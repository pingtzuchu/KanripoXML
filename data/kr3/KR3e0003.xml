<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR3e0003_SBCK_001-1a"/>
王翰林集註黃帝八十一難經卷之一<lb/>
　　盧國秦越人撰　呂廣　丁德用楊玄操<lb/>
　　　　　　　　　　虞庻　楊康侯　註解<lb/>
　　　　　　　　　　王九思王鼎象石友諒<lb/>
　　　　　　　　　王惟一　校正附音釋<lb/>
　　○經脉診候第一<hi>凡二十四首</hi>
一難曰十二經皆有動脉<lb/>
　呂曰是手足經十二脉也○丁曰十二經皆有動<lb/>
　脉者是人兩手足各有三隂三陽之經也以應天<lb/>
　地各有三隂三陽之氣也所謂天地三隂三陽各<lb/>
<pb n="KR3e0003_SBCK_001-1b"/>
　有所主其時自春分節後到夏至之前九十日爲<lb/>
　天之三陽所主也夏至之後秋分之前九十日天<lb/>
　之三隂所主也秋分節後冬至之前九十日是地<lb/>
　之三隂所主也冬至之後春分節前九十日地之<lb/>
　三陽所主也凡左右上下各有此三隂三陽之氣<lb/>
　合爲十二故人亦有十二經也所主左右上下之<lb/>
　分也又人膈以上者手三陰三陽所主也卽通於<lb/>
　天氣膈以下足三陰三陽所主也卽通於地氣其<lb/>
　通天氣者爲氣爲脉其通地氣者主味歸形故十<lb/>
　二經通陰陽行氣血也又經者徑也逓相漑灌無<lb/>
<pb n="KR3e0003_SBCK_001-2a"/>
　所不通所以黃帝云十二經處百病次決死生不<lb/>
　可不通也其言十二經皆有動脉者卽在兩手三<lb/>
　部各有㑹動之脉也卽左手寸部心與小膓動脉<lb/>
　所出也心脉曰手少隂心包絡脉曰手心主小膓<lb/>
　脉曰手大陽其應東南方君火在巽是也左手關<lb/>
　部肝膽動脉所出也肝脉曰足厥隂膽脉曰足少<lb/>
　陽其應東方木在震是也左手尺部腎與膀胱動<lb/>
　脉所出也腎脉曰足少隂膀胱脉曰足太陽其應<lb/>
　北方水在坎是也右手寸部肺與大膓動脉所出<lb/>
　也肺脉曰手太隂大膓脉曰手陽明其應西方金<lb/>
<pb n="KR3e0003_SBCK_001-2b"/>
　在兌是也右手關部脾胃動脉所出也脾脉曰足<lb/>
　太隂胃脉曰足陽明其應中央土在坤是也右手<lb/>
　尺部心包絡與三焦動脉所出也心包絡曰手厥<lb/>
　隂三焦脉曰手少陽其應南方相火在離是也此<lb/>
　三部動脉所出故經言皆有動脉也○楊曰凡人<lb/>
　兩手足各有三隂脉三陽脉合十二經脉肝脉曰<lb/>
　足厥隂脾脉曰足太隂腎脉曰足少隂膽脉曰足<lb/>
　少陽胃脉曰足陽明膀胱脉曰足太陽肺脉曰手<lb/>
　太隂心脉曰手少陰心包絡脉曰手心主太膓脉<lb/>
　曰手陽明小膓脉曰手太陽包絡脉曰手厥隂三<lb/>
<pb n="KR3e0003_SBCK_001-3a"/>
　焦脉曰手少陽凡脉皆雙行故有六陰六陽也○<lb/>
　呂曰足太陽動委中足少陽動耳前○楊曰下關<lb/>
　穴也又動縣鐘○呂曰足陽明動趺上○楊曰衝<lb/>
　陽穴也在足趺上故以爲名又動頸人迎又動大<lb/>
　迎○呂曰手太陽動目外眥○楊曰瞳子窌穴也<lb/>
　○呂曰手少陽動客主人○楊曰又動聽㑹○呂<lb/>
　曰手陽明動口邊○楊曰地倉穴也○呂曰又動<lb/>
　陽谿足厥隂動人迎○楊曰按人迎乃足陽明脉<lb/>
　非足厥陰也○呂曰厥陰動人迎誤矣人迎通候<lb/>
　五藏之氣非獨因厥隂而動也按厥隂脉動於囘<lb/>
<pb n="KR3e0003_SBCK_001-3b"/>
　骨焉○呂曰足少隂動內踝下○楊曰太谿穴也<lb/>
　按此動脉非少隂脉也斯乃衝脉動耳衝脉與少<lb/>
　隂並行因謂少隂脉動其實非也亦呂氏之謬焉<lb/>
　少隂乃動內踝上五寸間也經曰彈之以候死生<lb/>
　是也○呂曰足太隂動髀上○楊曰箕門穴也○<lb/>
　呂曰手少陰動掖下○楊曰極泉穴也又動靈道<lb/>
　少海○呂曰手心主動勞宮手太隂脉動大淵○<lb/>
　楊曰又動尺澤俠白天府也○虞曰呂楊二注惟<lb/>
　各取其經脉流行之穴言其動脉與本經下文獨<lb/>
　取寸口之義不相乗也庻今舉之經曰脉㑹大淵<lb/>
<pb n="KR3e0003_SBCK_001-4a"/>
　大淵在兩手掌後魚際間乃手太隂脉之動也大<lb/>
　隂主氣是知十二經脉㑹於太淵故聖人准此脉<lb/>
　要㑹之所於人兩手掌後魚際間分别三部名寸<lb/>
　尺關於三部中診其動脉乃知人五藏六府虛實<lb/>
　冷熱之證謂一經之中有一表一裏來者爲陽去<lb/>
　者爲隂兩手合六部六部合之爲十二經其理明<lb/>
　矣察陽者知病之所在察隂者知死生之期故曰<lb/>
　十二經皆有動脉也乃合診法<lb/>
獨取寸口以決五藏六府死生吉凶之法何謂也<lb/>
　丁曰夫獨取寸口診法者其一指指下各有上下<lb/>
<pb n="KR3e0003_SBCK_001-4b"/>
　尤右長短浮沈滑濇遲數見病吉凶也此法是黃<lb/>
　帝脉要精㣲論中之㫖也越人引此一篇以爲衆<lb/>
　篇之首也昔黃常問曰診法何如岐伯對曰常以<lb/>
　平且隂氣未動陽氣未散飮食未進經脉未盛絡<lb/>
　脉調匀氣血未亂乃可診有過之脉切脉動靜視<lb/>
　精明察五色視五藏有餘不足形之盛衰參伍決<lb/>
　死生之分也此者是獨取寸口之法也○楊曰自<lb/>
　難曰至此是越人引經設問從然字以下是解釋<lb/>
　其義餘悉如此例可知也<lb/>
然寸口者脉之大㑹手太隂之脉動也<lb/>
<pb n="KR3e0003_SBCK_001-5a"/>
　呂曰太隂者肺之脉也肺爲諸藏上盖主通陰陽<lb/>
　故十二經皆㑹手太陰寸口所以決吉凶者十二<lb/>
　經有病皆見寸口知其何經之動浮沈滑濇春秋<lb/>
　逆順知其死生也○丁曰其手太隂者是右手寸<lb/>
　部也爲肺主其氣爲五藏六府之華蓋凡六藏六<lb/>
　府有病皆見於氣口故曰大㑹也○虞曰五味入<lb/>
　胃化生五氣五味者甘辛鹹苦酸五氣者膻腥香<lb/>
　焦腐乃五行之氣味也其味化氣上傳手太隂太<lb/>
　隂主氣得五氣以漑灌五藏若胃失中和則不化<lb/>
　氣手太隂無所受故寸口以浮沈長短滑濇乃知<lb/>
<pb n="KR3e0003_SBCK_001-5b"/>
　病發於何藏故經云寸口者脉之大要㑹也五藏<lb/>
　别論曰五味入口以藏於胃以養五藏氣本經曰<lb/>
　人受氣於糓玉機眞藏論曰因胃氣乃能至手太<lb/>
　隂隂陽應象論曰味歸形形歸氣氣歸精精歸化<lb/>
　夫如是則知人之氣自味而化上傳手太隂故寸<lb/>
　口爲要㑹也<lb/>
人一呼脉行三寸一吸脉行三寸呼吸定息脉行六<lb/>
寸<lb/>
　呂曰十二經十五絡二十七氣皆候於寸口隨呼<lb/>
　吸上下呼脉上行三寸吸脉下行三寸呼吸定息<lb/>
<pb n="KR3e0003_SBCK_001-6a"/>
　脉行六寸二十七氣皆隨上下行以窹行於身寐<lb/>
　行於藏晝夜流行無有休息時○丁曰言人一呼<lb/>
　脉行三寸一吸脉行三寸呼吸定息脉行六寸者<lb/>
　卽是天地隂陽升降定息也卽是周於六甲而又<lb/>
　日月曉昏人呼吸上下以六氣周身故乃法定息<lb/>
　六寸也<lb/>
人一日一夜凡一萬三千五百息脉行五十度周於<lb/>
身漏水下百刻榮衞行陽二十五度行隂亦二十五<lb/>
度爲一周也故五十度復㑹於手太隂寸口者五藏<lb/>
六府之所終始故法取於寸口也<lb/>
<pb n="KR3e0003_SBCK_001-6b"/>
　呂曰人一息脉行六寸十息脉行六尺百息脉行<lb/>
　六丈千息六十丈萬息六百丈一萬三千五百息<lb/>
　合爲八百一十丈爲一周陽脉出行二十五度隂<lb/>
　脉入行二十五度合爲五十度隂陽呼吸覆溢行<lb/>
　周畢度數也脉行周身畢卽漏水百刻亦畢也謂<lb/>
　一日一夜漏刻盡天明日岀東方脉還寸口當復<lb/>
　更始也故曰寸口者五藏六府之所終始也○丁<lb/>
　曰按舊經注其脉息以爲八百一十丈卽當水下<lb/>
　二刻得周身一度如百刻計周身五十度如此則<lb/>
　行陽五十度行隂亦五十度此乃甚與經意不同<lb/>
<pb n="KR3e0003_SBCK_001-7a"/>
　也經言行陽二十五度行隂亦二十五度共得五<lb/>
　十度而復㑹也所謂行陽行隂各二十五度者謂<lb/>
　一歲隂陽始於立春交相復㑹於立春故共行五<lb/>
　十度也日之曉昏人之窹寐皆在於平且日行二<lb/>
　十四時復㑹於是人氣始自中焦注手太隂行其<lb/>
　經絡計二寸四亦復交㑹於手太隂其右寸內有<lb/>
　穴太淵是脉之大㑹始終故各計二十五所以言<lb/>
　寸口者脉之終始也○虞曰二百七十息脉行一<lb/>
　十六丈二尺及一周身應漏水下二刻一萬三千<lb/>
　五息脉行八百一十丈應漏水下百刻是知一日<lb/>
<pb n="KR3e0003_SBCK_001-7b"/>
　一夜行五十周於身凡行隂陽分晝夜是故行百<lb/>
　陽二十五度行隂二十五度也<lb/>
<pb n="KR3e0003_SBCK_001-8a"/>
　　　漏水下百刻圖<lb/>
　一歲隂陽升降㑹於立春一日隂陽曉昏㑹於<lb/>
　艮時一身滎衛還周㑹於手太隂同天度一萬<lb/>
　三千五百息榮衞始於從中焦注手太隂陽明<lb/>
　陽明注足陽明太隂　太隂注手少隂太陽　太<lb/>
　陽注足太陽少隂　少隂注手心主少陽　少陽<lb/>
　注足少陽厥陰　厥隂復還注手太隂天度二十<lb/>
　四氣晝夜二十四時人身經二十四條人身經二<lb/>
　十四條流注與天同度所以計一萬三千五百息<lb/>
<pb n="KR3e0003_SBCK_001-8b"/>
<pb n="KR3e0003_SBCK_001-8b"/>
二難曰脉有尺寸何謂也然尺寸者脉之大要㑹也<lb/>
　呂曰諸十二經脉三部九候有病者皆見於尺寸<lb/>
　故言脉之大要㑹也○丁曰舊經注此說爲五藏<lb/>
　六府之法者非也大要㑹者謂尺寸隂陽徃復各<lb/>
　有要㑹也<lb/>
從關至尺是尺内隂之所治也從關至魚際是寸内<lb/>
陽之所治也<lb/>
　呂曰至尺者言從尺至關其脉見一寸而言尺者<lb/>
　是其根本寸口長一寸而脉見九分陽數奇陰數<lb/>
　隅也<lb/>
<pb n="KR3e0003_SBCK_001-9a"/>
故分寸爲尺分尺爲寸<lb/>
　丁曰分寸爲尺者人從關至尺澤穴當一尺也於<lb/>
　其尺內分一寸以代一尺之法是故分寸爲尺分<lb/>
　尺爲寸也<lb/>
故隂得尺內一寸<lb/>
　丁曰隂數偶也<lb/>
陽得寸內九分<lb/>
　丁曰陽數奇也<lb/>
尺寸終始一寸九分故曰尺寸也<lb/>
　丁曰尺寸之法舊經有注言諸家所傳撰不同埶<lb/>
<pb n="KR3e0003_SBCK_001-9b"/>
　引三寸輒相去一寸以備三寸並不見一寸九分<lb/>
　之理其一寸九分之法者葢爲尺寸之位各有隂<lb/>
　陽始終也陽氣者生於尺而動於寸隂氣者生於<lb/>
　寸而動於尺是以法陽氣始生於立春上至亡種<lb/>
　之節其數九三陽王於前法寸內九分而浮夏至<lb/>
　之節其氣下行至立冬而終其數十卽三隂王於<lb/>
　後法尺內一寸而沈故知尺寸各有始終也此是<lb/>
　越人引其陽中陰陽始終也所謂隂中隂陽始終<lb/>
　者陰氣復從立秋而生下至冬至之節其數十冬<lb/>
　至之後隨少陽上行至立夏之節其數九此者天<lb/>
<pb n="KR3e0003_SBCK_001-10a"/>
　地隂陽始終故法尺寸隂陽各有始終也天地要<lb/>
　㑹之門在於四立謂之天門地戸人門鬼門人之<lb/>
　氣口人迎左右神門亦法也○楊曰寸關尺三位<lb/>
　諸家所撰多不能同故備而論之以顯其正按皇<lb/>
　甫士安脉訣以掌後三指爲三部一指之下爲六<lb/>
　分三部凡一寸八分華佗脉訣云寸尺位各八分<lb/>
　關位三分合一寸九分王叔和脉訣云三部之位<lb/>
　輒相去一寸合爲三寸諸經如此差異則後之學<lb/>
　者疑惑彌深然脉法始於黃帝難經起自扁鵲此<lb/>
　之二部俱祖宗諸家諸論葢并枝葉爾正可務本<lb/>
<pb n="KR3e0003_SBCK_001-10b"/>
　遺末不容逐末忘本今的舉指歸用明人要宜依<lb/>
　黃帝正經以掌後三寸爲三部則寸與關尺各得<lb/>
　一寸備三才之義也此法永定不可移改其王叔<lb/>
　和可謂得之矣凡診脉者光明三部九候之本位<lb/>
　五藏六府之所出然後可以察其善惡以别浮沈<lb/>
　如其本位尚迷則病源莫辨欲其愈疾亦難矣哉<lb/>
　三部者寸關尺也九候者天地人也一部之中則<lb/>
　有天地人三部之中合爲九候以候五藏之氣也<lb/>
　其五藏六府所出者左手寸口者心與小膓脉之<lb/>
　所出也關上者肝與膽脉之所出也尺中者腎與<lb/>
<pb n="KR3e0003_SBCK_001-11a"/>
　膀胱脉之所出也關前一分者人迎之位也關後<lb/>
　一分神門之位也右手寸口者肺與大膓脉之所<lb/>
　出也關上者脾與胃脉之所岀也尺中者命門三<lb/>
　焦脉之所出也關前一分者氣口之位也關後一<lb/>
　分者神門之位也凡五藏之脉並爲隂隂脉皆沈<lb/>
　六府之脉竝爲陽陽脉皆浮假令左手寸口脉浮<lb/>
　者小膓脉也沈者心之脉也餘皆倣此斯乃脉位<lb/>
　之綱維診候之法式也○虞曰楊氏諸論數家寸<lb/>
　尺長短部分互有不同令後人難爲依㨿庶今明<lb/>
　之以示後學華佗之說乃如脉經言果不診矣王<lb/>
<pb n="KR3e0003_SBCK_001-11b"/>
　叔和以三寸爲式義有隱㣲此乃黃帝正經之說<lb/>
　豈有誤也况上古以一膚指爲四寸王叔和必取<lb/>
　其膚指之三寸與今之一寸九分短長相近也何<lb/>
　休注公羊傳云側手爲膚按指爲寸卽其義也况<lb/>
　越人生於周採靈樞素問作此難經今之寸尺度<lb/>
　量乃周之制也故越人取一寸九分爲定式乃天<lb/>
　九地十之義也<lb/>
　　　二難畵圖<hi>此二難以下畫圖皆下注圖也</hi>
　凡此以下畵圖內黑白道以分隂陽終始其天門<lb/>
　地戸人門鬼門是隂陽昇降關格門戶其氣口人<lb/>
<pb n="KR3e0003_SBCK_001-12a"/>
<pb n="KR3e0003_SBCK_001-13a"/>
<pb n="KR3e0003_SBCK_001-14a"/>
<pb n="KR3e0003_SBCK_001-15a"/>
<pb n="KR3e0003_SBCK_001-16a"/>
<pb n="KR3e0003_SBCK_001-17a"/>
三難曰脉有大過有不及有隂陽相乘有覆有溢有<lb/>
關有格何謂也然關之前者陽之動脉當見九分而<lb/>
浮過者法曰大過減者法曰不及遂上魚爲溢爲外<lb/>
關內格此隂乘之脉也<lb/>
　呂曰過者謂脉過九分岀一寸名曰大過減者脉<lb/>
　不及九分至八分七分六分也此爲不及之脉也<lb/>
　遂上魚者出一寸至魚際也一名溢脉一名外關<lb/>
　之脉一名內格之脉一名隂乘之脉一脉有四名<lb/>
　也○丁曰大過者寸脉本脉浮又加實大是爲陽<lb/>
　大過也上魚者隂陽溢浮而損小者是陽不及也<lb/>
<pb n="KR3e0003_SBCK_001-17b"/>
　陽不及則隂出乘之又名隂溢此者是外關內格<lb/>
　○虞曰氣有餘脉乃大過氣不足脉乃不及外關<lb/>
　則内脉不得出故曰不及亦曰隂乗脉內格則外<lb/>
　脉不得入故曰大過亦曰溢脉下文關後之義反<lb/>
　此言之也<lb/>
關以後者隂之動也脉當見一寸而沈過者法曰大<lb/>
過減者法曰不及遂入尺爲覆爲內關外格此陽乘<lb/>
之脉也<lb/>
　呂曰過者謂脉出過一寸至一分二分三分四分<lb/>
　五分此大過之脉也減者謂不滿一寸脉見八分<lb/>
<pb n="KR3e0003_SBCK_001-18a"/>
　七分或六分五分此爲不及之脉遂入尺以言覆<lb/>
　覆脉者脉從關至尺澤皆見也此覆行之脉所以<lb/>
　言覆者脉從關至尺澤脉見一寸其餘伏行不見<lb/>
　也今從關見至尺澤故言覆行也一名覆脉一名<lb/>
　內關一名外格一名陽乘之脉也○丁曰大過者<lb/>
　爲尺脉本沈又加實大名曰隂太過沈之損小者<lb/>
　是謂不及隂不及則陽入乗之此爲陽覆又名內<lb/>
　關外格也<lb/>
故曰覆溢是其眞藏之脉人不病而死也<lb/>
　呂曰脉來見如此者此皆諸病相乘尅之脉非謂<lb/>
<pb n="KR3e0003_SBCK_001-18b"/>
　外邪中風傷寒之類脉巳見人雖未病病卽死不<lb/>
　可治也○丁曰此者是自有増損使隂陽不守本<lb/>
　位有此覆溢故形不病而死也○虞曰隂陽不相<lb/>
　滎脉乃上魚入尺故曰覆溢之脉脉旣覆溢此由<lb/>
　關格所致本經曰關格者不得盡其命而死也不<lb/>
　病亦死<lb/>
<pb n="KR3e0003_SBCK_001-19a"/>
　　　三難畫圖<lb/>
　凡診脉於掌後約文密排三指頭指半指之前爲<lb/>
　寸外陽中之陽半指之後爲寸內陽中之隂第二<lb/>
　指半指前爲關上陽半指後關下隂半指之前尺<lb/>
　外陽半指之後尺内隂第三指半指之前爲尺外<lb/>
　陽半指之後爲尺內隂寸外陽浮散寸內隂浮大<lb/>
　關上陽弦長關下隂弦緊尺外陽沉滑尺內隂沉<lb/>
　濇此左手脉之隂陽察其脉狀明其覆溢<lb/>
<pb n="KR3e0003_SBCK_001-19b"/>
<pb n="KR3e0003_SBCK_001-19b"/>
<pb n="KR3e0003_SBCK_001-19b"/>
<pb n="KR3e0003_SBCK_001-19b"/>
四難曰脉有隂陽之法何謂也然呼出心與肺吸入<lb/>
腎與肝呼吸之間脾受榖味也其脉在中<lb/>
　呂曰心肺在膈上藏中之陽故呼其氣出腎肝在<lb/>
　膈下藏中之隂故吸其氣入脾者中州主養四藏<lb/>
　故曰呼吸以受穀氣○丁曰經言呼岀者非氣自<lb/>
　心肺而出也爲腎肝在膈下主內因呼而出至心<lb/>
　至肺故呼出心與肺也又心肺者在膈上主外故<lb/>
　吸卽隨隂而入至腎至肝故經曰呼者因陽出吸<lb/>
　者隨隂入其呼吸陰陽相隨上下經歷五藏之間<lb/>
　乃脾受榖味也又脾者主中州故言其脉在中也<lb/>
<pb n="KR3e0003_SBCK_001-20a"/>
浮者陽也<lb/>
　丁曰謂脉循行皮膚血脉之間在肌肉之上則名<lb/>
　曰浮也○楊曰按之不足舉之有餘故曰浮○虞<lb/>
　曰陽象火而炎上故曰浮也<lb/>
沈者隂也<lb/>
　丁曰謂脉循行帖節輔骨名曰沈○楊曰按之有<lb/>
　餘舉之不足故曰沈○虞曰隂象水而潤下故曰<lb/>
　沈<lb/>
故曰隂陽也心肺俱浮何以别之然浮而大散者心<lb/>
也浮而短濇者肺也<lb/>
<pb n="KR3e0003_SBCK_001-20b"/>
丁曰心者南方火也故脉來浮而大散其大者是<lb/>
　藏散者是府也肺者西方金也金主燥其脉浮濇<lb/>
　而短短者藏也濇者府也○楊曰細而遲來徃難<lb/>
　且散或一止名曰濇也○虞曰心象火明燭於外<lb/>
　故浮大而散肺屬金其位居高故浮短而濇故曰<lb/>
　心肺俱浮也<lb/>
腎肝俱沈何以别之然窂而長者肝也<lb/>
　丁曰肝者東方木也其脉窂而長窂者藏也長者<lb/>
　府也○楊曰按之伹覺堅極故曰窂○虞曰肝屬<lb/>
　木根本生於地窂義可知枝葉長於天長理出此<lb/>
<pb n="KR3e0003_SBCK_001-21a"/>
　也<lb/>
按之濡舉指來實者腎也<lb/>
　丁曰腎者北方水也主寒其性濡沉濡者藏也沉<lb/>
　滑者府也○楊曰按之不足舉之有餘謂之濡也<lb/>
　大而長微强按之隱指幅幅然者謂之實○虞曰<lb/>
　火性外柔按之乃濡水性內剛舉指來實則其義<lb/>
　也<lb/>
脾者中州故其脉在中<lb/>
　丁曰脾者中央土也能成養四傍故隨四時而見<lb/>
　所以經不言脉之象也○楊曰脾王於季夏主養<lb/>
<pb n="KR3e0003_SBCK_001-21b"/>
　四藏其脉來大小浮沈故依四時王脉俱至四季<lb/>
　一十八日卽變寛緩是脾之王氣也上有心肺下<lb/>
有腎肝故曰在中也○虞曰上文言呼吸之間脾<lb/>
受穀味此言脾者中州其脉在中榖者谷也谷空<lb/>
　也謂人之呼吸之氣自榖而有脾土屬土位居中<lb/>
　央土者五方物始終以之故受榖味乃處中州故<lb/>
　曰其脉在中也<lb/>
是陰陽之法也脉有一隂一陽一隂二陽一隂三陽<lb/>
有一陽一隂一陽二隂一陽三隂如此之言寸口有<lb/>
六脉俱動耶然此言者非有六脉俱動也謂浮沉長<lb/>
<pb n="KR3e0003_SBCK_001-22a"/>
短滑濇也<lb/>
　丁曰經前引五藏之脉以應五行今引此三隂三<lb/>
　陽之脉以應六氣其浮滑長三陽也其沉短濇三<lb/>
　隂也凡持三部中察此六脉卽可知隂陽伏匿之<lb/>
　法也若皮膚之下是脉之下爲陽部也若有此三<lb/>
　陰之脉見是隂上乘於陽也若肌肉之下是脉之<lb/>
　下爲陰部也若有此三陽脉見卽是陽氣下乘於<lb/>
　陰也此乃是上下察隂陽之法也○楊曰過於本<lb/>
　位謂之長不及本位謂之短也<lb/>
浮者陽也滑者陽也長者陽也<lb/>
<pb n="KR3e0003_SBCK_001-22b"/>
　楊曰按之徃來流利展轉替替然謂之滑<lb/>
沉者隂也短者隂也濇者陰也所謂一陰一陽者謂<lb/>
脉來沉而滑也<lb/>
　丁曰其脉若在左尺而見此是腎與膀胱表裏順<lb/>
　也若在左寸口卽爲病脉逆也<lb/>
一隂二陽者謂脉來沉滑而長也<lb/>
　此脉見於隂部卽是陽下乘於隂也<lb/>
一隂三陽者謂脉來沉滑而長時一沉也<lb/>
　此者是陽伏於隂也<lb/>
所言一陽一隂者謂脉來浮而濇也<lb/>
<pb n="KR3e0003_SBCK_001-23a"/>
　丁曰浮濇者肺脉當見右手寸口卽是本部之隂<lb/>
　陽卽順也若在左關病卽是逆也<lb/>
一陽二隂者謂脉來長而沉濇也<lb/>
　丁曰卽乏血氣皆濇也<lb/>
一陽三隂者謂脉來沉濇而短時一浮也<lb/>
　丁曰若有陽部見之此謂隂伏陽也<lb/>
各以其經所在名病逆順也<lb/>
　楊曰隨春夏秋冬觀其六脉之變則知病之逆順<lb/>
　也<lb/>
五難曰脉有輕重何謂也然初持脉如三叔之重與<lb/>
<pb n="KR3e0003_SBCK_001-23b"/>
皮毛相得者肺部也如六菽之重與皿脉相得者心<lb/>
部也<lb/>
　呂曰菽者豆也言脉之輕重如三豆之重在皮毛<lb/>
　之間皮毛者肺氣所行也言肺部也心主血脉次<lb/>
　於肺如六豆重<lb/>
如九菽之重與肌肉相得者脾部也<lb/>
　呂曰脾在中央主肌肉故次心如九豆之重也<lb/>
如十二菽之重與筋平者肝部也<lb/>
　呂曰肝主筋又在脾下故次之<lb/>
按之至骨舉指來疾者腎也<lb/>
<pb n="KR3e0003_SBCK_001-24a"/>
　呂曰腎主骨其脉沈至骨故曰腎也<lb/>
故曰輕重也<lb/>
　丁曰經言菽者豆也此是診脉舉按之法也此篇<lb/>
　當在四難之前以等隂陽高下○虞曰脉之輕重<lb/>
經中所載甚詳若依經逐位㝷之義且淺矣今舉<lb/>
　一例爲式假令左手寸口如三菽得之乃知肺氣<lb/>
之至如六菽之重得之知本經之至如九菽得之<lb/>
知脾氣之至如十二菽得之知肝氣之至按之至<lb/>
骨得之知腎氣之至夫如是乃知五藏之氣更相<lb/>
漑灌六脉因茲亦有凖䋲可以定吉凶可以言疾<lb/>
<pb n="KR3e0003_SBCK_001-24b"/>
　病餘皆倣之故曰輕重也<lb/>
六難曰脉有隂盛陽虛陽盛隂虛何謂也然浮之損<lb/>
小沈之實大故曰隂盛陽虛沉之損小浮之實大故<lb/>
曰陽盛陰虚是陰陽虚實意也<lb/>
　呂曰陽脉是寸口本浮而實今輕手浮而得之更<lb/>
　損减而小故曰陽虛重手按之沈反更實大沈者<lb/>
　隂故言隂實也○丁曰陽脉本浮輕手而按其脉<lb/>
損至而小此是陽虛不足也隂脉本沉而濡今重<lb/>
　手而按之損至而小是隂不足也陽脉本浮更加<lb/>
　實大此是陽盛隂虛也素問曰諸浮者腎不足也<lb/>
<pb n="KR3e0003_SBCK_001-25a"/>
　○虞曰人之所稟者隂陽也隂陽平權衡等則無<lb/>
更虛更實之證今言盛與虚則爲病之脉脉要精<lb/>
　微論曰隂盛則夢渉大水恐懼陽盛則夢大火燔<lb/>
　灼隂陽俱盛則夢相殺毁傷夫如是可驗隂陽虛<lb/>
　實之意也<lb/>
七難曰經言少陽之至乍小乍大乍短乍長陽明之<lb/>
至浮大而短太陽之至洪大而長太隂之至緊大而<lb/>
長少隂之至緊細而微厥隂之至沉短而敦此六者<lb/>
是平脉邪將病脉邪然皆王脉也其氣以何月各王<lb/>
幾日然冬至之後得甲子少陽王復得甲子陽明王<lb/>
<pb n="KR3e0003_SBCK_001-25b"/>
復得甲子太陽王復得甲子太隂王復得甲子少隂<lb/>
王復得甲子厥隂王王各六十日六六三百六十日<lb/>
以成一歲此三陽三隂之王時日大要也<lb/>
　呂曰少陽王正月二月其氣尚㣲少故其脉來進<lb/>
　退無常陽明王三月四月其氣始萠未盛故其脉<lb/>
　來浮大而短也太陽王五月六月其氣太盛故其<lb/>
　脉來洪大而長太隂王七月八月乘夏餘陽隂氣<lb/>
　未盛故其脉來緊大而長少隂王九月十月陽氣<lb/>
　衰而隂氣盛故其脉來緊細而微也厥隂王十一<lb/>
　月十二月隂氣盛極故言厥隂其脉來沉短以敦<lb/>
<pb n="KR3e0003_SBCK_001-26a"/>
　敦者沉重也四時經一隂一陽八王此難經三陽<lb/>
　在前三隂在後其王所以不同者其移各異也難<lb/>
　經謂從正月至六月春夏半歲浮陽用事故言三<lb/>
　陽王在前從七月至十二月秋冬半歲沉隂用事<lb/>
　故言三隂在後謂四時陰陽夫婦之王也○丁曰<lb/>
　夫三隂三陽之氣王隨六甲以言之此法是按黃<lb/>
　帝六節藏象論云天以六六之節成一歲其自冬<lb/>
　至之後得甲子卽是盛年初之氣分也其甲子或<lb/>
　在小寒之初或在大寒之後所以少陽之氣未出<lb/>
　隂分故其脉乍大乍小乍短乍長也復得甲子陽<lb/>
<pb n="KR3e0003_SBCK_001-26b"/>
　明王其陽明之至浮大而短爲二之氣其後始暄<lb/>
　其氣未盛是故陽明之至浮大而短太陽之至洪<lb/>
　大而長復得甲子爲三之氣盛陽之分故太陽之<lb/>
　至洪大而長也太隂之至緊大而長復得甲子爲<lb/>
　四之氣暑濕之分秋氣始生乘夏餘陽故太隂之<lb/>
　至緊大而長也少隂之至緊細而微復得甲子爲<lb/>
　五之氣淸切之分故少陰之至緊細㣲也厥隂之<lb/>
　至沉短而敦復得甲子爲終之氣盛陰之分水凝<lb/>
　而如石故厥隂之至沉短而敦也此三隂三陽之<lb/>
　脉王隨六甲之日數故有此六脉之狀是謂平脉<lb/>
<pb n="KR3e0003_SBCK_001-27a"/>
也<lb/>
八難曰寸口脉平而死者何謂也然諸十二經脉者<lb/>
皆係於生氣之原所謂生氣之原者謂十二經之根<lb/>
本也謂腎間動氣也此五藏六府之本十二經脉之<lb/>
根呼吸之門三焦之原一名守邪之神故氣者人之<lb/>
根本也根絕則莖葉枯矣寸口脉平而死者生氣獨<lb/>
絕於內也<lb/>
　呂曰寸口脉平而死者非應四時脉其脉狀若平<lb/>
　和也又曰十二經皆係於生氣之原所謂生氣之<lb/>
厚者爲十二經本原也夫氣衝之脉者起於兩腎<lb/>
<pb n="KR3e0003_SBCK_001-27b"/>
　之間主氣故言腎間動氣狹任脉上至喉咽通喘<lb/>
　息故云呼吸之門上係手三隂三陽爲支下係足<lb/>
　三隂三陽爲根故聖人引樹以設喻也其三氣之<lb/>
　原者是三焦之府宣行滎衝邪不妄入故曰守邪<lb/>
　之神也人以尺脉爲根本寸脉爲莖葉寸脉雖平<lb/>
　尺脉絕上部有脉下部無脉者死也○楊曰寸口<lb/>
　脉平者應四時也所云死者尺中無脉也尺脉者<lb/>
　人之根本根本旣絕則莖葉枯焉然則以尺脉爲<lb/>
　根本寸脉爲莖葉故引樹以爲譬也○丁曰腎間<lb/>
　動氣者謂左爲腎右爲命門命門者精神之所舍<lb/>
<pb n="KR3e0003_SBCK_001-28a"/>
　元氣之所係也一名守邪之神者以命門之神固<lb/>
　守邪氣不得妄入入則死矣此腎氣先絕於内其<lb/>
　人不病病卽死矣○虞曰經言十二經皆係於生<lb/>
　氣之原謂腎間動氣也何以言之謂兩腎之間動<lb/>
　氣者乃人之所受父母之原氣也腎者北方子之<lb/>
　正位故聖人云元氣起於子子者坎之方位坎者<lb/>
　卽父母之元氣也謂乾爲天爲父坤爲地爲母今<lb/>
　坎之初六六三乃坤之初六六三也坎之九二乾<lb/>
　之九二也謂乾坤交於六三九二而成坎卦坎主<lb/>
　子位所以元氣起於子也腎者水也黃庭經云是<lb/>
<pb n="KR3e0003_SBCK_001-28b"/>
　水之精坎之氣今言兩腎之間卽人之原氣也術<lb/>
　土云腎間曰丹田亦曰隱海中有神龜呼吸原氣<lb/>
　故曰呼吸之門也人之三焦法天地三元之氣故<lb/>
　曰三焦之原十二經脉慿此而生乃曰十二經之<lb/>
　根也今寸口傳受榖氣其脉但平和柰人之生氣<lb/>
　之原巳絕於兩腎之間則十二經無所相依㨿雖<lb/>
　寸脉平和人當死矣所以喻木之無根本也腎者<lb/>
　足少隂之經也左爲腎右曰命門命門有穴在背<lb/>
　十四推節下又有志室二穴在十四推節下兩傍<lb/>
　各三寸有神守於命門不令邪入志室邪入志室<lb/>
<pb n="KR3e0003_SBCK_001-29a"/>
　人則死矣<lb/>
九難曰何以别知藏府之病耶然數者府也遲者藏<lb/>
也<lb/>
　楊曰去來急促一息過五至名數也呼吸三至去<lb/>
　來極遲故曰遲也<lb/>
數則爲熱遲則爲寒諸陽爲熱諸隂爲寒故以别知<lb/>
藏府之病也<lb/>
　呂曰府者陽故其脉數藏者隂故其脉來遲○楊<lb/>
　曰陽脉行疾故病乃數隂脉行遲故病乃遲此直<lb/>
　云病在藏府不顯其名則病莫知准的若數而弦<lb/>
<pb n="KR3e0003_SBCK_001-29b"/>
者病在膽遲而弦者病在肝餘藏府悉依本狀而<lb/>
遲數皆倣此也○虞曰陽氣亂則數隂氣虛則遲<lb/>
則知藏府有寒熱之證也○丁曰脉者計於漏刻<lb/>
其春秋二分晝夜五十刻則隂陽俱等故得平和<lb/>
　冬夏二至晝夜不等夏至之前晝六十刻故六十<lb/>
爲數故數則爲熱冬至之前夜加六十刻故隂多<lb/>
陽少是爲寒夫隂陽漏刻可定人自有損益故遲<lb/>
數有加所以經云諸陽爲熱諸隂爲寒<lb/>
十難曰一脉爲十變者何謂也然五邪剛柔相逢之<lb/>
意也假令心脉急甚者肝邪干心也<lb/>
<pb n="KR3e0003_SBCK_001-30a"/>
呂曰夏心主脉見浮大而散今反弦弦者肝脉來<lb/>
干心也○楊曰干猶乘也○虞曰母乘子曰虛邪<lb/>
心脉㣲急者膽邪干小膓也<lb/>
呂曰小膓心之府脉當浮大而洪長而㣲弦者膽<lb/>
脉也○虞曰陽干於陽隂干於隂同氣相求也<lb/>
心脉大甚者心邪自干心也<lb/>
　呂曰心脉雖洪大當以胃氣爲本今無胃甚故其<lb/>
脉大甚也此爲心自病故言自干心也○虞曰此<lb/>
失時脉也<lb/>
心脉微大者小膓邪自干小膓也<lb/>
<pb n="KR3e0003_SBCK_001-30b"/>
　呂曰小膓心之府微大者其脉小爲小膓自病故<lb/>
言自干也○虞曰小膓太陽脉也王於五六月其<lb/>
脉洪大而長今得之微大是知小膓之邪自干小<lb/>
　膓也此曰正經自病法曰正邪故云自干也<lb/>
心脉緩甚者脾邪干心也<lb/>
　呂曰緩者脾脉乘心故令心脉緩也○虞曰心脉<lb/>
　見緩甚此曰子之乗母法曰實邪<lb/>
心脉㣲緩者胃邪干小膓也<lb/>
　吕曰胃脉小緩見於心部小膓心府故言干之○<lb/>
虞曰於心部中輕手得之小緩是也<lb/>
<pb n="KR3e0003_SBCK_001-31a"/>
心脉濇甚者肺邪干心也<lb/>
　呂曰濇肺脉故言干心也○虞曰金反凌火此曰<lb/>
　㣲邪脉也<lb/>
心脉微濇者大膓邪干小膓也<lb/>
　呂曰㣲濇大膓脉小膓心府故曰干也<lb/>
心脉沉甚者腎邪干心也<lb/>
　呂曰沉者腎脉故言干也○虞曰心火炎上其脉<lb/>
　本浮今見沉形水來尅火法曰賊邪也<lb/>
心脉微沉者膀胱邪干小膓也<lb/>
呂曰㣲沉者膀胱脉也小膓心府故言干也<lb/>
<pb n="KR3e0003_SBCK_001-31b"/>
五藏各有剛柔邪故令一脉輒變爲十也<lb/>
　呂曰此皆夏王之時心脉見如此者爲失時脉○<lb/>
　楊曰剛柔陰陽也邪者不正之名非有身王氣而<lb/>
　水來干身爲病者通爲之邪也○虞曰推此十變<lb/>
　之候乃五行勝復相加故聖人謂之五邪也五藏<lb/>
　各有表裏更相乗之一脉成十故十變也有陽有<lb/>
　陰故曰剛柔也於本位見他脉故曰相逢干也聖<lb/>
　人乃以心一藏爲例其餘皆可知也○丁曰其言<lb/>
　肝邪干心膽邪干小膓者此皆虛邪干心也心邪<lb/>
　自干心小膓邪自干小膓者此皆爲正邪也髀邪<lb/>
<pb n="KR3e0003_SBCK_001-32a"/>
　干心胃邪干小膓者此皆爲實邪也肺邪干心大<lb/>
　膓邪干小膓者此皆㣲邪也腎邪干心膀胱邪干<lb/>
　小膓者此皆賊邪也所謂剛柔相逢者則十雜也<lb/>
　其十雜者甲與巳合甲爲剛巳爲柔戊與癸合戊<lb/>
　爲剛癸爲柔丁與壬合丁爲剛壬爲柔丙與辛合<lb/>
　丙爲剛辛爲柔乙與庚合乙爲剛庚爲柔凡剛柔<lb/>
　相逢爲病者剛甚則爲病重柔甚則爲病微柔甚<lb/>
　剛謂從所不勝於剛故爲病甚也剛逢柔謂從所<lb/>
　勝於柔故爲病微也其一脉十變之法是師引此<lb/>
　一部之中二經說此五邪相干爲之十變凡兩手<lb/>
<pb n="KR3e0003_SBCK_001-32b"/>
　三部各有二經六部之內各有五邪十變也故從<lb/>
　其首計其數六部十變也數有六十是謂六十首<lb/>
　也黃帝曰先持隂陽然後診六十首之謂也<lb/>
十一難曰經言脉不滿五十動而一止<lb/>
　呂曰經言一藏五十動五藏二百五十動謂之平<lb/>
　脉不滿五十動者無有五十動也是以一藏無氣<lb/>
也<lb/>
一藏無氣者何藏也然人吸者隨隂入呼者因陽出<lb/>
今吸不能至腎至肝而還故知一藏無氣者腎氣先<lb/>
盡也<lb/>
<pb n="KR3e0003_SBCK_001-33a"/>
　楊曰按經言持其脉口數其至也五十動而不一<lb/>
　代者五藏皆受氣是爲平和無病之人矣四十動<lb/>
　而一代者一藏無氣四歲死三十動而一代者二<lb/>
　藏無氣三歲死二十動而一代者三藏無氣二歲<lb/>
　死十動而一代者四藏無氣一歲死不滿十動而<lb/>
　一代者五藏無氣也七日死難經言止本經言代<lb/>
　按止者按之覺於指下而中止名止代者還尺中<lb/>
　停久方來名曰代也止代雖兩經不同據其脉狀<lb/>
　亦不殊别故兩存之○虞曰此與第八難生氣獨<lb/>
　絕之義略相似八難言父母生氣源巳絕於兩腎<lb/>
<pb n="KR3e0003_SBCK_001-33b"/>
　之間故云死也此言一藏無氣言呼吸之間肺行<lb/>
　榖氣腎間父母之原氣亦無穀氣所養原氣漸耗<lb/>
　乃知四歲必死故云腎氣先盡也○丁曰五十動<lb/>
　者是天地隂陽以漏刻爲制度人之脉息爲自有<lb/>
　損益故無常數其益過於六十心肺有餘也心肺<lb/>
　有餘則腎肝不足也其損者不及四十之數則心<lb/>
　肺不足乃腎肝有餘也今陽氣虛少故不滿五十<lb/>
　也其言動而止者謂吸不能至腎至肝而還此是<lb/>
　陽不榮於下故腎氣先絕也絕則止也此法又與<lb/>
　生氣獨絕於內同法也<lb/>
<pb n="KR3e0003_SBCK_001-34a"/>
十二難曰經言五藏脉巳絕於内用鍼者反實其外<lb/>
五藏脉巳絕於外用鍼者反實其內內外之絕何以<lb/>
别之然五藏脉巳絕於內者腎肝氣巳絕於內也而<lb/>
醫反𥙷其心肺五藏脉巳絕於外者其心肺脉巳絕<lb/>
於外也而醫反𥙷其腎肝陽絕補隂隂絕𥙷陽是謂<lb/>
實實虚虛損不足益有餘如此死者醫殺之耳<lb/>
　呂曰心肺所以在外者其藏在隔上上氣外爲滎<lb/>
　衞浮行皮膚血脉之中故言絕於外也腎肝所以<lb/>
　在內者其藏在膈下下氣內養筋骨故言絕於内<lb/>
　也○丁曰夫五藏內外者爲心肺在膈上通於天<lb/>
<pb n="KR3e0003_SBCK_001-34b"/>
　氣也心主於脉肺主於氣外華榮於皮膚故言外<lb/>
　也腎肝在下通於地氣以藏精血㝡於骨髄心肺<lb/>
　外絕絕則皮聚毛落腎肝內絕絕則骨痿筋緩診<lb/>
　其脉學者不能明於內外虚實致使鍼藥悞投所<lb/>
　以實實虛虛損不足益有餘如此死者是醫殺之<lb/>
耳<lb/>
王翰林集註黃帝八十一難經卷之一<lb/>
<pb n="KR3e0003_SBCK_001-35a"/>
　　　釋音<lb/>
一難滎衛<hi>上于平反</hi>二難際<hi>音祭/盡也</hi>三難覆<hi>芳福切反復也</hi>
乘<hi>食陵切侵也</hi>濡<hi>乳兖切/下同</hi>四難别之<hi>上彼列反</hi>
濇<hi>音色</hi>五難菽<hi>音/叔</hi>六難沉<hi>持林反</hi>
七難敦<hi>都昆反厚也</hi>八難莖<hi>音/衡</hi>九難數<hi>色角切</hi>
十難緩<hi>音換</hi>
</p>
<p>
</p>
  </div>
<div> <lb/>
    <p>
<pb n="KR3e0003_SBCK_002-1a"/>
王翰林集註黃帝八十一難經卷之二<lb/>
　　盧國秦越人撰　呂廣　丁德用楊玄操<lb/>
　　　　　　　　　虞庻　楊康侯　註解<lb/>
　　　　　　　　　王九思王鼎象石友諒<lb/>
　　　　　　　　　王惟一　校正附音釋<lb/>
十三難曰經言見其色而不得其脉反得相勝之脉<lb/>
者卽死得相生之脉者病卽自巳色之與脉當參相<lb/>
應爲之奈何然五藏有五色皆見於面亦當與寸口<lb/>
尺內相應假令色靑其脉當弦而急<lb/>
　呂曰色青肝也弦急者肝脉是謂相應也○虞曰<lb/>
<pb n="KR3e0003_SBCK_002-1b"/>
　色青脉弦中外相應也素問曰肝部在目下於此<lb/>
　視色以參脉證<lb/>
色赤其脉浮大而散<lb/>
　呂曰色赤心也浮大而散心脉也是謂相應○虞<lb/>
　曰色赤脉大色脉相應也素問曰心部在口視色<lb/>
　合脉<lb/>
色黃其脉中緩而大<lb/>
　呂曰色黃者脾也中緩而大脾脉也○虞曰此色<lb/>
　脾相應也素問曰脾部在唇色見其中以應脉狀<lb/>
色白其脉浮濇而短<lb/>
<pb n="KR3e0003_SBCK_002-2a"/>
　呂曰白者肺也浮濇而短脉脉也○虞曰肺部見<lb/>
　於闕庭兩眉上也<lb/>
色黑其脉沉濇而滑<lb/>
　呂曰色黑者腎色也腎主水水性沉腎亦在五藏<lb/>
之下故其脉沉濡而滑○虞曰腎色之見於肌皮<lb/>
　在靣取其地閣<lb/>
此所謂五色之與脉當參相應也<lb/>
呂曰此正經自病不中他邪故也○虞曰謂應本<lb/>
　經虛實之證也○丁曰經言色靑脉弦而急色赤<lb/>
　脉浮而散色黃脉中緩而大色白脉浮濇而短色<lb/>
<pb n="KR3e0003_SBCK_002-2b"/>
　黑脉沉濡而滑此是五藏色脉皆相應謂正經自<lb/>
　病無他色也脉相則所以言當參相應也<lb/>
脉數尺之皮膚亦數<lb/>
　丁曰數卽心也所以腎內皮膚熱也<lb/>
脉急尺之皮膚亦急<lb/>
　丁曰急者臂內經絡滿實所以堅急也<lb/>
脉緩尺之皮膚亦緩<lb/>
　丁曰緩者肌肉消故皮膚亦緩弱也<lb/>
脉濇尺之皮膚亦濇<lb/>
　丁曰肺主燥所以臂內皮膚亦濇也<lb/>
<pb n="KR3e0003_SBCK_002-3a"/>
脉滑尺之皮膚亦滑<lb/>
　丁曰腎主水其脉滑所以臂內皮膚亦滑也此五<lb/>
　者皮膚滑濇急緩數又與色脉參同也○呂曰此<lb/>
　謂隂陽藏府浮沉滑濇相應也<lb/>
五藏各有聲色臭味當與寸口尺內相應<lb/>
　丁曰其言相應者脉數色亦皮膚熱此是心之一<lb/>
　藏色脉皮膚參相應也脉急色靑皮膚經絡堅急<lb/>
　而青此是肝之一藏色脉皮膚參相應也脉緩色<lb/>
　黃皮膚緩此是脾之一藏色脉皮膚參相應也脉<lb/>
　濇色白皮膚濇此是肺之一藏色脉皮膚參相應<lb/>
<pb n="KR3e0003_SBCK_002-3b"/>
　也脉滑色黑皮膚滑此是腎之一藏色脉皮膚叅<lb/>
　相應也凡診脉者先須循腎之內外然後診脉視<lb/>
　色也○虞曰肝脉弦其色靑其聲呼其臭羶其味<lb/>
　酸心脉洪其色赤其聲笑其臭焦其味苦脾脉緩<lb/>
　其色黃其聲歌其臭香其味甘肺脉濇其色白其<lb/>
　聲哭其臭腥其味辛腎脉沉其色黑其聲呻其臭<lb/>
　腐其味鹹此謂相應也<lb/>
其不相應者病也<lb/>
　虞曰相應謂正經自病也假令肝病脉弦色青多<lb/>
　呼好羶喜酸此曰自病也不相應者乃如下說假<lb/>
<pb n="KR3e0003_SBCK_002-4a"/>
　令肝病脉濇色白多哭好腥喜辛此曰相反聲色<lb/>
　臭味皆見肺之證候金之賊木此曰賊邪不相應<lb/>
　必死也<lb/>
假令色靑其脉浮濇而短若大而緩爲相勝浮大而<lb/>
散若小而滑爲相生也<lb/>
　呂曰色青者肝也浮濇而短者肺也肺勝肝爲賊<lb/>
　邪若大而緩爲脾脉也肝勝脾故言相勝也浮大<lb/>
　而散心脉也心爲肝之子若小而滑腎脉也腎爲<lb/>
　肝之母肝爲腎之子子母相生故爲相生也○丁<lb/>
　曰經引肝之一藏其脉當弦急其色當青卽爲順<lb/>
<pb n="KR3e0003_SBCK_002-4b"/>
　也色靑脉濇者逆也脉若大而緩是肝勝於脾也<lb/>
　其病甚故云相勝若脉浮大而散若小而滑是爲<lb/>
　相生也<lb/>
經言知一爲下工知二爲中工知三爲上工上工者<lb/>
十全九中工者十全八下工者十全六此之謂也<lb/>
　呂曰五藏一病輒有五今經載肝家一藏爲例耳<lb/>
　解一藏爲下工解二藏爲中工解五藏爲上工○<lb/>
　丁曰上工者謂全知色脉皮膚三法相生相勝本<lb/>
　始故治病十全其九中工知二謂不能全収故治<lb/>
　病十全得八下工知一謂不解明於全法一心治<lb/>
<pb n="KR3e0003_SBCK_002-5a"/>
　巳病故十全得六也○虞曰工者萬學萬全乃曰<lb/>
　工也凡爲醫者窮難經察脉之浮沉藏府虛實通<lb/>
素問知經脉徃來針之補㵼窮本草識藥之寒溫<lb/>
　氣味所歸全此三家然後治病可曰知三爲上工<lb/>
　也醫不三世不服其藥謂非工也素問曰五藏之<lb/>
　象可以類推五藏相錯可以意識此可曰工也<lb/>
十四難曰脉有損至何謂也然至之脉一呼再至曰<lb/>
平<lb/>
　呂曰平者謂平調之脉也○丁曰平者無過之脉<lb/>
　也○虞曰人之呼吸曰隂陽也一呼一吸謂之一<lb/>
<pb n="KR3e0003_SBCK_002-5b"/>
　息經言一呼再至一吸再至謂之平脉也人呼吸<lb/>
法隂陽一息法一年一息脉動四至四至法四時<lb/>
　一呼脉行三寸法三陽一吸脉行三寸法三隂故<lb/>
　曰平也<lb/>
三至曰離經<lb/>
　呂曰經言再至曰平三至曰離經不知經言也其<lb/>
　人必病○丁曰謂加於隂之二倍故曰離經○虞<lb/>
　曰經者常也謂脉離常經之所細而言之人一呼<lb/>
　脉行三寸一吸脉行三寸呼吸定息脉行六寸一<lb/>
　日一夜一萬三千五百息脉行八百一十丈乃爲<lb/>
<pb n="KR3e0003_SBCK_002-6a"/>
　一周後從始起之經再行令一呼脉三至脉行四<lb/>
　寸半一吸三至脉行四寸半一息脉行九寸一日<lb/>
　一夜一萬三千五百息脉行一千二百一十五丈<lb/>
　過於半脉不在所起之經再起故曰離經也舉一<lb/>
　例以擬之如人一日周行百里却從初行之處再<lb/>
　行日平今一日却一百五十里過於五十里不在<lb/>
　周而復始之處再行故曰離經也<lb/>
四至曰奪精<lb/>
　呂曰其人病困奪精者鼻目唇口精候奪色診見<lb/>
也○丁曰謂加於隂四倍故曰奪精○虞曰平脉<lb/>
<pb n="KR3e0003_SBCK_002-6b"/>
　一息行六寸今奪精之脉一息行一尺二寸此乃<lb/>
　一日一夜息數乃行兩日夜脉度數尺寸脉諸夫<lb/>
　爲數脉者陽氣亂况陽爲病頗亦狂言顏色恍懽<lb/>
　呂氏言鼻目唇口精候色奪者非也夫人納五味<lb/>
　味歸形形歸氣氣歸精今一息四至乃陽氣亂故<lb/>
脉數數則氣耗耗則精無所歸獨加奪去故曰奪<lb/>
精如人一日行一百里今一日行二百里氣疲之<lb/>
則耗也<lb/>
五至曰死<lb/>
呂曰其人病證候巳見脉復加一至定當死也○<lb/>
<pb n="KR3e0003_SBCK_002-7a"/>
　虞曰此之平脉一倍過半四至巳是奪精五至其<lb/>
　死明矣○丁曰爲加於隂六倍故曰死也<lb/>
六至曰命絕此死之脉<lb/>
　呂曰不出日死○虞曰五至死之漸也六至今死<lb/>
　矣此言死之脉也必是言至之脉也必是言至之<lb/>
　脉恐寫之誤可合下文<lb/>
何謂損一呼一至曰離經<lb/>
　丁曰爲隂加於陽四倍也○虞曰前之至脉離經<lb/>
　謂脉行過半此之損脉離經謂脉行減半以下吸<lb/>
　養於呼也<lb/>
<pb n="KR3e0003_SBCK_002-7b"/>
二呼一至曰奪精<lb/>
　丁曰謂隂加於陽六倍也○虞曰平人脉一日一<lb/>
　夜五十周身今二呼而脉一至一日一夜不及一<lb/>
　十三筒周身脉只行及二百二丈五尺其人氣耗<lb/>
　血枯神惨色夭精華猶如奪去<lb/>
三呼一至曰死<lb/>
　虞曰平人之脉三呼脉六至一日一夜八百一十<lb/>
　丈無危今三呼脉一至脉只行一寸半一日一夜<lb/>
　只行及六十七丈五尺不及五周身如此之候死<lb/>
　可待也<lb/>
<pb n="KR3e0003_SBCK_002-8a"/>
四呼一至曰命絕此謂損之脉也<lb/>
　虞曰四呼當八至今四呼脉一至一日一夜不及<lb/>
　四周身氣血巳盡藏敗神去故命絕也<lb/>
至脉從下上損脉從上下也<lb/>
　呂曰至脉從下上者謂脉動稍増上至六至多而<lb/>
　呼七損脉從上下者謂脉動稍減至一呼多而至<lb/>
　少也<lb/>
損脉之爲病柰何然一損損於皮毛皮聚而毛落<lb/>
　虞曰一損損肺肺主皮毛故皮聚而毛落也<lb/>
二損損於血脉血脉虚少不能榮於五藏六府也<lb/>
<pb n="KR3e0003_SBCK_002-8b"/>
　虞曰二損損血脉是知心受之心主血今則心血<lb/>
　枯不能榮於五藏六府也<lb/>
　三損損於肌肉肌肉消瘦飮食不爲肌膚<lb/>
　虞曰脉之三損損於脾脾者受納五味以化生五<lb/>
　氣藏府以長肌膚今旣損故味不化則肌肉消瘦<lb/>
　也<lb/>
四損損於筋筋緩不能自收持<lb/>
虞曰四損損肝病乃如是素問曰其有傷筋縱若<lb/>
　其不容容容不収持也<lb/>
五損損於骨骨痿不能起於床反此者至於收病也<lb/>
<pb n="KR3e0003_SBCK_002-9a"/>
　虞曰今之五損損於腎腎主骨故骨痿不能起於<lb/>
　床素問曰腎熱則腰脊不舉骨枯髄減發爲骨痿<lb/>
痿者無力也○呂曰收者取也經伹載損家病不<lb/>
載至家病至家者諸陽六府病六府病苦頭痛身<lb/>
　熱忽特不利與損家病異今反載損家病證故損<lb/>
　脉於此受病非是至家病也<lb/>
從上下者骨痿不能起於床者死<lb/>
　呂曰從肺損至骨五藏俱盡故死肺在上也○虞<lb/>
　曰至此推窮損家病證一損肺二損心三損脾四<lb/>
　損肝五損腎乃如第五難脉輕重菽數下損之腎<lb/>
<pb n="KR3e0003_SBCK_002-9b"/>
　也<lb/>
從下上者皮聚而毛落者死<lb/>
呂曰從腎損之肺亦復五藏俱盡故死也此是損<lb/>
　家然病證非至家病證腎在下故也<lb/>
治損之法奈何然損其肺者益其氣<lb/>
　呂曰肺主氣今損故當以針藥益其氣也○丁曰<lb/>
　肺者主其氣故損卽補之以針補其手大隂經中<lb/>
　兪大淵穴也以辛味佐不足卽是益其氣也<lb/>
損其心者調其榮衛<lb/>
　呂曰心者滎衞之本今損當以針藥調之○丁曰<lb/>
<pb n="KR3e0003_SBCK_002-10a"/>
　心者主榮衛故損卽𥙷之以針𥙷其手少隂經中<lb/>
　井手厥陰經中井是其母手少衝手中衝亦是其<lb/>
　母以苦味佐之此調其榮衞之現也○虞曰心主<lb/>
　血血爲憂愁思慮傷於心因茲致損凡人血流㨿<lb/>
　氣氣動依血宣調榮衞節憂愁思慮以治之<lb/>
損其脾者調其飮食適寒温<lb/>
　呂曰脾主飮食今其氣衰損榖不消化故當調適<lb/>
　寒溫也○丁曰脾損則調其飮食適其寒温謂脾<lb/>
　主意思故順其意思飮食適其寒溫也○虞曰脾<lb/>
　化水穀以生氣血今見脾損飮食不爲肌肉宜調<lb/>
<pb n="KR3e0003_SBCK_002-10b"/>
　節飮食無令傷脾也適其寒温者啟玄子謂春凉<lb/>
　食夏冷食秋温食冬熱食也本經曰飲食勞倦傷<lb/>
　脾也<lb/>
損其肝者緩其中<lb/>
　呂曰肝主怒其氣急故以針藥以緩其中○丁曰<lb/>
　肝主怒以甘緩其中以土味和其肝當補足厥隂<lb/>
　合曲泉穴是也○虞曰怒則氣逆脉乃强急以慿<lb/>
　方術以緩其中素問曰肝苦急急食甘以緩之又<lb/>
　曰宜食甘粳米生肉棗葵味皆甘甘性緩也<lb/>
損其腎者益其精此治損之法也<lb/>
<pb n="KR3e0003_SBCK_002-11a"/>
　呂曰腎主精今損故以針藥補益其精氣○丁曰<lb/>
　益其精者以鹹味𥙷之當補足少隂經中復溜穴<lb/>
　是其母也○虞曰耗周過多而致損腎宜慿鹹味<lb/>
　以𥙷精華<lb/>
脉有一呼再至一吸再至有一呼三至一吸三至有<lb/>
一呼四至一吸四至有一呼五至一吸五至有一呼<lb/>
六至一吸六至<lb/>
　虞曰此重明前之至脉病證乃如後說<lb/>
有一呼一至一吸一至有再呼一至再吸一至有呼<lb/>
吸再至<lb/>
<pb n="KR3e0003_SBCK_002-11b"/>
　虞曰此重明損脉輕重生死當如後說<lb/>
脉來如此何以别知其病也然脉來一呼再至一吸<lb/>
再至不大不小曰平一呼三至一吸三至爲適得病<lb/>
　虞曰脉三至曰離經反於常經知病始得<lb/>
前大後小卽頭痛目眩<lb/>
　虞曰病在三陽<lb/>
前小後大卽胸滿短氣<lb/>
　丁曰前大者爲寸外大也後小者寸內小也寸前<lb/>
　大則頭痛目眩寸後大者胸滿短氣經言寸部法<lb/>
　天主胸以上至頭有疾故也○虞曰病在三隂<lb/>
<pb n="KR3e0003_SBCK_002-12a"/>
一呼四至一吸四至病欲甚<lb/>
　虞曰脉病反常經法曰奪精之脉脉大法曰渾渾<lb/>
　革至如涌泉者病進欲甚之理明也<lb/>
脉洪大者苦煩滿<lb/>
　虞曰病在三陽陽盛煩滿<lb/>
沉細者胸中痛<lb/>
　虞曰病在三隂隂主於內故腹中病也<lb/>
滑者傷熱<lb/>
　虞曰脉動如徐前却流利替替然熱盛於氣其脉<lb/>
　滑也<lb/>
<pb n="KR3e0003_SBCK_002-12b"/>
濇者中霧露<lb/>
　虞曰濇脉狀如刀刮竹寒盛於血故脉乃濇也<lb/>
一呼五至一吸五至其人當困<lb/>
　虞曰脉一息十至氣血勞走不困受爲生死如下<lb/>
說<lb/>
沉細夜加浮大晝加<lb/>
虞曰隂脉細沉夜加可驗陽脉浮大晝甚可加<lb/>
不大不小雖困可治其有大小者爲難治<lb/>
　虞曰極大陽大盛必減極小隂水弱必竭故曰難<lb/>
治<lb/>
<pb n="KR3e0003_SBCK_002-13a"/>
一呼六至一吸六至爲死脉也<lb/>
　虞曰三倍於常陽氣亂極故故曰死也<lb/>
沉細夜死<lb/>
　虞曰隂絕使然<lb/>
浮大晝死<lb/>
　虞曰陽絕如是<lb/>
一呼一至一吸一至名曰損<lb/>
　虞曰此損至離經之脉證<lb/>
人雖能行猶當著床所以然者血氣皆不足故也再<lb/>
呼一至呼吸再至名曰無魂無魂者當死也人雖能<lb/>
<pb n="KR3e0003_SBCK_002-13b"/>
行名曰行尸<lb/>
　虞曰尋此至數與前義相違亦恐錯簡也魂屬陽<lb/>
　陽主生今脉形如是减損乃知陽絕陽絕則魂去<lb/>
　故人死也<lb/>
上部有脉下部無脉其人當吐不吐者死上部無脉<lb/>
下部有脉雖困無能爲害也所以然者譬如人之有<lb/>
尺樹之有根枝葉雖枯槁根本將自生脉有根本人<lb/>
有元氣故知不死<lb/>
　丁曰經言脉有從上下者是謂五藏之氣不相榮<lb/>
　養致令有此損至也五藏之氣隨呼吸上下逓相<lb/>
<pb n="KR3e0003_SBCK_002-14a"/>
　榮養其心脉主氣脉則隨吸而榮其腎肝其吸不<lb/>
　能至腎至肝者盖腎先損則病骨痿也其腎肝不<lb/>
　榮於上故先病其肺病則皮聚毛落也其損甚者<lb/>
　皆死一呼再至曰平一呼三至卽是陽加於隂二<lb/>
　倍也適得病也其脉洪大曰離經前大者謂寸外<lb/>
　大也後小者謂寸內小也前小者寸外小也後大<lb/>
　者寸内大也前大後小則頭痛目眩前小後大卽<lb/>
　胸滿短氣經曰上部法天以候胸以上至頭素問<lb/>
　曰寸外以前主頭角耳目寸內以後主胸中關以<lb/>
　上主膈下脇傍關內以後主腹中尺外以前主臍<lb/>
<pb n="KR3e0003_SBCK_002-14b"/>
　下尺內以後主至足下凡左右有此大小隨部言<lb/>
　之一呼四至謂陽氣加隂四倍故曰奪精也二呼<lb/>
　一呼者是隂加於陽四倍亦曰奪精其浮大者陽<lb/>
　病甚若煩滿也加於滑者傷於熱極也其沉細者<lb/>
　隂病甚所以腹中痛也加於濇者中霧露所作也<lb/>
　一呼五至一吸五至沉細則夜甚浮大則書甚其<lb/>
　有內外大小者遊魂也此不可療其數至愈増愈<lb/>
　減者死上部有脉下部無脉其人自當發吐其不<lb/>
　吐是氣獨絕於内也上部無脉下部有脉雖困無<lb/>
　能爲害者謂神不守也神昏如魚掉尾者死○楊<lb/>
<pb n="KR3e0003_SBCK_002-15a"/>
　曰上部寸口下部尺中也○虞曰此又明人稟父<lb/>
　母之無氣也<lb/>
十五難曰經言春脉弦夏脉鈎秋脉毛冬脉石是王<lb/>
脉耶將病脉也然弦鈎毛石者四時之脉也春脉弦<lb/>
者肝東方木也萬物始生未有枝葉故其脉之來濡<lb/>
弱而長故曰弦<lb/>
　呂曰春萬物始生未有枝葉形狀正直如弦故脉<lb/>
　法之也○丁曰春脉弦者㣲弦曰平平者謂有胃<lb/>
　氣胃者土也能成於四方間於四旁故四時脉見<lb/>
　弦鉤毛石皆當微見卽是有胃氣也但獨見四時<lb/>
<pb n="KR3e0003_SBCK_002-15b"/>
　之脉者皆無胃氣也<lb/>
夏脉鈎者心南方火也萬物之所盛垂枝布葉皆下<lb/>
曲如鈎故其脉之來疾去遲故曰鈎<lb/>
　呂曰心脉法火曲如鉤又陽盛其脉來疾隂虚脉<lb/>
　去遲也脉從下上至寸口疾還尺中遲寸口滑不<lb/>
　洩故今其脉環曲如鉤<lb/>
秋脉毛者肺西方金也萬物之所終草木華葉皆秋<lb/>
而落其枝獨在若毫毛也故其脉之來輕虛以浮故<lb/>
曰毛<lb/>
　呂曰肺浮在上其氣主皮毛故今其脉浮如毛也<lb/>
<pb n="KR3e0003_SBCK_002-16a"/>
冬脉石者腎北方水也萬物之所藏也盛冬之時水<lb/>
凝如石故其脉之來沉濡而滑故曰石<lb/>
　呂曰腎脉法水水凝如䂖又伏行温於骨髓故其<lb/>
　脉實牢如石也<lb/>
此四時之脉也如有變柰何然春脉弦反者爲病何<lb/>
謂反<lb/>
　丁曰反者爲見秋脉如毛是謂肝病<lb/>
然其氣來實强是謂太過病在外<lb/>
　呂曰實强者陽氣盛也少陽當微弱今更實强謂<lb/>
　太過陽主表故今其病在外也○丁曰病在外者<lb/>
<pb n="KR3e0003_SBCK_002-16b"/>
　是少陽其脉微弦今實强者是膽有餘面青好怒<lb/>
　是肝木之外證也<lb/>
氣來虛微是謂不及病在内<lb/>
　呂曰厥隂之氣養於筋其脉弦今更虛㣲故曰不<lb/>
　及陰處中故今其病在內○丁曰病在內者肝不<lb/>
　足也肝含血養筋不足則筋緩溲便難是肝之內<lb/>
　證也○虞曰太過之脉謂不至而至不及之脉謂<lb/>
　脉息虚微太過眩冐巓疾其不及則令人胸痛引<lb/>
　背下則兩脇脹滿也<lb/>
氣來厭厭聶聶如循榆葉曰平<lb/>
<pb n="KR3e0003_SBCK_002-17a"/>
　呂曰春少隂厥隂俱合主其脉之來如春風吹榆<lb/>
　葉濡弱而調故曰平脉也<lb/>
益實而滑如循長竿曰病<lb/>
　呂曰此謂弦多胃氣少也○丁曰長而不軟故若<lb/>
　循竿是爲病也<lb/>
急而勁益强如新張弓弦曰死<lb/>
　呂曰此謂但弦無胃氣也○丁曰謂强急而緊細<lb/>
　故曰如新張弓弦也<lb/>
春脉㣲弦曰平弦多胃氣少曰病但弦無胃氣曰死<lb/>
春以胃氣爲本<lb/>
<pb n="KR3e0003_SBCK_002-17b"/>
　呂曰胃主水榖故人稟胃氣○丁曰胃者水榖之<lb/>
　海五藏皆授氣於榖胃者主稟四方故以胃氣而<lb/>
　爲本也<lb/>
夏脉鈎反者爲病何謂反<lb/>
　丁曰胃脉來石滑如冬之脉故曰反<lb/>
然其氣來實强是謂太過病在外<lb/>
　吕曰實强者太陽受氣盛也太陽者浮散今反實<lb/>
　强故曰太過也○丁曰其外者太陽小膓爲府故<lb/>
　病在外其面赤喜笑是心火之外證也<lb/>
氣來虚微是謂不及病在內<lb/>
<pb n="KR3e0003_SBCK_002-18a"/>
　呂曰手少隂主血脉其氣尚平實今反見虛微故<lb/>
　曰不及也○丁曰少隂心夏盛王今反虚微是謂<lb/>
　不及不及則病在內喜笑其神不守○虞曰少隂<lb/>
　心脉本平實今反虛微故曰不及也太陽小膓脉<lb/>
　本浮大今反實强曰太過也其太過不及之證乃<lb/>
　如下說玉機眞藏論曰夏脉太過其病身熱而膚<lb/>
　痛爲浸淫其不及者令人煩心上見咳嗽下爲氣<lb/>
　洩也<lb/>
其脉來累累如環如循琅玕曰平<lb/>
　呂曰心滿實累累如人指循琅玕者是金銀鐶釧<lb/>
<pb n="KR3e0003_SBCK_002-18b"/>
　之物勁也此皆實之類也故云平○丁曰言心脉<lb/>
　滿實累累如連珠其言循琅玕者謂琅玕是玉與<lb/>
　珠類貫如環之象也<lb/>
來而益數如雞舉足者曰病<lb/>
　呂曰心脉但當浮散不當數也雞舉足者諭其數<lb/>
　也○丁曰心脉但當浮散今又加其至數卽病故<lb/>
　諭其脉如雞舉足走也<lb/>
前曲後居如操帶鈎曰死<lb/>
　呂曰後居謂之後直如人革帶之鈎前曲後直也<lb/>
　是謂但鉤無胃氣○丁曰操者執也如手埶革帶<lb/>
<pb n="KR3e0003_SBCK_002-19a"/>
　前鈎曲無力也後居倨而不動勁有故曰死也<lb/>
夏脉㣲鈎曰平鈎多胃氣少曰病但鉤無胃氣曰死<lb/>
夏以胃氣爲本<lb/>
　呂曰胃者中州主養於四藏也<lb/>
秋脉㣲毛反者爲病何謂反然氣來實强是謂太過<lb/>
病在外<lb/>
　呂曰肺脉者當㣲毛今更實强故曰病在外○丁<lb/>
　曰外者謂手陽明大隂也故外證靣白善嚏悲愁<lb/>
　不樂皮毛乾燥此是肺金之外證也<lb/>
氣來虚㣲是謂不及病在內<lb/>
<pb n="KR3e0003_SBCK_002-19b"/>
　呂曰肺脉輕虛浮如毛今按之益虛㣲是無胃氣<lb/>
　故病在內○丁曰病在内者手太隂肺也其内證<lb/>
　喘咳洒浙寒熱此是肺金之內證也○虞曰太過<lb/>
　不及病如下說玉機眞藏論曰秋脉太過則令人<lb/>
　逆氣而背痛愠愠然秋脉不及則令人喘呼吸少<lb/>
　氣上氣見血下聞病音<lb/>
其脉來藹藹如車蓋按之益大曰平<lb/>
　呂曰車蓋乃小車之蓋輕浮藹藹然也按之益大<lb/>
　有胃氣故曰平也○丁曰如車之曲蓋偃藹之狀<lb/>
　故曰平也<lb/>
<pb n="KR3e0003_SBCK_002-20a"/>
不上不下如循雞羽曰病<lb/>
　呂曰如循雞羽者是其氣虛微胃氣少故曰病○<lb/>
　丁曰手太隂肺金乘夏餘陽故其脉上又其氣當<lb/>
　於下降今不上不下如循雞羽者但當濇濇然故<lb/>
　曰病也<lb/>
按之消索如風吹毛曰死<lb/>
　呂曰此無胃氣○丁曰風吹毛者飄騰不定無歸<lb/>
　之象故曰如風吹毛而死也<lb/>
秋脉微毛爲平毛多胃氣少曰病伹毛無胃氣曰死<lb/>
秋以胃氣爲本<lb/>
<pb n="KR3e0003_SBCK_002-20b"/>
　呂曰四藏皆須稟胃氣也<lb/>
冬脉石反者爲病何謂反然其氣來實强是謂太過<lb/>
病在外<lb/>
　呂曰冬脉當沉濡今反實强故曰太過太過者陽<lb/>
　脉病故言病在外也○丁曰反者冬得長夏之脉<lb/>
　長夏者土也胃土脉緩而㣲曲故病也在外者是<lb/>
　足太陽之經也靣黑善恐欠是其腎水之外證也<lb/>
氣來虛微是謂不及病在內<lb/>
　呂曰冬脉沉濡今反虚微故言不及不及者陰病<lb/>
　在內也○丁曰足少隂腎脉也主水王冬其脉沉<lb/>
<pb n="KR3e0003_SBCK_002-21a"/>
　濡而滑今虛㣲少氣是謂不及病在內其内證氣<lb/>
　逆小腹急痛泄如下重此腎水內證也○虞曰冬<lb/>
　脉太過則令人解㑊謂似病不病也春脉痛而少<lb/>
　氣不欲言也冬脉不及則令人心如懸病飢眇中<lb/>
　淸春中痛少腹滿小便變也<lb/>
脉來上大下兌濡滑如雀之啄曰平<lb/>
　呂曰上大者足太陽下兌者足少隂隂陽得所爲<lb/>
　胃氣强故謂之平雀啄謂本大未兌也○丁曰腎<lb/>
　脉本性濡滑今診之應手而大去而小故曰上大<lb/>
　下兌喻如雀啄是謂平也<lb/>
<pb n="KR3e0003_SBCK_002-21b"/>
啄啄連屬其中㣲曲曰病<lb/>
　呂曰啄啄者不息故謂之連屬其中㣲曲是脾來<lb/>
　乗腎脉緩而曲故病○丁曰啄啄謂如雀啄啄連<lb/>
　連時止腎衰之病也<lb/>
來如解索去如彈石曰死<lb/>
　呂曰解索謂虚縵無根本也來遲去疾故曰彈石<lb/>
　也○丁曰診之應手如脫解之索無力也去疾而<lb/>
　如彈石是腎死也<lb/>
冬脉微石曰平石多胃氣少曰病但䂖無胃氣曰死<lb/>
冬以胃氣爲本胃者水榖之海也主稟四時故皆以<lb/>
<pb n="KR3e0003_SBCK_002-22a"/>
胃氣爲本是謂四時之變病死生之要㑹也<lb/>
　虞曰胃屬土土者五也萬物歸之故曰水谷之海<lb/>
　一年王辰戍丑未故曰主稟四時謂弦鈎毛石四<lb/>
　時之經皆得胃氣爲本若胃氣少則人病若無胃<lb/>
氣則人死故曰四時變病死生之要㑹也萬物非<lb/>
　土孕育則形質不成也易曰坤厚載物德合無疆<lb/>
脾者中州也其平和不可得見衰乃見耳來如雀之<lb/>
如水之下漏是脾之衰見也<lb/>
　呂曰脾寄王四季故不言王言平和脉不見其衰<lb/>
　病見耳其脉見如屋之漏如雀之啄如水之下漏<lb/>
<pb n="KR3e0003_SBCK_002-22b"/>
　皆腎來乗脾故使衰病肝乘脾則死腎不勝脾故<lb/>
　伹病也○丁曰脾者成於四方故平常不見衰乃<lb/>
　見如雀之啄如水之滴漏○虞曰如水之漏乃是<lb/>
　脾脉太過如雀之啄是謂脾脉不及太過則令人<lb/>
　四支不舉不及則令人九竅不通故平和不可得<lb/>
　見衰乃見也<lb/>
十六難曰脉有三部九候<lb/>
　呂曰三部者寸關尺也九候者上部三候中部三<lb/>
候下部三候三三如九也○丁曰三部者寸關尺<lb/>
　也九候者浮中沉也是一難之所演也○虞曰三<lb/>
<pb n="KR3e0003_SBCK_002-23a"/>
　部法三才故有天地人三部之中亦各有天地人<lb/>
　因而成九上部天以候頭角上部之人以候耳目<lb/>
　上部之地以候口齒中部之天以候肺中部之人<lb/>
　以候心中部之地以候胸中之氣下部之天以候<lb/>
　肝下部之人以候脾胃下部之地以候腎故曰三<lb/>
　部九候也<lb/>
有隂陽<lb/>
　呂曰寸口者陽脉見九分而浮尺部者隂脉見一<lb/>
寸而沉○丁曰隂陽者是二難尺寸皆隂陽前後<lb/>
　上下之法也○虞曰三部之中各有一隂一陽來<lb/>
<pb n="KR3e0003_SBCK_002-23b"/>
　者爲陽去者爲隂察陽者知病之所有察隂者知<lb/>
　死生之期也<lb/>
有輕重<lb/>
　呂曰肺如三叔之重是謂輕腎脉按之至骨如十<lb/>
　五菽之重是謂重也○丁曰輕重者是五難言輕<lb/>
　重之法也○虞曰凡切陽脉乃輕手取謂陽脉浮<lb/>
　也切隂脉乃重手取謂隂脉沉也故曰輕重也<lb/>
有六十首<lb/>
　呂曰首頭首也蓋三部從頭者脉輒有六十首○<lb/>
　丁曰六十首者是十難經一脉變爲十是也○虞<lb/>
<pb n="KR3e0003_SBCK_002-24a"/>
曰六十首者乃一脉變爲四時是也謂春脉弦夏<lb/>
脉鈎秋脉毛冬脉石季夏及四季脉緩逐四時之<lb/>
休王一脉變爲五十二經內成六十首也<lb/>
一脉變爲四時<lb/>
呂曰是手太隂之動以决四時逆順吉凶之法也<lb/>
○丁曰十五難是言四時以胃氣爲本况經脉十<lb/>
二經謂脉隨四時之變換非手太隂也○虞曰凡<lb/>
切脉始起於六脉謂浮沉長短滑濇也乃三隂三<lb/>
陽之脉也六脉趣四時之變故有二十四脉形焉<lb/>
今六十首乃備言手足三隂三陽合之爲十二脉<lb/>
<pb n="KR3e0003_SBCK_002-24b"/>
　隨弦鈎毛石變之爲時經合之爲六十脉故曰一<lb/>
　脉變爲四時<lb/>
離聖久遠各自是其法何以别之<lb/>
　呂曰言三部是一法九候是一法隂陽是一法輕<lb/>
　重是一法六十首是一法言法象無多難可分别<lb/>
　故言之此難也○丁曰離聖人久遠者爲越人時<lb/>
　去聖逾遠也各自是其法者爲前所演其法也故<lb/>
　曰各自是其法也<lb/>
然是其病有內外證<lb/>
　呂曰法象無多或變爲四時難可分别故以中外<lb/>
<pb n="KR3e0003_SBCK_002-25a"/>
　别其病以名之難也○丁曰是字當作視物之視<lb/>
　上文言視病之法不與診法同故云别也然字者<lb/>
　是越人自答之語也言使人視其精明五色循按<lb/>
　察之左右卽知內外之證故知是字當作視物字<lb/>
　用此是字傳冩之錯誤也○虞曰一藏一府乃一<lb/>
　表一裏府之病主於外故有外證藏之病主於內<lb/>
　故有內證也<lb/>
其病爲之柰何然假令得肝脉<lb/>
　虞曰肝脉弦軟而長<lb/>
其外證善潔面青善怒<lb/>
<pb n="KR3e0003_SBCK_002-25b"/>
　足少陽膽者府也故有病則見於外也又膽爲淸<lb/>
　淨之府故善潔也主於外見靣靑也又膽爲中正<lb/>
　之官主決斷故善其怒也<lb/>
其內證齊左有動氣按之牢若痛<lb/>
　虞曰五積之候肝之積名曰肥氣在齊之左也<lb/>
其病四肢滿閉<lb/>
　虞曰肝木脾土脾主四肢木病則土無所畏故四<lb/>
　肢閉滿玉機眞藏論曰脾太過令人四肢不舉<lb/>
癃溲便難轉節有是者肝也無是者非也<lb/>
　丁曰肝者東方木也其治在左應震齊左有動氣<lb/>
<pb n="KR3e0003_SBCK_002-26a"/>
　按之牢若痛其病四肢滿閉者謂支節攣嚲也淋<lb/>
　洩難者足厥隂上係舌本下懷於隂器故淋溲便<lb/>
　難也其轉筋者謂肝含血以養筋故病卽轉筋也<lb/>
　有此内外證卽肝也無是者非也○虞曰癃溲謂<lb/>
　小府澁也便難大府所注難也謂肝脉循於隂器<lb/>
　故癃溲也肝腎主下部肝病則氣逆不行於下故<lb/>
　便難也肝屬木也木曰曲直筋乃象之今肝病故<lb/>
　轉筋也○呂曰外證者府之候膽者淸淨之府故<lb/>
　面青善潔若衣被飮食不潔者其人便欲怒膽色<lb/>
　靑故面靑怒也其內證者肝之證肝者東方爲靑<lb/>
<pb n="KR3e0003_SBCK_002-26b"/>
　龍在左方故肝之證在齊左<lb/>
假令得心脉其外證面赤口乾喜笑<lb/>
　丁曰外證者手太陽之脉爲外經故有病卽見於<lb/>
　外其應火故病卽外熱口乾喜笑是其外證也○<lb/>
　虞曰心脉浮大而散心屬火火性炎上故面赤口<lb/>
　乾也心在聲爲笑也<lb/>
其內證齊上有動氣按之牢若痛其病煩心心痛掌<lb/>
中熱而啘有是者心也無是者非也<lb/>
　丁曰心者南方火也其位在離故齊上有動氣其<lb/>
　病煩心心痛掌中熱而啘者心病卽煩痛故啘臂<lb/>
<pb n="KR3e0003_SBCK_002-27a"/>
　內掌中熱而啘者是其內證也有其證者心之病<lb/>
　無其證者卽非也○虞曰心之積名曰伏梁在齊<lb/>
　上火之生熱心爲五藏之君四藏有病心主知之<lb/>
　尙有痛狀何况本經百病耶常痛乃心包脉也正<lb/>
　心不受病病則且占夕死夕占且死重明受病則<lb/>
　心包絡乃手厥隂之脉出兩手中指之端不入掌<lb/>
　心屈名指取之穴名勞宮穴心包病則掌中熱而<lb/>
　啘心○呂曰外證者小膓手太陽脉爲熱故令口<lb/>
　乾陽主躁故喜笑也其內證者心心在前爲朱雀<lb/>
　故證在齊上也<lb/>
<pb n="KR3e0003_SBCK_002-27b"/>
假令得脾脉<lb/>
　虞曰脾脉中緩而大<lb/>
其外證面黃善噫<lb/>
　丁曰其外證靣黃陽明爲胃之經故見色黃外之<lb/>
　證也○虞曰脾土也在變動爲噫<lb/>
善思<lb/>
　虞曰脾者在志爲思也<lb/>
善味<lb/>
　虞曰脾主甘受味故善味<lb/>
其內證當齊有動氣按之牢若痛<lb/>
<pb n="KR3e0003_SBCK_002-28a"/>
　虞曰脾之積名曰痞氣當齊之中<lb/>
其病腹脹滿食不消體重節痛怠墮嗜臥四肢不収<lb/>
有是者脾也無是者非也<lb/>
　丁曰内證者足太隂脾也當齊有動氣者脾主中<lb/>
州也其病腹滿食不消體重節痛怠墮嗜臥四肢<lb/>
不收皆爲土土靜故有此證前注言外證靣黃而<lb/>
不解餘說者爲善噫善味者是脾也今腹脹滿食<lb/>
不消卽是胃也胃爲水榖之海病卽食不消體重<lb/>
節痛怠墮嗜臥四肢不收皆是見外證也今却言<lb/>
内證也此經所說文至不明未敢盡注其說以俟<lb/>
<pb n="KR3e0003_SBCK_002-28b"/>
　後賢○虞曰濕氣勝則令人彭脹陽氣在下食乃<lb/>
　不消得主內病則如是脾屬土土性安靜故知是<lb/>
　土主四肢病乃四肢不收○呂曰外證足陽明胃<lb/>
　脉之證胃氣實榖氣消卽多所思欲飮食胃氣虛<lb/>
　食不消氣力虛贏其人感思慮內證者脾也脾在<lb/>
　中央故證當齊齊者又隂陽之中故其脉在脾也<lb/>
假令得肺脉其外證面白善嚏悲愁不樂欲哭<lb/>
　丁曰其外證者手陽明之經大膓爲肺之府也故<lb/>
善嚏悲愁不樂欲哭此外之證也○虞曰肺脉浮<lb/>
短而濇面白乃金之色也肺主皮毛皮毛外感寒<lb/>
<pb n="KR3e0003_SBCK_002-29a"/>
　內合於肺故嚏也悲者肺之志也脾土肺金肺爲<lb/>
　肺母脾主歌子病母憂故不樂在聲爲哭<lb/>
其內證齊右有動氣按之牢若痛其病喘欬洒淅寒<lb/>
熱有是者肺也無是者非也<lb/>
　丁曰其言內證者手太隂之經應西方金在兌故<lb/>
　言齊右有動氣也其爲喘欬洒浙寒熱者故知內<lb/>
　證也○虞曰肺之積名曰息賁在右脇下肺主皮<lb/>
　毛今寒氣外感於皮毛內合於寒則氣道澁故喘<lb/>
　而欬肺主氣外候於皮毛肺虛則洒浙寒肺實則<lb/>
　熱而悶故云寒熱也○呂曰外證者大膓脉也乃<lb/>
<pb n="KR3e0003_SBCK_002-29b"/>
　手陽明之脉爲肺之府氣通於鼻故善嚏肺主秋<lb/>
　秋愁也故其病悲哭內證者肺之證肺主皮毛有<lb/>
　寒則洒浙欬嚏肺在西方爲白虎主右方故證在<lb/>
　齊右<lb/>
假令得腎脉其外證面黑喜恐欠<lb/>
　丁曰其外證者太陽膀胱之經故爲外經也故有<lb/>
　病則色黑面黑喜恐欠也○虞曰沉濡而滑腎之<lb/>
　脉也黑色腎之色也在志曰恐巨陽虛則欠<lb/>
其内證齊下有動氣按之牢若痛<lb/>
　虞曰腎之積名曰賁脉在齊下故云在齊下<lb/>
<pb n="KR3e0003_SBCK_002-30a"/>
其病逆氣少腹急痛泄如下重足脛寒而逆有是者<lb/>
腎也無是者非也<lb/>
　丁曰其內證者腎王於冬應北方故在齊之下也<lb/>
　其病逆氣少腹急痛泄如下重其泄者爲大瘕泄<lb/>
　而裏急後重也此内之證也○虞曰腎氣不足傷<lb/>
於衝脉故氣逆腎者足少陰之脉循少腹與足厥<lb/>
　陰足太陰三隂交於齊下今病故少腹急痛也五<lb/>
　泄之候腎爲後重泄腎者胃之關今氣虚故爲下<lb/>
重泄謂食畢思急圊足內踝上五寸間乃足少隂<lb/>
之動脉故足脛寒而逆通評虚實論曰氣逆者足<lb/>
<pb n="KR3e0003_SBCK_002-30b"/>
　寒也○呂曰外證足太陽膀胱脉也其人善欠者<lb/>
　其人善惡寒若脛寒身體酒洒而寒故其善欠腎<lb/>
　與手少陽俱主候心故善恐其內證者腎王於冬<lb/>
　主北方玄武故證在齊下○虞曰經言是其病有<lb/>
　內外證推尋至此惟肝脉平證善潔二字是表證<lb/>
　心脉不見手太陽外證脾脉中有善噫是外證肺<lb/>
　脉亦無手陽明之證腎脉中只有欠一字是足太<lb/>
　陽不足之證五藏推之黃帝素問並言皆只足藏<lb/>
　之證也越人言其外證者取其形見於外也呂氏<lb/>
　所注多不該經㫖<lb/>
<pb n="KR3e0003_SBCK_002-31a"/>
十七難曰經言病或有死或有不治自愈或連年月<lb/>
不巳其死生存亡可切脉而知之耶然可盡知也診<lb/>
病若閉目不欲見人者脉當得肝脉强急而長<lb/>
　丁曰此是肝之病證故則强急而長○楊曰强急<lb/>
　猶弦急○虞曰肝木之脉弦軟而長今見强急病<lb/>
　乃如是<lb/>
而反得肺脉浮短而濇者死也<lb/>
　丁曰浮短濇者是肺脉此者今當勝木故知死也<lb/>
　○楊曰肝爲木肺爲金肝病得肺脉眞鬼來尅金<lb/>
　勝木故必死也<lb/>
<pb n="KR3e0003_SBCK_002-31b"/>
病若開目而渇心下牢者脉當得緊實而數反得沉<lb/>
濡而㣲者死也<lb/>
　丁曰心之病證今反見腎脉心火腎水水來尅火<lb/>
　故知死也○楊曰心病得腎脉水勝火故死也按<lb/>
　之短實而數有似切繩謂之緊也按之短小不動<lb/>
　搖若有若無輕手乃得重手不得謂之㣲也○虞<lb/>
　曰病開目而渇心下牢脉又緊實而數此曰陽病<lb/>
　得陽脉脉不相反今見沉濡而㣲謂陽病得隂脉<lb/>
　故曰死也<lb/>
病若吐血復<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>衄血者脉當沉細而反浮大而牢者<lb/>
<pb n="KR3e0003_SBCK_002-32a"/>
死也<lb/>
　丁曰此者肺脉之病證今反見心脉心火肺金火<lb/>
　來勝金故知死也○虞曰血屬隂吐血衄血脉得<lb/>
　沉細此謂脉與病相應今反浮大而牢與病相反<lb/>
　故死也<lb/>
病若譫言妄語身當有熱脉當洪大而手足厥逆脉<lb/>
沉細而㣲者死也<lb/>
　丁曰此病是心病之證今反手足厥脉沉細而㣲<lb/>
　者是水勝火卽知死也○楊曰按之遲但小謂之<lb/>
　細○虞曰肺主聲心主言今脉洪大是知熱乘於<lb/>
<pb n="KR3e0003_SBCK_002-32b"/>
　心肺邪受之故譫言妄語肺主皮毛今邪客於衛<lb/>
　氣不得宣通乃身熱夫如是病與脉相應今手足<lb/>
　厥逆脉沉細而㣲陽病得隂脉故云必死也<lb/>
病若大腹而洩者脉當㣲細而濇反緊大而滑者死<lb/>
也<lb/>
　丁曰此病脾土之證候緊大滑者是肝木來勝土<lb/>
　故知死也此經不言腎水之證闕此一藏也○楊<lb/>
曰凡此五者病脉相反故爲必死經云五逆者死<lb/>
　此之謂也○虞曰濕氣勝則脹脾不禁故洩脉㣲<lb/>
　細濇病脉相承緊大而滑此曰相反如此之候其<lb/>
<pb n="KR3e0003_SBCK_002-33a"/>
　死明矣<lb/>
十八難曰脉有三部部有四經手有太隂陽明足有<lb/>
太陽少隂爲上下部何謂也然手太隂陽明金也足<lb/>
少隂太陽水也金生水水流下行而不能上故在下<lb/>
部也<lb/>
　丁曰夫脉有三部者寸關尺也若合兩手言之卽<lb/>
　六部也毎部之內各有二經六部之内合爲十二<lb/>
　經今此云四經者是謂手太陽陽明與足太陽少<lb/>
　隂此四經者法水火之性各有綱紀而不能變通<lb/>
　上下餘八經在手生足在足生手所以經言部有<lb/>
<pb n="KR3e0003_SBCK_002-33b"/>
　四也是右手寸口肺與太陽應金生左尺水也足<lb/>
　太陽少隂水其性潤下故不能上生於手而生左<lb/>
　足厥隂少陽木此二部皆是足之經紀所以言在<lb/>
　下部也是左尺水生左關木○楊曰手太隂肺脉<lb/>
　也肺爲諸藏上盖其治在右方故在右手上部也<lb/>
　手陽明大膓脉是肺之府故隨肺居上部焉足少<lb/>
　隂腎脉腎爲水肺之子水流趣於腎又最居於下<lb/>
　故爲左手下部也足太陽膀胱爲腎之府故隨腎<lb/>
　居下部焉經言脉有三部部有四經者謂總兩手<lb/>
　而言之也兩手各有三部部各有二經兩手上部<lb/>
<pb n="KR3e0003_SBCK_002-34a"/>
　合四也中下二部亦復如此三四十二則十二經<lb/>
　也肺金居上而下生腎水故肺腎在左右手上下<lb/>
　部也<lb/>
足厥隂少陽木也生手太陽少隂火火炎上行而不<lb/>
能下故爲上部<lb/>
　丁曰手太陽少隂應左寸君火火上炎上不能下<lb/>
　生足而生手心主少陽火是生右尺相火也○楊<lb/>
　曰足厥隂肝脉也肝治在左方故爲左手之下部<lb/>
　足少陽膽者爲肝之府故隨肝居下部也手太陽<lb/>
　小膓脉爲心之府故隨心居上部焉<lb/>
<pb n="KR3e0003_SBCK_002-34b"/>
手心主少陽火生足太隂陽明土土主中宮故在中<lb/>
部也<lb/>
　丁曰是相火應其灰火也中部者右關也生右寸<lb/>
　金也○楊曰手心主心包絡脉也手少陽三焦脉<lb/>
　也故合爲左手中部足太陰脾脉也足陽明胃脉<lb/>
　也故合爲右手中部此經作如此分别若依脉經<lb/>
　配二部又與此不同也○虞曰經言手心主少陽<lb/>
　火生足太隂陽明土土主中宮故在右手中部惟<lb/>
　只言火生土之意不言手心主少陽在左手中部<lb/>
　惟只取其相生言之也今明三部相生之意如此<lb/>
<pb n="KR3e0003_SBCK_002-35a"/>
　右手尺中少陽火生關上陽明土關上陽明土却<lb/>
　生寸口太隂金寸口太隂金却生左手尺中少隂<lb/>
　水左手尺中少隂水却生左手關上厥隂木關上<lb/>
　厥隂木却生左手寸口少陰火却又别心主火故<lb/>
　心主生足太隂陽明土也此乃五行相生之意耳<lb/>
　又足厥隂與足太隂何以居於左右兩手關部中<lb/>
　胃脾太隂脾脉居於中州乃在右手關上也又足<lb/>
　厥隂木木者根生於地枝葉長於天亦隂陽共焉<lb/>
　故亦在左中部也<lb/>
此皆五行子母更相生養者也<lb/>
<pb n="KR3e0003_SBCK_002-35b"/>
　丁曰言此皆五行更相生養者是謂右寸金生左<lb/>
　尺水水生左關木木生左寸君火君火生右尺相<lb/>
　火相火生右關土而後生右寸金故言子母更相<lb/>
　生養者也<lb/>
脉有三部九候各何所主之然三部者寸關尺也九<lb/>
候者浮中沉也<lb/>
　丁曰前順五行而言之生養卽逆三部而反到所<lb/>
　以經别問各何所主也○楊曰寸口陽也關中部<lb/>
　也尺中隂也此三部各有浮中沉三候三三九候<lb/>
　也故曰九浮爲陽沉爲隂中者胃氣也○虞曰一<lb/>
<pb n="KR3e0003_SBCK_002-36a"/>
　部之中有三候浮者爲府沉者爲藏中者乃是中<lb/>
　焦之脉也假令寸口浮爲府沉爲藏中爲中焦皆<lb/>
　倣此用之<lb/>
上部法天主胸以上至頭之有疾也<lb/>
　丁曰兩手寸口皆爲上部卽寸外主頭寸內主胸<lb/>
　中是頭皆一指下前後言病左右同法也○楊曰<lb/>
　所謂自膈以上爲上焦也<lb/>
中部法人主膈以下至齊之有疾也<lb/>
　丁曰言左右兩關也第二指半指以前言膈下半<lb/>
　指之後主齊上左右同○楊曰所謂自膈以下爲<lb/>
<pb n="KR3e0003_SBCK_002-36b"/>
　中焦也<lb/>
下部法地主齊以下至足之有疾也<lb/>
　丁曰下部左右兩尺第三指半指之前主齊下有<lb/>
　疾半指之後以候至足之有疾○楊曰所謂自齊<lb/>
　以下至足爲下焦也<lb/>
審而刺之者也<lb/>
　丁曰刺字當作次第之次此是審三部各有內外<lb/>
　主從頭至足之有疾也故知刺字傳文誤也○楊<lb/>
　曰用針者必當審詳三部九候病之所在然后各<lb/>
　依其源而刺之也<lb/>
<pb n="KR3e0003_SBCK_002-37a"/>
人病有沉滯久積聚可切脉而知之耶然診在右脇<lb/>
有積氣得肺脉結脉結甚則積甚結㣲則氣㣲診不<lb/>
得肺脉而右脇有積氣者何也然肺脉雖不見右手<lb/>
脉當沉伏<lb/>
　丁曰病久積聚可切脉而知之者五藏六府皆有<lb/>
　積聚今云右脇有積氣當肺脉見如是脉不見亦<lb/>
　沉伏詳經之意脉浮行肉上腎脉沉行於筋下其<lb/>
　浮行於肉上而無常數而止者名曰結也其沈行<lb/>
　於筋下時上名曰伏也伏者藏病積也浮結者府<lb/>
　病聚也兩手三部各有浮沈結伏而言病也今經<lb/>
<pb n="KR3e0003_SBCK_002-37b"/>
　引肺脉一經於此言之也○楊曰徃來緩而時一<lb/>
　止復來謂之結也脉結甚者是診脉之狀也結甚<lb/>
　者此結訓積猶言脉結甚則積甚脉積微則積㣲<lb/>
其言積隱也○虞曰結脉主塊積其脉動而中止<lb/>
　小數有還反動故曰結也其積之大小隨診言之<lb/>
　也○楊曰診雖不得肺脉浮短而濇但左手脉當<lb/>
　沈伏卽右脇有積氣矣肺治在右也極重指著骨<lb/>
　乃得故謂伏脉也<lb/>
其外痼疾同法耶將異也然結者脉來去時一止無<lb/>
常數名曰結也伏者脉行筋下也浮者脉在肉上行<lb/>
<pb n="KR3e0003_SBCK_002-38a"/>
也左右表裏法皆如此假令脉結伏者內無積聚脉<lb/>
浮結者外無痼疾有積聚脉不結伏有痼疾脉不浮<lb/>
結爲脉不應病病不應脉是爲死病也<lb/>
　丁曰人心有所思慕脉亦結心無所思內外無病<lb/>
　其脉伏結此者形不病而脉病故知死矣○楊曰<lb/>
　脉與病不相應爲逆者難治故曰是死病也<lb/>
　　舊經注云手心主心包絡脉也手少陽三焦脉<lb/>
　　也故合爲左手中部足太陰脾脉也足陽明胃<lb/>
　　脉也故合爲右手中部此經作如此分别若依<lb/>
　　脉經配三部又與此不同也<lb/>
<pb n="KR3e0003_SBCK_002-38b"/>
　　舊經有此前注牴牾具列此圖以正其文楊氏<lb/>
　　曰手心主心包絡脉手少陽三焦脉也故合爲<lb/>
　　左手上部足太隂脾脉也足陽明胃脉也故合<lb/>
　　爲右手中部此經作如此分别若依脉經配三<lb/>
　　部又與此不同夫此法楊氏不能明其理故言<lb/>
　　不同也是師將三部反倒配合五行六氣而言<lb/>
　　之師謂此寸尺反倒又問三部各何所主經云<lb/>
　　上部法天主胸以上至頭有疾中部法人主膈<lb/>
　　下至齊上有疾下部法地主齊以下至足有疾<lb/>
　　故云審而次之者也又王叔和將自左寸逆行<lb/>
<pb n="KR3e0003_SBCK_002-39a"/>
　　言之曰<lb/>
　左心小膓肝膽腎右肺大膓脾胃命女人反此背<lb/>
　看之尺脉第三同斷病<lb/>
　　蓋兩尺反倒同主齊以下至足有疾故扁鵲云<lb/>
　審而次之王叔和云用心子細須尋趁<lb/>
<pb n="KR3e0003_SBCK_002-39b"/>
　手太陽少隂<lb/>
　火火炎上而<lb/>
　不能下生手　手心主少陽相火生足太<lb/>
　心主少陽火　隂陽明土土<lb/>
　足厥隂少陽<lb/>
　　　　　　　　　　　　　　　　　　　　　　　　復生金<lb/>
　木木生火<lb/>
　　　　　　　　　　　　　　　　　　　　　　　　足太隂陽明<lb/>
　手太陽少隂<lb/>
　君火　土土生手太<lb/>
　足太陽少隂　陽明金<lb/>
　水水流下而　手太隂陽明<lb/>
　不能上行生　金生足太<lb/>
　足厥隂少陽　陽少隂水<lb/>
　木<lb/>
<pb n="KR3e0003_SBCK_002-40a"/>
<pb n="KR3e0003_SBCK_002-41a"/>
<pb n="KR3e0003_SBCK_002-42a"/>
十九難曰經言脉有逆順男女有常而反者何謂也<lb/>
然男子生於寅寅爲木陽也女子生於申申爲金隂<lb/>
也<lb/>
　楊曰元氣起於子人之所生也男從子左行三十<lb/>
　之巳女從子右行二十俱至於巳爲夫婦懷姙也<lb/>
　古者男子三十女年二十然後行嫁娶法於此也<lb/>
　十月而生男從巳至寅左行爲十月故男行年起<lb/>
　於丙寅女從巳右行至申爲十月故女行年起於<lb/>
　壬申所以男子生於寅女子生於申○虞曰經言<lb/>
　男子生於寅女子生於申謂其父母之年㑹合於<lb/>
<pb n="KR3e0003_SBCK_002-42b"/>
　巳上男左行十月至寅而生女右行十月至申而<lb/>
　生也小運人言男一歲起於丙寅女一歲起於壬<lb/>
　申難經不言起而言生謂生下巳爲一歲矣丙壬<lb/>
　二干水火也水火爲萬物之父母寅申二支金木<lb/>
　也爲生物成實之終始木胞在申金胞在寅二氣<lb/>
　自胞相配故用寅申也金生於巳巳與申合故女<lb/>
　子取申木生於亥亥與寅合故男子取寅所以男<lb/>
　年十歲順行在亥女年七歲逆行亦在亥男年十<lb/>
　六天癸至左行至巳巳者申之生氣女年十四天<lb/>
　癸至右行亦在巳與男年同在本宮生氣之位隂<lb/>
<pb n="KR3e0003_SBCK_002-43a"/>
　陽相配乃成夫婦之道故有男女也上古天眞論<lb/>
　曰男二八而天癸至精氣溢㵼陰陽和故能有子<lb/>
　○楊氏言男三十行年在巳方娶於此非也女二<lb/>
　十天癸至任脉通衝脉盛月事以時下故能有子<lb/>
　楊氏言女二十右行之巳方嫁於此義非矣楊氏<lb/>
　之言但合古禮行夫婦嫁娶之法又與本經天癸<lb/>
　之數相違也况聖人於此十九難中論男女配合<lb/>
　之道隂陽交㑹之所言天癸之至數知脉盛於上<lb/>
　下推之强弱診其有餘不及若止言三十而娶二<lb/>
　十而嫁於本經診治之道慿何依據<lb/>
<pb n="KR3e0003_SBCK_002-43b"/>
故男脉在關上女脉在關下是以男子尺脉恒弱女<lb/>
子尺脉恒盛是其常也<lb/>
　丁曰其言男子女人尺脉者是隂陽之根本也逆<lb/>
　順者爲陽抱隂生隂抱陽生也三陽始生於立春<lb/>
　建寅故曰男生於寅木陽也三隂生於立秋七月<lb/>
　建申故言女生於申金隂也男子之氣始於少陽<lb/>
　極於太陽所以男子尺脉恒弱而寸脉陽也女子<lb/>
之氣始於太隂極於厥隂女子尺脉浮而寸脉沈<lb/>
　故云男脉在關上女脉在關下此是男女逆順有<lb/>
　常而反也○楊曰男子陽氣盛故尺脉弱女子隂<lb/>
<pb n="KR3e0003_SBCK_002-44a"/>
氣盛故尺脉强此是其常性<lb/>
反者男得女脉女得男脉也其爲病何如然男得女<lb/>
脉爲不足病在內左得之病則在左右得之病則在<lb/>
右隨脉言之也女得男脉爲太過病在四肢左得之<lb/>
病則在左右得之病則在右隨脉言之此之謂也<lb/>
　丁曰男得女脉言不足者是隂不足卽陽入乗之<lb/>
　故陽不見於寸口而反見尺內隂氣主內不足故<lb/>
　知病也卽在內女得男脉爲太過病在四肢者女<lb/>
　子尺脉本浮更加見於寸是謂太過陽主外故病<lb/>
　在四肢隨其脉左右言之左得之病在左右得之<lb/>
<pb n="KR3e0003_SBCK_002-44b"/>
　病在右也○楊曰男得女脉爲隂氣盛隂主內故<lb/>
　病在內女得男脉爲陽氣盛主四肢故病在四肢<lb/>
　也○虞曰寸口曰陽男以陽用事今見陰脉反於<lb/>
　天常故病發於脉女以隂用事今寸口却見陽脉<lb/>
　亦是反於天常故病在四肢素問曰四支爲諸陽<lb/>
之本也<lb/>
王翰林集註黃帝八十一難經卷之二<lb/>
<pb n="KR3e0003_SBCK_002-45a"/>
　　　　音釋<lb/>
十三難臭<hi>只救切</hi>十四難奪<hi>徒活/切</hi>中霧<hi>上音衷</hi>
槀<hi>苦老切</hi>十五難厭<hi>益渉/切</hi>聶<hi>之渉切</hi>
操<hi>七刀切</hi>藹<hi>於蓋/切</hi>兌<hi>音銳尖也</hi>
啄<hi>許檅切</hi>啄<hi>呼角/切</hi>解<hi>胡介切</hi>
十六難别<hi>波列切</hi>溲<hi>所鳩/切</hi>啘<hi>之月切</hi>
噫<hi>鳥介切</hi>嚏<hi>丁計/切</hi>樂<hi>音樂</hi>
浙<hi>音息</hi>脛<hi>形定/切</hi>十七難<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>
                    <hi>音求鼻寒而淸</hi>
<hi>涕岀也</hi>衄<hi>女六切鼻/中出血也</hi>譫<hi>之閻切多語也</hi>
洩<hi>音泄</hi>十八難脇<hi>虛業切/胸脇也</hi>痼<hi>音故久病也</hi>
<pb n="KR3e0003_SBCK_002-45b"/>
十九難姙<hi>而鴆切</hi>恒<hi>音常久也</hi>
<pb n="KR3e0003_SBCK_002-46a"/>
</p>
<p>
</p>
  </div>
<div> <lb/>
    <p>
<pb n="KR3e0003_SBCK_003-1a"/>
王翰林集註黃帝八十一難經卷之三<lb/>
　　盧國秦越人撰　呂廣　丁德用楊玄操<lb/>
　　　　　　　　　　虞庻　楊康侯　註解<lb/>
　　　　　　　　　　王九思王鼎象石友諒<lb/>
　　　　　　　　　　王惟一　校正附音釋<lb/>
二十難曰經言脉有伏匿伏匿於何藏而言伏匿耶<lb/>
然謂隂陽更相乘更相伏也脉居隂部而反陽脉見<lb/>
者爲陽乘陰也<lb/>
　丁曰其部非獨言寸爲陽尺爲隂也若以前後言<lb/>
　之卽寸爲陽部尺爲隂部若以上下言之曰肌肉<lb/>
<pb n="KR3e0003_SBCK_003-1b"/>
　上爲陽部肌肉下爲隂部今隂虛不足陽入乘之<lb/>
　故隂部見陽脉其脉乘時見沉濇而短此是陽中<lb/>
　伏陰也○楊曰謂尺中浮滑而長<lb/>
脉雖時沉濇而短此謂陽中伏隂也脉居陽部而反<lb/>
隂脉見者爲隂乘陽也<lb/>
　丁曰寸口之内肌肉之上時見沉濇短也○楊曰<lb/>
　尺中巳浮滑而長又時時沉濇而短故曰陽中伏<lb/>
　隂寸口關中沈短而濇也<lb/>
脉雖時浮滑而長此謂陰中伏陽也<lb/>
　丁曰寸口之内肌肉之下脉時見浮滑而長者是<lb/>
<pb n="KR3e0003_SBCK_003-2a"/>
　隂中伏陽也○楊曰寸關巳沉短而濇濇而時時<lb/>
　浮滑而長故曰隂中伏陽也<lb/>
重陽者狂重隂者癲脫陽者見鬼脫隂者目盲<lb/>
　丁曰重陽者狂謂脉浮滑而長加於實數所以狂<lb/>
言大事自高自賢狂越棄衣其脫隂者目盲視物<lb/>
卒失故言盲也盲猶荒也重隂者癲癲者蹶也其<lb/>
脫陽者視其暗中見鬼是故經言重陽者狂重隂<lb/>
者癲脫陽者見鬼脫隂者目盲也○虞曰寸口曰<lb/>
　陽又今重見陽脉三倍以上故曰重陽其病狂惑<lb/>
自高賢智登高而歌棄衣而走罵詈不避親䟱故<lb/>
<pb n="KR3e0003_SBCK_003-2b"/>
　曰狂尺中曰隂而尺脉重見隂故曰重陰其爲病<lb/>
　也名曰癲疾謂僵仆於地閉目不酲隂極陽復良<lb/>
　久却醒故曰癲也今天吊之類是也人之所稟者<lb/>
　陰與陽隂陽平則權衡等今隂氣巳脫陽氣獨盛<lb/>
　五藏屬隂五藏行氣血漑灌上榮於目今隂氣巳<lb/>
　脫五藏之氣不榮於目故目盲無所見故曰脫隂<lb/>
　者目盲也○楊曰重隂者陽氣幷於上也謂關以<lb/>
　前旣浮滑而長兼實强復喘數是謂重陽也重隂<lb/>
　者謂尺中旣沉短而濇而又盛實是謂重陰脫陽<lb/>
　者無陽氣也謂關以前細㣲甚也故目中妄見而<lb/>
<pb n="KR3e0003_SBCK_003-3a"/>
　覩鬼物焉脫隂者謂尺中㣲細甚也隂者精氣也<lb/>
　精氣脫故盲盲脫之言失也謂亡失陰陽之氣也<lb/>
二十一難曰經言人形病脉不病曰生脉病肜不病<lb/>
曰死何謂也<lb/>
　丁曰此者五藏各有所主也肺主氣心主脉脾主<lb/>
　肌肉肝主筋腎主骨其心肺主息脉爲通天氣邪<lb/>
　不可中邪中則息脉不相應形雖下病當知死矣<lb/>
腎肝脾皆主其形皆通地氣邪中則害其形其脉<lb/>
　不病者皆生形脉皆病者不可理此是五藏各主<lb/>
　其形脉故言大法也<lb/>
<pb n="KR3e0003_SBCK_003-3b"/>
然人形病脉不病非有不病者也謂息數不應脉數<lb/>
也此大法<lb/>
　呂曰形病者謂五藏損形體羸瘦氣㣲脉反遲與<lb/>
　息不相應其脉不相應爲形病也脉病者謂數諸<lb/>
　至脉巳病人雖未頭痛寒熱方病不久病病則死<lb/>
　○虞曰人形病脉不病者謂形苦而志樂或勞形<lb/>
　於事以致肌體瘦羸脉息俱呼吸大小雖合常經<lb/>
　息數必違此大法故曰形病脉不病也脉病人不<lb/>
　病者其人必外多眷慕内結想思脉病形安形樂<lb/>
　志苦以致傷脉息反常不及有餘乍遲乍數及乎<lb/>
<pb n="KR3e0003_SBCK_003-4a"/>
　病而不死爰焉故曰脉病人不病也<lb/>
二十二難曰經言脉有是動<lb/>
　虞曰言反常之動也<lb/>
有所生病<lb/>
　虞曰脉動反常故云有所生病<lb/>
一脉輒變爲二病者何也然經言是動者氣也所生<lb/>
病者血也<lb/>
　虞曰氣病傳血此乃一脉變爲二病<lb/>
邪在氣氣爲是動<lb/>
　虞曰脉動反常邪在氣也<lb/>
<pb n="KR3e0003_SBCK_003-4b"/>
邪在血血爲所生病<lb/>
　虞曰氣受邪傳之與血故血爲所生病<lb/>
氣主呴之<lb/>
　虞曰呴之氣流行之貌也<lb/>
血主濡之<lb/>
　丁曰氣主呴之呴呴謂吹噓徃來之象血主濡之<lb/>
　濡謂濡軟也氣行則血行氣止則血止○虞曰濡<lb/>
　者濡潤之貌言人身所稟者氣血也氣血通行沮<lb/>
　潤人身其爲病也乃如下說也<lb/>
氣留而不行者爲氣先病也血壅而不濡者爲血後<lb/>
<pb n="KR3e0003_SBCK_003-5a"/>
病也故先爲是動後所生病也<lb/>
　丁曰人一身經脉通行氣血或居一經脉中氣留<lb/>
　不行故血壅不濡其氣先病名曰是動血壅不濡<lb/>
　後病名曰所生此是一脉輒變爲二病也○虞曰<lb/>
　上文言脉有是動動爲陽謂氣先受熱熱亦傳於<lb/>
　血氣血皆受熱則津液妄行是知脉有是動此言<lb/>
　留而不行謂氣血津液妄行賊風薄之故不行也<lb/>
　氣傳之與血故血壅而不濡潤復受賊風故血亦<lb/>
　住而病也○楊曰經言手太隂之脉起於中焦下<lb/>
　絡大膓還循胃口上膈屬肺從肺系横出腋下循<lb/>
<pb n="KR3e0003_SBCK_003-5b"/>
　臑内行少隂心主之前下肘腎内上骨下廉入寸<lb/>
　口上循魚際出大指之端其支者從腕後直出次<lb/>
　指内廉出其端是動則病肺脹滿膨膨而喘欬故<lb/>
　缺盆中痛甚則交兩手而瞀是爲腎厥是主肺所<lb/>
　生病者欬上氣喘渇心煩胸滿臑腎内前廉痛厥<lb/>
　掌中熱氣盛有餘則肩背痛也汗出中風小便數<lb/>
　而欠氣虛則肩背痛寒少氣不足以息溺色變略<lb/>
　舉此一經爲例餘經皆可知也凡人所以得主命<lb/>
　者氣與血也氣爲陽陽爲衛血爲隂隂爲榮二氣<lb/>
　常流所以無病也邪中於陽陽爲氣故氣先病陽<lb/>
<pb n="KR3e0003_SBCK_003-6a"/>
　氣在外故也若在陽不治則入於陰中隂爲血故<lb/>
　爲血後病血在内故也氣實則熱氣虛則寒血實<lb/>
　則爲寒血虚則爲熱隂陽之道理其然也凡一藏<lb/>
　之病有虚有實有寒有熱有内有外皆須知藏府<lb/>
　之所在識經絡之流行隨其本原以求其疾則病<lb/>
　形可辨而針藥無失矣如其不委斯道則雖命藥<lb/>
　投針病難愈也故黃帝曰夫十二經脉者所以調<lb/>
　虛實處百病決生死不可不通哉此之謂也○虞<lb/>
　曰凡人血流據氣氣動依血凝留而不行壅而不<lb/>
　濡是知爲病也<lb/>
<pb n="KR3e0003_SBCK_003-6b"/>
二十三難曰手足三隂三陽脉之度數可曉以不然<lb/>
手三陽之脉從手至頭長五尺五六合三丈<lb/>
楊曰一手有三陽兩手合爲六陽故曰五六合三<lb/>
　丈也○虞曰手太陽之脉自兩手小指之端循腎<lb/>
　上行之耳珠子前長五尺兩手合一丈手陽明之<lb/>
　脉起於兩手大指次指之側上循腎絡於鼻左之<lb/>
右右之左長五尺兩手合一丈手少陽之脉起於<lb/>
　兩手小指次指之端上臂終於耳前長五尺兩手<lb/>
　合一丈故曰五六合三丈也<lb/>
手三隂之脉從手至胸中長三尺五寸三六一丈八<lb/>
<pb n="KR3e0003_SBCK_003-7a"/>
尺五六三尺合二丈一尺<lb/>
楊曰兩手各有三隂合爲六隂故曰三六一丈八<lb/>
尺○虞曰手太隂之脉起於中焦下絡大膓還循<lb/>
胃口屬肺出腋下下肘入寸口上魚際出乎大指<lb/>
　之端長三尺五寸兩手合七尺手少隂之脉起於<lb/>
　心中出屬心系下絡小膓上肺出腋下循臂出手<lb/>
　小指之端長三尺五寸兩手合七尺手厥隂之脉<lb/>
　起於胸中屬心包絡三焦出脇腋下循臑入肘下<lb/>
　出小指次指之端長三尺五寸兩手合長七尺故<lb/>
　曰二丈一尺<lb/>
<pb n="KR3e0003_SBCK_003-7b"/>
足三陽之脉從足至頭長八尺六八四丈八尺<lb/>
楊曰兩足各有三陽故曰六八四丈八尺也按此<lb/>
　脉度數七尺五寸中人之肜而云長八尺理則難<lb/>
解然足之六陽從足指而向上行由其紆曲故曰<lb/>
　八尺也○虞曰足太陽之脉起於兩足小指之側<lb/>
　上循膝交膕中循背上頭下入目内眥長八尺兩<lb/>
　足上行合一丈六尺足陽明之脉起於足大指次<lb/>
　指之端循足脛上夾臍左右各二寸終於額角髪<lb/>
　際長八尺兩足合一丈六尺足少陽之脉起於足<lb/>
　小指次指之端上循兩膝外廉入季脇上循目外<lb/>
<pb n="KR3e0003_SBCK_003-8a"/>
　眥長八尺兩足合一丈六尺故曰四丈八尺也<lb/>
足三隂之脉從足至胸長六尺五寸六六三丈六尺<lb/>
五六三尺合三丈九尺<lb/>
　楊曰兩足各有六隂故曰六六三丈六尺也按足<lb/>
　太隂少隂皆至舌下足厥隂至於頂上今言至胸<lb/>
　中者蓋㨿其相按之次也○虞曰足太隂之脉起<lb/>
於足大指内側循足脛内廉上交出厥陰脉之前<lb/>
上循入腹屬肝絡胃連舌本長七尺五寸兩行合<lb/>
　長一丈五尺足厥隂之脉起於足太指聚毛之上<lb/>
循足跗上廉去内踝一寸上踝八寸交出足太隂<lb/>
<pb n="KR3e0003_SBCK_003-8b"/>
　之後循股入隂毛中環隂器抵少腹俠胃屬肝絡<lb/>
　膽循㗋嚨入頑顙連目系出額長六尺五寸兩行<lb/>
　合長一丈三尺足少隂之脉起於足小指之下斜<lb/>
　趣足心上腨股内貫脊屬腎絡膀胱貫肝入肺循<lb/>
　㗋嚨俠舌本長六尺五寸合長一丈三尺故云三<lb/>
丈九尺<lb/>
人兩足蹻脉從足至目長七尺五寸二七一丈四尺<lb/>
二五一尺合一丈五尺<lb/>
　楊曰人長七尺五寸而蹻脉從踝至目不得有七<lb/>
　尺五寸也今經言七尺五寸者是脚脉上於頭而<lb/>
<pb n="KR3e0003_SBCK_003-9a"/>
　行焉言至目者舉其綱維也○虞曰人有隂蹻陽<lb/>
　蹻二脉兩足合四脉陽蹻者起於跟中循外踝上<lb/>
　行入風池隂蹻者亦起於跟中乃是足少隂之别<lb/>
　絡也自然骨之後上内踝之上直上循隂股入隂<lb/>
　循股上胸裏入缺盆上出人迎之前入頄内廉屬<lb/>
　目内眥合太陽脉長七尺五寸兩行合一丈五尺<lb/>
　准此推之至目者推尺是兩足隂蹻脉也故經言<lb/>
　從足至目長七尺五寸以合一丈五尺是也<lb/>
督脉任脉各長四尺五寸二四八尺二五一尺合九<lb/>
尺凡脉長一十六丈二尺此所謂十二經脉長短之<lb/>
<pb n="KR3e0003_SBCK_003-9b"/>
數也<lb/>
　丁曰此篇云十二經脉長短又言隂蹻從足至目<lb/>
　又言督任二脉何獨不言陽蹻陽蹻亦起於跟中<lb/>
循外踝上入風池亦長一丈五尺言之則據經丈<lb/>
　尺有剰不言有此闕漏更俟後賢其脉上云八尺<lb/>
　者其中庸之人以省尺言之皆得四尺今尺者非<lb/>
黍尺也皆以同身寸之爲尺大小言之皆八尺○<lb/>
楊曰督脉起於脊<graphic n="KR1569" url="https://raw.githubusercontent.com/kanripo/KR-Gaiji/master/images/KR1569.png" mimeType="image/png"/>上於頭下於靣至口齒縫計<lb/>
　則不止長四尺五寸今言四尺五寸者當取於上<lb/>
　極於風府而言之也手足合十二脉爲二十四脉<lb/>
<pb n="KR3e0003_SBCK_003-10a"/>
　幷督任兩蹻又四部合爲二十八脉以應二十八<lb/>
　宿凡長一十六丈二尺滎衛行周此數則爲一度<lb/>
　也故曰長短之數也○虞曰經言督脉起於下極<lb/>
　之兪并於脊裏上至風府入屬於腦長四尺五寸<lb/>
　任脉者起於中極之下以上毛際循腹上關元至<lb/>
　咽喉長四尺五寸督任計之長合九尺也以上十<lb/>
　二經合二十四脉合長一十三丈八尺兼之督任<lb/>
　隂蹻三脉合長二丈四尺共二十七脉合長一十<lb/>
　六丈二尺以法三九之數應漏水下二刻楊氏言<lb/>
　二十八脉乃陽蹻亦係其數推之二蹻四行則尺<lb/>
<pb n="KR3e0003_SBCK_003-10b"/>
　寸有餘也楊氏言二十八脉誤矣<lb/>
經脉十二絡脉十五何始何窮也然經脉者行血氣<lb/>
通隂陽以榮於身者也其始從中焦注手太隂陽明<lb/>
陽明注足陽明太隂太隂注手少隂太陽太陽注足<lb/>
太陽少隂少隂注手心主少陽少陽注足少陽厥隂<lb/>
厥隂復還注手太隂别絡十五皆因其原如環無端<lb/>
轉相漑灌朝於寸口人迎以處百病而決死生也<lb/>
　丁曰此者天地隂陽一歲終始於二十四氣日月<lb/>
　曉昏終始於二十四時人之榮衞行經絡二十四<lb/>
條故復㑹於寸口人迎其言寸口者手太隂脉口<lb/>
<pb n="KR3e0003_SBCK_003-11a"/>
　也其穴名曰太淵故脉㑹於太淵其十二經十五<lb/>
　絡皆輔三焦而生故始從中焦注手太隂陽明所<lb/>
　以處百病決死生也○楊曰行手太陽訖卽注手<lb/>
　陽明行手陽明訖卽注足陽明輪轉而行餘皆倣<lb/>
　此也○虞曰其始從中焦者謂直兩乳間名曰膻<lb/>
　中穴亦名氣海言氣從此而起注太隂肺也肺行<lb/>
　訖傳之與手陽明也素問曰膻中爲臣使之官謂<lb/>
　胃化味爲氣自此上傳於肺也○楊曰經脉十二<lb/>
　絡脉十五凡二十七氣以法三九之數天有九星<lb/>
　地有九州人有九竅是也其經絡流行皆朝㑹於<lb/>
<pb n="KR3e0003_SBCK_003-11b"/>
　寸口人迎所以診寸口人迎則知其經絡之病死<lb/>
　生之侯矣○虞曰厥隂還注手太隂如此推尋丈<lb/>
　尺則前後經義相違離聖久遠難爲粗述<lb/>
經曰明知終始隂陽定矣何謂也然終始者脉之紀<lb/>
也寸口人迎隂陽之氣通於朝使如環無端故曰始<lb/>
也<lb/>
　楊曰經脉流行應於天之度數周而復始故曰如<lb/>
　環無端也<lb/>
終者三隂三陽之脉絕絕則死死各有形故曰終也<lb/>
　楊曰隂陽氣絕其候亦見於寸口人迎見則死矣<lb/>
<pb n="KR3e0003_SBCK_003-12a"/>
　其死各有形診故曰終也○丁曰所言三陰三陽<lb/>
　之脉絕絕則死死各有形其義本經自解在二十<lb/>
　四難中<lb/>
二十四難曰手足三隂三陽氣巳絕何以爲候可知<lb/>
其吉凶不然足少陰氣絕卽骨枯少隂者冬脉也伏<lb/>
行而温於骨髄故骨髓不温卽肉不著骨骨肉不相<lb/>
親卽肉濡而却肉濡而却故齒長而枯髮無潤澤者<lb/>
骨先死戊日篤巳日死<lb/>
　丁曰足少隂之經腎脉也屬木王冬内榮於骨髓<lb/>
外華於髪其氣絕則齒本長骨枯髪無潤澤故戍<lb/>
<pb n="KR3e0003_SBCK_003-12b"/>
　日篤而巳日死也此足少隂絕之形也○楊曰足<lb/>
　少陰腎脉也腎主冬故云冬脉也腎主内榮骨髓<lb/>
　故云伏行而温於骨髓也腎氣旣絕則不能榮骨<lb/>
　髓故肉濡而却却結縮也謂齒齦之肉結縮而故<lb/>
　齒漸長而枯燥也謂齒乾燥色不澤也腎爲津液<lb/>
　之主今無津液故使髪不潤焉戊巳土也腎水也<lb/>
　土能尅水故云戊日篤巳日死也○虞曰陰陽有<lb/>
　少壯故有三隂三陽以通氣血以養人身是故三<lb/>
　隂乃有離合太隂爲開厥隂爲闔少隂爲樞開者<lb/>
　司動靜之基闔者執禁固之權樞者主動轉之㣲<lb/>
<pb n="KR3e0003_SBCK_003-13a"/>
　三經不得相失今足少隂腎脉巳絕是故一經相<lb/>
　失少隂不得爲樞動轉之㣲不主矣故曰死也診<lb/>
　要經終論曰少隂終者面黑齒長而垢腹脹閉上<lb/>
　下不通而終矣此之謂也<lb/>
足太陰氣絶則脉不榮其口唇口唇者肌肉之本也<lb/>
脉不榮則肌肉不滑澤肌肉不滑澤則肉滿肉滿則<lb/>
唇反唇反則肉先死甲日篤乙日死<lb/>
　丁曰足太隂經者脾之脉也屬土王季夏其氣内<lb/>
　養肌肉外華衛於口唇其氣絕則唇反肉滿故甲<lb/>
　日篤而乙日死也此是足太隂絕之形也○楊曰<lb/>
<pb n="KR3e0003_SBCK_003-13b"/>
　足太隂脾脉也脾主肌肉其氣旣絕故肌肉麁澁<lb/>
　而唇反甲乙木也脾土也木能尅土故云甲日篤<lb/>
　乙日死也○虞曰口唇肉之所終亦曰脾之華今<lb/>
　唇反色靑木賊土也故曰死矣隂陽之離合以太<lb/>
　隂爲開謂司動靜之基今脉巳絕則動靜之基乃<lb/>
　失司存故曰死也素問日太隂終者腹脹閉不得<lb/>
　息善嘔嘔則逆逆則靣赤也<lb/>
足厥隂氣絕卽筋縮引卵與舌卷厥隂者肝脉也肝<lb/>
者筋之合也筋者聚於隂器而絡於舌本故脉不榮<lb/>
則筋縮急卽引卵與舌故舌卷卵縮此筯先死庚日<lb/>
<pb n="KR3e0003_SBCK_003-14a"/>
篤辛日死　筋縮急<lb/>
　丁曰足厥陰經者肝之脉也屬木王春氣内飬於<lb/>
　於筋外則上係舌本下環於隂器其氣絶則舌卷<lb/>
　卯縮故庚日篤而辛日死也此足厥隂絕之形也<lb/>
　○楊曰足厥隂肝脉也肝主筋其氣旣絕故筋縮<lb/>
　急而舌卷卯縮庚辛金也肝木也金能尅木故云<lb/>
　庚日篤而辛日死也<lb/>
手太隂氣絕卽皮毛焦太陰者肺也行氣温於皮毛<lb/>
者也氣弗榮則皮毛焦皮毛焦則津液去津液去卽<lb/>
皮節傷皮節傷則皮枯毛折毛折者則毛先死丙日<lb/>
<pb n="KR3e0003_SBCK_003-14b"/>
篤丁日死<lb/>
　丁曰手太隂經者肺之脉也屬金王秋其氣内主<lb/>
　於氣外榮於皮毛其氣絕則津液去皮毛焦故丙<lb/>
　日篤而丁日死也○楊曰手太隂肺脉也肺主行<lb/>
　氣故曰温皮毛丙丁火也肺金也火能尅金故云<lb/>
　丙日篤丁日死也○虞曰肺行衞氣以飬皮毛今<lb/>
　皮毛焦則知火來爍金皮枯毛折脉絕其爲離合<lb/>
　與足太隂同法也<lb/>
手少隂氣絕則脉不通脉不通則血不流血不流則<lb/>
色澤去故靣黑如梨此血先死壬日篤癸日死<lb/>
<pb n="KR3e0003_SBCK_003-15a"/>
　丁曰手少陰經者眞心脉也属君火王夏主於榮<lb/>
　通於脉也其經非不言手厥隂心包絡爲主相火<lb/>
　相行君命主通榮氣今眞心氣絕則榮氣不行榮<lb/>
　氣不行則血不流行是以色澤去故面黑如黧壬<lb/>
　日篤而癸日死此者是病非老憊也梨字當作此<lb/>
　黧字○楊曰經云手三隂今此推釋太隂少隂而<lb/>
　心主一經不言之何也然心主者心包絡之脉也<lb/>
　少陰者心脉也二經同候於心故言少隂絕則心<lb/>
　主亦絕其診旣同故不别解也本經云靣黑如漆<lb/>
　柴此云如梨漆柴者恒山苗也其草色黃黑無潤<lb/>
<pb n="KR3e0003_SBCK_003-15b"/>
　澤故以爲喻梨者卽人之所食之果也亦取其黃<lb/>
　黑焉言人卽無血則色黃黑似此二物無光華也<lb/>
　壬癸水也心火也水尅火故云壬日篤癸日死也<lb/>
　○虞曰心主血血乃爲榮榮華人身故有光華之<lb/>
　色今脉巳絕血乃不行故人色夭面黑如梨是知<lb/>
　水來賊火離合與足少隂同<lb/>
三隂氣俱絕者則目眩轉目瞑目瞑者爲失志失志<lb/>
者則志先死死卽目瞑也<lb/>
　丁曰所言三隂者獨是言足三隂也足少隂者腎<lb/>
也腎藏精與志足厥隂肝也肝藏魂通於目故絕<lb/>
<pb n="KR3e0003_SBCK_003-16a"/>
　則失志而亂魂去目眩也○楊曰三隂者是手足<lb/>
　三隂脉也此五藏之脉也五藏者人之根本也故<lb/>
　三隂俱絕則目瞑瞑閉也言根絕於内而華諸於<lb/>
　外目者人之光華也眩亂也言目亂不識人也腎<lb/>
　藏精與志精氣巳竭故曰失志也三隂絕皆止得<lb/>
　一日半死也○虞曰五藏之脉皆屬三隂五藏之<lb/>
　脉皆㑹於目今三隂俱絕故目眩目瞑也人之五<lb/>
　志皆屬於隂謂肝志怒心志喜脾志思肺志憂腎<lb/>
　志恐今三隂巳絕五藏皆失其志故無喜怒憂思<lb/>
　恐五志俱亡故曰失志也楊氏言失志乃止言腎<lb/>
<pb n="KR3e0003_SBCK_003-16b"/>
　一藏也本經曰隂陽相離則悵然失志此之謂也<lb/>
六陽氣俱絕者則隂與陽相離隂陽相離則腠理泄<lb/>
絕汗乃出大如貫珠轉出不流卽氣先死且占夕死<lb/>
夕占且死<lb/>
　丁曰所言六陽是手足三陽也後言隂與陽相離<lb/>
者謂手三陽通天氣故曰陽也足三隂通地氣故<lb/>
　云隂也天地隂陽否隔所以言隂陽相離也是故<lb/>
　腠理泄絕汗乃出大如貫珠故其死不移旦夕也<lb/>
　○楊曰此六陽氣絕不出日死六陽氣絕之狀今<lb/>
畧條之經云太陽脉絕者其絕也戴眼反折瘈瘲<lb/>
<pb n="KR3e0003_SBCK_003-17a"/>
　其色白絕汗乃出出則終矣少陽脉絕者其絕也<lb/>
　耳聾百節盡縱目環絕系絕系一日半死其色靑<lb/>
　者乃死陽明脉絕者其絕也口耳張善驚妄言色<lb/>
　黄其上下經盛而不仁則終矣此是三陽絕之狀<lb/>
　也前云六陽今經曰三陽絕狀者手足諸陽脉絕<lb/>
　其絕狀並同所以不别出隂與陽相離者隂陽隔<lb/>
　絕不相朝使也腠理泄者陽氣巳下毛孔皆開所<lb/>
　以然也絕汗乃汗出如珠言身體汗出著肉如綴<lb/>
　珠而不流散故曰貫珠也旦占夕死夕占旦死者<lb/>
　正得半日也惟少陽絕得一日半矣○虞曰隂陽<lb/>
<pb n="KR3e0003_SBCK_003-17b"/>
相離氣位隔絕腠理開疎汗乃大出夫如是則六<lb/>
陽皆絕其死明矣况三陽之脉亦有離合太陽爲<lb/>
開陽明爲闔少陽爲樞開者司動静之基闔者執<lb/>
禁固之權樞者主轉動之㣲三經不得相失今六<lb/>
陽巳絕失其動靜之司弛其禁固之樞止其動轉<lb/>
　之㣲三經相失故曰死也六陽者素問曰上下經<lb/>
　乃成六也<lb/>
　　　經絡大數第二<hi>凡二首</hi>
二十五難曰有十二經五藏六府十一耳其一經者<lb/>
何等經也然一經者手少隂與心主别脉也心主與<lb/>
<pb n="KR3e0003_SBCK_003-18a"/>
三焦爲表裏俱有名而無形故言經有十二也<lb/>
　丁曰言少隂與心主别脉者謂心與小膓爲表裏<lb/>
　心主與三焦爲表裏也少隂是眞心脉爲君火心<lb/>
主者共三焦相火故别也相行君命故有心名無<lb/>
位也○楊曰手少隂眞心脉也手心主心包絡脉<lb/>
　也二脉俱是心脉而少隂與少陽合心主與三焦<lb/>
脉合三焦有位而無形心主有名而無藏故二經<lb/>
爲表裏也五藏六府各一脉爲十一脉心有兩脉<lb/>
合成十二經焉據此而言六府亦止五府耳○虞<lb/>
曰心主者手厥隂脉也三焦者手少陽脉也二經<lb/>
<pb n="KR3e0003_SBCK_003-18b"/>
　合爲表裏乃合爲十二經也手厥隂心包絡脉者<lb/>
　起於胸中出屬心包下膈歷絡三焦其支者循胸<lb/>
　中出脇下腋三寸上抵腋下下循臑内行太陰少<lb/>
　陰之間入肘中下臂行兩筋之間入掌中出中指<lb/>
　之端准此推之心包外有經脉出於中指内相維<lb/>
　絡於三焦歸於少隂之經配手厥隂之脉手少陽<lb/>
　脉者出於手小指次指之端上出次指之間循手<lb/>
　表腕出臂外兩骨之間上貫肘循臑外上肩交出<lb/>
　足少陽之後入缺盆布膻中散絡心包下膈循屬<lb/>
　三焦准此推尋乃與心包更相維絡三焦配手少<lb/>
<pb n="KR3e0003_SBCK_003-19a"/>
　陽心包配手厥隂二經俱外有流行經脉内無藏<lb/>
　府故配之爲表裏諸家脉惟言命門與三焦爲表<lb/>
　裏在右手尺中惟此經言則三焦與心主爲表裏<lb/>
　也又左寸火右寸金左關木右關土左尺水右尺<lb/>
　火左尺男右尺女可驗之經有夫婦對位若三焦<lb/>
　配命門爲表裏則木火同位也<lb/>
二十六難曰經有十二絡有十五餘三絡者是何等<lb/>
絡也然有陽絡有隂絡有脾之大絡陽絡者陽蹻之<lb/>
絡也隂絡者隂蹻之絡也故絡有十五焉<lb/>
　丁曰十二經十五絡者謂毎一經各有一絡其肝<lb/>
<pb n="KR3e0003_SBCK_003-19b"/>
　心腎經在左卽絡右其脾肺心包經在右卽絡左<lb/>
　其陽蹻經在左足外踝絡在右足外踝其隂蹻經<lb/>
　在右足内踝絡在左足内踝此者是隂蹻陽蹻之<lb/>
　絡也脾之大絡者脾象土主中宮王四季分飬四<lb/>
　藏故曰脾之大絡是名大包穴在淵液下三寸布<lb/>
　胸中出九助閒是也○楊曰十二經各有一絡爲<lb/>
　十二絡耳今云十五絡者有隂陽之二絡脾之大<lb/>
　絡合爲十五絡也人有隂陽兩蹻在兩足内外男<lb/>
　子以足外者爲經足内者爲絡女子以足内者爲<lb/>
　經足外者爲絡故有隂陽蹻二絡也經云男子數<lb/>
<pb n="KR3e0003_SBCK_003-20a"/>
　其陽女子數其隂當數者爲經不當數者爲絡此<lb/>
　之謂也脾之大絡名曰大包此則脾有二絡也凡<lb/>
　經脉爲表裏支而横者爲絡絡之别者爲孫也<lb/>
　　奇經八脉第三<hi>凡三首</hi>
二十七難曰脉有奇經八脉者不扚於十二經何謂<lb/>
也然有陽維有隂維有陽蹻有隂蹻有衝有督有任<lb/>
有帶之脉凡此八脉者皆不拘於經故曰奇經八脉<lb/>
也經有十二絡有十五凡二十七氣相隨上下何獨<lb/>
不拘於經也然聖人圖設溝渠通利水道以備不然<lb/>
天雨降下溝渠溢滿當此之時霶霈妄行聖人不能<lb/>
<pb n="KR3e0003_SBCK_003-20b"/>
復圖也此絡脉滿溢諸經不能復拘也<lb/>
　丁曰前言十二經十五絡二十七氣相隨上下流<lb/>
通氣血相貫無有休息今此八脉謂别道而行故<lb/>
曰奇經八脉也其所起言在後章○楊曰奇異也<lb/>
此之八脉與十二經不相拘制别道而行與正經<lb/>
有異故曰奇經也其數有八故曰八脉也○虞曰<lb/>
奇音基也竒斜也奇零也不偶之義謂此八脉不<lb/>
係正經隂陽無表裏配合别道奇行故曰竒經也<lb/>
所以經言八脉不拘於經以此可驗矣楊氏言奇<lb/>
異之義非也<lb/>
<pb n="KR3e0003_SBCK_003-21a"/>
二十八難曰其奇經八脉者旣不拘於十二經皆何<lb/>
起何繼也然督脉者起於下極之兪並於脊裏上至<lb/>
風府入於腦<lb/>
　丁曰督脉起於下極之兪者長强穴在脊骶督脉<lb/>
　絡任脉絡㑹之所並於脊裏上至風府穴在髪上<lb/>
　一寸督脉陽維所㑹奇經之一脉也○吕曰督脉<lb/>
　者陽脉之海也○楊曰督之爲言都也是人陽脉<lb/>
　之都綱人脉比於水故呂氏曰陽脉之海此爲奇<lb/>
　經之一脉也下極者長强也○虞曰經言督脉起<lb/>
　於下極上入屬於腦呂氏曰諸陽之海也楊氏曰<lb/>
<pb n="KR3e0003_SBCK_003-21b"/>
　陽脉之都綱㨿其督脉流行起自㑹隂穴循脊中<lb/>
　上行至大推穴與手足三陽之脉交㑹上至瘖門<lb/>
　穴與陽維㑹其所上至百㑹穴與太陽交㑹下至<lb/>
　於鼻柱下水溝穴與手陽明交㑹准此推之實謂<lb/>
　爲諸陽之海陽脉之都綱也<lb/>
任脉者起於中極之下以上毛際循腹裏上關元至<lb/>
喉咽<lb/>
　丁曰中極者穴名也在齊下四寸其中極之下者<lb/>
　曲骨穴也是任脉所起其循腹裏上關元至咽喉<lb/>
　者天突冗也是任脉之所㑹奇經之二脉也○楊<lb/>
<pb n="KR3e0003_SBCK_003-22a"/>
　曰任者姙也此是人之生養之本故曰位中極之<lb/>
　下長强之上此奇經之二脉也○虞曰㨿針經推<lb/>
　尋任脉起於㑹隂穴上毛際者乃是曲骨穴在少<lb/>
　腹下毛際與足厥陰㑹於此上至關元乃齊下二<lb/>
　寸也至咽喉與陰維脉㑹也素問曰女子二七天<lb/>
　癸至任脉通衝脉盛月事以時下故能有子也故<lb/>
　楊氏曰生餋之本良由此也<lb/>
衝脉者起於氣衝並足陽明之經夾齊上行至胸中<lb/>
而散也<lb/>
　呂曰衝脉者隂脉之海○丁曰衝脉起於氣衝并<lb/>
<pb n="KR3e0003_SBCK_003-22b"/>
　足陽明之内俠任脉之外上行至胸中而散皆起<lb/>
　於兩間此者是三焦行氣之府也故呂氏云一本<lb/>
　曰衝者此之謂也○楊曰經云衝脉者十二經之<lb/>
　海也如此則不擉爲隂脉之海恐呂氏誤焉衝者<lb/>
　通也言此脉下至於足上至於頭通受十二經之<lb/>
　氣血故曰衝焉此奇經之三脉也○虞曰素問曰<lb/>
　衝脉起於氣街難經曰起於氣衝又針經穴中兩<lb/>
　存其名衝街之義俱且通也素問曰竝足少隂之<lb/>
　經難經却言竝足陽明之經况少隂之經俠齊左<lb/>
　右各五分陽明之經俠齊左右各二寸氣衝又是<lb/>
<pb n="KR3e0003_SBCK_003-23a"/>
　陽明脉氣所發如此推之則衝脉自氣衝起在陽<lb/>
　明少隂二經之内俠齊上行其理明矣大體督脉<lb/>
　任脉衝脉此三脉皆自㑹隂穴㑹合而起二脉分<lb/>
　爲三岐行於隂陽部分不同故名各異也<lb/>
帶脉者起於季脇廽身一周<lb/>
　丁曰季脇下一寸八分是其帶脉之穴也廻身一<lb/>
　周是奇經之四脉也○楊曰帶之爲言束也言㧾<lb/>
　束諸脉使得調柔也季脇在助下下接於髐骨之<lb/>
　間是也廽繞也繞身一周猶如束帶焉此奇經之<lb/>
　四脉也<lb/>
<pb n="KR3e0003_SBCK_003-23b"/>
陽蹻脉者起於跟中循外踝上行入風池<lb/>
　丁曰陽蹻脉起於跟中循外跟者中衝穴也上入<lb/>
　風池穴者項後髪際䧟中是奇經之五脉也○楊<lb/>
　曰蹻捷疾也言此脉是人行走之機要動足之所<lb/>
　由故曰蹻脉焉此奇經之五脉也<lb/>
隂蹻脉者亦起於跟中循内踝上行至咽喉交貫衝<lb/>
脉<lb/>
　丁曰隂蹻脉亦起跟中循内踝者照海穴也上行<lb/>
　至咽喉交貫衝脉其又至目下承泣穴是隂蹻脉<lb/>
　始終也是奇經之六脉也○楊曰其義與陽蹻同<lb/>
<pb n="KR3e0003_SBCK_003-24a"/>
　也此奇經之六脉也○虞曰隂蹻者起於足然骨<lb/>
　之後上内踝之上循隂股入隂而循腹上胸裏入<lb/>
　缺盆出人迎之前入頄内廉屬目内眥合於太陽<lb/>
　陽蹻而上行<lb/>
陽維隂維者維絡于身溢畜不能環流灌漑諸經者<lb/>
也故陽維起於諸陽㑹也陰維起於諸隂交也<lb/>
　丁曰陽維者維絡諸陽故曰陽維起於諸陽㑹也<lb/>
　隂維者維絡諸隂故曰隂維起於諸隂交也○楊<lb/>
　曰維者維持之義也此脉爲諸脉之網維故曰維<lb/>
脉也此有隂陽二脉爲奇經八脉也<lb/>
<pb n="KR3e0003_SBCK_003-24b"/>
比于聖人圖設溝渠溝渠滿溢流于深湖故聖人不<lb/>
能拘通也而人脉隆聖入於八脉而不環周故十二<lb/>
經亦不能拘之其受邪氣畜則腫熱砭射之也<lb/>
　丁曰凡八脉爲病皆砭射取之○楊曰九州之内<lb/>
有十二經水以流泄地氣人有十二經脉以應之<lb/>
亦所以流灌身肜之血氣以奉生身故比之於溝<lb/>
渠也○虞曰十二經隆盛入於八脉而不環周邪<lb/>
在八脉腫熱畜積故以砭石射㓨之故曰砭射之<lb/>
　也<lb/>
二十九難曰奇經之爲病何如然陽維維於陽隂維<lb/>
<pb n="KR3e0003_SBCK_003-25a"/>
維於隂陰陽不能自相維則悵然失志溶溶不能自<lb/>
收持<lb/>
　呂曰悵然者其人驚驚卽維脉緩故令人身不能<lb/>
　收持驚則失志善忘恍惚也○丁曰陽維者是隂<lb/>
　陽之綱維也而主持隂陽之脉今不能相維者是<lb/>
　陽不能主持諸陽隂不能主持諸陽成言悵然失<lb/>
　志也溶溶者緩慢所以不能收持也<lb/>
隂蹻爲病陽緩而隂急陽蹻爲病隂緩而陽急<lb/>
　呂曰隂蹻在内踝上病則其脉從内踝以上急外<lb/>
　踝以上緩也陽蹻在外踝上病則其脉從外踝以<lb/>
<pb n="KR3e0003_SBCK_003-25b"/>
　上急内踝以上緩也○丁曰奇經八脉者而聖人<lb/>
　圖設溝渠之理以備通水道焉非自生其病盡諸<lb/>
　經隆盛而散入也乃砭射取之諸陽脉盛散入陽<lb/>
　蹻則陽蹻病諸隂脉盛散入隂蹻則隂蹻病故隂<lb/>
　蹻陽蹻乃爲病耳其隂陽緩急者卽是虛實之義<lb/>
　隂蹻爲病則陽緩而隂急卽病隂厥足勁直而五<lb/>
　絡不通陽蹻爲病則隂緩而陽急卽狂走不臥死<lb/>
　蹻者健也<lb/>
衝之爲病逆氣而裏急<lb/>
丁曰逆氣腹逆也裏急腹痛也○呂曰衝脉從關<lb/>
<pb n="KR3e0003_SBCK_003-26a"/>
　元上至咽喉故其脉爲病逆氣而裏急○虞曰衝<lb/>
　脉竝足少隂之經夾齊上行病故逆氣裏急矣巢<lb/>
　氏病源曰腎氣不足傷於衝脉故逆氣而裏急<lb/>
督之爲病脊强而厥<lb/>
　呂曰督脉在脊病則其脉急故令其脊强也○丁<lb/>
　曰督脉起於下極之兪行脊裏上入風池病則故<lb/>
　脊强<lb/>
任之爲病其内苦結男子爲七疝女子爲瘕聚<lb/>
　呂曰任脉起於胞門子戸故其脉結爲七疝瘕聚<lb/>
之病○丁曰任脉起胞門日戸循腹裏上關元至<lb/>
<pb n="KR3e0003_SBCK_003-26b"/>
　咽喉病則故男子内結爲七疝女子爲瘕聚○虞<lb/>
　曰任脉當少腹上行故其内苦結男子病七疝者<lb/>
　謂厥疝槃疝寒疝癥疝附疝狼疝氣疝此七病由<lb/>
　氣血虚弱寒温不調致之也女子病爲瘕聚瘕有<lb/>
　八瘕謂靑瘕黃瘕燥瘕血瘕狐瘕蛇瘕鱉瘕脂瘕<lb/>
　瘕者謂假於物形是也<lb/>
帶之爲病腹滿腰溶溶若坐水中<lb/>
　呂曰帶脉者廽帶人之身體病則其腹緩故令腰<lb/>
　溶溶也○丁曰帶脉者廽帶人之身病則腰溶溶<lb/>
　也<lb/>
<pb n="KR3e0003_SBCK_003-27a"/>
陽維爲病苦寒熱隂維爲病苦心痛<lb/>
　呂曰陽爲衞故寒熱隂爲榮榮爲血血者心故心<lb/>
　痛也○丁曰陽維主於諸陽之經病則苦寒熱隂<lb/>
　維主於諸隂之經病則苦心痛也<lb/>
此竒經入脉之爲病也<lb/>
　楊曰一本云衝脉者起於關元循腹裏直上于咽<lb/>
　喉中任脉者起於胞門子戸俠齊上行至胸中二<lb/>
　本雖不同亦俱有所據幷可依用故并載之呂氏<lb/>
　注與經不同者由此故也○虞曰㨿素問言衝脉<lb/>
　起氣街俠齊上行至胸中任脉起於中極謂當齊<lb/>
<pb n="KR3e0003_SBCK_003-27b"/>
　心上行也以上呂楊氏所舉皆非也<lb/>
　　　榮衛三焦第四<hi>凡二首</hi>
三十難曰榮氣之行常與衞氣相隨不然經言人受<lb/>
氣於穀榖入於胃乃傳與五藏六府五藏六府皆受<lb/>
於氣其淸者爲榮濁者爲衛榮行脉中衛行脉外榮<lb/>
周不息五十而復大㑹隂陽相貫如環之無端故知<lb/>
榮衛相隨也<lb/>
丁曰夫人之生禀天眞之氣後飮水榖食入胃傳<lb/>
　於五藏六府化爲精血其精血各有淸濁其精中<lb/>
　淸者歸肺以助天眞其濁者堅强骨髓故血中之<lb/>
<pb n="KR3e0003_SBCK_003-28a"/>
　淸者歸心榮養於神血中之濁者外華於肌肉而<lb/>
　淸者行於脉肉濁者行於脉外而衛者衛訣之義<lb/>
　也○楊曰營行作榮榮者榮華之義也言人百骸<lb/>
　九竅所以得榮華者由此血氣也營者經營也言<lb/>
　十二經脉常行不巳經紀人身所以得長生也二<lb/>
　義皆通焉衞者䕶也此是人之慓悍之氣行於經<lb/>
　脉之外晝行於身夜行於藏衛護人身故曰衛氣<lb/>
　凡人隂陽二氣皆㑹於頭手足流轉無窮故曰如<lb/>
　環之無端也心榮血肺衛氣血流據氣氣動依血<lb/>
　相慿而行故知榮衛相隨也○虞曰經言人受氣<lb/>
<pb n="KR3e0003_SBCK_003-28b"/>
　於榖榖入胃乃傳與五藏六府者謂水榖入口下<lb/>
　至於胃胃化榖爲氣上傳與肺肺乃主氣氣乃爲<lb/>
　衛胃化水上傳與心心乃生血血乃爲榮氣爲表<lb/>
　行於脉外血爲裏行於脉内二者相依而行故一<lb/>
　日一夜五十周於身復㑹於手太陰如環之無端<lb/>
　轉相漑灌也經言淸氣爲榮濁氣爲濁詳此淸濁<lb/>
　之義倒言之爲正恐傳冩誤也隂陽應象論曰淸<lb/>
　陽實四支濁隂歸六府卽其義也<lb/>
三十一難曰三焦者何禀何生何始何終其治常在<lb/>
何許可曉以不然三焦者水榖之道路氣之所終始<lb/>
<pb n="KR3e0003_SBCK_003-29a"/>
也<lb/>
楊曰焦元也天有三元之氣所以生成萬物人法<lb/>
天地所以亦有三元之氣以養人身形三焦皆有<lb/>
其位而無正藏也○虞曰天有三元以綂五運人<lb/>
　有三焦以綂五藏也今依黃庭經配八卦屬五藏<lb/>
　法三焦以明人之三焦法象三元也心肺在上部<lb/>
　心法離卦肺法兌卦乾卦主上焦乾爲天所以肺<lb/>
　行天氣脾胃在中部脾胃屬土統坤卦艮亦屬土<lb/>
　艮爲運氣主治中焦腎肝在下部腎法坎卦肝法<lb/>
震卦異卦主下焦主通地氣行水道夫如是乃知<lb/>
<pb n="KR3e0003_SBCK_003-29b"/>
　坎離震兌坤以法五藏乾艮巽乃法三焦以合八<lb/>
　卦變用乃如下說<lb/>
上焦者在心下下膈在胃上口主内而不出其治在<lb/>
膻中玉堂下一寸六分直兩乳間䧟者是<lb/>
　楊曰自膈以上名曰上焦主出陽氣温於皮膚分<lb/>
　肉之間若霧露之漑焉胃上口穴在鳩尾下二寸<lb/>
　五分也○虞曰膻中者穴名也直兩乳中是穴任<lb/>
　脉氣之所發素問曰膻中爲臣使之官以主氣布<lb/>
　隂陽氣和志遠喜樂由生謂布氣也故治其中矣<lb/>
　上焦主入水糓内而不出其爲病止言冷熱虛則<lb/>
<pb n="KR3e0003_SBCK_003-30a"/>
　補其心實則㵼其肺如此治者萬無一失靈樞經<lb/>
　曰上焦如霧謂行氣如露漑灌諸經也言胃氣自<lb/>
　膻中布氣與肺下漑灌諸藏經曰肺行天氣卽此<lb/>
　義也<lb/>
中焦者在胃中脘不上不下主腐熟水榖其治有齊<lb/>
傍<lb/>
　楊曰自齊以上名曰中焦變化水穀之味生血以<lb/>
　榮五藏六府及於身體中脘穴在鳩尾下四寸也<lb/>
○虞曰中焦乃脾胃也中焦爲病止言冷熱虛則<lb/>
　補其胃實則㵼其脾如此治者萬無一失靈樞經<lb/>
<pb n="KR3e0003_SBCK_003-30b"/>
　曰中焦如漚謂腐熟水榖也其治在齊傍齊傍左<lb/>
　右各一寸乃足陽明胃脉所發夾齊乃天樞穴也<lb/>
　中焦主脾胃故治在此經中故曰齊傍也<lb/>
下焦者當膀胱上口主分别淸濁主出而不内以傳<lb/>
導也其治在齊下一寸<lb/>
　楊曰自齊以下名曰下焦齊下一寸隂交穴也主<lb/>
　通利溲便以時下而傳故曰出而不内也○虞曰<lb/>
　下焦爲病止言冷熱虛則𥙷其腎實則㵼其肝如<lb/>
　此治者萬無一失靈樞經曰下焦如瀆謂膀胱主<lb/>
水也素問曰三焦爲決瀆之官水道出焉齊下一<lb/>
<pb n="KR3e0003_SBCK_003-31a"/>
　寸乃足三隂任脉之㑹其治在玆乃下紀也<lb/>
故名曰三焦其府在氣街一本曰衝<lb/>
　丁曰靈蘭秘典論曰三焦者決瀆之官引導隂陽<lb/>
　水穀故言三焦者水榖之道路也布氣於胸中故<lb/>
　治在膻中穴也其府在氣街而或曰衝者二義俱<lb/>
　通言氣街者卽陰陽道路也言氣衝者氣衝脉也<lb/>
　氣衝者十二經根本諸經行氣之府也故言府在<lb/>
　氣衝也○楊曰氣街者氣之道路也三焦旣是行<lb/>
　氣之主故云府在氣街街衢也衢者四達之道焉<lb/>
　一本曰衝此非扁鵲之語蓋呂氏再録之言别本<lb/>
<pb n="KR3e0003_SBCK_003-31b"/>
　有此言於義不可用也○虞曰氣街在少腹毛中<lb/>
　兩旁各二寸是穴乃足陽明脉氣所發言其三焦<lb/>
　主三元之氣其府在氣街其氣街者針經本名氣<lb/>
　衝衝者通與四達之義不殊兩存之亦可也以氣<lb/>
　街爲府者何也謂足陽明胃化榖爲氣三焦又主<lb/>
　三元之氣故以氣街爲府也<lb/>
　　　藏府配像第五<hi>凡六首</hi>
三十二難曰五藏俱等而心肺獨在膈上者何也然<lb/>
心者血肺者氣血爲榮氣爲衛相隨上下謂之榮衛<lb/>
通行經絡營周於外故令心肺在膈上也<lb/>
<pb n="KR3e0003_SBCK_003-32a"/>
　丁曰心肺主通天氣故在膈上○楊曰自齊以上<lb/>
　通爲陽自齊以下通爲隂故經曰腰以上爲天腰<lb/>
　以下爲地天陽地隂卽其義也今心肺旣居膈上<lb/>
　而行榮衞故云榮周於外○虞曰心爲帝王高居<lb/>
　遠視肺爲華蓋位亦居膈心主血血爲榮肺主氣<lb/>
　氣爲衛血流據氣氣動依血血氣相依而行故心<lb/>
　肺居在上焦也<lb/>
三十三難曰肝靑象木肺白象金肝得水而沉木得<lb/>
水而浮肺得水而浮金得水而沉其意何也然肝者<lb/>
非爲純木也乙角也庚之柔大言陰與陽小言夫與<lb/>
<pb n="KR3e0003_SBCK_003-32b"/>
婦釋其㣲陽而吸其㣲隂之氣其意樂金又行隂道<lb/>
多故令肝得水而沉也<lb/>
　丁曰五行旣定卽有剛柔配合夫婦柔納其剛今<lb/>
　經舉肝靑象木木性本浮今肝得水沉者謂又懹<lb/>
　金性也又木七月受氣正月臨官行其隂道多是<lb/>
　故肝得水而沉也○楊曰四方皆一隂一陽東方<lb/>
　甲乙木甲爲陽乙爲隂餘皆如此又甲爲木乙爲<lb/>
　草丙爲火丁爲灰戊爲土巳爲糞庚爲金辛爲石<lb/>
壬爲水癸爲池又乙帶金氣丁帶水氣巳帶木氣<lb/>
　辛帶火氣癸帶土氣此皆五行王相配偶故言肝<lb/>
<pb n="KR3e0003_SBCK_003-33a"/>
　者非爲純木也隂陽交錯故也木生於亥而王於<lb/>
　卯故云行隂道多東方甲乙木畏西方庚辛金故<lb/>
　釋其妹乙嫁庚爲婦故曰庚之柔柔隂也乙帶金<lb/>
　氣以歸故令肝得水而沉也○虞曰乙與庚合從<lb/>
　夫之性故得水而沉也<lb/>
肺者非爲純金也辛商也丙之柔大言隂與陽小言<lb/>
夫與婦釋其㣲陰婚而就火其意樂火又行陽道多<lb/>
故令肺得水而浮也<lb/>
　丁曰肺白象金金性本沉今肺反浮謂辛納火性<lb/>
　又正月受氣七月臨官行其陽道多是故肺得水<lb/>
<pb n="KR3e0003_SBCK_003-33b"/>
　而浮也○楊曰金生於巳王於酉故云行陽道多<lb/>
　西方庚辛金畏南方丙丁火故釋其妹辛嫁丙爲<lb/>
　婦故曰丙之柔辛帶火氣以歸故令肺得水而浮<lb/>
　也○虞曰丙與辛合隨夫之性炎上而浮故云也<lb/>
肺熟而復沉肝熟而復浮者何也故知辛當歸庚乙<lb/>
當歸甲也<lb/>
　丁曰皆歸本性也○楊曰肝生沉而熟浮肺生浮<lb/>
　而熟沉此是死則歸本之義熟諭死矣如人夫婦<lb/>
　有死亡者未有子息各歸其本極陰變陽寒盛生<lb/>
　熟壅久成通聚而必散故其然也義之反覆故浮<lb/>
<pb n="KR3e0003_SBCK_003-34a"/>
　沉改變也<lb/>
三十四難曰五藏各有聲色臭味可曉知以不然十<lb/>
變言肝色靑<lb/>
　虞曰五色之變在于木也五藏五色由肝木之氣<lb/>
　更相漑灌故各從其類見其色黃庭經云肝者木<lb/>
　之精震之氣其色靑位居東方<lb/>
其臭臊<lb/>
　虞曰得火之變故其臭則臊也<lb/>
其味酸<lb/>
　虞曰土受木味則酸洪範曰曲直作酸酸取其收<lb/>
<pb n="KR3e0003_SBCK_003-34b"/>
　歛也<lb/>
其聲呼<lb/>
　虞曰金木相配發聲爲呼呼亦嘯也<lb/>
其液泣<lb/>
　虞曰泣則言淚也此乃水行氣漑灌於子故生泣<lb/>
　也<lb/>
心色赤<lb/>
　虞曰木之布色在火乃赤也<lb/>
其臭焦<lb/>
　虞曰五臭之變在于火五藏五臭火盛則焦苦出<lb/>
<pb n="KR3e0003_SBCK_003-35a"/>
　焉故曰其臭焦也<lb/>
其味苦<lb/>
　虞曰火性炎上故生焦苦故洪範云炎上作苦本<lb/>
　經云脾主甘受味火由土受之則味苦取其燥洩<lb/>
　也<lb/>
其聲言<lb/>
　虞曰金火相當夫婦相見發聲爲言素問云笑<lb/>
其液汗<lb/>
　虞曰水火交泰蒸而成汗<lb/>
脾色黃<lb/>
<pb n="KR3e0003_SBCK_003-35b"/>
　虞曰脾土在中央其色黃此乃木之布色在土乃<lb/>
　黄也<lb/>
其臭香<lb/>
　虞曰火之化土其臭則香也<lb/>
其味甘<lb/>
　虞曰脾土味甘甘能受味以取寛緩行五味以養<lb/>
　五藏各從其數以配其味在本性則甘故洪範云<lb/>
　稼穡作甘也<lb/>
其聲歌<lb/>
　虞曰金土相生母子相見發聲爲歌<lb/>
<pb n="KR3e0003_SBCK_003-36a"/>
其液涎<lb/>
　虞曰水之行液在脾成涎<lb/>
肺色白<lb/>
　虞曰木之布色在肺乃白也<lb/>
其臭腥<lb/>
　虞曰火之變在金則腥也<lb/>
其味辛<lb/>
　虞曰土之受味在肺爲辛辛取其散潤也<lb/>
其聲哭<lb/>
　虞曰凡五音之發在于金金發五音以出五藏各<lb/>
<pb n="KR3e0003_SBCK_003-36b"/>
　從其類以發其聲金在本性爲哭者謂肺屬金金<lb/>
　商也商傷也主於秋秋愁也故在志則悲哭此之<lb/>
　謂也<lb/>
其液涕<lb/>
　虞曰水之行液在肺成涕<lb/>
腎色黑<lb/>
　虞曰木之布色在腎乃黑淮南子云水者積陰之<lb/>
　氣而成水也取其積隂故其色乃黑<lb/>
其臭腐<lb/>
　虞曰火主臭在水爲腐臭也啓玄子云因水變爲<lb/>
<pb n="KR3e0003_SBCK_003-37a"/>
　腐也<lb/>
其味鹹<lb/>
　虞曰土之受味在水作鹹鹹取其柔耎也<lb/>
其聲呻<lb/>
　虞曰子之見母乃發嬌呻之聲也<lb/>
其液唾<lb/>
　虞曰凡五液皆出於水水行五液分灌五藏故諸<lb/>
　藏各有液也在本宮則爲唾也<lb/>
是五藏聲色臭味也<lb/>
　丁曰其言五聲五色五味五音五液此者是五藏<lb/>
<pb n="KR3e0003_SBCK_003-37b"/>
　逓相榮飬過此則病也○楊曰五藏相通各有五<lb/>
　五五合爲二十五以相生養也<lb/>
五藏有七神各何所藏耶然藏者人之神氣所舍藏<lb/>
也故肝藏魂肺藏魂心藏神脾藏意與智<lb/>
　虞曰心有所憶謂之意水從其夫故有智也<lb/>
腎藏精與志也<lb/>
　丁曰五藏七神者宣明五氣篇注云心藏神精氣<lb/>
　之化成也肺藏魄精氣之匡輔也靈樞經云並精<lb/>
　而出入者謂之魄肝藏魂神氣之輔弼也靈樞經<lb/>
曰隨神而徃來者謂之魂脾藏意與智意主所思<lb/>
<pb n="KR3e0003_SBCK_003-38a"/>
　智主其記腎藏精與志專意而不移者也靈樞經<lb/>
　曰意之所在謂之志又云守其精者謂之志也○<lb/>
　虞曰氣之所化謂之精意之所存謂之志○楊曰<lb/>
　肝心肺各一神脾腎各二神五藏合有七神<lb/>
三十五難曰五藏各有所府皆相近而心肺獨去大<lb/>
膓小膓遠者何謂也經言心滎肺衛通行陽氣故居<lb/>
有上大膓小膓傳隂氣而下故居在下所以相去而<lb/>
逺也又諸府者皆陽也淸浄之處今大膓小膓胃與<lb/>
膀胱皆受不淨其意何也然諸府者謂是非也<lb/>
　丁曰經言諸府皆陽淸淨之處者爲手足三陽爲<lb/>
<pb n="KR3e0003_SBCK_003-38b"/>
　行氣之府故言淸淨之處也今大膓小膓胃膀胱<lb/>
　爲傳化之府故言非也○楊曰謂是非者言諸府<lb/>
　各别其所傳化此爲是也小膓爲府此爲非也何<lb/>
　爲如此然小膓者雖配心爲表其治則别其氣則<lb/>
　通其氣雖通其所主又異所以雖曰心病而無心<lb/>
　别位故曰非也<lb/>
經言小膓者受盛之府也大膓者傳㵼行道之府也<lb/>
膽者淸淨之府也胃者水穀之府也膀胱者津液之<lb/>
府也<lb/>
　楊曰此各有此傳也<lb/>
<pb n="KR3e0003_SBCK_003-39a"/>
一府猶無兩名故知非也小膓者心之府大膓者肺<lb/>
之府胃者脾之府膽者肝之府膀胱者腎之府<lb/>
　楊曰此是小膓與心通氣也餘並同矣<lb/>
小膓謂赤膓大膓謂白膓膽者謂靑膓胃者謂黃膓<lb/>
膀胱者謂黒膓下焦所治也<lb/>
　丁曰皆謂隨五藏之色相配而言也○楊曰膓者<lb/>
　取其積貯熱治之義也故以名之然六府五藏之<lb/>
　正色也<lb/>
三十六難曰藏各有一耳腎獨有兩者何也然腎兩<lb/>
者非皆腎也其左者爲腎右者爲命門命門者諸神<lb/>
<pb n="KR3e0003_SBCK_003-39b"/>
精之所舍原氣之所繫也故男子以藏精女子以繫<lb/>
胞故知腎有一也<lb/>
　丁曰命門者諸神精之所舍原氣之所繫也故男<lb/>
　子藏精女子係胞也是知腎有一也其言命門者<lb/>
非右尺也爲人之主命之門也腎屬水故知以其<lb/>
右尺爲相火行君火之命今亦名命門卽非腎之<lb/>
命門也蓋同名而異義也○楊曰腎雖有兩而一<lb/>
非腎故脉經曰左手尺中爲腎脉右手尺中爲神<lb/>
門脉此其義也腎者人生之根本神門者元氣之<lb/>
宗始故云精神之所舍也神門亦命門也○虞曰<lb/>
<pb n="KR3e0003_SBCK_003-40a"/>
　經云右爲命門元氣之所係也脉經言與三焦爲<lb/>
　表裏三焦又主三元之氣准此推之三焦自命門<lb/>
　之所起也屬手少陽火配心包手厥隂火爲表裏<lb/>
　其理明矣<lb/>
三十七難曰五藏之氣於何發起通於何許可曉以<lb/>
不然五藏者當上關於九竅也故肺氣通於鼻鼻和<lb/>
則知香臭矣肝氣通於目目和則知白黑矣脾氣通<lb/>
於口口和則知穀味矣心氣通於舌舌和則知五味<lb/>
矣腎氣通於耳耳和則知五音矣<lb/>
　楊曰七竅者五藏之門戸藏氣平調則門戸和利<lb/>
<pb n="KR3e0003_SBCK_003-40b"/>
　矣<lb/>
五藏不和則九竅不通<lb/>
　楊曰五藏失和於内九竅壅塞於外也今上有七<lb/>
　竅而云九者二竅幽隱所以不言腎氣上通於耳<lb/>
　下通於二隂故云九竅也<lb/>
六府不和則留結爲癰<lb/>
　丁曰不和者爲府與藏不和者邪氣不得外泄則<lb/>
　害其九竅六府不得内通則留結爲廱凡人藏府<lb/>
隂陽和卽如水之流不得息也如環之無端莫知<lb/>
其紀周而復始也○楊曰六府陽氣也陽氣不和<lb/>
<pb n="KR3e0003_SBCK_003-41a"/>
　則結癰腫之屬故云爲廱也邪乘氣來先遊於府<lb/>
　也<lb/>
邪在六府則陽脉不和陽脉不和則氣留之氣留之<lb/>
則陽脉盛矣邪在五藏則隂脉不和隂脉不和則血<lb/>
留之血留之則隂脉盛矣陰氣太盛則陽氣不得相<lb/>
營也故曰格陽氣太盛則隂氣不得相營也故曰關<lb/>
隂陽俱盛不得相營也故曰關格關格者不得盡其<lb/>
命而死矣<lb/>
　丁曰内外不相濟是爲關格故知死矣○楊曰人<lb/>
　之所有者氣與血也氣爲陽血爲隂隂陽俱盛或<lb/>
<pb n="KR3e0003_SBCK_003-41b"/>
　俱虛或更盛或更虛皆爲病也<lb/>
經言氣獨行於五藏不營於六府者何也然氣之所<lb/>
行也如水之流不得息也故隂脉營於五藏陽脉營<lb/>
於六府如環之無端莫知其紀終而復始其不覆溢<lb/>
人氣内温於藏府外濡於腠理<lb/>
　丁曰諸隂不足陽入乘之爲覆諸陽不足隂出乘<lb/>
　之爲溢也此者是氣之獨行也○楊曰覆溢者謂<lb/>
　上魚入尺也若不如此當行不止故云終而復始<lb/>
　焉<lb/>
　　○藏府度數第六<hi>凡十首</hi>
<pb n="KR3e0003_SBCK_003-42a"/>
三十八難曰藏唯有五府獨有六者何也然所以府<lb/>
有六者謂三焦也有原氣之别焉主持諸氣有名而<lb/>
無形其經屬手少陽此外府也故言府有六焉<lb/>
　丁曰其言五藏六府者謂五藏應地之五行其六<lb/>
　府應天之六氣其言天之六氣謂三焦爲相火屬<lb/>
　手少陽故言府獨有六也○楊曰三焦無内府惟<lb/>
　有經脉名手少陽故曰外府也<lb/>
三十九難曰經言府有五藏有六者何也然六府者<lb/>
正有五府也然五藏亦有六藏者謂腎有兩藏也其<lb/>
左爲腎右爲命門命門者謂精神之所舍也男子以<lb/>
<pb n="KR3e0003_SBCK_003-42b"/>
藏精女子以繫胞其氣與腎通故言藏有六也府有<lb/>
五者何也然五藏各一府三焦亦是一府然不屬於<lb/>
五藏故言府有五焉<lb/>
　丁曰五藏正有五府今曰三焦是爲一府配心包<lb/>
　絡爲藏卽藏府皆有六焉其二經俱是相火相行<lb/>
　君命故曰命門也○楊曰五藏六府皆五有五六<lb/>
　之數或俱五或俱六或一五或一六並應天地之<lb/>
　數也若以正藏府言之則藏府俱有五也藏五以<lb/>
　應地之五嶽府五以應天之五星若以俱六言之<lb/>
　則藏六以應六律府六以應乾數若以藏五府六<lb/>
<pb n="KR3e0003_SBCK_003-43a"/>
　言之則藏六以應五行府六以法六氣若以府五<lb/>
　藏六言之則藏六以法六隂府五以法五常所以<lb/>
　藏府俱五者手心主非藏三焦非府也藏府俱六<lb/>
者合手心主及三焦也其餘例可知也○虞曰天<lb/>
以六氣司下地以五行奉上天地交恭五六之數<lb/>
　而成也人法三才所以藏府以法五六之數謂人<lb/>
　頭圓象天足方象地以藏府五六之數以象人則<lb/>
　三才備矣十一之數相因而成故不離於五六也<lb/>
漢書云五六乃天地之中數也<lb/>
王翰林集註黃帝八十一難經卷第三<lb/>
<pb n="KR3e0003_SBCK_003-43b"/>
　　　音釋<lb/>
二十難癲<hi>都田反</hi>盲<hi>乎光反</hi>
二十二難呴<hi>香句反</hi>二十三難蹻<hi>訖約反</hi>
二十四難眩<hi>榮絹切</hi>二十八難跟<hi>古痕/切</hi>蹕<hi>戸瓦切</hi>
砭<hi>陂驗切</hi>二十九難疝<hi>所晏/反</hi>瘕<hi>古訝切</hi>
三十一難膻<hi>徒亶切</hi>脘<hi>古卵切</hi>
三十四難<hi>蘇曹切</hi>
</p>
<p>
</p>
  </div>
<div> <lb/>
    <p>
<pb n="KR3e0003_SBCK_004-1a"/>
王翰林集註黃帝八十一難經卷之四<lb/>
　　盧國秦越人撰　呂廣　德用楊玄操<lb/>
　　　　　　　　　　虞庶　楊康侯　註解<lb/>
　　　　　　　　　　王九思王鼎象石友諒<lb/>
　　　　　　　　　　王惟一　校正附音釋<lb/>
四十難曰經言肝主色<lb/>
　虞曰肝木也木之華蕚敷布五色故主色也<lb/>
心主臭<lb/>
　虞曰心火也火之化物五臭出焉是故五臭心獨<lb/>
　主之也<lb/>
<pb n="KR3e0003_SBCK_004-1b"/>
脾主味<lb/>
　虞曰脾土也土甘甘受味故主味禮云甘受和味<lb/>
　此義也<lb/>
肺主聲<lb/>
　虞曰肺金也金擊之有聲故五音皆出於肺也<lb/>
腎主液<lb/>
　虞曰腎水也水流濕主液也<lb/>
鼻者肺之候而反知香臭耳者腎之候而反聞聲其<lb/>
意何也然肺者西方金也金生於巳巳者南方火也<lb/>
火者心心主臭故令鼻知香臭腎者北方水也水生<lb/>
<pb n="KR3e0003_SBCK_004-2a"/>
於申申者西方金金者肺肺主聲故令耳聞聲<lb/>
　楊曰五行有相因成事有當體成事者至如肺腎<lb/>
　二藏相因成也其餘三藏自成之也<lb/>
四十一難曰肝獨有兩葉以何應也然肝者東方木<lb/>
也木者春也<lb/>
　虞曰在五常木法春應仁故云木者春也人之仁<lb/>
　發用也<lb/>
萬物始生其尚㓜小<lb/>
　虞曰肝水足厥隂配膽木足少陽少陽之至乍大<lb/>
　乍少乍短乍長故云㓜少<lb/>
<pb n="KR3e0003_SBCK_004-2b"/>
意無所親<lb/>
　虞曰木者應春法仁施恩無求報不以親而施化<lb/>
　育故曰意無所親<lb/>
去太隂尚近<lb/>
　虞曰十二經相注足厥陰還復注手太隂故曰去<lb/>
　太隂尚近也<lb/>
離太陽不遠<lb/>
　虞曰本經言足厥隂少陽木生手太陽少隂火故<lb/>
　云離太陽不遠則此義也<lb/>
猶有兩心<lb/>
<pb n="KR3e0003_SBCK_004-3a"/>
　虞曰猶如也如有兩心者謂注於太隂有畏金之<lb/>
　心生於太陽有生火之心故云猶有兩心<lb/>
故有兩葉亦應木葉也<lb/>
　楊曰肝者㨿大葉言之則是兩葉也若㨿小葉言<lb/>
　之則多葉矣解在後章○丁曰經言肝者東方木<lb/>
　也應春萬物之所生其尚㓜小然始生者非長生<lb/>
　也謂木初受氣是言㓜少也意無所親者謂以失<lb/>
　其父未識其母故曰意無所親也去太隂尚近太<lb/>
　隂是七月木始受氣離太陽不遠也太陽是六月<lb/>
　故言離太陽不遠也猶有兩心者爲離太陽戀太<lb/>
<pb n="KR3e0003_SBCK_004-3b"/>
　隂有此離戀故言兩心也所以肝有兩葉以應木<lb/>
　葉也<lb/>
四十二難曰人膓胃長短受水榖多少各幾何然胃<lb/>
大一尺五寸徑五寸長二尺六寸横屈受水穀三斗<lb/>
五升其中常留穀二斗水一斗五升<lb/>
　楊曰凡人食入於口而聚於胃故經云胃者水榖<lb/>
　之海胃中榖熟則傳入少膓也<lb/>
小膓大二寸半徑八分分之少半長三丈二尺受穀<lb/>
二斗四升水六升合合之太半<lb/>
　楊曰小膓受胃之穀而傳人於大膓分穀三分有<lb/>
<pb n="KR3e0003_SBCK_004-4a"/>
　二爲太半有一爲少半<lb/>
廽膓大四寸徑一寸半長二丈一尺受穀一斗木七<lb/>
升半<lb/>
楊曰廽膓者大膓也受小膓之榖而傳入於廣膓<lb/>
　焉○虞曰水穀自胃有三斗五升傳入小膓則榖<lb/>
　剰四斗水少八升六合合之少半又傳入大膓水<lb/>
　穀之數比之在胃各减一半至此則水分入膀胱<lb/>
　榖傳入肛門也<lb/>
廣膓大八寸徑二寸半長二尺八寸受榖九升三合<lb/>
八分合之一<lb/>
<pb n="KR3e0003_SBCK_004-4b"/>
　楊曰廣膓者䐈膓也一名肛門受大膓之榖而傳<lb/>
　出<lb/>
故膓胃凡長五丈八尺四寸合受水穀八斗七升六<lb/>
合八分合之一此膓胃長短受水榖之數也<lb/>
　楊曰據甲乙經言膓胃凡長六丈四寸四分所以<lb/>
　與此不同者甲乙經從口至䐈膓而數之故長此<lb/>
　經從胃至膓而數之故短亦所以互相發明非有<lb/>
　謬也<lb/>
肝重四斤四兩左三葉右四葉凡七葉<lb/>
　虞曰肝足厥隂配足少陽少陽之次數於七故有<lb/>
<pb n="KR3e0003_SBCK_004-5a"/>
　七葉<lb/>
主藏魂<lb/>
　虞曰魂者神氣之輔弼也○楊曰肝者幹也於五<lb/>
　行爲木故其於體狀有枝幹也肝神七人老子曰<lb/>
　名明堂宮蘭臺府從宮三千六百人又云肝神六<lb/>
　童子三女人又肝神名蓋藍<lb/>
心重十二兩中有七孔三毛盛精汁三合主藏神<lb/>
　楊曰心䜟也言所以識䜟㣲無物不貫也又云心<lb/>
　任也言能任物也其神九人太尉公名絳宮大始<lb/>
　南極老人元先之身其從宮三于六百人又曰心<lb/>
<pb n="KR3e0003_SBCK_004-5b"/>
　爲帝王身之主也心神又名呴呴○虞曰神者精<lb/>
　氣之化成也<lb/>
脾重二斤三兩扁廣三寸長五寸有散膏半斤主褁<lb/>
血温五藏主藏意<lb/>
　楊曰脾俾也在胃之下俾助胃氣主化水穀也其<lb/>
　神五人玄光玉女子母其從宮三千六百人其脾<lb/>
　神又名俾俾<lb/>
肺重三兩三兩六葉兩耳凡八葉<lb/>
　虞曰肺者金之稽兌之氣位居於酉酉是八門八<lb/>
　葉之應法於此也<lb/>
<pb n="KR3e0003_SBCK_004-6a"/>
主藏魂<lb/>
　楊曰肺勃也言其氣勃鬰也其神八人大和君名<lb/>
　曰玉堂宮尚書府其從宮三千六百人又云肺神<lb/>
　十四童子七女子肺神又名鳴鳩○虞曰魄者精<lb/>
　氣之匡輔也<lb/>
腎有兩枚重一斤一兩主藏志<lb/>
　楊曰腎引也腎屬水主引水氣灌注諸脉也其神<lb/>
　六人司徒司宮司命司隷校尉廷尉卿腎神又名<lb/>
　僄僄○虞曰專意不移者志<lb/>
膽在肝之短葉間重三兩三銖盛精汁三合<lb/>
<pb n="KR3e0003_SBCK_004-6b"/>
　楊曰膽敢也言其人有膽氣果敢也其神五人太<lb/>
　一道君居紫房宫中其從宫三千六百人膽神又<lb/>
　名灌灌○虞膽者中正之官決斷出焉<lb/>
胃重二斤二兩紆曲屈伸長二尺六寸大一尺五寸<lb/>
徑五寸盛穀二斗水一斗五升<lb/>
　楊曰胃圍也言圍受食物也其神十二人五元之<lb/>
　氣諫議大夫其胃神名且且○虞曰胃爲倉廪之<lb/>
　官也<lb/>
小膓重二斤十四兩長三丈二尺廣二寸半徑八分<lb/>
分之少半左廻疊積十六曲盛榖二斗四升水六升<lb/>
<pb n="KR3e0003_SBCK_004-7a"/>
三合合之太半<lb/>
　楊曰膓暢也言通暢胃氣去滓穢也其神二人元<lb/>
　梁使者小膓神又名潔潔○虞曰小膓爲受盛之<lb/>
　官化物出焉<lb/>
大膓重二斤十二兩長二丈一尺廣四寸徑一寸當<lb/>
齊右廽十六曲盛穀一斗水七升半<lb/>
　楊曰大膓卽廽膓也以其廽曲因以名之其神二<lb/>
　人元梁使者其神名涸涸○虞曰大膓爲傳導之<lb/>
　官變化出焉<lb/>
膀胱重九兩二銖縱廣九寸盛溺九升九合<lb/>
<pb n="KR3e0003_SBCK_004-7b"/>
　楊曰膀横也胱廣也言其體短而横廣又名胞胞<lb/>
　鞄也鞄者空也以需承水液焉今人多以兩脇下<lb/>
　及小腹兩邊爲膀胱深爲謬也○虞曰膀胱爲州<lb/>
　都之官津液藏焉<lb/>
口廣二寸半唇至齒長九分齒以後至㑹厭深三寸<lb/>
半大容五合舌重十兩長七寸廣二寸半<lb/>
　楊曰舌者泄也言可舒泄於言語也○虞曰唇者<lb/>
　聲之扇舌者聲之機<lb/>
咽門重十兩廣二寸半至胃長一尺六寸<lb/>
　楊曰咽嚥也言可以嚥物也又謂之嗌言氣之流<lb/>
<pb n="KR3e0003_SBCK_004-8a"/>
　通阨要之處也咽爲胃之系也故經曰咽主地氣<lb/>
　胃爲土故云主地氣也<lb/>
喉嚨重十二兩廣二寸長一尺二寸九節<lb/>
　楊曰喉嚨空虛也言其中空虚可以通氣息焉卽<lb/>
　肺之系也呼吸之道路故經云喉主天氣肺應天<lb/>
　故云主天氣也喉嚨與咽並行其實無異而人多<lb/>
　感之<lb/>
肛門重十二兩大八寸徑二寸大半長二尺八寸受<lb/>
榖九升三合八分合之一<lb/>
　楊曰肛釭也言其處似車釭形故曰肛門卽廣膓<lb/>
<pb n="KR3e0003_SBCK_004-8b"/>
　也又名䐈膓○丁曰前膓胃徑圍大小不同其言<lb/>
　胃大一尺五寸徑五寸者卽是圍徑一也小膓徑<lb/>
　八分大二寸四分則是也今言二寸半卽分之少<lb/>
　半廻膓徑一寸半卽大四寸五分今言大四寸卽<lb/>
　少五分也廣膓徑一寸半卽大七寸五分今言八<lb/>
　寸卽有剰五分也其升斗寸尺者先立其尺然後<lb/>
　造其升斗秤兩皆以同身寸之爲法以尺造斗斗<lb/>
　面闊一尺底闊七寸高四寸俱厚三分可容十升<lb/>
　凡以木此指節者方一寸爲兩十六兩爲斤此制<lb/>
　同身寸尺升斗之度爲人之膓胃斤重長短之法<lb/>
<pb n="KR3e0003_SBCK_004-9a"/>
　也<lb/>
四十三難曰人不食飮七日而死者何也然人胃中<lb/>
常有留穀二斗水一斗五升故平人日再至圊一行<lb/>
二升半日中五升七日五七三斗五升而水穀盡矣<lb/>
故平人不食飲七日而死者水穀津液俱盡卽死矣<lb/>
　丁曰人受氣於榖以養其神水穀盡卽神去故安<lb/>
榖者生絕榖者死也○楊曰胃中常留水穀三斗<lb/>
　五升人旣不食飲而日别再圊便一日五升七日<lb/>
之中五七三斗五升胃中水榖俱盡無氣以生故<lb/>
　死焉圊厠也○虞曰人受氣於穀今不食飮七日<lb/>
<pb n="KR3e0003_SBCK_004-9b"/>
　是知水榖氣盡卽死也<lb/>
四十四難曰七衝門何在然唇爲飛門齒爲戸門㑹<lb/>
厭爲吸門胃爲賁門太倉下口爲幽門太膓小膓㑹<lb/>
爲闌門下極爲魄門故曰七衝門也<lb/>
　丁曰經言唇爲飛門者取動之義也齒爲戸門者<lb/>
　爲關鍵開合五穀由此摧廢出入也㑹厭爲吸門<lb/>
　者咽喉爲水穀下時厭按呼吸也胃爲賁門者胃<lb/>
　言若虎賁之士圍達之象故曰賁門也况胃者圍<lb/>
　也主倉廪故别名太倉其下口者卽膓口是也大<lb/>
　膓小膓㑹爲闌門㑹者合也大膓小膓合㑹之處<lb/>
<pb n="KR3e0003_SBCK_004-10a"/>
　分闌水榖精血各有所歸故曰闌門也下極爲魄<lb/>
　門大膓者肺之府也藏其魄大膓下名肛門又曰<lb/>
　魄門也○楊曰人有七竅是五藏之門戸皆出於<lb/>
　面今七衝門者亦是藏府之所出而内外兼有證<lb/>
　焉飛門者脾氣之所出也脾主於唇爲飛門也飛<lb/>
　者動也言唇受水榖動轉入於内也齒爲戶門者<lb/>
　口齒心氣之所出也在心爲志出口爲言故齒爲<lb/>
　心之門戸亦取摧伏五榖傳入於口也㑹厭爲吸<lb/>
　門者㑹厭爲五藏音聲之門戸故云㑹厭爲吸門<lb/>
　也胃爲賁門賁者膈也胃氣之所出也胃出榖氣<lb/>
<pb n="KR3e0003_SBCK_004-10b"/>
　以傳於肺肺在膈上故以胃爲賁門也太倉下口<lb/>
　爲幽門者腎氣之所出也太倉者胃也胃之下口<lb/>
　在齊上三寸旣幽隱之處故曰幽門大膓小膓㑹<lb/>
　爲闌門闌門者遺失之義也言大小二膓皆輸㵼<lb/>
　於廣膓廣膓旣受傳而出之是遺失之意也故曰<lb/>
　闌門下極爲魄門魄門者下極肛門也肺氣上通<lb/>
喉嚨下通於肛門是肺氣之所出也肺藏魄故曰<lb/>
魄門焉衝者通也出也言藏府之氣通出之所也<lb/>
四十五難曰經言八㑹者何也然府㑹大倉<lb/>
　丁曰府㑹太倉者胃也其穴者中脘是也○虞曰<lb/>
<pb n="KR3e0003_SBCK_004-11a"/>
　太倉在心前鳩尾下四寸是也足陽明胃脉手太<lb/>
　陽少陽脉手少陽三焦脉任脉之㑹本名中脘此<lb/>
　云太倉也卽胃之募也胃化氣養大府故云㑹<lb/>
藏㑹季脇<lb/>
　丁曰藏㑹季脇軟筯之名其端有穴直臍章門穴<lb/>
　是脾之募足厥隂少陰所㑹故曰藏㑹季脇也○<lb/>
　虞曰是章門穴乃脾之募也直齊季脇端側臥屈<lb/>
　上足伸下足齊臂取之乃足厥陰少陽之㑹也<lb/>
筋㑹陽陵泉<lb/>
　丁曰陽陵泉穴名也在膝下一寸外廉是也○虞<lb/>
<pb n="KR3e0003_SBCK_004-11b"/>
　曰陽陵泉穴在膝下宛宛中足少陽膽脉氣所發<lb/>
　也<lb/>
髄㑹絕骨<lb/>
　丁曰隨㑹絕骨是骨名也其穴在外踝上四寸陽<lb/>
　輔穴是也○虞曰絕骨乃陽輔穴也亦足少陽之<lb/>
　脉氣所出也<lb/>
血㑹鬲兪<lb/>
　丁曰血㑹鬲兪穴名也在第七椎下兩傍同身寸<lb/>
各一寸五分是也○虞曰鬲兪二穴在脊骨第七<lb/>
椎下兩傍各一寸五分足太陽膀胱脉氣所發也<lb/>
<pb n="KR3e0003_SBCK_004-12a"/>
骨㑹大抒脉太淵<lb/>
　丁曰骨㑹大抒穴名也在項後第一椎兩傍相去<lb/>
　同身寸一寸五分脉㑹太淵穴在右寸内魚際下<lb/>
　○虞曰大杼亦足太陽脉氣所發在脊第一椎兩<lb/>
　傍各一寸五分太淵在手魚際間應手動脉則手<lb/>
　太隂之脉氣所發也<lb/>
氣㑹三焦外一筋直兩乳内也熱病在内者取其㑹<lb/>
之氣穴也<lb/>
　丁曰氣㑹三焦外一筯直兩乳内者膻中穴是也<lb/>
　此者是成㑹之穴所在也○楊曰人藏府筋骨髓<lb/>
<pb n="KR3e0003_SBCK_004-12b"/>
　血脉氣此八者皆有㑹合之穴若熱病在於内則<lb/>
　於外取其所㑹之穴以去其疾也季脇章門穴也<lb/>
　三焦外一筋直兩乳内者膻中穴也餘皆可知也<lb/>
四十六難曰老人臥而不寐少壯寐而不窹者何也<lb/>
然經言少壯者血氣盛肌肉滑氣道通榮衛之行不<lb/>
失於常故晝日精夜不窹老人血氣衰氣肉不滑榮<lb/>
衛之道濇故晝日不能精夜不得寐也故知老人不<lb/>
得寐也<lb/>
　丁曰天地交秦日月曉昏人之窹寐皆相合也少<lb/>
　壯未損其榮衛故窹寐與天地隂陽同度是以晝<lb/>
<pb n="KR3e0003_SBCK_004-13a"/>
　日精强夜得其寐也老者損瘁故晝日不能精强<lb/>
　榮衛滯濇所以夜不得寐也是以晝日不精而夜<lb/>
　不得寐也○楊曰衞氣者晝日行於陽陽者身體<lb/>
　也夜行於隂隂者腹内也人目開衛氣出則窹入<lb/>
　則寐少壯者衛氣行不失於常故晝得安靜而夜<lb/>
　得穏眠也老者衛氣出入不得應時故晝不得安<lb/>
　靜夜不得寐也精者靜靜安也<lb/>
四十七難曰人靣獨能耐寒者何也然人頭者諸陽<lb/>
之㑹也諸隂脉皆至頸胸中而還獨諸陽脉皆上至<lb/>
頭耳故令面耐寒也<lb/>
<pb n="KR3e0003_SBCK_004-13b"/>
　丁曰天地隂陽升降各有始終陽氣始於立春終<lb/>
　於立冬隂氣始於立秋終於立夏其小滿芒種夏<lb/>
　至小暑大暑此五節故以法象於頭故面獨能耐<lb/>
　寒其小雪大雪冬至小寒大寒此五節法象人之<lb/>
　足亦不耐其寒此之謂也○楊曰按諸隂脉皆至<lb/>
　頸胸中而還蓋取諸陽盡㑹於頭面諸隂至頭靣<lb/>
　者少故以言之耳經云三百六十五脉悉㑹於目<lb/>
　如此則隂陽之脉皆至於面不獨言陽脉自至於<lb/>
　頭面也<lb/>
　　　虛實邪正第七<hi>凡五首</hi>
<pb n="KR3e0003_SBCK_004-14a"/>
四十八難曰人有三虚三實何謂也然有脉之虛實<lb/>
有病之虛實有診之虛實也脉之虛實者濡者爲虚<lb/>
緊牢者爲實<lb/>
　丁曰脉緩軟者濡按之而有力者牢實也○楊曰<lb/>
　按之如切繩之狀謂之緊也<lb/>
病之虛實者出者爲虛實入者爲實<lb/>
　丁曰陰陽者主其内外也今陽不足隂出乘之在<lb/>
　内俱隂故知出者爲虚也隂不足陽入乘之在外<lb/>
　俱陽故知者入爲實也○楊曰呼多吸少吸多呼<lb/>
　少<lb/>
<pb n="KR3e0003_SBCK_004-14b"/>
言者爲虛不言者爲實<lb/>
　楊曰肺主聲入心爲言故知言者爲虚肝主謀慮<lb/>
　故入心卽不言用爲實邪故知不言者爲實也○<lb/>
　楊曰藏氣虛精氣脫故多言語也藏氣實邪氣盛<lb/>
　故不欲言語也<lb/>
緩者爲虚急者爲實<lb/>
　丁曰陽主躁隂主靜陰卽緩陽卽急故知緩者爲<lb/>
　虛急者爲實也○楊曰皮肉寛緩皮膚滿急也<lb/>
診之虛實者濡者爲虛<lb/>
　楊曰皮膚濡緩也<lb/>
<pb n="KR3e0003_SBCK_004-15a"/>
牢者爲實<lb/>
　楊曰皮肉牢强也<lb/>
癢者爲虛<lb/>
　楊曰身體虛痒也<lb/>
痛者爲實<lb/>
　楊曰身形有痛處皆爲實<lb/>
外痛内快爲外實内虛<lb/>
　楊曰輕手按之則痛爲外實病淺故也重手按之<lb/>
　則快爲内虛病深故也<lb/>
内痛外快爲内實外虛<lb/>
<pb n="KR3e0003_SBCK_004-15b"/>
　楊曰重手按之則痛爲内實病深故也輕手按之<lb/>
　則快爲外虛病淺故也凡人病按之則痛者皆爲<lb/>
　實按之則快者皆爲虛也<lb/>
故曰虛實也<lb/>
　楊曰是三虛三實之證也○丁曰診按之心腹皮<lb/>
　膚内外其痛按之而止者虛按之而其痛甚者實<lb/>
　内外同法也<lb/>
四十九難曰有正經自病有五邪所傷何以别之然<lb/>
經言憂愁思慮則傷心<lb/>
　丁曰心主脉愁憂思慮卽心脉不得宣行故傷心<lb/>
<pb n="KR3e0003_SBCK_004-16a"/>
　也○呂曰心爲神五藏之君聰明才智皆由心出<lb/>
　憂勞之甚則傷其心心傷神弱也○虞曰任治於<lb/>
物淸箏栖靈曰心今憂愁思慮不息故傷心也<lb/>
形寒飮冷則傷肺<lb/>
　丁曰肺主皮毛惡其寒所以形寒飮寒則令傷其<lb/>
　肺也○呂曰肺主皮毛形寒者皮毛寒也飮冷者<lb/>
　傷肺也肺主受水漿水漿不可冷飮肺又惡寒故<lb/>
　曰傷也<lb/>
恚怒氣逆上而不下則傷肝<lb/>
　丁曰肝主謀慮膽主勇斷故怒極卽傷其肝也○<lb/>
<pb n="KR3e0003_SBCK_004-16b"/>
　呂曰肝與膽爲藏府其氣勇故主怒怒則傷也○<lb/>
　虞曰素問云怒則血菀積於上焦名曰逆厥又曰<lb/>
　怒甚嘔血氣逆使然故傷也<lb/>
飮食勞倦則傷脾<lb/>
　丁曰脾主味飲食味美而過食之無度勞動其力<lb/>
　倦局其足故傷脾也○呂曰飲食飽胃氣滿脾絡<lb/>
　恒急或走馬跳躍或以房勞脉絡裂故傷脾也○<lb/>
　虞曰脾爲倉廪之官五味出焉謂納其五味化生<lb/>
　五氣以飬人身今飮食勞倦而致自傷是故聖人<lb/>
　謹和五味骨正筋柔謹道如法長有天命安致自<lb/>
<pb n="KR3e0003_SBCK_004-17a"/>
　傷養生之道可不戒哉<lb/>
久坐濕地强力入水則傷腎<lb/>
　丁曰腎主腰腰者腎之府久坐則腎氣不得宣行<lb/>
故損也腎穴在足心底名曰涌泉居處濕地入水<lb/>
　故有損也强力者務快其心强合隂陽故傷其腎<lb/>
也○呂曰久坐濕地謂遭憂䘮强力者謂舉重引<lb/>
弩入水者謂復溺於水或婦人經水未過强合隂<lb/>
陽也○虞曰土主濕自然之理也今久坐濕地則<lb/>
外濕内感於腎合之風寒發爲瘴病强力過用必<lb/>
致自飮也經脉别論曰持重遠行必傷於腎生氣<lb/>
<pb n="KR3e0003_SBCK_004-17b"/>
通天論曰因而强力腎氣乃傷高骨乃壞經脉别<lb/>
　論曰度水跌仆喘出於腎與胃也<lb/>
是正經之自病也<lb/>
　丁曰此五者皆正經自病非謂他邪也○呂曰此<lb/>
皆從其藏内自發病不從外來也○虞曰呂氏言<lb/>
其藏内自發其病不從外來其義非也只如形寒<lb/>
飮冷傷肺者謂外寒感於皮毛内合於肺此從外<lb/>
來也又飮冷入口内傷於肺亦從外來也餘悉如<lb/>
此聖人大意言正經虛則腠理開腠理開則外感<lb/>
於内故曰正經自病也<lb/>
<pb n="KR3e0003_SBCK_004-18a"/>
何謂五邪然有中風<lb/>
　丁曰中者傷也言中風者謂肝應風主色邪散於<lb/>
　五藏爲之五色也○呂曰肝主風也○虞曰東方<lb/>
　生風風生木惡風又巽木爲風<lb/>
有傷暑<lb/>
　丁曰傷暑者謂心應暑主臭邪散於五藏爲之五<lb/>
　臭也○呂曰心主暑也○虞曰心火主暑王於夏<lb/>
　暑熱也素問曰夏傷於暑秋必痎瘧<lb/>
有飮食勞倦<lb/>
　丁曰脾應濕主味邪散入五藏篇五味○呂曰脾<lb/>
<pb n="KR3e0003_SBCK_004-18b"/>
　主勞倦也○虞曰正經自病亦言飮食勞倦傷脾<lb/>
　今五邪亦言飮食勞倦正經病謂正經虛又傷飮<lb/>
食五邪病謂食飮傷於脾而致病也<lb/>
有傷寒<lb/>
　丁曰肺主燥而其令淸功惡寒主其聲邪散入五<lb/>
　藏爲之五聲也○呂曰肺主寒也○虞曰謂寒感<lb/>
皮毛故曰傷寒也<lb/>
有中濕<lb/>
　丁曰腎應寒主水邪散入五藏爲之五液也○呂<lb/>
　曰腎主濕也○虞曰水流濕之義也<lb/>
<pb n="KR3e0003_SBCK_004-19a"/>
此之謂五邪<lb/>
　呂曰此五病從外來也○虞曰此五行相勝也作<lb/>
　邪如下說也<lb/>
假令心病何以知中風得之然其色當赤何以言之<lb/>
肝主色<lb/>
　虞曰巽爲風屬木故主中風木之華蕚敷布五色<lb/>
　作五邪乃如下說也<lb/>
自入爲靑<lb/>
　虞曰本經自病也<lb/>
入心爲赤<lb/>
<pb n="KR3e0003_SBCK_004-19b"/>
　虞曰肝邪入心其色乃赤<lb/>
入脾爲黃<lb/>
　虞曰肝邪入脾其色黃也<lb/>
入肺爲白<lb/>
　虞曰肝邪入肺故其色白<lb/>
入腎爲黑<lb/>
　虞曰肝邪在腎其色黑<lb/>
肝爲心邪故知當赤色也<lb/>
　呂曰肝主中風心主傷暑者今心病中風故知肝<lb/>
　邪徃傷心也<lb/>
<pb n="KR3e0003_SBCK_004-20a"/>
其病身熱脇下滿痛<lb/>
　呂曰身熱者心滿痛者肝二藏之病證也○虞曰<lb/>
　心主傷暑病則身熱肝布兩脇故脇滿肝之乘心<lb/>
　也<lb/>
其脉浮大而絃<lb/>
　呂曰浮大者心弦者肝二藏脉見應也<lb/>
何以知傷暑得之然當惡臭何以言之心主臭<lb/>
　虞曰心火也火之化物五臭出焉<lb/>
自入爲焦臭<lb/>
　虞曰火性炎上則生焦臭此曰正經自病也<lb/>
<pb n="KR3e0003_SBCK_004-20b"/>
入脾爲香臭<lb/>
　虞曰火之化土其臭乃香<lb/>
入肝爲臊臭<lb/>
　虞曰火之化木其臭乃臊<lb/>
入腎爲腐臭<lb/>
　虞曰火之化水其臭乃腐<lb/>
入肺爲腥臭<lb/>
　虞曰火之化金其臭乃腥<lb/>
故知心病傷暑得之也當惡臭其病身熱而煩心痛<lb/>
其脉浮大而散<lb/>
<pb n="KR3e0003_SBCK_004-21a"/>
　呂曰心主暑今傷暑此正經自病不中他邪<lb/>
何以知飮食勞倦得之然當喜苦味也虛爲不欲食<lb/>
實爲欲食何以言之脾主味<lb/>
　虞曰稼穡作甘禮云甘受和故主味也<lb/>
入肝爲酸<lb/>
虞曰脾主味爲邪乗肝病者乃喜酸味也<lb/>
入心爲苦<lb/>
虞曰脾主味爲邪干心病者乃喜苦味也<lb/>
入肺爲辛<lb/>
虞曰脾主味爲邪干肺病者乃喜辛味也<lb/>
<pb n="KR3e0003_SBCK_004-21b"/>
入腎爲鹹<lb/>
　虞曰脾主味爲邪干腎病者乃喜鹹味也<lb/>
自入爲甘<lb/>
　虞曰土爲稼穡本經自病乃喜甘味也<lb/>
故知脾邪入心爲喜苦味也<lb/>
　呂曰心主傷熱脾主勞倦今心病以飮食勞倦得<lb/>
　之故知脾邪入心也<lb/>
其病身熱而體重嗜臥四肢不收<lb/>
　呂曰身熱者心也體重者脾也此二藏病證也<lb/>
其脉浮大而緩<lb/>
<pb n="KR3e0003_SBCK_004-22a"/>
　呂曰浮大者心脉緩者脾脉也<lb/>
何以知傷寒得之然當譫言妄語何以言之肺主聲<lb/>
　虞曰五金擊之有聲故五音出於肺也<lb/>
入肝爲呼<lb/>
　虞曰木之畏金故呼啓玄子云呼亦當嘯<lb/>
入心爲言<lb/>
　虞曰此云言素問云笑謂金火相當夫婦相見故<lb/>
　言笑<lb/>
入脾爲歌<lb/>
　虞曰土母金子母子相見故有歌義<lb/>
<pb n="KR3e0003_SBCK_004-22b"/>
入腎爲呻<lb/>
　虞曰金母水子子之見母發嬌呻聲也<lb/>
自入爲哭<lb/>
　虞曰肺主於秋秋者愁也其音商商傷也故自入<lb/>
　爲哭也<lb/>
故知肺邪入心爲譫言妄語也<lb/>
　呂曰心主暑肺主寒得之故知肺邪入心以爲病<lb/>
　也<lb/>
其病身熱洒洒惡寒甚則喘咳<lb/>
　呂曰身熱者心惡寒者肺此二藏病證也<lb/>
<pb n="KR3e0003_SBCK_004-23a"/>
其脉浮大而濇<lb/>
　呂曰浮大者心脉濇者肺脉也<lb/>
何以知中濕得之然當喜汗出不可止何以言之腎<lb/>
主濕<lb/>
　丁曰腎主水水化五液也○虞曰腎主水水流濕<lb/>
故五濕皆出於腎<lb/>
入肝爲泣<lb/>
虞曰悲哀動中則傷魂魂傷則感而淚下謂肺主<lb/>
悲悲則金有餘木乃畏之水者木之母母憂子故<lb/>
　肝爲泣也<lb/>
<pb n="KR3e0003_SBCK_004-23b"/>
入心爲汗<lb/>
　虞曰水火交秦蒸之爲汗<lb/>
入脾爲液<lb/>
　虞曰土夫水妻妻從夫則生涎也<lb/>
入肺爲涕<lb/>
　虞曰北方生寒寒生腎今寒感皮毛内合於肺肺<lb/>
　寒則涕是知入肺爲涕<lb/>
自入爲唾<lb/>
　虞曰腎之脉上絡於舌故生唾也離中六二爻是<lb/>
　也此則正經自病<lb/>
<pb n="KR3e0003_SBCK_004-24a"/>
故知腎邪入心爲汗出不可止也<lb/>
　呂曰心主暑腎主濕今心病以傷濕得之故知腎<lb/>
　邪入心也<lb/>
其病身熱而小腹痛足脛寒而逆<lb/>
　呂曰身熱者心小腹痛者腎腎邪于心此二藏病<lb/>
　證也<lb/>
其脉沉濡而大<lb/>
　呂曰大者心脉沉濡者腎脉也<lb/>
此五邪之法也<lb/>
五十難曰病有虛邪有實邪有賊邪有㣲邪有正邪<lb/>
<pb n="KR3e0003_SBCK_004-24b"/>
何以别之然從後來者爲虛邪<lb/>
　丁曰假令心病得肝脉來乘是爲虛邪肝是母心<lb/>
　是子子能令母虛故云從後來者爲虛邪○呂曰<lb/>
　心王之時脉當洪大而長反得弦小而急是肝王<lb/>
　畢木傳於心奪心之王是肝徃乘心故言從後來<lb/>
　也肝爲心之母母之乘子是爲虛邪也<lb/>
從前來者爲實邪<lb/>
　丁曰脾脉來乘是爲實邪心是母脾是子而母能<lb/>
　令子實故云從前來者爲實邪也○呂曰謂心王<lb/>
　得脾脉心王畢當傳脾今心王未畢是脾來逆奪<lb/>
<pb n="KR3e0003_SBCK_004-25a"/>
　其王故言從前來也脾者心之子子之乘母是爲<lb/>
　實邪<lb/>
從所不勝來者爲賊邪<lb/>
　丁曰火所不勝於水心病腎脉來乘故爲賊邪○<lb/>
　呂曰心王得腎脉水勝火故是爲賊邪也<lb/>
從所勝來者爲㣲邪<lb/>
　丁曰火所勝於金心病肺脉來乘故云㣲邪○呂<lb/>
　曰心王反得肺脉火勝金故爲㣲邪也<lb/>
自病者爲正邪<lb/>
　丁曰無他邪相乘則爲正邪○呂曰心王之時脉<lb/>
<pb n="KR3e0003_SBCK_004-25b"/>
　實强太過反得虛㣲爲正邪也<lb/>
何以言之假令心病中風得之爲虛邪傷暑得之爲<lb/>
正邪<lb/>
　呂曰心主暑今心自病傷暑故爲正邪也<lb/>
飮食勞倦得之爲實邪<lb/>
　呂曰從前來者脾乘心也脾主勞倦故爲實邪<lb/>
傷寒得之爲㣲邪<lb/>
　呂曰從所勝來者肺乘心也肺主寒又畏心故爲<lb/>
　㣲邪<lb/>
中濕得之爲賊邪<lb/>
<pb n="KR3e0003_SBCK_004-26a"/>
呂曰從所不勝來者腎乘心也腎主濕水尅火故<lb/>
爲賊邪也○丁曰夫在天之寒在地爲水在人爲<lb/>
腎腎主水與寒在天之風在地爲木在人爲肝肝<lb/>
主風在天之暄暑在地爲火在人爲心心主暑在<lb/>
　天之燥在地爲金在人爲肺肺主燥在天之濕在<lb/>
　地爲土在人爲脾脾主濕此是天地人三才相通<lb/>
也今經以寒合肺以濕合腎以飮食勞倦合脾此<lb/>
　三者義理稍差未詳其㫖<lb/>
五十一難曰病有欲得温者有欲得寒者有欲得見<lb/>
人者有不欲得見人者而各不同病在何藏府也然<lb/>
<pb n="KR3e0003_SBCK_004-26b"/>
病欲得寒而欲見人者病在府也病欲得温而不欲<lb/>
得見人者病在藏也何以言之府者陽也陽病欲得<lb/>
寒又欲見人藏者隂也隂病欲得温又欲閉戸獨處<lb/>
惡聞人聲故以别知藏府之病也<lb/>
　丁曰手三隂三陽應天主暄暑燥病卽欲得寒也<lb/>
然陽者明也是以欲得見人陽爲府故言病在府<lb/>
　也足三隂三陽應地主風寒濕故病卽欲得温隂<lb/>
　主藏故不欲見人也諸浮躁者病在手諸静不躁<lb/>
　者病在足<lb/>
五十二難曰府藏發病根本等不然不等也其不等<lb/>
<pb n="KR3e0003_SBCK_004-27a"/>
奈何然藏病者止而不移其病不離其處<lb/>
　丁曰藏病爲隂隂主静故止而不移○呂曰藏者<lb/>
　陰决於地故不移動也<lb/>
府病者彷彿賁嚮上下行流居處無常<lb/>
　丁曰府病爲陽主動故上下行流居處無常○呂<lb/>
　曰府陽也陽者法天天有廽旋不休故病流轉居<lb/>
　無常處也<lb/>
故以此知藏府根本不同也<lb/>
　　○藏府傳病第八<hi>凡二首</hi>
五十三難曰經言七傳者死間藏者生何謂也然七<lb/>
<pb n="KR3e0003_SBCK_004-27b"/>
傳者傳其所勝也間藏者傳其子也何以言之假令<lb/>
心病傳肺肺傳肝肝傳脾脾傳腎腎傳心一藏不再<lb/>
傷故言七傳者死也間藏者傳其所生也<lb/>
　丁曰經云前七傳者死後言間藏者生其言七傳<lb/>
者是五藏爲隂傳其所勝間藏者是六府爲陽故<lb/>
傳其所生亦五藏六府並應五行傳其所生者生<lb/>
傳其所勝者死其言傳肺肺死而不傳故一藏不<lb/>
再傷也○呂曰七當爲次字之誤也此下有間字<lb/>
卽知上當爲次又有五藏心獨再傷爲有六傳耳<lb/>
此蓋次傳其所勝藏故其病死也○虞曰七傳者<lb/>
<pb n="KR3e0003_SBCK_004-28a"/>
　死七字明也呂氏以七爲次深爲誤矣又聲音不<lb/>
　相近也今明之以示後學謂五行相生而數之數<lb/>
　終於五又却再數至二成七向上之五來傳於七<lb/>
七之被尅故云死也今舉一例以發明之假令相<lb/>
生之數數木火土金水水火第五水字隔第六木<lb/>
　字來尅第七火字火被水尅故曰七傳下文云間<lb/>
　藏者是第五水字下傳與第六木字見相生故曰<lb/>
　間藏者生也呂氏言次者次正成間藏也<lb/>
假令心病傳脾脾傳肺肺傳腎腎傳肝肝傳心是母<lb/>
子相傳竟而復始如環之無端故言生也<lb/>
<pb n="KR3e0003_SBCK_004-28b"/>
　丁曰其言心傳脾脾得生氣再傳於肺是母子相<lb/>
　傳故言生也○呂曰間藏者間其所勝藏而相傳<lb/>
　也心勝肺脾間之肝勝脾心間之脾勝腎肺間之<lb/>
　肺勝肝腎間之腎勝心肝間之此謂傳其所生也<lb/>
五十四難曰藏病難治府病易治何謂也然藏病所<lb/>
以難治者傳其所勝也府病易治者傳其子也與七<lb/>
傳間藏同法也<lb/>
　丁曰藏者隂也病難治者謂言傳其勝也勝者謂<lb/>
　肝勝脾脾勝腎腎勝心心勝肺肺勝肝故難治也<lb/>
　府者陽也言陽病傳其子者卽是木病傳火火病<lb/>
<pb n="KR3e0003_SBCK_004-29a"/>
　傳土土病傳金金病傳水水木逓相生卽府病昜<lb/>
　治也是故與七傳閒藏法同也○楊曰與前章略<lb/>
　同也<lb/>
　　○藏府積聚第九<hi>凡二首</hi>
五十五難曰病有積有聚何以别之然積者隂氣也<lb/>
聚者陽氣也故隂沉而伏陽浮而動氣之所積名曰<lb/>
積氣之所聚名曰聚故積者五藏所生聚者六府所<lb/>
成也積者陰氣也其始發有常處其痛不離其部上<lb/>
下有所終始左右有所窮處聚者陽氣也其始發無<lb/>
根本上下無所留止其痛無常處謂之聚故以是别<lb/>
<pb n="KR3e0003_SBCK_004-29b"/>
知積聚也<lb/>
　丁曰積者隂氣所積是五藏傳其所勝當王時不<lb/>
　受邪故留結爲積所以止而不移也聚者六府之<lb/>
爲病陽也所傳其子以廻轉不定又陽主動故無<lb/>
　常處○呂曰諸陰証病常在一處牢强有頭足止<lb/>
　不移者藏氣所作死不治故言藏病難治所以證<lb/>
　病上下左右無常處者此所謂陽證雖困可治本<lb/>
不死也故當經歲月故經言府病易治<lb/>
五十六難曰五藏之積各有名乎以何月何日得之<lb/>
然肝之積名曰肥氣在左脇下如覆杯有頭足久不<lb/>
<pb n="KR3e0003_SBCK_004-30a"/>
愈令人發咳逆㾬瘧連歲不巳以季夏戊巳日得之<lb/>
何以言之肺病傳於肝肝當傳脾脾季夏適王王者<lb/>
不受邪肝復欲還肺肺不肯受故留結爲積故知肥<lb/>
氣以季夏戊巳日得之<lb/>
　楊曰積蓋也言血脉不行積蓋成病也凡積者五<lb/>
　藏所生也榮氣常行不失節度謂之平人平人者<lb/>
　不病也一藏受病則榮氣壅塞故病焉然五藏受<lb/>
　病者則傳其所勝所勝適王則不肯受傳旣不肯<lb/>
　受則反傳所勝所勝復不爲納於是則留結成積<lb/>
　漸以長大病因成矣肥氣者肥盛也言肥氣聚於<lb/>
<pb n="KR3e0003_SBCK_004-30b"/>
　左脇之下如覆杯突出如肉肥盛之狀也小兒多<lb/>
　有此病按前章有積有聚此章唯出五積之名狀<lb/>
　不言諸聚聚者六府之病亦相傳行還如五藏以<lb/>
　勝相加故不重言從省約也<lb/>
心之積名曰伏梁起齊上大如臂上至心下久不愈<lb/>
令人病煩心以秋庚辛日得之何以言之腎病傳心<lb/>
心當傳肺肺以秋適王王者不受邪心復欲還腎腎<lb/>
不肯受故留結爲積故知伏梁以秋庚辛日得之<lb/>
　楊曰伏梁者言積自齊上至心下其大如臂狀似<lb/>
　屋舍棟梁也<lb/>
<pb n="KR3e0003_SBCK_004-31a"/>
脾之積名曰痞氣在胃脘覆大如盤久不愈令人四<lb/>
肢不収發黃疽飮食不爲肌膚以冬壬癸日得之何<lb/>
以言之肝病傳脾脾當傳腎腎以冬適王王者不受<lb/>
邪脾復欲還肝肝不肯受故留結爲積故知痞氣以<lb/>
冬壬癸日得之<lb/>
　楊曰痞否也言否結成積也脾氣虛則胃中熱而<lb/>
　引食焉脾病不能通氣行津液故雖食多而羸瘦<lb/>
　也<lb/>
肺之積名曰息賁在右脇下覆大如杯久不巳令人<lb/>
洒浙寒熱喘咳發肺壅以春甲乙日得之何以言之<lb/>
<pb n="KR3e0003_SBCK_004-31b"/>
心病傳肺肺當傳肝肝以春適王王者不受邪肺復<lb/>
欲還心心不肯受故留結爲積故知息賁以春甲乙<lb/>
日得之<lb/>
　楊曰息長也賁鬲也言肺在膈上其氣不行漸長<lb/>
　而逼於膈故曰息賁一曰賁聚也言其漸長而聚<lb/>
　蓄肺爲上蓋藏中陽也陽氣盛故令人發肺壅也<lb/>
腎之積名曰賁豚發於少腹上至心下若豚狀或上<lb/>
或下無時久不巳令人喘逆骨痿少氣以夏丙丁日<lb/>
得之何以言之脾病傳腎腎當傳心心以夏適王王<lb/>
者不受邪腎復欲還脾脾不肯受故留結爲積故知<lb/>
<pb n="KR3e0003_SBCK_004-32a"/>
賁豚以夏丙丁日得之此是五積之要法也<lb/>
　丁曰人之五藏本和謂恣慾五情所以有增損故<lb/>
　藴積生其病也故有積有聚積病爲隂聚病爲陽<lb/>
　王時卽安失時卽病也舊經文注皆明矣○楊曰<lb/>
　此病狀似豚而土衝心又有奔豚之氣非此積病<lb/>
　也名同而疾異焉<lb/>
　　○五泄傷寒第十<hi>凡四首</hi>
五十七難曰泄凡有幾皆有名不然泄凡有五其名<lb/>
不同有胃泄有脾泄有大膓泄有小膓泄有大瘕泄<lb/>
名曰後重胃泄者飲食不化色黃<lb/>
<pb n="KR3e0003_SBCK_004-32b"/>
楊曰泄利也胃屬土故其利色黃而飮食不化焉<lb/>
化變也消也言所食之物皆完出不消變也○虞<lb/>
　曰此乃風入於膓上重於胃故使食不消化風論<lb/>
　曰久風入中則爲膓風飱泄飱泄爲食不消化也<lb/>
脾泄者腹脹滿泄注食卽嘔吐逆<lb/>
楊曰注者無節度也言利下猶如注水不可禁止<lb/>
焉脾病不能化榖故食卽吐逆○虞曰中央生濕<lb/>
濕生土土生脾脾惡濕濕氣之勝故腹脹而泄注<lb/>
土性主信又主味今土病於味無信故食則吐逆<lb/>
隂陽應象論曰濕勝則濡㵼謂濕氣内攻脾胃則<lb/>
<pb n="KR3e0003_SBCK_004-33a"/>
　水榖不分故泄注<lb/>
大膓泄者食巳窘迫大便色白膓鳴切痛<lb/>
　楊曰窘迫急也食訖卽欲利迫急不可止也白者<lb/>
　從肺色焉膓嗚切痛者冷也切者言痛如刀切其<lb/>
　膓之狀也○虞曰大膓氣虛所以食畢而急思厠<lb/>
　虛則邪傳於内眞邪相擊故切痛也<lb/>
小膓泄者溲而便膿血少膓痛<lb/>
　楊曰小膓屬心心主血脉故便膿血少膓處在少<lb/>
　膓故小腹痛也<lb/>
大瘕泄者裏急後重數至圊而不能便莖中痛此五<lb/>
<pb n="KR3e0003_SBCK_004-33b"/>
泄之法也<lb/>
楊曰瘕結也少腹有結而又下利者是也一名利<lb/>
重後言大便處疼重也數欲利至所卽不利又痛<lb/>
引隂莖中此是腎泄也按諸方家利有二十餘種<lb/>
而此惟見五種者蓋舉其宗維耳○虞曰腎開竅<lb/>
於二隂氣虚故數思圊後重而不能便莖中痛腎<lb/>
氣不足傷於衝脉故裏急也靈樞病總曰凡五泄<lb/>
者春傷於風寒邪留連乃爲洞泄此之謂也○丁<lb/>
曰裏急者膓中痛後重者腰以上沉重也餘皆舊<lb/>
經有注<lb/>
<pb n="KR3e0003_SBCK_004-34a"/>
五十八難曰傷寒有㡬其脉有變不然傷寒有五有<lb/>
中風有傷寒有濕溫有熱病有温病其所苦各不同<lb/>
中風之脉陽浮而滑隂濡而弱<lb/>
　丁曰肌肉之上陽脉所行輕手按之狀若大過謂<lb/>
　之滑肌肉之下隂脉所行重手按之不足謂之弱<lb/>
　此者是按之不足舉之有餘故知中風也○楊曰<lb/>
自霜降至春分傷於風冷卽病者謂之傷寒其冬<lb/>
　時受得寒氣至春又中春風而病者謂之冷温病<lb/>
　其至夏發者多熱病病而多汗者謂之濕溫其傷<lb/>
　於八節之虚邪者謂之中風㨿此經言温病則是<lb/>
<pb n="KR3e0003_SBCK_004-34b"/>
　疫癘之病非爲春病也疫癘者謂一年之中或一<lb/>
　州一懸若大若小俱病者是也按之乃覺徃來如<lb/>
　有舉之如無者謂之弱也關以前浮滑尺中濡弱<lb/>
者也<lb/>
濕温之脉陽濡而弱隂小而急<lb/>
　丁曰陽濡而弱者肌肉之上陽脉所行濡弱者是<lb/>
濕氣所勝火也肌肉之下隂脉所行小急者是土<lb/>
濕之不勝木故見小急所以言陽濡而弱隂小而<lb/>
　急也○楊曰小細也急疾也○虞曰濕温之病謂<lb/>
病人頭多汗出何以言之寸口謂陽脉見濡弱此<lb/>
<pb n="KR3e0003_SBCK_004-35a"/>
　水之乘火也本經曰腎主液入心成汗此之謂也<lb/>
傷寒之脉隂陽俱盛而緊濇<lb/>
　丁曰隂陽俱盛者極也謂寸尺脉俱盛極而緊濇<lb/>
　此者中霧露之寒也水得風寒而凝結故知腎得<lb/>
　寒而有此脉見也○虞曰如切繩狀曰緊如刀剖<lb/>
　竹曰濇<lb/>
熱病之脉隂陽俱浮浮之滑沉之散濇<lb/>
　丁曰隂陽俱浮者謂尺寸俱浮也浮之而滑者輕<lb/>
　手按之而滑是心傷熱脉也沉之而散濇者沉手<lb/>
　而按之而散濇是津液虛少也○楊曰輕手按者<lb/>
<pb n="KR3e0003_SBCK_004-35b"/>
　名浮重手按者名沉也<lb/>
温病之脉行在諸經不知何經之動也各隨其經所<lb/>
在而取之<lb/>
　丁曰肺者金主氣散行諸經不知何經虛而傳受<lb/>
　此邪故隨其所在取其病邪也○楊曰兼鬼癘之<lb/>
　氣散行諸經故不可不預知臨病人而診之知其<lb/>
　何經之動卽爲治也<lb/>
膓寒有汗出而愈下之而死者有汗出而死下之而<lb/>
愈者何也然陽虛隂盛汗出而愈下之卽死陽盛陰<lb/>
虛汗出而死下之而愈<lb/>
<pb n="KR3e0003_SBCK_004-36a"/>
　丁曰其陰陽盛虛者謂非言脉之浮沉也謂寒暑<lb/>
　病異燥濕不同人之五藏六府有十二經皆受於<lb/>
　病其手太陽少隂屬火主暄手陽明太隂屬金主<lb/>
　燥手少陽厥陰屬相火主暑此是燥暑暄六經以<lb/>
　通天氣病卽不躰重惡風而有躁素問曰諸浮躁<lb/>
　者病在手是也若以承氣下之卽愈服桂枝取汗<lb/>
　汗出卽死其足大陽少陰屬水主寒足陽明太隂<lb/>
　屬土主濕足厥隂少陽屬木主風此是風寒濕六<lb/>
　經以通地氣病卽體重惡寒故素問曰諸浮不躁<lb/>
　者病左足是也若以桂枝取汗汗出卽愈服承氣<lb/>
<pb n="KR3e0003_SBCK_004-36b"/>
　下之卽死此是五藏六府配合隂陽大法也所以<lb/>
　經云陽虛隂盛汗出而愈下之而死其陽盛隂虚<lb/>
　汗出而死下之而愈此義非反顚倒也○楊曰此<lb/>
　說反倒於義不通不可依用也苦反此行之乃爲<lb/>
　順爾○虞曰諸經義皆不錯此經例義必應傳寫<lb/>
　誤也凡傷寒之病脉浮大而數可汗之則愈病有<lb/>
　表也脉沉細而數可下之則愈病在裏也推此行<lb/>
　之萬無一失<lb/>
寒熱之病候之如何也然皮寒熱者皮不可近席毛<lb/>
髪焦鼻槀不得汗<lb/>
<pb n="KR3e0003_SBCK_004-37a"/>
　丁曰肺候身之皮毛大膓爲表裏藏病卽寒府病<lb/>
　卽熱故言皮寒熱也皮不可近席者謂手三隂三<lb/>
　陽法天天動故病卽不欲臥近席也毛髪焦鼻槀<lb/>
　不得汗者謂下有心火燥熱之爲病不得汗之汗<lb/>
之卽死下之卽愈謂肺主燥故也<lb/>
肌寒熱者皮膚痛唇舌槀無汗<lb/>
丁曰脾候身之肌肉胃爲表裏藏病卽體寒府病<lb/>
卽體熱故言肌寒熱也皮膚痛唇舌槀脾者應土<lb/>
　土主濕故皮膚津液出體重其津液外泄卽唇舌<lb/>
槀病名濕燥無以汗之汗之卽膓胃㵼不通下之<lb/>
<pb n="KR3e0003_SBCK_004-37b"/>
　卽泄注此者是濕氣之爲病當温中調氣也<lb/>
骨寒熱者病無所安汗注不休齒本槀痛<lb/>
　丁曰腎主骨與膀胱爲表裏病在陽卽身熱體重<lb/>
　惡寒在隂卽寒病無所安腎主水汗注不休齒本<lb/>
　槀痛汗卽愈下卽死隂盛陽虛故死○楊曰五藏<lb/>
　六府皆有寒熱此經惟出三狀餘皆闕也<lb/>
五十九難曰狂癲之病何以别之然狂之始發少臥<lb/>
而不饑自高賢也自辨智也自貴倨也妄笑好歌樂<lb/>
妄行不休是也<lb/>
　丁曰狂病者病在手三陽而反汗故陽盛卽發狂<lb/>
<pb n="KR3e0003_SBCK_004-38a"/>
　也病在足三隂而反下故隂盛卽發癲也○楊曰<lb/>
　狂病之候觀其人初發之時不欲眠臥又不肯飮<lb/>
　食自言賢智尊貴歌笑行走不休皆陽氣盛所爲<lb/>
　故經言重陽者狂此之謂也今人以爲癲疾謬矣<lb/>
癲疾始發意不樂直視僵仆其脉三部隂陽俱盛是<lb/>
也<lb/>
　丁曰經言重陽者狂重隂者癲今三部隂陽俱盛<lb/>
　者寸爲陽尺爲隂寸尺俱盛極而沈也○楊曰癲<lb/>
　顚也發則僵仆焉故有顚蹶之言也隂氣太盛故<lb/>
　不得行立而側仆也今人以爲癎病誤矣<lb/>
<pb n="KR3e0003_SBCK_004-38b"/>
六十難曰頭心之病有厥痛有眞痛何謂也然手三<lb/>
陽之脉受風寒伏留而不去者則名厥頭痛入連在<lb/>
腦者名眞頭痛<lb/>
　丁曰手三陽者陽中之陽今受風寒伏留不去卽<lb/>
是三陽逆於上故名曰厥頭痛入連在腦者名曰<lb/>
眞頭痛腦者髓海風寒入卽死矣○楊曰去者行<lb/>
也厥者逆也言手三陽之脉伏留而不行則壅逆<lb/>
　而衝於頭故名厥頭痛也足三陽留壅亦作頭痛<lb/>
　今經不言之從省久故也○虞曰風冷之氣入於<lb/>
三陽之經故頭厥痛也其痛立巳眞頭痛者謂風<lb/>
<pb n="KR3e0003_SBCK_004-39a"/>
　冷之氣入於泥丸宮則爲髓海邪入則曰眞頭痛<lb/>
　也頭腦中痛甚而手足冷至肘膝者名眞頭痛其<lb/>
　寒氣入深故也風寒之氣循風府入於腦故云入<lb/>
　連腦也<lb/>
其五藏氣相干名厥心痛<lb/>
　楊曰諸經絡皆屬於心若一經有病其脉逆行逆<lb/>
　則乘心乘心則心痛故曰厥心痛是五藏氣衝逆<lb/>
　致痛非心家自痛也<lb/>
其痛甚伹在心手足靑者卽名眞心痛其眞心痛者<lb/>
旦發夕死夕發旦死<lb/>
<pb n="KR3e0003_SBCK_004-39b"/>
　丁曰眞心不病外經受五邪相干名曰厥心痛其<lb/>
　痛甚則手足靑而冷神門穴絕者死病名眞心痛<lb/>
　也○楊曰心者五藏六府之王法不受病病卽神<lb/>
　去氣竭故手足爲之清冷也心痛手足冷者爲眞<lb/>
　心痛手足温者爲厥心痛也頭痛亦然從今日平<lb/>
　旦至明日平旦爲一日今云旦發夕死夕發旦死<lb/>
　是正得半日而死也<lb/>
　○神聖工巧第十一<hi>凡一首</hi>
六十一難曰經言望而知之謂之神聞而知之謂之<lb/>
聖問而知之謂之工切脉而知之謂之巧何謂也然<lb/>
<pb n="KR3e0003_SBCK_004-40a"/>
望而知之者望見其五色以知其病<lb/>
　楊曰望色者假令肝部見靑色者肝自病見赤色<lb/>
　者心乘肝肝亦病故見五色知五病也<lb/>
聞而知之者聞其五音以别其病<lb/>
　楊曰五音者謂宮商角徵羽也以配五藏假令病<lb/>
　人好哭者肺病也好歌者脾病也故云聞其音知<lb/>
　其病也<lb/>
問而知之者聞其所欲五味以知其病所起所在也<lb/>
　楊曰問病人云好辛味者則知肺病也好食冷者<lb/>
　則知内熱故云知所起所在<lb/>
<pb n="KR3e0003_SBCK_004-40b"/>
切脉而知之者診其寸口視其虛實以知其病病在<lb/>
何藏府也<lb/>
　丁曰視當作持字爲以手循持其寸口也○楊曰<lb/>
　切按也謂按寸口之脉若弦多者肝病也洪多者<lb/>
　心病也浮數則病在府沉細則病在藏故云在何<lb/>
　藏也<lb/>
經言以外知之曰聖以内知之曰神此之謂也<lb/>
　丁曰夫脉合五色色合五味味合五音故有此望<lb/>
　聞問切之法經内前篇具說習之者能知此乃是<lb/>
　神聖工巧之良醫也○楊曰視色聽聲切脉皆在<lb/>
<pb n="KR3e0003_SBCK_004-41a"/>
　外而知内之病也<lb/>
　　○藏府井兪第十二<hi>凡七首</hi>
六十二難曰藏井榮有五府獨有六者何謂也然府<lb/>
者陽也三焦行於諸陽故置一兪名曰原府有六者<lb/>
亦與三焦共一氣也<lb/>
　丁曰三焦者臣使之官位應相火宣行君火命令<lb/>
　使行於諸陽經中故置一兪名曰原所以府有六<lb/>
　亦是三焦之一氣故三焦共一氣也○楊曰五藏<lb/>
　之脉皆以所出爲井所流爲榮所注爲兪所行爲<lb/>
　經所入爲合是謂五兪以應金木水火土也六府<lb/>
<pb n="KR3e0003_SBCK_004-41b"/>
　亦並以所出爲井所流爲榮所注爲兪所過爲原<lb/>
　所行爲經所入爲合其兪亦應五行惟原獨不應<lb/>
　五行原者元也元氣者三焦之氣也其氣尊大故<lb/>
　不應五行所以六府有六兪亦以應六合於乾道<lb/>
　也然五藏亦有原則以第三穴爲原所以不别立<lb/>
　穴者五藏法地地卑故三焦之氣經過而巳所以<lb/>
　無别穴六府旣是陽三焦亦是陽故云共一氣也<lb/>
　○虞曰天以六氣司下地以五行奉上六氣者風<lb/>
　寒暑燥濕火也五行者金木水火土也十一之氣<lb/>
　相因而成人應之乃六府法六氣五藏法五行亦<lb/>
<pb n="KR3e0003_SBCK_004-42a"/>
　十一之氣相因而成也天得六謂天屬陽以隂數<lb/>
　配之地得五謂地屬隂以陽數配之而成隂陽也<lb/>
　人府藏亦然六府配六氣者謂膽木配風膀胱水<lb/>
配寒小膓火配暑大膓金配燥胃土配濕三焦少<lb/>
　陽配火三焦爲原氣在六府陽脉中自立一爲原<lb/>
　也五藏配五行者肝木心火脾土肺金腎水五藏<lb/>
　法隂無原一穴者謂五行隂脉穴中原氣暗主之<lb/>
　故原井兪同一穴也故曰三焦共一氣其理明矣<lb/>
　詳此經義前後問荅文理有闕<lb/>
六十三難曰十變言五藏六府榮合皆以井爲始者<lb/>
<pb n="KR3e0003_SBCK_004-42b"/>
何也然井者東方春也<lb/>
　虞曰經言井者東方春也春者施化育無求其報<lb/>
　春者仁也在五常仁乃法水水之有仁者井水也<lb/>
　井水濟人亦無求報故經云井者東方春也易曰<lb/>
　井養而不窮可象春仁也<lb/>
萬物之始生<lb/>
　虞曰萬物始生由春氣之化育也<lb/>
諸蚑行喘息蜎飛蠕動當生之物莫不以春而生<lb/>
　虞曰井有仁焉故聖人渉春育物以象於井也夫<lb/>
　葭灰方飛蟄虫始振所以蚑虫行喘息蜎虫飛蠕<lb/>
<pb n="KR3e0003_SBCK_004-43a"/>
　虫動皆因春氣而生故也蜎乃井中虫<lb/>
故歲數始於春<lb/>
　虞曰春木也下文甲亦木井有仁仁亦木也今以<lb/>
井爲始者謂仁道至大在歲春爲首在日甲爲首<lb/>
在經脉井爲首故也<lb/>
日數始於甲故以井爲始也<lb/>
楊曰凡藏府皆以井爲始井者謂谷井爾非謂掘<lb/>
作之井山谷之中泉水初出之處名之曰井井者<lb/>
主出之義也泉水旣生留停於近榮迂未成大流<lb/>
故名之曰榮榮者小水之狀也留停旣深便有注<lb/>
<pb n="KR3e0003_SBCK_004-43b"/>
射輪文之處故名之曰兪兪者委積逐流行經歷<lb/>
　而成渠徑徑者經也亦經營之義也經行旣達合<lb/>
㑹於海故名之曰合合者㑹也此是水行流轉之<lb/>
義人之經脉亦法於此故取名焉所以井爲始春<lb/>
者以其所生之義也歲數始於春者正月爲歲首<lb/>
故也日數始於甲者謂東方甲乙也正月與甲乙<lb/>
皆屬於春也○丁曰十二經氣穴三百六十五穴<lb/>
皆以井爲始各有其終矣<lb/>
王翰林集註黃帝八十一難經卷之四<lb/>
</p>
<p>
</p>
  </div>
<div> <lb/>
    <p>
<pb n="KR3e0003_SBCK_005-1a"/>
王翰林集註黃帝八十一難經卷之五<lb/>
　　盧國秦越人撰　呂廣　丁德用楊玄操<lb/>
　　　　　　　　　虞庶　楊康侯　註解<lb/>
　　　　　　　　　王九思王鼎象石友諒<lb/>
　　　　　　　　　王惟一　校正附音釋<lb/>
六十四難曰十變又言隂井木陽井金陰榮火陽榮<lb/>
水隂兪土陽兪木隂經金陽經火隂合水陽合土陰<lb/>
陽皆不同其意何也然是剛柔之事也隂井乙木陽<lb/>
井庚金陽井庚庚者乙之剛也隂井乙乙者庚之柔<lb/>
也乙爲木故言隂井木也庚爲金故言陽井金也餘<lb/>
<pb n="KR3e0003_SBCK_005-1b"/>
皆倣此<lb/>
　丁曰經言剛柔者謂陰井木陽井金庚金爲剛乙<lb/>
　木爲柔隂榮火陽榮水壬水爲剛丁火爲柔隂兪<lb/>
　土陽兪木甲木爲剛巳土爲柔隂經金陽經火丙<lb/>
火爲剛辛金爲柔隂合水陽合土戊土爲剛癸水<lb/>
　爲柔○楊曰五藏皆爲隂隂井爲水榮爲火兪爲<lb/>
　土經爲金合爲水六府爲陽陽井爲金榮爲水兪<lb/>
爲木經爲火合爲土以隂井木配陽井金是隂陽<lb/>
　夫婦之義故云乙爲庚之柔庚爲乙之剛餘竝如<lb/>
此也○虞曰所尅者爲妻謂孤陽不生孤隂不長<lb/>
<pb n="KR3e0003_SBCK_005-2a"/>
　故井榮亦名夫婦剛柔相因而成也<lb/>
六十五難曰經言所出爲井所入爲合其法奈何<lb/>
　楊曰柰何猶如何也<lb/>
然所出爲井井者東方春也萬物之始生故言所出<lb/>
爲井也所入爲合合者北方冬也陽氣入藏故言所<lb/>
入爲合也<lb/>
　丁曰人之陽氣隨四時而出入故春氣在井夏在<lb/>
　榮秋在經冬在合其所取氣穴皆隨四時而刺之<lb/>
　也○楊曰春夏主生飬故陽氣在外秋冬主収藏<lb/>
　故陽氣在内人亦法之<lb/>
<pb n="KR3e0003_SBCK_005-2b"/>
六十六難曰經言肺之原出于太淵<lb/>
　丁曰在右手掌後魚際下是脉之大㑹故云肺之<lb/>
　原出于太淵○楊曰穴在掌後是也○虞曰針經<lb/>
　言五藏有兪無原原與兪共一穴所出難經又言<lb/>
　五藏有原所出乃亦針經中兪穴也兩義皆通也<lb/>
心之原出于太陵<lb/>
　丁曰在掌後兩筋間䧟中此是心包絡之原也○<lb/>
　虞曰在掌後兩骨間<lb/>
肝之原出于太衝<lb/>
虞曰在足大指本節後二寸是又曰足大指本節<lb/>
<pb n="KR3e0003_SBCK_005-3a"/>
　後二寸或一寸半是也<lb/>
脾之原出于太白<lb/>
　丁曰在足内側核骨下<lb/>
腎之原出于太谿<lb/>
　丁曰在足内踝後跟骨間是也<lb/>
少隂之原出于兌骨<lb/>
　丁曰神門穴是也此是眞心之脉也○楊曰此皆<lb/>
　五藏兪也所以五藏皆以兪爲原少隂眞心脉也<lb/>
　亦有原在掌後兌骨端䧟者中一名神門一名中<lb/>
　都前云心之原出于太陵者是心胞絡脉也凡云<lb/>
<pb n="KR3e0003_SBCK_005-3b"/>
　心病者皆在心胞絡脉矣眞心不病故無兪今有<lb/>
　原者外經之病不治内藏也<lb/>
膽之原出于丘墟<lb/>
　丁曰在足外踝下㣲前是也○楊曰足内踝後㣲<lb/>
　前也<lb/>
胃之原出于衝陽<lb/>
　丁曰在足跗上五寸骨間動脉是也<lb/>
三焦之原出于陽池<lb/>
　丁曰在手小指次指本節後䧟中是也○楊曰手<lb/>
　表腕上也<lb/>
<pb n="KR3e0003_SBCK_005-4a"/>
膀胱之原出于京骨<lb/>
　丁楊曰在足外側大骨下赤白肉際<lb/>
大膓之原出于合谷<lb/>
　丁曰在大指次指間虎口内○楊曰手大指岐骨<lb/>
　間<lb/>
小膓之原出于腕骨<lb/>
　丁曰在小指腕骨内○楊曰在手腕䧟中指腕者<lb/>
　誤也○虞曰以上十二經皆配之五行其二行行<lb/>
　勝之年於王前先㵼其原不足之年先補其原卽<lb/>
　此原也<lb/>
<pb n="KR3e0003_SBCK_005-4b"/>
十二經皆以兪爲原者何也然五藏兪者三焦之所<lb/>
行氣之所留止也三焦所行之兪爲原者何也然臍<lb/>
下腎間動氣者人之生命也十二經之根本也故名<lb/>
曰原三焦者原氣之别使也主通行三氣經歷於五<lb/>
藏六府原者三焦之尊號也故所止輒爲原五藏六<lb/>
府之有病者取其原也<lb/>
　楊曰齊下腎間動氣者丹田也丹田者人之根本<lb/>
　也精神之所藏五氣之根元太子之府也男子以<lb/>
　藏精女子主月水以生養子息合和隂陽之門戶<lb/>
也在齊下三寸方圓四寸附著脊脉兩腎之根其<lb/>
<pb n="KR3e0003_SBCK_005-5a"/>
　中央黃左靑右白上赤下黑三寸法三才四寸法<lb/>
　四時五色法五行兩腎之間名曰大海一名溺水<lb/>
　中有神龜呼吸元氣流行則爲風雨通氣四肢無<lb/>
　所不至也腎者分爲日月之精虛無之氣人之根<lb/>
　本也齊者人之命也分爲一名太中極一名太涃<lb/>
　一名崑崙一名持樞一名五城五城有眞人卽五<lb/>
　常也五城之外有八使者卽八卦神也八使者井<lb/>
　太一爲九鄕八卦之外有十二樓樓有十二子也<lb/>
　并三焦神爲二十七大夫又并四支神爲八十一<lb/>
　元土齊中央名太一君之侯王王天大將軍特進<lb/>
<pb n="KR3e0003_SBCK_005-5b"/>
　侯主人身中萬二千神也効在頭上腦戶中廟在<lb/>
　項後頂上社在脾左端稷在太膓窮風伯在八門<lb/>
　八門在齊傍兩師在小膓窮四瀆雲氣在崑崙溺<lb/>
　水在胞中所以備言此者欲明腎爲人生之本焉<lb/>
　故知丹田者性命之本也道士思神比丘坐禪皆<lb/>
　行心氣於臍下者良爲此也故云原者三焦之尊<lb/>
　號也三焦合氣於腎故也○虞曰在天則三元五<lb/>
　運相因而成在人則三焦五藏相因而成也素問<lb/>
　曰其氣三其生五此之謂也啟玄子曰人之所存<lb/>
　秉五行之運用徵其本始從三氣以生成此則天<lb/>
<pb n="KR3e0003_SBCK_005-6a"/>
　地之原氣也故五藏六府有病皆取其原也○丁<lb/>
　曰三焦者是十二經根本是生氣之原也爲臣使<lb/>
　之官宣行榮衛所以在陽經輒有其原也<lb/>
<pb n="KR3e0003_SBCK_005-6b"/>
<pb n="KR3e0003_SBCK_005-6b"/>
<pb n="KR3e0003_SBCK_005-6b"/>
<pb n="KR3e0003_SBCK_005-6b"/>
<pb n="KR3e0003_SBCK_005-6b"/>
<pb n="KR3e0003_SBCK_005-6b"/>
<pb n="KR3e0003_SBCK_005-6b"/>
<pb n="KR3e0003_SBCK_005-6b"/>
<pb n="KR3e0003_SBCK_005-6b"/>
<pb n="KR3e0003_SBCK_005-6b"/>
六十七難曰五藏募皆左隂而兪在陽者何謂也然<lb/>
隂病行陽陽病行隂故令募在陰兪在陽<lb/>
　丁曰人背爲陽腹爲隂是言五藏兪皆有陽者背<lb/>
　兪也故肺兪二穴在第三椎下兩傍相去同身寸<lb/>
之一寸五分是也心兪二穴在第五椎下兩傍相<lb/>
去同身寸之一寸五分是也肝兪二穴在第九椎<lb/>
　下兩傍相去同身寸之一寸五分是也脾兪二穴<lb/>
　在第十一椎下兩傍相去同身寸之一寸五分是<lb/>
也腎兪二穴在第十四椎下兩傍相去同身寸之<lb/>
　一寸五分是也肺之募中府二穴在雲門下一寸<lb/>
<pb n="KR3e0003_SBCK_005-7a"/>
　乳上三肋間是也心之募巨闕一穴在鳩尾下一<lb/>
　寸是也脾之募章門二穴在季脇下直齊是也肝<lb/>
　之募期門二穴在不容兩傍一寸五分是也腎之<lb/>
　募京門二穴在腰中季脇本是也○楊曰腹爲隂<lb/>
　五藏之募皆在腹故云募皆在陰背爲陽五藏之<lb/>
　兪皆在背故云愈皆在陽内藏有病則出行於陽<lb/>
　陽兪在背也外體有病則入行於隂隂募在腹也<lb/>
　故針法云從陽引隂從隂引陽此之謂也<lb/>
六十八難曰五藏六府各有井榮兪經合皆何所主<lb/>
然經言所出爲井所流爲榮所注爲兪所行爲經所<lb/>
<pb n="KR3e0003_SBCK_005-7b"/>
入爲合井主心下滿<lb/>
　呂曰井者木木者肝肝主滿也○虞曰井法木以<lb/>
　應肝脾位在心下今邪在肝肝乘脾故心下滿今<lb/>
　治之於井不令木乘土也<lb/>
榮主身熱<lb/>
　呂曰榮者火火者心心主身熱也○虞曰榮爲火<lb/>
　以法心肺屬金外主皮毛今心火灼於肺金故身<lb/>
　熱謂邪在心也故治之於榮不令火乘金則身熱<lb/>
　必愈也<lb/>
兪主體重節痛<lb/>
<pb n="KR3e0003_SBCK_005-8a"/>
　呂曰兪者土土者脾脾主體重也○虞曰兪者法<lb/>
土應脾今邪在土土必刑水水者腎腎主骨故病<lb/>
則節痛邪在土土自病則體重宜治於兪穴<lb/>
經主喘咳寒熱<lb/>
呂曰經者金金主肺肺主寒熱也○虞曰經法金<lb/>
應肺今邪在經則肺爲病得寒則咳得熱則喘今<lb/>
邪在金金必刑木木者肝肝在志爲怒怒則氣逆<lb/>
乘肺故喘何以然謂肝之支别從肝别貫膈上注<lb/>
肺脉要精㣲論曰血在脇下令人喘逆此之謂也<lb/>
治之於經則金不刑於木矣<lb/>
<pb n="KR3e0003_SBCK_005-8b"/>
合主逆氣而泄<lb/>
　呂曰合者水水主腎腎主泄也○虞曰合法水應<lb/>
　腎腎氣不足傷於衝脉則氣逆而裏急腎主開竅<lb/>
　於二隂腎氣不禁故泄注邪在水水必乘火火者<lb/>
　心法不受病肝木爲心火之母爲腎水之子一憂<lb/>
　母受邪二憂子被刑肝在志爲怒憂則怒怒則氣<lb/>
　逆故也此五行更相乘剋故病有異同今治之於<lb/>
　合不令水乘火則肝木不憂故氣逆止邪不在腎<lb/>
　則無注泄以上井榮兪經合法五行應五藏邪湊<lb/>
其中故主病如是善診者審而行之則知自病或<lb/>
<pb n="KR3e0003_SBCK_005-9a"/>
　相乘虛則𥙷之實則㵼之<lb/>
此五藏六府其井榮兪經合所主病也<lb/>
　丁曰此是五藏井榮兪經合也經言井主心下滿<lb/>
者爲肝病卽逆滿當取其諸井以主其心下滿也<lb/>
榮主身熱者榮者火也故身熱當取其諸榮以主<lb/>
其熱也兪主體重節痛兪者土也故令體重節痛<lb/>
當取其諸兪以主其體重節痛也經主喘咳寒熱<lb/>
經者金也故喘咳而發寒熱當取其諸經以主其<lb/>
　喘咳寒熱也合主逆氣而泄合爲水水主泄當取<lb/>
其諸合以主逆氣而泄也○虞曰以上井榮愈經<lb/>
<pb n="KR3e0003_SBCK_005-9b"/>
　合之生病各依四時而調治之謂四時之邪各湊<lb/>
　榮兪中留止也<lb/>
　　○用鍼𥙷㵼第十三<hi>凡十三首</hi>
六十九難曰經言虛者補之實者㵼之不實不虚以<lb/>
經取之何謂也然虛者𥙷其母實者㵼其子當先補<lb/>
之然後㵼之不實不虛以經取之者是正經自生病<lb/>
不中他邪也當自取其經故言以經取之<lb/>
　丁曰此經先立井榮兪經合配象五行卽以十二<lb/>
　經中各有子母逓相生飬然後言用針補㵼之法<lb/>
　也假令足厥隂肝之絡中虛卽補其足厥隂經合<lb/>
<pb n="KR3e0003_SBCK_005-10a"/>
　是毋也實卽㵼足厥陰經榮是子也如無他邪卽<lb/>
　當自取其經故言以經取之也○楊曰春得腎脉<lb/>
　爲虛邪是腎虛不能傳氣於肝故補腎腎有病則<lb/>
　傳之於肝肝爲腎子故曰補其母也春得心脉爲<lb/>
實邪是心氣盛實逆來乘肝故㵼心心平則肝氣<lb/>
　通肝爲心母故曰㵼其子也不實不虛是諸藏不<lb/>
相乘也春得弦多及但弦者皆是肝藏自病也則<lb/>
自於足厥隂少陽之經而補㵼焉當經有金木水<lb/>
火土隨時而取之也<lb/>
七十難曰經言春夏刺淺秋冬刺深者何謂也然春<lb/>
<pb n="KR3e0003_SBCK_005-10b"/>
夏者陽氣在上人氣亦在上故當淺取之秋冬者陽<lb/>
氣在下人氣亦在下故當深取之<lb/>
　丁曰春夏刺淺秋冬刺深者經言春夏刺井榮從<lb/>
　肌肉淺薄之處秋冬刺經合從肌肉深厚之處此<lb/>
　是四時隨所在刺之也○楊曰經言春氣在毫毛<lb/>
　夏氣在皮膚秋氣在分肉冬氣在筋骨此四時之<lb/>
　氣也其四時受病亦各隨正氣之深淺故用針者<lb/>
　治病各依四時氣之深淺而取之也<lb/>
春夏各致一隂秋冬各致一陽者何謂也然春夏温<lb/>
必致一隂者初下針沈之至腎肝之部得氣引持之<lb/>
<pb n="KR3e0003_SBCK_005-11a"/>
　隂也<lb/>
　虞曰經言春夏養陽言取一隂之氣以養於陽慮<lb/>
　成孤陽致者到也及也言到於腎肝引持一隂之<lb/>
　氣肝腎乃隂也<lb/>
秋冬寒必致一陽者𥘉内針淺而浮之至心肺之部<lb/>
得氣推内之陽也<lb/>
　虞曰經言秋冬養隂言至隂用事無陽氣以養其<lb/>
　隂故取一陽之氣以養於隂免成孤隂也心肺乃<lb/>
　陽也故言至心肺之部也<lb/>
是謂春夏必致一隂秋冬必致一陽<lb/>
<pb n="KR3e0003_SBCK_005-11b"/>
　楊曰入皮三分心肺之部陽氣所行也入皮五分<lb/>
　腎肝之部陰氣所行也陽爲衛隂爲榮春夏病行<lb/>
　於陽故引隂以和陽秋冬病行於隂故内陽以和<lb/>
　隂也○虞曰楊氏所注言三分爲心肺之部五分<lb/>
　爲肝腎之部此乃玄珠密語分天地氣而言之故<lb/>
　有三分五分之說也○丁曰人之肌膚皆有厚薄<lb/>
　之處但皮膚之上爲心肺之部陽氣所行肌肉之<lb/>
　下爲腎肝之部隂氣所行其春夏陽氣上騰所用<lb/>
　針沉手内鍼至腎肝之部得氣引持隂氣以和其<lb/>
　陽氣故春夏必致一陰也秋冬隂氣下降所用鍼<lb/>
<pb n="KR3e0003_SBCK_005-12a"/>
　浮手至心肝之部得氣推内鍼入引持陽氣以和<lb/>
　其隂氣也故秋冬必致一陽也所以經云春夏必<lb/>
　致一隂秋冬必致一陽也<lb/>
七十一難曰經言刺榮無傷衛刺衛無傷榮何謂也<lb/>
然鍼陽者臥鍼而刺之刺隂者先以左手攝按所鍼<lb/>
榮兪之處氣散乃内針是謂刺榮無傷衛刺衛無傷<lb/>
榮也<lb/>
　丁曰人之榮爲隂衛爲陽二者爲之表裏其卧鍼<lb/>
取之恐傷於榮也鍼榮先以左手攝按所刺之穴<lb/>
令陽散而内鍼者葢恐傷於衛也○楊曰入皮三<lb/>
<pb n="KR3e0003_SBCK_005-12b"/>
分爲衞氣病在衛用針則淺故臥針而刺之恐其<lb/>
　深傷榮氣故也入皮五分爲榮氣故先按所針之<lb/>
　穴待氣散乃内鍼恐傷衛氣故也○虞曰三隂三<lb/>
　陽各主氣血至有多少不同故聖人說行針之道<lb/>
　無令至有傷於榮衛也血氣形志篇曰太陽多血<lb/>
　少氣少陽少血多氣陽明多氣多血厥隂多血少<lb/>
　氣少隂多氣少血太隂多氣少血啓玄子注曰血<lb/>
　氣多少天之常數故用針之道常㵼其多也<lb/>
七十二難曰經言能知迎隨之氣可令調之調氣之<lb/>
方必在隂陽何謂也然所謂迎隨者知榮衛之流行<lb/>
<pb n="KR3e0003_SBCK_005-13a"/>
經脉之徃來也隨其逆順而取之故曰迎隨調氣之<lb/>
方必在隂陽者知其内外表裏隨其隂陽而調之故<lb/>
曰調氣之方必在隂陽<lb/>
　丁曰夫榮衛通流散行十二經之内卽有始有終<lb/>
　其始自中焦注手太隂一經一絡然後注手陽明<lb/>
　一經一絡其經絡有二十四日有二十四時皆相<lb/>
合此凡氣始至而用針取之名曰迎而奪之其氣<lb/>
　流注終而内針出而捫其穴名曰隨而濟之又補<lb/>
　其毌亦名曰隨而𥙷之㵼其子亦名曰迎而奪之<lb/>
　又隨呼吸出内其針亦曰迎隨也此者是調隂陽<lb/>
<pb n="KR3e0003_SBCK_005-13b"/>
　之法故曰必在隂陽也○楊曰榮氣者常行不巳<lb/>
　衛氣者晝行於身體夜行於藏府迎者逆也隨者<lb/>
　順也謂衛氣逆行榮氣順行病在陽必候榮衛行<lb/>
　至於陽分而刺之病在隂必候榮衛行至於隂分<lb/>
　而刺之是迎隨之意也又迎者㵼也隨者補也故<lb/>
　經曰迎而奪之安得無虛言㵼之則虛也隨而濟<lb/>
　之安得無實言補之則實也調氣之方必在隂陽<lb/>
　者陰虛陽實則補隂㵼陽陽虚隂實則補陽㵼隂<lb/>
　或陽幷於隂隂幷於陽或隂陽俱虛或隂陽俱實<lb/>
　皆隨病所徃而調其隂陽則病無不巳○虞曰迎<lb/>
<pb n="KR3e0003_SBCK_005-14a"/>
　取也乃五行六氣各有勝復假令木氣有餘之年<lb/>
　於王前先㵼其化源玄珠密語曰木之行勝也蒼<lb/>
　埃先見於林木木乃有聲宫音失調倮虫不滋濕<lb/>
　雨失合先於十二月㵼其化源故曰迎也不足之<lb/>
　年𥙷於化源故曰隨也調氣之方必在隂陽者言<lb/>
　引外至内引内至外也謂月生無㵼月滿無𥙷定<lb/>
　人之呼吸觀日之寒温從陽引陰從隂引陽春夏<lb/>
　致一隂秋冬致一陽故曰調氣之方必在隂陽也<lb/>
　知其内外表裏者謂察脉之浮沈識病之虚實以<lb/>
　外知内視表知裡故曰知其内外表裏也隨其隂<lb/>
<pb n="KR3e0003_SBCK_005-14b"/>
　陽而調之者謂各隨病在何隂陽脉中而調治之<lb/>
　也<lb/>
七十三難曰諸井者肌肉淺薄氣少不足使也刺之<lb/>
奈何然諸井者木也榮者火也火者木之子當刺井<lb/>
者以榮㵼之故經言補者不可以爲㵼㵼者不可以<lb/>
爲𥙷此之謂也<lb/>
　丁曰諸井在手足指稍故言肌肉淺薄也井爲木<lb/>
　是火之母榮爲火是木之子故肝木實㵼其榮肝<lb/>
　木氣虛不足補其合㵼之復不能補故言不可以<lb/>
　爲補也○楊曰冬刺井病在藏取之井應刺井者<lb/>
<pb n="KR3e0003_SBCK_005-15a"/>
　則㵼其榮以去其病故經曰冬隂氣緊陽氣伏故<lb/>
　取井以下隂氣逆取榮以通陽氣也○虞曰不至<lb/>
　而至故春乃㵼榮也<lb/>
七十四難曰經言春刺井夏刺榮季夏刺兪秋刺經<lb/>
冬刺合者何謂也然春刺井者邪在肝夏刺榮者邪<lb/>
在心季夏刺兪者邪在脾秋刺經者邪在肺冬刺合<lb/>
者邪在腎<lb/>
　丁曰其言春刺井者謂邪在肝無令肝木邪害於<lb/>
　脾土故刺諸井也夏刺榮者謂邪在心無令心火<lb/>
　邪害於肺金故刺諸榮也季夏刺兪者謂邪在脾<lb/>
<pb n="KR3e0003_SBCK_005-15b"/>
　無使脾土邪害於腎水故刺諸兪也秋刺經者謂<lb/>
　邪在肺無令肺金邪害於肝木故刺諸經也冬刺<lb/>
　合者謂邪在腎無令腎水邪害於心火故刺諸合<lb/>
　也此是斷五邪之原法也○楊曰用針㣲妙法無<lb/>
　窮若不深達變通難以救疾者矣至如此說則是<lb/>
　變通之義也經云冬刺井春刺榮此乃云春刺井<lb/>
　夏刺榮理極精竒特宜留思不可固守以一槩之<lb/>
　法也○虞曰春刺井夏刺榮季夏刺兪秋刺經冬<lb/>
　刺合乃經之大法也七十三難以言春刺於榮此<lb/>
　乃休王未畢火奪木王法日實邪故㵼之於榮所<lb/>
<pb n="KR3e0003_SBCK_005-16a"/>
以經言㵼者不可以爲𥙷也<lb/>
其肝心脾肺腎而繫於春夏秋冬者何也然五藏一<lb/>
病輒有五也假令肝病色靑者肝也臊臭者肝也喜<lb/>
酸者肝也喜呼者肝也喜泣者肝也其病衆多不可<lb/>
盡言也四時有數而並繫於春夏秋冬者也鍼之要<lb/>
妙在於秋毫者<lb/>
　丁曰人之五藏繫於四時五藏一病輒有五者謂<lb/>
　五聲五色五味五液五香五臭若持鍼者皆能斷<lb/>
　其五邪令中病源故知鍼之要妙在於秋毫不可<lb/>
　不通也○楊曰五藏六府病各有肜證今略舉肝<lb/>
<pb n="KR3e0003_SBCK_005-16b"/>
　家一藏以爲法爾雖言春刺井夏刺榮若一藏有<lb/>
　病脉亦隨之診而取之假令肝自病實則取肝中<lb/>
　火㵼之虛則取肝中木𥙷之餘皆倣此卽秋毫㣲<lb/>
　細之意也言用針㣲細若秋毫矣○虞曰五藏各<lb/>
　有聲色臭味液以爲形證以合四時井榮兪經合<lb/>
　而行補㵼之法也㣲妙之理若秋毫之在目也<lb/>
七十五難曰經言東方實西方虛㵼南方補北方何<lb/>
謂也然金木水火土當更相平東方木也西方金也<lb/>
木欲實金當平之火欲實水當平之土欲實木當平<lb/>
之金欲實火當平之水欲實土當平之東方肝也則<lb/>
<pb n="KR3e0003_SBCK_005-17a"/>
知肝實西方肺也則知肺虛㵼南方火補北方水南<lb/>
方火火者木之子也北方水水者木之母也水勝火<lb/>
子能令母實母能令子虛故㵼火補水欲令金不得<lb/>
平木也經曰不能治其虛何問其餘此之謂也<lb/>
　丁曰四方者五行之正位也其王應四時卽春應<lb/>
東方木夏應南方火秋應西方金冬應北方水長<lb/>
　夏應中央土南方火實勝西方金卽北方水來復<lb/>
勝火水且待爭反害於肺今當先㵼南方火實卽<lb/>
還北方水肺金得平也平者調四方虛實之法也<lb/>
　○楊曰五行以勝相加故木勝土金勝木木肝也<lb/>
<pb n="KR3e0003_SBCK_005-17b"/>
　金肺也肺氣虛弱肝氣强實木反陵金金家不伏<lb/>
　欲來平木金木若戰二藏則傷故用針者診知其<lb/>
　候則須㵼心心氣旣通肝氣則復又補於腎腎家<lb/>
　得氣傳而養肝肝氣已定則肺不復來平肝然後<lb/>
　却補脾氣脾是肺毋毋氣傳子子便安定故曰不<lb/>
　能治其虛何問其餘此之謂也一本說楊氏曰金<lb/>
　剋木今據肝家一條以例五藏假令東方木肝實<lb/>
　西方金肺虛肝木實陵肺金虛金本剋木木伏金<lb/>
　肝欲制肺肺乃不伏二藏爭勝反害於火宜㵼其<lb/>
　心心属火火者木之子子氣旣通肝虛則伏肝氣<lb/>
<pb n="KR3e0003_SBCK_005-18a"/>
　旣復則肺不復來然後補其脾脾是肺母母氣授<lb/>
　子子氣便實故言母能令子實子能令母虚不能<lb/>
　治其虚何問其餘○虞曰五藏五行更相平伏宜<lb/>
　慿補㵼以調治之素問曰邪氣盛則實眞氣奪則<lb/>
　虛以下凡有虚實皆準此也經言木實金虚㵼火<lb/>
　𥙷水也夫木實者謂木有餘則土遙畏之土畏之<lb/>
　則金無所飬而令金虛也若不㵼火火必盛而爍<lb/>
　金金乃仇讎於木金木相勝而致兩相刑剋故㵼<lb/>
　火火者木之子子合母氣木亦不實火亦不平金<lb/>
　土亦無所畏乃行氣飬於金也金虛者乃補水禦<lb/>
<pb n="KR3e0003_SBCK_005-18b"/>
　火補水養木禦火火不平金養木木亦安復故曰<lb/>
　子能令母實也木有餘則土乃畏木土不能傳氣<lb/>
　與金金乃虛故曰母能令子虚也<lb/>
七十六難曰何謂補㵼當補之時何所取氣當㵼之<lb/>
時何所置氣然當𥙷之時從衛取氣<lb/>
　虞曰肺行五氣漑灌五藏通注六經歸於百脉凡<lb/>
　取氣須自衛取氣得氣乃推内針於所虛之經脉<lb/>
　淺深分部之所以補之故曰當補之時從衛取氣<lb/>
　此之謂也<lb/>
當㵼之時從榮置氣<lb/>
<pb n="KR3e0003_SBCK_005-19a"/>
　虞曰邪在榮分故内針於所實之經待氣引針而<lb/>
　㵼之故曰當㵼之時從榮置氣置者取也迎也<lb/>
其陽氣不足隂氣有餘當先補其陽而後㵼其陰<lb/>
　虞曰假令膽不足肝有餘先補足少陽而後㵼足<lb/>
　厥隂也<lb/>
隂氣不足陽氣有餘當先補其隂而後㵼其陽<lb/>
　虞曰反於上法<lb/>
榮衞通行此其要也<lb/>
　楊曰此是隂陽更虛更實之變須通榮衛病則愈<lb/>
　也○丁曰其當𥙷之時從衛取氣衛者陽也故從<lb/>
<pb n="KR3e0003_SBCK_005-19b"/>
　衛取氣方其補也當㵼之時從榮置氣榮者隂也<lb/>
　故從榮置氣置榮而後㵼之隂陽有餘不足當先<lb/>
　補其不足然後㵼其有餘故得榮衛通行卽是持<lb/>
　針之要妙故言其要也<lb/>
七十七難曰經言上工治未病中工治巳病者何謂<lb/>
也然所謂治未病者見肝之病則知肝當傳之與脾<lb/>
故先實其脾氣無令得受肝之邪故曰治未病焉中<lb/>
工治巳病者見肝之病不曉相傳但一心治肝故曰<lb/>
治巳病也<lb/>
　丁曰素問曰春勝長夏長夏勝冬冬勝夏夏勝秋<lb/>
<pb n="KR3e0003_SBCK_005-20a"/>
　秋勝春此四時五行相勝之理也人之五藏有餘<lb/>
　者行勝不足者受邪上工先補不足無令受邪而<lb/>
　後㵼有餘此是治未病也中工持針卽使㵼有餘<lb/>
　故言治巳病也○楊曰五藏得病皆傳其所勝肝<lb/>
　病傳脾之類是也若當其王時則不受傳卽不須<lb/>
　行此方也假令肝病當傳脾脾以季夏王正王則<lb/>
　不受邪故不須實脾氣也若非季夏則受肝邪便<lb/>
　當預令實脾氣勿令得受肝邪也如此者謂之上<lb/>
　工工猶妙也言妙達病源者也其中工未能全解<lb/>
　故止守一藏而巳<lb/>
<pb n="KR3e0003_SBCK_005-20b"/>
七十八難曰針有補㵼何謂也然𥙷㵼之法非必呼<lb/>
吸出内針也<lb/>
　楊曰補者呼則出鍼㵼者吸則内鍼故曰呼吸出<lb/>
　内鍼也○虞曰謂用鍼補㵼之法呼吸取生成之<lb/>
　數爲之<lb/>
然知爲鍼者信其左不知爲針者信其右當刺之時<lb/>
必先以左手厭按所鍼榮兪之處彈而努之爪而下<lb/>
之其氣之來如動脉之狀順鍼而刺之得氣因推而<lb/>
内之是謂𥙷動而伸之是謂㵼不得氣乃與男外女<lb/>
内不得氣是謂十死不治也<lb/>
<pb n="KR3e0003_SBCK_005-21a"/>
　楊曰凡欲下針之法先知穴處便以左手按之乃<lb/>
　以右手彈其所按之處脉動應於左手之下仍卽<lb/>
　以左手指按之然後循鍼而刺之待氣應於針下<lb/>
　因推入榮中此是補也若得氣便搖轉而出之此<lb/>
　是㵼也若久留針而待氣不至則於衛中留針待<lb/>
　氣久不得又内入於榮中久留待氣如其三處候<lb/>
　氣不應於針者爲隂陽俱盡不可復針如此之候<lb/>
　十人十死故云十死不治衛爲陽陽爲外故云男<lb/>
　外榮爲隂隂爲内故云女内也○虞曰自衛得氣<lb/>
　推之於所虛之分開穴出針曰𥙷也自榮取氣引<lb/>
<pb n="KR3e0003_SBCK_005-21b"/>
　針開穴出針曰㵼也候吸内針呼盡出針曰先補<lb/>
　後㵼反此行之則曰先㵼後補也玄密珠語稱其<lb/>
　補㵼法云按之得氣内於天部天部得氣推之至<lb/>
　地部天地氣相接則出針曰㵼反此行之曰補與<lb/>
　此義相反○丁曰知爲針者信其左謂左手先按<lb/>
　所刺之穴以其氣來如動脉而應其手卽内其針<lb/>
　亦是迎而奪之爲之㵼氣過而順針而刺之是爲<lb/>
　隨而濟之也其男子陽氣行於外女人隂氣外於<lb/>
　内男子則輕手按其穴女子則重手按其穴過時<lb/>
　而氣不至不應其左手者皆不可刺之也刺之則<lb/>
<pb n="KR3e0003_SBCK_005-22a"/>
　無功謂氣絕故十死不治也何得留針而候氣也<lb/>
七十九難曰經言迎而奪之安得無虛隨而濟之安<lb/>
得無實虛之與實若得若失實之與虛若有若無何<lb/>
謂也然迎而奪之者㵼其子也隨而濟之者𥙷其母<lb/>
也假令心病㵼手心主兪<lb/>
　虞曰心病却㵼手心主兪心者法不受病受病者<lb/>
　心包絡也手心主者則手厥隂心包絡也包絡中<lb/>
　兪者土也心火也土是火子乃㵼其兪此乃㵼子<lb/>
也<lb/>
是謂迎而奪之者也<lb/>
<pb n="KR3e0003_SBCK_005-22b"/>
　虞曰迎謂取氣奪謂㵼氣也<lb/>
補手心主井是謂隨而濟之者也<lb/>
　虞曰心火井木今𥙷心主之井謂補母也木者火<lb/>
　之母也隨謂自衞取氣濟謂補不足之經<lb/>
所謂實之與虛者牢濡之意也<lb/>
　虞曰牢濡虛實之意也<lb/>
氣來實者爲得濡虛者爲失故曰若得若失也<lb/>
　楊曰此是當藏自病而行斯法非五藏相乘也○<lb/>
丁曰五藏虛卽補其母是謂隨而濟之實卽㵼其<lb/>
子是謂迎而奪之况欲行其𥙷㵼卽先候其五藏<lb/>
<pb n="KR3e0003_SBCK_005-23a"/>
　之脉及所刺穴中如氣來牢實者可㵼之虛濡者<lb/>
　可補之若持針不能明其牢濡者故若得若失也<lb/>
八十難曰經言有見如入有見如出者何謂也然所<lb/>
謂有見如入者謂左手見氣來至乃内針針入見氣<lb/>
盡乃出針是謂有見如入有見如出也<lb/>
　丁曰欲刺人脉先以左手候其穴中之氣其氣來<lb/>
　而内針候氣盡乃出其針者非迎隨㵼補之穴也<lb/>
　謂不虚不實自取其經施此法也○楊曰此還與<lb/>
　彈而努之爪而下之相類也<lb/>
八十一難曰經言無實實虛虛損不足而益有餘是<lb/>
<pb n="KR3e0003_SBCK_005-23b"/>
寸口脉耶將病自有虛實耶其損益柰何然是病非<lb/>
謂寸口脉也謂病自有實虚也假令肝實而肺虚肝<lb/>
者木也肺者金也金木當更相平當知金平木假令<lb/>
肺實而肝虛㣲少氣用針不㵼其肝而反重實其肺<lb/>
故曰實實虚虛損不足而益有餘此者中工之所害<lb/>
也<lb/>
　丁曰中者傷也謂昧學之工不能明其五藏之剛<lb/>
　柔而針藥誤投所以反増其害十人全八能知二<lb/>
　藏也令肝虛肺實二藏之病全六反増其害也○<lb/>
　楊曰上工治未病知其虛實之原故𥙷㵼而得其<lb/>
<pb n="KR3e0003_SBCK_005-24a"/>
宜中工未審傳病之本所治反増其害也<lb/>
王翰林集註黃帝八十一難經卷之五<lb/>
　　　音釋<lb/>
六十七難募<hi>音暮</hi>六十八難厭<hi>益渉切</hi>
</p>
<p>
</p>
  </div>
<div> <lb/>
    <p>
<pb n="KR3e0003_SBCK_006-1a"/>
難經集注䟦<lb/>
難經集注五卷明王九思等集錄吳呂廣唐楊玄操<lb/>
宋丁德用虞庻楊康侯注解者按晁公武郡齋讀書<lb/>
志載呂楊注一卷丁注五卷虞注五卷陳振孫書錄<lb/>
解題載丁注二卷馬端臨經籍考引晁氏作呂楊注<lb/>
五卷葢當時各家别行至九思等始掇輯以便觀覽<lb/>
耳葉盛菉竹堂書目載難經集注一冊不著撰人名<lb/>
氏此則書名偶同非九思所集按王圻續經籍考載<lb/>
金紀天錫難經集注五卷盛之所收恐此耳盛正統<lb/>
進士九思弘治進士則其非是編也明矣其他諸家<lb/>
<pb n="KR3e0003_SBCK_006-1b"/>
藏弆書目及乾隆四庫全書總目竝未收入若殷仲<lb/>
春醫藏目錄宜裒蒐無遺而亦遺之葢似失傳者然<lb/>
以余不渉醫家伹知據目錄攷之耳因質諸醫官多<lb/>
紀廉夫廉夫云近代醫書絕無援引久疑散佚廉夫<lb/>
於醫家雅稱賅洽而其言如此則知其果失傳也夫<lb/>
方伎一家固有其人其存其佚何干我事然小道可<lb/>
觀至理存焉則竟非可棄也癸亥花朝天瀑識<lb/>
<pb n="KR3e0003_SBCK_006-2a"/>
</p>
<p>
</p>
  </div></body>
</text>\m</TEI>
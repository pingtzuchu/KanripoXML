<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3a0066_WYG_000-1a"/>
欽定四庫全書　　　　　子部一<lb/>
　提要<lb/>
　　凖齋雜説二卷　　　　儒家類<lb/>
　　　　<hi>臣</hi>等謹案凖齋雜説二卷宋吳如愚撰如愚<lb/>
　　　　字子發錢塘人少以父任補承信郎監福州<lb/>
　　　　連江商稅再調常熟解職歸嘉熈二年以丞<lb/>
　　　　相喬行簡奏薦換授承信郎差充秘閣校勘<lb/>
　　　　三疏辭免特轉秉義郎與祠其仕履見於館<lb/>
<pb n="KR3a0066_WYG_000-1b"/>
　　　　閣續録及趙希弁讀書附志而宋史不為立<lb/>
　　　　𫝊故行實不槩見今考徐元杰楳埜集有所<lb/>
　　　　作如愚行状臚載事蹟極詳大畧言如愚孝<lb/>
　　　　友忠恕安貧樂道理明行修凡所著述於學<lb/>
　　　　問自得甚深别有易詩書説大學中庸論孟<lb/>
　　　　及隂符經解諸種並佚不𫝊此書亦久無行<lb/>
　　　　世之本獨散見永樂大典中者尚得四十餘<lb/>
　　　　篇大抵皆研究理學之文元杰又稱如愚早<lb/>
<pb n="KR3a0066_WYG_000-2a"/>
　　　　年留心清净之教凡三四年既而幡然盡棄<lb/>
　　　　所學刻意講道是如愚學術其初亦稍涉於<lb/>
　　　　禪悦其解大學格物以正為訓明王守仁𫝊<lb/>
　　　　習録所謂格物如孟子格君心之格其説實<lb/>
　　　　創於如愚似欲毅然獨行一家之言者然如<lb/>
　　　愚平日嘗稱塞乎天地者皆實理行乎萬世者<lb/>
　　　　皆實用惟盡心知性則實理融而實用貫其<lb/>
　　　　用功致力實以體用兼備為主而不墜於虚<lb/>
<pb n="KR3a0066_WYG_000-2b"/>
　　　　無故扵剖晰義理如天理人欲之辨三畏四<lb/>
　　　　力之論無不發揮深至扵宋末諸儒中所造<lb/>
　　　　較為平實元杰又言永嘉陳昉親炙不倦得<lb/>
　　　　所著述退輙録之刻為一編臨川羅愚復刋<lb/>
　　　　于廣右漕臺所𫝊益廣盖是編即昉所輯久<lb/>
　　　　經刋布在當時甚重其書今檢行状載如愚<lb/>
　　　　别有踐形踐迹諸説已不在永樂大典中則<lb/>
　　　　所録亦不免闕佚然崖畧具存謹編次成帙<lb/>
<pb n="KR3a0066_WYG_000-3a"/>
　　　　釐為二卷猶可考見其槩焉乾隆四十六年<lb/>
　　　　九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
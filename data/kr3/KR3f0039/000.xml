<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>張邱建算經</head>
    <p>
<pb n="KR3f0039_WYG_000-1a"/>
欽定四庫全書　　　　　子部六<lb/>
　張邱建算經　　　　　　天文算法類二<hi>算書之屬</hi>
　　提要<lb/>
　　　　<hi>臣</hi>等謹案張邱建算經三卷原本不題撰人<lb/>
　　　　時代今據邱建自序署曰清河而序中引及<lb/>
　　　　夏侯陽孫子之術則當為隋初人也隋志載<lb/>
　　　　此書二卷唐志一卷甄鸞注而别有李淳風<lb/>
　　　　注張邱建算經三卷鄭樵通志藝文畧張邱<lb/>
<pb n="KR3f0039_WYG_000-1b"/>
　　　　建算經二卷又三卷李淳風注宋藝文志中<lb/>
　　　　興書目俱作三卷此本乃毛晉汲古閣影抄<lb/>
　　　　宋槧云得之太倉王氏首題漢中郡守前司<lb/>
　　　　𨽻甄鸞注經朝議大夫行太史令上輕車都<lb/>
　　　　尉李淳風等奉勅注釋算學博士劉孝孫撰<lb/>
　　　　細草盖猶北宋時秘書監趙彦若等校定刋<lb/>
　　　　行之本其中稱術曰者乃鸞所注草曰者孝<lb/>
　　　　孫所増其細字夾注稱臣淳風等謹案者不<lb/>
<pb n="KR3f0039_WYG_000-2a"/>
　　　　過數十處盖有疑則釋非節節為之注也其<lb/>
　　　　書體例皆設為問答以㕘校而申明之凡一<lb/>
　　　　百條簡奥古質頗類九章與近術不同而條<lb/>
　　　　理精宻實能深究古人之意故唐代頒之算<lb/>
　　　　學以為顓業今詳加校勘其上卷起自乘除<lb/>
　　　　之數至第十二問為勾股測望十三問為勾<lb/>
　　　　股和較十四問為重勾股顛倒測望十五問<lb/>
　　　　為卧勾股左右進退測望此四問皆籍圖以<lb/>
<pb n="KR3f0039_WYG_000-2b"/>
　　　　明舊本所無今特依義補入自十六問以下<lb/>
　　　　皆取差分和較均輸㕘雜為目間附以方圓<lb/>
　　　　冪積至中卷之六問乃入商功後復及貴賤<lb/>
　　　　差分倍半衰方田諸分術惟弧矢一問原本<lb/>
　　　　不完未可以他術増補姑仍其缺下卷首問<lb/>
　　　　失題又細草下亦脱二十餘字以有後文可<lb/>
　　　　據謹為補足其鹿垣倉三條亦各為之圖系<lb/>
　　　　諸原問之左俾學者得以考見其端委焉乾<lb/>
<pb n="KR3f0039_WYG_000-3a"/>
　　　　隆四十六年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR3f0039_WYG_000-4a"/>
張邱建算經序<lb/>
夫學算者不患乗除之為難而患通分之為難是以序<lb/>
列諸分之本元宣明約通之要法上實有餘為分子下<lb/>
法從而為分母可約者約以命之不可約者因以名之<lb/>
凡約法髙者下之耦者半之竒者商之副置其子及其<lb/>
母以少減多求等數而用之乃若其通分之法先以其<lb/>
母乗其全然後内子母不同者母乗子母亦相乗為一<lb/>
母諸子共之約之通分而母入者出之則定其夏侯陽<lb/>
<pb n="KR3f0039_WYG_000-4b"/>
之方倉孫子之蕩杯此等之術皆未得其妙故更造新<lb/>
術推盡其理附之於此余為後生好學有無由以至者<lb/>
故舉其大㮣而為之法不復煩重庶其易曉云耳清河<lb/>
張邱建謹序<lb/>
　<lb/>
　<lb/>
　<lb/>
　張邱建算經原序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蘭臺軌範卷三</head> <lb/>
    <p>
<pb n="KR3e0097_WYG_003-1a"/>
欽定四庫全書<lb/>
　蘭臺軌範卷三<lb/>
　　　　　　　　　　　　　呉江徐大椿撰<lb/>
傷寒<lb/>
　　素問<lb/>
素熱論篇帝曰今夫熱病者皆傷寒之類也或愈或死<lb/>
其死皆以六七日之間其愈皆以十日以上者何也岐<lb/>
伯對曰巨陽者諸陽之屬也其脈連於風府故為諸陽<lb/>
<pb n="KR3e0097_WYG_003-1b"/>
主氣也人之傷於寒也則為病熱熱雖盛不死其兩感<lb/>
於寒而病者必不免於死帝曰願聞其故岐伯曰傷寒<lb/>
一日巨陽受之故頭項痛腰脊強二日陽明受之陽明<lb/>
主肉其脈俠鼻絡於目故身熱目疼而鼻亁不得卧也<lb/>
三日少陽受之少陽主胆其脈循脇絡於耳故胸脇痛<lb/>
而耳聾三陽經絡皆受其病而未入於臟者故可汗而<lb/>
已四日太隂受之太隂脈布胃中絡於嗌故腹滿而嗌<lb/>
亁五日少隂受之少隂脈貫腎絡於肺繫舌本故口燥<lb/>
<pb n="KR3e0097_WYG_003-2a"/>
舌亁而渇六日厥隂受之厥隂脈循隂器而絡於肝故<lb/>
煩滿而囊縮三隂三陽五臟六腑皆受病榮衛不行五<lb/>
臟不通則死矣<hi>隂脈皆連五臟故曰入臟非風寒直入臟中也</hi>其不兩感於寒<lb/>
者七日巨陽病衰頭痛少愈八日陽明病衰身熱少愈<lb/>
九日少陽病衰耳聾㣲聞十日太隂病衰腹減如故則<lb/>
思飲食十一日少隂病衰渇止不滿舌亁已而嚏十二<lb/>
日厥隂病衰囊縱小腹㣲下大氣皆去病日已矣帝曰<lb/>
治之奈何岐伯曰治之各通其臟脈病日衰已矣其未<lb/>
<pb n="KR3e0097_WYG_003-2b"/>
滿三日者可汗而已其滿三日者可泄而已　水熱穴<lb/>
論帝曰人傷於寒而傳為熱何也岐伯曰夫寒甚則生<lb/>
熱也<lb/>
兩感　素熱論帝曰其病兩感於寒者其脈應與其病<lb/>
形何如岐伯曰兩感於寒者病一日則巨陽與少隂俱<lb/>
病則頭痛口亁而煩滿二日則陽明與太隂俱病則腹<lb/>
滿身熱不欲食譫言三日則少陽與厥隂俱病則耳聾<lb/>
囊縮而厥水漿不入不知人六日死帝曰五臟已傷六<lb/>
<pb n="KR3e0097_WYG_003-3a"/>
腑不通榮衛不行如是之後三日乃死何也岐伯曰陽<lb/>
明者十二經脈之長也其血氣盛故不知人三日其氣<lb/>
盡故死<hi>兩感則表裏同病</hi>
温病暑病　素熱論凡病傷寒而成温者先夏至日者<lb/>
為病温後夏至日者為病暑暑當與汗皆出勿止<lb/>
隂陽交　素評熱病論帝問曰有病温者汗出輙復熱<lb/>
而脈躁疾不為汗衰狂言不能食病為何岐伯曰病名<lb/>
隂陽交交者死也帝曰願聞其說岐伯曰人所以汗出<lb/>
<pb n="KR3e0097_WYG_003-3b"/>
者皆生於榖榖生於精今邪氣交爭於骨肉而得汗者<lb/>
是邪却而精勝也精勝則當能食而不復熱復熱者邪<lb/>
氣也汗出者精氣也今汗出而輒復熱者是邪勝也不<lb/>
能食者精無俾也病而留者其壽可立而傾也且夫熱<lb/>
論曰汗出而脈尚躁盛者死今脈不與汗相應此不勝<lb/>
其病也其死明矣狂言者是失志失志者死今見三死<lb/>
不見一生雖愈必死也<lb/>
遺證　素熱論帝曰熱病已愈時有所遺者何也岐伯<lb/>
<pb n="KR3e0097_WYG_003-4a"/>
曰諸遺者熱盛而強食之故有所遺也若此者皆病已<lb/>
衰而熱有所藏因其榖氣相薄兩熱相合故有所遺也<lb/>
帝曰善治遺奈何岐伯曰視其虚實調其逆從可使必<lb/>
已矣帝曰病熱當何禁之岐伯曰病熱少愈食肉則復<lb/>
多食則遺此其禁也<lb/>
　　難經<lb/>
傷寒有幾其脈有變不然傷寒有五有中風有傷寒有<lb/>
濕温有熱病有温病其所苦各不同中風之脈陽浮而<lb/>
<pb n="KR3e0097_WYG_003-4b"/>
滑隂濡而弱濕温之脈陽濡而弱隂小而急傷寒之脈<lb/>
隂陽俱盛而𦂳濇熱病之脈隂陽俱浮浮之而滑沉之<lb/>
散濇温病之脈行在諸經不知何經之動也各隨其經<lb/>
所在而取之傷寒有汗出而愈下之而死者有汗出而<lb/>
死下之而愈者何也然陽虚隂盛汗出而愈下之即死<lb/>
陽盛隂虚汗出而死下之而愈<hi>陽虚隂盛者風傷衛而汗自洩寒氣在内而未</hi>
<hi>出也陽盛隂虚者身熱汗閉燥火内結津液亁枮隂氣欲竭也此以有邪處為虚無邪處為盛</hi>
　　傷寒論六經脈症<lb/>
<pb n="KR3e0097_WYG_003-5a"/>
太陽病脈浮頭項強痛而惡寒　尺寸俱浮者太陽受<lb/>
病也其脈上連風府故頭項痛腰脊強　發熱汗出惡<lb/>
風脈緩者名曰中風　惡寒體痛嘔逆脈隂陽俱𦂳者<lb/>
名曰傷寒　發熱惡寒者發於陽也無熱惡寒者發於<lb/>
隂也發於陽者七日愈發於隂者六日愈以陽數七隂<lb/>
數六也<lb/>
陽明中風口苦咽亁腹滿㣲喘發熱惡寒脈浮而𦂳<hi>惡寒</hi>
<hi>未離太陽</hi>陽明病若能食名中風不能食名中寒　尺寸俱<lb/>
<pb n="KR3e0097_WYG_003-5b"/>
長者陽明受病也其脈俠鼻絡於目故身熱目疼鼻亁<lb/>
不能卧　陽明外証身熱汗自出不惡寒反惡熱也<hi>邪氣</hi>
<hi>已離太陽故不惡寒</hi>陽明脈大<hi>以上皆陽明之經病</hi>有太陽陽明有正陽陽<lb/>
明有少陽陽明<hi>此三條皆傳腑之症</hi>太陽陽明者脾約是也　少<lb/>
陽陽明者發汗利小便已胃中燥煩實大便難是也<lb/>
陽明之為病胃家實也<hi>此正陽陽明</hi>陽明居中土也萬物所<lb/>
歸無所復傳始雖惡寒二日自止此為陽明病也<lb/>
少陽之為病口苦舌亁目眩也　尺寸俱弦者少陽受<lb/>
<pb n="KR3e0097_WYG_003-6a"/>
病也其脈循脇絡於耳故胸脇痛而耳聾　少陽中<lb/>
風兩耳無所聞目赤胸中滿而煩者不可吐下吐下則<lb/>
悸而驚　傷寒脈弦細頭痛發熱者屬少陽<hi>頭痛發熱與太陽同</hi>
<hi>而脈之弦細獨異</hi>三陽合病脈浮大上關上但欲眠睡目合則<lb/>
汗<hi>内熱已極</hi>傷寒六七日無大熱<hi>外熱輕則内熱重</hi>其人躁煩者此<lb/>
為陽去入隂也<hi>若熱輕而不煩躁則病欲退矣</hi>傷寒三日三陽為盡三<lb/>
隂當受邪其人反能食而不嘔此為三隂不受邪也<lb/>
太隂之為病腹滿而嘔食不下自利益甚時腹自痛<lb/>
<pb n="KR3e0097_WYG_003-6b"/>
尺寸俱沉細者太隂受病也其脈布胃中絡於嗌故腹<lb/>
滿而嗌亁　傷寒脈浮而緩手足自温者繫在太隂<hi>同一</hi>
<hi>太隂病而有沉細浮緩之殊蓋沉細乃太隂病脈浮緩乃太隂本脈也</hi>自利不渇者屬太<lb/>
隂以臟有寒故也當温之宜服四逆輩<hi>少隂自利而渇熱入下焦也此</hi>
<hi>自利而不渇寒入中焦也</hi>
少隂之為病脈㣲細但欲寐也<hi>衛氣行於陽則寤行於隂則寐</hi>少隂病<lb/>
欲吐不吐心煩但欲寐五六日自利而渇者屬少隂也<lb/>
　尺寸俱沉者少隂受病也以其脈貫腎絡於肺繫舌<lb/>
<pb n="KR3e0097_WYG_003-7a"/>
本故口燥舌亁而渇<lb/>
厥隂之為病消渇氣上撞心心中疼熱饑而不欲食食<lb/>
則吐蚘下之利不止　尺寸俱㣲緩者厥隂受病也以<lb/>
其脈循隂器絡於肝故煩滿而囊縮　厥隂中風脈㣲<lb/>
浮為欲愈不浮為未愈<lb/>
　　傷寒傳足不傳手經脈<hi>此本陶節庵最為明晰</hi>
足太陽脈起於目内眥從頸下後項連風府行身之後<lb/>
終於足其外症頭疼項強腰脊痛骨節痛惡心發熱惡<lb/>
<pb n="KR3e0097_WYG_003-7b"/>
寒標病宜發汗但太多則亡陽筋惕肉瞤　小便不利<lb/>
者當利自利者不可利利之引熱入膀胱其人如狂<lb/>
不可下下之為結胸<lb/>
足陽明脈起於鼻頞絡於目循面下人迎入缺盆下膈<lb/>
屬胃行身之前終於足之厲兊穴故其症目痛鼻亁不<lb/>
得眠頭頞痛身熱㣲惡寒無汗者屬標病宜解肌身熱<lb/>
發渇汗出屬本病宜清熱解肌　若惡熱自汗發渴去<lb/>
衣被發斑發黄發狂大便秘腹滿此正陽明胃腑病也<lb/>
<pb n="KR3e0097_WYG_003-8a"/>
宜下之<lb/>
足少陽脈起於目鋭眥上抵頭循角絡耳中循胸脇行<lb/>
身之側終於足故頭角痛目眩耳聾脇疼心下痞寒熱<lb/>
往來嘔而口苦膽熱也此經無標本只有小柴胡一湯<lb/>
和解隨症加減有三禁汗之犯太陽下之犯陽明利之<lb/>
犯少隂　脈弦數者是本經症<lb/>
足太隂為三隂經首其脈始於足大指上行至腹絡於<lb/>
喉連舌本行身之前也故腹滿自利咽亁嘔吐腹滿邪<lb/>
<pb n="KR3e0097_WYG_003-8b"/>
入脾也嘔吐脾氣不和也自利挾熱下利也咽亁脾脈<lb/>
連喉也頭不疼隂脈至頸而還也身㣲熱手足温表邪<lb/>
解而傳入裏也身目俱黄標病宜平熱腹滿硬痛渇而<lb/>
喉亁小便赤大便難本病雖宜下然當分寒熱施治<lb/>
足少隂脈始於足心上行貫脊循喉絡舌本下注心胸<lb/>
行身之後也其病手足乍冷乍温身不熱者標病二便<lb/>
不通舌亁口燥者本病此經本熱而標寒也宜急下以<lb/>
存腎水雖自利此是飲湯水所致不可疑為寒也初病<lb/>
<pb n="KR3e0097_WYG_003-9a"/>
大熱至此變為厥冷者是熱深厥亦深也急下之至隂<lb/>
又難拘定法因分直中者寒症傳經者熱症大抵六經<lb/>
中惟此難辨有直中真隂者有夾隂中寒者有夾隂傷<lb/>
寒者有虚陽伏隂者有隂極發躁者有漏底傷寒者前<lb/>
二症身不熱厥冷全似少隂傳經而冷者後四症身熱<lb/>
面赤又全似陽大要口燥舌亁渇而譫語大便實者傳<lb/>
經熱症也足冷嘔吐㵼痢不渇或惡寒腹痛者直中真<lb/>
寒症也<lb/>
<pb n="KR3e0097_WYG_003-9b"/>
足厥隂脈始於足大指上循隂器抵小腹循脇上口唇<lb/>
與督脈會於巔頂行身之側也其症煩懣囊拳消渇舌<lb/>
捲譫語大便不通而頭疼手足乍冷乍温者此是陽經<lb/>
傳來熱邪本病宜急下若發熱惡寒狀如瘧疾此是熱<lb/>
邪在經標病宜和解若不嘔便清當有大汗至而自愈<lb/>
　頭疼者以督脈會於巔頂故也　大抵熱深厥亦深<lb/>
則舌捲囊縮<hi>肝主筋也</hi>隂寒冷極亦捲縮須以口渇不渇足<lb/>
冷不冷脈沉實沉細别之<hi>厥隂屬熱者甚多後人皆指為極寒概用温熱誤人無筭</hi>
<pb n="KR3e0097_WYG_003-10a"/>
<hi>熟讀傷寒論自知</hi>
　　傷寒六經治法方<hi>諸方精義俱詳余所著傷寒類方中不更贅</hi>
桂枝湯<hi>俱本傷寒論</hi>治太陽中風頭疼發熱汗出惡風<lb/>
　桂枝<hi>三兩去皮</hi>芍藥<hi>三兩/</hi>甘草<hi>二兩/炙</hi>生薑<hi>三兩/</hi>大棗<hi>十二枚擘</hi>
　右五味㕮咀以水七升㣲火煮取三升去滓適寒温<lb/>
　服一升服已須臾歠熱稀粥一升餘以助藥力温覆<lb/>
　令一時許通身漐漐㣲似有汗者益佳不可令如水<lb/>
　流漓病必不除若一服汗出病差停後服不必盡劑<lb/>
<pb n="KR3e0097_WYG_003-10b"/>
　若不汗更服依前法又不汗後服當小促其間半日<lb/>
　許令三服盡若病重者一日一夜服周時觀之服一<lb/>
　劑盡病証猶在者更作服若汗不出者乃服至二三<lb/>
　劑禁生冷粘滑肉麺五辛酒酪臭惡等物<hi>此服外感風寒之藥</hi>
　<hi>服法俱當如此</hi>
麻黄湯　　治太陽中寒頭身俱痛發熱無汗惡風而<lb/>
　喘<lb/>
　麻黄<hi>三兩去節</hi>桂枝<hi>二兩/去皮</hi>甘草<hi>一兩/炙</hi>杏仁<hi>七十個湯泡去皮尖</hi>
<pb n="KR3e0097_WYG_003-11a"/>
　右四味以水九升先煮麻黄減二升去上沫内諸藥<lb/>
　煮取二升半去滓温服八合覆取㣲似汗不須啜粥<lb/>
　餘如桂枝法將息<lb/>
桂枝麻黄各半湯　　治傷寒向愈脈㣲緩惡寒身癢<lb/>
　桂枝<hi>一兩十六銖去皮</hi>芍藥<hi>酒洗/</hi>生薑<hi>切/</hi>　甘草<hi>炙</hi>　麻黄<lb/>
　<hi>各一兩去節</hi>大棗<hi>四枚/擘</hi>杏仁<hi>二十四個湯浸去皮尖及兩仁者</hi>
　右七味以水五升先煮麻黄一二沸去上沫内諸藥<lb/>
　煮取一升八合去滓温服六合令㣲汗則愈<lb/>
<pb n="KR3e0097_WYG_003-11b"/>
桂枝加葛根湯　　治太陽病項背強几几反汗出惡<lb/>
　風<lb/>
　葛根<hi>四兩</hi>芍藥<hi>二兩/</hi>甘草<hi>二兩/</hi>生薑<hi>三兩/切</hi>大棗<hi>十二枚擘</hi>
　桂枝<hi>三兩去皮</hi>
　右六味以水一斗先煮葛根减二升去上沫内諸藥<lb/>
　煮取三升去滓温服一升覆取㣲似汗不須啜粥餘<lb/>
　如桂枝法<hi>本方無麻黄若加麻黄則為葛根湯矣陳無已本誤加</hi>
葛根湯　　治太陽病項背強無汗惡風者又治太陽<lb/>
<pb n="KR3e0097_WYG_003-12a"/>
　陽明合病自下利者<lb/>
　葛根<hi>四兩</hi>麻黄<hi>三兩/去節</hi>桂枝<hi>二兩/去皮</hi>芍藥<hi>二兩/切</hi>甘草<hi>二兩炙</hi>
　生薑<hi>三兩切</hi>大棗<hi>十二枚擘</hi>
　右七味㕮咀以水一斗先煮麻黄葛根減二升去沫<lb/>
　内諸藥煮取三升去滓温服一升覆取㣲似汗不須<lb/>
　啜粥餘如桂枝法將息及禁忌<lb/>
葛根黄芩黄連湯　　治太陽症誤下利遂不止喘而<lb/>
　汗出者此主之<lb/>
<pb n="KR3e0097_WYG_003-12b"/>
　葛根<hi>半斤</hi>甘草<hi>炙/</hi>　黄芩<hi>各二/兩</hi>黄連<hi>三兩</hi>
　右四味以水八升先煮葛根减二升入諸藥煮取二<lb/>
　升去滓分温再服<lb/>
桂枝加芍藥湯　　治太陽誤下腹滿時痛屬太隂也<lb/>
　此主之大實痛者加大黄一兩即桂枝加大黄湯<lb/>
　桂枝<hi>三兩</hi>芍藥<hi>六兩/酒洗</hi>甘草<hi>二兩/炙</hi>生薑<hi>三兩/切</hi>大棗<hi>十二枚擘</hi>
　右五味㕮咀以水七升㣲火煮取三升去滓適寒温<lb/>
　服一升<hi>此即桂枝湯加芍藥一倍即另成一方而以之治太隂症分兩輕重之所關如此  太隂</hi>
<pb n="KR3e0097_WYG_003-13a"/>
　<hi>病必腹滿</hi>
大青龍湯　　治太陽中風脈浮𦂳惡寒發熱身疼不<lb/>
　汗出而煩躁者<lb/>
　麻黄<hi>六兩去節</hi>桂枝<hi>二兩/去皮</hi>甘草<hi>二兩/炙</hi>杏仁<hi>四十粒/去皮尖</hi>生薑<hi>三兩</hi>
　<hi>切</hi>大棗<hi>十二/枚擘</hi>石膏<hi>如雞子大碎</hi>
　右七味以水九升先煮麻黄减二升去上沫内諸藥<lb/>
　煮取三升去滓温服一升取㣲似汗汗出多者温粉<lb/>
　撲之一服汗者停後服汗多亡陽遂虚惡風煩躁不<lb/>
<pb n="KR3e0097_WYG_003-13b"/>
　得眠也<hi>此風寒兩傷之方治按載大青龍何以不載小青龍蓋小青龍  傷寒不解心下有水氣</hi>
　<hi>之症非傷寒正方也</hi>
桂枝加桂湯　　治燒針令其汗針處被寒核起㣲赤<lb/>
　必發奔豚灸其核上各一壯與此湯<lb/>
　即桂枝湯加桂二兩<lb/>
小柴胡湯　　治少陽中風往來寒熱胸脇苦滿心煩<lb/>
　喜嘔腹痛心悸頭汗出舌上胎白及婦人熱入血室<lb/>
　等症<lb/>
<pb n="KR3e0097_WYG_003-14a"/>
　柴胡<hi>半斤</hi>黄芩　　人參　　甘草<hi>各三/兩</hi>半夏<hi>半升洗</hi>
　生薑<hi>三兩切</hi>大棗<hi>十二枚擘</hi>
　右七味水一斗二升煮取六升去滓再煎取三升温<lb/>
　服一升日三服　若胸中煩而不嘔去半夏人參加<lb/>
　栝蔞實一枚　若渇者去半夏加人參合前成四兩<lb/>
　半栝蔞根四兩　若腹中痛者去黄芩加芍藥三兩<lb/>
　　若脇下痞鞕去大棗加牡蠣四兩　若心下悸小<lb/>
　便不利者去黄芩加茯苓四兩　若不渇外有㣲熱<lb/>
<pb n="KR3e0097_WYG_003-14b"/>
　者去人參加桂三兩温覆取㣲汗愈　若欬者去人<lb/>
　參大棗生薑加五味子半升亁薑二兩<hi>此方加減法須細稔</hi>
大柴胡湯　　治傷寒十餘日柴胡症仍在嘔而心下<lb/>
　急心中痞鞕而痢熱結在裏往來寒熱等症<lb/>
　柴胡<hi>半斤</hi>黄芩<hi>三兩/</hi>芍藥<hi>三兩/</hi>半夏<hi>半升/洗</hi>生薑<hi>五兩切</hi>
　枳實<hi>四枚炙</hi>大棗<hi>十二/枚擘</hi>大黄<hi>二兩</hi>
　右八味以水一斗二升煮取六升去滓再煎温服一<lb/>
　升日三服<lb/>
<pb n="KR3e0097_WYG_003-15a"/>
大承氣湯　　治傷寒十餘日吐下後不解晡時發潮<lb/>
　熱獨語如見鬼狀尋衣摸牀胃中有燥屎也此下之<lb/>
　大黄<hi>四兩酒洗</hi>厚朴<hi>半斤去/皮炙</hi>枳實<hi>五枚/炙</hi>芒硝<hi>三合</hi>
　右四味以水一斗先煮二物取五升去滓内大黄煮<lb/>
　取二升去滓内芒硝更上㣲火一兩沸分温再服得<lb/>
　下餘勿服<hi>胃中非存燥屎之所此言胃中者指足陽明言即所謂胃中實是也乃腸胃之總名</hi>
小承氣湯　　治汗多㣲發熱不惡寒或小便數而大<lb/>
　便鞕讝語者與此湯㣲和胃氣<lb/>
<pb n="KR3e0097_WYG_003-15b"/>
　大黄<hi>四兩</hi>厚朴<hi>二兩去/皮炙</hi>枳實<hi>三枚炙</hi>
　右三味以水四升煮取一升二合去滓分温二服初<lb/>
　服湯當更衣不爾者盡飲之若更衣者勿服之<lb/>
調胃承氣湯　　治胃氣不和不惡寒但熱腹㣲滿而<lb/>
　煩與此湯<lb/>
　大黄<hi>四兩去皮清酒浸</hi>甘草<hi>二兩/炙</hi>芒硝<hi>半斤</hi>
　右三味㕮咀以水三升先煮大黄甘草取一升去滓<lb/>
　内芒硝更上火㣲煮令沸少少温服<hi>不惡寒乃外邪已盡方可下此</hi>
<pb n="KR3e0097_WYG_003-16a"/>
　<hi>仲景之要法</hi>
桃核承氣湯　　治太陽病不解熱結膀胱其人如狂<lb/>
　血自下下者愈其外不解者尚未可攻宜先與桂枝<lb/>
　解外外解已但小腹急結此主之<lb/>
　桃仁<hi>五十個去皮尖</hi>桂枝<hi>二兩/去皮</hi>大黄<hi>四兩/</hi>芒硝　　甘草<hi>炙各</hi>
　<hi>二兩</hi>
　右五味以水七升煮取二升半去滓内芒硝更上火<lb/>
　㣲沸下火先令温服五合日三服當㣲利<lb/>
<pb n="KR3e0097_WYG_003-16b"/>
抵當湯　　治傷寒六七日少腹鞕小便自利其人如<lb/>
　狂喜忘大便黑此有蓄血<lb/>
　水蛭<hi>熬</hi>　蝱虫<hi>各三十個/去翅足熬</hi>桃仁<hi>三十個/去皮尖</hi>大黄<hi>三兩酒浸</hi>
　右四味為末以水五升煮取三升去滓温服一升不<lb/>
　下再服<lb/>
抵當丸　　治傷寒有熱少腹滿應小便不利今反利<lb/>
　者為有血也當下之不可餘藥<lb/>
　水蛭<hi>二十個</hi>蝱虫<hi>二十/五個</hi>桃仁<hi>二十個/去皮尖</hi>大黄<hi>三兩</hi>
<pb n="KR3e0097_WYG_003-17a"/>
　右四味杵分為四丸以水一升煮一丸取七合服之<lb/>
　晬時當下血若不下者更服<lb/>
大陷胸湯　　治表未解而醫反下之胃虚而陽氣内<lb/>
　陷心下有鞕舌上燥渇小有潮熱心上至少腹痛不<lb/>
　可近<lb/>
　大黄<hi>六兩去皮</hi>芒硝<hi>一升/</hi>甘遂<hi>一錢</hi>
　右三味以水六升先煮大黄取二升去滓内芒硝煮<lb/>
　一兩沸内甘遂末温服一升得快利止後服<hi>結胸乃水飲為</hi>
<pb n="KR3e0097_WYG_003-17b"/>
　<hi>患傷寒論云此為水結故用甘遂</hi>
大陷胸丸　　治病發於陽而反下之熱入因作結胸<lb/>
　病發於隂而反下之因作痞所以成結胸者以下之<lb/>
　太早故也<lb/>
　大黄<hi>半斤</hi>葶藶子<hi>熬/</hi>　芒硝　　杏仁<hi>去皮尖熬黒各半升</hi>
　右四味搗篩二味内杏仁芒硝合研如脂和散取如<lb/>
　彈丸一枚别搗甘遂末一錢七白蜜二合水二升煮<lb/>
　取一升温頓服之一宿乃下如不下更服取下為效<lb/>
<pb n="KR3e0097_WYG_003-18a"/>
小陷胸湯　　治病在心下按之則痛脈浮滑者<lb/>
　黄連<hi>一兩</hi>半夏<hi>半升/洗</hi>栝蔞實<hi>大者一個</hi>
　右三味以水六升先煮栝蔞取三升去滓内諸藥煮<lb/>
　取二升去滓分温三服<lb/>
白虎湯　　治脈滑而厥裏有熱也　又治三陽合病<lb/>
　腹滿身重讝語遺尿自汗出者<lb/>
　知母<hi>六兩</hi>石膏<hi>一斤/碎</hi>甘草<hi>二兩/</hi>粳米<hi>六合</hi>
　右四味以水一斗煮米熟湯成去滓温服一升日三<lb/>
<pb n="KR3e0097_WYG_003-18b"/>
　服<hi>陽極於内發散則路逺故從小便去之</hi>
麻黄附子細辛湯　　治少隂始得病反發熱脈沉者<lb/>
　麻黄<hi>去節</hi>細辛<hi>各二/兩</hi>附子<hi>一枚泡去皮破八片</hi>
　右三味以水一斗先煮麻黄减二升去上沫内藥煮<lb/>
　取三升去滓温服一升日三服<lb/>
四逆散　　治少隂傳經熱邪四逆或咳或悸或小便<lb/>
　不利或腹中痛或泄痢下重者<lb/>
　甘草<hi>炙</hi>　枳實<hi>破水漬/炙亁</hi>柴胡　　芍藥<hi>各十分</hi>
<pb n="KR3e0097_WYG_003-19a"/>
　右四味搗篩白飲和服方寸七日三服　欬者加五<lb/>
　味子亁薑各五分并主下痢　悸者加桂枝五分<lb/>
　小便不利者加茯苓五分　腹中痛者加附子一枚<lb/>
　炮令拆　泄痢下重者先以五升煮薤白三升煮取<lb/>
　三升去滓以散三方寸匕内湯中煮取一升半分温<lb/>
　再服<hi>熱邪入深乃見四逆誤認為寒貽害匪細  薤白能治下重以能洩大腸之氣也</hi>
四逆湯　　治脈沉體痛温温欲吐下利清榖手足厥<lb/>
　冷内寒外熱脈㣲欲絶等症<lb/>
<pb n="KR3e0097_WYG_003-19b"/>
　甘草<hi>二兩炙</hi>亁薑<hi>一兩/半</hi>附子<hi>一枚生用去皮破八片</hi>
　右三味㕮咀以水三升煮取一升二合去滓分温再<lb/>
　服強人可大附子一枚亁薑三兩<hi>四逆湯不可輕用一症不其即當細</hi>
　<hi>審必諸症皆全方可决用無疑</hi>
四逆加人參湯　　治痢後亡血<lb/>
　本方加人參<lb/>
通脈四逆湯　　治下痢清穀脉絶汗出而厥<lb/>
　本方加亁薑一倍<lb/>
<pb n="KR3e0097_WYG_003-20a"/>
通脈四逆加猪胆汁湯　　治汗出而厥脈絶拘急<lb/>
　本方加猪胆汁<lb/>
當歸四逆湯　　治手足厥冷脈細欲絶脈浮革因爾<lb/>
　腸鳴者<lb/>
　當歸　　桂枝　　芍藥<hi>各三兩</hi>細辛<hi>二兩/</hi>大棗<hi>二十五個</hi>
　甘草　　通草<hi>各二兩</hi>
　右七味以水八升煮取三升去滓温服一升日三服<lb/>
　<hi>此四逆症乃從太陽誤下所致非厥隂少隂之四逆也故仍以桂枝湯為主</hi>
<pb n="KR3e0097_WYG_003-20b"/>
理中丸及湯　　治霍亂頭痛發熱身疼痛寒多不用<lb/>
　水者理中湯若大病瘥後喜唾乆不了了胃上有寒<lb/>
　者用理中丸<lb/>
　人參　　甘草<hi>炙</hi>　白术　　亁薑<hi>各三兩</hi>
　右四味搗篩為末蜜丸如雞子黄大以沸湯數合和<lb/>
　一丸研碎温服之日三服夜二服腹中未熱益至三<lb/>
　四丸然不及湯湯法以四物依兩數切用水八升煮<lb/>
　取三升去滓温服一升日三服<hi>四逆乃温下焦中焦之法理中為温上焦</hi>
<pb n="KR3e0097_WYG_003-21a"/>
　<hi>中焦之法各有部位也</hi>
附子㵼心湯　　治心下痞而復惡寒汗出<lb/>
　大黄<hi>二兩</hi>黄連　　黄芩<hi>各一/兩</hi>附子<hi>一枚泡去皮破别煮取汁</hi>
　右四味切三味以麻沸湯二升漬之須臾絞去滓内<lb/>
　附子汁分温再服<hi>治上焦用生藥故漬而不煎  附子能回陽止汗</hi>
梔子䜴湯　　治汗吐下後虚煩不得眠及大下之後<lb/>
　身熱未去心中結痛或㣲煩者<lb/>
　梔子<hi>十四枚擘</hi>香䜴<hi>四合綿褁</hi>
<pb n="KR3e0097_WYG_003-21b"/>
　右二味以水四升先煮梔子得二升半内䜴煮取一<lb/>
　升半去滓分為二服温進一服得吐者止後服<hi>邪在至髙</hi>
　<hi>之分以此吐之所謂在上者因而越之也  此吐方之最和平者</hi>
真武湯　　治太陽汗出不解仍發熱心悸頭眩身瞤<lb/>
　動振振欲僻地者　又治少隂至四五日小便不利<lb/>
　四肢沉重疼痛自下痢此為有水氣<lb/>
　茯苓　　芍藥　　生薑<hi>各三兩切</hi>白术<hi>二兩/</hi>附子<hi>一枚泡去</hi>
　<hi>皮破八片</hi>
<pb n="KR3e0097_WYG_003-22a"/>
　右五味以水八升煮取三升去滓温服七合日三服<lb/>
　<hi>此治水逆之正方</hi>　若欬者加五味半升細辛亁薑各一兩<lb/>
　　若小便利者去茯苓　若下痢者去芍藥加亁薑<lb/>
　二兩　若嘔者去附子加生薑足前成半斤<lb/>
大黄黄連㵼心湯　　治傷寒脈浮𦂳而復下之𦂳反<lb/>
　入裏則作痞按之自濡但氣痞耳此主之<lb/>
　大黄<hi>二兩</hi>黄連<hi>一兩</hi>
　右二味以麻沸湯二升漬之須臾絞去滓分温再服<lb/>
<pb n="KR3e0097_WYG_003-22b"/>
　<hi>凡治下焦之補劑當多煎以熟為主治上焦之㵼劑當不煎以生為主  此亦治至髙之熱邪故亦用生</hi>
　<hi>藥</hi>
白通湯　　治少隂下痢<lb/>
　葱白<hi>四莖</hi>亁薑<hi>一兩/</hi>附子<hi>一枚生用去皮破八片</hi>
　右三味以水三升煮取一升去滓分温再服<hi>此為寒痢</hi>
白通加猪胆汁方　　治服白通湯利不止汗出而厥<lb/>
　逆無脈亁嘔而煩服湯後脈暴出者死㣲續者生<lb/>
　即白通湯煎成内人尿五合猪胆汁一合分温再服<lb/>
<pb n="KR3e0097_WYG_003-23a"/>
猪膚湯　　少隂病下痢咽痛胸滿心煩者此主之<lb/>
　猪膚<hi>一斤</hi>
　右一味以水一斗煮取五升去滓加白蜜一升白粉<lb/>
　五合熬香和令相得温分六服<hi>引少隂之虚火下逹</hi>
甘草湯桔梗湯　　治少隂咽痛先與甘草湯不瘥與<lb/>
　桔梗湯<lb/>
　甘草<hi>二兩</hi>
　右一味以水二升煮減半去滓温服七合日二服<lb/>
<pb n="KR3e0097_WYG_003-23b"/>
　桔梗湯加桔梗一兩煎法同<hi>此方制少隂在上之火</hi>
𤓰蒂散　　治太陽病胸中痞鞕氣上冲胸不得息此<lb/>
　胸中有寒也又或手足厥冷脈乍𦂳心中煩滿不能<lb/>
　食病在胸中並當吐之<lb/>
　𤓰蒂<hi>熬</hi>　赤小豆<hi>各一分</hi>
　右二味各别搗篩為散已合治之取一錢七以香豉<lb/>
　一合用熱湯七合煮作稀糜去滓取汁和散温頓服<lb/>
　之不吐者少少加得快吐乃止諸亡血虚家不可與<lb/>
<pb n="KR3e0097_WYG_003-24a"/>
　之<lb/>
麻黄升麻湯　　治傷寒六七日大下後厥逆寸脈沉<lb/>
　遲下部脈不至咽喉不利吐膿血泄痢為難治此主<lb/>
　之<lb/>
　麻黄<hi>二兩半去節</hi>升麻　　當歸<hi>各一兩一分</hi>知母　　黄芩<lb/>
　　　蔞㽔<hi>各十八銖</hi>石膏<hi>碎綿褁</hi>白术　　亁薑　　芍藥<lb/>
　　　天冬<hi>去心</hi>桂枝　　茯苓　　甘草<hi>炙各六銖</hi>
　右十四味以水一斗先煮麻黄一兩沸去上沫内諸<lb/>
<pb n="KR3e0097_WYG_003-24b"/>
　藥煮取三升去滓分温三服令汗出愈<lb/>
旋復代赭湯　　治傷寒汗出吐下後心下痞鞕噫氣<lb/>
　不除此主之<lb/>
　旋復花<hi>三兩</hi>人參<hi>二兩/</hi>生薑<hi>五兩/切</hi>半夏<hi>半升洗</hi>代赭石<lb/>
　<hi>一兩</hi>大棗<hi>十二/枚擘</hi>甘草<hi>三兩炙</hi>
　右七味以水一斗煮取六升去滓再煎取三升温服<lb/>
　一升日三服<lb/>
苦酒湯　　治少隂病咽中生瘡聲不出者<lb/>
<pb n="KR3e0097_WYG_003-25a"/>
　半夏<hi>洗破十四枚</hi>雞子<hi>一枚去黄内苦酒著殻中</hi>
　右二味内半夏著苦酒中以雞子殻置刀環中安火<lb/>
　上令三沸去滓少少含嚥之不差更作三劑服之<hi>製法</hi>
　<hi>竒</hi>
枳實梔子豉湯　　治大病瘥後勞復<lb/>
　枳實<hi>三枚炙</hi>梔子<hi>十四/枚擘</hi>豉<hi>一升綿褁</hi>
　右三味以清漿水七升空煮取四升内枳實梔子煮<lb/>
　取二升下䜴更煮五六沸去滓温分再服覆令㣲似<lb/>
<pb n="KR3e0097_WYG_003-25b"/>
　汗若有宿食者加大黄如博碁子大五六枚<hi>大病後勞復庸</hi>
　<hi>醫必作虚治乃純用降氣清火之品當細參之</hi>
竹葉石膏湯　　治傷寒解後虚羸少氣氣逆欲吐者<lb/>
　<hi>方見通治多壯火食氣故少氣者  屬火症</hi>
燒裩散　　治隂陽易病其人身重少氣少腹裏急隂<lb/>
　中拘攣熱上衝胸頭重不舉眼中生花膝脛拘急<lb/>
　右取婦人中裩近隂處剪燒灰以水和服方寸七日<lb/>
　三服小便即利隂頭㣲腫則愈婦人病取男子裩襠<lb/>
<pb n="KR3e0097_WYG_003-26a"/>
　燒灰<lb/>
猪胆導法　　以猪胆汁加醋内榖導中<lb/>
蜜煎導法　　以蜜煎老揑作指大一條内榖導中以<lb/>
　手按之<lb/>
　右二方俱治傷寒大發汗小便利津液内竭大便雖<lb/>
　鞕不可攻之用此法<lb/>
治男子新病起房内復者方<hi>千金</hi>
　取女人月經赤帛燒服方寸七亦治隂卵腫縮入腹<lb/>
<pb n="KR3e0097_WYG_003-26b"/>
　絞痛欲死<lb/>
治交接勞復隂卵腫縮腹中絞痛便欲死方<hi>千金</hi>
　取所交接婦人衣服以覆男子立愈<lb/>
竹皮湯<hi>外臺</hi>治交接勞復卵腫腹痛便絶欲死<lb/>
　青竹皮<hi>一升</hi>
　右一味水三升煮五六沸絞汁頓服立愈此方范汪<lb/>
　亦治大便後勞復<lb/>
療食勞方<hi>外臺</hi>
<pb n="KR3e0097_WYG_003-27a"/>
　杏仁<hi>五十枚</hi>
　右一味以酢二升煎取服之取汗則差<lb/>
治結胸灸法<hi>本事方</hi>
　巴豆<hi>十四枚</hi>黄連<hi>七寸連皮用</hi>
　右搗細末用津唾和成膏填入臍心以艾灸其上腹<lb/>
　中有聲其病去矣不拘壯數以病退為度纔炙了便<lb/>
　以温湯浸手帕拭之恐生瘡也<hi>此法最稳凡胸中病俱可依此法外治</hi>
鵲石散<hi>本事方</hi>治傷寒發狂棄衣奔走踰牆上屋<lb/>
<pb n="KR3e0097_WYG_003-27b"/>
　黄連　　寒水石<hi>各等分</hi>
　右為細末毎服二錢濃煎甘草汁調服<lb/>
鼈甲散<hi>活人書</hi>治傷寒八九日不瘥名曰壊症傷寒不能<lb/>
　治者宜此療之<lb/>
　升麻　　前胡<hi>去蘆</hi>烏梅<hi>去核/</hi>枳實<hi>麸炒/去麸</hi>犀角<hi>鎊</hi>
　黄芩<hi>各半兩</hi>生地黄<hi>切兩/合</hi>甘草<hi>一分/炙</hi>鼈甲<hi>去裙米醋炙赤黄杵碎用</hi>
　<hi>半兩</hi>
　右剉如麻豆大毎服抄五錢七水一盞半煎至八分<lb/>
<pb n="KR3e0097_WYG_003-28a"/>
　去滓温服<lb/>
升麻鼈甲湯<hi>金匱</hi>陽毒之為病面赤斑斑如錦文咽喉<lb/>
　痛唾膿血五日可治七日不可治此湯主之<lb/>
　升麻<hi>二兩</hi>當歸<hi>一兩/</hi>蜀椒<hi>炒去汗/一兩</hi>甘草<hi>二兩/</hi>鼈甲<hi>手指</hi>
　<hi>大一片炙</hi>雄黄<hi>半兩研</hi>
　右六味以水四升煮取一升頓服之老小再服取汗<lb/>
升麻鼈甲去雄黄蜀椒方　　隂毒之為病面目青身<lb/>
　痛如被杖咽喉痛五日可治七日不可治升麻鼈甲<lb/>
<pb n="KR3e0097_WYG_003-28b"/>
　湯去雄黄蜀椒主之　肘後千金方陽毒用升麻湯<lb/>
　無鼈甲有桂隂毒用甘草湯即本方無雄黄活人陽<lb/>
　毒升麻湯用犀角射干黄芩人參無當歸蜀椒鼈甲<lb/>
　雄黄<hi>蜀椒辛熱之品陽毒用而隂毒反去之疑誤活人書加犀角等四味頗切當</hi>
梔子仁湯<hi>活人書</hi>治陽毒傷寒壯熱百節疼痛<lb/>
　梔子仁<hi>一兩</hi>柴胡<hi>一兩/半</hi>升麻　　黄芩<hi>各二/兩</hi>赤芍<hi>一</hi>
　<hi>兩</hi>大青<hi>一兩/</hi>石膏<hi>二兩/</hi>知母<hi>一兩/</hi>甘草<hi>半兩/炙</hi>杏仁<hi>二兩</hi>
　<hi>湯浸去皮尖及雙仁者麸炒㣲黄</hi>
<pb n="KR3e0097_WYG_003-29a"/>
　右件搗為粗末毎服抄四錢以水一盞入生薑半分<lb/>
　豉一百粒煎至六分去滓不計時候温服<lb/>
還陽湯<hi>本事方</hi>治隂毒面色青四肢逆冷心燥腹痛<lb/>
　用硫黄末新汲水調下良乆或寒一起或熱一起更<lb/>
　看𦂳慢再服一二錢則為汗出差<lb/>
萎㽔湯<hi>活人書</hi>治風温兼療冬温及春月中風傷寒發熱<lb/>
　頭眩痛喉咽亁舌強胸内疼痞滿腰背強<lb/>
　萎㽔<hi>三分</hi>石膏<hi>一兩/杵碎</hi>白薇　　麻黄<hi>湯泡焙亁秤</hi>川芎<lb/>
<pb n="KR3e0097_WYG_003-29b"/>
　　葛根<hi>生者可用二兩尤妙</hi>大羌活<hi>去蘆/</hi>甘草<hi>炙/</hi>　杏仁<hi>去皮尖雙</hi>
　<hi>仁搥碎各半兩</hi>青木香<hi>一分冬一兩始春用半兩炒</hi>
　右剉如麻豆大毎服五錢水一盞半煎一盞日三四<lb/>
　服<hi>此清散之劑可治時疫</hi>
白虎加蒼术湯<hi>本事方</hi>治濕温多汗<lb/>
　知母<hi>五兩</hi>甘草<hi>二兩/炙</hi>石膏<hi>一斤/</hi>蒼术　　粳米<hi>各三兩</hi>
　右為末毎服四錢水一盞半煎至七分去滓取汁温<lb/>
　服<lb/>
<pb n="KR3e0097_WYG_003-30a"/>
黑膏<hi>活人書</hi>治温毒發斑<lb/>
　好豉<hi>一升</hi>生地黄<hi>半斤切</hi>
　右二味以猪膏二斤合露之煎令三分減一絞去滓<lb/>
　用雄黄麝香如大豆者内中絞和盡服之毒便從皮<lb/>
　中出則愈<hi>凡外感之症治之得宜六七日間無不愈者過期不愈皆治之不得其法所以或傳</hi>
　<hi>經或變病種種現症不可窮極以致治法千端聚訟不息故仲景傷寒論治傷寒之正方不過數首餘皆</hi>
　<hi>誤治之變症故取治襍病之方隨症救療也傷按傷寒為外感之總名傳變出入千頭萬緒仲景  寒論</hi>
　<hi>一字不可遺漏今止舉六經本症及六經主方數首以存大畧不可以此而廢全書也能將傷寒全書熟</hi>
<pb n="KR3e0097_WYG_003-30b"/>
　<hi>讀而精通之則凡為外感之病遊刄有餘矣故此集外感之方選録甚少意有在也</hi>
百合病<lb/>
　　金匱<lb/>
論曰百合病者百脈一宗悉致其病也意欲食復不能<lb/>
食常黙然欲卧不能卧欲行不能行飲食或有美時或<lb/>
有不用聞食臭時如寒無寒如熱無熱口苦小便赤諸<lb/>
藥不能治得藥則劇吐利如有神靈者身形如和其脈<lb/>
㣲數毎溺時頭痛者六十日乃愈若溺時頭不痛浙然<lb/>
<pb n="KR3e0097_WYG_003-31a"/>
者四十日愈若溺快然但頭眩者二十日愈其症或未<lb/>
病而預見或病四五日而出或病二十日或一月㣲見<lb/>
者各隨症治之　百合病見於隂者以陽法救之見於<lb/>
陽者以隂法救之見陽攻隂復發其汗此為逆見隂攻<lb/>
陽乃復下之此亦為逆<hi>此等症病後得之者甚多醫者不知多方誤治以致病氣日深</hi>
　<hi>不可救療始終無一人能識之者遍地皆然也藥百脈一宗悉病蓋肺朝百脈故以百合治肺為主</hi>
　　百合病方<lb/>
百合知母湯<hi>金匱</hi>百合病發汗後者主之<lb/>
<pb n="KR3e0097_WYG_003-31b"/>
　百合<hi>七枚擘</hi>知母<hi>三兩切</hi>
　右先以水洗百合漬一宿當白沫出去其水更以泉<lb/>
　水二升煎取一升去滓别以泉水二升煎知母取一<lb/>
　升去滓後合和煎取一升五合分温再服<lb/>
滑石代赭湯<hi>金匱</hi>百合病下之後者主之<lb/>
　百合<hi>七枚擘</hi>滑石<hi>三兩碎/綿裏</hi>代赭石<hi>如彈丸大一枚碎綿褁</hi>
　右先以水洗百合漬一宿當白沫出去其水更以泉<lb/>
　水二升煎取一升去滓别以泉水二升煎滑石代赭<lb/>
<pb n="KR3e0097_WYG_003-32a"/>
　取一升去滓後合和重煎取一升五合分温服<lb/>
百合雞子湯<hi>金匱</hi>百合病吐之後者主之<lb/>
　百合<hi>七枚擘</hi>雞子黄<hi>一枚</hi>
　右先以水洗百合漬一宿當白沫出去其水更以泉<lb/>
　水二升煎取一升去滓内雞子黄攪匀煎五分温服<lb/>
百合地黄湯<hi>金匱</hi>百合病不經吐下發汗病形如初者<lb/>
　主之<lb/>
　百合<hi>七枚擘</hi>生地黄汁<hi>一升</hi>
<pb n="KR3e0097_WYG_003-32b"/>
　右先以水洗百合漬一宿當白沫出去其水更以泉<lb/>
　水二升煎取一升去滓内地黄汁煎取一升五合分<lb/>
　温再服中病勿更服大便常如漆<lb/>
百合洗方<hi>金匱</hi>百合病一月不解變成渇者主之<lb/>
　百合一升以水一斗漬之一宿以洗身洗已食煮餅<lb/>
　勿以鹽豉也<lb/>
栝蔞牡蠣散<hi>金匱</hi>百合病渇不差者主之<lb/>
　栝蔞根　　牡蠣<hi>熬等分</hi>
<pb n="KR3e0097_WYG_003-33a"/>
　右為細末飲服方寸七日三服<lb/>
百合滑石散<hi>金匱</hi>百合病變發熱者<hi>一作發寒熱</hi>主之<lb/>
　百合<hi>一兩炙</hi>滑石<hi>三兩</hi>
　右為散飲服方寸七日三服當㣲利者止服熱則除<lb/>
　　感冒方<hi>附</hi>
九味羌活湯<hi>張元素方</hi>四時發散<lb/>
　羌活　　防風　　川芎　　白芷　　細辛<lb/>
　蒼术　　黄芩　　甘草　　生地<lb/>
<pb n="KR3e0097_WYG_003-33b"/>
　右加生薑三片葱白三莖水煎服<hi>此外感之總方惟生地不若易當歸</hi>
　<hi>為佳加此方之分兩當因病之輕重  減故不為一定之數</hi>
敗毒散<hi>活人書</hi>治傷寒瘟疫風濕風眩拘踡風痰頭痛目<lb/>
　眩四肢痛憎寒壯熱項強睛疼<lb/>
　羌活　　獨活　　前胡　　柴胡　　川芎<lb/>
　枳殻　　白茯苓　　桔梗　　人參<hi>各一兩</hi>甘草<hi>五錢</hi>
　右為細末毎服二錢水一盞入生薑三片煎七分温<lb/>
　服或沸湯㸃服　煩熱口渇加黄芩<lb/>
<pb n="KR3e0097_WYG_003-34a"/>
參蘇飲<hi>易簡</hi>治感冒風寒頭痛發熱憎寒咳𠻳涕唾稠<lb/>
　黏胸膈滿悶衇弱無汗<lb/>
　人參　　蘇葉　　亁葛　　前胡　　陳皮<lb/>
　枳殻　　茯苓　　半夏<hi>各八分</hi>桔梗　　木香<lb/>
　甘草<hi>各五分</hi>生薑<hi>五片/</hi>大棗<hi>一枚</hi>
　右十三味水煎熱服取汗<lb/>
　<hi>以上三方乃感冒風寒之總法其病止在皮毛肌肉之中未入經絡故不能傳變大段驅散太陽陽明之</hi>
　<hi>風寒足矣其有食者則兼用消食之品可也此等症四時皆有南方最多</hi>
<pb n="KR3e0097_WYG_003-34b"/>
寒熱<lb/>
　　靈素<lb/>
靈口問篇帝曰人之振寒者何氣使然岐伯曰寒氣客<lb/>
於皮膚隂氣盛陽氣虚故為振寒寒慄<lb/>
素逆調論黄帝問曰人身非常温也非常熱也為之熱<lb/>
而煩滿者何也岐伯對曰隂氣少而陽氣勝故熱而煩<lb/>
滿也帝曰人身非衣寒也中非有寒氣也寒從中生者<lb/>
何岐伯曰是人多痺氣也陽氣少隂氣多故身寒如從<lb/>
<pb n="KR3e0097_WYG_003-35a"/>
水中出帝曰人有四肢熱逢風寒如灸如火者何也岐<lb/>
伯曰是人者隂氣虚陽氣盛四肢者陽也兩陽相得而<lb/>
隂氣虚少少水不能滅盛火而陽獨治獨治者不能生<lb/>
長也獨勝而止耳逢風寒如炙如火者是人當肉爍也<lb/>
帝曰人有身寒湯火不能熱厚衣不能温然不凍慄是<lb/>
為何病岐伯曰是人者素腎氣勝以水為事太陽氣衰<lb/>
腎脂枯不長一水不能勝兩火腎者水也而生於骨腎<lb/>
不生則髓不能滿故寒甚至骨也所以不能凍慄者肝<lb/>
<pb n="KR3e0097_WYG_003-35b"/>
一陽也心二陽也腎孤臟也一水不能勝二火故不能<lb/>
凍慄病名曰骨痺是人當攣節也帝曰人之肉苛者雖<lb/>
近於衣絮猶尚苛也是為何疾岐伯曰榮氣虚衛氣實<lb/>
也榮氣虚則不仁衛氣虚則不用榮衛俱虚則不仁且<lb/>
不用肉如故也人身與志不相有曰死<lb/>
移熱移寒　素氣厥論黄帝問曰五臟六腑寒熱相移<lb/>
者何岐伯曰腎移寒於脾癰腫少氣脾移寒於肝癰腫<lb/>
筋攣肝移寒於心狂隔中心移寒於肺肺消飲一溲二<lb/>
<pb n="KR3e0097_WYG_003-36a"/>
死不治肺移寒於腎為涌水涌水者按腹不堅水氣客<lb/>
於大腸疾行則鳴濯濯如嚢褁漿水之病也脾移熱於<lb/>
肝則為驚衂肝移熱於心則死心移熱於肺傳為鬲消<lb/>
肺移熱於腎傳為柔痓腎移熱於脾傳為虚腸澼死不<lb/>
可治胞移熱於膀胱則癃溺血膀胱移熱於小腸鬲腸<lb/>
不便上為口糜小腸移熱於大腸為虙瘕為沉大腸移<lb/>
熱於胃善食而痩又謂之食亦胃移熱於胆亦曰食亦<lb/>
胆移熱於腦則辛頞鼻淵鼻淵者濁涕下不止也傳為<lb/>
<pb n="KR3e0097_WYG_003-36b"/>
衂衊瞑目故得之氣厥也<lb/>
　　難經<lb/>
寒熱之病候之如何也然皮寒熱者皮不可近席毛髮<lb/>
焦鼻藁不得汗肌寒熱者皮膚痛唇口藁無汗骨寒熱<lb/>
者病無所安汗注不休齒藁痛　陽維為病苦寒熱<lb/>
　　傷寒論<lb/>
病人身大熱反欲近衣者熱在皮膚寒在骨髓也身大<lb/>
寒反不欲近衣者寒在皮膚熱在骨髓也<lb/>
<pb n="KR3e0097_WYG_003-37a"/>
　<hi>此種寒熱既非感冒亦非傷寒其淺深有皮膚骨髓之殊其乆暫有歳月之異輕者有似感冒重者即變</hi>
　<hi>骨蒸所以内經以後諸書寒熱自有方論不入傷寒等法大段以清營中之熱為主其或有風有痰有積</hi>
　<hi>有瘀者則隨症消息之可也</hi>
　　寒熱方<lb/>
四時加減柴胡湯<hi>金匱</hi>治五臟寒熱<lb/>
　柴胡　　白术<hi>各八分</hi>大腹梹榔<hi>四枚并/皮子用</hi>陳皮<hi>五分</hi>生<lb/>
　薑<hi>五分</hi>桔梗<hi>七分</hi>已上冬三月柴胡稍多春三月減<lb/>
　白术増枳實夏三月又増甘草仍用枳實白术秋三<lb/>
<pb n="KR3e0097_WYG_003-37b"/>
　月同冬三月惟陳皮稍多<lb/>
　右各㕮咀分為三貼一貼以水三升煮取二升分温<lb/>
　三服如人行四五里進一服渣再合煎一服<hi>治寒熱總不能</hi>
　<hi>外柴胡去寒熱乆者必有積滯  分讀  聲二錢半為一分</hi>
天行熱病方<hi>外臺</hi>療天行三日外至七日不歇内熱令<lb/>
　人更相染著主大青消毒湯<lb/>
　大青<hi>四兩</hi>香豉<hi>八合熬/綿褁</hi>亁葛　　梔子<hi>各四/兩</hi>生地<hi>一升</hi>
　<hi>切</hi>芒硝<hi>三兩</hi>
<pb n="KR3e0097_WYG_003-38a"/>
　右六味切以水五升煮取二升半去滓下芒硝分三<lb/>
　服　一方有石膏八兩忌蕪荑熱麺酒蒜等物<hi>此方專清</hi>
　<hi>陽明之熱</hi>
苦參湯<hi>千金</hi>療天行熱病五六日以上宜服<lb/>
　苦參<hi>三兩</hi>黄芩<hi>二兩/</hi>生地黄<hi>八兩</hi>
　右三味切以水八升煮取二升去滓温服半升日再<lb/>
　服忌蕪荑<lb/>
凝雪湯<hi>外臺</hi>療天行毒病七八日熱積胸中煩亂欲死<lb/>
<pb n="KR3e0097_WYG_003-38b"/>
　芫花<hi>一升</hi>
　右一味以水三升煮取一升半漬故布薄胸上不過<lb/>
　再三薄熱則除當温四肢䕶厥逆也<hi>按本草芫花能治蠱毒消胸中</hi>
　<hi>痰水</hi>
大黄湯<hi>外臺</hi>療天行五六日不解頭痛壯熱四肢煩疼<lb/>
　不得飲食<lb/>
　大黄<hi>胃</hi>　黄連<hi>心肝/</hi>黄柏<hi>腎/</hi>　梔子<hi>肺各半兩擘</hi>
　右四味以水八升煮六七沸内䜴一升葱白七莖煮<lb/>
<pb n="KR3e0097_WYG_003-39a"/>
　取三升去滓分三服此許推然方神良又療傷寒已<lb/>
　五六日頭痛壯熱四肢煩疼取汗並宜老小忌猪肉<lb/>
　冷水<hi>此三黄湯之變能除六經之熱</hi>
桃葉熏身法<hi>外臺</hi>
　水一石煮桃葉取七斗以薦席自圍衣被蓋上安桃<lb/>
　湯於牀簀下取熱自熏停少時當雨汗汗遍去湯待<lb/>
　歇速粉之并炙大椎則愈<lb/>
　<hi>按寒熱之因千變萬殊有屬外感有屬内傷而外感内傷之中又各不同其外有屬痰飲有屬瘀血有屬</hi>
<pb n="KR3e0097_WYG_003-39b"/>
　<hi>積聚有屬敗症不可勝舉其治法各詳於本病條下當細審之此只録時行熱病之數方耳</hi>
霍亂<hi>附轉筋</hi>
　　傷寒論<lb/>
問曰病有霍亂者何答曰嘔吐而利名曰霍亂問曰病<lb/>
發熱頭痛身疼惡寒吐利者此屬何病答曰此名霍亂<lb/>
自吐下又利止復更發熱也　傷寒其脈㣲澁者本是<lb/>
霍亂今是傷寒却四五日至隂經上轉入隂必利本嘔<lb/>
下利者不可治也欲似大便而反失氣仍不利者屬陽<lb/>
<pb n="KR3e0097_WYG_003-40a"/>
明也便必鞕十三日愈所以然者經盡故也下利後當<lb/>
便鞕鞕則能食者愈今反不能食則後經中頗能食復<lb/>
過一經能食過之一日當愈不愈者不屬陽明也吐利<lb/>
發汗脈平小煩者以新虚不勝榖氣也<hi>此霍亂是傷寒變症與霍亂本</hi>
<hi>症㣲别</hi>
　　病源<lb/>
霍亂者由人温凉不調隂陽清濁二氣有相干亂之時<lb/>
其亂在於腸胃之間者因遇飲食而變發則心腹絞痛<lb/>
<pb n="KR3e0097_WYG_003-40b"/>
其有先心痛者則先吐先腹痛者則先利心腹並痛者<lb/>
則吐利俱發挾風而實者身發熱頭痛體疼而復吐利<lb/>
虚者但吐利心腹刺痛而已亦有飲酒食肉腥膾生冷<lb/>
過度因居處不節或露卧濕地或當風取凉而風冷之<lb/>
氣歸於三焦傳於脾胃脾胃得冷則不磨不磨則水榖<lb/>
不消化亦令清濁二氣相干脾胃虚弱便則吐利水榖<lb/>
不消則心腹脹滿皆成霍亂　霍亂脈大可治㣲細不<lb/>
可治霍亂吐下脈㣲遲氣息劣口不欲言者不可治<hi>此霍</hi>
<pb n="KR3e0097_WYG_003-41a"/>
<hi>亂之正病言之最詳</hi>
亁霍亂者是冷氣搏於腸胃致飲食不消但腹滿煩亂<lb/>
絞痛短氣其腸胃先挾實故不吐利名為亁霍亂也<lb/>
霍亂而轉筋者由冷氣入於筋故也冷入於足之三隂<lb/>
三陽則脚轉筋入於手之三隂三陽則手轉筋隨冷所<lb/>
入之筋筋則轉轉者皆由邪冷之氣擊動其筋而移轉<lb/>
也<lb/>
　<hi>按轉筋之病金匱有雞屎白散一方附脚氣條下而轉筋之症不一有平時常轉筋者有霍亂而轉筋者</hi>
<pb n="KR3e0097_WYG_003-41b"/>
　<hi>并有轉筋入腹者當用木𤓰呉茱茰等藥及外治湯熨之法以偹選擇</hi>
　　霍亂轉筋方<lb/>
五苓散　　霍亂頭痛發熱多欲飲水者主之寒多不<lb/>
　用水者理中丸主之<hi>二方俱傷寒論見通治</hi>
理中丸　<hi>此是寒霍亂之方百不得一者也誤用者害不旋踵</hi>
　加減法　若臍上築者腎氣動也去术加桂四兩<lb/>
　吐多去术加生薑三兩　下多者還用术　悸者加<lb/>
　茯苓二兩　渇欲得水者加术足前成四兩半　腹<lb/>
<pb n="KR3e0097_WYG_003-42a"/>
　中痛者加人參足前成四兩半　寒者加亁薑成四<lb/>
　兩半　腹滿者去术加附子一枚　服湯後如食頃<lb/>
　飲熱粥一升許㣲自温勿發掲衣服<lb/>
霍亂轉筋入腹極鹹作鹽湯於糟中煖漬之則差<hi>千金</hi>
又方　　以醋煮青布㩉脚膝冷復易之<lb/>
又方<hi>千金翼</hi>治霍亂轉筋兩臂及脚胸脇諸轉筋並主之<lb/>
　香薷一把水煮令極濃服二三升即差青木香亦佳<lb/>
廣濟髙良薑湯<hi>外臺</hi>治霍亂吐痢轉筋入腹<lb/>
<pb n="KR3e0097_WYG_003-42b"/>
　髙良薑<hi>四兩</hi>桂心<hi>各四兩</hi>
　右二味以水七升煮取二升去滓分三服<hi>此亦治寒霍亂之方</hi>
霍亂轉筋入腹方<hi>外臺</hi>
　木𤓰子根皮合煎湯服之<lb/>
茱茰湯<hi>外臺</hi>療霍亂轉筋不止<lb/>
　呉茱茰<hi>一升</hi>甘草　　亁薑<hi>各二/兩泡</hi>蓼子<hi>一把/</hi>亂髪<hi>一兩</hi>
　<hi>燒</hi>桂心<hi>二兩</hi>
　右六味以水七升煮取二升三合去滓分温三服<lb/>
<pb n="KR3e0097_WYG_003-43a"/>
灸法<hi>外臺</hi>以手拗所患脚大拇指當脚心急筋上七壯<lb/>
　　又灸當足大拇指聚筋上七壯　又灸足大拇指<lb/>
　下約中一壯　又灸湧泉入腹者灸臍左二寸十四<lb/>
　壯　又灸股中大筋上隂一寸　轉筋四逆者灸兩<lb/>
　乳根黒際各一壯　轉筋欲死者灸臍上一寸十四<lb/>
　壯<lb/>
藿香正氣散<hi>局方</hi>一元散<hi>河間/</hi>蘇合香丸<hi>局方</hi>香薷飲<lb/>
<hi>局方俱見通治</hi>
<pb n="KR3e0097_WYG_003-43b"/>
痓<lb/>
　　金匱<lb/>
太陽病發熱無汗反惡寒者名曰剛痓<hi>一作痙餘同</hi>太陽病<lb/>
發熱汗出而不惡寒名曰柔痓　太陽病發熱脈沉而<lb/>
細者名曰痓為難治　太陽病發汗太多因致痓　夫<lb/>
風病下之則痓復發汗必拘急　瘡家雖身疼痛不可<lb/>
發汗汗出則痓　病者身熱足寒頸項強急惡寒時頭<lb/>
熱面赤目赤獨頭動摇卒口噤背反張者痓病也若發<lb/>
<pb n="KR3e0097_WYG_003-44a"/>
其汗者寒濕相得其表益虚即惡寒甚發其汗已其脈<lb/>
如蛇　暴腹脹大者為欲解脈如故反伏弦者痓　夫<lb/>
痓脈按之𦂳如弦直上下行　痓病有炙瘡難治　太<lb/>
陽病其症備身體強几几然脈反沉遲此為痓　太陽<lb/>
病無汗而小便反多氣上衝胸口噤不得語欲作剛痓<lb/>
　痓為病胸滿口噤卧不著席脚攣急必介齒<lb/>
　　痓方<lb/>
栝蔞桂枝湯<hi>金匱</hi>太陽病其症備身體強几几然脈反<lb/>
<pb n="KR3e0097_WYG_003-44b"/>
　沉遲此湯主之<lb/>
　栝蔞根<hi>二兩</hi>桂枝　　芍藥<hi>各三/兩</hi>甘草<hi>二兩/</hi>生薑<hi>三</hi>
　<hi>兩</hi>大棗<hi>十二枚</hi>
　右六味以水九升煮取三升分温三服取㣲汗汗不<lb/>
　出食頃啜熱粥法<lb/>
麻黄加獨活防風湯<hi>金匱</hi>治剛痓<lb/>
　麻黄　　桂枝<hi>各一兩</hi>芍藥<hi>三兩/</hi>甘草<hi>半兩</hi>獨活<lb/>
　防風<hi>各一兩</hi>
<pb n="KR3e0097_WYG_003-45a"/>
　右六味毎服一兩水煎<lb/>
　<hi>痓病乃傷寒壊症小兒得之猶有愈者其餘則百難療一其實者或有因下而得生虚者竟無治法金匱</hi>
　<hi>諸方見效絶少</hi>
葛根湯<hi>金匱</hi>大承氣湯<hi>金匱/</hi>桂枝加葛湯<hi>有汗用見傷寒門</hi>小<lb/>
續命湯<hi>見中風門</hi>
癃閉利淋<lb/>
　　靈素<lb/>
靈本輸篇三焦手少陽之脈入絡膀胱約下焦實則閉<lb/>
<pb n="KR3e0097_WYG_003-45b"/>
癃虚則遺溺　五味篇酸走筋多食之令人癃<lb/>
素宣明五氣論膀胱不利為癃不約為遺溺　氣厥論<lb/>
胞移熱於膀胱則癃溺血　骨空論督脈為病癃痔遺<lb/>
溺<lb/>
　　金匱<lb/>
淋之為病小便如粟狀小腹弦急痛引臍中　淋家不<lb/>
可發汗發汗則必便血　熱在下焦者則尿血亦令淋<lb/>
秘不通　小便不利者有水氣其人苦渇<lb/>
<pb n="KR3e0097_WYG_003-46a"/>
　　病源<lb/>
石淋　淋而出石也腎主水水結則化為石<lb/>
氣淋　腎虚膀胱熱氣脹所為也<lb/>
膏淋　淋而有肥狀似膏故謂之膏淋亦曰肉淋此腎<lb/>
虚不能制於肥液故與小便俱出也<lb/>
勞淋　謂勞傷腎氣而生熱成淋也<lb/>
血淋　熱淋之甚者則尿血心主血血之行身通遍經<lb/>
絡循環腑臟勞甚則散失其常經溢滲入胞而成血淋<lb/>
<pb n="KR3e0097_WYG_003-46b"/>
也<lb/>
胞轉　其病狀臍下急痛小便不通是也或因小便應<lb/>
下而強忍之或為寒熱所迫此二者俱合水氣還上氣<lb/>
於胞使胞屈别不得充張外水應入不得入内溲應出<lb/>
不得出外内相壅塞故令不通病至四五日乃有致死<lb/>
者飽食訖應小便而忍之或飽食訖而走馬或小便急<lb/>
疾走或忍水入房皆令胞轉或胞落並致死<hi>數便為癃絶不便為</hi>
<hi>胞轉</hi>
<pb n="KR3e0097_WYG_003-47a"/>
尿床　小便乃水液之餘從膀胱入於胞夜卧則陽氣<lb/>
衰伏不能制於隂所以隂氣獨發於眠睡不覺尿出也<lb/>
　　癃閉利淋方<lb/>
栝蔞瞿麥圓<hi>金匱</hi>小便不利者有水氣其人苦渇此主<lb/>
　之<lb/>
　栝蔞根<hi>二兩</hi>茯苓<hi>三兩/</hi>薯蕷<hi>三兩/</hi>附子<hi>一枚/泡</hi>瞿麥<hi>一</hi>
　<hi>兩</hi>
　右五味末之煉蜜丸梧子大飲服三丸日三服不知<lb/>
<pb n="KR3e0097_WYG_003-47b"/>
　増至七八丸以小便利腹中温為知<lb/>
滑石白魚散<hi>金匱</hi>主小便不利<lb/>
　滑石<hi>二分</hi>亂髮<hi>二分/燒</hi>白魚<hi>二分</hi>
　右三味杵為散飲服半錢七日三服<lb/>
茯苓戎鹽湯<hi>金匱</hi>小便不利主之<lb/>
　茯苓<hi>半斤</hi>白术<hi>二兩/</hi>戎鹽<hi>一枚彈丸大</hi>
　右三味以水五升煮取三升分温三服<lb/>
猪苓湯<hi>金匱</hi>脈浮發熱渇欲飲水小便不利者主之<lb/>
<pb n="KR3e0097_WYG_003-48a"/>
　猪苓<hi>去皮</hi>茯苓　　阿膠　　滑石　　澤㵼<hi>各一兩</hi>
　右五味以水四升先煮四味取二升去滓内膠烊消<lb/>
　温服七合日三服<hi>此蓄飲之症</hi>
治諸種淋方<hi>千金</hi>
　葵根<hi>八兩</hi>茅根　　石首魚頭口<hi>各三兩宜/用頭中骨</hi>甘草<hi>一</hi>
　<hi>兩</hi>通草<hi>二兩/</hi>貝子<hi>五合/</hi>天麻根<hi>五兩</hi>
　右七味㕮咀以水一斗二升煮取五升分五服日三<lb/>
　夜二亦主石淋<hi>治石淋尤切</hi>
<pb n="KR3e0097_WYG_003-48b"/>
石葦散<hi>千金</hi>治血淋<lb/>
　石葦　　當歸　　蒲黄　　芍藥<lb/>
　右四味各等分治下篩酒服方寸七日三<lb/>
胞轉方<hi>千金翼</hi>治丈夫女人胞轉不得小便八九日者<lb/>
　滑石<hi>一斤</hi>寒水石<hi>一兩/碎</hi>葵子<hi>一升</hi>
　右三味以水一斗煮取五升盡服即利<lb/>
療小便難方<hi>本事方</hi>治便難小腹脹不急治殺人<lb/>
　用葱白三斤細剉炒令熱以帕子褁分作二處更替<lb/>
<pb n="KR3e0097_WYG_003-49a"/>
　運臍下即通<lb/>
石葦散<hi>局方</hi>治膀胱有熱淋瀝不宣或尿如豆汁或便<lb/>
　出砂石並治之<lb/>
　木通<hi>剉二兩</hi>石葦<hi>二兩去毛</hi>滑石　　白术　　瞿麥<lb/>
　芍藥　　葵子<hi>各三兩</hi>當歸　　甘草<hi>炙</hi>　王不留行<lb/>
　右為細末毎服二錢小麥湯調下食前日二三服<lb/>
藕蜜煎<hi>養老書</hi>治老人淋病小便不利痛悶之極<lb/>
　藕汁<hi>五合</hi>白蜜<hi>五合/</hi>生地黄汁<hi>一升</hi>
<pb n="KR3e0097_WYG_003-49b"/>
　右相和㣲火煎之令如餳空心含半匙漸漸下飲食<lb/>
　忌熱食炙肉<hi>此方亦治血淋</hi>
治石淋方<hi>千金翼</hi>
　車前子<hi>二升</hi>絹袋貯以水八升煮取三升空腹頓服<lb/>
　之須㬰當下石子宿勿食服之良<lb/>
治熱淋方<hi>千金翼</hi>
　白茅根<hi>四斤</hi>以水一斗五升煮取五升毎服一升日<lb/>
　三夜二<lb/>
<pb n="KR3e0097_WYG_003-50a"/>
四汁飲　　治熱淋小便赤濇疼痛<lb/>
　蔔萄<hi>取自然汁</hi>生藕<hi>取汁/</hi>生地<hi>取汁/</hi>白蜜<hi>各五合</hi>
　右和匀先把一盞銀器石器内慢火熬沸不拘時温<lb/>
　服<lb/>
牛膝膏　　治死血作淋<lb/>
　桃仁<hi>去皮尖</hi>歸尾<hi>各一/兩</hi>牛膝<hi>四兩酒/浸一宿</hi>赤芍　　生地<hi>各一</hi>
　<hi>兩半</hi>水十鍾㣲火煎至二碗入麝香少許分四次空心<lb/>
　服如夏月用凉水換此膏不壊<lb/>
<pb n="KR3e0097_WYG_003-50b"/>
八正散<hi>寳鑑</hi>治諸淋<lb/>
　瞿麥　　梔子　　萹蓄　　大黄　　滑石<lb/>
　木通　　車前子　　甘草<hi>各一錢</hi>加燈心一錢煎服<lb/>
治小便失禁方<hi>千金</hi>以水三升煮雞腸取一升分三服<lb/>
家韭子丸　　治遺溺及陽氣衰敗白濁遺精<lb/>
　家韭子<hi>炒六兩</hi>鹿茸<hi>四兩/酥炙</hi>肉蓯蓉<hi>酒浸/</hi>牛膝<hi>酒浸</hi>熟地<lb/>
　　　當歸<hi>各二兩</hi>兔絲子<hi>酒浸/</hi>巴㦸<hi>各一兩半</hi>杜仲　　石<lb/>
　斛　　桂心　　亁薑<hi>各一兩</hi>
<pb n="KR3e0097_WYG_003-51a"/>
　右為末酒糊丸桐子大毎服五十丸加至百丸食前<lb/>
　鹽湯温酒任下小兒遺尿者多因胞寒亦陽氣不足<lb/>
　也别作小丸服<lb/>
夜多小便方<hi>千金翼</hi>治膀胱冷故小便至夜獨多<lb/>
　雞腸<hi>五具治如食法</hi>羊腎<hi>一具去脂/並令亁</hi>赤石脂<hi>六兩/</hi>龍骨<hi>三兩</hi>
　肉蓯蓉<hi>四兩</hi>川連<hi>五兩/</hi>桂心<hi>二兩</hi>
　右七味為末毎服方寸七日二服五日中作羊腎炙<lb/>
　一劑十日外作羊腎臛香味如常食飽與之<lb/>
<pb n="KR3e0097_WYG_003-51b"/>
猪肚丸　　治小便頻數<lb/>
　猪肚<hi>一個蓮子一升同煮一同去皮心焙亁為末</hi>舶上茴香<hi>五錢</hi>破故紙<lb/>
　<hi>一兩鹽水炒</hi>川練子<hi>酒炒去/核一兩</hi>母丁香<hi>三錢/</hi>加桑螵蛸<hi>一兩尤效</hi>
　蜜丸桐子大毎服五十丸空心温酒送下<lb/>
縮泉丸　　治脬氣不足小便頻多<lb/>
　烏藥　　益智仁<hi>各等分</hi>
　右二味為末酒煮山藥糊丸如梧子大毎服五十丸<lb/>
　空心鹽湯送下<hi>一方有覆盆子</hi>
<pb n="KR3e0097_WYG_003-52a"/>
治尿床<hi>千金</hi>取雞肶脛一具并腸燒末酒服男雌女雄<lb/>
威喜丸<hi>見通治</hi>蒲灰散<hi>見水/腫</hi>龍腦雞蘇丸<hi>治五淋血崩見通治</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0097_WYG_003-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘭臺軌範卷三<lb/>
</p>
<p>
</p>
  </div>
</body>
</text>
</TEI>
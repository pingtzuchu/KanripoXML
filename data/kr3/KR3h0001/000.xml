<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古畫品録</head> <lb/>
    <p>
<pb n="KR3h0001_WYG_000-1a"/>
欽定四庫全書　　　　　子部八<lb/>
　提要<lb/>
　　古畫品録　　　　　　藝術類一<hi>書畫之屬</hi>
　　　　<hi>臣</hi>等謹案古畫品録南齊謝赫撰凡一卷等<lb/>
　　　　差畫家之優劣分為六品晁氏讀書志謂分<lb/>
　　　　四品者誤也大抵謂畫有六法兼善者難自<lb/>
　　　　陸探微以下以次品第各為序引其意頗矜<lb/>
　　　　慎得二十七人陳姚最嘗譏其未允謂如長<lb/>
<pb n="KR3h0001_WYG_000-1b"/>
　　　　康之美擅髙往筞矯然獨步終始無雙列於<lb/>
　　　　下品尤所未安李嗣真亦譏其黜衛進曺有<lb/>
　　　　涉貴耳之論然所言六法畫家宗之至今實<lb/>
　　　　千載不能易也<lb/>
　　書品　　　　　　　　藝術類一<hi>書畫之屬</hi>
　　　　<hi>臣</hi>等謹案書品一卷梁庾肩吾撰肩吾字子<lb/>
　　　　慎新野人起家晉安王國常侍元帝時官至<lb/>
　　　　度支尚書事蹟具梁書文學𫝊是書載漢至<lb/>
<pb n="KR3h0001_WYG_000-2a"/>
　　　　齊梁能真草者一百二十八人分為九品毎<lb/>
　　　　品各繫以論而以總序冠于前考竇臮述書<lb/>
　　　　賦稱肩吾通塞并乏天性工歸文華拙見草<lb/>
　　　　正徒聞師阮何至遼夐使鉛刀之均鋒稱並<lb/>
　　　　利而則佞云云其于肩吾書學不甚推許又<lb/>
　　　　其論述作一條稱庾中庶品格拘于文華則<lb/>
　　　　于是書亦頗致不滿然其論列多有理致究<lb/>
　　　　不失先民典型如序稱𨽻體發源秦時𨽻人<lb/>
<pb n="KR3h0001_WYG_000-2b"/>
　　　　下邽程邈所作始皇見而重之以奏事繁多<lb/>
　　　　篆字難製遂作此法故曰𨽻書今時正書是<lb/>
　　　　也此足證歐陽修以八分為𨽻之誤惟唐之<lb/>
　　　　魏徵與肩吾時代邈不相及而並列其間殊<lb/>
　　　　為顛舛故王士禎居易録詆毛晉刋板之訛<lb/>
　　　　又序稱一百二十八人而書中所列實止一<lb/>
　　　　百二十三人數亦不符殆後人已有所増削<lb/>
　　　　然張彦逺法書要録全載此書已同此本併<lb/>
<pb n="KR3h0001_WYG_000-3a"/>
　　　　魏徵之謬亦同則其米久矣<lb/>
　　續畫品　　　　　　　藝術類一<hi>書畫之屬</hi>
　　　　<hi>臣</hi>等謹案續畫品一卷舊本題陳吴興姚最<lb/>
　　　　撰今考書中稱梁元帝為湘東殿下則作是<lb/>
　　　　書時猶在江陵即位之前盖梁人而入陳者<lb/>
　　　　猶玉臺新咏作於梁簡文在東宫時而今本<lb/>
　　　　皆題陳徐陵耳其書繼謝赫古畫品而作而<lb/>
　　　　以赫所品髙下多失其實故但叙時代不分<lb/>
<pb n="KR3h0001_WYG_000-3b"/>
　　　　品目所録始於梁元帝終於解蒨凡二十人<lb/>
　　　　各為論斷中嵇寶鈞聶松合一論釋僧珍僧<lb/>
　　　　覺合一論釋迦佛陀吉底俱摩羅菩提合一<lb/>
　　　　論凡為論十六則名下間有附注如湘東殿<lb/>
　　　　下條注曰梁元帝初封湘東王嘗畫芙蓉圗<lb/>
　　　　醮鼎圗毛棱條下注曰恵秀姪尚似是最之<lb/>
　　　　本文至張僧繇條下注曰五代梁時吴興人<lb/>
　　　　則决不出最手盖皆後人所益也凡所論斷<lb/>
<pb n="KR3h0001_WYG_000-4a"/>
　　　　多不過五六行少或止於三四句而出以儷<lb/>
　　　　詞氣體雅雋確為唐以前語非後人所能依<lb/>
　　　　託也乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3h0001_WYG_000-5a"/>
欽定四庫全書<lb/>
　古畫品録<lb/>
　　　　　　　　　　　　南齊　謝赫　撰<lb/>
夫畫品者蓋衆畫之優劣也圖繪者莫不明勸戒著升<lb/>
沈千載寂寥披圖可鑒雖畫有六法罕能盡該而自古<lb/>
及今各善一節六法者何一氣韻生動是也二骨法用<lb/>
筆是也三應物象形是也四隨類賦彩是也五經營位<lb/>
置是也六傳移模寫是也唯陸探微衞協備該之矣然<lb/>
<pb n="KR3h0001_WYG_000-5b"/>
迹有巧拙藝無古今謹依遠近隨其品第裁成序引故<lb/>
此所述不廣其源但傳出自神仙莫之聞見也<lb/>
　第一品<hi>五人</hi>
　　陸探微<hi>事五代宋明帝吳人</hi>
窮理盡性事絶言象包前孕後古今獨立非復激揚所<lb/>
能稱贊但價重之極乎上上品之外無他寄言故屈標<lb/>
第一等<lb/>
　　曹不興<hi>五代吳時事孫權吳興人</hi>
<pb n="KR3h0001_WYG_000-6a"/>
不興之迹殆莫復傳唯秘閣之内一龍而已觀其風骨<lb/>
名豈虚成<lb/>
　　衞協<hi>五代晉時</hi>
占畫之畧至協始精六法之中迨為兼善雖不説備形<lb/>
妙頗得壯氣陵跨羣雄曠代絶筆<lb/>
　　張墨　荀朂<lb/>
風範氣候極妙參神但取精靈遺其骨法若拘以體物<lb/>
則未見精粹若取之象外方厭髙腴可謂微妙也<lb/>
<pb n="KR3h0001_WYG_000-6b"/>
　第二品<hi>三人</hi>
　　顧駿之<lb/>
神韻氣力不逮前賢精微謹細有過徃哲始變古則今<lb/>
賦彩製形皆創新意若包犧始更卦體史籀初改書法<lb/>
常結搆層樓以為畫所風雨炎燠之時故不操筆天和<lb/>
氣爽之日方乃染毫登樓去梯妻子罕見畫蟬雀駿之<lb/>
始也宋大明中天下莫敢競矣<lb/>
　　陸綏<lb/>
<pb n="KR3h0001_WYG_000-7a"/>
體韻遒舉風彩飄然一㸃一拂動筆皆竒傳世蓋少所<lb/>
謂希見卷軸故為寶也<lb/>
　　袁蒨<lb/>
比方陸氏最為髙逸象人之妙亞美前賢但志守師法<lb/>
更無新意雖和璧微玷豈貶十城之價也<lb/>
　第三品<hi>九人</hi>
　　姚曇度<lb/>
畫有逸方巧變鋒出<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魁神鬼皆能絶妙竒正咸宜雅<lb/>
<pb n="KR3h0001_WYG_000-7b"/>
鄭兼善莫不俊㧞出人意表天挺生知非學所及雖纎<lb/>
微長短徃徃失之而輿皁之中莫與為匹豈直棟梁蕭<lb/>
艾可搪揬璵璠者哉<lb/>
　　顧愷之<hi>五代晉時晉陵無錫人字長康小字虎頭</hi>
除體精微筆無妄下但跡不逮意聲過其實<lb/>
　　毛惠遠<lb/>
畫體周贍無適弗該出入窮竒縱横逸筆力遒韻雅超<lb/>
邁絶倫其揮霍必也極妙至於定質塊然未盡其善神<lb/>
<pb n="KR3h0001_WYG_000-8a"/>
鬼及馬泥滯於體頗有拙也<lb/>
　　夏曕<lb/>
雖氣力不足而精彩有餘擅名遠代事非虛矣<lb/>
　　戴逵<lb/>
情韻連綿風趣巧拔善圖賢聖百工所範荀衞已後實<lb/>
為領袖及乎子顒能繼其美<lb/>
　　江僧寶<lb/>
斟酌袁陸親漸朱藍用筆骨梗甚有師法像人之外非<lb/>
<pb n="KR3h0001_WYG_000-8b"/>
其所長也<lb/>
　　吳暕<lb/>
體法雅媚製置才巧擅美當年有聲京洛<lb/>
　　張則<lb/>
意思横逸動筆新竒師心獨見鄙於綜採變巧不竭若<lb/>
環之無端景多觸目謝題徐落云此二人後不得預焉<lb/>
　　陸杲<lb/>
體致不凡跨邁流俗時有合作徃徃出人㸃畫之間動<lb/>
<pb n="KR3h0001_WYG_000-9a"/>
流恢復傳於後者殆不盈握桂枝一芳足徴本性流液<lb/>
之素難効其功<lb/>
　第四品<hi>五人</hi>
　　蘧道愍　章繼伯<lb/>
竝善寺壁兼長畫扇人馬分數毫釐不失别體之妙亦<lb/>
為入神<lb/>
　　顧寶先<lb/>
全法陸家事之宗稟方之袁蒨可謂小巫<lb/>
<pb n="KR3h0001_WYG_000-9b"/>
　　王微　史道碩<hi>五代晉時</hi>
竝師荀衞各體善能然王得其細史傳其真細而論之<lb/>
景𤣥為劣<lb/>
　第五品<hi>三人</hi>
　　劉頊<lb/>
用意綿宻畫體簡細而筆跡困弱形製單省其於所長<lb/>
婦人為最但纎細過度翻更失真然觀察詳審甚得姿<lb/>
態<lb/>
<pb n="KR3h0001_WYG_000-10a"/>
　　晉明帝<hi>諱紹元帝長子師王廙</hi>
雖畧於形色頗得神氣筆跡超越亦有竒觀<lb/>
　　劉紹祖<lb/>
善於傳寫不閑其思至於雀鼠筆迹歴落徃徃出羣時<lb/>
人為之語號曰移畫然述而不作非畫所先<lb/>
　第六品<hi>二人</hi>
　　宋炳<lb/>
炳明於六法迄無適善而含毫命素必有損益跡非凖<lb/>
<pb n="KR3h0001_WYG_000-10b"/>
的意足師倣<lb/>
　　丁光<lb/>
雖擅名蟬雀而筆跡輕羸非不精謹乏於生氣<lb/>
　<lb/>
　<lb/>
　<lb/>
　<lb/>
　古畫品録<lb/>
</p>
<p>
</p>
  </div>
</body>
</text>
</TEI>
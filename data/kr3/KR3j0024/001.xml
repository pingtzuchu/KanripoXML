<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0024_SBCK_001-1a"/>
獨斷卷上<lb/>
　　　　　　　　漢左中郎將陳留蔡邕撰<lb/>
漢天子正號曰皇帝自稱曰朕臣民稱之曰陛下其言<lb/>
曰制詔史官記事曰上車馬衣服器械百物曰乗輿所<lb/>
在曰行在所所居曰禁中後曰省中印曰璽所至曰幸<lb/>
所進曰御其命令一曰䇿書二曰制書三曰詔書四曰<lb/>
戒書<lb/>
皇帝皇王后帝皆君也上古天子庖犧氏神農氏稱皇<lb/>
堯舜稱帝夏殷周稱王秦承周末為漢驅除自以徳兼<lb/>
三王功包五帝故以為號漢髙祖受命功徳宜之因而<lb/>
<pb n="KR3j0024_SBCK_001-1b"/>
不攺也<lb/>
王者至尊四號之别名<lb/>
王畿内之所稱王有天下故稱王<lb/>
天王諸夏之所稱天下之所歸徃故稱天王<lb/>
天子夷狄之所稱父天母地故稱天子<lb/>
天家百官小吏之所稱天子無外以天下為家故稱天家<lb/>
天子正號之别名<lb/>
皇帝至尊之稱皇者煌也盛徳煌煌無所不照帝者諦<lb/>
也能行天道事天審諦故稱皇帝<lb/>
朕我也古者尊卑共之貴賤不嫌則可同號之義也堯<lb/>
<pb n="KR3j0024_SBCK_001-2a"/>
曰朕在位七十載臯陶與帝舜言曰朕言惠可底行屈<lb/>
原曰朕皇考此其義也至秦天子獨以為稱漢因而不<lb/>
攺也<lb/>
陛下者陛階也所由升堂也天子必有近臣執兵陳於<lb/>
陛側以戒不虞謂之陛下者群臣與天子言不敢指斥<lb/>
天子故呼在陛下者而告之因卑達尊之意也上書亦<lb/>
如之及群臣士庶相與言曰殿下閤下執事之屬皆此<lb/>
類也<lb/>
上者尊位所在也太史令司馬遷記事當言帝則依違<lb/>
但言上不敢渫瀆言尊號尊王之義也<lb/>
<pb n="KR3j0024_SBCK_001-2b"/>
乗輿出於律律曰敢盗乗輿服御物謂天子所服食者<lb/>
也天子至尊不敢渫瀆言之故託之於乗輿乗猶載也<lb/>
輿猶車也天子以天下為家不以京師宫室為常處則<lb/>
當乗車輿以行天下故群臣託乗輿以言之或謂之車<lb/>
駕<lb/>
天子自謂曰行在所猶言今雖在京師行所至耳巡狩<lb/>
天下所奏事處皆為宫在京師曰奏長安宮在泰山則<lb/>
曰奏奉髙宫唯當時所在或曰朝廷亦依違尊者所都<lb/>
連舉朝廷以言之也親近侍從官稱曰大家百官小吏<lb/>
稱曰天家<lb/>
<pb n="KR3j0024_SBCK_001-3a"/>
禁中者門户有禁非侍御者不得入故曰禁中孝元皇<lb/>
后父大司馬陽平侯名禁當時避之故曰省中今宜攺<lb/>
後遂無言之者<lb/>
璽者印也印者信也天子以玉螭虎紐古之尊卑共之<lb/>
月令曰固封璽春秋左氏傳曰魯襄公在楚季武子使<lb/>
公冶問璽書追而與之此諸侯大夫印稱璽者也衛宏<lb/>
曰秦以前民皆以金玉爲印龍虎紐唯其所好然則秦<lb/>
以來天子獨以印稱璽又獨以玉群臣莫敢用也<lb/>
幸者宜幸也世俗以幸為僥倖車駕所至民臣被其徳<lb/>
澤以僥倖故曰幸也先帝故事所至見長吏三老官屬<lb/>
<pb n="KR3j0024_SBCK_001-3b"/>
親臨軒作樂賜食皁帛越巾加珮帶民爵有級數或賜<lb/>
田租之半是故謂之幸皆非其所當得而得之王仲任<lb/>
曰君子無幸而有不幸小人有幸而無不幸春秋傳曰<lb/>
民之多幸國之不幸也言民之得所不當得故謂之幸<lb/>
然則人主必慎所幸也御者進也凢衣服加於身飲食<lb/>
入於口妃妾接於寝皆曰御親愛者皆曰幸幸說從上<lb/>
章<lb/>
䇿書策者簡也禮曰不滿百丈不書於䇿其制長二尺<lb/>
短者半之其次一長一短兩編下附篆書起年月日稱<lb/>
皇帝曰以命諸侯王三公其諸侯之薨千位者亦以䇿<lb/>
<pb n="KR3j0024_SBCK_001-4a"/>
書誄謚其行而賜之加諸侯之策三公以罪免亦賜䇿<lb/>
文體如上䇿而隷書以尺一木兩行唯此為異者也<lb/>
制書帝者制度之命也其文曰制誥三公赦令贖令之<lb/>
屬是也剌史太守相劾奏申下土遷書文亦如之其徵<lb/>
為九卿若遷京師近宮則言官具言姓名其免若得罪<lb/>
無姓凡制書有印使符下逺近皆璽封尚書令印重封<lb/>
唯赦令贖令召三公詣朝堂受制書司徒印封露布下<lb/>
州郡<lb/>
詔書者詔誥也有三品其文曰告某官官如故事是為<lb/>
詔書群臣有所奏請尚書令奏之下有制曰天子荅之<lb/>
<pb n="KR3j0024_SBCK_001-4b"/>
曰可若下某官云云亦曰詔書群臣有所奏請無尚書<lb/>
令奏制之字則荅曰已奏如書本官下所當至亦曰詔<lb/>
戒書戒敕剌史太守及三邉營官被勑文曰有詔勑某<lb/>
官是為戒敕也世皆名此為䇿書失之逺矣<lb/>
凡群臣尚書於天子者有四名一曰章二曰奏三曰表<lb/>
四曰駮議<lb/>
章者需頭稱稽首上書謝恩陳事詣闕通者也<lb/>
奏者亦需頭其京師官但言稽首以聞其中者所請若<lb/>
罪法劾案公府送御史臺公卿校尉送謁者臺也<lb/>
表者不需頭上言臣某言下言臣某誠惶誠恐稽首頓<lb/>
<pb n="KR3j0024_SBCK_001-5a"/>
首死罪死罪左方下附曰某官臣某甲上文多用編兩<lb/>
行文少以五行詣尚書通者也公卿校尉諸將不言姓<lb/>
大夫以下有同姓官别者言姓章曰報聞公卿使謁者<lb/>
將大夫以下至吏民尚書左丞奏聞報可表文報已奏<lb/>
如書凡章表皆啓封其言宻事得帛囊盛<lb/>
其有疑事公卿百官會議若臺閣有所正處而獨執異<lb/>
意者曰駮議駮議曰某官某甲議以為如是下言臣愚<lb/>
戇議異其非駮議不言議異其合於上意者文報曰某<lb/>
官某甲議可<lb/>
漢承秦法群臣上書皆言昧死言王莽盜位慕古法去<lb/>
<pb n="KR3j0024_SBCK_001-5b"/>
昩死曰稽首光武因而不改朝臣曰稽首頓首非朝臣<lb/>
曰稽首再拜公卿侍中尚書衣帛而朝曰朝臣諸營校<lb/>
尉將大夫以下亦為朝臣<lb/>
王者臨撫之别名<lb/>
天子曰兆民諸侯曰萬民<hi>古之諸侯<折 t="33"/>今之令長</hi>百乘之家曰百姓<lb/>
<hi>男之國也<折 t="33"/>百乗之家子</hi>
天子所都曰京師京水也地下之衆者莫過於水地上<lb/>
之衆者莫過於人京大師衆也故曰京師也<lb/>
京師天子之畿内千里象日月日月躔次千里<lb/>
天子命令之别名<lb/>
<pb n="KR3j0024_SBCK_001-6a"/>
命岀君下臣名曰命<lb/>
令奉而行之名曰令<lb/>
政著之竹帛名曰政<lb/>
天子父事天母事地兄事日姊事月常以春分朝日於<lb/>
東門之外示有所尊訓人民事君之道也<lb/>
天子父事三老者適成於天地人也兄事五更者訓於<lb/>
五品也更者長也更相代至五也能以善道攺更已也<lb/>
又三老老謂乆也舊也壽也皆取首妻男女完具者古<lb/>
者天子親袒割牲執醬而饋三公設几九卿正履使者<lb/>
<pb n="KR3j0024_SBCK_001-6b"/>
安車輭輪送迎而至其家天子獨拜于屏明旦三老詣<lb/>
闕謝以其禮過厚故也又五更或為叟叟老稱與三老<lb/>
同義也<lb/>
三代建正之别名<lb/>
夏以十三月為正十寸為尺律中太簇言萬物始簇而<lb/>
生故以為正也<lb/>
殷以十二月為正九寸為尺律中大呂言隂氣大勝助<lb/>
黄鍾<hi>故以為正也<折 t="33"/>宣氣而萬物生</hi>
周以十一月為正八寸為尺律中黄鍾言陽氣踵黄泉<lb/>
而出故以為正也<lb/>
<pb n="KR3j0024_SBCK_001-7a"/>
三代年歳之别名<lb/>
唐虞曰載載嵗也言一歲莫不覆載故曰載也夏曰歲<lb/>
一曰稔也商曰祀周曰年閏月者所以𥙷小月之減日<lb/>
以正歳數故三年一閏五年再閏<lb/>
天子諸侯后妃夫人之别名<lb/>
天子之妃曰后后之言後也諸侯之妃曰夫人夫人之<lb/>
言扶也大夫曰孺人孺人之言屬也士曰婦人婦人之<lb/>
言服也庶人曰妻妻之言齊也公侯有夫人有世婦有<lb/>
妻有妾皇后赤綬玉璽貴人緺綟金印緺綟色似緑<lb/>
天子后立六宮之别名<lb/>
<pb n="KR3j0024_SBCK_001-7b"/>
三夫人帝嚳有四妃以象后妃四星其一明者為正妃<lb/>
三者為次妃也九嬪夏后氏増以三三而九合十二人<lb/>
春秋天子取十二夏制也二十七世婦殷人又増三九<lb/>
二十七合三十九人八十一御女周人上法帝嚳正妃<lb/>
又九九為八十一増之合百二十人也天子一取十二<lb/>
女象十二月三夫人九嬪諸侯一取九女象九州一妻<lb/>
八妾卿大夫一妻二妾士一妻一妾<lb/>
王者子封邑之差<lb/>
帝之女曰公主儀比諸侯帝之姊妹曰長公主儀比諸<lb/>
侯王異姓婦女以恩澤封者曰君比長公主<lb/>
<pb n="KR3j0024_SBCK_001-8a"/>
天子諸侯宗廟之别名<lb/>
左宗廟東曰左帝牲牢三月在外牢一月在中牢一月<lb/>
在明牢一月謂近明堂也三月一時已足肥矣徙之三<lb/>
月示其潔也<lb/>
右社稷西曰右宗廟社稷皆在庫門之内雉門之外天<lb/>
子三昭三穆與太祖之廟七七廟一壇一墠曰考廟王<lb/>
考廟皇考廟顯考廟祖考廟皆月祭之諸侯二昭二穆<lb/>
與太祖之廟五五廟一壇一墠曰考廟王考廟皇考廟<lb/>
皆月祭之<lb/>
大夫以下廟之别名<lb/>
<pb n="KR3j0024_SBCK_001-8b"/>
大夫一昭一穆與太祖之廟三三廟一壇考廟王廟四<lb/>
時祭之也士一廟降大夫二也上士二廟一壇考廟王<lb/>
考廟亦四時祭之而已自立二祀曰門曰行下士一廟<lb/>
曰考廟王考無廟而祭之所謂祖稱曰廟者也亦立二<lb/>
祀與上士同府史以下未有爵命號為庶人及庶人皆<lb/>
寝無廟四時祭於寝也周祧文武為祧四時祭之而已<lb/>
去祧為壇去壇為墠有禱焉祭之無禱乃止去墠曰鬼<lb/>
壇謂築土而無屋也<lb/>
薦考妣於適寝之所祭<lb/>
春薦韭夘夏薦麥魚秋薦黍豚冬薦稻鴈制無常牲取<lb/>
<pb n="KR3j0024_SBCK_001-9a"/>
與新物相宜而已<lb/>
天子之宗社曰泰社天子所為羣姓立社也天子之社<lb/>
曰王社一曰帝社古者有命將行師必於此社授以政<lb/>
尚書曰用命賞于祖不用命戮于社<lb/>
諸侯為百姓立社曰國社諸侯之社曰侯社　亡國之<lb/>
社古者天子亦取亡國之社以分諸侯使為社以自儆<lb/>
戒屋之奄其上使不通天柴其下使不通地自與天地<lb/>
絶也靣北向隂示㓕亡也<lb/>
大夫以下成群立社曰置社大夫不得特立社與民族<lb/>
居百姓已上則共一社今之里社是也<lb/>
<pb n="KR3j0024_SBCK_001-9b"/>
天子社稷土壇方廣五丈諸侯半之<lb/>
天子社稷皆太牢諸侯社稷皆少牢<lb/>
天子為群姓立七祀之别名<lb/>
曰司命曰中霤曰國行曰國門曰泰厲曰户曰竈<lb/>
諸侯為國立五祀之别名<lb/>
曰司命曰中霤曰國門曰國行曰公厲<lb/>
大夫以下自立三祀之别名<lb/>
曰族厲曰門曰行<lb/>
五祀之别名<lb/>
門秋為少隂其氣收成祀之於門祀門之禮北向設主<lb/>
<pb n="KR3j0024_SBCK_001-10a"/>
於門左樞户春為少陽其氣始出生養祀之於户祀户<lb/>
之禮南靣設主於門内之西行冬為太隂盛寒於水祀<lb/>
之於行在廟門外之西拔壤厚二尺廣五尺輪四尺北<lb/>
靣設主於拔上一作軷壤竈夏為太陽其氣長養祀之<lb/>
於竈祀竈之禮在廟門外之東先席于門奥西東設主<lb/>
于竈陘也中霤季夏之月土氣始盛其祀中霤霤神在<lb/>
室祀中霤設主于牖下也<lb/>
五方正神之别名<lb/>
東方之神其帝太昊其神勾芒南方之神其帝神農其<lb/>
神祝融西方之神其帝少昊其神蓐收北方之神其帝<lb/>
<pb n="KR3j0024_SBCK_001-10b"/>
顓頊其神玄㝠中央之神其帝皇帝其神后土<lb/>
六神之别名<lb/>
風伯神箕星也其象在天能興風雨師神畢星也其象<lb/>
在天能興雨明星神一曰靈星其象在天舊說曰靈星<lb/>
火星也一曰龍星火為天田厲山氏之子柱及后稷能<lb/>
殖百穀以利天下總祠此三神以報其功也漢書稱髙<lb/>
帝五年初置靈星祠后土祠位在壬地社神蓋共工氏<lb/>
之子勾龍也能平水土帝顓頊之世舉以為土正天下<lb/>
賴其功堯祠以為社凡樹社者欲令萬民加肅敬也各<lb/>
以其野所宜之木以名其社其野位在未地稷神蓋厲<lb/>
<pb n="KR3j0024_SBCK_001-11a"/>
山氏之子柱也柱能殖百穀帝顓頊之世舉以為田正<lb/>
天下賴其功周棄亦播殖百穀以稷五穀之長也因以<lb/>
稷名其神也社稷二神功同故同堂别壇俱在未位土<lb/>
地廣博不可偏覆故封社稷露之者必受霜露以達天<lb/>
地之氣樹之者尊而表之使人望見則加畏敬也先農<lb/>
神先農者蓋神農之神神農作耒耜敎民耕農至少昊<lb/>
之世置九農之官如左<lb/>
春扈氏<hi>也<折 t="33"/>扈止</hi>農正趣民耕種<hi>鶞<折 t="33"/>鳻</hi>夏扈氏農正趣民芸除<lb/>
<hi>玄<折 t="33"/>切</hi>秋扈氏農正趣民收歛<hi>蓋<折 t="33"/>切</hi>冬扈氏農正趣民蓋蔵<hi>黄<折 t="33"/>切</hi>
棘扈氏農正常謂茅氏一曰掌人百果<hi>丹<折 t="33"/>切</hi>行扈氏農正<lb/>
<pb n="KR3j0024_SBCK_001-11b"/>
晝為民驅鳥<hi>唶<折 t="33"/>唶</hi>宵扈氏農正夜為民驅獸<hi>嘖<折 t="33"/>嘖</hi>桑扈氏農<lb/>
正趣民養蠶<hi>脂<折 t="33"/>切</hi>老扈氏農正趣民收夌<hi>鷃<折 t="33"/>鷃</hi>疫神帝顓頊<lb/>
有三子生而亡去為鬼其一者居江水是為瘟鬼其一<lb/>
者居若水是為魍魎其一者居人宫室樞隅處善驚小<lb/>
兒故命方相氏黄金四目蒙以熊皮玄衣朱裳執戈揚<lb/>
楯常以嵗竟十二月從百隸及童兒而時儺以索宫中<lb/>
毆疫鬼也桃弧棘矢土鼓鼓旦射之以赤丸五糓播洒<lb/>
之以除疾殃已而立桃人葦索儋牙虎神荼鬱壘以執<lb/>
之儋牙虎神荼鬱壘二神海中有度朔之山上有桃木<lb/>
蟠屈三千里卑枝東北有鬼門萬鬼所出入也神荼與<lb/>
<pb n="KR3j0024_SBCK_001-12a"/>
鬱壘二神居其門主閱領諸鬼其惡害之鬼執以葦索<lb/>
食虎故十二月嵗竟常以先臘之夜除之也乃畫荼壘<lb/>
并懸葦索於門户以禦凶也<lb/>
四代臘之别名<lb/>
夏曰嘉平殷曰清祀周曰大蜡漢曰臘<lb/>
五帝臘祖之别名<lb/>
青帝以未臘夘祖<hi>木行<折 t="33"/>青帝大昊</hi>赤帝以戌午祖<hi>帝火行<折 t="33"/>赤帝炎</hi>白<lb/>
帝以丑臘酉祖<hi>昊金行<折 t="33"/>白帝少</hi>黑帝以辰臘子祖<hi>頊水行<折 t="33"/>黑帝顓</hi>黄帝<lb/>
以辰臘未祖<hi>后土土行<折 t="33"/>黄帝軒轅</hi>
天子大蜡八神之别名<lb/>
<pb n="KR3j0024_SBCK_001-12b"/>
蜡之言索也祭日索此八神而祭之也大同小異為位<lb/>
相對向祝曰土反其宅水歸其壑昆䖝毋作豐年若土<lb/>
歳取千百<lb/>
先嗇　司嗇　農　郵表綴　猫虎<hi>鼠虎食<折 t="33"/>猫食田</hi>
<hi>神而祭之<折 t="33"/>田豕迎其</hi>坊　水庸　昆蟲<lb/>
五祀之别名<hi>五義<折 t="33"/>杞臣</hi>
法施於民則祀以死勤事則祀以勞定國則祀能禦大<lb/>
災則祀能扞<hi>則祀<折 t="33"/>大患</hi>
六號之别名<lb/>
神號尊其名為美稱若曰皇天上帝也鬼號若曰皇祖<lb/>
<pb n="KR3j0024_SBCK_001-13a"/>
伯某祗號若曰后土地祗也牲號牛曰一元大武羊曰<lb/>
柔毛之屬齊號黍曰薌合粱曰香萁之屬也幣號玉曰<lb/>
嘉玉幣曰量弊之屬也<lb/>
凡祭宗廟禮牲之别名<lb/>
牛曰一元大武豕曰剛鬛豚曰腯肥羊曰柔毛雞曰翰<lb/>
音犬曰羮獻雉曰䟽趾兔曰明視<lb/>
凡祭號牲物異於人者所以尊鬼神也脯曰尹祭槀魚<lb/>
曰商祭鮮魚曰脡祭水曰清滌酒曰清酌黍曰薌合粱<lb/>
曰香萁稻曰嘉䟽鹽曰鹹鹺玉曰嘉玉弊曰量幣<lb/>
太祝掌六祝之辭<lb/>
<pb n="KR3j0024_SBCK_001-13b"/>
順祝順豐年也年祝求永貞也告祝祈福祥也化祝弭<lb/>
災兵也瑞祝逆時雨寧風旱也筞祝逺罪病也<lb/>
宗廟所歌詩之别名<lb/>
清廟一章八句洛邑既成諸侯朝見宗祀文王之所歌<lb/>
也　維天之命一章八句吿太平於文王之所歌也<lb/>
維清一章五句奏象武之歌也　烈文一章十三句成<lb/>
王即政諸侯助祭之所歌也　天作一章七句祝先王<lb/>
公之所歌也　昊天有成命一章七句郊祀天地之所<lb/>
歌也　我將一章十句祀文王於明堂之所歌也　時<lb/>
邁一章十五句巡守吿祭柴望之所歌也　執競一章<lb/>
<pb n="KR3j0024_SBCK_001-14a"/>
十四句祀武公之所歌也　思文一章八句祀后稷配<lb/>
天之所歌　臣工一章十句諸侯助祭遣之於廟之所<lb/>
歌也　噫嘻一章八句春夏祈穀于上帝之所歌也振<lb/>
鷺一章八句二王之後來助祭之所歌也　豐年一章<lb/>
七句蒸嘗秋冬之所歌也　有瞽一章十三句始作樂<lb/>
合諸樂而奏之所歌也　潜一章六句季冬薦魚春獻<lb/>
鮪之所歌也　雍一章十六句禘太祖之所歌也　載<lb/>
見一章十四句諸侯始見于武王廟之所歌也　有客<lb/>
一章十三句微子來見祖廟之所歌也　武一章七句<lb/>
奏大武周武所定一代之樂所歌也　閔予小子一章<lb/>
<pb n="KR3j0024_SBCK_001-14b"/>
十一句成王除武王之䘮將始即政朝於廟之所歌也<lb/>
訪落一章十二句成王謀政於廟之所歌也　敬之一<lb/>
章十二句群臣進戒嗣王之所歌也　小毖一章八句<lb/>
嗣王求忠臣助己之所歌也　載芟一章三十一句春<lb/>
耤田祈社稷之所歌也　良耜一章二十三句秋報社<lb/>
稷之所歌也　緑衣一章九句繹賔尸之所歌也　酌<lb/>
一章九句告成大武言能酌先祖之道以養天下之所<lb/>
歌也　栢一章九句師祭講武類禡之所歌也　賚一<lb/>
章六句大封於廟賜有徳之所歌也　般一章七句巡<lb/>
狩祀四嶽河海之所歌也　右詩三十一章皆天子之禮樂也<lb/>
<pb n="KR3j0024_SBCK_001-15a"/>
五等爵之别名<hi>一本云周制也</hi>
三公者天子之相相助也助理天下其地封百里侯者<lb/>
候也候逆順也其地方百里伯者白也明白於徳其地<lb/>
方七十里子者滋也奉天王之恩徳其地方五十里男<lb/>
者任也立功業以化民其地方五十里<lb/>
守者秦置也秦兼天下置三川守伊河洛也漢攺曰河<lb/>
南守武帝㑹曰太守世祖都洛陽改曰正<lb/>
諸侯大小之差<lb/>
諸侯王皇子封為王者稱曰諸侯王徹侯群臣異姓有<lb/>
功封者稱曰徹侯武帝諱攺曰通侯或曰列侯也朝侯<lb/>
<pb n="KR3j0024_SBCK_001-15b"/>
諸侯有功徳者天子特命為朝侯位次諸卿<lb/>
王者耕籍田之别名<lb/>
天子三推三公五推卿諸侯九推<lb/>
三代學校之别名<lb/>
夏曰校殷曰庠周曰序天子曰辟雍謂流水四靣如璧<lb/>
以節觀者諸侯曰頖宮頖言半也義亦如上<lb/>
五帝三代樂之别名<lb/>
黄帝曰雲門顓頊曰六莖帝嚳曰五英堯曰咸池舜曰<lb/>
大韶一曰大招夏曰大夏殷曰大濩周曰大武天子八<lb/>
佾八八六十四人八者象八風所以風化天下也公之<lb/>
<pb n="KR3j0024_SBCK_001-16a"/>
樂六佾象六律也侯之樂四佾象四時也<lb/>
朝士卿朝之法<lb/>
左九棘孤卿大夫位也群臣在其後右九棘公侯伯子<lb/>
男位也群吏在其後三槐三公之位也州長衆庶在其<lb/>
後<lb/>
四代獄之别名<lb/>
唐虞曰士官史記曰皋陶為理尚書曰皋陶作士夏曰<lb/>
均臺周曰囹圄漢曰獄<lb/>
四夷樂之别名<lb/>
王者必作四夷之樂以定天下之歡祭神明和而歌之<lb/>
<pb n="KR3j0024_SBCK_001-16b"/>
以管樂為之聲<lb/>
東方曰韎南方曰任西方曰株離<hi>一作禁</hi>北方曰禁<hi>一作昧</hi>
獨斷卷上<lb/>
</p>
<p>
</p>
  </div>
</body>
</text>
</TEI>
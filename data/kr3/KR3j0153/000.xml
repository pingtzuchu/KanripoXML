<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>震澤長語</head>
    <p>
<pb n="KR3j0153_WYG_000-1a"/>
欽定四庫全書　　　　　子部十<lb/>
　震澤長語　　　　　　　雜家類三<hi>雜説之屬</hi>
　　提要<lb/>
　　　　<hi>臣</hi>等謹案震澤長語二卷明王鏊撰鏊有史<lb/>
　　　　餘已著録此本乃其退休歸里時隨筆録記<lb/>
　　　　之書分經傳國猷官制食貨象緯文章音律<lb/>
　　　　音韻字學姓氏雜論仙釋夢兆十三類鏊文<lb/>
　　　　詞醇正又生當明之盛時士大夫猶崇實學<lb/>
<pb n="KR3j0153_WYG_000-1b"/>
　　　　不似隆慶萬厯以後聚徒植黨務以心性相<lb/>
　　　　標榜故持論頗有根據惟其辨累朝絲綸簿<lb/>
　　　　具存内閣無楊士竒私送司禮監事焦竑筆乘<lb/>
　　　　嘗據以證士竒之受誣然考復辟録載初朝<lb/>
　　　　廷㫖意多出内閣條進稿留閣中號絲綸簿<lb/>
　　　　其後宦寺専恣奏收簿秘内徐有貞既得權<lb/>
　　　　寵乃告上如故事還簿閣中云則鏊時所見<lb/>
　　　　之簿乃徐有貞重取以出未可為士竒不送<lb/>
<pb n="KR3j0153_WYG_000-2a"/>
　　　　之證其考訂間有未審又欲于河北試行井<lb/>
　　　　田殊為迂濶夢兆一條篤信占騐亦非儒者<lb/>
　　　　之言未免為白璧之瑕耳前有賀燦然序稱<lb/>
　　　　鏊元孫永熙梓鏊所著長語紀聞及永熙父<lb/>
　　　　遵考紀聞續卷郢事紀畧總題曰震澤先生<lb/>
　　　　别集此本蓋别集中之一種然舊本别行令<lb/>
　　　　亦各著於録焉乾隆四十三年六月恭校<lb/>
　　　　上<lb/>
<pb n="KR3j0153_WYG_000-2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0153_WYG_000-3a"/>
震澤長語原序<lb/>
王文恪公故有長語紀聞各二卷嵗久漫漶不可讀𤣥<lb/>
孫永熈重夀之梓并梓其尊人遵考紀聞續卷及郢事<lb/>
紀畧總題曰震澤先生别集屬余序之簡端夫碩儒鉅<lb/>
公渉筆成訓震澤長語自經術典制文章聲律以及象<lb/>
緯仙釋之學亡不擷精咀華多昔人未闡之論紀聞則<lb/>
褒貞斥佞徴信訂訛端邪之鏡得失之林具焉而遵考<lb/>
所續紀大都稱述其鄉之先哲以寄髙山仰止之思若<lb/>
<pb n="KR3j0153_WYG_000-3b"/>
紀畧則叙次郢事令人讀之髮竪而涕洟而陵寢重地<lb/>
亂而旋定則皆其力也文恪公有金集霍渭先宗伯序<lb/>
之行於世遵考亦有詩若文如干卷藏於家茲其一斑<lb/>
故稱别集云余合讀之則輒嘉嘆文恪公暨遵考髙風<lb/>
勁節前輝後映不獨文學濟羙而已國朝奄豎弄權於<lb/>
内者無如逆瑾播虐於外者無如惡奉乃文恪公暨遵<lb/>
考實兩攖其鋒方逆瑾用事流毒冠紳批根索瘢輙至<lb/>
械繫以死士亡敢吐氣無論焦泌陽之倫即謚爲文正<lb/>
<pb n="KR3j0153_WYG_000-4a"/>
者率隂陽瑾指文恪公獨嶽嶽不阿時與瑾忤其所救<lb/>
正居多有大臣之烈焉頃者礦稅驛騷貂璫四出而惡<lb/>
奉爲甚鈎人肉拶人乳斷人手足戕民戮士酷烈古今<lb/>
所未有郡李臬憲二千石忤奉逮繫者輩相望㑹遵考<lb/>
出守承天奉熖滋熾而陵奄茂復佐之遵考計不反顧<lb/>
力爲民請命以保安肅皇帝龍飛之地風節亭亭不忝<lb/>
文恪公孫矣夫士屈於奄豎戀一官耳文恪公逄瑾之<lb/>
怒竟拂衣歸視揆席如蘧廬遵考逄奉與茂之怒亦竟<lb/>
<pb n="KR3j0153_WYG_000-4b"/>
投劾歸脱專城如敝屣鳯皇翔於千仭之上文恪之謂<lb/>
也若遵考者殆易所稱鴻漸于逵者歟昭代名宰執粹<lb/>
白無瑕者必以文恪公爲稱首余與遵考交最善稔知<lb/>
其名德即更僕未易數然於國爲名臣於家爲肖𦙍不<lb/>
必覩其大全於茲集已覘其槩矣繡水賀燦然伯闇甫<lb/>
撰<lb/>
　<lb/>
　震澤長語原序<lb/>
</p>
<p>
</p>
  </div>
</body>
</text>
</TEI>
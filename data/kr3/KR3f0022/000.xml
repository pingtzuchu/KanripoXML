<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中星譜</head>
    <p>
<pb n="KR3f0022_WYG_000-1a"/>
欽定四庫全書　　　　　子部六<lb/>
　中星譜　　　　　　　　天文算法類一<hi>推步之屬</hi>
　　提要<lb/>
　　　　<hi>臣</hi>等謹案中星譜一卷<lb/>
　　　國朝胡亶撰亶號勵齋仁和人王晫今世説稱<lb/>
　　　　其博綜羣書尤精天官家言日月薄蝕星辰<lb/>
　　　　躔度推測毫髪無遺在長安與監中西洋専<lb/>
　　　　家反覆辨論羣皆嘆伏所著有中星譜周天<lb/>
<pb n="KR3f0022_WYG_000-1b"/>
　　　　現界圖歩天歌行世今所見者惟是編所訂<lb/>
　　　　經星凡四十有五乃於二十八舍之外益以<lb/>
　　　　大角貫索天市帝座織女河鼔天津北落師<lb/>
　　　　門土司空天囷五車参左肩参右足天狼南<lb/>
　　　　北河軒轅大星太㣲帝座等十八星用以較<lb/>
　　　　午中遲早綴諸時刻首京師附浙江其餘以<lb/>
　　　　類而推所論晝夜永短寒暑循環地殊勢異<lb/>
　　　　與所引經𫝊記載考定嵗差釐分昏旦皆簡<lb/>
<pb n="KR3f0022_WYG_000-2a"/>
　　　　明詳切與今儀象考成中星更録頗能表裏<lb/>
　　　　觀其自序撰自康熙八年是此書在<lb/>
　欽定算書以前前明徐光啟新法算書以後存其度<lb/>
　　　　數以備校証恒星嵗差之行亦不為無所禆<lb/>
　　　　矣乾隆四十六年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3f0022_WYG_000-3a"/>
中星譜原序<lb/>
易曰仰以觀於天文俯以察於地理是二者固皆儒者<lb/>
讀書窮理之所有事也顧地理似易而較難天文似難<lb/>
而較易蓋地之延袤既非轍迹所能周亦非瞻望所可<lb/>
悉按圖志以求索所見與所傳聞多殊何從一一證之<lb/>
故曰難也歩天則不然當夕仰觀則地平以上半周天<lb/>
之星悉燦然在目矣向晨再一仰觀則平地以下半周<lb/>
天之星又悉旋轉於上燦然在目矣其間即有近日之<lb/>
<pb n="KR3f0022_WYG_000-3b"/>
星光揜未能全見晝永之夜見星不滿天周然遲旬月<lb/>
而更一再起視則日右旋而星左出曩所不見者又無<lb/>
不燦然在目矣故曰易也惟是星數本繁學有造始亶<lb/>
以為莫要於先審中星中星者恒星之見於正南午位<lb/>
者也其指肇自堯典所謂星鳥星火星虛星昴各以昏<lb/>
時測其正中以定二分二至此古聖人敬授民時之宏<lb/>
規也三代因以加詳如詩稱定之方中作於楚宫七月<lb/>
流火九月授衣春秋傳云龍見而雩水昏正而栽火中<lb/>
<pb n="KR3f0022_WYG_000-4a"/>
成軍之屬皆壹以候星為考時出政之本其重如此逮<lb/>
月令一書顯於周秦之間以十二月别昏旦中星敘次<lb/>
尤晰論者謂雖出吕覽周公之遺書故載之禮經良有<lb/>
以也漢唐至今厯術加密皆附節氣以記中星載在史<lb/>
志可考然節氣古與今同中星今與古異如堯時冬至<lb/>
昏昴中今時冬至昏壁中四千年之間己移五十餘度<lb/>
其故云何蓋緣恒星與七政各有東西二行其隨赤道<lb/>
而西也大約晝夜一周其隨黃道而東也各有遲速不<lb/>
<pb n="KR3f0022_WYG_000-4b"/>
等惟恒星之東行最遲閲七十年方漸移一度即厯家<lb/>
所云歲差也既有歲差則中星當非一定然一歲之差<lb/>
纔周天三萬六千分<hi>平度三百六十每度百分</hi>之一分有半弱則數<lb/>
十年之内暌離非遠且即中星以驗知歲差因歲差以<lb/>
修改中星易簡之理也亶素好覽厯代史中天官厯志<lb/>
等書後據時憲厯書粗窺大畧顧自慚謭陋無能有所<lb/>
發揮今幸䝉<lb/>
恩予養閒居稍暇竊不自揆爰就成書中酌其簡要易<lb/>
<pb n="KR3f0022_WYG_000-5a"/>
曉者釐為中星譜一卷其目於凡例詳之又取舊本星<lb/>
宿小圖展為大圖經緯度數備具圖譜互稽庶幾中星<lb/>
一覽無遺矣既識中星因按圖以推左右上下諸星即<lb/>
周天無一不可漸識既識周星可以審時候可以定方<lb/>
隅可以察分野可以測知五緯行留順逆及日躔月離<lb/>
之所在因以悟天行之不息感時序之如馳兢兢焉各<lb/>
有進徳修業之思無玩嵗愒日之志其亦有小補矣乎<lb/>
况識星實為治厯根本<lb/>
<pb n="KR3f0022_WYG_000-5b"/>
朝廷方旁求諳曉厯法之人是譜也雖不足以就正博<lb/>
雅抑亦可為始學津逮云爾<lb/>
皇清康熈八年正月仁和後學胡亶謹撰<lb/>
<pb n="KR3f0022_WYG_000-6a"/>
中星譜發凡<lb/>
一晝夜循環無刻不有中星晝則太陽光盛星不可見<lb/>
　故不備錄今以日入至日出為限通夜中星依次順<lb/>
　列較古法止記昏旦者為詳若欲並知晝時中星苐<lb/>
　檢隔半年後對待節氣譜内於各星下時刻數其相<lb/>
　衝時刻即半年前節氣之晝時星中也所以然者半<lb/>
　年後節氣之夜與半年前節氣之晝長短數同此正<lb/>
　星囘於天適半周之候故也<hi>假如欲知立春晝星檢對待之立秋譜内視心</hi>
<pb n="KR3f0022_WYG_000-6b"/>
　<hi>宿在酉正三刻三分中卯酉為衝即知立春心宿在卯正三刻三分中也室宿在丑初二刻七分中丑未</hi>
　<hi>為衝即知立春室宿在未初二刻七分中也餘星倣此雨水檢處暑之類亦倣此</hi>
一月令以十二月記中星月之氣朔不齊法難分畫故<lb/>
　註家皆主其月中氣為説今既錄中氣兼錄節氣共<lb/>
　為二十四譜亦漢唐以來舊術<lb/>
一古法以日入後二刻半為昏所謂初昏也以日出前二<lb/>
　刻半為旦所謂平旦也今時憲新法以太陽在地平下<lb/>
　十八度定為昏旦時刻但此十八度内太陽升降有正<lb/>
<pb n="KR3f0022_WYG_000-7a"/>
　有斜故各省各節之定昏定旦時刻小異然刻數大約<lb/>
　倍於初昏平旦者於時星體全見經緯較明故也若<lb/>
　欲知古旦昏時刻苐於譜内日入時刻加二刻六分<lb/>
　日出時刻減二刻六分即得蓋古法百刻之二刻五<lb/>
　十分即今九十六刻之二刻又十五分刻之六故也<lb/>
一古法每日百刻每刻百分授時厯所謂日法一萬者<lb/>
　也但以百刻配十二時無法可均如俗傳子午各多<lb/>
　二刻或云子午卯酉各多一刻皆非厯家所用考授<lb/>
<pb n="KR3f0022_WYG_000-7b"/>
　時<hi>元厯</hi>大統<hi>明厯</hi>所用者每一時凡八大刻二小刻其前<lb/>
　四大刻曰初初曰初一曰初二曰初三俱各百分間<lb/>
　以一小刻曰初四止一十六分六十六秒不盡其後<lb/>
　四大刻曰正初曰正一曰正二曰正三俱各百分再<lb/>
　間以一小刻曰正四亦止一十六分六十六秒不盡<lb/>
　合十二時總為九十六大刻二十四小刻其小刻以<lb/>
　六準一故名百刻共足萬分之數雖為傳習有據民<lb/>
　間頗似難知<hi>宋人有以大刻為各六十分小刻為各一十分者又古語云每時八刻零三分</hi>
<pb n="KR3f0022_WYG_000-8a"/>
　<hi>刻之一其理並同</hi>今時憲斯法每時止整八刻<hi>初初初一初二初三正初</hi>
　<hi>正一正二正三</hi>刪去二小刻總共九十六刻較為簡㨗易曉<lb/>
　蓋刻數雖省而時不異譬有匹帛於此以小尺量得<lb/>
　四丈大尺量為三丈六尺其於匹帛無加損也<lb/>
一古法每刻百分者時憲止用每刻十五分蓋計時至<lb/>
　刻巳近矣刻下之分簡則易考也若運算則不嫌遞<lb/>
　以百計以便乗除所謂並行不悖也若欲據新法刻<lb/>
　分考知古法刻分自有㑹通算法先除後乘即自可<lb/>
<pb n="KR3f0022_WYG_000-8b"/>
　知<lb/>
一古法中星止記二十八宿内如井斗度廣候之不免<lb/>
　移時今於列宿外增益十七大星共為四十五座大<lb/>
　星庶接續易明凡此大星各有經緯度分另於譜後<lb/>
　備錄用以按圖比對若合符節其餘衆星皆有中時<lb/>
　譜雖不著可以類推<lb/>
一大星四十五座皆係近黃赤道者每座星數多寡不<lb/>
　等譜内止拈各座之一星為言如增益十七座明書<lb/>
<pb n="KR3f0022_WYG_000-9a"/>
　某大星某南星之類是也其二十八宿專指距星如<lb/>
　角宿以南星為距亢宿以南第二星為距之類按圖<lb/>
　檢之凡距星皆有經線為界并横書宿名於其端甚<lb/>
　易識别<lb/>
一星宿出入地平皆有定時但各省各節刻數不同惟<lb/>
　正中之時刻無二亦如日出日入各處時刻不同惟<lb/>
　日中皆為午正初刻也<lb/>
一中星既云正南午位如五車天津織女等星實在人<lb/>
<pb n="KR3f0022_WYG_000-9b"/>
　頂之北葢以北極視之不嫌為南也<lb/>
一譜内所錄中星時刻皆指其節氣中氣之第一日也<lb/>
　若次日則星行天一周而又西逾約一度即須於本<lb/>
　星時刻内減十五分刻之四弱以驗其中從此遞日<lb/>
　減之以至次節<hi>如立春首日胃宿酉初初刻十三分中若第二日須減四分為酉初初刻</hi>
　<hi>九分中第三日再減四分為五分中餘星倣此</hi>
一日出入及昏旦晝夜長短各省計時大同較刻小異<lb/>
　今譜前所列者一依時憲所頒順天府時刻尊京師<lb/>
<pb n="KR3f0022_WYG_000-10a"/>
　也他省時刻具在厯前可檢故不復贅惟末附記浙<lb/>
　省以備參考<lb/>
一各節氣昏旦時刻不必適遇星中今考其距宿之幾<lb/>
　度幾分中附錄於大星經緯度分後以合古法而驗<lb/>
　同異第大星經緯係錄平度距宿度分係錄日度其<lb/>
　説見星圖發凡中<lb/>
一星宿西行經一晝夜九十六刻每刻十五分共一千<lb/>
　四百四十分行天一周按譜内係用平度計周天三<lb/>
<pb n="KR3f0022_WYG_000-10b"/>
　萬六千分<hi>三百六十度每度百分</hi>每刻之一分行天之二十五<lb/>
　分每一刻行三百七十五分<hi>即三度七十五分</hi>每一時行三<lb/>
　千分<hi>即三十度</hi>如用日度計周天三萬六千五百二十五<lb/>
　分<hi>三百六十五度四分度之一每度百分</hi>每刻之一分行天之二十五<lb/>
　分三十六秒四十五微零<hi>每分百秒每秒百微</hi>每一刻行三百<lb/>
　八十分四十六秒八十七微零每一時行三千四十<lb/>
　三分三十七秒四十二微零<hi>此與前述節氣次日遞減四分皆是論其大較</hi>
　<hi>其間尚小有加減别書詳之然要自大體不遠也</hi>
</p>
<p>
</p>
  </div>
</body>
</text>
</TEI>
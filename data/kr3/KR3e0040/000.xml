<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>産育寳慶集目録</head> <lb/>
    <p>
<pb n="KR3e0040_WYG_000-1a"/>
欽定四庫全書　　　　　子部五<lb/>
　提要<lb/>
　　産育寶慶方二卷　　　醫家類<lb/>
　　　　<hi>臣</hi>等謹案産育寶慶方二卷不著撰人名氏<lb/>
　　　　宋史藝文志以為郭稽中撰考陳振孫書録<lb/>
　　　　解題稱濮陽李師聖得産論二十一篇有説<lb/>
　　　　無方醫學教授郭稽中為時良醫以方附諸<lb/>
　　　　論末遂為完書則稽中特因師聖所得舊本<lb/>
<pb n="KR3e0040_WYG_000-1b"/>
　　　　増以新方非所自撰宋史所載似未見陳氏<lb/>
　　　　説也然稽中所増合原論共為一卷與此本<lb/>
　　　　不合以卷首諸序考之葢括蒼陳言撰三因<lb/>
　　　　方嘗取其方論各評得失婺醫杜荍因採所<lb/>
　　　　評附入各條之下後趙瑩得産乳備要増以<lb/>
　　　　楊子建七説合於産論為一集有冀致君者<lb/>
　　　　又掇御藥院雜病方論及入月産圗體𤣥子<lb/>
　　　　借地法安産藏衣方位綴于其末是輾轉増<lb/>
<pb n="KR3e0040_WYG_000-2a"/>
　　　　益已非郭氏之舊特沿其舊名耳其書世罕<lb/>
　　　　傳本今載於永樂大典者得論二十一陳言<lb/>
　　　　評十六方三十四為一卷産乳備要暨經氣<lb/>
　　　　姙娠等證方六十二為一卷其體𤣥子借地<lb/>
　　　　法永樂大典佚不載今亦闕焉按胎教之法<lb/>
　　　　古人所重賈誼新書所引青史之說劉向列<lb/>
　　　　女傳所記太任育文王之事尚可見其崖畧<lb/>
　　　　惟産育方藥則罕專書唐書藝文志有䀤殷<lb/>
<pb n="KR3e0040_WYG_000-2b"/>
　　　　産寶一卷始别立一門今其書不傳則講姙<lb/>
　　　　育者當以是書為最古矣卷中惟陳言之論<lb/>
　　　　標識姓名餘皆不標為誰説今以原本體例<lb/>
　　　　推之上卷之方皆出郭氏下卷娩乳安産經<lb/>
　　　　氣三條外殆即楊氏之説所附方藥殆即冀<lb/>
　　　　致君所採御藥院方也陳言有三因方已著<lb/>
　　　　録楊子建名倓有楊氏家藏方今未見李師<lb/>
　　　　聖等皆南宋人冀致君序稱諸人為宋儒又<lb/>
<pb n="KR3e0040_WYG_000-3a"/>
　　　　稱近在燕趙間盖元人云乾隆四十六年九<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3e0040_WYG_000-4a"/>
原序<lb/>
人有一念之善可以動天地感鬼神至其充大之則利<lb/>
益於世奚有限量人惟溺於私欲雖有善念爾汝其心<lb/>
差殊其見畦畛其用險隘偏小不足觀矣趙君徳修公<lb/>
族之賢者其為人也用心平處已正議論不阿曲事無<lb/>
纎巨一歸於是每念貧而病者艱於得藥惠施周急常<lb/>
恐不及非吉人為善惟日不足者乎今又取諸家産方<lb/>
之得效者集為一編鋟木廣施善念之充若火之然若<lb/>
<pb n="KR3e0040_WYG_000-4b"/>
泉之逹莫之能禦則是方一出見者用者活者將不可<lb/>
勝計其利溥哉與世之有藥而不施施藥而秘其方者<lb/>
天淵矣劉四垣序<lb/>
右産育寳慶集方郭稽中纂李師聖作序于山甫印施<lb/>
余始宦歴陽而師聖憲淮西山甫時侍因得數帙始置<lb/>
篋笥未窺其妙洎余室家蓐中不豫初苦寒熱殆如瘧<lb/>
狀及閱此方得其増損四物湯適中其病製之以服至<lb/>
再而愈嘗復苦腹痛㵼痢又得第十論調中湯服之不<lb/>
<pb n="KR3e0040_WYG_000-5a"/>
再而頓止異時蓐後復苦痞悶咽乾因詰其證果復渴<lb/>
甚中夜得見睍丸方待旦置藥旋成纔服既噫已安矣<lb/>
自是余家頗神此方往往因人傳授及付以方無不獲<lb/>
效頃在淝訪表舅李師禮及門且久聞妾在蓐方病危<lb/>
篤嘔吐脹滿粥藥不下因語此方遍索之不得徳邵兄<lb/>
領學事淮右聞之遍令公皂購之始得印本于醫家乃<lb/>
李憲攝帥日施於郡人者也尋得大聖散合成姑試服<lb/>
而不嘔良久與粥凡三服而無恙師禮以為神亟欲鏤<lb/>
<pb n="KR3e0040_WYG_000-5b"/>
板但未得其全本余欲刋施而未暇近以海陵親戚間<lb/>
有患崩中不止者須臾眼黑眩暈殆至悶死時篋中偶<lb/>
有清魂散急遺灌之良久稍蘇再進遂安益信此方之<lb/>
妙無不獲效者中間止餘一帙以嘉禾相知借去遂亡<lb/>
其本每以為恨後十餘年與山甫相遇都城時方在圍<lb/>
中雖憂惴百不暇及首詢此板屬以居相近因得印之<lb/>
復以此本遺山甫因書於後王晉序<lb/>
婦人産育雖曰常事其實甚危調䕶或失其宜藥石或<lb/>
<pb n="KR3e0040_WYG_000-6a"/>
乖其用則為害不細此前輩所以諄諄於方論之間也<lb/>
余友人得産乳備要乃盱江傅君教授常刋於澧陽郡<lb/>
庠因以家藏書本稍加校正増以楊子建七説并産論<lb/>
同為一集鋟木以廣之庶幾有補於萬一云趙瑩序<lb/>
醫家者流嘗謂寧治百男子不治一婦人况産婦乎蓋<lb/>
療産婦之證為難而産前之證尤難胎氣既成世之人<lb/>
徒知以十月為産期而不知有過期之産者宋儒已論<lb/>
之詳矣亦謂之常而不謂之變甚哉異人異書之為可<lb/>
<pb n="KR3e0040_WYG_000-6b"/>
重此産育寳慶之書所以増廣其傳也書既刋行徳修<lb/>
命題其後余憮然曰是書之出無患其不傳吾聞君子<lb/>
居其室出其言善則千里之外應之今子處獨善之時<lb/>
而有兼善之心不其大矣乎將見不期應而應之至是<lb/>
可喜也寓齋老人序<lb/>
山野草澤間苦無素業醫流妙手産媪是書足以備一<lb/>
時緩急之用觀此前序足見其人矣頤齋老人題<lb/>
姙娠之理内經定以十月為正産者尚矣間有過期者<lb/>
<pb n="KR3e0040_WYG_000-7a"/>
蓋古之賢聖之生如此然聞其語未見其人也比年以<lb/>
來姙之過産者逺者不得而知近在燕趙間時復有之<lb/>
方姙之初也信其為姙及其過産則反疑其非姙也問<lb/>
之産媼則曰未之見也問之名醫則日出月出月者貴<lb/>
問之方士則曰妖也以妖治之問之庸醫則曰病也以<lb/>
病治之二者俱失至有子母俱不救者既而方知其姙<lb/>
也雖悔其可追耶余聞之甚可悼矣恨無可考之方以<lb/>
破其惑也一日過醫公李寧之家示一書曰産育寳慶<lb/>
<pb n="KR3e0040_WYG_000-7b"/>
集披讀一二蓋宋儒李師聖郭稽中楊子建輩之所編<lb/>
集至生産篇云婦人懷胎有七月八月九月至十月而産<lb/>
者亦有經一年至二年三年四年五年而後産者蓋人<lb/>
之生隂注陽定自有時日不可改移今獨限以十月似<lb/>
為未盡讀不終篇不覺屢歎惜乎此書在世希有若能<lb/>
廣傳使天下共知人生安得罹殤夭之禍乎意謂婦人<lb/>
方經雖多而産書難其全者若是一或廢失世間必不<lb/>
復有也因問誰氏之書公曰外郎楊士表所秘藏也輙<lb/>
<pb n="KR3e0040_WYG_000-8a"/>
親往謁告以情實求之忻然見許遂得原書印本方議<lb/>
刋行公曰此止一産書也若更將御藥院雜病方論并<lb/>
入月産圖體𤣥子借地法安産藏衣方位附之合為一<lb/>
集可為完書矣余喜從之猶恐有錯謬未盡者更命諸<lb/>
名醫復加校正余謂公曰書則完矣病如之何參謀周<lb/>
徳甫聞之毅然贊成遂命工刋行自今以始庶令姙婦<lb/>
得安産媼無失家自可以修藥人自可以為醫來者可<lb/>
知而傳之愈廣矣兾致君序<lb/>
<pb n="KR3e0040_WYG_000-8b"/>
余收産論二十一篇議論精確無所不究蓋國醫博士<lb/>
極方書所得之妙惜乎有其說而無其方郭君稽中為<lb/>
時良醫尤長於治産故其切脉用藥屢獲竒效一日願<lb/>
以所收家方附於諸論之末遂為完一真集益濟衆之<lb/>
異書也古人謂為人子而不學醫者為不孝則有方論<lb/>
而不傳於世者其可謂之仁哉李師聖序<lb/>
<pb n="KR3e0040_WYG_000-9a"/>
欽定四庫全書<lb/>
　産育寳慶集目録<lb/>
　　卷上<lb/>
　　　産論二十一篇<lb/>
　　　評十六篇<lb/>
　　卷下<lb/>
　　　産乳備要<lb/>
　　　産圖<lb/>
<pb n="KR3e0040_WYG_000-9b"/>
　　　方論<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>北山酒經卷上</head> <lb/>
    <p>
<pb n="KR3i0026_WYG_001-1a"/>
欽定四庫全書<lb/>
　北山酒經卷上<lb/>
　　　　　　　　　　　　宋　朱翼中　撰<lb/>
酒之作尚矣儀狄作酒醪杜康秫酒豈以善釀得名蓋<lb/>
抑始於此耶酒味甘辛大熱有毒雖可忘憂然能作疾<lb/>
所謂腐腸爛胃潰髓蒸筋而劉訓養生論酒所以醉人<lb/>
者麴糵氣之故爾麴蘖氣消皆化為水昔先王誥庶邦<lb/>
庶士無彞酒又曰祀兹酒言天之命民作酒惟祀而已<lb/>
<pb n="KR3i0026_WYG_001-1b"/>
六彞有舟所以戒其覆六尊有罍所以戒其淫陶侃劇<lb/>
飲亦自制其限後世以酒為漿不醉反恥豈知百藥之<lb/>
長黄帝所以治疾耶大率晉人嗜酒孔羣作書族人今<lb/>
年秫得七百斛不了麴糵事王忱三日不飲酒覺形神<lb/>
不復相親至於劉殷嵇阮之徒尤不可一日無此要之<lb/>
酣放自肆託於麴糵以逃世網未必眞得酒中趣爾古<lb/>
之所謂得全於酒者正不如此是知狂藥自有妙理豈<lb/>
特澆其胸中之礧磈者耶五斗先生棄官而歸耕於東<lb/>
<pb n="KR3i0026_WYG_001-2a"/>
皋之野浪遊醉鄉沒身不返以謂結繩之政已薄矣雖<lb/>
黄帝蕐胥之遊殆未有以過之由此觀之酒之境界豈<lb/>
餔歠者所能與知哉儒學之士如韓愈者猶不足以知<lb/>
此反悲醉鄉之徒為不遇大哉酒之於世也禮天地事<lb/>
鬼神射鄉之飲鹿鳴之歌賔主百拜左右秩秩上至縉<lb/>
紳下逮閭里詩人墨客漁夫樵婦無一可以缺此投閒<lb/>
自放攘襟露腹便然酣卧於江湖之上扶頭解酲忽然<lb/>
而醒雖道術之士鍊陽消隂饑腸如筋而熟榖之液亦<lb/>
<pb n="KR3i0026_WYG_001-2b"/>
不能去惟胡人禪律以此為戒嗜者至於濡首敗性失<lb/>
理傷生往往屏爵棄巵焚罍折榼終身不復知其味者<lb/>
酒復何過耶平居無事汙罇斗酒發狂蕩之思助江山<lb/>
之興亦未足以知麴糵之力稻米之功至於流離放逐<lb/>
秋聲暮雨朝登糟丘墓遊麴封禦魑魅於烟嵐轉炎荒<lb/>
為淨土酒之功力其近於道耶與酒遊者死生驚懼交<lb/>
於前而不知其視窮泰違順特戲事爾彼饑餓其身焦<lb/>
勞其思牛衣發兒女之感澤畔有可憐之色又烏足以<lb/>
<pb n="KR3i0026_WYG_001-3a"/>
議此哉鴟夷大人以酒為名含垢受侮與世浮沈而彼<lb/>
騷人髙自標持分别黒白且不足於全身遠害猶以為<lb/>
惟我獨醒善乎酒之移人也慘舒隂陽平治險阻剛愎<lb/>
者薫然而慈仁懦弱者感慨而激烈陵轢王公紿玩妻<lb/>
妾滑稽不窮斟酌自如識量之髙風味之媺足以還澆<lb/>
薄而發猥瑣豈特此哉夙夜在公駜有豈樂飲酒<hi>魚藻</hi>酌<lb/>
以大斗<hi>行葦</hi>不醉無歸<hi>湛露</hi>君臣相遇播於聲詩亦未足以<lb/>
語太平之盛至於黎民休息日用飲食祝史無求神具<lb/>
<pb n="KR3i0026_WYG_001-3b"/>
醉止斯可謂至徳之世矣然則伯倫之頌徳樂天之論<lb/>
功蓋未必有以形容之夫其道深逺非冥捜不足以發<lb/>
其義其術精微非三昧不足以善其事昔唐逸人追述<lb/>
焦革酒法立祠配享又采自古以来善酒者以為譜雖<lb/>
其書脱略卑陋聞者垂涎酣適之士口誦而心醉非酒<lb/>
之董狐其孰能為之哉昔人有齋中酒㕔事酒猥酒雖<lb/>
均以麴糵為之而有聖有賢清濁不同周官酒正以式<lb/>
法授酒材辨五齊之名三酒之物嵗中以酒式誅賞月<lb/>
<pb n="KR3i0026_WYG_001-4a"/>
令乃命大酋<hi>音縮大酋酒之官長也</hi>秫稲必齊麴糵必時湛饎必<lb/>
潔水泉必香陶器必良火齊必得六者盡善更得䤈漿<lb/>
則酒人之事過半矣周官漿人掌共王之六飲水漿醴<lb/>
凉醫酏入于酒府而漿最為先古語有之空桑穢飯醖<lb/>
以稷麥以成醇醪酒之始也説文酒白謂之醙醙者壞<lb/>
飯也醙者老也飯老即壞飯不壞則酒不甜又曰烏梅<lb/>
女䴷<hi>胡板切</hi>甜醹九酘澄清百品酒之終也麴之於黍猶<lb/>
鉛之於汞隂陽相制變化自然春秋緯曰麥隂也黍陽<lb/>
<pb n="KR3i0026_WYG_001-4b"/>
也先漬麴而投黍是陽得隂而沸後世麴有用藥者所<lb/>
以治疾也麴用豆亦佳神農氏赤小豆飲汁愈酒病酒<lb/>
有熱得豆為良但硬薄少藴藉耳古者醴酒在室醍酒<lb/>
在堂澄酒在下而酒以醇厚為上飲家須察黍性陳新<lb/>
天氣冷暖春夏及黍性新軟則先湯<hi>平聲</hi>而後米酒人謂<lb/>
之倒湯<hi>去聲</hi>秋冬及黍性陳硬則先米而後湯酒人謂之<lb/>
正湯醖釀須酴米偷酸<hi>説文酴酒母也酴音途</hi>酘醹偷甜淛人不<lb/>
善偷酸所以酒熟入灰北人不善偷甜所以飲多令人<lb/>
<pb n="KR3i0026_WYG_001-5a"/>
膈上懊憹桓公所謂青州從事平原督郵者此也酒甘<lb/>
易釀味辛難醖釋名酒者酉也酉者隂中也酉用事而<lb/>
為收收者甘也卯用事而為散散者辛也酒之名以甘<lb/>
辛為義金木間隔以土為媒自酸之甘自甘之辛而酒<lb/>
成焉<hi>酴米所以要酸酘醹所以要甜</hi>所謂以土之甘合水作酸以木之<lb/>
酸合土作辛然後知酘者所以作辛也説文酘者再釀<lb/>
也張蕐有九醖酒齊民要術桑落酒有六七酘者酒以<lb/>
酘多為善要在麴力相反䤖酒所以有韻者亦以其再<lb/>
<pb n="KR3i0026_WYG_001-5b"/>
酘故也過度亦多術尤忌見日若太陽出即酒多不中<lb/>
後魏賈思勰亦以夜半蒸炊昧旦下釀所謂以隂制陽<lb/>
其義如此著水無多少拌和黍麥以勻為度張籍詩釀<lb/>
酒愛乾和即今人不入定酒也晉人謂之乾榨酒大抵<lb/>
用水隨其湯<hi>去聲</hi>黍之大小斟酌之若酘多水寛亦不妨<lb/>
要之米力勝於麴麴力勝於水即善矣北人不用酵秪<lb/>
用刷案水謂之信水然信水非酵也酒人以此體候冷<lb/>
暖爾凡醖不用酵即酒難發醅来遲則脚不正秪用正<lb/>
<pb n="KR3i0026_WYG_001-6a"/>
發酒醅最良不然則掉取醅面絞令稍乾和以麴糵掛<lb/>
於衡茅謂之乾酵用酵四時不同寒即多用温即減之<lb/>
酒人冬月用酵𦂳用麴少夏月用麴多用酵緩天氣極<lb/>
熱置甕於深屋冬月温室多用氊毯圍遶之語林云抱<lb/>
甕冬醪言冬月釀酒令人抱甕速成而味好大抵冬月<lb/>
葢覆即陽氣在内而酒不凍夏月閉藏即隂氣在内而<lb/>
酒不動非深得卯酉出入之義孰能知此哉於戲酒之<lb/>
梗槩曲盡於此若夫心手之用不傳文字固有父子一<lb/>
<pb n="KR3i0026_WYG_001-6b"/>
法而氣味不同一手自釀而色澤殊絶此雖酒人亦不<lb/>
能自知也<lb/>
　<lb/>
　<lb/>
　<lb/>
　<lb/>
　<lb/>
　北山酒經卷上<lb/>
</p>
<p>
</p>
  </div>
<div>
<head>北山酒經卷中</head> <lb/>
    <p>
<pb n="KR3i0026_WYG_002-1a"/>
欽定四庫全書<lb/>
　北山酒經卷中<lb/>
　　　　　　　　　　　　宋　朱翼中　撰<lb/>
　　頓遞祠發麴　　香泉麴　　香桂麴<lb/>
　　杏仁麴　　　　已上罨麴<hi>罨今人云<graphic n="KR1883" url="https://raw.githubusercontent.com/kanripo/KR-Gaiji/master/images/KR1883.png" mimeType="image/png"/>
                    </hi>
　　瑤泉麴　　　　金波麴　　滑臺麴<lb/>
　　豆花麴　　　　已上風麴<lb/>
　　玉友麴　　　　䤖酒麴　　白醪麴<lb/>
<pb n="KR3i0026_WYG_002-1b"/>
　　眞一麴　　　　已上小麴<lb/>
　　總論<lb/>
凡法麴於六月三伏中踏造先造峭汁每甕用甜水三<lb/>
石五斗蒼耳一百斤虵麻辣蓼各二十斤剉碎爛搗入<lb/>
甕内日煎五七日天隂至十日用盆葢覆每日用杷子<lb/>
攪兩次濾去滓以和麵此法本爲造麴多處設要之不<lb/>
若取自然汁爲佳若秪造三五百斤麵取上三物爛搗<lb/>
入井花水裂取自然汁則酒味辛辣内法酒庫杏仁麴<lb/>
<pb n="KR3i0026_WYG_002-2a"/>
止是用杏仁研取汁即酒味醇甜麴用香藥大抵辛香<lb/>
發散而已每片可重一斤四兩乾時可得一斤直須實<lb/>
踏若虚則不中造麴水多則糖心水脉不勻則心内青<lb/>
黒色傷熱則心紅傷冷則發不透而體重惟是體輕心<lb/>
内黄白或上面有花衣乃是好麴自踏造日爲始約一<lb/>
月餘日出場子且於當風處井欄垜起更候十餘日打<lb/>
開心内無濕處方於日中曝乾候冷乃收之收麴要髙<lb/>
燥處不得近地氣及隂潤屋舍盛貯仍防蟲䑕穢汚四<lb/>
<pb n="KR3i0026_WYG_002-2b"/>
十九日後方可用<lb/>
　　頓遞祠祭麴<lb/>
小麥一石磨白麵六十斤分作兩栲栳使道人頭虵麻<lb/>
花水共七升拌和似麥飯入下項藥<lb/>
　　白术<hi>一兩半</hi>　　川芎<hi>一/兩</hi>　　白附子<hi>半兩</hi>
　　𤓰蒂<hi>一箇</hi>　　　木香<hi>一錢半</hi>
　　　已上藥搗羅爲細末勻在六十斤麵内<lb/>
　　道人頭<hi>十六斤</hi>　虵麻<hi>八斤一名辣母藤</hi>
<pb n="KR3i0026_WYG_002-3a"/>
　　　已上草揀擇剉碎爛搗用大盆盛新汲水浸攪<lb/>
　　　拌似藍澱水濃爲度秪收一斗四升將前麵拌<lb/>
　　　和令勻<lb/>
右件藥麵拌時須乾濕得所不可貪水握得聚撲得散<lb/>
是其訣也便用麤篩隔過所貴不作塊按令實用厚複<lb/>
蓋之令煖三四時辰水脉勻或經宿夜氣留潤亦佳方<lb/>
入模子用布包裹實踏仍預治凈室無風處安排下場<lb/>
子先用板槅地氣下鋪麥<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>約一尺浮上鋪箔箔上鋪<lb/>
<pb n="KR3i0026_WYG_002-3b"/>
麴看遠近用草人子爲栔<hi>音至</hi>上用麥<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>蓋之又鋪箔箔<lb/>
上又鋪麴依前鋪麥<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>四面用麥<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>劄實風道上面更<lb/>
以黄蒿稀壓定須一日兩次覷歩體當發得𦂳慢傷熱<lb/>
則心紅傷冷則體重若發得熱周遭麥<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>微濕則减去<lb/>
上面葢者麥<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>并取去四面劄塞令透風氣約三兩時<lb/>
辰或半日許依前蓋覆若發得大熱即再蓋减麥<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>令<lb/>
薄如冷不發即添麥<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>厚葢催趂之約發及十餘日已<lb/>
来將側起兩兩相對再如前罨之蘸瓦日足然後出草<lb/>
<pb n="KR3i0026_WYG_002-4a"/>
<hi>去聲立曰蘸側曰瓦</hi>
　　香泉麴<lb/>
白麵一百斤分作三分共使下項藥<lb/>
　　川芎<hi>七兩</hi>　白附子<hi>五/錢</hi>　白术<hi>三兩半</hi>
　　𤓰蒂<hi>二錢</hi>
　　　已上藥共搗羅爲末用馬尾羅篩過亦分作三<lb/>
　　　分與前項麵一處拌和令勻每一分用井水八<lb/>
　　　升其踏罨與頓遞祠祭法同<lb/>
<pb n="KR3i0026_WYG_002-4b"/>
　　香桂麴<lb/>
每麵一百斤分作五處<lb/>
　　木香<hi>一兩</hi>　官桂<hi>一兩/</hi>　防風<hi>一兩</hi>
　　道人頭<hi>一兩</hi>　白术<hi>一兩/</hi>　杏仁<hi>一兩去皮尖細研</hi>
右件爲末將藥亦分作五處持入麵中次用蒼耳二十<lb/>
斤虵麻一十五斤擇淨剉碎入石臼搗爛入新汲井水<lb/>
二斗一處揉如藍相似取汁二斗四升每一分使汁四<lb/>
升七合竹<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>落内一處拌和其踏罨與頓遞祠祭法同<lb/>
<pb n="KR3i0026_WYG_002-5a"/>
　　杏仁麴<lb/>
每麴一百斤使杏仁十二兩去皮尖湯浸於砂盆内研<lb/>
爛如乳酪相似用冷熟水二斗四升浸杏仁爲汁分作<lb/>
五處拌麵其踏罨如頓遞祠祭法同<lb/>
　　　已上罨麴<lb/>
　　瑤泉麴<lb/>
白麵六十斤<hi>上甑蒸</hi>　糯米粉四十斤<hi>一斗米粉秤得六斤半</hi>
　　　已上粉麵先拌令勻次入下項藥<lb/>
<pb n="KR3i0026_WYG_002-5b"/>
　　白术<hi>一兩</hi>　防風<hi>五錢/</hi>　白附子<hi>五錢</hi>
　　官桂<hi>二兩</hi>　𤓰蒂<hi>一分/</hi>　㯽榔<hi>五錢</hi>
　　胡椒<hi>一兩</hi>　桂花<hi>五錢/</hi>　丁香<hi>五錢</hi>
　　人參<hi>一兩</hi>　天南星<hi>五錢/</hi>茯苓<hi>一兩</hi>
　　香白芷<hi>一兩</hi>川芎<hi>一兩/</hi>　肉荳蔲<hi>一兩</hi>
右件藥並爲細末與粉麵拌和乾再入杏仁三斤去皮<lb/>
尖磨細入井花水一斗八升調勻旋灑於前項粉麵内<lb/>
拌勻復用麤篩隔過實踏用桑葉裹盛於紙袋中用繩<lb/>
<pb n="KR3i0026_WYG_002-6a"/>
繫定卽時掛起不得積下仍單行懸之二七日去桑葉<lb/>
秪是紙袋兩月可收<lb/>
　　金波麴<lb/>
　　木香<hi>三兩</hi>　川芎<hi>六兩/</hi>　白术<hi>九兩</hi>
　　白附子<hi>半斤</hi>官桂<hi>七兩/</hi>　防風<hi>二兩</hi>
　　黒附子<hi>二兩炮去皮</hi>　　　　𤓰蒂<hi>五錢</hi>
右件藥都搗羅爲末每料用糯米粉白麵共三百斤使<lb/>
上件藥拌和令勻更用杏仁一斤去皮尖入砂盆内爛<lb/>
<pb n="KR3i0026_WYG_002-6b"/>
研濾去滓然後用水蓼一斤道人頭半斤虵麻一斤同<lb/>
搗爛以新汲水五斗揉取濃汁和捜入盆内以手拌勻<lb/>
於淨席上堆放如法蓋覆一宿次日早辰用模踏造堆<lb/>
實爲妙踏成用榖葉裹盛内在紙袋中掛閣透風處半<lb/>
月去榖葉秪置於紙袋中兩月方可用<lb/>
　　滑臺麴<lb/>
白麵一百斤糯米粉一百斤<lb/>
　　　已上粉麵先拌和令勻次入下項藥<lb/>
<pb n="KR3i0026_WYG_002-7a"/>
　　白术<hi>四兩</hi>　官桂<hi>二兩/</hi>　胡椒<hi>二兩</hi>
　　川芎<hi>二兩</hi>　白芷<hi>二兩/</hi>　天南星<hi>二兩</hi>
　　𤓰蒂<hi>五錢</hi>　杏仁<hi>二斤用温湯浸去皮尖更冷水淘三兩遍入砂盆内研旋入井</hi>
　　<hi>花水取濃汁二斗</hi>
右件搗羅爲細末將粉麵并藥一處拌和令勻然後將<lb/>
杏仁汁旋灑於前項粉麵内拌揉亦須乾濕得所握得<lb/>
聚撲得散即用麤篩隔過於凈席上堆放如法葢三四<lb/>
時辰候水脉勻入模子内實踏用刀子分爲四片逐片<lb/>
<pb n="KR3i0026_WYG_002-7b"/>
印風字訖用紙袋子包裹掛無日透風處四十九日踏<lb/>
下便入紙袋盛掛起不得積下掛時相離着不得厮沓<lb/>
恐熱不透風每一石米用麴一百二十兩隔年陳麴有<lb/>
力秪可使十兩<lb/>
　　豆花麴<lb/>
　　白麵五斗　赤豆<hi>七升</hi>　杏仁<hi>三兩</hi>
　　川烏頭<hi>三兩</hi>官桂<hi>二兩/</hi>　麥糵<hi>四两焙乾</hi>
右除頭麵外並爲細末却用蒼耳辣蓼勒母藤三味各<lb/>
<pb n="KR3i0026_WYG_002-8a"/>
一大握搗取濃汁浸豆一伏時漉出豆蒸以糜爛爲度<lb/>
<hi>豆須是煑爛成沙控乾放冷方堪用若煑不爛即造酒出有豆腥氣</hi>却將浸豆汁煎數沸<lb/>
别頓放候蒸豆熟於冷捜和白麵并藥末硬軟得所帶<lb/>
軟爲佳如硬更入少浸豆汁𦂳踏作片子秪用紙裹以<lb/>
麻皮寛縛定掛透風處四十日取出曝乾即可用須先<lb/>
露五七夜後七八月以後方可使每斗用六兩隔年者<lb/>
用四兩此麴謂之錯着水<hi>李都尉玉漿乃用此麴但不用蒼耳辣蓼勒母藤三種耳</hi>
<hi>又一法只用三種草汁浸米一夕搗粉毎斗爛煑赤豆三升入白麵九斤拌和踏桑葉裹入紙袋當風掛之即</hi>
<pb n="KR3i0026_WYG_002-8b"/>
<hi>不用香藥耳</hi>
　　　已上風麴<lb/>
　　玉友麴<lb/>
上撒米裝甜米比醋麋鬆利易炊候裝徹氣上用木箆<lb/>
炊箒掠撥甑周回生米在氣上𦂳處掠撥平整候氣勻<lb/>
溜用箆翻攪再溜氣勻用湯潑之謂之小潑再候氣勻<lb/>
用箆翻攪候米勻熟又用湯潑謂之大潑復用木箆攪<lb/>
幹隨箆潑湯後勻軟稀稠得所取出盆内以湯微灑以<lb/>
<pb n="KR3i0026_WYG_002-9a"/>
一器蓋之候滲盡出在案上翻稍三兩遍放令極冷<hi>四時</hi>
<hi>並同</hi>其潑澑盤棹並同蒸脚麋法惟是不犯漿秪用葱椒<lb/>
油麵比前減半同煎白湯潑之每斗不過潑二升拍擊<lb/>
米心勻破成麋亦如上法<lb/>
　　酘醹<lb/>
酘醹最要厮應不可過不可不及脚熱發𦂳不分摘開<lb/>
發過無力方酘非特酒味薄不醇美兼麴末少咬甜麋<lb/>
不住頭脚不厮應多致味酸若脚嫩力小酘早甜麋冷<lb/>
<pb n="KR3i0026_WYG_002-9b"/>
不能發脫折斷多致涎慢酒人謂之攧了須是發𦂳迎<lb/>
甜便酘寒時四六酘温凉時中停酘熱時三七酘醞法<lb/>
總論天暖時二分爲脚一分酘天寒時中停酘如極寒<lb/>
時一分爲脚二分酘大熱或更不酘一法秪看醅脚𦂳<lb/>
慢加減酘亦治法也若醅脚發得恰好即用甜飯依數<lb/>
酘之<hi>若用黄米造酒秪以醋麋一半酘之謂之脚撘脚如此醖造暖時尤穩</hi>若發得大𦂳<lb/>
恐酒味大辣即添入米一二斗若發得大慢恐酒味甜<lb/>
卽添入麴三四斤定酒味全在此時也四時並須放冷<lb/>
<pb n="KR3i0026_WYG_002-10a"/>
齊民要術所以專取桑落時造者黍必冷極冷故也酘<lb/>
飯極冷即酒味方辣所偷甜也酘飯寒時爛揉温凉不<lb/>
須令爛熱時秪可拌和停勻恐傷人氣北人秋冬酘飯<lb/>
秪取脚醅一半於案上共酘飯一處辣蓼勒母藤蒼耳<lb/>
各二斤青蒿桑葉各減半並取近上稍嫩者用石臼搗<lb/>
爛布絞取自然汁更以杏仁百粒去皮尖細研入汁内<lb/>
先將糯米揀簸一斗急淘淨控極乾爲細粉更曝令乾<lb/>
以藥汁逐旋勻灑拌和乾濕得所<hi>乾濕不可過以意量度</hi>摶成餅<lb/>
<pb n="KR3i0026_WYG_002-10b"/>
子以舊麴末逐個為衣各排在篩子内於不透風處淨<lb/>
室内先鋪乾草<hi>一方用青蒿鋪葢</hi>厚三寸許安篩子在上更以<lb/>
草厚四寸許覆之覆時須勻不可令有厚薄一兩日間<lb/>
不住以手探之候餅子上稍熱仍有白衣即去覆者草<lb/>
明日取出通風處安棹子上須稍乾旋旋逐個掲之令<lb/>
離篩子更數日以籃子懸通風處一月可用罨餅子須<lb/>
熱透又不可過候此為最難未乾見日即裂<hi>夏月造易蛀惟八月</hi>
<hi>造可<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>一秋及来春之用四月至九月可釀九月後寒即不發</hi>
<pb n="KR3i0026_WYG_002-11a"/>
　　白醪麴<lb/>
　　粳米三升　　糯米一升凈淘洗為細粉<lb/>
　　川芎一兩　　峽椒一兩為末<lb/>
　　麴母末一兩與米粉藥末等拌勻<lb/>
　　桑葉一把　　蒼耳葉一把　　蓼葉一束<lb/>
右爛搗入新汲水破令得所濾汁拌米粉無令濕捻成<lb/>
團須是𦂳實更以麴母遍身糝過為衣以榖樹葉鋪底<lb/>
仍蓋一宿候白衣上更候五七日㬠乾以籃盛掛風頭<lb/>
<pb n="KR3i0026_WYG_002-11b"/>
每斗三兩過半年以後即使二兩半<lb/>
　　小酒麴<lb/>
每糯米一斗作粉用蓼汁和勻次入肉桂木香甘草杏<lb/>
仁川烏頭川芎生姜與杏仁同研汁各用一分作餅子<lb/>
用穰草蓋勿令見風熱透後番依玉友罨法出場當風<lb/>
懸之每造酒一斗用四兩<lb/>
　　眞一麴<hi>此東坡法也</hi>
上等白麵一斗以生姜五兩研取汁揉和依常法起酵<lb/>
<pb n="KR3i0026_WYG_002-12a"/>
作蒸餅切作片子掛透風處一月輕乾可用<lb/>
　　蓮子麴<lb/>
糯米二斗淘淨少時蒸飯攤了先用麵三斗細切生薑<lb/>
半斤如豆大和麵微炒令黄放冷隔宿亦攤之候飯温<lb/>
拌令勻勿令作塊放蘆蓆上攤以蒿草罨作黄子勿令<lb/>
黄子黒但白衣上即去草番轉更半日將日影中㬠乾<lb/>
入紙袋盛掛在梁上風吹<lb/>
　　　已上䤖麴<lb/>
<pb n="KR3i0026_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北山酒經卷中<lb/>
</p>
<p>
</p>
  </div>
<div>
<head>北山酒經卷下</head> <lb/>
    <p>
<pb n="KR3i0026_WYG_003-1a"/>
欽定四庫全書<lb/>
　北山酒經卷下<lb/>
　　　　　　　　　　　　宋　朱翼中　撰<lb/>
　　卧漿<hi>今人都不復用酒絶忌酸乃以酸漿湯米何也又以水與薑蔥解之尤為不韻</hi>
六月三伏時用小麥一斗煑粥為脚日間懸胎蓋夜間<lb/>
實蓋之逐日浸熱麵漿或飲湯不妨給用但不得犯生<lb/>
水造酒最在漿其漿不可才酸便用須是味重酴米偷<lb/>
酸全生於漿大法漿不酸即不可醞酒葢造酒以漿為<lb/>
<pb n="KR3i0026_WYG_003-1b"/>
祖無漿處或以水解醋入蔥椒等煎謂之合新漿如用<lb/>
已曽浸米漿以水解之入蔥椒等煎謂之傳舊漿今人<lb/>
呼為酒漿是也酒漿多漿臭而無香辣之味以此知須<lb/>
是六月三伏時造下漿免用酒漿也酒漿寒凉時猶可<lb/>
用温熱時即須用臥漿寒時如臥漿缺絶不得已亦須<lb/>
且合新漿用也<lb/>
　　淘米<lb/>
造酒治糯為先須令揀擇不可有粳米若旋揀實為費<lb/>
<pb n="KR3i0026_WYG_003-2a"/>
力要須自種糯榖即全無粳米免更㨂擇古人種秫蓋<lb/>
為此凡米不從淘中取淨從揀中取淨縁水秪去得塵<lb/>
土不能去砂石䑕糞之類要須旋舂簸令潔白走水一<lb/>
淘大忌乆浸<hi>今人不用漿最要淘淨亦忌乆浸乆浸則米心未必即透反致難蒸</hi>蓋揀簸<lb/>
即淨則淘數少而漿入但先傾米入籮約度添水用把<lb/>
子靠定籮唇取力直下不住手急打幹使水米運轉自<lb/>
然勻淨才水清即住如此則米已潔凈亦無陳氣仍須<lb/>
隔宿淘控方始可用葢控得極乾即漿入而易酸此為<lb/>
<pb n="KR3i0026_WYG_003-2b"/>
大法<lb/>
　　煎漿<lb/>
假令米一石用卧漿水一石五斗<hi>卧漿者夏月所造酸漿也非用已曽浸米</hi>
<hi>酒漿也仍必須仔細刷洗鍋竈三四遍</hi>先煎三四沸以笊籬漉去白沫更<lb/>
候一兩沸然後入蔥一大握<hi>祠祭以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>代蔥</hi>椒一兩油二兩麵<lb/>
一盞以漿半碗調麵打成薄水同煎六七沸煎時不住<lb/>
手攪不攪則偏沸及有<graphic n="KR1572" url="https://raw.githubusercontent.com/kanripo/KR-Gaiji/master/images/KR1572.png" mimeType="image/png"/>着處蔥熟即便漉去蔥椒等<lb/>
如漿酸亦須約分數以水解之漿味淡即更入釅醋要<lb/>
<pb n="KR3i0026_WYG_003-3a"/>
之湯米漿以酸美為十分若用九分味酸者則每漿九<lb/>
斗入水一斗解之餘倣此寒時用九分至八分温凉時<lb/>
用六分至七分熱時用五分至四分大凡漿要四時改<lb/>
破冬漿濃而涎春漿清而涎夏不用若涎秋漿如春漿<lb/>
造酒看漿是大事古諺云看米不如看麴看麴不如看<lb/>
酒看酒不如看漿<lb/>
　　湯米<lb/>
一石甕埋入地一尺先用湯湯甕然後拗漿逐旋入甕<lb/>
<pb n="KR3i0026_WYG_003-3b"/>
不可一併入生甕恐損甕器便用棹箆攪出火氣然後<lb/>
下米<hi>米新即倒湯米陳即正湯湯字去聲切倒湯者坐漿湯米也正湯者先傾米在甕内傾漿入也其湯</hi>
<hi>須接續傾入不住手攪</hi>湯大熱則米爛成塊湯慢即湯<hi>去聲</hi>不倒而<lb/>
米澁但漿酸而米淡寧可熱不可冷冷即湯米不酸兼<lb/>
無涎生亦須看時候及米性新陳春間用挿手湯夏間<lb/>
用宜似熱湯秋間即魚眼湯<hi>比挿手差熱</hi>冬間須用沸湯若<lb/>
冬月却用温湯則漿水力慢不能發脱夏月若用熱湯<lb/>
則漿水力𦂳湯損亦不能發<hi>缺</hi>　　　時漿不溫熱得<lb/>
<pb n="KR3i0026_WYG_003-4a"/>
所湯米時逐旋<hi>缺</hi>　　續入甕急令二人用棹箆連底<lb/>
抹起三五百下米滑及顔色光粲乃止如米未滑於合<lb/>
用湯數外更加湯數斗湯之不妨秪以米滑為度須是<lb/>
連底攪轉不得停手若攪少非特湯米不滑兼上面一<lb/>
重米湯破下面米湯不勻有如爛粥相似直候米滑漿<lb/>
温即住手以席薦圍蓋之令有煖氣不令透氣夏月亦<lb/>
蓋但不須厚爾如早辰湯米晩間又攪一遍晩間湯米<lb/>
来早又復再攪每攪不下一二百轉次日再入湯又攪<lb/>
<pb n="KR3i0026_WYG_003-4b"/>
謂之接湯接湯後漸漸發起泡末如魚眼蝦跳之類大<lb/>
約三日後必醋矣尋常湯米後第二日生漿泡如水上<lb/>
浮漚第三日生漿衣寒時如餅煖時稍薄第四日便嘗<lb/>
若已酸美有涎即先以笊籬掉去漿面以手連底攪轉<lb/>
恐有結米蒸時成塊氣難透也夏月秪隔宿可用春間<lb/>
雨日冬間三宿要之須候漿如牛涎米心酸用手一撚<lb/>
便碎<hi>巴人蒸米先以大器盛沸湯俟蒸米熟即從甑傾入沸湯中應時米透一撚便碎何事煩瑣乃爾</hi>
然後漉出亦不可拘日數也惟夏月漿米熱後經四五<lb/>
<pb n="KR3i0026_WYG_003-5a"/>
宿漸漸淡薄謂之倒了葢夏月熱後發過罨損况漿味<lb/>
自有死活若漿面有花衣浡白色明快涎黏米粒圓明<lb/>
鬆利嚼着味酸甕内温煖乃是漿活若無花沫漿碧色<lb/>
不明快米嚼碎不酸或有氣息甕内冷乃是漿死蓋是<lb/>
湯時不活絡善知此者嘗米不嘗漿不知此者嘗漿不<lb/>
嘗米大抵米酸則無事於漿漿死却須用杓盡撆出元<lb/>
漿入鍋重煎再湯𦂳慢比前来減三分謂之接漿依前<lb/>
蓋了當宿即醋或秪撆出元漿不用漉出米以新水衝<lb/>
<pb n="KR3i0026_WYG_003-5b"/>
過出却惡氣上甑炊時别煎好酸漿潑饙下脚亦得要<lb/>
之不若接漿為愈然亦在看天氣寒温隨時體當<lb/>
　　蒸醋麋<lb/>
欲蒸麋隔日漉出漿依出米置淋甕滴盡水脉以手試<lb/>
之入手散<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>地便堪蒸若濕時即有結麋先取合使<lb/>
潑麋漿以水解依四時定分數依前入蔥椒等同煎用<lb/>
箆不住攪令勻沸若不攪則有偏沸及煉竈釡處多致<lb/>
鐡腥漿香熟别用盆甕内放冷下脚使用一面添水燒<lb/>
<pb n="KR3i0026_WYG_003-6a"/>
竈安甑萆勿令偏側若刷釡不淨置萆偏反或破損并<lb/>
氣未上便装篩漏下生米及竈内湯太滿<hi>可八分</hi>滿則多<lb/>
致湯溢出衝萆氣直上突酒人謂之甑達則麋有生熟<lb/>
不勻則傾少生油入釡其沸自止須候釡沸氣上將控<lb/>
乾酸麋逐旋以杓輕手續續趂氣撒裝勿令壓實一石<lb/>
米約作三次裝一層氣透又上一層每一次上米用炊<lb/>
箒掠撥周回上下生米在氣出處直候氣勻無坐米掠<lb/>
撥不動更看氣𦂳慢不勻處用米杴子撥開慢處壅在<lb/>
<pb n="KR3i0026_WYG_003-6b"/>
𦂳處謂之撥澑若萆子周遭氣小須從外撥来向上如<lb/>
𨫼背相似時復用氣杖子試之劄處若實即是氣流劄<lb/>
處若虚必有生米卽用杖子翻起撥勻候氣圓用木拍<lb/>
或蓆蓋之更候火氣上以手拍之如不黏手權住火即<lb/>
用杴子攪幹盤摺將煎下冷漿二斗<hi>隨棹西撥每一石米湯用冷漿二斗</hi>
<hi>如要醇濃即少用水饙酒自然稠厚</hi>更用棹箆拍擊令米心勻破成麋緣<lb/>
漿米既已浸透又更蒸熟所以棹箆拍着便見皮折心<lb/>
破裏外皅爛成麋再用木拍或蓆葢之微畱少火泣定<lb/>
<pb n="KR3i0026_WYG_003-7a"/>
水脉即以餘漿洗案令潔淨出麋出案上攤開令冷翻<lb/>
稍一兩遍脚麋若炊得稀薄如粥即造酒尤醇捜拌入<lb/>
麴時却縮水勝如旋入别水也四時並同洗案刷甕之<lb/>
類並用熟漿不得入生水<lb/>
　　用麴<lb/>
古法先浸麴發如魚眼湯淨淘米炊作飯令極冷以絹<lb/>
袋濾去麴滓取麴汁於甕中即酘飯近世不然炊飯冷<lb/>
同麴捜拌入甕麴有陳新陳麴力𦂳每斗米用十兩新<lb/>
<pb n="KR3i0026_WYG_003-7b"/>
麴十二兩或十三兩臘脚酒用麴宜重大抵麴力勝則<lb/>
可存畱寒暑不能侵米石百兩是為氣平十之上則苦<lb/>
十之下則甘要在隨人所嗜而増損之凡用麴日曝夜<lb/>
露齊民要術夜乃不收令受霜露須看風隂恐雨潤故<lb/>
也若急用則麴乾亦可不必露也受霜露二十日許彌<lb/>
令香酒麴須極乾若潤濕則酒惡矣新麴未經百日心<lb/>
未乾者須劈破<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>焙未得便搗須於隔宿若不隔宿<hi>謂先</hi>
<hi>一日焙過待火氣去乃用之</hi>則造酒定有炕麴氣大約每斗用麴八<lb/>
<pb n="KR3i0026_WYG_003-8a"/>
兩須用小麴一兩易發無失善用小麴雖煑酒亦色白<lb/>
今之玉女麴用二桑葉者是也酒要辣更於酘飯中入<lb/>
麴放冷下此要訣也張進造供御法酒使兩色麴每糯<lb/>
米一石用杏仁罨麴六十兩香桂罨麴四十兩一法醖<lb/>
酒罨麴風麴各半亦良法也四時麴麤細不同春冬醖<lb/>
造日多即搗作小塊子如骰子或皁子大則發斷有力<lb/>
而味醇釅秋夏醖造日淺則差細欲其麴米早相見而<lb/>
就熟要之麴細則味甜美麴麤則硬辣若麤細不勻則<lb/>
<pb n="KR3i0026_WYG_003-8b"/>
發得不齊酒味不定大抵寒時化遲不妨宜用麤麴暖<lb/>
時麴欲得疾發宜用細末雖然酒人亦不執或醅𦂳恐<lb/>
酒味太辣則添入米一二斗若發太慢恐酒甜即添麴<lb/>
二四斤定酒味全此時亦無固必也供銜祠祭用麴並<lb/>
在酴米内盡用之酘飯更不入麴一法將一半麴於酘<lb/>
飯内分使氣味芳烈却須並為細末也惟羔兒酒盡於<lb/>
脚飯内着麴不可不知也<lb/>
　　合酵<lb/>
<pb n="KR3i0026_WYG_003-9a"/>
北人造酒不用酵然冬月天寒酒難得發多攧了所以<lb/>
要取醅面正發醅為酵最妙其法用酒甕正發醅撆取<lb/>
面上浮米糝控乾用麴末拌令濕勻透風隂乾謂之乾<lb/>
酵<hi>今北人用引酵是此意</hi>凡造酒時於漿米中先取一升已来用<lb/>
本漿煑成粥放冷冬月微温用乾酵一合麴末一斤攪<lb/>
拌令勻放暖處候次日捜飯時入釀飯甕中同拌大約<lb/>
申時欲捜飯須早辰先發下酵直候酵来多時發過方<lb/>
可用蓋酵纔来未有力也酵肥為来酵塌可用又况用<lb/>
<pb n="KR3i0026_WYG_003-9b"/>
酵四時不同須是體襯天氣天寒用湯發天熱用水發<lb/>
不在用酵多少也不然祗取正發酒醅二三杓拌和尤<lb/>
㨗酒人謂之傳醅色用酵也<lb/>
　　酴米<hi>酴米酒母也人謂之脚飯</hi>
蒸米成麋策在案上頻頻翻不可令上乾而下濕大要<lb/>
在體襯天氣温凉時放微冷熱時令極冷寒時如人體<lb/>
金波法一石麋用麥糵四兩<hi>炒令冷麥糵咬盡米粒酒乃醇醲</hi>糝在麋<lb/>
上然後入麴酵一處<hi>古人兼用麴糵但期米爛耳</hi>衆手揉之務令麴<lb/>
<pb n="KR3i0026_WYG_003-10a"/>
與麋勻若麋稠硬即旋入少冷漿同揉亦在隨時相度<lb/>
大率捜麋秪要拌得麴與麋勻足矣亦不須捜如糕麋<lb/>
京醖<hi>京師醖</hi>捜得不見麴飯所以大甜麴不須極細麴細<lb/>
則甜美麴麤則硬辣麤細不等則發得不齊酒味不定<lb/>
大抵寒時化遲不妨宜用麤麴可投小塊子大暖時宜<lb/>
用細末欲得疾發大約每一斗米使大麴八兩小麴一<lb/>
兩易發無失並於脚飯内下之不得旋入生麴雖三酘<lb/>
酒亦盡於脚飯中下計算斤兩捜拌麴麋勻即搬入甕<lb/>
<pb n="KR3i0026_WYG_003-10b"/>
甕底先糝麴末更留四五兩麴蓋面漿麋逐段排挅用<lb/>
手𦂳按甕邉四畔拍令實中心剜作坑子入刷案上麴<lb/>
水三升或五升以来微温入在坑中并潑在醅面上以<lb/>
為信水大凡醖造須是五更初下手不令見日此過度<lb/>
法也下時東方未明要了若太陽出即酒多不中以伏<lb/>
時歇開甕如滲信水不盡便添薦蓆圍裹之頻頻楷汗<lb/>
三日後用手捺破頭尾𦂳即連底撥攪令勻若更𦂳即<lb/>
便摘開分減入别甕貴不發過一面炊甜米便酘不可<lb/>
<pb n="KR3i0026_WYG_003-11a"/>
隔宿恐發過無力酒人謂之摘脚脚𦂳多由麋熟大約<lb/>
兩三日後必動如信水糝盡醅面當心力起有裂紋多<lb/>
者十餘條少者五七條即是發𦂳須便分減大抵冬月<lb/>
醅脚厚不妨夏月醅脚要薄如信水未乾醅面不裂即<lb/>
是發慢須更添蓆圍裹候一二日如尚未發每醅一石<lb/>
用杓取出二斗以来入熱蒸麋一斗在内却傾取出者<lb/>
醅在上面蓋之以手按平候一二日發動據後来所入<lb/>
熱麋計合用麴入甕一處拌勻更候發𦂳掩捺謂之按<lb/>
<pb n="KR3i0026_WYG_003-11b"/>
醅若下脚後依前發慢即用熱湯湯臂膊入甕攪撥令<lb/>
冷熱勻停須頻蘸臂膊貴要接助熱氣一二升小瓶貯<lb/>
熱湯密封口置在甕底候發則急去之謂之追魂或倒<lb/>
出在案上與熱甜麋拌再入甕厚蓋合且候隔兩夜方<lb/>
始攪撥依前𦂳蓋合一依投抹次第體當漸成醅謂之<lb/>
撘引或秪入正發醅脚一斗許在甕當心却撥慢醅蓋<lb/>
合次日發起攪撥亦謂之撘引造酒要脚正大忌發慢<lb/>
求以多方救助冬月置甕在温暖處用薦圍裹之入麥<lb/>
<pb n="KR3i0026_WYG_003-12a"/>
<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>黍穰之類凉時去之夏月置甕在深屋底不透日氣<lb/>
處天氣極熱日間不得掀開用磚鼎定閣起恐地氣此<lb/>
為大法<lb/>
　　蒸甜麋<hi>不經酸漿浸故曰甜麋</hi>
凡蒸酘麋先用新汲水浸破米心淨淘令水脉微透庶<lb/>
蒸時易軟<hi>脚米走水淘恐水透漿不入難得酸酘飯不湯故欲浸透也</hi>然後控乾候<lb/>
甑氣捜拌令勻入甕却以舊醅葢之<hi>緣有一半舊醅在甕</hi>夏月却<lb/>
醅須盡取出案上捜拌務要出却脚麋中酸氣一法脚<lb/>
<pb n="KR3i0026_WYG_003-12b"/>
𦂳案上捜脚慢甕中捜亦佳寒時用薦蓋温熱時用蓆<lb/>
若天氣大熱發慢秪用布罩之逐日用手連底掩拌務<lb/>
要甕邊冷醅来中心寒時以湯洗手臂助暖氣熱時秪<lb/>
用木把攪之不拘四時頻用托布抹汗五日以後更不<lb/>
須攪掩也如米粒消化而沸未止麴力大更酘為佳<hi>齊民</hi>
<hi>要術初下用米一石次酘五斗又四斗又三斗以漸待来消即酘無令勢不相及味足沸定為熟氣味雖正沸</hi>
<hi>未息者麴勢未盡宜更酘之不酘則酒苦薄矣第四第五六酘用米多少皆候麴勢强弱加減之亦無定法惟</hi>
<hi>須米粒消化及酘之要在善候麴勢麴勢未窮米粒已消多酘為良世人云米過酒甜此乃不解體候耳酒冷</hi>
<pb n="KR3i0026_WYG_003-13a"/>
<hi>沸止米有不消化者便是麴力盡也</hi>若沸止醅塌即便封泥起不令透氣<lb/>
夏月十餘日冬深四十日春秋二十三四日可上糟大<lb/>
抵要體當天氣冷暖與南北氣候即知酒熟有早晩亦<lb/>
不可拘定日數酒人看醅生熟以手試之若撥動有聲<lb/>
即是未熟若醅面乾如蜂窠眼子撥撲有酒湧起即是<lb/>
熟也供御祠祭十月造酘後二十日熟十一月造酘後<lb/>
一月熟十二月造酘後五十日熟<lb/>
　　酒器<lb/>
<pb n="KR3i0026_WYG_003-13b"/>
東南多<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>甕洗刷淨便可用西北無之多用瓦甕若新<lb/>
甕用灰火七斤罩甕其上候通熱以油蠟徧塗之若舊<lb/>
甕冬初用時時須薰過其法用半頭磚鐺脚安放合甕<lb/>
塼上用乾黍穰文武火薰於甑釡上蒸以甕邊黒汁出<lb/>
為度然後水洗三五遍候乾用之更用漆之尤佳<lb/>
　　上糟<lb/>
造酒寒時須是過熟即酒清數多渾頭白酵少溫凉時<lb/>
并熱時須是合熟便壓恐酒醅過熟又糟内易熱多致<lb/>
<pb n="KR3i0026_WYG_003-14a"/>
酸變大約造酒自下脚至熟寒時二十四五日温凉時<lb/>
半月熱時七八日便可上糟仍須勻裝停鋪手安壓板<lb/>
正下砧簞所貴壓得勻乾并無煎失轉酒入甕須垂手<lb/>
傾下免見濯損酒味寒時用草薦麥<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>圍蓋温凉時去<lb/>
了以單布蓋之候三五日澄折清酒入瓶<lb/>
　　收酒<lb/>
上榨以器就滴恐滴逺損酒或以小杖子引下亦可壓<lb/>
下酒須先湯洗瓶器令淨控乾二三日一次折澄去盡<lb/>
<pb n="KR3i0026_WYG_003-14b"/>
脚纔有白絲即渾直候澄折得清為度即酒味倍佳便<lb/>
用蠟紙封閉務在滿裝瓶不在大以物閣起恐地氣發<lb/>
動酒脚失酒味仍不許頻頻抵動大抵酒澄得清更滿<lb/>
裝雖不煑夏月亦可存留<hi>内酒庫水酒夏月不煑秪是過熟上榨澄清收</hi>
　　煑酒<lb/>
凡煑酒每斗入蠟二錢竹葉五片官局天南星九粒化<lb/>
入酒中如法封繫置在甑中<hi>第二次煑酒不用前来湯别須用冷水下</hi>然後<lb/>
發火候甑簞上酒香透酒溢出倒流便掲取甑蓋取一<lb/>
<pb n="KR3i0026_WYG_003-15a"/>
瓶開看酒滚即熟矣便住火良乆方取下置放石灰中<lb/>
不得頻移薰白酒須潑得清然後煑煑時瓶用桑葉冥<lb/>
之<hi>金波兼使白酒麴纔榨下糟略澄折二三日便蒸雖煑酒白色</hi>
　　火迫酒<lb/>
取清酒三五日後據酒多少取甕一口先凈刷洗訖以<lb/>
火烘乾於底旁鑽一竅子如筯粗細以柳屑子塞定將<lb/>
酒入在甕入黄蠟半斤甕口以油單紙蓋繫定别泥一<lb/>
間淨室不得令通風門子可纔入得甕置甕在當中間<lb/>
<pb n="KR3i0026_WYG_003-15b"/>
以磚五重襯甕底於當門裏着炭三秤籠令實於中心<lb/>
着半斤許熟火便用閉門門外更懸蓆簾七日後方開<lb/>
又七日方取喫取時以細竹子一茶頭邊夾少新綿款<lb/>
款抽屑子以器承之以綿竹子遍於甕底攪纏盡着底<lb/>
濁物清即休纏仍塞了<hi>先鑽竅子圖取澱濁易耳</hi>每取時却入一竹<lb/>
筒子如銅淋子旋取之即耐停不損全勝於煑酒也<lb/>
　　曝酒法<lb/>
平旦起先煎下甘水三四升放冷着盆中日西將衠正<lb/>
<pb n="KR3i0026_WYG_003-16a"/>
純糯一斗用水淨淘至水清浸良乆方漉出瀝令米乾<lb/>
炊再<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>飯約四更飯熟即卸在案棹上薄攤令極冷每<lb/>
旦日未出前用冷湯二碗拌飯令飯粒散不成塊每斗<lb/>
用藥二兩<hi>玉友白醪小酒眞一麴同</hi>秪槌碎為小塊并末子用手糝<lb/>
拌入飯中令粒粒有麴即逐段拍在甕四畔不須令太<lb/>
實惟中間開一井子直見底却以麴末糝醅面即以濕<lb/>
布蓋之如布乾又漬潤之<hi>常令布濕乃其訣也又不可令布大濕恐滴水入</hi>候<lb/>
漿来井中滿時時酌澆四邊直候漿来極多方用水一<lb/>
<pb n="KR3i0026_WYG_003-16b"/>
盞調大酒麴一兩投井漿中然後用竹刀界醅作六七<lb/>
片擘碎翻轉<hi>醅面上有白衣宜去之</hi>即下新汲水二碗依前濕布<lb/>
罨之更不得動少時自然結面醅在上漿在下即别淘<lb/>
糯米以先下脚米算數<hi>天凉對天熱半</hi>酘隔夜浸破米心次日<lb/>
晩夕炊飯放冷至夜酘之<hi>再入藥二两</hi>取甕中漿来拌勻捺<lb/>
在甕底以舊醅蓋之次日即大發候酘飯消化沸止方<lb/>
熟乃用竹篘篘之若酒面帶酸篘時先以手掠去酸面<lb/>
然後以竹篘挿入缺中心取酒其酒甕用木架起須要<lb/>
<pb n="KR3i0026_WYG_003-17a"/>
置凉處仍畏濕地此法夏中可作稍寒不成<lb/>
　　白羊酒<lb/>
臘月取絶肥嫩羯羊肉三十斤<hi>肉三十斤内要肥膘十斤</hi>連骨使水<lb/>
六斗已来入鍋煑肉令息軟漉出骨將肉絲擘碎畱着<lb/>
肉汁炊蒸酒飯時酌撒脂肉於飯上蒸令軟依常拌攪<lb/>
使盡肉汁六斗潑饙了再蒸良乆缷案上攤令温冷得<lb/>
所揀好脚醅依前法酘拌更使肉汁二升以来收拾案<lb/>
上及元壓面水依尋常大酒法日數但麴盡於酴米中<lb/>
<pb n="KR3i0026_WYG_003-17b"/>
用爾<hi>一法脚醅發秪於酘飯内方煑肉取脚醅一處捜拌入甕</hi>
　　地黄酒<lb/>
地黄擇肥實大者每米一斗生地黄一斤用竹刀切略<lb/>
於木石臼中搗碎同米拌和上甑蒸熟依常法入醖黄<lb/>
精亦依此法<lb/>
　　菊花酒<lb/>
九月取菊花曝乾揉碎入米饙中蒸令熟醖酒如地黄<lb/>
法<lb/>
<pb n="KR3i0026_WYG_003-18a"/>
　　酴醾酒<lb/>
七月開酴醾摘取頭子去青蕚用沸湯綽過紐乾浸法<lb/>
酒一升經宿漉去花頭勻入九升酒内此洛中法<lb/>
　　蒲萄酒法<lb/>
酸米入甑蒸起上用杏仁五兩<hi>去皮尖</hi>蒲萄二斤半<hi>浴過乾去</hi>
<hi>了皮</hi>與杏仁同於砂盆内一處用熟漿三斗逐旋研盡為<lb/>
度以生絹濾過其三斗熟漿潑飯軟蓋良乆出飯攤於<lb/>
案上依常法候温入麴捜拌<lb/>
<pb n="KR3i0026_WYG_003-18b"/>
　　猥酒<lb/>
每石糟用米一斗煑粥入正發醅一升以来拌和糟令<lb/>
温候一二日如蟹眼發動方入麴三斤麥糵末四兩捜<lb/>
拌蓋覆直候熟却將前来黄頭并折澄酒脚傾在甕中<lb/>
打轉上榨<lb/>
　神仙酒法附<lb/>
　　武陵桃源酒法<lb/>
取神麯二十兩細剉如棗核大曝乾取河水一斗澄清<lb/>
<pb n="KR3i0026_WYG_003-19a"/>
浸待發取一斗好糯米淘三二十遍令淨以水清為度<lb/>
三澑炊飯令極軟爛攤冷以四時氣候消息之投入麯<lb/>
汁中熟攪令似爛粥候發即更炊二斗米依前法更酘<lb/>
二斗嘗之其味或不似酒味勿怪之候發又炊二斗米<lb/>
投之候發更酘三斗待冷依前投之其酒即成<hi>四酘通用米一</hi>
<hi>石</hi>如天氣稍冷即煖和熟後三五日甕頭有澄清者先<lb/>
取飲之蠲除萬病令人輕健縱令酣酌無傷此本於武<lb/>
陵桃源中得之乆服延年益夀後被齊民要術中採綴<lb/>
<pb n="KR3i0026_WYG_003-19b"/>
編錄時人縱傳之皆失其妙此方盡桃源中眞傳也今<lb/>
商量以空水浸麯未為妙每造一斗米先取一合以水<lb/>
煑取一升澄取清汁浸麯待發經一日炊飯候冷即出<lb/>
甕中以麯水熟和還入甕内每酘皆如此其第三<hi>以一斗為</hi>
<hi>率初用一合米浸麴一酘一升二三四酘皆二升五酘三升是止九升一合</hi>第五皆待酒發<lb/>
後經一日酘之五酘畢待發定訖更一兩日然後可壓<lb/>
漉即滓大半化為酒如味硬即每一斗酒蒸三斗糯米<lb/>
取大麥麴糵一大匙神麯末一大分熟攪和盛葛袋中<lb/>
<pb n="KR3i0026_WYG_003-20a"/>
内入酒瓶候甘美即去却袋凡造諸色酒北地寒即如<lb/>
人氣酘之南中氣暖即須至冷為佳不然則錯矣已北<lb/>
造徃往不發緣地寒故也雖料理得發味終不堪但密<lb/>
泥頭經春暖後即一甕自成美酒矣<lb/>
　　眞人變鬚髮方<lb/>
　　糯米二斗<hi>淨簸擇不得令有雜米</hi>
　　地黄二斗<hi>其地黄先淨洗候水脉盡以竹刀切如豆顆大勃堆疊二斗不可犯鐡</hi>
　　母薑四斤<hi>生用以生布巾楷之去皮須見肉細切秤之</hi>
<pb n="KR3i0026_WYG_003-20b"/>
　　法麴二斤<hi>若常麯四斤搗為末</hi>
右取糯米以清水淘令凈一依常法炊之良乆即不饙<lb/>
入地黄生薑相重炊待熟便置於盆中熟攪如粥候冷<lb/>
即入麴末置於通<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>磁瓶甕中醖造密泥頭更不得動<lb/>
夏三十日秋冬四十日每饑即飲常服尤妙<lb/>
　　妙理麴法<lb/>
白麵不計多少先淨洗辣蓼爛搗以新布絞取汁以新<lb/>
刷箒灑於麵中勿冷大濕但只踏得就為度候踏實每<lb/>
<pb n="KR3i0026_WYG_003-21a"/>
個以紙袋挂風中一月後方可取日中曝三日然後收<lb/>
用<lb/>
　　時中麴法<lb/>
每菉豆一斗揀淨水淘候水清浸一宿蒸豆極爛攤在<lb/>
案上候冷用白麯十五斤辣蓼末一升<hi>蓼曝乾搗為末須旱地上生者</hi>
<hi>極辣豆麯大斗用大秤省斗用省秤</hi>將豆麯辣蓼一處拌勻入臼内搗極<lb/>
相乳入如乾入少蒸豆水不可太乾不可太濕如乾麥<lb/>
飯為度用布包踏成圓麯中心畱一眼要索穿以麥稈<lb/>
<pb n="KR3i0026_WYG_003-21b"/>
穰草罨一十日<hi>先用穰草鋪在地上及用穰草繫成束排成間起麴令懸空</hi>取出以<lb/>
索穿當風懸掛不可見日一月方乾用時每斗用麯四<lb/>
兩須搗成末焙乾用<lb/>
　　冷泉酒法<lb/>
每糯米五斗先取五升淘淨蒸飯次將四斗五升米淘<lb/>
淨入甕内用稍箕盛蒸飯五升坐在生米上入水五斗<lb/>
浸之候漿酸飯浮<hi>約一两日</hi>取出用麴五兩拌和勻先入甕<lb/>
底次取所浸米四斗五升控乾蒸飯軟硬得所攤令極<lb/>
<pb n="KR3i0026_WYG_003-22a"/>
冷用麴末十五兩取浸漿每斗米用五升拌飯與麴令<lb/>
極勻不令成塊按令面平<hi>罨浮飯在底不可攪拌</hi>以麴少許糝面<lb/>
用盆蓋甕口紙封口縫兩重再用泥封紙縫勿令透氣<lb/>
夏五日春秋七八日<lb/>
　<lb/>
　<lb/>
　<lb/>
　<lb/>
<pb n="KR3i0026_WYG_003-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北山酒經卷下<lb/>
</p>
<p>
</p>
  </div>
<div> <lb/>
    <p>
<pb n="KR3i0026_WYG_004-1a"/>
題北山酒經後<lb/>
大隱先生朱翼中壯年勇退著書釀酒僑居西湖上而<lb/>
老焉屬朝廷大興醫藥求深於道術者爲之官師乃起<lb/>
公爲博士與余爲同寮明年翼中坐書東坡詩貶達州<lb/>
又明年以宫祠還未至余一夕夢翼中相過且論詩云<lb/>
投老南還愧轉蓬㑹令淨土變炎風由来祗許杯中物<lb/>
萬事從渠醉眼中明日理書帙得翼中北山酒經發而<lb/>
讀之葢有禦魑魅於烟嵐轉炎荒爲淨土之語與夢頗<lb/>
<pb n="KR3i0026_WYG_004-1b"/>
契余甚異乃作此詩以志之他時見翼中當以是問之<lb/>
其果夣乎非耶政和七年正月二十五也赤子含德天<lb/>
所鈞日漸月化滋澆淳惟帝哀矜憐下民爲作醪醴發<lb/>
其眞炊香釀玉爲物春薫然剛愎皆慈仁陶冶窮愁孰<lb/>
知貧誦德不獨有伯倫先生作經聖賢分獨醒正似非<lb/>
余身德全不許世人聞夣中作詩語罕親不願萬户誤<lb/>
國恩乞取醉鄉作封君<lb/>
朝奉郎行開封府刑曹椽李保跋<lb/>
</p>
<p>
</p>
  </div></body>
</text>\m</TEI>
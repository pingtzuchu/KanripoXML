<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>畫史㑹要卷一</head> <lb/>
    <p>
<pb n="KR3h0053_WYG_001-1a"/>
欽定四庫全書<lb/>
　畫史㑹要卷一<lb/>
　　　　　　　　　　　　明　朱謀垔　撰<lb/>
　　三皇<lb/>
太昊伏羲氏一號春皇氏一號權皇氏風姓其王天下<lb/>
　也日月重輪山明海静故天地瑞應龍馬負圖出於<lb/>
　榮河帝則之以畫八卦而圖畫之事始此<lb/>
炎帝神農氏生於烈山長於姜水故姜姓繼伏羲氏而<lb/>
<pb n="KR3h0053_WYG_001-1b"/>
　興重八卦為六十四以窮鬼神之情狀又命其臣白<lb/>
　阜甄四海紀地形而圖畫之以通水道之脉<lb/>
黄帝有熊氏姓公孫名軒轅生於夀丘長於姬水國於<lb/>
　有熊帝受河圖鬬苞授規始畫日月星辰之象又漬<lb/>
　草木之英變為五色著於器服以成文章此又後世<lb/>
　設色之始<lb/>
史皇與蒼頡俱黄帝之臣史皇善圖畫體象天地功侔<lb/>
　造化寫魚龍龜鳥諸形以授蒼頡頡因而作字相繼<lb/>
<pb n="KR3h0053_WYG_001-2a"/>
　相更而圖畫典籍乃著故六書之中三曰象形繪畫<lb/>
　是也<lb/>
　　五帝<lb/>
少昊金天氏黄帝之子名栔字青陽以金徳王故號金<lb/>
　天氏生於華渚邑於窮桑又曰金窮氏時有金鳴於<lb/>
　山銀湧於地或如龜蛇之狀或如人鬼之形有水屈<lb/>
　曲亦如龍鳯之形有山盤紆亦如屈龍之勢此圖繪<lb/>
　之事彰於造化者<lb/>
<pb n="KR3h0053_WYG_001-2b"/>
顓頊髙陽氏姬姓黄帝之孫帝之生也手有文如龍亦<lb/>
　有玉圖之象<lb/>
帝堯陶唐氏堯名帝嚳之子帝在位盛徳光洽河洛之<lb/>
　濵得玉版方尺圖天地之形<lb/>
帝舜有虞氏舜名姚姓其先有名幕者顓頊之世國於<lb/>
　虞自幕至于瞽瞍無違命舜重之以明徳有天下曰<lb/>
　有虞氏益稷篇帝曰予欲觀古人之象日月星辰山<lb/>
　龍華蟲作㑹宗彛藻火粉米黼黻絺繡以五采彰施<lb/>
<pb n="KR3h0053_WYG_001-3a"/>
　于五色作服汝明故昔賢有云有虞氏作繪畫明焉<lb/>
　春秋運斗樞云舜即位五年二月東巡與三公臨觀<lb/>
　河黄龍五采負圖出置舜前舜與司徒禹臨侯博望<lb/>
　發圖𤣥色綈長三十二尺中有七十二帝地形之圖<lb/>
　天文位置之差藏之大麓<lb/>
畫嫘説文舜妹也畫始于嫘故曰畫嫘<hi>嫘一作婐一作繫</hi>
　　三代<lb/>
夏禹名文命字密帝顓頊之後登衡岳夢𤣥夷蒼水使<lb/>
<pb n="KR3h0053_WYG_001-3b"/>
　者授以金簡玉字通水之理巡行四瀆與益䕫共謀<lb/>
　行到名山大澤召其神而問之山川脉理金玉所有<lb/>
　鳥獸昆蟲之類使益圖而記之名曰山海經即陶元<lb/>
　亮所謂流觀山海圖也<lb/>
帝啓使蜚廉圖百物之象鑄之于鼎使民知神姦故民<lb/>
　入山林川澤不逢不若<lb/>
殷髙宗恭黙思道夢帝賚以良弼乃審厥象俾以形旁<lb/>
　求于天下説築傅巖之野惟肖爰立作相是以黄休<lb/>
<pb n="KR3h0053_WYG_001-4a"/>
　復名畫録有巖野旁求徒聞審象之語<lb/>
畫工<lb/>
繢工考工記設色之工五一曰畫二曰繢畫繢之事雜<lb/>
　五色東方謂之青南方謂之赤西方謂之白北方謂<lb/>
　之黒天謂之𤣥地謂之黄青與白相次也赤與黒相<lb/>
　次也𤣥與黄相次也青與赤謂之文赤與白謂之章<lb/>
　白與黒謂之黼黒與青謂之黻五采備謂之繡土以<lb/>
　黄其象方天時變火以圜山以章水以龍鳥獸蛇雜<lb/>
<pb n="KR3h0053_WYG_001-4b"/>
　四時五色之位以章之謂之巧凡畫繢之事後素功<lb/>
　注云模成物體謂之畫分布五色謂之繢<lb/>
封膜張彦逺名畫記云封膜周時人善畫見穆天子𫝊<lb/>
　郭璞注云封姓膜名今考穆天子𫝊云封膜晝于河<lb/>
　水之陽以為殷人主郭注云膜晝人名彦逺豈誤看<lb/>
　晝字為畫字遂令妄有一人列名畫譜今駁正之<lb/>
　　列國<lb/>
畫莢者客有為周君畫莢者三年而成周君觀之與髹<lb/>
<pb n="KR3h0053_WYG_001-5a"/>
　莢者同狀周君大怒畫莢者曰築十版之牆鑿八尺<lb/>
　之牖而以日始出時加之其上而觀周君為之望見<lb/>
　其狀盡成龍蛇禽獸車馬萬物之狀畢具周君大悦<lb/>
齊客客有為齊王畫者齊王問曰畫孰最難者曰犬馬<lb/>
　難孰易者曰鬼魅最易夫犬馬人所知也旦暮罄于<lb/>
　前不可類之故難鬼神無形者不罄于前故易之也<lb/>
葉公好龍居室皆畫以龍天龍聞之而降其家葉公驚<lb/>
　走<lb/>
<pb n="KR3h0053_WYG_001-5b"/>
公輸班魯人見水上<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>形以足畫之<lb/>
宋畫史宋元君將畫圖衆史皆至受揖而立䑛筆和墨<lb/>
　在外者半有一史後至者儃儃然不趨受揖不立因<lb/>
　之舎公使人視之則解衣盤礴臝君曰可矣是真畫<lb/>
　者也<lb/>
敬君齊王起九重臺召敬君畫之敬君久不得歸思其<lb/>
　妻乃畫妻對之齊王知其妻美與錢百萬納其妻<lb/>
　　秦<lb/>
<pb n="KR3h0053_WYG_001-6a"/>
始皇帝姓嬴氏名政逰海上望見海神使左右巧者以<lb/>
　足畫之<lb/>
畫工裔始皇元年騫霄國獻善畫工名裔使含丹青以<lb/>
　潄地即成魑魅及詭怪羣物之象以指畫地長百丈<lb/>
　直如繩墨方寸之内畫以四瀆五岳列國之圖又畫<lb/>
　龍鳯鶱翥若飛皆不可㸃睛或㸃之必飛走裔又善<lb/>
　刻玉<lb/>
　　漢<lb/>
<pb n="KR3h0053_WYG_001-6b"/>
武帝好僊道常禱祠名山大川以求神仙元封元年七<lb/>
　月七日西王母降于延靈之臺帝見王母巾笈中有<lb/>
　一卷書盛以紫錦之囊帝問此何書王母出以示之<lb/>
　曰此五岳真形圖也王母以帝非仙才不肯授帝固<lb/>
　請不已乃得拜賜<lb/>
宣帝甘露三年上以戎狄賔服思股肱之美乃圖畫其<lb/>
　人于麒麟閣首博陸侯霍氏至蘇武凡十一人<lb/>
公玉帶公玉複姓帶名濟南郡人武帝欲作明堂未暁<lb/>
<pb n="KR3h0053_WYG_001-7a"/>
　其制帶上明堂圖上令如其圖造于汶上<lb/>
毛延夀杜陵人元帝好内後宫既多使圖其狀每披圖<lb/>
　召見諸宫人競賂畫工獨王嬙貌麗意不苟求工人<lb/>
　遂為醜狀及匈奴求漢美女上按圖召昭君行帝見<lb/>
　昭君貌第一甚悔之而籍已定乃窮其事畫工毛延<lb/>
　夀等皆棄市延夀畫人老少美惡皆得其真<lb/>
陳敞安陵人<lb/>
劉白新豐人<lb/>
<pb n="KR3h0053_WYG_001-7b"/>
龔寛洛陽人<lb/>
　三人與延夀同時但人物不及延夀而工畫牛馬<lb/>
陽望下杜人<lb/>
樊育長安人<lb/>
　二人亦永光建康時善畫尤善布色<lb/>
　　東漢<lb/>
明帝諱莊光武之子帝雅好畫圖别立畫室又創立鴻<lb/>
　都學以積奇藝詔博洽之士班固賈逵輩取諸經史<lb/>
<pb n="KR3h0053_WYG_001-8a"/>
　事命上方畫工圖畫謂之畫賛至陳思王曹植為賛<lb/>
　𫝊帝又思中興功臣之美乃圖二十八將于雲臺起<lb/>
　鄧禹止劉隆又益以王常等四人合三十二人<lb/>
趙岐字邠卿京兆長陵人獻帝時官至太常卿多才藝<lb/>
　善畫自為夀藏于郢城畫季札子産晏嬰叔向四人<lb/>
　居賔位自居主位各為賛頌<lb/>
劉褒桓帝時官至蜀郡太守曽畫雲漢圖人見之覺熱<lb/>
　又畫山風圖人見之覺涼<lb/>
<pb n="KR3h0053_WYG_001-8b"/>
蔡邕字伯喈陳留人靈帝召邕畫赤泉侯五代將相于<lb/>
　省兼命為賛及書邕書畫與賛皆擅名于代時稱三<lb/>
　美又畫有講學圖小列女圖𫝊于代<lb/>
張衡字平子南陽西鄂人髙才過人性巧明天象善畫<lb/>
　累拜侍中昔建州浦城山有獸名駭邪豕耳人首狀<lb/>
　貌醜惡百鬼惡之好出水邊石上平子往寫之獸入<lb/>
　潭中不出或云此獸畏人畫故不出也可去紙筆獸<lb/>
　果出平子拱手不動潜以足指畫獸今號為巴潭獸<lb/>
<pb n="KR3h0053_WYG_001-9a"/>
髙朕漢文翁學堂在益州大城内昔經頺廢朕為蜀郡<lb/>
　太守復繕立乃圖畫古人聖賢之像及禮器瑞物于<lb/>
　壁<lb/>
劉旦<lb/>
楊魯<lb/>
　二人並光和中畫手待詔尚方畫于鴻都學<lb/>
　　蜀漢<lb/>
諸葛亮字孔明征南夷克之以其俗難化乃畫夷圖以<lb/>
<pb n="KR3h0053_WYG_001-9b"/>
　賜夷夷甚重之<lb/>
諸葛瞻字思逺為侍中僕射軍師將軍善書畫<lb/>
　　魏<lb/>
少帝曹氏諱髦字士彦初封髙貴鄉公後即帝位年二<lb/>
　十被弑幼好學善書畫有祖二疏圖盜跖圖黄河流<lb/>
　勢新豐放雞犬圖𫝊于代又有於陵子黔婁夫妻圖<lb/>
楊修字徳祖華隂人也有俊才為丞相主簿曽與太祖<lb/>
　畫扇誤㸃墨遂成蠅形其畫有西京圖嚴君平像吳<lb/>
<pb n="KR3h0053_WYG_001-10a"/>
　季札像並晉明帝題𫝊于代<lb/>
桓範字元則沛國龍穴人在漢為羽林左監入魏拜大<lb/>
　司農少以才學稱時號智囊善丹青<lb/>
徐邈字景山燕國薊人性嗜酒太祖時為尚書郎時酒<lb/>
　禁甚嚴邈私飲沈醉趙達問以曹事邈曰中聖人太<lb/>
　祖聞之怒鮮于輔進曰醉客謂酒清者為聖人濁者<lb/>
　為賢人邈偶醉言耳文帝踐阼問邈曰頗復中聖否<lb/>
　對曰昔子反斃于陽榖御叔罰于飲酒臣嗜同二子<lb/>
<pb n="KR3h0053_WYG_001-10b"/>
　不能自懲時復中之帝大笑曰名不虛立後累遷至<lb/>
　司空以清節著盧欽曰聖人以清為難而徐公之所<lb/>
　易嘗從明帝逰洛水帝見白獺愛之不可得邈曰獺<lb/>
　嗜鰿魚乃不避死遂畫板作鰿魚懸岸羣獺競來一<lb/>
　時執得帝嘉歎曰卿畫何其神耶答曰臣未嘗執筆<lb/>
　人所作者自可庶幾<lb/>
　　吳<lb/>
曹不興吳興人孫權命畫屛風誤落筆㸃素因成蠅狀<lb/>
<pb n="KR3h0053_WYG_001-11a"/>
　權疑其真以手彈之時吳有八絶不興預一焉赤<lb/>
　烏中不興之青谿見赤龍出水上寫獻孫皓皓送秘<lb/>
　府至宋朝陸探微見畫嘆其精妙因取龍置水上應<lb/>
　時蓄水成霧累日䨦霈謝赫云不興之迹代不復見<lb/>
　秘閣内一龍頭而已觀其風骨擅名不虚又嘗畫兵<lb/>
　符圖極工<lb/>
吳王趙夫人丞相趙逺之妹善書畫巧妙無雙孫權嘗<lb/>
　嘆魏蜀未平思得善畫者圖山川地形夫人乃進所<lb/>
<pb n="KR3h0053_WYG_001-11b"/>
　寫九州山岳之勢<lb/>
　　晉<lb/>
明帝司馬氏諱紹字道幾元帝長子幼異有對日之奇<lb/>
　長善書畫有識鑒最善畫佛像蔡謨集云帝畫佛于<lb/>
　樂賢堂經厯寇亂而堂獨存顯宗効著作為頌謝赫<lb/>
　評云雖畧于形色頗得神氣筆迹超越張彦逺曽見<lb/>
　其毛詩圖舊目云羊欣題字驗其迹乃子敬也又有<lb/>
　豳詩七月圖逰清池圖息徒蘭圃圖雜異鳥獸圖洛<lb/>
<pb n="KR3h0053_WYG_001-12a"/>
　神賦圖逰獵圖東王公西王母圖洛中貴戚圖穆王<lb/>
　宴瑤池圖漢武囘中圖瀛洲神圖人物風土圖列女<lb/>
　圖禹㑹塗山圖殷湯伐桀圖𫝊于代<lb/>
荀朂字公曽潁川人多才藝善書畫在魏為大將軍入<lb/>
　晉至光禄大夫尚書令鍾㑹嘗詐朂書就朂母取寳<lb/>
　劒㑹于時方造第朂潜畫㑹祖父形于壁㑹兄弟入<lb/>
　門見之感慟乃廢宅嘗畫有大列女圖小列女圖<lb/>
張墨謝赫云與荀朂並風範氣韻極妙㕘神但取精靈<lb/>
<pb n="KR3h0053_WYG_001-12b"/>
　遺其骨法畫有維摩像擣練圖𫝊于代<lb/>
衛協當時與張墨並稱畫聖謝赫云古畫皆略至協始<lb/>
　精六法頗為兼善顧愷之以丹青自命獨慎許可見<lb/>
　協七佛與列女圖偉而有情勢毛詩北風圖巧密于<lb/>
　情思自以為不及<lb/>
張牧官益州刺史于成都周公禮殿畫三皇五帝三代<lb/>
　至漢以來君臣賢聖人物燦然滿殿令人識萬世禮<lb/>
　樂王右軍恨不克見<lb/>
<pb n="KR3h0053_WYG_001-13a"/>
王廙字世將瑯琊臨沂人元帝時為左衛將軍封武康<lb/>
　侯過江以後為晉代書畫第一故畫為晉明帝師書<lb/>
　為王右軍法鎮軍謝尚于武昌昌樂寺造東塔戴若<lb/>
　思造西塔並請廙畫其𫝊世有異獸圖列女仁知圖<lb/>
　獅子擊象圖吳楚放牧圖魚龍戯水絹圖村社齊屏<lb/>
　風犀兕圖<lb/>
王羲之字逸少廙從子也官至右軍將軍㑹稽内史書<lb/>
　既為古今冠冕亦從廙學畫廙畫孔子十弟子賛云<lb/>
<pb n="KR3h0053_WYG_001-13b"/>
　余兄子羲之幼而岐嶷必將隆余堂構今年始十六<lb/>
　學藝之外書畫過目便能就余請書畫法余畫孔子<lb/>
　十弟子圖以勵之嘗于扇上畫小人物又臨鏡自寫<lb/>
　其真<lb/>
王獻之字子敬羲之子也少有盛名風流髙邁官至中<lb/>
　書令草𨽻繼父之美丹青亦工桓温嘗請畫扇誤落<lb/>
　筆因就成烏駮牸牛極精妙又書牸牛賦于上此扇<lb/>
　義熙中猶在<lb/>
<pb n="KR3h0053_WYG_001-14a"/>
康昕字君明外國胡人或云義興人官至臨沂令畫絶<lb/>
　妙有五獸圖𫝊于代書類子敬曽潜易子敬題方山<lb/>
　亭壁子敬初不疑之<lb/>
顧凱之字長康小字虎頭晉陵無錫人義熙中為散騎<lb/>
　常侍多才藝尤工丹青𫝊寫形勢莫不妙絶謝安謂<lb/>
　之曰卿畫自生人以來未之有也常悦一隣女乃畫<lb/>
　女于壁當心釘之女患心痛告于長康拔去釘乃愈<lb/>
　又欲寫殷仲堪真仲堪素有目疾固辭長康曰明府<lb/>
<pb n="KR3h0053_WYG_001-14b"/>
　正為眼耳若明㸃瞳子飛白拂其上使如輕雲之蔽<lb/>
　月畫人嘗數年不㸃睛人問其故答曰四體妍媸本<lb/>
　無闗於妙處𫝊神寫照正在阿堵中又畫裴楷真頰<lb/>
　上益三毛云楷俊朗有識具此正是其識具觀者詳<lb/>
　之定覺神明殊勝重嵇康四言詩畫為圖嘗云手揮<lb/>
　五絃易目送飛鴻難又畫謝幼輿于一巖裏曰一丘<lb/>
　一壑自謂過之此子宜置丘壑中又曽于瓦棺寺北<lb/>
　小殿畫維摩詰畫訖光彩耀目數日桓大司馬每請<lb/>
<pb n="KR3h0053_WYG_001-15a"/>
　與羊欣論書畫竟夕忘疲曽以一厨畫暫寄桓𤣥皆<lb/>
　其妙迹所珍秘者封題之𤣥開其後取之誑言不開<lb/>
　愷之不擬是竊去直云畫妙通神變化飛去猶人之<lb/>
　登仙也故人稱愷之三絶畫絶才絶癡絶張懷瓘云<lb/>
　顧公運思精微襟靈莫測雖寄迹翰墨其神氣飄然<lb/>
　在煙霄之上不可以圖畫求象人之美張得其肉陸<lb/>
　得其骨顧得其神神妙亡方以顧為最喻之書則顧<lb/>
　陸比之鍾張僧繇比之逸少俱古今之獨絶所著有<lb/>
<pb n="KR3h0053_WYG_001-15b"/>
　論畫一篇皆模寫要法<lb/>
史道碩兄弟四人并善畫而道碩尤工人馬及鵝初與<lb/>
　王微并師荀朂衛協優劣未辨謝恭謂王得其意史<lb/>
　得其似<lb/>
謝稚陳郡陽夏人初為晉司徒主簿入宋為寧朔將軍<lb/>
　西陽太守善畫多為賢臣孝子節婦烈女之圖有補<lb/>
　于風教雖䑛筆和墨不無意也<lb/>
夏侯瞻有郢匠圖髙士圖倕山圖楚人祠鬼神圖𫝊于<lb/>
<pb n="KR3h0053_WYG_001-16a"/>
　代謝云氣韻不足精密有餘擅名當代事非虚美<lb/>
嵇康字叔夜譙國銍人也在魏拜中散大夫入晉不仕<lb/>
　自以髙潔難偶所與神交者唯王戎山濤等為竹林<lb/>
　七賢而已美風儀能屬詞善鼓琴工書畫有獅子擊<lb/>
　象圖巢由圖𫝊于代<lb/>
温嶠字太真太原祁人秀朗有才鑒善畫明帝時官至<lb/>
　平南將軍江州刺史年四十二贈侍中大將軍追封<lb/>
　始安公諡曰武<lb/>
<pb n="KR3h0053_WYG_001-16b"/>
謝巖<lb/>
曹龍<lb/>
丁逺<lb/>
楊惠<lb/>
江思逺<lb/>
　以上五人皆善畫思逺陳留圉人有孝行征西將軍<lb/>
　庾亮請為儒林參軍其他辟召皆不就<lb/>
王濛字仲祖晉陽人放誕不羈書比庾翼丹青甚妙頗<lb/>
<pb n="KR3h0053_WYG_001-17a"/>
　希髙達常往鱸肆家畫轜車自云我嗜酒好肉善畫<lb/>
　但人有飲食美酒精絹我何在不往也特善清言為<lb/>
　時所重官至司徒左長史<lb/>
戴逵字安道譙郡銍人幼有巧慧聰悟博學善鼓琴工<lb/>
　書畫為童兒時以白瓦屑雞卵汁和溲作小碑子為<lb/>
　鄭𤣥碑時稱詞美又善鑄銅像及雕刻曽造無量壽佛<lb/>
　木像髙丈六并菩薩逵以古制朴拙至於開敬不足<lb/>
　動心乃潛坐帷中密聽衆論所聽褒貶輒加詳研積<lb/>
<pb n="KR3h0053_WYG_001-17b"/>
　思三年刻像乃成迎至山隂靈寳寺郄超觀而禮之其<lb/>
　畫古人山水極妙十餘嵗時於瓦棺寺畫王長史見之<lb/>
　云此兒終享大名恐我不得見耳逵嘗就范宣學范見<lb/>
　逵畫以為亡用之事不宜虚勞心思逵乃與宣畫南<lb/>
　都賦范觀畢嗟嘆甚以為有益乃亦學畫安道中年<lb/>
　畫行像甚精妙庾道秀看之語戴云神猶太俗葢卿<lb/>
　世情未盡耳戴云惟務光當免卿此語耳子勃有父<lb/>
　風孫暢之云山水勝顧晉義熙初以散騎郎徵不至<lb/>
<pb n="KR3h0053_WYG_001-18a"/>
　所畫有九州名山圖秦皇東逰風雲水月等圖𫝊于<lb/>
　代勃弟顒字仲若巧思亦逵之流父之琴書丹青皆<lb/>
　能𫝊之一門隠遁高風振于晉宋凡所徵辟皆不起<lb/>
　　宋<lb/>
顧景秀武帝時畫手也常居帝左右帝賜何戢蟬雀扇<lb/>
　是景秀畫後戢為吳興太守齊高帝求好畫扇戢持<lb/>
　獻之陸探微顧寳光見之皆嘆其巧絶<lb/>
陸探微吳人宋明帝時嘗為侍從丹青之妙最推有名<lb/>
<pb n="KR3h0053_WYG_001-18b"/>
　謝赫評云畫有六法自古作者鮮能備之唯陸探微<lb/>
　及衛協備之矣窮理盡性事絶言象色前孕後古今<lb/>
　獨立李嗣真云陸公參靈酌妙動與神㑹筆迹勁利<lb/>
　如錐刀焉秀骨清像似覺生動令人懍懍若對神明<lb/>
　張彦逺紀其𫝊世之畫多是古聖賢名人像子綏體<lb/>
　運遒舉風力頓挫一㸃一拂動筆新奇綏弟𢎞肅最<lb/>
　藉庭訓雖所得不多亦有家法在張僧繇毛稜上<lb/>
宗炳字少文南陽沮陽人江夏王義恭嘗薦炳于宰相<lb/>
<pb n="KR3h0053_WYG_001-19a"/>
　前後辟召竟不就善書畫鼔琴好山水西陟荆巫南<lb/>
　登衡岳因結宇衡山懷尚平之志以疾還江陵嘆曰<lb/>
　噫老病俱至名山恐難徧逰唯當澄懷觀道卧以逰<lb/>
　之凡所逰厯皆圖于壁坐卧向之其髙情如此又自<lb/>
　為畫山水序以白其志<lb/>
王微字景賢瑯琊臨沂人善書畫嘗居一室讀書玩古<lb/>
　不出十餘年與友人何偃書曰吾性知畫葢鳴鵠識<lb/>
　夜之機盤紆糺紛咸紀心目故山水之好一往迹求<lb/>
<pb n="KR3h0053_WYG_001-19b"/>
　皆得髣髴竟不就辟世祖以貞棲絶俗贈秘書監嘗<lb/>
　作畫序一篇張彦逺曰宗炳王微皆擬迹巢由放情<lb/>
　林壑與琴酒而俱適縱煙霞而獨往各有畫序意逺<lb/>
　跡高不知畫者難可與論<lb/>
顧寳光吳郡人大明中為尚書水部郎畫師宗炳𫝊世<lb/>
　有帝王名臣等像及射雉鬭雞鸂鶒等圖<lb/>
謝莊字希逸陳郡陽夏人初為始興王濬後軍參軍官<lb/>
　至散騎常侍兼中書令幼有才學多巧思善畫制水<lb/>
<pb n="KR3h0053_WYG_001-20a"/>
　方丈圖天下山川土地各有分理離之則州郡殊合<lb/>
　之則宇内為一<lb/>
袁倩北面陸氏最為髙足象人之妙亞美前修但守師<lb/>
　法不出新意其于婦人特為古拙子質風力爽俊不<lb/>
　墜家聲姚最曽見其莊周木鴈圖卞和抱璞圖筆勢<lb/>
　徤勁繼父之美<lb/>
史敬文有黄帝昇仙圖樂冀人馬畫張平子西京賦圖<lb/>
史藝有屈原漁父圖王羲之像孫綽像<lb/>
<pb n="KR3h0053_WYG_001-20b"/>
劉斌有詩黍離圖<lb/>
尹長生或作尹扈生寫南朝貴戚圖<lb/>
吳暕謝云體法雅媚制置才巧擅美當年有聲京洛<lb/>
張則謝云意態宏逸動筆新奇在吳暕下<lb/>
劉𦙍祖官至尚書吏部郎謝云蟬雀特盡微妙筆蹟超<lb/>
　越俊爽不凡子璞體運精嚴稍亞于父<lb/>
劉紹祖𦙍祖弟官至太康太守謝云筆跡調快勁滑有<lb/>
　餘然傷于師工乏其士體其于模寫特為精密<lb/>
<pb n="KR3h0053_WYG_001-21a"/>
蔡斌有逰仙圖蘇武像<lb/>
濮萬年有蘇門先生及名臣像<lb/>
史粲有白畫八駿圖<lb/>
宋僧辯<lb/>
康允之<lb/>
范惟賢已上三人皆善畫<lb/>
顧駿之結搆髙樓以為畫所每登樓去梯家人罕見若<lb/>
　時景融朗然後含豪天地隂慘則不操筆謝赫品云<lb/>
<pb n="KR3h0053_WYG_001-21b"/>
　神韻氣力不逮前賢精微謹細始變古則今賦彩製<lb/>
　形皆創新意若色犧始更八卦史籕初改書法也始<lb/>
　畫蟬雀天下莫競<lb/>
　　南齊<lb/>
宗測字敬微炳之孫也代居江陵不應辟召驃騎將軍<lb/>
　豫章王嶷請為㕘軍測荅曰何得謬傷海鳥横斤山<lb/>
　木性善書畫𫝊其祖業志欲逰名山乃寫祖炳所畫<lb/>
　尚子平圖于壁隠廬山居炳舊宅畫阮籍遇孫登于<lb/>
<pb n="KR3h0053_WYG_001-22a"/>
　行障上坐卧對之又畫永業寺佛影臺皆臻絶妙<lb/>
劉係宗丹陽人官至宣城太守善書畫<lb/>
姚曇度畫有逸才巧變鋒出魑魅鬼神出人意表<lb/>
蘧道愍<lb/>
章繼伯<lb/>
　右二人並善寺壁兼能畫扇人馬數分毫釐不失别<lb/>
　體之妙可謂入神蘧始師章氷寒于水<lb/>
范懷珍或作懷粲或作懷堅有渥洼馬圖孝子屏風<lb/>
<pb n="KR3h0053_WYG_001-22b"/>
鍾宗之有王獻之王攸之等像<lb/>
王效有嘯賦圖<lb/>
王殿有曹長孺真列女傅丹儀圖三馬圖敗春圖<lb/>
戴蜀有孝子圖息媯圖<lb/>
陳公思有列女貞節圖列女仁智圖朱買臣圖<lb/>
陶景真有孔雀鸚鵡圖虎豹圖<lb/>
張季和有逰清池圖<lb/>
沈標亡所偏善觸類涉習留意鉛華亦有可觀<lb/>
<pb n="KR3h0053_WYG_001-23a"/>
謝赫寫貌人物不俟對看所須一覽便工操筆目想毫<lb/>
　髮皆亡遺失至于氣運精靈未窮生動之致筆路纎<lb/>
　弱不副雅壯之懷然中興以來象人為最<lb/>
沈粲筆迹調媚専工羅綺屏幛所圖頗有情趣<lb/>
丁光擅名蟬雀然筆迹輕羸非不精謹但乏生氣<lb/>
周曇研沙門彦悰云師塞壯勤授曹仲達比曹不足方<lb/>
　塞有餘<lb/>
謝恵連陳郡夏陽人官至司徒府㕘軍幼有詞學族兄<lb/>
<pb n="KR3h0053_WYG_001-23b"/>
　靈運嘆服之兼善書畫<lb/>
謝約官衛尉㕘軍善山水有大山圖聲伎樂圖<lb/>
虞堅<lb/>
丁寛<lb/>
　右二人並工畫李嗣真列在下品<lb/>
劉琪字士温彭城人官至吏部郎少聰慧多才藝工書<lb/>
　畫飲酒至數斗畫嬪嬙當代第一<lb/>
毛恵逺滎陽陽武人官至少府卿畫馬稱當代第一<lb/>
<pb n="KR3h0053_WYG_001-24a"/>
毛恵秀恵逺弟也永明中待詔秘閣世祖將北伐命恵<lb/>
　秀畫漢武北伐圖中書郎王融監其事融好功名秀<lb/>
　又善圖畫成帝極珍貴置瑯琊臺上每披玩焉姚最<lb/>
　云繪事詳悉太自矜持翻成羸鈍遒勁不及恵逺精<lb/>
　思有過于稜矣<lb/>
毛稜恵逺子也姚最云便速有餘真巧不足善于布置<lb/>
　比之叔父則牀下安牀<lb/>
釋恵覺姚曇度之子也丹青繼父之美有殷洪像白馬<lb/>
<pb n="KR3h0053_WYG_001-24b"/>
　寺寳臺様行于先代<lb/>
釋僧珍蘧道愍外甥遂師舅畫與恵覺同品<lb/>
　　梁<lb/>
元帝姓蕭氏諱繹字世誠武帝第七子初封湘東王任<lb/>
　荆州刺史後即帝位初生便眇一目聰慧俊朗博涉<lb/>
　技藝嘗畫聖僧武帝親為賛之又畫蕃客入朝圖帝<lb/>
　極稱善又畫職貢圖并序又畫芙蓉湖醮鼎圖姚最<lb/>
　云畫有六法真仙為難王于像人特盡神妙<lb/>
<pb n="KR3h0053_WYG_001-25a"/>
忠莊太子諱方等字實相元帝長子能寫真坐上賔客<lb/>
　隨意㸃染即成數人問兒童皆識之<lb/>
南郡王大連字仁靖簡文帝第五子少俊爽風流有巧<lb/>
　思洞達音律工丹青<lb/>
蕭責字文奐蘭陵人仕梁為河東太守多詞學工書畫<lb/>
　曽于扇上畫山水咫尺之内而瞻萬里之遙方寸之<lb/>
　中乃辯千尋之峻學不為人自娛而已雖有好事罕<lb/>
　見其蹟<lb/>
<pb n="KR3h0053_WYG_001-25b"/>
陵杲字明霞吳郡人初仕齊入梁官至特進揚州大中<lb/>
　正好詞學信佛理工書畫與舅張融齊名<lb/>
陶𢎞景字道明丹陽秣陵人幼有異操年十嵗得葛洪<lb/>
　神仙𫝊便有神仙之志初徴為諸王侍讀永明十年<lb/>
　辭禄止句曲山自號華陽隠居好著述明衆藝工書<lb/>
　畫卒年八十五贈中散大夫諡曰貞白先生武帝嘗<lb/>
　欲徵用隠居畫二牛一以金籠頭牽之一則逶迤就<lb/>
　水草武帝知其意不以官爵逼之朝廷有事多就而<lb/>
<pb n="KR3h0053_WYG_001-26a"/>
　詢之號山中宰相<lb/>
張僧繇吳中人天監中官至右將軍吳興太守武帝崇<lb/>
　飾佛寺多命僧繇畫之時諸王在外武帝思之遣僧<lb/>
　繇乘𫝊寫貌對之如面也江陵天皇寺明帝置内有<lb/>
　栢堂僧繇畫盧金那佛像及仲尼十哲帝怪問釋門<lb/>
　内如何畫孔聖僧繇曰後當賴此耳及後周滅佛法<lb/>
　焚天下寺塔獨以此殿有宣尼像乃不令毁折又金陵<lb/>
　安樂寺四白龍云㸃睛即飛去人以為妄誕固請㸃<lb/>
<pb n="KR3h0053_WYG_001-26b"/>
　之須臾雷電破壁兩龍乘雲騰去上天二龍未㸃睛<lb/>
　者見在初吳曹不興圖青谿龍僧繇見而鄙之乃廣<lb/>
　其像于武帝龍泉亭至太清中震龍泉亭遂失其壁<lb/>
　又畫天竺二胡僧因侯景亂散拆為二後一僧為唐<lb/>
　右常侍陸堅所寳堅疾篤夢一胡僧告之我有同侣<lb/>
　離拆多時今在洛陽李家若求合之當以法力助君<lb/>
　陸以錢帛購得疾乃愈其制作之妙擬于隂陽者如<lb/>
　此葢其生平手不釋筆俾夜作晝未嘗倦怠數紀之<lb/>
<pb n="KR3h0053_WYG_001-27a"/>
　内無須臾之間所以思若湧泉取資天造筆紙一二<lb/>
　而像已應焉子善果所作多亂真于父善果弟儒童<lb/>
　亦有釋迦㑹圖寳積經變𫝊于代<lb/>
袁昻字千里陳郡陽夏人官至中書監幼以孝稱頗善<lb/>
　畫<lb/>
焦寳願姚最云早逰張謝靳固不𫝊傍求造請事均盜<lb/>
　道衣制樹色皆自新意㸃黛施朱輕重不失<lb/>
嵇寳鈞姚最云雖無師範而意兼真俗賦彩鮮麗觀之<lb/>
<pb n="KR3h0053_WYG_001-27b"/>
　悦情張彦逺云畫性所貴上何必師範<lb/>
聶松梁帝云與稽同品言其優劣僧繇之亞在解倩上<lb/>
　有支道林像<lb/>
解倩最長寺壁有丁貴人彈曲項琵琶圖五夫人像九<lb/>
　子魔圖<lb/>
陸整有佛像<lb/>
江僧寳斟酌袁陸親漸朱藍用筆骨鯁甚有師法象人<lb/>
　外亡所長<lb/>
<pb n="KR3h0053_WYG_001-28a"/>
釋威公光宅寺僧下筆為京洛所知<lb/>
釋吉底<lb/>
釋摩羅菩提二僧俱外國人能畫<lb/>
釋迦佛陁天竺人學行精慤靈感極多初在魏魏帝重<lb/>
　之至隋隋帝于嵩山起少林寺有拂菻國人物圖器<lb/>
　物様外國獸圖鬼神圖<lb/>
　　陳<lb/>
顧野王字希馮吳郡人七嵗讀五經九嵗能屬文長為<lb/>
<pb n="KR3h0053_WYG_001-28b"/>
　鴻儒天象地理無不畢習在梁為中領軍時宣城王<lb/>
　為揚州野王與王褒俱為賔友野王嘗畫古賢王褒<lb/>
　書賛時稱二絶尤工草蟲入陳官至黄門侍郎<lb/>
　　後魏<lb/>
蔣少逰樂安博昌人官至將作大匠太常少卿前將軍<lb/>
　都水兼此四官敏慧機巧善畫人物及雕刻雖有才<lb/>
　學常在剞劂繩墨之間園湖城殿之側識者嘆息少<lb/>
　逰坦然以為己任不告疲勞<lb/>
<pb n="KR3h0053_WYG_001-29a"/>
李平頓丘人宣武即位除黄門郎拜長樂太守以本官<lb/>
　行相州事帝至鄴親幸其第見平諸子尋正刺史平<lb/>
　勸農桑修飾太學簡試通儒以充博士選五郡聰敏<lb/>
　者教之圖孔子及七十二弟子于講堂親為之賛前<lb/>
　來臺使頗好侵漁平乃畫履虎尾踐薄氷于客館注<lb/>
　頌其下以示誡焉<lb/>
楊乞徳封新鄉侯歸心釋門施身入寺善畫佛像<lb/>
王由字茂道官至東萊太守摹畫佛像為時所服<lb/>
<pb n="KR3h0053_WYG_001-29b"/>
祖班東魏人善畫<lb/>
　　北齊<lb/>
廣寧郡王髙氏名孝珩世宗第二子博涉多才藝嘗于<lb/>
　㕔事壁上畫蒼鷹覩者疑其真鳩雀不敢近又畫朝<lb/>
　士圖當時絶妙<lb/>
蕭放字希逸梁武帝猶子也為本朝著作郎入齊待詔<lb/>
　詞林館善丹青因于宫中監諸畫工帝令采古來麗<lb/>
　美詩及賢哲充畫圖帝甚善之<lb/>
<pb n="KR3h0053_WYG_001-30a"/>
楊子華世祖時任直閣將軍員外散騎常侍嘗畫馬于<lb/>
　壁夜聽蹄齧長鳴如索水草圖龍于素舒卷輒雲氣<lb/>
　縈集世祖重之使居禁中天下號為畫聖非有詔不<lb/>
　得與外人畫閻立本云自像人以來曲盡其妙簡易<lb/>
　標美多不可減少不可踰其唯子華乎子華又善畫<lb/>
　牡丹語在陳睂公珍珠船<lb/>
田僧亮官至三公中郎將入周為常侍當時之名髙于<lb/>
　董展畫田家野服柴車古今獨絶<lb/>
<pb n="KR3h0053_WYG_001-30b"/>
劉殺鬼與楊子華同時世祖俱重之畫鬭雀于壁常見<lb/>
　之以為生拂之方覺常在禁中錫賚鉅萬任梁州刺<lb/>
　史<lb/>
曹仲達曹國人官至朝散大夫沙門彦悰云師依周研<lb/>
　竹樹山水外國佛像無競於時<lb/>
殿英童善畫兼楷𨽻<lb/>
髙尚士<lb/>
徐徳祖<lb/>
<pb n="KR3h0053_WYG_001-31a"/>
曹仲璞<lb/>
　已上三人並當時名手<lb/>
　　後周<lb/>
馮提伽北平人官至散騎常侍兼禮部侍郎志尚清逺<lb/>
　後避周末之亂傭畫并汾之間竇蒙云寺壁皆有合<lb/>
　作其若山川草樹宛然塞北車馬<lb/>
　　隋<lb/>
閻毗榆林盛樂人周武帝時拜儀同三司入隋官至朝<lb/>
<pb n="KR3h0053_WYG_001-31b"/>
　散大夫將作少監篆𨽻丹青當時稱絶<lb/>
展子䖍厯北齊周隋在隋為朝散大夫帳内都督所畫<lb/>
　臺閣雖一時如董展不得以窺其妙寫江山逺近之<lb/>
　勢尤工故咫尺有千里之趣<lb/>
董展字伯仁汝南人多材藝鄉里號為智海官至光禄<lb/>
　大夫殿中將軍時與展子䖍齊名三昧輪奐董氏造<lb/>
　其微六轡沃若展生居其駿董有展之車馬展無董<lb/>
　之臺閣曽作道經變相為時所稱謂非畫外有情㕘<lb/>
<pb n="KR3h0053_WYG_001-32a"/>
　靈酌妙入華胥之夢與化人同逰何以臻此<lb/>
鄭法士在周為大都督員外侍郎建中將軍在隋授中<lb/>
　散大夫畫師僧繇尤長于人物論者謂江左自僧繇<lb/>
　以降法士稱獨步焉僧悰云飛觀層樓間以髙林嘉<lb/>
　樹碧潭素瀨糅以雜英芳草必曖曖然有春臺之思<lb/>
　此其絶倫也<lb/>
鄭法輪法士之弟李云輿馬之際比兄為劣及其闢臺<lb/>
　苑恣登臨羅綺如春芳菲似雪亦為絶塵子徳文亦<lb/>
<pb n="KR3h0053_WYG_001-32b"/>
　擅家法但筆迹纎弱英靈銷歇耳<lb/>
孫尚子睦州建徳縣尉師模顧陸骨氣有餘鬼神特所<lb/>
　偏善婦人亦有風態善為戰筆之體衣服手足木葉<lb/>
　川流莫不戰動唯鬚髮獨爾調利他人效之終莫能<lb/>
　及尚子自姓孫故時有孫鄭之稱作寳鑑者以為鄭<lb/>
　法輪之孫謬何至此<lb/>
楊契丹官至上儀同僧悰云六法備該甚有骨氣山東<lb/>
　體制允屬伊人時與田僧亮齊名田楊與鄭法士同<lb/>
<pb n="KR3h0053_WYG_001-33a"/>
　于京師光明寺畫小塔鄭圖東壁北壁田圖西壁南<lb/>
　壁楊畫外邊四面是稱三絶楊以簟蔽畫處鄭竊觀<lb/>
　之謂楊曰卿畫終不可學何勞鄣蔽又求楊畫本楊<lb/>
　引鄭至朝堂指宫闕衣冠車馬曰此是吾畫本也鄭<lb/>
　深嘆服<lb/>
劉烏學于鄭不少風格屏帳有功<lb/>
陳善見准的于鄭遒媚温潤則不及之<lb/>
江志筆力勁徤風韻頓挫模山擬石妙得其真<lb/>
<pb n="KR3h0053_WYG_001-33b"/>
李雅為滕王庫直神氣抑揚獨越倫伍聖僧形制是所<lb/>
　尤工<lb/>
王仲舒北面孫公風骨不逮精熟潤媚推于名筆<lb/>
閻思光<lb/>
解悰<lb/>
程瓉<lb/>
　已上三人並當時名手<lb/>
尉遲跋質那西國人善畫外國及佛像𫝊至唐時謂之<lb/>
<pb n="KR3h0053_WYG_001-34a"/>
　大尉遲<lb/>
曇摩拙义天竺僧也隋文帝時自本國來徧禮中夏阿<lb/>
　育王塔至成都雒縣大石寺空中見十二神形便一<lb/>
　一寫之乃刻木為十二神形于寺塔<lb/>
　　唐<lb/>
太宗諱世民髙祖次子也髙祖武徳四年為天䇿上將<lb/>
　軍位三公上乃鋭意經籍怡神藝學開學館以待四<lb/>
　方之士有杜如晦房𤣥齡等十八人賔㳺幕府禮遇<lb/>
<pb n="KR3h0053_WYG_001-34b"/>
　温渥乃命庫直閻立本圖形貌具題名字爵里仍教<lb/>
　文學褚亮為之賛及即帝位貞觀十七年又詔立本<lb/>
　畫功臣長孫無忌等二十四人于凌煙閣上自為讃<lb/>
中宗諱顯太宗之孫<lb/>
𤣥宗諱隆基中宗之姪右二帝留心藝事書畫備能𤣥<lb/>
　宗曽令畫十睂圖一曰鴛鴦睂又曰八字睂二曰小<lb/>
　山睂又名逺山睂三曰五岳睂四曰三峰睂五曰垂<lb/>
　珠睂六曰稜睂又名却月睂七曰分梢睂八曰涵煙<lb/>
<pb n="KR3h0053_WYG_001-35a"/>
　睂九曰拂雲睂又曰横煙眉十曰倒暈睂髙平公張<lb/>
　諗進𤣥宗馬射真圖于憲宗表云𤣥宗天縱神武藝<lb/>
　冠前王凡所㳺畋必存繪事豈止雲夢殪兕楚人美<lb/>
　旌葢之雄潯陽射蛟漢史稱舳艫之盛<lb/>
漢王元昌髙祖第七子博學善畫李嗣真謂天人之姿<lb/>
　博綜伎藝頗得風韻自然超舉有畫鞍馬鷹鶻𫝊于<lb/>
　時雖閻立徳立本不得以季孟之間<lb/>
韓王元嘉髙祖于善畫龍馬虎豹<lb/>
<pb n="KR3h0053_WYG_001-35b"/>
滕王元嬰髙祖子善畫蝶故王建宫詞有内中數日無<lb/>
　呼喚搨得滕王峽蝶圖之句酉陽雜俎曰滕王畫蛺<lb/>
　蝶有數名江夏斑大海眼小海眼村裏來菜花子唐<lb/>
　藝文志有滕王蛺蝶圖二卷<lb/>
嗣滕王湛然善畫花鳥蜂蝶驢子水牛<lb/>
江都王緒霍王元軌之子太宗姪也能畫最長于鞍馬<lb/>
　杜子美詩謂國初以來畫鞍馬神妙獨數江都王<lb/>
寧王成器代宗子善畫馬花蕚樓壁上有六馬衮塵圖<lb/>
<pb n="KR3h0053_WYG_001-36a"/>
　明皇愛玉面花驄風鬃霧鬙纎悉皆備後壁上惟有<lb/>
　五馬其一失去信知神妙特與變化俱也<lb/>
閻立徳名讓字立徳以字行于代父毗在隋以丹青知<lb/>
　名與弟立本俱𫝊家業官至工部尚書封太安縣公<lb/>
閻立本立徳弟也代立徳為工部尚書後拜右相封博<lb/>
　陵縣公有應務之才兼能書畫朝廷號為丹青神化<lb/>
　史云太宗與侍臣泛㳺春苑池中有奇鳥隨波容與<lb/>
　上愛玩不已召侍從之臣歌詠之急召立本寫貌閣<lb/>
<pb n="KR3h0053_WYG_001-36b"/>
　内𫝊呼畫師閻立本立本時已為主爵郎中奔走流<lb/>
　汗俯伏池側手揮丹素目瞻坐賔不勝愧赧退戒其<lb/>
　子曰吾少好讀書屬詞今獨以丹青見知躬厮役之<lb/>
　務辱莫大焉爾宜深戒勿習此藝及為右相與左相<lb/>
　姜恪對掌樞務恪曽立邊功立本唯善丹青時人語<lb/>
　曰左相宣威沙漠右相馳譽丹青言并非宰相器李<lb/>
　嗣真云博陵太安難兄難弟自江右陸衡云亡北朝<lb/>
　子華長逝象人之妙號為中興至若萬國來庭奉塗<lb/>
<pb n="KR3h0053_WYG_001-37a"/>
　山之玉帛百蠻朝貢接應門之位序折旋矩度端簮<lb/>
　奉笏之儀魁詭譎怪鼻飲頭飛之俗盡該毫末備得<lb/>
　人情二閻同在上品<lb/>
張孝師為驃騎尉善畫地獄氣候幽黙嘗死而復蘇具<lb/>
　見㝠中事故備得之吳道𤣥見之因效為地獄變相<lb/>
范長夀官司徒校尉學張僧繇畫然能知風俗好尚作<lb/>
　田家景候人物皆極其情至于山川形勢屈曲向背<lb/>
　分布逺近各有條理<lb/>
<pb n="KR3h0053_WYG_001-37b"/>
何長夀與范同師法但微劣于范范何並有醉道士圖<lb/>
　𫝊于代<lb/>
尉遲乙僧于闐國人跋質那子也授宿衛官襲封郡公<lb/>
　時人以跋質那為大尉遲乙僧為小尉遲畫外國及<lb/>
　佛像小則用筆緊勁如屈鐡盤絲大則灑落有氣槩<lb/>
劉孝師㸃畫不多皆為樞要鳥雀奇變甚為酷似<lb/>
靳智異祖述仲達改張琴瑟變夷為夏肇自斯人<lb/>
王定官至中散大夫尚方令貞觀初以菩薩聖僧得名<lb/>
<pb n="KR3h0053_WYG_001-38a"/>
　又有本草訓戒圖𫝊世<lb/>
梁寛<lb/>
吳智敏僧琮云智敏師于寛神襟更為俊逸<lb/>
康薩陁無所服膺虛心自悟初花晚葉變態多端異獸<lb/>
　奇禽千形萬狀<lb/>
王知敬太原人官至秘書少監<lb/>
王知慎知敬弟也終少府監兄弟並以工書畫名<lb/>
王韶應畫鬼神深有風韻亦善山水<lb/>
<pb n="KR3h0053_WYG_001-38b"/>
檀州敏為振武校尉僧悰云棟宇樓臺隂陽向背厯觀<lb/>
　前古獨見斯人<lb/>
鄭儔屋木樓臺師于檀州敏<lb/>
裴寛絳州人以文詞有能稱明皇時為范陽節度使頗<lb/>
　受眷知所畫小馬圖蕭散閒適筆墨典雅<lb/>
黄諤畫馬獨善于時<lb/>
左全蜀人本儒家工佛像人物寳厯中聲馳宇内多倣<lb/>
　吳生頗得其妙<lb/>
<pb n="KR3h0053_WYG_001-39a"/>
姜皎𤣥宗時太常卿封楚國公寓綿州畫角鷹于督郵<lb/>
　亭壁極其精妙一刺史模石豎州堂後當時鷹隼不<lb/>
　敢入城杜少陵詩楚公畫鷹鷹戴角殺氣森森到幽<lb/>
　朔是也<lb/>
范瓊<lb/>
陳皓<lb/>
彭堅<lb/>
　已上三人同藝同時寓居成都名振三川瓊嘗作烏<lb/>
<pb n="KR3h0053_WYG_001-39b"/>
　瑟摩像設色未半而罷筆迹超絶後之名手莫能完<lb/>
　補皓堅嘗以杜悰相公命畫浄衆寺壁天王各一堵<lb/>
　南畔仗劍振威者彭之筆北畔持弓奮赫者陳之筆<lb/>
　二人筆力相似觀者莫能昇降大約宗吳道𤣥之筆<lb/>
　而𫝊彩拂澹過之畫有六法名輩少該唯此三人俱<lb/>
　盡其美<lb/>
常粲雍京人也咸通年路巖侍中牧蜀賔禮待之畫人<lb/>
　物喜為上古衣冠不墮近習有伏羲畫卦神農播種<lb/>
<pb n="KR3h0053_WYG_001-40a"/>
　孔子問禮釋伽等像<lb/>
常重𦙍粲之子也僖宗幸蜀囘鑾之日蜀民請留御容<lb/>
　于大聖慈寺時隨駕待詔皆操筆不體天顔太師陳<lb/>
　敬瑄表進重𦙍一寫而成内外官屬無不嘆駭謂為<lb/>
　僧繇後身復宣令于中和院壁寫隨駕臣僚陳敬瑄<lb/>
　等三十七人尋授駕前翰林待詔賜緋魚袋駕歸韋<lb/>
　相國昭度為西川節制而陳太師與監䕶田軍容拒<lb/>
　命據城王蜀先主時為行軍司馬攻圍三年乃以城<lb/>
<pb n="KR3h0053_WYG_001-40b"/>
　降既克下王先主至寺拜僖宗御容觀繪壁唯不見<lb/>
　陳田真因問寺僧對云拒扞王師近方塗抹先主曰<lb/>
　某豈與丹青為參商遽命重寫重𦙍乃挼皂莢水洗<lb/>
　去而風姿宛然先主嘉賜之常公自言我畫梁摧爛<lb/>
　之外雨淋水洗終無剥落者善其設色與人殊也偽<lb/>
　通王家裕性多猜忌惑一媵嬖欲為寫貌而惡人久<lb/>
　視謂常曰頗不熟視審可乎曰可頃之夫人至拜立<lb/>
　斯須而退翼日貌其姿容短長無遺毫髦敏妙皆此<lb/>
<pb n="KR3h0053_WYG_001-41a"/>
　類也<lb/>
孫遇初名位後遇異人得度世法更名遇東越人也僖<lb/>
　宗幸蜀遇自京入蜀自稱㑹稽山人舉止疎野襟韻<lb/>
　曠達喜飲酒罕見其醉樂與幽人為物外交光啟中<lb/>
　畫應天寺壁勢若飛動世稱龍水尤其所長<lb/>
張南本善畫人物尤工畫火南本初與孫遇並學畫水<lb/>
　皆得其法南本以為同能不如獨勝遂専意畫火獨<lb/>
　得其妙中和年寓止成都金華寺畫八明王時㳺僧<lb/>
<pb n="KR3h0053_WYG_001-41b"/>
　升殿見火勢逼人驚怛幾仆又畫辟支佛結跏趺坐<lb/>
　火周其身筆氣焱鋭煙飛電掣烈烈有焚林之勢佛<lb/>
　以定慧力坐其間安然不動宋李廌為之賛時論孫<lb/>
　遇之水幾于道南本之火幾于神<lb/>
石恪字子専成都郫人性輕率尤好陵轢人常為嘲謔<lb/>
　之句略協聲韻與俳優不異有雜言𫝊于世初事張<lb/>
　南本纔數年已出其右多為古僻人物詭形殊狀以<lb/>
　蔑辱豪右而川人患之嘗畫五丁開山及巨靈擘太<lb/>
<pb n="KR3h0053_WYG_001-42a"/>
　華圖其氣韻剛峭為世所稱又畫陳子昻盧藏用宋<lb/>
　之問高適畢構李白孟浩然王維賀知章司馬承楨<lb/>
　仙宗十友圖畫品云玉皇朝㑹圖石恪所作凡天仙<lb/>
　靈官金童玉女三官太乙七元四聖經緯星宿風雨<lb/>
　雷電諸神嶽瀆君長地上地下主者皆集帝所玉皇<lb/>
　大帝南面端扆而坐衆真仰首承望清光見之者神<lb/>
　爽超然如在通明殿中也其作水府官吏腰間繫魚<lb/>
　蟹作綬盖以侮觀者又作鬼百戱圖鍾馗夫婦對案<lb/>
<pb n="KR3h0053_WYG_001-42b"/>
　置酒供張果肴作執事諸鬼背學其情態前有大小<lb/>
　鬼數十合樂呈伎曲盡其妙此圖玉皇像不敢深戱<lb/>
　然猶不免懸蟹欲調後人一笑也<lb/>
麻居禮蜀人師張南本光化天復間聲迹甚髙<lb/>
李洪度成都人<lb/>
張騰<lb/>
張賛河陽人<lb/>
王浹已上四人並工道釋人物<lb/>
<pb n="KR3h0053_WYG_001-43a"/>
王𢎞太原人畫人馬永徽時人<lb/>
牛昭善山水<lb/>
髙道興成都人光化中與趙徳齊同畫西平王儀仗授<lb/>
　翰林待詔<lb/>
趙徳𤣥長安人天復中入蜀工畫車馬人物山水佛像<lb/>
　屋木<lb/>
衛憲師周昉花木竹雀<lb/>
張立不知何許人蜀中畫跡甚多亦能水墨<lb/>
<pb n="KR3h0053_WYG_001-43b"/>
周古言善畫人物尤工婦人多畫宫禁嵗時行樂之勝<lb/>
　然摹寫形似未為奇特至于布景命意則意在筆外<lb/>
杜庭睦喜畫故實畫明皇斫膾圖人物流品見之風神<lb/>
　氣骨間非有得于心何以臻妙至此<lb/>
吳侁作林泉平逺溪友釣徒皆有生致<lb/>
姚思元林泉人畫道釋一時知名作紫微二十四化皆<lb/>
　所以警悟世俗非止㳺戯丹青而自娛悦者<lb/>
鍾師紹蜀人畫釋道人物犬馬頗工<lb/>
<pb n="KR3h0053_WYG_001-44a"/>
尹繼昭工人物臺閣<lb/>
吕嶤<lb/>
竹䖍<lb/>
　二人並京兆人尹繼昭弟子工釋道人物嶤僖宗朝<lb/>
　翰林待詔<lb/>
胡瓌范陽人工畫番馬鋪敘巧密近類繁冗而用筆清<lb/>
　勁至于穹廬什器射獵形容備盡凡畫槖駝及馬以<lb/>
　狼毫筆疏染取其生意亦善體物者也後以筆法授<lb/>
<pb n="KR3h0053_WYG_001-44b"/>
　子䖍<lb/>
張詢南海人不第後流寓長安以畫自適後至蜀中為<lb/>
　僧夢休畫壁三堵一早景一午景一晚景謂之三時<lb/>
　山僖宗幸蜀見之盡日歡賞王蜀太子欲遷壁于東<lb/>
　宫為壁泥通枋移損不全乃止<lb/>
楊須跋<lb/>
趙武端<lb/>
范龍樹<lb/>
<pb n="KR3h0053_WYG_001-45a"/>
周烏孫<lb/>
楊徳紹已上五人擅名唐初<lb/>
陳義工寫貌𤣥宗少與之善特承恩遇為武徳南薰中<lb/>
　尚等使銀青光禄大夫少府監<lb/>
殷<graphic n="KR3066" url="https://raw.githubusercontent.com/kanripo/KR-Gaiji/master/images/KR3066.png" mimeType="image/png"/>
殷季友<lb/>
許琨<lb/>
　三人與同州僧法明于開元中並善寫貌常在内廷<lb/>
<pb n="KR3h0053_WYG_001-45b"/>
　畫人物海内知名<lb/>
錢國養開元中人<lb/>
左文通已上二人亦善寫貌<lb/>
王陁子善山水幽致峯巒極佳世人言山水者稱陁子<lb/>
　頭道子脚<lb/>
吳道𤣥字道子東京陽翟人少孤貧天授之性年未弱<lb/>
　冠窮丹青之妙明皇知其名召入内供奉開元中從<lb/>
　駕東洛與裴旻將軍張旭長史相遇各陳其能裴以<lb/>
<pb n="KR3h0053_WYG_001-46a"/>
　金帛請道子于天宫寺為所親繪壁道子封還金帛<lb/>
　謂旻曰聞將軍善舞劍觀其壯氣可助揮毫旻因縗<lb/>
　墨為道子舞劍舞畢奮筆俄頃而成有若神助張長<lb/>
　史亦書一壁都邑士庶皆云一日之中獲覩三絶又<lb/>
　明皇天寳中忽思蜀道嘉陵江水遂假吳生驛駟令<lb/>
　往寫貌及囘帝問其狀對曰臣無粉本並記在心後<lb/>
　宣令于大同殿圖之嘉陵江三百餘里山水一日而<lb/>
　畢時李思訓亦于大同殿圖累月方畢明皇云李思<lb/>
<pb n="KR3h0053_WYG_001-46b"/>
　訓數月之功吳道子一日之蹟皆極其妙又畫内殿<lb/>
　五龍其麟甲飛動每天欲雨即生煙霧凡畫人物佛<lb/>
　像皆冠絶于世凡圖圓光皆不用尺度規畫一筆而<lb/>
　成其早年行筆差細中年行筆如蓴菜條人物有八<lb/>
　面生意活動其𫝊采于焦墨㾗中略旋微染自然超<lb/>
　出縑素世謂之吳裝或謂張僧繇後身良不誣也<lb/>
翟琰吳生弟子也吳生每畫落筆便去多使琰與張藏<lb/>
　布色濃淡無不得所<lb/>
<pb n="KR3h0053_WYG_001-47a"/>
李生失名亦吳弟子善畫地獄佛像有類于吳而稍劣<lb/>
張藏亦吳弟子裁度麄快思若湧泉寺壁十間不旬而<lb/>
　畢<lb/>
楊庭光與吳同時佛像經變雜畫山水極妙<lb/>
盧稜伽吳弟子也畫迹似吳但才力有限經變佛事是<lb/>
　其所長吳生嘗于京師畫總持寺三門大獲泉貨稜<lb/>
　伽乃竊畫莊嚴寺三門鋭意開張頗臻其妙一日吳<lb/>
　生忽見之歎曰此子筆力當時不及我今乃類我是<lb/>
<pb n="KR3h0053_WYG_001-47b"/>
　子也精爽盡于此矣居一月稜伽卒<lb/>
武静藏善畫鬼神有氣韻<lb/>
董蕚字重照善雜畫車牛最推其妙<lb/>
陳静心善寺壁弟静眼善地獄山水<lb/>
程維善雜畫<lb/>
楊垣<lb/>
楊仙喬二人並長安人好圖佛寺鬼神垣子爽亦善之<lb/>
解倩善鬼神<lb/>
<pb n="KR3h0053_WYG_001-48a"/>
馮昭正<hi>一作紹政</hi>開元中任少府監善鷹鶻鷄雉盡其形態<lb/>
　曽于禁中畫五龍堂有降雲蓄雨之感<lb/>
李思訓官至左武衛大將軍封彭城公其畫山水樹石<lb/>
　筆格遒勁湍瀨潺湲雲霞縹緲難寫之狀用金碧輝<lb/>
　映為一家法後人所畫著色山往往宗之然至妙處<lb/>
　不可到也荆浩云李將軍理深思逺筆跡甚精雖巧<lb/>
　而華大虧墨彩<lb/>
李昭道思訓子也變父之勢妙又過之官至太子中舎<lb/>
<pb n="KR3h0053_WYG_001-48b"/>
　當世言山水者稱思訓為大李將軍昭道為小李將<lb/>
　軍<lb/>
李思誨思訓之弟即林甫之父任朝散大夫楊州㕘軍<lb/>
李林甫髙詹事嘗與之詩曰興中唯白雲身外即丹青<lb/>
　其畫小山水類李中舎<lb/>
李湊林甫之姪為廣陵倉曹尤工綺羅人物葢一家五<lb/>
　人並善丹青當時以為盛<lb/>
薛稷字嗣通河東汾隂人道衡之曽孫元超之從子嗣<lb/>
<pb n="KR3h0053_WYG_001-49a"/>
　學名家軒冕繼代先天時官至銀青光禄大夫太子<lb/>
　少保封晉國公善花鳥人物雜畫畫鶴知名屏風六<lb/>
　扇鶴様自稷始也<lb/>
郎餘令有才名工山水古賢為著作佐郎撰自古帝王<lb/>
　圖按據史𫝊想像風采時稱精妙<lb/>
曹元廓天后朝為朝散大夫左尚方令工騎獵人馬山<lb/>
　水善于布置天后鑄九鼎于東郡備九州山川物産<lb/>
　詔命元廓畫様鍾紹京書時稱絶妙<lb/>
<pb n="KR3h0053_WYG_001-49b"/>
劉行臣善畫鬼神類王韶應<lb/>
暢𧦬善山水似李將軍𧦬子明瑾妙過于父<lb/>
楊寧<lb/>
楊昇<lb/>
張萱<lb/>
　已上三人善畫人物萱尤好畫婦女嬰兒<lb/>
尹林善佛像鬼神寺壁髙宗時得名筆迹快利畫慈恩<lb/>
　寺塔下南面師利普賢極妙<lb/>
<pb n="KR3h0053_WYG_001-50a"/>
李仲昌<lb/>
李嗣真二人並林弟子並善佛道鬼神<lb/>
韋无忝官至左武衛將軍善鞍馬鶻象鷹圖雜獸皆妙<lb/>
韋无縱无忝之弟善寫貌<lb/>
朱抱一開元間直集賢寫張果先生真為好事所𫝊<lb/>
竹元標<lb/>
蔡金剛<lb/>
毛蒿<lb/>
<pb n="KR3h0053_WYG_001-50b"/>
姚彦山<lb/>
程遜以上五人並善寺壁禽獸<lb/>
董好子善人物<lb/>
楊樹兒<lb/>
耿純<lb/>
任直亮<lb/>
暢整<lb/>
李相國<lb/>
<pb n="KR3h0053_WYG_001-51a"/>
陳慤<lb/>
劉志敏<lb/>
史晟<lb/>
何君墨<lb/>
京元成<lb/>
崔霞<lb/>
冷元秀<lb/>
馬光業<lb/>
<pb n="KR3h0053_WYG_001-51b"/>
李蠻子<lb/>
馬樹鷹<lb/>
祝丘<lb/>
潘細衣<lb/>
周子敬<lb/>
段去惑<lb/>
　張彦逺云以上皆唐朝以來名手畫士有同蘭菊叢<lb/>
　芳競秀蹤跡布在人間姓名不可遺棄<lb/>
<pb n="KR3h0053_WYG_001-52a"/>
陸廷曜善人物鬼神有氣韻<lb/>
殷不害陳郡人子令名並工書畫<lb/>
殷聞禮字大端𢎞文館學士亦不害子書畫妙過于父<lb/>
殷仲容聞禮子天后朝太僕秘書丞工寫貌及花鳥妙<lb/>
　得其真或用墨色如兼五采<lb/>
談皎畫人物有態度衣裳潤媚但格律不髙大髻寛衣<lb/>
　亦當時所尚<lb/>
張遵禮善畫鬭將鞍馬戈矛器械用筆槧差小畫尤佳<lb/>
<pb n="KR3h0053_WYG_001-52b"/>
王紹宗瑯琊人官秘書少監與父修禮並善書畫<lb/>
宋令文汾州人之問之父也亦書畫皆善<lb/>
盧鴻一名顥然以字行范陽髙士也善畫山水樹石隠<lb/>
　於嵩山開元初徵拜諫議大夫不就賜隠居服官為<lb/>
　營草堂一所鴻自為圖有十景謂之𤣥居十志𫝊至<lb/>
　宋劉子禮得于錢氏後李伯時曽臨一本葢與輞川<lb/>
　圖并𫝊于世云<lb/>
鄭䖍鄭州人為廣文館學士饑窮轗軻好琴酒篇詠工<lb/>
<pb n="KR3h0053_WYG_001-53a"/>
　山水進獻詩篇及書畫𤣥宗題曰鄭䖍三絶<lb/>
鄭逾善山水天寳中得名于梁宋間<lb/>
曹霸魏曹髦之後官至左衛將軍天寳末每詔畫御馬<lb/>
　及功臣杜工部有丹青引贈之<lb/>
李果奴寫貌人物及僧佛為妙元和初有李士昉即果<lb/>
　奴之孫筆迹及其祖在翰林集賢院<lb/>
韓幹京兆人官至大府丞天寳中召入供奉上令師陳<lb/>
　閎畫馬帝怪其不同因詰之奏云臣自有師陛下内<lb/>
<pb n="KR3h0053_WYG_001-53b"/>
　廐之馬皆臣之師也幹葢初師曹霸後自獨擅杜甫<lb/>
　贈霸畫馬歌云弟子韓幹早入室亦能畫馬窮殊相<lb/>
　幹惟畫肉不畫骨忍使驊騮氣凋喪則幹不及霸逺甚<lb/>
　張彦逺云𤣥宗好大馬御廐至四十萬遂有沛艾大<lb/>
　馬命幹悉圖其駿則有玉花驄照夜白等時岐薛寧<lb/>
　申王廐中皆有善馬幹並圖之遂為古今獨步禄山<lb/>
　之亂沛艾馬種遂絶韓君端居無事忽有鬼使請馬<lb/>
　一匹韓君畫馬焚之他日見鬼使乘馬來謝宋嘉祐<lb/>
<pb n="KR3h0053_WYG_001-54a"/>
　中一貴人使江南攜韓馬一匹行及采石風大作三日<lb/>
　不可渡禱于水府廟是夕夢神告留馬當相濟翼日<lb/>
　詣廟獻之風止乃渡其感神如此弟子孔榮頗得其<lb/>
　法幹又能髙僧鬼神菩薩等蹟陳仲醇云韓幹嘗畫<lb/>
　下生嗔彌勒<lb/>
陳閎永王府長史善寫貌工鞍馬家蓄圖畫絶多𤣥宗<lb/>
　召入供奉寫御容及射獵按舞諸圖皆妙絶又寫肅<lb/>
　宗御容<lb/>
<pb n="KR3h0053_WYG_001-54b"/>
孟仲暉善寫貌筆迹類陳閎又似閻令<lb/>
杜景祥<lb/>
王允之二人畫與仲暉相似<lb/>
王維字摩詰太原人官至尚書右丞家于輞川與弟縉<lb/>
　並以科名文學冠絶當時其畫山水松石蹤似吳生<lb/>
　而風致標格特出嘗畫輞川圖山谷鬱鬱盤盤雲水<lb/>
　飛動意出塵外怪生筆端又自題詩云當世謬詞客<lb/>
　前身應畫師不能捨餘習偶被時人知張彦逺曽見<lb/>
<pb n="KR3h0053_WYG_001-55a"/>
　其破墨山水筆迹雄勁荆浩云王右丞筆墨宛麗氣<lb/>
　韻髙清巧寫象成亦動真思<lb/>
張諲官至刑部員外郎明易象善草𨽻與王維李頎為<lb/>
　詩酒丹青之友尤善畫山水王維答詩曰屏風誤㸃<lb/>
　惑孫郎團扇草書輕内史李頎詩曰小玉破體閒文<lb/>
　䇿落日梨花照空壁書堪記室妬風流畫與將軍作<lb/>
　勍敵<lb/>
劉方平工山水樹石<lb/>
<pb n="KR3h0053_WYG_001-55b"/>
王熊官至潭州都督善湘中山水似李將軍<lb/>
王象有畫鹵簿圖或云是熊兄弟<lb/>
田畸鴈門人官至汝南太守善寫貌人物有洪崖子橘<lb/>
　木圖𫝊于代<lb/>
竇師綸字希言初為太宗秦王府諮議相國録事參軍<lb/>
　封陵陽郡公性巧絶草創之際乘輿皆闕勅兼益州<lb/>
　大行臺撿挍修造凡創瑞錦宫綾章彩奇麗有對雉<lb/>
　鬭羊翔鳯㳺麟之狀蜀人謂之陵陽公様<lb/>
<pb n="KR3h0053_WYG_001-56a"/>
李逖工畫蜂蝶蠅蟬之類<lb/>
李平鈞宗室也為汴州陳留令工山水<lb/>
崔陽元<lb/>
李炅<lb/>
張維亘<lb/>
李滔<lb/>
張通<lb/>
耿昌言<lb/>
<pb n="KR3h0053_WYG_001-56b"/>
耿昌期昌言之弟<lb/>
　已上七人並工山水雜畫通尤精贍<lb/>
趙公祐長安人寳厯中寓蜀賛皇公賔禮之工佛道鬼<lb/>
　神益州畫録云公祐天資神用筆奪化權應變無涯<lb/>
　㒺象莫測名髙當代時無等倫數仞之牆用筆最尚<lb/>
　風神骨氣六法全矣<lb/>
趙温奇幼而穎秀長有父風畫天王及梵王帝釋大輪<lb/>
　部屬等像于蜀寺壁<lb/>
<pb n="KR3h0053_WYG_001-57a"/>
趙徳齊温奇之子光化中詔許王建于成都置生祠命<lb/>
　徳齊畫西平王儀仗及朝真殿上畫后妃嬪御皆極<lb/>
　精妙昭宗喜之遷翰林待詔<lb/>
嚴□<lb/>
楊徳本並吳人善雜畫<lb/>
貝俊<lb/>
李韶<lb/>
魏晉孫已上三人並工花鳥<lb/>
<pb n="KR3h0053_WYG_001-57b"/>
蒯廉性野愛畫鶴後師于薛稷深得其妙<lb/>
白旻官至同州澄城令工花鳥鷹鶻觜爪鮮利甚得其<lb/>
　趣<lb/>
韓嶷工婦女雜畫善布色<lb/>
宇文肅善禽蟲花<lb/>
髙江<lb/>
車道正二人並善寫貌道政兼善佛事迹簡而筆健<lb/>
齊皎髙陽人官至澤州刺史善外番人馬亦工山水<lb/>
<pb n="KR3h0053_WYG_001-58a"/>
齊映皎之弟官拜中書侍郎平章政事性雅正好學善<lb/>
　山水<lb/>
朱審吳興人張彦逺云山水深沈環壯險墨磊落湍瀨<lb/>
　激人平逺極目朱景𤣥云唐安寺講堂西壁最其得<lb/>
　意其峻極之狀重深之妙潭色若澄石文似裂岳聳<lb/>
　筆下雲起鋒端咫尺之地溪谷幽邃松篁交加雲雨<lb/>
　暗淡<lb/>
王宰家于西蜀多畫蜀山玲瓏窳窆巉差巧峭出于象<lb/>
<pb n="KR3h0053_WYG_001-58b"/>
　外杜工部贈歌云十日畫一水五日畫一石能事不<lb/>
　受相促迫王宰始肯留真蹟山水松石擅塲當代<lb/>
畢宏官至庶子工松石時稱絶妙<lb/>
楊炎字公南華隂人貞元中宰相風骨俊秀神情爽邁<lb/>
　松石山水出于人表初稱處士謁盧黄門館之甚厚<lb/>
　久而知其丹青之能意欲求未敢發言炎遽欲辭去<lb/>
　盧公復苦留之知其家洛中衣食乏少心所不寧乃<lb/>
　潜令人將數百千至洛供之取其家書囘以示炎炎<lb/>
<pb n="KR3h0053_WYG_001-59a"/>
　極感未知所報盧從容言欲求一蹤為子孫家寳爾<lb/>
　意尚難之遂月餘圖一障松石雲物移動造化觀者<lb/>
　謂之神異<lb/>
史讃官至省郎善鞍馬人物<lb/>
裴諝字士明河東人官至兵部尚書畫山水極有思<lb/>
韋鑒長安人工龍馬妙得氣韻<lb/>
韋鑾鑒之弟工山水松石雖有時名未免古拙官至少<lb/>
　監<lb/>
<pb n="KR3h0053_WYG_001-59b"/>
韋鷗鑒之弟工山水髙僧奇士老松異石筆力勁健風<lb/>
　格髙舉善小馬牛羊山原人空知鷗善馬不知松石<lb/>
　更佳咫尺千尋駢柯攅影煙霞翳薄風雨颼颼輪囷<lb/>
　盡偃葢之形宛轉極盤龍之態宋蔣永仲收韋侯松<lb/>
　一幅千枝萬葉非經嵗不成鱗文一一如真筆細圓<lb/>
　潤<lb/>
韋偃鑾之子嘗以越筆㸃簇鞍馬人物山水雲煙千變<lb/>
　萬態或騰或倚或齕或飲或驚或止或走或起或翹<lb/>
<pb n="KR3h0053_WYG_001-60a"/>
　或跂其小者或頭一㸃或尾一抹山以墨幹水以手<lb/>
　擦曲盡其妙宛然如真巧妙精奇韓幹之匹也<lb/>
張璪<hi>一作藻</hi>字文通吳郡人官祠部員外郎坐事貶衡州<lb/>
　司馬衣冠文行為一時名流善畫松石山水自撰繪<lb/>
　境一篇言畫之要訣畢庶子一見驚異嘗手握雙管<lb/>
　一時齊下一為生枝一為枯枿而四時之氣遂驅筆<lb/>
　得之所畫山水髙低秀麗咫尺重深石尖欲落泉噴<lb/>
　如吼其近也若逼人而寒其逺若極天之盡荆浩云<lb/>
<pb n="KR3h0053_WYG_001-60b"/>
　夫隨類賦彩自古有能如水暈墨章興我唐代故張<lb/>
　璪員外樹石氣韻俱盛筆墨積微真思卓然不貴五<lb/>
　彩曠古絶今未之有也張彦逺云山水之變始于吳<lb/>
　成于二李樹石之狀妙于韋偃窮于張通通能用紫<lb/>
　禿鋒以掌模色中遺巧飾外若混成<lb/>
陳曇字𤣥成官至御史中丞工山水有情趣但峰巒少<lb/>
　奇往往繁碎<lb/>
顧况字逋翁吳興人官著作郎善山水有畫評一篇<lb/>
<pb n="KR3h0053_WYG_001-61a"/>
沈寧善樹石山水<lb/>
劉商官至檢校禮部郎中少年有篇詠髙情工山水樹<lb/>
　石初師于張璪後自造真為意自張貶竄後惆悵賦<lb/>
　詩曰苔石蒼蒼臨澗水谿風裊裊動松枝世間惟有<lb/>
　張通㑹流向衡陽那得知或云商後得道<lb/>
劉整任秘書省正字善山水有氣象時有劉之奇亦能<lb/>
　山水<lb/>
邊鸞京兆人也為右衛長史最長于花鳥折枝草木下<lb/>
<pb n="KR3h0053_WYG_001-61b"/>
　筆輕利用色鮮明冠于當代貞元中新羅國獻孔雀<lb/>
　解舞者徳宗詔于𤣥武殿寫貌一正一背翠彩生動<lb/>
　金羽輝灼若連清聲宛應繁節<lb/>
于錫善花鳥及鷄<lb/>
强穎善水鳥<lb/>
梁廣工花鳥善賦彩<lb/>
陳庶揚州人師邊鸞<lb/>
陳恪工山水師張鄭有氣韻<lb/>
<pb n="KR3h0053_WYG_001-62a"/>
戴重席工子女極精細<lb/>
周昉字景元一字仲朗長安人官至宣州長史節制之<lb/>
　後好屬文窮丹青之妙逰卿相間貴公子也善畫貴<lb/>
　逰人物作士女多為穠麗豐盈之態葢其所見然也<lb/>
　郭令公壻趙縱侍郎嘗令韓幹寫真人稱其善又請<lb/>
　周長史寫之令公嘗列二真于坐側莫定優劣因趙<lb/>
　夫人歸省令公問何者最似對曰韓畫得趙郎貌周<lb/>
　畫得趙郎神遂定二畫優劣送周錦綵數百段<lb/>
<pb n="KR3h0053_WYG_001-62b"/>
趙博文尚書左丞涓之子<lb/>
趙博宣博文之兄<lb/>
王朏太原人終劍南刺史<lb/>
鄭寓善果之後<lb/>
　右四人皆師周昉博文善子母犬兎兼寫貌朏寓俱<lb/>
　善子女及天王菩薩<lb/>
程修己其先冀州人祖大厯中任越州醫學博士時周<lb/>
　昉任越州長史遂令修己師事之盡得其畫人物口<lb/>
<pb n="KR3h0053_WYG_001-63a"/>
　授之妙尤精山水花竹寳厯中應明經擢第太和中<lb/>
　文宗好古重道以晉明帝衛協畫毛詩圖草木鳥獸<lb/>
　古賢君臣之像不得其真遂召修己圖之皆據經定<lb/>
　名任意採掇由是冠冕之制生植之姿逺無不詳幽<lb/>
　無不顯又嘗畫竹障于文思殿文皇有歌云良工運<lb/>
　精思巧極似有神臨窻時乍覩繁隂合再明當時在<lb/>
　朝學士等皆奉詔繼和自貞元後以畫藝進身承恩<lb/>
　稱㫖京都一人而已<lb/>
<pb n="KR3h0053_WYG_001-63b"/>
韓滉字太冲徳宗朝宰相封晉公書師張顛畫師陸探<lb/>
　微其畫人物牛馬極工尤好圖田家風俗嘗自言不<lb/>
　能定筆不可論書畫以非急務故自晦不𫝊于人<lb/>
戴嵩初韓滉鎮浙西命為巡官師滉畫皆不及獨于牛<lb/>
　能盡野性過滉逺甚至于田家川原亦各臻妙畫録<lb/>
　云嵩畫牛與牧童㸃睛圜明照見形容著目中至飲<lb/>
　流赴水則浮景見牛唇鼻相連弟嶧亦能畫牛得名<lb/>
　善作奔逸之態<lb/>
<pb n="KR3h0053_WYG_001-64a"/>
李漸官沂州刺史善番人番馬放牧川原之妙筆迹氣<lb/>
　調當世𦕈儔子仲和能繼其藝而筆力不及<lb/>
張符善畫牛頗工筆法有得于韓滉亦韓之流亞也<lb/>
蕭祐為桂州觀察使畫山水甚有意思<lb/>
周太素終尚書郎善花鳥佛像<lb/>
鞠庭善山水<lb/>
蕭悦協律郎工竹一色有雅趣<lb/>
王黙一作王墨不知其名善潑墨畫時人號曰王墨一<lb/>
<pb n="KR3h0053_WYG_001-64b"/>
　云墨名洽能山水松石雜樹性疎野好酒醉後以頭<lb/>
　髻取墨抵于絹素或揮或掃或濃或淡隨其形狀為<lb/>
　山為石為雲為水應手隨意倐若造化俯觀不覺墨<lb/>
　汙之迹可謂神異貞元末歿于潤州舉棺若空皆云<lb/>
　化去平生大有奇事顧著作知新亭監時黙請為海<lb/>
　中都巡問其意云要見海中山水耳為職半年解去<lb/>
　爾後落筆有奇趣顧生乃其弟子耳<lb/>
李靈省落托不拘嗜酒傲睨凡畫山水樹石皆一㸃一<lb/>
<pb n="KR3h0053_WYG_001-65a"/>
　抹便得其象物勢皆出自然<lb/>
張志和字子同㑹稽人漁釣于洞庭自稱煙波釣叟顔<lb/>
　魯公知吳興知其髙節以漁歌五首贈之張乃為卷<lb/>
　軸隨句賦象人物舟船鳥獸煙波風月皆依其文曲<lb/>
　盡其妙肅宗朝官至左金吾衛録事㕘軍本名龜齡<lb/>
　詔改之<lb/>
張彦逺字愛賔河東人能文工字學其家既累世縉紳<lb/>
　之後且好事故藏積圖書甚富嘗作法書要録十卷<lb/>
<pb n="KR3h0053_WYG_001-65b"/>
　又撰厯代名畫記十卷自序云得此二書則書畫之<lb/>
　事畢矣觀其編次之善果非虚語<lb/>
吳恬處士青州人<lb/>
鄭町處士滎陽人<lb/>
梁洽處士<lb/>
　右三人並善山水鄭雅淡梁美秀吳險巧<lb/>
項容處士天台人山水師王黙作松風泉石圖筆法枯<lb/>
　硬而少温潤故評者有頑澀之譏然挺特巉絶亦自<lb/>
<pb n="KR3h0053_WYG_001-66a"/>
　一家<lb/>
景朴蜀人蜀廣政年于應天寺門西畔畫西方天王及<lb/>
　部從兩堵以對孫遇筆識者比之蹄涔巨浸未得萬<lb/>
　分之一<lb/>
韋機為檀州刺史以邊人僻陋不知文儒之貴修學館<lb/>
　畫孔子七十二弟子漢晉名儒像自為讃敦勸生徒<lb/>
　繇兹大化<lb/>
辛澄工畫佛像<lb/>
<pb n="KR3h0053_WYG_001-66b"/>
刁光𦙍長安人天復中避地入蜀善畫湖石花竹猫兎<lb/>
　鳥雀之類慎交㳺所與者皆一時佳士黄筌孔嵩皆<lb/>
　師事之<lb/>
周滉善畫水石花竹禽鳥頗臻其妙<lb/>
陳厦字重構工山水用意極精<lb/>
司馬承禎字子微自梁隠居至先生四世𫝊授仙法開<lb/>
　元中自天台徴至天子師之十五年至王屋山勅造<lb/>
　陽臺觀居之嘗畫于屋壁<lb/>
<pb n="KR3h0053_WYG_001-67a"/>
吳士顧大厯中人畫山水甚怪先布絹于地研調采色<lb/>
　使數十人吹角擊鼔呌噪着錦襖纒頭飲酒半醉取<lb/>
　墨汁瀉絹上次瀉諸色以大筆開決為峰巒島嶼之<lb/>
　狀<lb/>
張素卿簡州人少孤貧作道士乾符中居青城山焚修<lb/>
　至中和元年僖宗遣使與賜紫道士杜光庭封丈人<lb/>
　山為希夷公李卿上表五嶽既已封王丈人位居五<lb/>
　嶽上不可稱公上可其奏于是改封五丈人為希夷<lb/>
<pb n="KR3h0053_WYG_001-67b"/>
　真君詔賜紫嘗作十二真君像各寫其賣卜貨丹書<lb/>
　符導引之意人稱其妙<lb/>
陳若愚蜀中道士師張素卿得其筆法<lb/>
苖龍唐初人失其名能畫龍人以苖龍呼之後得道仙<lb/>
　去今㑹稽龍瑞宫東南一峰崛起上平如砥相𫝊為<lb/>
　苖龍上昇處<lb/>
徐仁表初為僧號宗偃師道芬則入室吳興郡南堂有<lb/>
　兩壁樹石張彦逺甚賞之云觀其潜蓄嵐瀨遮藏洞<lb/>
<pb n="KR3h0053_WYG_001-68a"/>
　泉蛟根束鱗危幹凌碧重質委地青嵐滿堂葢得意<lb/>
　深奇之作<lb/>
釋翛然俗姓裴氏楚州刺史思訓之子為人恢諧强學<lb/>
　不成一名好朋從詩酒善丹青山水暁解絲竹<lb/>
僧智隗善山水鬼神氣韻灑落<lb/>
金剛三昧獅子國人善西域佛像<lb/>
道芬㑹稽人善山水時有精緻周沓之譽<lb/>
法明同州人善寫貌開元時張燕公徵令寫貌諸學士<lb/>
<pb n="KR3h0053_WYG_001-68b"/>
　上稱善<lb/>
辨才永禪師弟子不惟書法擅塲而畫亦工<lb/>
僧徽五羊人畫龍不誇角及<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鱗只求筋骨與精神齊<lb/>
　已有詩贈之云<lb/>
　　五代<lb/>
南唐後主李煜自號鍾峯隠居又略其言曰鍾隠後人<lb/>
　能文善畫書作顫筆樛曲之狀遒勁如寒松霜竹謂<lb/>
　之金錯刀畫山水人物禽鳥墨竹皆清爽不凡别為<lb/>
<pb n="KR3h0053_WYG_001-69a"/>
　一格然書畫同體髙出意外<lb/>
韓求<hi>一作虬</hi>
李祝<hi>一作柷</hi>二人倜儻不拘有經略才能屬唐祚陵季不<lb/>
　仕以丹青自汙而好㳺晉唐間時朱全忠簒唐晉王<lb/>
　李克用欲圖之而懼求柷知乃命往陜畫龍興寺囘<lb/>
　廊列壁二百餘堵由是為天下畫流所妬乃譛于克<lb/>
　用謂二人露其異圖克用遂為水嬉而溺之君子為<lb/>
　之太息二人畫實神品<lb/>
<pb n="KR3h0053_WYG_001-69b"/>
張圖字仲謀洛陽人朱梁時掌行軍資糧簿籍故時人<lb/>
　呼為張將軍善潑墨山水尤長于大像作衣文不師<lb/>
　吳𢃄當風曹衣出水之例用濃墨麄筆如草書顫掣<lb/>
　飛動勢甚豪放至于手面及服飾儀物則用細筆輕<lb/>
　色詳緩端慎無一欹昃怪怪奇奇自一家法<lb/>
朱瑤字温琪嘗客雍洛間所畫作吳道子筆迹<lb/>
跋異汧陽人眉目疎秀舉止詳雅善畫佛道鬼神及大<lb/>
　像異恃能自負嘗于廣愛寺為張圖排斥洛陽謠曰<lb/>
<pb n="KR3h0053_WYG_001-70a"/>
　赫赫洛下唯説異畫張氏出頭跋異無價後畫福先<lb/>
　寺方朽約忽一人自稱滑臺人姓李善畫羅漢人稱<lb/>
　為李羅漢當與汝對異嘿然恐如張圖者遂讓西壁<lb/>
　與之異乃竭精竚思屹成一神侍從嚴毅又設色鮮麗<lb/>
　葢平生之所未能者李服其精妙入神非己所及遂<lb/>
　手足失錯時人謠曰李生來跋君怕不意今日却増<lb/>
　價不畫羅漢畫駝馬異大有得色遂誇咤曰昔見敗<lb/>
　于張將軍今取㨗于李羅漢李倐起如厠異往視之<lb/>
<pb n="KR3h0053_WYG_001-70b"/>
　已縊于僧園矣<lb/>
曹仲元豐城人江南李氏時為翰林待詔少學吳道𤣥<lb/>
　畫釋道鬼神後乃頓棄吳法别作細密自為一家尤<lb/>
　工傅彩<lb/>
陶守立池陽人世業儒通經史南唐李璟時應舉下第<lb/>
　退處齊山禁門却掃琴棋酒外以丹青自娛釋道鬼<lb/>
　神殿閣山川車馬靡不精妙<lb/>
王仁夀汝南宛人石晉時作待詔工釋道鬼神及馬<lb/>
<pb n="KR3h0053_WYG_001-71a"/>
竹夢松建康溧陽人仕南唐為東川别駕嘗畫春景士<lb/>
　女其布景命意綽約體態宛得周昉之格<lb/>
陸晃嘉禾人性疎逸沈湎于酒多畫村野人物遇筆揮<lb/>
　灑略不預搆故妍醜互出或在絶格或入末品<lb/>
荆浩字皓然沁水人業儒善屬文五季多故退隠太行<lb/>
　之洪谷自號洪谷子嘗畫山水樹石以自適時鄴都<lb/>
　青蓮寺沙門大愚乞畫于浩寄詩曰六幅故牢建知<lb/>
　君恣筆蹤不求千澗水止要兩株松樹下留盤石天<lb/>
<pb n="KR3h0053_WYG_001-71b"/>
　邊縱逺峰近巖幽濕處惟藉墨烟濃浩畫山水仍答<lb/>
　以詩恣意縱横掃峰巒次第成筆尖寒樹瘦墨淡野<lb/>
　雲輕巖石噴泉窄山根到水平禪房時一展兼稱苦<lb/>
　空情著有山水訣一卷米海岳云荆浩善為雲中山<lb/>
　頂四面峻厚<lb/>
闗仝長安人山水師荆浩晚更出藍脱略毫楮筆愈簡<lb/>
　而氣愈壯景愈少而意愈長深造古淡石樹出于畢<lb/>
　宏有枝無幹當時郭忠恕亦師事之然仝于人物非<lb/>
<pb n="KR3h0053_WYG_001-72a"/>
　所長多求胡翼為之<lb/>
胡瓌山後契丹人善畫蕃馬其于穹廬部族帳幙旗斾<lb/>
　弧矢鞍韉或隨水草放牧或在馳逐弋獵而又胡天<lb/>
　慘冽沙磧平逺能曲盡塞外不毛之景<lb/>
東丹王李賛華契丹大姓善畫馬之權奇者梁唐及晉<lb/>
　初重之然畫鞍馬人物不作中國衣冠亦安于所習<lb/>
　也<lb/>
鍾隠字晦叔天台人少清悟不嬰俗事好肥遁自處畫<lb/>
<pb n="KR3h0053_WYG_001-72b"/>
　鷙禽榛棘能以墨色深淺分其向背李唐後主重之<lb/>
　升元中齊安張校尉得鶡鳥二軸張之賔次金昌宗<lb/>
　題詩曰為厭翻翔下葦叢戢翰側腦思何窮侍童莫<lb/>
　便褰簾過只恐驚飛入碧空<lb/>
郭乾輝北海營丘人俗呼郭將軍師鍾隠飛走特構一<lb/>
　第止蓄禽鳥澄思滌慮縱玩其間故舉意肆筆率得<lb/>
　其真<lb/>
郭乾佑乾輝之弟亦工花鳥<lb/>
<pb n="KR3h0053_WYG_001-73a"/>
施璘字仲寳京兆藍田人善畫生竹老根薄石笋枝附<lb/>
　籜扶疎交映青翠滿庭宛得三湘髙秋之野色故後<lb/>
　周起居郎韋重過留題曰枯籜危根繳石頭千竿交<lb/>
　映近清流堪珍仲寳窮幽筆留得荆湘一片秋<lb/>
丁謙義興人始師蕭悦雜畫後専寫生竹<lb/>
衛賢京兆人仕南唐為内供奉初師尹繼昭後學吳生<lb/>
　長于樓觀殿宇盤車水磨嘗作春江釣叟圖南唐李<lb/>
　煜金索書漁父詞二首其一曰閬苑有情千里雪桃<lb/>
<pb n="KR3h0053_WYG_001-73b"/>
　李無言一隊春一壺酒一竿身快活如儂有幾人其<lb/>
　二曰一棹春風一葉舟一輪繭縷一輕鈎花滿渚酒<lb/>
　盈甌萬頃波中得自由<lb/>
何遇河南長水人善畫宫室池閣尤善山水樹石其間<lb/>
　人物則假手于人<lb/>
王商工畫道釋仕女尤精外國人物與胡翼同時並為<lb/>
　都尉趙嵓所厚<lb/>
李昇成都人小字錦奴弱冠工山水天縱生知不從師<lb/>
<pb n="KR3h0053_WYG_001-74a"/>
　授初得張藻員外山水一軸玩之數日棄去曰未盡<lb/>
　妙也遂出意寫蜀中山川平逺心思造化創一家之<lb/>
　能唐明皇朝有李將軍思訓擅名山水蜀中乃呼昇<lb/>
　為小李將軍葢藝相匹云<lb/>
燕筠工畫天王筆師周昉<lb/>
支仲元鳯翔人畫神仙人物多作奕棊之勢宋髙宗題<lb/>
　作晉六朝者多仲元所作<lb/>
左禮成都人道釋像學吳道𤣥描染與楊庭光相類但<lb/>
<pb n="KR3h0053_WYG_001-74b"/>
　行筆差細耳宣和畫譜謂與張南本相似<lb/>
朱繇長安人工道釋妙得吳生筆意所畫必以為法時<lb/>
　出新意千變萬態動人耳目有弟子趙裔亦知名<lb/>
杜子瓌成都人一云華隂人善于賦采拂淡偏長唯工<lb/>
　佛像王蜀時于龍華禪院畫毗盧佛據紅日輪乘碧<lb/>
　蓮花座每誇同輩云某粧此圓光如日初出淺深瑩<lb/>
　然無筆玷之迹<lb/>
杜齯龜秦人避地居蜀事王衍為翰林待詔博學强記<lb/>
<pb n="KR3h0053_WYG_001-75a"/>
　善畫佛像<lb/>
張元簡州人善羅漢<lb/>
趙嵓梁駙馬都尉本名霖後改今名工人物格韻超絶<lb/>
　尤能鑒畫<lb/>
杜霄仕女得周昉筆法尤工蜂蝶<lb/>
丘文播廣漢人又名潜與弟文曉俱以人物山水得名<lb/>
　又善畫牛子仁慶尤長花雀<lb/>
阮郜為太廟齋郎工人物特于仕女得纎穠淑婉之態<lb/>
<pb n="KR3h0053_WYG_001-75b"/>
胡翼字鵬雲工道釋人物車馬樓臺山水嘗臨摹古今<lb/>
　名筆目之曰安定鵬雲記<lb/>
杜楷<hi>一作措</hi>蜀人也幼喜摹李昇山水長亦勤學廿年中<lb/>
　晝夜不捨作枯木斷崖雲崦烟岫之態思致頗逺<lb/>
房從真成都人王蜀時為翰林待詔畫甲馬人物鬼神<lb/>
　冠絶當時<lb/>
羅塞翁隠之子為吳中從事善畫羊精妙卓絶<lb/>
張及之京兆人畫犬馬花鳥頗工畫犬得敦龎之狀無<lb/>
<pb n="KR3h0053_WYG_001-76a"/>
　搖尾乞憐之態<lb/>
李靄之華隂人善山水林石尤善畫猫于藥苖間雅為<lb/>
　羅紹威所厚建一亭為靄之援毫之所名曰金波號<lb/>
　為金波處士<lb/>
胡擢博學能詩善畫花鳥亦詩人感物之作也<lb/>
梅竹思<hi>一作再思</hi>江夏人畫人物牛馬最工于鷄為南唐李<lb/>
　氏翰林待詔<lb/>
黄筌字原叔成都人學畫早得時名十七嵗仕蜀王衍<lb/>
<pb n="KR3h0053_WYG_001-76b"/>
　為待詔至孟昶加撿較少府監花竹師滕昌祐鳥雀<lb/>
　師刁光山水師李昇鶴師薛稷人物龍水師孫位資<lb/>
　諸家之善而兼有之無不臻妙蜀王少廣政時淮南<lb/>
　通聘使有生鶴數隻蜀王命筌畫鶴于殿壁警露者<lb/>
　啄苔者理毛者整羽者唳天者翹足者精彩體態更<lb/>
　愈于生往往生鶴立于畫側蜀王嘆賞遂目為六鶴<lb/>
　殿焉又搆八卦殿成命筌于四壁畫四時花竹兎雉<lb/>
　鳥雀五坊使于此殿前進白鷹誤認殿上畫雉為生<lb/>
<pb n="KR3h0053_WYG_001-77a"/>
　掣臂數四蜀王歎異久之遂命翰林學士歐陽炯撰<lb/>
　畫壁奇異記以旌之筌有春山秋山山家晚景山家<lb/>
　早景山家雨景山家雪景山居詩意及瀟湘等圖<lb/>
黄居寳字辭玉筌之次子也事蜀為待詔累遷至水部<lb/>
　員外郎前輩畫太湖石皆以淺深墨淡嵌空而已居<lb/>
　寳以筆端摤攃文理縱横夾雜砂石稜角峭硬如虬<lb/>
　虎將踴厥狀非一其畫松竹花雀變態舊規皆如湖<lb/>
　石之類<lb/>
<pb n="KR3h0053_WYG_001-77b"/>
黄居寀字伯鸞筌少子也事蜀授翰林待詔曽奉命畫<lb/>
　秋山圖學士徐光溥作歌紀之有運思潜通造化根<lb/>
　揮毫空得神仙訣之句花竹翎毛亦工<lb/>
黄居實紹興秘閣中有㑹禽圖一而諸書不載其名筌<lb/>
　有五子不審其為第幾人<lb/>
滕昌祐字勝華吳人後㳺蜀以文學從事初不婚宦志<lb/>
　趣髙潔脱略時態工花鳥蟬蝶傅彩鮮澤宛有生意<lb/>
　尤長于畫鵝<lb/>
<pb n="KR3h0053_WYG_001-78a"/>
李頗<hi>一作坡</hi>南昌人善畫竹氣韻飄舉不求小巧而多于<lb/>
　情任率落墨便有生意<lb/>
于兢梁之相國也善畫牡丹幼年從學因覩檻中牡丹<lb/>
　乃命筆倣之不浹旬奪真遂酷思無倦動必増奇<lb/>
劉彦齊梁千牛衛將軍也善畫竹有孟宗泣竹湘妃寺<lb/>
　圖𫝊于世人物多假胡翼之手<lb/>
王殷工畫佛道士女尤精外國人物<lb/>
李羣唐宗室也工畫人物<lb/>
<pb n="KR3h0053_WYG_001-78b"/>
李𤣥應洎弟𤣥審並工蕃馬専學胡瓌<lb/>
韋道豐江夏人善人物寒林逸思奇僻不拘小節當代<lb/>
　珍之然經嵗月方成一圖成則驚人<lb/>
朱簡章江夏人工人物屋木<lb/>
王喬士工佛道人物<lb/>
鄭唐卿工人物兼長寫貌<lb/>
郭權江南人師鍾隠<lb/>
史瓊善雉兎竹石<lb/>
<pb n="KR3h0053_WYG_001-79a"/>
程凝善竹鶴兼長逺水<lb/>
王道古善雀竹當時號雀兒王<lb/>
唐垓善野禽生菜水族諸物<lb/>
王道求工佛道鬼神人物畜獸始倣周昉後學盧稜迦<lb/>
宋卓工道釋志學吳筆不事傅彩<lb/>
富玫工佛道<lb/>
黄延浩工人物<lb/>
王偉工釋道<lb/>
<pb n="KR3h0053_WYG_001-79b"/>
張質定州人工田家風俗<lb/>
宋藝工寫貌王蜀時為翰林待詔<lb/>
阮知誨成都人工寫貴戚子女兼長寫貌王蜀時為待<lb/>
　詔<lb/>
髙從遇道興之子襲父藝為孟蜀翰林待詔<lb/>
阮惟徳知誨之子紹精父業事孟蜀為翰林待詔善狀<lb/>
　宫闈禁苑皇妃帝戚富貴之事<lb/>
杜敬安齯龜之子孟蜀翰林待詔妙于佛像尤能傅彩<lb/>
<pb n="KR3h0053_WYG_001-80a"/>
趙忠義徳𤣥之子妙于鬼神屋木為孟蜀翰林待詔故<lb/>
　事翰林每年冬杪例進鍾馗忠義所進以第二指挑<lb/>
　鬼眼睛蒲師訓所進以拇指剜之蜀主問黄監孰為<lb/>
　優劣筌優師訓蜀主曰師訓力在拇指忠義力在食<lb/>
　指二者筆力相敵義難升降並賜之<lb/>
蒲師訓蜀人曉音律善談論幼師房從真學纔十年從<lb/>
　真自以為不及仕孟蜀為待詔長于車服冠冕旌旗<lb/>
　器械神鬼<lb/>
<pb n="KR3h0053_WYG_001-80b"/>
蒲延昌師訓子也孟蜀待詔工佛道鬼神尤精獅子福<lb/>
　感寺僧模寫宗展子䖍獅子于壁延昌見之曰但得<lb/>
　其様未得其筆爾遂寫獅子圖獻進時王昭逺公有<lb/>
　嬖妾患痁以之懸于卧内其疾遂減怪而問之對云<lb/>
　宋展氏子䖍于金陵延祚寺殿壁畫二獅子患者坐<lb/>
　壁下或有愈者又梁昭明太子以張僧繇獅子愈疾<lb/>
　名曰辟邪其來久矣按僧繇之畫獅子飜身側視鬃<lb/>
　尾俱就八分爪牙似二龍拿珠之狀展氏古本一則<lb/>
<pb n="KR3h0053_WYG_001-81a"/>
　奔走奮迅一則迴擲咆哮<lb/>
徐徳昌<lb/>
張玫右二人成都人為孟蜀翰林祇候工人物仕女玫<lb/>
　兼長寫貌<lb/>
周行通<lb/>
趙才右二人亦蜀人俱工人物鬼神周精嬰孩趙精甲騎<lb/>
程承辯睂州彭山人也工畫人物鬼神當孟氏廣政年<lb/>
　與蒲師訓蒲延昌趙才遞相較敵皆推妙手承辯兼<lb/>
<pb n="KR3h0053_WYG_001-81b"/>
　善彫刻機巧人鬼禽獸之類<lb/>
孔嵩蜀人善畫龍兼工花雀與蟬師刁處士<lb/>
姜道隠一云張姓緜竹人齠齔好畫及長不務農桑無<lb/>
　妻孥孑然一身常戴一竹笠隨身布衣草履筆墨而<lb/>
　已不事談論不與人交往不拜跪人謂之猱頭相國<lb/>
　李昊使畫屏風因問姓名則蜀語答云姜姓無名昊<lb/>
　曰既無名是以道𨼆也自此名為道隠居緜竹山中<lb/>
　讀老莊暇則好圖龍興思忽至即畫百尺之狀飄飄<lb/>
<pb n="KR3h0053_WYG_001-82a"/>
　然雲隂雨氣作蜿蜒勢已而擲筆撫掌常以此為適<lb/>
　意撰集龍証筆訣三卷嘗于浄泉寺畫山水松石趙<lb/>
　廷隠贈之十縑置僧堂前拂衣而去<lb/>
楊元真蜀人畫釋道羅漢<lb/>
董從誨成都人世本儒家㳺心繪事佛道人物舉意皆<lb/>
　精<lb/>
張景思金水石城山張𤣥之裔工佛道<lb/>
李文才華陽人孟蜀待詔工人物山水兼寫真<lb/>
<pb n="KR3h0053_WYG_001-82b"/>
杜𢎞義蜀晉原人工佛道羅漢<lb/>
吳越王錢鏐畫墨竹<lb/>
朱澄<lb/>
髙太沖右二人俱江南李中主翰林待詔澄工屋木太<lb/>
　沖工寫真二人合畫雪景宴圖時稱絶手<lb/>
李仁章并州人學吳畫長於鬼神當時謂非盧稜迦無<lb/>
　以並轡<lb/>
李夫人西蜀名家未詳世胄善屬文尤工書畫郭崇韜<lb/>
<pb n="KR3h0053_WYG_001-83a"/>
　伐蜀得之夫人以崇韜武弁常鬱鬱不樂月夕獨坐<lb/>
　南軒竹影婆娑可喜即起揮毫濡墨模寫窓紙上明<lb/>
　日視之生意具足人間往往效之遂有墨竹<lb/>
童氏江南人所學出王齊翰工道釋人物童以婦人而<lb/>
　能丹青故當時縉紳家婦女往往求寫照焉<lb/>
道士厲歸真莫知其鄉里善畫牛虎並竹雀鷙禽筆簡<lb/>
　意盡氣韻蕭爽坡㟁山林亦佳嘗㳺洪州信果觀内<lb/>
　塑像是𤣥宗時夾紵雀蛤糞其上歸真畫一鷂于壁<lb/>
<pb n="KR3h0053_WYG_001-83b"/>
　筆迹奇異自是鳥雀無復棲者<lb/>
僧貫休俗姓姜氏字徳隠婺州金溪人初以詩得名後<lb/>
　入兩川頗為王衍待遇因賜紫衣號禪月大師能畫<lb/>
　唯羅漢最著其像多作古野之貌不類世間所𫝊<lb/>
傅古四明人畫龍筆墨遒爽善為蜿蜒之狀弟子徳饒<lb/>
　無染皆臻其妙<lb/>
楚安漢州什邡人俗姓勾氏善畫山水人物樓臺㸃綴<lb/>
　甚細論者謂筆蹤全虧六法非大手髙格<lb/>
<pb n="KR3h0053_WYG_001-84a"/>
智藴河南人工佛像人物學深曹體<lb/>
徳符畫松柏氣韻瀟灑<lb/>
令宗乃丘文播異姓弟工山水人物佛像天王<lb/>
浙僧藴能工雜畫及佛像<lb/>
方匡髙季迪題其畫云畫圖忽見白雲峰茶屋香臺樹<lb/>
　幾重身若在師行道處晚來惟訝不聞鐘<lb/>
　<lb/>
　<lb/>
<pb n="KR3h0053_WYG_001-84b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　畫史㑹要卷一<lb/>
</p>
<p>
</p>
  </div>
<div>
<head>畫史㑹要卷二</head> <lb/>
    <p>
<pb n="KR3h0053_WYG_002-1a"/>
欽定四庫全書<lb/>
　畫史㑹要卷二<lb/>
　　　　　　　　　　　　明　朱謀垔　撰<lb/>
　　北宋<lb/>
仁宗趙氏諱禎帝天縱神資偶及藝事遽超庶品獻穆<lb/>
　公主失明親畫龍樹菩薩命待詔鏤板印施又嘗畫<lb/>
　赭白御馬玉銜勒上有宸翰押字印寶又見小猿一<lb/>
　軸禁中有天王菩薩像皆帝手筆<lb/>
<pb n="KR3h0053_WYG_002-1b"/>
徽宗諱佶萬幾之暇篤好書畫秘府之藏上自曺弗興<lb/>
　下及黄居宷集為一百秩列十四門總一千五百件<lb/>
　名之曰宣和睿覽集於是聖監悉周備兼六法獨於<lb/>
　翎毛尤為注意多以生漆㸃睛隱然豆許髙出紙素<lb/>
　幾欲活動其畫墨花石作墨竹𦂳細不分濃淡一色<lb/>
　焦墨叢宻處微露白道自成一家畫後押字用天水<lb/>
　及宣和政和小璽或用瓢印蟲魚篆文太平清話云<lb/>
　徽宗竹禽卷趙子昻題其後有云小物得聖人圖及<lb/>
<pb n="KR3h0053_WYG_002-2a"/>
　何其幸耶又畵六石玲瓏古雅不用皴法以水墨生<lb/>
　暈學呉道子曽興畵學教育衆工下題取士如進士<lb/>
　科時有宋子房中博士之選試題為野水無人渡孤<lb/>
　舟盡日横自第二人以下多繋空舟岸側或拳鷺於<lb/>
　船間或棲鴉於蓬背獨魁則不然畵一舟人卧於舟<lb/>
　尾横一孤笛其意謂非無舟人止無行人耳以見舟<lb/>
　人之甚閒也又如亂山藏古寺魁則畵荒山滿幅上<lb/>
　出幡竿以見藏意餘人乃露塔尖或鴟吻往往有見<lb/>
<pb n="KR3h0053_WYG_002-2b"/>
　殿堂者則無復藏意矣又以竹瑣橋邊賣酒家為題<lb/>
　衆皆向酒家着工夫惟李唐但於橋頭竹外掛一酒<lb/>
　帘上喜其得瑣字意又試踏花歸去馬蹄香衆皆畵馬<lb/>
　畵花有一人但畵數蝴蝶飛逐馬後上亦喜之又試<lb/>
　萬緑叢中紅一㸃有畵楊柳美人者有畵萬松一鶴<lb/>
　者獨劉松年畵萬派海水而海中一輪紅日上見之<lb/>
　大喜其規模濶大立意超絶也又龍徳宫成命待詔<lb/>
　圖畵宫中屏壁皆極一時之選上來幸一無所稱獨<lb/>
<pb n="KR3h0053_WYG_002-3a"/>
　喜柱廊拱眼斜枝月季花賜以緋近侍莫測其故請<lb/>
　於上上曰月季鮮有能畫者葢四時朝暮花蕋葉皆<lb/>
　不同此作春時日中者無毫髮差故厚賞之又宣和<lb/>
　殿前植荔枝旣結實喜動天顔偶孔雀在其下亟召<lb/>
　畫苑衆史令圖之各極其思華彩爛然但孔雀欲升<lb/>
　藤墩先舉右脚上曰未也衆史愕然莫測後數日冄<lb/>
　呼問之不知所對則降㫖曰孔雀升高必先舉左衆<lb/>
　史駭服其鑑别之精如此故一時作者咸竭精力以<lb/>
<pb n="KR3h0053_WYG_002-3b"/>
　副上意畫繼云畫院界作最工專以新意相尚嘗見<lb/>
　一軸畫一殿廊金碧焜耀朱門半開一宫女露半身<lb/>
　於户外以箕貯果皮作棄擲狀如鴨脚荔枝胡桃椏<lb/>
　栗榛芡之屬一一可辨各不相同筆墨精微有如此<lb/>
　者<lb/>
燕恭肅王元儼畫竹鶴圖曲盡其妙嘗自朽十六羅漢<lb/>
　令蜀人尹質描染稜稜風骨非嘗所能及<lb/>
端獻王頵英宗第四子喜冩墨竹戱作小筆花果亦妙<lb/>
<pb n="KR3h0053_WYG_002-4a"/>
鄆王楷徽宗第二子花鳥極為精到尤善墨花但用墨<lb/>
　粗欠生動耳<lb/>
光州防禦使令穰字大年讀書能文游戯丹青所作小<lb/>
　軸甚清麗雪景類王維汀渚水鳥有江湖意又學東<lb/>
　坡作小山<graphic n="KR1244" url="https://raw.githubusercontent.com/kanripo/KR-Gaiji/master/images/KR1244.png" mimeType="image/png"/>竹思致殊佳但筆意柔嫩耳每畫一圖<lb/>
　必出新意人或戯之曰此必朝陵一畨回矣葢譏其<lb/>
　不能逺適所見止京洛間景也<lb/>
右武衛將軍令松字永年大年弟也山谷跋其畫筴云<lb/>
<pb n="KR3h0053_WYG_002-4b"/>
　調麝煤作花果殊難工永年遂臻此殊不易然作朽<lb/>
　蠧太多是其小疵又云永年作狗意態甚逼<lb/>
叔盎字伯充善畫馬<lb/>
士雷字公震長於山水清雅可愛<lb/>
嗣濮王宗漢字獻甫安懿王㓜子也作蘆雁有佳思<lb/>
士暕字明發讀書能文兼工畫藝有髙軒過圖<lb/>
士衍號花一相公長於着色山水宣和初進十圖特轉<lb/>
　一官<lb/>
<pb n="KR3h0053_WYG_002-5a"/>
士遵善山水紹興間一時婦女服飾及琵琶箏靣所作<lb/>
　多以小景山水實唱於士遵<lb/>
高宻侯克敻畫游魚盡浮沉之態<lb/>
叔儺多得意於禽魚每下筆皆合詩人句法景物雖少<lb/>
　而意常多<lb/>
景王宗漢字獻甫濮王㓜子博雅該洽無聲色之好唯<lb/>
　以丹青自娯常為鴈圖氣韻瀟灑有江湖荒逺之趣<lb/>
孝頴字師純端獻魏王之子翰墨之餘雅善花鳥仕至<lb/>
<pb n="KR3h0053_WYG_002-5b"/>
　徳慶軍節度使<lb/>
和國公仲佺字隱夫明敏無他嗜好一意於文詞翰墨<lb/>
　間至於難狀之景則寄興於丹青善作草木禽鳥皆<lb/>
　詩人之思致也<lb/>
榮國公仲僴字存道善花鳥出㳺以筆簏粉墨自隨遇<lb/>
　興見髙屏素壁隨意作畫率有真趣或求則未必應<lb/>
　也<lb/>
武節郎士腆畫寒林晴浦甚多思致其竹石禽鳥亦佳<lb/>
<pb n="KR3h0053_WYG_002-6a"/>
衡州防禦使令庇墨竹宗文同落筆瀟灑可愛<lb/>
士安長於墨竹不遵川派好作筀竹殊秀潤<lb/>
　已上俱都汴梁時帝王宗室<lb/>
駙馬都尉王詵字晉卿太原人尚英宗女蜀國公主為<lb/>
　利州防禦使雖在戚里而被服禮儀學問詩書常與<lb/>
　寒士角山水學李成皴法以金緑為之不古不今自<lb/>
　成一家墨竹師文湖州築堂曰寳繪収藏古今法書<lb/>
　名畫以為勝玩東坡為之記詵又善樂府長短句及<lb/>
<pb n="KR3h0053_WYG_002-6b"/>
　碑版書極佳山谷稱其如蕃錦<lb/>
駙馬都尉李瑋字公炤錢塘人尚仁宗兖國公主善作<lb/>
　水墨畫竹石亦佳官至海平軍節度使<lb/>
李成營丘人世業儒為郡名族成幼屬文能畫山水<lb/>
　林木當時稱為第一開寳中孫四皓者延四方之士<lb/>
　知成妙手不可遽得以書招之成曰吾儒者粗識去<lb/>
　就性愛山水弄筆自適耳豈能奔走豪士之門與工<lb/>
　技䖏哉遂不應孫甚銜之遣人往營丘以厚利啖當<lb/>
<pb n="KR3h0053_WYG_002-7a"/>
　塗者卒獲數圖後成舉進士來集於春官孫卑辭堅<lb/>
　召成不得已往之見其數圖驚忿而去直史舘劉鼇<lb/>
　者時推精鑒見成山水圖愛之不已有詩曰六幅氷<lb/>
　綃挂翠庭危峰叠嶂鬭崢嶸却因一夜芭蕉雨疑是<lb/>
　巖前瀑布聲識者以為實録成之為畫精通造化筆<lb/>
　盡意在掃千里於咫尺冩萬趣於指下峰巒重叠間<lb/>
　露祠墅此為最佳至於林木稠薄泉流深淺如就真<lb/>
　景思清格老古無其人郭熈云畫亦有相法李成子<lb/>
<pb n="KR3h0053_WYG_002-7b"/>
　孫昌盛其山脚地靣皆渾厚濶大上秀而下豐合有<lb/>
　後之相也非特論相兼理當如此成著有山水訣幾<lb/>
　八百言鄧椿云山水家雪景多俗嘗見營丘所作雪<lb/>
　圖峰巒林屋皆以淡墨為之而水天空䖏全用粉填<lb/>
　亦一竒也<lb/>
范寛姓范名中正字仲立華原人性温厚有大度故時<lb/>
　人目為范寛居山林間常危坐終日縱目四顧以求<lb/>
　其趣雖雪月之際必徘徊凝覽以發思慮學李成筆<lb/>
<pb n="KR3h0053_WYG_002-8a"/>
　雖得精妙尚出其下遂對景造意不取繁飾冩山真<lb/>
　骨自為一家故其剛古之勢不犯前輩由是與李成<lb/>
　並行時人議曰李成之筆近視如千里之逺范寛之<lb/>
　筆逺望不離坐外皆所謂造乎神者也然中正好畫<lb/>
　冒雪出雲之勢尤有氣骨米海岳云范寛山水嶪嶪<lb/>
　如恒岱逺山多正靣折落有勢晩年用墨太多土石<lb/>
　不分本朝自無人出其右溪出深虚水若有聲其作<lb/>
　雪山全師世所謂王摩詰者<lb/>
<pb n="KR3h0053_WYG_002-8b"/>
王瓘字國噐洛陽人少於北邙老子廟見呉生畫壁精<lb/>
　心倣傚寒暑無倦由是得其遺法又能變通不滯取<lb/>
　長捨短聲譽藉甚動於四逺虞部員外郎武宗元每<lb/>
　歎曰吾觀國器之筆則不知有呉生矣呉生畫天女<lb/>
　頸領麄促行歩陂側又樹石淺近不能相稱國噐則<lb/>
　捨而不取故於事物盡工復能設色清潤古今無倫<lb/>
　劉道醇云本朝丹青以瓘為第一者謂其廢古人之<lb/>
　短成後世之長不拘一守奮筆皆妙<lb/>
<pb n="KR3h0053_WYG_002-9a"/>
王靄開封人長於冩真追學呉生之筆於佛像人物能<lb/>
　盡其妙五季時流轉梁晉間宋有天下還國為待詔<lb/>
　藝祖以江右未歸疆土有意弔伐命靄㣲服往鍾陵<lb/>
　冩其謀臣宋齊丘韓熈載林仁載等形狀如上意受<lb/>
　賞當時時殿壁多奉詔冩評者曰靄筆法豪邁意思<lb/>
　宛約皆不下王瓘但氣燄稍劣耳冩人形者全在氣<lb/>
　宇靄能停分取像側背分衣周旋變通不失其妙<lb/>
孫夢卿鄆州人家世豪右不事産業志於圖繪常曰吾<lb/>
<pb n="KR3h0053_WYG_002-9b"/>
　所好者呉生耳餘無所取故盡得其法里中目為孫<lb/>
　脱壁言能全脱呉生之壁無小異䖏又曰孫呉生評<lb/>
　者曰唐張懐瓘以呉生為僧繇後身予謂夢卿亦呉<lb/>
　生之後身而列於瓘靄之下何哉呉生畫天女及樹<lb/>
　石有未到䖏瓘靄能變法取工夢卿則拘於摹範雖<lb/>
　得其法往往襲其所短不能自發新意謂之脱壁豈<lb/>
　誣哉<lb/>
端明學士蘇軾字子瞻睂山人高名大節照映今古所<lb/>
<pb n="KR3h0053_WYG_002-10a"/>
　作枯木枝幹虬屈無端倪石皺亦竒怪如胸中蟠鬱<lb/>
　也作墨竹從地一直起至頂或問何不逐節分曰竹<lb/>
　生時何嘗逐節生耶雖文與可自謂吾墨竹一派在<lb/>
　徐州而先生亦自謂吾為墨竹盡得與可之法亦嘗<lb/>
　作寒林以書告王定國曰予近畫得寒林已入神品<lb/>
沂公王曽字孝先青州益都人昭陵名臣諡文正書畫<lb/>
　皆合格<lb/>
龍眠居士李公麟字伯時為舒城大族登進士第博覽<lb/>
<pb n="KR3h0053_WYG_002-10b"/>
　法書名畫故悟古人用筆意作書有晉宋風格繪事<lb/>
　集顧陸張呉及前世名手所善以為已有專為一家<lb/>
　作畫多不設色獨用澄心堂紙為之惟臨摹古畫用<lb/>
　絹素著色筆法如雲行水流有起倒論者謂鞍馬愈<lb/>
　於韓幹佛像追呉道元山水似李思訓人物似韓滉<lb/>
　尤好畫馬故坡詩有云龍眠胸中有千駟不惟畫肉<lb/>
　兼畫骨以其好禅多交衲子一日秀鐵靣忽勸之曰<lb/>
　不可畫馬他日恐墮其趣於是絶筆不為專意於諸<lb/>
<pb n="KR3h0053_WYG_002-11a"/>
　佛矣其佛像每務出竒立異嘗作長𢃄觀音其紳甚<lb/>
　長過一身有半又作石上臥觀音皆前此所未見者<lb/>
　又畫自在觀音趺跏合爪而具自在之相曰世以坐<lb/>
　破為自在自在在心不在坐也乃知髙人達士縱施<lb/>
　横設無所不可平生所畫不作對多以澄心堂紙為<lb/>
　之不為縑素不施丹粉其所以超乎一世之上者此<lb/>
　也<lb/>
董源字北苑米海岳云董源平淡天真多唐無此品在<lb/>
<pb n="KR3h0053_WYG_002-11b"/>
　畢宏上近世神品格高無與比也峰巒出沒雲霧顯<lb/>
　晦不装巧趣皆得天真嵐色鬱蒼枝幹挺勁咸有生<lb/>
　意溪橋漁浦洲渚掩映一片江南王思善云董源小<lb/>
　山石謂之礬頭山上有雲氣坡脚下多碎石乃金陵<lb/>
　山景皴法要滲軟下有沙地用淡墨掃屈曲為之再<lb/>
　用淡墨破莫是龍云董北苑畫樹多有不作小樹有<lb/>
　作小樹但只逺望之似樹其實慿㸃綴以成形者余<lb/>
　謂此即是米氏落茄之原委又云畫法要以天真幽<lb/>
<pb n="KR3h0053_WYG_002-12a"/>
　淡為宗若不從董北苑築基不容易到耳<lb/>
襄陽漫士米黻字元章自述云黻即芾也即作芾世居<lb/>
　太原後徙於呉歴官校書郎太常博士出知常州入<lb/>
　為書畫學博士賜對便殿擢禮部員外郎以言罷知<lb/>
　淮陽軍芾人物蕭散被服效唐人所與㳺皆一時名<lb/>
　士常曰伯時病右手後余始作畫以李常學呉生終<lb/>
　不能去其氣余乃取顧高古不使一筆入呉生又李<lb/>
　筆神采不高余為睛目靣文骨本自是天性非師而<lb/>
<pb n="KR3h0053_WYG_002-12b"/>
　能惟作古忠賢像也又嘗與伯時論分布次第作子<lb/>
　敬書練裙圖復作支許王謝於山水間縱歩自掛齋<lb/>
　室又以山水古今相師少有出塵格因信筆為之多<lb/>
　以煙雲掩映樹木不取工細有求者只作横掛三尺<lb/>
　惟寳晉齋中掛雙幅成對長不過三尺標出乃不為<lb/>
　椅所蔽人行過肩汗不着更不作大圖無一筆闗仝<lb/>
　李成俗氣鄧公夀曽見其紙上横松梢淡墨畫成針<lb/>
　<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>千萬攅錯如鐡今畫松未見此製又見梅松蘭菊<lb/>
<pb n="KR3h0053_WYG_002-13a"/>
　相因於一紙之上交柯互葉而不相亂乃知好名之<lb/>
　士其欲自立於世者如此又嘗以畫為賦無聲之詩<lb/>
晁補之字无咎濟北人官至知泗州自畫山水留春堂<lb/>
　大屏上題云胸中正可吞雲夢盞裏何妨對聖賢有<lb/>
　意清秋入衡霍為君無盡冩江天又題自冩山水寄<lb/>
　人云虎觀他年清汗手白頭田畆未能閒自嫌麥壠<lb/>
　無佳思戱作南齋百里山陳無己獨愛重其蹟亦嘗<lb/>
　詠其扇云前身阮始平今代王摩詰偃屈葢代氣萬<lb/>
<pb n="KR3h0053_WYG_002-13b"/>
　里入咫尺<lb/>
晁説之字以道未三十東坡以著述科薦之仕終待制<lb/>
　侍讀山谷嘗題其雪鴈圖又自題横軸畫云黄葉滿<lb/>
　青山枯蒲淨寒水鳬鴈下陂塍牛羊散墟里擔穫暮<lb/>
　來歸兒迎婦窺籬虎頭無骨相田野有餘思<lb/>
蔡襄字君謨興化人官至端明學士歐陽公撰墓誌云<lb/>
　工書畫頗自惜不妄為人作今端明繪事絶跡矣<lb/>
張舜民字芝叟號浮休居士紹聖入黨貶均州紹興初<lb/>
<pb n="KR3h0053_WYG_002-14a"/>
　追復直學士生平嗜畫題評精確雖南遷羇旅中每<lb/>
　所經渉必搜訪題識亦能自作山水有自題扇云忽<lb/>
　忽南遷不記年二妃祠外橘洲前眼昏筆戰誰能畫<lb/>
　無奈霜紈似月圓又題秋景末句云我有故山常自<lb/>
　冩免教魂夢落天涯<lb/>
文同字與可梓潼永㤗人稱石室先生又自號笑笑先<lb/>
　生錦江道人善畫墨竹以墨深為靣淡為背自與可<lb/>
　始東坡有文湖州竹記云竹之始生一寸之萌耳而<lb/>
<pb n="KR3h0053_WYG_002-14b"/>
　節葉具焉自蜩腹蛇跗至於劔㧞十尋者生而有之<lb/>
　也今畫竹者乃節節而為之葉葉而累之豈復有竹<lb/>
　乎故畫竹必先得成竹於胸中執筆熟視乃見其所<lb/>
　欲畫者急起從之振筆直遂以追其所見如兎起鶻<lb/>
　落少縱則逝矣與可之教予如此予不能然也夫旣<lb/>
　心識所以然而不能然者内外不一心手不相應不<lb/>
　學之過也與可曽以所畫篔簹谷偃竹遺坡曰此竹<lb/>
　數尺耳而有萬尺之勢篔簹谷在洋州與可嘗令東<lb/>
<pb n="KR3h0053_WYG_002-15a"/>
　坡作篔簹谷詩曰漢川修竹賤如蓬斤斧何曽赦籜<lb/>
　龍料得清貧饞太守渭濱千畆在胸中是日與其妻<lb/>
　㳺谷中燒筍晩食發函得詩失笑噴飯滿案元豐二<lb/>
　年與可沒於陳州是嵗七夕坡在湖州曝書畫見此<lb/>
　竹廢卷而哭失聲與可亦善山水或戯作古槎老枿<lb/>
　淡墨一掃雖丹青極豪楮之妙者形容所不能及也<lb/>
　官湖州守至司封員外郎充秘閣校理<lb/>
郭熈河陽温縣人為御畫院藝學山水寒林宗李成法<lb/>
<pb n="KR3h0053_WYG_002-15b"/>
　得雲煙出沒峰巒隠顯之態布置筆法獨歩一時子<lb/>
　思亦善畫崇觀中應制作山海經圖其中瑞馬頗得<lb/>
　曹韓遺法<lb/>
陸文通江南人山水學董元巨然尤善道釋樓䑓<lb/>
碩徳縑建康人喜冩道像雜工動植風格特異李後主<lb/>
　嘗謂之曰古有凱之今有徳縑其愛重如此<lb/>
武洞清長沙人父岳學呉生天神星像洞清能世其學<lb/>
　過父逺甚作佛像羅漢善戰掣筆作髭髮尤工布置<lb/>
<pb n="KR3h0053_WYG_002-16a"/>
　落墨神妙不俗<lb/>
李景道南唐李昇親屬作文㑹圖頗極其思<lb/>
李景遊景道季孟行也作談道圖有風度<lb/>
顧閎中江南李氏待詔嘗與周文矩同畫韓熈載夜宴<lb/>
　圖<lb/>
顧大中畫人物牛馬兼工花鳥<lb/>
湯子昇蜀人畫山水人物有鑄鑑圖描法佳<lb/>
宋永錫蜀人花竹禽魚學梁廣<lb/>
<pb n="KR3h0053_WYG_002-16b"/>
徐易暨弟白海州人畫魚論者謂其皆出水鱗不過刀<lb/>
　杌間物耳兼工雜畫尤能篆𨽻為御書院藝學<lb/>
劉涇字巨濟簡州人熈寜中進士官太常博士米元章<lb/>
　之書畫友也善作林石槎竹筆墨狂逸體製拔俗<lb/>
蘇過字叔黨坡公之季子也善作怪石叢篠咄咄逼翁<lb/>
　又畫山水逺水多紋依巖多屋木皆人跡絶處並以<lb/>
　焦墨為之此出竒也官至中山倅<lb/>
宋子房字漢傑鄭州滎陽人畫山水不古不今稍出新<lb/>
<pb n="KR3h0053_WYG_002-17a"/>
　意官至正郎<lb/>
程堂字公明眉人舉進士為駕部郎中墨竹宗文湖州<lb/>
　好畫鳯尾竹其稍極重作回旋之勢而枝葉不失向<lb/>
　背尤喜冩園蔬極佳<lb/>
范正夫字子立頴昌人文正公之諸孫長於水墨雜畫<lb/>
　標格高秀嘗冩雪夜訪戴圖脊令圖竹石圖寄興清<lb/>
　逺真士人之筆<lb/>
顔博文字持約徳州人登甲科長於水墨作人物筆法<lb/>
<pb n="KR3h0053_WYG_002-17b"/>
　位置略如李伯時又善墨梅<lb/>
任諠字才仲官至灃州通判平日凢所經歴江上佳䖏<lb/>
　則䑛筆吮墨輙成圖軸髣髴濃淡清潤可喜亦能畫<lb/>
　花<lb/>
杭士林王作江湖景蘆鴈水禽氣格清絶米老謂唐無<lb/>
　此畫可並徐熈在艾宣張涇寶覺之右<lb/>
李甲字景元自號華亭逸人作逸筆翎毛有意外趣但<lb/>
　木柯未佳耳坡題其喜鵲圖云聞説神仙郭恕先醉<lb/>
<pb n="KR3h0053_WYG_002-18a"/>
　中狂筆勢瀾飜百年牢落何人繼只有華亭李景元<lb/>
周純字忘機成都華陽人後久留荆楚故亦自稱楚人<lb/>
　山水師思訓衣冠師凱之佛像師伯時又能作花鳥<lb/>
　松竹牛馬之屬變態多端一一清絶畫家於人物必<lb/>
　九朽一罷謂先以土筆撲取形似數次修改故曰九<lb/>
　朽繼以淡墨一描而成故曰一罷罷者畢事也獨㤀<lb/>
　機不假乎此落筆便成而氣韻生動每謂人曰書畫<lb/>
　同一闗捩善書者豈先朽而後書耶此葢卓識也<lb/>
<pb n="KR3h0053_WYG_002-18b"/>
髙燾字公廣沔州人自號三樂居士作小景自成一家<lb/>
　清逺淨深一洗工氣眠鴨浮鴈衰桞枯枿最為珍絶<lb/>
劉明復為直龍圖閣師李成特細秀作松枝而無向背<lb/>
　荆楚秀甚<lb/>
蔣長源字永仲官至大夫作着色山水山頂似荆浩松<lb/>
　身似李成葉取真松為之如靈䑕尾大有生意石不<lb/>
　甚工作凌霄花纒松亦佳<lb/>
鄢陵王主簿亡其名長於花鳥東坡題其折枝云論畫<lb/>
<pb n="KR3h0053_WYG_002-19a"/>
　以形似見與兒童隣為詩必此詩定知非詩人詩畫<lb/>
　本一律天工與清新邉鸞雀冩生趙昌花𫝊神如何<lb/>
　此兩幅䟱淡含精匀誰言一㸃墨解寄無邉春<lb/>
李世南字唐臣安肅人明經及第終大理寺丞長於山<lb/>
　水東坡嘗題其秋景平逺云人間斤斧日創夷果見<lb/>
　龍蛇百尺姿不是溪山曽獨往何人解作挂猿枝野<lb/>
　水参差落漲㾗䟱林欹倒出霜根浩歌一棹歸何處<lb/>
　家在江南黄葉村<lb/>
<pb n="KR3h0053_WYG_002-19b"/>
趙宗閔嘗於銅官僧舍畫墨竹一枝筆勢妙天下山谷<lb/>
　題之官至尚書郎<lb/>
薛判官不得其名浮休題其所作秋溪煙竹云深墨畫<lb/>
　竹竹明白淡墨畫竹竹帶煙髙堂忽爾開數幅半隠<lb/>
　半見如自然<lb/>
倪濤字巨濟宣和間為都司墨戯草蟲<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>蜴蠅蟾之類<lb/>
　甚佳<lb/>
文勛字安國元祐末作太府寺丞善山水<lb/>
<pb n="KR3h0053_WYG_002-20a"/>
劉延世新喻人公是先生敞之猶子少有盛名嘗作墨<lb/>
　竹題詩云酷愛此君心常將墨㸃真毫端雖在手難<lb/>
　冩淡精神又云靜室焚香盤膝坐長廊看畫散衣行<lb/>
　趣尚之髙有如此者<lb/>
王冲隱名持字正叔長安人翎毛學崔白顔魯公鹿脯<lb/>
　帖後有題䟦妙於筆法葢其人也<lb/>
趙光輔耀州人太宗朝為圖畫院學生性喜幽曠無仕<lb/>
　進意潜自逃去郷人猶呼為趙評事長於佛像人物<lb/>
<pb n="KR3h0053_WYG_002-20b"/>
　及蕃馬筆鋒勁利名刀頭燕尾評者曰善畫馬者必<lb/>
　求其精神筋力精神完則意出筋力劲則勢在必以<lb/>
　眼鼻蹄踠為本神哉光輔之為也雖鬃尾一毛不可<lb/>
　得而議故列神品<lb/>
髙益本契丹涿州人太祖時遁來中國初於都市賣藥<lb/>
　有來贖者輙畫鬼神犬馬藉藥與之得者驚異有孫<lb/>
　四皓者客禮遇之甚厚益畫鬼神搜山圖以酧其意<lb/>
　歳初復畫鍾馗為獻孫遽張於賓舘或曰鬼神用力<lb/>
<pb n="KR3h0053_WYG_002-21a"/>
　此傷和重益乃睨目奮筆畫一異狀者舉石猊狻以<lb/>
　撃厲鬼後張舊所觀者驚其勁㨗握手滴汗嘗於四<lb/>
　皓樓上畫卷雲芭蕉京師之人摩肩爭玩當時天下<lb/>
　樓閣亭廡為之者自益始也評者曰益之為畫色輕<lb/>
　而墨重變通應手不拘一態<lb/>
武宗元字總之河南白波人官至虞部員外郎景徳末<lb/>
　章聖營玉清昭應宫募天下畫流逾三千數中程者<lb/>
　不减一百人分為二部宗元為左部之長丁朱厓為<lb/>
<pb n="KR3h0053_WYG_002-21b"/>
　宫使語僚佐曰適見靡旗亂轍者悉為宗元所逐矣<lb/>
　上亦優勞之宗元亦不常奮筆雖貴人名臣日走於<lb/>
　門求之甚勤未肯輕諾京師富商髙生有畫癖常拜<lb/>
　刺於庭下迨十餘年欲得水月觀音一軸宗元許之<lb/>
　又三年方成擕詣髙生已殂矣焚畫垂泣而去所長<lb/>
　道釋造呉生閫奥行筆如流水神彩活動如冩草書<lb/>
　竒作也<lb/>
王齊翰建康人事江南李後主為待詔畫道釋人物多<lb/>
<pb n="KR3h0053_WYG_002-22a"/>
　思致好作山林丘壑隠巖幽卜無一㸃朝市風埃氣<lb/>
王士元汝南宛丘人王仁夀之子人物師周昉山水師<lb/>
　闗仝屋木師忠恕凢所下筆無一筆無來處故皆精<lb/>
　㣲但多作樓䑓橋徑如家中景乏深山大谷煙霞之<lb/>
　氣耳亦能畫天廐馬雖駑駘羸劣亦能為之官止郡<lb/>
　推官<lb/>
周文矩建康句容人美風度能畫冕服車器人物子女<lb/>
李端開封人偏工梨花鳩子<lb/>
<pb n="KR3h0053_WYG_002-22b"/>
劉益京師人字益之以字行工花鳥尤長小景作蓮塘<lb/>
　背風荷葉百餘獨一紅蓮花半開其中創意可喜<lb/>
富燮京師人宣和間與劉益同供御畫布景運思過於<lb/>
　益<lb/>
夏奕畫鸂鶒作對而皆雄葢求脱俗也<lb/>
田逸民濟南人長於墨竹多作欹風冒雨帶雪含烟之<lb/>
　狀<lb/>
李誕河間人多畫叢竹笋籜鞭節色色畢具宣和體也<lb/>
<pb n="KR3h0053_WYG_002-23a"/>
劉國用漢州人工畫羅漢<lb/>
陳自然工畫佛像秋水寒禽圖亦可觀<lb/>
于氏不記名河東人寓閬州工佛道鬼神<lb/>
雷宗道商州人<lb/>
能仁甫以字行本畫院出身官至縣令<lb/>
吉祥平陽人<lb/>
　右三人並工佛像山水祥冩佛像星辰多置山水中<lb/>
　人更罕及<lb/>
<pb n="KR3h0053_WYG_002-23b"/>
費宗道蔡州人來京師畫太乙宫主火神頃刻而成衆<lb/>
　工疾之告監牧中使曰畫太速成殊不加意中使遂<lb/>
　令墁毁一夕憤怒而卒<lb/>
成宗道長安人工人物兼善刻石臨摹呉筆上石其迹<lb/>
　細如絲髮而不失精神體段宛如呉作或云因能勒<lb/>
　石而轉為畫也<lb/>
馬司寇汝州人<lb/>
楊傑閬州人<lb/>
<pb n="KR3h0053_WYG_002-24a"/>
張通鄜延人<lb/>
　右三人長於仙佛鬼神傑每下筆必先畫手足四肢<lb/>
　然後用三兩筆成就全體<lb/>
鄭希古河東人長於平畫每出新意輙過人<lb/>
李雄北海人太宗時祗候於圖畫院上一日出紈扇令<lb/>
　畫雄曰臣之技不精於此所學者不過鬼神雖三五<lb/>
　十尺亦能為之評者曰畫鬼神者多形狀怪異為能<lb/>
　於吾何取必求諸筋力焉以考其精神䆒其威怒三<lb/>
<pb n="KR3h0053_WYG_002-24b"/>
　者能備獨雄而已<lb/>
郭忠恕字恕先雒陽人有藝文善篆籕𨽻書尤能丹青<lb/>
　為屋木樓觀一時之絶上折下算一斜百隨咸取塼<lb/>
　木諸匠本法略不相背其氣勢髙爽户牖深秘盡合<lb/>
　唐格尤有所觀凢欲畫多與王士元對手而忠恕於<lb/>
　人物不深留意往往自為屋木假士元冩人物於中<lb/>
　以成全美評者曰畫之有屋木猶書之有篆籕葢一<lb/>
　定之體必在端謹詳備然後為最忠恕俱為當時第<lb/>
<pb n="KR3h0053_WYG_002-25a"/>
　一豈其二者之法相近而然耶可列神品太宗時為<lb/>
　國子監主簿以忤㫖流嶺南至齊之臨邑道中尸解<lb/>
　仙去<lb/>
蔡潤建康人善畫舟船及江河水勢隨李煜赴宋籍為<lb/>
　八作司赤白匠太宗嘗覽潤舟車圖賞之遽詔入圖<lb/>
　畫院為待詔勅畫楚襄王游江圖尤為精備<lb/>
劉文通京師人善畫樓䑓屋木真宗時入圖畫院為藝<lb/>
　學大中祥符初上將營玉清昭應宫勅文通先立小<lb/>
<pb n="KR3h0053_WYG_002-25b"/>
　圖様然後成葺丁朱厓命移冩道士吕拙鬱羅蕭䑓<lb/>
　仍加飛閣於上以待風雨畫畢下匠氏為凖謂之七<lb/>
　賢閣者是也天下目為壯觀<lb/>
趙樓臺不得其名相州人畫屋宇深邃背隂向陽不失<lb/>
　繩墨<lb/>
郭待詔趙州人每以界畫自矜云置方卓上令衆工縱<lb/>
　横畫之往往不知向背尺度真所謂良工心獨苦也<lb/>
任安開封人入畫院工界畫每與山水賀真合手作圖<lb/>
<pb n="KR3h0053_WYG_002-26a"/>
　軸一日安先作横披當中界樓閣分布亭榭滿中以<lb/>
　困真真止作坡㟁於下上則層巒疊嶂出於屋杪由<lb/>
　是不能困<lb/>
陶縝金陵人花果精緻可玩<lb/>
薛志字子尚長於水墨雜畫然翎毛不逮花果志不善<lb/>
　設色嘗學於劉益益不肯盡授以非志所長也明達<lb/>
　皇后閣初成左廊有益所畫百猿後志於右畫百鶴<lb/>
　以對之舉動各無相犯頗稱上㫖<lb/>
<pb n="KR3h0053_WYG_002-26b"/>
馬賁河中人作百鴈百鹿百馬百猿百牛百羊圖雖極<lb/>
　繁夥而位置不亂<lb/>
周曽與馬賁同時差髙於賁又長山水<lb/>
段吉先善小景<lb/>
李達京師人好作沙汀逺岸含蓄不盡之意一時妙手<lb/>
　也<lb/>
劉浩居華隂愛作雪驢水磨故事人物布叙景致意象<lb/>
　幽遠筆法輕清<lb/>
<pb n="KR3h0053_WYG_002-27a"/>
楊威絳州人工畫村田樂<lb/>
趙邈卓亾其名以其性不靈慧故人以邈卓目之輕財<lb/>
　好施猶嗜歌酒與人交有始卒善畫虎多氣韻具形<lb/>
　似夫氣韻全而失形似雖活而非形似備而無氣韻<lb/>
　雖似而死二者俱得惟邈卓焉<lb/>
裴文睍開封人仁宗朝翰林待詔畫水牛為當時第一<lb/>
　隋唐而下畫牛者止三人戴嵩厲歸真與裴文睍是<lb/>
　也其餘非陋可鄙<lb/>
<pb n="KR3h0053_WYG_002-27b"/>
楊輝江南人<lb/>
袁義河南登封人右二人俱善畫魚不務末節但奮其<lb/>
　噞喁形勢尤多涵泳之態至如衆工以鱗甲數目為<lb/>
　拘者輝㠖則遺之矣亦工水草萍蘩之畫真若秋景<lb/>
　甚可愛<lb/>
龍章字公絢京兆人性淳静好古居亦冠帶善畫虎兎<lb/>
　亦工佛道及冕服等尤長於粧染玉清昭應宫繪玉<lb/>
　皇像猶未裝飾畫師爭先創意至於團科斜枝莫不<lb/>
<pb n="KR3h0053_WYG_002-28a"/>
　詳畫主者劉承珪曰天帝法服豈如是耶置賞募工<lb/>
　章應之曰今長樂鄊古太華觀有唐人楊惠塑玉皇<lb/>
　像被九色螭羅帔此可為法由是得裝其像常於京<lb/>
　師見藥肆中鏁活虎章熟視之命茟成於一揮識者<lb/>
　驚賞平生所畫止有六虎<lb/>
馮清閿鄊人真宗時入畫院所居城南相近逆旅多槖<lb/>
　駝清常遇之雖身務所廹必引視不已求其形情然<lb/>
　後命筆亦能畫火<lb/>
<pb n="KR3h0053_WYG_002-28b"/>
荀信江南人真廟時待詔工畫龍水天禧中㑹靈觀凝<lb/>
　祥池御座殿扆上冩吐霧龍觀其蟠伏蹲㨿波濤湧<lb/>
　噴使人驚駭<lb/>
呉懐江南人善畫龍水其最佳處據孤島慿老木伏平<lb/>
　碐拏怒浪呼雲自蔽有天矯欲飛之勢<lb/>
董羽字仲翔毗陵人善龍魚尤長於海水仕南唐為待<lb/>
　詔後歸宋為圖畫藝學曽畫海水於清凉寺戯水龍<lb/>
　於開寳寺弄珠龍於經藏院皆為精筆<lb/>
<pb n="KR3h0053_WYG_002-29a"/>
王道真畫魚得楊輝之奥亦能畫車盤嘗為惠子五車<lb/>
　書圖及挽糧濟水圖皆為精備<lb/>
李用及開封人能畫鬼神其體格雄贍筋力魁壯既無<lb/>
　所羈束又不專詭怪凢為鬼神者多以靣擬金剛身<lb/>
　擬善神用及則不然獨宗呉生之筆曽同畫相國寺<lb/>
　壁兼畫馬得韓幹筆法<lb/>
張翼一名鈐豳國人善蕃馬及人物師趙光輔得其筆<lb/>
　法但為蕃族靣目多類漢人於體為失<lb/>
<pb n="KR3h0053_WYG_002-29b"/>
辛成𨽻籍軍中工畫虎<lb/>
馮進成江南人工畫犬兎思慮精巧尤善染澤<lb/>
李遵易以畫魚名<lb/>
侯宗古<lb/>
郗七右二人俱畫院人能冩龍<lb/>
郝章汾州人長於人馬<lb/>
路臯并州人每醉畫槖駝不過數筆捽擉而成頗全生<lb/>
　意河東有三絶之稱謂路臯槖駝郝章人馬張逺山<lb/>
<pb n="KR3h0053_WYG_002-30a"/>
　水也<lb/>
龔吉長於畫兎<lb/>
呉九州燕人善畫鹿窮盡番鹿之態牛馬鹿飬茸退角<lb/>
　老嫩之别無不曲盡<lb/>
周照畫院人專畫狗<lb/>
老侯瀘州人善畫猿鹿兼長花果<lb/>
陳臯漢州人長於蕃馬頗盡其態<lb/>
侯翌字子冲安定人學呉生釋道墨路謹細筆力剛健<lb/>
<pb n="KR3h0053_WYG_002-30b"/>
　富於氣𦦨<lb/>
孫知微字太古眉陽彭山人世本田家天機𨽻悟丹青<lb/>
　非學而能清淨寡欲飄飄然真神仙中人凢畫釋老<lb/>
　事蹟則不茹葷食在於山墅經時方成寓居青城白<lb/>
　矦埧愛其水竹深茂以助其興<lb/>
孟顯字坦之華池人骨氣清楚語論通博畫佛像人物<lb/>
　車馬筆無少滯運動飄逸觀者不能窮其來去之迹<lb/>
　評者云孟顯能作猛風之勢瘦影圓靣識者猶以為<lb/>
<pb n="KR3h0053_WYG_002-31a"/>
　疵<lb/>
張昉字升卿汝南人畫佛道人物得呉生法然用意敏<lb/>
　速變態皆善<lb/>
王端字子正瓘之子喜讀書山水師闗仝好為罅石濺<lb/>
　水怪樹老根有出人意思亦善墨竹取唐希雅生竹<lb/>
　情狀而為之故於向背不失尤長冩真<lb/>
勾龍爽蜀人神宗時為圖畫院祗候善作中古人物其<lb/>
　狀質野者有返樸之思<lb/>
<pb n="KR3h0053_WYG_002-31b"/>
陳用志潁川人為畫院祗候工道釋人馬亦善山水文<lb/>
　潞公宅有用志出雲山水壁髙丈餘宛有不崇朝雨<lb/>
　天下之意<lb/>
厲昭慶建業人工佛像尤長觀音每欲揮毫必求虚静<lb/>
　之室無塵埃處覆其四靣止留尺餘始肯命意其專<lb/>
　謹如此人有問者以陸探㣲去梯之事答之故其筆<lb/>
　精色澤久而如新授圖畫祗候<lb/>
王兼濟洛陽人簡傲嗜酒不修人事學呉生為畫得其<lb/>
<pb n="KR3h0053_WYG_002-32a"/>
　餘趣<lb/>
楊裴京師人<lb/>
髙文進蜀人從遇之子工佛道師傚曺呉筆力快健施<lb/>
　色鮮潤與長子懐節同為太宗朝翰林待詔次子懐<lb/>
　寳為畫院祗候懐節有父風兼長屋木懐寳專工花<lb/>
　鳥草蟲蔬果髙氏自道興以來四世皆以畫進延賞<lb/>
　於世誠可嘉矣<lb/>
孫懷説安定靈臺人<lb/>
<pb n="KR3h0053_WYG_002-32b"/>
王道真字幹叔新繁人<lb/>
　已上五人俱宗呉生作佛像懐節兼長屋木<lb/>
趙元長字慮善蜀人工釋道人物兼工翎毛太祖令畫<lb/>
　馴雉於御座㑹五坊人按鷹有離韝欲舉者上命縱<lb/>
　之徑入殿宇摶畫雉上驚賞久之曽仕偽蜀以通天<lb/>
　文為靈臺官凢星宿象緯皆命畫之<lb/>
趙元亨字彦徳開封人一名懐寶狀京城車馬市肆盡<lb/>
　人物之情<lb/>
<pb n="KR3h0053_WYG_002-33a"/>
南簡平凉人性簡傲閉門獨居以畫自樂嘗畫少微星<lb/>
　一軸甚有氣韻<lb/>
牟谷字子冲美風表深曉相術故於丹青中尤工冩貌<lb/>
　太宗龍潜時谷往事之曁登位得圖畫院祗候及太<lb/>
　宗晏駕章聖卽位谷乞冩太宗聖容云雖聞已勅沙<lb/>
　門元靄為之元靄之技能側靣臣竊以南向恭己聖<lb/>
　人所以尊也臣工正靣者上許之工畢加賜<lb/>
尹質字化元成都人工冩貌善佛像尤精於真人<lb/>
<pb n="KR3h0053_WYG_002-33b"/>
陳士元京師人初名允喜丹青之學尤好王士元筆竊<lb/>
　相如慕藺之意遂改其名<lb/>
王拙字守拙河東人善為佛道於大像尤備雖放縱矜<lb/>
　逸往往失於卑懦<lb/>
王居正拙之子畫士女盡閒冶之態嘗於苑囿寺觀衆<lb/>
　㳺之處必據髙隙以觀士女態格凢欲命筆則澄祕<lb/>
　思慮故於形似為得<lb/>
葉進成江南人性通敏善畫時體人物士女稱為江左<lb/>
<pb n="KR3h0053_WYG_002-34a"/>
　敏手作醉道士圖觀其趨嚮清野陶然相樂尤有佳<lb/>
　處<lb/>
燕文貴呉興人𨽻軍中多畫山水人物貨於天門之道<lb/>
　待詔髙益見而驚異遂聞於太宗且曰臣奉詔冩相<lb/>
　國寺壁其間樹石非文貴不能成上亦賞其精筆遂<lb/>
　詔入畫院嘗畫七夕夜市圖狀其浩穰之形至為精<lb/>
　備又畫舶船渡海像一本大不盈尺舟如葉人如麥<lb/>
　而檣㠶橰櫓指呼踴躍盡得情狀至於風波浩蕩島<lb/>
<pb n="KR3h0053_WYG_002-34b"/>
　嶼相望蛟蜃雜出咫尺千里何其妙也<lb/>
葉仁遇江南人好畫世俗人物唐紫微家有仁遇維揚<lb/>
　春市圖狀其土俗繁浩貨殖相委往來緩疾之態深<lb/>
　可嘉賞至於春色駘蕩花光互照不遠數幅深得淮<lb/>
　楚之勝<lb/>
郝澄字長源句容人長於佛道鬼神<lb/>
毛文昌字則之蜀中人好畫郊野村堡人物能與真逼<lb/>
　又為村童入學圖其行歩動止拜立誦冩備其風槩<lb/>
<pb n="KR3h0053_WYG_002-35a"/>
李士雲金陵人𫝊荆公神贈詩曰衰容一見便疑真李<lb/>
　氏揮毫妙入神欲去鍾山終不忍謝渠分我死前身<lb/>
　又善山水荆公贈古風有李子好山水而常寓城郭<lb/>
　毫端出窈窕心手初不著之句<lb/>
程懐立南郡人曽為東坡𫝊神坡記有懐立舉止如諸<lb/>
　生蕭然有意於筆墨之外之語<lb/>
朱漸京師人宣和間冩六殿御容俗云未滿三十嵗不<lb/>
　可令朱待詔冩真恐其奪盡神也<lb/>
<pb n="KR3h0053_WYG_002-35b"/>
朱宗翼畫院人也常與任安合手畫慕容夫人宅堂影<lb/>
　壁神州圖樓觀屋木任安主之山水人物宗翼主之<lb/>
徐確善冩照<lb/>
劉宗道開封人作照盆孩兒以手指水影影亦相指形<lb/>
　影自分每作一扇必畫數百本然後出貨即日流布<lb/>
　實恐他人模冩之先也<lb/>
杜孩兒開封人在宣政間其筆盛行而不遭遇流落輦<lb/>
　下畫院衆工必轉求之以應宫禁之須<lb/>
<pb n="KR3h0053_WYG_002-36a"/>
徐熈金陵人世為江南顯族熈所尚髙雅寓興閒放畫<lb/>
　花木禽魚蝉蝶蔬果妙奪造化今之畫花者往往以<lb/>
　筆暈淡而成獨熈落墨以冩其枝葉蕋蕚然後傅色<lb/>
　故骨氣風神為古今絶筆所畫多在澄心堂紙上至<lb/>
　於畫絹絹文稍麄米元章謂徐熈絹如布是也議者<lb/>
　謂黄筌之畫神而不妙趙昌之畫妙而不神兼二者<lb/>
　一洗而空之其惟熈歟熈嘗作風牡丹圖葉幾千餘<lb/>
　片花只三朶一在正靣一在右一在衆枝亂葉之<lb/>
<pb n="KR3h0053_WYG_002-36b"/>
　背石竅圓潤上有一猫兒<lb/>
徐崇嗣熈之孫花鳥綽有祖風又出新意不用描冩止<lb/>
　以丹粉㸃染而成號沒骨圖以其無筆墨骨氣而名<lb/>
　之尤喜為連樹及墜地棗草蟲蠶蠒之類<lb/>
徐崇矩熈之孫崇嗣崇勲其季孟焉花鳥不墜家學作<lb/>
　士女益工崇勲與崇嗣同藝<lb/>
唐希雅嘉興人妙於畫竹作翎毛亦工學江南李後主<lb/>
　金錯刀書有一筆三過之法雖若甚痩而風神有餘<lb/>
<pb n="KR3h0053_WYG_002-37a"/>
　變而為畫故顫掣三過處書法存焉喜作荆檟荒野<lb/>
　之趣氣韻蕭䟱非畫家繩墨所拘<lb/>
唐宿<lb/>
唐忠祚二人皆希雅之孫花竹翎毛得世𫝊之妙墨竹<lb/>
　棘鍼雖易元吉不能及之<lb/>
趙昌字昌之劍南人善畫花果兼工草蟲所作不求形<lb/>
　似直以花𫝊神而已初師滕昌祐後過其藝時州伯<lb/>
　郡牧爭求筆迹昌不肯輕與故得者以為珍玩大中<lb/>
<pb n="KR3h0053_WYG_002-37b"/>
　祥符中丁朱崖聞之以白金五百金為贈昌往謝之<lb/>
　朱崖延以東閣命畫生菜數窠及爛𤓰生果等命筆<lb/>
　遽成及遷蜀尤有聲譽晩年多出金購其舊畫其自<lb/>
　秘也如此門生王友亦知名<lb/>
陶裔京兆鄠人㓜警悟多巧思𨽻後苑造作所為匠者<lb/>
　組織珠翠為副珈歩揺花奩瓔珞之屬其功甚微太<lb/>
　宗嘉賞之且曰以此意移於丹青安知無後世名裔<lb/>
　感上言潜志營學遂得祗候於圖畫院精於冩生日<lb/>
<pb n="KR3h0053_WYG_002-38a"/>
　有増至召入畫御扆屏裔極其精神兩嵗方畢又畫<lb/>
　大殿十二幅屏多作祝夀之意遷待詔裔之筆法與<lb/>
　黄筌相近故時人語曰西蜀黄筌東京陶裔<lb/>
梅行思江南人工畫鬭鷄至於爪起項引廽環相擊宛<lb/>
　有角勝之勢<lb/>
解處中江南人為南唐後主翰林司藝俗呼為解將軍<lb/>
　善畫雪竹有冒寒之意其間多作禽鳥或羣聚或孤<lb/>
　立如畏凛冽足有所觀<lb/>
<pb n="KR3h0053_WYG_002-38b"/>
王曉泗州人善畫鳴禽藂棘鷹鷂師郭乾暉而精神骨<lb/>
　力尤勝於郭畫人物亦古拙<lb/>
母咸之江南人善畫鷄毛色明潤瞻視清爽大有生意<lb/>
　馮待制有咸之紫朝鷄一幅甚佳<lb/>
傅文用開封人俗以三翁目之每見禽鳥飛立必凝神<lb/>
　詳視都忘他好遂精於畫其為鶉鵲能分四時毛羽<lb/>
　議者謂傅三翁翎毛渾得生意較其真者如鑑中見<lb/>
　之<lb/>
<pb n="KR3h0053_WYG_002-39a"/>
夏侯延祐字景休蜀人師黄筌花竹翎毛官藝學<lb/>
劉文惠亦善花竹翎毛京師重之至有㩦金玉換而不<lb/>
　得者<lb/>
王友字仲益蜀人師趙昌畫花不由筆墨專尚設色得<lb/>
　芳艶之意<lb/>
閻士安宛丘人家世業醫喜作墨戱荆檟枳棘荒崖㫁<lb/>
　㟁蟹燕蒲藻皆極精妙尤長於竹干怪萬狀有帶風<lb/>
　烟雨雪之勢者尤盡其景<lb/>
<pb n="KR3h0053_WYG_002-39b"/>
劉夢松江南人善以水墨作花鳥於淺深之間互相映<lb/>
　發雖采繪無以加也尤善墨竹<lb/>
尹白汴人專工墨花東坡嘗賦之云花心起墨暈春色<lb/>
　㪚毫端<lb/>
劉常金陵人善畫花竹氣格清秀名重江左家置園圃<lb/>
　植花竹日㳺息其間得意輙索紙落筆遂與造物者<lb/>
　為友染色不以丹鉛襯傅調匀深淺一染而就米海<lb/>
　岳謂常之學不减趙昌<lb/>
<pb n="KR3h0053_WYG_002-40a"/>
張涇姑蘓人米元章稱其蘆鴈不俗<lb/>
陳常江南人以飛白筆作樹石有清逸意折枝花亦以<lb/>
　逸筆一抺為枝以色亂㸃花欲奪造化妙手也<lb/>
張希顔漢州人初名適大觀初累進所畫花得㫖特補<lb/>
　將仕郎畫學諭希顔始師昌後到京師稍變院體<lb/>
任源漢州人師張希顔<lb/>
費道寜懐安人畫花多作交枝比趙昌有筆格<lb/>
楊寵成都人畫花可亞費道寕<lb/>
<pb n="KR3h0053_WYG_002-40b"/>
楊祁彭州崇寜人善畫竹翎毛有百禽帳又畫籠鷄如<lb/>
　生昭覺寺超然堂舊有倦翼知還等壁<lb/>
李猷河内人長於鷹鶻世所作多摶搦狐兎鳬鷖之屬<lb/>
　流血淋漓頗乖好生之意猷盡反之常見其畫二鷹<lb/>
　坐於枯株之上貌甚閒暇略無猛鷙慘烈之狀而不<lb/>
　失英姿勁氣可尚也<lb/>
韓若拙洛人善作翎毛每作一禽自觜至尾足皆有名<lb/>
　而毛羽有數又能𫝊神<lb/>
<pb n="KR3h0053_WYG_002-41a"/>
孟應之精於翎毛嘗畫扇作秋老海棠子著枝已乾而<lb/>
　不枯猶帶生意坐一白頭翁生動<lb/>
宣亨開封人久在畫院承平時入蜀終晉州兵官精花<lb/>
　鳥初離院時徽宗留之亨牢辭而去旣出當途命畫<lb/>
　者甚衆頗厭苦之每云上嘗戒我勿出必為措大所<lb/>
　殃今果然也<lb/>
老麻閩中人熈寕間以花鳥稱<lb/>
胡竒長安人長於蘆雁<lb/>
<pb n="KR3h0053_WYG_002-41b"/>
鮑洵西京人<lb/>
鮑洋洵之弟俱工花鳥尤長布景<lb/>
盧章汴人久在畫院多畫禁中物像如白杏花緑蕚梅<lb/>
　白鸚鵡皆其本也<lb/>
朱義江南人畫牛得斜陽荒草村落荒閒之趣雖望戴<lb/>
　嵩不及而亦後來名家<lb/>
未瑩義族也畫牛馬得名尤工人物<lb/>
甄慧睢陽人畫佛像脱落世間形相具天人之威儀亦<lb/>
<pb n="KR3h0053_WYG_002-42a"/>
　工牛馬<lb/>
王凝為畫院待詔花竹翎毛下筆有生意又工鸚鵡獅<lb/>
　猫等<lb/>
祁序江南人工花竹禽鳥又工畫牛人或謂有戴嵩遺<lb/>
　風至於畫猫近罕其儔<lb/>
李植字化光京兆人觀察使士衡之孫自㓜好道不樂<lb/>
　婚宦工山水劉貢父常賛之<lb/>
丘慶餘蜀人文播之子善畫花禽兼長草蟲風韻髙雅<lb/>
<pb n="KR3h0053_WYG_002-42b"/>
　為世所推初師滕昌祐晚遂過之<lb/>
易元吉字慶之長沙人初工花鳥及見趙昌畫乃曰世<lb/>
　不乏人遂逰荆湖搜竒訪古幾與猿狖鹿豕同游故<lb/>
　口𫝊心擊之妙一冩於毫端又於長沙舍後開圃鑿<lb/>
　池以亂石叢篁梅菊葭葦馴飬水禽山獸以伺其動<lb/>
　静資於畫思故冩動植無出其右尤喜畫獐猿評者<lb/>
　謂徐熈以後一人而已畫上多自書長沙助教易元<lb/>
　吉畫<lb/>
<pb n="KR3h0053_WYG_002-43a"/>
崔白字子西濠梁人善畫花鳥道釋人物山林飛走之<lb/>
　類尤長於冩生極工於鵝宋畫院較藝者必以黄筌<lb/>
　父子筆法為程式自白及呉元瑜出其格遂變仁宗<lb/>
　朝畫垂拱殿宸扆稱㫖補龍圖畫院藝學弟慤字子<lb/>
　中亦工花鳥尤喜作兎自成一家官至左班殿直<lb/>
艾宣金陵人<lb/>
丁貺濠梁人<lb/>
葛守昌開封人畫院祗候<lb/>
<pb n="KR3h0053_WYG_002-43b"/>
　右三人並工花鳥宣尤喜畫鴿守昌兼善草蟲蔬菜<lb/>
劉承年字公錫彭城人喜讀書曉兵法寫釋道人物得<lb/>
　貫休之竒逸而用筆非畫家纎毫細管遇得意處<lb/>
　雖堊帚可用此畫史所不能及官至崇信軍節度使<lb/>
呉元瑜字公安開封人花鳥人物山林師崔白描法纎<lb/>
　細傅染鮮潤大變唐五代宋國初之法自成一家官<lb/>
　至合州團練使<lb/>
孫可元好畫呉越間山水筆力雖不至豪放而氣韻髙<lb/>
<pb n="KR3h0053_WYG_002-44a"/>
　古<lb/>
屈鼎開封人仁宗朝畫院祗候山水學燕文貴<lb/>
陸瑾江南人江山風物落筆瀟灑布置宗王維而嫵媚<lb/>
　過之<lb/>
燕肅字穆之陽翟人文學治行縉紳推之官至禮部尚<lb/>
　書贈太師山水寒林蹈王維之蹤倣李成之範獨不<lb/>
　為設色<lb/>
宋道字公達洛陽人擢第為郎山水閒淡簡逺取重於<lb/>
<pb n="KR3h0053_WYG_002-44b"/>
　時<lb/>
宋廸宋復古道之弟以進士擢第為郎山水師李成又<lb/>
　喜畫松或髙或偃或孤或䨇以至於千萬株森森然<lb/>
　殊可駭也𫝊有晩烟歸舎圖髙季廸題云鳥亂夕陽<lb/>
　暗草多秋徑微其猶子房亦得家法<lb/>
王糓字正叔郾城人多取昔人詩句冩為圖繪鋪張布<lb/>
　置率皆瀟灑官至大理寺<lb/>
范坦字伯履洛陽人山水師闗仝李成兼工花鳥下筆<lb/>
<pb n="KR3h0053_WYG_002-45a"/>
　老健官承議郎<lb/>
黄齊字思賢建陽人官兵部侍郎作風烟欲雨圖非隂<lb/>
　非霽如梅天霧曉霏微晻靄之狀殊有深思<lb/>
李公年山水雲烟運筆立意甚有餘思嘗為浙江提刑<lb/>
李時雍字致堯號適齋成都人崇寜間為書學諭作墨<lb/>
　竹與文湖州並馳官至殿中丞<lb/>
郝處江南人<lb/>
顧洪祝<lb/>
<pb n="KR3h0053_WYG_002-45b"/>
童仁益字友賢蜀人<lb/>
龍淵京兆機陽人<lb/>
鍾文秀開封人為翰林待詔<lb/>
李元濟太原人<lb/>
王易鄜州人<lb/>
陳坦晉陽人<lb/>
田景慶陽人<lb/>
　右九人俱工道釋人物處及淵兼𫝊冩淵尤善畫虎<lb/>
<pb n="KR3h0053_WYG_002-46a"/>
　文秀兼學闗仝山水坦畫田家稱獨歩仁益類孫知<lb/>
　微元濟學呉筆易學隣元濟<lb/>
張宗古<lb/>
丘訥河南雒陽人<lb/>
郝鋭<lb/>
梁忠信開封人仁宗朝畫院祗候<lb/>
董斌潁川長杜人<lb/>
侯封邠人為畫院學生<lb/>
<pb n="KR3h0053_WYG_002-46b"/>
符道隠長安人<lb/>
　右七人俱畫山水忠信體近髙克明而筆墨差嫩又寺<lb/>
　宇過盛棧道兼繁贇豪鋒老硬但氣類近俗封師許<lb/>
　道寜不能踐其老格然筆墨調潤自成一體亦郭熈之<lb/>
　亞道隠學無師法多從己見當其合作亦有可觀<lb/>
李時敏字致道成都人宣和内府有詩意圖官至朝請<lb/>
　郎<lb/>
梁師閔<hi>一作士閔</hi>字循徳開封人能詩好畫花竹翎毛官至<lb/>
<pb n="KR3h0053_WYG_002-47a"/>
　忠州刺史<lb/>
武臣郭元方字子正開封人善畫草蟲信手寓興俱有<lb/>
　生態官至内殿承制<lb/>
武臣李延之畫蟲魚草木禽獸冩生尤工官至左班殿<lb/>
　直<lb/>
紀真學范寛<lb/>
韓拙字純全南陽人善畫山水窠石有山水純全集序<lb/>
　云夫山水之術其格清淡其理幽奥至於千變萬化<lb/>
<pb n="KR3h0053_WYG_002-47b"/>
　像四時景物風雲氣候悉資筆墨非博學廣識焉得<lb/>
　精通妙用歟彼孶孶汲汲與利名相關實與吾道殊<lb/>
　塗爾彼安足與言之因為十論以資後學<lb/>
李茂畫人物清麗可愛<lb/>
宋澥長安人湜之弟司封道之從祖髙潔不仕善畫山<lb/>
　水林石<lb/>
隠士趙雲子畫諸仙竒絶<lb/>
袁仁厚師李文才<lb/>
<pb n="KR3h0053_WYG_002-48a"/>
劉賛蜀人<lb/>
李符襄陽人<lb/>
李懐衮蜀人<lb/>
李吉開封人畫院藝學<lb/>
李祐河内人<lb/>
　右五人畫花鳥賛兼龍水符與懐衮吉俱學黄氏<lb/>
侯文慶開封人為翰林待詔工草蟲及蔬菜體尚精謹<lb/>
　殊乏生氣<lb/>
<pb n="KR3h0053_WYG_002-48b"/>
董祥開封人為翰林待詔畫琉璃瓶中雜花人多愛之<lb/>
卑顯真宗朝翰林待詔畫馬有韓幹之風<lb/>
張戡瓦橋人畫蕃馬居近燕山得胡人形骨之妙盡肖<lb/>
　戎衣鞍勒之精<lb/>
丘士元<lb/>
胡九齡絳人<lb/>
　二人工畫水牛士元於形似外特有意趣九齡弱子<lb/>
　裴文睍而意瀟灑愛作臨水倒影牛<lb/>
<pb n="KR3h0053_WYG_002-49a"/>
包貴宣城人善畫虎子鼎貴亦能<lb/>
任從一開封人仁宗朝翰林待詔工畫龍水海魚<lb/>
戚文秀工畫水筆力調暢畫清濟灌河圖一筆長五丈<lb/>
　自邊際起通貫於波浪之間與衆豪不失次序超騰<lb/>
　回摺畫鑒載常州佛寺後壁有徐友畫水亦名清濟<lb/>
　灌河中有一筆尋其端末長十數丈筆法旣老波浪<lb/>
　起伏相對活動愈看愈竒<lb/>
路衙推善畫魚體致純古<lb/>
<pb n="KR3h0053_WYG_002-49b"/>
劉仲懐山陰人師文湖州墨竹<lb/>
蒲永昇成都人嗜酒放浪善畫水東坡嘗得其畫每觀<lb/>
　之陰風襲人毛髪為立<lb/>
宋莊字臨仲漢傑之孫其山水氣韻得家法但筆未老耳<lb/>
賈公傑字千里文元公昌朝諸孫學馬賁而標格過之又<lb/>
　作佛像極精細衣縷皆描金而不俗官至半刺而終<lb/>
郭道卿字仲常游卿字季熊熈之諸孫皆為郡守頗有<lb/>
　家學善畫馬其筆法真季孟也<lb/>
<pb n="KR3h0053_WYG_002-50a"/>
髙大亨字通叟長於山水<lb/>
錢端回戚里人善冩平逺景<lb/>
李景孟字仲淳善畫馬其於圖軸鑑别精確<lb/>
邵少微字叔才澤民之子放曠不羈不樂從宦初為馬<lb/>
　曺不一月棄官去則取補官勅牒盡畫飛潜走伏之<lb/>
　物已乃抵於地遂致終身焉筆墨草具而有餘意<lb/>
李元崇字季姚文正公裔官止縣令山水師范寛清潤<lb/>
　可喜尤工雪景士友求之略無恡色<lb/>
<pb n="KR3h0053_WYG_002-50b"/>
李蕃字元翰成都人才元之曽孫李氏世以書名蕃得<lb/>
　其家學轉而為畫善道釋人物但不善布色以俗工<lb/>
　代之反晦所長<lb/>
髙克明絳州人端愿謙退尤喜幽黙多行郊野間覽山<lb/>
　林之趣箕坐終日歸則燕坐静室故景造筆下亦喜<lb/>
　道釋人物花鳥樓臺評者謂其山水雖工不免有畫<lb/>
　人之習無深厚髙古之氣仁宗朝為待詔守少府監<lb/>
　主簿<lb/>
<pb n="KR3h0053_WYG_002-51a"/>
商訓善鼓琵琶學闗仝山水頗為切近觀其筆勢勾斫<lb/>
　山石少皴殆不及仝<lb/>
許道寜河間人學李成畫所長者三一林木二平逺三<lb/>
　野水皆造其妙而又命意狂逸自成一家頗有氣燄<lb/>
　所謂得李成之氣者也<lb/>
黄懐玉華原人有足疾時人目為跛子學范中正山水<lb/>
　頗得其格有秘山圖意思孤特得其巖嵪之骨樹木<lb/>
　皴剥人物清灑有范生之風<lb/>
<pb n="KR3h0053_WYG_002-51b"/>
翟院深營丘人師李成山水為本郡鼓師郡燕作樂頓<lb/>
　失鼓節太守詰之翟對曰性本好畫操撾之次忽見<lb/>
　浮雲在空宛若竒峰可為畫範故失其節翊日命院<lb/>
　深為畫果有竦突之勢甚異之其臨摹李成彷彿亂<lb/>
　真時人議得李成之畫者三人許道寕得成之氣李<lb/>
　宗成得成之形院深得成之風<lb/>
劉永開封人師闗仝為山水意思筆墨頗得其法<lb/>
趙幹江寜人李煜時為畫院學士有江行圖深得浩渺<lb/>
<pb n="KR3h0053_WYG_002-52a"/>
　之意<lb/>
李隱五原人畫山其勢超峻截空而立復有平逺之趣<lb/>
　至於飛泉曲水周流左右皆不逾尺止以焦墨皴淡<lb/>
　全無勾斫其巧妙如此<lb/>
龎崇穆字季和北平人大中祥符初營玉清昭應宫召<lb/>
　入畫山水列壁而林巒草竹溪谷磴道莫不精備又<lb/>
　於空穴中作㳺雲直上之狀為風所駕卷舒聚散其<lb/>
　勢不拘詔入圖畫院崇穆不就而去<lb/>
<pb n="KR3h0053_WYG_002-52b"/>
曹仁希字企之毗陵人善畫水無與敵者凢為驚濤怒<lb/>
　浪萬流曲折以至輕波細溜於一筆自分淺深之勢<lb/>
　以為佳爾<lb/>
燕文季神宗時人畫山水作花村曉月平江晩雨竹林<lb/>
　暮靄松溪殘雪四時景畫院謂之燕家景<lb/>
陳用之居小窑村善山水宋復古見其畫曰此畫信工<lb/>
　但少天趣耳先當求一敗牆張絹素倚之牆上朝夕<lb/>
　觀之旣久隔素見敗墻之上髙平曲折皆成山水之<lb/>
<pb n="KR3h0053_WYG_002-53a"/>
　勢心存目想髙者為山下者為水坎者為谷缺者為<lb/>
　澗顯者為近晦者為逺神領意造恍然見其有人禽<lb/>
　草木飛動往來之象則隨意命筆自然景皆天就不<lb/>
　類人為是為活筆用之感悟格遂進<lb/>
王可訓京西人熈封待詔也工山水自成一家曽作瀟<lb/>
　湘夜雨圖實難命意宋復古八景皆是晩景其間烟<lb/>
　寺晩鐘瀟湘夜雨頗費形容鐘聲固不可為而瀟湘<lb/>
　夜矣又復雨作有何所見葢復古先畫而後命意不<lb/>
<pb n="KR3h0053_WYG_002-53b"/>
　過略具掩靄慘淡之狀耳後之庸工學此題以火炬<lb/>
　照纜孤燈映船其鄙淺可惡可訓之作悉無此病<lb/>
李明善山水用墨不俗<lb/>
池州匠作秋蒲九華筆粗而有生意師董源<lb/>
蔡規建昌人<lb/>
兼至誠大觀初補將仕郎<lb/>
馮曠河内人<lb/>
何淵<lb/>
<pb n="KR3h0053_WYG_002-54a"/>
劉仲先成都人<lb/>
　右五人俱工山水<lb/>
李宗成鄜畤人工畫山水寒林學李成破墨潤媚取象<lb/>
　幽竒林麓江臯尤為盡善<lb/>
賀真延安人專山水宣和初建寳真宫一時名手畢呈<lb/>
　其枝有忌真者推為講堂照壁實難下手真亦不辭<lb/>
　日醉酒於門衆工皆畢中使仡真真以幕圍壁揮却<lb/>
　其徒不數日成作雪林髙八尺觀者嗟賞衆工歛袵<lb/>
<pb n="KR3h0053_WYG_002-54b"/>
寗濤華隂人師范寛多作闗右風景但樓觀人物纎悉<lb/>
　畢呈失於太顯正如髙克明人謂馬行家山水也<lb/>
寗久中濤子也又兼畫人物筆意不减其父但多平逺<lb/>
　道路之景不起峰頂耳<lb/>
髙洵開封人山水師髙克明<lb/>
劉翼耀州人學范寛<lb/>
宋處邢州人州署有郭熈蒲溪春溜圖乃宋所模<lb/>
李逺青州人學李成氣象深逺馳名崇觀間<lb/>
<pb n="KR3h0053_WYG_002-55a"/>
郝士安太原榆次人張遠弟子事師甚敬常執杖侍立<lb/>
　左右<lb/>
張舉懐州人不羈好酒日與羣小游市肆作鼓板社工<lb/>
　山水尤長濺瀑<lb/>
趙林字子安懐州人山水歩驟李成<lb/>
郭鐡子榆次人學李成善鍜鐡作方響故號為鐡子<lb/>
老成洺州人工雜畫尤長山水性沉黙筆法謹細如其<lb/>
　為人<lb/>
<pb n="KR3h0053_WYG_002-55b"/>
李希成華州人慕李成遂命召入畫院<lb/>
田和陜人學李成意韻深逺筆墨精簡<lb/>
蒙亨華州人學寗濤山水<lb/>
戰徳淳本畫院人因試蝴蝶夢中家萬里畫蘓武牧羊<lb/>
　假寐以見萬里意遂魁能着色山水人物甚小青衫<lb/>
　白袴烏巾黄履不遺毫髮又作紅花緑柳清江碧岫<lb/>
　一扇之間動有十里光景真可愛也<lb/>
和成忠京西人宣和時待詔學李成筆墨温潤病在烟<lb/>
<pb n="KR3h0053_WYG_002-56a"/>
　雲太多耳<lb/>
劉堅瀟湘人多作小圖無豪放之氣<lb/>
郝孝隆太原人師李成<lb/>
李覺京師人字民先自號方平九友能書能琴能占長<lb/>
　於山水每被酒則綳素於壁以墨潑之隱而成象曲<lb/>
　盡自然之態<lb/>
黄斌老潼川安㤗人文湖州妻姪登科任戍倅<lb/>
黄彛字子舟斌老之弟<lb/>
<pb n="KR3h0053_WYG_002-56b"/>
劉明仲<lb/>
黄與廸<lb/>
楊吉老字克一張文潜之甥<lb/>
　右五人俱善竹<lb/>
成子<lb/>
張逺字行之太原榆次人隱士<lb/>
張明逺之侄<lb/>
王元通滄州人<lb/>
<pb n="KR3h0053_WYG_002-57a"/>
劉銓字真孺成都人<lb/>
季皓字雲叟唐臣孫也避亂入蜀<lb/>
任粹才仲之侄<lb/>
雍巘字㓜山興元人<lb/>
蔡棨字天啓丹陽人進士入仕<lb/>
　右九人俱畫山水元通師李成為人豪逸每畫竟大<lb/>
　呼竒竒數聲乃得意筆也其有兼技者銓佛像巘墨<lb/>
　竹棨人物<lb/>
<pb n="KR3h0053_WYG_002-57b"/>
閭丘秀才江南人長於畫水<lb/>
喬仲常人物師李伯時<lb/>
孔去非汝州人寜極先生之後長於小筆清雅可玩尤<lb/>
　工草蟲竹雀<lb/>
劉松老字榮祖巨濟之子書學米元章畫師蘇東坡<lb/>
王逸民永康導江人初為僧名紹祖詩畫效周忘機而<lb/>
　氣韻懸絶學山谷草書亦佳<lb/>
馮久照字明逺汾州人後寓蜀畫山初頗繁冗後因郭<lb/>
<pb n="KR3h0053_WYG_002-58a"/>
　熈之孫游卿來為太守盡以家學𫝊之格遂一變<lb/>
劉履中字坦然汴人也畫故事人物未脱工氣<lb/>
張嗣昌字起之與可外孫筆法旣有所授每作竹乗醉<lb/>
　大呼然後落筆<lb/>
歐陽黌開封人工𫝊冩<lb/>
葉漢卿<lb/>
李漢舉<lb/>
薛彦晦<lb/>
<pb n="KR3h0053_WYG_002-58b"/>
王佐才<lb/>
雷殿直<lb/>
楊道學<lb/>
田逸民濟南人入宣和畫院祗候<lb/>
　右七人工畫竹<lb/>
臺亨夏縣人元豐中修景靈宮調天下畫工亨名第一<lb/>
　待詔翰林固辭歸養<lb/>
妙頥真南陽人畫墨鬼暈淡有功山谷嘗䟦之<lb/>
<pb n="KR3h0053_WYG_002-59a"/>
黄宗道宣和畫院待詔工蕃馬人物師胡環東丹王世<lb/>
　論胡畫馬得肉東丹得骨宗道二法俱備畫上冩京<lb/>
　師黄宗道<lb/>
何澄長沙人<lb/>
賈行恭北地人<lb/>
郭信開封人畫院賜緋待詔<lb/>
吕漸洛陽人<lb/>
周與權長沙人<lb/>
<pb n="KR3h0053_WYG_002-59b"/>
田松舞水人<lb/>
王登仕<lb/>
　右七人俱善佛道鬼神澄師武洞清行恭尤長於巨<lb/>
　人大馬信兼山水得李成惜墨法氣象清曠其皴<lb/>
　搶又類賀真漸亦善山水窠石深得位置登仕佛道<lb/>
　别具一體衣帶飄薄<lb/>
王藻工牛馬<lb/>
趙宣用飛白筆作人物宣和元年試中畫人<lb/>
<pb n="KR3h0053_WYG_002-60a"/>
洪子範東京人工人物山水<lb/>
戴琬京師人宣政間在翰林恩寵特異工翎毛花竹嘗<lb/>
　入閣供奉後因求者甚衆徽宗聞之封其臂不令私<lb/>
　畫故𫝊世者鮮<lb/>
楊安道九江人學范寛山水用焦墨太重耳<lb/>
何霸工船水<lb/>
支選仁宗朝畫院祗候工畫太平車又畫酒肆邊絞縛<lb/>
　樓子有分踈界畫之功兼工雜畫<lb/>
<pb n="KR3h0053_WYG_002-60b"/>
趙裔<lb/>
鄧隱梓州人<lb/>
　二人工道釋人物花鳥隱兼山水<lb/>
張敦禮汴梁人哲宗婿也人物樹石兼倣顧陸筆法𦂳<lb/>
　細神采如生贈太師<lb/>
程坦松竹頗佳人物甚俗米元章謂能汙茶坊酒肆者<lb/>
　此論真是<lb/>
李石字知幾資州人少負才名旣登第入太學博士直<lb/>
<pb n="KR3h0053_WYG_002-61a"/>
　情徑行不附權貴出主石室就學者如雲蜀學之盛<lb/>
　古今罕儷其倅成都醉吟之餘時作小筆風調逺俗<lb/>
　葢其人品旣髙雖遊戯間而心畫形矣<lb/>
靳東發字茂逺工人物集古今諌諍百事為圖號百諌<lb/>
　圖官至州倅其子詠字少張亦善山水<lb/>
李頎字粹老嘗畫山并詩上東坡坡次其韻有平生自<lb/>
　是箇中人欲向漁舟便冩真詩句對君難出手雲泉<lb/>
　勸我早収身之句<lb/>
<pb n="KR3h0053_WYG_002-61b"/>
陳直躬髙郵人坡有題所畫詩云野雁見人時未起意<lb/>
　先改君從何處看得此無人態<lb/>
朱象先字景初松陵人馳名元符間坡䟦其畫云能文<lb/>
　而不求舉善畫而不求售文以達吾心畫能適吾意<lb/>
張無惑山人也善山水<lb/>
何充姑蘇人能冩貎<lb/>
眉山老書生不得其名作七才子入闗圖山谷謂人物<lb/>
　各有意態以為趙子雲之苖裔<lb/>
<pb n="KR3h0053_WYG_002-62a"/>
勾處士不記其名在宣和間鑒賞第一眷寵甚厚凢四<lb/>
　方所進必令品定命以官衡而不為止賜處士之號<lb/>
　令待詔畫院<lb/>
雍秀才坡有詠所畫草蟲八物詩詩意每一物譏當時<lb/>
　用事者一人昇髙不知回竟作粘壁枯以比介甫初<lb/>
　來花爭妍倐去鬼無跡以比章惇詩與畫俱刻石流<lb/>
　𫝊於世又作畫捕魚圖賛載集中<lb/>
章友直善龜蛇以篆筆畫頗有生意又能以篆筆畫<lb/>
<pb n="KR3h0053_WYG_002-62b"/>
　棊盤筆筆相似<lb/>
内臣童貫字道輔開封人道君時為供奉官順承得幸<lb/>
　詣三呉訪書畫竒巧貫父湜雅好藏畫一時名手如<lb/>
　易元吉郭熈崔白崔慤軰往往資給於家貫侍父獨<lb/>
　得其妙能作山林泉石然以刑餘而主兵柄䘮君隕<lb/>
　國適足為翰墨之辱耳姑存之比於檮杌<lb/>
内臣劉瑗字伯玉開封人家多竒畫尤能考覈真偽皆<lb/>
　極精當放筆作雲林泉石頗復瀟灑<lb/>
<pb n="KR3h0053_WYG_002-63a"/>
内臣梁揆字仲叙開封人花竹人物山水一一能之<lb/>
内臣羅存字仲通開封人作小筆山水雖身在京國而<lb/>
　浩然有江湖之思<lb/>
内臣馮覲字遇卿開封人慕王晋卿筆作江山四時之<lb/>
　景頗極精妙<lb/>
内侍賈祥字存中開封人作竹石草木鳥獸樓觀皆工<lb/>
　亦善人物<lb/>
内侍樂士宣字徳祥<lb/>
<pb n="KR3h0053_WYG_002-63b"/>
内侍李正臣字端彦<lb/>
内侍李仲宣字象賢<lb/>
　右三人俱工花竹禽鳥<lb/>
魏觀察<lb/>
任源字道源自號真常子<lb/>
　二人俱政宣宦寺魏善墨竹任作枯木怪石小景可<lb/>
　觀<lb/>
内臣楊自言字詢直開封人喜經史畫山林泉石人物<lb/>
<pb n="KR3h0053_WYG_002-64a"/>
　荒逺蕭㪚氣韻髙邁尤善冩照<lb/>
越國夫人王氏端獻王婦為小詩有林下風致以淡墨<lb/>
　冩竹整整斜斜曲盡其態見者疑其影落縑素亦善<lb/>
　書<lb/>
和國夫人王氏宗室仲輗之室能詩章兼長翎毛<lb/>
崇徳郡君李氏朝議大夫王之才妻李公擇之妹也能<lb/>
　臨松竹木石見本即為之曽臨文與可紆竹及着色<lb/>
　偃竹米元章莫能辨山谷亦有題姨母李夫人紆竹<lb/>
<pb n="KR3h0053_WYG_002-64b"/>
　偃竹及墨竹圖歌詩載集中<lb/>
宗婦曹氏所畫花鳥等皆非優柔軟媚取説兒女者真<lb/>
　若得於逰覽見江湖山川間勝槩以集於毫端嘗作<lb/>
　臨平藕花圖人爭影冩参寥子贈以詩云臨平山下<lb/>
　藕花洲旁引官河一帶流雨棹風㠶有無處筆端須<lb/>
　與細𡨕搜<lb/>
文氏湖州第三女張昌嗣之母也居郫湖州始作黄樓<lb/>
　障欲寄東坡未行而湖州謝世遂為文氏奩具文氏<lb/>
<pb n="KR3h0053_WYG_002-65a"/>
　死復歸湖州孫因此二家成訟文氏嘗手臨此題於<lb/>
　屋壁暮年盡以手訣𫝊昌嗣<lb/>
盧氏許州人能作墨竹梅聖俞嘗賦詩題之<lb/>
章煎友直之女能如其父以篆筆畫棊盤筆筆相似<lb/>
艶艶任才仲之妻有絶色善著色山水<lb/>
桐廬方氏陳晦叔子婦作梅竹極清逺<lb/>
道士吕拙京師人喜為樓臺又能廓落地勢映帶池塘<lb/>
　但於人物傷繁耳太宗方營玉清宫拙畫鬱羅蕭臺<lb/>
<pb n="KR3h0053_WYG_002-65b"/>
　様上進上覽圖嘉歎下匠氏營臺於宫授拙待詔拙<lb/>
　辭願為本宫道士上賜紫衣<lb/>
道士田白兖州人竹石學東坡<lb/>
林靈素善畫竹湖州元妙觀有石刻一枝<lb/>
何尊師不知何許人居衡岳往來蒼梧五嶺僅百餘年<lb/>
　人問其氏族年夀但云何何問其鄊里亦曰何何時<lb/>
　人因號曰何尊師喜戯弄筆墨工作花石尤以畫猫<lb/>
　專門為時所稱<lb/>
<pb n="KR3h0053_WYG_002-66a"/>
牛戩字受禧河内人信筆冩寒鵲野雉鳩子佳甚<lb/>
李八師卭州依政人工道門尊像<lb/>
劉道士亡其名建康人工佛道鬼神落筆遒勁與巨然<lb/>
　同時畫亦同但劉畫道士在主位巨然則以僧在主<lb/>
　位以此為别耳尤善山水師董源<lb/>
程若筠宣政間太乙宫道士古木老棘殊峭勁兼冩花<lb/>
　竹翎毛䟽渲頗工花則每樹只作數花亦頗清雅<lb/>
蕭太虚畫墨竹墨梅松柏雜樹每畫湏用濃墨作枝梢<lb/>
<pb n="KR3h0053_WYG_002-66b"/>
　其上暈梅花有山林清幽氣像題名作隂文篆字於<lb/>
　石上如石刻然<lb/>
甘風子闗右人陽狂恃酒畫人物以細物作頭靣動以<lb/>
　十數然後放筆如草書法以就全體頃刻而成妙合<lb/>
　自然多畫列仙之流題詩其後𫝊觀既畢往往毁裂<lb/>
　而去故𫝊世極少一日忽别數與逰者薫浴題頌擲<lb/>
　筆而逝<lb/>
王顯道漢州人本餅師後學道專心畫龍格製雄壯<lb/>
<pb n="KR3h0053_WYG_002-67a"/>
李徳柔駕部貟外郎宗固孫也宗固景祐中守漢州有<lb/>
　道士尹可元精練善畫以遺火得罪宗固緩其死㑹<lb/>
　赦免後可元以夀終二十年矣宗固子世昌之婦夢<lb/>
　可元入室而生徳柔且名蜀孫㓜而善畫長讀莊老<lb/>
　喜之遂為道士賜號妙應其冩真妙絶一時坡贈詩<lb/>
　云千年鼻祖守闗門一念還為李耳孫香火舊縁何<lb/>
　日盡丹青餘習至今存<lb/>
三朶花房州人不知姓名常戴三朶花故名之能作詩<lb/>
<pb n="KR3h0053_WYG_002-67b"/>
　又能自冩真<lb/>
徐知常字子中建陽人能詩文尤通道儒典教畫神仙<lb/>
　事明其本末宣和中除蕊珠殿侍宸<lb/>
眉山道士羅勝先自號雲和山長善山水有古意然<lb/>
　布置景物多越巂夜郎所見葢其人善地理徧歴諸<lb/>
　山所以曲盡形勢又多作雨餘螮蝀可觀<lb/>
李時擇遂寜人初為僧受業於成都金地院後㳺中原<lb/>
　多觀古壁見武洞清所畫羅漢豁然曉解得其筆法<lb/>
<pb n="KR3h0053_WYG_002-68a"/>
　兵亂歸蜀即以畫名<lb/>
楊大明字民瞻號至樂子善畫龜蛇丈人山藏經閣後<lb/>
　壁有所作龜蛇廣丈餘最雄傑嘗為之罘蔡肩吾作<lb/>
　息龜龜之六藏畫者止能為神屋而已而其妙處頭<lb/>
　𤓰皴皵見於殻間鼻竅深潤觀者疑其息也<lb/>
沙門巨然江寜人山水筆墨秀潤善為烟嵐曉景而古<lb/>
　風峭拔宛立風骨又於林麓間多為卵石如松栢草<lb/>
　竹交相掩映旁分小徑逺至幽墅於野逸之景甚備<lb/>
<pb n="KR3h0053_WYG_002-68b"/>
　米海岳云巨然師董源少年時多作礬頭老來平淡<lb/>
　趣髙<lb/>
元靄蜀中人㓜來京師相國寺落髪授大具足戒通古<lb/>
　人相法遂能冩真太宗幸後苑賞春方還烏巾挿花<lb/>
　天姿和暢靄一揮而就略無凝滯上優賜之由是多<lb/>
　禁中供奉一日在御書院冩粉本中官皆來觀靄公<lb/>
　每成染顔色畢懷中别出一小石研磨取色葢覆肉<lb/>
　色之上然後遂如真衆所以不及者正此忽一小黄<lb/>
<pb n="KR3h0053_WYG_002-69a"/>
　門懷此石去靄愬於李都知李言小底至多不知姓<lb/>
　名靄公因懷中探出頭子言此可以騐之李一見大<lb/>
　笑曰此楊懷吉也何倉卒間圖冩筆法如是精妙自<lb/>
　此𫝊神聲價蔚為獨歩<lb/>
呉僧繼肇工畫山水與巨然同時體亦相類但峰巒稍<lb/>
　薄怯耳<lb/>
僧夢休江南人花竹禽鳥學唐希雅<lb/>
僧居寜毗陵人酒酣好戯墨作草蟲筆力勁峻不專於<lb/>
<pb n="KR3h0053_WYG_002-69b"/>
　形似每自云居寜醉筆<lb/>
僧擇仁寓永嘉畫松初集諸家所長後夢吞數百條龍<lb/>
　遂臻神妙性嗜酒每醉揮墨於綃紈粉堵之上醒乃<lb/>
　添補千形萬狀極於竒怪<lb/>
建陽僧惠崇工畫鵝鴨雁鷺尤工小景善為寒汀逺渚<lb/>
　瀟灑虚曠之象人所難到<lb/>
僧仲仁㑹稽人住衡州花光山以墨暈作梅如花影然<lb/>
　别成一家所謂冩意者也<lb/>
<pb n="KR3h0053_WYG_002-70a"/>
寳覺大師畫翎毛蘆雁甚不俗<lb/>
僧徳正信州人徐競之兄徐林之弟登科為平江教官<lb/>
　棄而為僧能畫人物山水種種清絶專師李伯時<lb/>
僧維真嘉禾人工𫝊冩<lb/>
僧真慧杭州人畫山水佛像近世佳品翎毛墨竹有江<lb/>
　南氣象<lb/>
惠洪<lb/>
覺範能畫梅竹用皂子膠畫於生絹扇上燈月下宛然<lb/>
<pb n="KR3h0053_WYG_002-70b"/>
　影也筆力於枝梗極遒健<lb/>
道宏峩眉人姓楊受業於雲頂山相貎枯瘁善山水佛<lb/>
　僧晚年似有所遇遂冠巾改號龍岩隱者往往言人<lb/>
　心事輒符合往人家畫土神其家必冨畫猫則無䑕<lb/>
呉僧法能作五百羅漢少游為之記<lb/>
智平成都清凉院僧善畫觀音南商毛大節得其像以<lb/>
　歸過海風浪大作開展祈禱光相忽現如大月輪良<lb/>
　久之間已數千里<lb/>
<pb n="KR3h0053_WYG_002-71a"/>
祖鑒成都僧師智平觀音曽於卭州鳯凰山畫一日忽現<lb/>
　五方圓相直閣計敏功為作瑞像記<lb/>
虚已亦成都僧善山水白馬院僧慧琳多蓄圖書爇香<lb/>
　煑茗終日蕭然不知身在囂塵中有虚已雪陣及山<lb/>
　水二幅以為珍玩<lb/>
覺心字虚静嘉州人初作草蟲南僧呼為心草蟲後得<lb/>
　山水訣於宣和畫院人亦能詩陳去非稱其無一㸃<lb/>
　僧氣<lb/>
<pb n="KR3h0053_WYG_002-71b"/>
智源字子豐遂寜人作看雪圖一髙僧抱膝而坐石岸<lb/>
　昻首竚目蕭然有出塵之姿<lb/>
智永成都四天王院僧工小景長於𫝊模宛然亂真嘗<lb/>
　作瀟湘夜雨圖上邵西山西山即題云嘗擬扁舟湘<lb/>
　水西蓬牕剪燭數歸期偶因勝士揮毫處却憶當年<lb/>
　夜雨時西山既詠詩問云前軰曽有此詩否永因誦<lb/>
　義山問歸篇西山矍然亟取詩以歸翌日乃復改與<lb/>
　之曽擬扁舟湘水夜雨牕聼雨數歸期歸來偶對髙<lb/>
<pb n="KR3h0053_WYG_002-72a"/>
　人畫却憶當年夜雨時深恐多犯前人也<lb/>
真休漢嘉僧山谷所與逰清閒居士王樸之子善模搨<lb/>
　人物如真<lb/>
道臻嘉州僧能墨竹<lb/>
妙喜師長冩貎<lb/>
超師北地人宣和畫院名手工道釋人物<lb/>
華光長老衡州人酷愛梅花方丈植梅數本每花放時<lb/>
　移牀其下吟詠終日偶月夜見窓間踈影横斜蕭然<lb/>
<pb n="KR3h0053_WYG_002-72b"/>
　可愛遂以筆規其狀因此好冩得其三昧山谷見而<lb/>
　美之曰嫩寒清曉行孤舟籬落間但欠香耳往往士<lb/>
　大夫有索數年而未下筆者有不求而自得者華光<lb/>
　每冩時必焚香禪定意適則一掃而成及其臨老縱<lb/>
　心筆墨愈作愈髙於時宗冩六人補之亦在其列當<lb/>
　時名公巨卿詩詞褒美不下數千首而公平日所作<lb/>
　一千二百餘本今世有華光梅譜行世眉公筆記云華<lb/>
　光不但冩梅兼長山水曽為王翼冩湘山樹及橘洲<lb/>
<pb n="KR3h0053_WYG_002-73a"/>
　圖<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0053_WYG_002-73b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　畫史㑹要卷二<lb/>
</p>
<p>
</p>
  </div>
<div>
<head>畵史㑹要卷三</head> <lb/>
    <p>
<pb n="KR3h0053_WYG_003-1a"/>
欽定四庫全書<lb/>
　畵史㑹要卷三<lb/>
　　　　　　　　　　　　明　朱謀垔　撰<lb/>
　　南宋<lb/>
髙宗諱構徽宗第九子書畵皆妙作人物山水竹石自<lb/>
　有天成之趣上用乾卦印晚居北内多用太上皇帝<lb/>
　之寳徳壽殿寳御府圖書<lb/>
景獻太子諱詢燕王徳昭九世孫希懌之子善畵竹石<lb/>
<pb n="KR3h0053_WYG_003-1b"/>
臨川郡王廼裕景獻太子之子孝宗之弟書學髙孝兩<lb/>
　朝筆法尤工墨竹喜作挂屏長竿枝梢旁出如簷底<lb/>
　乍見濃墨獵獵頗具掀舞之態題詩其上用善雅堂<lb/>
　印<lb/>
子澄字處度廉介修潔流落巴峽四十年藉添差禄以<lb/>
　自給善草𨽻長歌詩人不知其能畵也紹興末官秭<lb/>
　鄉士子重其風度每載酒從之遊一日乘醉入小肆<lb/>
　見素壁可愛案上拈秃筆作濺瀑勢欲動屋筆力極<lb/>
<pb n="KR3h0053_WYG_003-2a"/>
　遒壯<lb/>
伯駒字千里優于山水花果翎毛光堯嘗命畫集英殿<lb/>
　屏賞賚甚厚多作小圖流𫝊于世官至浙東路鈐轄<lb/>
伯驌字希逺千里之弟善畫山水人物尤長于花禽𫝊<lb/>
　染輕盈頓有生意嘗畵姑蘇天慶觀樣進呈孝宗書<lb/>
　其上令依元様建造今𤣥妙觀是也仕至觀察使子<lb/>
　師睪官至八座亦善畵花二趙有皂𨽻趙大亨衛松<lb/>
　兩人者供其畵事多獲遺稿且熟其用意傅色每倣<lb/>
<pb n="KR3h0053_WYG_003-2b"/>
　千里希逺圖寫皆能亂真世傳大亨之蹟多青緑山<lb/>
　水神僊故實<lb/>
孟堅字子固號彛齋居士居海鹽廣陳鎮寳慶二年進<lb/>
　士修雅博識人比米南宫東西游適一舟横陳雅玩<lb/>
　意到吟弄至忘寢食過者望而知為趙子固書畵舩<lb/>
　嘗得姜白石所藏定武本禊帖夜泛至霅之昇山風<lb/>
　起舟敗子固立淺水中手持禊帖語人曰蘭亭在此<lb/>
　餘不足問因題于卷首云性命可輕至寳是保又嘗<lb/>
<pb n="KR3h0053_WYG_003-3a"/>
　與周公謹諸好事家各擕書畵放舟湖上相與評賞<lb/>
　子固脱帽以酒晞髪箕踞歌離騷旁若無人薄暮入<lb/>
　西泠掠孤山艤棹茂樹間指林麓最幽處瞪目絶叫<lb/>
　曰此是洪谷子董北苑得意筆也隣舟皆駭絶以為<lb/>
　真謫仙人畵善水墨白描水仙梅蘭山<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>竹石清而<lb/>
　不凡秀而雅淡有梅譜傳世官至朝散大夫嚴州守<lb/>
孟淳字子真子固之弟繼秀安僖王後自號竹所墨竹<lb/>
　可觀<lb/>
<pb n="KR3h0053_WYG_003-3b"/>
孟奎字文耀號春谷畵竹石蘭蕙官至秘閣修撰<lb/>
士表善山水尤喜作墨竹思致如鄆王秀潤過之<lb/>
子厚作小山藂竹有思致<lb/>
師宰字牧之號隨菴居天台臨海登真西山門學墨竹<lb/>
　得徐熙之妙<lb/>
與懃號蘭坡居處州青田嘉熙間知臨安府以右文殿<lb/>
　修撰奉祠善臨摹古畵作墨竹亦佳<lb/>
　已上南渡後帝王宗室<lb/>
<pb n="KR3h0053_WYG_003-4a"/>
米友仁元章之子也小字虎兒㓜年山谷贈詩曰我有<lb/>
　元暉古印章即刓不忍與諸郎虎兒筆力能扛鼎教<lb/>
　字元暉繼阿章遂字元暉寧和中為大名尹天機超<lb/>
　逸不事繩墨其所作山水㸃滴煙雲草草而成不失<lb/>
　天真風氣絶肖乃翁每自題其畵曰墨戯被遇光堯<lb/>
　官至工部侍郎敷文閣直學士日奉清閒之燕方未<lb/>
　遇時士大夫往往可得其筆既貴甚自秘惜衆嘲之<lb/>
　曰解作無根樹能描濛鴻雲如今供御也不肯與閒<lb/>
<pb n="KR3h0053_WYG_003-4b"/>
　人後享年八十神明如少壯時無疾而逝<lb/>
朱敦儒字希真少從陳東野學嘗賦古鏡云試將天下<lb/>
　照萬象總分明東野竒之紹興間官至浙東憲秦檜<lb/>
　當國有擕希真畵山水謁檜檜薦于上頗被眷遇與<lb/>
　米元暉對御輒畵而希真耻以畵名輒退避不居常<lb/>
　語人曰吾非善畵者所畵多出錢端囘之手其實非<lb/>
　也<lb/>
廉布字宣仲山陽人少年登第官武學博士以連貴婣<lb/>
<pb n="KR3h0053_WYG_003-5a"/>
　坐廢後居紹興既絶仕宦之念專意繪事山水林石<lb/>
　種種飄逸師東坡幾于升堂<lb/>
江叅字貫道江南人形貌清臞嗜香茶以為生居霅川<lb/>
　深得湖天之景平逺曠蕩盡在方寸山水學董源而<lb/>
　豪放過之趙叔問居三衢治園築館取楚詞之言名<lb/>
　曰崇蘭嘗與陳簡齋程致道從容其中命貫道為之<lb/>
　圖乃命畵史各繪像其上乃賦詩焉曾被召至臨安<lb/>
　即有旨館于府治明當引見是夕殂信有命也<lb/>
<pb n="KR3h0053_WYG_003-5b"/>
張鎡字功父號約齋清標雅致為時聞人詩酒之餘能<lb/>
　畵竹石古木字畵亦工<lb/>
翟汝文字公巽丹陽人紹興初叅知政事嘗自畵佛道<lb/>
　像六十餘軸及着色楚天春曉圖藏于家<lb/>
張翼字性之號竹林金陵人初學畵于明彦龍成于盛<lb/>
　師顔人物道像雜迹外尤工逸筆居杭時嘗為巨璫<lb/>
　羅大節作導引四圖各系以自製小讃羅上直時張<lb/>
　于直舍中理宗顧見之曰此畵格工緻可于閣下開<lb/>
<pb n="KR3h0053_WYG_003-6a"/>
　版竟不問誰筆其運窮不偶如此<lb/>
李昭字晉傑鄄城人仕江州徳化尉長于墨竹自云他<lb/>
　人以蕭踈為能余以重密為巧吾之墨竹一派不讓<lb/>
　湖州又善墨花小筆亦能山水學范寛尤精篆學紹<lb/>
　興間終于江南<lb/>
朱熹字元晦徽州婺源人有宋大儒書畵俱能畵得呉<lb/>
　道子筆法<lb/>
林逋字君復杭州人賜諡和靖先生亦善繪事<lb/>
<pb n="KR3h0053_WYG_003-6b"/>
曽士賢字進之精于畵凡山水翎毛鱗介竹梅花草㸃<lb/>
　染綽有神氣傳神寫照曲臻其妙<lb/>
連鰲字仲舉吉州人自號石臺居士精于長短句工畵<lb/>
　魚幾于徐白紹興間人<lb/>
揚補之字無咎號逃禪老人南昌人也祖漢子雲其書<lb/>
　從才不從木髙宗朝以不直秦檜累徴不起又自號<lb/>
　清夷長者水墨人物學李伯時梅竹松石水仙筆法<lb/>
　清淡閒野為世一絶<lb/>
<pb n="KR3h0053_WYG_003-7a"/>
戚畹呉琚字居父號雲壑汴人慶元年間以鎮安節度<lb/>
　使留守建康遷少保性寡嗜好唯以詞翰自娯字類<lb/>
　米南宮嘗作墨竹坡石品自不俗<lb/>
楊瓚字繼翁號守齋度宗朝女為淑妃官列卿好古博<lb/>
　雅善琴能作墨竹<lb/>
楊鎮字子仁嚴陵人號中齋尚理宗周漢國公主書學<lb/>
　張即之墨竹在鄆王員大夫間藴藉可觀畵上印記<lb/>
　用駙馬都尉印<lb/>
<pb n="KR3h0053_WYG_003-7b"/>
謝堂號恕齋善竹石松蘭清雅可愛官至樞密使<lb/>
王清叔號惺齋開封人乾道間進士學廉宣仲枯木竹<lb/>
　石<lb/>
韓侂冑嘉㤗間為平章太師善作水墨竹石所畵大葉<lb/>
　琅玕自稱太師竹卷軸上用安陽開國印記<lb/>
俞徵字子清呉興人作竹石得文蘇二公遺意清潤可<lb/>
　愛光宗朝任大理少卿號且軒<lb/>
王利用字賔王潼川人舉進士終䕫憲善書為光堯所<lb/>
<pb n="KR3h0053_WYG_003-8a"/>
　愛畵則山水長于人物但精謹而已不及書也<lb/>
鄭希古河東人長于平畵出新意輒過人初不甚精後<lb/>
　遇郝章盡得其法<lb/>
揚簡字敬仲慶元慈溪人師于陸象山喜作墨竹士大<lb/>
　夫求者欣然落筆有石本横枝傳世理宗朝官至寳<lb/>
　謨閣學士諡文元人尊稱曰慈湖先生<lb/>
王㑹字元叟工花鳥頗拘院體枝葉爪羽窮極微細乾<lb/>
　道間官朝請大夫<lb/>
<pb n="KR3h0053_WYG_003-8b"/>
馬和之錢塘人紹興中登第官至工部侍郎善畵人物<lb/>
　佛像山水傚呉裝筆法飄逸務去華藻自成一家髙<lb/>
　孝兩朝深重其畵每書毛詩三百篇令和之圖寫<lb/>
湯正仲字叔雅江西人楊補之甥後居黄巖號閒菴開<lb/>
　仙蘭亦佳弟叔用能墨梅<lb/>
畢良史字少董紹興間進士作窠木竹石兼寫雲龍小<lb/>
　楷亦妙<lb/>
馬宋英温州人放達能詩父殁家資日削至錢唐游淨<lb/>
<pb n="KR3h0053_WYG_003-9a"/>
　慈寺寫古松于壁題云磨出一錠兩錠墨掃出千年<lb/>
　萬年樹月明烏鵲誤飛來踏枝不着空歸去丁大全<lb/>
　丞相賞其詩畵急命索之人忌其能閟不令出卒不<lb/>
　遇此誠詩䜟作墨梅竹俱妙<lb/>
毛信卿温州人放意詩酒畵竹自給號篔山杭人舁其<lb/>
　片幅轉售于市輒爭取之自言大竹畵形小竹畵意<lb/>
　得法于趙牧之<lb/>
裴叔泳字德游號靜菴居士其先汴人徙錢唐財雄鄉<lb/>
<pb n="KR3h0053_WYG_003-9b"/>
　里建炎間裴節使之孫也與楊中齋駙馬為書畵友<lb/>
　善蘭竹枯木怪石畵上用嘉善堂印<lb/>
水丘覽雲杭州臨安人效米元暉作山水逼眞又善寫<lb/>
　貌<lb/>
楊季衡<lb/>
劉夢良<lb/>
　二人洪都人俱善墨梅季衡補之姪夢良其親黨也<lb/>
　季衡亦作水墨翎毛<lb/>
<pb n="KR3h0053_WYG_003-10a"/>
闕生不知何許人作古木雪景梅花寒鴉凍鵲深得其<lb/>
　意<lb/>
李唐字晞古河陽三城人徽宗朝曽補入畵院建炎間<lb/>
　太尉邵淵薦之奉旨授成忠郎畵院待詔賜金帶時<lb/>
　年近八十善畵山水人物筆意不凡尤工畵牛髙宗<lb/>
　雅愛之嘗題長夏江寺卷上云李唐可比唐李思訓<lb/>
劉宗古汴京人宣和間待詔成忠郎畵人物山水佛像<lb/>
　靖康亂流落江右紹興二年進車輅式稱旨復舊職<lb/>
<pb n="KR3h0053_WYG_003-10b"/>
　提舉車輅院事其畵人物長于成染不肯粉水墨輕<lb/>
　成但筆墨纎弱耳<lb/>
馬興祖河中人賁之後紹興間待詔工花鳥人物山水<lb/>
　髙宗每獲名踪卷軸多令辨騐子公顯世榮能世其<lb/>
　傳紹興間承務郎畵院待詔賜金帶<lb/>
馬逵<lb/>
馬逺<lb/>
　二人世榮之子山水人物花禽得家傳之妙逵疏渲<lb/>
<pb n="KR3h0053_WYG_003-11a"/>
　極工毛羽燦然飛鳴生動之態逼真殊過于逺它皆<lb/>
　不逮逺能種種臻妙獨步畵院中光寧朝為待詔<lb/>
馬麟逺之子能世家學然不逮父逺愛其子多于己畵<lb/>
　上題作馬麟葢欲子得譽也為畵院祗候<lb/>
夏珪字禹玉錢塘人寧宗朝待詔賜金帶畵人物髙低<lb/>
　醖釀墨色如傅粉之色筆法蒼老墨汁淋漓雪景全<lb/>
　學范寛院中人畵山水自李唐以下無出其右者子<lb/>
　森世其學而不逮<lb/>
<pb n="KR3h0053_WYG_003-11b"/>
楊士賢師郭熙多作小景山水林木勁挺似亦可取峰<lb/>
　石水口雄偉之筆逺不逮熙<lb/>
李廸河陽人花鳥竹石頗有生意亦畵犬髙季廸題有<lb/>
　絶句<lb/>
李安忠花鳥走獸差髙于廸尤工捉勒山水平平子公<lb/>
　茂世其學<lb/>
蘇漢臣開封人師劉宗古釋道人物尤善嬰兒<lb/>
朱鋭河北人山水人物師王維尤好寫騾綱雪獵盤車<lb/>
<pb n="KR3h0053_WYG_003-12a"/>
　等圖形容布置曲盡其妙筆法類張敦禮弟森學于<lb/>
　兄而不逮<lb/>
張浹<lb/>
顧亮師郭熙山水人物與張浹同業<lb/>
李從訓工道釋人物花鳥<lb/>
周儀宣畵人物謹守法度清秀入格摹唐畵有可觀<lb/>
焦錫師石恪人物<lb/>
李端汴人作梨花鳩子得法<lb/>
<pb n="KR3h0053_WYG_003-12b"/>
　右十一人宣和畵院待詔紹興復舊職有賜金帶者<lb/>
　為廸子徳茂從訓子珏能世其業徳茂淳祐待詔珏<lb/>
　淳熙待詔<lb/>
胡舜臣<lb/>
張著<lb/>
　二人俱張浹顧亮同門各得熙之一偏亮能大幅巨<lb/>
　軸浹喜布置著畵重山疊巘頗繁冗舜臣謹密雖皆<lb/>
　不逮其師然後人無及之者<lb/>
<pb n="KR3h0053_WYG_003-13a"/>
羅仲通汴人<lb/>
霍适字南仲渭州人<lb/>
李明友字題<g n="孑*_焉-正+?">]□</g>成都人<lb/>
黄廣字彦暉靖州人<lb/>
呉璜延陵人<lb/>
王世英字才仲號頥齋<lb/>
來子章<lb/>
員眞字光祖一字勝之金陵人<lb/>
<pb n="KR3h0053_WYG_003-13b"/>
尹大夫遺其名髙宗朝畵院待詔<lb/>
萬濟<lb/>
呉瓌琚之弟<lb/>
　右十三人俱畵竹丁權有竹譜仲通所作類院體行<lb/>
　筆巧妙乏蕭散氣象璜效文湖州世英及真效東坡<lb/>
　子章畵葉失之太短<lb/>
張瑞衡鎮江人畵木石有名以進士調句容縣尉<lb/>
陳珩字行用號此山所翁弟亦善龍水時作水墨枯荷<lb/>
<pb n="KR3h0053_WYG_003-14a"/>
　折葦蟲魚蟹鵲及墨竹極有生意仕朝請郎<lb/>
艾叔字景孟建寧人號竹坡早游太學善畵竹與陳所<lb/>
　翁同舍畵龍俱得名時稱六館二妙仕為寧海軍節<lb/>
　度判官時又有茅汝元進士號靜齋善墨梅人以艾<lb/>
　竹茅梅為稱<lb/>
魯之茂海鹽當湖人號雪村畵梅竹寧宗朝仕為郎<lb/>
王栢字㑹之號魯齋金華人事朱氏之學不求聞逹梅<lb/>
　竹之妙不妄與人世罕知之<lb/>
<pb n="KR3h0053_WYG_003-14b"/>
林椿錢唐人師趙昌花鳥傳色輕淡深得造化之妙淳<lb/>
　熙間畵院待詔<lb/>
趙彦汴人居臨安不入畵院開市畵扇得名作人物山<lb/>
　水細碎深逺<lb/>
蕭照濩澤人頗知書亦善畵靖康中流入太行為羣盗<lb/>
　一日掠至李唐照雅聞其名即辭賊隨唐南渡唐盡<lb/>
　以所能授之紹興中入畵院其畵山水人物異松怪<lb/>
　石蒼琅古野惜用墨太多書名于樹石間<lb/>
<pb n="KR3h0053_WYG_003-15a"/>
劉松年錢唐人居清波門俗呼為暗門劉山水人物師<lb/>
　張敦禮而神氣過之寧宗朝進畊織圖稱旨賜金帶<lb/>
　院中人絶品也<lb/>
李嵩錢唐人少為木工頗逺繩墨後為李從訓養子工<lb/>
　畵人物道釋得從訓遺意尤長于界畵光寧理三朝<lb/>
　畵院待詔有宋宮觀潮圖楊眉菴題之姪永年世其<lb/>
　家學咸熙秪候<lb/>
賈師古汴人紹興畵院祗候師李伯時自描人物得閒<lb/>
<pb n="KR3h0053_WYG_003-15b"/>
　逸自在之狀<lb/>
王訓成山東人人物山水描寫粗惡紹興畵院待詔名<lb/>
　餅<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>王當時上方所尚蕭李之迹故訓成不得志而<lb/>
　死<lb/>
徐珂蘇漢臣婿學婦翁畵人物得其遺意<lb/>
梁楷東平相義之後善畵人物山水道釋鬼神師賈師<lb/>
　古描寫飄逸青過于藍嘉㤗年畵院待詔賜金帶楷<lb/>
　不受挂于院内嗜酒自樂號曰梁風子院人見其精<lb/>
<pb n="KR3h0053_WYG_003-16a"/>
　妙之筆無不敬伏但傳于世者皆草草謂之减筆<lb/>
毛松沛人一作崑山人畵花鳥四時之景子益益子允<lb/>
　昇皆世其業益乾道間待詔允昇景定待詔<lb/>
王定國汴人隨呉郡王渡江居臨安花鳥師李安忠亦<lb/>
　學二崔筆法傅色輕淺清雅不凡後郡王薦入仕賜<lb/>
　金紫<lb/>
陳居中嘉㤗年畵院待詔專工人物蕃馬布景著色可<lb/>
　亞黄宗道<lb/>
<pb n="KR3h0053_WYG_003-16b"/>
白良玉錢唐人工道釋鬼神子用和能世其學俱為畵<lb/>
　院待詔<lb/>
王輝錢唐人理度朝畵院祗候人物道釋頗工亦能作<lb/>
　山水草率間嘗用左手描寫遂目為左手王子用之<lb/>
　世其能<lb/>
李<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>安忠子紹興時待詔<lb/>
侯守忠<lb/>
呂源<lb/>
<pb n="KR3h0053_WYG_003-17a"/>
衛昇<lb/>
宋良臣<lb/>
呉元亨金陵人<lb/>
徐世昌石城人本之從子<lb/>
王安道<lb/>
劉興祖<lb/>
何世昌淳熙畵院人<lb/>
衛光逺<lb/>
<pb n="KR3h0053_WYG_003-17b"/>
劉文恵<lb/>
何浩<lb/>
曹瑩<lb/>
宋碧雲景定間畵院待詔<lb/>
　右十五人並工花鳥安道光逺浩瑩四人宗李廸興<lb/>
　祖宗韓祐碧雲兼善人物<lb/>
何青年錢唐人<lb/>
蘇堅焯之子慶元間待詔<lb/>
<pb n="KR3h0053_WYG_003-18a"/>
曹正國字良有景定待詔<lb/>
顧師顔杭人景定待詔<lb/>
周鼎臣杭人<lb/>
孫用和<lb/>
李春<lb/>
毛政廬江人<lb/>
李煥<lb/>
孫必逹錢唐人師蘇漢臣<lb/>
<pb n="KR3h0053_WYG_003-18b"/>
　右十人並工道釋人物<lb/>
陸青師李唐作山人得筆法用墨清秀簡易不凡喜用<lb/>
　濃墨木葉不分唯風雨圖最佳紹興畵院待詔<lb/>
張訓禮舊名敦禮避光宗諱改今名學李唐山水人物<lb/>
　恬潔滋潤時輩不可及劉松年師之一説著色青緑<lb/>
　如趙千里筆法<lb/>
於青年毗陵人嘉定間專畵荷花草蟲世號於荷<lb/>
馮大有文簡公族孫自號怡齋寓居呉門專畵荷蓮精<lb/>
<pb n="KR3h0053_WYG_003-19a"/>
　巧入格<lb/>
彭皋錢唐人師林椿花果寫生<lb/>
髙嗣昌珣之從子師李唐作山水寒林古木嘉定間畵<lb/>
　院待詔<lb/>
韓祐石城人小景花鳥草蟲師林椿染色筆法可並石<lb/>
　橋王紹興畵院祗候<lb/>
許廸毗陵人專工草蟲師居寧作黄花紫菜青草紅葉<lb/>
　精妙入神<lb/>
<pb n="KR3h0053_WYG_003-19b"/>
楊安道九江人<lb/>
林谷成<lb/>
　二人並師范寛人物山水安道有江湖氣韻谷成樹<lb/>
　石平逺秀麗清潤<lb/>
牟仲甫隨州人畵猿獐猴鹿與易元吉相似湖廣多有<lb/>
　之<lb/>
樓觀錢塘人工畵花鳥人物山水學馬逺筆法傅色俱<lb/>
　不細潤咸淳祗候<lb/>
<pb n="KR3h0053_WYG_003-20a"/>
方椿年錢塘人工人物道釋著色山水神仙故實景定<lb/>
　祗候<lb/>
范安仁錢塘人俗呼范癩子寳祐待詔<lb/>
錢光甫杭人景定待詔<lb/>
陳可久寳祐待詔<lb/>
何閣長<lb/>
陳廣宣城人<lb/>
雎世雄<lb/>
<pb n="KR3h0053_WYG_003-20b"/>
　右六人俱工魚水可久兼師徐熙花木幅中上花下<lb/>
　魚用色鮮明甚自精妙廣師徐白<lb/>
胡彦龍儀真人畵人物天神寒林水石描法用大落墨<lb/>
　自成一家格法紹定間以薦為待詔<lb/>
趙芾鎮江人作人物山水江勢波浪金焦二山有氣韻<lb/>
　有筆力師古人無院體惜乎僅作一郡之景畵意不<lb/>
　逺耳<lb/>
魯宗貴錢塘人花石鳥獸描染極佳尤長寫生雞雛鴨<lb/>
<pb n="KR3h0053_WYG_003-21a"/>
　黄最有生意紹定待詔<lb/>
范彬<lb/>
陳珏號桂岩<lb/>
李章<lb/>
史顯祖端平待詔<lb/>
陳琳珏之子<lb/>
　右俱錢塘人工人物山水彬師李權章為從訓後人<lb/>
崔友諒金陵人畵道釋人物絳色山水多作大幅雪景<lb/>
<pb n="KR3h0053_WYG_003-21b"/>
　及小簇子淳祐待詔<lb/>
劉朴師范彬又師梁楷畵人物子耀世其學<lb/>
徐道廣杭人花鳥師樓觀景定待詔<lb/>
謝昇杭人善花竹仕女景定待詔<lb/>
朱玉杭人號栁林寳祐待詔<lb/>
張翠峰淮陽人<lb/>
　二人善畵天龍鬼神雷部兵將<lb/>
蘇顯祖嘉定待詔<lb/>
<pb n="KR3h0053_WYG_003-22a"/>
朱懷瑾寳祐待詔<lb/>
俞珙紹定待詔<lb/>
李權咸淳祗候<lb/>
　右四人俱錢唐人俱工山水人物顯祖與馬逺同時<lb/>
　筆法亦相類但稍弱耳俗呼其畵為沒興馬逺懷瑾<lb/>
　多畵雪景筆法用墨師夏珪謹守規矩殊欠瀟灑珙<lb/>
　師梁楷布景著色逼真筆法亦弱權亦師楷<lb/>
陳清波錢塘人多作西湖全景喬鍾馗喬三教寳祐待<lb/>
<pb n="KR3h0053_WYG_003-22b"/>
　詔<lb/>
葉肖岩杭人寳祐間作人物小景類馬逺專工𫝊寫<lb/>
馬永忠寳祐待詔<lb/>
曹興祖景定待詔<lb/>
　二人並錢唐人並出李嵩之門嵩多令永忠代作興<lb/>
　祖界畵更精<lb/>
張仲工畵花禽筆法可並林椿亦善人物山水寳祐待<lb/>
　詔<lb/>
<pb n="KR3h0053_WYG_003-23a"/>
顧興裔錢塘人專師馬和而筆不逮淳祐待詔<lb/>
孫覺善水墨白描毛女筆力細巧寳慶待詔<lb/>
陳宗訓杭人師蘇漢臣道釋人物仕女描染未精人呼<lb/>
　鐵陳紹興待詔<lb/>
單邦顯<lb/>
老戴忘其名<lb/>
　二人皆呉郡人取法二趙單于山水林木可以追踪<lb/>
　戴惟花卉蜂蝶粗可彷彿<lb/>
<pb n="KR3h0053_WYG_003-23b"/>
趙子雲江西人能作一筆畵凡寫人靣及手描畵頗工<lb/>
　至衣摺則如草符篆一筆而就葢不欲蹈襲自成一<lb/>
　家爾<lb/>
左建西京人<lb/>
朱光普字東美汴人南渡後入畵院<lb/>
毛文昌<lb/>
李東<lb/>
　建用逸筆作田家風俗光普效之作農家迎婦等圖<lb/>
<pb n="KR3h0053_WYG_003-24a"/>
　文昌及東亦善此技東于理宗時嘗以所畵于御街<lb/>
　鬻之<lb/>
陳善紹興間人學易元吉猿獐禽鳥花果頗能逼真傅<lb/>
　色輕淡過于林呉<lb/>
劉思義紹興待詔專畵青綠山水拙于布置善于傅色<lb/>
　亦不足觀<lb/>
楊公傑畵小景禽鳥得荒閒之趣<lb/>
張紀錢唐人師李廸花竹禽獸<lb/>
<pb n="KR3h0053_WYG_003-24b"/>
朱紹宗畵人物猫犬花禽描染精邃逺過流輩𨽻籍畵<lb/>
　院<lb/>
王宗元家居石橋人遂目為石橋王專學恵崇作池塘<lb/>
　小景頗有野趣<lb/>
周詢錢唐人工界畵樓臺占籍后邸少與人畵故所𫝊<lb/>
　不多<lb/>
王友端工獵犬亦善花鳥<lb/>
秦友諒毗陵人少為縣吏善草蟲傳色輕妙<lb/>
<pb n="KR3h0053_WYG_003-25a"/>
畢生文簡公諸孫寓居呉郡畵牡丹甚有生意其婿姚<lb/>
　亨能繼其業<lb/>
聞秀才<lb/>
呉廸字㤗之杭州人所居扁曰恵齋號心玉道人<lb/>
　二人善梅蘭竹石<lb/>
陸仲明<lb/>
田宗源字子濟東京人習范寛<lb/>
綱兵朱<lb/>
<pb n="KR3h0053_WYG_003-25b"/>
李思賢<lb/>
黄益師夏珪<lb/>
王公道<lb/>
張團練<lb/>
徐凱之<lb/>
夏子文<lb/>
葉森<lb/>
赤目張師夏珪<lb/>
<pb n="KR3h0053_WYG_003-26a"/>
蔣太尉<lb/>
陶忠<lb/>
游昭京口人<lb/>
祝次仲字孝友太末人<lb/>
林俊民紹興畵院待詔<lb/>
施義金陵人習李唐<lb/>
周白平之曽祖<lb/>
董琛金陵人習施義<lb/>
<pb n="KR3h0053_WYG_003-26b"/>
熊應周金陵人習小米<lb/>
趙山甫京口人習老米<lb/>
王洪<lb/>
龍祥二人蜀俱習范寛<lb/>
陳椿杭人習郭熙乾道間袛應甲庫<lb/>
徐京宗馬逺<lb/>
周左師周儀<lb/>
呉浚臣江南人淳祐待詔師朱鋭<lb/>
<pb n="KR3h0053_WYG_003-27a"/>
　已上二十六人俱善山水<lb/>
張思義<lb/>
李遵<lb/>
夏東叟<lb/>
黄承務<lb/>
執煥紹興中殿前使臣<lb/>
黄庭浩<lb/>
魯莊杭人乾應祗應<lb/>
<pb n="KR3h0053_WYG_003-27b"/>
顔直之字方叔號樂閒呉郡人<lb/>
　右八人俱以人物名思義兼善花竹遵畵有女孝經<lb/>
　圖𫝊世<lb/>
李確白描學梁楷<lb/>
房歛<lb/>
儲大有<lb/>
侯必大<lb/>
　右三人畵花竹<lb/>
<pb n="KR3h0053_WYG_003-28a"/>
徐世榮界畵兼工嬰兒<lb/>
王木<lb/>
武克温上京人<lb/>
陸琮<lb/>
　右三人俱工蕃馬琮兼山水<lb/>
魏爕字彦密北人長於水墨雜畵光堯見之喜動天顔<lb/>
　遂除浙西叅議<lb/>
師水錫蜀人嘗畵老木枯竹<lb/>
<pb n="KR3h0053_WYG_003-28b"/>
張茂杭人光宗朝𨽻畵院作山水花鳥俱精緻小景更<lb/>
　佳<lb/>
劉浩無錫人作窠石人物紹興時人子顯世其業<lb/>
揚人門司畵蘭石窠木<lb/>
劉門司<lb/>
李苑使二人者以墨戯名<lb/>
毛存杭人父伯益坐韓侂冑黨流嶺表存乃䟦渉數千<lb/>
　里函骨歸杭人稱篤孝善墨竹水石如楊中齋裴德<lb/>
<pb n="KR3h0053_WYG_003-29a"/>
　游諸人皆宗之號勿齋人但謂之毛門司<lb/>
周珏紹興時人專畵水<lb/>
時光大名人習賀真山水筆蹟細碎喜作短松恠石密<lb/>
　林茅樹後居鎮江男建亨小字烏郎亦能畵<lb/>
張鎰字季萬比人後居滁州善草書山水得破墨法<lb/>
徐本<lb/>
陳禧金陵人<lb/>
　二人俱工雜畵本名紹興時禧名乾道時<lb/>
<pb n="KR3h0053_WYG_003-29b"/>
陸懷道通州人習田宗源山水作濺瀑出而無源流而<lb/>
　不散<lb/>
趙君壽臨安人<lb/>
趙賔王鄂渚人<lb/>
　二人工𫝊寫君壽兼善仕女<lb/>
陳左仕女宗陳宗訓<lb/>
林彦祥紹興間人嘗臨盧鴻草堂圖小米䟦其後<lb/>
梁松𨽻畵院師賈師古描寫飄逸青過于藍<lb/>
<pb n="KR3h0053_WYG_003-30a"/>
包寀宣城人家世畵虎能紹其業<lb/>
盛師顔金陵人工雜迹及道釋像仕女疑靣每用比螺<lb/>
　青或煙墨水淡開謂之青蛾粉白有一種富貴氣象<lb/>
牟益字徳新理度朝人畵入能品<lb/>
戚仲寳慶年殿司軍士善絳色山水師楊士賢兼畵虎<lb/>
　師李廸畵左手書戚仲字多喜作江湖圖扇靣<lb/>
鑑湖懶民賀方囘裔孫名字未詳作平逺細竹瀟灑可<lb/>
　愛<lb/>
<pb n="KR3h0053_WYG_003-30b"/>
許龍湫江南術士山水師米元暉<lb/>
内臣王介號黙菴慶元間至太尉善作人物山水似馬<lb/>
　逺夏珪亦能梅蘭<lb/>
劉夫人號字希夫人建炎年掌内翰文字善畵人物得<lb/>
　古人筆法髙宗甚愛之畵上用春華堂印<lb/>
胡夫人平江胡元功尚書女黄尚書由之妻自號恵齋<lb/>
　居士精于琴書畵梅竹小景俱不凡時比李易安夫<lb/>
　人<lb/>
<pb n="KR3h0053_WYG_003-31a"/>
湯夫人叔雅之女趙希泉妻寫梅竹每以父閒菴圖書<lb/>
　識其上<lb/>
翠翹供内翰侍人能畵程大昌題詩云戯作風枝斜再<lb/>
　惱玉堂宿<lb/>
蘇氏建寧人淳祐間流落樂籍以蘇翠名嘗寫墨竹旁<lb/>
　人分書題如倚雲拂雲之類頗不俗亦作梅蘭<lb/>
武道光錢唐人東太乙宫道士善潜補六朝古名畵又<lb/>
　能作花鳥窠木竹石<lb/>
<pb n="KR3h0053_WYG_003-31b"/>
左幻山錢唐道士善花鳥山水人物師閻次平<lb/>
葛長庚閩人自號白玉蟾嗜酒苦吟善草書畵竹石嘗<lb/>
　畵祖師張平叔薛道及已像<lb/>
丁野堂住廬山清虚觀善梅竹理宗因召見問曰卿所<lb/>
　畵者恐非宫梅對曰臣所見江路野梅耳遂號野堂<lb/>
歐陽楚翁字無塵龍虎山道士善山水墨梅尤工畵龍<lb/>
　其子雪友亦臻其妙<lb/>
紫微劉尊師偽齊豫之孫工山水人物<lb/>
<pb n="KR3h0053_WYG_003-32a"/>
僧超然其山水峰巒礬頭酷似郭熙至于屋宇林石坡<lb/>
　灘水口筆法孱弱與巨然殊不相類今人多以巨然<lb/>
　超然連稱莫曉所謂<lb/>
梵隆字茂宗號無住呉興人白描人物山水師李伯時<lb/>
　而氣韻筆法不逮然髙宗極喜其畵每見輒加品題<lb/>
　嘗畵圓澤三生公案一卷畵法髙古宋元題者二十<lb/>
　餘人獨趙松雪絶句云川上清風非有著松間明月<lb/>
　本無塵不知二子緣何事苦戀前身與後身識見超<lb/>
<pb n="KR3h0053_WYG_003-32b"/>
　脱過人逺甚<lb/>
法常號牧溪畵龍虎猿鶴蘆雁山水人物皆隨筆㸃墨<lb/>
　而成意思簡當不費粧飾但麤惡無古法誠非雅玩<lb/>
月蓬貌古怪不知何許人亦不知止宿何地畵觀音佛<lb/>
　像天王得古人體韻其畵不妄與人人罕有之<lb/>
靜賔號白雲作異松怪石如龍騰虎踞上寫草字<lb/>
瑩玉澗西湖慈靜寺僧師恵崇山水<lb/>
羅忩西湖僧畵意與牧溪相侔<lb/>
<pb n="KR3h0053_WYG_003-33a"/>
子温字仲言號日觀作水墨葡萄人莫能測又號知歸<lb/>
　子<lb/>
若芬字仲石婺州曹氏子為上竺寺書記模寫雲山以<lb/>
　寓意求者漸衆因謂世間宜假不宜真如錢唐八月<lb/>
　潮西湖雪後諸峯極天下偉觀二三子當靣蹉過却<lb/>
　求玩道人數㸃殘墨何邪歸老家山古澗側流蒼壁<lb/>
　間占勝作亭扁曰玉澗因以為號又建閣對夫容峯<lb/>
　號夫容峯主嘗自題畵竹云不是老僧親寫曉來誰<lb/>
<pb n="KR3h0053_WYG_003-33b"/>
　報平安<lb/>
仁濟字澤翁姓童氏玉澗之甥書學東坡墨竹學俞子<lb/>
　清梅學楊補之自謂用心四十年作花圏稍圓耳山<lb/>
　水亦得意<lb/>
圓悟閩人號枯崖能詩喜作竹石<lb/>
慧舟號一山叟天台人能詩作小藂竹或三二竿或百<lb/>
　十成林不見其重複冗雜<lb/>
太虚江西人竹學鄆王楷<lb/>
<pb n="KR3h0053_WYG_003-34a"/>
智叶白描佛像人物<lb/>
眞恵善花窠<lb/>
希白白描荷花<lb/>
　　　金<lb/>
顯宗完顔氏諱允廸章宗之父獐鹿人馬學李伯時墨<lb/>
　竹自成一家<lb/>
海陵煬王亮嘗作墨戯喜畵方竹<lb/>
密國公璹字仲實號樗軒家藏法書名畵幾與中秘等<lb/>
<pb n="KR3h0053_WYG_003-34b"/>
　喜作墨竹自成規格亦甚可觀<lb/>
王庭筠字子端號黄華老人遼東人大定中進士官至<lb/>
　翰林修撰善山水古木竹石上逼古人論者謂胸次<lb/>
　不在米元章下子曼慶字禧伯號澹游善墨竹樹石<lb/>
　絶佳亦能山水官至行省左司郎中<lb/>
任詢字君謨號南麓易州人山水在王子端下<lb/>
馬天騋字雲章介休人作小竹石瀟灑可喜弟雲卿雲<lb/>
　漢皆善畵<lb/>
<pb n="KR3h0053_WYG_003-35a"/>
李早畵人物甚佳樹石不稱明昌間人張翰林翥嘗題<lb/>
　其三馬圖云金原六葉全盛年明昌政似宣和前寳<lb/>
　書玉軸充内府時以李早方龍眠<lb/>
黄謁精蕃騎嘗見雪獵圖題大金國御前應奉黄詔<lb/>
李澥字公渡相州人<lb/>
劉謙字光甫號東野<lb/>
耶律浩然<lb/>
胡叟<lb/>
<pb n="KR3h0053_WYG_003-35b"/>
杜文字莘老雲中人<lb/>
　右五人以山水名<lb/>
龎鑄字才卿號黙翁大興人明昌進士官至京兆轉運<lb/>
　使善山水禽鳥<lb/>
李遹字平甫號寄菴欒城人明昌進士官至東平府治<lb/>
　中善山水嘗為元裕之畵繫舟山圖得前輩不𫝊之<lb/>
　妙龍虎亦佳<lb/>
李仲略字簡之大定進士官至山東按院使<lb/>
<pb n="KR3h0053_WYG_003-36a"/>
錢過庭<lb/>
　二人畵山水以米老楚山清曉圖為法<lb/>
王競字無競彰徳人官至翰林承旨<lb/>
虞仲文字質夫武州定逺人官至平章封秦國公<lb/>
蔡珪字正甫丞相松之子官濰州守<lb/>
張汝霖字仲澤遼陽人<lb/>
耶律履字履道契丹人東丹王七世孫官至尚書右丞<lb/>
韓將軍<lb/>
<pb n="KR3h0053_WYG_003-36b"/>
劉器之祁陽人<lb/>
陳道輔京兆人自號夜江散人<lb/>
　右八人俱善墨竹仲文及珪學文湖州汝霖師黄華<lb/>
　律履兼畵鹿及人馬器之兼精小景<lb/>
周廉則善畵鷹嘗之海上見孤鷹立石上揮毫模擬沉<lb/>
　鷙甚勁如真頗自珍重故𫝊之者少<lb/>
武元直字善夫明昌名士有窠雲曙雪等作<lb/>
大簡之渤海人工松石小景<lb/>
<pb n="KR3h0053_WYG_003-37a"/>
李仲華善畵湍流髙樹<lb/>
張珪正隆中人工人物<lb/>
叚志賢工畵龍<lb/>
徐榮之工花鳥<lb/>
李漢卿東平人工草蟲<lb/>
武伯英崞縣人進士官至觀州同知<lb/>
李元素<lb/>
趙霖<lb/>
<pb n="KR3h0053_WYG_003-37b"/>
周濟川<lb/>
　右四人並善畵<lb/>
阿環謝宜休妻之小字也山水學李成精妙合格竹學王華<lb/>
喬夫人工墨竹<lb/>
重陽真人王壽字知明咸陽人大定中得道登真初度<lb/>
　馬丹陽夫婦日嘗畵髑髏天堂二圖并自寫真及作<lb/>
　松鶴圖與史宗密真人<lb/>
　　　元<lb/>
<pb n="KR3h0053_WYG_003-38a"/>
趙孟頫字子昻宋太祖秦王徳芳之後世居湖州故為<lb/>
　湖州人有古琴二一曰大雅一曰松雪因以大雅名<lb/>
　堂而號松雪焉在宋試中國子監入元以訪遺佚得<lb/>
　首選世祖授兵部郎中厯事成武仁英五朝累官翰<lb/>
　林學士承旨卒贈魏國公諡文敏公肌膚極細潤常<lb/>
　服止用軟綾絹遇絺葛肌即傷擦元主以其儀觀非<lb/>
　常且宋宗室懼為衆望所歸竊忌之一日步至館閣<lb/>
　松雪適據案書牘乃黙從後相其肩背笑云此不過<lb/>
<pb n="KR3h0053_WYG_003-38b"/>
　秀才官耳自是信任不疑性通敏善鑒定古器物名<lb/>
　畵畵山水竹石人馬花鳥取法唐晉悉造其微呉人<lb/>
　虞勝伯嘗題子昻苕溪圖云呉興公子玉堂僊寫出<lb/>
　苕溪似輞川囘首青山紅樹下那無十畆種瓜田沈<lb/>
　石南題畵馬云隅目晶熒耳竹披江南流落乘黄姿<lb/>
　千金千里無人識笑看王孫買去騎又周良臣題竹<lb/>
　枝云中原日暮龍旂逺南國春深水殿寒留得一枝<lb/>
　煙雨裏又隨人去報平安三詩葢譏之也<lb/>
<pb n="KR3h0053_WYG_003-39a"/>
趙雍字仲穆文敏子也官至集賢待制同知湖州總管<lb/>
　府事山水師董源尤善人馬花石有江浦歸帆秋林<lb/>
　瀟灑二圖藏沈才幹家張伯雨題其墨蘭詩曰滋蘭<lb/>
　九畹空多種何似墨池三兩花近日國香零落盡王<lb/>
　孫芳草徧天涯仲穆見而愧之遂不作蘭子鳯字允<lb/>
　文畵蘭竹與乃父亂真鳯弟麟字彦徴為江浙行省<lb/>
　檢校善畵人馬<lb/>
趙孟籲字子俊文敏弟官至知州畵人物花鳥頗佳<lb/>
<pb n="KR3h0053_WYG_003-39b"/>
王蒙字叔明呉興人趙文敏甥山水師巨然甚得用墨<lb/>
　法秀潤可喜亦善人物京口張修羽家藏有巨幅香<lb/>
　光居士圖筆勢飄舉皴法有極細者㸃苔用秃筆正<lb/>
　鋒趙希逺愛而臨之<lb/>
胡廷暉呉興人寫山水趙文敏家藏小李將軍摘瓜圖<lb/>
　厯代寳之嘗倩廷暉全補暉私記其筆意歸寫一幅<lb/>
　質公公大驚賞亂真由此名實俱進<lb/>
陳仲仁江右人官至陽城主簿善山水人物花鳥為湖<lb/>
<pb n="KR3h0053_WYG_003-40a"/>
　州安定書院山長日與趙文敏論畵法文敏所不及<lb/>
　後見其寫生花鳥含豪命意追配古人嘆曰雖黄筌<lb/>
　復生亦復爾耳其見重如此<lb/>
李澄叟湘中人生嘉定時自㓜觀湘中山水長游三峽<lb/>
　䕫門或水或陸盡得其態寫之水墨甚有妙悟作山<lb/>
　水訣一卷嘗云南渡以來惟李蕭二公超然今古李<lb/>
　先生畵落墨蒼硬辟綽簡徑謂之實裏有虚蕭大夫<lb/>
　畵在煙雲氣霧得景謂之虚中有實如能二體兼之<lb/>
<pb n="KR3h0053_WYG_003-40b"/>
　囬環變動眞所謂神上品也<lb/>
黄公望字子久其父九十始得之曰黄公望子久矣因<lb/>
　而名字焉號一峯又號大癡道人平江常熟人㓜聰<lb/>
　敏應神童科經史二氏九流之學無不通曉開三教<lb/>
　堂于蘇之文徳橋後隱於富春山水師董源巨然晚<lb/>
　年變其法自成一家山頂多礬石别有一種風度太<lb/>
　平清話云大癡九十而貌如童顔米友仁八十餘神<lb/>
　明不衰無疾而逝盖畵中煙雲供養也<lb/>
<pb n="KR3h0053_WYG_003-41a"/>
呉鎮字仲圭號梅花道人嘉興魏塘鎭人山水師巨然<lb/>
　其臨摹與合作者絶佳而往往傳于世者皆不專志<lb/>
　故極率畧亦能作墨竹墨花嘗畵髑髏一幅題云身<lb/>
　外求身夢中索夢不是髑髏却是骨董萬里神歸一<lb/>
　㸃春動依舊活來拽開鼻孔<lb/>
張觀字可觀松江楓涇人山水學夏珪馬逺特長于模<lb/>
　倣太平清話云可觀與呉仲圭游故其筆力古勁無<lb/>
　俗弱之氣嘗徙居華亭再徙嘉興還寓長洲之周莊<lb/>
<pb n="KR3h0053_WYG_003-41b"/>
髙克恭字彥敬號房山其先西域人後居燕京官至刑<lb/>
　部尚書山水師二米後學董源李成墨竹學黄華大<lb/>
　有思致怪石噴浪灘頭水口烘瑣潑染作者鮮及張<lb/>
　靜居雲山歌云前朝畵品誰第一房山尚書趙公子<lb/>
　又一首云君家此畵何由得峭壁陰森如鐵色髙閣<lb/>
　平臨煙霧低長松總含雷雨墨寒綃七尺半是雲深<lb/>
　林窈窕路莫分幽尋恐與神明遇靜聽唯應猿狖聞<lb/>
倪瓚字元鎮無錫人署名曰東海瓚或曰嬾瓚變姓名<lb/>
<pb n="KR3h0053_WYG_003-42a"/>
　曰奚𤣥朗或云𤣥映别號五曰荆蠻民淨名居士朱<lb/>
　陽館主蕭閒仙卿雲林子雲林多用以題詩畵故尤著<lb/>
　素有潔癖人號曰倪迂畵林木平逺竹石殊無市朝<lb/>
　塵埃氣寫山水不著人物謂天下無人也當元季知<lb/>
　天下將亂斥賣田宅盡散交親扁舟飄然于五湖三<lb/>
　泖間有人贈詩曰夜雨推蓬寫松石焚香何處獨題<lb/>
　詩張士誠士信聞其名以重幣將絹欲求其筆元鎮<lb/>
　怒曰倪瓚不為王門畵師即裂去其絹士信啣之一<lb/>
<pb n="KR3h0053_WYG_003-42b"/>
　日士信與諸文士泛舟太湖聞小舟有異香急索之<lb/>
　得元鎮士信大怒欲手刅之諸士解救得免猶鞭之<lb/>
　元鎮不作一語有人問當窘辱時何故不出聲元鎮<lb/>
　云出聲便俗張伯雨題其畵云無畵史縱横習氣又<lb/>
　嘗自題其師子林圖云予此畵眞得荆關遺意非王<lb/>
　蒙輩所能夢見也其髙自標置如此顧謹中云倪迂<lb/>
　初以董源為宗及乎晚年愈益精詣一變古法以天<lb/>
　眞幽淡為宗所謂漸老漸熟者若不從董比苑築基<lb/>
<pb n="KR3h0053_WYG_003-43a"/>
　不容易到耳縱横習氣即黄子久未斷幽淡兩言則<lb/>
　趙呉興猶遜迂翁其胸次自别乎董𤣥宰云雲林倣<lb/>
　闗仝不用正鋒乃更秀潤所謂師法舍短陳仲醇云<lb/>
　雲林生平不畵人物惟龍門僧一幅有之<lb/>
盛懋字子昭嘉興魏塘鎮人父洪甫善畵懋世其學而<lb/>
　過之善畵山水人物花鳥始學陳仲美略變其法精<lb/>
　緻有餘特過于巧<lb/>
金應桂字一之號蓀壁錢唐人在宋為縣令歸附後隱<lb/>
<pb n="KR3h0053_WYG_003-43b"/>
　風篁嶺書法歐陽率更畵學李龍眠嘗作岩居上眞<lb/>
　出塵觀音刻石<lb/>
唐棣字子華臨安人少從趙文敏學詩畵俱有所受仕<lb/>
　為休寧令遷呉江知州<lb/>
錢選字舜舉號玉潭霅川人宋景定間鄉貢進士及元<lb/>
　初呉興有八俊之號以子昻為稱首而舜舉與焉及<lb/>
　子昻被薦登朝諸公皆相附取宦達獨舜舉齟齬不<lb/>
　合流連詩畵以終其身人物山水花鳥師趙昌青碌<lb/>
<pb n="KR3h0053_WYG_003-44a"/>
　山水師趙千里尤善作折枝其得意者賦詩其上張<lb/>
　靜居曽題其曉日照羣山圖<lb/>
龔開字聖與號翠巖淮陰人宋景定間兩淮制置司監<lb/>
　當官山水師二米人物師曹覇描法甚麄尤喜作墨<lb/>
　鬼鍾馗等畵怪怪竒竒自出一家<lb/>
陳琳字仲美珏之次子山水人物花鳥俱師古人無不<lb/>
　臻妙見畵臨模咄咄逼眞盖得趙魏公講明多所資<lb/>
　益故其畵不俗論者謂宋南度二百年工人無此手<lb/>
<pb n="KR3h0053_WYG_003-44b"/>
　也<lb/>
顧正之<lb/>
劉敏字有功宣徳龍門縣人賜號龍門居士自號年豐<lb/>
　老人子世亨字嘉甫<lb/>
李倜字士𢎞號員嶠眞逸官至集賢侍讀學士<lb/>
田衍字師孟彰德人性頴異博識多藏古法書名畵<lb/>
范庭玉保定人<lb/>
韓公麟字國瑞號雪谷眞定人為太醫副使<lb/>
<pb n="KR3h0053_WYG_003-45a"/>
牛麟字伯祥太原人業詞賦作大字<lb/>
劉徳淵字仲淵官至藍山縣尹<lb/>
張敏夫燕人<lb/>
趙淇潭州人宋趙蔡之仲子號平逺又號太初道人故<lb/>
　合而曰平初又云靜華翁官至湖南宣慰使<lb/>
周堯敏字禹卿號學山海鹽當湖人<lb/>
謝顯字耀卿號隱麓大名人<lb/>
劉廣之燕人<lb/>
<pb n="KR3h0053_WYG_003-45b"/>
宋敏字好古<lb/>
胡瓚字元禮京兆人衡州路同知<lb/>
姚雪心黄巖人<lb/>
牛老大名人居市㕓間作絲絹牙郎號窩絲牛<lb/>
顧安字定之泉州路判官<lb/>
李篔嶠河東人翰林學士<lb/>
謝庭芝字仲和號雪村崑山人<lb/>
戈叔義<lb/>
<pb n="KR3h0053_WYG_003-46a"/>
喬逹字達之翰林學士<lb/>
王鼎字德新海鹽人子泰之號竹趣<lb/>
李升字子雲號紫篔生濠梁人<lb/>
陶復初字明本號介軒老人天台人官台州儒學教授<lb/>
　右二十七人俱善墨竹正之庭玉師樂善老人劉敏<lb/>
　張敏夫學顧正之敏有風煙夕翠圖傳于世倜及堯<lb/>
　敏雪心宗文湖州衍宗王澹游公麟筆意簡當牛麟<lb/>
　意度蕭散趙洪長竿勁節風致甚佳徳淵學劉自然<lb/>
<pb n="KR3h0053_WYG_003-46b"/>
　謝顯學員大夫牛老不師古人得于巧性文粗可觀<lb/>
　逹之初學王庭筠後學文湖州兼善李成山水王鼎<lb/>
　父子學丁子卿深悟筆意李升兼能窠石平逺復初<lb/>
　師李薊丘父子及著色竹甚佳亦能山水<lb/>
史杠字柔明號橘齋道人官至行省左丞讀書餘暇弄<lb/>
　筆作人物山水花竹翎毛咸精到<lb/>
郭敏字伯逹把縣人㓜讀書長好丹青工畵人物山水<lb/>
　喜武元直畵師其意不師其法至花卉墨竹亦臻妙<lb/>
<pb n="KR3h0053_WYG_003-47a"/>
　官至州倅<lb/>
張衡字士衡樂陵人為中書左司員外郎辭閒屢辟不<lb/>
　起文字務竒古書學張長史山水學荆闗墨竹不師<lb/>
　古人自成一家<lb/>
劉貫通字仲賢中山人道釋人物鳥獸花竹一一師古<lb/>
　集諸家之長故尤髙出時輩亦善山水宗郭熙佳處<lb/>
　逼眞至元十六年寫裕宗容稱旨補御衣局使<lb/>
信世昌字雲甫東平人自號中隱山水學沈士元有出<lb/>
<pb n="KR3h0053_WYG_003-47b"/>
　藍之譽墨竹别成一家葢黄華之後又一變者也<lb/>
張徳琪字廷玉燕中豪家讀書樂道工行草書墨竹學<lb/>
　王澹然亦寫梅<lb/>
髙吉甫燕人<lb/>
盛昭字克明揚州人<lb/>
　右二人畵竹石吉甫宗劉自然昭宗文湖州<lb/>
郭昇字天錫京口人<lb/>
蘇大年字昌齡號西坡眞定人居揚州<lb/>
<pb n="KR3h0053_WYG_003-48a"/>
　右二人畵竹石窠禾大年竹石師蘇東坡窠木師廉<lb/>
　宣仲<lb/>
林士能字若拙畵山水無渾厚秀潤之氣<lb/>
李衎字仲賔號息齋道人薊丘人官至浙江行省平章<lb/>
　政事封薊國公謚文簡竹石枯槎始學王澹然後學<lb/>
　文湖州著色者學李頗馳譽當世子士行字遵道官<lb/>
　至黄岩知州竹石得家法而妙過之尤善山水<lb/>
商琦字徳符曹南人左山叅政第七子官至集賢學士<lb/>
<pb n="KR3h0053_WYG_003-48b"/>
　山水師李營丘得用墨法墨竹自成一家<lb/>
商璹字台元琦之從弟自號遜齋安恬不仕山水得破<lb/>
　墨法窠石最佳<lb/>
柯九思字敬仲號丹丘生台州人官至奎章閣鑒書博<lb/>
　士博學能文墨竹師文湖州亦善墨花<lb/>
王振鵬字朋梅永嘉人官至漕運千戸界畵極工緻仁<lb/>
　宗眷愛之賜號孤雲處士<lb/>
周密字公謹號草窻厯山人居錢唐宋寳祐間為義烏<lb/>
<pb n="KR3h0053_WYG_003-49a"/>
　令家藏名畵法書甚富善梅竹蘭石賦詩其上<lb/>
鄭思肖字所南福州人工畵墨蘭嘗自畵一卷長丈餘<lb/>
　髙可五尺許天眞爛漫超出物表題云純是君子絶<lb/>
　無小人<lb/>
王士熙字繼學東平人御史中丞<lb/>
霍元鎮師董北苑米南宮父子<lb/>
朱裕字敏道延陵人師李成<lb/>
沈月田<lb/>
<pb n="KR3h0053_WYG_003-49b"/>
趙元字善長山東人師董源<lb/>
張義上字師䕫<lb/>
戴淳字厚夫錢塘人<lb/>
李冲字用之學李成荆浩<lb/>
周如齋杭人學髙房山<lb/>
陶鉉號菊村師李成<lb/>
劉耀字耀卿朴之子學馬逺夏珪<lb/>
簡生蜀人<lb/>
<pb n="KR3h0053_WYG_003-50a"/>
呉古松杭人學郭熙<lb/>
王起宗<lb/>
劉融字伯熙薊丘人秘書卿師郭熙<lb/>
張中字子正松江人師黄一峯<lb/>
徐愷字士元湖州南潯鎮人師李成張靜居詩云呉興<lb/>
　徐卿好心手貌得郭熙定眞否二三隱人長於下茅<lb/>
　屋正對青山口前者廻顧後者恭抱琴傴僂隨孤童<lb/>
　世間豈復有此輩定是栗里柴桑翁請君更試虎頭<lb/>
<pb n="KR3h0053_WYG_003-50b"/>
　筆為寫我像添其中<lb/>
曽瑞卿號褐夫居錢唐學范寛<lb/>
朱徳潤字澤民呉郡人官征東儒學提舉師郭熙髙季<lb/>
　廸題其荆南舊業圖<lb/>
　右二十人畵山水<lb/>
韓紹曄字子華燕人官至御衣局使山水學武元直墨<lb/>
　竹學樂善老人<lb/>
李有字仲方先名立義燕人兩浙運司經厯善古木竹<lb/>
<pb n="KR3h0053_WYG_003-51a"/>
　石筆意髙逺<lb/>
王英孫字才翁號修竹紹興人宋將作監簿入元隱居<lb/>
　不仕作墨竹蘭蕙雅潔不凡<lb/>
柴楨字君正東平人自號適齋善畵山水才思天賦不<lb/>
　習而工<lb/>
莘野字叔耕湖之蓮花庄人寫山水寒林張靜居題其<lb/>
　梅雪軒圖<lb/>
沈雪坡嘉興魏塘人<lb/>
<pb n="KR3h0053_WYG_003-51b"/>
趙天澤字鑑淵蜀人<lb/>
　右二人好寫梅竹<lb/>
趙雲岩温州人寓華亭青龍鎮花鳥設色有法亦善墨<lb/>
　戯墨竹<lb/>
喬戚里名字出處未詳畵梅竹石建安白鶴山嶽祠東<lb/>
　廡中壁有其畵<lb/>
王仲元<lb/>
呉梅溪<lb/>
<pb n="KR3h0053_WYG_003-52a"/>
馮君道錢塘人<lb/>
賈策字治安中州人杭仁和尹<lb/>
楊月澗<lb/>
朱梅間<lb/>
馬中虚<lb/>
林伯英嘉興魏塘人<lb/>
臧良字祥卿錢塘人<lb/>
沈孟堅<lb/>
<pb n="KR3h0053_WYG_003-52b"/>
　右十人善花鳥仲元尤善作小景得用墨之法温潤<lb/>
　可喜君道喜鵪鶉每袖養之觀其飲啄以資畵筆策<lb/>
　能盡飛鳴翔集之狀月澗兼龍虎虛中兼山水伯英<lb/>
　師樓觀良師王若水孟堅師錢舜舉<lb/>
自然老人姓劉真定祈州人兵後居燕工墨竹禽鳥<lb/>
朱淳甫濟陰人居曹之樂平坊世業丹青山水人物樹<lb/>
　石俱精梅竹亦有佳致<lb/>
陳植字叔方呉郡人畵樹石甚有意趣<lb/>
<pb n="KR3h0053_WYG_003-53a"/>
杜本字原父畵墨中葡萄亦善山水<lb/>
呉垕字從禮杭人臨摹畵院咄咄逼眞<lb/>
孟玉澗<lb/>
呉廷暉<lb/>
姚彦卿<lb/>
　孟呉俱呉興人畵青緑山水花鳥雖極精密未免工<lb/>
　氣姚亦同時而能畵者<lb/>
王淵字若水號澹軒杭人㓜習丹青趙文敏多指教之<lb/>
<pb n="KR3h0053_WYG_003-53b"/>
　故所畵皆師古人無一筆院體山水師郭熙花鳥師<lb/>
　黄筌人物師唐人一一精妙尤精墨花鳥竹石當代<lb/>
　絶藝也<lb/>
張遜字仲敏號溪雲呉郡人善畵竹作鈎勒法妙絶當<lb/>
　世山水學巨然則不逮竹<lb/>
惟志字彦功號恕齋大梁人官集賢待制善墨戯<lb/>
邊魯字至愚號魯生善墨戯花鳥<lb/>
陳君佐宿州人山水師馬逺夏圭戯墨師徽廟<lb/>
<pb n="KR3h0053_WYG_003-54a"/>
邊武字伯京京兆人善戯墨花鳥<lb/>
李士𫝊字仲芳薊丘人山水人物學李伯時尤善摹徽<lb/>
　廟墨戯<lb/>
陸廣字季𢎞號天游生呉人畵倣王叔明落筆蒼古用<lb/>
　墨不凡其寫樹枝有鸞舞蛇驚之勢嘗見其秋江漁<lb/>
　笛圖題云蘆花飛雪滿天秋人在思歸兩地愁長笛<lb/>
　一聲江上晚却驚鷗鷺散前洲<lb/>
張渥字叔厚號貞期生杭人善白描人物筆法不老無<lb/>
<pb n="KR3h0053_WYG_003-54b"/>
　古意<lb/>
呉瓘字瑩之嘉興人多藏法書名畵能作窠石墨梅學<lb/>
　楊補之頗有清趣<lb/>
王廸簡字庭吉號蕺隱越人善畵水仙<lb/>
謝佑之居都下畵折枝傅色差厚盖欲倣趙昌而未能<lb/>
　升堂者<lb/>
劉夢良蜀人梅花宗楊補之<lb/>
孫君澤杭人<lb/>
<pb n="KR3h0053_WYG_003-55a"/>
呉梅山<lb/>
　右二人工人物山水<lb/>
焦善甫燕人<lb/>
楊説岩<lb/>
顧逵字周道中呉人<lb/>
沈麟字秋澗杭人<lb/>
陳鑑如居杭州子芝田<lb/>
佟士明居上都<lb/>
<pb n="KR3h0053_WYG_003-55b"/>
冷起岩居京師<lb/>
王繹字思善杭人<lb/>
潘桂金陵人<lb/>
　右九人工寫貌鑑如推當時第一手王繹尤長小像<lb/>
　最得神氣善甫兼雜畵花竹人物説岩兼道釋逵麟<lb/>
　兼山水<lb/>
何大夫工畵人馬虞先生詩云國朝畵手何大夫親臨<lb/>
　伯時閲馬圖<lb/>
<pb n="KR3h0053_WYG_003-56a"/>
顔輝字秋月江山人與許擇山並工佛像<lb/>
毛倫字仲庠諸暨人居貞自樂放情吟嘯或寫木石或<lb/>
　作墨牛與遊處多名人或勸之仕則張目不荅<lb/>
曹知白字貞素號雲西華亭人山水師馮覲筆墨差弱<lb/>
　而清氣可愛有僕夏汲清亦能畵<lb/>
李容瑾字公琰<lb/>
衛九鼎字明鉉天台人<lb/>
　右二人界畵山水師王孤雲<lb/>
<pb n="KR3h0053_WYG_003-56b"/>
夏廸字簡伯温州人畵山水竹石<lb/>
華岳善山水楊孟載詩云華岳能詩世有名學畵丹青<lb/>
　亦疏放<lb/>
趙清澗淮人工人物仕女<lb/>
伯顔不花髙昌世子鮮于伯幾之甥號蒼巖官至江東<lb/>
　廉訪副使工畵龍<lb/>
亦盞君實女眞人居燕城畵竹學劉自然頗有意趣<lb/>
蕭鵬摶字圖南本契丹人父榮甫王子端之甥圖南㓜<lb/>
<pb n="KR3h0053_WYG_003-57a"/>
　有巧思博學多能詩書畵三事皆追宗黄華尤長山<lb/>
　水亦善墨寫梅竹<lb/>
丁野夫回紇人山水人物學馬逺夏圭筆法<lb/>
宋嘉禾上黨人潜心書畵人物學石恪減筆好作利市<lb/>
　仙官和尚骨格態度俗工莫及亦能墨竹小景絶佳<lb/>
陳昇張靜居有陳昇畵馬歌<lb/>
鄭禧字熙之呉郡人山水學董源筆法用墨清潤可愛<lb/>
　墨竹禽鳥全法趙文敏惜乎夭折<lb/>
<pb n="KR3h0053_WYG_003-57b"/>
張文樞字石隱湖州德清人㓜嘗為僧山水學巨然亦<lb/>
　善墨竹<lb/>
張逺字梅岩華亭人山水人物學馬逺夏珪至于潜補<lb/>
　古畵無出其右臨摹亦能亂眞<lb/>
夏文彦呉興人後居雲間精圖畵著圖繪寳鑑五卷行<lb/>
　于世<lb/>
管夫人道昇字仲姬趙文敏室贈魏國夫人能書善畵<lb/>
　墨竹梅蘭亦嘗畵懸崖朱竹一枝楊廉夫題云網得<lb/>
<pb n="KR3h0053_WYG_003-58a"/>
　珊瑚枝擲向篔簹谷明年錦掤兒春風生面目太平<lb/>
　清話云管夫人出泖西小蒸今其路尚名營道仲姬<lb/>
　題漁父圖云人生貴極是王矦浮利浮名不自由爭<lb/>
　得似一扁舟弄月吟風歸去休子昻和云渺渺煙波<lb/>
　一葉舟西風木落五湖秋盟鷗鷺傲王矦管甚鱸魚<lb/>
　不上鈎<lb/>
劉氏號尚温居士孟運判室能臨古人字逼眞喜吟小<lb/>
　詩墨竹效金顯宗亦粗可觀<lb/>
<pb n="KR3h0053_WYG_003-58b"/>
蔣氏汴人完顔用之室嫠居以清淨自守好作墨竹<lb/>
張氏喬徳玉室善寫竹<lb/>
上正眞先名纘字承之號竹齋又號筠溪杭人以宋内<lb/>
　侍奉謝后北覲受命佩虎符一旦辭入道山水墨竹<lb/>
　學毛勿齋<lb/>
宋汝志錢唐人宋景定間畵院待詔入元為開元觀道<lb/>
　士號碧雲人物山水花鳥師樓觀<lb/>
天師張與材字甲梁號薇山别號廣微子封甾國公居<lb/>
<pb n="KR3h0053_WYG_003-59a"/>
　信州龍虎山畵竹與龍<lb/>
張嗣成號太𤣥能畵龍亦畵有廬山圖<lb/>
張嗣徳號太一畵墨竹禽鳥<lb/>
道士方方壺居上清宮山水極瀟灑無塵俗氣<lb/>
呉霞所居龍虎山善畵龍<lb/>
六一道士張彦輔<lb/>
徐太虚<lb/>
　右二人畵山水<lb/>
<pb n="KR3h0053_WYG_003-59b"/>
趙元靖不知何許人浪游閩浙間以墨竹有名所至淋<lb/>
　漓墻壁雖頗近繁重亦有可觀<lb/>
丁清溪錢唐人<lb/>
王景昇杭人居開元宮<lb/>
蕭月潭淮人<lb/>
　右三人畵道釋人物清溪景昇學李嵩王輝清溪尤<lb/>
　善寫貌月潭善白描<lb/>
張羽字伯雨素不善畵嘗醉寫竒石一種逸韻為雲林<lb/>
<pb n="KR3h0053_WYG_003-60a"/>
　所稱<lb/>
盧益修天台道士善畵水仙學趙子固<lb/>
宗師溥光字𤣥暉號雪菴俗姓李氏大同人特封昭文<lb/>
　館大學士賜號𤣥悟大師山水學闗仝墨竹學文湖<lb/>
　州俱成趣<lb/>
頭陀漙圓字大方號如菴俗姓李氏河南人雪菴法弟<lb/>
　山水墨竹俱學黄華<lb/>
僧海雲<lb/>
<pb n="KR3h0053_WYG_003-60b"/>
妙圓<lb/>
道隱字仲孺號日澗海鹽當湖人<lb/>
時漙字君澤號雨岩華亭人通經律作詩<lb/>
智海居燕中<lb/>
　右五僧俱善墨竹海雲學樗軒道隱學王翠岩時漙<lb/>
　所作三梢五葉而已智海學海雲禪師道隱兼學趙<lb/>
　子固蘭石<lb/>
明雪忩<lb/>
<pb n="KR3h0053_WYG_003-61a"/>
栢子庭<lb/>
　雪窻畵蘭子庭畵枯木菖蒲止可施之僧坊不足為<lb/>
　文房清玩<lb/>
　　外國<lb/>
日本國其國𫝊寫風物山水設色甚重多用金碧殊方<lb/>
　異域留意繪事亦可尚已至今倭僧多能墨畵觀音<lb/>
　佛像<lb/>
髙昌國畵用金銀箔子及朱墨㸃㸃如雨銷洒紙上畵<lb/>
<pb n="KR3h0053_WYG_003-61b"/>
　翎毛如　國花卉亦佳<lb/>
夏國英宗元昊通蕃漢文字善繪畵<lb/>
西蕃畵佛像多于布上作竒形詭狀上用油油之<lb/>
髙麗畵觀音像甚工其原出尉遲一僧筆法流而至于<lb/>
　纎麗<lb/>
　<lb/>
　<lb/>
　畫史㑹要卷三<lb/>
</p>
<p>
</p>
  </div>
<div>
<head>畫史會要卷四</head> <lb/>
    <p>
<pb n="KR3h0053_WYG_004-1a"/>
欽定四庫全書<lb/>
　畫史會要卷四<lb/>
　　　　　　　　　　　　明　朱謀垔　撰<lb/>
　　明<lb/>
太祖皇帝嘗命畫史周𤣥素繪天下江山于殿壁𤣥素<lb/>
　對曰臣未甞徧歴九州惟陛下賜草規模臣謹依潤<lb/>
　之上即操筆倐成大勢𤣥素對曰陛下山河已定安<lb/>
　敢復動上恱<lb/>
<pb n="KR3h0053_WYG_004-1b"/>
宣宗皇帝臨御之時重熙累洽四海無虞萬幾清暇留<lb/>
　神詞翰山水人物花鳥草蟲隨意所至皆極精妙上<lb/>
　有年月及賜臣名有廣運之寳武英殿寳及雍熙世<lb/>
　人等圖書是時名手有邉景昭吳士英夏㫤等輩皆<lb/>
　待詔極被寵遇惟戴文進以不稱㫖歸<lb/>
憲宗皇帝甞寫張三丰像神彩飛動超然塵表<lb/>
孝宗皇帝萬幾之暇游筆自娛㸃刷精研妙得形似<lb/>
周定王諱橚髙廟第五子也國開封王以國土夷曠庶<lb/>
<pb n="KR3h0053_WYG_004-2a"/>
　草繁膴摭其可佐饑饉者得四百餘種躬自繪圖而<lb/>
　注疏之作救荒本草四卷識者以王宅心仁惠後嗣<lb/>
　昌衍良以此云<lb/>
周憲王諱有燉恭謹好文兼工書畫瓶盆中牡丹最有<lb/>
　神態<lb/>
湘王善畫嬰兒<lb/>
遼王善畫人物<lb/>
唐成王諱彌鍗國南陽博學工詩兼精繪事<lb/>
<pb n="KR3h0053_WYG_004-2b"/>
鎮平恭靖王有爌周定王第八子嗜學工吟咏兼通畫<lb/>
　有菊譜圖<lb/>
三城康穆王芝垝唐憲王子也博通羣經尤精繪事所<lb/>
　作耆英王母九老百花諸圖皆妙絶一時<lb/>
富順王厚焜荆和王第二子也嗜詩精繪事一日拂素<lb/>
　圖蜀葵移曝日中蜂蝶叢集花上拂之輒來<lb/>
衡陽王善畫鷹鸇<lb/>
永寧王善畫牡丹<lb/>
<pb n="KR3h0053_WYG_004-3a"/>
寧靖王諱奠培號竹林嬾仙寧獻王嫡孫寫山水若草<lb/>
　草不經意自然神妙<lb/>
樂安端簡王拱欏號眠雲寧惠王四世孫菊石妙絶一<lb/>
　時雖寄蹟筆墨神氣飄然煙霄之上然寫似縉紳多<lb/>
　郭岩曽東洲麻謹代筆觀者辨之雅俗<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>别<lb/>
建安王號中仙善寫翎毛<lb/>
鍾陵王善畫人物<lb/>
静誠先生陳遇字中行博通經史尤邃先天之學元末<lb/>
<pb n="KR3h0053_WYG_004-3b"/>
　為江東書院山長後歸隠建康太祖渡江聘叅帷幄<lb/>
　幸其第者三及定天下屢授以顯官固辭上曰士之<lb/>
　有志節者功名不足以介意朕不强卿以成卿之名<lb/>
　遇善山水曾寫太祖御容稱㫖弟中復亦精繪事㓜<lb/>
　年在静誠側戲弄筆墨静誠叱之曰吾豈他無所長<lb/>
　汝乃習其下者乎亦工寫照<lb/>
王冕字元章諸暨人㓜好學為世通儒元末隠身不仕<lb/>
　好游名山遇竒才俠客即呼酒悲吟人多斥為狂奴<lb/>
<pb n="KR3h0053_WYG_004-4a"/>
　曾大雪赤足上潜嶽峯四顧大呼曰遍天地間皆白<lb/>
　玉合成使人心膽澄徹便欲仙去後攜二子隠九里<lb/>
　山繞屋種梅花千樹畫梅不減楊補之其自題云我<lb/>
　家洗墨池頭樹箇箇花開淡墨痕不要人誇好顔色<lb/>
　只留清氣滿乾坤又初見皇城應制題梅獵獵北風<lb/>
　吹倒人乾坤無處不沙塵健兒凍死長城下誰信江<lb/>
　南别有春上極賞之<lb/>
楊基字孟載號眉菴其先蜀人徙居吳中官至山西按<lb/>
<pb n="KR3h0053_WYG_004-4b"/>
　察使能詩亦善山水竹石<lb/>
朱芾字孟辨松江人官中書舍人善山水白描人物<lb/>
宋克字仲温吳之南宫里人善畫竹評者云雖寸岡尺<lb/>
　塹而千篁萬玉蕭然無俗氣曾在試院卷尾以硃筆<lb/>
　掃竹一枝故張伯雨有偶見一枝紅石竹之句<lb/>
張羽字來儀號静居由潯陽徙居吳郡畫法米氏父子<lb/>
　筆意最妙亦喜髙房山嘗臨其小幅山水有五峰秀<lb/>
　出青芙蓉雲氣鬱鬱如游龍之句<lb/>
<pb n="KR3h0053_WYG_004-5a"/>
顧禄字謹中松江人官太常典簿能詩過鄱湖有髙歌<lb/>
　今日逢豪客破敵當年想至尊之句太祖見之大嘉<lb/>
　賞命盡進所作上所常御處有其詩一帙善雜畫亦<lb/>
　能鈎勒竹石<lb/>
徐賁字㓜文自蜀徙蘇州官至河南布政山水林木濯<lb/>
　濯可愛張静居有題所畫春雲疊嶂及蕭山烟寺圖<lb/>
　陳仲醇云㓜文字學晉王廙畫法董源曾于項氏見<lb/>
　之<lb/>
<pb n="KR3h0053_WYG_004-5b"/>
楊維幹字子固號方塘鐵崖之兄也喜讀史與維楨攻<lb/>
　學無間寒暑晚年游戲墨蘭竹石俱極精妙時柯九<lb/>
　思推遜之曰方塘竹云著作甚富于書畫有游藝略<lb/>
徐景陽南徐人善畫宋潛溪作畫原贈之<lb/>
茅澤民號臞叟髙太史季迪題其夏山過雨圖云茅翁<lb/>
　素有丹青才新圖一片似海岳髙堂未展涼先來嗟<lb/>
　余乆逐揮汗客席帽障日趨黄埃問翁幾欲東游去<lb/>
　如此畫圖安在哉<lb/>
<pb n="KR3h0053_WYG_004-6a"/>
莊麟字文昭京口人官縣尉畫山水清潤可佳<lb/>
王行字止仲號半軒蘇州人喜潑墨成山水時人謂之<lb/>
　王潑墨<lb/>
張彦材常熟人工於寫照與楊鐵崖遊至金陵今子孫<lb/>
　家于太倉沙頭世守其業<lb/>
王履字安道號畸叟崑山人學醫於朱彦修博渉羣籍<lb/>
　為詩文畫師夏珪行筆秀勁布置茂密評者謂作家<lb/>
　士氣咸備元季游華山作四十餘圖書紀游詩甚工<lb/>
<pb n="KR3h0053_WYG_004-6b"/>
　今蔵江南好事家<lb/>
蕭澄以畫水名嘗于波濤轉折處寓一蕭字或一澄字<lb/>
　以為欵識<lb/>
史謹字公謹號吳門野樵太倉人洪武時學士王景薦<lb/>
　授應天府推官善繪事甞自題其畫云雨餘山色翠<lb/>
　如苔樹杪寒煙濕未開童子無端掃紅葉隔林知有<lb/>
　故人來<lb/>
金黼字用文常熟人畫山水梅竹蘭石有佳趣號竹泉<lb/>
<pb n="KR3h0053_WYG_004-7a"/>
　生<lb/>
陳珪字伯珪常熟人有介操務學不希仕進師米氏父<lb/>
　子作山水筆意髙雅頗不輕為人作子允文號寳齋<lb/>
　居鄉有隠徳後進見之多拜于庭下能詩章亦善寫<lb/>
　生<lb/>
華<graphic n="KR1789" url="https://raw.githubusercontent.com/kanripo/KR-Gaiji/master/images/KR1789.png" mimeType="image/png"/>賢字以愚號東吳老人洪武中任郡邑二庠訓導<lb/>
　善畫山水<lb/>
相子先華亭人滑稽多智能詩善畫尤精于奕當世無<lb/>
<pb n="KR3h0053_WYG_004-7b"/>
　敵洪武中召至京厚賜遣還誠意伯為文贈之<lb/>
陸宣字延旬華亭南橋人號節菴能詩善畫尤長于𫝊<lb/>
　神山水不甚工而清淡蕭散無塵俗氣一時名人多<lb/>
　與之游<lb/>
夏義甫湖州鄣南人少以孝行稱博學好古值勝國兵<lb/>
　亂築室天目杜門隠居四十餘年與張羽劉佐周倬<lb/>
　沈貫諸君子游毎有所得輒為吟咏又喜繪事今蔵<lb/>
　于家者有天目山房圖盖其得意筆也<lb/>
<pb n="KR3h0053_WYG_004-8a"/>
唐肅字處敬號丹崖山隂人太祖召供奉翰林文字書<lb/>
　畫嘗寫石圖自作賦以題之<lb/>
周砥字履道號東皋洪武時以人才授興國州判善畫<lb/>
　山水<lb/>
朱文奎字應辰號寄翁吳江人洪武中舉明經授蘇州<lb/>
　府訓導善白描人物<lb/>
陳汝言字惟允號秋水吳中人洪武時官濟南府經歴<lb/>
　能詩文山水宗趙魏公清潤可愛兄惟寅髙士有雅<lb/>
<pb n="KR3h0053_WYG_004-8b"/>
　宜山居亦善山水寅號大髯允號小髯<lb/>
張文樞徳清人山水宗巨然時烏程胡欽亮徐士元歸<lb/>
　安孟玉澗莫廷𤾉亦以畫名<lb/>
宋把字授之錢塘人洪武時舉進士授官知全州善山<lb/>
　水<lb/>
陸行直字季衡吳江人洪武中以人才授翰林院典籍<lb/>
　詩畫清勁為人所稱<lb/>
周原素太倉人髙廟取入畫院掖庭壁上山水多出其<lb/>
<pb n="KR3h0053_WYG_004-9a"/>
　手後為同列所忌竟死于讒<lb/>
薛穆字公逺號澹園吳江人洪武中以人才授栁州府<lb/>
　通判亦精于畫<lb/>
趙原字善長吳人號丹林畫師董源甚得其骨格國初<lb/>
　召天下畫士至京圖厯代功臣原以應對不稱㫖坐<lb/>
　死寳鑑云丹林善作龍角鳳尾金錯刀竹<lb/>
陳逺鄞縣人嘗寫太祖御容稱㫖授文淵閣待詔<lb/>
莫懋字文懋號望樓無錫人善書畫<lb/>
<pb n="KR3h0053_WYG_004-9b"/>
沈希逺崑山人山水宗馬逺亦善𫝊神洪武中寫御容<lb/>
　稱㫖授中書舍人<lb/>
薛績字汝嘉號古岩吳江人善山水<lb/>
范禮字宗嗣常熟人山水師馬逺<lb/>
王立本嘉興人山水人物師盛懋臨摹逼真<lb/>
盛著字叔彰嘉興人懋之姪也能全補圖畫運筆著色<lb/>
　與古不殊洪武中供事内府髙帝異之著盛叔彰全<lb/>
　畫記<lb/>
<pb n="KR3h0053_WYG_004-10a"/>
王仲玉未詳里氏洪武中以能畫召至京師<lb/>
朱自方號夢菴先臨江人後宦游奉化因占籍焉自方<lb/>
　性尚沖澹喜寫水墨山水晚年出入郭熙范寛而自<lb/>
　成一家<lb/>
董常嘉興人工道釋像筆力細而勁拔<lb/>
王紱字孟端號友室又號九龍山人毘陵人任中書舍<lb/>
　人有王舍人詩集行于世畫竹石絶倫名馳天下不<lb/>
　輕與人故人不可苟得一日退朝有從後呼孟端孟<lb/>
<pb n="KR3h0053_WYG_004-10b"/>
　端者紱佯不聞同列語之曰黔公呼公紱曰吾非不<lb/>
　聞第索吾畫耳黔公至果以畫請紱頷之而已數年<lb/>
　後黔公又以書來始為作一幅曰吾不可直寄黔公<lb/>
　友人某西席彼中吾以寄之俟彼轉索可耳又夜聞<lb/>
　簫聲清亮倚牀而聽乗興寫竹石一幅詰旦尋訪乃<lb/>
　大商也即遺之商人拜受且以幣謝求配幅孟端厲<lb/>
　聲曰俗子何足當我筆亟索而碎之其髙介絶俗類<lb/>
　如此<lb/>
<pb n="KR3h0053_WYG_004-11a"/>
胡儼字若思號頤菴南昌人官至國子祭酒以水墨秃<lb/>
　筆寫羊鹿甚有生動亦能竹石蘭蕙<lb/>
卓迪字民逸奉化松溪人善寫水墨山水甞師朱自方<lb/>
　得其心妙而筆法精緻實過焉永樂中召至京師兼<lb/>
　以篆𨽻入翰林將授官而卒南京報恩寺湧壁有民<lb/>
　逸筆云<lb/>
蘇埣字伯厚建安之璜溪人永樂時簡討博通經史尤<lb/>
　精毛氏詩書畫俱妙<lb/>
<pb n="KR3h0053_WYG_004-11b"/>
李時字居中北京人善畫姚少師贈以詩云北苑當年<lb/>
　下筆竒浪𫝊千載亦堪悲天機爛熳無人悟誰道燕<lb/>
　山有李時<lb/>
虞謙號玉雪京口人永樂中官至都憲儀觀風彩瀟灑<lb/>
　絕俗詩文政事為世推重家多蓄法書名畫公餘寫<lb/>
　金錯刀竹及山水木石幽澹簡逺有倪雲林韻致多<lb/>
　自題詩于上同里王性善精于醫術與公交厚甞寫<lb/>
　山水與之同時有郭將軍能詩畫公嘗以詩贈之有<lb/>
<pb n="KR3h0053_WYG_004-12a"/>
　詩律清新畫入神之句<lb/>
郭純字文道號樸齋永嘉人甞為閣門大使善山水布<lb/>
　置茂密長陵最愛之有言其宗馬逺夏珪者上輒斥<lb/>
　之曰是殘山剰水宋僻安之物也其遭際之不偶若<lb/>
　此<lb/>
陳撝字仲謙武昌人永樂中寫太宗御容稱㫖<lb/>
莊瑾字公瑾號采芝龍江章氏之後晚居李墟為人雅<lb/>
　淡髙致能詩字山水法夏珪馬逺評者云乏秀潤之<lb/>
<pb n="KR3h0053_WYG_004-12b"/>
　氣或云張可觀以後一人而已同里沈夢萱家蔵有<lb/>
　寒山拾得像春江送别圖皆不愧古人<lb/>
王謙字牧之號氷壺道人錢塘人以儒士隆平侯聘為<lb/>
　西席畫梅花清竒可愛子應竒作梅得其家𫝊<lb/>
陳録字憲章以字行號如隠居士㑹稽人善墨梅松竹<lb/>
　蘭蕙筆意儒雅與王牧之齊名評者以二家雖格意<lb/>
　不同憲章筆力實過牧之子英作梅亦佳<lb/>
張祐字天吉鳳陽人爵襲隆平侯王牧之弟子也和易<lb/>
<pb n="KR3h0053_WYG_004-13a"/>
　有儒者之風作梅花清氣逼人其從弟禄字天爵亦<lb/>
　世其爵梅花得兄之妙<lb/>
朱孔陽字廷輝松江人永樂中官授中書舍人累官順<lb/>
　天府丞善山水寫東里少師歸田圖人稱絶筆<lb/>
黄䝉字養正瑞安人永樂中授中書舍人及其子乗相<lb/>
　繼以書法直内閣山水得黄子乆筆意亦善詩文<lb/>
陸闇字伯陽號友菊興化人官楚府伴讀畫山水樹石<lb/>
　為楊文貞公推重<lb/>
<pb n="KR3h0053_WYG_004-13b"/>
陸顒闇之弟官禮部員外郎能畫人物與其詩字稱為<lb/>
　三絶<lb/>
王璲字汝玉以字行號青城山人其先蜀之遂寧人從<lb/>
　父宦遊占籍吳中永樂時官翰林檢討直内閣能書<lb/>
　亦能畫<lb/>
汪質字孟文錢塘人居金陵山水出入馬夏之間但用<lb/>
　墨太濃耳<lb/>
范暹字啓東號葦齋東吳人蔣廷暉之壻工書法設帳<lb/>
<pb n="KR3h0053_WYG_004-14a"/>
　授徒多所造就永樂中取入畫院花竹翎毛人多尚<lb/>
　之葉文莊謂啓東花鳥有談論館閣名公多重之<lb/>
何澄字彦澤號竹鶴老人江隂人官至袁州太守山水<lb/>
　宗米元章煙雲滿紙用墨亦妙然未脫去浙中之派<lb/>
蘇致中西蜀人山水師馬逺郭熙行筆如流而清雅髙<lb/>
　出略不經意天趣自然人不可及<lb/>
顧宗字學淵五羊人官中書舍人畫學黄子久<lb/>
陳以誠秀水人善詩畫尤精于醫永樂間太醫院判累<lb/>
<pb n="KR3h0053_WYG_004-14b"/>
　從中使鄭和往西洋諸國<lb/>
髙棅字彦恢仕名廷禮號漫士博學能文尤長于詩永<lb/>
　樂時徵為翰林待詔陞典籍詩與書畫時稱三絕畫<lb/>
　原于米南宫父子出入商髙間方壺子畫妙貞一初<lb/>
　識先生稱賞不置曰異時當為名家在翰林二十年<lb/>
　四方求詩畫者畧無虚日<lb/>
滕用亨吳縣人永樂時待詔工書學于畫家最稱鑒賞<lb/>
　嘗侍上閱畫卷衆目為趙千里用亨頓首言筆意類<lb/>
<pb n="KR3h0053_WYG_004-15a"/>
　王晉卿及終卷果有駙馬都尉王詵名<lb/>
陳宗淵剛中之後黄文簡公以其能書畫薦于太宗授<lb/>
　中書舍人<lb/>
蔣子誠江東人工道釋鬼神觀音大士為本朝第一手<lb/>
　江寧縣志載其一事云有潘爛頭者相𫝊雷火焦其<lb/>
　額遂瘡爛不愈每出羣兒買雷即染指爛處書雷字<lb/>
　羣兒手中行數歩開手即雷氣上衝轟然有聲病者<lb/>
　索符亦染指為之爛頭浼子誠作瘟元帥像久之弗<lb/>
<pb n="KR3h0053_WYG_004-15b"/>
　與一夕召瘟帥至子誠家子誠恐旋畫與之爛頭訝<lb/>
　之曰神像舊所懸金字牌書出入天門君何易曰無<lb/>
　拘霄漢子誠曰旬日毎夕吾見神所懸者如此自是<lb/>
　天下始改牌面皆曰無拘霄漢云<lb/>
阮福海北人道釋神像亞于子誠<lb/>
胡隆字必興蔣子誠門人也工于神鬼陳魯南贈以詩<lb/>
　云生此南都住北都十年踪跡遍江湖歸來為憶當<lb/>
　年事醉裏淋漓入畫圖<lb/>
<pb n="KR3h0053_WYG_004-16a"/>
謝晉字孔昭吳縣人號葵丘工畫山水重疊爛熳千幅<lb/>
　不同尋丈之間不日而就亦能詩有蘭亭集<lb/>
蘇復字性初長洲人以貢為緜州知州作畫師盛懋後<lb/>
　宦游盡變舊習然不苟作終嵗不能脫一幀孔昭之<lb/>
　速性初之遲各擅所長<lb/>
陳嗣初東吳人以文章擅名翰林任簡討寫竹尤竒仲<lb/>
　昭士謙皆師之<lb/>
夏昺字孟賜東吳人初官永寧尉後遇太宗擢授中書<lb/>
<pb n="KR3h0053_WYG_004-16b"/>
　舍人畫學髙尚書甞寫靈山嵐樹圖有疾閃飛動之<lb/>
　勢<lb/>
夏㫤字仲昭昺之弟也初以朱姓登第後復姓號自在<lb/>
　居士官至太常卿直内閣竹石師吳仲圭名重天下<lb/>
　流及裔夷時有夏㫤一枝竹江南一錠金之稱文皇<lb/>
　最屬眷顧<lb/>
張益字士謙金陵人與夏㫤同中永樂乙未進士俱喜<lb/>
　作文寫竹後㫤見益作石渠閣賦出已上遂不復作<lb/>
<pb n="KR3h0053_WYG_004-17a"/>
　文益見㫤竹妙絶亦不復寫竹益著畫法一卷蔵于<lb/>
　家<lb/>
胡旻嘉興陶庄人旻父奫以善卜為刻漏博士永樂八<lb/>
　年上新作殿命之卜奏曰某月某日午時當燬上怒<lb/>
　囚之以待至期倩獄卒覘視返報午過矣無火奫服<lb/>
　毒午時三刻殿果焚上甚惜之旻及弟昱昻昊皆棄<lb/>
　占筮而學畫及孫昺遂以善畫名山水人物尤精<lb/>
夏衛字以平松江人官中書舍人進太常寺卿山水學<lb/>
<pb n="KR3h0053_WYG_004-17b"/>
　黄子乆竹石亦精<lb/>
金鉉字文鼎號尚素松江人山水倣黄子乆髙房山筆<lb/>
　意長子鈍字汝礪官中書舍人仲子銳字汝濳並有<lb/>
　父風<lb/>
金湜字本清號太瘦生晚號朽木居士四明人官至太<lb/>
　僕寫竹石甚佳其鉤勒竹尤妙<lb/>
陳謙字士謙號訥菴逸人書畫皆宗趙松雪評者亦許<lb/>
　其優孟于叔敖矣<lb/>
<pb n="KR3h0053_WYG_004-18a"/>
丁文暹號竹坡山水翎毛筆力清勁寫枯木頗到精處<lb/>
王尚賢梅溪人善畫人物年至九十下筆尤妙<lb/>
姚綬字公綬號榖菴晚號雲東逸史嘉興人官至御史<lb/>
　有晉人風致早年掛冠優游泉石畫法吳仲圭<lb/>
張緒字廷端海虞人與夏仲昭同時竹石亞于仲昭<lb/>
程南雲號清軒旴江人字備篆𨽻楷草詩文竒古永樂<lb/>
　中官至太常寺卿作雪梅雪竹極佳<lb/>
馬琬字文璧號魯鈍松江人山水宗董源善平逺曠濶<lb/>
<pb n="KR3h0053_WYG_004-18b"/>
　之景官撫州太守<lb/>
吳瓛字惟貢<lb/>
屈約字處誠二人俱崑山同學竹石于夏太常吳長于<lb/>
　竹屈長于石皆不追師<lb/>
金文璡字彦輝號筠石蘇州人為人多行義寫墨竹喜<lb/>
　作藂篠之狀<lb/>
周康字叔常常熟人精于丹青亦好吟咏<lb/>
王葯字子約金華人善畫竹多用鉤勒與徐良輔梅徐<lb/>
<pb n="KR3h0053_WYG_004-19a"/>
　舜舉字稱郡中三絶蘇平仲甞作鉤勒竹賦以美之<lb/>
　且云魯國聞孫修才絶徳隠于陋巷為可尚云<lb/>
戴進字文進號静菴晚號玉泉山人錢塘人山水人物<lb/>
　翎毛花草兼法諸家宣廟喜繪事一時待詔有謝廷<lb/>
　循倪端石銳李在皆有名文進入京衆工妒之一日<lb/>
　仁智殿呈畫文進以得意之筆上進苐一幅秋江獨<lb/>
　釣圖一紅袍人垂鉤水次畫家唯紅色最難著文進<lb/>
　獨得古法宣廟閱之廷循傍奏曰此畫甚好但恨鄙<lb/>
<pb n="KR3h0053_WYG_004-19b"/>
　野耳宣廟扣之乃曰大紅是品官服色穿此釣魚甚<lb/>
　失大體宣廟頷之遂揮去餘幅不復閱古稱文人相<lb/>
　傾雖藝家亦爾寳鑑云進喜作葡萄以配鉤勒竹蟹<lb/>
　𤓰草竒甚真畫流第一人也余家蔵有桐隂圖觀其<lb/>
　用筆清老評者不虚子泉字宗淵山水得其家𫝊但<lb/>
　用墨太重耳其壻王世祥亦善畫稍勝于泉<lb/>
裴日英字文璧其先台人善詞翰精繪事著色花鳥悉<lb/>
　臻其妙墨菊坡石尤不可及嘗挾其所長游浙東西<lb/>
<pb n="KR3h0053_WYG_004-20a"/>
　間而居杭最乆性好竹所居種竹數百竿後以薦至<lb/>
　京師無從得竹猶以竹塢扁其居人以是知好竹之<lb/>
　癖<lb/>
夏芷字廷芳錢塘人從游戴静菴克勤于學筆力逼其<lb/>
　師但用意模倣少風韻耳其弟葵字廷暉山水人物<lb/>
　亦工緻筆力稍弱<lb/>
方鉞錢塘人山水人物學戴文進已造其閫域惜早卒<lb/>
　未見其化耳評者謂為戴門顔子云<lb/>
<pb n="KR3h0053_WYG_004-20b"/>
仲昻亦杭人親學戴門筆力雄健得意之作亦能亂真<lb/>
　但畧草率耳<lb/>
馬軾字敬瞻嘉定人精于繪事與錢塘戴文進同馳名<lb/>
　于京師時有李在謝庭循輩亦能畫然其筆法瀟灑<lb/>
　則不逮軾正統己已以天文生從征廣東謀畫占驗<lb/>
　見用仕為漏刻博士子愈登進士<lb/>
倪端字仲正善畫道釋人物山水宗馬逺亦工花卉<lb/>
邊文進字景昭隴西人花果翎毛工緻過殷氏授武英<lb/>
<pb n="KR3h0053_WYG_004-21a"/>
　殿待詔今所𫝊紅緑大著色者皆贗本不足觀<lb/>
殷善字從善金陵人花鳥饒有清緻子偕字汝同亦専<lb/>
　其業<lb/>
李在字以政莆田人遷雲南宣徳中欽取來京入畫院<lb/>
　山水宗李唐郭熙又云宗夏珪馬逺其人物八面生<lb/>
　動評者云自戴文進以下一人而已有夏禹開山治<lb/>
　水圖𫝊世<lb/>
謝環字廷循永嘉人山水宗荆浩闗仝米芾東里楊少<lb/>
<pb n="KR3h0053_WYG_004-21b"/>
　師稱其清謹有文是以見重于當時有玉笥山圖𫝊<lb/>
　世<lb/>
石銳字以明錢塘人倣盛子昭金碧山水界畫樓臺及<lb/>
　人物𫝊色鮮明温潤名著于時<lb/>
陶成字孟學號雲湖寳應人領鄉薦不仕多才藝書工<lb/>
　四體詩文竒古畫山水多用青緑又喜作鉤勒竹及<lb/>
　兔鶴鹿等皆妙由其天性逺曠胸中灑然故名冠當<lb/>
　時非止一藝得名而已<lb/>
<pb n="KR3h0053_WYG_004-22a"/>
張端字廷端號肯堂常熟人官中書舍人善畫竹石亦<lb/>
　能平逺小景<lb/>
商喜字惟吉善山水人物畫虎得其勇猛之勢宣廟中<lb/>
　授錦衣衛指揮孫祚字天爵能世其學<lb/>
韓秀實涿州人與商惟吉同時人物亦佳尤善畫馬<lb/>
張靖山東人人物得吳道子筆尤善寫照<lb/>
孫隆字廷振號都癡毘陵人忠愍侯之裔生而頴敏望<lb/>
　之若仙山水宗二米亦能戲作翎毛草蟲號沒骨圖<lb/>
<pb n="KR3h0053_WYG_004-22b"/>
　見雪山宿鳥圖氷樹凛凛望之生寒欵多落御前畫<lb/>
　史<lb/>
孫錦字大紳善山水人物亦能寫照<lb/>
駱指揮未詳其名善畫人馬得趙吳興筆意<lb/>
陳太初劉伯温謂其善畫松亦能墨竹<lb/>
陳彦徳括倉人善畫山水<lb/>
王世昌號歴山山東人工山水人物<lb/>
孫天祐安國公之孫翎毛蘭竹清致可愛<lb/>
<pb n="KR3h0053_WYG_004-23a"/>
張欽字士敬祥符人號震齋善山水花竹得古人之遺<lb/>
　意官至都閫寧陽恭靖王懋之長子<lb/>
王恭杭州人山水宗馬逺<lb/>
周文靖莆田人山水堪配謝廷循<lb/>
陳公輔號江村居士吳江人渉獵羣書山水宗盛子昭<lb/>
　亦能雜迹弟公佐號石泉亦能畫山水<lb/>
虞堪字克用宋丞相允文之裔居吳之長淵隠居不仕<lb/>
　山水亦思致可愛<lb/>
<pb n="KR3h0053_WYG_004-23b"/>
顧寅字叔明號友靈蘇州人善畫山水竹石松樹<lb/>
聞人紹宗畫水墨松檜<lb/>
曹仲賓畫九鸞圖𫝊世<lb/>
陸復字明本吳江人善畫梅<lb/>
彭舜卿號素仙長興人畫人物亦工山水<lb/>
沈誠字文實别號味菜居士金陵人喜繪事興到落筆<lb/>
　自成一家<lb/>
金潤字伯玉號静虛官至太常工山水神㑹天出𫝊世<lb/>
<pb n="KR3h0053_WYG_004-24a"/>
　甚少有長春龕卷迺公宦游所見吕洞賔故事<lb/>
傅禮字公緒與同時鄭春鄭堂皆善禽鳥花木布景染<lb/>
　色三人如出一手<lb/>
馬俊字惟秀號訥軒山水倣唐宋人最古雅獨以鬼神<lb/>
　馳名<lb/>
李葵字誠伯見人繪畫輒能摹倣雖百物像貌無不曲<lb/>
　盡<lb/>
許昻字世顒梅花清楚不俗<lb/>
<pb n="KR3h0053_WYG_004-24b"/>
王挹真江右人山水宗二米筆法欠老故𫝊之者鮮<lb/>
陳勉字進之號秋林無錫人官工部員外工于畫亦能<lb/>
　詩文<lb/>
史大方工山水謝子象題其畫云朱檣畫舸擊神都翠<lb/>
　篠黄茅覆酒壚好似石頭城外景隔溪歌舞莫愁湖<lb/>
金元玉畫梅花有逃禪老人筆意甞自題絶句云一别<lb/>
　西湖未得歸孤山風月近何如春來賸有看花興又<lb/>
　向君家寫折枝<lb/>
<pb n="KR3h0053_WYG_004-25a"/>
金璿字元善號松居精于醫旁及繪事曾寫袁安卧雪<lb/>
　圖兄元玉題云一片堅真天地知甘貧豈但雪中饑<lb/>
　平生恥作干人態縱使天晴也不宜<lb/>
過庭章號徳秋無錫人畫松枿竹石可觀<lb/>
沈巽字士偁號巽翁吳興人山水宗吳廷輝稍變其法<lb/>
　尤工雜畫<lb/>
許通畫牛可亂戴嵩晚年自悔用心之誤恐墮畜類迺<lb/>
　専工佛像<lb/>
<pb n="KR3h0053_WYG_004-25b"/>
林廣廣陵人山水人物宗李在得瀟灑活動之趣<lb/>
楊塤字景和善以彩色漆作屏風器物極其精巧皆以<lb/>
　泥金書題于上由其能書畫也<lb/>
沈政字以政閩人官至順天府丞直仁智殿工花卉翎<lb/>
　毛<lb/>
徐柱字夢節東吳人善寫葡萄<lb/>
伍槩字廷節臨川人工書寄禄中書善花竹翎毛<lb/>
上官伯達福唐人善畫山水人物南京報恩寺畫廊是<lb/>
<pb n="KR3h0053_WYG_004-26a"/>
　其遺跡<lb/>
李福智釋道人物可繼上官伯達<lb/>
周仝工畫馬<lb/>
吳子璘松江人山水學盛子昭亦能作枯木竹石<lb/>
謝宇字伯寛號容菴湖廣衡陽人自㓜聰頴宣徳中欽<lb/>
　選司禮監與中貴同讀書以中書舍人直内閣累進<lb/>
　仕工部左侍郎掌通政司事山水花鳥皆入妙境仲<lb/>
　子中書舍人汝明字晦卿號東巖亦善山水<lb/>
<pb n="KR3h0053_WYG_004-26b"/>
盧瑛字克修熊之孫崑山人宣徳舉進士官刑部主事<lb/>
　善畫墨竹<lb/>
衛靖字以嘉崑山人官中書舍人善畫枯木竹石<lb/>
任道遜字克誠温州人年十二以神童薦宣廟面試其<lb/>
　書竒之歴仕四十年自中舍五轉至太常卿致仕為人<lb/>
　清心寡欲門無雜賔室無長物翛然如衲僧興至弄<lb/>
　筆翰作書畫以自適發為吟咏皆山林語故所畫亦<lb/>
　如其詩尤善墨梅自號坦然居士又號八一道人<lb/>
<pb n="KR3h0053_WYG_004-27a"/>
徐蘭字秀夫餘姚人善水墨葡萄風煙晴雨曲盡其妙<lb/>
　其枝蔓圓轉處蔵有天下少世間無六字行書髣髴<lb/>
　趙松雪<lb/>
盧景春字以和清修違俗居常熟城西繞屋種梅善寫<lb/>
　花竹翎毛梅入佳品號燕居<lb/>
錢復常熟五衢人清逸不羈亦能書畫師董源入能品<lb/>
瞿杲字炳暘常熟五衢人性坦率無畦畛嗜酒落魄自<lb/>
　號醉漁畫花鳥有名蘆鴈入髙品亦能詩里人錢祖<lb/>
<pb n="KR3h0053_WYG_004-27b"/>
　蕭完性趣亦類杲蘆鴈亦佳<lb/>
朱士謙常熟人工于寫人物設色精古可並古作<lb/>
蔣宥字朝恩常熟人儀觀清雅善畫人物巡撫都御史<lb/>
　朱瑄薦入京應制寫御容宥以草野辭宥之作畫家<lb/>
　推為髙品<lb/>
王鳳字舜儀師于蔣宥亦精人物兼工雜畫筆有逸思<lb/>
張宏儒常熟人畫學趙千里<lb/>
毛良字舜臣號兩山居士爵襲南寧伯北平人山水師<lb/>
<pb n="KR3h0053_WYG_004-28a"/>
　米元章雲霞出沒有天然之妙尤工詩著有無聲詩<lb/>
　曲盡畫法之妙<lb/>
劉志壽字伯齡密縣人自㓜聰頴過人戲作翎毛蝦蟹<lb/>
　之類落筆瀟灑活動可愛世業南京欽天監五官靈<lb/>
　臺郎亦能詩<lb/>
李㫤字光逺號柯耕衢之西安人工楷書授禮部司務<lb/>
　善寫松竹有過庭章張廷端之筆意<lb/>
張子俊號古澹浙江人由中書舍人至禮部員外郎山<lb/>
<pb n="KR3h0053_WYG_004-28b"/>
　水宗荊闗楊文貞公曾以詩求畫云不盡平生山水<lb/>
　興勞君健筆寫幽情<lb/>
沈士㢘官御史善畫墨梅<lb/>
吳珵字元玉號石居吳江人舉進士厯官工部郎中山<lb/>
　水法夏珪<lb/>
岳正字季方號蒙泉漷縣人正統戊辰㑹元仕至翰林<lb/>
　學士公字法精邃大書尤偉旁及雕繪鐫刻悉臻其<lb/>
　妙甞戲畫葡萄遂稱絶品<lb/>
<pb n="KR3h0053_WYG_004-29a"/>
黄諫陜之蘭縣人在翰林能各體書尤精繪事館中壁<lb/>
　舊寫白菜其上題者先後數百人一日圯衆共惋惜<lb/>
　諫一一書之并繪白菜如舊<lb/>
劉珏字廷美長洲人官僉憲詩句清圓武功伯吟友也<lb/>
　寫山水林谷泉深石亂木秀雲生緜密幽媚風流藹<lb/>
　然挂冠歸田髙曠靡及<lb/>
朱祺字孟祺常熟人行已方雅有髙韻畫山水能兼諸<lb/>
　家所長名藉甚號拙菴居士子佐字廷輔侃字廷直<lb/>
<pb n="KR3h0053_WYG_004-29b"/>
　並精于人物佐入京𨽻畫院侃山水師夏珪尤超逸<lb/>
　佐之子蒙亦以畫名<lb/>
陳復字啓陽號坦坦居士燕山人㓜同弟後從其伯父<lb/>
　游宦南京因與文人墨士交稔是以才思充溢尤長<lb/>
　于畫山水松竹皆有矩度精于寫照由儒士任鴻臚<lb/>
　序班用薦改國子典簿<lb/>
陳後字啓先號寓齋詩文書畫與兄復齊名尤精堪輿<lb/>
　之學薦任欽天監博士子漢繼其業<lb/>
<pb n="KR3h0053_WYG_004-30a"/>
林時詹興化人長于繪事山水尤精天順庚辰召詣闕<lb/>
　成化初賜冠帶直仁智殿<lb/>
許伯明與時詹同縣人同時被召善寫花鳥竹石之類<lb/>
　為文思院副使<lb/>
陳宣甞臨趙松雪五馬圖為武功伯徐有貞所稱賞<lb/>
王田字舜耕山東濟南人以縣佐請老歸田喜為樂府<lb/>
　詞膾炙人口逺近𫝊播山水學髙房山不失矩度<lb/>
袁璘字廷器<lb/>
<pb n="KR3h0053_WYG_004-30b"/>
張倫字秉彛<lb/>
　二人俱善人物鬼神<lb/>
劉俊字廷偉人物山水俱佳<lb/>
張寧字靖之號芳洲海鹽人景泰進士官汀州知府書<lb/>
　畫皆有名<lb/>
陳獻章字公甫號石齋廣東人中天順丁夘鄉試隠新<lb/>
　㑹之白沙村講性命之學徵授翰林檢討不就能詩<lb/>
　善墨梅索者多無潤筆石齋題其柱云烏音人多來<lb/>
<pb n="KR3h0053_WYG_004-31a"/>
　或詰其㫖乃曰不聞烏聲曰白畫白畫客為絶倒<lb/>
詹林寧字必泰浦城人工繪事天順間召入京師成化<lb/>
　授工部文思院副使直仁智殿<lb/>
姜立綱字廷憲號東谿永嘉人天順授中書舍人成化<lb/>
　累官至太僕少卿書法為中書科楷式畫得黄子久<lb/>
　家法<lb/>
黄璨字藴龢<lb/>
栁楷字文範號萬竹山人俱永嘉人與廷憲同直中秘<lb/>
<pb n="KR3h0053_WYG_004-31b"/>
　詩文書畫並皆佳<lb/>
楊榮字時秀餘姚人成化八年進士厯官都水郎中善<lb/>
　墨竹甞作竹于徐州公署壁上後其孫刑部侍郎大<lb/>
　章為勒石焉榮工詩舉人不第時嘗于舟中和唐音<lb/>
　一部今行于世<lb/>
史旦嵊人畫禽鳥甚精所為蘆花羣鴈率愛重之<lb/>
錢世莊嵊人工畫驢色態飛動如生<lb/>
桑榮常熟人清瘦玉立宅心坦易氣宇和粹攻詩畫詩<lb/>
<pb n="KR3h0053_WYG_004-32a"/>
　沖淡有逸思畫善墨竹<lb/>
李著字潜夫號墨湖金陵人畫山水人物花卉翎毛極<lb/>
　佳謝子象題其畫云銀河無路泛仙槎一舸空江此<lb/>
　是家殘月照人秋睡穏不知清夢在蘆花<lb/>
徐文珍豫章人張元弼題其筠窓圖云此君何可一日<lb/>
　無徐君為繪筠窓圖<lb/>
沈遇字公濟號臞樵吳縣人山水宗馬逺<lb/>
周昊字徳元號草庭崑山人墨梅宗王元章<lb/>
<pb n="KR3h0053_WYG_004-32b"/>
楊體秀江右人善畫蘭蕙竹石<lb/>
張翬字文翥太倉人山水宗夏珪筆力頗老未入化境<lb/>
　李空同歌云張翬有名成化間大塗小抹成山水樹<lb/>
　石燥硬筆意古往往人間落片紙<lb/>
陳暹字季昭號雲樵成化間吳縣人山水始學陳公輔<lb/>
　後變舊習自成一家若臨倣古人真贗難辨有里人<lb/>
　朝五臺山回述其景于暹命圖之暹難就槀夜夢人<lb/>
　引至一所曰此五臺也暹遥見文殊危拱殿宇山水<lb/>
<pb n="KR3h0053_WYG_004-33a"/>
　任其㸃綴既寤即日焚香下筆宛然絶妙子巖字景<lb/>
　髙號東山能繼父業<lb/>
邵南字岐民蘇州人山水宗馬逺<lb/>
鍾欽禮上虞人善畫山草蟲詩字亦佳所居門對南山<lb/>
　古松䕃翳日箕踞其下玩峯巒雲氣之變遇得意輒<lb/>
　起奮筆𢎞治間以繪事被徵李空同作歌以紀其畫<lb/>
　有鍾生始學戴文進後來頗自出機軸語<lb/>
林良字以善廣東人官錦衣衛指揮花果翎毛著色者<lb/>
<pb n="KR3h0053_WYG_004-33b"/>
　以極精工未免板刻水墨隨意數筆如作草書能脫<lb/>
　俗氣李空同詩云百餘年來畫禽鳥後有吕紀前邉<lb/>
　昭二子工似不工意吮筆決眥分毫毛林良寫鳥祗<lb/>
　用墨開縑半掃風雲黑水禽陸禽各臻妙挂出滿堂<lb/>
　動色子郊字子逺世其業<lb/>
吕紀字廷振號樂愚斳人風神秀雅精于繪事時綴小<lb/>
　詩其上初學邊景昭花鳥袁忠徹見之謂出景昭上<lb/>
　館于家使臨唐宋名畫遂入妙品獨步當時嘗畫雌<lb/>
<pb n="KR3h0053_WYG_004-34a"/>
　雞壁間而生雄谷谷繞其側弗去殆古㸃睛敲板之<lb/>
　流孝廟時召至京官錦衣衛指揮紀為人謹禮法敦<lb/>
　信義縉紳多重之其在畫院凡應詔承制多立意進<lb/>
　規孝皇稱之曰工執藝事以諫吕紀有焉比病存問<lb/>
　絡繹自言曰渥恩難勝吾其死矣果卒<lb/>
王養蒙斳人畫葡萄障乗醉著新草履漬墨亂步絹上<lb/>
　就以為葉布藤綴實天趣自然<lb/>
張徳輝字秋蟾號雲巢老人世居慈谿大寳山麓少學<lb/>
<pb n="KR3h0053_WYG_004-34b"/>
　畫龍自得其趣毎遇天隂將雨登舍後絶頂盤薄以<lb/>
　雲氣騰涌黙與神㑹晚年烘染有法而飛雲驚電變<lb/>
　化萬狀或累日不下一筆或一日連寫數幅極于神<lb/>
　妙可追踪陳所翁今神祠梵宇古壁尚存其跡<lb/>
范摹字行式嘉興人渉獵經史善詩歌多藝能凡金石<lb/>
　欵識篆刻書畫之類皆能著其時代辯其真贗畫山<lb/>
　水人物筆力瀟灑意趣幽逺<lb/>
胡仲厚<lb/>
<pb n="KR3h0053_WYG_004-35a"/>
吳景行<lb/>
史均民<lb/>
傅子英俱斳人仲厚景行青緑山水師董源而雲氣悠<lb/>
　揚可愛然自秘惜人罕得之均民之水仙子英之模<lb/>
　寫人物各有生意四人出處不同皆一時之傑<lb/>
王諤字廷直奉化人甞師里人蕭鳳盡其術乃肆力于<lb/>
　唐宋名家凡竒山怪石古木驚湍之類盡摹其妙孝<lb/>
　廟朝大承寵幸時上好馬逺畫亟稱曰王諤今之馬<lb/>
<pb n="KR3h0053_WYG_004-35b"/>
　逺也武宗朝𫝊奉錦衣千户欽賜圖書花帶白金文<lb/>
　鏹後以疾乞歸終于家其同邑盧鎮甞師諤亦稱絶<lb/>
　藝<lb/>
蕭鵬字漢逺上虞人善畫浪游兩京名重公卿間性耿<lb/>
　介時有巨璫薦授一官即僵卧不肯起其畫亦不易<lb/>
　得興至乃寫<lb/>
袁子初字叔言上虞人流寓江右寫梅得王元章法<lb/>
史琳字元瑞餘姚人仕至右都御史善墨竹居官甚㢘<lb/>
<pb n="KR3h0053_WYG_004-36a"/>
　故居止搆一㕔又湫隘甚<lb/>
裴奭字師召以能詩名兼工繪事寫竹尤佳程篁墩學<lb/>
　士有贈寫竹裴生詩<lb/>
米應祥字岐鳳號玉華外史松江人鄉貢進士其志髙<lb/>
　尚早與東海南山並為時重寫竹尤竒<lb/>
俞泰字國昌號正齋無錫人𢎞治時仕户科都給事中<lb/>
　山水絕類黄子乆王叔明為人温雅詩文書畫皆似<lb/>
　之<lb/>
<pb n="KR3h0053_WYG_004-36b"/>
楊節字居儉餘姚人𢎞治末以懐才抱徳舉已乃以善<lb/>
　書直内殿為序班書效顔魯公更加瘦勁畫菊有草<lb/>
　書法亦能文章<lb/>
孫堪紹興人有孝行事見府志善畫菊初受法于舅氏<lb/>
　楊節晚年乃時出新意性本愛菊所居輒種菊日夕<lb/>
　玩之故畫毎得其神其畫格亦與衆别黄紫參差間<lb/>
　出儼如庭植王維楨有孫伯子畫菊歌書學顔魯公<lb/>
　行草咄咄逼坐位帖<lb/>
<pb n="KR3h0053_WYG_004-37a"/>
俞漢逺名尚禋上虞人精于翰墨且善丹青戲作枯木<lb/>
　春草自有一種天趣絶無畫家谿徑官至江西叅議<lb/>
盛安字行之號雪蓬居聚寳門善畫梅花筆力蒼古萱<lb/>
　葵竹菊形類草書詹景鳳云畫梅豪縱而爽趣勝陳<lb/>
　憲章王謙<lb/>
陳大章字明之號月隴鳳陽旴𣅿人由進士官至太僕<lb/>
　少卿善畫菊有詩名亦工行草<lb/>
馬時𤾉名暄以字行㓜頴悟博通經史兼善丹青孝廟<lb/>
<pb n="KR3h0053_WYG_004-37b"/>
　初徵入華盖殿供御授錦衣衛鎮撫<lb/>
林景時閩長樂人善山水嘗召入京師士大夫多重之<lb/>
鄭麟福清人以畫名于時子環世其學而醫術尤精<lb/>
許宏字宗道閩建安人㓜讀書學軒岐之術又能詩文<lb/>
　寫山水<lb/>
沈襄㑹稽人官太守善墨梅榦隨筆生枯潤咸有天趣<lb/>
　襄少卿鍊長子<lb/>
劉鵬官侍郎上虞人精于染翰嘗作雲山圖人競珍之<lb/>
<pb n="KR3h0053_WYG_004-38a"/>
顧琳號雲屋上虞人仕為知州讀書政治之暇嘗游戲<lb/>
　于繪事為世所重<lb/>
沈鳴逺<lb/>
盧東牧俱錢塘人逺工釋道神像名品入妙流輩罕及<lb/>
　牧畫雲山雪景清潤不俗<lb/>
周頌字宗盛斳人少游庠序仕為廣東幕僚寫蘭竹春<lb/>
　草盎然生意<lb/>
沈奎字士容杭人花果翎毛學王若水傅色鮮麗可愛<lb/>
<pb n="KR3h0053_WYG_004-38b"/>
詹仲和號鐵冠道人杭人學趙子昻吳仲圭寫墨竹亦<lb/>
　善白描<lb/>
俞恩字天錫錢塘人號江村居士善畫人物花鳥性質<lb/>
　直疎散不喜治生描染移時輒復中止故其畫雖佳<lb/>
　而所𫝊不多子舜臣字治甫喜觀長流疊嶂號海峰<lb/>
　子工山水人物翎毛花草尤精<lb/>
邵節餘姚人善畫翎毛嘗從叔有良官于潮受業林良<lb/>
　盡得其術<lb/>
<pb n="KR3h0053_WYG_004-39a"/>
吳偉字士英更字次翁一字魯夫江夏人祖為知州父<lb/>
　剛翁中鄉舉或以偉為農家子非也剛翁妙書畫墨<lb/>
　跡多蔵兩京舊家翁性豪華用燒丹破其家偉數嵗<lb/>
　而孤至十七游南京以童子負性氣徑謁成國朱公<lb/>
　公竒之曰此非仙人歟因其年少遂呼小仙所作山<lb/>
　水人物妙入神品白描尤佳平江伯具禮聘之渡江<lb/>
　聞譽日起憲宗召至闕下授錦衣鎮撫待詔仁智殿<lb/>
　偉有時大醉被召蓬頭垢面曳破皂履踉蹌行中官<lb/>
<pb n="KR3h0053_WYG_004-39b"/>
　扶掖以見上大笑命作松風圖偉詭翻墨汁信手塗<lb/>
　抹而風雲慘慘生屏幛間左右動色上嘆曰真仙人<lb/>
　筆也孝廟授錦衣百户賜畫狀元印章久之偉稱疾<lb/>
　退居秦淮及武宗即位遣使召之未就道而中酒死<lb/>
　時年五十居秦淮日與諸王孫游杏花村酒後從老<lb/>
　嫗索茶飲之明日復游老嫗已下世矣小仙目想心<lb/>
　存援筆寫其像嫗子得之大哭又飲友人家戲將蓮<lb/>
　房濡墨印紙上數處運思少頃縱筆揮灑作捕蟹圖<lb/>
<pb n="KR3h0053_WYG_004-40a"/>
　最神妙小仙不以詩名其題畫有云白髮一老子騎<lb/>
　驢去飲水岸上蹄踏蹄水中嘴對嘴亦有超悟皇明<lb/>
　世說載小仙常領其徒至功臣内相家作畫徒或為<lb/>
　勢所動小仙叱之曰爾方寸如此豈復有畫耶<lb/>
宋登春字應元趙郡新河人壯嵗顱髮即衰白因自號<lb/>
　海翁晚居江陵之天鵝池更號鵝池生讀書慕俠能<lb/>
　詩又通繪事師江夏吳生然沈酣落魄無以家為人<lb/>
　盡目為狂生客游二京渉吳㑹徐青出居庸循太行<lb/>
<pb n="KR3h0053_WYG_004-40b"/>
　而西窮闗陜西川諸勝所至跨一欵段聳肩覓詩資<lb/>
　斧罄則繪一小圖購粟市中粟不罄不更繪至有負<lb/>
　粟候旅舍者生知之徑避去後過京山跨驢蹶于唐<lb/>
　氏之淖出其囊書曝日中唐氏大異之留與居為刻<lb/>
　其詩且贈以二童子生命之曰丹砂白石遇江山勝<lb/>
　處命二童伸紙和墨揮灑自快不以與人故𫝊世絶<lb/>
　少<lb/>
劉昌叔福安人善繪畫其寫貌尤神嘗獨行野中羣惡<lb/>
<pb n="KR3h0053_WYG_004-41a"/>
　少出剽其資昌叔貌惡少訴里正按圖而蹤跡之無<lb/>
　不得者<lb/>
歐陽觀逺得劉昌叔筆法亦名世<lb/>
劉晉為錦衣衛指揮善畫魚子節世其業<lb/>
蕭公伯泰和人善寫照其染色處可占人榮枯不但肖<lb/>
　之而已時有畫師寓邑之普覺寺公伯往事之盡得<lb/>
　其法一日汲水故遲至師責之公伯曰適見二鬼鬬<lb/>
　因忘歸遂以水畫地作狀師大驚服遂有名<lb/>
<pb n="KR3h0053_WYG_004-41b"/>
都維明吳人博學多藝務為韜晦以名者造物所忌偶<lb/>
　乗興畫一梅悔曰有一能當蔽一能何自表暴耶維<lb/>
　明南濠先生都穆之父也<lb/>
朱端字克正海鹽衛後所人山水人物學盛子昭評者<lb/>
　以為可倣輞川墨竹師夏㫤亦善花卉翎毛正徳間<lb/>
　以畫士直仁智殿授指揮俸欽賜一樵圖書<lb/>
薛仁字子良號半仙山水人物花草宗吳小仙之筆半<lb/>
　仙之號謙詞半小仙云耳<lb/>
<pb n="KR3h0053_WYG_004-42a"/>
陸堇始姓杜字懼男有檉居古狂青霞亭之號鎮江丹<lb/>
　徒人有籍于京師勤學經史稗官小說㒺不渉獵舉<lb/>
　進士不第絶意進取為文竒古通六書善繪事山水<lb/>
　人物草木鳥獸無不臻妙由其胸中髙古自然神采<lb/>
　活動宜乎宗之者衆<lb/>
郭詡字仁𢎞號清狂道人江西泰和人少為博士弟子<lb/>
　已棄去而極其能于畫于是南窺九疑踐衡岳轉溯<lb/>
　建康東入吳越折北經汶泗弔古齊魯之墟極抵帝<lb/>
<pb n="KR3h0053_WYG_004-42b"/>
　里過代汴以歸曰畫在是矣何譜也其後肆意手摹<lb/>
　即成山水畫已題詩其上間作辟榖抱膝等圖題云<lb/>
　仰看青天小於席茫茫萬古如一日世間無處可逃<lb/>
　名走入龍宫學吹笛又云流落人間四十年并無人<lb/>
　識是神仙天涯地角無多地只借洪厓一夜眠豪吟<lb/>
　圖云此老吟豪氣亦豪雙横碧眼與天髙批風弄月<lb/>
　三千首却笑漁翁讀楚騷以自寓其逍遥豪邁之意<lb/>
　是時有江夏吳偉北海杜堇姑蘇沈周詡與之齊名<lb/>
<pb n="KR3h0053_WYG_004-43a"/>
　有以百金求其畫者詡或□其人則不肯一顧狂趯<lb/>
　呌奡而去中常侍蕭敬啗以錦衣世官詡言平生不<lb/>
　任羈束卒謝却李空同稱其居業潔良不媿逸民信<lb/>
　矣姪巖亦能其業<lb/>
徐霖字子仁號髯仙金陵人雖不以丹青名所畫松竹<lb/>
　花草蕉石皆精雅可愛文徵仲贈以詩云樂府新𫝊<lb/>
　桃葉渡彩毫遍寫薛濤牋正徳時聲馳海内<lb/>
史癡名忠字端木一字廷直復姓為徐金陵人生十有<lb/>
<pb n="KR3h0053_WYG_004-43b"/>
　七嵗方能言外木中慧人皆以癡呼之性卓犖不羈<lb/>
　好披白布袍戴方斗笠揷花坐牛背鼓掌謳吟往來<lb/>
　市井旁若無人能詩尤長于樂府新聲畫山水人物<lb/>
　花木竹石有雲行水涌之趣不可以筆墨求之自題<lb/>
　其畫云名畫法書無識者良金美玉恍精神世間縱<lb/>
　有空青賣百斛難醫眼内塵嘗買舟訪沈啓南于吳<lb/>
　中值沈他出見堂中□有素絹濡墨揺筆成山水一<lb/>
　幅不題姓名而去啓南歸而見之曰吾閱人多矣吳<lb/>
<pb n="KR3h0053_WYG_004-44a"/>
　中無此人非金陵史癡不能也遣人四覓邀回相與<lb/>
　一笑留啓南話堂中三<hi>月</hi>乃返後啓南來京多館卧<lb/>
　癡樓中樓在冶城去卞忠烈廟百餘步癡甞自題云<lb/>
　余年六十矣髮白精神尚健快閒處終日髙卧癡樓<lb/>
　蒸香煮茗四望皆逺山拱翠飛鳥時鳴不留繁雜之<lb/>
　冗静觀自得車塵馬足了無所繫于心貧處如常足<lb/>
　以樂矣吳小仙畫癡翁一小像啓南贊云眼角低垂<lb/>
　鼻孔仰露傍若無人髙歌濶歩玩世滑稽風顛月癡<lb/>
<pb n="KR3h0053_WYG_004-44b"/>
　灑墨淋漓水走山飛狂耶怪耶衆問翁而不答但瞪<lb/>
　目髙視于天上也翁八十尚健預出一生殯雜親友<lb/>
　中送出聚寳門外又知死期無疾而終<lb/>
杜瓊字用嘉號東原晚號鹿冠老人吳人詞翰人品並<lb/>
　重一時郡守況伯律兩薦之皆固辭不赴家有小圃<lb/>
　上築瞻緑亭以筆耕自給浩然内足不求其餘畫層<lb/>
　巒疊嶂得董源家法沈啓南父恒吉先生師之<lb/>
沈周字啓南號石田長洲相城里人博學能詩文性至<lb/>
<pb n="KR3h0053_WYG_004-45a"/>
　孝立品髙潔人稱為沈孝㢘云父恒字恒吉伯父貞<lb/>
　字貞吉二處士並善丹青至先生山水人物花鳥悉<lb/>
　入神品遂為當代第一其畫自唐宋名流及勝國諸<lb/>
　賢上下千載縱横百輩先生兼綜條貫莫不攬其精<lb/>
　微而究歸于黄大癡髙房山毎營一障則長林巨壑<lb/>
　小市塞墟風趣冷然使覽者若烟雲生于屋中山川<lb/>
　集于几上下視衆作直培塿耳先生雖介特不汙而<lb/>
　與物和易公卿大夫下逮緇流卒𨽻酬給無間越僧<lb/>
<pb n="KR3h0053_WYG_004-45b"/>
　某索畫于先生寄一絶句云寄將一幅剡溪藤江面<lb/>
　青山畫幾層筆到斷崖泉落處石邊添箇看雲僧先<lb/>
　生欣然畫其詩意答之<lb/>
吳麟字瑞卿常熟人性温謹善清言從隠士沈周游識<lb/>
　度開朗宋元名家舊蹟多所窺倣臨筆尤精<lb/>
唐寅其生也以成化庚寅嵗故名寅初字伯虎更字子<lb/>
　畏中南京解元後以詿誤被黜放浪不羈歸心佛氏<lb/>
　取四句偈㫖號六如居士又圖其石曰江南第一風<lb/>
<pb n="KR3h0053_WYG_004-46a"/>
　流才子祝允明志云寅于文字詩歌不甚措意謂後<lb/>
　世知不在是竒趣時發或寄于畫下筆輒追唐宋名<lb/>
　匠故其畫法沈鬱風骨竒峭刋落庸瑣務求濃厚連<lb/>
　江疊巘纚纚不窮評者謂逺攻李唐足任偏師近交<lb/>
　沈周可當半席晚年賦詩云不煉金丹不坐禪不為<lb/>
　商賈不耕田起來就寫青山買不使人間造業錢其<lb/>
　標寄如此真跡𫝊在江右者有買臣負薪圖及棧道<lb/>
　桃源擊磬等圖<lb/>
<pb n="KR3h0053_WYG_004-46b"/>
張靈字夢晉吳縣人讀書好交游為俠醉則使酒作狂<lb/>
　曰日休小䜿子耳尚稱醉士我獨不能醉耶與吳趨<lb/>
　唐寅豪縱作達至死風流不墜臨終詩云一枚蟬蛻<lb/>
　榻當中命也難辭付太空垂死尚思𤣥墓麓滿山寒<lb/>
　雪一株松能為人物畫人以其名士皆推之<lb/>
文璧字徵明後以字行更字徵仲號衡山長洲人性方<lb/>
　古威儀舉舉于古今典故無不淹通誠大雅君子由<lb/>
　諸生薦為翰林待詔王長公謂其畫兼趙吳興倪元<lb/>
<pb n="KR3h0053_WYG_004-47a"/>
　鎮黄子乆之長王伯榖謂師吳仲圭小圖大軸莫非<lb/>
　竒致海宇欽慕縑素山積寸圖纔出千臨百摹家蔵<lb/>
　市售真贗縱横然慧眼印可譬之魚目夜光不别自<lb/>
　異也年至九十神明不凋篝燈可夜作得者益深保<lb/>
　愛奉如圭璋子彭字壽承號三橋為國子博士次子<lb/>
　嘉字休承號文水為吉水訓導彭畫蒼鬱嘉畫疎秀<lb/>
　彭似梅花道人嘉似雲林髙士孫從簡用枯筆皴斮<lb/>
　作方方壺筆法脫盡時人蹊徑從昌落筆娟秀志存<lb/>
<pb n="KR3h0053_WYG_004-47b"/>
　法祖流風餘韻往往似之<lb/>
文伯仁號五峰衡山先生猶子也㓜與衡山訟而速于<lb/>
　獄病且亟夜夢金甲神呼之云汝勿憂汝前身蔣子<lb/>
　誠門人凡畫觀音大士像必致齋數日積此䖍誠今<lb/>
　生當以畫名世病頓愈而事亦解作山水筆力清勁<lb/>
　巖巒鬱茂擅名不在衡山之下<lb/>
朱朗字子朗為衡山髙足徵仲應酬之作多出子朗手<lb/>
　金陵一人客寓蘇州遣童子將幣于子朗求徵仲贋<lb/>
<pb n="KR3h0053_WYG_004-48a"/>
　本童子誤送徵仲宅致主人意徵仲笑而受之曰我<lb/>
　畫真徵仲聊當假子朗可乎一時𫝊以為笑子朗多<lb/>
　作青緑山水峰岫皴法不清樹無揺動之勢板刻之<lb/>
　病恐不免耳<lb/>
陳淳字道復後以字為名而改字復甫號白陽山人天<lb/>
　才秀發下筆超異山水師古人而蕭散之趣宛然在<lb/>
　目尤妙寫生一花半葉淡墨欹豪而踈斜歴亂偏其<lb/>
　反而咄咄逼真子括飲酒縱誕有竹林之習畫雖放<lb/>
<pb n="KR3h0053_WYG_004-48b"/>
　浪終非俗流<lb/>
顧祖辰字子武吳之臨頓里人世有潜徳子武老屋三<lb/>
　間破榻竹几浄無纖塵庭前古松一株苔痕滿階景<lb/>
　色幽茂雖居闤闠荆扉畫掩品香煑茗間作小詩及<lb/>
　畫畫不必甚工自然蕭逺文壽承先生引為密友<lb/>
王子新畫法趙松雪得其神駿<lb/>
朱慶聚金陵宗室字仲賢號似碧山水與枯木竹石清<lb/>
　雅可觀<lb/>
<pb n="KR3h0053_WYG_004-49a"/>
陸師道字子傳號元洲長洲人仕至尚寳司少卿歸田<lb/>
　後别號五湖道人小楷精絶似顔魯公仙壇記晚嵗<lb/>
　尤工𨽻書畫法獨喜倪元鎮而𫝊染精麗者遂不減<lb/>
　趙吳興吳中故重文先生徵仲謂得四絶先生自棄<lb/>
　官後往執弟子禮甚恭故他文萟多類徵仲而名徳<lb/>
　亦相亞云<lb/>
何良俊字元朗華亭人以所居自稱柘湖居士為翰林<lb/>
　院孔目精于鑒賞有書畫銘心録一卷<lb/>
<pb n="KR3h0053_WYG_004-49b"/>
項元汴字子京秀水人纖嗇筋力起家埒素封而能博<lb/>
　物好古家蔵丹青彛鼎之屬毎欣賞意得輒臨摹題<lb/>
　詠其間繪事得王摩詰三昧徜徉翰墨自命墨林山<lb/>
　人<lb/>
嚴賔字子寅號鶴丘家蔵名畫甚多尤精賞鑒與文待<lb/>
　詔友善畫小景酷似之<lb/>
陳鶴字鳴野號海樵山隂人嘉靖時襲百户後棄去為<lb/>
　山人神宇竒秀學兼三教精古詩文又善水墨花草<lb/>
<pb n="KR3h0053_WYG_004-50a"/>
　獨出己意最為超絶山人交游徧天下而好引拔窮<lb/>
　士士或往四方必借山人片墨以動豪貴毎值山人<lb/>
　飲載筆素以進山人振髯握管須臾累幅各愜所乞<lb/>
　而後止<lb/>
錢榖字叔寳吳人少孤能自勵讀書手録古文金石書<lb/>
　幾數千卷所自著作亦數百卷家故貧以好客益貧<lb/>
　文徵仲題其室曰懸罄因自號曰罄室性勁直不屈<lb/>
　于貴游以是竟貧且老然開卷一室琳瑯照座下及<lb/>
<pb n="KR3h0053_WYG_004-50b"/>
　几榻之微亦必摹勒宋元名人手蹟摩娑把玩以自<lb/>
　愉快作山水筆法清老超入逸品蘭竹亦妙子允治<lb/>
　字功甫繼其博學之風次子序字次甫畫山水<lb/>
陸治字叔平號包山為吳諸生而饒風雅築室支硎山<lb/>
　下雲霞四封流泉迴繞手藝名花幾數百種嵗時佳<lb/>
　客過從即迎至花所割蜜脾劖竹萌而進之苟非其<lb/>
　人强造者即一石支門剥啄如弗聞矣山水下筆輕<lb/>
　清皴法都秀毎見所作多是秋晴景氣尤工寫生得<lb/>
<pb n="KR3h0053_WYG_004-51a"/>
　徐黄遺意曾為王長公臨王安道華山圖四十幅皴<lb/>
　法不盡到如立粉米者後有于鱗詩及記皆俞仲蔚<lb/>
　書<lb/>
蔣嵩號三松金陵人山水人物派從吳小仙而出多以<lb/>
　枯筆為之最入時人之眼子乾字子健山水勝過于<lb/>
　父隠居蘇之虹橋破屋半間一介不苟八十年如一<lb/>
　日也桃源江進之為宰表其廬為東海㝠鴻殆庶幾<lb/>
　焉<lb/>
<pb n="KR3h0053_WYG_004-51b"/>
徐渭字文長養白鷴以自怡號白鷴山人山隂諸生薛<lb/>
　方山試之謂其文句句鬼語不第胡少保宗憲招致<lb/>
　幕府主文章生豪縱自如少保益重之後少保功而<lb/>
　讒死寃憤不已狂中畫雪壓梅竹題云雲間老檜與<lb/>
　天齊滕六寒威一手提折竹折梅因底事不留一葉<lb/>
　與山谿又作葡萄題云筆底明珠無賣處閒抛閒擲<lb/>
　野藤間則自慨其淪落不偶者在幕府所得資盡委<lb/>
　聲酒服飾間及老貧甚鬻手自給人操金請者遇窮<lb/>
<pb n="KR3h0053_WYG_004-52a"/>
　時乃一為之晚絶榖食十餘嵗謂于導引有得陶石<lb/>
　簣言渭貌脩偉肥白音朗然如唳鶴常中夜呼嘯有<lb/>
　羣鶴應焉<lb/>
姚元白號秋澗靈谷寺經回禄尚有吳偉畫壁三堵嚴<lb/>
　介溪題詩回廊古壁留名畫墜葉冷風助梵情盖指<lb/>
　吳畫不存元白最好事曾臨三幅以繼之晩年工畫<lb/>
　梅花<lb/>
鄒鵬字逺之號筠石金陵人家貧畫山水以養母一日<lb/>
<pb n="KR3h0053_WYG_004-52b"/>
　兩青衣到門自陳主人商蕪湖請畫屏幛先奉金為<lb/>
　母壽鵬欣然往已過蕪湖鵬訝之青衣云非蕪湖乃<lb/>
　鄱湖也及至主人禮意甚殷令于别室中作畫數日<lb/>
　偶窺主人所為乃是緑林之長因速卒業而以老母<lb/>
　倚門懇歸二青衣更送至上新河歸家對母痛哭後<lb/>
　只閉門有求畫者必熟其聲音方出見<lb/>
汪肇號海雲休寧人山水人物出入于戴文進吳次翁<lb/>
　但多草率之筆曾來南京誤附賊舟賊欲刼一太守<lb/>
<pb n="KR3h0053_WYG_004-53a"/>
　約汪備數汪不逆其意人各畫一扇贈之及飲酒用<lb/>
　鼻吸飲賊首歡甚不覺沈醉遂不舉事次日乃得脫<lb/>
　去常自負作畫不用朽飲酒不用口云<lb/>
劉廷敕江右人善白描佛像人物遊南陽與吾宗孔炎<lb/>
　子厚善<lb/>
沈仕字懋學號青門仁和人刑部侍郎銳之子少不治<lb/>
　家人生産亦不習經生家言雅好詩翰多蓄古法書<lb/>
　名畫朝夕展玩乆之有得乃援筆揮灑花卉山水風<lb/>
<pb n="KR3h0053_WYG_004-53b"/>
　神氣韻殊勝專門嘉靖中客遊京師歴邊徼有購詩<lb/>
　畫者饋遺累千金仕得之一揮而盡妻子在家不免<lb/>
　飢寒曠然不以為意年七十始返故廬雖家事落莫<lb/>
　豪興不減然習侈靡弗字若子人頗以是少之<lb/>
朱南雍山隂人官太僕山水木石法出沈周亦或效倪<lb/>
　瓉見其效倪巨幅甚清勁絶俗<lb/>
黄尚質餘姚人以鄉薦仕景州守善畫山水人物古色<lb/>
　黯然<lb/>
<pb n="KR3h0053_WYG_004-54a"/>
毛世濟餘姚人善畫菊尤工傳色英蕊幹葉各臻其妙<lb/>
　望之宛如庭植同邑黄九霄畫菊亦稱妙品<lb/>
史政揚州人<lb/>
姚宗淮陽人二人俱善寫照<lb/>
謝時臣號樗仙蘇州人山水樹石宗梅道人蒼古有氣<lb/>
　槩亦能詩<lb/>
王榖祥字禄之號酉室長洲人官吏部員外郎寫沒骨<lb/>
　花卉韻態髙雅<lb/>
<pb n="KR3h0053_WYG_004-54b"/>
雷鯉字惟化號半窓建寧府庠生畫山水人物恬退不<lb/>
　求仕進詩酒自娛人有米顛風味而畫則大殊<lb/>
蔣貴號青山儀真人宗吳小仙人物逼真山水近似<lb/>
朱銓字文衡號樗仙長沙人工山水人物鉤勒竹及菊<lb/>
　兔亦能詩<lb/>
朱鑑字文藻號墨壺樗仙之弟也亦有畫名<lb/>
姜隠字周佐山東黄縣人善人物仕女花果細潤工緻<lb/>
　得古人之妙<lb/>
<pb n="KR3h0053_WYG_004-55a"/>
杜君澤號小癡姑蘇人善楷書亦能丹青嗜酒流寓髙<lb/>
　郵落魄不羈遂以酒卒<lb/>
馬稷字舜舉號醉狂江東人善山水人物花鳥竹石<lb/>
王乾字一清初號蔵春更號天峯臨海人能以輕墨淺<lb/>
　彩作禽蟲花卉間出山石林藪莽蒼幽岑往往極妙<lb/>
　尤妙寒塘野水拍泳朝暮之態<lb/>
髙松字守之號南崕子又號我山文安人甘守家貧有<lb/>
　官不仕愛攻詩畫馳譽多能書兼真草篆𨽻大字寫<lb/>
<pb n="KR3h0053_WYG_004-55b"/>
　灰堆山小景并梅菊蘭松墨竹鉤勒竹甚佳<lb/>
周臣字舜卿號東村吳縣人山水人物俱清致評者謂<lb/>
　峽氣嵐厚古面竒籹有蒼蒼之色亦能詩<lb/>
張路字玉馳號平山大梁人大學生人物似吳小仙而<lb/>
　有韻亦有戴文進風致一時縉紳咸加推重得其真<lb/>
　蹟如拱璧焉用墨雖佳未脫院體世𫝊有地師入大<lb/>
　梁望見其塔曰按方位當出狀元已而曰其頂不正<lb/>
　非文筆乃畫筆也出一畫史耳時謂路應之<lb/>
<pb n="KR3h0053_WYG_004-56a"/>
王問字子裕號仲山無錫人官户部車駕司郎中善畫<lb/>
　山水人物花卉不用掤架毎登眺乗興運筆如飛最<lb/>
　得山水間趣但筆墨稍落南路雖為吳人不入吳派<lb/>
魯宗觀熰字中立爵鎮國中尉被服儒素雅好著述甞<lb/>
　繪太平圖一卷上獻世廟嘉奬之又著有畫法權輿<lb/>
　𫝊世弟觀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>亦以詩畫著名<lb/>
聞人益字仲璣餘姚人御史銓之子也山水筆法瀟灑<lb/>
　無俗氣尤精扇頭小景其人亦拓落可喜<lb/>
<pb n="KR3h0053_WYG_004-56b"/>
仇英字實甫號十洲太倉人山水人物師周臣工臨摹<lb/>
　落筆亂真至于髮翠豪金絲丹縷素精麗艶逸無慚<lb/>
　古人曾寫四大幅在弇州家一西園雅集一清夜游<lb/>
　西園一獨樂園一金谷園而獨樂園圖則恢張龍眠<lb/>
　之稾皆一丈有餘人物位置皆古偉余家蔵有種玉<lb/>
　長卷筆法精研但以絹素損壊棄去<lb/>
卓小仙蜀人善畫好吟咏舉止異常嘉靖間寓番易時<lb/>
　飲連盞吞復吐出或納片石于口須臾成銀以給貧<lb/>
<pb n="KR3h0053_WYG_004-57a"/>
　人郡守王公傲待之小仙微笑屛左右附耳語王即<lb/>
　自失遜謝永豐王召見小仙書其屛曰披衣兼跣足<lb/>
　開口笑王侯千年渾是醉一世不梳頭一日别衆去<lb/>
　竟不所之<lb/>
韓方字中直號鶴仙歸徳衛指揮善寫墨竹草蟲<lb/>
蘇祥號小泉揚州人善人物山水<lb/>
劉傳字良習號月川含山人國子生工雲山出入髙房<lb/>
　山何澄之間筆勢遒勁意慮深逺時出己意詩文書<lb/>
<pb n="KR3h0053_WYG_004-57b"/>
　法不為近習<lb/>
張秋江浙人寫芙蓉花卉<lb/>
葉澄字原静其先吳人作畫宗戴文進頗有佳處<lb/>
王彦字存拙沔陽人善寫梅花<lb/>
衍聖公孔福禧工山水<lb/>
羅素號墨狂進賢人嘉靖中以畫遊吾宗好事家時江<lb/>
　右畫者止能水墨綽絳至于丹彩未有嫡𫝊乃資之<lb/>
　㳺吳下數年歸而作吕廷振花鳥設色寫生俱能逼<lb/>
<pb n="KR3h0053_WYG_004-58a"/>
　真山林樹石筆障亦大然閎堂邃宇中物非文房清<lb/>
　玩倣吳偉人物亦能亂真余脩畫史將竟適遺此人<lb/>
　忽夜見夢持山水一幅令余觀道其姓名而去驚寤<lb/>
　亟筆之乃知凝神于一技者其神亦不死云<lb/>
蔡世新號少壑䖍南人王文成鎮䖍日以寫貌進者閱<lb/>
　數十人咸不稱意盖文成骨法稜峭畫者皆正而寫<lb/>
　之顴鼻之間最難肖似世新幼年隨其師進乃從傍<lb/>
　作一側相立得其真文成大喜延之幕府名以是起<lb/>
<pb n="KR3h0053_WYG_004-58b"/>
　乆之吾宗人聘至南昌寫面俱請世新而衣摺丹彩<lb/>
　則用羅素故各極精妙至今展之猶如生對世新亦<lb/>
　善鉤勒竹大幅則佳亦畫美人<lb/>
陳大聲號秋碧山水倣沈啓南送史廷臣小幅自題云<lb/>
　情深此際難為别相送元方又季方萬里楚江孤棹<lb/>
　迥穏吟秋色到維揚<lb/>
景卿字夢弼善小景花草甞寫杏花自題詩云晴團紅<lb/>
　粉䕶春烟仿彿江村二月天記得踏青回首處一枝<lb/>
<pb n="KR3h0053_WYG_004-59a"/>
　斜拂酒樓前<lb/>
林旭字景初少聰敏善畫山水立品甚髙尤精寫照年<lb/>
　未三十而卒<lb/>
陳子野金陵人畫墨竹花卉絕無俗氣文待詔賞鑒其<lb/>
　竹枝謂清氣逼人<lb/>
陳沂字魯南號石亭年方七嵗便搦筆模倣古人之畫<lb/>
　後入翰林與文待詔議論其畫更進凡宦遊所歴覽<lb/>
　名山大川便圖成卷最得馬河中夏禹玉之妙<lb/>
<pb n="KR3h0053_WYG_004-59b"/>
黄昌言嘉靖時人官吏部有山水大幅𫝊世不在衡山<lb/>
　之下<lb/>
王孟仁字元甫山水清潤有法文徵仲極喜之謝應午<lb/>
　題其畫云吾愛王摩詰從來老畫師鉛華渾欲洗墨<lb/>
　韻自生姿踈樹秋雲合孤舟晚鏡移烟江曾獨泛相<lb/>
　對正堪疑<lb/>
譚翀字子羽號平橋一號曲江道人嘉靖時人山水寫<lb/>
　吳仲圭亦善花卉<lb/>
<pb n="KR3h0053_WYG_004-60a"/>
胡懋禮山水脫去塵俗但所畫者不多耳<lb/>
謝賔舉字子隠山水人物歩驟于戴静庵可謂具體而<lb/>
　微畫畢其兄子象即題詩于上其畧云圖成便索老<lb/>
　醜作毎幅空處題一篇我詩借君畫増價君畫資我<lb/>
　詩并𫝊兄弟依附有如此人誇玉樹芝蘭全<lb/>
顧源字清甫號丹泉為陪京鉅族究心禪理與髙僧結<lb/>
　西方社别號寳幢居士家蔵宋元名筆甚夥善雲山<lb/>
　斟酌米元章髙彦敬而自成一家不受人潤筆多畫<lb/>
<pb n="KR3h0053_WYG_004-60b"/>
　與騷人衲子有百年智巧消磨盡慚愧人𫝊粉墨痕<lb/>
　之句又題一絶云策杖青林晚山寒雨濕衣野雲仍<lb/>
　有意相伴宿柴扉是其畫意<lb/>
杜冀龍字士良吳縣人山水宗沈石田而稍變動<lb/>
鄭善夫字繼之號少谷閩中人𢎞治乙丑進士仕祠部<lb/>
　郎以稱詩與李空同何大復顧華玉輩齊名書法尤<lb/>
　入神真行斟酌聖教狂草奔放縱横爛熳顛素而下<lb/>
　弗論也間又創意㸃綴花草叢篠怪石得象外趣然<lb/>
<pb n="KR3h0053_WYG_004-61a"/>
　絶不名其業以此人亦鮮知者<lb/>
童佩字子鳴温州人花鳥與吕紀彷彿所著有佩茰雜<lb/>
　說<lb/>
周官長洲人善山水於白描尤精絶今亦不可得矣<lb/>
王維烈字無競吳郡人花鳥在周之冕下髙陽之上草<lb/>
　草處亦有可觀<lb/>
葉大年字壽卿吳郡人山水宗髙房山落墨不凡頗得<lb/>
　清淡之趣<lb/>
<pb n="KR3h0053_WYG_004-61b"/>
季如太花鳥布置深思<lb/>
何適字天遊亦號天台山人其先東莞伯何真後也祖<lb/>
　徙蘄州遂為楚人自幼聰敏能弓矢後棄去就詩畫<lb/>
　重于楚國垂老入豫章與吾宗結社遊覽名勝即景<lb/>
　成圖得戴静菴筆意<lb/>
朱邦字正之别號九龍山樵隠叟山水人物草草用筆<lb/>
　墨汁淋漓與鄭顛仙張平山相髣髴<lb/>
沈昭字秋蕚長洲人善山水大劈斧著青彔者尤佳<lb/>
<pb n="KR3h0053_WYG_004-62a"/>
盛時泰字仲交號雲浦少有逸才有妙賞博學多聞落<lb/>
　筆成詩文不煩㸃定家有小軒文徵仲題曰蒼潤以<lb/>
　仲交愛臨摹倪元鎮竹石取沈啓南詩筆踪要是存<lb/>
　蒼潤筆法應須入有無之句楊用修與之作記<lb/>
吳治字孝甫吳郡人學趙子固墨梅枝幹盤折花蕊疎<lb/>
　秀清寒之氣沁人肺腑題句時有别字往往如此萬<lb/>
　厯中游豫章<lb/>
徐原文金華人善畫梅筆法精勁人謂其有出塵之意<lb/>
<pb n="KR3h0053_WYG_004-62b"/>
周信字惟實號草庭天長人人品髙潔與世無營善畫<lb/>
　山水竹石及煙雨圖種種入妙<lb/>
劉叔雅髙郵人隠居湖濵以髙潔稱畫放牛圖入妙時<lb/>
　人比之戴嵩<lb/>
弋陽王孫多炡字頁吉號瀑泉南昌人爵奉國將軍頴<lb/>
　敏絶人善詩歌兼精繪事見古名人墨蹟一再臨之<lb/>
　如出其手山水得二米家法寫生更妙詞人之筆寄<lb/>
　情㸃染畫家蹊徑脫畧逺矣<lb/>
<pb n="KR3h0053_WYG_004-63a"/>
謀<graphic n="KR3610" url="https://raw.githubusercontent.com/kanripo/KR-Gaiji/master/images/KR3610.png" mimeType="image/png"/>字履中號西滸貞吉之姪也<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>于文藻寫山水用<lb/>
　吳仲圭謝樗仙筆法皴斮甚清老㸃樹以津液和墨<lb/>
　濃淡數層圓潤不苟從弟謀轂字用虚花鳥纖秀擅<lb/>
　名蚤嵗<lb/>
謀□字太沖號鹿洞貞吉第六子也生有喑疾負性絶<lb/>
　慧指物引類教之識字遂通文理山水花鳥兼文沈<lb/>
　周陸之長而好以名走四方求者絹素盈室孜孜曉<lb/>
　夜揮灑不倦竟以此致瘵中年而歿弟謀卦字象吉<lb/>
<pb n="KR3h0053_WYG_004-63b"/>
　花石肖魯岐雲亦蚤逝<lb/>
魯治號岐雲吳中人善染墨為石著色花鳥最饒風韻<lb/>
　由其落筆脫塵故或寫或畫各有天趣<lb/>
宋臣號二水字子忠秣陵人善山水人物<lb/>
馬璧字文璧山水人物並佳<lb/>
楊一洲字伯海揚州人山水小幅亦有可觀謝茂秦曾<lb/>
　荅以詩有畫逼輞川工王維信可同雲微天若逺石<lb/>
　斷水如空之句所用印章皆五色古玉及水碧真犀<lb/>
<pb n="KR3h0053_WYG_004-64a"/>
　文三橋許髙陽諸名人為之篆刻最堪珍賞萬厯時<lb/>
　屢游豫章<lb/>
丁玉川江右人山水宗馬夏乏雅潔之氣評者謂畫家<lb/>
　邪學徒逞狂態不足取焉亦善人物<lb/>
鄔昆號石浮山人山水人物不失宋元遺意<lb/>
梁孜號浮山大學士梁儲之子官生廣東人設色山水<lb/>
　清勁可愛<lb/>
居節字士真文徵仲之髙弟也山水得梅道人筆意<lb/>
<pb n="KR3h0053_WYG_004-64b"/>
陳子和號灑仙閩之浦城人初為塑工寫水墨人物甚<lb/>
　有仙氣<lb/>
喻希連字魯望號素癡萬厯時江西玉山人慕尚莊老<lb/>
　兼通内學諸經皆有約說衣寛博之衣不著網巾有<lb/>
　時令人畫之箬冠芒履行游市井生平不作端語雖<lb/>
　王公大人之前說鬼說怪不擇也以託于隠居放言<lb/>
　之意作詩亦髙古行書山水俱法沈啓南作畫即用<lb/>
　寫字筆皴法粗畧不堪近觀十歩之外亦覺巖岫蒼<lb/>
<pb n="KR3h0053_WYG_004-65a"/>
　鬱嘗游京師接匹紙數幅寫丈餘鍾馗懸之城牆以<lb/>
　為畫招其放誕不羈類如此<lb/>
黎民表字惟敬號瑶石南海人由孝㢘官秘書八分書<lb/>
　開嶺南宗派寫米家雲山景氣深潤㸃綴苔樹間以<lb/>
　大緑加濃墨上更極精彩以詩名嘉隆間毎道豫章<lb/>
　必為吾宗艤舟酬和數日乃去<lb/>
萬國楨字伯文萬厯末年南海貢生有詠梅詩一帙善<lb/>
　水墨花卉淡枝濃葉嶺南之派類然後游豫章稍更<lb/>
<pb n="KR3h0053_WYG_004-65b"/>
　舊習遂造輕妙寫竹自謂得玉局遺法庶幾非<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>亦<lb/>
　作翎羽<lb/>
周天球字公瑕號幼海長洲人修學修品為世髙人詩<lb/>
　字擅名世謂寫蘭草法自趙文敏後失𫝊復于公瑕<lb/>
　僅見所繇獨歩一代金陵强存仁效之風韻殊劣<lb/>
周之冕字服卿號少谷萬厯時長洲人寫意花鳥最有<lb/>
　神韻設色亦鮮雅家畜各種禽鳥詳其飲啄飛止故<lb/>
　動筆具有生意國朝花鳥家唯陸平叔與服卿洗盡<lb/>
<pb n="KR3h0053_WYG_004-66a"/>
　院體俗氣但平叔明秀服卿遒勁斯用筆少異耳喜<lb/>
　比頑童或僧雛道稚惑以容媚欣然揮灑更異凡幅<lb/>
沈碩字宜謙號龍江長洲人流寓金陵曾學畫三年不<lb/>
　下樓工于臨摹<lb/>
仰廷宣號筠石維揚人萬厯中來豫章凡作山水先以<lb/>
　水噀浄几鋪生紙于上隨用寫字筆㸃染以取煙潤<lb/>
　之態曾見所作松風水月圖萬鬛森疎孤光沈静揺<lb/>
　動之勢寫于微浪蕭齋獨對塵情都冷技盖至此蹤<lb/>
<pb n="KR3h0053_WYG_004-66b"/>
　跡半天下不甚得售乃棄去隠名市肆問以畫事絶<lb/>
　不出口<lb/>
王士昌字永叔號斗溟浙臨海人入江西新建籍萬厯<lb/>
　時官至都御史撫閩中風流藴藉宛若晉人能詩亦<lb/>
　能鑒古物山水得黄大癡筆意但惜腕自珍筆不輕<lb/>
　發故𫝊之者鮮亦能水墨折枝<lb/>
詹景鳳字東圖號白岳山人休寧人以南豐掌教入為<lb/>
　吏部司務作草書變化百出若有神助以其法寫墨<lb/>
<pb n="KR3h0053_WYG_004-67a"/>
　竹一竿直上瘦勁絶倫山水更勝世𫝊有倣黄大癡<lb/>
　倪雲林各一幅亦能折枝花草<lb/>
鄒迪光字彦吉號愚谷梁谿人官學憲以詩文著名海<lb/>
　内有集數十卷寫山水脫盡時格一樹一石必求精<lb/>
　妙盖力追宋元人之用心者嘗于便面見其真蹟若<lb/>
　滿紙長幅則多贗筆足觀者鮮<lb/>
沈繼祖字公繩後因秦檜黨中有此姓名遂以字行更<lb/>
　字宜孫吳郡萬厯時人作山水谿山宛轉林木森鬱<lb/>
<pb n="KR3h0053_WYG_004-67b"/>
　雖數丈長卷首尾雅秀絶無肆筆寫閨閣中人亦有<lb/>
　情態<lb/>
朱完字季美南海諸生與萬國楨同時技亦相類尤以<lb/>
　墨竹擅長自謂得玉局之法篆𨽻名冠一時彼中刻<lb/>
　許慎說文是其手筆亦能小詩<lb/>
王綦字履石吳郡諸生為名人王穉登之孫寫山水結<lb/>
　搆竒幻人物樹石畧寫形似盖以雅筆為尚而不拘<lb/>
　拘于畫法者<lb/>
<pb n="KR3h0053_WYG_004-68a"/>
程勝字六無休寧人甞以焦墨寫蕉蘭肆筆草草晴雨<lb/>
　風煙各臻神妙是獨歩一時者<lb/>
何白字无咎永嘉人詞賦擅名山水得方方壺筆意清<lb/>
　老可尚竹石亦最烟潤<lb/>
莫是龍字雲卿松江貢士山水宗黄大癡甚妙有畫說<lb/>
　一卷海陵唐志契云雲卿畫說進瀟灑而黜法則寛<lb/>
　幽淡而抹力量是以文氣為宗門者<lb/>
顧正誼字仲方號亭林松江人官中書舍人山水宗王<lb/>
<pb n="KR3h0053_WYG_004-68b"/>
　叔明畫山多作方頂層巒疊嶂少著林樹自然深秀<lb/>
　是為華亭之派子慶恩亦善其業<lb/>
唐志契字𤣥生海陵諸生垂髫即躭繪事自謂得趣之<lb/>
　深遂成癖嘗自題小像云半生全力圖書耗三世微<lb/>
　資石塊消盖其愛石不減米顛而繪事以不學而能<lb/>
　猶之前身是畫師耳著繪事微言四卷雖真蹟少見<lb/>
　即其議論精確所作可以懸想弟志尹字聘三亦能<lb/>
　畫<lb/>
<pb n="KR3h0053_WYG_004-69a"/>
劉原起字用我長洲人<lb/>
戴縉字冠卿蘇州人<lb/>
唐日昌字爾熾<lb/>
宋懋晉字明之松江人<lb/>
　右四人俱以繪事稱<lb/>
熊茂松字汝辰號衡臯瑞州人官員外郎品格清髙雅<lb/>
　尚文藻山水師黄子乆佛像師丁雲鵬亦能詩字<lb/>
曹履吉字根遂南直當塗人萬厯丙辰進士官光禄少<lb/>
<pb n="KR3h0053_WYG_004-69b"/>
　卿山水師倪元鎮筆力髙雅評者有玉潔氷清之語<lb/>
　真逸格中第一人也詩字亦有晉唐遺韻<lb/>
何淳之號太吳金陵人官至御史善畫蘭亦能詩有足<lb/>
　園稾<lb/>
胡宗仁字彭舉善山水亦能詩有知載齋稿其中可作<lb/>
　畫本者如老樹穿雲出重樓夾水開人從淺水度路<lb/>
　向斷山通皆是畫意<lb/>
胡宗信字可復宗仁之弟山水有筆力<lb/>
<pb n="KR3h0053_WYG_004-70a"/>
丁雲鵬號南羽徽州人佛像宗吳道子筆意亦能山水<lb/>
　評者云丘壑過之丰韻非也<lb/>
吳廷字左干南羽同郡人真蹟少覩方氏墨譜多出其<lb/>
　手亦甚精雅<lb/>
程環徽州人善青緑山水人物其派多從仇十洲出<lb/>
劉爵字子修號易湖淮南人作米氏小景頗佳<lb/>
錢貢號滄洲吳人善山水人物筆路不甚髙雅而丘壑<lb/>
　位置可觀<lb/>
<pb n="KR3h0053_WYG_004-70b"/>
楊宗白新安人善白描<lb/>
黄之璧字白仲上虞人少習舉子業自負過人試輒不<lb/>
　遂後攻辭章書畫北游京師與四明屠儀部隆相友<lb/>
　善因往來公卿間名重一時<lb/>
先子諱多<graphic n="KR3259" url="https://raw.githubusercontent.com/kanripo/KR-Gaiji/master/images/KR3259.png" mimeType="image/png"/>字垣佐號崇謙樂安靖莊王孫天性和粹<lb/>
　謹遜生世七十八年於人絶無忤色精於史𫝊好友<lb/>
　詩文君子與之揚扢唱和家有清暉樓北眺龍沙旁<lb/>
　窺鶴嶺法書名畫盈積几架春秋晴雨蒼潤滿簾披<lb/>
<pb n="KR3h0053_WYG_004-71a"/>
　卷臨玩怡然自適善寫墨菊亦喜作仙道人物子八<lb/>
　人各令習一雅技于繪事則四兄謀壡字文之號四<lb/>
　溟花鳥得岐雲少谷之神<lb/>
先從叔多啓字啓明號履謙外朴中慧得全于酒其時<lb/>
　吾宗作詩多以名附七子間從其聲調叔獨宗尚六<lb/>
　朝苦心琢句鮮秀自異有滋蘭堂稿數卷後嗣不延<lb/>
　不能行世惜哉寫墨竹醉後頺然肆筆揮灑自謂具<lb/>
　真草篆𨽻四法良足尚也<lb/>
<pb n="KR3h0053_WYG_004-71b"/>
石城王孫統鍡字伯壘號羣玉山樵爵輔國中尉父謀<lb/>
　㙔以著書擅名鍡世其業兼精繪事山水寫梅花道<lb/>
　人花鳥初學陸平叔後學周服卿都入雅品武林劉<lb/>
　竒授以和色之法所作雖踰數十年而花色鮮麗如<lb/>
　新<lb/>
周綸號龍泓萬厯時京口人善大幅山水殊有筆意未<lb/>
　脫浙派<lb/>
孫克𢎞字允執號雪居華亭人文毅公之子官漢陽太<lb/>
<pb n="KR3h0053_WYG_004-72a"/>
　守歸任達自髙名重一時求繪事者填塞多命門士<lb/>
　應之折枝卷冊朱緑精麗皆是贗本其嫡筆則用枯<lb/>
　老之筆行幹作花或著色或水墨皆極古淡自然雅<lb/>
　品始信名下無虚士也<lb/>
趙左字文度松江人山水宗黄子久而秀潤之氣則其<lb/>
　天賦為董太史所重多令代寫董自書欵<lb/>
髙陽字秋甫四明人善花鳥畫石極精如太湖錦川英<lb/>
　石蠟石皆妙形似<lb/>
<pb n="KR3h0053_WYG_004-72b"/>
陳煥號堯峯蘇州人作山水用筆蒼老短亭平楚勢極<lb/>
　空逺若臨倣者尤佳<lb/>
張復字元春太倉人山水初以石田為宗晚年稍變己<lb/>
　意自成一家<lb/>
李芳號湘洲泰州人山水宗文待詔下筆稍嬾<lb/>
魏之璜字考叔金陵人寫山水不襲粉本自刱規制巖<lb/>
　壑樹石特標靈異生平所作畧無重複由其筆出深<lb/>
　想新新不已耳晚用濃墨突筆意貴蒼老稍輸風韻<lb/>
<pb n="KR3h0053_WYG_004-73a"/>
魏之克字叔和考叔之弟也山水克肖其兄<lb/>
陳元素字古白長洲人萬厯丙午鄉闈擬元後以詩酒<lb/>
　自娛寫山水用墨清妙<lb/>
黄希憲字千頃通州人善山水花草<lb/>
曹羲號羅浮長洲人人物山水倣效宋元種種逼真但<lb/>
　未脫院體<lb/>
姚俊吳中人山水疎秀可佳用筆亦老<lb/>
陳繼儒字仲醇一字眉公華亭徵士董太史云仲醇悠<lb/>
<pb n="KR3h0053_WYG_004-73b"/>
　悠忽忽土木形骸絶似嵇叔夜求之近代惟嬾瓉得<lb/>
　其半耳觀仲醇山水用筆疎簡氣韻空逺未可以當<lb/>
　家律之而品自貴已<lb/>
謝道齡字形臺善析枝花鳥<lb/>
戚勲字世臣號曲泉花卉得疎野之趣<lb/>
陸士仁字文近號澄湖師道之子山水筆法雅潔不失<lb/>
　文待詔遺意<lb/>
陸履謙字道卿常熟人善山水<lb/>
<pb n="KR3h0053_WYG_004-74a"/>
劉竒字問之武林人山水花鳥人物用筆精工不免板<lb/>
　刻之病但善于設色旅食豫章竟終老焉<lb/>
蔣龍善花鳥<lb/>
董其昌字𤣥宰華亭人為太史氏官至大宗伯山水樹<lb/>
　石烟雲流潤神氣具足而出以儒雅之筆風流藴藉<lb/>
　宜為一代宗即或者推為本朝第一非過評也寫秋<lb/>
　山圖自題云秋日樹蕭瑟秋山殊不貧丹楓與黄葉<lb/>
　往往媚遊人可謂三絶余家所蔵<lb/>
<pb n="KR3h0053_WYG_004-74b"/>
吳彬字文仲閩人萬厯時官中書舍人善山水布置絶<lb/>
　不摹古皆對真景描寫故小勢最為出竒一時觀者<lb/>
　無不驚詫能大士像亦能人物<lb/>
陸萬言字君策華亭人山水收景甚豐用筆極簡其為<lb/>
　巖岫多用輕緑染之畧皴數筆覺明秀可貴<lb/>
王一鵬號西園華亭人山水宗董北苑<lb/>
侯懋功字夷門吳縣人山水疏淡能雅<lb/>
管稚圭官中書善山水<lb/>
<pb n="KR3h0053_WYG_004-75a"/>
尤求字子求號鳳山長洲人善山水<lb/>
<hi>闕</hi>
<hi>闕</hi>
何雪澗畫龍虎妙得氣韻<lb/>
徐昆善畫山水<lb/>
王顯山水法髙尚書嘗見一幅是隆慶戊辰嵗寫時八<lb/>
　十餘矣<lb/>
許寳南直人作山水細石短樹千巖萬壑攅簇而成大<lb/>
<pb n="KR3h0053_WYG_004-75b"/>
　幅筆氣亦秀勁萬厯初臨川馬方洲聘至其家年僅<lb/>
　二十許未幾歸遂卒盖精力極而致不永也<lb/>
米萬鍾字仲詔其先為金吾尉繇闗中徙京師中萬厯<lb/>
　乙未進士仕至太僕少卿性好竒石羅致不逺數千<lb/>
　里人號友石先生著有石史十六卷寫硯山向背巖<lb/>
　壑無不精具皴擢極幽秀殆舉筆而思可𫝊者山水<lb/>
　得倪迂法花卉似陳伯陽<lb/>
陳洪綬字章侯諸暨楓橋人以明經不仕賦性狂散研<lb/>
<pb n="KR3h0053_WYG_004-76a"/>
　心書畫所作博古人物有秦漢風味世所罕及<lb/>
藍瑛字田叔浙江人住家西湖以畫為業老而彌工蒼<lb/>
　古頗類沈啓南惜其鬻畫自給未免為當世所輕<lb/>
族姪統<graphic n="KR3989" url="https://raw.githubusercontent.com/kanripo/KR-Gaiji/master/images/KR3989.png" mimeType="image/png"/>字仲韶寫花卉用墨有神無一㸃塵俗氣苐<lb/>
　賦性偏僻毎以畫自矜貴為人所嫉<lb/>
黄珍字懐季花草有黄筌筆意<lb/>
鄒鵬字逺之號雲居工山水<lb/>
王建極字用五茂才工山水<lb/>
<pb n="KR3h0053_WYG_004-76b"/>
姚衍舜字光虞太學生工寫松枝<lb/>
杜大成工草蟲<lb/>
劉原起字用我長洲人<lb/>
唐日昌字爾熾<lb/>
<hi>闕</hi>
　右三人俱以繪事稱<lb/>
陳希尹善寫照亦能畫虎<lb/>
張萱字夢竒號九岳别號西園惠州人官<hi>闕</hi>　太守博<lb/>
<pb n="KR3h0053_WYG_004-77a"/>
　洽多聞著述甚富雖不以繪事名家偶一為之頗饒<lb/>
　别趣<lb/>
袁登道字道生號强名東筦人文學山水宗胡宗仁青<lb/>
　出于藍<lb/>
林森清江人<lb/>
趙子深清江人<lb/>
謝子徳<lb/>
徐壽字南山<lb/>
<pb n="KR3h0053_WYG_004-77b"/>
董太初<lb/>
卓民逸<lb/>
　右六人俱工山水子徳兼工花鳥亦能𫝊神<lb/>
劉憑善枯木竹石<lb/>
梁叔剛工小景山水<lb/>
鮑原禮畫菜若生<lb/>
顧雲屋善畫山水<lb/>
楊雲林工於花鳥<lb/>
<pb n="KR3h0053_WYG_004-78a"/>
鄭山輝工畫蘭<lb/>
毛元升畫花草<lb/>
於竹屋畫墨梅<lb/>
趙從吉號雪齋善畫墨梅<lb/>
顧叔潤常熟人山水學盛子昭<lb/>
姚仲祥鳳陽人善畫墨梅<lb/>
王超號東臯山水宗米元章<lb/>
張世禄儀封人山水人物名重于時<lb/>
<pb n="KR3h0053_WYG_004-78b"/>
陳叔起山水雜畫稍有清意無過人處<lb/>
陳九成吳興人山水師沈士偁亦工花鳥<lb/>
沈彦誠錢塘人山水宗髙房山而欠熟<lb/>
胡元素工山水<lb/>
陳頤字克養蘇州人山水花鳥人物皆能<lb/>
夏鼎蘇州人善白描人物亦工山水<lb/>
李彬字文中四明人工寫意人物<lb/>
張南伯<lb/>
<pb n="KR3h0053_WYG_004-79a"/>
怤穆庵<lb/>
　二人工墨梅<lb/>
顧文叙蘇州人山水宗盛子昭<lb/>
趙友括倉人工花鳥<lb/>
黄希榖工畫松<lb/>
許端工於畫龍但無蜿蜒飛動之勢<lb/>
吳雲字友雲宜興人官至尚書善畫山水<lb/>
季賔字汝和紹興人官主事善畫菊花<lb/>
<pb n="KR3h0053_WYG_004-79b"/>
吳純字正齋東陽人官中書舍人善寫照亦能山水<lb/>
徐傑官御史善畫墨梅<lb/>
髙旭莆田人善畫山水<lb/>
鄭克修清江人善畫人馬<lb/>
何景髙畫宗朱君璧<lb/>
洪澤善畫人物<lb/>
許進金陵人善畫人物<lb/>
吕敬甫昆陵人畫草蟲師居寧<lb/>
<pb n="KR3h0053_WYG_004-80a"/>
朱孟約臨川人善畫蘭蕙竹石<lb/>
倪宗器江右人善畫蘭<lb/>
胡齡善水墨禽鳥宗林良<lb/>
錢永善花鳥宗邊景昭而不及<lb/>
林垍三山人畫竹石<lb/>
吕端俊善畫竹<lb/>
蘇明逺善畫菊<lb/>
李明逺善畫梅<lb/>
<pb n="KR3h0053_WYG_004-80b"/>
潘宗紹吳江人畫枯木竹石<lb/>
趙㢘湖州人善畫虎人稱趙虎<lb/>
魏敬善畫竹及禽鳥<lb/>
束章孟善畫人物<lb/>
陸坦字履道京口人善畫山水<lb/>
吳歸山善畫花鳥<lb/>
王元道越人工於山水<lb/>
俞景山工山水<lb/>
<pb n="KR3h0053_WYG_004-81a"/>
王煮石工墨梅<lb/>
曾沂善畫水<lb/>
張孟容嘉定人善寫照<lb/>
余仲揚金華人善山水<lb/>
胡宗智字伯通金陵人<lb/>
李流芳字長蘅常熟人<lb/>
劉世珍字武夷儀真人<lb/>
鄭元勛揚州人<lb/>
<pb n="KR3h0053_WYG_004-81b"/>
顧驄字雲車通州人<lb/>
　已上五人俱以繪事名<lb/>
王中立字振之吳縣人作花鳥筆力亦老<lb/>
髙友字三益四明人善畫<lb/>
袁孔璋字叔賢吳縣人山水精秀用筆不苟<lb/>
卞文瑜字潤甫長洲人樹石勾剔甚有筆意<lb/>
袁文可善山水人物<lb/>
張譽號峩石廣東人善山水<lb/>
<pb n="KR3h0053_WYG_004-82a"/>
宋旭號石門松江人善山水<lb/>
馬青丘秣陵人善山水<lb/>
杜山狂吳人善草蟲<lb/>
孫枝吳人善山水亦法文待詔<lb/>
趙善長<lb/>
劉完庵<lb/>
<hi>闕</hi>
沈貞吉<lb/>
<pb n="KR3h0053_WYG_004-82b"/>
張鳳儀<lb/>
闗九思字虛白烏程人<lb/>
凌雲翰字五雲善山水<lb/>
王式字無倪長洲人<lb/>
張宏字君度吳縣人<lb/>
陳尚古字彦朴長洲人<lb/>
沈士充字子居松江人<lb/>
汪建字元植徽州人<lb/>
<pb n="KR3h0053_WYG_004-83a"/>
邵堅字不磷吳縣人<lb/>
李辰字奎南四明人<lb/>
袁楷字雪隠無錫人<lb/>
俞之彦字章施吳縣人<lb/>
盛茂華字念菴長洲人<lb/>
趙洄字行之華亭人<lb/>
沈鼎昭之兄也善山水<lb/>
吳令字信之吳縣人<lb/>
<pb n="KR3h0053_WYG_004-83b"/>
習𤣥字又𤣥吳縣人<lb/>
劉廣字元博長洲人<lb/>
李良字癡和閩中人<lb/>
潘濬字在衡無錫人<lb/>
汪澄字澹然徽州人<lb/>
方宗字伯蕃𤓰州人<lb/>
吳振字竹嶼松江人<lb/>
張沖字圖南江都人<lb/>
<pb n="KR3h0053_WYG_004-84a"/>
戴纓字清之長洲人<lb/>
李遴字振振江都人<lb/>
朱鷺字白民吳縣人<lb/>
李士達字仰懐蘇州人<lb/>
趙化龍字雲門四明人<lb/>
江文斗字煥之徽州人<lb/>
周愷字晉卿長洲人<lb/>
朱質字吟餘長洲人<lb/>
<pb n="KR3h0053_WYG_004-84b"/>
陳熙字五雲蘇州人<lb/>
徐尚徳字仲修江都人<lb/>
陳天台字閬仙閩中人<lb/>
保甸字君平通州人<lb/>
吳士冠字相如蘇州人<lb/>
孔復貞字鳬生揚州人<lb/>
沈顥字朗倩吳縣人<lb/>
董策字清寰四明人<lb/>
<pb n="KR3h0053_WYG_004-85a"/>
馮夢桂字丹芬長洲人<lb/>
范霽字夢符四明人<lb/>
盛紹先字克振揚州人<lb/>
葉芬字清之松江人<lb/>
趙穀字雲石泰州人<lb/>
　趙善長以下四十九人真蹟罕覩未敢置評<lb/>
冷謙字啓敬武陵人一云嘉興人號龍陽子元中統初<lb/>
　與沙門海雲遊博學多通尤邃于易曽與趙孟頫看<lb/>
<pb n="KR3h0053_WYG_004-85b"/>
　唐李思訓畫忽發胸臆效之山水人物悉得其法而<lb/>
　傅彩尤加纖細繇此以丹青鳴于時後遇異人授以<lb/>
　丹訣隠吳山至國初百數嵗矣我皇祖聞其善音律<lb/>
　召為協律郎郊廟樂章多所撰定後以畫鶴之誣隠<lb/>
　瓶仙逝曾見所畫蓬萊仙奕圖署名在樹孔中張三<lb/>
　丰有題跋<lb/>
張三丰大耳圓目鬚髯如㦸頂作一髻與劉秉忠邢竒<lb/>
　趙子昻善無書不讀見李思訓畫效之不月餘悉得<lb/>
<pb n="KR3h0053_WYG_004-86a"/>
　其法自畫一像在臨淮侯家<lb/>
周顛仙自寫一像在皇城五鳳樓上<lb/>
天師張澹然號九歸道人山水宗二米布景清雅亦能<lb/>
　作枮木竹石<lb/>
天師張慶𤣥善畫蘭蕙竹石<lb/>
天師張子言號静淵善畫山礬水仙墨梅<lb/>
太監陳喜字仲樂韃靼人工人物鳥獸下筆無痕為一<lb/>
　代之妙<lb/>
<pb n="KR3h0053_WYG_004-86b"/>
梅花和尚寫竹譜二十幅在項又新家其中草草跋語<lb/>
　皆得寫竹篠法而畫竹又帶草書法<lb/>
僧胡大年<lb/>
僧温日觀<lb/>
僧常瑩字珂雪華亭人<lb/>
僧曉菴東吳人<lb/>
　已上四僧俱畫葡萄<lb/>
釋昇日南號照菴浙江人宗倪雲林竹石枯木<lb/>
<pb n="KR3h0053_WYG_004-87a"/>
僧普大雲畫水仙學趙子固筆法日南天如俱不迨之<lb/>
僧律天如號片玉吳縣人畫三香師日南亦能作蘭蕙<lb/>
　竹石<lb/>
僧龍上人善畫龍水<lb/>
僧錦峰成都人山水宗唐子華<lb/>
僧草菴住嘉禾三塔寺工詩畫<lb/>
僧碧峯山水似彭𤣥中而不迨<lb/>
僧端上人山水宗二米<lb/>
<pb n="KR3h0053_WYG_004-87b"/>
釋雪心善畫墨梅<lb/>
釋廣禮號大鏡報恩寺僧陳子野授以畫竹之法<lb/>
釋可浩號月泉靈谷寺住持畫葡萄有生意不減日觀<lb/>
　之筆豐南禺贈以歌云龍宫澒洞不可測下有七寳<lb/>
　光琉璃老師手掣千尺幹粒粒總是真摩尼<lb/>
道士彭𤣥明華陽人善山水<lb/>
道士彭𤣥中號<graphic n="KR1912" url="https://raw.githubusercontent.com/kanripo/KR-Gaiji/master/images/KR1912.png" mimeType="image/png"/>䖍江隂人山水學何彦輝<lb/>
道士沈明逺浙江人畫竹石<lb/>
<pb n="KR3h0053_WYG_004-88a"/>
道士張復陽太倉人畫蘭蕙<lb/>
道士翁孤峰工於畫魚<lb/>
夫人盧氏名允貞字徳恒號恒齋倪文毅公之妻白描<lb/>
　精妙有九歌圖璇璣圖二卷蔵于家文毅公曾孫蘄<lb/>
　水令民恱者曾出以示之<lb/>
夫人馬氏名閒卿號芷居陳魯南之妻善山水白描畫<lb/>
　畢多手裂之不以示人曰此豈婦人女子事耶<lb/>
夫人孫氏任克誠之妻也善寫墨梅隨父任寫梅得名<lb/>
<pb n="KR3h0053_WYG_004-88b"/>
　人以孫梅花稱之<lb/>
沈氏沈宜謙之女楊伯海妻工折枝花黄姬水題其杏<lb/>
　花詩云燕飛脩閣簾櫳静紈扇新題春思長妙繪一<lb/>
　經仙媛手海棠生艶復生香<lb/>
戴氏文進之女畫山水人物效其父有筆力<lb/>
仇氏實父之女號杜陵内史能人物畫綽有父風<lb/>
朱素娥金陵妓女也山水小景得陳魯南授以筆法更<lb/>
　入作家一聞魯南選入翰林盡以平日往來詩畫緘<lb/>
<pb n="KR3h0053_WYG_004-89a"/>
　封寄與魯南上寫云昨日個錦囊佳句明勾引今日<lb/>
　個玉堂人物難親近即此一舉素娥之風流儒雅可<lb/>
　知<lb/>
吳梅仙金陵妓女也善丹青<lb/>
何曇史癡翁侍姬也聰敏解事善小景工篆書知音律<lb/>
　癡翁尋兩京絶手琵琶張禄授之盡得其妙<lb/>
林氏名金蘭南都妓女也畫山水人物宗馬逺筆力稍<lb/>
　兢<lb/>
<pb n="KR3h0053_WYG_004-89b"/>
馬守真號湘蘭金陵舊院名妓也善畫水墨蘭石王穉<lb/>
　登挽詩云描蘭寫竹寄卿卿遺墨都疑淚染成不遇<lb/>
　西川髙節度平康浪得校書名<lb/>
林奴兒號秋香風流姿色冠於一時學畫於史廷直王<lb/>
　元父二人筆力清潤從良後有舊知欲求一見因畫<lb/>
　栁枝于扇頭寫二十八字以拒之云昔日章臺舞細<lb/>
　腰任君攀折嫩枝條從今寫入丹青裏不許東風再<lb/>
　動揺<lb/>
<pb n="KR3h0053_WYG_004-90a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0053_WYG_004-90b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　畫史㑹要卷四<lb/>
</p>
<p>
</p>
  </div>
<div>
<head>畫史㑹要卷五</head> <lb/>
    <p>
<pb n="KR3h0053_WYG_005-1a"/>
欽定四庫全書<lb/>
　畫史㑹要卷五<lb/>
　　　　　　　　　　　　明　朱謀垔　撰<lb/>
　　畫法<lb/>
梁元帝山水松石格曰夫天地之名造化為靈設竒巧<lb/>
　之體勢寫山水之縱横或格高而思逸信筆妙而墨<lb/>
　精由是設粉壁運神情素屏連隅山脉濺樸首尾相<lb/>
　映項腹相迎丈尺分寸約有常桯樹石雲水俱無正<lb/>
<pb n="KR3h0053_WYG_005-1b"/>
　形樹有大小叢貫孤平扶疎曲直聳㧞凌亭乍起伏<lb/>
　於柔條<hi>缺</hi>便同<hi>缺</hi>文字或難合於破墨體向異於丹<lb/>
　青隠隠半壁高潛入㝠挿空類劍陷地如坑秋毛冬<lb/>
　骨夏䕃春英炎緋寒碧暖日凉星巨松沁水噴之蔚<lb/>
　冋褒茂林之幽趣割雜草之芳情泉源至曲霧破山<lb/>
　明精藍觀宇橋彴闗城行人犬吠獸走禽驚高墨猶<lb/>
　緑下墨猶赬水因㫁而流逺雲欲墜而霞輕桂不疎<lb/>
　於胡越松不難於弟兄路廣石隔天遥鳥征雲中樹<lb/>
<pb n="KR3h0053_WYG_005-2a"/>
　石宜先㸃石上枝柯末後成高嶺最嫌隣刻石逺山<lb/>
　大忌學圖經審問既然𫝊筆訣秘之勿泄於戸庭<lb/>
王維山水訣曰夫畫道之中水墨最為上肇自然之性<lb/>
　成造化之功或咫尺之圖寫千里之景東西南北宛<lb/>
　爾目前春夏秋冬生於筆下初鋪水際忌為浮泛之<lb/>
　山次布路岐莫作連綿之道主峯最宜高聳客山須<lb/>
　要奔趨迴抱處僧舎可安水陸邉人家可置村莊著<lb/>
　數樹以成林枝須抱體山崖合一水而瀑瀉泉不亂<lb/>
<pb n="KR3h0053_WYG_005-2b"/>
　流渡口只宜寂寂人行須是疎疎通舟檝之橋梁且<lb/>
　宜高聳著漁人之釣艇低乃無妨懸崖險峻之間好<lb/>
　安怪木峭壁巉岩之處不可通途逺岫與雲容相接<lb/>
　遙天共水色交光山鈎鏁處㳂流最出其中路接危<lb/>
　時棧道可安於此平地樓臺偏宜高栁映人家名山<lb/>
　寺觀雅稱竒杉襯樓閣逺景烟籠深岩雲鎻酒旗則<lb/>
　當路高懸客㠶宜遇水低掛逺山須要低排近樹惟<lb/>
　宜㧞迸手親筆硯之餘有時逰戲三昧嵗月遙永頗<lb/>
<pb n="KR3h0053_WYG_005-3a"/>
　探幽微妙悟者不在多言善學者還從規矩<lb/>
荆浩山水賦曰凢畫山水意在筆先丈山尺樹寸馬豆<lb/>
　人逺人無目逺樹無枝逺山無皴隠隠似眉逺水無<lb/>
　波高與雲齊此其訣也山腰雲塞石壁泉塞樓臺樹<lb/>
　寒道路人塞石看三靣路看兩蹊樹觀頂𩕳水看岸<lb/>
　塞此其法也凢畫山水尖峭者峯平夷者嶺峭壁者<lb/>
　崖有宂者岫懸石者岩形圖者巒路通者川兩山夾<lb/>
　路者壑兩山夾水者澗注水者溪泉通者谷路下小<lb/>
<pb n="KR3h0053_WYG_005-3b"/>
　土山者坡極目而平者坂若能辯别此類則粗知山<lb/>
　水之彷彿也觀者先看氣象後辯清濁分賔主之朝<lb/>
　揖列羣峯之威儀多則亂少則慢不多不少要分逺<lb/>
　近逺山不得連近山逺水不得連近水水要縈迴山<lb/>
　要回抱古木茂林寺觀可安斷岸頺堤小橋可置有路<lb/>
　處人行無路處林木岸斷處古渡山斷處荒村水濶<lb/>
　處征㠶林密處店舎臨岸古木露根而藤纒臨流石<lb/>
　岸嵌空而水痕凡作林木逺則疎平近則高宻有葉<lb/>
<pb n="KR3h0053_WYG_005-4a"/>
　者枝柔無葉者枝硬松皮如鱗栢皮纒身生於土者<lb/>
　修長而淨直長于石者拳曲而伶仃古木節多而半<lb/>
　死寒林扶疎而蕭森凢畫山水須要四時春景則霧<lb/>
　鎻烟籠樹林隠隠逺木拖藍山色堆青夏景則林木<lb/>
　蔽天緑蕪平坂倚雲瀑布近水幽亭秋景則水天一<lb/>
　色簌簌疎林鴈横烟塞蘆裊沙汀冬景則藉地為雪<lb/>
　老樵負薪漁舟倚岸水淺沙平凍雲黯淡酒帘孤村<lb/>
　風雨則不分天地難辨東西行人傘笠漁父蓑衣有<lb/>
<pb n="KR3h0053_WYG_005-4b"/>
　風無雨樹葉斜披有雨無風枝葉垂下雨霽則雲収<lb/>
　天碧薄霧霏微山光添翠網曬斜暉曉景則千山欲<lb/>
　曙霧靄霏霏曚曨殘月曉色熹微暮景則山銜殘日<lb/>
　㠶卸江湄路人歸急半掩柴扉或烟斜霧横或逺岫<lb/>
　雲歸或秋江晩渡或古塜斷碑或洞庭春靄或瀟湘<lb/>
　霧迷筆法布置更看臨期山形不得犯重樹頭不得<lb/>
　整齊樹借山為骨山借樹為衣樹不可繁要見山之<lb/>
　秀麗山不可亂要顯樹之精神若留意於此者須心<lb/>
<pb n="KR3h0053_WYG_005-5a"/>
　㑹于𤣥微<lb/>
李成山水訣曰凢畫山水先立賔主之位次定逺近之<lb/>
　形然後穿鑿景物擺布高低落筆無令太重重則濁<lb/>
　而不清不可太輕輕則燥而不潤烘染過度則不嘉<lb/>
　辟綽繁絮則失神發樹枝左長右短立石勢上重下<lb/>
　輕擺布栽揷勢使相偎上下雲烟取秀不可太多多<lb/>
　則𣪚漫無神左右林麓鋪陳不可太繁繁則拍塞不<lb/>
　舒山高峻無使傾危水深逺勿教窮涸路須曲折山<lb/>
<pb n="KR3h0053_WYG_005-5b"/>
　要高昻孤城置之逺邉墟市依于山脚雪天不用雲<lb/>
　烟雨裏無多逺望山舍仍居隘窄漁翁要在平灘朝<lb/>
　晴晃朗暮雨隂昏舎屋不在多間漁釣有時而作藤<lb/>
　蔓依纒古木窠叢簇扎山頭高山烟鎻其腰長嶺雲<lb/>
　翳其脚逺水縈紆而来還用雲烟以斷其𣲖怪石巉<lb/>
　岩而立仍須土阜以培其根原野曠蕩相連蒼山依<lb/>
　其低淺石須圓混鋒芒八靣稜層木要交乂挺幹四<lb/>
　時枯茂迅風㧞木暴雨崩崖淺流則岸畔平灘深澗<lb/>
<pb n="KR3h0053_WYG_005-6a"/>
　則陡崖直下聳坡之土必要高低烟林之木亦宜疎<lb/>
　密重岩切忌頭齊羣峯更宜高下孤峯逺設野水遙<lb/>
　拖道路時隠時顯橋梁或有或無逺怕隂昏近防重<lb/>
　濁顛崖怪石不用頻施峻嶺枯槎也宜少作遙烟逺<lb/>
　曙太繁恐失朝昏密樹稠林斷續防他版刻山原峻<lb/>
　嶮依稀樵逕猶存崖岸傾危隠約雲林深暗平川雖<lb/>
　逺參差皴染而成流水泉源彷彿還多濺瀑布兩路<lb/>
　有明有晦起雙峯陡高陡低霧薄明爽舒晴烟靄濛<lb/>
<pb n="KR3h0053_WYG_005-6b"/>
　騰欲雨喬木聳直蟠屈者一株二株亂石礧堆竒怪<lb/>
　者三塊兩塊㸃樹葉稀疎間密皴石脉以重分輕亭<lb/>
　菴不在常施樓觀仍須間作人物轉顧多般野店猶<lb/>
　防相似氣象則春山明媚夏木繁隂秋林搖落蕭疎<lb/>
　冬樹槎牙妥帖樹根栽挿龍爪宛若<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>拏石布稜層<lb/>
　根脚還須帶土之字水不過三轉濺瀑泉不過兩重<lb/>
　侵天一道飛泉湧瀑爭湍徹底翻濤巨浪淺瀨平流<lb/>
　烟波茫茫雲浪浩浩山無獨木石不孤單林烟一𣲖<lb/>
<pb n="KR3h0053_WYG_005-7a"/>
　便休<hi>缺</hi>木數株而已喬木疎於平野矮窠密布山頭<lb/>
　孤烟起自水邉薄靄驟依岩脚野橋寂寞遥通竹塢<lb/>
　人家古寺蕭條掩映松株佛塔春水緑而㶑灎夏津<lb/>
　漲而瀰漫秋潦盡而澄清寒泉涸而凝泚新窠脾骨<lb/>
　岸石須要皴<hi>缺</hi>古樹槎牙景物兼還秀媚分清分濁<lb/>
　庶幾濃淡相兼淳重淳輕病在偏枯損體山高木小<lb/>
　雖幽逺而氣雄木大山低雖雄豪而勢薄千岩萬壑<lb/>
　要低昻聚散而不同疊巘層巒但起伏崢嶸而各異<lb/>
<pb n="KR3h0053_WYG_005-7b"/>
　不迷顛倒回還自然遊戲三昧<lb/>
郭思畫論曰大率圖畫風力氣韻固在當人其如種種<lb/>
　之要不可不察矣畫人物者必分貴賤氣貌朝代衣冠釋<lb/>
　門則有善功方便之顔道像必具修真度世之範帝王當<lb/>
　崇上聖天日之表外夷應得慕華欽順之情儒賢即見忠<lb/>
　信禮義之風武士固多勇悍英烈之貌隠逸俄識肥遯髙<lb/>
　世之節貴戚蓋尚紛華侈靡之容帝釋須明威福嚴重之<lb/>
　儀鬼神乃作醜魄<hi>尺者切</hi>馳趡<hi>干見切</hi>之狀士女宜富秀色婑<lb/>
<pb n="KR3h0053_WYG_005-8a"/>
　<hi>鳥果切</hi>媠<hi>媠坐切</hi>之態田家自有醇甿村野之真畫衣紋林石用筆<lb/>
　全類于書畫衣紋有重大而調暢者有縝細而勁健者勾綽縱<lb/>
　掣理無妄下以狀高側深斜卷摺飄舉之勢畫林木<lb/>
　者有樛枝挺榦屈節皺皮紐裂多端分敷萬狀作怒<lb/>
　龍驚虺之勢聳凌雲翳日之姿宜須崖岸豐隆方稱<lb/>
　蟠根老壮也畫山石者多作礬頭亦為凌靣落筆便<lb/>
　見堅重之性皴淡即生窊凸之形每留素以成雲或<lb/>
　借地而為雪其破墨之功尤為難也畫畜獸者全要<lb/>
<pb n="KR3h0053_WYG_005-8b"/>
　停分向背筋力精神肉分肥圓毛骨隠起仍分諸物<lb/>
　所禀動止之性<hi>四足唯兔掌底有毛謂之建毛</hi>畫龍者折出三停<hi>自首</hi>
　<hi>至膞膞至腰腰至尾也</hi>分成九似<hi>角似鹿頭似駞眼似鬼項似蛇腹似蜃鱗似魚𤓰似鷹掌</hi>
　<hi>似虎耳似牛</hi>窮游泳蜿蜒之妙得回蟠升降之宜仍要騣<lb/>
　鬛肘毛筆畫壯快直自肉中生出為佳也<hi>凢畫龍開口者易為</hi>
　<hi>巧合口者難為功畫家稱開口猫兒合口龍言其兩難也</hi>畫水者有一擺之波三<lb/>
　摺之浪布之字之勢分虎爪之形湯湯若動使觀者<lb/>
　浩然有江湖之思為妙也畫屋木者折筭無虧筆畫<lb/>
<pb n="KR3h0053_WYG_005-9a"/>
　勾壯深逺透空一去百斜如隋唐五代已前洎國初<lb/>
　郭忠恕王士元之流畫樓閣多見四角其斗拱逐鋪<lb/>
　作為之向背分明不失繩墨今之畫者多用直尺一<lb/>
　就界畫分成斗栱筆迹繁雜無壯麗閒雅之意畫花<lb/>
　果草木自有四時景候隂陽向背笋條老嫩苞蕚後<lb/>
　先逮諸園蔬野草咸有出土體性畫翎毛者必須知<lb/>
　識諸禽形體名件自嘴啄口臉眼縁<hi>去聲</hi>叢林腦毛披<lb/>
　蓑毛翅有梢<hi>去聲</hi>翅有蛤翅翅邦<hi>上聲</hi>上有大節小節大<lb/>
<pb n="KR3h0053_WYG_005-9b"/>
　小窩翎次及六梢又有斜<hi>平聲</hi>風掠草<hi>彌縫翅習之間</hi>散毛壓<lb/>
　磾尾肚毛腿袴尾錐脚有探爪<hi>三節</hi>食爪<hi>三/節</hi>撩爪<hi>四節</hi>托<lb/>
　爪<hi>一節</hi>宣黄八甲鷙鳥眼上謂之看棚<hi>一名看簷</hi>背毛之間<lb/>
　謂之合溜山鵲鷄類各有嵗時蒼嫩皮毛眼爪之異<lb/>
　家鵝鴨即有子肚野飛水禽自然輕梢<hi>去聲</hi>如此之類<lb/>
　或鳴集而羽翮緊戢或寒棲而毛葉鬆泡<hi>去聲</hi>已上具<lb/>
　有名體處所必須融㑹闕一不可設或未識漢殿吴<lb/>
　殿梁柱斗栱乂手替木熟柱駞峯方莖額道抱間昻<lb/>
<pb n="KR3h0053_WYG_005-10a"/>
　頭羅花羅幔暗制綽幕猢猻頭琥珀枋龜頭虎座飛簷噗<lb/>
　水膊風化廢垂魚草惹當鈎曲脊之類憑何以畫屋<lb/>
　木也畫者尚罕能精䆒况觀者乎<lb/>
饒自然繪宗十二忌<lb/>
　一曰布置迫塞凢畫山水必先置絹素于明淨之室<lb/>
　伺神間意定然後入思小幅巨軸隨意經營若障過<lb/>
　數幅壁過十丈先以行竿引炭朽布山谿樹石樓閣<lb/>
　人物大小高低一一位置然後立於數十歩之外詳<lb/>
<pb n="KR3h0053_WYG_005-10b"/>
　審諦觀自見其可却將淡墨約定謂之小落筆然後<lb/>
　肆志揮灑無不得宜宋元名手所謂盤礴睥睨意在<lb/>
　筆先之謂也亦須上下空濶四傍疎通庻幾瀟灑若<lb/>
　充塞滿腹便不風致此第一事也<lb/>
　二曰逺近不分作山水先要分逺近使高低大小得<lb/>
　宜假如一尺之山當作幾大人物為是葢近則坡石樹<lb/>
　木當大屋宇人物稱之逺則峰巒樹木當小屋宇人<lb/>
　物稱之極逺不可作人物墨則逺淡近濃逾逺逾淡<lb/>
<pb n="KR3h0053_WYG_005-11a"/>
　不易之論也<lb/>
　三曰山無氣脉畫山于一幅之中先作一山為主却<lb/>
　從主山分布起伏餘山皆氣脉連接形勢映帶如山<lb/>
　頂層疊下必有數重脚方盛得住凢多山頂而無脚<lb/>
　者大謬也此全景之大義也若夫透角不在此限<lb/>
　四曰水無源流泉必于山峽中流出頂上有山數重<lb/>
　則其源高逺平溪小澗必見水口寒灘淺瀬必見跳<lb/>
　波乃活水也間有畫一摺山便畫一派泉架上懸巾<lb/>
<pb n="KR3h0053_WYG_005-11b"/>
　絶為可笑<lb/>
　五曰境無夷險古人布境不一有崒嵂者有平逺者<lb/>
　有縈廻者有空濶者有層疊者每遇一圖必當立意<lb/>
　如之<lb/>
　六曰路無出入山水貫出逺近全在徑路分明或林<lb/>
　下透見而水末復出或巨石遮斷而林<graphic n="KR3558" url="https://raw.githubusercontent.com/kanripo/KR-Gaiji/master/images/KR3558.png" mimeType="image/png"/>半露或隠<lb/>
　坡隴以人物㸃之或近屋宇以竹木藏之庶幾有不<lb/>
　盡之景<lb/>
<pb n="KR3h0053_WYG_005-12a"/>
　七曰石止一靣各家畫石皴法不一當各隨所學一<lb/>
　家為法須要有頂有脚分稜靣為佳<lb/>
　八曰樹少四枝前代畫樹有法大槩生崖壁者多纒<lb/>
　錯生坡隴者多高直千霄多頂近水多根枝幹不可<lb/>
　分左右須當間作葉有單筆雙筆更分榮悴乃按四<lb/>
　時<lb/>
　九曰人物傴僂山水人物各有家數描畫者眉目分<lb/>
　明㸃鑿者筆力蒼古必皆意態閒雅古人所作可法<lb/>
<pb n="KR3h0053_WYG_005-12b"/>
　切不可以行者望者負荷者鞭䇿者一例作傴僂之狀<lb/>
　十曰樓閣錯雜界劃雖未科然重樓疊閣方寸之間<lb/>
　而向背要分明不必用界劃為之<lb/>
　十一曰滃淡失宜下墨不論水墨設色金碧即以墨<lb/>
　瀋滃淡須要淺深得宜如晴景空明雨夜昏䝉雪景<lb/>
　稍明不可與雨霧烟嵐相似青山白雲止當夏秋之<lb/>
　景為之<lb/>
　十二曰㸃染無法謂設色金碧各有重輕輕者山用<lb/>
<pb n="KR3h0053_WYG_005-13a"/>
　螺青樹石用合緑染為人物不用粉襯重者山用石<lb/>
　青緑拜綴樹石為人物用粉襯間有用石青緑皴者<lb/>
　樹葉多夾筆則以合緑染再以石青緑加之此一家<lb/>
　只宜晴景乃照耀陸離而明艶如此也人物樓閣雖<lb/>
　用粉襯亦雖清淡除紅葉外不可妄用朱金丹青之<lb/>
　屬方是家數如唐李將軍父子宋董源王晉卿趙大<lb/>
　年諸家可法<lb/>
沈括圖畫歌曰畫中最妙言山水摩詰峯巒兩靣起李<lb/>
<pb n="KR3h0053_WYG_005-13b"/>
　成筆奪造化工荆浩開圖論千里范寛石瀾烟林深<lb/>
　枯木闗仝極難比江南董源僧巨然淡墨輕嵐為一<lb/>
　體宋廸長于逺與平王端善作寒江行克明已徃道<lb/>
　寧逝郭熈遂得新來名花竹翎毛不同等獨出徐熈<lb/>
　入神境趙昌設色古無如王友劉常亦堪並黄筌居<lb/>
　寀及譚宏鷗鷺春葩蜀中景艾宣孔雀世絶倫羊仲<lb/>
　甫鷄皆妙品惟有長安易元吉豈止獐猿人不及鵰<lb/>
　鷹飛動美張涇畨馬胡瓌岌然立濠梁崔白及崔㲄<lb/>
<pb n="KR3h0053_WYG_005-14a"/>
　羣虎屏風供御幄海河徐易魚水科鱗鬛如生頗難<lb/>
　學金陵佛像王齊翰顧徳謙名皆雅玩老曹菩薩各<lb/>
　精神道士李劉俱偉觀星辰獨尚孫知微盧氏楞伽<lb/>
　亦為伴勾龍爽筆勢飄颻錦里三人共輝煥西川女<lb/>
　子分十眉宫粧撚銀周昉肥堯氏撃壤鼓腹笑滕王<lb/>
　蛺蝶相交飛居寧草蟲名浙右孤松韋偃稱世稀韓<lb/>
　幹能為大宛馬包鼎虎有驚人威將軍曹霸善圖寫<lb/>
　玉花驄並今𫝊之馭人相扶似偶語老杜詠入丹青<lb/>
<pb n="KR3h0053_WYG_005-14b"/>
　詩少保薛稷偏攻鶴雜品皆竒怪石恪戴嵩韓滉能<lb/>
　畫牛小景惠崇烟漠漠唐僧𫝊古精畫龍毫端想與<lb/>
　精神通拏珠奮身奔海窟鬛如飛火騰虛空忠恕樓<lb/>
　臺真有功山頭突出華清宫用及象坤能畫鬼角嘴<lb/>
　鐡靣頭蓬鬆侯翼曾為五侯圖海山聚出風雲烏爾<lb/>
　朱先生着儒服吕翁碧眼長髭鬚愷之維摩失舊跡<lb/>
　但見累世令人模探微真跡存一本甘露板壁狻猊<lb/>
　枯操蛇惡鬼銜火獸鑿名道子𫝊注吴僧繇殿龍㸃<lb/>
<pb n="KR3h0053_WYG_005-15a"/>
　雙目即時便有雷霆驅仙翁葛老度溪嶺瀟灑數幅<lb/>
　名仙居輞川弄水并捕魚長河亂葦寒疎疎予家所<lb/>
　有將盈車高下百品難俱書相𫝊好古雅君子覩詩<lb/>
　觀畫言無虛<lb/>
董廣川書孫白畫水圖曰畫師相與言靠山不靠水謂<lb/>
　山有峯巒崖谷烟雲樹石可以縈帶掩連見之至水<lb/>
　則更無帶映曲文斜勢要盡其窊隆派别故于畫為<lb/>
　尤難彼或爭勝取竒以夸張當世者不過蹙紋起浪<lb/>
<pb n="KR3h0053_WYG_005-15b"/>
　若更作蛟蜃出沒便是山海圖矣唐人孫位畫水必<lb/>
　雜石為驚濤怒浪葢失水之本性而求假于物以發<lb/>
　其湍瀑是不足于水也曲陽廟壁有畫水世𫝊為異<lb/>
　葢水紋平漫隠起浮流混混不息其後有梯升而崇<lb/>
　者知辟為隆窪為下隨勢為水以是衒于世俗而人<lb/>
　初未識其偽也元初孫白始剏意作㶘<graphic n="KR2974" url="https://raw.githubusercontent.com/kanripo/KR-Gaiji/master/images/KR2974.png" mimeType="image/png"/>浚原平波<lb/>
　細流停為㶑灔引為決泄盡出前人意外别為新規<lb/>
　勝槩不假山石為激躍而自成迅流不借灘瀬為湍<lb/>
<pb n="KR3h0053_WYG_005-16a"/>
　濺而自為衝波使夫縈紆曲直隨流蕩漾自然長文<lb/>
　細絡有序不亂乃真入神水也大開一門戶矣嘗言<lb/>
　畫漫水要不斷水脉為工畫急水要不混洄瀾為工<lb/>
　若今以二説觀世之畫水者真可一笑也夫漫流之<lb/>
　水則為池水風紋更無流脉畫迅流者則浪頭沸起<lb/>
　反如印板豈勝道哉要知畫水者當觀其源次觀其<lb/>
　瀾又其次則觀其流然知此者葢鮮耳故知汪洋涵<lb/>
　蓄以滔沒為平引脉分流以澹蕩為勢至于聚為漪<lb/>
<pb n="KR3h0053_WYG_005-16b"/>
　瀾散為淰㴸游泳乎其中而不繫于物者此真天下<lb/>
　之水者也亦知求于此乎<lb/>
　　六法三品<lb/>
謝赫云畫有六法一曰氣韻生動二曰骨法用筆三曰<lb/>
　應物寫形四曰隨類賦彩五曰經營位置六曰𫝊模<lb/>
　移寫六法精論萬古不移自骨法用筆以下五法可<lb/>
　學而能如其氣韻必在生知固不可以巧密得復不<lb/>
　可以嵗月到黙契神㑹不知其然而然也故氣韻生<lb/>
<pb n="KR3h0053_WYG_005-17a"/>
　動出于天成人莫窺其巧者謂之神品筆墨超絶𫝊<lb/>
　染得宜意趣有餘者謂之妙品得其形似而不失規<lb/>
　矩者謂之能品<lb/>
　　六要六長<lb/>
劉道醇云識畫之訣在乎明六要而審六長所謂六要<lb/>
　者氣韻兼力一也格制俱老二也變異合理三也彩<lb/>
　繪有澤四也去來自然五也師學捨短六也所謂六<lb/>
　長者麄鹵求筆一也僻澁求才二也細巧求力三也<lb/>
<pb n="KR3h0053_WYG_005-17b"/>
　狂怪求理四也無墨求染五也平畫求長六也既明<lb/>
　彼六要是審彼長雖卷帙溢箱屏壁周廡自然至於<lb/>
　别識矣<lb/>
　　氣韻<lb/>
鄧公壽云氣韻生動非師可𫝊多是軒冕才賢巖穴上<lb/>
　士高雅之情之所寄也人品既已高矣氣韻不得不<lb/>
　高氣韻既已高矣生動不得不至不爾雖竭巧思止<lb/>
　同衆工之事雖曰畫而非畫昔人評趙大年畫謂胸<lb/>
<pb n="KR3h0053_WYG_005-18a"/>
　中必有千卷書非真有千卷書也葢大年以宋宗室<lb/>
　不得逺遊每集四方逺客山人縱談名山大川以為<lb/>
　古今至快能動筆者便欲其想像而出之故其胸中<lb/>
　富于聞見便富于丘壑然則不行萬里路不讀萬卷<lb/>
　書欲作畫祖其可得乎此在士夫勉之無望于庸史<lb/>
　矣<lb/>
唐志契云氣運生動與烟潤不同世人妄指烟潤遂謂<lb/>
　生動何相謬之甚也葢氣者有筆氣有墨氣有色氣<lb/>
<pb n="KR3h0053_WYG_005-18b"/>
　俱謂之氣而又有氣勢有氣力有氣機此間即謂之<lb/>
　運而生動處又非運之可代矣生者生生不窮深逺<lb/>
　難盡動而不板活潑迎人要皆可黙㑹而不可名言<lb/>
　如劉褒畫雲漢圖見者覺熱又畫北風圖見者覺寒<lb/>
　又如畫猫絶鼠畫大士渡海而滅風畫龍㸃睛飛去<lb/>
　此之謂也至如烟潤不過㸃墨無痕迹皴法不生澁<lb/>
　而已豈可混而一之哉<lb/>
　　用筆<lb/>
<pb n="KR3h0053_WYG_005-19a"/>
或問張呉顧陸用筆何如張彦逺曰顧凱之之迹𦂳勁<lb/>
　聨緜循環超忽調格逸易風趨電疾意存筆先畫盡<lb/>
　意枉所以全神氣也昔張芝學崔瑗杜度草書之法<lb/>
　因而變之以成今草氣韻通連隔行不斷唯王子敬<lb/>
　深明其㫖故行首之字徃徃繼其前行世謂之一筆<lb/>
　書其後陸探微亦作一筆畫故知書畫用筆同法張<lb/>
　僧繇㸃曳研拂依衛夫人筆陣圖一㸃一畫别是一<lb/>
　巧鉤㦸利劍森森然又知書畫用筆同矣本朝呉道<lb/>
<pb n="KR3h0053_WYG_005-19b"/>
　𤣥授筆法于張旭此又知書畫用筆同矣又問曰夫<lb/>
　運思精深者筆迹周密其有筆不周者謂之如何對<lb/>
　曰顧陸之神不可見其盻際所謂筆迹周宻也張呉<lb/>
　之妙筆纔一二像已應焉離披㸃畫時見缺落此雖<lb/>
　筆不周而意周也若知畫有疎密二體方可議乎畫<lb/>
荆浩云筆有四勢謂筋肉骨氣筆絶而不斷謂之筋起<lb/>
　伏成實謂之肉生死剛正謂之骨跡畫不敗謂之氣<lb/>
　故知墨太質者失其體色微者敗正氣筋死者無肉<lb/>
<pb n="KR3h0053_WYG_005-20a"/>
　跡斷者無筋苟媚者無肉韓純全云筆絶而不斷謂<lb/>
　之筋纒轉隨骨謂之皮筆跡剛正而露節謂之骨起<lb/>
　伏圓混而肥謂之肉<lb/>
郭淳夫云以淡墨重疊旋旋而取之謂之斡淡　以銳<lb/>
　筆横卧惹惹而取之謂之皴擦　以水墨再三而淋<lb/>
　之謂之渲　以水墨滚同而澤之謂之刷　以筆頭<lb/>
　直徃而指之謂之捽　　以筆頭特下而指之謂之<lb/>
　擢　以筆端而注之謂之㸃㸃施于人物亦施于木<lb/>
<pb n="KR3h0053_WYG_005-20b"/>
　葉　以筆引而去之謂之畫畫施于樓臺亦施于松<lb/>
　針<lb/>
唐志契云古畫譜言用筆之法未嘗不詳乃畫家僅知<lb/>
　皴刷㸃拖四則而已此外如斡如渲如捽如擢其誰<lb/>
　知之葢斡者以淡墨重疊六七次加而深厚者也渲<lb/>
　者有意無意再用細筆細擦而淋漓使人不知數十<lb/>
　次㸃染者也捽與擢雖與㸃相同而實相異捽用卧<lb/>
　筆彷彿乎皴而帶水擢用直指彷彿乎㸃而用力必<lb/>
<pb n="KR3h0053_WYG_005-21a"/>
　八法皆通乃謂之善用筆乃謂之善用墨<lb/>
韓純全云呉道子山水有筆而無墨項容山水有墨而<lb/>
　無筆惟洪谷子兼二子之長而有之葢有筆而無墨<lb/>
　者見落墨蹊徑而少自然有墨而無筆者去斧鑿痕<lb/>
　而多變態故王洽之畫取潑墨自然之勢而為之浩<lb/>
　介乎二者之間則人與天成兩得之矣雲間莫是龍<lb/>
　云畫豈無筆墨哉但有輪廓而無皴法即謂之無筆<lb/>
　有皴法而無輕重向背明晦即謂之無墨古人云石<lb/>
<pb n="KR3h0053_WYG_005-21b"/>
　分三靣此語是筆亦是墨<lb/>
又曰古云用筆有三病一曰版二曰刻三曰結腕弱筆<lb/>
　癡取與全虧物狀平扁不能圓混者版也筆跡顯露<lb/>
　用筆中凝勾畫之次妄生圭角者刻也欲行不行當散<lb/>
　不散似物凝碍不能流暢者結也愚又論一病謂之<lb/>
　礭病筆路謹細而癡拘全無變通筆墨雖行類同死<lb/>
　物狀如雕刻之迹者礭也<lb/>
唐子畏云工畫如楷書寫意如草聖不過執筆轉腕靈<lb/>
<pb n="KR3h0053_WYG_005-22a"/>
　妙耳世之善書者多善畫由其轉腕用筆之不滯也<lb/>
王思善云畫山石有披麻皴　亂麻皴　亂雲皴　斧<lb/>
　鑿皴　亂柴皴　芝麻皴　雨㸃皴　骷髏皴　鬼<lb/>
　皮皴　彈窩皴　細濃礬潑墨礬頭稜靣筆有老潤<lb/>
　者有帖潔者描人物有鐡線筆蘭葉筆遊絲筆戰筆<lb/>
　各師一家但調暢勁徤為妙也<lb/>
　　寫形<lb/>
郭淳夫云學畫花者以一株花置深坑中臨其上而瞰<lb/>
<pb n="KR3h0053_WYG_005-22b"/>
　之則花之四靣得矣學畫竹者取一枝竹因月夜照<lb/>
　其影于素壁之上則竹之真形出矣學畫山水者何<lb/>
　以異此葢身即山川而取之則山水之意度見矣<lb/>
　真山水之川谷逺望之以取其勢近看之以取其質<lb/>
　真山水之雲氣四時不同春融怡夏蓊鬱秋疎薄冬<lb/>
　黯淡畫見其大象而不為斬刻之形則雲氣之態度<lb/>
　活矣真山水之烟嵐四時不同春山澹冶而如笑夏<lb/>
　山蒼翠而如滴秋山明淨而如粧冬山慘淡而如睡<lb/>
<pb n="KR3h0053_WYG_005-23a"/>
　畫見其大意而不為刻畫之迹則烟嵐之景象正矣<lb/>
　山近看如此逺數里看又如此逺數十里看又如此<lb/>
　每逺每異所謂山形歩歩移也山正靣看如此側靣<lb/>
　又如此背靣又如此每看每異所謂山形靣靣看也<lb/>
　如此是一山而兼數十百山之形狀可得不悉乎山<lb/>
　春夏看如此秋冬看又如此所謂四時之景不同也<lb/>
　山朝看如此暮看又如此隂晴看又如此所謂朝暮<lb/>
　之變態不同也如此是一山而兼數百山之意態可<lb/>
<pb n="KR3h0053_WYG_005-23b"/>
　不究乎<lb/>
　山大物也其形欲聳㧞欲偃蹇欲軒豁欲箕踞欲盤<lb/>
　礴欲渾厚欲雄豪欲精神欲嚴重欲顧盼欲朝揖欲<lb/>
　上有葢欲下有乗欲前有據欲後有倚欲下瞰而若<lb/>
　臨觀欲上游而若指麾此為山之大形體也<lb/>
　水活物也其形欲深静欲柔滑欲汪洋欲回環欲肥<lb/>
　膩欲噴薄欲激射欲多泉欲逺流欲瀑布挿天欲濺<lb/>
　瀑入地欲漁釣怡怡欲草木欣欣欲挾雲烟而秀媚<lb/>
<pb n="KR3h0053_WYG_005-24a"/>
　欲照溪谷而光輝此水活之體也<lb/>
　山有高有下高者血脉在下其肩股開張基脚壯厚<lb/>
　巒岫岡勢培擁勾連映帶不絶此髙山也故如是高<lb/>
　山謂之不孤謂之不仆下者血脉在上其顛半露項<lb/>
　領相攀根基龎大堆阜臃腫直下深揷莫測其淺深<lb/>
　此淺山也故如是淺山謂之不薄謂之不泄高山而<lb/>
　體幹孤有仆之理淺山而薄神氣有泄之理<lb/>
　山欲高盡出之則不高烟雲鎻其腰則高矣水欲逺<lb/>
<pb n="KR3h0053_WYG_005-24b"/>
　盡出之則不逺掩映斷其派則逺矣葢山盡出不唯<lb/>
　無秀㧞之高兼何異畫碓嘴水盡出不唯無盤折之<lb/>
　逺兼何異畫蚯蚓<lb/>
韓云凢木貴蒼徤老硬其形甚多或聳而迸枝者或曲<lb/>
　折而俯仰者或躬而若揖者或如醉狂舞者或如披<lb/>
　頭仗劍者皆松也又若怒龍驚虬之勢騰龍伏虎之<lb/>
　形似狂怪而飄逸似偃蹇而躬身或坡側倒趄飲于<lb/>
　水中或巔峻倒崖而身復起為松之儀其勢萬状變<lb/>
<pb n="KR3h0053_WYG_005-25a"/>
　態莫測且松者公侯也為衆木之長亭亭氣槩高上<lb/>
　盤于空勢鋪霄漢枝迸而覆掛下接凢木以貴待賤<lb/>
　如君子之徳周而不比也右丞曰松不離于兄弟謂<lb/>
　高低相亞亦有子孫謂新舊相續為㓜松者其梢凌<lb/>
　空而聳出其針交結而䕃重也栢者侯伯也訣曰栢<lb/>
　下叢生要老逸而舒暢皮宜轉紐捧節有紋多枝少<lb/>
　葉節眼嵌空勢若蛟龍身去復回蕩迭縱横乃古栢<lb/>
　之狀也㓜栢者葉密枝迸梢聳㧞也檜者松身栢皮<lb/>
<pb n="KR3h0053_WYG_005-25b"/>
　㑹于松栢故名曰檜其枝横肆而盤屈其葉散而不<lb/>
　定古檜之體也餘種羣木難以具述惟楸梧槐栁形<lb/>
　儀各異大抵有葉之木貴要豐茂而䕃鬱至于寒林<lb/>
　者務森聳重深分布而不雜宜作枯梢老槎背後當<lb/>
　用淺墨畫以相類之木伴和為之故得幽韻之氣清<lb/>
　也林罅不用明白尤宜烟嵐映帶誠為得其妙用者<lb/>
　矣<lb/>
梁元帝云木有四時春英夏䕃秋毛冬骨春英者謂葉<lb/>
<pb n="KR3h0053_WYG_005-26a"/>
　細而花繁也夏䕃者謂葉密而茂盛也秋毛者謂葉<lb/>
　疎而飄零也冬骨者謂枝枯而葉槁也<lb/>
　其有林巒者山巖石上有密木也有林麓者山脚下<lb/>
　林木也林廻者逺林烟暝也<hi>四則論林木</hi>
　夫畫石者貴要磊落雄壯蒼硬頑澀礬頭菱靣層疊<lb/>
　厚薄覆壓重深落墨堅實凹深凸淺皴拂隂陽㸃均<lb/>
　高下乃為破墨之功也昔人云石無十歩真山有千<lb/>
　里逺况石為山之體貴韻而不貴枯燥畫者不可失<lb/>
<pb n="KR3h0053_WYG_005-26b"/>
　此論<hi>一則論石</hi>
　夫通山川之氣以雲為總也雲出于深谷納于愚夷<lb/>
　弇日映空渺渺無拘昇之晴霽則顯其四時之氣散<lb/>
　之隂晦則逐其四時之象故春雲如白鶴其體閒逸<lb/>
　和而舒暢也夏雲如竒峯其勢隂鬱濃淡靉靆而無定<lb/>
　也秋雲如輕浪飄零或若兠羅之狀廓静而清明冬<lb/>
　雲澄墨慘翳示其𤣥㝠之色昬寒而深重此晴雲四<lb/>
　時之象春隂則雲氣淡蕩夏隂則雲氣突黒秋隂則<lb/>
<pb n="KR3h0053_WYG_005-27a"/>
　雲氣輕浮冬隂則雲氣慘淡此隂雲四時之氣也然<lb/>
　雲之體聚散不一輕而為烟重而為霧浮而為靄聚<lb/>
　而為氣凢雲霞烟霧靄之氣皆嵐光山色遥岑逺樹<lb/>
　之彩也山水所用者霞不重以抒青雲不施以彩繪<lb/>
　恐失其嵐光野色自然之氣也<hi>一則論雲氣</hi>
唐志契云寫枯樹最難得蒼古每畫最不可少即茂林<lb/>
　盛夏亦須用之山水訣云畫無枯樹則不疎通此之<lb/>
　謂也但名家枯樹各各不同如荆關則秋冬二景最<lb/>
<pb n="KR3h0053_WYG_005-27b"/>
　為善枯樹古而渾亂而整簡而有趣到郭河陽則用<lb/>
　鶯爪加以細密又或如垂槐葢倣關荆者多也如范<lb/>
　寛則直上如掃帚様亦有古趣李成則繁而瑣碎筆<lb/>
　筆清勁董源則一味古雅簡當而老成如荆關之枯<lb/>
　樹也則此數君可以兼之要皆神乎技也非専習數<lb/>
　十年妙出自然者不能倣其萬一今人假古畫丘壑<lb/>
　山石或能勉為僅似若到精神骨髓則非矣以是知<lb/>
　枯枝要妙最難<hi>一則論枯樹</hi>
<pb n="KR3h0053_WYG_005-28a"/>
　畫不㸃苔山無生氣昔人謂苔痕為美人簮花信不<lb/>
　可少者人謂畫山容易㸃苔難此何得輕言之蓋樹<lb/>
　根石上之苔細生叢木或雜草叢生至于高處大山<lb/>
　上之苔則松耶柏耶或未可知豈有長于突處不堅<lb/>
　牢之理乃近有作畫者率意㸃擢不顧其當與否倘<lb/>
　以識者觀之皆浮寄如鳥䑕之糞堆形狀耳那得有<lb/>
　生氣夫生氣者必㸃㸃從石縫中出或濃或淡或濃<lb/>
　淡相間有一㸃不可多一㸃不可少之妙天然粧就<lb/>
<pb n="KR3h0053_WYG_005-28b"/>
　不失之妙不失之疎豈易事哉古畫横苔直苔不㸃<lb/>
　苔者徃徃有之要未有一㸃不中窽者此皆是預先<lb/>
　畫山石無一筆頺敗破壊之處故臨㸃自然加一㸃<lb/>
　一㸃好看少一㸃容或無妨也今人不察妄謂山石<lb/>
　醜處須以苔遮掩之此愈遮所以愈醜是以浮寄煩<lb/>
　腫之病都坐于此<hi>一則論㸃苔</hi>
　　賦彩<lb/>
張希逺云夫隂陽陶蒸萬象錯布𤣥化無言神工獨運草<lb/>
<pb n="KR3h0053_WYG_005-29a"/>
　木敷榮不待丹碌之采雲雪飄颺不待鉛粉而白山<lb/>
　不待空青而翠鳯不待五色而彩是故運墨而五色<lb/>
　具謂之得意意在五色則物象乖矣<lb/>
郭淳夫云運墨有時而用淡墨有時而用濃墨有時而<lb/>
　用焦墨有時而用宿墨有時而用退墨有時而用厨<lb/>
　中埃墨有時而取青黛雜墨水而用之用淡墨六七<lb/>
　加而成深即墨色滋潤而不枯燥用濃墨焦墨欲特<lb/>
　然取其界限非濃與焦則松稜石角不瞭然故爾瞭<lb/>
<pb n="KR3h0053_WYG_005-29b"/>
　然然後用青墨水重疊過之即墨色分明常如霧露<lb/>
　中出也<lb/>
　雪色用濃淡墨作濃淡但墨之色不一而染就烟色<lb/>
　就縑素本色縈拂以淡水而痕之不可見筆墨迹風<lb/>
　色用黄土或埃墨而得之土色用淡墨埃墨而得之<lb/>
　石色用青黛和墨而淺深取之瀑布用縑素本色但<lb/>
　焦墨作其旁以得之<lb/>
米海岳云唐閻立本畫皆著色而細銷銀作月色布地<lb/>
<pb n="KR3h0053_WYG_005-30a"/>
　今人収得便謂之李將軍思訓皆非也<lb/>
董思白曰畫山水惟寫意水墨最妙何也形質畢肖則<lb/>
　無氣韻彩氣畢具則無筆法<lb/>
　　位置<lb/>
郭淳夫曰凢經營下筆必合天地謂如尺幅之上上留<lb/>
　天之位下留地之位中間方立意定景見世之初學<lb/>
　率爾立意觸情塗抹滿幅看之填塞人目已令人意<lb/>
　不恢那得取賞于瀟灑見情于高大哉<lb/>
<pb n="KR3h0053_WYG_005-30b"/>
　山水先理㑹大山名為主峯主峯已定方作以次近<lb/>
　者逺者小者大者以其一境主之於此故曰主峯其<lb/>
　象若大君赫然當陽而百辟奔走朝㑹無偃蹇背却<lb/>
　之勢也<lb/>
　林石先理㑹一大松名為宗老宗老意定方作以次<lb/>
　雜窠小卉女蘿碎石以其一山表之於此其勢若君<lb/>
　子軒然得時而衆小人為之役使無憑陵愁挫之態<lb/>
　也<lb/>
<pb n="KR3h0053_WYG_005-31a"/>
　山之人物以標道路山之樓觀以標勝槩山之林木<lb/>
　映蔽以分逺近山之溪谷斷續以分淺深水之津渡<lb/>
　橋梁以足人事水之漁艇釣竿以足人意<lb/>
　店舍依溪不依水衝依溪以近水不依水衝以逺害<lb/>
　或有依水衝者水雖衝之必無水害處也村落依陸<lb/>
　不依山依陸以便耕不依山以為耕逺或有依山者<lb/>
　山之間必有可耕處也<lb/>
　山有三逺自山下而仰山顛謂之高逺自山前而窺<lb/>
<pb n="KR3h0053_WYG_005-31b"/>
　山後謂之深逺自近山而望逺山謂之平逺無深逺<lb/>
　則淺無平逺則近無高逺則下高逺之色清明深逺<lb/>
　之色重晦平逺之色有明有晦高逺之勢突兀深逺<lb/>
　之意重疊平逺之意冲融而縹縹緲緲山有三大山<lb/>
　大于木木大于人山不數十里如木之大則山不大<lb/>
　木不數十里如人之大則木不大木之所以比夫人<lb/>
　者先自其葉而人之所以比夫木者先自其頭木葉<lb/>
　若干可以敵人之頭人之頭自苦干葉而成之則人<lb/>
<pb n="KR3h0053_WYG_005-32a"/>
　之大小木之大小山之大小自此而皆中程度此三<lb/>
　大也<lb/>
　専於坡陀失之粗専於幽閒失之薄専於人物失之<lb/>
　俗専於樓觀失之冗專於石則骨露専於土則肉多<lb/>
　嵩山多好溪華山多好峯衡山多好别岫常山多好<lb/>
　列岫泰山特好主峯<lb/>
　千里之山不能盡竒萬里之水豈能盡秀太行枕華<lb/>
　夏而靣目者林慮泰山占齊魯而勝絶者龍巖一槩<lb/>
<pb n="KR3h0053_WYG_005-32b"/>
　畫之何異版圖<lb/>
韓云凢畫全景者山重疊覆壓咫尺重深以近次逺或<lb/>
　由下層疊分布相輔以卑次尊各有順序又不可太<lb/>
　實仍要嵐霧鎻映林木遮藏不可露體如人無依乃<lb/>
　窮山也且山以林木為衣以草為毛髪以烟霞為神<lb/>
　彩以景物為粧餙以水為血脉以嵐霧為氣象<lb/>
　山有四方體貌景物各異東山敦厚而廣博景質而<lb/>
　水少西山川峽而峭㧞高聳而嶮峻南山低小而水<lb/>
<pb n="KR3h0053_WYG_005-33a"/>
　多江湖景秀而華盛北山濶墁而多阜林木氣重而<lb/>
　水窄東山宜村落薪鉏旅店山居官宦行客之類西<lb/>
　山宜用關城棧路羅網高閣觀宇之類北山宜用盤<lb/>
　車駱駝樵人背負之類南山宜江村漁市水邦山閣<lb/>
　之類但加稻田漁樂勿用車盤駱駝要知南北風故<lb/>
　不同耳深宜分别<lb/>
　　傳模<lb/>
唐志契云畫家𫝊模移寫自謝赫始此法遂為畫家㨗<lb/>
<pb n="KR3h0053_WYG_005-33b"/>
　徑葢臨摹最易神氣難𫝊師其意而不師其迹乃真<lb/>
　臨摹也如巨然學北苑元章學北苑大癡學北苑倪<lb/>
　迂學北苑一北苑耳各各學之而各各不相似使俗<lb/>
　人為之定要筆筆與原本相同若之何能名世也<lb/>
屠緯真云臨摹古畫著色最難極力模擬或有相似惟<lb/>
　紅不可及然無出宋人宋人臨摹唐朝五代之畫如<lb/>
　出一手國朝戴文進臨摹宋人得其三昧效黄子乆<lb/>
　王叔明畫較勝二家沈石田摹倣諸舊筆意奪真獨<lb/>
<pb n="KR3h0053_WYG_005-34a"/>
　于倪元鎮不似葢老筆過之也評者云子昻近宋而<lb/>
　人物為勝沈啟南近元而山水為尤今呉中莫樂泉<lb/>
　臨畫亦稱當代一絶<lb/>
郭淳夫云近世畫手生吴越者寫東南之聳痩居咸秦<lb/>
　者貌闗隴之壯浪學范寛者乏營丘之秀媚師王維<lb/>
　者缺關仝之風骨至于大人逹士不局一家必兼収<lb/>
　並覽廣議博考使我自成一家然後為得畫意<lb/>
郭淳夫云近者畫手有仁者樂山圖作一叟支頥于峯<lb/>
<pb n="KR3h0053_WYG_005-34b"/>
　畔智者樂水圖作一叟側耳于岩前此不擴充之病<lb/>
　也盖仁者樂山宜如白樂天草堂圖山居之意裕足<lb/>
　也智者樂水宜如王摩詰輞川圖水中之樂饒給也<lb/>
　仁智所樂豈只一夫之形狀可見之哉<lb/>
郭若虛云西山走馬圖先子作衡州時作此以付思其<lb/>
　山作秋意于深山中數人驟馬出谷口内一人隊下<lb/>
　人馬不大而神氣如生先子指之曰躁進者如此自<lb/>
　此而下得一長板橋有皂幘數人乗欵叚而來者先<lb/>
<pb n="KR3h0053_WYG_005-35a"/>
　子指之曰恬退者如此又于峭壁之隈青林之䕃半<lb/>
　出一野艇艇中蓬菴菴中酒榼書秩菴前露頂坦腹<lb/>
　一人若仰看白雲俯聼流泉㝠搜遐想之象舟側一<lb/>
　夫理棹先子指之曰斯則又高矣<lb/>
李廌畫品云毗陵戚化元作歸龍入海圖筆力崢嶸波<lb/>
　浪起伏令人心目眩漾一龍蜿蜓翔于水上然先後<lb/>
　之浪皆匀未有飜湧濆薄之形雲氣雖從然不自水<lb/>
　出予見而知之曰此非㳺龍出海圖乃歸龍入海圖<lb/>
<pb n="KR3h0053_WYG_005-35b"/>
　也因以名之<lb/>
　春龍起蟄圖蜀孫位作山臨大江有二龍自山下出<lb/>
　一龍蜿蜒驤首雲間水隨雲氣布上雨自爪鬛中出<lb/>
　魚蝦隨之或半空而隕一龍尾尚在穴前踞大石而<lb/>
　蹲舉首望雲中意欲俱徃怒爪如腥草木盡靡波濤<lb/>
　震駭澗谷瀰漫山下橋路皆没山中居民老少聚觀<lb/>
　扶之闞牖户人驚畏若屋顛墜筆勢超然氣象雄放<lb/>
　非其胸中磊落不凡能窺神物變化窮究百物情狀<lb/>
<pb n="KR3h0053_WYG_005-36a"/>
　未易能也<lb/>
　仙游圖唐關仝所作仝畫山水入妙必使胡翼主人<lb/>
　物此圖人物翼所作也大石叢立矻然萬仞色若精<lb/>
　鐡上無塵埃下無糞埌四靣斬絶不通人迹而深巖<lb/>
　委澗有樓觀洞府鸞鶴花竹之勝杖履而遨遊者皆<lb/>
　羽衣蹁躚若仰風而上征者非仙靈所居而何<lb/>
董逌畫䟦云列子御風世有圖其説者崇寧五年官試<lb/>
　畫學生監試疏出本文為目俾試者圖之明日來上<lb/>
<pb n="KR3h0053_WYG_005-36b"/>
　悉風脚雨勢濃雲重烟空中人立勢若將陊葢無能<lb/>
　得其意者他日有持古圖者作草樹相依層疊逺近<lb/>
　披拂靃靡假為游雲飛霧依隨蹁躚扶揺上下輕重<lb/>
　相映放弗有羽服而游于其中者神淡而氣藏形解<lb/>
　而魄寂若同乎一氣者也衆昉共歎謂筆墨蹊徑得<lb/>
　畫中縣解雖布列形狀亦不能到古人地也<lb/>
　　鑑别<lb/>
鄧公壽云自㫺鑒賞家分品有三曰神曰妙曰能獨唐<lb/>
<pb n="KR3h0053_WYG_005-37a"/>
　朱景真撰唐賢畫録三品之外更増逸品其後黄休<lb/>
　復作益州名畫記乃以逸為先而神妙次之景真雖<lb/>
　云逸格不拘常法用表賢愚然逸之高豈得附于三<lb/>
　品之末未若休復首推之為當也至徽宗皇帝専尚<lb/>
　法度乃以神逸妙能為次<lb/>
米南宫云李成淡墨如夢霧中石如雲動多巧少真意<lb/>
　范寛勢雖雄傑然深暗如草夜晦暝土石不分物象<lb/>
　之幽雅品固在李成上關仝麄山工關河之勢峯巒<lb/>
<pb n="KR3h0053_WYG_005-37b"/>
　少秀氣董源峯頂不工絶澗危徑幽壑荒迥率多真<lb/>
　意巨然明潤鬱䓤最有爽氣礬頭太多荆浩善為雲<lb/>
　中山頂四靣峻厚<lb/>
韓純全云王晉卿每閱畫必召某同觀論乎淵奥構其<lb/>
　名實偶一日于賜書堂東掛李成西掛范寛先觀李<lb/>
　公之迹云李公家法墨潤而筆精烟嵐輕動如對靣<lb/>
　千里秀氣可掬次觀范寛之作如靣前真列峯巒氣<lb/>
　勢雄逸筆力老徤此二畫之迹真一文一武也余嘗<lb/>
<pb n="KR3h0053_WYG_005-38a"/>
　思其言之當真可謂鑒通骨髓矣<lb/>
郭若虛云畫山水惟營丘李成長安關仝華原范寛智<lb/>
　妙入神才高出類三家鼎峙百代標程夫氣象蕭疎<lb/>
　烟林清曠毫端頴脫墨法精㣲者營丘之制也石體<lb/>
　堅凝雜木豐茂臺閣古雅人物幽閒此關氏之風也<lb/>
　峯巒渾厚勢狀雄强搶筆俱匀人屋皆質者范氏之<lb/>
　法也<lb/>
　烟林平逺之妙始自營丘畫松葉謂之攅針筆不染<lb/>
<pb n="KR3h0053_WYG_005-38b"/>
　淡自有榮茂之色關畫木葉間用墨揾時出枯梢筆<lb/>
　蹤勁利學者難到范寛林木或側形如偃葢别是一<lb/>
　種風規但未見畫松栢耳畫屋既質以墨籠染後軰<lb/>
　目為鐡屋<lb/>
莫雲卿云禪家有南北二宗唐時始分畫之南北二宗<lb/>
　亦唐時分也但其人非南北耳北宗則李思訓父子<lb/>
　𫝊而為宋之趙幹趙伯駒伯驌以至馬夏軰南宗則<lb/>
　王摩詰始用渲淡一變鈎斫之法其𫝊為張璪荆闗<lb/>
<pb n="KR3h0053_WYG_005-39a"/>
　郭忠恕董巨米家父子以至元之四大家亦如六祖<lb/>
　之後馬駒雲門也<lb/>
趙希逺云辛酉秋余同宗伯董𤣥宰至京口訪張修羽<lb/>
　見其所藏黄子久浮巒暖翠章法筆法墨法與諸作<lb/>
　逈絶宗伯云我所見黄子久畫不下三十幅要知此<lb/>
　幅為第一屬余収縮小幅以便隨身展觀修羽有别<lb/>
　業在城南中有三層樓可望江㠶茂因諸山名勝四<lb/>
　靣旋遶余從容臨摹其間心境閒曠頗得領略浮巒<lb/>
<pb n="KR3h0053_WYG_005-39b"/>
　暖翠趣向修羽間出示所藏鼎彛古玩及宋元人名<lb/>
　蹟與國朝文沈諸家畫種種不一余不暇一一記之<lb/>
　如盧鴻草堂十册位置竒特人物林木泉石極其古<lb/>
　雅精妙皴擦渲染有力有韻用墨如漆光采陸離奪<lb/>
　人心目宜乎海内共寳之也有王叔明香光居士圖<lb/>
　乃巨幅筆勢飄舉皴法有極細者㸃苔用秃筆正鋒<lb/>
　蒼莽混融余亦愛而臨之内有倪高士一小幅從<lb/>
　吾鄉曹起莘家得來作懸崖絶筆筆法全學闗仝亦<lb/>
<pb n="KR3h0053_WYG_005-40a"/>
　是神物余得探討月餘亦生平一快事也因以記之<lb/>
　新安呉江村所藏董展畫余在維揚見之作挺秀枯<lb/>
　枝樹四五株以青緑朱粉㸃葉分出樹頭山石用麻<lb/>
　皮皴青緑刷色山巒只一兩轉便完極有氣格經年<lb/>
　累月味之不盡<lb/>
鄒愚谷云米公癡絶所為雲山獨創一家卓立千古此<lb/>
　中三昧惟伊家父子自相𫝊賞不令他人窺竊一臠<lb/>
　越二百年而有高尚書者出盡伊父子而有之雲樹<lb/>
<pb n="KR3h0053_WYG_005-40b"/>
　罨靄大有生氣墨汁漓漓欲墮几席真足當鼎峙矣<lb/>
　夫房山高先生有竒癖而所畫亦竒豈性帶癡癖者<lb/>
　乃能為絶筆耶予因逺想于長康之三絶也喭云不<lb/>
　顛不狂其名不揚或正謂此<lb/>
袁𤣥石云畫山水不可太熟熟則少文不可太生生則<lb/>
　多戾練熟還生斯妙矣<lb/>
張元春云大樹論根大松錯節逺山可斷近山脉接大<lb/>
　石崔嵬小石錯雜總要得勢皴法各别筆潤淋漓不<lb/>
<pb n="KR3h0053_WYG_005-41a"/>
　在重疊<lb/>
夏烟林云意嬾石不硬心煩水不清筆尖樹不老墨濃<lb/>
　雲不輕<lb/>
王無倪云畫無絶筆𫝊授為先古哲妙墨代代相沿猶<lb/>
　夫子之云識大識小也若廣訪名師加以心慧古跡<lb/>
　不但可亞還可自謂過之<lb/>
徐仲修云山有翠微不可無路岸有人家不可無渡石<lb/>
　有自然最忌作怪寫人任真定犯俗態<lb/>
<pb n="KR3h0053_WYG_005-41b"/>
鄭超宗云山水妙處在暗不在明古人以烟雲為第一<lb/>
　葢此意襄陽米父子獨得北苑三昧高房山以渾厚<lb/>
　入之方方壺便開陳白陽門戸矣<lb/>
　　評畫<lb/>
　畫法六朝不及晉魏宋元不及六朝至唐畫則各自<lb/>
　成佛作祖不以時代為限<lb/>
　　賞鑑好事<lb/>
　書畫有賞鑑好事二家其說舊矣若求其人則自人<lb/>
<pb n="KR3h0053_WYG_005-42a"/>
　主侯王將相以及方外衲子固宜有之張彦逺云有<lb/>
　収藏而不能鑒識能鑒識而不善閱翫能閱翫而不<lb/>
　能裝褫而無銓次皆病也<lb/>
　　似不似<lb/>
　畫花趙昌意在似徐熈意不在似非高手畫者不能<lb/>
　以似不似第其高逺葢意不在似者太史公之于文<lb/>
　杜陵老之于詩也<lb/>
　　古畫<lb/>
<pb n="KR3h0053_WYG_005-42b"/>
　上古之畫跡簡意淡真趣自然畫譜繪鑒雖備歴年<lb/>
　逺甚箋素敗腐不可得矣<lb/>
　　唐畫<lb/>
　意趣具于筆前故畫成神足莊重嚴律不求工巧而<lb/>
　自多妙處後人刻意工巧有物趣而乏天趣<lb/>
　　宋畫<lb/>
　評者謂之院畫不以為高謂巧太過而神不足也不<lb/>
　知宋人之畫亦非後人可造堂室如李唐劉松年馬<lb/>
<pb n="KR3h0053_WYG_005-43a"/>
　逺夏珪此南渡以後四大家也畫家雖以殘山剰水<lb/>
　目之然可謂精工之極<lb/>
　　元畫<lb/>
　評者謂士夫畫世獨尚之葢士氣畫者廼士林中能<lb/>
　作𨽻家畫品全乏氣運生動不求物趣以得天趣為<lb/>
　高觀其曰寫而不曰畫者葢欲脫盡畫工院氣故耳<lb/>
　此等謂之寄興但可取玩一世若云善畫何以上擬<lb/>
　古人而為後世寳藏如趙松雪黄子乆王叔明吴仲<lb/>
<pb n="KR3h0053_WYG_005-43b"/>
　圭之四大家及錢舜舉倪雲林趙仲穆軰形神俱妙<lb/>
　絶無邪學可垂乆不磨此真士氣畫也雖宋人復起<lb/>
　亦甘心服其天趣然亦得宋人之家法而一變者<lb/>
　　明畫<lb/>
　明興丹青可宋可元與之並駕馳驅者何啻數百家<lb/>
　而吴中獨踞其大半即盡諸方之燁然者不及也<lb/>
　　邪學<lb/>
　如鄭顛仙張復陽鍾欽禮蔣三松張平山汪海雲軰<lb/>
<pb n="KR3h0053_WYG_005-44a"/>
　皆畫家邪學徒逞狂態者也俱無足取<lb/>
　　粉本<lb/>
　古人畫藁謂之粉本草草不經意處廼其天機偶發<lb/>
　生意勃然落筆趣成自有神妙有則宜寳藏之<lb/>
　　看畫法<lb/>
　看畫之法如看字法松雪詩云石如飛白木如籕寫<lb/>
　竹應從八法來求正謂此也須着眼圓活勿偏見細<lb/>
　看古人命筆立意委曲妙處方是<lb/>
<pb n="KR3h0053_WYG_005-44b"/>
　　品第畫<lb/>
　以山水為上人物小者次之花鳥竹石又次之走獸<lb/>
　蟲魚又其下也更須縜素紙地完整不破色雖古而<lb/>
　清潔精神如新照無貼襯嗅之異香可掬此其最上<lb/>
　品也<lb/>
　　無名畫<lb/>
　古畫無名欵者多畫院進呈卷軸皆有名大家廼御<lb/>
　府畫也世以無名人畫即填某人欵字深為可笑<lb/>
<pb n="KR3h0053_WYG_005-45a"/>
　　單條畫<lb/>
　高齋精舍宜掛單條若對軸即少雅致况四五軸乎<lb/>
　且高人之畫適興偶作數筆人即寳𫝊何能有對乎<lb/>
　今人以孤軸為嫌不足與言畫矣<lb/>
　　古絹畫<lb/>
　唐紙則硬黄短簾絹則絲粗而厚有搗熟者有四尺<lb/>
　濶者宋紙則鵠白澄心堂絹則光細若紙揩摩如玉<lb/>
　間有濶五六尺者名曰獨梭元絹有獨梭者與宋相<lb/>
<pb n="KR3h0053_WYG_005-45b"/>
　似有宓家機縜皆妙<lb/>
　　裱錦<lb/>
　古有摴蒲錦又名闍婆有樓閣錦紫駞花鸞章錦朱<lb/>
　雀錦鳯凰錦斑文錦走龍錦飜鴻錦<hi>皆御府中物</hi>有海馬<lb/>
　錦龜紋錦粟地錦皮毬錦<hi>皆宣和綾</hi>今蘇州有落花流水<lb/>
　錦皆用作表首<lb/>
　　學畫<lb/>
　人能以畫寓意明窓淨几描寫景物或觀佳山水處<lb/>
<pb n="KR3h0053_WYG_005-46a"/>
　胸中便生景物象或觀名花折枝想其態度綽約枝<lb/>
　梗轉折向日舒笑迎風欹斜含烟弄雨初開殘落布<lb/>
　置筆端不覺妙合天趣自是一樂若不以天生活潑<lb/>
　為法徒竊紙上形似終為俗品古之高尚士夫如李<lb/>
　公鱗范寛李成蘇長公米家父子軰靡不盡臻神品<lb/>
　賞鑒大雅須學一二名家方得深知畫意<lb/>
　　軸頭<lb/>
　用檀香為之可以除濕逺蠧芸麝樟腦亦辟蠧<lb/>
<pb n="KR3h0053_WYG_005-46b"/>
　　藏畫<lb/>
　以杉桫木為匣匣内切勿油漆糊紙恐惹黴濕遇四<lb/>
　五六月之先將畫幅幅展玩㣲見風日収起入匣用<lb/>
　紙封口勿令通氣置透風空閣或去地丈餘又當常<lb/>
　近人氣過此二候方開可免黴曰平時張掛名畫須<lb/>
　三五日一易則不厭觀不乆惹塵濕収起先拂去兩<lb/>
　靣塵垢畧見風日即珍藏之乆則恐為風濕損其質<lb/>
　地<lb/>
<pb n="KR3h0053_WYG_005-47a"/>
　　小畫匣<lb/>
　單條短軸作横靣開關門扇匣子畫直放入軸頭貼<lb/>
　籖細書某畫甚便取看<lb/>
　　捲畫<lb/>
　須顧邉齊不宜局促亦不可着力捲𦂳恐急裂絹素<lb/>
　　拭畫<lb/>
　揩抹畫片不可用粗布恐模擦失神<lb/>
　　出示畫<lb/>
<pb n="KR3h0053_WYG_005-47b"/>
　古畫不可出示俗人不知看法以手托起畫背就觀<lb/>
　絹素隨折或忽慢墮地損裂莫補<lb/>
　　裱畫<lb/>
　畫不脱落不宜數裱一裝揩則一捐精神靈跡亦然<lb/>
　　掛畫<lb/>
　對景不宜掛畫以偽不勝真也<lb/>
　　収畫<lb/>
　書畫古人精神所鍾頗能擇主而事遇真賞鑒家不<lb/>
<pb n="KR3h0053_WYG_005-48a"/>
　終秘也但不可强求余每見以計得者失不旋踵當<lb/>
　為誡之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0053_WYG_005-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　畫史㑹要卷五<lb/>
</p>
<p>
</p>
  </div>
<div> <lb/>
    <p>
<pb n="KR3h0053_WYG_006-1a"/>
畫史㑹要跋<lb/>
宗叔隠之氏撰畫史㑹要令不肖符較而授之梓叔于<lb/>
丹青家能原本伊始以及支裔採摭博而比屬精立諸<lb/>
小𫝊必甄量品行後及藝事則所尚焉者端自有在不<lb/>
徒丹青家考鏡已也叔少負竒志力自奮于膏梁紈綺<lb/>
中好苦吟為山居百詠明枕流潄石之意故其風寄高<lb/>
脫馳驟筆墨間蚤擅旭素之長更從雙鈎嚮搨探得衛<lb/>
王遺法今則斯邈宜官皆赴筆端固草書家一大成也<lb/>
<pb n="KR3h0053_WYG_006-1b"/>
又移而用之皴斮㸃擢無不爭妙登渉之餘即景成圖<lb/>
若李營丘高尚書倪迂米顛不必專有宗尚徃徃任其<lb/>
侔合一時能者驚服其雅不可及雅之屬為清為古為<lb/>
疎澹而閒逺叔既高介自立無世俗游築寒玉館藝大<lb/>
竹萬竿軒楹之際冷碧蕭然列古彛鼎圖史吟嘯其間<lb/>
或韻人墨士茗飲燕談移日不倦非其人而以剥啄來<lb/>
叔為張廌氏矣叔翰墨名蚤動天下仕宦吾地者多願<lb/>
與定交而固高泄栁之節其筆可求其人不可見也南<lb/>
<pb n="KR3h0053_WYG_006-2a"/>
海蘇紫輿公令新建急一見叔屏騶從徑入竹中乃相<lb/>
與把臂蘇好叔草書臨倣數月惟肖恱慕若此竟不因<lb/>
以干牘亦徃徃令來不報謝蘇終于官廉不能具禮獨<lb/>
叔一人經紀其事曩奔走于令而數數干牘者跡杳然<lb/>
也我豫章昔有徐孺子風義千載而後叔庶幾焉葢叔<lb/>
之制行也清而宅心也古惟清惟古則世情都盡無所<lb/>
於累為疎澹為閒逺而不能自秘于筆墨之間余因述<lb/>
畫偶舉一二若此至其孝友之篤與人交終始不易禄<lb/>
<pb n="KR3h0053_WYG_006-2b"/>
入贏餘多從施散不擇報也以若其情背炎而向于冷<lb/>
與世人偏其反而曩劍江胡吉甫䟦書史㑹要能備述<lb/>
之叔著作日冨嵗有成刻兹其崇禎辛未撰也族姪寳<lb/>
符夢得甫謹䟦<lb/>
</p>
<p>
</p>
  </div>
        </body>
</text>\m</TEI>
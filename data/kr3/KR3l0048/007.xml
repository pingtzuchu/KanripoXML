<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東軒筆録卷七</head> <lb/>
    <p>
<pb n="KR3l0048_WYG_007-1a"/>
欽定四庫全書<lb/>
　東軒筆録卷七<lb/>
　　　　　　　　　　　　宋　魏泰　撰<lb/>
熈寧八年吕惠卿為叅知政事權傾天下時元叅政綘<lb/>
　為翰林學士判郡牧嘗問三命僧化成曰吕叅政早<lb/>
　晩為相化成曰吕給事為叅政譬如草屋上置鴟吻<lb/>
　耳元曰然則其不安乎成曰其黜免可立而待也是<lb/>
　時春方半元曰事應在何時有消息成曰在今年五<lb/>
<pb n="KR3l0048_WYG_007-1b"/>
　月十七日元憮然不測亦潛紀之既而吕權日盛䑓<lb/>
　諫噤口無敢指議之者㑹五月十七日元退朝因語<lb/>
　府界提舉蔡確曰化成言吕叅政禍在今日真漫浪<lb/>
　之語也二公相視而笑遂同還郡牧促召成而誚之<lb/>
　成曰言必無失姑且俟之二公愈笑其術之非既而<lb/>
　化成告去蔡亦上馬是時曾待制孝寛同判郡牧薄<lb/>
　晚來過㕔方即坐元因訪今日有何事曾曰但聞御<lb/>
　史蔡承禧入劄子不知言何等事者也語未已内探<lb/>
<pb n="KR3l0048_WYG_007-2a"/>
　報今日蔡察院言吕叅政兄弟元聞之大駭乃以化<lb/>
　成之言告曾公既而吕罷政事實始此日也<lb/>
熈河之役髙遵裕為總管有髙學究者以宗人謁遵裕<lb/>
　因𨽻名軍中㑹王觀文韶以兵攻香子城學究從行<lb/>
　是日合戰大勝至晩旋師寨中官吏及召募人等皆<lb/>
　賀獨不見髙學究遵裕歎曰髙生且死於敵矣已而<lb/>
　士卒獻俘馘於庭以燭視之則學究之首在焉遵裕<lb/>
　大駭即推究所斬之人有軍士遽伏罪曰是軍回日<lb/>
<pb n="KR3l0048_WYG_007-2b"/>
　暮見髙生獨騎遂斬以冒賞韶大怒磔軍士于轅門<lb/>
王荆公之次子名雱為太常寺太祝素有心疾娶同郡<lb/>
　龎氏女為妻逾年生一子雱以貌不𩔖已百計欲殺<lb/>
　之竟以悸死又與其妻日相鬭閧荆公知其子失心<lb/>
　念其婦無罪欲離異之則恐其誤𬒳惡聲遂與擇壻<lb/>
　而嫁之是時有工部員外郎侯叔獻者荆公之門人<lb/>
　也取魏氏女為妻少悍叔獻死而帷薄不肅荆公奏<lb/>
　逐魏氏婦歸本家京師有諺語曰王太祝生前嫁婦<lb/>
<pb n="KR3l0048_WYG_007-3a"/>
　侯工部死後休妻<lb/>
汴渠舊例十月閉口則舟檝不行王荆公當國欲通冬<lb/>
　運遂不令閉口水既淺澁舟不可行而流氷頗損舟<lb/>
　檝於是以脚船數十前設巨碓以搗流氷而役夫苦<lb/>
　寒死者甚衆京師有諺語曰昔有磨<hi>去</hi>磨<hi>平</hi>漿水今<lb/>
　見碓搗冬凌<lb/>
有王永年者娶宗室女得右班殿直監汝州税時竇卞<lb/>
　通判汝州與之接熟爾後卞知深州永年復為州監<lb/>
<pb n="KR3l0048_WYG_007-3b"/>
　押益相親暱遂至通家既而卞在京師永年求監金<lb/>
　曜門書庫卞為干提舉監司楊繪繪遂薦之永年常<lb/>
　置酒延卞繪於私室出其妻間坐妻以左右手掬酒<lb/>
　以飲卞繪謂之曰白玉蓮花盃其䙝狎至是後永年<lb/>
　盗賣庫書事發下獄永年引卞繪嘗受其饋送乃嘗<lb/>
　納璣貝於兩家方窮治未竟而永年死獄中朝議有<lb/>
　兩制交通匪人至為姦利落繪翰林學士知制誥降<lb/>
　為荆南副使落卞待制降監舒州靈僊觀明年卞卒<lb/>
<pb n="KR3l0048_WYG_007-4a"/>
　於貶所繪性少真無檢操居荆南日事逰宴徃徃與<lb/>
　小人接一日出家妓延客夜飲有𨕖人胡師文預㑹<lb/>
　師文本鄂州豪民子及第為荆南府學教授尤少士<lb/>
　檢半醉狎侮繪之家妓無所不至繪妻自屏後窺之<lb/>
　大以為恥叱妓入撻於屏後師文離席排繪使呼妓<lb/>
　出繪媿於其妻遽欲徹席師文狂怒奮拳毆繪賴衆<lb/>
　客救之㡬至委頓近臣不自重至為小人凌暴士論<lb/>
　尤鄙之<lb/>
<pb n="KR3l0048_WYG_007-4b"/>
壽州張侍中撫州晏丞相俱塟陽翟地相去數里有發<lb/>
　塜盗先築室于二塜之間自其家窽穴以通其隧道<lb/>
　始發張墓得金寳珠玉甚多遂完其棺櫬以揜覆其<lb/>
　穴次發晏公墓若有猛獸嘷吼盗甚懼遽出呼其徒<lb/>
　一人同入又聞兵甲鼓噪之聲盗益懼又呼一人同<lb/>
　之則寂然無響三盗笑曰丞相之神盡於是矣及穿<lb/>
　櫬槨殊無所有供設之器皆陶甓為之又破其棺棺<lb/>
　中惟木胎金褁帶一條金無數兩餘皆衣服腐朽如<lb/>
<pb n="KR3l0048_WYG_007-5a"/>
　塵矣盗失望而恚遂以刀斧摩碎其骨而出既而貨<lb/>
　張墓金盂于市為人擒之遂伏罪及言其事世謂均<lb/>
　破塜而張以厚塟完軀晏以薄塟碎骨事有不可知<lb/>
　如此者<lb/>
王介性輕率語言無倫時人以為心風與王荆公舊交<lb/>
　公作詩曰吳興太守美如何桞惲詩才未足多遥想<lb/>
　郡人臨下擔白蘋洲上起滄波其意以水值風即起<lb/>
　波也介諭其意遂和十篇盛氣而誦於荆公其一曰<lb/>
<pb n="KR3l0048_WYG_007-5b"/>
　吳興太守美如何太守從來惡祝鮀正直聰明神鬼<lb/>
　畏死時應合作閻羅荆公笑曰閻羅見闕可速赴任<lb/>
　也<lb/>
張堯佐以進士擢第累官至屯田員外郎知開州㑹其<lb/>
　姪女有寵於仁宗冊為修媛堯佐遂驟遷擢一日中<lb/>
　除宣徽節度景靈郡牧四使是時御史唐介上疏引<lb/>
　天寳楊國忠為戒不報又與諫官包拯吳奎等七人<lb/>
　論列殿上既而御史中丞留百官班欲以廷争卒奪<lb/>
<pb n="KR3l0048_WYG_007-6a"/>
　堯佐宣徽景靈兩使特加介一品服以旌敢言未㡬<lb/>
　堯佐復除宣徽使知河陽唐謂同列曰是欲與宣徽<lb/>
　而假河陽為名耳我曹豈可中已耶同列依違不前<lb/>
　唐遂獨争之不能奪仁宗諭曰差除自是中書介遂<lb/>
　極言宰相文彦博以燈籠錦媚貴妃而致位宰相今<lb/>
　又以宣徽使結堯佐請逐彦博而相富弼又言諫官<lb/>
　觀望挾姦而言涉宫掖語甚切直仁宗怒趍召兩府<lb/>
　以疏示之介猶諍不已樞宻副使梁適叱介使下殿<lb/>
<pb n="KR3l0048_WYG_007-6b"/>
　介諍愈切仁宗大怒玉音甚厲衆恐禍出不測是時<lb/>
　蔡襄修起居注立殿陛即進曰介誠狂直然納諫容<lb/>
　言人主之美徳必望全貸遂貶春州别駕翊日御史<lb/>
　中丞王舉正救解之改為英州别駕始上怒未已兩<lb/>
　府竊議曰必重貶介則彦博不安彦博去則吾屬逓<lb/>
　遷矣既而果如其料當是時梅堯臣作書竄詩曰皇<lb/>
　祐辛卯冬十月十九日御史唐子方危言初造膝曰<lb/>
　朝有巨姦臣介所憤疾願條一二事臣職敢妄率巨<lb/>
<pb n="KR3l0048_WYG_007-7a"/>
　姦宰相博邪行世莫匹曩時守成都委曲媚貴暱銀<lb/>
　璫挿左貂窮臈使馳馹邦媛將夸侈中賫金十鎰為<lb/>
　我寄使君竒紋織纎宻遂傾西蜀巧日夜急鞭抶紅<lb/>
　經緯金縷排科鬭八七比比雙蓮花篝燈戴心出㡬<lb/>
　日成一端持行如鬼疾明年觀上元𬒳服稳稱質璨<lb/>
　然驚上目遽爾有薄詰既聞所從來佞對似未失且<lb/>
　云奉至尊於妾豈能必遂回天子顔百事容丐乞臣<lb/>
　今得初陳狡猾彼非一偷威與賣利次第推甲乙是<lb/>
<pb n="KR3l0048_WYG_007-7b"/>
　唯隂猾雄仁斷宜勇黜必欲致太平在列無如弼弼<lb/>
　亦昧平生况臣不阿屈臣言天下公奚以身自䘏君<lb/>
　傍有側目喑啞横詆叱指言為罔上廢汝還蓬蓽是<lb/>
　時白此心尚不避斧鑕雖令禁魑魅甘且同飴蜜既<lb/>
　如勿可懼復以强詞窒帝聲亦大厲論奏不容畢介<lb/>
　也容甚閒猛士膽為慄立貶嶺外春速欲為異物内<lb/>
　外臣恟恟陛下何未悉即敢救者誰襄執左史筆謂<lb/>
　此儻不容盛美有所咈平明中執法懷疏又堅述介<lb/>
<pb n="KR3l0048_WYG_007-8a"/>
　言或以狂百豈無一實恐傷四海和幸勿若倉卒亟<lb/>
　許遷英山衢路有嗟咄翊日宣白麻稱快口盈溢阿<lb/>
　附連諫官去若懷絮虱其間因獲利竊笑等蚌鷸英<lb/>
　州五千里痩馬行䭿䭿毒蛇噴曉霧晝與嵐氣没妻<lb/>
　孥不同塗風浪過蛟窟存亡未可知旅舘愁傷骨饑<lb/>
　僕時後先隨猿拾橡栗越林多蔽天黄甘雜丹橘萬<lb/>
　室通釀酤撫逺無禁律醉去不須錢醒來弄鳴瑟山<lb/>
　水仍竒怪已可消愁欝莫作楚大夫懷沙自沉汨西<lb/>
<pb n="KR3l0048_WYG_007-8b"/>
　漢梅子真出為吳市卒市卒且不慙况兹别秉秩始<lb/>
　堯臣作此詩不敢示人及歐陽文忠公為編其集時<lb/>
　有嫌避又削去此詩是以人少知者故今盡録<lb/>
唐子方始彈張堯佐與諫官皆上疏及彈文公則吳奎<lb/>
　畏縮不前當時謂拽動陣脚及唐争論於上前遂并<lb/>
　及奎之背約執政又黜奎而文公益不安遂罷政事<lb/>
　時李師中作詩送唐略曰並逰英俊顔何厚未死姦<lb/>
　䛕骨已寒厚顔之句為奎發也<lb/>
<pb n="KR3l0048_WYG_007-9a"/>
苗振以第四人及第既而召試舘職一日謁晏丞相晏<lb/>
　語之曰君久從吏事必疎筆硯今將就試宜稍温習<lb/>
　也振率然答曰豈有三十年為老娘而倒䙀孩兒者<lb/>
　乎晏公俛而哂之既而試澤宫𨕖士賦韻押有王字<lb/>
　振押之曰率土之濱莫非王由是不中𨕖晏公聞而<lb/>
　笑曰苖君竟倒䙀孩兒矣<lb/>
越州僧願成客京師能為符籙咒時王雱㓜子夜啼用<lb/>
　神咒而止雱雖徳之然性靳嗇㑹章惇察訪荆湖南<lb/>
<pb n="KR3l0048_WYG_007-9b"/>
　北二路朝廷有意經畧溪洞或云蠻人多行南法畏<lb/>
　符籙雱即薦成於章章至辰州先遣張裕李資明夷<lb/>
　中及成等入南江受降裕等至洞而穢亂蠻婦酋田<lb/>
　元猛者不勝其憤盡縛來使斬刳于柱次至成成搏<lb/>
　頰求哀元猛素事佛乃不殺押而遣之願成不以為<lb/>
　恥乃更乗大馬擁檛斧以自從稱察訪大師猶以入<lb/>
　洞之勞得紫衣師號時又有隨州僧知縁嘗以醫術<lb/>
　供奉仁宗英宗熈寧中朝廷取青唐武勝縁遂因執<lb/>
<pb n="KR3l0048_WYG_007-10a"/>
　政上言乞徃鄯廓見棟戬説令納地上召見後苑賜<lb/>
　白金以遣行遂自稱經畧大師深為王韶所惡罷歸<lb/>
　朝廷憐其意猶得左街首座卒<lb/>
仁宗時西戎方熾韓魏公琦為經畧招討副使欲五路<lb/>
　進兵以襲平夏時范文正公仲淹守慶州堅持不可是<lb/>
　時尹洙為秦州通判兼經畧判官一日將魏公命至<lb/>
　慶州約范公以進兵范公曰我師新敗士卒氣沮當<lb/>
　自謹守以觀其變豈可輕兵深入耶以今觀之但見<lb/>
<pb n="KR3l0048_WYG_007-10b"/>
　敗形未見勝勢也洙歎曰公於此乃不及韓公也韓<lb/>
　公嘗云大凡用兵當先置勝敗於度外今公乃區區<lb/>
　過慎此所以不及韓公也范公曰大軍一動萬命所<lb/>
　懸而乃置於度外仲淹未見其可洙議不合遽還魏<lb/>
　公遂舉兵入界既而師次好水川元昊設覆全師䧟<lb/>
　没大將任福死之魏公遽還至半塗而亡卒父兄妻<lb/>
　子號於馬首者㡬千人皆持故衣紙錢招魂而哭曰<lb/>
　汝昔從招討出征今招討歸而汝死矣汝之魂識亦<lb/>
<pb n="KR3l0048_WYG_007-11a"/>
　能從招討以歸乎既而哀慟聲震天地魏公不勝悲<lb/>
　憤掩泣駐馬不能前者數刻范公聞而歎曰當是時<lb/>
　難置勝敗於度外也<lb/>
王韶罷樞宻副使以禮部侍郎知鄂州一日宴客出家<lb/>
　妓奏樂入夜席客張績沉醉挽家妓不前遽將擁之<lb/>
　家妓泣訴於韶坐客皆失色韶徐曰比出爾曹以娛<lb/>
　賔而乃令賔客失懽命取大盃罰家妓既而容色不<lb/>
　動談笑如故人亦伏其量也<lb/>
<pb n="KR3l0048_WYG_007-11b"/>
王沂公曾當國屢薦吕許公夷簡是時明肅太后聽政<lb/>
　沂公奏曰臣屢言吕夷簡才望可當政柄而兩宫終<lb/>
　未用以臣度太后之意不欲其班在樞宻使張旻之<lb/>
　上耳且旻亦赤脚健兒豈容妨賢如此太后曰固無<lb/>
　此意行且用夷簡矣沂公曰兩宫既以許臣請即今<lb/>
　宣召學士草麻太后從之及許公大拜漸與沂公不<lb/>
　叶晚年暌異勢同水火當時士大夫各有附麗故慶<lb/>
　厯中朝廷有黨人論矣<lb/>
<pb n="KR3l0048_WYG_007-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0048_WYG_007-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東軒筆錄卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東軒筆録卷四</head> <lb/>
    <p>
<pb n="KR3l0048_WYG_004-1a"/>
欽定四庫全書<lb/>
　東軒筆録卷四<lb/>
　　　　　　　　　　　　　宋　魏泰　撰<lb/>
狄青之征儂智髙也自過桂林即以辨色時先鋒行先<lb/>
　鋒既行青乃出帳受衙罷命諸將坐飲酒一巵小餐<lb/>
　然後中軍行率以為常及頓軍崑崙關下翊日將度<lb/>
　關辰起諸將張立甚久而青尚未坐殆至日髙親吏<lb/>
　疑之遽入帳周視則不知青所在諸將方相顧驚怛<lb/>
<pb n="KR3l0048_WYG_004-1b"/>
　俄有軍候至曰宣徽傳語諸官請過關喫食方知青<lb/>
　已㣲服同先鋒度關矣<lb/>
歐陽文忠公修自言初移滑州到任會宋子京曰有某<lb/>
　大官頗愛子文倩我求之文忠遂授以近著十篇又<lb/>
　月餘子京告曰某大官得子文讀而不甚愛曰何為<lb/>
　文格之退也文忠笑而不答既而文忠為知制誥人<lb/>
　或傳有某大官極稱一丘良孫之文章文忠使人訪<lb/>
　之乃前日所投十篇良孫盜為己文以贊而稱美之<lb/>
<pb n="KR3l0048_WYG_004-2a"/>
　者即昔日子京所示之某大官也文忠不欲斥其名<lb/>
　但大笑而已未幾文忠出為河北都轉運使見邸報<lb/>
　丘良孫以獻文字召試拜官心頗疑之及得所獻乃<lb/>
　令狐挺平日所著之兵論也文忠益歎駭異時為侍<lb/>
　從因為仁宗道其事仁宗駭怒欲奪良孫之官文忠<lb/>
　曰此乃朝廷已行之命但當日失於審詳若追奪之<lb/>
　則所失又多也仁宗以為然但發笑者久之<lb/>
京師百司庫務每年春秋賽神各以本司餘物貿易以<lb/>
<pb n="KR3l0048_WYG_004-2b"/>
　具酒饌至時吏史列坐合樂終日慶厯中蘇舜欽提<lb/>
　舉進奏院至秋賽承例賣拆封紙以充舜欽欲因其<lb/>
　舉樂而召舘閣同舍遂自以十千助席預會之客亦<lb/>
　醵金有差酒酣命去優伶却吏史而更召兩軍女伎<lb/>
　先是洪州人太子中舍李定願預醵厠會而舜欽不<lb/>
　納定銜之遂騰謗於都下既而御史劉元瑜有所希<lb/>
　合彈奏其事事下右軍窮治舜欽以監主自盜論削<lb/>
　籍為民坐客皆斥逐梅堯臣亦被逐者也堯臣作客<lb/>
<pb n="KR3l0048_WYG_004-3a"/>
　至詩曰客有十人至共食一鼎珍一客不得食覆鼎<lb/>
　傷衆賓葢為定發也<lb/>
劉侍制元瑜既彈蘇舜欽而連坐者甚衆同時俊彥為<lb/>
　之一空劉見宰相曰聊為相公一網打盡是時南郊<lb/>
　大禮而舜欽之獄斷於赦前數日舜欽有詩曰不及<lb/>
　雞竿下坐人葢謂不得預赦免之囚也舜欽死歐陽<lb/>
　文忠公序其文集叙及賽神之事略曰一時俊彥舉<lb/>
　網而盡矣葢述御史之言也舜欽以大理評事集賢<lb/>
<pb n="KR3l0048_WYG_004-3b"/>
　校理廢為民後二年得湖州長史年四十餘卒<lb/>
范文正公仲淹為叅知政事建言乞立學挍勸農桑責<lb/>
　吏課以年任子等事頗與執政不合㑹有言邊鄙未<lb/>
　寧者文正乞自往經撫於是以叅知政事為河東陜<lb/>
　西安撫使時吕許公夷簡謝事居圃田文正往候之許<lb/>
　公問曰何事遽出也范答以暫往經撫兩路事畢即<lb/>
　還矣許公曰叅政此行正蹈危機豈復再入文正諭<lb/>
　其㫖果使事未還而以資政殿學士知邠州<lb/>
<pb n="KR3l0048_WYG_004-4a"/>
王禹偁在太宗末年以事謫守滁州到任謝表略曰諸<lb/>
　縣豐登苦無公事一家飽煖全荷君恩禹偁有遺愛<lb/>
　滁州懷之畫其像於堂以祀焉慶厯中歐陽修責守<lb/>
　滁州觀禹偁遺像而作詩曰偶然來繼前賢迹信矣<lb/>
　皆如昔日言諸縣豐登少公事一家飽煖荷君恩想<lb/>
　公風采猶如在顧我文章不足論名姓已光青史上<lb/>
　壁間容貌任昏塵皆用其表中語也<lb/>
蘇舜欽奏邸之會預坐者多舘閣同舍一時被責十餘<lb/>
<pb n="KR3l0048_WYG_004-4b"/>
　人仁宗臨朝歎以輕薄少年不足為臺閣之重宰相<lb/>
　探其㫖自是務引用老成往往不愜人望甚者語言<lb/>
　文章為世所笑彭乘之在翰林楊安國之在經筵是<lb/>
　也<lb/>
御史有閽吏𨽻臺中四十餘年事二十餘中丞矣頗能<lb/>
　道其事尤善評其優劣每聲諾之時以所執之挺待<lb/>
　中丞之賢否中丞賢則横其挺中丞不賢則直其挺<lb/>
　此語諠於縉紳凡為中丞者唯恐其挺之直也范諷<lb/>
<pb n="KR3l0048_WYG_004-5a"/>
　為中丞聞望甚峻閽吏每聲諾必横其挺一日范視<lb/>
　事次閽吏報事范視之其挺直矣范大驚立召問曰<lb/>
　爾挺忽直豈覩我之失耶吏初諱之苦問乃言曰昨<lb/>
　日見中丞召客親諭庖人以造食中丞指揮者數四<lb/>
　庖人去又呼之復丁寧教誡者又數四大凡役人者<lb/>
　受以法而觀其成茍不如法有常刑矣何事喋喋之<lb/>
　繁若使中丞宰天下之事不止一庖人之任皆欲如<lb/>
　此喋喋不亦勞而可厭乎某心鄙之不知其挺之直<lb/>
<pb n="KR3l0048_WYG_004-5b"/>
　也范大笑慙謝明日視之挺復横矣<lb/>
楚執中性滑稽謔玩無禮慶厯中韓魏公琦帥陜西將<lb/>
　四路進兵入平夏以取元昊師行有日矣尹洙與執<lb/>
　中有舊薦於韓公執中曰元昊族帳無定萬一遷徙<lb/>
　深逺以致我師無乃曠日持久乎韓公曰今大兵入<lb/>
　界則倍道兼程矣執中曰糧道豈能兼程耶韓公曰<lb/>
　吾已盡括闗中之驢運糧驢行速可與兵相繼也萬<lb/>
　一深入而糧食盡自可殺驢而食矣執中曰驢子大<lb/>
<pb n="KR3l0048_WYG_004-6a"/>
　好酬奬韓公怒其無禮遂不使之入幕然四路進兵<lb/>
　亦竟無功也<lb/>
章懿太后之葬也明肅方聽政有㫖令鑿内城垣以出<lb/>
　柩是時吕文靖公夷簡當國遽求對而明肅已揣知<lb/>
　其意止令入内都知羅崇勳問有何事文靖具奏鑿<lb/>
　垣非禮宜開西華門以出神柩明肅使崇勳報曰向<lb/>
　夷簡道豈意卿亦如此也文靖答曰臣備位宰相朝<lb/>
　廷大事當廷争太后不允臣終不退崇勳三返而太<lb/>
<pb n="KR3l0048_WYG_004-6b"/>
　后之意不回文靖正色謂崇勳曰宸妃誕育聖主而<lb/>
　送終之禮如此異時治今日之事莫道夷簡不争太<lb/>
　尉日侍太后左右不能開述諷導當為罪魁矣崇勳<lb/>
　大懼馳告明肅於是始允所請<lb/>
王文正公曽在中書得光州奏祕書監丁謂卒文正顧<lb/>
　謂同列曰斯人平生多智數不可測其在海外猶能<lb/>
　用智而還若不死數年未必不復用則天下之不幸<lb/>
　可勝言哉吾非幸其死也<lb/>
<pb n="KR3l0048_WYG_004-7a"/>
英宗即位之初有著作佐郎甄復獻繼聖圖其序大略<lb/>
　曰昔景德戊申歲天書降後二十四年陛下降生之<lb/>
　日復是天慶節是天書於二紀已前為陛下降聖之<lb/>
　兆也又邇來市民染帛以油漬紫色謂之油紫油紫<lb/>
　者猶子也陛下濮安懿王之子視仁宗為諸父此猶<lb/>
　子之義也又云京師自二年來里巷間多云着箇羊<lb/>
　陛下生於辛未羊為未神此又語瑞也又以御名拆<lb/>
　其點畫使兩目相並為離明繼照之義其言詭誕不<lb/>
<pb n="KR3l0048_WYG_004-7b"/>
　經英宗聖性髙明尤惡諂䛕書奏怒其妖妄御批送<lb/>
　中書令削官停任天下伏其神鑒<lb/>
治平間河北㐫荒繼以地震民無粒食往住賤賣耕牛<lb/>
　以茍歲月是時劉渙知澶州盡發公帑之錢以買牛<lb/>
　明年震搖息逋民歸無牛可以耕鑿而其價騰踴十<lb/>
　倍渙復以所買牛依元直賣與是故河北一路唯澶<lb/>
　州民不失所由渙權宜之術也<lb/>
神宗皇帝在春宫時極冲幼孫思恭為侍讀一日講孟<lb/>
<pb n="KR3l0048_WYG_004-8a"/>
　子至多助之至天下順之寡助之至親戚畔之思恭<lb/>
　泛引古今助順之事而不及親戚畔之者主上顧曰<lb/>
　㣲子紂之諸父也抱祭器而入周非親戚畔之耶思<lb/>
　恭釋然駭伏上之睿明可謂聞一知十矣<lb/>
熙寧十年夏京輔大旱主上以祈禱未應聖慮焦勞一<lb/>
　夕夢異僧吐雲霧致雨翊日甘澍滂足遂以其像求<lb/>
　之旁閣中乃第十尊羅漢也上之精䖍感應如此時<lb/>
　集賢王丞相珪有賀雨詩略曰良弼為霖孤宿望神<lb/>
<pb n="KR3l0048_WYG_004-8b"/>
　僧作霧應精求即其事也<lb/>
歐陽修致仕居潁蔡承禧經由上謁於私第從容曰公<lb/>
　德望隆重朝廷所倚未及引年而遽此髙退豈天下<lb/>
　所望也歐陽公曰吾與世多忤晩年不幸為小人誣<lb/>
　衊止有進退之節不可復令有言而竢逐也今日乞<lb/>
　身已為晩矣小人蓋指蔣之奇也歐陽公在潁唯衣<lb/>
　道服稱六一居士又為傳以自序<lb/>
王荆公安石當國以徭役害民而㳺手無所事故率農<lb/>
<pb n="KR3l0048_WYG_004-9a"/>
　人出錢募游手給役則農役異業兩不相妨行之數<lb/>
　年荆公出判金陵薦吕惠卿參知政事惠卿用其弟<lb/>
　温卿之言使免役錢依舊而撥諸路閑田募役既而<lb/>
　閑田少役人多不能均濟天下方患其法不可行而<lb/>
　中丞鄧綰又言惠卿意在是甲毁乙故壊新法於是<lb/>
　不行温卿之言依舊給錢募役<lb/>
王荆公當國始建常平錢之議以謂百姓當五榖青黄<lb/>
　未接之時勢多窘迫貸錢於兼并之家必有倍蓰之<lb/>
<pb n="KR3l0048_WYG_004-9b"/>
　息官於是結甲請錢每千有二分之息是亦濟貧民<lb/>
　而抑兼并之道而民間呼為青苗錢范鎮時以翰林<lb/>
　學士知通進銀臺司誤會此意將謂如建中間稅青<lb/>
　苗於田中也遽上䟽畧曰常平倉始於漢之盛時貴<lb/>
　而㪚之賤而斂之雖堯舜無易也青苗者荒亂之世<lb/>
　所請青苖在田賤估其值斂收未畢而責其償此盜<lb/>
　跖之法也今以盜跖之法變唐虞不易之政此人情<lb/>
　所以不安而中外所以驚疑也疏奏請衆謂不然落<lb/>
<pb n="KR3l0048_WYG_004-10a"/>
　翰林學士守本官致仕制有舉直措枉古之善政服<lb/>
　讒蒐慝義所當誅葢謂是也<lb/>
常平法既行而同知諫院孫覺上言府界諸縣百姓率<lb/>
　不願請往往追呼抑配深為民害主上俾覺同府界<lb/>
　提點往諸縣體量有無追呼抑配之事孫面奏曰敢<lb/>
　不䖍奉詔㫖即日治行既而又上疏曰臣聞古者設<lb/>
　官有言之者有行之者故言者不責其必行行者不<lb/>
　責其能言臣備員諫省以言語為官矣又能一一而<lb/>
<pb n="KR3l0048_WYG_004-10b"/>
　行之乎所有同體量指揮望賜寢罷主上怒其反覆<lb/>
　落同修起居注知廣德軍<lb/>
曾布為三司使極論京師市易不便其大槩以為天下<lb/>
　之財匱乏良由貨不流通貨不流通由商賈不行商<lb/>
　賈不行由兼并之巧為挫抑故朝廷市易於京師以<lb/>
　售四方之貨常低昻其價使髙於兼并之家而低於<lb/>
　倍蓰之直而官不失二分之息則商賈自然無滯矣<lb/>
　雖然官中非覬利也特欲抑兼并耳必也官無可買<lb/>
<pb n="KR3l0048_WYG_004-11a"/>
　官無可賣即是兼并不敢侵牟而市易之法行也今<lb/>
　吕嘉問提舉市易乃差官於四方買物貨禁客旅須<lb/>
　俟官中買足方得交易以息錢多寡為官吏殿最故<lb/>
　官吏牙人唯恐裒之不盡而取息不夥則是官中自<lb/>
　為兼并殊非置市易之本意也事下兩制詳議而吕<lb/>
　惠卿以為沮壊新法王荆公大怒遂置獄劾其事又<lb/>
　三司會計差失即以為上書詐不實曽落翰林學士<lb/>
　知制誥以起居舍人知饒州惠卿遂參知政事矣而<lb/>
<pb n="KR3l0048_WYG_004-11b"/>
　市易差官置物疇勞如故<lb/>
常秩以處士起為左正言直集賢院判國子監不踰年<lb/>
　待制寶文閣兼判太常寺中間謁告歸汝陰主上特<lb/>
　降詔自秩始也會放進士徐鐸榜秩宻以太學生之<lb/>
　薄於行者籍名於方冊竚懐袖間每唱名有之則掲<lb/>
　冊指名進呈乞賜黜落如是者三四上方披閱試卷<lb/>
　或與執政語往往不省秩言秩大以為沮遂謁告不<lb/>
　朝一日翰林學士楊繪方坐禁中俄有報太常寺吏<lb/>
<pb n="KR3l0048_WYG_004-12a"/>
　人到院者繪昔掌判事立命至前乃故吏也詢其來<lb/>
　之故即云常待制以謁吿月餘未有詔起令探刺消<lb/>
　息楊曰此禁中汝得妄入乎我若致汝於法則連及<lb/>
　待制汝速出無取禍也先是秩未謁告時差䕶向經<lb/>
　葬事至是經葬有日上親奠祭䕶𦵏官例合迎駕秩<lb/>
　不候朝參而出迎駕於經門上祭奠畢登輦而去亦<lb/>
　不顧秩秩愈不得意或告以不朝叅而出就職又嘗<lb/>
　私覘禁中臺官欲有言者秩大恐遂以病還汝陰既<lb/>
<pb n="KR3l0048_WYG_004-12b"/>
　而卒或云方卒時狂亂若心疾將自殺者然未得其<lb/>
　詳<lb/>
　<lb/>
　<lb/>
　<lb/>
　<lb/>
　<lb/>
　東軒筆録卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東軒筆録卷二</head> <lb/>
    <p>
<pb n="KR3l0048_WYG_002-1a"/>
欽定四庫全書<lb/>
　東軒筆録卷二<lb/>
　　　　　　　　　　　　　宋　魏泰　撰<lb/>
唃厮囉唐吐蕃贊普之後據邈川之宗哥城盡有河隍<lb/>
　之地祥符中用蕃僧立遵之策將衆十萬穿古渭州<lb/>
　入冦時曹瑋以引進使知秦州領騎卒六千守伏羗<lb/>
　城聞賊已過畢利城瑋率諸將渡渭逆之遂合戰於<lb/>
　三都谷賊軍雖衆然器甲殊少在後者所持皆白棓<lb/>
<pb n="KR3l0048_WYG_002-1b"/>
　毛連以備刼虜而已瑋知其勢弱不足畏欲以氣陵<lb/>
　之自引百騎穿賊陣出其後升髙指揮軍中皷噪夾<lb/>
　擊賊大潰斬首三千級明日視林薄間中傷及投崖<lb/>
　死者萬計瑋之威名由是大震唃氏自此衰弱矣<lb/>
馮拯之父為中令趙普家内知内知葢勾當本宅事者<lb/>
　也一日中令下簾獨坐拯方十餘歲彈雀於簾前中<lb/>
　令熟視之召坐與語其父遽至惶恐謝過中令曰吾<lb/>
　視汝之子乃至貴人也因指其所坐榻曰此子他日<lb/>
<pb n="KR3l0048_WYG_002-2a"/>
　當至吾位馮後相真宗仁宗位至侍中<lb/>
丁謂有才智然多希合上㫖天下以為姦邪及稍進用<lb/>
　即啟廸真宗以神<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>之事又作玉清昭應宫耗費國<lb/>
　帑不可勝紀謂既為宫使夏竦以知制誥為判官一<lb/>
　日宴官僚於齋㕔有雜手伎俗謂弄盌注者獻藝於<lb/>
　廷丁顧語夏曰古無詠盌注詩舍人可作一篇夏即<lb/>
　席賦詩曰舞拂挑珠復吐丸遮藏巧便百千般主公<lb/>
　端坐無由見却被旁人冷眼看丁覽讀變色<lb/>
<pb n="KR3l0048_WYG_002-2b"/>
种放𨼆終南山往華山訪陳摶摶聞其來倒屣迎之既<lb/>
　即坐熟視曰君他日甚顯官至丞郎种曰我之來也<lb/>
　求道義之益而乃言及爵禄非我意也陳笑曰人之<lb/>
　貴賤莫不有命貴者不可為賤亦猶賤者不可為貴<lb/>
　也君骨法合為此官雖晦迹山林終恐不能安耳今<lb/>
　雖不信異日當自知之放不懌而去至真宗時以司<lb/>
　諫召至闕下及辭還山遷諫議大夫東封改給事中<lb/>
　西祀改工部侍郎而卒竟如摶之相也<lb/>
<pb n="KR3l0048_WYG_002-3a"/>
冦萊公始與丁晉公善嘗以丁之才薦於李文靖公沆<lb/>
　屢矣而終未用一日萊公語文靖曰準屢言丁謂之<lb/>
　才而相公終不用豈其才不足用耶抑鄙言不足聽<lb/>
　耶文靖曰如斯人者才則才矣顧其為人可使之在<lb/>
　人上乎萊公曰如謂者相公終能抑之使在人下乎<lb/>
　文靖笑曰他日後悔當思吾言也晩年與冦權寵相<lb/>
　軋交至傾奪竟有海康之禍始伏文靖之識<lb/>
王克正仕江南歴貴官歸本朝直舍人院及死無子其<lb/>
<pb n="KR3l0048_WYG_002-3b"/>
　家修佛事為道場唯一女十餘歲縗絰跪爐於像前<lb/>
　會陳摶入弔出語人曰王氏女吾雖不見其面但觀<lb/>
　其捧爐手相甚貴若是男子當白衣入翰林女子嫁<lb/>
　即為國夫人矣後數年陳晉公恕為參知政事一日<lb/>
　便坐奏事太宗從容問曰卿娶誰氏有幾子晉公對<lb/>
　曰臣無妻今有二子太宗曰王克正江南舊族身後<lb/>
　唯一女頗聞令淑朕甚念之卿可作配晉公辭以年<lb/>
　髙不願娶太宗敦諭再三晉公不敢辭遂納為室不<lb/>
<pb n="KR3l0048_WYG_002-4a"/>
　數日封郡夫人如陳之相也<lb/>
鞠詠為進士以文受知於王公化基及王公知杭州詠<lb/>
　擢第釋褐為大理評事知杭州仁和縣將之官先以<lb/>
　書及所作詩寄王公以謝平昔奬進今復為吏得以<lb/>
　文字相樂之意王公不答及至任畧不加禮課其職<lb/>
　事甚急鞠大失望於是不復冀其相知而專修吏幹<lb/>
　矣其後王公入為參知政事首以詠薦人或問其故<lb/>
　答曰鞠詠之才不患不達所憂者氣峻而驕我故抑<lb/>
<pb n="KR3l0048_WYG_002-4b"/>
　之以成其德耳鞠聞之始以王公為真相知也<lb/>
太宗欲周知天下之事雖踈逺小臣茍欲詢訪皆得登<lb/>
　對王禹偁大以為不可上疏畧曰至如三班奉職其<lb/>
　卑賤可知比因使還亦得上殿<hi>云云</hi>當時盛傳此語<lb/>
　未幾王坐論妖尼道安救徐鉉事責為商州團練副<lb/>
　使一日從太守赴國忌行香天未明彷彿見一人紫<lb/>
　袍秉笏立於佛殿之側王意恐官髙欲與之叙位其<lb/>
　人斂板曰某即可知也王不曉其言而問之其人曰<lb/>
<pb n="KR3l0048_WYG_002-5a"/>
　公嘗疏云三班奉職卑賤可知某今官為借職是即<lb/>
　可知也王憮然自失聞者莫不笑<lb/>
陳晉公恕自升朝入三司為判官既置鹽鐵使又為總<lb/>
　計使洎罷叅政復為三司使首尾十八年精於吏事<lb/>
　朝廷籍其才晩年多病乞解利權真宗諭曰卿求一<lb/>
　人可代者聽卿去是時冦萊公罷樞宻副使歸班晉<lb/>
　公即薦以自代真宗用萊公為三司使而晉公集賢<lb/>
　殿學士判院事萊公入省檢尋晉公前後改革剏立<lb/>
<pb n="KR3l0048_WYG_002-5b"/>
　事件𩔖為方冊及以所出榜示别用新板題扁躬至<lb/>
　其第請晉公判押晉公亦不讓一一與押字既而萊<lb/>
　公拜於庭下而去自是計使無不循其舊貫至李諮<lb/>
　為三司使始改茶法而晉公之規模漸革向之榜示<lb/>
　亦稍稍除削今則無復有存者矣<lb/>
丁晉公為玉清昭應宫使每遇醮祭即奏有仙鶴盤舞<lb/>
　於殿廡之上及記真宗東封事亦言宿奉髙宫之夕<lb/>
　有仙鶴飛於宫上及升中展事而仙鶴迎舞前導者<lb/>
<pb n="KR3l0048_WYG_002-6a"/>
　塞望不知其數又天書每降必奏有仙鶴前導是時<lb/>
　萊公判陜府一日坐山亭中有烏鵶數十飛鳴而過<lb/>
　萊公笑顧屬僚曰使丁謂見之當目為𤣥鶴矣又以<lb/>
　其令威之裔而好言仙鶴故但呼為鶴相猶李逢吉<lb/>
　呼牛僧孺為丑座也<lb/>
張文定公齊賢以右拾遺為江南轉運使一日家宴一<lb/>
　奴竊銀器數事於懷中文定自簾下熟視不問爾後<lb/>
　文定三為宰相門下厮役往往皆得班行而此奴竟<lb/>
<pb n="KR3l0048_WYG_002-6b"/>
　不霑禄奴乘間再拜而告曰某事相公最久凡後於<lb/>
　某者皆得官矣相公獨遺某何也因泣下不止文定<lb/>
　憫然語曰我欲不言爾乃怨我爾憶江南日盜吾銀<lb/>
　器數事乎我懐之三十年不以告人雖爾亦不知也<lb/>
　吾備位宰相進退百官志在激濁揚清安敢以盜賊<lb/>
　薦耶念汝事我久今予汝錢三百千汝其去吾門下<lb/>
　自擇所安蓋吾既發汝平昔之事汝宜有愧於吾而<lb/>
　不可復留也奴震駭泣拜而去<lb/>
<pb n="KR3l0048_WYG_002-7a"/>
鼎州北百里有甘泉寺在道左其泉清美最宜瀹茗林<lb/>
　麓迴抱境亦幽勝冦萊公謫守雷州經此酌泉誌壁<lb/>
　而去未幾丁晉公竄朱崕復經此禮佛留題而去天<lb/>
　聖中范諷以殿中丞安撫湖外至此寺覩二相留題<lb/>
　徘徊慨歎作詩以誌其旁曰平仲酌泉方頓轡謂之<lb/>
　禮佛繼南行層巒下瞰嵐煙路轉使髙僧薄寵榮<lb/>
蘇易簡特受太宗顧遇在翰林恩禮尤渥其子作續翰<lb/>
　林誌叙之詳矣然性特躁進罷參政為禮部侍郎知<lb/>
<pb n="KR3l0048_WYG_002-7b"/>
　鄧州纔逾壯歲而其心鬱悒有不勝閒冷之歎鄧州<lb/>
　有老僧獨處郊寺蘇贈詩曰憔悴二卿三十六與師<lb/>
　氣味不争多又移書於舊友曰退位菩薩難做竟不<lb/>
　登强仕而卒世言躁進者有夏侯嘉正以右拾遗為<lb/>
　舘職平生好燒銀而樂文字之職常語人曰吾得見<lb/>
　水銀銀壹錢知制誥一日無恨矣然二事俱不諧而<lb/>
　卒錢僖公惟演自樞宻使為使相而恨不得為真宰<lb/>
　居常歎曰使我得於黄紙盡處押一箇字足矣亦竟<lb/>
<pb n="KR3l0048_WYG_002-8a"/>
　不登此位舊制學士以上並有一人朱衣吏引馬所<lb/>
　服帶用黄金而無魚至入兩府則朱衣二人引馬謂<lb/>
　之雙引金帶懸魚謂之重金矣世傳舘閣望為學士<lb/>
　者賦詩云眼裏何時赤腰間甚日黄及為學士又作<lb/>
　詩曰眼赤何時兩腰黄幾日重謂雙引重金也<hi>眼前何日</hi>
　<hi>赤腰下幾時黄白樂天詩也</hi>
夏鄭公竦以父歿王事得三班差使然自少好讀書工<lb/>
　為詩一日携所業伺宰相李文靖公沆退朝拜於馬<lb/>
<pb n="KR3l0048_WYG_002-8b"/>
　首而獻之文靖讀其句有山勢蜂腰斷溪流燕尾分<lb/>
　之句深愛之終卷皆佳句翊日袖詩呈真宗及叙其<lb/>
　死事之後家貧乞與換一文資遂改潤州金壇主簿<lb/>
　後數年舉制科對策廷下有老宦者前揖曰吾閱人<lb/>
　多矣視賢良他日必貴乞一詩以誌今日之事因以<lb/>
　吳綾手巾展於前鄭公乘興題曰簾内衮衣明黼黻<lb/>
　殿前旌斾雜龍蛇縱横落筆三千字獨對丹墀日未<lb/>
　斜是年制策髙等平生好為詩皆有所屬初罷樞府<lb/>
<pb n="KR3l0048_WYG_002-9a"/>
　為南京留守時有忌疾之者到部作詩曰造化平分<lb/>
　荷大鈞腰間新佩玉麒麟南湖日夜栽桃李准擬雎<lb/>
　陽過十春又曰海鴈橋邊春水深略無塵土到花陰<lb/>
　忘機不管人知否自有沙鷗信此心晩年流落讐敵<lb/>
　益衆而抨彈之疏不輟上聞因作詩送一臺官曰弱<lb/>
　羽輕絃勢未安孤飛殊不礙鵷鸞黄金自有雙南貴<lb/>
　莫與遊人作彈丸始王沂公曽當國鄭公為翰林學<lb/>
　士欲撼之因作青州詩曰日上西山舞鸞鶴波翻碧<lb/>
<pb n="KR3l0048_WYG_002-9b"/>
　海鬬蛟龍直鈎到了成何事消得君王四履封以沂<lb/>
　公青人故也<lb/>
真宗晩年欲策后時王旦為宰相趙安仁叅知政事將<lb/>
　問執政㑹王旦告病去遂獨問安仁曰朕欲以賢妃<lb/>
　劉氏為后卿意何如趙對曰劉氏出於側㣲恐不可<lb/>
　母儀天下真宗不懌翊日以趙之語告王冀公欽若<lb/>
　冀公曰陛下姑問安仁意欲以何人為后異時上果<lb/>
　以冀公之言問趙對曰德妃沈氏乃先朝宰相沈倫<lb/>
<pb n="KR3l0048_WYG_002-10a"/>
　之家宜可以作配聖主真宗翊日以語冀公冀公曰<lb/>
　臣固知如此葢趙安仁嘗為沈倫門客真宗深以為<lb/>
　然未幾罷安仁叅知政事轉一官為天書扶持使劉<lb/>
　氏竟立即明肅太后也冀公權寵自此愈固<lb/>
李太后始入掖廷纔十餘歲惟有一弟七歲太后臨别<lb/>
　手結刻絲鞶囊與之拍其背泣曰汝雖淪落顛沛不<lb/>
　可棄此囊異時我若遭遇必訪汝以此為物色也言<lb/>
　訖不勝嗚咽而去後其弟傭於鑿紙錢家然常以囊<lb/>
<pb n="KR3l0048_WYG_002-10b"/>
　懸於胸臆間未嘗斯須去身也一日苦下痢勢將不<lb/>
　救為紙家棄於道左有入内院子者見而憐之收養<lb/>
　於家怪其衣服百結而胸懸鞶囊因問之具以告院<lb/>
　子者惄然驚異葢嘗受㫖於太后令物色訪其弟也<lb/>
　復問其姓氏小字世系甚悉遂解其囊明日持入示<lb/>
　太后及具道本末是時太后封宸妃時真宗已生仁<lb/>
　宗皇帝矣聞之悲喜遽以其事白真宗遂官之為右<lb/>
　班殿直即所謂李用和也及仁宗立太后上仙謚曰<lb/>
<pb n="KR3l0048_WYG_002-11a"/>
　章懿召用和擢以顯官後至殿前都指揮使領節鉞<lb/>
　贈隴西郡王世所謂李國舅者是也<lb/>
楊景宗即章睿太后弟也太后既入掖廷景宗無賴以<lb/>
　罪𨽻軍營務黥墨其面至無見膚真宗幸玉清昭應<lb/>
　宫將還内而六宫皆乘金車迎駕於道上景宗以役<lb/>
　卒立御溝之外太后車中指景宗令問其姓氏骨肉<lb/>
　景宗具以實對太后泣於車中景宗唯知其女兄在<lb/>
　掖廷疑其是也遽呼太后小字及行第太后大哭曰<lb/>
<pb n="KR3l0048_WYG_002-11b"/>
　乃吾弟也即日上言官之以右班殿直後至觀察留<lb/>
　守後景宗既在仕遂用藥去其黥痕無芥粟存者既<lb/>
　貴而肥晢如玉性恣横好以木撾擊人世謂之楊骨<lb/>
　搥云始丁晉公作相造宅於保康門外景宗時以役<lb/>
　夫荷土築地及晉公事敗籍沒入官晩年以宅賜景<lb/>
　宗其正寢乃向日荷土所築之地也世歎異之<hi>又見十五</hi>
　<hi>卷</hi>
　東軒筆録卷二<lb/>
</p>
<p>
</p>
  </div>
</body>
</text>
</TEI>
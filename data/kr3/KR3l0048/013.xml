<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東軒筆録卷十三</head> <lb/>
    <p>
<pb n="KR3l0048_WYG_013-1a"/>
欽定四庫全書<lb/>
　東軒筆録卷十三<lb/>
　　　　　　　　　　　　　宋　魏泰　撰<lb/>
仲簡知處州治為浙東第一朝廷累擢為天章閣待制<lb/>
　知廣州㑹儂智高破邕管沿江而下屠數郡遂圍廣<lb/>
　州而簡應敵之備可笑者甚多沈起知海門縣有治<lb/>
　勣朝廷擢為御史後拜待制知桂州㑹宜州蠻猺侵<lb/>
　王口寨起備衞甚乖又欲征交趾愈益疎繆是致交<lb/>
<pb n="KR3l0048_WYG_013-1b"/>
　趾入冦三州𬒳害孫永俊明文雅稱于時中間以龍<lb/>
　圖學士知秦州㑹邊有警永以怯懦為邊人所輕三<lb/>
　人者皆才臣一當邊患而敗事𬒳斥豈將帥自有體<lb/>
　固非可以常才强也<lb/>
舊制轉運使官衘帶按察二字慶厯中沈邈薛坤為京<lb/>
　東轉運使欲盡究吏民之情乃取部吏之險猾者四<lb/>
　人尚同李孝先徐九思孔宗旦俾偵伺一路而四人<lb/>
　怙權頗致搔擾時謂之山東四倀王達楊紈王鼎皆<lb/>
<pb n="KR3l0048_WYG_013-2a"/>
　為轉運按察尤苛暴虐時謂之江東三虎仁宗知其<lb/>
　事下詔戒勑削去按察二字後澆風漸革而士大夫<lb/>
　務崇寛厚無復暴察之名矣至熈寧中執政建言天<lb/>
　下官吏皆持禄養交政事頹靡務相容貸蓋由在上<lb/>
　無督責之實於是出臺閣新進分按諸路謂之察訪<lb/>
　既而又分三院御史為六察官領六察按以督舉中<lb/>
　外事自是按察之政復行矣<lb/>
章樞宻惇少喜養生性尤真率嘗云若遇饑則雖不相<lb/>
<pb n="KR3l0048_WYG_013-2b"/>
　識處亦須索飯若食飽時見父亦不拜在門下省及<lb/>
　樞宻益喜丹竈餌茯苓以却粒骨氣清粹真神仙中<lb/>
　人蘓子瞻贈之詩云鼎中龍虎黄金賤松下龜蛇緑<lb/>
　骨輕蓋謂是也<lb/>
秦州徐二公者異人也無家無子孫親屬亦不知其何<lb/>
　許人日持一箒以掃神祠佛殿未嘗與人言有問則<lb/>
　不對而走忽發一言則應禍福吕叅政惠卿既除䘮<lb/>
　將赴闕便道訪二公拜而問之二公驚走吕追之忽<lb/>
<pb n="KR3l0048_WYG_013-3a"/>
　回顧曰善守吕再拜而去意謂俾其善守冨貴也及<lb/>
　還朝除知建州徐禧沈括新敗懇辭不行又乞與兩<lb/>
　府同上殿神宗怒落資政殿學士知單州即善守之<lb/>
　應也<lb/>
石叅政中立事太宗為館職至真宗末年猶為學士一<lb/>
　夕夢朝太宗靣諭以將有進用之意石謝訖將下殿<lb/>
　不覺鏘然有聲顧視乃魚袋墜于墀上及覺大異之<lb/>
　不數日有叅預之命謝日方拜起亦覺有聲顧視則<lb/>
<pb n="KR3l0048_WYG_013-3b"/>
　魚袋墜地矣<lb/>
歐陽文忠公嘗言昔日夷陵從乾徳泊舟於漢江野岸<lb/>
　中夕後聞語言歌笑男女老幼甚衆亦有交易評議<lb/>
　及呌賣果餌之聲若市井然迨曉方止翊日舟人問<lb/>
　之云聞聲但不見人而四瞻皆曠野無復蹤路文忠<lb/>
　乃歩於岸逺望有一城基近村而詢之即曰古隋地<lb/>
　也<lb/>
舊傳東京相國寺乃魏公子無忌之宅至今地屬信陵<lb/>
<pb n="KR3l0048_WYG_013-4a"/>
　坊寺前舊有公子亭丁謂開保康門對寺架橋始移<lb/>
　亭子近東寺基舊極大包數坊之地今南北講堂巷<lb/>
　即寺之講院戒身即寺之戒壇也<lb/>
王朴為學士居近浚儀橋常便服頂蓆帽歩行沿河以<lb/>
　訪親故王嗣宗為中丞退朝適見市人奪物而走嗣<lb/>
　宗躍馬追及斥左右縶之宋白為翰林承㫖遊委巷<lb/>
　為趙慶所持魯宗道為宫僚飲于仁和酒店前輩通<lb/>
　脫簡率如此亦法制寛簡也<lb/>
<pb n="KR3l0048_WYG_013-4b"/>
舊制憲府不預遊宴太宗幸金明池召中丞趙昌言上<lb/>
　元觀燈召知雜謝泌憲官預宴自二人始<lb/>
國初知判州府不以履厯先後分州郡小大但急於用<lb/>
　人或遇闕即差陳晉公恕先知大名府後知代州翟<lb/>
　守素先知西京後知商州張鑑先知廣州後知朗州<lb/>
　皆非謫降也<lb/>
太宗時靈州之役轉運使陳緯死之神宗朝永樂之役<lb/>
　轉運使李稷死之<lb/>
<pb n="KR3l0048_WYG_013-5a"/>
陳晉公恕知貢舉精𨕖文行之士黜落極衆省牓才放<lb/>
　七十二人而韓忠憲公億預在髙等晉公之子楚國<lb/>
　公執中至和中再為相薦忠憲之孫宗彦為舘職故<lb/>
　翊世交契為重及楚公薨忠憲之子維為禮官諡楚<lb/>
　公為榮靈而諡議之中尤多詆毁吕内翰溱常嘆斯<lb/>
　事以為風義之可惜<lb/>
范文正公仲淹自知開封落待制以吏部員外郎知饒<lb/>
　州出都時惟王待制質餞宿于城外泊水道之官厯<lb/>
<pb n="KR3l0048_WYG_013-5b"/>
　十餘州無一人出迎迓者時陳恭公執中以龍圖閣<lb/>
　直學士知揚州迎送問勞甚至雖時宰好惡能移衆<lb/>
　人而方正之士亦不可變也<lb/>
舊制凡責授散官即服章亦從本官職雖近侍宰相不<lb/>
　免也楊慿自京兆尹謫臨賀尉張籍詠之曰身著青<lb/>
　衫騎惡馬東門之東無送者沈佺期云姓名已蒙齒<lb/>
　録袍笏未復牙緋韓退之祭湘君文云今日獲位於<lb/>
　朝復其章綬是也國初尚有此制盧多遜自宰相責<lb/>
<pb n="KR3l0048_WYG_013-6a"/>
　崖州司户叅軍出獄日青衫跨驢<lb/>
祖宗朝赤縣筦庫猶差館職人故錢易知開封縣孫僅<lb/>
　知浚儀縣韓魏公琦監左藏庫皆館職也<lb/>
國初官舟數少非達官貴人不可得乘李丞相廸謫衡<lb/>
　州副使鄭載在淮南為假張馳子客舟以行朱嚴第<lb/>
　三人及第賃舟赴任王禹偁送詩曰賃船東下歴陽<lb/>
　湖牓眼科名釋褐初<lb/>
丁謂為宰相將治第於水櫃街患其卑下既而於集禧<lb/>
<pb n="KR3l0048_WYG_013-6b"/>
　觀鑿池取棄土以實其基遂髙爽又奏開保康門為<lb/>
　通衢而宅據要㑹矣<lb/>
慶厯中余靖歐陽修蔡襄王素為諫官時謂四諫四人<lb/>
　者力引石介而執政亦欲從之時范仲淹為叅知政<lb/>
　事獨謂同列曰石介剛正天下所聞然性亦好為竒<lb/>
　異若使為諫官必以難行之事責人君以必行少怫<lb/>
　其意則引裾折檻叩頭流血無所不為矣主上雖冨<lb/>
　有春秋然無失德朝廷政事亦自修舉安用如此諫<lb/>
<pb n="KR3l0048_WYG_013-7a"/>
　官也諸公服其言而罷<lb/>
自古為國興財利者鮮克令終不然亦禍及其後漢之<lb/>
　桑𢎞羊唐之韋堅王鉷楊慎矜劉晏之徒不可勝紀<lb/>
　皆不自免本朝如李諮元子陳恕林特子孫不免非<lb/>
　命豈剥下益上隂責最大乎<lb/>
漢丞相子猶不免戍邊唐王方慶為宰相子為西川叅<lb/>
　軍國初侯仁寶趙中令普之甥知邕州十年陳恭公<lb/>
　父為叅知政事公自泉州惠安知縣移知梧州今兩<lb/>
<pb n="KR3l0048_WYG_013-7b"/>
　府子弟未嘗有厯川廣差遣者而終身不出京城者<lb/>
　多矣<lb/>
皇甫泌向敏中之壻也少年縱逸多外寵徃徃涉旬不<lb/>
　歸敏中方秉政每優容之而其女抱病甚篤敏中妻<lb/>
　深以為憂且有恚怒之詞敏中不得已具劄子乞與<lb/>
　泌離壻一日奏事畢方欲開陳真宗聖體似不和遽<lb/>
　離扆坐敏中迎前奏曰臣有女壻皇甫泌語方至此<lb/>
　真宗連應曰甚好甚好㑹得已還内矣敏中詞不及<lb/>
<pb n="KR3l0048_WYG_013-8a"/>
　畢下殿不覺抆淚蓋莫知聖意如何已而傳詔中書<lb/>
　皇甫泌特轉兩官敏中茫然自失欲翊日奏論是夕<lb/>
　女死竟不能辨直其事<lb/>
劉沆為集賢相欲以刁約為三司判官與首台陳恭公<lb/>
　議不合劉再三言之恭公始見允一日劉作奏劄子<lb/>
　懷之與恭公上殿未及有言而仁宗曰益州重地誰<lb/>
　可守者二相未對仁宗曰知定州宋祁其人也陳恭<lb/>
　公曰益俗奢侈宋喜遊宴恐非所宜仁宗曰至如刁<lb/>
<pb n="KR3l0048_WYG_013-8b"/>
　約荒飲無度猶在館宋祁有何不可知益州也劉公<lb/>
　惘然驚懼於是宋知成都而不敢以約薦焉<lb/>
　<lb/>
　<lb/>
　<lb/>
　<lb/>
　<lb/>
　東軒筆録卷十三<lb/>
</p>
<p>
</p>
  </div>
</body>
</text>
</TEI>
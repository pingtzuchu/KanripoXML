<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東軒筆録卷六</head> <lb/>
    <p>
<pb n="KR3l0048_WYG_006-1a"/>
欽定四庫全書<lb/>
　東軒筆録卷六<lb/>
　　　　　　　　　　　　　宋　魏泰　撰<lb/>
韓魏公以病乞鄉郡遂以使相侍中判相州既而疾革<lb/>
　一夕星隕於園中櫪馬皆鳴翊日公薨上為神道碑<lb/>
　具述其事<lb/>
熙寧初朝廷初置條例司諸路各置提舉常平司及俵<lb/>
　常平錢收二分之息時韓魏公鎮北都上章論其事<lb/>
<pb n="KR3l0048_WYG_006-1b"/>
　乞罷諸路提舉官常平法依舊不收二分之息魏公<lb/>
　精於章表其說從容詳悉無所傷忤有皇城使沈惟<lb/>
　恭者輙令其門客孫棐詐作魏公之表云欲興晉陽<lb/>
　之甲以除君側之惡表成惟恭以示閣門使李評評<lb/>
　奪其藁以聞上大駭下惟恭孫棐於大理而御史中<lb/>
　丞吕公著因便坐奏事猶以棐言為實上出魏公章<lb/>
　送條例司惟恭流海上孫棐杖殺於市罷公著中丞<lb/>
　出知潁州制曰比大臣之抗章因便坐而與對乃厚<lb/>
<pb n="KR3l0048_WYG_006-2a"/>
　誣方鎮有除惡之謀深駭予聞乖事理之實葢因此<lb/>
　耳<lb/>
韓魏公慶厯中以資政殿學士知揚州時王荆公初及<lb/>
　第為校書郎簽書判官㕔公事議論多與韓公不合<lb/>
　洎嘉祐末魏公為相荆公知制誥因論起注降官詞<lb/>
　頭遂上疏争舍人院職分其言頗侵執政又為糾察<lb/>
　刑獄駁開封府斷争鵪鶉公事而魏公以開封為直<lb/>
　自是往還文字甚多及荆公秉政又與常平議不合<lb/>
<pb n="KR3l0048_WYG_006-2b"/>
　然而荆公每評近代宰相即曰韓公韓公薨為挽詞<lb/>
　曰心期自與衆人殊骨相知非淺丈夫又曰幕府少<lb/>
　年今白髮傷心無路送靈輀<lb/>
王荆公再罷政事吳丞相充代其任時沈括為三司使<lb/>
　宻條常平役法之不便者數事獻于吳公吳公得之<lb/>
　袖以呈上上始惡括之為人而蔡確為御史知雜上<lb/>
　疏言新法始行朝廷恐有未便故諸路各出察訪以<lb/>
　視民之願否是時沈括實為兩浙路察訪使還盛言<lb/>
<pb n="KR3l0048_WYG_006-3a"/>
　新法可行百姓恱從朝廷以其言為信故推行無疑<lb/>
　今王安石出吳充為相括乃徇時好惡詆毁良法考<lb/>
　其前後之言自相背戾如此況括身為近侍日對清<lb/>
　光事有可言自當面奏豈可以朝廷公議私於宰相<lb/>
　乃挾邪害政之人不可置在侍從疏入落括翰林學<lb/>
　士知制誥以本官知宣州<lb/>
京師有僧化成能推人命貴賤予嘗以王安國之命問<lb/>
　之化成曰平甫之命絶似蘇子美<hi>子美舜欽字</hi>及平甫放<lb/>
<pb n="KR3l0048_WYG_006-3b"/>
　逐逾年復大理寺丞既卒年四十七與舜欽官職廢<lb/>
　斥年夀無小異者<lb/>
熙寧十年京師旱上焦勞甚樞宻副使王韶言昔桑𢎞<lb/>
　羊為漢武帝籠天下之利是時卜式乞烹𢎞羊以致<lb/>
　雨今市易務裒剥民利十倍𢎞羊而比來官吏失於<lb/>
　奉行者多至黜免今之大旱皆由吕嘉問作法害人<lb/>
　以致和氣不召臣乞烹嘉問以謝天下宜甘澤之可<lb/>
　致也<lb/>
<pb n="KR3l0048_WYG_006-4a"/>
王安國熙寧六年冬直宿崇文院夢有邀之至海上見<lb/>
　海中宫殿甚盛其中樂作笙簫鼓吹之伎甚衆題其<lb/>
　宫曰靈芝宫邀平甫者欲與之俱往有人在宫側隔<lb/>
　水止之曰時未至且令去他日迎之至此平甫恍然<lb/>
　夢覺禁中已鳴鐘矣平甫頗自負其不凡為詩紀之<lb/>
　曰萬頃波濤木葉飛笙簫宫殿號靈芝揮毫不是<lb/>
　人間世長樂鐘來夢覺時後四年平甫卒其家哭<lb/>
　訊之曰君常夢往靈芝宫其果然乎當以兆告我是<lb/>
<pb n="KR3l0048_WYG_006-4b"/>
　夕暮奠若有音聲接於人者其家復哭以錢卜之曰<lb/>
　往靈芝宫其果然乎卜曰然又三年太常寺曽阜夢<lb/>
　與平甫㑹因弔之曰平甫不幸早世今所處良苦如<lb/>
　何但見平甫笑不止傍一人曰平甫已列<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>官矣其<lb/>
　樂非塵世比也阜方喜甚而寤<lb/>
熙寧五年辰州人張翹與流人李資詣闕上書言辰州<lb/>
　之南江乃古錦州地接施黔䍧牁世謂蠻人向氏舒<lb/>
　氏田氏所據地產硃砂水銀金布黄蠟良田數千萬<lb/>
<pb n="KR3l0048_WYG_006-5a"/>
　頃入路無山川之扼若朝廷出偏師壓境上臣二人<lb/>
　說之可使納地為郡縣書奏即以章惇察訪荆湖南<lb/>
　北路經制南江事章次辰州遂令李資張竤明夷中<lb/>
　僧願成等十餘人入境以宣朝廷之意資等𥚹宕無<lb/>
　謀䙝慢夷境遂為蠻酋田元猛所殺章知不可以<lb/>
　說下也即進兵誅斬而建沆懿等州又以潭之梅山<lb/>
　邵之飛山為蘇方楊光潛所據遂乘兵勢進克梅<lb/>
　山建安化縣又令李誥將兵取光潜師至飛山扼<lb/>
<pb n="KR3l0048_WYG_006-5b"/>
　險不能度而還當是時張頡居憂於鼎州目覩其<lb/>
　事遂以書詆朝貴言南江殺戮過甚無事者十有八<lb/>
　九以至浮屍塞江下流之人不敢食魚者數月惇病<lb/>
　其說且欲其分功以啗之乃上言昔張頡知潭州益<lb/>
　楊縣嘗建取梅山之議今臣成功乃用頡之議也朝<lb/>
　廷賜頡絹三百疋而執政猶患其異議會頡服闋乃<lb/>
　就除為江淮發運使便道之官而不敢食魚之說息矣<lb/>
王荆公當國郭祥正知邵州武崗縣實封附遞奏書乞<lb/>
<pb n="KR3l0048_WYG_006-6a"/>
　以天下之計專聽王安石處畫凡議論有異於安石<lb/>
　者雖大吏亦當屏黜表辭亦甚辨暢上覽而異之一<lb/>
　日問荆公曰卿識郭祥正否其才似可用荆公曰臣<lb/>
　頃在江東嘗識之其為人才近縱横言近捭闔而薄<lb/>
　於行不知何人引薦而聖聰聞知也上出其章以示<lb/>
　荆公公恥為小人所薦因極口陳其不可用而止是<lb/>
　時祥正方從章惇辟以軍功遷殿中丞及聞荆公上<lb/>
　前之語遂以本官致仕<lb/>
<pb n="KR3l0048_WYG_006-6b"/>
李師中平日議論多與荆公違戾及荆公權盛李欲合<lb/>
　之乃於舒州作傅巖亭葢以公嘗倅舒而始封又在<lb/>
　舒也吳孝宗對策方詆熙寧新法既而復為卷議十<lb/>
　篇言閭巷之間皆議新法之善寫以投荆公公薄其<lb/>
　翻覆尤不禮之<lb/>
本朝狀元及第不五六年即為兩制亦有十年至宰相<lb/>
　者章衡滯於舘職甚久熙寧初冬月聖駕出舘職例<lb/>
　當迎駕方序立次衡顧同列而歎曰頃年迎駕於此<lb/>
<pb n="KR3l0048_WYG_006-7a"/>
　眼看凍倒掌禹錫倐忽已十年矣執政聞而憐之遂<lb/>
　得同修起居注<lb/>
京師春秋社祭多差兩制攝事王僕射珪為内外制十<lb/>
　五年祭社者屢矣熙寧四年復以翰林承㫖攝太尉<lb/>
　因作詩曰雞聲初動曉驂催又向靈壇飲福盃自笑<lb/>
　怡聲不辭醉明年強徤更須來是冬遂參知政事<lb/>
蔡挺自寶元以後歴邊任至於熙寧初猶帥平凉會邊<lb/>
　境無事因作樂歌以教邊人有誰念玉闗人老之句<lb/>
<pb n="KR3l0048_WYG_006-7b"/>
　此曲盛傳都下未幾召為樞宻副使<lb/>
曽肇為集賢校理兼國子監直講修將作監勑會其兄<lb/>
　論市易事被責執政怒未已遂罷肇主判滯於舘下<lb/>
　最為閑冷又多希㫖窺伺之者衆皆危之曽處之恬<lb/>
　然無悶余嘗贈之詩有直躬忘坎窞祥履任巑岏葢<lb/>
　謂是也既而曽魯公公亮薨肇撰次其行狀上覽而<lb/>
　善之即日有㫖除史院編修官復得主判局務<lb/>
進士及第後例期集一月其醵罰錢奏宴局什物皆請<lb/>
<pb n="KR3l0048_WYG_006-8a"/>
　同年分掌又𨕖最年少者二人為探花使賦詩世謂<lb/>
　之探花郎自唐已來牓牓有之熙寧中吳人余中為<lb/>
　狀元首乞罷期集廢宴席探花以厚風俗執政從之<lb/>
　既而擢中為國子監直講以為斯人真可以厚風俗<lb/>
　矣未既坐受舉人賄賂而升名第事下御史府至荷<lb/>
　校參對獄具停廢熙寧執政者力欲致風俗之厚士<lb/>
　人多為不情之事以希合故中以探花為敗風俗而<lb/>
　身抵賕墨之罪此不情之甚者也<lb/>
<pb n="KR3l0048_WYG_006-8b"/>
陳繹晩為敦朴之狀時謂之熱熟顔回熙寧中台州推<lb/>
　官孔文仲舉制科庭試對策言時事有可痛哭太息<lb/>
　者執政惡而黜之繹時為翰林學士語於衆曰文仲<lb/>
　狂躁真杜園賈誼也王平甫笑曰杜園賈誼可對熱<lb/>
　熟顔回合坐大噱繹有慙色杜園熱熟皆當時鄙語<lb/>
熙寧八年王荆公再秉政既逐吕惠卿而門下之人復<lb/>
　為䛕媚以自安而荆公求告去尤切有練亨甫者謂<lb/>
　中丞鄧綰曰公何不言於上以殊禮待宰相則庶幾<lb/>
<pb n="KR3l0048_WYG_006-9a"/>
　可留也所謂殊禮以丞相之禮雱為樞宻使諸弟皆<lb/>
　為兩制壻姪皆舘職京師賜第宅田邸則為禮備矣<lb/>
　綰一一如所戒而言上察知其阿黨亦頷之而已一<lb/>
　日荆公復於上前求去曰卿勉為朕留朕當一一如<lb/>
　卿所欲但未有一穏便第宅耳荆公駭曰臣有何欲<lb/>
　而何為賜第上笑而不答翌日荆公懇請其由上出<lb/>
　綰所上章荆公即乞推劾先是綰欲用其黨方揚為<lb/>
　臺官懼不厭人望乃并彭汝礪而薦之其意實在揚<lb/>
<pb n="KR3l0048_WYG_006-9b"/>
　也無何上黜彭汝礪綰遽表言臣素不知汝礪之為<lb/>
　人昨所舉鹵莽乞不行前狀即此二事上察見其姦<lb/>
　遂落綰中丞以本官知虢州亨甫奪校書為漳州推<lb/>
　官綰制曰操心頗僻賦性姦回論士薦人不循分守<lb/>
　又曰朕之待汝者義形於色汝之事朕者志在於邪<lb/>
　蓋謂是也<lb/>
張諤檢正中書五房公事判司農事上言天下祠廟歲<lb/>
　時有燒香施利乞依河渡坊塲召人買拆王荆公秉<lb/>
<pb n="KR3l0048_WYG_006-10a"/>
　政多主諤言故凡司農啟請往往中書即自施行不<lb/>
　由中覆賣廟勑既下而天下祠廟各以𦂳慢價直有<lb/>
　差南京有髙辛廟平日絶無祈祭縣吏抑勒祝史僅<lb/>
　能酧十千是時張方平留守南京因抗疏言朝廷生<lb/>
　財當自有理豈可以古先帝王祠廟賣與百姓以規<lb/>
　十千之利乎上覽疏大駭遂窮問其由乃知張諤建<lb/>
　言而中書未嘗覆奏自是有㫖臣僚起請必須奏稟<lb/>
　方得施行賣廟事尋罷<lb/>
<pb n="KR3l0048_WYG_006-10b"/>
張諤判司農寺吏人盜用公使庫錢事發下開封府鞫<lb/>
　劾久之未決諤陰以柬禱知府陳繹俾勿支蔓繹遂<lb/>
　滅裂其事上頗聞之遂令移獄窮治盡得諤請求之<lb/>
　迹獄具落諤直舍人院追兩官勒停落繹翰林學士<lb/>
　降授祕書監知滁州<lb/>
曽魯公識度精審達練治體當其在中書方天下奏報<lb/>
　紛紜雖日月曠久未嘗有廢忘之者其為文章尤長<lb/>
　於四六雖造次柬牘亦屬對精切曽布為三司使論<lb/>
<pb n="KR3l0048_WYG_006-11a"/>
　市易事被黜曽公有柬别之略曰塞翁失馬今未足<lb/>
　悲楚相斷蛇後必為福曽赴饒州道過金陵為荆公<lb/>
　誦之亦歎愛不已<lb/>
王荆公初罷相知金陵作詩曰投老歸來一幅巾君恩<lb/>
　猶許備藩臣芙蓉堂下觀秋水聊與龜魚作主人及<lb/>
　再罷乞宫觀以會靈觀使居鍾山又作詩曰乞得膠<lb/>
　膠擾擾身鍾山松竹替埃塵只將鳬鴈同為客不與<lb/>
　龜魚作主人<lb/>
<pb n="KR3l0048_WYG_006-11b"/>
王荆公在中書作新經義以授學者故太學諸生幾及<lb/>
　三千人以至包展錫慶院朝集院尚不能容又令判<lb/>
　監直講程第諸生之業處以上中下三舍而人間傳<lb/>
　以為凡試而中上舍者朝廷將以不次升擢於是輕<lb/>
　薄書生矯飾言行坐作虚譽奔走公卿之門者若市<lb/>
　矣會秋試有期而御史黄廉上言乞不令直講判監<lb/>
　為開封國學試官又有饒州進士虞蕃伐登聞鼓言<lb/>
　凡試而中上舍者非以勢得即以利進孤寒才實者<lb/>
<pb n="KR3l0048_WYG_006-12a"/>
　例被黜落上即此二說疑程考有私遂下蕃於開封<lb/>
　府而蕃言參知政事元絳之子耆寧嘗私薦其親知<lb/>
　而京師富室鄭居中饒州進士章公弼等用賂結直<lb/>
　講余中王沇之判監沈季長而皆補中上舍是時許<lb/>
　將權知開封府惡蕃之告訐抵之罪上疑其不直移<lb/>
　劾於御史府追逮甚衆而蕃言許將亦嘗薦親知於<lb/>
　直講於是攝許將元耆寧及監判沈季長黄履直講<lb/>
　余中葉唐懿葉濤龔原王沇之沈洙等皆下獄其間<lb/>
<pb n="KR3l0048_WYG_006-12b"/>
　亦有受請求及納賂者獄具許將落翰林學士知蘄<lb/>
　州沈季長落直舍人院迫官勒停元耆寧落舘職元<lb/>
　絳罷參政以本官知亳州王沇之余中皆除名其餘<lb/>
　停任諸生坐決杖編管者數十而士子奔競之風少<lb/>
　挫矣<lb/>
　<lb/>
　<lb/>
　東軒筆録卷六<lb/>
</p>
<p>
</p>
  </div>
</body>
</text>
</TEI>
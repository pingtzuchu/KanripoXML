<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東軒筆録卷八</head> <lb/>
    <p>
<pb n="KR3l0048_WYG_008-1a"/>
欽定四庫全書<lb/>
　東軒筆録卷八<lb/>
　　　　　　　　　　　　　宋　魏㤗　撰<lb/>
陳恭公初罷政判亳州年六十九遇生日親族徃徃獻<lb/>
　老人星圖以為壽獨其姪世修獻范蠡逰五湖圖且<lb/>
　贊曰賢哉陶朱覇越平吳名遂身退扁舟五湖恭公<lb/>
　甚喜即日表納節明年累表求退遂以司徒致仕<lb/>
熈寧初有朝士忘其氏知河中府龍門縣有薛少卿占<lb/>
<pb n="KR3l0048_WYG_008-1b"/>
　籍是邑一旦為盗斫墳塋之松檟薛君投牒訴其事<lb/>
　朝士迂儒也喜為異論乃判其狀曰周文王之苑囿<lb/>
　獨得蒭蕘薛少卿之墳塋乃禁樵採時又有周師厚<lb/>
　者為荆湖北路提舉常平永利是時初定募役之法<lb/>
　師厚書成上於司農其間曰散從官逐月傭錢三貫<lb/>
　文如遇差作市買即毎月添錢一貫文<lb/>
明肅太后臨朝一日問宰相曰福州陳綘贓汚狼籍卿<lb/>
　等聞否王沂公對曰亦頗聞之太后曰既聞而不劾<lb/>
<pb n="KR3l0048_WYG_008-2a"/>
　何也沂公曰方外之事須本路監司發擿不然䑓諫<lb/>
　有言中書方可施行今事自中出萬一傳聞不實即<lb/>
　所損又大也太后曰速𨕖有風力更事任一人為福<lb/>
　建路轉運使二相禀㫖而退至中書沂公曰陳綘猾<lb/>
　吏也非王耿不足以擒之立命進熟吕許公俛首曰<lb/>
　王耿亦可惜也沂公不諭時耿為侍御史遂以轉運<lb/>
　使耿拜命之次日有福建路衙校拜于馬首云押進<lb/>
　奉荔支到京耿偶問其道路山川風候而其校應對<lb/>
<pb n="KR3l0048_WYG_008-2b"/>
　詳明動合意㫖耿遂宻訪綘所為校輙泣曰福州之<lb/>
　人以為終世不見天日也豈料端公賜問然某尤為<lb/>
　綘所苦者也遂條陳數十事皆不法之極耿大喜遂<lb/>
　留校於行䑓俾之幹事耿子不肖私納校玳瑁器皿<lb/>
　洎至閩中耿盡發校所言之事既置詔獄事皆不實<lb/>
　而校遽首常納禁器于耿子事聞太后大怒下耿吏<lb/>
　獄具謫耿淮南副使皆如許公之料也<lb/>
劉攽博學有俊才然滑稽喜謔玩屢以犯人熈寧中為<lb/>
<pb n="KR3l0048_WYG_008-3a"/>
　開封府試官出臨以教思無窮論舉人上請曰此卦<lb/>
　大象如何劉曰要見大象當詣南御苑也又有請曰<lb/>
　至于八月有凶何也答曰九月固有凶矣蓋南苑豢<lb/>
　馴象而牓帖之出常在八月九月之間也馬黙為䑓<lb/>
　官彈奏攽輕薄不當置在文舘攽聞而歎曰既為馬<lb/>
　黙豈合驢鳴吕嘉問提舉市易務三司使曽布劾其<lb/>
　違法王荆公惑黨人之説反以罪三司曽既隔下朝<lb/>
　請而嘉問治事如故攽聞而歎曰豈意曽子避席望<lb/>
<pb n="KR3l0048_WYG_008-3b"/>
　之儼然乎望之嘉問字也<lb/>
熈寧中曽孝寛以端明殿學士簽書樞宻院公事未㡬<lb/>
　以父魯公憂解去服除判司農寺舊例百官以事至<lb/>
　中書即宰相据案百官北向而坐前兩府白事即宰<lb/>
　相去案叙賔主東西行坐時謂之掇案及孝寛之至司<lb/>
　農也吳正憲公當國不以前兩府之禮待之每至中<lb/>
　書不為掇案自後每有建白止令同判寺太常博士<lb/>
　周直儒詣中書孝寛不至矣正憲頗疑之未㡬除直<lb/>
<pb n="KR3l0048_WYG_008-4a"/>
　儒為兩浙提刑以張璪判寺璪為翰林學士班在端<lb/>
　明之上乃本寺官長也異時白事皆璪詣中書而孝<lb/>
　寛亦竟不至於是正憲知其果以掇案為嫌而世亦<lb/>
　譏其隘矣<lb/>
尚書郎李觀自言為進士時徃逰南岳道過潭州聖旗<lb/>
　亭買酒忽有一人荷竹奩持釘校之具徑至問觀曰<lb/>
　聞君將之南岳頗識養素先生藍方否觀曰固將徃<lb/>
　見之其人曰奉煩寄聲云劉處士奉問先生十月懷<lb/>
<pb n="KR3l0048_WYG_008-4b"/>
　胎如何出得言訖徑出不顧觀至南岳訪方具道其<lb/>
　語方惄然驚異因問曰其人眉間得無有白誌乎觀<lb/>
　曰然方大驚歎曰吾不遇是人命也此所謂劉海蟾<lb/>
　者也吾養聖胎已成患無術以出之念非斯人不足<lb/>
　以成吾道今聲聞相通而不得接吾之道不成矣觀<lb/>
　急回訪於潭州已亡所在是年方卒<lb/>
蕭注在仁宗時以閤門使知邕州㡬十年屢獻取交趾<lb/>
　之謀朝廷不從末年交趾冦左右江殺巡檢左明宋<lb/>
<pb n="KR3l0048_WYG_008-5a"/>
　士堯等注坐備禦無狀降為荆南鈐轄是時李師中<lb/>
　為廣西提㸃刑獄又言注在邕州擅發洞丁採金鑛<lb/>
　無文厯鈎考遂下注桂州獄及獄具貶秦州團練副<lb/>
　使移洪州節度副使英宗即位起為監門衛將軍邠<lb/>
　州都監移渭州鈐轄又知寧州神宗即位王荆公執<lb/>
　政注度朝廷方以開邊為意又以黜官未復思有以<lb/>
　動君相之意乃言向日乆在邕州知交趾可取朝廷<lb/>
　遽召復閤門使俾知桂州兼廣西經畧安撫注至桂<lb/>
<pb n="KR3l0048_WYG_008-5b"/>
　二年而繆愆無狀有㫖召還死於潭州然朝廷尚以<lb/>
　交趾為可取又以沈起知桂州起至桂先取宜州王<lb/>
　口寨而兵屢折衂又作戰艦聚軍儲雖興作百端而<lb/>
　不中機㑹朝廷疑其逗遛移知潭州而以劉彞守桂<lb/>
　既而計謀宣露一旦交趾浮海載兵擊䧟廉白欽三<lb/>
　郡圍邕州僅四十日城䧟殺知州蘓緘屠其城掠四<lb/>
　郡生口而後去朝廷盡鑒前後守臣之罪以次貶出<lb/>
　贈蘓緘節度使料秦晋銳兵十萬人發車騎討南詔<lb/>
<pb n="KR3l0048_WYG_008-6a"/>
　以趙卨為經畧使卨引郭逵共事遂以逵為宣徽使<lb/>
　而卨副之逵頓兵邕州久之進克廣源州杭郎縣而<lb/>
　賊据富良江以扼我師逵閉壁四十日竟不能度既<lb/>
　而糧道不繼瘴毒日甚十萬之衆死亡十九僅得交<lb/>
　趾降表遂班師朝廷奪逵宣徽使而斥之卨亦削官<lb/>
　而建廣源為順州明年交人始入貢廣源嵐瘴特甚<lb/>
　自置州凡知州及官吏戍兵至者輙死數年間死者<lb/>
　不可紀每更戍之卒决知不還皆與骨肉死别至舉<lb/>
<pb n="KR3l0048_WYG_008-6b"/>
　營號哭不絶者月餘以是人情極不安㑹曽布帥桂<lb/>
　擒得交趾將儂智春交人稍懼曽因建議乞因此機<lb/>
　㑹許交趾還向所虜生口而棄順州朝廷從之明年<lb/>
　交人歸生口數百遂以廣源與之復曽龍圖閣直學<lb/>
　士將佐遷官有差自蕭注等為經畧或挾詐以罔上<lb/>
　下或不綏禦逺人致䧟四郡而郭逵逗撓自斃僅得<lb/>
　廣源又不可守竟棄之生口十不得一而朝廷財費<lb/>
　億萬二廣之民自此大困<lb/>
<pb n="KR3l0048_WYG_008-7a"/>
侯叔獻為氾縣有逃田及户絶没官田最多雖累經檢<lb/>
　估或云定價不均内有一李誠庄方圓十里河貫其<lb/>
　中尤為膏腴府佃户百家嵗納租課亦皆奥族矣前<lb/>
　已估及一萬五千貫未有人承買者賈魏公當國欲<lb/>
　添為二萬貫賣之遂命陳道古衘命計㑹本縣令佐<lb/>
　視田美惡而増損其價道古至氾閱視諸田而議増<lb/>
　李田之直叔獻曰李田本以價髙故無人承買今又<lb/>
　増五千貫何也堅持不可道古雅知叔獻不可欺因<lb/>
<pb n="KR3l0048_WYG_008-7b"/>
　以其事語之叔獻歎曰郎中知此田本末乎李誠者<lb/>
　太祖時為邑酒務専知官以汴水溢不能救䕶官物<lb/>
　遂估所損物直計五千貫勒誠償之是時朝廷出度<lb/>
　支使錢俵民間預買箭稈鵰翎弓弩之材未㡬李重<lb/>
　進叛王師征淮南而預買翎稈未集太祖大怒應欠<lb/>
　負官錢者田産並令籍没誠非預買之人而當時官<lb/>
　吏畏懼不敢開拆故此田亦在籍没今誠有子孫見<lb/>
　居邑中相國縱未能恤其無辜而以田給之莫若損<lb/>
<pb n="KR3l0048_WYG_008-8a"/>
　五千貫俾誠孫買之為便道古大驚曰始實不知但<lb/>
　受命而來審如是君言為當而吾亦有以報相國矣<lb/>
　即損五千貫而去叔獻乃召誠孫俾買其田孫曰實<lb/>
　荷公惠奈甚貧何叔獻曰吾有䇿矣即召見佃百户<lb/>
　諭之曰汝輩本皆下户因佃李庄之利今皆建大第<lb/>
　髙廪更為豪民今李孫欲買田而患無力若使他買<lb/>
　之必遣汝輩矣汝輩必毁宅撒廪離業而去不免流<lb/>
　離失職何若醵錢借與誠孫俾得此田而汝輩常為<lb/>
<pb n="KR3l0048_WYG_008-8b"/>
　佃户不失居業而兩獲所利耶皆拜曰願如公言由<lb/>
　是誠孫卒得此田矣叔獻之為尉與管界巡檢者相<lb/>
　善縣多盗賊巡檢每與叔獻約聞盗起當急相報一<lb/>
　旦有强盗十六人經其邑叔獻盡擒之既而歎曰巡<lb/>
　檢豈以我為負約耶機㑹之速不及報然不可奪其<lb/>
　功也於是盡推捕盗之勞於其下而竟不受賞當其<lb/>
　獲盗時叔獻躬押至開封府府尹李絢謂曰子之才<lb/>
　能吾深知之子可一見本官推官判官吾當率以同<lb/>
<pb n="KR3l0048_WYG_008-9a"/>
　狀薦子也叔獻辭曰本以公事至府事畢歸邑若投<lb/>
　謁以求薦非我志也竟不靣推官判官而去<lb/>
京師置雜物務買内所須之物而内東門復有字號徑<lb/>
　下諸行市物以供禁中凡行鋪供物之後徃徃經嵗<lb/>
　不給其直至於積錢至千萬者或云其直尋給而勾<lb/>
　當内門内臣故為稽滯京師甚苦之蔡襄尹京兆建<lb/>
　言乞取内東門買物字號付雜買務遇逐月宫中請俸<lb/>
　錢時許雜買務具供過物價徑牒内藏庫截支以給行<lb/>
<pb n="KR3l0048_WYG_008-9b"/>
　人仁宗大以為然其事至今行矣<lb/>
熈寧中髙麗人使至京語知開封府元綘曰聞内翰與<lb/>
　王安國相善本國欲得其歌詩願内翰訪求之元自<lb/>
　徃見平甫求其題詠方大雪平甫以詩戱元略曰豈<lb/>
　意詩仙來鳳沼為傳賈客過雞林即其事也<lb/>
麟州踞河外扼西夏之衝但城中無井惟有一沙泉在<lb/>
　城外其地善崩俗謂之抽沙每欲包展入壁而土䧟<lb/>
　不可城慶厯中有邊人謂元昊云麟州無井若圍之<lb/>
<pb n="KR3l0048_WYG_008-10a"/>
　半月即兵民渴死矣元昊即以兵圍之數日不解城<lb/>
　中大窘有軍士獻䇿曰彼圍不解必以無水窮我今<lb/>
　願取溝泥使人乘髙以泥草積使彼見之亦伐謀之<lb/>
　一端也州將從之元昊望見遽語獻䇿邊人曰爾言<lb/>
　無井今乃有泥以䕶草積何也即斬之而解去此時<lb/>
　雖幸脫然終以無水為憂熈寧中吕公弼帥河東令<lb/>
　勾當公事鄧子喬徃視其地子喬曰古有㧞軸法謂<lb/>
　掘去抽沙而實炭末墐土即其上可以築城城亦不<lb/>
<pb n="KR3l0048_WYG_008-10b"/>
　致復崩矣願用是法包展沙泉使在城内則州可守<lb/>
　也吕從之於是大興版築而包泉入城至今城堅不<lb/>
　䧟而新秦可守矣<lb/>
吳奎為叅知政事㑹御史中丞王陶以韓魏公不肯押<lb/>
　班事其言兼及兩府奎乃上章言爾來天文謫見皆<lb/>
　為王陶召之又嘗於上前薦滕甫可為邊帥上問其<lb/>
　故奎曰滕甫不惟將略可取至於軀幹膂力自可𬒳<lb/>
　兩重鐵甲異時上語其事於侍臣且曰吳奎論事大<lb/>
<pb n="KR3l0048_WYG_008-11a"/>
　槩皆此𩔖也<lb/>
元昊分山界戰士為二箱命兩將統之剛朗凌統明堂<lb/>
　左箱伊埒裕勒且統天都右箱二將能用兵山界人户<lb/>
　善戰中間劉平石元孫及任福葛懷敏之敗皆二將<lb/>
　之謀也慶厯中种世衡守青澗城謀用間以離之有<lb/>
　悟空寺僧光信者落魄躭酒邊人謂之王和尚多徃<lb/>
　來蕃部中世衡嘗厚給酒肉善遇之一日語信曰我<lb/>
　有書荅伊埒相公若為我賫之即以書授信臨發復<lb/>
<pb n="KR3l0048_WYG_008-11b"/>
　召飲之酒而謂曰寨外苦寒吾為若納一襖可衣之<lb/>
　以行回日當復以歸我信始及山界即為邏兵所擒<lb/>
　及得賫書以見元昊元昊發其書即尋常寒暄之問<lb/>
　元昊疑之遂縳信拷掠千餘至脇以兵刅信終言無<lb/>
　他元昊益疑顧見信所衣之襖甚新潔立命棼折即<lb/>
　中得與裕勒且之書其言前承書有歸投之約尋聞朝<lb/>
　廷及云只候信回得報當如期舉兵入界惟盡以一<lb/>
　箱人馬為内應儻獲元昊朝廷當以靖難軍節度使<lb/>
<pb n="KR3l0048_WYG_008-12a"/>
　西平王奉賞元昊大怒自此奪裕勒且兵既又殺之裕勒<lb/>
　且死山界無良將統領不復有侵掠之患而邊陲亦<lb/>
　少安矣洎西戎入貢信得歸改名嵩仕終左藏庫副<lb/>
　使<lb/>
　<lb/>
　<lb/>
　<lb/>
　<lb/>
<pb n="KR3l0048_WYG_008-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東軒筆録卷八<lb/>
</p>
<p>
</p>
  </div>
</body>
</text>
</TEI>
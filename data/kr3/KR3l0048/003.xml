<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東軒筆録卷三</head> <lb/>
    <p>
<pb n="KR3l0048_WYG_003-1a"/>
欽定四庫全書<lb/>
　東軒筆録卷三<lb/>
　　　　　　　　　　　　　宋　魏泰　撰<lb/>
天禧末真宗寢疾章獻明肅太后漸預朝政真宗意不<lb/>
　能平冦萊公探此意遂欲廢章獻立仁宗策真廟為<lb/>
　太上皇而誅丁謂曹利用等於是李迪楊億曹瑋盛<lb/>
　度李遵勉等叶力處畫已定凡詔命盡使楊億為之<lb/>
　且將舉事會萊公因醉漏言有人馳報晉公晉公夜<lb/>
<pb n="KR3l0048_WYG_003-1b"/>
　乘犢車往利用家謀之明日利用入盡以萊公所謀<lb/>
　白太后遂矯真宗上仙乃指萊公為反而投海上其<lb/>
　事有𩔖上官儀者天下寃之楊億臨死取當時所為<lb/>
　詔誥及始末事迹付遵勉收之至章獻上仙遵勉乃<lb/>
　抱億所留書進呈仁宗及叙本末仁宗盡見當日曲<lb/>
　直感歎再三遂下詔湔滌其寃贈中書令謚曰忠愍<lb/>
　又贈楊億禮部尚書謚曰文凡預萊公黨而被逐者<lb/>
　皆詔雪之故億贈官制曰天禧之末政漸中闈能叶<lb/>
<pb n="KR3l0048_WYG_003-2a"/>
　元臣力屏儲極葢謂是也<lb/>
真宗初上仙丁晉公王沂公同在中書沂公獨入劄子<lb/>
　乞於山陵已前一切内降文字中外並不得施行又<lb/>
　乞今後凡兩府行下文字中書須宰臣叅政宻院樞<lb/>
　宻使副簽書員方許中外承受兩宫可其奏晉公聞<lb/>
　之愕然自失由是深憚沂公矣<lb/>
真宗崩丁晉公為山陵大禮使宦者雷允㳟為山陵都<lb/>
　監及開皇堂泉脈坌湧丁私欲庇覆遂更不聞奏擅<lb/>
<pb n="KR3l0048_WYG_003-2b"/>
　移數十丈當時以為移在絶地於是朝論大諠是時<lb/>
　吕公夷簡權知開封府推鞠此獄丁既久失天下之<lb/>
　心而衆咸目為不軌以至取彼頭顱置之郊社<hi>云云</hi>
　獄既起丁猶秉政許公雅知丁多智數凡行移推勘<lb/>
　文字及追證左右之人一切止罪允恭畧無及丁之<lb/>
　語獄具欲上聞丁信以為無疑令許公對公至上前<lb/>
　方暴其絶地之事謂竟以此投海外許公遂叅知政<lb/>
　事矣<lb/>
<pb n="KR3l0048_WYG_003-3a"/>
丁晉公既投朱崖幾十年天聖末明肅太后上仙仁宗<lb/>
　獨覽萬機當時讐敵多不在要地晉公乃草一表極<lb/>
　言策立之功辨皇堂誣構之事言甚哀切自以無緣<lb/>
　上達乃外封題云啟上昭文相公是時王冀公欽若<lb/>
　執政丁自海外遣家奴持此啟入京戒云須俟王公<lb/>
　見客日方得當面投納其奴如戒冀公得之驚不敢<lb/>
　啟封遽以上聞仁宗拆表讀而憐之乃命移道州司<lb/>
　馬晉公有詩數首略曰君心應念前朝老十載漂流<lb/>
<pb n="KR3l0048_WYG_003-3b"/>
　若斷蓬又曰九萬里鵬容出海一千年鶴許歸遼且<lb/>
　作瀟湘江上客敢言瞻望紫宸朝天下之人疑其復<lb/>
　用矣穆修聞道州之徙作詩曰却訝有虞刑政失四<lb/>
　㓙何事亦量移謂失人心如此<lb/>
丁晉公至朱崖作詩曰且作白衣菩薩觀海邊孤絶寶<lb/>
　陀山作青衿集百餘篇皆為一字題寄歸西洛又作<lb/>
　天香傳叙海南諸香又作州郡名配古人姓名題詠<lb/>
　百餘篇葢未嘗廢筆硯也後移道州旋以祕書監致<lb/>
<pb n="KR3l0048_WYG_003-4a"/>
　仕許於光州居住流落貶竄十五年髭鬢無班白者<lb/>
　人亦伏其量也在光州四方親知皆會至食不足轉<lb/>
　運使表聞有㫖給東京房錢一萬貫為其子珙數月<lb/>
　呼傳而盡臨終前半月已不食但焚香危坐默誦佛<lb/>
　書以沉香煎湯時時呷少許啟手足之際付囑後事<lb/>
　神識不亂正衣冠奄然化去其能榮辱兩忘而大變<lb/>
　不怛真異人也<lb/>
馬尚書亮以尚書員外郎直史舘使淮南時吕許公夷<lb/>
<pb n="KR3l0048_WYG_003-4b"/>
　簡尚為布衣方侍其父罷江外縣令亦至淮甸上書<lb/>
　求見馬公一閱知其必貴遂以女妻之後許公果為<lb/>
　宰相馬公知江寧府時陳恭公執中以光禄寺丞經<lb/>
　過馬接之極厚且謂曰寺丞他日必至真宰令其數<lb/>
　子出拜曰願以老夫之故他日稍在陶鑄之未曽諌<lb/>
　議致堯性剛介少許可一日在李侍郎虛己坐上見<lb/>
　晏元獻公晏李之壻也時方為奉禮郎諫議熟視之<lb/>
　曰晏奉禮他日貴甚但老夫耄矣不及見子為相也<lb/>
<pb n="KR3l0048_WYG_003-5a"/>
　吕許公夷簡為相日文潞公彥博為太常博士進謁<lb/>
　許公改容禮接因語之曰太博此去十年當踐某位<lb/>
　夏英公竦謫守黄州時龎穎公司理參軍英公曰龎<lb/>
　司理他日富貴逺過於我既而四公皆至元宰古云<lb/>
　貴人多識貴人信有之也<lb/>
錢文僖公惟演生貴家而文雅樂善出天性晩年以使<lb/>
　相留守西京時通判謝絳掌書記尹洙留府推官歐<lb/>
　陽修皆一時文士遊宴吟詠未嘗不同洛下多水竹<lb/>
<pb n="KR3l0048_WYG_003-5b"/>
　竒花凡園囿之勝無不到者有郭延卿者居水南少<lb/>
　與張文定公吕文穆公遊累舉不第以文行稱於鄉<lb/>
　閭張吕相繼作相更薦之得職官然延卿亦未嘗出<lb/>
　仕葺幽亭藝花足跡不及城市至是年八十餘矣一<lb/>
　日文僖率僚屬往遊去其居一里外即屏騎從腰輿<lb/>
　張葢而訪之不告以名氏洛下士族多過客衆延卿<lb/>
　未始出葢莫知其何人也但欣然相接道服對談而<lb/>
　已數公疎爽闓朗天下之𨕖延卿笑謂曰陋居罕有<lb/>
<pb n="KR3l0048_WYG_003-6a"/>
　過從而平日所接之人亦無若數君者老夫甚愜願<lb/>
　少留對花小酌也於是以陶罇果䔩而進文僖愛其<lb/>
　野逸為引滿不辭既而吏報申牌府史牙兵列庭中<lb/>
　延卿徐曰公等何官而從吏之多也尹洙指而告曰<lb/>
　留守相公也延卿笑曰不圖相國肯顧野人遂相與<lb/>
　大笑又曰尚能飲否文僖欣然從之又數盃延客之<lb/>
　禮數盃盤無少加於前而談笑自若日入辭去延卿<lb/>
　送之門顧曰老病不能造謝希勿訝也文僖登車茫<lb/>
<pb n="KR3l0048_WYG_003-6b"/>
　然自失翊日語僚屬曰此真𨼆者也彼視富貴為何<lb/>
　等物邪歎息累日不止<lb/>
陳恭公執中以衛尉寺丞知梧州驛遞上疏以乞立儲<lb/>
　貳真宗嘉其敢言翊日臨朝袖其疏以示執政歎奬<lb/>
　久之召為右正言然為王冀公所忌一日真宗賦御<lb/>
　溝栁詩宣示宰相兩省皆和進恭公因進詩曰一度<lb/>
　春來一度新翠花長得照龍津君王自愛天然態恨<lb/>
　殺昭陽學舞人<lb/>
<pb n="KR3l0048_WYG_003-7a"/>
文章隨時風美惡咸通已後文力衰弱無復氣格本朝<lb/>
　穆修首倡古道學者稍稍向之修性褊窄少合初任<lb/>
　海州叅軍以氣陵通判遂為捃摭削籍繫池州其集<lb/>
　中有秋浦悔過詩自叙甚詳後遇赦釋放流落江外<lb/>
　賦命窮薄稍得錢帛即遇盜或卧病費竭然後已是<lb/>
　故衣食不能給晩年得栁宗元集募工鏤板印數百<lb/>
　帙携入京相國寺設肆鬻之有儒生數輩至其肆未<lb/>
　評價值先展掲披閱修就手奪取瞑目謂曰汝輩能<lb/>
<pb n="KR3l0048_WYG_003-7b"/>
　讀一篇不失句讀吾當以一部贈汝其忤物如此自<lb/>
　是經年不售一部<lb/>
仁宗聖性好學博通古今自即位常開邇英講筵使侍<lb/>
　講侍讀日進經史孜孜聽覽中昃忘倦有林瑀者自<lb/>
　言於周易得聖人祕義每當人君即位之始則以日<lb/>
　辰支干配成一卦以其象繇為人君所行之事其說<lb/>
　支離詭駁不近人情及為侍讀遽奏仁宗曰陛下即<lb/>
　位於卦得需象曰雲上於天是陛下體天而變化也<lb/>
<pb n="KR3l0048_WYG_003-8a"/>
　其下曰君子以飲食宴樂故臣願陛下頻宴遊務娯<lb/>
　樂窮水陸之奉極玩好之美則合卦體當天心而天<lb/>
　下治矣仁宗駭其言翊日問賈魏公昌朝魏公對曰<lb/>
　此乃誣經籍以文姦言真小人也仁宗大以為然於<lb/>
　是逐瑀終身不齒矣<lb/>
李淑在翰林奉詔撰陳文惠公神道碑李為人髙亢少<lb/>
　許可與文章尤尚奇澁碑成殊不稱文惠之功烈文<lb/>
　章但云平生能為二韻小詩而已文惠之子述古等<lb/>
<pb n="KR3l0048_WYG_003-8b"/>
　懇乞改去二韻等字答以已經進呈不可刋削述古<lb/>
　極銜之會其年李出知鄭州奉時祀於恭陵而作恭<lb/>
　帝詩曰弄楯牽車挽皷催不知門外倒戈迴荒墳斷<lb/>
　隴纔三尺猶認房陵半仗來述古得其詩遽諷寺僧<lb/>
　刻石打墨百本傳於都下俄有以詩上聞者仁宗以<lb/>
　其詩送中書翰林學士葉清臣等言本朝以揖遜得<lb/>
　天下而淑誣以干戈且臣子非所宜言仁宗亦深惡<lb/>
　之遂落李所居職自是連蹇於侍從垂二十年竟不<lb/>
<pb n="KR3l0048_WYG_003-9a"/>
　能用而卒<lb/>
吕許公夷簡為郡守上言乞不稅農器真宗知其可為<lb/>
　宰相記名殿壁後果正台席莊肅為郡守上言應天<lb/>
　下疑獄並具事節奏取勑裁仁宗知其有仁心後至<lb/>
　龍圖閣直學士王安石為翰林學士萊州阿芸謀殺<lb/>
　夫以為案問欲舉免所因之罪主上決意用為輔相<lb/>
　自莊肅之說進歴仁宗英宗神宗三朝之中凡有奏<lb/>
　疑未始不免死案問之律行凡臨劾而首陳者皆得<lb/>
<pb n="KR3l0048_WYG_003-9b"/>
　原減所謂仁人之言其利溥也<lb/>
五代任官不權輕重凡曹椽簿尉有齷齪無能以至昏<lb/>
　老不任驅策者始注為縣令故天下之邑率皆不治<lb/>
　甚者誅求刻剥猥迹萬状至今優諢之言多以長官<lb/>
　為笑及范文正公仲淹乞令天下𨕖人用三員保任<lb/>
　方得為縣令當時推行其言自是縣令得人民政稍<lb/>
　稍舉矣<lb/>
唐末西北蕃在者有回鶻吐蕃而吐蕃又分為唃厮囉<lb/>
<pb n="KR3l0048_WYG_003-10a"/>
　始甚強盛自祥符間衂於三都谷勢遂衰弱視中國<lb/>
　為神明惕息不敢動異時與回鶻皆遣使自蘭州入<lb/>
　鎮戎軍以修朝貢及元昊將叛慮唃氏制其後舉兵<lb/>
　攻破萊州諸羌南侵至於馬銜山築瓦川㑹斷蘭州<lb/>
　舊路留兵鎮守自此唃氏不能入貢而回鶻亦退保<lb/>
　西州元昊遂叛命久為邊害朝廷患之議者以為唃<lb/>
　氏尚在河湟間又與元昊世讐儻遣使通諭朝廷之<lb/>
　意使西戎有後顧之憂則邊備解矣仁宗然之寶元<lb/>
<pb n="KR3l0048_WYG_003-10b"/>
　二年遣屯田員外郎劉渙奉使渙自古渭州抵青堂<lb/>
　城始與唃氏遇渙為述朝廷之意因以邈川都統爵<lb/>
　命授之俾犄角以攻元昊厮囉謝恩大喜請舉兵助<lb/>
　中國討賊自此元昊始病於牽制而唃氏復與中國<lb/>
　通矣<lb/>
寶元中御史府久闕中丞一日李淑對仁宗偶問以憲<lb/>
　長久虚之故李奏曰此乃吕夷簡欲用蘇紳臣聞夷<lb/>
　簡已許紳矣仁宗疑之異時因問許公曰何故久不<lb/>
<pb n="KR3l0048_WYG_003-11a"/>
　除中丞許公奏曰中丞者風憲之長自宰相而下皆<lb/>
　得彈擊其𨕖用當出聖意臣等豈敢銓量之仁宗頷<lb/>
　之自是知其直矣<lb/>
范文正公仲淹少貧悴依睢陽朱氏家常與一術者遊<lb/>
　㑹術者病篤使人呼文正而告曰吾善煉水銀為白<lb/>
　金吾兒㓜不足以付今以付子即以其方與所成白<lb/>
　金一觔封誌内文正懷中文正方辭避而術者已絶<lb/>
　後十餘年文正為諫官術者之子長呼而告之曰而<lb/>
<pb n="KR3l0048_WYG_003-11b"/>
　父有神術昔之死也以汝尚㓜故俾我收之今汝成<lb/>
　立當以還汝出其方并白金授之封識宛然<lb/>
王文康公苦淋百療不差洎為樞宻副使疾頓除及罷<lb/>
　而疾復作或戲之曰欲治淋疾唯用一味樞宻副使<lb/>
　仍須常服始得不發梅金華詢久為侍從急於進用<lb/>
　晩年多病石叅政中立戲之曰公欲安乎唯服一清<lb/>
　凉㪚即差也葢兩府在京許張青葢耳<lb/>
　東軒筆録卷三<lb/>
</p>
<p>
</p>
  </div>
</body>
</text>
</TEI>
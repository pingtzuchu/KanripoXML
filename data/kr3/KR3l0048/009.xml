<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東軒筆録卷九</head> <lb/>
    <p>
<pb n="KR3l0048_WYG_009-1a"/>
欽定四庫全書<lb/>
　東軒筆録卷九<lb/>
　　　　　　　　　　　　宋　魏泰　撰<lb/>
王荆公與唐質肅公介同為叅知政事議論未嘗少合<lb/>
　荆公雅愛馮道嘗謂其能屈身以安人如諸佛菩薩<lb/>
　之行一日於上前語及此事介曰道為宰相使天下<lb/>
　易四姓身事十主此得為純臣乎荆公曰伊尹五就<lb/>
　湯五就桀者正在安人而已豈可亦謂之非純臣也<lb/>
<pb n="KR3l0048_WYG_009-1b"/>
　質肅曰有伊尹之志則可荆公為之變色其議論不<lb/>
　合多至相侵率此𩔖也<lb/>
劉攽王介同為開封府試官舉人有用畜字者介謂音<lb/>
　犯主上嫌名攽謂禮部先未嘗定此名為諱不可用<lb/>
　以黜落因紛争不已而介以惡語侵攽攽不校既而<lb/>
　御史張戬程灝并彈之遂皆贖金御史中丞吕公著<lb/>
　又以為議罪太輕遂奪其主判其實中丞不樂攽也<lb/>
　謝表畧曰彍弩射市薄命難逃飄瓦在前忮心不校<lb/>
<pb n="KR3l0048_WYG_009-2a"/>
　又曰在矢人之術惟恐不傷而田主之牛奪之已甚<lb/>
　蓋謂是也<lb/>
陳恭公執中為相事方嚴少和裕尤惡士大夫之急進<lb/>
　慶厯末有郎官范祥上言解鹽利害朝廷遂除祥陜<lb/>
　西提刑兼制置鹽事祥詣中書廵白曰提㸃刑獄而<lb/>
　兼利權殆非無故乞納敕别俟差遣恭公曰提㸃刑<lb/>
　獄乃足下資序合入制置鹽事乃國家試才比已降<lb/>
　敕陜西都運司以解鹽事盡交與提刑司管勾而足<lb/>
<pb n="KR3l0048_WYG_009-2b"/>
　下之意將如何也茍有𥙷於朝廷固不惜一轉運司<lb/>
　也若静言庸違自有誅責豈可預欲僥求祥以言中<lb/>
　其隐震灼而去至和初王荆公力辭召試而有㫖與<lb/>
　在京差遣遂除羣牧判官時沈康為館職詣恭公曰<lb/>
　某乆在館下屢求為羣牧判官而不得王安石是不<lb/>
　帶職朝官又厯任比某為淺必望改易恭公曰王安<lb/>
　石辭讓召試故朝廷優與差遣豈復屑屑計資任也<lb/>
　朝廷設館閣以待天下之才亦當爵位相先而乃争<lb/>
<pb n="KR3l0048_WYG_009-3a"/>
　奪如此學士之顔視王君宜厚矣康慙沮而去<lb/>
明肅太后臨朝襲真宗政事留心庶獄日遣中使至軍<lb/>
　巡院御史䑓體問鞫囚情節又好問外事每中使出<lb/>
　入必委曲詢究故百司細微無不知者有孫良孺為<lb/>
　軍巡判官喜詐偽能為朴野之狀一日市布數十端<lb/>
　雜染五色陳於庭下中使怪而問之良孺曰家有一<lb/>
　女出適在近與之作少衣物也中使大駭回為太后<lb/>
　言之太后歎其清苦即命厚賜金帛京師人多賃馬<lb/>
<pb n="KR3l0048_WYG_009-3b"/>
　出入馭者先許其直必問曰一去耶却來耶茍乘以<lb/>
　徃來則其價倍於一去也良孺以貧不養馬每出必<lb/>
　賃之一日將押辟囚棄市而賃馬以徃其馭者問曰<lb/>
　官人將何之良孺曰至法塲頭馭者曰一去耶却來<lb/>
　耶聞者駭笑<lb/>
楊安國膠東經生也累官至天章閣侍講其為人沽激<lb/>
　矯偽言行鄙朴動有可笑每進講則雜以俚下鄽市<lb/>
　之語自扆坐至侍臣中官見其舉止已先發笑一日<lb/>
<pb n="KR3l0048_WYG_009-4a"/>
　侍仁宗講至一簞食一瓢飲安國操東音曰顔回甚<lb/>
　窮但有一羅粟米飯一葫蘆漿水又講自行束修以<lb/>
　上吾未嘗無誨焉安國遽啟曰官家昔孔子教人也<lb/>
　湏要錢仁宗哂之翊日遍賜講官皆懇辭不拜惟安<lb/>
　國受之而已時又有彭乗為翰林學士文章誥命尤<lb/>
　為可笑有邊帥乞朝覲仁宗許其候秋凉即途乘為<lb/>
　批答之詔曰當俟蕭蕭之候爰堪靡靡之行田况之<lb/>
　成都府㑹西蜀荒歉饑民流離况始入劔門即發倉<lb/>
<pb n="KR3l0048_WYG_009-4b"/>
　賑濟既而上表待罪乗又當批答曰才度巖巖之險<lb/>
　便興惻惻之情王琪情滑稽多所侮誚及乘死也琪<lb/>
　為挽詞有最是蕭蕭句無人繼後風蓋謂是耳<lb/>
劉彞所至多善政其知處州也㑹江西饑歉民多棄子<lb/>
　於道上彞揭榜通衢召人收養日給廣㑹倉米二升<lb/>
　每月一次抱至官中看視又推行於縣鎮細民利二<lb/>
　升之給皆為子養故一境闌子無大閼者一日謁曽<lb/>
　魯公公亮魯公曰乆知都官治狀屢欲進擢然議論<lb/>
<pb n="KR3l0048_WYG_009-5a"/>
　有所不合姑少遲之吾終不忘也彞曰人之淹速詘<lb/>
　伸亦皆有命今姓名已蒙記而尚屈於不合之論亦<lb/>
　某之命也魯公歎曰比來士大夫見執政未始不有<lb/>
　求求而不得即多歸怨而君乃引命自安吾待罪政<lb/>
　府將十年未見如君之言<lb/>
熈寧初冨鄭公弼曽魯公公亮為相唐質肅公介趙少<lb/>
　師忭王荆公安石為叅知政事是時荆公方得君銳<lb/>
　意新美天下之政自宰執同列無一人議論稍合而<lb/>
<pb n="KR3l0048_WYG_009-5b"/>
　䑓諫章疏攻擊者無虚日吕誨范純仁錢顗錢顥之<lb/>
　倫尤極詆訾天下之人皆莫為生事是時鄭公以病<lb/>
　足魯公以年老皆去唐質肅屢争上前不能未幾疽<lb/>
　發于背而死趙少師力不勝但終日歎息遇一事更<lb/>
　改即聲苦者數十故當時謂中書有生老病死苦言<lb/>
　介甫生明仲老彦國病子方死恱道苦也<lb/>
歐陽文忠公自厯官至為兩府凡有建明於上前其詞<lb/>
　意堅確持守不變且勇於敢為王荆公嘗歎其可任<lb/>
<pb n="KR3l0048_WYG_009-6a"/>
　大事及荆公輔政多所更張而同列少與合者是時<lb/>
　歐陽公以觀文殿學士知蔡州荆公乃進之為宣徽<lb/>
　使判太原府許朝覲意在引之執政以同新天下之<lb/>
　政而歐陽公懲濮邸之事深畏多言遂力辭恩命繼<lb/>
　以請老而去荆公深歎惜之<lb/>
富鄭公弼慶厯中以知制誥使契丹還仁宗嘉其有勞<lb/>
　命為樞宻副使鄭公力辭不拜乃改資政殿學士一<lb/>
　日王拱辰言於上曰富弼亦何功之有但能捐金帛<lb/>
<pb n="KR3l0048_WYG_009-6b"/>
　之數厚契丹而弊中國耳仁宗曰不然朕所愛者土<lb/>
　宇生民爾財物非所惜也拱辰曰財物豈不出於生<lb/>
　民耶仁宗曰國家經費取之非一日之積嵗出以賜<lb/>
　契丹亦未至困民若兵興調發嵗出不貲非若今之<lb/>
　緩取也拱辰曰契丹無厭好窺中國之隙且陛下只<lb/>
　有一女萬一欲請和親則如之何仁宗憫然動色曰<lb/>
　茍利社稷朕亦豈愛一女耶拱辰言塞且知譖之不<lb/>
　行也遽曰臣不知陛下能屈己愛民如此真堯舜之<lb/>
<pb n="KR3l0048_WYG_009-7a"/>
　主也洒泣再拜而出<lb/>
許將坐太學獄下御史䑓禁勘僅一月日洎伏罪䑓吏<lb/>
　告曰内翰今晚當出矣許曰審如是當為白中丞俾<lb/>
　告本家取馬也至晚欲放中丞蔡確曰案中尚有一<lb/>
　節未完須再供答及對畢開門已及二更已後而從<lb/>
　人謂許未出人馬却還矣許坐於䑓門不能進退適<lb/>
　有邏卒過前遂呼告之曰我臺中放出官員也病不<lb/>
　能行可煩為於市橋賃一馬邏卒怜之與呼一馬至<lb/>
<pb n="KR3l0048_WYG_009-7b"/>
　遂跨而行是時許初罷判開封府税居于甜水巷馭<lb/>
　者懼逼夜禁急鞭馬躍許失綏墜地腰膝盡傷馭者<lb/>
　扶之于鞍又疾驅而去至則宅門已閉許下馬坐於<lb/>
　砌上俾馭者扣門久之無應者馭者曰願得主名以<lb/>
　呼之許曰但云内翰已歸可也馭者方知其為判官<lb/>
　許内翰且懼獲墜馬之罪遽䇿而走許以墜傷氣息<lb/>
　不屬不能起以扣門又無力呼呌是時十月京師已<lb/>
　寒地坐至曉迨宅門開始得入<lb/>
<pb n="KR3l0048_WYG_009-8a"/>
仁宗初逐林瑀一日執政事奏罷談時政而共美上以<lb/>
　聰明睿知洞察小人情狀仁宗曰卿等謂林瑀去而<lb/>
　朝廷遂無小人耶執政曰未諭聖㫖不識小人為誰<lb/>
　仁宗從容曰蘓紳可侍讀學士知河陽<lb/>
慶厯中吕許公罷政事以司徒歸第拜晏元獻公殊章<lb/>
　郇公得象為相又以諫官歐陽修余靖上疏罷夏竦<lb/>
　樞宻使其他升拜不一時石介為國子監直講獻慶<lb/>
　厯聖徳頌褒貶甚峻而於夏竦尤極詆斥至目之為<lb/>
<pb n="KR3l0048_WYG_009-8b"/>
　不肖及有手鋤姦枿之句頌出泰山孫復謂介曰子<lb/>
　之禍自此始矣未㡬黨議起介在指名遂罷監事通<lb/>
　判濮州歸徂徠山而病卒㑹山東舉子孔直温謀反<lb/>
　或言直温嘗從介學於是英公言於仁宗曰介實不<lb/>
　死必北走矣尋有㫖編管介之子於江淮又出中使<lb/>
　與京東部刺史發介棺以驗虚實是時吕居簡為京<lb/>
　東轉運使謂中使曰若發棺空而介果北走則雖孥<lb/>
　戮不足以為酷萬一介屍在未嘗叛去即是朝廷無<lb/>
<pb n="KR3l0048_WYG_009-9a"/>
　故剖人塜墓何以示後世耶中使曰誠如金部言然<lb/>
　則若之何以應中㫖居簡曰介之死必有棺歛之人<lb/>
　又内外親族及㑹葬門生無慮數百至於舉柩定棺<lb/>
　必用凶肆之人今皆檄召至此劾問之茍無異説即<lb/>
　皆令具軍令狀以保任之亦足以應詔也中使大以<lb/>
　為然遂自介親屬及門人姜潛已下并凶肆棺歛舁<lb/>
　柩之人合數百狀皆結罪保證中使持以入奏仁宗<lb/>
　亦悟竦之譖尋有㫖放介妻子還鄉而世以居簡為<lb/>
<pb n="KR3l0048_WYG_009-9b"/>
　長者<lb/>
夏鄭公之死也仁宗將徃澆奠吳奎言於上曰夏竦多<lb/>
　詐今亦死矣仁宗憮然至其家澆奠畢躊躇久之命<lb/>
　大閹去竦靣幕而視之世謂剖棺之與去靣幕其為<lb/>
　人主疑一也亦所謂報應者耶<lb/>
西戎初叛范雍以節度使知延州環慶大將劉平石元<lb/>
　孫之兵二萬自合水走延州郭堡平去延州三十里<lb/>
　令軍士晩餐畢列隊而行至地名大桞樹去延州二<lb/>
<pb n="KR3l0048_WYG_009-10a"/>
　十里日向夕忽有來使俗謂急脚子者宣狀且云延<lb/>
　州范太尉傳語已在東門奉候然暮夜入門恐透漏<lb/>
　姦細請窵放人馬庶辨真偽也二將唯諾遂下馬據<lb/>
　胡床躬撥隊伍每一隊行及五里以來又放一隊將<lb/>
　及一更以後約放及五十隊矣二將忽顧問急脚子<lb/>
　已失所在二將大驚遽使人偵視即云延州城上並<lb/>
　無燈火而前隊不知所之矣二將知有變遂整陣而<lb/>
　前至五龍川去延州纔五里人心稍安忽四山鼓角<lb/>
<pb n="KR3l0048_WYG_009-10b"/>
　鳴埃煙斗合蕃兵牆進倐忽之際已䧟重圍蓋西人<lb/>
　前一夕偷號入金明寨殺李士彬故東北路斷而重<lb/>
　兵壓境以致二將於覆中延州俱不知也是時監軍<lb/>
　内臣黄徳和以兵三千屯娘娘谷去五龍川不及十<lb/>
　里矣方兵勢窘甚禆將郭遵䇿馬奮刅突圍而出請<lb/>
　救於徳和徳和畏懼不敢前而更拒以他語遵又赴<lb/>
　延州求救於雍以城守不出逮曉全師俱没二將靣<lb/>
　縳遵亦戰死徳和是夕引兵由娘娘谷東南指鄜州<lb/>
<pb n="KR3l0048_WYG_009-11a"/>
　路遁去蕃兵遂圍延州州㡬䧟㑹大雪戎馬多凍死<lb/>
　乃解去徳和誣奏二將皆降朝廷疑之有㫖禁其家<lb/>
　屬出御史文彦博鞫劾彦博具得徳和按兵不救及<lb/>
　枉路遁還之狀又明二將不降朝廷命斬徳和於河<lb/>
　中府解二將家屬禁錮而録其子孫焉<lb/>
李重進之叛也有二子方為宿衞太祖夜召靣語之曰<lb/>
　而父何苦反耶江淮兵弱又無良將誰與共圖事者<lb/>
　汝速乗傳徃曉之吾不殺汝也二子伏泣戰汗太祖<lb/>
<pb n="KR3l0048_WYG_009-11b"/>
　趍遣之重進方坐轅門與諸將議事忽二子至又聞<lb/>
　聖語皆相顧大駭士卒聞之驚疑不測而有向背之<lb/>
　意俄而王師壓境重進不知所為與家屬赴火死揚<lb/>
　州平<lb/>
太祖聖性至仁雖用兵亦戒殺戮親征太原道經潞州<lb/>
　麻衣和尚院躬禱於佛前曰此行上以弔伐為意誓<lb/>
　不殺一人開寶中遣將平金陵親召曹彬潘美戒之<lb/>
　曰城䧟之日慎無殺戮設若困鬬則李煜一門不可<lb/>
<pb n="KR3l0048_WYG_009-12a"/>
　加害故彬於江南得王師弔伐之體由聖訓丁寧也<lb/>
　真宗常語宰臣以河東之役兵力十倍當一舉克㨗<lb/>
　良由上黨發願之時左右有聞之者敵聞此語知神<lb/>
　兵自戢故堅守不下至煩再舉也<lb/>
　<lb/>
　<lb/>
　<lb/>
　<lb/>
<pb n="KR3l0048_WYG_009-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東軒筆録卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東軒筆録卷十一</head> <lb/>
    <p>
<pb n="KR3l0048_WYG_011-1a"/>
欽定四庫全書<lb/>
　東軒筆録卷十一<lb/>
　　　　　　　　　　　　　宋　魏泰　撰<lb/>
熈寧中周師厚為湖北提舉常平張商英監荆南鹽院<lb/>
　師厚移官有供給酒數十瓶隂俾張賣之張言於察<lb/>
　訪蒲宗孟宗孟劾其事師厚坐是降官後數年商英<lb/>
　為館職囑舉子判監於舒亶亶繳奏其簡商英坐是<lb/>
　奪官始舒亶為縣尉斬弓手節級廢斥累年矣熈寧<lb/>
<pb n="KR3l0048_WYG_011-1b"/>
　中張商英為御史力薦引之遂復進用甚峻至是反<lb/>
　攻商英然亦世所謂報應者也<lb/>
陳恭公在真宗時自疎逺小臣始建儲嗣之議仁宗徳<lb/>
　之慶厯中由叅知政事拜相仁宗召翰林學士張方<lb/>
　平諭曰卿草陳執中麻當令中外無言乃善故有納<lb/>
　忠先帝有徳朕躬之語仁宗稱善世亦無敢議者<lb/>
英宗即位赦天下凡内外將校廂軍皆加恩是時荆南<lb/>
　所給縑帛皆故惡不堪既陳於庭下軍士睨之失色<lb/>
<pb n="KR3l0048_WYG_011-2a"/>
　揚言曰朝廷大恩而乃以此給我自旦至午不肯受<lb/>
　賜而偶語紛紛不已轉運使劉述大懼不知所為居<lb/>
　民徃徃奔出城外且言變起矣是時張師正為州鈐<lb/>
　轄馳入軍資庫呼將卒前曰朝廷非次之恩州郡固<lb/>
　無預備今帑中所有止如此汝輩不肯拜賜將何為<lb/>
　也必欲反則非殺我不可遂擲劔於庭下披胷示之<lb/>
　羣校茫然自失遽聲喏受賜而去<lb/>
熈寧新法行督責監司尤切兩浙路張靚王庭老潘良<lb/>
<pb n="KR3l0048_WYG_011-2b"/>
　器等因閱兵赴妓樂筵席侵夜皆黜責又因借司寮<lb/>
　船家人而坐計傭者有作絲鞋而坐剰利者降斥紛<lb/>
　紛是時孔嗣宗為河北提㸃刑獄求分司而去嗣宗<lb/>
　性滑稽作啟事叙其意略曰弊室數椽聊避風雨先<lb/>
　疇二頃粗足衣糧這回自在赴筵到處不妨聽樂倩<lb/>
　得王郎伴舅且免計傭賣了黑黍新絲不憂剩利蓋<lb/>
　謂是也<lb/>
劉攽劉恕同在館下攽一日問恕曰前日聞君猛雨中<lb/>
<pb n="KR3l0048_WYG_011-3a"/>
　徃州西何耶恕曰我訪丁君閒冷無人過從我故冒<lb/>
　雨徃見也攽曰丁方判刑部子得非有所請求耶恕<lb/>
　勃然大怒至於詬罵攽曰我偶與子戱耳何忿之深<lb/>
　也然終不解同列亦惘然莫測異時方知是日恕實<lb/>
　有請求於丁攽初不知悞中其諱耳<lb/>
王汾口吃劉攽嘗嘲之曰恐是昌家又疑非𩔖不見雄<lb/>
　名惟聞艾氣蓋以周昌韓非揚雄鄧艾皆吃也又嘗<lb/>
　同趨朝聞呌班聲汾謂曰紫宸殿下頻呼汝攽應聲<lb/>
<pb n="KR3l0048_WYG_011-3b"/>
　答曰寒食原頭屢見君各以其名為戱也<lb/>
仁宗朝兩制近臣得罪雖有贓汙亦止降為散官無下<lb/>
　獄者旋亦收叙熈寧初龍圖閣學士祖無擇始以臺<lb/>
　官下秀州獄是時鄭獬知杭州上章救解言甚切直<lb/>
　爾後許將沈季長劉奉世舒亶相繼下臺獄而天下<lb/>
　習熟見聞莫有為救解之者<lb/>
錢俶入朝太祖眷禮甚厚然自宰相以下皆有章疏乞<lb/>
　留俶而取其地太祖不從及賜還本國復宴餞於便<lb/>
<pb n="KR3l0048_WYG_011-4a"/>
　殿屢勸以巨觥陛辭之日俶感泣再三太祖命於殿<lb/>
　内取一黄複封識甚宻以賜俶且戒以塗中宻觀洎<lb/>
　即塗啟之凡數十軸皆羣臣所上章疏俶自是益感<lb/>
　懼江南平遂乞納土<lb/>
太祖常與趙中令普議事有所不合太祖曰安得宰相<lb/>
　如桑維翰者與之謀乎普對曰使維翰在陛下亦不<lb/>
　用蓋維翰愛錢太祖曰茍用其長亦當䕶其短措大<lb/>
　眼孔小賜與十萬貫則塞破屋子矣<lb/>
<pb n="KR3l0048_WYG_011-4b"/>
仁宗嘗春日歩苑中屢回顧皆莫測聖意及還宫中顧<lb/>
　嬪御曰渴甚可速進熟水嬪御進水且曰大家何不<lb/>
　外靣取水而致乆渴耶仁宗曰吾屢顧不見鐐子茍<lb/>
　問之即有抵罪者故忍渴而歸左右皆稽顙動容呼<lb/>
　萬嵗者久之聖性仁恕如此<lb/>
孫覺孫洙同在三館覺肥而長洙短而小然二人皆髯<lb/>
　劉攽呼為大胡孫小胡孫顧臨字子敦亦同為館職<lb/>
　為人偉儀幹而好談兵攽目為顧將軍而又好以反<lb/>
<pb n="KR3l0048_WYG_011-5a"/>
　語呼之為頓子姑攽嘗與王介同為開封府試官試<lb/>
　節以制度不傷財賦舉子多用畜積字畜本音五六<lb/>
　反廣韻又呼玉反聲近御名介堅欲黜落攽争之遂<lb/>
　至諠忿監試陳襄聞其事二人皆贖金而中丞吕公<lb/>
　著又言責之太輕遂皆奪主判是時雍子方為開封<lb/>
　府推官戱攽曰據罪名當决臀杖十三攽答曰然吾<lb/>
　已入文字矣其詞曰切見開封府推官雍子方身材<lb/>
　長大臀腿豐肥臣實不如舉以自代合坐大笑<lb/>
<pb n="KR3l0048_WYG_011-5b"/>
王荆公為舘職與滕甫同為開封府試官甫屢稱一試<lb/>
　卷荆公重違其言寘在髙等及拆封乃王觀也觀平<lb/>
　日與甫親善其為人薄於行荆公素惡之至是疑為<lb/>
　滕所賣忿見於色辭滕遽操俚言以自辯且曰茍有<lb/>
　意賣公者令甫老母不吉荆公憮然答曰公何不愷<lb/>
　悌凡事湏權輕重豈可以太夫人為呪也荆公又不<lb/>
　喜鄭獬至是目為滕屠鄭沽<lb/>
范文正公守邊日作漁家傲樂歌數闋皆以塞下秋來<lb/>
<pb n="KR3l0048_WYG_011-6a"/>
　為首句頗述邊鎮之勞苦歐陽公嘗呼為窮塞主之<lb/>
　詞及王尚書素出守平<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>文忠亦作漁家傲一詞以<lb/>
　送之其斷章曰戰勝歸來飛㨗奏傾賀酒玉階遙獻<lb/>
　南山壽顧謂王曰此真元帥之事也<lb/>
嘉祐中禁林諸公皆入兩府是時包孝肅公極為三司<lb/>
　使宋景文公守益州二公風力乆次最著人望而不<lb/>
　見用京師諺語曰撥隊為參政成都作副樞虧他包<lb/>
　省主悶殺宋尚書明年包亦為樞宻副使而宋以翰<lb/>
<pb n="KR3l0048_WYG_011-6b"/>
　林學士承㫖召景文道長安以詩寄梁丞相略曰梁<lb/>
　園賦罷相如至宣室釐殘賈誼歸蓋謂差除兩府足<lb/>
　方𬒳召也為承㫖又作詩曰粉署重來憶舊逰蟠桃<lb/>
　開盡海山秋寧知不是神仙骨上到鼇峰更上頭<lb/>
慈聖光獻皇后薨上悲慕甚有姜識者自言神術可使<lb/>
　死者復生上命試其術置壇於外苑凡數旬無效乃<lb/>
　曰臣見太皇后方與仁宗宴臨白玉欄干賞牡丹無<lb/>
　意復來人間也上知誕妄亦不深罪止斥於郴州蔡<lb/>
<pb n="KR3l0048_WYG_011-7a"/>
　承禧進挽詞曰天上玉欄花已折人間方士術何施<lb/>
　蓋謂是也<lb/>
慶厯中西師未解晏元獻公殊為樞宻使㑹大雪歐陽<lb/>
　文忠公與陸學士經同徃候之遂置酒於西園歐陽<lb/>
　公即席賦晏太尉西園賀雪歌其斷章曰主人與國<lb/>
　共休戚不惟喜恱將豐登須憐鐵甲冷徹骨四十餘<lb/>
　萬屯邊兵晏深不平之嘗語人曰昔者韓愈亦能作<lb/>
　言語每赴裴度㑹但云園林窮勝事鐘鼓樂清時却<lb/>
<pb n="KR3l0048_WYG_011-7b"/>
　不曽如此作閙<lb/>
張宻學奎張客省亢兄弟也奎清素畏慎亢奢縱跅弛<lb/>
　世言張奎作事笑殺張亢張亢作事唬殺張奎楊景<lb/>
　宗本以軍營卒由椒房故為觀察使暴横無賴世謂<lb/>
　之楊骨槌一日語奎曰公弟客省俊特可愛只是性<lb/>
　麤疎奎怏然不悦歸語亢曰汝本世家服膺名教不<lb/>
　知作何等事致令楊骨槌惡汝麤疎也<lb/>
林洙少服苣勝晩年發熱多煩躁知壽州日夏夜露卧<lb/>
<pb n="KR3l0048_WYG_011-8a"/>
　於堂下為鼓角匠以鐵連鑻擊殺之洎擒鼓角匠問<lb/>
　所以殺守之情曰我何情但中夕睡中及大醉若有<lb/>
　人引𨗳見故榜上鐵連鑻遂擕之以行自譙樓至使<lb/>
　宅堂前蓋甚逺而諸門扄鑰如故莫知何以至也朝<lb/>
　廷以守臣𬒳殺起獄窮治自通判以下咸𬒳黜時富<lb/>
　鄭公為相以洙無正室頗疑姦吏共謀殺者曽魯公<lb/>
　為叅政獨曰若是謀殺必持鋒刅鄭公之疑遂解<lb/>
歐陽文忠公與李端明淑素不相樂嘉祐中文忠為翰<lb/>
<pb n="KR3l0048_WYG_011-8b"/>
　林學士㑹除李為承㫖歐陽公遂乞洪州甚切又移<lb/>
　疾不入者乆之未得請而李卒既而文忠為樞宻副<lb/>
　使<lb/>
王章惠公隨知揚州許元以舉子上謁自陳世家乃唐<lb/>
　許逺之後章惠率同僚上表薦其忠烈之家乞朝廷<lb/>
　推恩而通判以下皆不從章惠遂獨狀薦之朝廷以<lb/>
　為郊社齋郎元有材謀曉錢穀為江淮制置發運判<lb/>
　以至為使凡十餘年號為能臣終天章閣待制<lb/>
<pb n="KR3l0048_WYG_011-9a"/>
韓忠憲公億知揚州日有大校李甲以財豪於鄉里誣<lb/>
　執其兄之子為他姓賂里嫗之貌𩔖者使認之為己<lb/>
　子又醉其嫂而嫁之盡奪其奩槖之畜嫂姪皆訴于<lb/>
　州提刑轉運使每勘劾多為甲行賂於胥吏其嫂姪<lb/>
　𬒳笞掠反自誣服受杖而去積十餘年矣洎韓至又<lb/>
　出訴韓察其寃因取前後案牘視之皆未嘗引乳醫<lb/>
　為證一日盡召其黨立庭下出乳醫示之衆皆伏罪<lb/>
　子母復歸如初<lb/>
<pb n="KR3l0048_WYG_011-9b"/>
常秩居潁州仁宗時近臣薦其文行召不赴歐陽文忠<lb/>
　公為翰林學士尤禮重之嘗因早朝作詩寄秩曰笑<lb/>
　殺汝隂常處士十年騎馬聽朝雞熈寧中文忠致仕<lb/>
　居潁州秩𬒳召而起或改文忠詩曰笑殺汝隂歐少<lb/>
　保新來處士聽朝雞<lb/>
尚書郎周越以書名盛行於天聖景祐間然字法軟俗<lb/>
　殊無古氣梅堯臣作詩務為清切閒談近代詩人鮮<lb/>
　及也皇祐以後時人作詩尚豪放甚者粗俗强惡遂<lb/>
<pb n="KR3l0048_WYG_011-10a"/>
　以成風蘓舜欽喜為健句草書尤俊快嘗曰吾不幸<lb/>
　冩字為人比周越作詩為人比梅堯臣良可歎也蓋<lb/>
　歐陽公常目為蘓梅耳<lb/>
有近臣知潭州㑹儂智髙犯邕筦以致乗船至廣東廣<lb/>
　州𬒳圍凡官軍戰者皆敗近臣因㑹客次客有歎曰<lb/>
　此皆士卒素不練習行陣一旦用以應敵宜有折北<lb/>
　近臣曰此何異歐市人以戰也蓋漢書作歐字音驅<lb/>
　而近臣不識誤讀為歐打字坐客皆忍笑不禁因知<lb/>
<pb n="KR3l0048_WYG_011-10b"/>
　伏獵侍郎杖杜宰相信有之也<lb/>
唐坰知諫院成都人費孝先為作卦影畵一人衣金紫<lb/>
　持弓箭射落一雞坰語人曰持弓者我也王丞相生<lb/>
　於辛酉即雞也必因我射而去位則我亦從而貴矣<lb/>
　翊日抗疏以彈荆公又乞留班頗諠于殿陛主上怒<lb/>
　降坰為太常寺大祝監廣州軍資庫以是年八月𬒳<lb/>
　責坰歎曰射落之雞乃我也<lb/>
李璋嘗令費孝先作卦影畵鳳立于雙劍上又畵一鳳<lb/>
<pb n="KR3l0048_WYG_011-11a"/>
　據㕔所又畵一鳳于城門又畵一鳳立重屋上其末<lb/>
　畵一人紫綬偃卧四孝服卧于旁及璋死其事皆驗<lb/>
　劔上雙鳳者璋為鳳寧軍節度使也㕔所者嘗知鳳<lb/>
　翔府末年謫官郢州召還卒於襄州鳳臺驛襄州有<lb/>
　鳳林闕也兩子侍行璋既病乆復有二子解官省疾<lb/>
　至襄之次日璋薨四子縗服之應也<lb/>
自至和嘉祐已來費孝先以術名天下士大夫無不作<lb/>
　卦影而應者甚多獨王平甫不喜之嘗語人曰占卜<lb/>
<pb n="KR3l0048_WYG_011-11b"/>
　本欲前知而卦影驗於事後何足問耶<lb/>
滕甫之父名髙官止州縣甫之弟申狠暴無禮其母尤<lb/>
　篤愛因是每陵侮其兄而閫政多紊人譏笑不一門<lb/>
　下章惇與甫遊舊多戯玩一日語之曰公多𩔖虞舜<lb/>
　然亦有不似者克諧以孝耳<lb/>
陳恭公拜集賢殿大學士時賈文元公昌朝當國張方<lb/>
　平草麻有萬事不理繄胡廣之能言四方未平賴陳<lb/>
　平之達識賈公深惡之韓魏公知定州日作閱古堂<lb/>
<pb n="KR3l0048_WYG_011-12a"/>
　自為記書于石後又畵韓魏公像於堂上宋子京知<lb/>
　定州作樂歌十闋其一曰聽説山中好韓家閱古堂畵<lb/>
　圖真將相刻石好文章魏公聞之不喜<lb/>
宋元獻公庠初罷叅知政事知揚州嘗以雙鵝贈梅堯<lb/>
　臣堯臣作詩曰昔居鳳池上曾食鳳池萍乞與江湖<lb/>
　走從教養素翎不同王逸少辛苦冩黄庭宋公得詩<lb/>
　殊不恱<lb/>
　<lb/>
<pb n="KR3l0048_WYG_011-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東軒筆録卷十一<lb/>
</p>
<p>
</p>
  </div>
</body>
</text>
</TEI>
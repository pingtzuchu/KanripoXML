<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東軒筆録卷十二</head> <lb/>
    <p>
<pb n="KR3l0048_WYG_012-1a"/>
欽定四庫全書<lb/>
　東軒筆録卷十二<lb/>
　　　　　　　　　　　　　宋　魏泰　撰<lb/>
吕惠卿嘗語王荆公曰公靣有䵟用園荽洗之當去荆<lb/>
　公曰吾靣黑耳非䵟也吕曰園荽亦能去黑荆公笑<lb/>
　曰天生黒於予園荽其如予何<lb/>
張鑄河北轉運使縁貝州事降通判太平州是時葛原<lb/>
　初得江東西提㸃銀銅坑冶欲薦鑄而移文取其脚<lb/>
<pb n="KR3l0048_WYG_012-1b"/>
　色鑄不與但以詩答之曰銀銅坑冶是新差職比催<lb/>
　綱勝一階更使下官供脚色下官蹤蹟轉沉埋<lb/>
吳孝宗字子經撫州人少落拓不䕶細行然文辭俊㧞<lb/>
　有大過人者嘉祐初始作書謁歐陽文忠公且贄其<lb/>
　所著法語十餘篇文忠讀而駭歎問之曰子之文如<lb/>
　此而我不素知之且王介甫曾子固皆子之鄉人亦<lb/>
　未嘗稱子何也孝宗具言少無鄉曲之譽故不見禮<lb/>
　於二公文忠尤憐之於其行贈之詩曰自我得曾子<lb/>
<pb n="KR3l0048_WYG_012-2a"/>
　於兹二十年今又得吳生既得喜且歡古士不並出<lb/>
　百年猶比肩區區彼江南其産多材賢吳生初自疑<lb/>
　所擬豈其倫我始見曾子文章初亦然崑崙傾黄河<lb/>
　渺渺盈百川疏决以道之漸歛收横瀾東溟知所歸<lb/>
　識路到不難吳生始見我袖藏新文編忽從布褐中<lb/>
　百寳薄在前明珠雜璣貝磊砢或不圓問生乆懐此<lb/>
　奈何初無聞吳生不自隐欲語羞俛顔少也不自重<lb/>
　不為鄉人憐中雖知自悔學問苦貧賤自謂乆乃信<lb/>
<pb n="KR3l0048_WYG_012-2b"/>
　力行困彌堅今來决疑惑幸冀蒙洗湔我笑謂吳生<lb/>
　爾其聽我言世所謂君子何異於衆人衆人為不信<lb/>
　積微成滅身君子能自知改過不逡廵於斯二者間<lb/>
　愚智遂以分顔子不貳過後世稱其仁孔子過而改<lb/>
　日月披浮雲子路初來時冠雞佩猳豚斬蛟射白額<lb/>
　後卒為名臣子既悔其徃人誰禦其新醜夫事上帝<lb/>
　孟子豈不云臨行贈此言庶可以書紳孝宗至熈寧<lb/>
　間始以進士得第一命為主簿而卒既嘗忤王荆公<lb/>
<pb n="KR3l0048_WYG_012-3a"/>
　無復薦引之者家貧無子其書亦將散落而無傳矣<lb/>
　故盡録文忠之詩亦庶以見其迹也<lb/>
陳晉公為三司使將立茶法召茶商數十人俾各條利<lb/>
　害晉公閱之為第三等語副使宋太初曰吾觀上等<lb/>
　之説取利太深此可行於商賈而不可行於朝廷下<lb/>
　等固滅裂無取惟中等之說公私皆濟吾裁損之可<lb/>
　以經乆於是為三等税法行之數年貨財流通公用<lb/>
　足而民富實世言三司使之才以陳公為稱首後李<lb/>
<pb n="KR3l0048_WYG_012-3b"/>
　侍郎諮為使改其法而茶利浸失後雖屢變然非復<lb/>
　晉公之舊法也<lb/>
皇祐中梁莊肅公為相以益州路轉運張掞為三司副<lb/>
　使時議不厭是時王逵罷淮南轉運使至京乆無差<lb/>
　遣人或問曰何為後於張掞也逵曰我空手冷靣至<lb/>
　京豈得省副耶此論尤喧故御史吕景初吳中復馬<lb/>
　遵迭上疏論之已而三御史皆斥逐知制誥蔡襄繳<lb/>
　詞頭不肯草制文論其事故莊肅亦罷去景初謝<lb/>
<pb n="KR3l0048_WYG_012-4a"/>
　表略曰丞相以姦而犯法政當奈何御史之職在觸<lb/>
　邪死亦不避蓋謂是也<lb/>
孫叅政抃為御史中丞薦唐介吳中復為御史人或問<lb/>
　曰聞君未嘗與二人相識而遽薦之何也孫答曰昔<lb/>
　人恥呈身御史今豈求識靣䑓官也後二人皆以風<lb/>
　力稱於天下孫晚年執政嘗嘆曰吾何功以輔政惟<lb/>
　薦二臺官為無愧耳<lb/>
慶厯中衞士有變震驚宫掖尋捕殺之時臺官宋禧上<lb/>
<pb n="KR3l0048_WYG_012-4b"/>
　言此蓋平日防閑不到所以致患臣聞蜀有羅江狗<lb/>
　赤而尾小者其儆如神願養此狗於掖庭以警倉卒<lb/>
　時謂之宋羅江又有御史席平因鞫詔獄畢上殿仁<lb/>
　宗問其事平曰已從車邊斤矣時謂之斤車御史治<lb/>
　平中英宗再起吕溱知杭州時張紀為御史因彈吕<lb/>
　溱昔知杭州時以宴遊廢政乞不令再徃其誥詞有<lb/>
　朝朝只在湖上家家盡發滛風尤為人所笑<lb/>
苗振以列卿知明州熈寧中致仕歸鄆州多置田産又<lb/>
<pb n="KR3l0048_WYG_012-5a"/>
　自明州市材為堂舟載歸鄆時王逵亦致仕作詩嘲<lb/>
　振曰田從汶上天生出堂自明州地架來此句傳至<lb/>
　京師王荆公大怒即出御史王子韶使兩浙廉其事<lb/>
　子韶又言知杭州祖無擇亦有姦科之迹於是明州<lb/>
　秀州各起獄鞫治振與無擇敗斥熈寧已後數以謡<lb/>
　言起獄然自逵詩為始也<lb/>
歐陽文忠公年十七隨州取解以落官韻而不收天聖<lb/>
　已後文章多尚四六是時隨州試左氏失之誣論文<lb/>
<pb n="KR3l0048_WYG_012-5b"/>
　忠論之條列左氏之誣甚悉句有石言于宋神降于<lb/>
　莘外蛇鬬而内蛇傷新鬼大而故鬼小雖𬒳黜落而<lb/>
　竒警之句大傳于時今集中無此論頃見連庠誦之<lb/>
　耳<lb/>
王平甫學士軀幹魁碩而眉宇秀朗嘗盛夏入館中方<lb/>
　下馬流汗浹衣劉攽見而笑曰君真所謂汗淋學士<lb/>
　也治平初濮安懿王冊號其原寢皆用紅泥雜飾攽<lb/>
　謂同舍王汾曰比聞王賁賜緋得非子自銀章之命<lb/>
<pb n="KR3l0048_WYG_012-6a"/>
　耶其喜謔浪如此<lb/>
余為兒童時嘗聞祖母集慶郡太守陳夫人言江南有<lb/>
　國日有縣令鍾離君與縣令許君結姻鍾離女將出<lb/>
　適買一婢以從嫁一日其婢執箕箒治地至堂前熟<lb/>
　視地之窊處惻然泣下鍾離君適見怪問之婢泣曰<lb/>
　㓜時我父於此穴地為毬窩道我戯劇嵗乆矣而窊<lb/>
　處未改也鍾離君驚曰父何人婢曰我父乃兩考前<lb/>
　縣令也身死家破我遂落民間而更賣為婢鍾離君<lb/>
<pb n="KR3l0048_WYG_012-6b"/>
　遽呼牙儈問之復質於老吏是得其實是時許令子<lb/>
　納采有日鍾離君遽以書抵於令而止其子且曰吾<lb/>
　買婢得前令之女吾特憐而悲之義不可乆辱當輟<lb/>
　吾女之奩篚先求壻以嫁前令之女也更俟一年别<lb/>
　為吾女營辦嫁資以歸君子可乎許君答書曰蘧伯<lb/>
　玉恥獨為君子何自専仁義願以前令之女配吾子<lb/>
　然後君别求良奥以嫁君女於是前令之女卒歸許<lb/>
　氏祖母語畢歎曰此等事前輩之所常行今則不復<lb/>
<pb n="KR3l0048_WYG_012-7a"/>
　見矣余時尚㓜恨不記二令之名姑書其事亦足以<lb/>
　激天下之義也<hi>鍾離名瑾合肥人也</hi>
張待問為淄州長山縣主簿縣有盧伯達者與曹侍中<lb/>
　利用通姻復慿世廕大為一邑之患縣令憚其勢莫<lb/>
　與之校張一日承令乏適㑹伯達以訟至庭即數其<lb/>
　累犯杖之未幾伯達之姪士倫來為本路轉運使衆<lb/>
　皆為張危之或勸以自免而去張曰盧公固賢者安<lb/>
　肯衘隙以害公正之吏乎了不嬰意一日士倫巡案<lb/>
<pb n="KR3l0048_WYG_012-7b"/>
　至邑召張語之曰君徤吏也吾叔父賴君懲之今變<lb/>
　節為善士矣為發薦章而去<lb/>
王荆公再罷政以使相判金陵到任即納節讓同平章<lb/>
　事懇請賜允改左僕射未幾又求宫觀累表得㑹靈<lb/>
　觀使築第於南門外七里去蔣山亦七里平日乗一<lb/>
　驢從數僮遊諸山寺欲入城則乗小舫泛潮溝以行<lb/>
　蓋未嘗乗馬與肩輿也所居之地四無人家其宅僅<lb/>
　蔽風雨又不設垣牆望之若逆旅之舍有勸築垣輙<lb/>
<pb n="KR3l0048_WYG_012-8a"/>
　不答元豐末荆公𬒳疾奏捨此宅為寺有㫖賜名報<lb/>
　寧既而荆公疾愈税城中屋以居竟不復造宅<lb/>
元豐中屢失皇子有承議郎吳處厚詣閣門上書云昔<lb/>
　程嬰公孫杵臼二人嘗因下宫之難而全趙氏之孤<lb/>
　最有功於社稷而皆死忠義逮今千有餘嵗廟食弗<lb/>
　顯魂無所依疑有祟厲者願遣使尋訪塜墓飾祠加<lb/>
　封使血食有歸庶或變厲為福是時鄆王疾亟主上<lb/>
　即命尋訪未數月得二塜於綘州太平縣之趙村詔<lb/>
<pb n="KR3l0048_WYG_012-8b"/>
　封嬰為成信侯杵臼為忠智侯大建廟以時致祭而<lb/>
　以處厚為將作監丞云<lb/>
馮樞宻京熈寧初以端明殿學士帥太原時王左丞安<lb/>
　禮以池州司户叅軍掌機冝文字馮雅相好因以書<lb/>
　詫于王平甫曰并門歌舞妙麗吾閉目不窺但日與<lb/>
　和甫談禪耳平甫答曰所謂禪者直恐明公未達也<lb/>
　蓋閉目不窺已是一重公案馮深伏其言<lb/>
蘓舜元為京西轉運使廨宇在許州舜元好進不喜為<lb/>
<pb n="KR3l0048_WYG_012-9a"/>
　外官常怏怏不自足每語親識人生稀及七十而吾<lb/>
　乃於許州過了二年矣<lb/>
熈寧庚戌冬荆公自參知政事拜同中書門下平章事<lb/>
　史館大學士是日百官造門奔賀者無慮數百人荆<lb/>
　公以未謝恩不見之獨與余坐西廡之小閣荆公語<lb/>
　次忽顰蹙乆之取筆書窗曰霜筠雪竹鍾山寺投老<lb/>
　歸歟寄此生放筆揖余而入後三年公罷相知金陵<lb/>
　遂納節辭平章事又乞宫觀久之得㑹靈觀使遂築<lb/>
<pb n="KR3l0048_WYG_012-9b"/>
　第於南門外元豐癸丑春余謁公於第公遽邀余同<lb/>
　遊鍾山憩法雲寺偶坐於僧房余因為公道平昔之<lb/>
　事及誦書窗之詩公憮然曰有是乎微笑而已<lb/>
沈括存中吕惠卿吉甫王存正仲季常公擇治平中同<lb/>
　在館下談詩存中曰韓退之詩乃押韻之文耳雖健<lb/>
　美冨贍而終不近古吉甫曰詩正當如是我謂詩人<lb/>
　以來未有如退之也正仲是存中公擇是吉甫四人<lb/>
　者交相詰難久而不决公擇忽正色而謂正仲曰君<lb/>
<pb n="KR3l0048_WYG_012-10a"/>
　子羣而不黨君何黨存中也正仲勃然曰我所見如<lb/>
　是爾顧豈黨耶以我偶同存中遂謂之黨然則君非<lb/>
　吉甫之黨乎一坐皆大笑余每評詩亦多與存中合<lb/>
　頃年嘗與王荆公評余謂凡為詩當使挹之而原不<lb/>
　窮咀之而味愈長至如歐陽永叔之詩才力敏邁句<lb/>
　亦健美但恨其少餘味耳荆公曰不然如行人仰頭<lb/>
　飛鳥驚之句亦謂有味矣然余至今思之不見此句之<lb/>
　佳亦竟莫原荆公之意信乎所言之殊不可强同也<lb/>
<pb n="KR3l0048_WYG_012-10b"/>
陳恭公事仁宗兩為相悉心盡瘁百度振舉然性嚴重<lb/>
　語言簡直與人少周旋接賓客以至親戚骨肉未嘗<lb/>
　従容談笑尤靳恩澤士大夫多怨之惟仁宗嘗曰不<lb/>
　昧我者惟陳執中耳及終也韓維張洞諡之曰榮靈<lb/>
　仁宗特賜曰恭薨復月餘夫人謝氏繼卒一子纔七<lb/>
　嵗諸姪俱之官葬日門下之人惟解賔王至墓所世<lb/>
　人嗟悼之梅堯臣作挽詞兩首具載其事曰位至三<lb/>
　公有恩加錫諡無再調金鉉鼎屢刻玉麟符已歎鸞<lb/>
<pb n="KR3l0048_WYG_012-11a"/>
　同穴還悲鳳少雛擁塗看鹵簿誰為畢三虞公在中<lb/>
　書日朝廷百事叢王官多不喜天子以為忠冨貴人<lb/>
　間少恩榮没後隆若非笳鼓咽寂寞奈秋風<lb/>
劉丞相沆鎮陳州日鄭獬經由丞相為啟宴於外庭使<lb/>
　妓樂迎引至通衢有朱衣樂人悞㫖公性卞急遽杖<lb/>
　於馬前既即席酒數行而公得疾舁還府衙而終先<lb/>
　是張侍讀環夢公馬前有一朱衣人𬒳血而立至是<lb/>
　果有此變梅堯臣為公挽詞詩二首具載其事云處<lb/>
<pb n="KR3l0048_WYG_012-11b"/>
　外諸侯重居朝聖主知祅逢庚子日夢異戊丁時歸<lb/>
　椁江山逺凝笳道路悲欲傳千古迹佐世本無為古<lb/>
　今皆可見冨貴不常存歌者未離席弔賓俄在門朱<lb/>
　輪空返轍渌酒尚盈樽人事固如此令名貽後昆<lb/>
皇祐末諸司使陳拱知邕州有㫖任内無邊事與除閤<lb/>
　門使是時廣源蠻酋儂智髙檄邕州乞於界首置𣙜<lb/>
　塲以通兩界之貨拱不報乆之智髙以兵犯横山寨<lb/>
　掠居民畜産而去拱慮起事而失閣門使也皆寢不<lb/>
<pb n="KR3l0048_WYG_012-12a"/>
　奏亦不為備司户參軍孔宗旦知其必為患移書於<lb/>
　拱乞為備衞拱不省宗旦以糧料院印作移文遍檄<lb/>
　隣州及沿江郡縣俾為應援未幾智髙乗水漲以兵<lb/>
　犯邕殺拱而屠其城執宗旦欲降之宗旦瞋目大罵<lb/>
　智髙命斬於市陳尸於路時盛暑蠅不集而尸亦不<lb/>
　壊智高懼命埋之而去<lb/>
　<lb/>
　<lb/>
<pb n="KR3l0048_WYG_012-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東軒筆録卷十二<lb/>
</p>
<p>
</p>
  </div>
</body>
</text>
</TEI>
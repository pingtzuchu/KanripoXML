<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3e0002_SBCK_002-1a"/>
黄帝素問靈樞經卷之二<lb/>
　〇根結第五<hi>法音</hi>
歧伯曰天地相感寒暖相移隂陽之道孰少<lb/>
孰多隂道偶陽道竒發于春夏隂氣少陽氣<lb/>
多隂陽不調何補何寫發于秋冬陽氣少隂<lb/>
氣多隂氣盛而陽氣衰故莖葉枯槁濕雨下<lb/>
歸隂陽相移何寫何補竒邪離經不可勝數<lb/>
不知根結五藏六府折關敗樞開闔而走隂<lb/>
<pb n="KR3e0002_SBCK_002-1b"/>
陽大失不可復取九鍼之玄要在終始故能<lb/>
知終始一言而畢不知終始鍼道咸絶太陽<lb/>
根于至隂結于命門命門者目也陽朙根于<lb/>
厲兊結于顙大顙大者鉗耳也少陽根于竅<lb/>
隂結于窻籠窻籠者耳中也太陽為開陽朙<lb/>
為闔少陽為樞故開折則肉節瀆而㬥病起<lb/>
矣故㬥病者取之太陽視有餘不足瀆者皮<lb/>
肉宛膲而弱也闔折則氣無所止息而痿疾<lb/>
<pb n="KR3e0002_SBCK_002-2a"/>
起矣故痿疾者取之陽朙視有餘不足無所<lb/>
止息者眞氣稽留邪氣居之也樞折即骨繇<lb/>
而不安於地故骨繇者取之少陽視有餘不<lb/>
足骨繇者節緩而不收也所謂骨繇者摇故<lb/>
也當竆其本也太隂根于隱白結于大倉少<lb/>
隂根于湧泉結于廉泉厥隂根于大敦結于<lb/>
玉英絡于膻中太隂爲開厥隂爲闔少陽爲<lb/>
樞故開折則倉廩無所輸膈洞膈洞者取之<lb/>
<pb n="KR3e0002_SBCK_002-2b"/>
太隂視有餘不足故開折者氣不足而生病<lb/>
也闔折即氣絶而喜悲悲者取之厥隂視有<lb/>
餘不足樞折則脉有所結而不通不通者取<lb/>
之少隂視有餘不足有結者皆取之不足足<lb/>
太陽根于至隂溜于京骨注于崑崙入于天<lb/>
柱飛揚也足少陽根于竅隂溜于丘墟注于<lb/>
陽輔入于天容光朙也足陽朙根于厲兌溜<lb/>
于衝陽注于下陵入于人迎豐隆也手太陽<lb/>
<pb n="KR3e0002_SBCK_002-3a"/>
根于少澤溜于陽谷注于少海入于天窻支<lb/>
正也手少陽根于關衝溜于陽池注于支溝<lb/>
入于天牖外關也手陽朙根于商陽溜于合<lb/>
谷注于陽谿入于扶突偏歷也此所謂十二<lb/>
經者盛絡皆當取之一日一夜五十營以營<lb/>
五藏之精不應數者名曰狂生所謂五十營<lb/>
者五藏皆受氣持其脉口數其至也五十動<lb/>
而不一代者五藏皆受氣四十動一代者一<lb/>
<pb n="KR3e0002_SBCK_002-3b"/>
藏無氣三十動一代者二藏無氣二十動一<lb/>
代者三藏無氣十動一代者四藏無氣不滿<lb/>
十動一代者五藏無氣子之短期要在終始<lb/>
所謂五十動而不一代者以爲常也以知五<lb/>
藏之期子之短期者乍數乍踈也黄帝曰逆<lb/>
順五體者言人骨節之小大肉之堅脆皮之<lb/>
厚薄血之清濁氣之滑濇脉之長短血之多<lb/>
少經絡之數余已知之矣此皆布衣匹夫之<lb/>
<pb n="KR3e0002_SBCK_002-4a"/>
士也夫王公大人血食之君身體柔脆肌肉<lb/>
軟弱血氣慓悍滑利其刺之徐疾淺深多少<lb/>
可得同之乎歧伯荅曰膏粱菽藿之味何可<lb/>
同也氣滑即出疾其氣濇則出遲氣悍則鍼<lb/>
小而入淺氣濇則鍼大而入深深則欲留淺<lb/>
則欲疾以此觀之刺布衣者深以留之刺大<lb/>
人者微以徐之此皆因氣慓悍滑利也黄帝<lb/>
曰形氣之逆順奈何歧伯曰形氣不足病氣<lb/>
<pb n="KR3e0002_SBCK_002-4b"/>
有餘是邪勝也急寫之形氣有餘病氣不足<lb/>
急補之形氣不足病氣不足此隂陽氣俱不<lb/>
足也不可刺之刺之則重不足重不足則隂<lb/>
陽俱竭血氣皆盡五藏空虛筋骨髓枯老者<lb/>
絶滅壯者不復矣形氣有餘病氣有餘此謂<lb/>
隂陽俱有餘也急寫其邪調其虛實故曰有<lb/>
餘者寫之不足者補之此之謂也故曰刺不<lb/>
知逆順眞邪相搏滿而補之則隂陽四溢腸<lb/>
<pb n="KR3e0002_SBCK_002-5a"/>
胃充郭肝肺内䐜隂陽相錯虛而寫之則經<lb/>
脉空虛血氣竭枯腸胃㒤辟皮膚薄著毛腠<lb/>
夭膲子之死期故曰用鍼之要在于知調隂<lb/>
與陽調隂與陽精氣乃光合形與氣使神内<lb/>
藏故曰上工平氣中工亂脉下工絶氣危生<lb/>
故曰下工不可不愼也必審五藏變化之病<lb/>
五脉之應經絡之實虛皮之柔麤而後取之<lb/>
也<lb/>
<pb n="KR3e0002_SBCK_002-5b"/>
　骨繇<hi>搖音</hi>慓悍<hi>岸切勇㨗貌也/上比昭切下侯</hi>陽道竒<hi>箕音</hi>
　〇夀夭剛柔第六<hi>法律</hi>
黄帝問於少師曰余聞人之生也有剛有柔<lb/>
有弱有强有短有長有隂有陽願聞其方少<lb/>
師荅曰隂中有隂陽中有陽審知隂陽刺之<lb/>
有方得病所始刺之有理謹度病端與時相<lb/>
應内合于五藏六府外合于筋骨皮膚是故<lb/>
内有隂陽外亦有隂陽在内者五藏為隂六<lb/>
<pb n="KR3e0002_SBCK_002-6a"/>
府爲陽在外者筋骨爲隂皮膚爲陽故曰病<lb/>
在隂之隂者刺隂之滎輸病在陽之陽者刺<lb/>
陽之合病在陽之隂者刺隂之經病在隂之<lb/>
陽者刺絡脉故曰病在陽者命曰風病在隂<lb/>
者命曰痺病隂陽俱病命曰風痺病有形而不<lb/>
痛者陽之類也無形而痛者隂之類也無形<lb/>
而痛者其陽完而隂傷之也急治其隂無攻<lb/>
其陽有形而不痛者其隂完而陽傷之也急<lb/>
<pb n="KR3e0002_SBCK_002-6b"/>
治其陽無攻其隂隂陽俱動乍有形乍無形<lb/>
加以煩心命曰隂勝其陽此謂不表不裏其<lb/>
形不乆黄帝問於伯高曰余聞形氣病之先<lb/>
後外内之應奈何伯高荅曰風寒傷形憂恐<lb/>
忿怒傷氣氣傷藏乃病藏寒傷形乃應形風<lb/>
傷筋脉筋脉乃應此形氣外内之相應也黄<lb/>
帝曰刺之奈何伯高荅曰病九日者三刺而<lb/>
已病一月者十刺而已多少逺近以此衰之<lb/>
<pb n="KR3e0002_SBCK_002-7a"/>
久痺不去身者視其血絡盡出其血黄帝曰<lb/>
外内之病難易之治奈何伯高荅曰形先病<lb/>
而未入藏者刺之半其日藏先病而形乃應<lb/>
者刺之倍其日此月内難易之應也黄帝問<lb/>
於伯髙曰余聞形有緩急氣有盛衰骨有大<lb/>
小肉有堅脆皮有厚薄其以立夀夭奈何伯<lb/>
高荅曰形與氣相任則夀不相任則夭皮與<lb/>
肉相果則夀不相果則夭血氣經絡勝形則<lb/>
<pb n="KR3e0002_SBCK_002-7b"/>
夀不勝形則夭黄帝曰何謂形之緩急伯高<lb/>
荅曰形充而皮膚緩者則夀形充而皮膚急<lb/>
者則夭形充而脉堅大者順也形充而脉小<lb/>
以弱者氣衰衰則危矣若形充而顴不起者<lb/>
骨小骨小而夭矣形充而大肉䐃堅而有分<lb/>
者肉堅肉堅則夀矣形充而大肉無分理不<lb/>
堅者肉脆肉脆則夭矣此天之生命所以立<lb/>
形定氣而視夀夭者必朙乎此立形定氣而<lb/>
<pb n="KR3e0002_SBCK_002-8a"/>
後以臨病人決死生黄帝曰余聞夀夭無以<lb/>
度之伯高荅曰牆基卑高不及其地者不滿<lb/>
三十而死其有因加疾者不及二十而死也<lb/>
黄帝曰形氣之相勝以立夀夭奈何伯高荅<lb/>
曰平人而氣勝形者夀病而形肉脱氣勝形<lb/>
者死形勝氣者危矣黄帝曰余聞刺有三變<lb/>
何謂三變伯高荅曰有刺營者有刺衛者有<lb/>
刺寒痺之留經者黄帝曰刺三變者奈何伯<lb/>
<pb n="KR3e0002_SBCK_002-8b"/>
高荅曰刺營者出血刺衛者出氣刺寒痺者<lb/>
内熱黄帝曰營衛寒痺之爲病奈何伯高荅<lb/>
曰營之生病也寒熱少氣血上下行衛之生<lb/>
病也氣痛時來時去怫愾賁響風寒客于腸<lb/>
胃之中寒痺之為病也留而不去時痛而皮<lb/>
不仁黄帝曰刺寒痺内熱奈何伯高荅曰刺<lb/>
布衣者以火焠之刺大人者以藥熨之黄帝<lb/>
曰藥熨奈何伯高荅曰用淳酒二十升蜀椒<lb/>
<pb n="KR3e0002_SBCK_002-9a"/>
一升乾薑一斤桂心一斤凡四種皆㕮咀漬<lb/>
酒中用綿絮一斤細白布四丈幷内酒中置<lb/>
酒馬矢煴中蓋封塗勿使泄五日五夜出布<lb/>
綿絮曝乾之乾復漬以盡其汁毎漬必晬其<lb/>
日乃出乾乾幷用滓與綿絮複布爲複巾長<lb/>
六七尺爲六七巾則用之生桑炭炙巾以熨<lb/>
寒痺所刺之處令熱入至于病所寒復炙巾<lb/>
以熨之三十遍而止汗出以巾拭身亦三十<lb/>
<pb n="KR3e0002_SBCK_002-9b"/>
遍而止起步内中無見風毎刺必熨如此病<lb/>
已矣此所謂内熱也<lb/>
　顴<hi>權音</hi>䐃堅<hi>腹中䐃脂/上渠永切</hi>怫愾<hi>爲意舒下許氣上扶勿切鬱也</hi>
<hi>切</hi>㕮咀<hi>才與切上音甫下</hi>
　〇官鍼第七<hi>法星</hi>
凡刺之要官鍼最妙九鍼之宜各有所爲長<lb/>
短大小各有所施也不得其用病弗能移疾<lb/>
淺鍼深内傷良内皮膚爲癰病深鍼淺病氣<lb/>
<pb n="KR3e0002_SBCK_002-10a"/>
不寫支爲大膿病小鍼大氣寫太甚疾必爲<lb/>
害病大鍼小氣不泄寫亦復爲敗失鍼之宜<lb/>
大者寫小者不移已言其過請言其所施病<lb/>
在皮膚無常處者取以鑱鍼于病所膚白勿<lb/>
取病在分肉間取以員鍼于病所病在經絡<lb/>
痼痺者取以鋒鍼病在脉氣少當補之者取<lb/>
以鍉鍼于井滎分輸病爲大膿者取以鈹鍼<lb/>
病痺氣㬥發者取以員利鍼病痺氣痛而不<lb/>
<pb n="KR3e0002_SBCK_002-10b"/>
去者取以毫鍼病在中者取以長鍼病水腫<lb/>
不能通關節者取以大鍼病在五藏固居者<lb/>
取以鋒鍼寫于井滎分輸取以四時凡刺有<lb/>
九日應九變一曰輸刺輸刺者刺諸經滎輸<lb/>
藏腧也二曰逺道刺逺道刺者病在上取之<lb/>
下刺府腧也三曰經刺經刺者刺大經之結<lb/>
絡經分也四曰絡刺絡刺者刺小絡之血脉<lb/>
也五曰分刺分刺者刺分肉之間也六曰大<lb/>
<pb n="KR3e0002_SBCK_002-11a"/>
寫刺大寫刺者刺大膿以鈹鍼也七曰毛刺<lb/>
毛刺者刺浮痺皮膚也八曰巨刺巨刺者左<lb/>
取右右取左九曰焠刺焠刺者刺燔鍼則取<lb/>
痺也凡刺有十二節以應十二經一曰偶刺<lb/>
偶刺者以手直心若背直痛所一刺前一刺<lb/>
後以治心痺刺此者傍鍼之也二曰報刺報<lb/>
刺者刺痛無常處也上下行者直内無拔鍼<lb/>
以左手隨病所按之乃出鍼復刺之也三曰<lb/>
<pb n="KR3e0002_SBCK_002-11b"/>
恢刺恢刺直刺傍之舉之前後恢筋急以治<lb/>
筋痺也四曰齊刺齊刺者直入一傍入二以<lb/>
治寒氣小深者或曰三刺三刺者治痺氣小<lb/>
深者也五曰揚刺揚刺者正内一傍内四而<lb/>
浮之以治寒氣之愽大者也六曰直鍼刺直<lb/>
鍼刺者引皮乃刺之以治寒氣之淺者也七<lb/>
曰輸刺輸刺者直入直出稀發鍼而深之以<lb/>
治氣盛而熱者也八曰短刺短刺者刺骨痺<lb/>
<pb n="KR3e0002_SBCK_002-12a"/>
稍摇而深之致鍼骨所以上下摩骨也九曰<lb/>
浮刺浮刺者傍入而浮之以治肌急而寒者<lb/>
也十曰隂刺隂刺者左右率刺之以治寒厥<lb/>
中寒厥足踝後少隂也十一曰傍鍼刺傍鍼<lb/>
刺者直刺傍刺各一以治留痺久居者也十<lb/>
二曰賛刺賛刺者直入直出數發鍼而淺之<lb/>
出血是謂治癰腫也脉之所居深不見者刺<lb/>
之微内鍼而久留之以致其空脉氣也脉淺<lb/>
<pb n="KR3e0002_SBCK_002-12b"/>
者勿刺按絶其脉乃刺之無令精出獨出其<lb/>
邪氣耳所謂三刺則榖氣出者先淺刺絶皮<lb/>
以出陽邪再刺則隂邪出者少益深絶皮致<lb/>
肌肉未入分肉間也已入分肉之間則榖氣<lb/>
出故刺法曰始刺淺之以逐邪氣而來血氣<lb/>
後刺深之以致隂氣之邪最後刺極深之以<lb/>
下榖氣此之謂也故用鍼者不知年之所加<lb/>
氣之盛衰虛實之所起不可以爲工也凡刺<lb/>
<pb n="KR3e0002_SBCK_002-13a"/>
有五以應五藏一曰半刺半刺者淺内而疾<lb/>
發鍼無鍼傷肉如拔毛狀以取皮氣此肺之<lb/>
應也二曰豹文刺豹文刺者左右前後鍼之<lb/>
中脉為故以取經絡之血者此心之應也三<lb/>
曰關刺關刺者直刺左右盡筋上以取筋痺<lb/>
愼無出血此肝之應也或曰淵刺一曰豈刺<lb/>
四曰合谷刺合谷刺者左右雞足鍼于分肉<lb/>
之間以取肌痺此脾之應也五曰輸刺輸刺<lb/>
<pb n="KR3e0002_SBCK_002-13b"/>
者直入直出深内之至骨以取骨痺此腎之<lb/>
應也<lb/>
　燔鍼<hi>煩上音</hi>恢刺<hi>一本作怪字上苦囘切大也</hi>
　〇本神第八<hi>法風</hi>
黄帝問于歧伯曰凡刺之法先必本于神血<lb/>
脉營氣精神此五藏之所藏也至其淫泆離<lb/>
藏則精失魂魄飛揚志意恍亂智慮去身者<lb/>
何因而然乎夭之罪與人之過乎何謂德氣<lb/>
<pb n="KR3e0002_SBCK_002-14a"/>
生精神魂魄心意志思智慮請問其故歧伯<lb/>
荅曰天之在我者德也地之在我者氣也德<lb/>
流氣薄而生者也故生之來謂之精兩精相<lb/>
搏謂之神隨神往來者謂之魂並精而出入<lb/>
者謂之魄所以任物者謂之心心有所憶謂<lb/>
之意意之所存謂之志因志而存變謂之思<lb/>
因思而遠慕謂之慮因慮而處物謂之智故<lb/>
智者之養生也必順四時而適寒暑和喜怒<lb/>
<pb n="KR3e0002_SBCK_002-14b"/>
而安居處節隂陽而調剛柔如是則僻邪不<lb/>
至長生久視是故怵惕思慮者則傷神神傷<lb/>
則恐懼流淫而不止因悲哀動中者竭絶而<lb/>
失生喜樂者神憚散而不藏愁憂者氣閉塞<lb/>
而不行盛怒者迷惑而不治恐懼者神蕩憚<lb/>
而不收心怵愓思慮則傷神神傷則恐懼自<lb/>
失破䐃脫肉毛悴色夭死于冬脾愁憂而不<lb/>
解則傷意意傷則悗亂四肢不舉毛悴色夭<lb/>
<pb n="KR3e0002_SBCK_002-15a"/>
死於春肝悲哀動中則傷魂魂傷則狂忘不<lb/>
精不精則不正當人隂縮而攣筋兩脇骨不<lb/>
舉毛悴色夭死於秋肺喜樂無極則傷魄魄<lb/>
傷則狂狂者意不存人皮革焦毛悴色夭死<lb/>
於夏腎盛怒而不止則傷志志傷則喜忘其<lb/>
前言腰脊不可以俛仰屈伸毛悴色夭死於<lb/>
季夏恐懼而不解則傷精精傷則骨痠痿厥<lb/>
精時自下是故五藏主藏精者也不可傷傷<lb/>
<pb n="KR3e0002_SBCK_002-15b"/>
則失守而隂虛隂虚則無氣無氣則死矣是<lb/>
故用鍼者察觀病人之態以知精神魂魄之<lb/>
存亡得失之意五者以傷鍼不可以治之也<lb/>
肝藏血血舎魂肝氣虛則恐實則怒脾藏營<lb/>
營舎意脾氣虛則四肢不用五藏不安實則<lb/>
腹脹經溲不利心藏脉脉舎神心氣虚則悲<lb/>
實則笑不休肺藏氣氣舎魄肺氣虛則鼻塞<lb/>
不利少氣實則喘喝胷盈仰息腎藏精精舎<lb/>
<pb n="KR3e0002_SBCK_002-16a"/>
志腎氣虛則厥實則脹五藏不安必審五藏<lb/>
之病形以知其氣之虛實謹而調之也<lb/>
　悗亂<hi>悶上音</hi>怵惕<hi>的切悚懼也上恥律切下他</hi>
　〇終始第九<hi>法野</hi>
凡刺之道畢于終始朙知終始五藏爲紀隂<lb/>
陽定矣隂者主藏陽者主府陽受氣于四末<lb/>
隂受氣于五藏故寫者迎之補者隨之知迎<lb/>
知隨氣可令和和氣之方必通隂陽五藏爲<lb/>
<pb n="KR3e0002_SBCK_002-16b"/>
隂六府爲陽傳之後世以血爲盟敬之者昌<lb/>
慢之者亡無道行私必得天殃謹奉天道請<lb/>
言終始終始者經脉爲紀持其脉口人迎以<lb/>
知隂陽有餘不足平與不平天道畢矣所謂<lb/>
平人者不病不病者脉口人迎應四時也上<lb/>
下相應而俱徃來也六經之脉不結動也本<lb/>
末之寒温之相守司也形肉血氣必相稱也<lb/>
是謂平人少氣者脉口人迎俱少而不稱尺<lb/>
<pb n="KR3e0002_SBCK_002-17a"/>
寸也如是者則隂陽俱不足補陽則隂竭寫<lb/>
隂則陽脱如是者可将以甘藥不可飲以至<lb/>
劑如此者弗炙不已者因而寫之則五藏氣<lb/>
壊矣人迎一盛病在足少陽一盛而躁病在<lb/>
手少陽人迎二盛病在足太陽二盛而躁病<lb/>
在手太陽人迎三盛病在足陽朙三盛而躁<lb/>
病在手陽朙人迎四盛且大且數名曰溢陽<lb/>
溢陽爲外格脉口一盛病在足厥隂厥隂一<lb/>
<pb n="KR3e0002_SBCK_002-17b"/>
盛而躁在手心主脉口二盛病在足少隂二<lb/>
盛而躁在手少隂脉口三盛病在足太隂三<lb/>
盛而躁在手太隂脉口四盛且大且數者名<lb/>
曰溢隂溢隂爲内關内關不通死不治人迎<lb/>
與太隂脉口俱盛四倍以上命曰關格關格<lb/>
者與之短期人迎一盛寫足少陽而補足厥<lb/>
隂二寫一補日一取之必切而驗之踈取之<lb/>
上氣和乃止人迎二盛寫足太陽補足少隂<lb/>
<pb n="KR3e0002_SBCK_002-18a"/>
二冩一補二日一取之必切而驗之踈取之<lb/>
上氣和乃止人迎三盛寫足陽朙而補足太<lb/>
隂二寫一補日二取之必切而驗之踈取之<lb/>
上氣和乃止脉口一盛寫足厥隂而補足少<lb/>
陽二補一寫日一取之必切而驗之踈而取<lb/>
上氣和乃止脉口二盛寫足少隂而補足太<lb/>
陽二補一寫二日一取之必切而驗之踈取<lb/>
之上氣和乃止脉口三盛寫足太隂而補足<lb/>
<pb n="KR3e0002_SBCK_002-18b"/>
陽朙二補一寫日二取之必切而驗之踈而<lb/>
取之上氣和乃止所以日二取之者太陽主<lb/>
胃大富于榖氣故可日二取之也人迎與脉<lb/>
口俱盛三倍以上命曰隂陽俱溢如是者不<lb/>
開則血脉閉塞氣無所行流淫于中五藏内<lb/>
傷如此者因而灸之則變易而爲他病矣凡<lb/>
刺之道氣調而止補隂瀉陽音氣益彰耳目<lb/>
聰朙反此者血氣不行所謂氣至而有効者<lb/>
<pb n="KR3e0002_SBCK_002-19a"/>
寫則益虛虛者脉大如其故而不堅也堅如<lb/>
其故者適雖言故病未去也補則益實實者<lb/>
脉大如其故而益堅也夫如其故而不堅者<lb/>
適雖言快病未去也故補則實寫則虛痛雖<lb/>
不隨鍼病必衰去必先通十二經脉之所生<lb/>
病而後可得傳于終始矣故隂陽不相移虛<lb/>
實不相傾取之其經凡刺之屬三刺至榖氣<lb/>
邪僻妄合隂陽易居逆順相反沉浮異處四<lb/>
<pb n="KR3e0002_SBCK_002-19b"/>
時不得稽留淫泆須鍼而去故一刺則陽邪<lb/>
出再刺則隂邪出三刺則榖氣至榖氣至而<lb/>
止所謂榖氣至者已補而實已寫而虛故以<lb/>
知榖氣至也邪氣獨去者隂與陽未能調而<lb/>
病知愈也故曰補則實寫則虛痛雖不隨鍼<lb/>
病必衰去矣隂盛而陽虛先補其陽後寫其<lb/>
隂而和之隂虚而陽盛先補其隂後寫其陽<lb/>
而和之三脉動于足大指之間必審其實虚<lb/>
<pb n="KR3e0002_SBCK_002-20a"/>
虚而寫之是謂重虚重虚病益甚凡刺此者<lb/>
以指按之脉動而實且疾者疾寫之虛而徐<lb/>
者則補之反此者病益甚其動也陽朙在上<lb/>
厥隂在中少隂在下膺腧中膺背腧中背肩<lb/>
膊虛者取之上重舌刺舌柱以鈹鍼也手屈<lb/>
而不伸者其病在筋伸而不屈者其病在骨<lb/>
在骨守骨在筋守筋補須一方實深取之稀<lb/>
按其痏以極出其邪氣一方虛淺刺之以養<lb/>
<pb n="KR3e0002_SBCK_002-20b"/>
其脉疾按其痏無使邪氣得入邪氣來也緊<lb/>
而疾邪氣來也徐而和脉實者深刺之以泄<lb/>
其氣脉虛者淺刺之使精氣無得出以養其<lb/>
脉獨出其邪氣刺諸痛者其脉皆實故曰從<lb/>
腰以上者手太隂陽朙皆主之從腰以下者<lb/>
足太隂陽朙皆主之病在上者下取之病在<lb/>
下者高取之病在頭者取之足病在足者取<lb/>
之膕病生於頭者頭重生於手者臂重生於<lb/>
<pb n="KR3e0002_SBCK_002-21a"/>
足者足重治病者先刺其病所從生者也春<lb/>
氣在毛夏氣在皮膚秋氣在分肉冬氣在筋<lb/>
骨刺此病者各以其時為齊故刺肥人者秋<lb/>
冬之齊刺瘦人者以春夏之齊病痛者隂也<lb/>
痛而以手按之不得者隂也深刺之病在上<lb/>
者陽也病在下者隂也癢者陽也淺刺之病<lb/>
先起隂者先治其隂而後治其陽病先起陽<lb/>
者先治其陽而後治其隂刺熱厥者留鍼反<lb/>
<pb n="KR3e0002_SBCK_002-21b"/>
爲寒刺寒厥者留鍼反爲熱刺熱厥者二隂<lb/>
一陽刺寒厥者二陽一隂所謂二隂者二刺<lb/>
隂也一陽者一刺陽也久病者邪氣入深刺<lb/>
此病者深内而久留之間日而復刺之必先<lb/>
調其左右去其血脉刺道畢矣凡刺之法必<lb/>
察其形氣形肉未脱少氣而脉又躁躁厥者<lb/>
必為繆刺之散氣可收聚氣可布深居静處<lb/>
占神徃來閉户塞牖魂魄不散專意一神精<lb/>
<pb n="KR3e0002_SBCK_002-22a"/>
氣之分毋聞人聲以收其精必一其神令志<lb/>
在鍼淺而留之微而浮之以移其神氣至乃<lb/>
休男内女外堅拒勿出謹守勿内是謂得氣<lb/>
　　凡刺之禁<lb/>
　新内勿刺　新刺勿内　已醉勿刺<lb/>
　已刺勿醉　新怒勿刺　已刺勿怒<lb/>
　新勞勿刺　已刺勿勞　已飽勿刺<lb/>
　已刺勿飽　已饑勿刺　已刺勿饑<lb/>
<pb n="KR3e0002_SBCK_002-22b"/>
　已渴勿刺　已刺勿渴　大驚大恐必定<lb/>
其氣乃刺之乘車來者臥而休之如食頃乃<lb/>
刺之出行来者坐而休之如行十里頃乃刺<lb/>
之凡此十二禁者其脉亂氣散逆其營衛經<lb/>
氣不次因而刺之則陽病入於隂隂病出爲<lb/>
陽則邪氣復生麤工勿察是謂伐身形體淫<lb/>
泆乃消腦髓津液不化脫其五味是謂失氣<lb/>
也太陽之脉其終也戴眼反折瘛瘲其色白<lb/>
<pb n="KR3e0002_SBCK_002-23a"/>
絶皮乃絶汗絶汗則終矣少陽終者耳聾百<lb/>
節盡縱目系絶目系絶一日半則死矣其死<lb/>
也色青白乃死陽朙終者口目動作喜驚妄<lb/>
言色黄其上下之經盛而不行則終矣少隂<lb/>
終者面黒齒長而垢腹脹閉塞上下不通而<lb/>
終矣厥隂終者中熱嗌乾喜溺心煩甚則舌<lb/>
卷卵上縮而終矣太隂終者腹脹閇不得息<lb/>
氣噫善嘔嘔則逆逆則面赤不逆則上下不<lb/>
<pb n="KR3e0002_SBCK_002-23b"/>
通上下不通則面黒皮毛燋而終矣<lb/>
　繆刺<hi>救切上眉</hi>男内女外<hi>外女内/難經作男</hi>淫濼<hi>各切下述</hi>
　齒長<hi>聲平</hi>
黄帝素問靈樞經卷之二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3e0002_SBCK_008-1a"/>
黃帝素問靈樞經卷之八<lb/>
　○禁服第四十八<lb/>
雷公問于黄帝曰細子得受業通于九鍼六<lb/>
十篇旦暮勤服之近者編絶久者簡垢然尚<lb/>
諷誦弗置未盡解於意矣外揣言渾束為一<lb/>
未知所謂也夫大則無外小則無内大小無<lb/>
極髙下無度束之奈何士之才力或有厚薄<lb/>
智慮𥚹淺不能博大深奥自强于學若細子<lb/>
<pb n="KR3e0002_SBCK_008-1b"/>
細子恐其散于後世絶于子孫敢問約之奈<lb/>
何黄帝曰善乎哉問也此先師之所禁坐私<lb/>
傳之也割臂㰱血之盟也子若欲得之何不<lb/>
齋乎雷公再拜而起曰請聞命于是也乃齋<lb/>
宿三日而請曰敢問今日正陽細子願以受<lb/>
盟黄帝乃與俱入齋室割臂歃血黄帝親祝<lb/>
曰今日正陽歃血傳方有敢背此言者反受<lb/>
其殃雷公再拜曰細子受之黄帝乃左握其<lb/>
<pb n="KR3e0002_SBCK_008-2a"/>
手右授之書曰愼之愼之吾為子言之凡刺<lb/>
之理經脉為始營其所行知其度量内刺五<lb/>
藏外刺六府審察衛氣為百病母調其虚實<lb/>
虚實乃止寫其血絡血盡不殆矣雷公曰此<lb/>
皆細子之所以通未知其所約也黄帝曰夫<lb/>
約方者猶約囊也囊滿而弗約則輸泄方成<lb/>
弗約則神與弗俱雷公曰願為下材者勿滿<lb/>
而約之黄帝曰未滿而知約之以為工不可<lb/>
<pb n="KR3e0002_SBCK_008-2b"/>
以為天下師雷公曰願聞為工黄帝曰寸口<lb/>
主中人迎主外兩者相應俱徃俱來若引繩<lb/>
大小齊等春夏人迎微大秋冬寸口微大如<lb/>
是者名曰平人人迎大一倍于寸口病在足<lb/>
少陽一倍而躁在手少陽人迎二倍病在足<lb/>
太陽二倍而躁病在手太陽人迎三倍病在<lb/>
足陽朙三倍而躁病在手陽朙盛則為熱虚<lb/>
則為寒緊則為痛痺代則乍甚乍間盛則冩<lb/>
<pb n="KR3e0002_SBCK_008-3a"/>
之虚則補之緊痛則取之分肉代則取血絡<lb/>
且飲藥陷下則灸之不盛不虚以經取之名<lb/>
曰經刺人迎四倍者且大且數名曰溢陽溢<lb/>
陽為外格死不治必審按其本末察其寒熱<lb/>
以驗其藏府之病寸口大干人迎一倍病在<lb/>
足厥隂一倍而躁在手心主寸口二倍病在<lb/>
足少隂二倍而躁在手少隂寸口三倍病在<lb/>
足太隂三倍而躁在手太隂盛則脹滿寒中<lb/>
<pb n="KR3e0002_SBCK_008-3b"/>
食不化虚則熱中出縻少氣溺色變緊則痛<lb/>
痺代則乍痛乍止盛則寫之虚則補之緊則<lb/>
先刺而後灸之代則取血絡而後調之陷下<lb/>
則徒灸之陷下者脉血結于中中有著血血<lb/>
寒故宜灸之不盛不虚以經取之寸口四倍<lb/>
者名曰内闗内闗者且大且數死不治必審<lb/>
察其本末之寒温以驗其藏府之病通其營<lb/>
輸乃可傳于大數大數曰盛則徒寫之虚則<lb/>
<pb n="KR3e0002_SBCK_008-4a"/>
徒補之緊則灸刺且飲藥陷下則徒灸之不<lb/>
盛不虚以經取之所謂經治者飲藥亦曰灸<lb/>
刺脉急則引脉大以弱則欲安静用力無勞<lb/>
也　歃<hi>切楚洽</hi>
　○五色第四十九<lb/>
雷公問于黄帝曰五色獨決于朙堂乎小子<lb/>
未知其所謂也黄帝曰朙堂者鼻也闕者眉<lb/>
間也庭者顔也蕃者頰側也蔽者耳門也其<lb/>
<pb n="KR3e0002_SBCK_008-4b"/>
間欲方大去之十步皆見于外如是者壽必<lb/>
中百歲雷公曰五官之辨奈何黄帝曰朙堂<lb/>
骨高以起平以直五藏次于中央六府挾其<lb/>
兩側首面上于闕庭王宫在于下極五藏安<lb/>
于胷中真色以致病色不見朙堂潤澤以情<lb/>
五官惡得無辨乎雷公曰其不辨者可得聞<lb/>
乎黄帝曰五色之見也各出其色部部骨陷<lb/>
者必不免于病矣其色部乘襲者雖病甚不<lb/>
<pb n="KR3e0002_SBCK_008-5a"/>
死矣雷公曰官五色奈何黄帝曰青黒為痛<lb/>
黄赤為熱白為寒是謂五官雷公曰病之益<lb/>
甚與其方衰如何黄帝曰外内皆在焉切其<lb/>
脉口滑小緊以沉者病益甚在中人迎氣大<lb/>
緊以浮者其病益甚在外其脉口浮滑者病<lb/>
日進人迎沉而滑者病日損其脉口滑以沉<lb/>
者病日進在内其人迎脉滑盛以浮者其病<lb/>
日進在外脉之浮沉及人迎與寸口氣小大<lb/>
<pb n="KR3e0002_SBCK_008-5b"/>
等者病難已病之在藏沉而大者易已小爲<lb/>
逆病在府浮而大者其病易已人迎盛堅者<lb/>
傷於寒氣口盛堅者傷於食雷公曰以色言<lb/>
病之間甚奈何黄帝曰其色麤以朙沉大者<lb/>
爲甚其色上行者病益甚其色下行如雲徹<lb/>
散者病方以五色各有藏部有外部有内部<lb/>
也色從外部走内部者其病從外走内其色<lb/>
從内走外者其病從内走外病生於内者先<lb/>
<pb n="KR3e0002_SBCK_008-6a"/>
治其隂後治其陽反者益甚其病生於陽者<lb/>
先治其外後治其内反者益甚其脉滑大以<lb/>
代而長者病從外來目有所見志有所惡此<lb/>
陽氣之并也可變而已雷公曰小子聞風者<lb/>
百病之始也厥逆者寒濕之起也别之奈何<lb/>
黄帝曰常候闕中薄澤為風冲濁為痺在地<lb/>
為厥此其常也各以其色言其病雷公曰人<lb/>
不病卒死何以知之黄帝曰大氣入于藏府<lb/>
<pb n="KR3e0002_SBCK_008-6b"/>
者不病而卒死矣雷公曰病小愈而卒死者<lb/>
何以知之黄帝曰赤色出兩顴大如母指者<lb/>
病雖小愈必卒死黒色出於庭大如母指必<lb/>
不病而卒死雷公再拜曰善哉其死有期乎<lb/>
黄帝曰察色以言其時雷公曰善乎願卒聞<lb/>
之黄帝曰庭者首面也闕上者咽喉也闕中<lb/>
者肺也下極者心也直下者肝也肝左者膽<lb/>
也下者脾也方上者胃也中央者大腸也挾<lb/>
<pb n="KR3e0002_SBCK_008-7a"/>
大腸者腎也當腎者臍也面王以上者小腸<lb/>
也面王以下者膀胱子處也顴者肩也顴後<lb/>
者臂也臂下者手也目内眥上者膺乳也挾<lb/>
繩而上者背也循牙車以下者股也中央者<lb/>
膝也膝以下者脛也當脛以下者足也巨分<lb/>
者股裏也巨屈者膝臏也此五藏六府肢節<lb/>
之部也各有部分有部分用隂和陽用陽和<lb/>
隂當朙部分萬舉萬當能别左右是謂大道<lb/>
<pb n="KR3e0002_SBCK_008-7b"/>
男女異位故曰隂陽審察澤夭謂之良工沉<lb/>
濁為内浮澤為外黄赤為風青黒為痛白為<lb/>
寒黄而膏潤為膿亦甚者為血痛甚為攣寒<lb/>
甚為皮不仁五色各見其部察其浮沉以知<lb/>
淺深察其澤夭以觀成敗察其散搏以知逺<lb/>
近視色上下以知病處積神于心以知徃今<lb/>
故相氣不微不知是非屬意勿去乃知新故<lb/>
色朙不麤沉大為甚不朙不澤其病不甚其<lb/>
<pb n="KR3e0002_SBCK_008-8a"/>
色散駒駒然未有聚其病散而氣痛聚未成<lb/>
也腎乘心心先病腎為應色皆如是男子色<lb/>
在于面王為小腹痛下為卵痛其圜直為莖<lb/>
痛高為本下為首狐疝㿉隂之屬也女子在<lb/>
于面王為膀胱子處之病散為痛搏為聚方<lb/>
員左右各如其色形其隨而下至胝為淫有<lb/>
潤如膏狀為㬥食不潔左為左右為右其色<lb/>
有邪聚散而不端面色所指者也色者青黒<lb/>
<pb n="KR3e0002_SBCK_008-8b"/>
赤白黄皆端滿有别鄉别鄉赤者其色亦大<lb/>
如榆莢在面王為不日其色上銳首空上向<lb/>
下鋭下向在左右如法以五色命藏青為肝<lb/>
赤為心白為肺黄為脾黒為腎肝合筋心合<lb/>
脉肺合脾脾合肉腎合骨也<lb/>
　○論勇第五十<lb/>
黄帝問于少俞曰有人于此並行並立其年<lb/>
之長少等也衣之厚薄均也卒然遇烈風㬥<lb/>
<pb n="KR3e0002_SBCK_008-9a"/>
雨或病或不病或皆病或皆不病其故何也<lb/>
少俞曰帝問何急黄帝曰願盡聞之少俞曰<lb/>
春青風夏陽風秋凉風冬寒風凡此四時之<lb/>
風者其所病各不同形黄帝曰四時之風病<lb/>
人如何少俞曰黄色薄皮弱肉者不勝春之<lb/>
虚風白色薄皮弱肉者不勝夏之虚風青色<lb/>
薄皮弱肉不勝秋之虚風赤色薄皮弱肉不<lb/>
勝冬之虚風也黄帝曰黒色不病乎少俞曰<lb/>
<pb n="KR3e0002_SBCK_008-9b"/>
黒色而皮厚肉堅固不傷于四時之風其皮<lb/>
薄而肉不堅色不一者長夏至而有虚風者<lb/>
病矣其皮厚而肌肉堅者長夏至而有虚風<lb/>
不病矣其皮厚而肌肉堅者必重感于寒外<lb/>
内皆然乃病黄帝曰善黄帝曰夫人之忍痛<lb/>
與不忍痛者非勇怯之分也夫勇士之不忍<lb/>
痛者見難則前見痛則止夫怯士之忍痛者<lb/>
聞難則恐遇痛不動夫勇士之忍痛者見難<lb/>
<pb n="KR3e0002_SBCK_008-10a"/>
不恐遇痛不動夫怯士之不忍痛者見難與<lb/>
痛目轉面盻恐不能言失氣驚顔色變化乍<lb/>
死乍生余見其然也不知其何由願聞其故<lb/>
少俞曰夫忍痛與不忍痛者皮膚之薄厚肌<lb/>
肉之堅脆緩急之分也非勇怯之謂也黄帝<lb/>
曰願聞勇怯之所由然少俞曰勇士者目深<lb/>
以固長衡直揚三焦理横其心端直其肝大<lb/>
以堅其膽滿以傍怒則氣盛而胷張肝舉而<lb/>
<pb n="KR3e0002_SBCK_008-10b"/>
膽横眥裂而目揚毛起而面蒼此勇士之由<lb/>
然者也黄帝曰願聞怯士之所由然少俞曰<lb/>
怯士者目大而不減隂陽相失其焦理縱<graphic n="KR1075" url="https://raw.githubusercontent.com/kanripo/KR-Gaiji/master/images/KR1075.png" mimeType="image/png"/>
<graphic n="KR1711" url="https://raw.githubusercontent.com/kanripo/KR-Gaiji/master/images/KR1711.png" mimeType="image/png"/>短而小肝系緩其膽不滿而縱腸胃挺脇<lb/>
下空雖方大怒氣不能滿其胷肝肺雖舉氣<lb/>
衰復下故不能久怒此怯士之所由然者也<lb/>
黄帝曰怯士之得酒怒不避勇士者何藏使<lb/>
然少俞曰酒者水穀之精熟穀之液也其氣<lb/>
<pb n="KR3e0002_SBCK_008-11a"/>
慓悍其入于胃中則胃脹氣上逆滿于胷中<lb/>
肝浮膽横當是之時固比于勇士氣衰則悔<lb/>
與勇士同類不知避之名曰酒悖也<lb/>
　胃挺<hi>便切下古</hi>
　○背腧第五十一<lb/>
黄帝問于歧伯曰願聞五藏之腧出于背者<lb/>
歧伯曰胷中大腧在杼骨之端肺腧在三焦<lb/>
之間心腧在五焦之間膈腧在七焦之間肝<lb/>
<pb n="KR3e0002_SBCK_008-11b"/>
腧在九焦之間脾腧在十一焦之間腎腧在<lb/>
十四焦之間背挾脊相去三寸所則欲得而<lb/>
驗之按其處應在中而痛解乃其腧也灸之<lb/>
則可刺之則不可氣盛則寫之虚則補之以<lb/>
火補者毋吹其火須自滅也以火寫者疾吹<lb/>
其火傳其艾須其火滅也<lb/>
　○衛氣第五十二<lb/>
黄帝曰五藏者所以藏精神魂魄者也六府<lb/>
<pb n="KR3e0002_SBCK_008-12a"/>
者所以受水穀而行化物者也其氣内干五<lb/>
藏而外絡肢節其浮氣之不循經者為衛氣<lb/>
其精氣之行于經者為營氣隂陽相隨外内<lb/>
相貫如環之無端亭亭淳淳乎孰能窮之然<lb/>
其分别隂陽皆有標本虚實所離之處能别<lb/>
隂陽十二經者知病之所生候虚實之所在<lb/>
者能得病之高下知六府之氣街者能知解<lb/>
結契紹于門户能知虚石之堅軟者知補寫<lb/>
<pb n="KR3e0002_SBCK_008-12b"/>
之所在能知六經標本者可以無惑于天下<lb/>
歧伯曰博哉聖帝之論臣請盡意悉言之足<lb/>
太陽之本在跟以上五寸中標在兩絡命門<lb/>
命門者目也足少陽之本在竅隂之間標在<lb/>
窻籠之前窻籠者耳也足少隂之本在内踝<lb/>
下上三寸中標在背腧與舌下兩脉也足厥<lb/>
隂之本在行間上五寸所標在背腧也足陽<lb/>
朙之本在厲兊標在人迎頰挾頏顙也足太<lb/>
<pb n="KR3e0002_SBCK_008-13a"/>
隂之本在中封前上四寸之中標在背腧與<lb/>
舌本也手太陽之本在外踝之後標在命門<lb/>
之上一寸也手少陽之本在小指次指之間<lb/>
上二寸標在耳後上角下外眥也手陽朙之<lb/>
本在肘骨中上至别陽標在顔下合鉗上也<lb/>
手太隂之本在寸口之中標在腋内動也手<lb/>
少隂之本在鋭骨之端標在背腧也手心主<lb/>
之本在掌後兩筋之間二寸中標在腋下下<lb/>
<pb n="KR3e0002_SBCK_008-13b"/>
三寸也凡候此者下虚則厥下盛則熱上虚<lb/>
則眩上盛則熱痛故石者絶而止之虚者引<lb/>
而起之請言氣街胷氣有街腹氣有街頭氣<lb/>
有街脛氣有街故氣在頭者止之于腦氣在<lb/>
胷者止之膺與背腧氣在腹者止之背腧與<lb/>
衝脉干臍左右之動脉者氣在脛者止之于<lb/>
氣街與承山踝上以下取此者用毫鍼必先<lb/>
按而在久應于手乃刺而予之所治者頭痛<lb/>
<pb n="KR3e0002_SBCK_008-14a"/>
眩仆腹痛中滿㬥脹及有新積痛可移者易<lb/>
已也積不痛難已也<lb/>
　鉗<hi>音鈐</hi>
　○論痛第五十三<lb/>
黄帝問于少俞曰筋骨之强弱肌肉之堅脆<lb/>
皮膚之厚薄腠理之疎密各不同其于鍼石<lb/>
火焫之痛何如腸胃之厚薄堅脆亦不等其<lb/>
於毒藥何如願盡聞之少俞曰人之骨强筋<lb/>
<pb n="KR3e0002_SBCK_008-14b"/>
弱肉緩皮膚厚者耐痛其于鍼石之痛火焫<lb/>
亦然黄帝曰其耐火焫者何以知之少俞荅<lb/>
曰加以黒色而美骨者耐火焫黄帝曰其不<lb/>
耐鍼石之痛者何以知之少俞曰堅肉薄皮<lb/>
者不耐鍼石之痛于火焫亦然黄帝曰人之<lb/>
病或同時而傷或易已或難已其故何如少<lb/>
俞曰同時而傷其身多熱者易已多寒者難<lb/>
已黄帝曰人之勝毒何以知之少俞曰胃厚<lb/>
<pb n="KR3e0002_SBCK_008-15a"/>
色黒大骨及肥者皆勝毒故骨瘦而薄胃者<lb/>
皆不勝毒也<lb/>
　○天年第五十四<lb/>
黄帝問于歧伯曰願聞人之始生何氣築為<lb/>
基何立而為楯何失而死何得而生歧伯曰<lb/>
以母為基以父為楯失神者死得神者生也<lb/>
黄帝曰何者為神歧伯曰血氣已和榮衛已<lb/>
通五藏已成神氣舍心魂魄畢具乃成為人<lb/>
<pb n="KR3e0002_SBCK_008-15b"/>
黄帝曰人之壽夭各不同或夭夀或卒死或<lb/>
病久願聞其道歧伯曰五藏堅固血脉和調<lb/>
肌肉解利皮膚緻密營衛之行不失其常呼<lb/>
吸微徐氣以度行六府化穀津液布揚各如<lb/>
其常故能長久黄帝曰人之壽百嵗而死何<lb/>
以致之歧伯曰使道隧以長基牆髙以方通<lb/>
調營衛三部三里起骨髙肉滿百歲乃得終<lb/>
黄帝曰其氣之盛衰以至其死可得聞乎歧<lb/>
<pb n="KR3e0002_SBCK_008-16a"/>
伯曰人生十歲五藏始定血氣已通其氣在<lb/>
下故好走二十歲血氣始盛肌肉方長故好<lb/>
趨三十歲五藏大定肌肉堅固血脉盛滿故<lb/>
好步四十歲五藏六府十二經脉皆大盛以<lb/>
平定腠理始踈榮華頽落髪頗斑白平盛不<lb/>
摇故好坐五十歲肝氣始衰肝葉始薄膽汁<lb/>
始滅目始不朙六十歲心氣始衰苦憂悲血<lb/>
氣懈惰故好臥七十歲脾氣虚皮膚枯八十<lb/>
<pb n="KR3e0002_SBCK_008-16b"/>
歲肺氣衰魄離故言善悮九十歲腎氣焦四<lb/>
藏經脉空虚百歲五藏皆虚神氣皆去形骸<lb/>
獨居而終矣黄帝曰其不能終壽而死者何<lb/>
如歧伯曰其五藏皆不堅使道不長空外以<lb/>
張喘息㬥疾又卑基牆薄脉少血其肉不石<lb/>
數中風寒血氣虚脉不通真邪相攻亂而相<lb/>
引故中壽而盡也<lb/>
　○逆順第五十五<lb/>
<pb n="KR3e0002_SBCK_008-17a"/>
黄帝問于伯高曰余聞氣有逆順脉有盛衰<lb/>
刺有大約可得聞乎伯高曰氣之逆順者所<lb/>
以應天地隂陽四時五行也脉之盛衰者所<lb/>
以候血氣之虚實有餘不足刺之大約者必<lb/>
朙知病之可刺與其未可刺與其已不可刺<lb/>
也黄帝曰候之奈何伯高曰兵法曰無迎逢<lb/>
逢之氣無擊堂堂之陣刺法曰無刺熇熇之<lb/>
熱無刺漉漉之汗無刺渾渾之脉無刺病與<lb/>
<pb n="KR3e0002_SBCK_008-17b"/>
脉相逆者黄帝曰候其可刺奈何伯高曰上<lb/>
工刺其未生者也其次刺其未盛者也其次<lb/>
刺其已衰者也下工刺其方襲者也與其形<lb/>
之盛者也與其病之與脉相逆者也故曰方<lb/>
其盛也勿敢毁傷刺其已衰事必大昌故曰<lb/>
上工治未病不治已病此之謂也<lb/>
　逢<hi>切蒲蒙</hi>熇<hi>切呼木</hi>
　○五味第五十六<lb/>
<pb n="KR3e0002_SBCK_008-18a"/>
黄帝曰願聞穀氣有五味其入五藏分别奈<lb/>
何伯高曰胃者五藏六府之海也水穀皆入<lb/>
于胃五藏六府皆稟氣于胃五味各走其所<lb/>
喜穀味酸先走肝穀味苦先走心穀味甘先<lb/>
走脾穀味辛先走肺穀味鹹先走腎穀氣津<lb/>
液已行營衛大通乃化糟粕以次傳下黄帝<lb/>
曰營衛之行奈何伯高曰穀始入于胃其精<lb/>
微者先出于胃之兩焦以溉五藏别出兩行<lb/>
<pb n="KR3e0002_SBCK_008-18b"/>
營衛之道其大氣之摶而不行者積于胷中<lb/>
命曰氣海出于肺循喉咽故呼則出吸則入<lb/>
天地之精氣其大数常出三入一故穀不入<lb/>
半日則氣衰一日則氣少矣黄帝曰穀之五<lb/>
味可得聞乎伯高曰請盡言之五穀秔米甘<lb/>
麻酸大豆鹹麥苦黄黍辛五果棗甘李酸栗<lb/>
鹹杏苦桃辛五畜牛甘犬酸猪鹹羊苦雞辛<lb/>
五菜葵甘韭酸藿鹹薤苦葱辛五色黄色宜<lb/>
<pb n="KR3e0002_SBCK_008-19a"/>
甘青色宜酸黒色宜鹹赤色宜苦白色宜辛<lb/>
凡此五者各有所宜五宜所言五色者脾病<lb/>
者宜食秔米飯牛肉棗葵心病者宜食麥羊<lb/>
肉杏薤腎病者宜食大豆黄巻猪肉栗藿肝<lb/>
病者宜食麻犬肉李韭肺病者宜食黄黍雞<lb/>
肉桃葱五禁肝病禁辛心病禁鹹脾病禁酸<lb/>
腎病禁甘肺病禁苦肝色青宜食甘秔米飯<lb/>
牛肉棗葵皆甘心色赤宜食酸犬肉麻李韭<lb/>
<pb n="KR3e0002_SBCK_008-19b"/>
皆酸脾色黄宜食鹹大豆豕肉栗藿皆鹹肺<lb/>
色白宜食苦麥羊肉杏薤皆苦腎色黒宜食<lb/>
辛黄黍雞肉桃葱皆辛<lb/>
黃帝素問靈樞經卷之八<lb/>
</p>
<p>
</p>
  </div>
</body>
</text>
</TEI>
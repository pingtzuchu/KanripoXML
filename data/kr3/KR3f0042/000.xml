<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>測圓海鏡</head>
    <p>
<pb n="KR3f0042_WYG_000-1a"/>
欽定四庫全書　　　　　子部六<lb/>
　測圓海鏡　　　　　　　天文算法類二<hi>算書之屬</hi>
　　提要<lb/>
　　　　<hi>臣</hi>等謹案測圓海鏡十二卷元李冶撰冶字<lb/>
　　　　鏡齋欒城人金末登進士入元官翰林學士<lb/>
　　　　事蹟具元史本傳其書以勾股容圓為題自<lb/>
　　　　圓心圓外縱横取之得大小十五形皆無竒<lb/>
　　　　零次列識别雜記數百條以窮其理次設問<lb/>
<pb n="KR3f0042_WYG_000-1b"/>
　　　　一百七十則以盡其用探賾索隱參伍錯綜<lb/>
　　　　雖習其法者不能驟解而其草多言立天元<lb/>
　　　　一按立天元一法見扵宋秦九韶九章大衍<lb/>
　　　　術中厥後授時草及四元玉鑑等書皆屢見<lb/>
　　　　之而此書言之獨詳其法關乎數學者甚大<lb/>
　　　　然自元以來疇人皆株守立成習而不察至<lb/>
　　　　遂無知其法者故唐順之與頋應祥書稱立<lb/>
　　　　天元一漫不省為何語頋應祥演是書為分<lb/>
<pb n="KR3f0042_WYG_000-2a"/>
　　　　類釋術其自序亦云立天元一無下手之術<lb/>
　　　　則是書雖存而其傳已泯矣明萬厯中利瑪<lb/>
　　　　竇與徐光啟李之藻等譯為同文算指諸書<lb/>
　　　　扵古九章皆有辨訂獨於立天元一法闕而<lb/>
　　　　不言徐光啟扵勾股義序中引此書又謂欲<lb/>
　　　　説其義而未遑是此書已為利瑪竇所見而<lb/>
　　　　猶未得其解也迨我<lb/>
　　　國朝醲化翔洽梯航鱗萃歐邏巴人始以借根<lb/>
<pb n="KR3f0042_WYG_000-2b"/>
　　　　方法進<lb/>
　　　呈<lb/>
　聖祖仁皇帝授<lb/>
　　　蒙養齋諸臣習之梅㲄成乃悟即古立天元一<lb/>
　　　　法扵赤水遺珍中詳解之且載西名阿爾熱<lb/>
　　　　巴拉<hi>案原本作阿爾熱巴逹謹據西洋借根法改正</hi>即華言東來法<lb/>
　　　　知即冶之遺書流入西域又轉而還入中原<lb/>
　　　　也今用以勘騐西法一一脗合瑴成所説信<lb/>
<pb n="KR3f0042_WYG_000-3a"/>
　　　　而有徴特錄存之以為算法之秘鑰且以見<lb/>
　　　　中法西法互發益明無容設畛域之見焉乾<lb/>
　　　　隆四十六年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3f0042_WYG_000-4a"/>
原序<lb/>
數本難窮吾欲以力强窮之彼其數不惟不能得其凡<lb/>
而吾之力且憊矣然則數果不可以窮耶既已名之數<lb/>
矣則又何為而不可窮也故謂數為難窮斯可謂數為<lb/>
不可窮斯不可何則彼其冥冥之中固有昭昭者存夫<lb/>
昭昭者其自然之數也非自然之數其自然之理也數<lb/>
一出於自然吾欲以力强窮之使隸首復生亦末如之<lb/>
何也已苟能推自然之理以明自然之數則雖逺而乾<lb/>
<pb n="KR3f0042_WYG_000-4b"/>
端坤倪幽而神情鬼状未有不合者矣予自幼喜算數<lb/>
恒病夫考圓之術例出於牽强殊乖于自然如古率徽<lb/>
率密率之不同截弧截矢截背之互見内外諸角析剖<lb/>
支條莫不各自名家與世作法及反覆研究卒無以當<lb/>
吾心焉老大以來得洞淵九容之說日夕玩繹而向之<lb/>
病我者使爆然落去而無遺餘山中多暇客有從余求<lb/>
其說者於是乎又為衍之遂累一百七十問既成編客<lb/>
復目之測圓海鏡蓋取夫天臨海鏡之義也昔半山老<lb/>
<pb n="KR3f0042_WYG_000-5a"/>
人集唐百家詩選自謂廢日力于此良可惜明道先生<lb/>
以上蔡謝君記誦為玩物喪志夫文史尚矣猶之為不<lb/>
足貴況九九賤技能乎嗜好酸鹹平生每痛自戒勅竟<lb/>
莫能已類有物慿之者吾亦不知其然而然也故嘗私<lb/>
為之解曰由技兼于事者言之夷之禮夔之樂亦不免<lb/>
為一技由技進乎道者言之石之斤扁之輪非聖人之<lb/>
所與乎覽吾之編察吾苦心其憫我者當百數其笑我<lb/>
者當千數乃若吾之所自得則自得焉耳寧復為人憫<lb/>
<pb n="KR3f0042_WYG_000-5b"/>
笑計哉李冶序<lb/>
</p>
<p>
</p>
  </div>
</body>
</text>
</TEI>
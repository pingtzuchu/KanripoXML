<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0106_WYG_004-1a"/>
　欽定四庫全書<lb/>
御定内則衍義卷四<lb/>
　　　　　　　　　　　　大學士傅以漸恭纂<lb/>
　　教之道<lb/>
　　　教子<lb/>
　内則曰妻將生子及月辰居側室夫使人日再問之作<lb/>
　而自問之妻不敢見使姆衣服而對至於子生夫復使<lb/>
　人日再問之夫齊則不入側室之門三日始負子男射<lb/>
<pb n="KR3a0106_WYG_004-1b"/>
　女否大夫之子有食母士之妻自養其子<lb/>
　　謹按古人教子之道甚豫當其將生妻則避夫之正<lb/>
　　寢而不敢居夫則日使人再問而無或慢及乎動作<lb/>
　　之際對夫者甚恭既生之時問妻者仍再且齊必致<lb/>
　　其嚴室必謹其入負見必定其期射否必辨其名以<lb/>
　　至大夫士妻食子又有辨無往非禮豈非教之始乎<lb/>
　又曰國君世子生告於君接以太牢宰掌具三日卜士<lb/>
　負之吉者宿齊朝服寢門外詩負之射人以桑矢蓬矢<lb/>
<pb n="KR3a0106_WYG_004-2a"/>
六射天地四方保受乃負之宰禮負子賜之束帛卜士<lb/>
之妻大夫之妾使食子食子者三年而出見於公宫則<lb/>
劬凡接子擇日庶人特豚士特豕大夫少牢國君世子<lb/>
太牢其非冢子則皆降一等<lb/>
　謹按此國君世子生之禮也夫人使人以生世子告<lb/>
　君君用太牢以接之而宰則掌其具遂於三日之内<lb/>
　擇日之良者以行禮復卜士之吉者使豫齊至日朝<lb/>
　服於寢門之外承世子而抱之又以男子上事天下<lb/>
<pb n="KR3a0106_WYG_004-2b"/>
　事地旁禦四方之難故射人以弧矢行射禮而用桑<lb/>
　與蓬以取質素之意射畢保母受世子而抱之宰乃<lb/>
　加禮於抱子之士而賜以束帛於是卜士之妻大夫<lb/>
　妾之有乳者吉則使乳世子三年至公宫告辭而出<lb/>
　君必勞賜之然禮莫重於辨嫡庶故又言非冡子則<lb/>
　遞降一等自國君達乎大夫士庶無不然者凡牛羊<lb/>
　豕全為太牢羊豕為少牢特則一牲觀古禮於舉子<lb/>
　之初其繁重詳辨如此教誨之意已寓於其中矣<lb/>
<pb n="KR3a0106_WYG_004-3a"/>
又曰異為孺子室於宫中擇諸母與可者必求其寛裕<lb/>
慈惠温良恭敬慎而寡言者使為子師<lb/>
　謹按此教子之始也為别室以居孺子擇於衆妾及<lb/>
　傅御之可用者為子師以教其徳性寛裕慈恵温良<lb/>
　皆仁之徳恭慎寡言皆敬之徳仁且敬為天子諸侯<lb/>
　之道備矣為卿大夫之道亦備矣故書曰若生子罔<lb/>
　不在初乃世之愛幼子者徒撫以慈而不導以正始<lb/>
　而忍於小既而忍於大始而肆於小既而肆於大卒<lb/>
<pb n="KR3a0106_WYG_004-3b"/>
　至縱惡而莫救傷恩而無益乃悔其始之失教又何<lb/>
　及乎<lb/>
又曰三月之末擇日剪髮為鬌男角女羈否則男左女<lb/>
右是日也妻以子見於父貴人則為衣服由命士以下<lb/>
皆潄澣男女夙興沐浴衣服具視朔食夫入門升自阼<lb/>
階立於阼西鄉妻抱子出自房當楣立東面姆先相曰<lb/>
母某敢用時日祗見孺子夫對曰欽有帥執子之右手<lb/>
咳而名之妻對曰記有成遂左還授師子師辯告諸婦<lb/>
<pb n="KR3a0106_WYG_004-4a"/>
諸母名遂適寢夫入食如養禮<lb/>
又曰夫告宰名宰辯告諸男名書曰某年某月某日某生而<lb/>
藏之宰告閭史閭史書為二其一藏諸閭府其一獻諸<lb/>
州史州史獻諸州伯州伯命藏諸州府<lb/>
又曰父在孫見于祖祖亦名之禮如子見父無辭<lb/>
　謹按此卿大夫見子名子之禮也子生三月之末擇<lb/>
　吉日翦髮所留不翦者謂之鬌男留於頂之兩角女<lb/>
　於頂上留横直各一道或男留於頂之左女留於頂<lb/>
<pb n="KR3a0106_WYG_004-4b"/>
　之右是曰妻以子見父大夫以上則為衣服士以下<lb/>
　則潄澣而服之凡家之男女皆夙興沐浴衣服具食<lb/>
　如每朔日所用之食夫入側室之門升自東階西面<lb/>
　而立妻抱子出房當楣東面而立姆助妻先言曰母<lb/>
　某敢用是日敬以孺子見夫對曰當教之以敬使有<lb/>
　所率乃以一手執子之右手以一手承子之頦而命<lb/>
　之名妻對曰記所命之言使之有成對訖妻遂轉身<lb/>
　西南向以子授師子師以子名徧告於分卑之諸婦<lb/>
<pb n="KR3a0106_WYG_004-5a"/>
　分尊之諸母妻於是離側室而徃夫之寢室夫入與<lb/>
　共食如初婚饋養之禮夫乃以子名告於家之宰宰<lb/>
　以子名徧告同族之男遂用竹䇿書曰某年某月某<lb/>
　日某生而藏於家之書府宰又告二十五家之閭史<lb/>
　閭史書二策一藏閭府一獻二千五百家之州史州<lb/>
　史獻之州伯州伯命藏於州府若子生而祖在則家<lb/>
　統於尊祖命以名其禮以子見父但無命之之辭此<lb/>
　又以明尊卑之分也夫三月之子亦甚幼矣而見之<lb/>
<pb n="KR3a0106_WYG_004-5b"/>
　名之其禮之多如此是亦寓教之意耳<lb/>
又曰世子生則君沐浴朝服夫人亦如之皆立於阼階<lb/>
西鄉世婦抱子升自西階君名之乃降適子見於外寢<lb/>
撫其首咳而名之禮帥初無辭公庶子生三月之末其<lb/>
母沐浴朝服見於君擯者以其子見於君所有賜君名<lb/>
之衆子則使有司名之<lb/>
又曰冢子未食而見必執其右手適子庶子已食而見必循<lb/>
其首<lb/>
<pb n="KR3a0106_WYG_004-6a"/>
又曰凡名子不以日月不以國不以隠疾大夫士之子不敢<lb/>
與世子同名<lb/>
　謹按此國君見子名子之禮也三月翦髮留鬌皆同<lb/>
　而夫人所生之世子則見於正寢是日君與夫人皆<lb/>
　沐浴朝服立於東階西向世婦抱子升自西階君名<lb/>
　之有命辭禮畢降階而退夫人所生之次子則見於<lb/>
　外寢君名之其禮如前而無命辭若庶子生三月其<lb/>
　母沐浴朝服見君贊禮者以子見於君之外寢君有<lb/>
<pb n="KR3a0106_WYG_004-6b"/>
　賜母之貴者其子則君名之母之賤者其子則君使<lb/>
　有司名之皆無命辭凡世子君與夫人未禮食而見<lb/>
　次子庶子君與夫人禮食畢而見或執其右手或撫<lb/>
　其首雖皆親愛之意而亦有别焉至於國君之名子<lb/>
　則不用日月及國名之難諱者不用隠疾之不祥者<lb/>
　大夫士之名子則不敢與君世子同要而論之世子<lb/>
　與次子異夫人之子與妾之子異貴妾之子與賤妾<lb/>
　之子異其辨名分者甚嚴而命名之法又如是其慎<lb/>
<pb n="KR3a0106_WYG_004-7a"/>
　葢不待他日齒讓於學而所以教之道已見其端矣<lb/>
又曰六年教之數與方名八年始教之讓九年教之數<lb/>
日十年出就外傅居宿於外學書計衣不帛𥜗袴禮帥<lb/>
初朝夕學幼儀請肄簡諒十有三年學樂誦詩舞勺成<lb/>
童舞象學射御二十而冠始學禮可以衣裘帛舞大夏<lb/>
惇行孝弟博學不教内而不出三十而有室始理男事<lb/>
博學無方孫友視志四十始仕方物出謀發慮道合則<lb/>
服從不可則去五十命為大夫服官政七十致仕<lb/>
<pb n="KR3a0106_WYG_004-7b"/>
　謹按人之少時皆賴父母之力以成立即至壯而老<lb/>
　必守父母之教以終身故禮著教子之道甚備為父<lb/>
　者固當以是為訓而為母者亦必究心於此焉如數<lb/>
　之一至十百方之南北東西皆日用之切而易暁者<lb/>
　故六嵗以此教之至漸有知覺教之以男女之别長<lb/>
　幼之序及朔望六甲之日至十嵗則有事於學矣故<lb/>
　教之書字筭數朝夕學幼事長之儀請於長者以習<lb/>
　乎簡易信實若衣則不以帛為𥜗袴恐體幼而衣太<lb/>
<pb n="KR3a0106_WYG_004-8a"/>
　温傷隂氣也至十三嵗則學樂與詩及文舞之勺至<lb/>
　十五嵗成童則學射與御及武舞之象至二十嵗則<lb/>
　學文武俱備之大夏孝弟以敦其本廣博以充其學<lb/>
　厚自勉於己而不敢為師蓄其徳於内而不敢輕出<lb/>
　至三十嵗娶妻始理男子當為之職業於學無所不<lb/>
　博不拘於方然又當遜順於友而觀其所志以自考<lb/>
　至四十嵗始仕行其常事出其謀計發其思慮以為<lb/>
　國家而行止一準於道至五十嵗則君命之為大夫<lb/>
<pb n="KR3a0106_WYG_004-8b"/>
　而統一官之政至七十嵗則致其事於君而告老要<lb/>
　而論之父母之所以教子與子之所以自勉者莫非<lb/>
　崇禮讓惇孝弟忠君交友之道而終始於學凡為母<lb/>
　者父在則佐父以教其子父沒則躬自教其子子雖<lb/>
　少教之勿過於慈子既壯教之必合於道古之聖帝<lb/>
　明王賢公卿大夫士多有得諸母儀者詩曰教誨爾<lb/>
　子式榖似之可不慎歟<lb/>
帝王世紀曰禹娶塗山氏名曰攸女生啟<lb/>
<pb n="KR3a0106_WYG_004-9a"/>
　謹按堯舜皆官天下而禹則家天下非聖人之私其<lb/>
　子也惟禹之子啟賢能敬承繼禹之道𫝊載禹治水<lb/>
　三過其門而不入塗山氏獨明教訓及啟長化其徳<lb/>
　而從其教卒致令名嗣為天子持禹之功而不隕則<lb/>
　啟之賢葢成於聖母者居多向使禹既為國忘家不<lb/>
　能時誨其子塗山氏又姑息而不教何以綿有夏四<lb/>
　百年之統哉<lb/>
詩大明之二章曰大任有身生此文王<lb/>
<pb n="KR3a0106_WYG_004-9b"/>
詩思齊之首章曰大姒嗣徽音則百斯男<lb/>
　謹按周文武二王道法治法雖皆父作子述然亦本<lb/>
　母教焉太任之性誠一端莊維徳是行及其有身目<lb/>
　不視惡色耳不聴淫聲口不出傲言生文王而明聖<lb/>
　大任教之以一而識百君子謂太任為能胎教太姒<lb/>
　之性貞靜慈恵備盡婦道能嗣太任之美徳生十男<lb/>
　太姒教之自少及長未嘗見邪僻之事卒成武王周<lb/>
　公之徳夫子未生而教己行子克肖而教彌謹宜乎<lb/>
<pb n="KR3a0106_WYG_004-10a"/>
　聖王相繼國祚獨長矣<lb/>
詩元鳥章曰天命元鳥降而生商宅殷土芒芒<lb/>
閟宫之首章曰赫赫姜嫄其徳不囘上帝是依無災無<lb/>
害彌月不遲是生后稷降之百福<lb/>
　謹按古之大聖人多生於聖母而其生亦有異乎常<lb/>
　人者如商之始祖契詩有元鳥降之文周之始祖后<lb/>
　稷詩有履帝武之文考諸傳註言簡狄之性敦仁勵<lb/>
　翼好人事之治上知天文樂於施恵及契長教之理<lb/>
<pb n="KR3a0106_WYG_004-10b"/>
　順之序契率其教為司徒始封於殷姜嫄之性清静<lb/>
　専一好稼穡及棄長教之種植為后稷始封於邰夫<lb/>
　二妃各有至徳又皆能教其子商家六百年之祚周<lb/>
　家八百年之厯葢已兆於此矣眷徳者天修徳者人<lb/>
　豈徒始生之禎祥而已乎<lb/>
漢文帝母薄太后呉人文帝孝事太后甚謹太后疾日<lb/>
夜侍不交睫不解衣帶寢上湯藥必親絳侯周勃以變<lb/>
告下吏急門后聞大怒文帝朝以冒絮提帝曰絳侯綰<lb/>
<pb n="KR3a0106_WYG_004-11a"/>
皇帝璽將北軍不以此時反今居一小縣顧反耶何憒<lb/>
憒也帝免冠跽謝曰吏事方驗而出之絳侯得赦復爵<lb/>
邑<lb/>
唐憲宗郭皇后汾陽王子儀孫女也後為皇太后至武<lb/>
宗頗喜畋遊角武力嘗入侍請於太后曰敢問如何而<lb/>
可以為盛天子矣太后曰諌臣章疏當審覽度可用用<lb/>
之即拂意召宰相平之毋拒直言毋納詖言以忠良為<lb/>
腹心則盛天子矣帝再拜受教還宫索諫書讀往往諫<lb/>
<pb n="KR3a0106_WYG_004-11b"/>
遊獵自是遊畋遂稀<lb/>
宋太祖母昭憲杜太后定州安喜人太祖即位尊為皇<lb/>
太后拜太后於堂下衆皆賀太后愀然不樂左右進曰<lb/>
臣聞母以子貴今子為天子胡為不樂太后曰吾聞為<lb/>
君難天子置身兆庶之上若治得其道則此位可尊茍<lb/>
為失馭求為匹夫不可得是吾所以憂也太祖再拜曰<lb/>
謹受教<lb/>
　謹按漢唐之書載母儀頗略宋史則賢哲彬彬矣今<lb/>
<pb n="KR3a0106_WYG_004-12a"/>
　觀薄太后之教保全功臣郭太后之教容諫諍親忠<lb/>
　良杜太后之教不以居尊為樂而以失馭為憂皆治<lb/>
　道之要者漢文帝率誨而致盛理宋太祖受教而開<lb/>
　大業唐武宗因太后之訓讀諫書而省遊獵母教之<lb/>
　嘉賴不亦大乎<lb/>
遼景宗睿知皇后蕭氏諱綽北府宰相遜之女也聖宗<lb/>
嗣位尊為皇太后明達治道聞善必從故羣臣咸竭其<lb/>
忠習知軍政澶淵之役親御戎車指麾三軍賞罸明信<lb/>
<pb n="KR3a0106_WYG_004-12b"/>
將士用命聖宗稱遼盛主太后教訓為多<lb/>
金睿宗貞懿皇后李氏世宗母遼陽人父雛烏格仕遼<lb/>
官至桂州觀察使天輔間選入睿宗邸七年世宗生天<lb/>
㑹十三年睿宗歿世宗時年十三后教之有義方<lb/>
金顯宗孝懿皇后圖克坦氏廣平郡王貞之女也初為太<lb/>
子妃生章宗世宗臨視宴甚歡又賜御服佩刀等物謂<lb/>
顯宗曰祖宗積慶且皇后隠徳至厚而有今日社稷之<lb/>
洪福也又謂李石赫舍哩志寧曰朕諸子雖多皇后止<lb/>
<pb n="KR3a0106_WYG_004-13a"/>
有太子一人而已今幸得嫡孫觀其骨相不凡又生瑪<lb/>
達格山山勢衍氣清朕甚嘉之因以山名為章宗小字<lb/>
章宗即位尊為皇太后純淡清懿造次必於禮章宗時<lb/>
問安見事有未當者必加嚴誡<lb/>
元世祖昭睿順聖皇后名察伯鴻吉哩氏濟寧忠武王<lb/>
阿陳之女也生裕宗中統初立為皇后至元十三年平<lb/>
宋幼主朝於上都大宴衆皆歡甚唯后不樂帝曰我今<lb/>
平江南自此不用兵甲衆人皆喜爾獨不樂何耶后跪<lb/>
<pb n="KR3a0106_WYG_004-13b"/>
奏曰妾聞自古無千嵗之國毋使吾子孫及此則幸矣<lb/>
帝以宋府庫故物各聚置殿庭上召后視之后偏視即<lb/>
去帝遣宦者追問后欲何所取后曰宋人貯蓄以遺其<lb/>
子孫子孫不能守而歸於我我何忍取一物耶<lb/>
　謹按遼之聖宗金之二宗並稱聖主然皆有母訓焉<lb/>
　史稱蕭太后通達治道李后明敏剛正圖克坦后清懿<lb/>
　好禮葢其識有過人者若元始祖皇后鑒宋之亡而<lb/>
　諄諄為子孫慮豈非曠古卓識耶推其意不以混一<lb/>
<pb n="KR3a0106_WYG_004-14a"/>
　為喜不以蓄貯為念則所以遺子孫者必皆積功累<lb/>
　仁賤貨貴徳之事雖不言教而教之道莫深於此矣<lb/>
漢棠邑侯陳嬰之母始嬰為東陽令素稱長者後去官<lb/>
秦二世皇帝時東陽少年殺縣令相聚數千人欲立長<lb/>
帥未有所用乃請陳嬰嬰謝不能遂强立之縣中從者<lb/>
二萬人欲立嬰為王母曰我為子家婦聞先故不甚貴<lb/>
今日暴得大名不祥不如以兵有所屬事成猶得封侯<lb/>
敗則易以亡可無為人所指名也嬰從其言以兵屬項<lb/>
<pb n="KR3a0106_WYG_004-14b"/>
梁梁以為上柱國後項氏敗嬰歸漢以功封棠邑侯<lb/>
晉涼武昭王李元盛后尹氏天水冀人也幼好學清辨<lb/>
有志節為元盛繼室撫前妻子踰於己生元盛之創業<lb/>
也謀畧多所毗贊及元盛薨子士業嗣位尊為太后士<lb/>
業將攻沮渠䝉遜尹氏曰汝新造之國地狹人稀靜以<lb/>
守之猶懼其失云何輕舉窺覬非望䝉遜驍武善用兵<lb/>
汝非其敵吾觀其數年以來有兼并之志且天時人事<lb/>
似欲歸之今國雖小足以為政知足不辱道家明誡也<lb/>
<pb n="KR3a0106_WYG_004-15a"/>
且先王臨薨遺令殷勤令汝曹深慎兵戰俟時而動言<lb/>
猶在耳奈何忘之不如勉修徳政蓄力以觀之彼若滛<lb/>
暴人將歸汝汝徳業不建事之無日矣汝此行也非唯<lb/>
師敗國亦將亡士業不從果為䝉遜所滅尹氏至姑臧<lb/>
䝉遜見勞之對甚不遜或諫之曰母子命懸人手奈何<lb/>
倨傲且國敗子孫屠滅何獨無悲尹氏曰死生理之大<lb/>
一何為同凡人之事起兒女之悲吾一婦人不能遄死<lb/>
豈憚斧鉞之禍求為臣妾乎若殺我者吾之願矣䝉遜<lb/>
<pb n="KR3a0106_WYG_004-15b"/>
嘉之為子茂䖍聘其女為妻及魏氏以武威公主妻茂<lb/>
䖍尹氏及女遷居酒泉既而女卒撫之不哭曰汝死晩<lb/>
矣沮渠無諱時鎮酒泉每謂尹氏曰后諸孫在伊吾后<lb/>
能去否尹氏未測其言答曰子孫流漂託身異域老年<lb/>
餘命當死於此俄而潜奔伊吾無諱遣騎追及之尹氏<lb/>
謂使者曰沮渠許我歸北何故來追汝可斬吾首歸終<lb/>
不迴矣使者不敢逼而還年七十五卒於伊吾<lb/>
　謹按羣雄紛爭之際豫審成敗雖智士猶或難之乃<lb/>
<pb n="KR3a0106_WYG_004-16a"/>
　陳嬰之母知其子之不可為王李士業之母知其子<lb/>
　之不能敵隣國何明哲也嬰從母訓卒享封侯之榮<lb/>
　士業不從母訓竟取亡國之禍一成一敗可為鑒戒<lb/>
　若士業之母不屈於强鄰堅意歸北其志節尤為卓<lb/>
　特始而不敢殺終而不能追即强鄰亦為之屈矣使<lb/>
　子孫能如其母何至覆滅流離乎<lb/>
魯臧孫母者魯大夫臧文仲之母也文仲將為魯使齊<lb/>
其母送之曰汝刻而無恩好盡人力窮人以為威魯國<lb/>
<pb n="KR3a0106_WYG_004-16b"/>
不容子矣而使子之齊凡奸將作必於變動害子者其<lb/>
於斯發事乎魯之寵臣多怨汝者又皆通於齊高子國<lb/>
子是必使齊圖魯而拘汝留之難乎其免也汝必施恩<lb/>
布恵而後出以求助焉於是文仲託於三家厚士大夫<lb/>
而後之齊齊果拘之而興兵欲襲魯文仲隂使人遺公<lb/>
書恐得其書乃謬其辭曰歛小器投諸台食獵犬組羊<lb/>
裘琴之合甚思之臧我羊羊有母食我以同魚冠纓不<lb/>
足帶有餘公及大夫相與議之莫能知之人有言臧孫<lb/>
<pb n="KR3a0106_WYG_004-17a"/>
母者世家子也君何不試召而問焉於是召而語之曰<lb/>
吾使爾子之齊今特書來云爾何也臧孫母泣下襟曰<lb/>
吾子拘有木治矣公曰何以知之對曰歛小器投諸台<lb/>
者言取郭外萌内之於城中也食獵犬組羊裘者言趣<lb/>
饗戰鬬之士而繕甲兵也琴之合甚思之者言思妻也<lb/>
臧我羊羊有母是善告妻善養母也食我以同魚同魚<lb/>
者其文錯錯者所以治鋸鋸者所以治木也是有木治<lb/>
保於獄矣冠纓不足帶有餘者頭亂不得梳饑不得食<lb/>
<pb n="KR3a0106_WYG_004-17b"/>
也故知吾子拘而有木治矣於是以臧孫母之言軍於<lb/>
境上齊方遣兵將以襲魯聞兵在境上乃還文仲而不<lb/>
伐魯<lb/>
晉范氏母者范獻子之妻也其三子逰於趙氏趙簡子<lb/>
乘馬園中園中多株問三子曰奈何長者曰明君不問<lb/>
不為亂君不問而為中者曰愛馬足則無愛民力愛民<lb/>
力則無愛馬足少者曰可以三徳使民設令伐株於山<lb/>
將有馬為也已而開囿示之株夫山逺而囿近是民一<lb/>
<pb n="KR3a0106_WYG_004-18a"/>
悦矣失險阻之山而伐平地之株民二悦矣既畢而賤<lb/>
賣民三悦矣簡子從之民果三悦少子伐其謀歸以告<lb/>
母母喟然嘆曰終滅范氏者必是子也夫伐功施勞鮮<lb/>
能布仁乘偽行詐莫能久長其後智伯滅范氏<lb/>
楚子發母者楚將子發之母也子發攻秦絶糧使人請<lb/>
於王因歸問其母母問使者曰士卒得無恙乎對曰士<lb/>
卒并分菽粒而食之又問將軍得無恙乎對曰將軍朝<lb/>
夕芻豢黍梁子發破秦而歸其母閉門而不納使人數<lb/>
<pb n="KR3a0106_WYG_004-18b"/>
之曰子不聞越王勾踐之伐呉客有獻醇酒一器王使<lb/>
人注江之上流使人卒飲其下流味不及加美而士卒<lb/>
戰自五也異日有獻一囊糗糒者王又以賜軍士分而<lb/>
食之甘不踰嗌而戰自十也今子為將士卒并分菽粒<lb/>
而食之子獨朝夕芻豢黍梁何也詩不云乎好樂無荒<lb/>
良士休休言不失和也夫使人入於死地而自康樂於<lb/>
其上雖有以得勝非其術也子非吾子也無入吾門子<lb/>
發於是謝其母然後納之<lb/>
<pb n="KR3a0106_WYG_004-19a"/>
楚孫母者令尹孫叔敖之母也叔敖為嬰兒時出逰見<lb/>
兩頭蛇殺而埋之歸見其母泣母問其故對曰吾聞見<lb/>
兩頭蛇死今者出逰見之其母曰蛇今安在對曰吾恐<lb/>
他人復見之殺而埋之矣其母曰汝不死矣夫有陰徳<lb/>
者陽報之徳勝不祥仁除百禍天處高而聴卑書不云<lb/>
乎皇天無親惟徳是輔爾然矣必興於楚及叔敖長為<lb/>
令尹<lb/>
　謹按春秋列國葢多賢母焉臧孫氏之母則以好盡<lb/>
<pb n="KR3a0106_WYG_004-19b"/>
　人力寡恩窮威咎其子范氏之母則以伐功施勞乘<lb/>
　偽行詐咎其子子發之母則以士卒饑困主將康樂<lb/>
　咎其子咎之所以教之也至孫氏之母稱隂徳陽報<lb/>
　天高聴卑雖若寛其子之憂豈非教其子以徳哉考<lb/>
　臧文仲子發范氏三子皆當時貴臣及世族孫叔敖<lb/>
　則起寒士致高位是知處貴者不可以不恤民處賤<lb/>
　者不可不修行親之立教固當嚴子之奉教尤當謹<lb/>
　賤而修徳必貴且顯親揚名有不止於貴者貴而失<lb/>
<pb n="KR3a0106_WYG_004-20a"/>
　徳必賤且辱親禍身有不止於賤者可不慎哉<lb/>
漢京兆尹雋不疑之母仁而善教不疑為京兆尹每行<lb/>
縣錄囚徒還其母輒問所平反活幾何人如多所平反<lb/>
母喜笑飲食言語異於他時或無所出母怒為之不食<lb/>
故不疑為吏嚴而不殘<lb/>
元魏清河太守房景伯母同郡崔元孫之女也景伯仕<lb/>
為太守每有疑獄常先請焉貝邱婦人列其子不孝吏<lb/>
欲案之景伯為之悲傷入白其母母曰吾聞聞名不如<lb/>
<pb n="KR3a0106_WYG_004-20b"/>
見面小人未見禮教何足責哉但呼其母來吾與之同<lb/>
居置汝左右令其見汝事吾或應自改景伯遂召其母<lb/>
崔氏處之於榻與之共食景伯為之温凊其子侍立堂<lb/>
下未及旬日悔過求還崔氏曰此雖顔慙未知心愧且<lb/>
可置之凡經二十餘日其子叩頭流血其母涕泣乞還<lb/>
然後聴之終以孝聞<lb/>
隋鄭善果母崔氏清河人也年十三適榮陽鄭誠生善<lb/>
果周末誠討尉遲逈力戰死於陣母年二十而寡父彦<lb/>
<pb n="KR3a0106_WYG_004-21a"/>
睦欲奪其志母抱善果曰婦人無再男子之義且鄭君<lb/>
雖死幸有此兒棄兒為不慈背死夫為無禮寧當割耳<lb/>
剪髮以明素心違禮滅慈非敢聞命善果以父死王事<lb/>
年數嵗拜使持節大將軍襲爵開封縣公開皇初進封<lb/>
武徳郡公年十四授沂州刺史轉景州刺史㝷為魯郡<lb/>
太守母性賢明有節操博涉書史通曉政事每善果出<lb/>
視事母輒於障後察之聞其剖斷合理歸則大悦即賜<lb/>
之坐相對談笑若行事不允或妄嗔怒母乃還室䝉袂<lb/>
<pb n="KR3a0106_WYG_004-21b"/>
而泣終日不食善果伏於牀前不敢起母方起謂之曰<lb/>
吾非怒汝乃愧汝家耳吾為汝家婦獲奉灑掃知汝先<lb/>
君忠勤之士也守官清恪未嘗問私以身狥國繼之以<lb/>
死吾亦望汝副其此心汝既年小而孤吾寡婦耳有慈<lb/>
無威使汝不知禮訓何可負荷忠臣之業乎汝自童子<lb/>
襲茅土今位至方岳豈汝身致之邪不思此事而妄加<lb/>
嗔怒心縁驕樂惰於公政内則墜爾家風或失亡官爵<lb/>
外則虧天下法以取罪戾吾死之日何面目見汝先人<lb/>
<pb n="KR3a0106_WYG_004-22a"/>
於地下乎善果厯任州郡内自出饌於衙中食之公廨<lb/>
所供皆不許受悉用修理公宇及分僚佐善果由此克<lb/>
己號為清吏煬帝遣御史大夫張衡勞之考為天下最<lb/>
徴授光祿卿<lb/>
　謹按治民之道威之以刑不若御之以禮化之以徳<lb/>
　雋母之於子錄囚有所平反則喜無所出則怒鄭母<lb/>
　之於子視事剖斷合理則悦妄加嗔怒則泣房母之<lb/>
　於子則召其所部不孝子使觀其子孝養以化之此<lb/>
<pb n="KR3a0106_WYG_004-22b"/>
　豈晚世俗吏武徤嚴酷之治哉夫民性本善非皆昧<lb/>
　良心而抗上今也濫刑以迫之非理以虐之而徳禮<lb/>
　之教無聞焉雖欲改過其道無由然則為吏者豈可<lb/>
　不佩三母之訓哉且夫愛民盛徳也順親髙行也民<lb/>
　戴之親悦之二善備焉亦在乎勉之而已<lb/>
魯母師者魯九子之寡母也臘日休作者嵗祀禮事畢<lb/>
悉召諸子謂曰婦人之義非有大故不出夫家然吾父<lb/>
母家幼稚嵗時禮不理吾從汝謁往監之諸子皆頓首<lb/>
<pb n="KR3a0106_WYG_004-23a"/>
許諾又召諸婦曰婦人有三從之義而無専制之行少<lb/>
繫父母長繫於夫老繫於子今諸子許我歸視私家雖<lb/>
踰正理願與少子俱以備婦人出入之制諸婦其慎房<lb/>
户之守吾夕而反於是使少子樸歸辦家事天陰還失<lb/>
早至閭外而止夕而入魯大夫從臺上見而怪之使人<lb/>
間視其居處禮節甚修家事甚理使者還以狀對於是<lb/>
大夫名母而問之曰一日從北方來至閭而止良久夕<lb/>
乃入吾不知其故甚怪之是以問也母對曰妾不幸早<lb/>
<pb n="KR3a0106_WYG_004-23b"/>
失夫獨與九子居臘月禮畢事從諸子謁歸視私家與<lb/>
諸婦孺子期夕而反妾反太早故止閭外期盡而入大<lb/>
夫美之言於穆公賜母尊號曰母師使夫人諸姬皆師<lb/>
之<lb/>
晉杜有道妻嚴氏字憲京兆人也貞淑有識量年十三<lb/>
適杜氏十八而嫠居子植女韡並孤藐憲雖少誓不改<lb/>
節撫育子女教以禮度植遂顯名於時韡亦有淑徳傅<lb/>
𤣥求為繼室使許之時𤣥與何晏鄧颺不睦晏等每欲<lb/>
<pb n="KR3a0106_WYG_004-24a"/>
害之時人莫肯共婚及憲許𤣥内外以為憂懼或曰何<lb/>
鄧執權必為𤣥害亦猶排山壓卵以湯沃雪耳奈何與<lb/>
之為親憲曰爾知其一不知其他晏等驕侈必當自敗<lb/>
司馬太傅獸睡耳吾恐卵破雪銷行自有在遂與𤣥為<lb/>
婚晏等尋為晉宣帝所誅植後為南安太守植從兄預<lb/>
為秦州刺史被誣徴還憲與預書戒之曰諺云忍辱至<lb/>
三公卿今可謂辱矣能忍之公是卿坐預後果為儀同三<lb/>
司憲年六十六卒<lb/>
<pb n="KR3a0106_WYG_004-24b"/>
晉羊躭妻辛氏字憲英隴西人魏侍中毗之女也聰明<lb/>
有才鑒魏鍾㑹為鎮西將軍憲英謂躭從子祜曰鍾㑹<lb/>
何故西出祜曰將為滅蜀也憲英曰㑹在事縱恣非久<lb/>
處下之道吾畏其有他志也及㑹將行請其子琇為參<lb/>
軍憲英憂曰他日為吾國憂今日難至我家矣琇固請<lb/>
於文帝帝不聴憲英謂琇曰行矣戒之古之君子入則<lb/>
致孝於親出則致節於國在職思其所司在義思其所<lb/>
立不遺父母憂慮而已軍旅之間可以濟者其唯仁恕<lb/>
<pb n="KR3a0106_WYG_004-25a"/>
乎㑹至蜀果反琇竟以全歸初魏文帝得立為太子抱<lb/>
毗頸謂之曰辛君知我喜否毗以告憲英憲英嘆曰太<lb/>
子代君主宗廟社稷者也代君不可以不威主國不可<lb/>
以不懼宜懼而喜何以能久魏其不昌乎弟敞為大將<lb/>
軍曹爽參軍宣帝將誅爽因其從魏帝出而閉城門爽<lb/>
司馬魯芝率府軍斬關赴爽呼敞同去敞懼問憲英曰<lb/>
天子在外太傅閉城門人云將不利國家於事可得爾<lb/>
乎憲英曰事有不可知然以吾度之太傅殆不得不爾<lb/>
<pb n="KR3a0106_WYG_004-25b"/>
明皇帝臨崩把太子臂屬以後事此言猶在朝士之耳<lb/>
且曹爽與太傅俱受寄託之任而獨専權勢於王室不<lb/>
忠於人道不直此舉不過以誅爽耳敞曰然則敞無出<lb/>
乎憲英曰安可以不出職守人之大義也凡人在難猶<lb/>
或恤之為人執鞭而棄其事不祥也且為人任為人死<lb/>
親眤之職也汝從衆而已敞出宣帝果誅爽事定後敞<lb/>
嘆曰吾不謀於姊幾不獲於義泰始五年卒年七十九<lb/>
　謹按賢母之教其子未有不出於大道者魯母師之<lb/>
<pb n="KR3a0106_WYG_004-26a"/>
　教以信晉嚴氏之教以禮辛氏之教以孝義仁恕是<lb/>
　皆聖賢所垂訓也且母師教子而及其婦嚴氏教子<lb/>
　而及其女與從子辛氏教子而及其弟豈非大道既<lb/>
　明則良訓彌廣乎若夫著太子代君主國之義辨屬<lb/>
　吏死難從衆之職辛氏尤稱篤論而料何鄧之敗察<lb/>
　司馬之情其卓見則一也雖賢人哲士何多讓焉<lb/>
齊田稷子之母田稷子相齊受下吏之貨金百鎰以遺<lb/>
其母母曰子為相三年矣祿未嘗多若此也安所得之<lb/>
<pb n="KR3a0106_WYG_004-26b"/>
對曰誠受之於下其母曰吾聞士修身潔行不為茍得<lb/>
竭情盡實不行詐偽非義之事不計於心非理之利不<lb/>
入於家言行若一情貎相副今君設官以待子厚祿以<lb/>
奉子夫為人臣而事其君猶為人子而事其父也盡力<lb/>
竭能忠信不欺務在効忠必死奉命亷潔公正今子反<lb/>
是夫為人臣不忠是為人子不孝也不義之財非吾有<lb/>
也不孝之子非吾子也田稷子慙而出反其金自歸罪<lb/>
於宣王請就誅焉宣王聞之大賞其母之義遂舍稷子<lb/>
<pb n="KR3a0106_WYG_004-27a"/>
之罪復其相位而以公金賜母<lb/>
晉陶侃母湛氏豫章新淦人也初侃父丹聘為妾生侃<lb/>
而陶氏貧賤湛氏每績紡資給之使交結勝已侃少為<lb/>
潯陽縣吏嘗監魚梁以一坩鮓遺母湛氏封鮓及書責<lb/>
侃曰爾為吏以官物遺我非唯不能益吾乃以増我憂<lb/>
矣鄱陽孝亷范逵寓宿於侃時大雪湛氏乃徹所卧薪<lb/>
薦自剉給其馬又宻截髪賣與隣人供肴饌逵聞之嘆<lb/>
息曰非此母不生此子侃竟以功名顯<lb/>
<pb n="KR3a0106_WYG_004-27b"/>
唐李畬母者失其氏有淵識畬為監察御史得廪米量<lb/>
之三斛而贏問於畬曰御史米不概也又問車庸有幾<lb/>
曰御史不償也母怒敕歸餘米償其庸因切責畬畬乃<lb/>
劾倉官自言狀諸御史聞之有慙色<lb/>
　謹按君子之事其親也以道義養不以貨利養田稷<lb/>
　子之母所却至百鎰之金陶母李母所絶至一坩之<lb/>
　鮓數升之米葢亷以事君雖可欲至多而不顧潔以<lb/>
　持己雖所爭至細而必嚴立教如此豈復有敗檢之<lb/>
<pb n="KR3a0106_WYG_004-28a"/>
　子哉嗟夫不義之物以之養親且不可世之服官者<lb/>
　乃有棄名節溺財賄如孟子所謂為宫室之美妻妾<lb/>
　之奉而為之者是誠何心恐不可以對君并不可以<lb/>
　對親矣抑又論之三母之誨髙風相等若陶母之截<lb/>
　髪雖見清困之素然殘親之遺體以成子之令名非<lb/>
　道之正者其子卒以功名顯而不以道徳顯殆亦教<lb/>
　之未純乎<lb/>
周密康公之母姓魏氏周共王遊於涇上康公從有三<lb/>
<pb n="KR3a0106_WYG_004-28b"/>
女奔之其母曰必致之王夫獸三為羣人三為衆女三<lb/>
為粲王田不取羣公行下衆王御不參一族夫粲美之<lb/>
物歸汝而何徳以堪之王猶不堪况爾小醜乎康公不<lb/>
獻王滅密<lb/>
晉叔姬羊舌子之妻叔向之母也叔向欲娶於申公巫<lb/>
臣氏夏姬之女美而有色叔姬欲娶其族叔向曰吾母<lb/>
之族貴而無庶吾懲舅氏矣叔姬曰子靈之妻殺三夫<lb/>
一君一子而亡一國兩卿矣爾不懲此而反懲吾族何<lb/>
<pb n="KR3a0106_WYG_004-29a"/>
也且吾聞之有竒福者必有竒禍有甚美者必有甚惡<lb/>
今是鄭穆少妃姚子之子子貉之妹也子貉早死無後<lb/>
而天鍾美於是將必以是大有敗也昔有仍氏生女鬒<lb/>
黒而甚美光可鑑人名曰元妻樂正䕫娶之生伯封實<lb/>
有豕心忿戾母期貪婪無饜謂之封豕有窮后羿滅之<lb/>
䕫是用不祀且三代之亡恭太子之廢皆是物也汝何<lb/>
以為哉夫有美物足以移人茍非徳義則必有禍也叔<lb/>
向懼而不敢娶晉平公强使娶之生揚食我侍者謁之<lb/>
<pb n="KR3a0106_WYG_004-29b"/>
叔姬曰長姒産男叔姬往視之及堂聞其號也而還曰<lb/>
豺狼之聲也狼子野心今將滅羊舌氏者必是子也遂<lb/>
不肯見及長與祁勝為亂晉人殺食我羊舌氏由是遂<lb/>
滅<lb/>
魯敬姜子文伯卒敬姜戒諸妾曰吾聞之好内女死之<lb/>
今吾子夭死吾惡其以好内聞也二三婦之辱共先祀<lb/>
者諧母瘠色母揮涕母陷膺母憂容有降服母加服從<lb/>
禮而静是昭吾子仲尼聞之曰女知莫如婦男知莫如<lb/>
<pb n="KR3a0106_WYG_004-30a"/>
夫公父氏之婦知矣欲明其子之令徳<lb/>
　謹按諸侯公卿大夫之好内者既求其美又樂其多<lb/>
　以為姑縱吾欲奚遽召禍而不知覆國破家恒必由<lb/>
　之觀密康公之母謂女三為粲王猶不堪况其下焉<lb/>
　者敢多擁姝麗乎叔向之母論女禍尤詳夫以后䕫<lb/>
　之賢與稷契臯陶伯益同佐聖主乃契殷殷祚稷開<lb/>
　周厯臯陶之後𫝊為英六伯益之後封於秦而䕫竟<lb/>
　絶祀禍福何啻天淵也使凡為母者皆如二母之訓<lb/>
<pb n="KR3a0106_WYG_004-30b"/>
　其子為子者皆遵二母之格言豈後有耽色而致禍<lb/>
　者哉至敬姜戒諸妾以明其子之令徳是則士大夫<lb/>
　身沒之後猶不可䝉好内之名况生存之日可以縱<lb/>
　欲彰聞耶輕則昭惡名重則受大禍有母儀之責者<lb/>
　於好内之子毋姑息可也<lb/>
趙將馬服君趙奢之妻趙括之母也秦攻趙趙孝成王<lb/>
使括代亷頗為將將行括母上書於王曰括不可使將<lb/>
王曰何也曰始妾事其父父時為將身所奉飯者以十<lb/>
<pb n="KR3a0106_WYG_004-31a"/>
數所友者以百數大王及宗室所賜盡以與軍吏士大<lb/>
夫受命之曰不問家事今括一旦為將東向而朝軍吏<lb/>
吏無敢仰視者所賜金帛歸盡藏之乃日視便利田宅<lb/>
可買者王以為若其父乎父子不同執心各異願勿遣<lb/>
王曰母置之吾計也决矣括母曰王終遣之即有不稱<lb/>
妾得無隨坐乎王曰否也括既代亷頗三十餘日趙兵<lb/>
果敗括死軍覆王以括母為仁智<lb/>
漢河南太守嚴延年母東海人也生五男皆有吏材至<lb/>
<pb n="KR3a0106_WYG_004-31b"/>
二千石東海號曰萬石嚴嫗延年為河南太守傳屬縣<lb/>
囚論府下流血數里河南號曰屠伯其母嘗從東海來<lb/>
欲就延年臘到洛陽適見報囚母大驚使止都亭不肯<lb/>
入府延年出至都亭謁母母閉閣不見延年免冠頓首<lb/>
閤下母乃見之因責數延年曰幸備郡守専治千里不<lb/>
聞仁義教化全安愚民顧乘刑罰多殺人欲以致威豈<lb/>
為民父母之意哉延年服罪頓首謝因御歸府舍母畢<lb/>
正席已謂延年曰天道神明人不可獨殺我不自意老<lb/>
<pb n="KR3a0106_WYG_004-32a"/>
見壯子被刑戮也行矣去汝歸東海掃除墓地耳遂去歸郡<lb/>
見昆弟宗族復為言之後嵗餘為府丞所章訐延年罪<lb/>
名十事下御史案騐遂棄延年於市東海莫不稱母賢智<lb/>
漢御史大夫張湯之母湯以文法事漢武帝為御史<lb/>
大夫好勝陵人母數責怒湯不能悛改後果為丞相嚴<lb/>
青翟及三長史共致其罪遂自殺昆弟諸子欲厚葬之<lb/>
母曰湯為天子大臣被惡言而死亦何厚葬乎載以牛<lb/>
車有棺無槨武帝聞之曰非此母不生此子乃盡案誅<lb/>
<pb n="KR3a0106_WYG_004-32b"/>
三長史丞相嚴青翟自殺<lb/>
　謹按大學引諺曰人莫知其子之惡父有義方之責<lb/>
　者且不能知况母乎乃趙括之敗死嚴延年之被戮<lb/>
　張湯之自殺其母皆蚤知之特無如誨之諄諄聴之<lb/>
　藐藐也若趙母論將法嚴母論天道張母論大臣之<lb/>
　體所見尤逺乃趙孝成王以趙母為仁智是悟括之<lb/>
　不肖矣而漢武帝於張母則曰非此母不生此子豈<lb/>
　猶以湯為賢乎其見反不及東海人之於嚴母矣或<lb/>
<pb n="KR3a0106_WYG_004-33a"/>
　　曰張母薄葬殆以激帝怒而報子仇也是亦人情然<lb/>
　觀湯生時母數責怒殆非任術而修怨者<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0106_WYG_004-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定内則衍義卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0106_WYG_013-1a"/>
　欽定四庫全書<lb/>
御定内則衍義卷十三<lb/>
　　　　　　　　　　　　大學士傅以漸恭纂<lb/>
　　讓之道<lb/>
　　　崇謙退<lb/>
　内則曰子生男子設弧於門左女子設帨於門右能言<lb/>
　男唯女俞男鞶革女鞶絲<lb/>
　又曰七年男女不同席不共食八年出入門户及即席<lb/>
<pb n="KR3a0106_WYG_013-1b"/>
　飲食必後長者始教之讓<lb/>
　又曰凡女拜尚右手<lb/>
　謹按設弧於門左左者天道所尊設帨於門右右者<lb/>
　地道所尊必曰設者方男女之生其於弓矢絲帛有<lb/>
　可用之道而未能有用之之實也古聖人重男女之<lb/>
　生又重男女之别非特弧帨而已也其能言則唯與<lb/>
　俞不同其小囊之盛帨巾者亦革與絲不同教之既<lb/>
　嚴且按候而加謹焉男女之有别不於其情欲之將<lb/>
<pb n="KR3a0106_WYG_013-2a"/>
　動也當七嵗時即教以不同席不同食出入門戸欲<lb/>
　其行之讓即席欲其坐之讓飲食欲其食之讓女拜<lb/>
　尚右亦取法隂之義漢時尚行此禮内則以此句為<lb/>
　終見一拜之間不可茍且以亂男女之羣臣於是益<lb/>
　信聖王之化天下必於其最早也教子嬰孩在謹其<lb/>
　始若侮詈父母毆擊兄姊父母不加訶禁反笑而奬<lb/>
　之彼既不辨好惡遂謂當然及其既長習已成性乃<lb/>
　怒而禁之不可復制殘忍悖逆無所不至此蓋父母<lb/>
<pb n="KR3a0106_WYG_013-2b"/>
　無深識逺慮不能防微杜萌溺於小慈養成其惡也<lb/>
易坤文言曰隂雖有美含之以從王事弗敢成也地道<lb/>
也妻道也臣道也地道無成而代有終也<lb/>
　謹按夫婦之造端可察乎天地是天地一大夫婦夫<lb/>
　婦一小天地也易首乾即次之以坤乾主資始坤主<lb/>
　資生天子文言暢發其理於六三之爻為之觧曰隂<lb/>
　有美徳却不外露或從王事豈敢專擅地道如此妻<lb/>
　道如此臣道亦如此試觀地道博厚承天之氣以為<lb/>
<pb n="KR3a0106_WYG_013-3a"/>
　形因天之生而為養所以代上天之終而為臣為妻<lb/>
　者所當法也<lb/>
論語邦君之妻君稱之曰夫人夫人自稱曰小童邦人<lb/>
稱之曰君夫人稱諸異邦曰寡小君異邦人稱之亦曰<lb/>
君夫人<lb/>
　謹按名分者百物之防維也名分不正則無事不見<lb/>
　其乖戾然而自謙乃守身之體故位愈隆而心愈下<lb/>
　徳日邵而禮日恭邦君之妻其體與君敵是承父母<lb/>
<pb n="KR3a0106_WYG_013-3b"/>
　之命而六禮以聘之者也猶夫日之不可無月車之<lb/>
　不可無輔所以翼贊君徳保䕶君身惟夫人是頼君<lb/>
　安得不稱之曰夫人哉特夫人之自稱則不可以夫<lb/>
　人自居也稱曰小童無知而已邦人則固因君之尊<lb/>
　以為尊稱之曰君夫人若夫人與他國通問候之禮<lb/>
　其自謙之詞曰寡徳小君而已而異邦人稱之亦曰<lb/>
　君夫人是又因本國之尊以為尊矣人尊之而己究<lb/>
　自處於謙此其所以為婦道也歟<lb/>
<pb n="KR3a0106_WYG_013-4a"/>
儀禮士婚禮篇曰父送女命之曰戒之敬之夙夜無違<lb/>
命母施衿結帨曰勉之敬之夙夜無違宫事庶母及門<lb/>
内施鞶申之以父母之命命之曰敬恭聽宗爾父母之<lb/>
言夙夜無愆視諸衿鞶<lb/>
　謹按柔順之道教之於未嫁之前名分之嚴教之於<lb/>
　既嫁之後而出門之際尤所當謹父命以敬而且戒<lb/>
　母命以勉而加敬庶母等又申之以敬而恭聴蓋今<lb/>
　日之父母即今日舅姑之法則異日之舅姑未必知<lb/>
<pb n="KR3a0106_WYG_013-4b"/>
　今日父母之可恃謙退之不敢不崇也勢也謙退之<lb/>
　不忍不崇也情也諄諄數語父母之心百結父母之<lb/>
　腸九逥矣嫁女之家三日不息燭古人信有為乎其<lb/>
　言之哉見衿鞶如見父母欲其無忘施之結之之心<lb/>
　耳真徳秀曰夫之道在敬身以帥其婦婦之道在敬<lb/>
　身以承其夫故父之醮子曰往迎爾相承我宗事朂<lb/>
　帥以敬親之送女曰徃之女家必敬必戒無違夫子<lb/>
　而夫婦之道盡於此矣<lb/>
<pb n="KR3a0106_WYG_013-5a"/>
孔子曰婦人無專制之義有三從之道在家從父適<lb/>
人從夫夫死從子無所敢自遂也教令不出閨門事在<lb/>
饋食之間而已矣是故女及日乎閨門之内不百里而<lb/>
犇喪事無擅為行無獨成叅知而後動可騐而後言晝<lb/>
不逰庭夜行以火所以正婦徳也<lb/>
晏嬰曰夫和妻柔姑慈婦聴禮也夫和而義妻柔而正<lb/>
姑慈而從婦聽而婉禮之善物也<lb/>
　謹按婦道不敢倡專惟夫是從者終其身以從為主<lb/>
<pb n="KR3a0106_WYG_013-5b"/>
　者也在家從父即講習從夫之禮夫死從子正以完<lb/>
　從夫之局故上事舅姑下和媵妾而後有當於夫之<lb/>
　心動則擁蔽其面言則保傅從而詔之又何至有擅<lb/>
　為獨行之舉哉嚴之以五不取復戒之以七去凛凛<lb/>
　乎逆亂不順是防也晏嬰論禮君令臣共父慈子孝<lb/>
　兄愛弟敬之下即重夫和妻柔姑慈婦聴齊家之道<lb/>
　居多且申之曰夫之於妻雖貴和樂必以義而帥其<lb/>
　妻妻之於夫雖貴柔順必以正而事其夫是二徳貴<lb/>
<pb n="KR3a0106_WYG_013-6a"/>
　於相濟也至姑於婦則一於慈而從婦於姑則一於<lb/>
　聴而婉蓋姑婦皆秉謙退之性姑且必謙退自崇也<lb/>
　婦可不謙退是兢兢哉<lb/>
曹世叔妻班氏名昭班彪女也愽學髙才帝數召入宫<lb/>
令皇后諸貴人師事焉號為大家永初中太后兄大將<lb/>
軍鄧隲上書乞身太后不欲許以問昭昭因疏奏畧曰<lb/>
謙讓之風徳莫大焉夷齊去國天下服其亷髙太伯違<lb/>
邠孔子稱為三讓所以光昭令徳揚名於後世論語曰<lb/>
<pb n="KR3a0106_WYG_013-6b"/>
能以禮讓為國乎何有又作女誡七篇以卑弱為苐一<lb/>
曰古者生女三日卧之床下弄之瓦磚而齊告焉卧之<lb/>
床下明其卑弱主下人也弄之瓦磚明其習勞主執勤<lb/>
也齊告先君明當主繼祭祀也三者蓋女人之常道禮<lb/>
法之典教矣謙讓恭敬先人後己有善莫名有惡莫辭<lb/>
忍辱含垢常若畏懼是謂卑弱下人也晩寢早作勿憚<lb/>
夙夜執務私事不辭劇易所作必成手跡整理是謂執<lb/>
勤也正色端操以事夫主清靜自守無好戲笑潔齊酒<lb/>
<pb n="KR3a0106_WYG_013-7a"/>
食以供祖宗是謂繼祭祀也三者茍備而患名稱之不<lb/>
聞黜辱之在身未之見也三者茍失又何名稱之可聞<lb/>
黜辱之可逺哉以敬慎為第三曰隂陽殊性男女異行<lb/>
陽以剛為徳隂以柔為用男以彊為貴女以弱為美修<lb/>
身莫若敬避彊莫若順故曰敬順之道女之大禮也夫<lb/>
敬非它持久之謂也夫順非它寛裕之謂也持久者知<lb/>
止足也寛裕者尚恭下也<lb/>
　謹按女子之道必附丈夫以傳故古來不見專書即<lb/>
<pb n="KR3a0106_WYG_013-7b"/>
　内則一篇所載亦往往非女子所行之事劉向所著<lb/>
　列女傳且掛漏不倫則班昭女誡其要典矣觀其疏<lb/>
　奏丈夫且當重謙讓何况女子夫女子之謙讓不自<lb/>
　今始自初生而已然矣男子載寢之牀而女子載寢<lb/>
　之地男子載弄之璋而女子載弄之瓦由是而種種<lb/>
　謙遜不特非不當有即儀亦不敢恃為己有勤以將<lb/>
　之法以束之㝠其善惡藏其辱垢畏懼而勿弛整理<lb/>
　而弗辭端清而弗斁僅可免黜辱而全其名稱然敬<lb/>
<pb n="KR3a0106_WYG_013-8a"/>
　慎之道尤加詳焉剛柔秉之隂陽彊弱定於男女女<lb/>
　子既以柔弱為主故敬則必順自不開嫌隙於丈夫<lb/>
　順則必敬豈其乖常道於守身女子之道如此其難<lb/>
　也昭之言曰鄙䝉先君餘澤頼女師典訓執箕箒於<lb/>
　曹氏四十餘載今男能自謀矣但傷諸女當適人而<lb/>
　不漸於教不聞婦禮故臨終作此誡以授之可見凡<lb/>
　事必有家學必有師訓乃無媿於為人焉爾<lb/>
顔氏家訓曰婦主中饋唯事酒食衣服之禮耳國不可<lb/>
<pb n="KR3a0106_WYG_013-8b"/>
使預政家不可使幹蠱如有聰明才智識達古今正當<lb/>
輔佐君子勸其不足必無牝鷄晨鳴以致禍也<lb/>
　謹按内則所重止在敬順而後世多以聰哲為賢内<lb/>
　則所識止在衣服飲食而後世多以詩文為貴母怪<lb/>
　乎侵丈夫之權預國家之政悍然不知其非也顔之<lb/>
　推家訓可取為今日閨門法<lb/>
東漢光烈隂皇后新野人世祖聞其美納焉及即位以<lb/>
其賦性寛仁欲立為后后以郭有子辭不肯當封貴人<lb/>
<pb n="KR3a0106_WYG_013-9a"/>
仁孝矜慈七嵗失父雖數十年言及未甞不流涕帝每<lb/>
嘆息焉<lb/>
　謹按建立太子上承宗廟下衍宗祊乃國家第一大<lb/>
　事况光武開剏方新所望後人之承繼者必切隂后<lb/>
　窺得此意以郭后有子願立媵妾不敢當皇后之封<lb/>
　其識見有足嘉者賦性寛仁其逮下有深恩矣至於<lb/>
　父逝數十年言之輒流涕天懐中發情誼懇篤宜乎<lb/>
　得光武之心蓋漢統方絶而獨力中興痛念祖緒尤<lb/>
<pb n="KR3a0106_WYG_013-9b"/>
　先立乎其大隂后心光武之心所以終得册立為后<lb/>
　柔順之有終如此哉<lb/>
和熹鄧皇后當隂后正位中宫時方為貴人衣有與皇<lb/>
后同色者立解易若竝見不敢正坐離坐行則僂身自<lb/>
卑帝有問常逡巡後對帝每嘆息曰修徳之勞乃如是乎<lb/>
立為皇后辭讓者三然後即位手書表謝深陳徳薄不<lb/>
足以充小君之選<lb/>
　謹按謙之為卦自卑而尊人繫辭傳曰謙尊而光則<lb/>
<pb n="KR3a0106_WYG_013-10a"/>
　能尊人者人尊之鄧后之承事隂后夙夜戰兢動有<lb/>
　法度即一衣服之同色者且不敢冐混而必别嫌明<lb/>
　微徳行摰矣意念深矣其大者在憂繼嗣之不廣恒<lb/>
　垂涕嘆息帝服其修徳之勞后亦自嗟其竭誠盡心<lb/>
　以事皇后也全傳所載鄧后美行多端大抵皆以柔<lb/>
　道行之柔信婦人之盛事矣<lb/>
漢順烈梁皇后永建三年選入掖庭及以貴人立為皇<lb/>
后少既聰惠深覽前世得失雖以徳進不敢有驕耑之<lb/>
<pb n="KR3a0106_WYG_013-10b"/>
心每日月見適輒降服自求其愆<lb/>
　謹按君之與后猶夫天之有日與月也故日變則君<lb/>
　修其政治月變則后省其職事精誠所至上達於穹<lb/>
　蒼梁皇后謙冲之徳本於天成即以徳進甞翼翼焉<lb/>
　不敢驕而自髙循循也不敢專而自用也蓋知柔順<lb/>
　之不可不求其篤實也即安常處順原無所為矜髙<lb/>
　恣肆之地况上天之治亂靡常一身之休咎無定抑<lb/>
　何必不朝乾而夕惕也哉一時如是終身如是柔順<lb/>
<pb n="KR3a0106_WYG_013-11a"/>
　利貞君子攸行梁后有焉<lb/>
晉趙衰之妻文公之女也曰趙姬文公之為公子也避<lb/>
居狄趙衰從狄人入其女叔隗季隗於公子公子納季<lb/>
隗以叔隗妻衰生盾焉及反國以趙姬妻之生原同屛<lb/>
括姬請迎盾母於狄衰不敢姬曰不可夫得寵而棄舊<lb/>
非義安新而忘故無恩與人勤於危難富貴而不顧無<lb/>
禮失此三者其何以使人雖妾亦無以侍巾櫛矣詩曰<lb/>
采葑采菲無以下體徳音莫違及爾同死君其迎之衰<lb/>
<pb n="KR3a0106_WYG_013-11b"/>
許諾乃迎叔隗與盾來以叔隗為内子身親下之以盾<lb/>
賢請立以為後使三子下之<lb/>
　謹按人之處世全本於識識所見者小則一物且分<lb/>
　彼此况在親疎骨肉之間識所見者大則一生可以<lb/>
　居人之後視人所生之子宛如己子而恬然義命自<lb/>
　安矣趙姬因其子而念其母已難且迎叔隗而已下<lb/>
　之復以盾為賢請立為後而使三子下之也總之天<lb/>
　將興晉有重耳之主即有趙衰等之臣其家又有此<lb/>
<pb n="KR3a0106_WYG_013-12a"/>
　賢内助言則卓碩心則謙退其閲歴世故有偉識以<lb/>
　處此矣<lb/>
　讓之道<lb/>
　　和妯娌<lb/>
内則曰適子庶子祗事宗子宗婦雖貴富不敢以貴富<lb/>
入宗子之家雖衆車徒舍於外以寡約入<lb/>
又曰舅没則姑老冡婦所祭祀賔客每事必請於姑介<lb/>
婦請於冡婦舅姑使冡婦勿怠不友無禮於介婦舅姑<lb/>
<pb n="KR3a0106_WYG_013-12b"/>
若使介婦毋敢敵耦於冡婦不敢並行不敢並命不敢<lb/>
並坐<lb/>
　謹按妯娌不序齒以夫之序為序冡婦承宗廟尤加<lb/>
　重焉者家道之傳代必先於冡婦也適子冡婦既重<lb/>
　宗子宗婦尤重徃來之禮無日不篤適子庶子祇事<lb/>
　大宗車徒衆多亦必停止於外而以寡約相見也知<lb/>
　宗子宗婦之重自知冡婦之為重姑雖年髙持家全<lb/>
　恃冡婦然祭祀賔客之大事必請於姑而後行豈敢<lb/>
<pb n="KR3a0106_WYG_013-13a"/>
　自專介婦則必請於冡婦猶之乎不敢自專也舅姑<lb/>
　之使冡婦雖有勤勞不敢懈倦衆婦無禮則冡婦不<lb/>
　友介婦又何得敵耦於冡婦哉雖有勤勞不敢恃此<lb/>
　而與冡婦相抗非惟任事不敢抗即並行並命並坐<lb/>
　槩乎不敢規制既嚴自不開乖盭之端而和妯娌之<lb/>
　道得矣<lb/>
東漢明徳馬皇后年十四嵗選入太子宫承事光烈皇<lb/>
后旁接同列禮敬飭備上下安之<lb/>
<pb n="KR3a0106_WYG_013-13b"/>
和熹鄧皇后入掖庭為貴人時年十六恭肅小心動有<lb/>
法度承事隂后夙夜戰兢接撫同列常克己以下之雖<lb/>
宫人𨽻役皆加恩借帝深嘉焉<lb/>
　謹按妯娌之禮多行於卿士庶人天子諸侯之家則<lb/>
　接見希少而非禮無從以生然旁接同列即妯娌之<lb/>
　類必敬以謹之於内禮以防之於外始能上下宴安<lb/>
　明徳馬后和熹鄧后當初入宫闈之時上事太后即<lb/>
　能與同列共相欽式豈非賢后之懿行乎<lb/>
<pb n="KR3a0106_WYG_013-14a"/>
晉王祥弟覽母朱氏遇祥無道覽年數嵗見祥被楚撻<lb/>
輒涕泣抱持至於成童毎諫其母朱又虐使祥妻覽妻<lb/>
亦趨而供之朱患之乃止<lb/>
崔孝芬兄弟孝義慈厚弟孝暐等奉孝芬盡恭順之禮<lb/>
坐食進退孝芬不命則不敢也鷄鳴而起且温顔色一<lb/>
錢尺帛不入私房吉凶有須聚對分給諸婦亦相親愛<lb/>
有無共之<lb/>
　謹按五倫之中不及師弟師弟之道由朋友推而較<lb/>
<pb n="KR3a0106_WYG_013-14b"/>
　朋友則加嚴九族之中不列妯娌妯娌之道由兄弟<lb/>
　推而較兄弟則加辨嫂叔不親授受禮有明文嫂姑<lb/>
　亟需篤好女誡不憚詳言之至於列女傳多不及妯<lb/>
　娌惟晉史有王祥王覽崔孝芬崔孝暐二事一則代<lb/>
　受勤渠一則互相親愛可謂和矣可以得處妯娌之<lb/>
　道矣<lb/>
顧之推家訓曰夫有人民而後有夫婦有夫婦而後有<lb/>
父子有父子而後有兄弟一家之親此三者而已矣自<lb/>
<pb n="KR3a0106_WYG_013-15a"/>
兹以徃至於九族皆本於三親焉故於人倫為重也不<lb/>
可不篤兄弟者分形連氣之人也方其幼也父母左提<lb/>
右挈前襟後𥚑食則同案衣則傳服學則連業逰則共<lb/>
方雖有悖亂之人不能不相愛也及其壯也各妻其妻<lb/>
各子其子雖有篤厚之人不能不少衰也娣姒之比兄<lb/>
弟則疎薄矣今使疎薄之人而節量親厚之恩猶方底而<lb/>
圓蓋必不合矣唯友娣深致不為旁人之所移者免焉<lb/>
栁開曰顯考治家孝且嚴旦望弟婦等拜堂下畢即上<lb/>
<pb n="KR3a0106_WYG_013-15b"/>
手低面聴我顯考訓誡曰人皆兄弟無不義者盡因娶<lb/>
婦入門異姓相聚爭長競端漸漬日聞偏愛私藏以致<lb/>
背戾分門割户患若賊讐皆汝婦人所作男子剛賜者<lb/>
幾人能不為婦人言所惑吾見多矣若等寧有是耶退<lb/>
則惴惴不敢出一語為不孝事所以開軰賴此得全其<lb/>
家云<lb/>
　謹按古人云家難而天下易治天下用法治家用情<lb/>
　法過則流於刻用情過則流於揺惑夫婦各成其家<lb/>
<pb n="KR3a0106_WYG_013-16a"/>
　故其言易聴妯娌各有其好故其釁易開初發於不<lb/>
　及覺繼成於有偏信所許在曖昧則親友不能代剖<lb/>
　其是非含怨在隠曲則日久更生其猜忌且或以難<lb/>
　明之心跡觸境而生疑又或以偏重之情勢瞻顧而<lb/>
　生畏疑則交好之心不堅畏則搆闘之手愈毒顔之<lb/>
　推桞開所言何其痛而切直而婉然竊疑妯娌之美<lb/>
　多不傳於經史妯娌之惡亦不傳於經史美尋常事<lb/>
　惡無可指之事也是以其權全在丈夫張公藝九世<lb/>
<pb n="KR3a0106_WYG_013-16b"/>
　同居唐髙宗幸其宅問所以能睦族之道公藝書忍<lb/>
　字百餘以進忍則乖氣不生乖氣不生則妻言不動<lb/>
　自相友相助而不相争矣隋牛宏有弟弼醉射殺宏<lb/>
　駕車牛妻迎謂宏曰叔射殺牛宏無所怪直曰作脯<lb/>
　妻又曰叔射殺牛大是異事宏曰已知此其齊家有<lb/>
　道而妯娌自調然在女子則當以女誡家訓為兢兢<lb/>
　也<lb/>
唐張孟仁妻鄭玅安其弟張仲義妻徐玅圓共處一室<lb/>
<pb n="KR3a0106_WYG_013-17a"/>
紡績寸絲不入私房有所饋俱納於姑臨用則請取之<lb/>
不問孰為己物徐富不驕鄭貧不謟鄭歸寧則徐乳其<lb/>
子徐歸亦然太平間表其門曰二難以為妯娌師法<lb/>
昌化章氏兄弟俱未有子其兄抱育族人一子未幾自<lb/>
舉一子弟曰兄既有子盍以所抱與我兄以告妻妻猶<lb/>
在蓐乃曰未得子而抱之方得子而棄之其謂義何且<lb/>
新生安可保也弟請不已兄妻曰必不得已寧以吾新<lb/>
生者與之弟不敢當兄妻竟與之後二子皆成立長曰<lb/>
<pb n="KR3a0106_WYG_013-17b"/>
翊次曰詡翊子樵槱詡子鑄鑑皆相繼登科睦婣之報<lb/>
如此<lb/>
　謹按妯娌之難雍和者有二一則家資之厚薄一則<lb/>
　子女之親疎若鄭氏徐氏之互乳其子而女工絶不<lb/>
　分其為誰兄妻弟妻之互撫其姪寧舍其子而竟不<lb/>
　以為異豈非天性之最良者乎<lb/>
遼耶律努妻蕭氏小字意辛國舅駙馬都尉陶蘇幹之<lb/>
女母呼圗公主意辛美姿容年二十始適努事親睦族<lb/>
<pb n="KR3a0106_WYG_013-18a"/>
以孝謹聞甞與娣姒會爭言魘魅以取夫寵意辛曰魘<lb/>
魅不若禮法衆問其故意辛曰修己以㓗奉長以敬事<lb/>
夫以柔撫下以寛母使君子見其輕易此之為禮法自<lb/>
然取重於夫以魘魅獲寵獨不愧於心乎娣姒服其言<lb/>
耶律术者妻蕭氏小字鄂爾本國舅貝勒之女性端慤<lb/>
有容色自㓜與他女異年十八歸术者待娣姒謹裕貞<lb/>
婉娣姒推尊之<lb/>
　謹按此遼史中娣姒之賢者意辛以禮法自持不特<lb/>
<pb n="KR3a0106_WYG_013-18b"/>
　足以破魘魅之術妬心忌心偏憎偏好之心無所不<lb/>
　化能化娣姒乃能和娣姒訛里自㓜即與人迥别而<lb/>
　娣姒之間又復謹而不溢裕而不迫貞而不撓婉而<lb/>
　不戅和之曲盡其情娣姒安得不衆共推尊之也<lb/>
明顔荗猷迪吉録曰人家不和多因婦女以言激怒其<lb/>
夫而嫌隙遂開於同類蓋婦女所見不廣不逺故輕於<lb/>
割恩而易於修怨於是有親兄子姪至死不相徃來者<lb/>
有無子而不肯以猶子為後有多子而不肯與其兄弟<lb/>
<pb n="KR3a0106_WYG_013-19a"/>
者有為小姑則譖嫂於母為嫂妗則譖姑於夫者其事<lb/>
多端不可槩述不知我既入丈夫之家同榖同穴生子生<lb/>
孫長與此家傳世無極則丈夫之親皆我之親也和睦<lb/>
致祥乃我之吉事福慶也我之所以待舅姑即兒婦之<lb/>
所以待我我之所以待妯娌即我衆兒婦之所以相待<lb/>
終日親厚豈不快樂<lb/>
　謹按此論最為痛切婦女所當諦聴故採為和妯娌<lb/>
　之要道焉<lb/>
<pb n="KR3a0106_WYG_013-19b"/>
　讓之道<lb/>
　　睦宗族<lb/>
女誡曰婦人之得於夫主由舅姑之愛己也舅姑之愛<lb/>
已由叔妹之譽己也由此言之我臧否毁譽一由叔妹<lb/>
皆知叔妹之心不可失而不能和之以求親其蔽也哉<lb/>
且夫妹者體敵而分尊恩疎而義親若叔媛謙順之人<lb/>
則能依義以篤好崇恩以結援使徽美顯章而瑕過隠<lb/>
塞舅姑矜善而夫主嘉美聲譽曜於邑隣休光延於父<lb/>
<pb n="KR3a0106_WYG_013-20a"/>
母若夫蠢愚之人於叔則托名以自髙於妹則因寵以<lb/>
驕盈驕盈既施何和之有恩義既乖何譽之臻是以美<lb/>
隠而過宣姑忿夫愠毁訾布於中外耻辱集於厥身進増<lb/>
父母之羞退益君子之累斯乃榮辱之本而顯否之基<lb/>
也可不慎哉然則求叔妹之心固莫尚於謙順矣謙則<lb/>
徳之柄順則婦之行凡斯二者足以和矣詩云在彼無<lb/>
惡在此無射斯之謂也<lb/>
　謹按詩桃夭之篇曰之子于歸宜其家人言近而夫<lb/>
<pb n="KR3a0106_WYG_013-20b"/>
　之弟妹逺而夫之親族無不咸宜也然必由近而及<lb/>
　逺未有近先乖疎而逺能和洽者故女誡深言叔妹之<lb/>
　心不可失而著其所以失之之故則曰驕盈示其所<lb/>
　以得之之由則曰謙順驕盈則無徃而或宜謙順則<lb/>
　無往而不宜凡敦睦宗族之道皆備於此矣<lb/>
晉公司馬昭王夫人曲盡孝道謙恭接下進嬪御以禮<lb/>
及晉代魏尊為皇太后能敦睦九族言必典禮浸潤之<lb/>
譖皆不得行<lb/>
<pb n="KR3a0106_WYG_013-21a"/>
金睿宗貞懿李皇后敦睦親族周給貧乏宗室甚敬之<lb/>
顯宗孝懿皇后圗克坦氏惇睦九族恩紀皆洽<lb/>
　謹按九族由一本而分士大夫以下其族有親疎之<lb/>
　殊而無上下之分至帝王之家則分懸而體嚴矣况<lb/>
　正位宫壼養尊處優於九族不尤迥絶乎乃晉之王<lb/>
　太后金之李后圗克坦后皆以敦睦親族著於史冊自<lb/>
　古立國安邦未有不資懿親之夾輔者賢后妃以睦<lb/>
　族贊其主裨益豈淺鮮哉若夫推恩有等得心有道<lb/>
<pb n="KR3a0106_WYG_013-21b"/>
　是在審乎至當而已<lb/>
晉鄭袤妻曹氏魯國薛人也袤娶為繼室事舅姑甚孝<lb/>
躬紡績之勤以充奉養至於叔妹羣娣之間盡其禮節<lb/>
咸得歡心及袤為司空其子黙等又顯朝列時人稱其<lb/>
榮貴曹氏深懼盛滿每黙等升進輙憂形於色食無重<lb/>
味服浣濯之衣袤等所獲禄秩曹氏必班散親姻務令<lb/>
周給家無餘資<lb/>
宋陳堂前者漢州雒縣王氏女節操行義為鄉人所敬<lb/>
<pb n="KR3a0106_WYG_013-22a"/>
但呼曰堂前猶私家尊其母也堂前年十八歸同郡陳<lb/>
安節歳餘夫卒僅有一子舅姑無生事堂前歛泣告曰<lb/>
人之有子在奉親充家爾今已無可奈何婦願盡孝如<lb/>
子在日舅姑曰若然吾子不亡矣既塟其夫事親治家<lb/>
有法舅姑安之子日親年稍長延名儒訓導既冠入太<lb/>
學年三十卒二孫曰綱曰緩咸篤學有聞初堂前歸陳<lb/>
夫之妹尚幼堂前教育之及笄以厚禮嫁遣舅姑亡妺<lb/>
求分財産堂前盡遺室中所有無吝色不五年妹所得<lb/>
<pb n="KR3a0106_WYG_013-22b"/>
財為夫所罄乃歸悔堂前為買田置屋撫育諸甥無異<lb/>
己子親族有貧窶不能自存者收養婚嫁至三四十人<lb/>
里有故家甘氏貧而質其季女於酒家堂前出金贖之<lb/>
俾有歸子孫尊其遺訓五世同居並以孝友儒業著聞<lb/>
乾道九年詔旌表其門閭<lb/>
　謹按睦宗族之道非特和恊無間而已蓋必加以恩<lb/>
　惠周其窮乏而後敦睦有其實焉世之富且貴者多<lb/>
　擁厚資自奉若起艱難而致饒裕益吝惜不好施矣<lb/>
<pb n="KR3a0106_WYG_013-23a"/>
　　晉曹氏夫子俱顯所得禄秩必班散親姻至家無餘<lb/>
　　資宋陳氏以嫠婦辛苦治家而能贍無饜之夫妹親<lb/>
　　族貧者收養婚嫁甚衆一則居易驕之勢不自養而<lb/>
　　以養人一則當至難之遇能自立而又能立人考其<lb/>
　　行事豈非可傳可法哉<lb/>
　<lb/>
　<lb/>
　<lb/>
<pb n="KR3a0106_WYG_013-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定内則衍義卷十三<lb/>
</p>
<p>
</p>
  </div>
</body>
</text>
</TEI>
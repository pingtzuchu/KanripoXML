<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0106_WYG_014-1a"/>
　欽定四庫全書<lb/>
御定内則衍義卷十四<lb/>
　　　　　　　　　　　　大學士傅以漸恭纂<lb/>
　　讓之道<lb/>
　　　待外戚<lb/>
　内則曰婦或賜之飲食衣服布帛佩帨茝蘭則受而獻<lb/>
　諸舅姑舅姑受之則喜如新受賜若反賜之則辭不得<lb/>
　命如更受賜藏以待乏婦若有私親兄弟將與之則復<lb/>
<pb n="KR3a0106_WYG_014-1b"/>
　請其故賜而后與之<lb/>
　　謹按三代上贒后妃多自侯國其家未甞藉援婚媾<lb/>
　　故寵外戚抑外戚者皆無傳焉所以待之之道亦不<lb/>
　　見於聖人之訓惟内則所稱婦於私親兄弟其節似<lb/>
　　小其道則大如飲食衣服布帛佩帨茞蘭皆物之微<lb/>
　　者必以獻舅姑受之則喜賜之則辭有不敢私之心<lb/>
　　焉辭而不得命則藏有不敢輕之心焉欲與私親兄<lb/>
　　弟則復請有不敢專之心焉推是心也凡家之所有<lb/>
<pb n="KR3a0106_WYG_014-2a"/>
　舉不敢以畀其私親而況國之爵禄乎且夫爵之欲<lb/>
　其貴也禄之欲其富也富貴以道則為福富貴不以<lb/>
　道則為累古贒后妃之處外戚與贒外戚之自處未<lb/>
　有不求諸道者故采漢以後可法者為宫壼鑒焉<lb/>
漢明徳馬皇后當明帝時言及政事多所裨補而未嘗<lb/>
以家私干故寵敬日隆始終無衰及為皇太后自撰顯<lb/>
宗起居注削去兄防參醫藥事帝請曰黄門舅旦夕供<lb/>
養且一年既無褒異又不録勤勞無乃過乎太后曰吾<lb/>
<pb n="KR3a0106_WYG_014-2b"/>
不欲令後世聞先帝數親后宫之家故不著也建初元<lb/>
年欲封爵諸舅太后不聴明年夏大旱言事者以為不<lb/>
封外戚之故有司因此上奏宜依舊典太后詔不許其<lb/>
畧曰凡言事者皆欲媚朕以要福耳昔王氏五侯同日<lb/>
俱封其時黄霧四塞不聞澍雨之應又田蚡竇嬰寵貴<lb/>
横恣傾覆之禍為世所傳故先帝防慎舅氏不令在樞<lb/>
機之位諸子之封裁令半楚淮陽諸國甞謂我子不當<lb/>
與先帝子等今有司奈何欲以馬氏比隂氏乎吾豈可<lb/>
<pb n="KR3a0106_WYG_014-3a"/>
上負先帝之㫖下虧先人之徳重襲西京敗亡之禍哉<lb/>
固不許帝省詔悲歎重請曰漢興舅氏之封侯猶皇子<lb/>
之為王也太后誠存謙虚奈何令臣獨不加恩三舅乎<lb/>
且衛尉年尊兩校尉有大病如令不諱使臣長抱刻骨<lb/>
之恨宜及吉時不可稽留太后報曰吾反覆念之思令<lb/>
兩善豈徒欲獲謙謙之名而使帝受不外施之嫌哉昔<lb/>
竇太后欲封王皇后之兄丞相條侯言受高祖約無軍<lb/>
功非劉氏不侯今馬氏無功於國豈得與隂郭中興之<lb/>
<pb n="KR3a0106_WYG_014-3b"/>
后等邪常觀富貴之家禄位重疊猶再實之木其根必<lb/>
傷且人所以願封侯者欲上奉祭祀下求温飽耳今祭<lb/>
祀則受四方之珍衣食則䝉御府餘資斯豈不足而必<lb/>
當得一縣乎吾計之熟矣勿有疑也夫至孝之行安親<lb/>
為上今數遭變異榖價數倍憂惶晝夜不安坐卧而欲<lb/>
先營外封違慈母之拳拳乎吾素剛急有胸中氣不可<lb/>
不順也若隂陽調和邊境清靜然後行子之志吾但當<lb/>
含飴㺯孫不能復闗政矣初太夫人塟起墳微髙太后<lb/>
<pb n="KR3a0106_WYG_014-4a"/>
以為言兄廖等即時减削其外親有謙素義行者輒假<lb/>
借温言賞以財位如有纎芥則先見嚴恪之色然後加<lb/>
譴其美車服不軌法度者便絶屬籍遣歸田里四年天<lb/>
下豐稔方垂無事帝遂封三舅廖防光為列侯並辭讓<lb/>
願就闗内侯太后聞之曰聖人設教各有其方知情性<lb/>
莫能齊也吾少壯時但慕竹帛志不顧命今雖已老而<lb/>
復戒之在得故日夜惕厲思自降損居不求安食不念<lb/>
飽冀乗此道不負先帝所以化導兄弟共同斯志欲令<lb/>
<pb n="KR3a0106_WYG_014-4b"/>
瞑目之日無所復恨何意老志復不從哉萬年之日長<lb/>
恨矣廖等不得已受封爵而退位歸第焉<lb/>
宋宣仁聖烈髙皇后后弟殿内崇班士林供奉久帝欲<lb/>
遷其官后謝曰士林獲升朝籍分量已過豈宜援先后<lb/>
家比辭之及為皇太后居寶慈宫帝累欲為高氏營大<lb/>
第后不許久之但斥望春門外隙地以賜凡營繕百役<lb/>
費悉出寶慈不調大農一錢從父遵裕出西征失律抵<lb/>
罪蔡確欲獻諛以固位乞復其官后曰遵裕靈武之役<lb/>
<pb n="KR3a0106_WYG_014-5a"/>
塗炭百萬先帝中夜得報環榻行徹旦不能寐聖情自<lb/>
是驚悸馴致大故禍由遵裕得免刑誅幸矣先帝肉未<lb/>
冷吾何敢顧私恩而違天下公議確悚慄而止上元燈<lb/>
宴后母當入觀太后止之曰夫人登樓上必加禮是由<lb/>
吾故而越典制於心殊不安但令賜之燈燭遂嵗以為<lb/>
常姪公繪公紀當轉觀察使力遏之帝請至再僅遷一<lb/>
秩終后之世不敢改又以官冗當汰詔損外氏恩四之<lb/>
一以為宫掖先<lb/>
<pb n="KR3a0106_WYG_014-5b"/>
　謹按漢馬援宋髙瓊並顯功名當世其後援小女為<lb/>
　明帝后瓊曽孫女為英宗后始以外戚著子孫多賢<lb/>
　良非有驕恣暴横也乃兩后所以裁抑者非一端官<lb/>
　秩賜禄居第之類一於减損甚至削供養醫藥之勞<lb/>
　暴奢靡敗衂之罪誦馬后兩詔及髙后諸論何其懇<lb/>
　切而嚴肅也美哉持盈有道家享其休班爵無私國<lb/>
　䝉其福矣兩后為千古宫闈之冠而待外戚事尤相<lb/>
　類故並著之<lb/>
<pb n="KR3a0106_WYG_014-6a"/>
漢和帝和熹鄧皇后太傅禹之孫女也初入掖庭為貴<lb/>
人偶疾帝特令后母弟兄入視醫藥不限以日數后言<lb/>
於帝曰宫禁至重而使外舍久在内省上令陛下有幸<lb/>
私之譏下使賤妾獲不知足之謗上下交損誠不願也<lb/>
帝曰人皆以數入為榮貴人反以為憂深自抑損誠難<lb/>
及也帝每欲官爵鄧氏后輒哀請謙讓故兄隲終帝世<lb/>
不過虎賁中郎<lb/>
唐文徳長孫皇后兄無忌於帝本布衣交以佐命為元<lb/>
<pb n="KR3a0106_WYG_014-6b"/>
功出入卧内帝將引以輔政后固謂不可乗閒曰妾託<lb/>
體紫宫尊貴已極不願私親更㨿權於朝漢之吕霍可<lb/>
以為誡帝不聴自用無忌為尚書僕射后密令固讓帝<lb/>
不獲已乃聴后喜見顔間<lb/>
劉宋髙祖武敬臧皇后諱愛親東莞人也祖汪尚書郎<lb/>
父儁郡公曹髙祖復晉室居上相之重而后器服麤素<lb/>
不為親屬請謁<lb/>
陳宣帝柳皇后諱敬言河東解縣人也性謙謹未甞以<lb/>
<pb n="KR3a0106_WYG_014-7a"/>
宗族為請雖衣食亦無所分遺<lb/>
　謹按此皆古之賢后不欲貴其外家者夫處中宫之<lb/>
　尊而推恩宗黨亦情義之所必至乃鄧隲終和帝之<lb/>
　世官不過中郎長孫無忌以佐命元功受太宗特簡<lb/>
　而卒辭尚書僕射斯二人皆賢者而兩后猶深抑之<lb/>
　豈非慮貴戚據髙位易以驕奢致敗乎宋陳二后不<lb/>
　為親屬宗族請其所見亦同蓋抑之乃所以厚之也<lb/>
　觀漢末諸外戚之事載在簡册益知諸賢后為不可<lb/>
<pb n="KR3a0106_WYG_014-7b"/>
　及已<lb/>
晉明穆庾皇后諱文君潁川鄢陵人也后性仁惠美姿<lb/>
儀元帝聞之聘為太子妃以徳行見重明帝即位立為<lb/>
皇后成帝立尊為皇太后咸和元年有司奉請追贈后<lb/>
父母及夫人邱氏后陳讓不許三請不從太后崩後帝<lb/>
孝思無極贈后父琛驃騎大將軍儀同三司母邱氏安<lb/>
陵縣君從母荀氏永寧縣君何氏建安縣君庾亮表陳<lb/>
先志讓而不受<lb/>
<pb n="KR3a0106_WYG_014-8a"/>
唐順宗莊憲王皇后琅邪人祖難得有功名於世代宗<lb/>
時后以良家選入宫時順宗在藩帝以才人幼故賜之<lb/>
生憲宗册為良娣后性仁順宫中化其徳莫不柔雍順<lb/>
宗即位疾已綿頓后侍醫藥不少怠將立后㑹病棘而<lb/>
止憲宗内禪尊為太上皇后性謹畏深抑外家無毫絲<lb/>
假貸<lb/>
宋慈聖光獻曹太后舊制外家男子毋得入謁太后春<lb/>
秋髙弟佾亦老帝數言宜使入見輒不許他日佾侍帝<lb/>
<pb n="KR3a0106_WYG_014-8b"/>
帝復為請乃許之因詣后閤少焉帝先起若令佾得伸<lb/>
親親意后遽曰此非汝所當得留趣遣出<lb/>
宋欽聖憲肅向皇后哲宗立尊為皇太后帝將卜后及<lb/>
諸王納婦后敕向族勿以女寘選中族黨有欲援例以<lb/>
恩求京秩者后曰吾族未省有此例何庸以私情撓公<lb/>
法一槩不與<lb/>
　謹按椒房之戚人主固不敢私至於敬愛慈宫而寵<lb/>
　及親屬是亦孝思所推也乃晉庾太后讓父母之贈<lb/>
<pb n="KR3a0106_WYG_014-9a"/>
　三請不從唐王太后深抑外家無絲毫假貸宋曹太<lb/>
　后則外親入閤一見立遣不少留向太后則族黨欲<lb/>
　得京秩槩不之許是皆髙出常情之外與漢明徳馬<lb/>
　后先後一揆矣若庾亮之讓亦與馬廖等引退相類<lb/>
　豈非外戚之傑出者乎<lb/>
三國魏文帝文徳郭皇后安平廣宗人也祖世長吏后<lb/>
少而父永竒之曰此乃吾女中王也遂以女王為字文<lb/>
帝踐阼為貴嬪甄后没立為皇后后外親劉斐與他國<lb/>
<pb n="KR3a0106_WYG_014-9b"/>
為婚后聞之敕曰諸親戚嫁娶自當與鄉里門戸匹敵<lb/>
者不得因勢彊與他方人婚也后妹子孟武還鄉里求<lb/>
小妻后止之遂勅諸家曰今世婦女少當配將士不得<lb/>
因縁取以為妾也宜各自慎無為罰首<lb/>
宋仁宗章穆郭皇后太原人宣徽南院使守文第二女<lb/>
謙約恵下性惡奢靡族屬入謁禁中服餙華侈必加戒<lb/>
勗有以家事求言於上者后終不許兄子出嫁以貧欲<lb/>
祈恩賚但出裝具給之上尤加禮焉<lb/>
<pb n="KR3a0106_WYG_014-10a"/>
孝宗成肅謝皇后性慈儉服澣濯之衣有數年不易者<lb/>
弟淵以后貴授武翼郎后甞戒之曰主上化行恭儉吾<lb/>
亦躬服浣濯爾宜崇謙抑逺驕侈<lb/>
　謹按保世之道非一而恭儉必昌覆家之道非一而<lb/>
　驕奢必敗魏郭后論嫁娶之道申妾媵之禁豈復有<lb/>
　攀援淫佚之失乎宋兩后戒華侈勉謙抑皆有深見<lb/>
　逺慮凡為外戚者誠能服諸后之訓以之持身則行<lb/>
　成而立名以之承家則善積而慶餘豈不有光於宫<lb/>
<pb n="KR3a0106_WYG_014-10b"/>
　禁哉<lb/>
宋徽宗鄭皇后開封人后自入宫好觀書章奏能自製<lb/>
恩澤皆弗陳請時族子居中在樞府后奏外戚不當預<lb/>
國政必欲用之且令充他職帝為罷居中居中復用后<lb/>
歸寧還言居中與父紳相往還人皆言其招權市賄乞<lb/>
禁絶許御史奏劾後果敗<lb/>
金顯宗孝懿皇后圗克坦氏謙謹每畏其家世崇寵見<lb/>
父母流涕而言曰髙明之家古人所忌願善自保持其<lb/>
<pb n="KR3a0106_WYG_014-11a"/>
後家果以哈林事敗蓋其逺慮如此后御下公平雖至<lb/>
親無所阿狥甞誡諸姪曰皇帝以我故乃推恩外家當<lb/>
盡忠圖報勿謂小善為無益而弗為小惡為無傷而弗<lb/>
去毋藉吾之貴輒肆非違以干國家常憲<lb/>
元裕宗徽仁裕聖皇后伯藍也怯赤一名庫庫出鴻吉<lb/>
哩氏生順宗成宗成宗即位尊為皇太后后之弟欲因<lb/>
后求官后語之曰若欲求官耶汝自為之勿以累我也<lb/>
其後弟果被黜人皆服后之先見<lb/>
<pb n="KR3a0106_WYG_014-11b"/>
　謹按髙明之家未有惡安而喜危者然貴不期驕而<lb/>
　自驕甚或招權干憲自貽伊戚豈非恃榮盛之勢忘<lb/>
　止足之戒乎宋鄭后請罷族子樞府復發其所為金<lb/>
　圗克坦后流涕而諫父母極言以誨諸姪元鴻吉哩后<lb/>
　深絶其弟之求官此三后者豈誠不近人情哉其心<lb/>
　至公而其見至明也厥後或敗或黜一如所言向使<lb/>
　諸外戚覺悟悛改則國無傷恩之事而家有永存之<lb/>
　美矣<lb/>
<pb n="KR3a0106_WYG_014-12a"/>
　慈之道<lb/>
　　逮下<lb/>
内則曰妾將生子及月辰夫使人日一問之子生三月<lb/>
之末潄澣夙齊見於内寢禮之如始入室君已食徹焉<lb/>
使之特餕遂入御<lb/>
　謹按天道謂之曰大生地道謂之曰廣生大者無所<lb/>
　不統廣者無所不及女道法地恩誼貴其公溥而偏<lb/>
　頗之心勝則在下者有不均之嘆矣古聖人制禮夫<lb/>
<pb n="KR3a0106_WYG_014-12b"/>
　有再娶之文婦無二適之義春秋載諸侯婚禮有配<lb/>
　嫡必有媵妾皆所以廣生育之道故内則論妾亦獨<lb/>
　於生子之事詳明而曲盡焉妾以子重重子則不得<lb/>
　不重妾將生之日夫使人日一問之所以安其心思<lb/>
　調其血氣子生三月見於内寢待之之禮如初入室<lb/>
　正以明入室原為生子計也主君之食授之特餕見<lb/>
　生子則與羣妾不同因而御之固三月之末可以御<lb/>
　亦所以愜其生子之心妾之子以妻為母則妾之生<lb/>
<pb n="KR3a0106_WYG_014-13a"/>
　子妻之惠也妾能生子而妻之逮下不從此愈加其<lb/>
　雍和乎<lb/>
詩周南曰南有樛木葛藟纍之樂只君子福履綏之南<lb/>
有樛木葛藟荒之樂只君子福履將之南有樛木葛藟<lb/>
縈之樂只君子福履成之<lb/>
　謹按制禮莫詳於成周逮下莫過於太姒周南召南<lb/>
　所載無一非仁徳厚施所及而尤大著於樛木之章<lb/>
　衆妾樂太姒之徳隨所觸而稱願之曰觀之樛木形<lb/>
<pb n="KR3a0106_WYG_014-13b"/>
　下曲也葛藟係於其上吾知福履之保定而孔固矣<lb/>
　觀之樛木形下曲也葛藟徧覆其上吾知福履之隂<lb/>
　扶而黙助矣觀之樛木形下曲也葛藟繞旋而周迎<lb/>
　吾又知福履之完聚而無缺欠矣一身所踐萬福集<lb/>
　焉一身所倡羣情順焉葛藟之性雖柔而類則相引<lb/>
　而愈衆初但能仰攀其前繼且蕃殖其上又繼且生<lb/>
　生不已情以感而益固心以久而愈浹人情所至即<lb/>
　屬天理人心所向即為天命茍非逮下出於至誠烏<lb/>
<pb n="KR3a0106_WYG_014-14a"/>
　能當此福禄之攸同也哉太姒真王化之奥樞而卜<lb/>
　世卜年之肇始矣<lb/>
周南曰螽斯羽詵詵兮宜爾子孫振振兮螽斯羽薨薨<lb/>
兮宜爾子孫繩繩兮螽斯羽揖揖兮宜爾子孫蟄蟄兮<lb/>
　謹按逮下之美莫大於生子故樛木三章方詠太姒<lb/>
　之仁慈而螽斯三章即贊子孫之衆多蓋天下未有<lb/>
　不和而能生者也天地之生萬物曰保合太和聖人<lb/>
　之生萬民曰太和元氣夫有相害者則和不全螽斯<lb/>
<pb n="KR3a0106_WYG_014-14b"/>
　和而不相害子孫有振振繩繩蟄蟄之盛后妃既無<lb/>
　嫉妬而子孫衆多逮下豈非后妃所最先者歟<lb/>
召南曰嘒彼小星三五在東肅肅宵征夙夜在公實命<lb/>
不同嘒彼小星維參與昴肅肅宵征抱衾與禂實命不<lb/>
猶<lb/>
　謹按逮下之道必使天下之婦人皆能逮下而逮下<lb/>
　之心始遂南國夫人承后妃之化能不妬忌以惠及<lb/>
　媵妾媵妾因所見以起興曰小星而三五在東天將<lb/>
<pb n="KR3a0106_WYG_014-15a"/>
　曙矣豈可晏然而已乎由所賦之命不同是以進御<lb/>
　于君已感夫人之恵豈復致怨於往來之勤也至于<lb/>
　維參與昴則衆星愈隠止有參之體大而且明昴之<lb/>
　體聚而易見宵征見此何其悚然亦歸諸命之不猶<lb/>
　而已矣感恩安命合為一心乃太姒逮下之極致歟<lb/>
禮記月令曰后妃帥九嬪御乃禮天子所御帶以弓韣<lb/>
授以弓矢于髙禖之前<lb/>
　謹按祈嗣之禮古人不廢弓矢者男子所有事也天<lb/>
<pb n="KR3a0106_WYG_014-15b"/>
　子所御后妃即帥九嬪御而禮之謂本精誠祭祀之<lb/>
　心為謙恭逮下之心古聖王齊家有道在宫雝雝后<lb/>
　妃固以徳升姬嬙亦以序進情有覃被愛罔偏流夑<lb/>
　理中和廣滋天派有獲妊兆恭肅明神是以所生賢<lb/>
　良壽考其本有深焉者也後世所圖張仙挾彈而射<lb/>
　天狗以為生子之祥想因此而為之歟<lb/>
東漢明徳馬皇后既正位宫闈愈自謙肅以皇嗣未廣<lb/>
薦達淑媛汲汲如不及進見者輒加慰納若數所寵引<lb/>
<pb n="KR3a0106_WYG_014-16a"/>
愈益隆遇有闗雎樛木之風<lb/>
　謹按事之出於誠然者積久則愈摰出於勉然者未<lb/>
　幾而旋更逮下為婦人之所難即循分薦逹已稱賢<lb/>
　淑乃馬后憂皇嗣之不廣薦達淑媛且汲汲如不及<lb/>
　也是專以生子為先務絶無燕寵之心乃又於進見<lb/>
　者輒加慰納復於素所寵引者愈益隆遇是專以明<lb/>
　帝之好為好以衆妃嬪所生之子為子三代而後未<lb/>
　有也<lb/>
<pb n="KR3a0106_WYG_014-16b"/>
順烈梁皇后永建中為貴人常特被引御從容辭曰陽<lb/>
以博施為徳隂以不專為義易序貫魚詩美螽斯此百<lb/>
福所由興也妾不敢蔽帝加敬焉<lb/>
　謹按此貴人而能逮下者為貴人而特被引御亦偶<lb/>
　逢不可常得之事乃不敢蔽同列之美而勸帝博施<lb/>
　且援經典以自守也逮下之心本諸天性宜其上膺<lb/>
　帝眷終得正位中宫爾<lb/>
三國時晉公司馬昭夫人王氏事太傅夫婦曲盡道謙恭<lb/>
<pb n="KR3a0106_WYG_014-17a"/>
接下進嬪御以序<lb/>
　謹按治天下與治家之理無二總求其有序而巳有<lb/>
　序則先之者無專蔽之嫌後之者無僣越之想王夫<lb/>
　人整肅家道凡事必期有當於丈夫之心即進達嬪<lb/>
　御亦必有一定之序逮下之恩何其周逮下之法又<lb/>
　何其正也有逮下之定法始足完逮下之深恩王氏<lb/>
　近之矣<lb/>
北齊神武明皇后婁氏諱昭君贈司徒内干之女也性<lb/>
<pb n="KR3a0106_WYG_014-17b"/>
寛厚不妬忌神武姬侍咸加恩待神武逼于茹茹欲娶<lb/>
其女而未決后曰國家大計願不疑也及茹茹公主至<lb/>
后避正室處之<lb/>
　謹按婚姻之事闗一身之寵辱者小闗國家之安危<lb/>
　者大區區與妃嬪爭能而不能推恩以廣惠固由于<lb/>
　性情之偏亦足見識力之短婁皇后之待神武姬妾<lb/>
　也凡有可加之恩必屈身以逮之寛而多恕厚而有<lb/>
　情至於外逼勍隣内乏備禦欲將明信止有結契婚<lb/>
<pb n="KR3a0106_WYG_014-18a"/>
　姻之法蓋骨肉既出于天成子孫可倚為心膂夏商<lb/>
　以來莘任子姒俱出神明之胄春秋之世秦晉齊魯<lb/>
　代講好合之誼神武欲娶茹茹之女亦保國之極思<lb/>
　也婁皇后既已握中閫之權則遜讓誠匪易事乃竟<lb/>
　命國家大計反勸神武之毅然必行而避處側宫虚<lb/>
　正宫以待茹茹公主可不謂賢哉夫逮下者我尊而<lb/>
　彼卑此且自卑以尊人是又進逮下一籌矣<lb/>
宋司馬光妻張氏御婢妾寛而知其勞苦恤之甞夜濯<lb/>
<pb n="KR3a0106_WYG_014-18b"/>
足婢誤以沸湯沃之足為爛病月餘方已僅一批其頰<lb/>
而止故其没也自族姻至於厮養無親疎大小咸哭之<lb/>
極哀<lb/>
　謹按僕𨽻無知可以情恕況女婢之愚暗尤天下一<lb/>
　轍司馬光妻之待婢至沸湯爛足僅一批其頰而止<lb/>
　可謂容人所不能容者矣夫有過且優容至此則平<lb/>
　日之愛養可知服役之以情恕若此則等而上之又<lb/>
　可知逮下之道正於難施之恩必推其恩以及之所<lb/>
<pb n="KR3a0106_WYG_014-19a"/>
　以為厚徳載物也歟<lb/>
金世宗昭徳皇后烏凌噶氏性不妬忌為世宗擇後房<lb/>
廣繼嗣雖顯宗生後而此心不移后甞有疾世宗為視<lb/>
醫藥數日不離去后曰大王視妾過厚其知者以為視<lb/>
疾不知者必有專妬之嫌又曰婦道以正家為大第恐<lb/>
徳薄無補内治安能効嬪妾所為惟欲巳厚也後改諡<lb/>
明徳皇后<lb/>
　謹按不孝有三無後為大況帝王統一海内神器所<lb/>
<pb n="KR3a0106_WYG_014-19b"/>
　托建立太子誠為要務烏凌噶皇后所難不在擇後<lb/>
　房以廣繼嗣而在顯宗生後此心究竟不移是專以<lb/>
　逮下為美徳也觀其有疾而世宗視藥豈非慎重其<lb/>
　賢徳哉乃數日不離即引嫌而欲世宗均恵則平日<lb/>
　順世宗之心更可知矣至于正家為大之語尤得皇<lb/>
　后之體蓋天子理陽道以治天下惟求貴賤上下之<lb/>
　各安其位皇后理隂道以肅宫庭亦惟求妃嬪侍妾<lb/>
　之各獲所願以為明徳誠哉乎其為明徳也世宗得<lb/>
<pb n="KR3a0106_WYG_014-20a"/>
　如此賢后為内助國勢所以日隆政治所以無闕爾<lb/>
元巴延呼圗克皇后鴻吉哩氏性節儉不妬忌動以禮法<lb/>
自持第三皇后竒氏素有寵居興聖西宫帝希幸東内<lb/>
后左右以為言后無幾微怨望意從帝時巡上京次中<lb/>
道帝遣内官傳㫖欲臨幸后辭曰暮夜非至尊往來之<lb/>
時内官往復者三竟拒不納帝益賢之<lb/>
　謹按皇后雖與帝王敵體然以徽柔之質事英明大<lb/>
　有為之主其逮下亦有不得自主之時夫逮下至不<lb/>
<pb n="KR3a0106_WYG_014-20b"/>
　得自主非誠於逮下者矣鴻吉哩皇后寛厚既本於<lb/>
　性成禮法又嫻於平日雖竒后之專寵於西宫亦付<lb/>
　諸義命之當然耳迨追隨駕巡帝𫝊臨幸承恩日月<lb/>
　此其時矣獨以暮夜為辭豈特無專欲希寵之心並<lb/>
　有防患謹微之意至再至三何其念之深識之大也<lb/>
　以順為正復以禮自嫻是真逮下之極凡為后者所<lb/>
　當法爾<lb/>
　慈之道<lb/>
<pb n="KR3a0106_WYG_014-21a"/>
　　慈幼<lb/>
内則曰其次為慈母其次為保母皆居子室他人無事<lb/>
不往<lb/>
又曰孺子蚤寢晏起食無時<lb/>
又曰㫖甘柔滑孺子餕<lb/>
詩蓼莪之三章曰父兮生我母兮鞠我拊我畜我長我<lb/>
育我顧我復我出入腹我<lb/>
　謹按齒之幼者藉養於所親分之幼者藉養于所尊<lb/>
<pb n="KR3a0106_WYG_014-21b"/>
　養之之道慈而已矣觀内則君大夫子生之後為異<lb/>
　室以處孺子於衆妾及傅御之屬擇其可者以為師<lb/>
　慈保之三母而首重寛裕慈惠又不限孺子以寢興<lb/>
　飲食之節凡父母所食之餘㫖甘柔滑者則令之餕<lb/>
　皆所以慈之也昔詩人追思父母之恩累言不盡大<lb/>
　約無非慈者是故先王推此意以養幼少存諸孤著<lb/>
　為月令而禮經又暢其說曰不獨子其子然則養己<lb/>
　之子以慈而養人之子尤當以慈矣婦人於己子無<lb/>
<pb n="KR3a0106_WYG_014-22a"/>
　不慈者必於前妻之子妾之子夫兄弟親族之子凡<lb/>
　非己出者自幼至長無不盡心撫養而後足以為慈<lb/>
　故采輯宫闈以迨庶婦能慈幼者著之為母道之式<lb/>
　焉<lb/>
漢明徳馬皇后明帝為太子時選入宫及即位后為貴<lb/>
人時后前母姊女賈氏亦以選入生肅宗帝以后無子<lb/>
命令養之謂曰人未必當自生子但患愛養不至耳后<lb/>
於是盡心撫養勞瘁過於所生肅宗亦孝性惇篤母子<lb/>
<pb n="KR3a0106_WYG_014-22b"/>
慈愛始終無纎芥之間<lb/>
唐太宗文徳長孫皇后有下嬪生豫章公主而死后視<lb/>
公主一如所生<lb/>
宋明徳李皇后潞州上黨人淄州刺史處耘第二女開<lb/>
寶中太祖聘為太宗妃既納幣㑹太祖崩至太平興國<lb/>
三年始入宫年十九雍熙元年詔立為皇后后性恭謹<lb/>
莊肅撫育諸子及嬪御甚厚<lb/>
宋楊淑妃益州人始仁宗在乳褓章獻使妃䕶視凡起<lb/>
<pb n="KR3a0106_WYG_014-23a"/>
居飲食必與之俱所以擁佑扶持恩意勤備及帝即位甞<lb/>
召其姪永徳見禁中欲授以諸司副使妃辭曰小兒豈<lb/>
勝大恩小官可也更命為右侍禁章獻遺誥尊為皇太<lb/>
后仁宗未有嗣太后每勸帝擇宗子近屬而賢者養於<lb/>
宫中所選即英宗也<lb/>
宋慈聖光獻曹皇后神宗立尊為太皇太后名宫曰慶<lb/>
壽帝致極誠孝所以承迎娯恱無所不盡從行登翫毎<lb/>
先後䇿掖后亦慈愛天至或退朝稍晩必自至屏扆候<lb/>
<pb n="KR3a0106_WYG_014-23b"/>
矚間親持饍飲以食帝<lb/>
金顯宗孝懿皇后圗克坦氏逮嬪御和平其有生子而<lb/>
母亡者視之如己所生慈訓無間<lb/>
唐和政公主下嫁柳潭潭兄澄之妻楊貴妃娣也勢幸<lb/>
傾朝公主未甞干以私及死撫其子如所生<lb/>
宋徐國長公主仁宗幼女也妾媵得女拊視如己出<lb/>
　謹按此皆后妃公主之慈幼者漢馬后之於肅宗撫<lb/>
　育勞瘁過于所出宋楊太后之於仁宗擁佑扶持恩<lb/>
<pb n="KR3a0106_WYG_014-24a"/>
　意勤偹曹太后之於神宗慈愛天至親授膳飲三帝<lb/>
　亦皆極奉飬之誠無纎芥之間豈非慈孝相感哉唐<lb/>
　長孫后金圗克坦后宋徐國長公主撫妾之子女如己<lb/>
　所出不懐嫡庶之嫌宋李后撫育諸子甚厚初無前<lb/>
　後之迹是皆人情所難唐和政公主於姒婦生不藉<lb/>
　其勢死而撫其孤髙義又何可及也易曰至哉坤元<lb/>
　萬物資生后妃而能慈得坤道矣佐天而昌後不亦<lb/>
　休乎<lb/>
<pb n="KR3a0106_WYG_014-24b"/>
魏芒慈母者魏孟陽氏之女芒卯之後妻也有三子前<lb/>
妻之子五人皆不愛慈母遇之甚異猶不愛慈母乃命<lb/>
其三子不得與前妻子齊衣服飲食起居進退甚相逺<lb/>
前妻之子猶不愛於是前妻中子犯魏王令當死慈母<lb/>
憂戚悲哀帶圍減尺朝夕勤勞以救其罪人有謂慈母<lb/>
曰何為勤勞憂懼如此慈母曰如妾親子雖不愛妾猶<lb/>
救其禍而除其害獨於假子而不為何以異於凡母其<lb/>
父為其孤也而使妾為其繼母繼母如母為人母不能<lb/>
<pb n="KR3a0106_WYG_014-25a"/>
愛其子可謂慈乎親其親而偏其假可謂義乎不慈且<lb/>
無義何以立於世彼雖不愛妾安可以忘義乎魏安釐<lb/>
王聞之髙其義曰慈母如此可不赦其子乎乃赦其子<lb/>
復其家自此五子親拊慈母雍雍若一慈母率導八子<lb/>
咸為魏大夫卿士各成于禮義<lb/>
漢翟母者丞相方進後母也方進年十三失父辭後母<lb/>
欲西學長安母憐其幼不忍也隨與俱方進出從博士<lb/>
受經母織屨給其資用十餘年不怠後方進至丞相封<lb/>
<pb n="KR3a0106_WYG_014-25b"/>
侯母尚在供養勤備焉<lb/>
陳文矩妻李法之姊字穆姜生二男前妻有四子文矩為安衆令<lb/>
卒于官四子以母非所生憎毁日積而穆姜慈愛温仁撫字<lb/>
益隆衣食資供皆兼倍所生或謂母曰四子不孝甚矣<lb/>
何不别居以逺之對曰吾方以義相導使其自遷善也<lb/>
及前妻長子興有疾困篤惻隠自然親調藥膳恩情篤<lb/>
宻興疾久乃瘳於是呼三弟謂曰繼母慈仁出自天授<lb/>
吾兄弟不識恩養禽獸其心雖母道益隆我曹過惡亦<lb/>
<pb n="KR3a0106_WYG_014-26a"/>
已深矣遂將三弟詣南鄭獄陳母之徳狀已之過乞就<lb/>
刑辟縣言之於郡郡守表異其母蠲除其徭遣四子許<lb/>
以修革自後訓導愈明並為良士穆姜年八十餘卒臨<lb/>
終敕諸子曰吾弟伯度智達士也所論薄葬其義至矣<lb/>
又臨亡遺命賢聖法也今汝曹遵承勿與俗同増吾之<lb/>
累諸子奉行焉<lb/>
宋余楚妻建陽人姓陳氏生子翼三歲楚卒陳氏盡以<lb/>
其産遺前妻二子翼年十五使游學四方在外十五年<lb/>
<pb n="KR3a0106_WYG_014-26b"/>
以進士歸<lb/>
臨江軍判官王益妻呉氏撫州金谿人好學强記而恂<lb/>
恂自下於事未甞有所專益生七子長二子元配徐出<lb/>
也呉愛之甚于子二子卒遇其嫠婦異諸婦處内外疎<lb/>
戚甚恩有讒訕置之未甞或藏怒也自奉養未甞擇衣<lb/>
食而人有以窮來歸者分衣食給之嫁三從孤女如己<lb/>
女待長子之母族如己族<lb/>
髙陽郡君齊氏祈州蒲隂人侍讀學士王洙妻也讀書<lb/>
<pb n="KR3a0106_WYG_014-27a"/>
有節行始自哀早孤誓不嫁養母者有年學士失元配<lb/>
諸子幼聞其賢從母兄求之曰是必能母吾子於是時<lb/>
服母喪闋矣歸王氏字諸子甚恩恭儉有禮闔門欣欣<lb/>
無異言<lb/>
元雅里氏兆邊千戸耶律留格妻也留格卒令善格襲<lb/>
其父爵雅里拜且泣曰薛闍者留格前妻所出嫡子也<lb/>
善格者妾所出若立之是私己而蔑天倫竊為不可太<lb/>
祖嘆其賢<lb/>
<pb n="KR3a0106_WYG_014-27b"/>
　謹按此皆繼母之慈幼者凡母之愛子也甚於父至<lb/>
　繼母而有間矣繼母自有子而更有間矣即子致其<lb/>
　孝難必母盡其慈乃芒母陳母其前妻之子皆乖戾<lb/>
　不順而抑己子以厚之直救其死亡疾病卒之諸子<lb/>
　感化成立並為良士顯官余母王母其行事亦猶是<lb/>
　也翟母之訓學耶律母之讓爵可謂明於道而篤於<lb/>
　義至齊氏未嫁時其夫願得以撫諸孤豈非慈愛成<lb/>
　性耶嗟夫是諸母者生則享諸子之奉歿則垂後世<lb/>
<pb n="KR3a0106_WYG_014-28a"/>
　之名豈若閔子騫尹伯竒之母身辱而名惡哉凡為<lb/>
　繼母者宜深長思己<lb/>
齊義繼母者齊二子之母也當宣王時有人鬬死於道<lb/>
吏訊之被一創二子兄弟立其傍吏問之兄曰我殺之<lb/>
弟曰非兄也乃我殺之期年吏不能决言之於相相不<lb/>
能决言之於王王曰今皆赦之是縱有罪也皆殺之是<lb/>
誅無辜也寡人度其母能知之善惡試問其母聼其所<lb/>
欲殺活相召其母問之曰母之子殺人兄弟相代死吏<lb/>
<pb n="KR3a0106_WYG_014-28b"/>
不能决言之於王王有仁惠故問母何所欲殺活其<lb/>
母泣而對曰殺其少者相受其言因而問之曰夫少子<lb/>
者人之所愛也今欲殺之何也其母對曰少者妾之子<lb/>
也長者前妻之子也其父疾且死之時屬之於妾曰善<lb/>
養視之妾曰諾今既受人之託許人以諾豈可以忘人<lb/>
之託而不信其諾耶且殺兄活弟是以私愛廢公議也<lb/>
背言忘信是欺死者也何以立於世哉子雖痛乎獨謂<lb/>
行何泣下沾襟相入言于王王美其義髙其行皆赦不<lb/>
<pb n="KR3a0106_WYG_014-29a"/>
殺而尊其母號曰義母<lb/>
漢二義者珠崖令之後妻及前妻之女也女名初年十<lb/>
三珠崖多珠繼母連大珠以為繫臂及令死當送䘮法<lb/>
内珠入於闗者死繼母棄其繫臂珠其子男年九嵗好而<lb/>
取之置之母鏡奩中皆莫之知遂奉䘮歸至海闗闗侯<lb/>
士吏搜索得珠十枚于繼母鏡奩中吏曰嘻此值法無<lb/>
可奈何誰當坐者初恐罪其母乃曰初當坐之吏曰其<lb/>
狀何如對曰君不幸夫人解繫臂棄之初心惜之取而<lb/>
<pb n="KR3a0106_WYG_014-29b"/>
置夫人鏡奩中夫人不知也繼母聞之遽疾行問初初<lb/>
曰夫人所棄珠初復取之置夫人奩中初當坐之母意<lb/>
亦以初為實然憐之乃因謂吏曰願且待幸無劾兒兒<lb/>
誠不知也此珠妾之繫臂也君不幸妾解去之而置奩<lb/>
中廹奉喪道逺與弱小俱忽然忘之妾當坐之初固曰<lb/>
實初取之繼母又曰兒但讓耳實妾取之因涕泣不能<lb/>
自禁初曰夫人哀初之孤欲强活初身夫人實不知也<lb/>
又因哭泣泣下交頸送葬者盡哭哀感傍人莫不為酸<lb/>
<pb n="KR3a0106_WYG_014-30a"/>
鼻揮涕闗吏執筆書劾不能就一字闗侯垂泣終日不<lb/>
能忍決乃曰母子有義如此吾寧坐之不忍加文且又<lb/>
相讓安知孰是遂棄珠而遣之既去後乃知男獨取之<lb/>
也<lb/>
元秦閏夫妻柴氏晉寧人閏夫前妻遺一子尚幼柴氏<lb/>
鞠如己出未幾柴氏有子閏夫病且死囑柴氏曰我病<lb/>
不復起家貧惟二幼子汝能撫其成立我死無憾矣閏<lb/>
夫死家事日微柴氏辛勤績紡遣二子就學至正十八<lb/>
<pb n="KR3a0106_WYG_014-30b"/>
年賊犯晉寧其長子為賊驅迫在圍中既而得脱初在<lb/>
賊時有惡少與張福為仇往滅其家殳官軍至福訴其<lb/>
事事連柴氏長子法當誅柴氏引次子詣官泣訴曰徃<lb/>
從惡者吾次子非吾長子也次子曰我之罪可加於兄<lb/>
乎鞫之至死不易其言官反疑次子非所出訊之他囚<lb/>
始得其情官義柴氏之行為之言曰婦執義不忘其夫<lb/>
之命子趨死而能成母之志此天理人情之至也遂釋<lb/>
其長子次子亦得不死時人皆以為難二十四年有司<lb/>
<pb n="KR3a0106_WYG_014-31a"/>
上其事旌其門而復其家<lb/>
唐王蘭英者獨孤師仁之姆師仁父武都謀歸唐王世<lb/>
充殺之師仁始三嵗免死禁錮蘭英請髠鉗得保養許<lb/>
之時喪亂餓死者籍籍游丐道路以食師仁身啖土飲<lb/>
水後詐為採薪竊師仁歸京師髙祖嘉其義詔封蘭英<lb/>
永壽鄉君<lb/>
　謹按婦人之於前子撫如己出己足稱矣乃齊義繼<lb/>
　母元秦母捐其子以活前子珠崖令妻舍其身以全<lb/>
<pb n="KR3a0106_WYG_014-31b"/>
　前女豈非天下之至難者歟觀其對相國之言訴闗<lb/>
　吏及問官之語千載之下誦之令人隕涕且弟願代<lb/>
　兄女願代母孝友萃於一門卒之母女兄弟皆全孰<lb/>
　謂為善無報耶若唐王蘭英全三嵗孤至髠鉗游丐<lb/>
　啖土飲水是亦舍生取義幸而不死耳<lb/>
隋陸讓母馮氏上黨人性仁愛有母儀讓其孽子也開<lb/>
皇末為播州刺史數有聚歛贓貨狼籍為司馬所奏案<lb/>
得實將就刑馮氏蓬頭垢面詣朝堂數讓罪於是流涕<lb/>
<pb n="KR3a0106_WYG_014-32a"/>
嗚咽親持盃粥勸讓食既而上表求哀情詞甚切上愍<lb/>
然為之改容獻皇后甚竒其意致請於上侍書御史柳<lb/>
彧進曰馮氏母徳之至有感行路如或戮之何以為勸<lb/>
上於是集京城士庶於朱雀門遣舍人宣詔曰馮氏以<lb/>
嫡母之徳足為世範慈愛之道義感人神特宜矜免用<lb/>
奬風俗讓可减死除名復下詔褒美之賜物五百叚集<lb/>
命婦與馮相識以旌寵異<lb/>
　謹按孟子稱孤臣孽子其操心也危其慮患也深夫<lb/>
<pb n="KR3a0106_WYG_014-32b"/>
　孽子何患豈非以世之嫡母往往妬妾而及其子耶<lb/>
　然則為孽子者不失懽幸矣乃馮氏哀痛迫切上表<lb/>
　求哀何恩孽子之深也慈愛之徳上動天子宜史冊<lb/>
　稱述不衰矣若宣示士庶兩詔褒嘉人主厲世摩鈍<lb/>
　當遵斯術耳<lb/>
魯義姑姊者魯野之婦人也齊攻魯至郊望見一婦人<lb/>
抱一兒携一兒行軍且及之棄其所抱抱其所携而走<lb/>
山兒隨而啼婦人遂行不顧齊將問兒曰走者爾母耶<lb/>
<pb n="KR3a0106_WYG_014-33a"/>
曰是也母所抱者誰也曰不知也齊將乃追之軍士引<lb/>
弓將射之曰止不止吾將射爾婦人乃還齊將問所抱<lb/>
者誰也所棄者誰也對曰所抱者妾兄之子也所棄者<lb/>
妾之子也見軍之至力不能兩䕶故棄妾之子齊將曰<lb/>
子之於母其親愛也痛甚於心今釋之而反抱兄之子<lb/>
何也婦人曰己之子私愛也兄之子公義也夫背公義<lb/>
而嚮私愛亡兄而存妾子幸而得全則魯君不吾畜大<lb/>
夫不吾飬庶民國人不吾與也夫如是則脅肩無所容<lb/>
<pb n="KR3a0106_WYG_014-33b"/>
而累足無所履也子雖痛乎獨謂義何故忍棄子而行<lb/>
義不能無義而視魯國于是齊將按兵而止使人言于<lb/>
齊君曰魯未可伐也乃至于境山澤之婦人也猶知持<lb/>
節行義不以和害公而况于朝臣士大夫乎請還齊君<lb/>
許之魯君聞之賜婦人束帛百端號曰義姑姊<lb/>
晉鄭休妻石氏少有徳操年十餘嵗鄉邑稱之既歸鄭<lb/>
氏為九族所重休前妻女既幼又休父布臨終有庶子<lb/>
沈方生命棄之石氏曰奈何使舅之嗣不存乎遂養沈<lb/>
<pb n="KR3a0106_WYG_014-34a"/>
及前妻女力不兼舉九年之中三不舉子<lb/>
唐鄭夫人者韓文公愈之嫂也滎陽人為昌黎韓㑹妻<lb/>
愈生甫朞失父母鞠于鄭韓會卒遭時艱避地江南零<lb/>
丁孤苦誨愈成立為世大儒<lb/>
元武用妻蘇氏真定人徙家京師生子徳政四嵗而寡<lb/>
夫之兄利其資欲逼而嫁之不聴未幾夫兄舉家死惟<lb/>
餘三弱孫蘇氏取而育之徳政長事蘇氏至孝蘇氏死<lb/>
時天大旱徳政方掘地求水以供塟事忽二蛇躍出徳<lb/>
<pb n="KR3a0106_WYG_014-34b"/>
政因黙禱焉二蛇一東一北隨其地掘之果得泉有司<lb/>
上其事旌復其家<lb/>
　謹按慈愛雖有天性然當患難之時孤苦之際安能<lb/>
　必其不易心耶且親疎恩讐亦常情也魯義姑姊棄<lb/>
　己子全兄子石氏不舉子以養舅子鄭氏嫠婦阨窮<lb/>
　而教育從子蘇氏不念舊惡而育夫兄之孫皆遇愈<lb/>
　窮而慈愈篤可為賢媛之極則矣或疑棄子不舉子<lb/>
　者近于矯情嗟夫孱然婦人所為極難顧從而苛求<lb/>
<pb n="KR3a0106_WYG_014-35a"/>
　　之豈所以勸世耶且義姑姊之言蓋以示魯之有道<lb/>
　　而諷齊之相侵豈誠慮國不我畜而身無所容也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0106_WYG_014-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定内則衍義卷十四<lb/>
</p>
<p>
</p>
  </div>
</body>
</text>
</TEI>
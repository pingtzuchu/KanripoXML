<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0106_WYG_012-1a"/>
　欽定四庫全書<lb/>
御定内則衍義巻十二<lb/>
　　　　　　　　　　　　大學士傅以漸恭纂<lb/>
　　禮之道<lb/>
　　　端好尚<lb/>
　内則曰若飲食之雖不嗜必嘗而待加之衣服雖不欲<lb/>
　必服而待加之事人代之已雖弗欲姑與之而姑使之<lb/>
　而後復之<lb/>
<pb n="KR3a0106_WYG_012-1b"/>
　　謹按人情易動舍嚴慎而之恣肆如堤斯潰聖人已<lb/>
　　蚤為之防是莫若謹好尚矣宫中好大袖四方全疋<lb/>
　　帛女子之嗜顧可不致謹乎哉茍飲食必求其精潔<lb/>
　　衣服必求其華麗役僕必求其頤指氣使推而極之<lb/>
　　道將難繼欲將難制家道由此而日耗身名由此而<lb/>
　　日敗此為婦之始舅姑所當加意檢束者也<lb/>
　易歸妹彖曰歸妹天地之大義也天地不交而萬物不<lb/>
　興歸妺人之終始也説以動所歸妹也征㓙位不當也<lb/>
<pb n="KR3a0106_WYG_012-2a"/>
无攸利柔乘剛也象曰澤上有雷歸妺君子以永終知敝<lb/>
　謹按天下事制之在始其秉為不可妄干之憲典者<lb/>
　義其濳捄於未然之先者知知則有以制其動不妄<lb/>
　動則有以安其位而嗜欲無所乘以起君子之道造<lb/>
　端乎夫婦及其至也察乎天地豈非不睹不聞之中<lb/>
　有不敢輕說者在哉此卦兌為少女而說震之長男<lb/>
　是所歸在妹非咸卦男先求女之道矣始進以正猶<lb/>
　恐其終之不正况始進不以正者乎然婚姻之禮則<lb/>
<pb n="KR3a0106_WYG_012-2b"/>
　何可廢也男女居室本屬天地之大義天地不交則<lb/>
　氣化塞而萬物不興男女不交則形化冺而人類滅<lb/>
　絶女道之終婦道之始此等關鍵何其凛凛乃所以<lb/>
　動者惟說是則六禮可以不備四徳可以不修雖不<lb/>
　至鄭衛之奔而已潰有别之制聖人懼其嗜欲既動<lb/>
　將來治家必至失長㓜之序傷恩義而害倫理故為<lb/>
　之戒曰征㓙无攸利自二爻至五爻位皆不得其正<lb/>
　剛爻居柔柔爻居剛是一家之中主伯亞旅凟亂其名<lb/>
<pb n="KR3a0106_WYG_012-3a"/>
　分之常矣三爻五爻剛爻而柔居是婦制其夫權在<lb/>
　隂而不在陽兇悍妬忌何所不至哉其初不過一念<lb/>
　之發其後頓至倒我綱常丈夫不得自主夫亦何利<lb/>
　有此婦乎此雷動澤隨事本相因欲圖其終先慎其<lb/>
　始致知之學不可不講也<lb/>
周宣王后宣姜宣姜有賢德事非禮不言行非禮不動<lb/>
王嘗晏起后脫簪珥待罪於永巷使傅母通言曰妾實<lb/>
不德使王失禮而晏朝天下見以為王之樂色而忘於<lb/>
<pb n="KR3a0106_WYG_012-3b"/>
徳也夫茍樂色必好奢好奢必窮樂窮樂者亂之所興<lb/>
也原亂之興自婢子起當伏其辜敢請王曰寡人不德<lb/>
實自生過非夫人罪也遂復姜后而増修於政成中興<lb/>
之名<lb/>
　謹按嗜好莫深於富貴而周家以農事開國世世習<lb/>
　為勤儉宫閫之内代有淑人姜嫄以厥徳不囘昭受<lb/>
　上帝太姜貞順率道佐太王以養民遷都太任端一<lb/>
　誠莊其娠文王寢坐必防其側蹕飲食必嚴其正味<lb/>
<pb n="KR3a0106_WYG_012-4a"/>
　視聽必謹其聲色胎教之法朱熹採之為小學篇首<lb/>
　豈非嗜好之端必端之於最始哉至于宣王法文武<lb/>
　成康之遺風内修外振用賢使能中興事業著之大<lb/>
　雅小雅者甚詳而不可無宣姜之賢内助也葢徳為<lb/>
　臨御朝綱之本色乃蠱壊政治之由極其所至曰必<lb/>
　好奢必窮樂可見宣王勵精圖治未嘗有奢而且樂<lb/>
　之心獨是百丈之堤潰於蟻穴燎原之火起於星星<lb/>
　君子不可不早防其㣲耳<lb/>
<pb n="KR3a0106_WYG_012-4b"/>
漢光武母南頓君夫人樊氏自為女子時不正容服不<lb/>
出於房舜善婉順為宗人女師帝徳從毓焉<lb/>
明徳馬皇后帝幸園囿離宫后希從常以風邪霧露為<lb/>
戒辭意欵曲多見採納<lb/>
　謹按女徳之修匪昕伊夕樊氏當為女子即淑慎不<lb/>
　忒至此可以繼文母之胎教矣嫉妬之生固起於朝<lb/>
　夕不離帝治之衰亦多由於離宫别館馬后之希從<lb/>
　而又復以風邪霧露為誡情誼何其深而用心何其<lb/>
<pb n="KR3a0106_WYG_012-5a"/>
　婉其美之可以繼太姒者史不勝書即此一端嗜好<lb/>
　豈有過焉者哉<lb/>
衛姫齊桓公夫人齊桓公好滛樂諫不聽為不聽音樂<lb/>
齊侯感而放鄭聲<lb/>
樊姫楚莊王夫人楚莊王好畋諫不聽為不食禽獸之<lb/>
肉楚王感而廢畋<lb/>
　謹按夫婦之道形就而心洽故好尚所至易縱而難<lb/>
　束端好尚者以一身之端並能諫諍君子而使之端<lb/>
<pb n="KR3a0106_WYG_012-5b"/>
　其端乃大然責之婦女則難何也勢既處其卑則望<lb/>
　見顔色得充下陳即以為幸婉順之情習之已久嚴<lb/>
　正之氣無所用之則退然思返耳况齊桓公楚莊王<lb/>
　皆五霸中之表表者一則任用管仲以三萬人方行<lb/>
　天下衣裳之㑹四兵車之㑹十一天子且嘉勞其功<lb/>
　一則任用孫叔敖入陳而民不疲勞入鄭而君無怨<lb/>
　讟且合天下之諸侯受其㑹盟豈復婦人所能諫哉<lb/>
　而何以衛姫不聽音樂齊桓公感而放鄭聲樊姫不<lb/>
<pb n="KR3a0106_WYG_012-6a"/>
　食禽獸之肉楚莊王感而廢畋獵嗜好之所止者甚<lb/>
　㣲而成就二霸之所關者甚大可見牀第之際易於<lb/>
　損徳亦易於增徳况有天下者其勢愈尊下役之言<lb/>
　益不足當其採聽嗜好又何所底止也哉此明王必<lb/>
　敬妻子孔子亦嘗以之對哀公歟<lb/>
唐漢陽公主名暢徳宗女孫也順宗在青宫主出適入<lb/>
辭涕泣不自勝帝憐之曰兒有不足耶對曰思相離無<lb/>
不足也帝亦泣顧順宗曰真而子也其後戚里爭為奢<lb/>
<pb n="KR3a0106_WYG_012-6b"/>
主終守儉約每用鐡簪畫壁記出納嘗入宫文宗問姑<lb/>
服何法服也今世服侈甚始何代而然對曰妾自貞元<lb/>
時辭宫所服皆當時賜衣未嘗敢少變元和後數用兵<lb/>
悉出禁藏纎麗物賞戰士由是散於人間中外相矜狃<lb/>
以成俗若陛下示好惡以風羣下誰敢不敬應帝悅詔<lb/>
宫人視主衣廣狹為製諭戚里式焉<lb/>
宋魏國公主太宗皇帝女也㓜不好弄長未嘗出閨闥<lb/>
帝嘗發寳藏觀諸女令擇取主凝立無取也<lb/>
<pb n="KR3a0106_WYG_012-7a"/>
种母洛陽人种放母也性樂道薄滋味諸子皆干進不<lb/>
說也獨放沈黙好學說之與俱隠終南豹林谷中放授<lb/>
徒以養結草為廬僅蔽風雨宴如也放後以薦被徴入<lb/>
告母母恚曰常勸汝勿聚徒講學身既隠矣焉用文為<lb/>
今果為人知而不得安處我將棄汝入窮山矣放稱疾<lb/>
不起母盡取其筆硯焚棄之與澤人避地者居焉太宗<lb/>
詔賜放緍錢令養母勿奪其志且令有司嵗時存問焉<lb/>
　謹按好尚之端莫難於貴介生之深宫長於阿保未<lb/>
<pb n="KR3a0106_WYG_012-7b"/>
　嘗知天下之饑寒勞苦也漢陽公主為徳宗之女孫<lb/>
　當貞元年間公主下嫁思念祖父而禮又不得不離<lb/>
　觀其對文宗之言雖遡及衣服奢侈風俗頺靡之故<lb/>
　而言念用兵不勝戚戚有規諫之苦心焉魏國公主<lb/>
　入庫藏而凝立不取所好可知莊嚴簡重洵可嘉尚<lb/>
　种放之母惡富貴而甘貧賤尤人世所難教授生徒<lb/>
　猶嫌其文也終南草廬猶畏其不隠也豈復以紛華<lb/>
　靡麗動其心乎<lb/>
<pb n="KR3a0106_WYG_012-8a"/>
　禮之道<lb/>
　　崇儉約<lb/>
内則曰衣服裘衾車馬則必獻其上而後敢服用其次<lb/>
也<lb/>
又曰大夫燕食有膾無脯有脯無膾士不貳羮胾<lb/>
　謹按禮與其奢也寧儉欲崇儉約必先循禮人子人<lb/>
　婦所用孰非父母舅姑者即竭力治生總以還父母<lb/>
　舅姑所應有何足言功惟有功德於上以物見饋賜<lb/>
<pb n="KR3a0106_WYG_012-8b"/>
　或衣服或裘衾或車馬必獻其上而後敢服用其次<lb/>
　本經以重宗子宗婦為主獻宗子宗婦則獻父母舅<lb/>
　姑可知矣至於燕食之禮大夫則膾與脯常不兼士<lb/>
　則羮與胾常不貳所以辨名分即所以敦儉樸大夫<lb/>
　士之妻亦從此可知矣<lb/>
易歸妹六五帝乙歸妹其君之袂不如其娣之袂良月<lb/>
㡬望吉象曰帝乙歸妹不如其娣之袂良也其位在中<lb/>
以貴行也<lb/>
<pb n="KR3a0106_WYG_012-9a"/>
　謹按歸妹之卦以少女而悅長男本屬女子之不正<lb/>
　故彖爻每多戒辭六五柔中居尊下應九二所重在<lb/>
　德不尚華餙帝女下嫁法服之象反不及媵妾之美<lb/>
　隂德之盛無以復加猶夫月之㡬望者然夫子申之<lb/>
　曰其所以不如娣之袂良者豈故為矯餙哉以其有<lb/>
　中德之貴而行故不尚餙可見儉約皆本於心若夫<lb/>
　敝居羸馬垢衣粗食或借以沽名或借以要功或借<lb/>
　以邀寵不得與此同日而語也<lb/>
<pb n="KR3a0106_WYG_012-9b"/>
詩周南曰葛之覃兮施于中谷維葉莫莫是刈是濩為<lb/>
絺為綌服之無斁<lb/>
周禮曰媒氏掌萬民之判凡嫁子娶妻入幣純帛無過<lb/>
五兩<lb/>
　謹按農桑者治安天下之根本勤儉者整頓家道之<lb/>
　要規周之后妃貴而能勤富而能儉為絺為綌必以<lb/>
　躬親此王業之所以興其周禮所載媒氏親成男女<lb/>
　之好懼其後日之奢太甚也早為定制曰入幣純帛<lb/>
<pb n="KR3a0106_WYG_012-10a"/>
　無過五兩男女非受幣不交不親故必入幣幣而用<lb/>
　純所以明其不二色也無過五兩節其太過以制之<lb/>
　於閑也是當方嫁之始教之以節儉其所以端風教<lb/>
　之本者不亦深乎<lb/>
東漢明德馬皇后被服儉質裙不加縁諸姫主朝請望<lb/>
見后袍麤踈以為綺縠就視之則大練也共訝笑后曰<lb/>
此繒特宜染色故用之耳六宫莫不嘆息又曰吾夙夜<lb/>
累息常恐虧先帝之法有毛髪之罪身服大練食不求<lb/>
<pb n="KR3a0106_WYG_012-10b"/>
甘左右但著布帛無薌薰之餙者欲身率下也以為外<lb/>
親見之當動心自敕但笑言太后素好儉耳前過濯龍<lb/>
門見外家問起居者車如流水馬如㳺龍蒼頭衣緑褠<lb/>
領袖正白顧侍御者不及逺矣故不加譴怒但絶嵗用<lb/>
冀黙愧其心而猶懈怠無憂國忘家之慮知臣莫若君<lb/>
况親屬乎<lb/>
　謹按節儉者治國之道而帝王則多廣大以明高富<lb/>
　有四海即減膳撤樂所省㡬何不知嗜欲當閑其太<lb/>
<pb n="KR3a0106_WYG_012-11a"/>
　過而禮義必本於飭躬奢儉所爭不於其大即一衣<lb/>
　服間美麗之心既熾後將不可底止馬后德冠後宫<lb/>
　其盛德固非一端而被服大練諸姬先笑其麤踈豈<lb/>
　非宫閫之内習榮華艷冶之日久遂不覺儉德之為<lb/>
　正耶譚景升曰儉於聽可以養虚儉於視可以養神<lb/>
　儉於言可以養氣則儉於物力者物力歸之天下䆒<lb/>
　之六宫象其樸素貴戚戒其封靡東漢風俗於斯為<lb/>
　美豈非上有好者下斯從之乎觀其言曰禄位重叠<lb/>
<pb n="KR3a0106_WYG_012-11b"/>
　猶再植之木其根必傷真有得乎虧盈謙益之道者<lb/>
　又曰高帝之約非軍功不侯則名噐所在絲毫不得<lb/>
　踰越又不耑衣食是兢兢矣史官論皇后之賢三代<lb/>
　而下馬后稱首洵哉其不誣也<lb/>
和熹鄧皇后每有讌㑹諸姫貴人競自修整簪珥光彩<lb/>
袿裳鮮明后獨質素裝服無餙方國貢獻競求珍麗后<lb/>
悉令禁絶嵗時但供紙墨而已減大官導官尚方内者<lb/>
服御珍膳靡麗難成之物自非供陵廟稲梁米不得導<lb/>
<pb n="KR3a0106_WYG_012-12a"/>
擇朝夕僅一肉飯舊大官湯官經用錢嵗且二萬萬自<lb/>
是裁數千萬是以减郡國貢過半又斥賣上林鷹犬至<lb/>
於蜀漢釦噐九帯佩刀竝不復調止畫工三十九種御<lb/>
府尚方織室錦繡氷紈綺縠金銀珠玉犀象玳瑁雕鏤<lb/>
翫㺯之物皆絶而不作離宫别館所儲峙米糒薪炭悉<lb/>
令省之掖庭宫人及宗室同族有羸老不任使者令園<lb/>
監閲實上其姓名或自御北宫閲視恣其去留罷遣者<lb/>
迨五六百人故事嵗終當饗遣衛士大儺逐疫太后以<lb/>
<pb n="KR3a0106_WYG_012-12b"/>
為隂陽不和軍旅數興詔饗㑹毋設戯作樂减逐疫侲<lb/>
子之半<lb/>
　謹按朝廷所費與大夫士庻不同每一正額出之百<lb/>
　姓者嘗數倍以故節儉所關尤為重大東漢和帝之<lb/>
　世可號治平况宫中玩好累代相傳亦衆謂應有耳<lb/>
　細至稲米之必加簡擇托其名於供祭相沿儺人侲<lb/>
　子托其名於古禮以至刻玉銷銅鷹犬繪畵玩具之<lb/>
　有金銀珠玉犀象玳瑁等物未必非巨室所習為美<lb/>
<pb n="KR3a0106_WYG_012-13a"/>
　觀而一一裁禁誠見夫宫内所節儉四方羣起而法<lb/>
　之我撙節者絲毫天下所安享者即可巨萬故可為<lb/>
　節儉之法至於詳考故典大官主膳羞導官主擇米<lb/>
　供祭尚方掌工作刀劍及刻玉噐内者主帷帳蜀郡<lb/>
　廣漢郡主作供進之噐以金銀為縁餙嵗終衛士當<lb/>
　代歸者上親饗而罷遣之因此月日歴虚危有墳墓<lb/>
　四星之氣布為厲鬼隨强隂以侵人用年十嵗以上<lb/>
　十二嵗以下者百二十人名曰侲子皆赤幘皂製執<lb/>
<pb n="KR3a0106_WYG_012-13b"/>
　大鞉以驅逐之夫應有者革之則未有者必不妄興<lb/>
　可知矣於一身之可以自主者革之則不令子若孫<lb/>
　得以再行其奢靡又可知矣<lb/>
晉文明王皇后雖處尊位不忘素業躬執紡績噐服無<lb/>
文御浣濯之衣食不參味而垂心萬物言必典禮浸潤<lb/>
不行<lb/>
梁高祖丁貴嬪諱令光譙國人也賦性仁恕及居宫内<lb/>
接馭自下皆得其驩心不好華餙器服無珍麗太宗即<lb/>
<pb n="KR3a0106_WYG_012-14a"/>
位追崇為穆太后<lb/>
魏文成文明皇后馮氏長樂信都人也髙宗選為貴人<lb/>
立為后天性儉素不好華<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>躬之所御縵繪而已羞膳<lb/>
滋味减於故事者十分之八<lb/>
　謹按人各有性非遇之所得而移也人各有情又境<lb/>
　之所得而進也至於富貴長享不改其淡泊之心而<lb/>
　益篤其踐履之正丈夫且難况乎婦人哉王皇后節<lb/>
　已而裕物甚至執紡績而不以為勞豈曰矯餙性固<lb/>
<pb n="KR3a0106_WYG_012-14b"/>
　有之垂心萬物何其仁也浸潤不行何其明也皆自<lb/>
　崇儉約得之儉德顧不重哉丁貴嬪以仁恕樸素之<lb/>
　質事躭空捨身之主秉彛之所好既洽齊戒之所習<lb/>
　日久下人皆得其驩心而所好各循其正馮皇后當<lb/>
　世祖時入宫世祖之左昭儀即其姑雅有母德撫養<lb/>
　敎訓其衣縵繒而减滋腴者性固天成亦其學之所<lb/>
　進者深也是皆后妃之可為後世法者也<lb/>
宋仁宗曹皇后性慈儉寳稼穡扵禁苑種榖親蠶慶厯八<lb/>
<pb n="KR3a0106_WYG_012-15a"/>
年帝將以望夕再張燈后力諫止哲宗孟皇后節儉端<lb/>
謹有司月供至千緍而止故事如御正殿避家諱立誕<lb/>
節之類皆不用至閲賓召故老寛徭息兵愛民崇儉之<lb/>
舉則喜見於色<lb/>
　謹按皇后之賢莫美於宋代一切法制度數大抵皆<lb/>
　樸素而明肅故宫中無甚大費留其餘於百姓者多<lb/>
　矣<lb/>
金圗克坦太后諭其宗親曰爾宜節約財用勿以吾為可<lb/>
<pb n="KR3a0106_WYG_012-15b"/>
恃吾受天下之養豈有所私積哉况財用者天下之財<lb/>
用也吾終不能多取以富爾之私室家人以玉盂進者<lb/>
却之曰貴異物而殫財用非吾所欲也<lb/>
　謹按世禄多流於封靡非貴戚之過也其心起於有<lb/>
　所恃其勢成於有所私私以滿恃恃益以營私后妃<lb/>
　明知而不言他人畏憚而不語圗克坦后所訓者切<lb/>
　而危所見者正而大所全者深而篤玉杯㡬何且必<lb/>
　却而不納以儉朴為天下倡宜乎國祚之興隆也<lb/>
<pb n="KR3a0106_WYG_012-16a"/>
唐東光縣主名楚媛紀王慎女也有至性時戚里競奢<lb/>
靡見主約謂之曰人生在適志獨勤苦何為對曰㓜而<lb/>
悦禮今行之不違非適志而何且女婦以恭遜成德以<lb/>
驕縱敗名者何限獨懼不勤敢憚苦乎夫貴寵固儻來<lb/>
物也<lb/>
和政公主肅宗女也代宗以主貧詔諸道節度餉億之<lb/>
主一無所受親紉補裳衣諸子不服紈綺<lb/>
岐陽公主憲宗女也下嫁杜悰悰司徒佑嫡孫禮法名<lb/>
<pb n="KR3a0106_WYG_012-16b"/>
家主歸奉上撫下同家人子禮始降時賜奴婢十百人<lb/>
賜第繢椽藻櫨主私計帝所賜者奴習貴驕終不肯降<lb/>
挹請納還許之賜直令自市寒賤可指使者諸池館華<lb/>
<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>者斥不御闢毬場樹藝日杜門悰讀書其間主職内<lb/>
事修工容門庭閴如也嵗時獻饋吉㓙賻助必躬親賢<lb/>
聲四溢其後悰出刺澧州迎主之官郡縣聞主至擊牛<lb/>
釃酒為百十人供主至從者不過二十人婢使無肉食<lb/>
者道路嘖嘖入州衙不復出未嘗識刺史㕔屏星諸戚<lb/>
<pb n="KR3a0106_WYG_012-17a"/>
里為豪縱不法者始惡其異已也而恚中嗤笑久之皆<lb/>
敬歎以為不可及也惟天子亦時時頌言主德誡警之<lb/>
　謹按家道侈靡唐代稱首况公主生長富貴競修華<lb/>
　艷皆屬尋常三主乃節儉本諸性成也秉禮以適志<lb/>
　則戚里皆可以取法却餉以率子則節度亦可以自<lb/>
　媿辭奴僕臺榭而佐夫讀書居官其夫之謹慎清介<lb/>
　並可類推此其行誼所以有關於風化也歟<lb/>
春秋時陶大夫答子之妻答子治陶三年陶不治而家<lb/>
<pb n="KR3a0106_WYG_012-17b"/>
富以三倍妻數諫不用居五年從車百乘而歸宗人擊<lb/>
牛釃酒而賀之妻抱兒泣請去姑怒曰何不祥也妻曰<lb/>
妾聞之令尹子文之治國也家貧國富君敬民戴故福<lb/>
結於子孫而名流於後世今夫子貪富務大而不顧其<lb/>
害家富而國貧此敗徴也妾聞之南山有元豹霧雨七<lb/>
日不下食欲以澤其毛而成文章故藏而逺害犬彘不<lb/>
擇食以肥其身亦坐而須死願與少子俱脫姑怒遂棄<lb/>
之處朞年而答子誅母以老免婦乃以少子養終其天<lb/>
<pb n="KR3a0106_WYG_012-18a"/>
年君子謂答子妻為能權也雖違禮求去而終全其身<lb/>
以養其姑復於禮也夫<lb/>
東漢鮑宣妻桓氏字少君渤海人宣嘗就少君父學父<lb/>
竒其清苦妻之齎資甚盛宣不悅謂妻曰少君生富驕<lb/>
習美<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>吾貧賤非所當也妻曰大人以先生修徳守約<lb/>
故使侍巾櫛既事君子惟命之從於是悉歸待御服<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>
更著短衣裳與宣共挽鹿車歸里拜姑畢提甕出汲修<lb/>
行婦道鄉邦稱之<lb/>
<pb n="KR3a0106_WYG_012-18b"/>
北魏姚婦楊者閹人符承祖母女弟也魏胡太后時承<lb/>
祖寵用事親姻爭趨附求自潤楊獨否謂承祖母曰姊<lb/>
有一時之榮不若妹有無憂之樂與之衣不受曰家世<lb/>
貧服美衣不安也與之奴婢曰家無食不能飼也常着<lb/>
敝衣執勞苦承祖見之恨其家不振給怨其母曰何令<lb/>
姨若是母語以故不信也遣車就迎之不赴强抱置車<lb/>
上則大哭曰爾欲殺我由是内外皆號為癡姨及承祖<lb/>
敗其一姨伏法而楊氏以貧困特原乃羡其蚤識云<lb/>
<pb n="KR3a0106_WYG_012-19a"/>
後周鄭善果母崔氏清河人居恒紡績逮夜分乃寢善<lb/>
果跽請曰秩俸幸充何自苦如此答曰夫秩俸天子以<lb/>
報汝先人者也當散贍六婣為先君恵柰何獨居之乎<lb/>
且絲枲婦人之職也自夫誠卒便不御脂粉服大練非<lb/>
祭祀賓客不陳酒肉端居静室未嘗出閨門内外姻戚<lb/>
吉㓙事厚贈遺而已非自手作及莊園禄賜所得雖禮<lb/>
遺不入門<lb/>
　謹按天下之財止有此數止有此數故百金為中人<lb/>
<pb n="KR3a0106_WYG_012-19b"/>
　之産家蓄千金則十家有不衣食者矣家蓄萬金則<lb/>
　百家有不衣食者矣家蓄十萬金則千家有不衣食<lb/>
　者矣饑寒切身人必怨咨怨咨所集鬼神必降之以<lb/>
　禍可不畏哉人臣委身事主朝廷不愛高爵厚禄以<lb/>
　資給之固將取其公爾忘私國爾忘家不竭民之財<lb/>
　不盡民之力也乃多取厚藏機械層出妻子何知徒<lb/>
　擁豐腴以鳴得意史𫝊所載答子不治陶而富以三<lb/>
　倍妻且去之少君粧奩太盛鮑宣責之即挽鹿車而<lb/>
<pb n="KR3a0106_WYG_012-20a"/>
　親操井臼至於因親戚之専擅威權即曲意而事之<lb/>
　資其寵榮驕傲鄉閭如癡姨者豈不寥寥鄭善果之<lb/>
　母即禄秩所及且贍六親而盈滿是防也此其人殆<lb/>
　聞道而知安命者乎<lb/>
唐桞公綽夫人韓氏相國休之曾孫臯之女也嚴肅儉<lb/>
約為聞家歸栁氏三年而少長未嘗見其啓齒斥綾羅<lb/>
錦繡不御每歸覲不乘金碧輿乘竹兠子二青衣歩屣<lb/>
以隨<lb/>
<pb n="KR3a0106_WYG_012-20b"/>
李景讓母鄭氏東都人性嚴明早寡諸子皆自訓敇貧<lb/>
治墻得積錢盈缸母祝曰吾聞無妄之獲身之災也天<lb/>
以先君餘慶矜其貧賜之乎則願諸孤成學此不願也<lb/>
命掩而築之<lb/>
　謹按女道必求其儉非為一身之節用計也上好下<lb/>
　必甚况母之於子心惟主慈故每濳流於奢而不知<lb/>
　及其奢而督之晩矣栁公綽李景讓其賢表著於天<lb/>
　下而皆母之以節儉先之教之也誰謂女貞非天地<lb/>
<pb n="KR3a0106_WYG_012-21a"/>
　之大義哉<lb/>
宋曹女者尚書郎修古女也修古知閩興化軍卒官僚<lb/>
吏醵民錢三十萬致之曰以共窆女曰父奉身約而亷<lb/>
今亡矣塟之豐儉獨稱家有無治具而受私遺焉非父<lb/>
志也告其母辭焉僚吏曰即營塟有具請以嫁公女女<lb/>
曰吉㓙有常禮男女有常位父没用於喪且不敢而曰<lb/>
以為嫁不亂常禮乎以室中而受門外之私遺不亂常<lb/>
位乎卒不受君子曰知禮<lb/>
<pb n="KR3a0106_WYG_012-21b"/>
　謹按禮有常經儉以居身本屬道義之正變則坊表<lb/>
　弛而交際日流於冐濫用於喪且不敢胡為乎以為<lb/>
　嫁資曹女明以常禮其居心可嘉嚴於常位其居身<lb/>
　更可欽也是則真有得於儉約之大者矣<lb/>
　禮之道<lb/>
　　謹言<lb/>
内則曰男不言内女不言外<lb/>
又曰内言不出外言不入<lb/>
<pb n="KR3a0106_WYG_012-22a"/>
　謹按古聖人訓人之言者多矣大約以慎黙為要考<lb/>
　之内則則尤致謹於男女之際内外之間葢言之不<lb/>
　謹未有不始乎輕忽而卒乎縱恣者男以為偶言内<lb/>
　耳久之而内之不當言者亦言矣又久之而其言遂<lb/>
　入於内矣女以為偶言外耳久之而外之不當言者<lb/>
　亦言矣又久之而其言遂出於外矣甚或貽帷薄之<lb/>
　羞召家國之亂是以婦言為四徳之一而多言列七<lb/>
　去之條無論梱以外所不宜言即梱以内語曷如黙<lb/>
<pb n="KR3a0106_WYG_012-22b"/>
　多曷如寡乎故采古人之論婦言及賢媛之能謹言<lb/>
　者以備法戒焉<lb/>
女誡曰事有直曲言有是非直者不能不争曲者不能<lb/>
不訟訟争既施則有忿怒之事矣此由於不尚恭下者<lb/>
也擇辭而說不道惡語時然後言不厭於人是謂婦言<lb/>
又曰夫婦之好終身不離房室周旋遂生媟黷媟黷既<lb/>
生言語過矣語言既過縱恣必作縱恣既作則侮夫之<lb/>
心生矣此由不知止足者也<lb/>
<pb n="KR3a0106_WYG_012-23a"/>
　謹按人之多言皆由於信己之直而必明其是見人<lb/>
　之非而欲折其曲故曹大家深戒之以為人有事直<lb/>
　而言是者固自恃而易争有事曲而言非者亦安肯<lb/>
　自屈而不訟於是互相忿怒而家以不和矣故必先<lb/>
　存恭敬下人之心而出之以理發之以時則直者不<lb/>
　致招尤即曲者何難感化乎然而恭下之心尤當謹<lb/>
　之夫婦之際設使恃愛好而媟黷因媟黷而妄言侮<lb/>
　夫而不自知縱已而不知止無論好者終至於離而<lb/>
<pb n="KR3a0106_WYG_012-23b"/>
　一家之人必將羣起而厭之矣古之論婦言者獨此<lb/>
　最為親切著明誠婦女所當三復也<lb/>
宋李宸妃杭州人祖延嗣仕錢鏐為金華縣主簿父仁<lb/>
德終左班殿直妃初入宫為章殿太后侍兒莊重寡言<lb/>
真宗以為司寢既有娠從帝臨砌臺玉釵墜妃惡之帝<lb/>
心卜釵完當生男子左右取以進釵果不毁帝甚喜已<lb/>
而生仁宗<lb/>
金睿宗貞懿李皇后性明敏剛正有決容貌端整言不<lb/>
<pb n="KR3a0106_WYG_012-24a"/>
妄發<lb/>
顯宗孝懿皇后圗克坦氏其先忒里闢刺人也曾祖抄從<lb/>
太祖取遼有功命以所部為明安世襲之袓博勒和以<lb/>
戰功多累官開府儀同三司贈司徒齊國公父貞尚遼<lb/>
王宗幹女梁國公主加駙馬都尉贈太師廣平郡王后<lb/>
以皇綂七年生於遼陽母夢神人授以寳珠光熖滿室<lb/>
既寤而生紅光燭於庭后性莊重寡言父母常令總家<lb/>
事細大必辦諸男不及也<lb/>
<pb n="KR3a0106_WYG_012-24b"/>
　謹按古之賢后妃其言多裨益於君國然未有恃其<lb/>
　賢哲而敢輕言者至宋李妃之生明主金兩后之垂<lb/>
　賢聲或以寡言著或以不妄言著其餘公卿大夫士<lb/>
　庶人之婦能謹言者史不多見詩曰白圭之玷尚可<lb/>
　磨也斯言之玷不可為也易曰吉人之辭寡躁人之<lb/>
　辭多道德經曰多言數窮為婦者奈何舍吉趨躁而<lb/>
　貽終身之玷取數窮之辱乎<lb/>
　禮之道<lb/>
<pb n="KR3a0106_WYG_012-25a"/>
　　慎儀<lb/>
内則曰女子出門必擁蔽其面夜行以燭無燭則止<lb/>
詩栢舟之三章曰我心匪石不可轉也我心匪席不可<lb/>
卷也威儀棣棣不可選也<lb/>
君子偕老之首章曰委委佗佗如山如河象服是宜<lb/>
　謹按女子舉止容<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>之間端重則足以表貞輕佻則<lb/>
　足以招咎故内則於晝而出夜而行必示以逺耻之<lb/>
　道葢一動而不可茍也然必内堅其貞一之心而後<lb/>
<pb n="KR3a0106_WYG_012-25b"/>
　能外著其備美之度昔衛莊姜處夫婦之變作詩以<lb/>
　自明謂石可轉而我心不可轉席可卷而我心不可<lb/>
　卷故發為威儀全備<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>習而無可揀擇取舍豈非觀<lb/>
　其儀可徴其心乎所以偕老之詩謂夫人之儀必如<lb/>
　山之安重如河之𢎞廣而後稱其法度之服若夫艶<lb/>
　冶炫餙是取人䙝狎而聖人所深惡矣為婦女者可<lb/>
　不慎哉<lb/>
女誡曰盥浣塵穢服餙鮮潔沐浴以時身不垢辱是謂<lb/>
<pb n="KR3a0106_WYG_012-26a"/>
婦容然所求者亦非論佞媚茍親也固莫若専心正色<lb/>
禮義居㓗耳無塗聽目無邪視出無冶容入無廢餙無<lb/>
聚㑹羣軰無㸔視門户則謂専心正色矣若夫動静輕<lb/>
脱視聽險覬入則亂法壞形出則窈窕作態說所不當<lb/>
道觀所不當視此所謂不専心正色矣<lb/>
　謹按女誡之訓婦言有深合乎禮與詩之敎者葢儀<lb/>
　生乎心而見乎色心專則色正色正則有鮮㓗之容<lb/>
　而無邪媚之態夫子重之一家敬之不亦善乎茍心<lb/>
<pb n="KR3a0106_WYG_012-26b"/>
　之不專或怠於檢飭而垢容可憎或習於邪僻而亂<lb/>
　法貽咎夫子鄙之一家賤之不成其為婦矣是以一<lb/>
　視一聽一出一入皆當存敬謹之心絶輕恣之意誠<lb/>
　無微而可忽也<lb/>
齊孟姬者華氏之長女孝公之夫人也好禮貞一過時<lb/>
不嫁齊中求之禮不備終不徃公聞之乃修禮親迎于<lb/>
華氏之室父母送孟姬不下堂母醮房之中結其衿縭<lb/>
戒之曰必敬必戒無違宫事父誡之東階之上曰必夙<lb/>
<pb n="KR3a0106_WYG_012-27a"/>
興夜寐無違命其有大妨於正命者亦勿從也諸母誡<lb/>
之兩階之間曰敬之敬之必終父母之命夙夜無怠爾<lb/>
之衿縭父母之言謂何姑姊妹誡之門内曰夙夜無愆<lb/>
爾之衿鞶無㤀父母之言遂納於宫三月廟見而後行<lb/>
夫婦之道久之公遊於琅邪孟姬從車奔姬堕車碎孝<lb/>
公使駟馬立車載姬以歸姬使侍御者舒帷以自障蔽<lb/>
而使傅母應使者曰妾聞妃后踰閾必乗安車輜軿下<lb/>
堂則從傅母保阿進退則鳴玉環佩内飾則結組綢繆<lb/>
<pb n="KR3a0106_WYG_012-27b"/>
野處則帷裳擁蔽所以正心一意自歛制也今立車無<lb/>
軿非所敢受命也野處無衛非所敢久居也三者失禮<lb/>
多矣夫無禮而生不若早死使者馳以告公更取安車<lb/>
比其反也則自經矣傅母救之不絶使者至輜軿已具<lb/>
姬氏蘓然後乘而歸君子謂孟姬好禮<lb/>
宿瘤女者齊東郭採桑之女閔王之后也項有大瘤故<lb/>
號曰宿瘤初閔王出逰至東郭百姓盡觀女採桑如故<lb/>
王怪之召問曰寡人出逰車騎甚衆百姓無少長皆棄<lb/>
<pb n="KR3a0106_WYG_012-28a"/>
事來觀汝採桑道旁曾不一視何也對曰妾受父母敎<lb/>
採桑不受敎觀大王王曰此竒女也惜或宿瘤女曰婢<lb/>
妾之職屬之不二予之不忘中心謂何宿瘤何傷王大<lb/>
悅曰此賢女也命後乗載之女曰頼大王之力父母在<lb/>
内使妾不受父母之敎而隨大王是奔女也大王又安<lb/>
用之王大慙曰寡人失之又曰貞女一禮不備雖死不<lb/>
從於是王遣歸使使者以金百鎰徃聘迎之父母驚惶<lb/>
欲洗沐加衣裳女曰如是見王則變容更服不見識也<lb/>
<pb n="KR3a0106_WYG_012-28b"/>
請死不徃於是如故隨使者閔王歸見諸夫人告曰今<lb/>
日出遊得一聖女今至斥汝屬矣諸夫人皆怪之盛服<lb/>
以待女至諸夫人皆掩口而笑左右失貌不能自止王<lb/>
大慙曰且無笑不飾耳夫飾與不飾相去十百也女曰<lb/>
夫飾與不飾相去千萬尚不足言何獨十百也王曰何<lb/>
以定之對曰性相近習相逺也昔者堯舜桀紂俱天子<lb/>
也堯舜自飾以仁義雖為天子安於節儉茅茨不剪采<lb/>
椽不斵後宫衣不重采食不重味至今數千嵗天下歸<lb/>
<pb n="KR3a0106_WYG_012-29a"/>
善焉桀紂不自飾以仁義習為竒文造為高臺深池後<lb/>
宫被綺縠㺯珠玉意非有饜時也身死國亡為天下笑<lb/>
至今千餘嵗天下歸惡焉由是觀之飾與不飾相去千<lb/>
萬尚不足言何獨十百也於是諸夫人皆大慙閔王大<lb/>
感動以女為后出令卑宫室填池澤損膳减樂後宫不<lb/>
得重采期月之間化行鄰國諸侯朝之侵三晉懼秦楚<lb/>
女有力焉及女死之後燕遂屠齊閔王走死於外<lb/>
楚鄭子瞀者鄭女之嬴媵成王之夫人也初成王登臺臨後<lb/>
<pb n="KR3a0106_WYG_012-29b"/>
宫宫人皆仰觀子瞀直行不顧徐歩不變王曰行者顧<lb/>
吾以為夫人與千金而封若父兄子瞀終不顧于是王<lb/>
下臺而問曰夫人重位也封爵厚禄也一顧可以得之<lb/>
可得而終不顧何也子瞀曰妾聞婦人以端正和顔為<lb/>
容今者大王在臺上而妾顧則是失儀節也不顧告以<lb/>
夫人之尊示以封爵之重而後顧則是貪貴樂利以忘<lb/>
義理也茍忘義理何以事王王曰善遂立以為夫人<lb/>
　謹按婦儀皆出於禮禮者内端其心外慎其飾者也<lb/>
<pb n="KR3a0106_WYG_012-30a"/>
　齊孟姬論出入進退之節最為詳盡而歸諸正心一<lb/>
　意至以死守之楚子瞀則告以夫人之尊示以封爵<lb/>
　之重而不輕一顧至齊閔王夫人論餙與不<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>則因<lb/>
　身及國明大道而啟盛治又不特容儀之間而已後<lb/>
　之處宫幃者誦孟姬守死之言則一動非細行矣遵<lb/>
　子瞀端正之訓則一顧非末節矣佩閔王夫人之論<lb/>
　則所以贊君而飭身者又何至縱心意而階禍亂乎<lb/>
後漢章徳竇皇后扶風平陵人建初二年選入宫進止<lb/>
<pb n="KR3a0106_WYG_012-30b"/>
有序風容甚盛肅宗雅以為美馬太后亦異焉后性敏<lb/>
儉傾心承接稱譽日聞明年遂立為皇后<lb/>
北周武帝武成后阿史那氏突厥部木扞俟斤之女也<lb/>
突厥滅蠕蠕後盡有塞表之地周齊争衡俱結以為援<lb/>
俟斤初欲以女適周既而悔之武帝即位前後累遣使<lb/>
焉保定五年詔陳公純許公宇文貴武神公竇毅南安<lb/>
公楊符等備皇后文物及行殿并六宫以下一百二十<lb/>
人至俟斤牙帳所迎后俟斤又許齊婚將有異志純等累<lb/>
<pb n="KR3a0106_WYG_012-31a"/>
請不得反命㑹雷風大起飄壞穹廬俟斤大懼以為天<lb/>
譴乃禮送后純等奉之以歸既至武帝接以親迎之禮<lb/>
后有姿貎善容止帝深敬禮焉<lb/>
　謹按古之賢后妃其取重於人主者在德不在色竇<lb/>
　后進止有序風容甚盛太后與章帝皆異之北周武<lb/>
　成后善容止武帝深用敬禮豈非淑德藴於内而令<lb/>
　儀著於外耶信乎主宫壼者不可不慎儀而欲慎儀<lb/>
　者又不可不先修徳也<lb/>
<pb n="KR3a0106_WYG_012-31b"/>
宋太祖孝恵賀皇后開封人性温柔恭順動以禮法建<lb/>
隆三年詔追册為皇后<lb/>
孝章宋皇后河南洛陽人左衛上將軍偓之長女也母<lb/>
漢永寧公主后㓜時隨母入見周太祖賜冠帔乾德五<lb/>
年太祖召見復賜冠帔時偓任華州節度后隨母歸華<lb/>
州孝明后崩復隨母來賀長春節開寳元年遂納入宫<lb/>
為皇后年十七性柔好禮每帝視朝退常具冠帔候接<lb/>
遼世宗妃甄氏後唐宫人有姿色帝從太宗南征得之<lb/>
<pb n="KR3a0106_WYG_012-32a"/>
寵遇甚厚生寧王只没及即位立為皇后嚴明端重風<lb/>
神閑雅内治有法<lb/>
金世宗昭德皇后烏凌噶氏其先居海羅伊河世為烏<lb/>
凌噶部長率部族來歸居上京曽祖勝管康宗時累使<lb/>
髙麗父舒哩騎射絶倫從太祖領行軍明安雖在行<lb/>
伍間不嗜殺人以功授世襲穆琨為東京留守后聰敏<lb/>
孝慈容儀整肅在父母家宗族皆敬重之<lb/>
顯宗孝懿皇后圗克坦氏初為皇太子妃世宗嘗謂諸王<lb/>
<pb n="KR3a0106_WYG_012-32b"/>
妃公主曰皇太子妃容止合度服飾得中爾等當法效<lb/>
之<lb/>
元巴延呼圗克皇后鴻吉哩氏敏徳王博羅穆爾之安<lb/>
也至元三年立為皇后性節儉不妬忌動以禮法自持<lb/>
　謹按宋遼金元諸皇后流芳史冊固非一端然其要<lb/>
　莫大於禮賀宋二后皆好禮至帝朝退必俱冠帔候<lb/>
　接其於禮不亦嚴乎甄后端重閑雅烏凌噶后容儀<lb/>
　整肅圗克坦后容止合度鴻吉哩后動持禮法皆未有<lb/>
<pb n="KR3a0106_WYG_012-33a"/>
　不循乎禮者葢禮者儀之所自出儀者禮之所由明<lb/>
　不夙求諸禮而强<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>諸儀非怠肆而無度即矯强而<lb/>
　不安矣是以古之訓女者必以禮而女之修身者亦<lb/>
　必以禮也<lb/>
唐襄城公主文皇帝女也適蕭瑀子銳性孝睦動遵禮<lb/>
法帝勅諸公主師焉<lb/>
宋臨汝侯惟和夫人馮氏宗婦也孝謹柔明動不踰禮<lb/>
侯卒以未亡自處菲衣蔬食居處肅嚴雖家人亦罕見<lb/>
<pb n="KR3a0106_WYG_012-33b"/>
其面云<lb/>
宋清河郡君張氏尚書存女温公司馬光妻也和柔敦<lb/>
厚自始嫁至没未嘗有忿懥之容亦未嘗有矯妄之言<lb/>
人有非意侵加黙然不辨退亦不復寘懷<lb/>
　謹按詩相䑕之篇曰相䑕有皮人而無儀人而無儀<lb/>
　不死胡為春秋傳列國諸侯卿大夫其容或俯或仰<lb/>
　執玉或高或卑識者因以卜其休咎儀之關係如此<lb/>
　則自一命而上誰不當慎儀者非可以男女異也唐<lb/>
<pb n="KR3a0106_WYG_012-34a"/>
　　襄城公主以帝女而動遵禮法宋馮夫人以侯家而<lb/>
　　動不踰禮張郡君以大臣之女為大臣之妻而終身<lb/>
　　無忿容妄言皆可謂心如結而儀不忒者矣豈非閨<lb/>
　　閫所當法哉<lb/>
　<lb/>
　<lb/>
　<lb/>
　<lb/>
<pb n="KR3a0106_WYG_012-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定内則衍義巻十二<lb/>
</p>
<p>
</p>
  </div>
</body>
</text>
</TEI>
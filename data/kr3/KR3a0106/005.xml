<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0106_WYG_005-1a"/>
　欽定四庫全書<lb/>
御定内則衍義卷五<lb/>
　　　　　　　　　　　　　大學士傅以漸恭纂<lb/>
　　教之道<lb/>
　　　勉學<lb/>
　宋真宗章獻明肅劉皇后益州華陽人也李宸妃生仁<lb/>
　宗后以為己子與楊淑妃撫視甚至仁宗即位尊為皇太<lb/>
　后太后諭輔臣曰皇帝聽斷之暇宜詔名儒講習經史以<lb/>
<pb n="KR3a0106_WYG_005-1b"/>
　輔其徳於是設幄崇政殿之西廡而日命近臣侍講讀<lb/>
　　謹按學莫盛於宋非獨儒臣軰出葢代有令主開之<lb/>
　　當仁宗時已尊經學古矣然詔名儒講經史之諭則<lb/>
　　發自劉太后良以人主之徳業尤重於即位之始始<lb/>
　　而崇儒嗜學則聲色遊觀諸事不足以奪其志而損<lb/>
　　其徳否則不謹於始必荒於終且理學之儒臣疎則<lb/>
　　功利之小人進治亂之幾係焉此太后之所以汲汲<lb/>
　　也史稱仁宗於太后慈孝無間葢實有以教之豈特<lb/>
<pb n="KR3a0106_WYG_005-2a"/>
　撫視篤至而已哉<lb/>
鄒孟母者孟軻之母也其舍近墓孟子之少嬉遊為墓<lb/>
間之事踴躍築埋孟母曰此非吾所以居子也乃去舎<lb/>
市旁其嬉戯為賈人衒賣之事孟母又曰此非吾所以<lb/>
居子也復徙舎學宫之旁其嬉遊乃設俎豆揖讓進退<lb/>
孟母曰真可以居吾子矣遂居之孟子既學而歸孟母<lb/>
方績問曰學所至矣孟子曰自若也孟母以刀斷其織<lb/>
孟子懼而問其故孟母曰子之廢學若吾斷斯織也夫<lb/>
<pb n="KR3a0106_WYG_005-2b"/>
君子學以立名問則廣知是以居則安寧動則逺害今<lb/>
而廢之是不免於厮役而無以離於禍患也何以異於<lb/>
織績中道廢而不為者哉孟子懼旦夕勤學不息受業<lb/>
於子思之門人遂成天下名儒<lb/>
宋歐陽修母鄭氏廬陵人年二十九而寡親教其子家<lb/>
貧無紙以荻作筆畫地為書後修卒成大儒<lb/>
宋程顥程頥母向氏河南人明於經所親教其子嘗令<lb/>
學書署伯子顥曰殿撰叔子頥曰處士<lb/>
<pb n="KR3a0106_WYG_005-3a"/>
　謹按聖賢之學至鄒孟子而道益明至宋歐陽子二<lb/>
　程子而𫝊愈廣然皆有母訓焉以孟子之賢母未徙<lb/>
　舍尚為陋習所染母未斷織猶以淺學自安則凡訓<lb/>
　子者安可憚遷徙之勞縱姑息之愛哉歐陽氏之家<lb/>
　甚貧其母不因困而弛教程氏之家麤足其母不耽<lb/>
　安而失學葢皆有孟母之遺風焉夫教其子應文詞<lb/>
　之科登貴顯之位皆未足以不朽獨三母之教子使<lb/>
　之追蹤聖賢䆒心理學道明於天下功被於後世豈<lb/>
<pb n="KR3a0106_WYG_005-3b"/>
　非千古教子之極則與<lb/>
宋蘇軾母程氏眉山人嘗夜讀漢史至范滂𫝊喟然而<lb/>
嘆軾時幼侍側謂母曰某若為滂夫人許之乎母曰汝<lb/>
能為滂吾獨不能為滂母哉軾後為名臣文章著於天<lb/>
下<lb/>
元虞集母楊氏國子祭酒文仲女也文仲世以春秋名<lb/>
家而族弟参知政事棟明於性理之學楊氏在室即盡<lb/>
通其説集與弟槃隨父汲於嶺外干戈中無書籍可携<lb/>
<pb n="KR3a0106_WYG_005-4a"/>
楊氏口授論語孟子左氏傳歐蘇文輒成誦比還長沙<lb/>
就外傅始得刻本則已盡讀諸經通其大義矣集後以<lb/>
文章為元名家<lb/>
　謹按理學而下其次莫如文章然非有益於國家可<lb/>
　傳於後代則不是貴宋之蘇軾元之虞集所著章疏<lb/>
　之類多闗切政務通達治體其他文辭並有法度後<lb/>
　學皆誦述之然史稱蘇母讀史虞母通經所得於慈<lb/>
　幃之訓者豈淺鮮哉至蘇母勵其子以學先賢如范<lb/>
<pb n="KR3a0106_WYG_005-4b"/>
　滂之䝉難而勿顧虞母當干戈擾攘不誨其子以茍<lb/>
　且之學而必以聖經賢傳授之是皆卓然有丈夫之<lb/>
　識若二子立朝終稱名臣亦可謂能顯親揚名者矣<lb/>
北魏房景伯母崔氏清河人崔元孫之女也性嚴明有<lb/>
髙節厯覽書傳多所聞知親授子景伯景光九經義學<lb/>
行修明並為當世名士<lb/>
宋蒲卣母任氏南宫人知書里中號任五經自教其子<lb/>
卣中元豐間進士累官大夫<lb/>
<pb n="KR3a0106_WYG_005-5a"/>
遼邢簡妻陳氏營州人父陘五代時累官司徒陳氏甫<lb/>
笄渉通經義凡覽詩賦輒能誦尤好吟咏時以女秀才<lb/>
目之年二十歸於簡孝舅姑閨門雍睦有六子陳氏親<lb/>
教以經後二子抱樸抱質皆以賢位宰相贈陳氏魯國<lb/>
夫人<lb/>
元周氏灤平石城人年十六適李伯通生一子名易金<lb/>
末伯通監豐潤縣元兵攻之城破不知所終周氏謂偕<lb/>
行者曰人茍愛其生萬一受辱不如死即自投於塹主<lb/>
<pb n="KR3a0106_WYG_005-5b"/>
者怒㧞佩刀三刃其體而去得不死遂携易而逃間闗<lb/>
至汴績絍以自給教易讀書有成<lb/>
　謹按諸母所遇不同而訓子以成立則同夫名位之<lb/>
　大小時勢之安危是有數焉士君子所可自恃者學<lb/>
　耳房母蒲母邢母皆淹通經史出所素習以導其子<lb/>
　周氏史不稱其知書然觀其臨難致命非明於理道<lb/>
　者不能然則為母者欲淑其子固當先習於正學為<lb/>
　子者欲光其母尤當自勉於大成也<lb/>
<pb n="KR3a0106_WYG_005-6a"/>
魯公父文伯出學而還其母季敬姜側目而盻之見其<lb/>
友上堂從後堦降而却行奉劍而正履若事父兄文伯<lb/>
自以為成人矣敬姜召而數之曰昔者武王罷朝而結<lb/>
絲練絶左右顧無可使結之者俯而自申之故能成王<lb/>
道桓公坐友三人諫臣五人日舉過者三十人故能成<lb/>
霸業周公一食而三吐哺一沐而三握髪所執贄而見<lb/>
於窮閭隘巷者七十餘人故能興周室彼二聖一賢者<lb/>
皆覇王之君也而下人如此其所與遊者皆過巳者也<lb/>
<pb n="KR3a0106_WYG_005-6b"/>
是以日益而不自知今以子年之少而位之卑所與遊<lb/>
者皆為服役子之不益明矣文伯謝罪於是乃擇嚴師<lb/>
賢友而事之所與遊者皆黄髪兒齒也文伯引袵攘捲<lb/>
而親饋之敬姜曰子成人矣<lb/>
北魏鉅鹿魏緝母房氏訓導其子有母儀法度緝所交<lb/>
遊有名勝者則身具酒饌有不及己者輒屏臥不飱須<lb/>
其悔謝乃食善誘嚴訓類皆如是<lb/>
　謹按勉學之道著於傳記甚多然舉其要則曰毋友<lb/>
<pb n="KR3a0106_WYG_005-7a"/>
　不如己者葢友之徳業出我上必日思企而及之學<lb/>
　不期進而進矣友之徳業出我下則無以益我而易<lb/>
　於自滿學不期退而自退矣敬姜之論得聖賢心法<lb/>
　魏母亦有見於大道為人子者觀二母之深心思兩<lb/>
　子之悔謝不如己者且不可交而況於損己者乎<lb/>
　　訓忠<lb/>
漢丞相安國侯王陵之母陵始為縣邑豪漢髙祖微時<lb/>
兄事陵及髙祖起沛陵亦聚黨數千以兵屬髙祖項羽<lb/>
<pb n="KR3a0106_WYG_005-7b"/>
與漢為敵國得陵母置軍中陵使至則東嚮坐陵母欲<lb/>
以招陵陵母私送使者泣曰為老妾語陵善事漢王漢<lb/>
王長者無以老妾故懐二心乃伏劒而死以固勉陵項羽<lb/>
怒烹之陵志益感奮終與髙祖定天下位至丞相封侯<lb/>
專爵五世<lb/>
晉何無忌母劉氏将軍建之女也少有志節弟牢之為<lb/>
桓元所害劉氏每銜之常思報復及無忌與劉裕謀劉<lb/>
氏察其舉措有異喜而不言㑹無忌夜於屏風裏制檄<lb/>
<pb n="KR3a0106_WYG_005-8a"/>
文劉氏潜以器覆燭徐登梯於屏風上窺之既知泣而<lb/>
撫之曰汝能如此吾讎恥雪矣因問其同謀知事在裕<lb/>
彌喜乃説桓元必敗義師必成之理以勸勉之後果如<lb/>
其言<lb/>
唐董昌齡母楊氏世居蔡昌齡事吳少陽至元濟時為<lb/>
吳房令母常宻戒曰逆順成敗兒可圗之昌齡未决徙郾<lb/>
城令楊復曰逆賊欺天神所不福當速降無以我累<lb/>
兒為忠臣吾死不恨㑹王師逼郾城昌齡乃降憲宗喜<lb/>
<pb n="KR3a0106_WYG_005-8b"/>
即拜郾城令兼監察御史昌齡謝曰母之訓也臣何能<lb/>
帝嗟嘆元濟囚楊欲殺者屢矣及蔡平而母在陳許節<lb/>
度使李遜表之封北平郡太君<lb/>
　謹按𫝊稱始於事親終於事君士君子忠朝廷定邦<lb/>
　國此孝之大者然親之愛子莫不喜其安常而憂其<lb/>
　遇變自非秉忠義之性具明達之識孰能為子决順<lb/>
　逆辯興廢哉漢楚之際項羽屢勝東晉之亂桓元甚<lb/>
　强至唐呉元濟世擁節鉞犯順㺯兵王師屢討之不<lb/>
<pb n="KR3a0106_WYG_005-9a"/>
　下當時智勇之士或未决所從乃王母知漢髙之必<lb/>
　興何母知劉裕之必濟視羽若元直如摧枯拉朽董<lb/>
　母辯論順逆卒不出所料何其慮事之明而見義之<lb/>
　决也要之三母皆有死志或死或不死或幾死而不<lb/>
　死是則有天焉為人子者但知以全身逺害為孝而<lb/>
　不知以盡忠殉節為孝觀乎三母可以警省矣<lb/>
齊王孫氏母者大夫王孫賈之母也賈事齊閔王國亂<lb/>
閔王死國人不討賊王孫母謂賈曰汝朝出而晩來則<lb/>
<pb n="KR3a0106_WYG_005-9b"/>
吾倚門而望汝汝暮出而不還則吾倚閭而望汝今汝<lb/>
事王王出走汝不知其處汝尚何歸乎賈乃入市中而<lb/>
令百姓曰淖齒亂齊國害王欲與我誅之者袒右市人<lb/>
從者四百人與之討淖齒殺之<lb/>
晉虞潭母孫氏吳郡富春人孫權族孫女也初適潭父<lb/>
忠恭順貞和甚有婦徳及忠亡遺孤藐爾孫氏雖少誓<lb/>
不改節躬自撫養劬勞備至性總敏識鍳過人潭始自<lb/>
幼童便訓以忠義故得聲望允洽為朝廷所稱永嘉未<lb/>
<pb n="KR3a0106_WYG_005-10a"/>
潭為南康太守值杜弢構逆率衆討之孫氏勉潭以必<lb/>
死之義傾其資産以餽戰士潭遂克㨗及蘇峻作亂潭<lb/>
時守呉興又假節征峻孫氏戒之曰吾聞忠臣出孝子<lb/>
之門汝當捨生取義勿以吾老為累也仍盡發其家僮<lb/>
今隨潭助戰貿其所服環珮以為軍資於時㑹稽内史<lb/>
王舒遣子允之為督䕶孫氏又謂潭曰王府君遣兒從征<lb/>
汝何為獨否潭即以子楚為督䕶與允之合勢其憂國<lb/>
之誠如此拜武昌侯太夫人加金章紫綬潭立養堂於<lb/>
<pb n="KR3a0106_WYG_005-10b"/>
家丞相王導以下皆就拜謁咸和末卒年九十五成帝<lb/>
遣使弔祭諡曰定夫人<lb/>
北魏任城國太妃孟氏鉅鹿人尚書任城王澄之母也<lb/>
澄為揚州刺史率衆出討賊賊帥姜慶真隂結逆黨襲<lb/>
䧟羅城長史韋纘倉卒無措孟乃勒兵登陴激厲文武<lb/>
喻之逆順於是咸有奮志賊不能克卒以全城朝廷勅<lb/>
有司樹碑旌美<lb/>
隋鍾士雄母蔣氏臨賀人也士雄仕陳為伏波将軍陳<lb/>
<pb n="KR3a0106_WYG_005-11a"/>
主以士雄嶺南酋帥慮其反覆留蒋氏於都下及晉王<lb/>
廣平江南以士雄在嶺表欲以恩義致之遣蒋氏歸臨<lb/>
賀既而同郡虞子茂鍾文華等作亂攻城遣召士雄士<lb/>
雄将應之蒋氏謂曰汝若背徳忘義我當自殺於汝前<lb/>
士雄遂止蔣氏復為書諭子茂等曉以禍福子茂不從<lb/>
尋為官軍所敗上聞蔣氏甚異之封安樂縣君<lb/>
宋李母蔣氏江隂僉判李易之母也建炎三年金兵至<lb/>
守臣胡紡謂易曰吾曹義當死公母宜少避易歸具白<lb/>
<pb n="KR3a0106_WYG_005-11b"/>
其母令避母曰我去則汝决不能守矣願與汝同死聞<lb/>
者義之<lb/>
　謹按忠之道不一處變亂紛紜之際葢尤難焉王孫<lb/>
　賈之報君仇虞潭之定賊亂皆其母成之任城太妃<lb/>
　則代子以禦㓂鍾士雄母則决子以報徳李易母則<lb/>
　勵子以固守慈訓之益大矣夫人具良心未有不欲<lb/>
　盡忠於君者特禍患廹於外死生亂於中耳觀乎諸<lb/>
　母則忠義之性處閨閫中者猶感奮不能已必欲其<lb/>
<pb n="KR3a0106_WYG_005-12a"/>
　子之蹈大節成完人為人子者顧可計利害而昧順<lb/>
　逆哉若夫有官守而盡其職有言責而盡其言皆忠<lb/>
　之屬也教者與守教者帷視其分所當然而已<lb/>
譙國夫人洗氏屢建大功嶺南悉定隋文帝俾幕府署<lb/>
長史以下官屬給印章聴發部落六州兵馬若有機急<lb/>
便宜行事降𠡠書褒美賜物五千叚皇后以首餙及宴<lb/>
服一襲賜之夫人並盛於金篋并梁陳賜物各藏於一<lb/>
庫每嵗時大㑹皆陳於庭以示子孫曰汝等宜盡赤心<lb/>
<pb n="KR3a0106_WYG_005-12b"/>
向天子我事三代主唯用一好心今賜物具存此忠孝<lb/>
之報後諡為誠敬夫人<lb/>
　謹按厯代之亂中土兵爭未息邊陲之傑徃徃割據<lb/>
　自雄或討而不服或服而旋叛卒亦破滅無遺種當<lb/>
　梁陳隋之時南北搆兵諸邉擾攘洗夫人以智畧起<lb/>
　嶺表即抗衡上國稱霸一方誰得而禁之乃厯<lb/>
　事三代執節惟謹中朝之寵錫頻至嶺表之生<lb/>
　靈舉安其功徳一何盛也且粱亡歸陳陳亡歸<lb/>
<pb n="KR3a0106_WYG_005-13a"/>
　隋行迹明正又非反覆事人趨利昧義者舉忠<lb/>
　孝以教子孫即士君子佩聖賢之訓者不過如<lb/>
　是<lb/>
　禮之道<lb/>
　　敬祭祀<lb/>
内則曰觀子祭祀納酒漿籩豆菹醢禮相助奠又曰<lb/>
若富則具二牲獻其賢者於宗子夫婦皆齊而宗敬<lb/>
焉終事而後敢私祭飯黍稷稻粱白黍黄粱稰穛膳<lb/>
<pb n="KR3a0106_WYG_005-13b"/>
膷臐燒醢牛炙醢牛胾醢牛膾羊炙羊胾醢豕炙<lb/>
醢豕胾芥醬魚膾雉兎鶉鷃飲重醴稻醴清糟黍<lb/>
醴清糟粱醴清糟或以酏為醴黍酏漿水醷濫酒<lb/>
清白羞糗餌粉酏食蝸醢而苽食雉羮麥食脯羮<lb/>
雞羮析稌犬羮兎羮和糝不蓼濡豚包苦實蓼濡<lb/>
雞醢醬實蓼濡魚卵醬實蓼濡鼈醢醬實蓼腵脩<lb/>
蚳醢脯羮兎醢麋膚魚醢魚膾芥醬麋腥醢醬桃<lb/>
諸梅諸卵鹽<lb/>
<pb n="KR3a0106_WYG_005-14a"/>
又曰有虞氏皇而祭深衣而養老夏后氏收而祭燕衣<lb/>
而養老殷人冔而祭縞衣而養老周人冕而祭元衣而<lb/>
養老<lb/>
　謹按萬物本乎天人本乎祖女子則以夫之祖為祖<lb/>
　者也既以夫之祖為祖當婚姻之始必齊戒以告鬼<lb/>
　神所以附逺厚别者甚摯即所以睦族敬宗者甚詳<lb/>
　然此道則自在家巳習熟者乆之觀父母之祭祀祖<lb/>
　先若酒若漿若籩若豆若菹若醢皆自廟外進而納<lb/>
<pb n="KR3a0106_WYG_005-14b"/>
　之於神座助其供奠及其為婦祗事宗子宗婦不敢<lb/>
　以富貴相加茍宗子貧而我富當其祭祀也宗子宗<lb/>
　婦名為大宗庶子庶婦名為小宗具二牲而獻其善<lb/>
　者於宗子次者私用以自祭且敬事大宗之祭齊戒<lb/>
　而行之祭畢然後私祭乎祖禰恭順既存乎心即飯<lb/>
　膳飲酒羞食有無之不加敬謹者飯有六種為黄黍<lb/>
　為稷為稻為白粱為白黍為黄粱或熟而穫之或生<lb/>
　而穫之膳有二十豆牛膷牛臐豕膮牛炙四物共為<lb/>
<pb n="KR3a0106_WYG_005-15a"/>
　一行居最北從西為始牛醢牛胾牛胾而醢者及牛<lb/>
　膾四物為第二行陳之從東為始羊炙羊胾羊醢豕<lb/>
　炙四物為第三行陳之從西為始豕醢豕胾芥醤魚<lb/>
　膾四物為第四行陳之從東為始以上十六豆是下<lb/>
　大夫之禮加之以雉與兔鶉與鷃四物為第五行陳<lb/>
　之從西為始則上大夫之禮矣飲之類有三曰稻醴<lb/>
　曰黍醴曰粱醴清涕醇糟並而設之故曰重醴其名<lb/>
　有六釀粥為醴一也黍釀之粥二也漿三也水四也<lb/>
<pb n="KR3a0106_WYG_005-15b"/>
　梅漿五也諸所和之水凉者六也酒則有清者焉其<lb/>
　事酒昔酒其色皆白焉羞則合蒸者為餌餅之者曰<lb/>
　餈皆粉稻米黍米而為之焉食之数有二十六蝸為<lb/>
　醢苽米為飯雉為羹麥為飯析脯與雞為羹細析稻<lb/>
　米為飯犬與兔為羹俱三味相宜者此等之羹宜以<lb/>
　五味調和米屑為糝不須加蓼以實其中也濡豚肉<lb/>
　用苦菜包裹以殺其惡氣又實之以蓼縫而合之濡<lb/>
　雞則用醢及醤濡魚則以魚子為醤而烹其魚濡鼈<lb/>
<pb n="KR3a0106_WYG_005-16a"/>
　亦加醢及醤皆實之以蓼縫而合之以上十三皆和<lb/>
　調濡漬之有法也自此以下則醢及醤各自為物請<lb/>
　得而詳數之捶脯而施薑桂者蚍蜉子為醢其十四<lb/>
　十五也上所云之脯羮兔為醢十六也麋之胖者魚<lb/>
　為醢十七十八也魚之鱠者芥醤之十九二十也麋<lb/>
　腥則兼醢與醤二十一二十二二十三也乾桃乾梅<lb/>
　之類用卵鹽二十四二十五二十六也此二十六皆<lb/>
　古人君燕食之禮而祭祀備之虞夏商周凡事皆由<lb/>
<pb n="KR3a0106_WYG_005-16b"/>
　質而文冠雖異乎而祀祖考以致孝之心則同服雖<lb/>
　異乎而尊髙年以長長之心則同飲食衣服掌之者<lb/>
　婦人祀先敬長成夫之禮者亦婦人此敬祭祀之制<lb/>
　所以不憚詳著於内則篇也<lb/>
詩召南采蘩章曰于以采蘩于沼于沚于以用之公侯<lb/>
之事于以采蘩于澗之中于以用之公侯之宫被之僮<lb/>
僮夙夜在公被之祁祁薄言還歸<lb/>
又召南采蘋章曰于以采蘋南澗之濱于以采藻于彼<lb/>
<pb n="KR3a0106_WYG_005-17a"/>
行潦于以盛之維筐及筥于以湘之維錡及釡于以奠<lb/>
之宗室牖下誰其尸之有齊季女<lb/>
　謹按家道莫備於文王南國其被化之近者諸侯夫<lb/>
　人能盡誠敬以奉祭祀其家人叙其事以美之於是<lb/>
　乎有采蘩之詩大夫之妻能奉祭祀其家人亦叙其<lb/>
　事以美之于是乎有采蘋之詩婦道無專故用蘩者<lb/>
　事則公侯之事耳宫則公侯之宫耳雖沼沚澗中不<lb/>
　憚躬親之勞備内官而主東房要以相夫子而廣孝<lb/>
<pb n="KR3a0106_WYG_005-17b"/>
　思當其薦蘩之初祭事方殷此夙夜在公之時也但<lb/>
　見夫人被之戴於首者僮僮而竦敬及其徹蘩之際<lb/>
　祀禮告成此薄言還歸之時也但見夫人被之加於<lb/>
　首者祁祁而舒徐祭有終始心無間斷文王之化所<lb/>
　從來逺矣蘋可以羞神明而采之南澗之濱藻可以<lb/>
　薦宗廟而采之行潦之水是臭味未成誠敬已寓於<lb/>
　躬採繼而盛之則方筐圓筥異其器烹之則有足無<lb/>
　足異其釡是宗室未将牖下未奠誠敬詳著於分别<lb/>
<pb n="KR3a0106_WYG_005-18a"/>
　古大夫家立大宗之廟牖下其室之西南隅奥鬱之<lb/>
　地神靈所棲主婦薦豆實以葅醢其凛凛乎齊肅也<lb/>
　以為必老於祭祀者也而年則其少少而能敬不特<lb/>
　見其嫺於禮愈見其美於質此誰為為之哉<lb/>
又大雅生民首章曰厥初生民時維姜嫄生民如何克<lb/>
禋克祀以弗無子履帝武敏歆攸介攸止載震載夙載<lb/>
生載育時維后稷<lb/>
　謹按夫人一氣祖孫同體故祭祀之説以我之精誠<lb/>
<pb n="KR3a0106_WYG_005-18b"/>
　接天之精誠天下萬事萬物皆由此出婦人之道敬<lb/>
　祖宗所以衍孫子敬鬼神亦所以蕃本支也周之開<lb/>
　國本於后稷后稷之生本於其母之誠敬可不推原<lb/>
　於所自始哉姜嫄為髙辛氏之世妃當其祭天於郊<lb/>
　配之以先禖禮用太牢天子親徃后妃率九嬪御乃<lb/>
　禮天子所御帶以弓韣授以弓矢於髙禖之前葢以<lb/>
　明男子之所有事也詩人美之曰我周之所以初生<lb/>
　實惟有邰之女名曰姜嫄從髙辛氏享先禖之神袚<lb/>
<pb n="KR3a0106_WYG_005-19a"/>
　無子而求有子上帝監其精誠使之見大人迹而履<lb/>
　其拇既震動而有孕及月辰而肅居側室乃后稷所<lb/>
　為生育也后稷既受於天則禋祀之地即後世興王<lb/>
　之地卜世卜年神而明之又何疑上祀以天子之禮<lb/>
　而尊之以配天乎此尤敬祭祀之大者<lb/>
月令曰后妃齊戒親東鄉躬桑禁婦女母觀省婦使以<lb/>
勸蠶事蠶事既登分繭稱絲効功以共郊廟之服毋有<lb/>
敢惰<lb/>
<pb n="KR3a0106_WYG_005-19b"/>
又曰命婦官染采黼黻文章必以法故無或差貸黒黄<lb/>
蒼赤莫不質良毋敢詐偽以給郊廟祭祀之服<lb/>
　謹按天子以耕藉勸天下之農所以為食之本后妃<lb/>
　以親蠶帥天下之織所以為衣之本然當其初行蠶<lb/>
　禮則祭先蠶黄帝之元妃西陵氏蠶事方成兢兢乎<lb/>
　郊廟之服不敢不共也郊廟祭祀之服不敢不給也<lb/>
　季春之月可以養蠶后妃乃齊肅戒謹親向東方採<lb/>
　桑而食之禁飭婦女罔修容儀敦誠樸素為天下先<lb/>
<pb n="KR3a0106_WYG_005-20a"/>
　並省婦使以勸蠶事夫后妃之所以致謹此蠶事者<lb/>
　何哉誠見夫蠶事之所闗者大也蠶事既登以獲絲<lb/>
　之多寡定功勞之上下郊天祭祖之服皆賴此為共<lb/>
　后妃督責衆婦是刻刻以天地祖宗為心也及其夏<lb/>
　季可以染采后妃命婦官掌染采之事白與黒謂之<lb/>
　黼黒與青謂之黻青與赤謂之文赤與白謂之章必<lb/>
　遵舊典而無或差忒黒以象北方之水黄以象中央<lb/>
　之土蒼以象東方之木赤以象南方之火必簡純潔<lb/>
<pb n="KR3a0106_WYG_005-20b"/>
　而莫敢詐偽郊廟祭祀之服從此取足焉后妃之勤<lb/>
　如此大夫士庶之家葢可不懋勉乎哉<lb/>
曽子問篇曰三月而廟見稱來婦也擇日而祭於禰成<lb/>
婦之義也<lb/>
禮器篇曰君在阼夫人在房大明生於東月生於西此<lb/>
隂陽之分夫婦之位也君西酌犧象夫人東酌罍尊禮<lb/>
交動乎上樂交應乎下和之至也<lb/>
又曰太廟之内敬矣君親牽牲大夫贊幣而從君親致<lb/>
<pb n="KR3a0106_WYG_005-21a"/>
祭夫人薦盎君親割牲夫人薦酒卿大夫從君命婦從<lb/>
夫人洞洞乎其敬也屬屬乎其忠也勿勿乎其欲其饗<lb/>
之也<lb/>
祭義曰古者天子諸侯必有公桑蠶室近川而為之築<lb/>
宫仞有三尺棘牆而外閉之及大昕之朝君皮弁素積<lb/>
卜三宫之夫人世婦之吉者使入蠶於蠶室奉種浴於<lb/>
川桑於公桑風戾以食之歳既單矣世婦卒蠶奉繭以<lb/>
示於君遂獻繭於夫人夫人曰此所以為君服與遂副<lb/>
<pb n="KR3a0106_WYG_005-21b"/>
褘而受之因少牢以禮之古之獻繭者其率用此與及<lb/>
良日夫人繅三盆手遂布於三宫夫人世婦之吉者使<lb/>
繅遂朱緑之元黄之以為黼黻文章服既成君服以祀<lb/>
先王先公敬之至也<lb/>
祭統曰夫祭也者必夫婦親之所以備外内之官也官<lb/>
備則具備水草之葅陸産之醢小物備矣三牲之俎八<lb/>
簋之實美物備矣昆蟲之異草木之實隂陽之物備矣<lb/>
凡天之所生地之所長茍可薦者莫不咸在示盡物也<lb/>
<pb n="KR3a0106_WYG_005-22a"/>
外則盡物内則盡志此祭之心也是故天子親耕於南<lb/>
郊以共齊盛王后蠶於北郊以共純服諸侯耕於東郊<lb/>
亦以共齊盛夫人蠶於北郊以共冕服天子諸侯非莫<lb/>
耕也王后夫人非莫蠶也身致其誠信誠信之謂盡盡<lb/>
之謂敬敬盡然後可以事神明此祭之道也<lb/>
又曰是故先期旬有一日官宰宿夫人夫人亦散齊七<lb/>
日致齊三日君致齊於外夫人致齊於内然後㑹於太<lb/>
廟君純冕立於阼夫人副禕立於東房君執圭瓚裸尸<lb/>
<pb n="KR3a0106_WYG_005-22b"/>
太宗執璋瓚亞裸及迎牲君執紖卿大夫從士執芻宗<lb/>
婦執盎從夫人薦涗水君執鸞刀羞嚌夫人薦豆此之<lb/>
謂夫婦親之<lb/>
又曰君卷冕立於阼夫人副褘立於東房夫人薦豆執<lb/>
校執醴授之執鐙尸酢夫人執柄夫人受尸執足夫婦<lb/>
相授受不相襲處酢必易爵明夫婦之别也<lb/>
　謹按祭祀之道主敬而夫婦之道主和和而不敬其<lb/>
　和必流於䙝敬而不和其敬必流於偽有能於嚴肅<lb/>
<pb n="KR3a0106_WYG_005-23a"/>
　恪慎之際而恬焉為之盡物盡禮祖宗未有不來格<lb/>
　者故三月廟見乃稱來婦不廟見則婦禮未備祭於<lb/>
　父母之廟而必擇日者敬謹以明相代之義也廟之<lb/>
　内有阼有房罍尊在阼犧尊在西廟堂之下縣鼓在<lb/>
　西應鼔在東禮器樂器如此之分明也君在阼夫人<lb/>
　在房豈非以日生於東月生於西以隂陽而辨夫婦之<lb/>
　位歟乃君在阼而西酌犧象夫人在西而東酌罍尊<lb/>
　縣鼔倡於西而應鼔和於東是禮樂交治之情夫婦<lb/>
<pb n="KR3a0106_WYG_005-23b"/>
　有徃來之好和莫有甚於此者諸侯太廟之内君后<lb/>
　各親其事又犂然絶不相渉也合内外貫始終純是<lb/>
　一敬君親牽牲必先告神而後殺大夫贊幣而從<lb/>
　用幣正所以告鬼神也其廟餞之禮則君割牲肝而<lb/>
　夫人薦盎饋食之禮則君割牲體而夫人薦酒卿大<lb/>
　夫從君命婦從夫人表裏無間其敬洞洞誠實無偽<lb/>
　其忠屬屬勉勉不已其饗勿勿是夫人與君同其敬<lb/>
　不同其事也至於養蠶之禮始於季春之朔君皮弁<lb/>
<pb n="KR3a0106_WYG_005-24a"/>
　素積以重其事時既單而獻繭夫人禮服而受之既<lb/>
　以少牢慰世婦之勤又繅三盆手朱緑元黄各成其<lb/>
　色念君服之重先王先公無之弗敬我何敢弗敬此<lb/>
　其道祭統篇嘗暢言之矣古國君之取夫人其辭曰<lb/>
　請君之玉女與寡人共事宗廟社稷故祭必夫婦親<lb/>
　之大夫命婦從之官備則凡物皆備有葅醢之小物<lb/>
　有牲簋之美物又有昆蟲草木隂陽之物乃謂之盡<lb/>
　物外盡物而内盡志祭祀之敬庶乎其全推而上之<lb/>
<pb n="KR3a0106_WYG_005-24b"/>
　天子王后親耕親蠶與諸侯夫人之耕與蠶何異誠<lb/>
　信無所不盡盡無所不敬敬盡然後可以事神明太<lb/>
　廟之内執圭以裸尸執紖以迎牲鸞刀以修嚌皆夫<lb/>
　親其事執盎以從夫涗齊以為酌羞豆以為薦皆婦<lb/>
　親其事立阼立東房則位次有别執校執鐙執柄執<lb/>
　足則授受有别酢必易爵則酬酢有别所以明夫婦<lb/>
　之别也夫婦以情親而敬祭之心既摯則事事無所<lb/>
　不敬敬乃能别别乃能和而夫婦之道乃可乆<lb/>
<pb n="KR3a0106_WYG_005-25a"/>
唐韓㑹妻鄭夫人者愈之兄嫂也滎陽人愈未齔失怙<lb/>
恃從兄官秦州兄坐謗遷韶州以卒去故鄉萬里㓜孤<lb/>
滿前不能歸鄭拮据誠至竟以喪返葬春秋霜露敬薦<lb/>
享韓氏祖考如夫存<lb/>
滎陽縣太君鄭氏比部郎元寛妻拾遺稹母也孝悌夙<lb/>
成習禮學歸元氏敬恭祀事雖隆沍服勤親饋無怠色<lb/>
元鄭皆大族合而姻表滋多中外吉㓙之禮有疑義取<lb/>
衷焉以無違於禮<lb/>
<pb n="KR3a0106_WYG_005-25b"/>
宋韓國夫人鄭歐陽修之母也居恒泣告修曰吾始歸<lb/>
汝父免於喪踰年矣嵗時祭祀必出涕言祭而豐不如<lb/>
養之薄也間御酒肉又必出涕言昔吾嘗不足而今稍<lb/>
有餘何及於養也始吾一二見之以為新免於喪適然<lb/>
耳既其後常然至終身未嘗不然以是知汝父之能養<lb/>
也<lb/>
　謹按祭祀之禮既備於經書則凡婦人女子自當敬<lb/>
　共恪守春懐風木秋感霜露而史不盡著為其相習<lb/>
<pb n="KR3a0106_WYG_005-26a"/>
　而為常道也況婦人無主祭之文夫死從子則主祭<lb/>
　在子矣今所録之三人則有異乎尋常者在焉各天<lb/>
　逺宦旅櫬無依孤㓜伶仃艱難誰訴而拮据誠至祭<lb/>
　拜無殊於夫存是韓氏祭祀之典以鄭夫人而傳也<lb/>
　唐代禮法多所詳備世禄之家鮮克由之滎陽太君<lb/>
　事事必凖於典章諸凡吉㓙嘉㑹固有折衷而敬祭<lb/>
　一道尤為篤慎溽暑必親饋則無日不肅可知是諸<lb/>
　大族祭祀之典以滎陽縣君而振也至於歐陽修之<lb/>
<pb n="KR3a0106_WYG_005-26b"/>
　母其致敬於祭祀者不自著而教子則引其父以為<lb/>
　則畫荻教字自力於衣食以教亷憫獄案以教慈敦儉<lb/>
　薄以教居患難何所不悉而必以重祭祀為大是歐<lb/>
　陽修之綿延宗祊以韓國夫人而全也<lb/>
金白氏蘇嗣之之母許州人宋尚書右丞轍五世孫婦<lb/>
也蘇氏軾轍及過俱葬郟城之小峨嵋山故世居許昌<lb/>
白氏年二十餘即寡居服除外家迎歸兄嫂竊議改醮<lb/>
白氏㣲聞之牽車徑歸曰我為蘇學士家婦又有子乃<lb/>
<pb n="KR3a0106_WYG_005-27a"/>
　欲使我失身乎自是外家非有大故不徃也嘗於宅東<lb/>
　北為祭室畫兩先生像圖黄州龍川故事壁間香火嚴<lb/>
　潔躬自洒掃士大夫求瞻拜者徃徃過其家奠之天興<lb/>
　元年許州被兵嗣之為汴京廂官白拜辭兩先生前曰<lb/>
　兒子徃京師老婦死無恨矣敢以告即自縊於室側家<lb/>
　人并屋焚之年七十餘<lb/>
　　謹按祭祀之道近則情篤而逺或否居恒則典循而<lb/>
　　變或否子則念嗣續而婦或否孰若白氏之賢當嫠<lb/>
<pb n="KR3a0106_WYG_005-27b"/>
　　居矢志之日上不忍墮學士之聲名香火嚴潔躬親<lb/>
　　洒掃至於兵亂自縊室側可不謂誠敬終身者哉<lb/>
　<lb/>
　<lb/>
　<lb/>
　<lb/>
　<lb/>
御定内則衍義卷五<lb/>
</p>
<p>
</p>
  </div>
</body>
</text>
</TEI>
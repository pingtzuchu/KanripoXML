<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0106_WYG_003-1a"/>
　欽定四庫全書<lb/>
御定内則衍義卷三<lb/>
　　　　　　　　　　　　　大學士傅以漸恭纂<lb/>
　　敬之道<lb/>
　　　事夫<lb/>
　内則曰禮始於謹夫婦<lb/>
　又曰十有五年而笄二十而嫁有故二十三年而嫁聘<lb/>
　則為妻奔則為妾<lb/>
<pb n="KR3a0106_WYG_003-1b"/>
　孟子曰女子之嫁也母命之往送之門曰往之女家必<lb/>
　敬必戒無違夫子<lb/>
　内則又曰男女不同椸枷不敢縣於夫之楎椸不敢藏於<lb/>
　夫之篋笥不敢共湢浴夫不在歛枕篋簟席襡器而藏之<lb/>
　　謹按五倫之道何處不當致謹而乃始於謹夫婦者<lb/>
　　何夫婦以人合者也結兩姓之歡而衍百世之緒嗜<lb/>
　　好既動始進以謹尚恐有流於非禮者况始進不以<lb/>
　　謹者乎語曰教子嬰孩教婦初來故十五則笄所以<lb/>
<pb n="KR3a0106_WYG_003-2a"/>
　學為人婦也二十而嫁婦德婦容婦工婦言習之無<lb/>
　所不備也母仍訓之以必敬必戒則凡上恭祭祀仰<lb/>
　事舅姑所以備體夫子之心者無所敢弛即楎椸篋<lb/>
　笥各有分具枕簟猶必襡而藏之翼翼乎弗之敢專<lb/>
　也是女子事夫之正道也<lb/>
書堯典曰女于時觀厥刑于二女釐降二女于媯汭嬪<lb/>
于虞帝曰欽哉<lb/>
　謹按以天子之女下嫁於耕厯山之有鰥據師錫之<lb/>
<pb n="KR3a0106_WYG_003-2b"/>
　言曰克諧以孝烝烝乂不格姦堯曰我其試哉則閨<lb/>
　門之内真攷証品行之大樞機即孝弟如舜恐猶有<lb/>
　不可知者二女之所以承事瞽瞍當於此益勤舜之<lb/>
　所以使二女各得其宜者於此益盡聖人所為人倫<lb/>
　之至也<lb/>
詩大明二章曰摯仲氏任自彼殷商來嫁于周曰嬪于<lb/>
京<lb/>
又五章六章曰大邦有子俔天之妹文定厥祥親迎于<lb/>
<pb n="KR3a0106_WYG_003-3a"/>
渭造舟為梁不顯其光有命自天命此文王于周于京<lb/>
纘女維莘長子維行篤生武王保右命爾燮伐大商<lb/>
　謹按此詩言周家世有賢聖之君德合乎天天與以<lb/>
　賢聖之配生聖子而成伐商之功也始則太任由摯<lb/>
　國而來配王季繼則太姒由莘國而來配文王太姒<lb/>
　之徳可以配天卜而得吉則行聘禮以定之既聘矣<lb/>
　則又親迎以成之舟梁之制于是乎始其禮盛其光<lb/>
　顯有文王以興周室有莘女以繼太任天實命之非<lb/>
<pb n="KR3a0106_WYG_003-3b"/>
　人所能為也篤生武王順天命而克有天下天實佑<lb/>
　之又豈人所能為哉原周之成大功以其有聖子原<lb/>
　周之生聖子以其有聖后而聖后之生因王季文王<lb/>
　徳格天一代之興豈偶然歟<lb/>
詩周南曰關關雎鳩在河之洲窈窕淑女君子好逑參<lb/>
差荇菜左右流之窈窕淑女寤寐求之求之不得寤寐<lb/>
思服悠哉悠哉輾轉反側參差荇菜左右采之窈窕淑<lb/>
女琴瑟友之參差荇菜左右芼之窈窕淑女鐘鼓樂之<lb/>
<pb n="KR3a0106_WYG_003-4a"/>
　謹按文王化行南國而肅雝始於宫中當其得聖女<lb/>
　姒氏以為之配宫人見其幽閒貞静故作是詩彼關<lb/>
　關然之雎鳩則相與和鳴于河洲之上此窈窕之淑<lb/>
　女豈非君子之善匹乎其相與和樂而恭敬亦若雎<lb/>
　鳩之情摯而有别者此人此徳世不常有求之不得<lb/>
　則無以配君子而成内治之美故憂思極於輾轉反<lb/>
　側幸而得之則有以配君子而開王道之端故歡豫<lb/>
　達於琴瑟鐘鼓孔子曰樂而不滛哀而不傷漢<lb/>
<pb n="KR3a0106_WYG_003-4b"/>
　匡衡曰妃匹之際生民之始萬物之原婚姻之禮正<lb/>
　然後品物遂而天命全情欲之感無介於容儀宴私<lb/>
　之意不移於動静乃可配至尊而為宗廟主此綱紀<lb/>
　之首王道所以四達而不悖也<lb/>
詩召南曰何彼穠矣唐棣之華曷不肅雝王姬之車<lb/>
　謹按此王姬下嫁於諸侯車服之盛如此不敢挾貴<lb/>
　以驕其夫家故見其車者知其能敬且和以執婦道<lb/>
　而作詩以美之也<lb/>
<pb n="KR3a0106_WYG_003-5a"/>
詩鄭風曰女曰雞鳴士曰昧旦子興視夜明星有爛將<lb/>
翺將翔弋鳬與鴈弋言加之與子宜之宜言飲酒與子<lb/>
偕老琴瑟在御莫不靜好<lb/>
又齊風曰雞既鳴矣朝既盈矣匪雞則鳴蒼蠅之聲東<lb/>
方明矣朝既昌矣匪東方則明月出之光蟲飛薨薨甘<lb/>
與子同夢會且歸矣無庶予子憎<lb/>
　謹按婦人之事其夫也以持家為本以勤敏互相儆<lb/>
　惕為先鄭小國耳猶有賢夫婦之警戒弋鳬鴈而歸<lb/>
<pb n="KR3a0106_WYG_003-5b"/>
　來和滋味而調琴瑟其敬而且和可以槩見齊國賢<lb/>
　妃當夙興之時心恐其晩故聞其似者而以為真夫<lb/>
　小民之妻尚能却逸欲况其上焉者乎諸侯之妃尚<lb/>
　能儆朝會况有天下者乎<lb/>
魏宣武靈皇后胡氏安定臨涇人司徒國珍女也母皇<lb/>
甫氏産后之日赤光四燻京兆山北縣有趙胡者善於<lb/>
卜相國珍問之胡曰賢女有大貴之表乃為天地母生<lb/>
天地主句過三人知也帝聞之召入掖庭為充華世婦而椒庭<lb/>
<pb n="KR3a0106_WYG_003-6a"/>
之中以國舊制相為祈祝皆願生諸王公主不願生太<lb/>
子惟后每謂夫人等言何緣畏一身之死而令皇家不<lb/>
育冡嫡也明帝在孕同列猶以故事相恐勸為諸計后<lb/>
固意確然幽夜獨誓但使所懷是男次第當長子子生<lb/>
身死不辭既誕明帝進為充華嬪<lb/>
　謹按事夫莫大於生子生子莫要於建儲故太子者<lb/>
　家之冡國之本名分既尊諭教復早則天下咸有所<lb/>
　托而心不二魏制生太子者其母賜死或一時弊政<lb/>
<pb n="KR3a0106_WYG_003-6b"/>
　或宫掖訛𫝊皆不可知胡后獨能毅然自主念冡儲<lb/>
　之為重雖身隕而不辭豈非專以國家之事為事者<lb/>
　哉事夫莫大於此矣<lb/>
漢司馬遷曰夏之興也以塗山而桀之放也以妹喜殷<lb/>
之興也以有娀紂之殺也嬖妲己周之興也以姜嫄及<lb/>
太任而幽王之擒也滛於褒姒故易基乾坤詩首關雎<lb/>
書美釐降春秋譏不親迎夫婦之際人道之大倫也禮<lb/>
之用惟婚姻為兢兢<lb/>
<pb n="KR3a0106_WYG_003-7a"/>
曹大家女誡曰夫婦之道參配陰陽通達神明信天地<lb/>
之宏義人倫之大節也是以禮貴男女之際詩著關雎<lb/>
之義由斯言之不可不重也夫不賢則無以御婦婦不<lb/>
賢則無以事夫今之君子徒知妻婦之不可不御威儀<lb/>
之不可不整故訓其男檢以書傳殊不知夫主之不可<lb/>
不事義禮之不可不存也禮八嵗始教男讀書十五而<lb/>
志於學矣女獨不可依此為則哉又曰女有四行一曰<lb/>
婦徳二曰婦言三曰婦容四曰婦功婦徳不必才明絶<lb/>
<pb n="KR3a0106_WYG_003-7b"/>
異也婦言不必辯口利辭也婦容不必顔色美麗也婦<lb/>
功不必工巧過人也清閑貞靜守節整齊行已有耻動<lb/>
靜有法古人有言仁逺乎哉我欲仁而仁斯至矣此之<lb/>
謂也又曰夫有再娶之義婦無二適之文故曰夫者天<lb/>
也天固不可逃夫固不可離也行違神祗天則罰之禮<lb/>
義有愆夫則薄之故女憲曰得意一人是謂永畢失意<lb/>
一人是謂永訖由斯言之夫不可不求其心是故室人<lb/>
和則謗掩外内離則惡揚此必然之勢也<lb/>
<pb n="KR3a0106_WYG_003-8a"/>
　謹按閨閫之内大之則天下治亂所關逺之則社稷<lb/>
　興亡所係司馬遷所言何其凛冽而方嚴居室之倫<lb/>
　慚辱生於䙝狎恩愛全於敬慎曹大家所言何其周<lb/>
　祥而慎重彼有所恃而驕其夫與無所坊而縱其欲<lb/>
　嗚呼亂之所生也則婦人以為階可不戒乎哉<lb/>
隋蘭陵公主字阿五高祖第五女也美姿儀性婉順好<lb/>
讀書高祖於諸女中特所鍾愛適河東栁述述漸見寵<lb/>
遇初晉王廣欲以主配其妃弟蕭㻛高祖既許之後乃<lb/>
<pb n="KR3a0106_WYG_003-8b"/>
適述晉王因不悦及述用事彌惡之高祖既崩晉王稱<lb/>
帝即位述徙嶺表且欲主與述離絶主以死自誓不復<lb/>
朝謁上表請免主號與述同徙帝大怒曰天下豈無男<lb/>
子欲與之同徙耶王曰先帝以妾適於栁家今其有罪<lb/>
妾當從坐不願陛下屈法伸恩帝不從主憂憤而卒年<lb/>
三十二臨終上表曰昔共姜自誓著美前詩鄎媯不言<lb/>
傳芳往喆妾雖負罪竊慕古人生既不得從夫死乞葬<lb/>
於栁氏帝覽之愈怒竟不哭乃葬主於洪瀆川資送甚<lb/>
<pb n="KR3a0106_WYG_003-9a"/>
薄朝野傷之<lb/>
　謹按古人制禮獨婚姻號之曰嘉美徳相成勢分皆<lb/>
　所不論故臣民淑女作配君王帝女王姬不辭下嫁<lb/>
　蘭陵公主為文帝之女焬帝之妹生長富貴乃能天<lb/>
　性專篤固不恃勢分以驕其夫家且矢志終身甘同<lb/>
　患難從嶺表而不移乞葬骨於栁塜情切義摯實人<lb/>
　所難而生死各天竟從薄葬是不幸而不得盡事夫<lb/>
　之願者夫至不得事而事夫之心愈明誠哉以美徳<lb/>
<pb n="KR3a0106_WYG_003-9b"/>
　相成者矣<lb/>
東漢梁鴻妻孟光擇配不嫁年三十父母問其故曰欲<lb/>
得賢如梁伯鸞者鴻聞而聘之光市作布衣麻縷諸汲<lb/>
作織績之具以行始嫁以裝齎入七日而鴻不答光乃<lb/>
跪床下請曰竊聞夫子高義簡斥數婦今而見擇敢請<lb/>
鴻曰吾欲葛裘之人與俱隠今衣繡縞傅粉墨豈鴻所<lb/>
求哉光曰以觀夫子之志耳乃更為椎髻著布裙操作<lb/>
而前鴻喜曰真吾配也共入霸陵山中以耕織為業詠<lb/>
<pb n="KR3a0106_WYG_003-10a"/>
詩書彈琴以自娛每食妻必舉案齊眉<lb/>
　謹按家人利女貞若孟光之布裙操作舉案齊眉飄<lb/>
　然富貴功名之外可謂貞㓗自好矣奢則不遜約則<lb/>
　鮮失即居室細㣲之間皆無之敢忽是事夫者所當<lb/>
　法也<lb/>
　　勸學<lb/>
内則曰有虞氏養國老於上庠養庶老於下庠夏后氏<lb/>
養國老於東序養庶老於西序殷人養國老於右學養<lb/>
<pb n="KR3a0106_WYG_003-10b"/>
庶老於左學周人養國老於東膠養庶老於虞庠虞庠<lb/>
在國之西郊<lb/>
　謹按此明係王制之文何以重見内則聖王在上天<lb/>
　下無不學之人即無不勸丈夫學之婦故取為婦人<lb/>
　勸學法<lb/>
漢樂羊子妻亡其氏羊子從師受學一嵗矣來歸妻跽<lb/>
問故羊子曰久行懐思無他也妻引刀趨機而言曰此<lb/>
絲出於蠶繭成於機杼累絲而寸累寸不已丈疋乃成<lb/>
<pb n="KR3a0106_WYG_003-11a"/>
今而斷斯織也捐成功而稽日月將焉用之夫子績學<lb/>
當日知所亡以就於懿徳若中道而歸何異斷斯織乎<lb/>
羊子感其言還終業七年不返<lb/>
許升妻呂氏字曰榮吳人也升博徒不操行吕時勤養<lb/>
姑數流涕勸升修學升不改吕父忿疾之呼榮歸欲改<lb/>
嫁榮嘆曰命之所遭義無可離終不肯升感而自厲遂<lb/>
以學成名<lb/>
宋蘇洵妻程氏眉山人好讀書識大義洵少豪不悦學<lb/>
<pb n="KR3a0106_WYG_003-11b"/>
中嵗發憤思自力念無以為生程曰君茍務學我不以<lb/>
治生累君也罄服御鬻之治饘飴而洵得篤意於學<lb/>
　謹按家道以婦人為内助而内助莫大於學樂羊之<lb/>
　妻激之以斷機許升之妻感之以不忍離蘇洵之妻<lb/>
　且渠渠焉為之治生以資之也是皆深思逺見力却<lb/>
　燕私之好者可不謂之賢乎<lb/>
　　佐忠<lb/>
書益稷篇禹曰予創若時娶於塗山辛壬癸甲啟哌哌<lb/>
<pb n="KR3a0106_WYG_003-12a"/>
而泣予弗子惟荒度土功<lb/>
　謹按禹承帝命而平水土胼手胝足勞瘁極矣娶塗<lb/>
　山氏之女方四日即出治水三過其門而不入聞其<lb/>
　子之泣亦莫之遑子之也可謂臣道盡忠之大者然<lb/>
　後世皆稱塗山氏之賢佐助之功豈可冺哉<lb/>
詩秦風小戎三章曰言念君子載寢載興厭厭良人秩<lb/>
秩徳音<lb/>
　謹按此襄公上承天子之命往征西戎從役之家人<lb/>
<pb n="KR3a0106_WYG_003-12b"/>
　先誇其車甲之盛而後及其私情葢以義興師雖婦<lb/>
　人亦知當勇於赴敵而無所怨者<lb/>
周邱子妻葢人有伐葢而滅之者令於葢之羣臣曰敢<lb/>
有自殺者妻子盡誅邱子自殺人救之不死既歸其妻<lb/>
謂之曰吾聞戰而無勇非孝也君亡不死非忠也今軍<lb/>
敗君死子獨何生忠孝亡於身何忍以歸邱子曰吾固<lb/>
自殺也以救故不得死妻曰曩日有救今又何也邱子<lb/>
曰吾非愛身自殺者誅及妻子是以不死死又無益於<lb/>
<pb n="KR3a0106_WYG_003-13a"/>
君妻曰主辱臣死君死而子不死可謂義乎多殺士民<lb/>
不能存國而自活可謂仁乎憂妻子而忘仁義背故君<lb/>
而事强暴可謂忠乎人無忠臣之道仁義之行又可謂<lb/>
賢乎周書曰先君而後臣先父母而後兄弟先兄弟而<lb/>
後交游先交游而後妻子妻子私愛也事君公義也子<lb/>
以妻子之故失人臣節無事君之禮偷生茍活妾等恥<lb/>
之吾不能與子䝉恥而生遂自殺伐者賢之祠以太牢<lb/>
葬以將禮賜其弟金百鎰以為卿而使别治葢君子謂<lb/>
<pb n="KR3a0106_WYG_003-13b"/>
葢將之妻潔而好義<lb/>
北魏梓潼太守茍金龍妻劉氏平原人宣武時金龍為<lb/>
郡帶關城戍主梁人攻圍會金龍病不堪部分劉遂率<lb/>
勵守城人修理戰具夜悉登城備戰百有餘日兵士死<lb/>
傷過半戍副高景隂圖叛逆劉與守城人斬之及其黨<lb/>
數十人自餘將士分衣減食勞逸必同莫不畏而懐之<lb/>
㑹益州刺史傅豎眼率救兵至梁人乃退豎眼歎異之<lb/>
具狀奏聞<lb/>
<pb n="KR3a0106_WYG_003-14a"/>
武功縣孫道温妻趙氏者安平人也万俟醜奴之反圍<lb/>
岐周久之無援趙乃謂城中婦女曰今州城方陷務在<lb/>
同憂遂相率負土晝夜培城城竟免賊文皇帝大統六<lb/>
年贈道温岐州刺史趙安平縣君<lb/>
唐高獻妻秦氏獻為趙州刺史黙啜攻州城陷獻仰藥<lb/>
不死黙啜欲降之獻視秦氏秦氏曰君受天子恩當以<lb/>
死報賊官安足榮自是皆瞑目不語黙啜知不可屈乃<lb/>
殺之<lb/>
<pb n="KR3a0106_WYG_003-14b"/>
楊烈婦者李侃妻也建中末李希烈陷汴謀襲陳州侃<lb/>
為項城令希烈分兵略定諸縣侃以城小賊鋭欲逃去<lb/>
婦曰㓂至當守力不足則死焉且縣不守則地賊地也<lb/>
倉廪府庫皆其積也百姓皆其戰士也於國家何賴謂<lb/>
宜重賞募死士尚可濟侃如其言而守中流矢還家婦<lb/>
責曰君不在人誰肯固守死於外猶勝死於牀也侃遂<lb/>
登城卒退賊詔遷太平令<lb/>
宋馬氏者下邽李好義妻也好義為興州正將吳曦反<lb/>
<pb n="KR3a0106_WYG_003-15a"/>
將攻之拜决於家廟囑馬氏曰日出無耗當自為計生<lb/>
死從此决矣馬氏叱之曰汝為朝廷誅賊何以家為我<lb/>
决不辱李氏門户馬氏之母亦曰行矣勉之汝兄弟生<lb/>
為壯夫死為英鬼好義喜曰婦人女子尚念朝廷不愛<lb/>
性命我軰當如何<lb/>
雍氏昌州人宋池州通判趙卯發之妻元兵渡江卯發<lb/>
攝州事知不可守與雍氏訣令先出走雍曰君為忠臣<lb/>
我獨不能為忠臣婦乎遂同縊從容堂事聞朝廷贈卯<lb/>
<pb n="KR3a0106_WYG_003-15b"/>
發官待詔諡文節雍贈順義夫人立廟有司嵗以三月<lb/>
望日致祭<lb/>
金金玉妻寧晉人玉署元帥府監軍時武仙叛遣人賫<lb/>
誥命誘玉妻妻拒曰妾豈可使夫懐二心於國家耶仙<lb/>
怒圍之數匝殺其子寧壽<lb/>
　謹按朝廷以高爵厚禄養天下士固欲得忠義之報<lb/>
　至婦人女子生自閨門則未之有責焉然真性所激<lb/>
　每至死生之際較之丈夫更為凜凛豈非從一而終<lb/>
<pb n="KR3a0106_WYG_003-16a"/>
　其矢諸幽獨者久耶乃守貞殉節另彚成帙此專以<lb/>
　佐忠為準者佐忠尤婦人女子之所難也羽書旁牛<lb/>
　孤城斗絶呼援兵而不應餉士卒而無資或其夫幸<lb/>
　而脱歸或其夫出而告訣或心變於偏裨或身傷於<lb/>
　流矢或與其夫同辱於縲絏或誘其身疑貳於誥命<lb/>
　忠貞稍轉未必即嬰國法而大義所激昻嚴責之以<lb/>
　偷生勤督之以操作究之城全城破皆不可知之死<lb/>
　之生并置不問而夫妻芳名耿耿百世内助而有功<lb/>
<pb n="KR3a0106_WYG_003-16b"/>
　於國家孰有過於此者乎<lb/>
譙國夫人洗氏者高凉人也世為南越首領跨據山洞<lb/>
部落十餘萬家夫人幼賢明多籌略在父母家撫循部<lb/>
衆能行軍用師壓服諸越每勸宗族為善由是信義結<lb/>
於本鄉海南儋耳歸附者千餘洞梁大同初羅州刺史<lb/>
馮融聞夫人有志行為其子高凉太守寳聘以為妻融<lb/>
本北燕苗裔初馮宏之投高麗也遣融大父業以三百<lb/>
人浮海歸宋因留於新會自業及融三世為守牧他鄉<lb/>
<pb n="KR3a0106_WYG_003-17a"/>
羇旅號令不行至是夫人誡約本宗使從民禮每與夫<lb/>
寳參决辭訟首領有犯法者雖親族無所縱舍自此政<lb/>
令有序人莫敢違遇侯景反廣州都督蕭勃徵兵援臺<lb/>
高州刺史李遷仕據大皋口遣召寳寳欲往夫人止之<lb/>
曰刺史無故不合召太守必欲詐君共為反耳寳曰何<lb/>
以知之夫人曰刺史被召援臺乃稱有疾鑄兵聚衆而<lb/>
後喚君今者若徃必留質追君兵衆此意可見願且無<lb/>
行以觀其勢數日遷仕果反遣主帥杜平魯率兵入灨<lb/>
<pb n="KR3a0106_WYG_003-17b"/>
石寳知之遽告夫人夫人曰平魯驍將也領兵入灨石<lb/>
即與官兵相拒勢未得還遷仕在州無能為也若君自<lb/>
徃必有戰鬭宜遣使詐之卑辭厚幣云身未敢出欲遣<lb/>
婦往參彼聞之喜必無防慮我將千餘人步擔雜物唱<lb/>
言輸賧得至栅下賊必可圖寳從之遷仕果大喜不設<lb/>
備夫人擊之大㨗遷仕遂走保於寧都夫人總兵與長<lb/>
城侯陳覇先會於灨石還謂寳曰陳都督大可畏極得<lb/>
衆心此人必能平賊君宜厚資之及寳卒嶺表大亂夫<lb/>
<pb n="KR3a0106_WYG_003-18a"/>
人懐集百越數州宴然後累建奇功至隋追贈寳為廣<lb/>
州總管譙國公册夫人為譙國夫人<lb/>
金圖吉氏平章政事齊嘉努女䕶衛尼楚赫妹也自幼<lb/>
動有禮法及適内族薩哈連閨門肅如薩哈連為中京<lb/>
留守元兵圍之薩哈連疽發憊不能軍圖吉氏度城必<lb/>
破謂薩哈連曰公本無功能徒以宗室故嘗在禁近提<lb/>
㸃近侍局同判睦親府今又為留守外路第一等官受<lb/>
國恩最厚大兵臨城公不幸病不能戰禦設若城破公<lb/>
<pb n="KR3a0106_WYG_003-18b"/>
當率精鋭奪門而出攜一子走京師不能則獨赴京師<lb/>
又不能戰而死猶可報國幸無以我為慮薩哈連出巡<lb/>
城圖吉氏乃取平日衣服粧具玩好布之卧榻資貨悉<lb/>
散之家人艷粧盛服過於平日且戒女使曰我死則扶<lb/>
置榻上以衾覆面四圍舉火焚之無使兵見吾面言訖<lb/>
閉門自經而死家人如其言卧屍榻上以衾覆之薩哈<lb/>
連從外至家人告以夫人之死薩哈連拊榻曰夫人不<lb/>
辱我我肯辱朝廷乎因命焚之年三十六少頃城破薩<lb/>
<pb n="KR3a0106_WYG_003-19a"/>
哈連率死士欲奪門而出不果投壕水死<lb/>
　謹按忠烈所至可以轉禍為福亦可以激弱為剛惟<lb/>
　精誠之既至斯智勇之兼生洗氏馳驅戎馬厯年多<lb/>
　建功績圖吉氏勸夫以義令其速於所徃持危定傾<lb/>
　可謂佐忠矣<lb/>
　　贊亷<lb/>
内則曰子婦無私貨無私畜無私器不敢私假不敢私<lb/>
與<lb/>
<pb n="KR3a0106_WYG_003-19b"/>
　謹按家事當統於尊故資財牲養器用皆不可私即<lb/>
　以物借人以物遺人必禀命而後行每見官吏之受<lb/>
　財納賄皆起於私妻子之一念妻子之失孝失敬皆<lb/>
　起於豐殖一己之心故閨閫儉約之家必無越禮犯<lb/>
　分之舉丈夫之亷非婦人有以賛襄之不可<lb/>
叔姬者晉羊舌子之妻叔向叔魚之母也羊舌子好直<lb/>
不容於晉去而之三家之邑三家之邑人攘羊遺之肉<lb/>
羊舌子不受叔姬曰夫子居晉不容去而之三家之邑<lb/>
<pb n="KR3a0106_WYG_003-20a"/>
又不容是終無所容也姑受之無逆其善意羊舌子受<lb/>
之曰以食肸若鮒矣叔姬曰不可南方有鳥其名曰乾<lb/>
雀食其子不擇肉子常不遂今肸與鮒童子也隨大人<lb/>
而化不可食以不義之肉不如瘞之無何攘羊之事作<lb/>
都吏至羊舌子曰以吾求容於此不敢無受也受之然<lb/>
受而不敢食瘞之矣發視之肉存焉而免<lb/>
東漢樂羊子嘗於路得遺金以歸妻曰妾聞之志士不<lb/>
飲盜泉之水亷者不受嗟來之食奈何拾遺金汚行乎<lb/>
<pb n="KR3a0106_WYG_003-20b"/>
羊子捐於野而還<lb/>
宋徐氏者龍游人亷靖先生劉愚妻也未笄有志操姑<lb/>
子富母欲以字之徐泣曰願得有志行者事之獨為富<lb/>
人妻不願也時愚通經學隠居教授請聘之乃許既歸<lb/>
愚結廬城南以居頺垣敗壁蓬蒿蕭然時著書以自適<lb/>
徐機抒佐之裕如也一日愚懐白金數銖以歸徐怒曰<lb/>
妾以君為賢願奉君今安所得金乎愚出書則諸生所<lb/>
具束脩也乃受之後愚為安鄉令卒士友私諡曰亷靖<lb/>
<pb n="KR3a0106_WYG_003-21a"/>
君妻之助也<lb/>
　謹按周官有亷善亷能亷敬亷正亷法亷辨之法至<lb/>
　精且嚴固男子之賢婦人亦與有助焉然史多不著<lb/>
　持家勤儉婦人恒事耳若羊舌子之妻則匪特能亷<lb/>
　遂已者涉世之道備患之方教子之義至平公命叔<lb/>
　向因子靈之妻且凛然懼尤物之足以移人而羊舌<lb/>
　氏竟以豺狼之聲滅其識力有大過人者樂羊劉愚<lb/>
　則安貧賤而裕如却富貴其若凂故其妻並垂不朽<lb/>
<pb n="KR3a0106_WYG_003-21b"/>
後漢太原王霸妻不知何氏之女也霸少立高節光武<lb/>
時連徴不仕妻亦美志行初霸與同郡令狐子伯為友<lb/>
後子伯為楚相而其子為郡功曹子伯乃令子奉書於<lb/>
霸車馬服從雍雍如也覇子時方耕於野聞賓至投耒<lb/>
而歸見令狐子沮怍不能仰也霸目之有媿容客去而<lb/>
久臥不起妻怪問其故始不肯告妻請罪而後言曰吾<lb/>
與子伯素不相若向見其子容服甚光舉措有適而我<lb/>
兒曹蓬髪厯齒未知禮則見客而有慙色父子恩深不<lb/>
<pb n="KR3a0106_WYG_003-22a"/>
覺自失耳妻曰君少修清節不顧榮禄今子伯之貴孰<lb/>
與君之高奈何忘夙志而慙兒女子乎霸屈起而笑曰<lb/>
有是哉遂至終身隠遯<lb/>
南宋宗炳妻羅氏南陽人也炳與鴈門周續之同志幽<lb/>
居高祖辟召以禮皆不起元嘉初又徴通直郎徴為太<lb/>
子中舎人庶子并不應妻性高蹈與炳恊趨<lb/>
　謹按亷之為道大之則有天下而不與小之則去富<lb/>
　貴其若凂王霸獨立清節操心久定而偶見子之末<lb/>
<pb n="KR3a0106_WYG_003-22b"/>
　嫺禮度輒生羞赧不有其妻之勸告何以全成其高<lb/>
　乎宗炳之妻能與偕隠辟召屢次而不出即以東宫<lb/>
　庻子官之而終不應又豈以紛華靡麗動其心哉老<lb/>
　子曰不見可欲使心不亂二氏有焉<lb/>
　　重賢<lb/>
詩鄭風女曰雞鳴之三章曰知子之來之雜佩以贈之<lb/>
知子之順之雜佩以問之知子之好之雜佩以報之<lb/>
　謹按此賢夫婦相警戒之言不惟治其門内之職又<lb/>
<pb n="KR3a0106_WYG_003-23a"/>
　欲其君子親賢友善結其驩心而無所愛於服飾之<lb/>
　玩也天下有五倫朋友居其終臣固當同寅協恭以<lb/>
　報其主子固當親師取友以孝其父妻則専乎門内<lb/>
　若以不言閫外為當然者不知成就夫徳乃稱賢哲<lb/>
　此事夫之道必以重賢為要歟<lb/>
宋衛國大長公主幼不好弄真宗時下嫁駙馬都尉李<lb/>
遵勗遵勗賓客皆一時賢士燕集主必親視饔饎<lb/>
遼太祖淳欽皇后舒嚕氏諱平小字伊埒多其先回鶻<lb/>
<pb n="KR3a0106_WYG_003-23b"/>
人也行兵御衆嘗與謀議名震諸邦幽州劉守光遣韓<lb/>
延徽求援不拜太祖怒留之使牧馬后曰守節不屈賢<lb/>
者也宜禮用之太祖乃召延徽與語大悦以為謀主<lb/>
景宗睿知皇后蕭氏諱綽小字燕燕宰相遜之女蚤慧<lb/>
遜嘗觀諸女掃地惟后潔除喜曰此女必能成家帝<lb/>
即位選為貴妃尋册為皇后生聖宗景宗崩尊為皇太<lb/>
后攝國政后泣曰母寡子弱族屬雄强邊防未靖奈何<lb/>
耶律色珍韓徳讓進曰信任臣等何慮之有於是后與<lb/>
<pb n="KR3a0106_WYG_003-24a"/>
色珍徳讓參决大政委裕悦休格以南邊事統和元年<lb/>
上尊號曰承天皇太后又加上尊號睿徳神略應運啟<lb/>
化承天皇太后<lb/>
　謹按賢之所際不同重賢之道亦與之為不同貴戚<lb/>
　所交皆一時賢士其根器之淑慎可知矣韓延徽奉<lb/>
　命求援而挺身不拜乃怒而驅之下役不太甚乎舒<lb/>
　嚕后獨能識其賢而勸太祖以禮用其智畧有足多<lb/>
　者至睿智皇后以大政共之色珍徳讓以邊事委之<lb/>
<pb n="KR3a0106_WYG_003-24b"/>
　裕悦休格巍巍乎定天下之規模也重賢之所保全<lb/>
　不亦大哉<lb/>
漢班偼妤平陵人越騎校尉况女也成帝遊後庭欲與<lb/>
偼妤同輦辭曰觀古圖畫聖賢之君皆有名臣在側三<lb/>
代末主乃有嬖妾今欲同輦得無近之乎帝善其言而<lb/>
止<lb/>
唐文徳長孫后公主出降太宗勅有司資送倍永嘉魏<lb/>
徴諫曰昔漢明帝封皇子曰我子豈可與先帝子等裁<lb/>
<pb n="KR3a0106_WYG_003-25a"/>
令半楚淮陽今奈何送公主齎資顧倍於長公主乎帝<lb/>
黙然入以謂后后太息曰妾數聞陛下稱魏徴正直竊<lb/>
不知其由今觀其引禮義抑人主之私真社稷臣也妾<lb/>
與陛下結髪為夫婦曲承恩禮每言必先候顔色不敢<lb/>
輕犯威嚴况以人臣之疎逺乃抗言如是陛下不可不<lb/>
從也因請遣中使齎絹以賜徵且曰聞公正直乃今見<lb/>
之故以相賞公且嘗秉此心勿轉移也上嘗罷朝怒曰<lb/>
㑹須殺此田舍翁后問為誰上曰魏徵每廷辱我后退<lb/>
<pb n="KR3a0106_WYG_003-25b"/>
具朝服立於庭上驚問其故后曰妾聞主明臣直今魏<lb/>
徵直由陛下之明故也妾敢不賀上乃悦<lb/>
宋真宗劉皇后仁宗時有漕使劉綽自京西還以羨餘<lb/>
獻后曰卿識王曾張知白呂夷簡魯宗道否此數人者<lb/>
曷嘗因羡餘進也<lb/>
仁宗曹皇后神宗稱為太皇太后時蘇軾以詩謗訕下<lb/>
御史獄太皇太后聞之謂帝曰嘗憶仁宗時以制科得<lb/>
軾兄弟喜甚曰吾為子孫得兩宰相今聞軾以作詩繫<lb/>
<pb n="KR3a0106_WYG_003-26a"/>
獄其無乃讐嫉者中傷之耶捃摭至於詩過㣲矣吾疾<lb/>
已篤不可以寃濫傷中和帝大感流涕軾由此獲免<lb/>
英宗高皇后太尉瓊曾孫女也神宗尊為皇太后召司<lb/>
馬光吕公著於洛屬以政又起文彦博於洛為太師三<lb/>
人至皆遣使迎勞訪政焉諸大臣忠邪貞佞辨如蒼素<lb/>
委任耆舊終始不疑放逐奸邪屏斥弊政頃刻立斷也<lb/>
又顧范純仁曰卿父仲淹可謂忠臣在明肅垂簾時勸<lb/>
明肅盡母道明肅上賓勸仁宗盡子道卿必法之<lb/>
<pb n="KR3a0106_WYG_003-26b"/>
　謹按天下之治在用賢一身之修亦在用賢有賢而<lb/>
　不用則必有不肖者起而搖惑於其間即古禮皇后<lb/>
　不出深宫亦未嘗不知天下之賢長孫氏創起艱難<lb/>
　久聞魏徴房𤣥齡之可信固道之至正者劉之引王<lb/>
　曾等以却獻曹之申救蘇軾高之召司馬光等語范<lb/>
　純仁等皆深知賢人之可用而用之至於班偼妤一<lb/>
　嬪屬耳且惓惓進規曰名臣在側况卿大夫士庶之<lb/>
　家可不重賢為兢兢哉<lb/>
<pb n="KR3a0106_WYG_003-27a"/>
齊命婦者晏平仲御士之妻也晏子出士為御妻闞觀<lb/>
見之歸請去夫問何也妻曰晏子長不滿六尺身相齊<lb/>
國名顯諸侯吾從門間窺之其志恂恂然自下也思念<lb/>
深矣今子以八尺之軀身為之御然且擁葢策馬意洋<lb/>
洋其自足也其何後之有妾請行其夫慙謝深自責如<lb/>
不容晏子怪而問之以實對晏子以為能服義也升諸<lb/>
公以為大夫<lb/>
晉大夫伯宗妻晉女也伯宗退朝而色喜問之曰諸大<lb/>
<pb n="KR3a0106_WYG_003-27b"/>
夫皆以我為知於陽子也妻曰實榖不華至言不飾陽<lb/>
子華而不實既禍及之矣子又何喜焉已伯宗飲諸大<lb/>
夫酒而語無能難者畢飲妻泣曰信矣諸大夫之莫子<lb/>
若也然盜憎主人民惡其上必戒之且國家多難危可<lb/>
立待盍自結於賢大夫托州犂焉伯宗乃厚畢羊而結<lb/>
之已而有郤氏之禍畢羊以州犂免<lb/>
元大名王徳政妻郭氏少孤事母張孝豪家納聘張不<lb/>
許而徳政年四十餘貎古陋以學行教授里中張貧不<lb/>
<pb n="KR3a0106_WYG_003-28a"/>
　能教二子欲納徳政為贅壻使教之宗黨交諫郭氏順<lb/>
　母志許焉既婚與徳政相敬如賓教二弟有成立徳政<lb/>
　卒郭方二十餘矢無再醮以終<lb/>
　　謹按此官與民之妻能知重賢者一則激其夫賤而<lb/>
　　能貴其得力在謙一則全其子禍而能免其得力在<lb/>
　　誠一則教其弟貧而能學其得力在順深思逺慮能<lb/>
　　佐夫而不居其功必如是斯可完事夫之道耳<lb/>
　<lb/>
<pb n="KR3a0106_WYG_003-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定内則衍義卷三<lb/>
</p>
<p>
</p>
  </div>
</body>
</text>
</TEI>
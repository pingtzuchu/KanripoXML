<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0106_WYG_016-1a"/>
　欽定四庫全書<lb/>
御定内則衍義卷十六<lb/>
　　　　　　　　　　　　　大學士傅以漸恭纂<lb/>
　　學之道<lb/>
　　　好學<lb/>
　　列女傳曰古者婦人妊子夜則令瞽誦詩道正事<lb/>
　　　謹按乾坤以二氣成男女而命之性修之教學安可<lb/>
　　　得已哉是以女子之生必有傅姆自能食能言約其<lb/>
<pb n="KR3a0106_WYG_016-1b"/>
　　徳於寛裕慈惠先嫁三月祖廟未毁者教于公宫祖<lb/>
　　廟既毁者教于宗室以成婦順而後親禮成焉雖其<lb/>
　　既嫁而敬不弛于師傅凡有所行必保姆詔之出入<lb/>
　　咨詢其王宫邦室又有彤史紀言動以昭勸戒聖王<lb/>
　　之化始于閨門逹于邦國盡天下男女夫婦曲成不<lb/>
　　遺如此其深且厚也至于妊子猶必令瞽者誦二南<lb/>
　　之詩言事之合于禮者葢無時不好學為兢兢云<lb/>
　東漢明徳馬皇后能誦易好讀春秋楚辭尤善周官董仲<lb/>
<pb n="KR3a0106_WYG_016-2a"/>
舒書章帝旦夕朝輙與論政理教授諸小王論議經書雍和終日<lb/>
　謹按天下事有益有損有所宜必有所不宜惟學則<lb/>
　隨所好而皆有益無損尊卑上下無人而不可學也<lb/>
　朝夕老㓜無時而不可學也女子從人小之則為匹<lb/>
　庶中之則為卿貳上之則為皇后貴嬪所奉愈大其<lb/>
　學之所闗益屬有用明徳馬后事事皆可為皇后之<lb/>
　法程其得力尤在好學誦易則明盈虛消息之理是<lb/>
　節儉所從出讀春秋則明賞罰是非之權是政治所<lb/>
<pb n="KR3a0106_WYG_016-2b"/>
　由昭研楚詞憂䜛抱忠之志而仁民愛物沛然四達<lb/>
　考周官設官分職之詳而崇賢好禮油然不倦是以<lb/>
　仰對章帝朝綱頼其助宣教授諸王懿戚資其和洽<lb/>
　不特為漢代皇后稱首即宋之髙曹向孟尚遜其美<lb/>
　善者學之不可已也如是乎<lb/>
漢和熹鄧皇后六歳能史書十二通詩論語諸兄每讀<lb/>
經傳輙下意問難志在典籍不問居家之事母嘗責其<lb/>
不習女工后乃晝修婦業暮誦經典家人號曰諸生父<lb/>
<pb n="KR3a0106_WYG_016-3a"/>
訓異之事無大小輙與詳議及入宫掖從曹大家受經<lb/>
兼天文算數晝省王政夜則誦讀而患其謬誤懼乖典<lb/>
章博選諸儒劉珍等及博士議郎四府掾吏五十餘人<lb/>
詣東觀讐校傳記事畢奏御賜葛布各有差又詔中書<lb/>
近臣于東觀受讀經傳以教授宫人左右習誦朝夕濟<lb/>
濟永平六年詔徴和帝弟濟北河間王子男女年五歳<lb/>
以上四十餘人鄧氏近親子孫三十餘人為開邸第教<lb/>
學經書躬自監試四姓小侯皆令入學所以矯俗厲薄<lb/>
<pb n="KR3a0106_WYG_016-3b"/>
反之忠孝<lb/>
　謹按學不可以無師我無師則所入之理必不深學<lb/>
　不可不為人師不為人師則所獲之美必不暢鄧皇<lb/>
　后讀書夲諸天性少即問難諸兄為師入宫則受經<lb/>
　于曹大家且博選諸儒等則大家與諸儒等皆師復<lb/>
　廣其教于宫人而王子外戚躬自監試四姓小侯皆<lb/>
　令入學何其殷殷不憚煩也然而非尋章摘句所可<lb/>
　㡬上遵母命則晝修婦業而暮誦經典也内助帝㡬<lb/>
<pb n="KR3a0106_WYG_016-4a"/>
　則晝省王政而夜則誦讀也廣敷教澤則矯俗厲薄<lb/>
　反為忠孝也能為學復能為實際之學鄧皇后所以<lb/>
　美而𫝊歟<lb/>
順烈梁皇后為恭懐后近屬女孫通韓氏詩嘗圖古烈<lb/>
女置左右自鑑<lb/>
　謹按讀書之道必曰左圖右史葢事理精奥非史不<lb/>
　能悉其全時勢更遷非圖不能昭其象况女子好學<lb/>
　寧有㡬人則觀書不若觀圖之尤為易易也獨是古<lb/>
<pb n="KR3a0106_WYG_016-4b"/>
　來賢妃列女不盡著梁皇后篤嗜古訓命畫工圖列<lb/>
　女以自警其氣志有足嘉者至于漢代經學各有専<lb/>
　門韓嬰詩𫝊卓然自成一家言女子而能通之亦可<lb/>
　謂深于經學者矣<lb/>
宋髙祖呉皇后博習書史又善翰墨繪古烈女圖置座<lb/>
右為鑒<lb/>
　謹按人之性情未有不因觀感而興起者髙山仰止<lb/>
　景行行止必以前人之成躅為後人之楷模始能觸<lb/>
<pb n="KR3a0106_WYG_016-5a"/>
　於目而警於心則圖鑑之益良大呉后既淹博羣書<lb/>
　徃史又能染翰成書濡墨為畫因繪畫古之女子其<lb/>
　行事足為法則者置之座右為朝夕曯對警省身心<lb/>
　之具如懸鑑之妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>畢照即古聖賢盤有銘几有箴<lb/>
　之意也人人能以古昔賢哲為鑑則宫幃之教式於<lb/>
　海内何難之有哉<lb/>
劉聰妻劉氏名娥字麗華太保殷女也㓜而聰慧晝營<lb/>
女工夜誦書籍傅母恒止之娥敦習彌厲每與諸兄論<lb/>
<pb n="KR3a0106_WYG_016-5b"/>
經義理趣超逺諸兄深為歎伏其姊英字麗芳亦聰敏<lb/>
渉學而文詞機辯曉逹政事過於娥初與娥同召拜左<lb/>
貴嬪尋卒追諡武徳皇后<lb/>
　謹按家學莫重於父子同學莫親於兄弟至於女子<lb/>
　則獨能學者已幾幾乎難之矣何劉氏之姊與妹皆<lb/>
　賦性敏達而勤修學業同膺帝召一則為后一則為<lb/>
　嬪甚則諸兄且服其精晰政事亦仗其博綜豈非女<lb/>
　子所最不可及者乎劉聰得此宜其雄踞一方𫝊威<lb/>
<pb n="KR3a0106_WYG_016-6a"/>
　名於不朽也<lb/>
唐髙祖太穆順聖皇后竇氏京兆平陵人生而髪垂過<lb/>
頸三歳與身等讀女誡列女等傳一過輙不忘工為篇<lb/>
章規誡文有雅體又善書與髙祖書相雜人不能辨<lb/>
太宗文徳長孫皇后仁孝節儉喜圖傳恒觀古善惡自<lb/>
考鑒矜尚禮法及正位中宫好讀書雖容櫛不廢商略<lb/>
古事裨益𢎞深<lb/>
　謹按開闢之帝王莫不有賢内助焉若能以學問興<lb/>
<pb n="KR3a0106_WYG_016-6b"/>
　事業則唐朝尤為大著竇皇后不惟能學而又能書<lb/>
　其聰明有過乎人者長孫皇后㓜喜圖傳正位中宫<lb/>
　益加精勤是以文章揚其規誡政事頼其匡勷發跡<lb/>
　太原數年而成大業二后之好學有不容冺没者存<lb/>
　也<lb/>
唐太宗賢妃徐惠湖州長城人生五月能言四歳通論<lb/>
語詩八歳自曉屬文太宗聞之召為才人手未嘗廢卷<lb/>
而辭致贍蔚文無淹思<lb/>
<pb n="KR3a0106_WYG_016-7a"/>
尚宫宋若昭貝州人父廷芬能辭章生五女皆警慧善文長若<lb/>
莘次若昭若倫若憲若荀莘昭文尤高皆性好素潔鄙薰澤靚<lb/>
妆不願歸人欲以學名家家亦不欲與寒鄉凡裔為婚<lb/>
對聼其學若莘誨諸妹如嚴師著論語十篇以韋<lb/>
宣文君為孔子曹大家等為顔冉推明婦道所宜若昭<lb/>
又為傳申釋之貞元中昭義節度使李抱真表其才徳<lb/>
宗召入禁中試文章并問經史大義甚加褒美悉㽞宫<lb/>
中呼為學士元和末若莘卒贈河南郡君自貞元七年<lb/>
<pb n="KR3a0106_WYG_016-7b"/>
秘禁圖籍詔若莘所總領者盡付若昭管理厯憲昭敬<lb/>
三朝皆呼先生后妃與諸王公主率以師禮見之寳厯<lb/>
初卒贈梁國夫人若憲代司秘書文宗尚學以若憲善<lb/>
屬辭粹於論義尤加禮焉<lb/>
宋周貴妃開封人生四歳從其姑入宫張貴妃育為女<lb/>
稍長遂得侍仁宗帝崩妃日一疏食屏處一室誦書困<lb/>
則假寐覺則復誦晝夜不解衣者四十年諡昭淑<lb/>
金元妃李氏名師兒父湘母王盻兒皆微賤大定末入<lb/>
<pb n="KR3a0106_WYG_016-8a"/>
宫是時張建主教宫中事師兒與諸宫女皆從之學舊<lb/>
例用青紗隔障蔽内外宫教居障外諸宫女居障内毋<lb/>
得靣見若字有不識及問文義皆映紗指請宫教自障<lb/>
外口說諸女子中惟師兒易為領戒建不知其為誰但<lb/>
識其音聲清亮章宗一日問建曰女子誰可教者建對<lb/>
曰就中聲音清亮者最可教章宗得之即師兒宦者梁<lb/>
道譽其才美遂納之章宗好文辭師兒賦性慧黠能作<lb/>
字知文義尤善伺顔色遂大愛幸明昌四年封為昭容<lb/>
<pb n="KR3a0106_WYG_016-8b"/>
明年進封淑妃<lb/>
　謹按此皆妃嬪而好學者天子之妃嬪與大夫士庶<lb/>
　之媵妾不同故天子理陽道其設官也有三公九卿<lb/>
　二十七大夫八十一元士后治陰徳其備職也有三<lb/>
　夫人九嬪二十七世婦八十一御妻然而得其人則<lb/>
　難得能好學之人則更難徐賢妃八歳即曉屬文而<lb/>
　終身未嘗廢卷宋若昭等姊妹同心願以學名不作<lb/>
　庸人婦悉㽞宫中號曰學士豈不休哉周貴妃蔬食<lb/>
<pb n="KR3a0106_WYG_016-9a"/>
　獨處嗜學若飴四十年如一日李元妃於羣學之中<lb/>
　獨聰頴易為領解字義兼洽遂承帝眷妃嬪之不可<lb/>
　不學葢若此<lb/>
宋魏國公主太宗女善筆扎喜圖史能為歌詩尤精女<lb/>
工嘗誡諸子以忠精自勅無恃吾以速禍<lb/>
　謹按此公主而好學者公主生長富貴其性易動其<lb/>
　情易流不有監古何以知所自制魏國公主既善筆<lb/>
　扎復嗜圖史而織紝精能詩詞清麗可謂靈秀天成<lb/>
<pb n="KR3a0106_WYG_016-9b"/>
　者矣至於戒子以忠精自勅則尤得學問之大者<lb/>
漢崔篆母師氏通九經百家之言王莽寵以殊禮賜號<lb/>
義成夫人<lb/>
苻秦宣文君宋氏太常韋逞母也㓜䘮母明慧父授以<lb/>
周官謂之曰吾家世以周官傳業此經周公所制者也<lb/>
今無男可傳以授汝汝必敬受無令此學遂絶宋日諷<lb/>
誦屬世亂研精不輟石虎徙民實山東宋在徙中與夫<lb/>
推鹿車就徙而背負父所授經與之俱至冀州依膠東<lb/>
<pb n="KR3a0106_WYG_016-10a"/>
富人程安壽以居晝則樵採夜歸授子經以紡績佐績<lb/>
逞遂成學秦王堅憫禮樂廢闕博求通周官有師法者<lb/>
問諸博士博士盧壼前對曰學殖乆廢禮師法盡矣太<lb/>
常韋逞母宋氏世學家女傳其父業精周官今年八十視聴<lb/>
無闕非此母無足以授此經者於是詔就宋氏立講堂<lb/>
復置徒百二十人設絳紗幔坐其中講業賜號宣文君<lb/>
周官學復行于世宣文君之力也<lb/>
　謹按為學莫大于通經崔篆之母九經百家之言無<lb/>
<pb n="KR3a0106_WYG_016-10b"/>
　所不通潛心研考不知㡬經歳月苻秦之世干戈滿<lb/>
　路聖道淪胥無餘老宿名儒捲堂而星散無復能㽞<lb/>
　心經學者宣文君不忍惰棄父書日日諷誦研精不<lb/>
　輟復經流徙葡蔔數千里而負經採薪可不謂婦女<lb/>
　之尤難者乎處難學之時而學不廢傳易冺之經而<lb/>
　經愈彰斯之謂得好學之大者<lb/>
東漢曹大家者班彪女也名昭歸曹世叔敦節行惟法<lb/>
又博問勤學時漢書初出多古文竒字讀者莫能通詔<lb/>
<pb n="KR3a0106_WYG_016-11a"/>
昭正之<lb/>
　謹按通天下之理者莫如經載天下之事者莫如史<lb/>
　故窮經以立其體稽史以達其用而學遂無所不貫<lb/>
　焉史雖始于司馬遷而分代叙事必以班固為博雅<lb/>
　之宗昭為其弟不特能淹道其文義且能辨析竒字<lb/>
　以廣其書於天下八表天文志皆史家所難而毅然<lb/>
　補成完書豈尋常學問所能及哉<lb/>
程顥母侯氏太原人㓜聰慧諸女事不學而能七歳時<lb/>
<pb n="KR3a0106_WYG_016-11b"/>
女師教以古詩曰女子不夜出夜出秉明燭自是日暮<lb/>
遂不復出房閣長明經術常教家人曰見他人善當如<lb/>
己善必共成之視他人物當如己物必愛䕶之性好學<lb/>
然不為詞章之學詩不過二三篇皆婉雅得性情之正<lb/>
云<lb/>
　謹按為學之道必身體而力行之始可謂之有獲若<lb/>
　㓜學方始即能自閑其動靜非卓然大有識力者其<lb/>
　孰能之侯氏天性惇篤女事既爾精工經學又復昭<lb/>
<pb n="KR3a0106_WYG_016-12a"/>
　明其教人也務存萬物一體之心成人之善則誘掖<lb/>
　奬勸之不遑愛人之物又樽節䕶持之必至即偶著<lb/>
　之詩皆依乎性情之正而不為詞章是真能躬行實<lb/>
　踐者宜乎能以實學倡其子也可不謂賢哉<lb/>
北魏元務光母盧氏范陽人好讀書造次必于禮十年<lb/>
寡居諸子㓜家貧不能就學盧親執經史手授之<lb/>
唐桞太君盧氏涿郡人宗元母也七歳通毛詩列女傳<lb/>
宗元生四歳家無書盧親授古賦十四首皆諷誦之以<lb/>
<pb n="KR3a0106_WYG_016-12b"/>
詩禮圖史及女工授諸女後皆為賢婦<lb/>
滎陽縣太君鄭氏比部郎元寛妻寛早世子稹積方髫<lb/>
齔家貧無從授業鄭手詩書親授之皆以通經舉髙第<lb/>
　謹按女子之好學古史所載寥寥無㡬稍渉古典即<lb/>
　足稱名而博洽經史淹通詞賦時當家計蕭條孤弱<lb/>
　之子無力從師乃口誦以手教之使子成其為賢子<lb/>
　女成其為賢女可謂以母道兼師道矣<lb/>
明賈氏㓜讀書通大義家貧而寡設教女館授書自給<lb/>
<pb n="KR3a0106_WYG_016-13a"/>
閨門肅然事聞旌之<lb/>
　謹按學以成已教以成物両者並重而不廢然教子<lb/>
　教女不出閨門猶為可行之道以女子而設館教人<lb/>
　古今以來所不多有賈氏家貧孀居不得已而授書<lb/>
　自給其學問之博可以概見閨門肅然其有得于學<lb/>
　并可以類推矣夫以孑然貧窮有學而竟可以治生<lb/>
　學可廢乎哉處豐裕之境讀書有資者又奈何不觀<lb/>
　賈氏而興起之也<lb/>
<pb n="KR3a0106_WYG_016-13b"/>
遼耶律中妻蕭氏小字挼蘭韓國王惠之四世孫聰慧<lb/>
謹愿年二十歸于中事夫敬順親戚咸譽其徳中嘗謂<lb/>
曰汝可粗知書以前貞淑為鑑遂發心誦習多渉古今<lb/>
　謹按劉向新序有曰晉平公曰吾年已七十欲學但<lb/>
　恐已暮矣師曠曰何不秉燭乎平公曰安有為人臣<lb/>
　而戲其君師曠曰盲臣安敢戲君臣聞之少而好學<lb/>
　如日出之陽壯而好學如日中之光老而好學如焫<lb/>
　燭之明焫燭之明孰與昧行乎乃知學之所闗者大<lb/>
<pb n="KR3a0106_WYG_016-14a"/>
　即老耄且不可廢况中年乎哉蕭氏聰慧謹愿聰慧<lb/>
　則有可以悟道之資謹愿則紛華靡麗又不足以亂<lb/>
　其心夫勸之以知書而即發心誦習考古事以備典<lb/>
　則通今事以達世務由粗可以入精講學正以修徳<lb/>
　傳諸史冊輝映彤管男子之不學者觀此生愧女子<lb/>
　之未學者覽此知興是又佐好學之窮者矣<lb/>
　學之道<lb/>
　　著書<lb/>
<pb n="KR3a0106_WYG_016-14b"/>
詩大序曰在心為志發言為詩先王以是經夫婦成孝<lb/>
敬厚人倫美教化移風俗<lb/>
　謹按徳之所發為言立言以明徳傳記疏序之類是<lb/>
　也志之所形為詩作詩以見志賦頌歌詠之類是也<lb/>
　六經所載女子之文不多見惟詩自周太姒以至列<lb/>
　國夫人卿大夫士庶之婦女所作篇章莫不發乎情<lb/>
　止乎禮義迨漢而下后妃及婦女之賢者大則續史<lb/>
　小則屬文莫不有禆治化而女則女誡諸書尤其親<lb/>
<pb n="KR3a0106_WYG_016-15a"/>
　切有益者故采其純以正者表之<lb/>
唐太宗文徳長孫皇后嘗采古婦人事著女則十篇又<lb/>
為論斥漢之馬后不能檢抑外家使與政事乃戒其車<lb/>
馬之侈此謂開夲源恤末事常誡守者吾以自檢故書<lb/>
無條理勿令至尊見之及崩宫司以聞帝為之慟示近<lb/>
臣曰后此書可用垂後<lb/>
　謹按著作莫大於教令莫切於訓誡唐長孫后作女<lb/>
　則所以飭宫闈者切矣夫厯代諸后以詞章著者不<lb/>
<pb n="KR3a0106_WYG_016-15b"/>
　少然必有禆於國政壼教乃可法今𫝊後故首采之<lb/>
　為椒房著作之法云<lb/>
明文皇后内訓序曰吾㓜承父母閨訓誦詩讀書之暇<lb/>
職謹女事䝉先人積善餘慶夙被妃庭之選事我孝慈<lb/>
髙皇后朝兢夕惕恒恐怠緩以悞朝廷更懼黜辱以累<lb/>
父母此鄙人之劬勞恭奉夙夜匪懈者念何切也髙皇<lb/>
后教諸子婦立法垂訓昭然耳目今皇上三十餘年一<lb/>
遵先志以行政教吾思備位中宫愧徳弗似歉於率下<lb/>
<pb n="KR3a0106_WYG_016-16a"/>
無以佐皇上内治之美即以違髙后諄嚴之訓實非鄙<lb/>
人之初意也竊觀史𫝊賢父貞母雖稱夙性亦由教成<lb/>
然古者教必有方男子八歳而入小學女子十歳而聽<lb/>
姆教昔小學無傳朱子慮焉由是多方博採編輯成書<lb/>
為小學之教者始有所入獨女教未有全書此何異欲<lb/>
渡罔津成舟失斧也乎葢後漢有曹大家女誡為訓恒<lb/>
病其畧雖有所謂女憲女則亦徒有其名耳俯觀今世<lb/>
女教盛行大要撮曲禮内則之言與周召二南詩之小<lb/>
<pb n="KR3a0106_WYG_016-16b"/>
序𫝊記而為之者孰如我髙皇后教訓立言卓越徃昔<lb/>
昭垂萬世吾耳熟而心藏之乃於永樂二年冬備述内<lb/>
庭著為女訓上以廣髙皇后立法之深心下以成宫壼<lb/>
肅清之令範有如所謂飬徳性者而必以修身也夫身<lb/>
非修其何以能克聖何以能成人故莫切於謹言慎行<lb/>
推而至於勤勵警戒而又次之以節儉其曰遷善曰改<lb/>
過皆人之所以獲福而深慶乆長者也之數者乃身之<lb/>
切要而所以取法者則必守我髙皇后之教也故繼之<lb/>
<pb n="KR3a0106_WYG_016-17a"/>
以崇聖訓逺而取法於古故次之以景賢範上而至於<lb/>
事父母事君事舅姑奉祭祀又推而至於母儀睦親慈<lb/>
㓜逮下而終之於待外戚顧以言辭淺陋不足以發揚<lb/>
深㫖而其條目亦粗備矣觀者於此不必泥於言而但<lb/>
取於意其於治内之道或有禆於萬一云<lb/>
又採古賢聖勸善懲惡之言類編二十篇名曰勸善書<lb/>
嘗曰仁者善之所由生也善者慶之所由基也是故積<lb/>
慶莫大於為善省已莫嚴於知戒又曰善惡之報理所<lb/>
<pb n="KR3a0106_WYG_016-17b"/>
必然如晝之所為者善則夜之所夢者亦善晝之所為<lb/>
者惡則夜之所夢者亦惡<lb/>
　謹按明之徐后為中山王徐達之女秉徳仁厚樂於<lb/>
　為善所作内訓頗稱詳備而尊姑以立言尤得孝道<lb/>
　之大者既著内訓以式化於宫闈又欲廣此心於天<lb/>
　下使人皆從善去惡遂編勸善書其間勸懲皆有而<lb/>
　獨名勸善見善之所該者大茍知樂善則惡自消也<lb/>
　葢善言所發其行固逺然亦有臣子得聞而小民未<lb/>
<pb n="KR3a0106_WYG_016-18a"/>
　得聞一時得聞而後世不得聞者惟梓刻成書則窮<lb/>
　鄉下邑愚夫愚婦皆可家喻户曉孫子流傳中間所<lb/>
　載其大者君臣父子之倫言忠孝必有忠孝之報而<lb/>
　不忠不孝者可知其細者鳥獸蟲魚之㣲言放生傷<lb/>
　生必有放生傷生之報而大于鳥獸蟲魚者更可知<lb/>
　誠慮百姓無知不言報應則不知所畏不知所畏則<lb/>
　為善之心不堅為善之心不堅則去惡之力必不勇<lb/>
　是以禍福極其昭彰鬼神如在左右且其身垂示天<lb/>
<pb n="KR3a0106_WYG_016-18b"/>
　下曰父達不妄殺人女身得配帝王即此一事已見<lb/>
　善之不可不好其勸懲可不謂深切著明哉<lb/>
漢扶風曹世叔妻名昭兄固著漢書其八表及天文志<lb/>
未及竟而卒和帝詔昭就東觀藏書閣踵而成之帝數<lb/>
召入宫命皇后諸貴人師事焉號曰大家每有貢獻異<lb/>
物輙召大家作賦頌及鄧太后臨朝以出入之勤特封<lb/>
子成闗内侯時漢書初出多未能通者同郡馬融伏於<lb/>
閣下從昭受讀作女誡七篇有助内訓馬融善之令<lb/>
<pb n="KR3a0106_WYG_016-19a"/>
妻女習焉昭年七十餘卒皇太后素服舉哀使監䕶䘮<lb/>
事所著賦頌銘誄問註哀辭書論上疏遺命凡十六篇<lb/>
子婦丁氏為撰集之又作大家讃焉其女誡序曰鄙人<lb/>
愚暗受性不敏䝉先君之餘寵賴母師之典訓年十有<lb/>
四執箕箒於曹氏於今四十餘載戰戰兢兢常懼黜辱<lb/>
以増父母之羞以益中外之累夙夜劬心勤不告勞而<lb/>
今而後乃知免耳吾性疏頑教導無素恒恐子榖負辱<lb/>
清朝聖恩横加猥叨金紫實非鄙人所望也男能自謀<lb/>
<pb n="KR3a0106_WYG_016-19b"/>
吾不復以為憂但傷諸女方當適人而不漸訓誨不聞<lb/>
婦禮懼失容他門取耻宗族吾今疾在沉滯性命無常<lb/>
念汝曹如此每用惆悵間作女誡七篇願諸女各冩一<lb/>
通庶有補益其朂勉之<lb/>
又女論語序曰妾乃賢人之妻名家之女四徳兼習亦<lb/>
通書史因輟女工間觀文字九烈可嘉三貞可慕深惜<lb/>
後人不能追歩乃撰一書名為論語敬戒相承教訓女<lb/>
子若依斯言是為賢婦罔俾前人専美千古<lb/>
<pb n="KR3a0106_WYG_016-20a"/>
唐尚宫宋若莘誨諸妹如嚴師著女論語十篇大抵凖<lb/>
論語以韋宣文君代孔子曹大家等為顔冉推明婦道<lb/>
所宜若昭又為𫝊申釋之<lb/>
鄭氏朝㪚郎陳邈妻也博學宏才作女孝經十八章獻<lb/>
於朝朝廷納其書頒行于世其表曰聞天地之性貴剛<lb/>
柔焉夫婦之道重禮義焉仁義禮智信者是為五常五<lb/>
常之教其來逺矣總而為主實在孝乎夫孝者感鬼神<lb/>
動天地精神至貫無所不達葢以夫婦之道人倫之始<lb/>
<pb n="KR3a0106_WYG_016-20b"/>
考其得失非細務也易著乾坤則陰陽之制有别禮標<lb/>
羔鴈則伉儷之事實陳妾每覧先世垂言觀前賢行事<lb/>
未嘗不撫躬三復嘆息乆之欲緬相餘芳遺踪可躅妾<lb/>
侄女特䝉天恩䇿為永王妃以少長閨闈未聞詩禮至<lb/>
於經誥觸事靣墻夙夜憂惶戰懼交集今戒以為婦之<lb/>
道申以執巾之禮並述經史正義無復載乎浮詞總一<lb/>
十八章各為編目名曰女孝經上及皇后下及庶人不<lb/>
成孝而成名者未之聞也妾不敢自専因以曹大家為<lb/>
<pb n="KR3a0106_WYG_016-21a"/>
主雖不足藏諸巖石亦可以少補閨庭輙不揆量敢兹<lb/>
聞逹輕觸屏帳伏待罪戾<lb/>
王琳妻韋氏者士族也琳為眉州司功參軍俗僭多盛<lb/>
餙韋不知有簪珥訓二子堅氷有法後皆名聞琳卒時<lb/>
韋年二十五家欲彊嫁之韋固拒至不聼音樂處一室<lb/>
或終日不食著女訓行于世<lb/>
　謹按女子之著作足以佐壼範明婦道者則尤重焉<lb/>
　曹大家文章甚多宋若莘鄭氏韋氏亦以才學聞考<lb/>
<pb n="KR3a0106_WYG_016-21b"/>
　其所著女誡女訓女孝經女論語皆上發聖賢旁采<lb/>
　經𫝊所以教女子者可謂親切著明矣其書或𫝊或<lb/>
　不𫝊而有功於人倫則一也漢唐帝后妃主或隆以<lb/>
　師禮或寵以名位其亦知陰教之要乎<lb/>
漢成帝班媫妤左曹越騎况之女也賢才通辨為媫妤<lb/>
誦詩及窈窕徳象女師之篇必三復之每進見上疏依<lb/>
古禮求供飬皇太后于長信宫上許焉媫妤作賦曰承<lb/>
祖考之遺徳兮荷性命之淑靈登薄軀于宫闕兮充下<lb/>
<pb n="KR3a0106_WYG_016-22a"/>
陳于後庭䝉聖主之渥惠兮當日月之盛明揚光烈之<lb/>
翕赫兮奉隆寵于増成既過幸于非位兮竊庶㡬乎嘉<lb/>
時每寤寐而累息兮申佩離以自思陳女圖而鏡鑑兮<lb/>
顧女史而問詩悲晨婦之作戒兮哀褒豔之為郵美皇<lb/>
英之女舜兮榮妊姒之母周雖愚陋其靡及兮敢舍心<lb/>
而忘兹白日忽以移光兮遂奄莫而昧幽猶彼覆載之<lb/>
厚徳兮不廢捐于罪郵奉供飬于東宫兮託長信之末<lb/>
流供灑掃于帷幄兮永終死以為期願歸骨于山足兮<lb/>
<pb n="KR3a0106_WYG_016-22b"/>
依松栢之餘休<lb/>
晉武帝左貴嬪名芬記室左思之妹也少好學善綴文<lb/>
名亞於思帝聞而納之泰始八年拜脩儀後為貴嬪以<lb/>
才徳見禮言及文義辭對清華左右侍聴無不稱美帝<lb/>
每有方物異寳必詔芬為賦頌以是屢獲恩賜焉荅兄<lb/>
思詩書及襍賦頌數十篇並行于世<lb/>
　謹按古今文章之彦其以賦著者代不數人人不數<lb/>
　篇葢才學兼至詞理並優固未易言耳漢班媫妤晉<lb/>
<pb n="KR3a0106_WYG_016-23a"/>
　左貴嬪其人皆端淑謙和所為文亦如之觀其所作<lb/>
　之賦班則温柔忠厚有愛君之心左則懇至悽惻多<lb/>
　思親之意而雅辭古藻足以發其情志洵宫闈翰墨<lb/>
　之冠也二妃著作甚富故並著之<lb/>
晉劉臻女陳氏聰辯能屬文嘗正旦獻椒花頌其詞曰<lb/>
旋穹周廻三朝肇建青陽㪚輝澄景載煥標美靈葩爰<lb/>
採爰獻聖容映之永壽千萬又撰元日及冬至進見之<lb/>
儀行于世<lb/>
<pb n="KR3a0106_WYG_016-23b"/>
王凝之妻謝氏字道韞聰識有才辯叔父安嘗問毛詩<lb/>
何句最佳道韞稱吉甫作頌穆如清風仲山甫永懐以慰<lb/>
其心安謂有雅人深致又嘗内集俄而雪驟下安曰何<lb/>
所似也安兄子朗曰散鹽空中差可擬道韞曰未若桞<lb/>
絮因風起安大悦嫠居㑹稽家中莫不嚴肅所著詩賦<lb/>
誄頌並傳于世<lb/>
秦苻堅時秦州刺史竇滔妻蘓氏陳㽞令道質第三女<lb/>
也名蕙字若蘭識知精明儀容秀麗謙黙自守不求顯<lb/>
<pb n="KR3a0106_WYG_016-24a"/>
揚行年十六歸于竇氏滔甚敬之滔為秦州刺史以忤<lb/>
㫖謫戍燉煌㑹堅冦晉藉滔才畧拜安南將軍㽞鎮㐮<lb/>
陽不與偕行斷其音問蘓氏因織錦廻文五采相宣瑩<lb/>
心耀目其錦縱横八寸題詩三十餘首計八百餘言縱<lb/>
横反覆皆成文章其文㸃畫無缺才情之妙超古及今<lb/>
名曰璇璣圖然讀者不能盡通蘓氏笑而謂人曰徘徊<lb/>
宛轉自成文章非我佳人莫能解之遂發蒼頭齎至襄<lb/>
陽滔省錦字感其妙絶因具車徒如禮邀迎蘓氏歸于<lb/>
<pb n="KR3a0106_WYG_016-24b"/>
漢南恩好愈重<lb/>
遼耶律氏太師逹魯之妹小字常格㓜爽秀有成人之<lb/>
風及長操行修潔自誓不嫁能詩文不茍作讀通鑑見<lb/>
前人得失厯能品藻咸雍間作文以述時政其畧曰君<lb/>
以民為體民以君為心人主當任忠賢人臣當去比周<lb/>
則政化平陰陽順欲懐逺則崇恩尚徳欲强固則輕徭<lb/>
薄賦四端五典為治教之本六府三事實生民之命淫<lb/>
侈可以為戒勤儉可以為師錯枉則人不敢詐顯忠則<lb/>
<pb n="KR3a0106_WYG_016-25a"/>
　人不敢欺勿泥空門崇室土木勿事邉鄙妄費金帛滿<lb/>
　當思溢安必慮危刑罰當罪則勸善不寳逺物則賢者<lb/>
　至建萬世磐石之業制諸强横之心欲率下則先正身<lb/>
　欲治逺則始朝廷上稱善卒年七十六<lb/>
　　謹按古聖賢作書立言以教人為要陳氏謝氏皆有<lb/>
　　詩文行世其詞多雅正而可觀至竇氏之織錦廻文<lb/>
　　其精思有超人意想之表者耶律氏述時政治平之<lb/>
　　道備焉此豈専一時稱美者哉其書不朽其人亦當<lb/>
<pb n="KR3a0106_WYG_016-25b"/>
　　不朽矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定内則衍義卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0106_WYG_001-1a"/>
　欽定四庫全書<lb/>
御定内則衍義卷一<lb/>
　　　　　　　　　　　　大學士傅以漸恭纂<lb/>
　　孝之道<lb/>
　　　事舅姑<lb/>
　内則曰婦事舅姑如事父母雞初鳴咸盥潄櫛縰笄總<lb/>
　衣紳左佩紛帨刀礪小觿金燧右佩箴管線纊施縏<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>
　大觽木燧衿纓綦屨以適舅姑之所及所下氣怡聲問<lb/>
<pb n="KR3a0106_WYG_001-1b"/>
　衣燠寒疾痛疴癢而敬抑搔之出入則或先或後而敬<lb/>
　扶持之進盥少者奉槃長者奉水請沃盥盥卒受巾問<lb/>
　所欲而敬進之柔色以温之<lb/>
　　謹按此言事舅姑之道也女子在室所受者父母之<lb/>
　　恩所奉者父母之教既嫁所受者舅姑之恩所奉者<lb/>
　　舅姑之教故盡孝之道無異鷄鳴而起滌手濯口梳<lb/>
　　髪韜以黑帛而加簮又用帛束髪之根而垂其餘被<lb/>
　　衣加帶凡施於己之身者無不肅矣左佩拭器拭手<lb/>
<pb n="KR3a0106_WYG_001-2a"/>
　之二巾小刀及礪刀之石解小結之觽向日取火之<lb/>
　金燧右佩針與藏針之管并絲線絨線而藏於縏袠<lb/>
　二囊以及鑽火之木燧凡適於舅姑之用者無不備<lb/>
　矣然後結香囊繫履而徃葢未至舅姑之所而其敬<lb/>
　已如此及至舅姑之所問衣之寒燠而加減之體之<lb/>
　痛癢而按摩之出入則先後扶持沃盥則少長侍奉<lb/>
　且必請所欲而進焉其敬又如此夫婦事舅姑而無<lb/>
　所不敬可謂孝矣然其要則在下氣怡聲柔色此皆<lb/>
<pb n="KR3a0106_WYG_001-2b"/>
　發乎中形乎外而不自知者茍非孝舅姑之心素篤<lb/>
　於平日豈能矯飾於一時哉<lb/>
内則曰子婦孝者敬者舅姑之命勿逆勿怠又曰在舅姑之<lb/>
所有命之應唯敬對進退周旋慎齊升降出入揖逰不敢噦<lb/>
噫嚏咳欠伸跛倚睇視不敢唾洟寒不敢襲癢不敢搔<lb/>
又曰舅姑之衣衾簟席枕几不𫝊杖屨祇敬之勿敢近<lb/>
敦牟巵匜非餕莫敢用與恒食飲非餕莫之敢飲食<lb/>
　謹按凡婦之事舅姑也莫不欲孝而或至於逆莫不<lb/>
<pb n="KR3a0106_WYG_001-3a"/>
　欲敬而或至於怠皆起於適己之便而遂弛其孝敬<lb/>
　之心今觀聖人所訓如應對進退周旋出入升降皆<lb/>
　人所謂小節也而必不敢忽口之噦噫咳唾身之欠<lb/>
　伸跛倚目之睇視鼻之垂洟寒而襲癢而搔人所謂<lb/>
　常情也而必不敢恣以至舅姑所服之衣履所用之<lb/>
　几杖所臥之衾枕簟席盛黍稷之敦牟盛酒之巵盛<lb/>
　水漿之匜皆不敢慢即尋常之飲食茍非舅姑所餘<lb/>
　亦不敢飲食豈復有適己之便而弛其孝敬之心者<lb/>
<pb n="KR3a0106_WYG_001-3b"/>
　乎乃知婦道莫不善於敢莫善於不敢充其敢之心<lb/>
　則凡犯上亂家之事無所不為矣充其不敢之心則<lb/>
　凡敬上冝家之事亦無所不盡矣是故婦道貴柔而<lb/>
　惡剛也<lb/>
禮記昏義曰成婦禮明婦順又申之以著代所以重責<lb/>
婦順焉也婦順備而後内和理内和理而後家可長久<lb/>
也故聖王重之<lb/>
　謹按古禮娶婦之明日婦沐浴執贄以見舅姑所以<lb/>
<pb n="KR3a0106_WYG_001-4a"/>
　成為婦之禮盛豚肉於爼以饋舅姑所以明婦之當<lb/>
　順又明日舅姑共行饗婦之禮所以著𫝊代内治之<lb/>
　意其重之者至正其責之者深葢内治之道順則和<lb/>
　不順則悖順則理不順則亂自上及下未有和理而<lb/>
　不昌悖亂而不敗者且深思傳代之意今日為人婦<lb/>
　者異日即為人姑我以和理創而後之為婦者皆師<lb/>
　其和理焉其家雖百世不替可也我以悖亂創而後<lb/>
　之為婦者皆師其悖亂焉其家雖一𫝊而覆可也奈<lb/>
<pb n="KR3a0106_WYG_001-4b"/>
　何狃目前而不訃長久乎<lb/>
詩思齊之首章曰思齊太任文王之母思媚周姜京室<lb/>
之婦<lb/>
　謹按周太王之妃曰太姜生子王季娶摯國任姓仲<lb/>
　女生文王是為太任太任能盡婦道以事其姑太姜<lb/>
　故詩人美之既稱其敬又稱其愛凡婦之事姑不本<lb/>
　之於敬則雖愛其姑而易至於狎不將之以愛則雖<lb/>
　敬其姑而易至於疎惟太任敬而且愛則必能深得<lb/>
<pb n="KR3a0106_WYG_001-5a"/>
　乎太姜之心矣事太姜如此事王季可知夫以諸侯<lb/>
　之女嫁為諸侯之妃處富貴而克盡婦道其育聖子<lb/>
　開丕基不亦宜乎<lb/>
漢曺大家女誡曲從章曰舅姑之心豈當可失哉物有<lb/>
以恩自離者亦有以義自破者也夫雖云愛舅姑云非<lb/>
此所謂以義自破者也然則欲得舅姑之心奈何固莫<lb/>
尚於曲從矣姑云爾而是固宜從令姑云爾而非猶冝<lb/>
順命勿得違戾是非争分曲直此則所謂曲從矣故女<lb/>
<pb n="KR3a0106_WYG_001-5b"/>
憲曰婦如影響焉則可賞<lb/>
　謹按漢班彪女名昭嫁曺壽賢而有學和帝嘗召入<lb/>
　宫后妃皆以師禮事之宫中尊稱為曺大家作女誡<lb/>
　七章此章則訓以曲從舅姑也大家謂為婦者固當<lb/>
　得夫之心尤當得舅姑之心凡物有恩深而不得不<lb/>
　離者亦有義重而不得不破者夫雖愛其妻而舅姑<lb/>
　惡之則必至於恩離義破矣故必曲從舅姑以得其<lb/>
　心無論姑言是非有順從而無爭抗若女憲之書所<lb/>
<pb n="KR3a0106_WYG_001-6a"/>
　云婦之順姑如影之随形響之應聲則受其賞愛必<lb/>
　矣此葢曺大家恐婦人任己見而抗舅姑故以曲從<lb/>
　為誡其所謂姑言之非者不過偏執任性之類非誠<lb/>
　大悖於理也若果大悖於理則禮有諌親之法豈可<lb/>
　順從非道以誤舅姑哉<lb/>
漢明帝為太子時伏波將軍馬援女年十四選入太子<lb/>
宫承光烈隂太后禮敬飭備明帝即位有司請立后帝<lb/>
未有所言皇太后曰馬貴人徳冠後宫其人也遂立為<lb/>
<pb n="KR3a0106_WYG_001-6b"/>
后<lb/>
　謹按后妃自周而後惟漢明徳馬皇后為備美乃史<lb/>
　所首稱則在承事隂后禮敬飭備豈非為婦之道以<lb/>
　孝姑為重哉孝之發乎外者為禮孝之存乎中者為<lb/>
　敬禮與敬咸飭備焉則儀文之間既無一節之或缺<lb/>
　心志之内又無一念之不誠葢得諸學問者深而不<lb/>
　獨生質之美矣隂后之擇婦以徳馬后之承姑以孝<lb/>
　誠皆宫闈盛事可為後世法者也<lb/>
<pb n="KR3a0106_WYG_001-7a"/>
唐髙祖太穆竇皇后父周上柱國毅母周武帝姊襄陽<lb/>
長公主后為女子時隋受周禪后哭自投牀下曰恨我<lb/>
生不為男不能救舅家禍毅遽掩其口曰毋妄言然甚<lb/>
竒之畫二孔雀屏間曰射中者許婚中者以十數而毅<lb/>
私念必中目乃許髙祖最後入請抽兩矢射兩目皆中<lb/>
乃歸髙祖時元貞太后老矣素羸有疾而性嚴諸娣<lb/>
姒皆畏憚莫敢前侍后怡謹盡孝養至淹月不釋衣<lb/>
履太后安之<lb/>
<pb n="KR3a0106_WYG_001-7b"/>
　謹按一代之興必有賢后佐之觀唐髙祖射中畫雀<lb/>
　兩目而婚竇后豈非天與后為女子時深痛隋之取<lb/>
　周葢英毅有大志者乃事元貞太后又何其婉順也<lb/>
　志不大不足以贊開國之謨心不小不足以盡承親<lb/>
　之道唐髙宗而下後宫頗有才慧而反以致亂益信<lb/>
　婦道以孝謹為本寜徳勝於才可也<lb/>
唐太宗文徳皇后長孫氏隋左衛將軍晟女也太宗初<lb/>
為秦王時太子建成齊王元吉内結髙祖諸妃日夜譖<lb/>
<pb n="KR3a0106_WYG_001-8a"/>
愬后事高祖盡孝謹承諸妃嬪深自遜抑以消釋嫌猜<lb/>
　謹按唐太宗為建成元吉搆害長孫后不贊剪除而<lb/>
　圗消釋上則孝謹以事高祖下則謙抑以承諸妃處<lb/>
　人父子兄弟之間可謂曲盡其道矣<lb/>
宋英宗宣仁高皇后亳州蒙城人太尉瓊曽孫女也后<lb/>
仁明有至徳動循禮法事光獻曺太后忠敬竭婦道帝<lb/>
疾病兩官有違言后益祗敬諧合卒以調和<lb/>
神宗憲肅向皇后河内人宰相文簡公敏中曽孫女也<lb/>
<pb n="KR3a0106_WYG_001-8b"/>
哲宗即位尊為皇太后太皇太后命葺故慶壽宫以居<lb/>
辭謝曰安有姑居西内而婦處宫東者乃即慶壽後殿<lb/>
為隆祐宫居之<lb/>
哲宗孟皇后太尉都虞候元孫女也年十六選入宫婉<lb/>
順敦慤太皇太后及向太后皆愛之教之女儀太后手<lb/>
詔言孟氏女能執婦道冝正位中宫既册立為皇后太<lb/>
后謂哲宗曰天子得賢内助於國家慶非細也髙宗時<lb/>
尊為隆祐太后誕辰帝張宴宫中前上壽歡甚太后忽<lb/>
<pb n="KR3a0106_WYG_001-9a"/>
泣數行下帝請故后慨然曰宣仁太后之賢古今母后<lb/>
未有其比為姦臣所詆誣雖詔下明辯而國史未有定<lb/>
後世何知焉吾意在天之靈不無望於上帝聞之悚然<lb/>
明日命范冲更修神宗哲宗實録諸姦詆誣狀畢露<lb/>
本太后發之也<lb/>
　謹按宋世賢后曺高向孟皆以母儀著然考其婦道<lb/>
　率孝謹恭淑曺后之立不及事真宗三后高后祗敬<lb/>
　諧合調和英宗母子之間向后以太后處西内為婦<lb/>
<pb n="KR3a0106_WYG_001-9b"/>
　者不敢處宫東孟后以婉順敦慤得高向兩太后心<lb/>
　又為高太后辯詆誣定信史皆孝姑之大者由是觀<lb/>
　之安有不能盡婦道而能隆母儀者哉宫壼之内得<lb/>
　賢甚難宋獨四世繼美姑作之婦述之内治如此宜<lb/>
　其國運之昇平而風俗之醇茂也<lb/>
隋蘭陵公主高祖女也性婉順好讀書高祖愛之年十<lb/>
八適河東栁述謙順修婦道事舅姑甚謹有疾奉湯<lb/>
藥必親<lb/>
<pb n="KR3a0106_WYG_001-10a"/>
唐襄城公主太宗女也適蕭瑀子鋭性孝睦動遵禮法<lb/>
帝勅諸公主師焉有司請為營别第樹闕如制主辭曰<lb/>
父事舅姑如事父母異宫則定省闕焉敢即安乎帝悦<lb/>
命即瑀第門列雙㦸表焉<lb/>
和政公主肅宗女也適栁潭安禄山䧟京師姑寜國公<lb/>
主方嫠居出走主棄三子以馬載姑與潭徒走從行日<lb/>
百里潭躬薪水主躬爨以養<lb/>
岐陽公主憲宗女也有美質為帝所鍾愛謂宰相曰我<lb/>
<pb n="KR3a0106_WYG_001-10b"/>
嫡女及笄矣賢願得佳壻必不與豪貴人宰相李吉甫<lb/>
進曰先司徒杜佑有嫡孫名悰始冠端而文臣嘗為司<lb/>
徒吏習服其家法可配也帝立召見悰與語悦之授殿<lb/>
中少監以主適悰杜氏故禮法名家主婉順奉上屏息<lb/>
拜起同家人子禮二十餘年後姑寢疾主旦夕侍奉衣<lb/>
不解帶湯藥非親嘗不進比䘮塟哀毁特至<lb/>
東光縣主名楚媛紀王慎女也適太子司議裴仲將事<lb/>
姑如母<lb/>
<pb n="KR3a0106_WYG_001-11a"/>
楚王靈龜妃上官氏下邽人靈龜出為哀王後而所生<lb/>
父母在妃朝夕奉養甚謹凡珍美非獻不先嘗<lb/>
　謹按隋唐家法皆不足稱乃蘭陵襄成和政岐陽諸<lb/>
　公主及東光縣主楚王妃並以孝謹著於史册夫世<lb/>
　俗仕宦之女或自恃門第不能致敬舅姑乃生自帝<lb/>
　室而修禮惟謹誠賢矣哉若憲宗愛女不欲與豪貴<lb/>
　人而與禮法之家此亦帝王擇壻之法也<lb/>
宋荆國大長公主太宗女也真宗時下嫁附馬都尉李<lb/>
<pb n="KR3a0106_WYG_001-11b"/>
遵朂舊制選尚者降其父為兄弟行遵朂父繼昌生日<lb/>
主以舅姑禮修謁帝聞宻以兼衣寳帶器幣助其為壽<lb/>
信國長公主神宗女也崇寜三年下嫁鄭王潘美之曽<lb/>
孫意事姑修婦道潘故大族夫黨數十百人賓接皆盡<lb/>
禮<lb/>
　謹按凡婦之於舅姑尊卑一定惟公主下嫁往往待<lb/>
　婦之禮失於崇事舅姑之禮失於降相沿成習久矣<lb/>
　乃荆國公主之事舅信國公主之事姑修婦道惟謹<lb/>
<pb n="KR3a0106_WYG_001-12a"/>
　葢其時中宫淑順相接所以化誨之者有素而二主<lb/>
　則率教之尤著者也<lb/>
周女宗者宋國鮑蘇妻也蘇仕衛三年而娶外妻女宗<lb/>
養姑甚謹因徃來者請問其夫賂遺外妻甚厚姒謂之<lb/>
曰夫子有外好矣何以不去女宗曰吾聞婦以專一為<lb/>
貞以善從為順禮有七去妬為之首吾姒不匡我以禮<lb/>
而使吾為見棄之行非所聞也養姑愈敬宋公聞之表<lb/>
其閭曰女宗<lb/>
<pb n="KR3a0106_WYG_001-12b"/>
漢陳孝婦者淮陽人年十六而嫁未有子其夫當行戍<lb/>
屬孝婦曰我生死未可知幸有老母無他兄弟備養吾<lb/>
不還汝肯養吾母乎婦應曰諾夫果死不還婦敬愛愈<lb/>
固紡績織絍以養姑父母哀其少將嫁之孝婦曰妾聞<lb/>
之信者人之榦也義者行之節也妾受嚴命而事夫夫<lb/>
行時屬妾以其老母既諾之矣養人老母而不能卒許<lb/>
人以諾而不能信將何以立於世且夫不幸先死不得<lb/>
盡為人子之禮今又使妾去之莫養老母是明夫之不<lb/>
<pb n="KR3a0106_WYG_001-13a"/>
肖而著妾之不孝不孝不信且無義何以生哉因欲自<lb/>
殺其父母懼而止養其姑二十八年姑年八十餘終盡<lb/>
賣其田宅而塟之終奉祭祀淮陽太守以聞文帝賜黄<lb/>
金四十斤復之終身號曰孝婦<lb/>
　謹按子養其母婦養其姑同心合力以致孝猶懼其<lb/>
　缺焉今女宗之夫為官守所覊孝婦之夫因戍役而<lb/>
　出以婦人而獨任孝養斯已難矣乃女宗不以夫之<lb/>
　他娶而改其心孝婦不以夫之既殁而負其諾不尤<lb/>
<pb n="KR3a0106_WYG_001-13b"/>
　難乎觀其所言一則曰貞曰順是坤道也一則曰信<lb/>
　曰義是常徳也皆聖賢大道而二婦有合焉宋君漢<lb/>
　帝表揚而優異之其知風化之要哉<lb/>
漢姜詩妻龎氏廣漢人詩事母孝妻事姑尤謹姑好飲<lb/>
江水江去舍六七里妻常泝流汲以共值風不時還母<lb/>
渇甚而恚詩責妻遣之妻止旁隣舍晝夜紡績市珍羞<lb/>
使隣母自以其意遺姑如是者久之姑怪問隣母具以<lb/>
告姑慙感聴還恩養愈謹生一子因逺汲溺江死妻恐<lb/>
<pb n="KR3a0106_WYG_001-14a"/>
姑哀傷不敢言托以行學寛之姑嗜魚鱠又不能獨食<lb/>
呼隣母共食夫婦常力作供鱠後舎側忽湧甘泉味如<lb/>
江水每旦輙出雙鯉以供鄉族稱孝赤眉經詩里弛兵<lb/>
而過之曰驚大孝必觸鬼神時嵗饑盗遺詩米肉受而<lb/>
埋之後察孝亷拜郎中除江陽令卒官人祠祀之<lb/>
唐唐氏山南節度使崔琯之祖母也姑長孫夫人年髙<lb/>
無齒唐事之孝謹每旦盥櫛拜階下畢即登堂乳姑<lb/>
以為常姑不粒食者數年康寜如一日後屬疾宣言無<lb/>
<pb n="KR3a0106_WYG_001-14b"/>
以報新婦恩願新婦有子有孫皆得如新婦孝敬聞者<lb/>
感動後琯昆弟子孫果殷盛人頌以為唐夫人之遺云<lb/>
宋徐氏静海人天章閣待制施昌言妻也七嵗喪母哀<lb/>
甚欲自投水火為父兄抱持而止事繼母以孝聞歸施<lb/>
氏事姑謹紉縫烹餁必飭早暮寒暑飲食必時姑亾哀<lb/>
毁得疾踰年而後能起<lb/>
宋周氏進士戚如圭母也婺州金華人生七嵗喪父屬<lb/>
睦㓂亂母提匿林藪間以全亂定喪其母時祖母老家<lb/>
<pb n="KR3a0106_WYG_001-15a"/>
人懼傷其意撤几筵而周與伯娣食必祭見者為涕下<lb/>
已而歸於戚姑高夫人臨諸婦甚嚴無當意者周始盥<lb/>
饋則説之行止召與俱時不樂小大側足傍睨不敢前<lb/>
周羞甘鮮伺顔色時共之高夫人輙為之舉箸已高患<lb/>
風痺周與俱臥起扶侍終其身<lb/>
明李大妻甄氏奉姑甚孝夫與其弟異居一日姑徃視<lb/>
其次子家甄氏随行不忍去姑側姑力遣之還甫三日甄<lb/>
氏心驚舉身流汗意姑疾也亟徃省之果有以疾来<lb/>
<pb n="KR3a0106_WYG_001-15b"/>
告者甄氏沿道拜禱至姑側侍湯藥數日而愈後姑年<lb/>
九十一終既塟甄氏廬墓三年旦暮悲號不已里人稱為<lb/>
孝婦詔旌表其門<lb/>
　謹按百行莫大於孝然考之史𫝊婦之殉節者不勝<lb/>
　書而致孝養者述甚少豈非以為閨闈之常事與夫<lb/>
　捐軀者一旦之激烈固為甚難奉養者終身之敬謹<lb/>
　亦何容易即如此數婦者家之豐約遇之貴賤境之<lb/>
　逆順未嘗齊而孝思之醇篤則一也𫝊之言孝曰視<lb/>
<pb n="KR3a0106_WYG_001-16a"/>
　於無形聴於無聲又曰左右就養無方服勤至死承<lb/>
　親之心如是其㣲盡孝之道如是其久非具至性其<lb/>
　孰能之數婦洵可風已<lb/>
宋徐元妻許氏年二十而寡子甄甫三嵗父憐其少改<lb/>
嫁之載以適同縣張負婚之夕自經救而蘇送歸養舅<lb/>
姑盡孝年八十餘乃卒元嘉中表門<lb/>
隋覃孝婦上郡鍾氏婦也年十六而嫁無何夫死事姑<lb/>
以孝聞數年姑及伯叔相繼死貧無以塟覃紡績傭貿<lb/>
<pb n="KR3a0106_WYG_001-16b"/>
十年塟八喪詔表閭<lb/>
宋司馬公沂妻李氏陜夏縣人也年二十八而寡遺二<lb/>
男一女㓜一子及女尋夭父母欲奪其志誓不可惡衣<lb/>
蔬食勤苦自守姑李老病臥一榻扶然後起哺然後食<lb/>
李左右奉養無小失其志比歿終不懈<lb/>
宋進士朱甲妻郎氏湖州安吉人朱官浙東卒郎䕶送<lb/>
還至玉山世亂道梗留居之豪栁强委禽不許夜棄<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>
奉柩去栁邀之道中以死拒得免抵家養姑謹姑病禱<lb/>
<pb n="KR3a0106_WYG_001-17a"/>
天刲股肉進啖而愈姑卒以毁聞元大徳中表門<lb/>
元俞新之妻聞人氏夫沒斷髪誓不二事姑孝姑病風<lb/>
失明聞人手滌溷穢時時舐其目目為復明姑卒與子<lb/>
親負土塟之朝夕悲號聞者惨惻鄉人為之語曰欲學<lb/>
孝婦當問俞母<lb/>
元白孝婦太原人夫慕釋棄家去為僧白年二十留養<lb/>
姑不去服勤織絍以供姑九十餘卒竭力營塟畫姑舅<lb/>
像祀之終其身<lb/>
<pb n="KR3a0106_WYG_001-17b"/>
元趙孝婦早寡事姑孝家貧傭織於人得美食必持歸<lb/>
奉姑自啖麤糲嘗念姑老一旦有不諱無由得棺乃以<lb/>
次子鬻富家得錢百緍買杉木治之棺成置於家南鄰<lb/>
失火風烈甚火勢及孝婦家孝婦急扶姑出避而棺重<lb/>
不可移乃撫膺大哭曰吾為姑賣兒得棺無能為我救<lb/>
之者苦莫大焉言畢風轉孝婦家得不焚人以為孝感<lb/>
所致<lb/>
明韓太初妻劉氏事姑寗氏甚謹太初故元時為知印<lb/>
<pb n="KR3a0106_WYG_001-18a"/>
洪武七年例遷和州挈家以行姑在道遇疾劉氏刺臂<lb/>
血和湯以進姑疾愈至𤓰州復病亦如之此至和州太<lb/>
初卒劉氏種蔬以給食養姑尤謹又二年姑患風疾不<lb/>
能起時盛暑劉氏晝夜侍姑側驅蚊蠅姑體腐蛆生席<lb/>
又為齧蛆蛆不復生及姑病篤齧劉氏指與之訣劉<lb/>
氏號呼神明刲股肉和粥以進姑復蘓越月而卒劉氏<lb/>
殯舍側園中欲還合塟於舅墓哀號不能歸事聞太祖<lb/>
遣中使賜劉氏衣一襲鈔二十錠官為送其姑䘮歸塟<lb/>
<pb n="KR3a0106_WYG_001-18b"/>
旌其門復其家徭役<lb/>
　謹按婦以夫為天失其所天形影相弔而矢氷霜之<lb/>
　操秉金石之志斯已罹人生之極艱矣乃更上奉衰<lb/>
　親下竭孝養豈易勝任哉今觀諸節婦皆處貧困<lb/>
　遘險難而孝養未嘗少懈為之姑者或享髙壽或愈<lb/>
　危疾或明瞽目孰非其孝心所致與夫壽算之修短在<lb/>
　天疾病之安危有命乃婦人女子之精誠能感格而<lb/>
　轉移之甚至反風却火然則天也命也一心而已矣<lb/>
<pb n="KR3a0106_WYG_001-19a"/>
唐鄭義宗妻盧氏范陽人畧渉書史事舅姑甚得婦道<lb/>
遭夜有盗數十人持伏鼔譟而入家人悉奔竄唯姑老<lb/>
獨在堂盧冐白刃擁抱姑不去為賊捶擊幾死姑以得<lb/>
全賊既去家人問曰羣賊兇横何獨不懼答曰人之所以<lb/>
異於鳥獸者以其有仁義也比隣有急尚相赴救况姑<lb/>
在而委棄若萬一危禍豈宜獨生<lb/>
宋譚婦趙氏吉州永新人元兵破永新趙抱嬰兒隨其<lb/>
舅姑逃匿文廟中為悍卒所獲殺其舅姑執趙欲汚之<lb/>
<pb n="KR3a0106_WYG_001-19b"/>
不可<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>以刄趙罵曰吾舅死於汝吾姑又死於汝吾從<lb/>
吾舅吾姑死耳豈願生哉遂遇害血漬文廟兩楹間入<lb/>
甎為婦抱嬰兒狀久而宛然如新或訝之磨以砂石不<lb/>
滅鍜以熾炭其状益顯<lb/>
元湯煇妻張氏處州兵亂其家財先已移入山砦夫與<lb/>
姑共守之舅以疾未行張歸任藥膳且以輿自隨既而<lb/>
賊至即命以輿載其舅去而已遇賊賊以刃脅之曰從<lb/>
我則生否則死張掠髪整衣請受刃賊未忍殺張懼汙<lb/>
<pb n="KR3a0106_WYG_001-20a"/>
即奪其刄自刺死年二十七<lb/>
　謹按此皆婦為舅姑死者也子於父母以天合婦於<lb/>
　舅姑以人合居安䖏順盡孝致養亦足稱賢況乎遇<lb/>
　患難罹兵刃而以舅姑之故舍生取義豈可多得哉<lb/>
　盧氏趙氏張氏損身以救舅姑而舅姑獲全盧氏之<lb/>
　不死天幸耳趙氏從舅姑俱死血留廟甎久而不滅<lb/>
　為千古竒蹟其舅姑亦可無憾於地下矣<lb/>
宋麗水林侑妻周氏侑子江妻徐氏周知書奉道法夫<lb/>
<pb n="KR3a0106_WYG_001-20b"/>
卒奉姑謹主饋非手所治弗以進徐養周亦如之宋季亂<lb/>
徐生子定老甫六月元兵至江負之竄澤中㓂追射江<lb/>
棄兒走死周與徐避地東山聞變間行徃迹之又遇盗<lb/>
時周既老矣盗麾之去而廹徐東行姑婦相持哭曰<lb/>
願同歸九泉不相離苟生也周黙禱神㓂忽若見有<lb/>
負裝槖行者急持㦸趨奪之婦得脱行失道過澤畔<lb/>
則先所棄兒在焉兵退求江尸得之而家毁僦舍宇以<lb/>
居困甚或説徐再適徐指兒泣曰林氏數十世惟姑及兒<lb/>
<pb n="KR3a0106_WYG_001-21a"/>
何忍棄之兒幸成立異日持酒酹先塚姑之慶也吾之<lb/>
願也兒稍長好學娶潘氏故冨家女荆釵布裳提甕出<lb/>
汲奉祖及姑盡孝徐晩攖疾不能行潘晝夜扶掖後<lb/>
定老舉元延祐進士為秘書丞得贈父母如其官子孫<lb/>
多舉進士至大官徐壽六十三卒後一年周乃卒年八<lb/>
十一<lb/>
元尹氏楊氏皆霍婦也至元間尹氏夫耀卿沒姑命其<lb/>
更嫁尹氏曰婦之行一節而已再嫁而失節妾不忍<lb/>
<pb n="KR3a0106_WYG_001-21b"/>
為姑曰世之婦皆然人未嘗以為非汝何獨恥之有尹<lb/>
氏曰人之志不同妾知守妾志爾姑不能強楊氏夫顯<lb/>
卿繼殁慮姑欲其嫁即先白姑曰妾聞娣姒猶兄弟也<lb/>
冝相好焉今姒既留妾可獨去乎願與共修婦道以終<lb/>
事吾姑姑曰汝果能若是吾何言㢤於是同處養姑<lb/>
二十餘年以節孝聞<lb/>
　謹按節孝之婦得一人焉已足為家之光世之法乃<lb/>
　林氏則姑婦三世霍氏則姒娣兩人誠羙行聚於一<lb/>
<pb n="KR3a0106_WYG_001-22a"/>
　　門矣昔孟子稱人性皆善即婦人女子未有不禀<lb/>
　　貞淑之性者特無所觀感遂為習俗所移耳今觀兩<lb/>
　　姓孝養之道姑作于前而婦繼于後姒倡其美而娣<lb/>
　　踵其芳然則處閨房之中有表率之任者何可不盡<lb/>
　　孝以立訓哉<lb/>
　<lb/>
　<lb/>
　<lb/>
<pb n="KR3a0106_WYG_001-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定内則衍義卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0106_WYG_010-1a"/>
　欽定四庫全書<lb/>
御定内則衍義卷十<lb/>
　　　　　　　　　　　　大學士傅以漸恭纂<lb/>
　　禮之道<lb/>
　　　殉節二<lb/>
　唐周迪妻不知姓迪善賈徃來廣陵㑹畢師鐸亂人相<lb/>
　掠賣以食迪饑將絶妻曰今欲歸不兩全君親在不可<lb/>
　并死願見賣以濟君行迪不忍妻固與詣肆售得數千<lb/>
<pb n="KR3a0106_WYG_010-1b"/>
　錢以奉迪至城門守者疑其紿與迪至肆問狀見妻首<lb/>
　已在枅矣迪裹餘體歸塟之<lb/>
　宋東安縣民丁國兵妻建炎四年盜祝友聚衆於滁州<lb/>
　掠人為糧國兵及妻為友所掠妻泣曰丁氏族流亡已<lb/>
　盡乞存夫以續其祀賊遂釋夫而害之<lb/>
　王袤妻趙氏饒州樂平人建炎中袤監上髙酒税金兵<lb/>
　至袤棄官逃去趙從之行遇金人縳以去繫袤夫婦於<lb/>
　劉氏門而入剽掠劉氏趙宛轉解縛幷解袤謂袤曰君<lb/>
<pb n="KR3a0106_WYG_010-2a"/>
速去俄而金人岀問袤安徃趙他指以誤之金人追之<lb/>
不得怒趙欺已殺之袤方伏叢薄間望之悲痛歸刻趙<lb/>
像以塟袤後仕至孝順監鎮<lb/>
元李仲義妻劉氏名翠哥房山人至正二十年縣大饑<lb/>
平章劉哈喇布哈兵乏食執仲義欲烹之仲義弟馬兒<lb/>
走報劉氏劉氏遽徃救之涕泣伏地告于兵曰所執者<lb/>
是吾夫也乞矜憐之貸其生吾家有醬一甕米一斗五<lb/>
升窖於地中可掘取之以代吾夫兵不從劉氏曰吾夫<lb/>
<pb n="KR3a0106_WYG_010-2b"/>
瘦小不可食吾聞婦人肥黒者味羙吾肥且黒願就烹<lb/>
以代夫死兵遂釋其夫而烹劉氏<lb/>
　謹按此皆婦人以死全夫者周迪妻濟夫之饑丁國<lb/>
　兵妻存夫之祀王袤妻解夫之縛李仲義妻代夫之烹<lb/>
　或以智紿或以勇决或以情祈其夫皆瀕死而獲免<lb/>
　夫男子當患難之際徃徃不暇内顧乃諸婦視其夫<lb/>
　重於㤗山視其身輕於鴻毛豈非婦節之尤烈者哉<lb/>
漢趙萬妻宕渠人名娥避黄巾冦走萬足疾不能行娥<lb/>
<pb n="KR3a0106_WYG_010-3a"/>
扶之行萬為賊所殺賊欲汚娥以刃廹之娥聳身受刃<lb/>
貫心達背而死<lb/>
金相琪妻欒氏有姿色琪為萊州掖縣司吏貞祐三年<lb/>
紅襖賊䧟掖縣琪與欒氏及子俱為所得賊見欒氏悦<lb/>
之殺琪及其子而誘欒欒奮起以頭觸賊而仆罵曰我<lb/>
豈為犬彘所汚也賊怒殺之追封西河縣君諡莊潔<lb/>
元章雍妻蕭氏沂州人元末兵亂雍被虜蕭呼雍曰今<lb/>
死君前義不受辱賊俱殺之詔贈蘭陵縣君<lb/>
<pb n="KR3a0106_WYG_010-3b"/>
陳氏光澤危萱妻至正末㓂䧟杉闗驅掠鄉民男女陳<lb/>
氏與萱俱被執賊索金帛不愜其欲萱被害脅陳氏去<lb/>
陳氏罵不從亦被害<lb/>
李哥覇州娼女年十二三時母教之歌舞泣不肯學母<lb/>
告以業不可廢哥曰若此聴母母亦從我好否則有死<lb/>
已爾母陽許之因是不粉澤不茹葷所歌多仙曲道情<lb/>
有召者先詢主客姓名然後徃徃亦相戒毋戯狎哥凝<lb/>
立筵前酒行歌闋目不流盻與之酒弗飲州判官嘗忤<lb/>
<pb n="KR3a0106_WYG_010-4a"/>
哥徑還誓不與見孟津縣達嚕噶齊厚賂哥母夜抵舍<lb/>
哥懐利刃閉卧内罵之曰汝職在牧民而狗彘之不若<lb/>
可急去不汚吾刃矣慚怒而回明日知州聞之歎曰州<lb/>
有貞女而吾不知是一失也吾次子明經舉秀才真若<lb/>
配以禮聘娶之未幾紅巾入㓂夫婦被執見哥妍麗將<lb/>
殺其夫哥走前抱夫項大呼曰吾㫁不從賊求生㓂并<lb/>
殺之<lb/>
明劉氏上饒汪芳妻芳病瘋痿謀更遣之劉泣曰夫貧<lb/>
<pb n="KR3a0106_WYG_010-4b"/>
且疾妾命也敢不以死從傭紡績以給朝夕正徳庚午<lb/>
桃源賊至劉䕶芳不忍去賊欲辱之不從斬芳首以脅<lb/>
之劉罵聲益厲遂還害<lb/>
　謹按此節婦之與夫俱死者當世擾攘其夫多無辜<lb/>
　遇害葢殺運使然而鋒刃所及徃徃戕男子而免婦人<lb/>
　使稍惜軀命何難茍免乎乃諸婦或聳身受刃或以<lb/>
　頭觸賊或願死夫前或罵賊不絶皆大節皎然其<lb/>
　夫之名竟附烈婦以不朽至覇之李氏脱倡門之汚<lb/>
<pb n="KR3a0106_WYG_010-5a"/>
　作宦室之耦拒暴令於前抗巨㓂於後尤可異焉嗟<lb/>
　夫明於禮義婦之卑賤者終以節烈稱昧於禮義士<lb/>
　之尊顯者恒為威武屈人亦貴自立而已<lb/>
漢僰道張騏妻黄氏女名帛真因乘船過江覆没帛真<lb/>
求屍不得於溺所仰天而嘆遂自沉積十四日乃抱夫<lb/>
屍出於灘下<lb/>
元史五妻徐氏定逺人五為義兵百夫長至正十年暴<lb/>
兵至五戰死徐氏求夫於積屍中莫能識以口吮血辨<lb/>
<pb n="KR3a0106_WYG_010-5b"/>
驗得之載歸治大棺以殮乃沐浴自經死<lb/>
明袁氏龍安人嚴庸妻舅姑疾侍湯藥盡孝永樂間庸<lb/>
補州學生因歸省墜興文棧道溺死袁氏亟趨夫溺䖏<lb/>
尋屍不見大哭亦投水死兩月不得屍後漁人於沙囘<lb/>
頭得二屍同處人以為節義所感事聞旌為貞烈<lb/>
　謹按長江棧道皆巨浸也以孱然女子既死之魄而<lb/>
　求夫屍於淼茫之郷豈可得哉乃黄氏積十四日抱<lb/>
　夫屍以岀袁氏閱兩月與夫屍同處一念激烈江河<lb/>
<pb n="KR3a0106_WYG_010-6a"/>
　不足為廣至徐氏吮血辨驗而得夫屍尤事與理之<lb/>
　最異者昔漢東海孝婦被寃三年不雨精誠所感天<lb/>
　不以婦女而遺之則三婦之事固不足怪矣<lb/>
宋榮氏薿女弟也自㓜如成人讀論語孝經能通大義<lb/>
事父母孝歸將作監主簿馬元穎建炎二年賊張遇㓂<lb/>
儀真榮與其姑及二女走維揚姑素嬴榮扶掖不忍舍<lb/>
俄賊至欲汚之不從賊殺其女脅之榮厲聲詬罵遂遇<lb/>
害<lb/>
<pb n="KR3a0106_WYG_010-6b"/>
元叚氏史宛妻餘干人紅巾亂其僮欲犯之殺一女罵<lb/>
不從又殺一男罵不從竟死焉<lb/>
明危氏貴溪聞一貫妻正徳間桃源賊剽掠危度難免<lb/>
謂夫曰禍廹矣夫全老祖我負二子且逃後為賊所執<lb/>
岀首餙祈免賊取之復逼以去危罵曰吾儒家婦豈為<lb/>
狗彘從也賊殺其㓜子脅之奮罵愈厲遂遇害事聞旌<lb/>
表<lb/>
李氏廣昌人適於黄氏正徳辛未流賊破縣李出走牛<lb/>
<pb n="KR3a0106_WYG_010-7a"/>
鼻嘴賊執欲汚之罵曰我儒家婦不幸被汝執欲殺即<lb/>
殺豈從汝耶賊復持其子以刼之李亦不顧仆地求死<lb/>
賊遂刃之<lb/>
　謹按婦人之於子女其顧惜係戀有甚於丈夫者乃<lb/>
　諸婦遇賊或殺其子女以脅之或持其子女以刼之<lb/>
　皆毅然不顧此非忍於至情葢明大義耳義之所激有<lb/>
　不顧子女之婦人情之所誤有全軀保妻子之男子<lb/>
　慕志節者亦於情與義之間致其辨可也<lb/>
<pb n="KR3a0106_WYG_010-7b"/>
隋趙元楷妻崔氏清河人甚有禮度宇文化及之反元<lb/>
楷隨至河北將歸長安至滏口遇盜僅以身免崔氏為<lb/>
賊所拘請以為妻崔氏曰我士大夫女為僕射子妻今<lb/>
日破亡自可即死終不為賊婦羣賊毁裂其衣縳於牀<lb/>
簀之上將陵之崔氏懼為所辱詐之曰今力已屈當受<lb/>
處分賊遂釋之崔因取賊刀倚樹而立曰欲殺我任加<lb/>
刀鋸若覔死可來相逼賊大怒亂射殺之元楷後得殺<lb/>
妻者支解以祭崔氏之柩<lb/>
<pb n="KR3a0106_WYG_010-8a"/>
唐符鳳妻字玉英姿貌殊羙鳳以罪徙儋州至南海為<lb/>
獠賊所殺脇玉英私之對曰一婦人不足事衆男子請<lb/>
推一長者賊然之乃請更衣有頃盛服立於舟罵曰受<lb/>
賊辱不如死自沉於海<lb/>
宋龔自立妻張氏樂昌人嘉定中冦至夫妻襁負二稚<lb/>
子竄匿為賊所得脇以行張與夫訣曰妻死無憾所憐<lb/>
者二子幸善撫之中道紿賊曰吾渇欲飲可暫假我縛<lb/>
賊從之遂投江中邑人立祠祀之<lb/>
<pb n="KR3a0106_WYG_010-8b"/>
何氏吳人吳永年之妻也建炎四年春金兵道三吳永<lb/>
年與其姊及何氏奉母而逃母老待挾持而行卒為兵<lb/>
所得將縶其姊及何何紿謂賊曰諸君何不武耶婦人<lb/>
東西惟命爾賊信之乃次水濵謂其夫曰我不負君遂<lb/>
投於河其姊繼之<lb/>
元趙彬妻朱氏名錦哥洛陽人也天厯初西兵掠河南<lb/>
朱氏被執逼與亂朱氏拒曰我良家婦豈從汝賊耶兵<lb/>
怒提曵箠楚之朱氏度不能脱即紿謂之曰汝幸釋我<lb/>
<pb n="KR3a0106_WYG_010-9a"/>
舍後井傍有瘞金當發以遺汝兵信之乃隨其行朱氏<lb/>
得近井即抱三嵗女踴身赴井死<lb/>
潘氏名妙圓山隂人徐允譲妻元末兵變允譲與潘氏<lb/>
奉其父安避山谷間遇冦斫安傷頸允譲大呼曰汝寧<lb/>
殺我勿殺吾父㓂舍安殺讓將辱潘氏潘紿曰吾從必<lb/>
矣若能焚吾夫則吾無憾焉㓂為聚薪焚其夫火方烈<lb/>
赴火死安始獲免洪武中旌表<lb/>
　謹按貞婦遇賊得死為幸然為所拘縶投死不得寡<lb/>
<pb n="KR3a0106_WYG_010-9b"/>
　難敵衆弱不勝强茍心清而身辱九泉遺恨多矣乃<lb/>
　諸婦紿賊術非一端皆得潔身而死葢以智而成其<lb/>
　節者詩曰哲夫成城哲婦傾城言男子而智足以立<lb/>
　事婦人而智足以致敗也若諸婦之智亦何可少哉<lb/>
元李氏光澤人成一元妻至正末江西㓂䧟光澤邑民<lb/>
依烏君山之玉隆宫以居鄰賊乘機入山剽掠李氏被<lb/>
執驅廹以前行經龍牀石崖深壑李氏力曵所縛繩與<lb/>
賊俱投崖死<lb/>
<pb n="KR3a0106_WYG_010-10a"/>
佘氏順昌人年十六父從周許妻黄壽明年將樂土豪<lb/>
伍馬榮者欲强娶之余氏告父曰既受黄聘即黄婦也<lb/>
吾寧死不失節父以其辭辭之又明年歸黄黄迎之土<lb/>
豪遣百奴俟於道殺黄而奪余氏余氏紿其奴還乃扶<lb/>
黄柩歸白於官土豪坐誅遂卜地塟其夫自殺以從時<lb/>
致和已巳嵗也<lb/>
明鄧氏泰寧人適李祥正統中避冦為所執欲犯之紿<lb/>
曰吾從汝須就崖穴隠僻處及崖間奮投下與賊俱死<lb/>
<pb n="KR3a0106_WYG_010-10b"/>
　謹按冦賊之輩豪强之徒戕貞女害潔婦未嘗無明<lb/>
　死王章隂罹天譴者然烈魄先逝不得見其滅亡令<lb/>
　人歎恨不已乃李氏鄧氏奮身投崖併賊俱死余氏<lb/>
　白寃於官土豪坐誅然後就死豈非節烈中快事乎<lb/>
　夫生為女子力之弱非能敵㓂賊也勢之孤非能制<lb/>
　强豪也而三婦得遂其志葢烈性所激則弱者不弱<lb/>
　而孤者不孤矣孔子曰見義不為無勇也惟勇足以<lb/>
　赴義亦惟義足以生勇耳<lb/>
<pb n="KR3a0106_WYG_010-11a"/>
唐樊彦琛妻魏氏揚州人彦琛病魏曰公病且篤不忍<lb/>
公獨死彦琛曰死生常道也幸養諸孤使成立相從而<lb/>
死非吾取也彦琛卒值敬業難䧟兵中聞其知音令皷<lb/>
筝魏曰夫亡不死而逼我管絃禍由我發引刀斬其指<lb/>
軍伍欲强娶之拒不從乃刃擬頸曰從我者不死魏厲<lb/>
聲曰狗盜乃欲辱人速死吾志也乃見害聞者傷之<lb/>
宋廖氏沙縣人性慧解歌舞紹定三年為賊所掠命之<lb/>
歌舞廖罵曰我恨不磔汝寧肯悦汝耶賊怒殺之時賊<lb/>
<pb n="KR3a0106_WYG_010-11b"/>
欲窺城廖有娠賊刳其腹觀男女以卜進退得女遂引<lb/>
去<lb/>
元劉氏冀之衡水人通古文孝經小學適同郡曹泰時<lb/>
紅巾䧟河朔因避兵聊城村賊奄至大掠見劉氏居羣<lb/>
人中特妍整持刀驅之行劉氏曰吾婦人惟知從夫而<lb/>
己不從賊也賊欲移其心乃盛陳金玉珠璣仍以錦繡<lb/>
衣服被其身劉氏裂碎之强擁上馬墮地者數回賊怒<lb/>
繩其項就馬上曵之劉氏以手據地以頭觸石流血罵<lb/>
<pb n="KR3a0106_WYG_010-12a"/>
不絶口遂遇害<lb/>
南宋涂端友妻陳氏撫州臨川人紹興九年盜起被驅<lb/>
入黄山寺賊逼之不從以刃加其頸陳叱曰汝輩䑕竊<lb/>
命若蜉蝣我良家子義豈爾辱縱殺我官兵即至爾其<lb/>
免乎賊知不可屈乃幽之屋壁居數日族黨有得釋者<lb/>
咸齎金帛以贖其拏賊引端友妻令歸曰吾聞貞女不<lb/>
岀閨閤今吾被驅至此何面目登涂氏堂復罵賊不絶<lb/>
竟死之<lb/>
<pb n="KR3a0106_WYG_010-12b"/>
　謹按管絃歌舞女子習之則易流金玉錦繡女子悦<lb/>
　之則易惑乃魏氏斬指廖氏刳腹劉氏以手據地以<lb/>
　頭觸石陳氏河歸而不歸未嘗漸於所習而動於所<lb/>
　悦則女之污潔亦存乎立志而已<lb/>
宋王氏利州路提舉劉當可之母也紹定三年就養興<lb/>
元元兵破蜀提刑龎授檄當可詣行司議事當可捧檄<lb/>
白母王氏毅然勉之曰汝食君禄豈可離難當可行元<lb/>
軍屠興元王氏義不辱大罵投江而死其歸杜氏及婢<lb/>
<pb n="KR3a0106_WYG_010-13a"/>
僕五人咸及於難當可聞變奔赴江滸得母䘮以歸詔<lb/>
贈和義郡太夫人<lb/>
王氏二婦汝州人建炎初金人至汝州二婦為所掠擁<lb/>
置舟中遂投漢江以死屍皆浮岀不壊人為收塟城外<lb/>
江上為雙塚以表之<lb/>
元丁氏名月娥西域人歸蕪湖葛家已而南北兵起僦<lb/>
居郡中無何沔冦奄至城失守月娥慨然曰吾簮纓家<lb/>
女何忍見此即抱所生女赴水死婢媵凡九人皆爭入<lb/>
<pb n="KR3a0106_WYG_010-13b"/>
水無後者<lb/>
吕氏陵州人乆嫠居寓弟彦能家至正十八年賊犯陵<lb/>
州彦能與家人謀所徃吕氏先曰我喪夫二十年又無<lb/>
後不死何為茍辱身則辱吾弟矣赴井死彦能妻劉氏<lb/>
語彦能曰妾為君家婦二十八年茲不幸逄亂離必不<lb/>
負君君可自徃妾入井矣二女及子婦王氏二孫女皆<lb/>
隨劉氏入井一門死者七人<lb/>
布延巴哈妻阿嚕章䝉古人明兵至山東巴哈死阿嚕<lb/>
<pb n="KR3a0106_WYG_010-14a"/>
章厯呼家人告之曰我夫受國恩我亦封夫人今事至<lb/>
此惟有死而已巴哈二弟之妻各抱㓜子及婢妾溺舍<lb/>
南井死井已填塞阿嚕章遂抱子投舍北井女及妾孫女<lb/>
皆隨溺焉<lb/>
宋謙妻趙氏大都人兵破大都趙氏子婦温氏髙氏孫<lb/>
婦髙氏徐氏皆有姿色合謀曰兵且至矣我等豈可辱<lb/>
身以茍全哉趙即自經死婦孫男女妾十三人皆赴井<lb/>
而死<lb/>
<pb n="KR3a0106_WYG_010-14b"/>
齊氏太原人適王履謙至正間賊䧟太原齊氏與蕭吕<lb/>
二婦及二女避難趙莊賊至度不能免顧謂二女曰汝<lb/>
家五世同居號曰清白豈可辱身以茍生哉長女曰吾<lb/>
夫已死今得死為幸吕曰吾左丞孫也義不受辱及與<lb/>
二婦二女及二孫女俱投崖下死<lb/>
陶宗媛台州人儒士杜思絅妻也歸杜四載而夫亡矢<lb/>
志守節台州被兵宗媛方居姑喪忍死䕶柩為㳺軍所<lb/>
執廹脅之媛曰吾若畏死豈留此耶任汝殺我以從姑<lb/>
<pb n="KR3a0106_WYG_010-15a"/>
於地下耳遂遇害其妹宗婉弟妻王淑亦皆赴水死<lb/>
朱氏黄仲起妻杭州人至正中張士誠㓂杭州其女臨<lb/>
安奴先别母求死俄賊驅諸婦至其家具令朱氏母子<lb/>
看守朱氏懼受辱與女及妾馮氏俱縊死仲起嫂蔡氏<lb/>
抱㓜子元童與乳母皆自縊<lb/>
李宏益妻申氏冀寧人至正二十年賊䧟冀寧申語宏<lb/>
益曰君當速去勿以我婦人相累若賊入吾室必以妾<lb/>
故害及君矣言訖投井死宏益既免於難再娶安氏居<lb/>
<pb n="KR3a0106_WYG_010-15b"/>
二歳而宏益以疾卒安氏時年二十泣謂諸親曰女子<lb/>
一適人終身不改不幸夫死雖生亦何益哉乃竊入寢<lb/>
室膏沐薰裳自縊於柩側<lb/>
固始五節婦髙希鳳妻劉氏希鳳在遼東與劉俱被掠<lb/>
希鳳死劉罵不絶口被殺仲弟葉師奴妻李氏早寡携<lb/>
子姪避亂高麗明初復挈家歸守夫墓誓不再適季弟<lb/>
巴延巴哈妻郭氏巴延為納呐克所殺郭自縊死從子<lb/>
逹實丁妻金氏實丁為父仇誣䧟死金氏與姑邢氏義<lb/>
<pb n="KR3a0106_WYG_010-16a"/>
不受辱俱自縊事聞詔旌之<lb/>
周氏撫州陳忠妻正徳七年盜起忠率族人與戰不勝<lb/>
潰走周被執自投於沼其伯母王氏楊氏嬸張氏饒氏<lb/>
王氏女金玉俱溺水後皆旌表<lb/>
　謹按此皆死節婦女一家二三人至十餘人者夫安<lb/>
　樂之事易共趨避之念難齊乃諸婦慷慨捐軀爭死<lb/>
　恐後大率分之尊者倡之分之卑者隨之下至婢妾<lb/>
　之類莫不觀感奮發何節義之聚於一門也考其所<lb/>
<pb n="KR3a0106_WYG_010-16b"/>
　遇類多死冦死兵夫干戈之所加雖勇必屈而諸婦<lb/>
　屹不為動不亦難乎惜其母氏或傳或不傳要之貞<lb/>
　性正氣長存於天地間矣<lb/>
宋張氏鄂州江夏民婦里惡少謝師乞過其家持刀逼<lb/>
欲與亂曰從我則全不從則死張大罵曰庸奴可死不<lb/>
可他也至以刃㫁其喉猶能走擒師乞以告隣人既死<lb/>
朝廷聞之詔封旌徳縣君表其墳曰烈女之墓賜酒帛<lb/>
令郡縣致奠<lb/>
<pb n="KR3a0106_WYG_010-17a"/>
金氏髙淳人少寡居貧其里有惡少欲汚之持刃逼脅<lb/>
金曰决無從汝之理可即殺我遂見害有司以事聞表<lb/>
其鄉曰節婦里<lb/>
明陳氏名真黄巖程有徳妻洪武間以軍生至京鎮撫<lb/>
陸林見陳羙欲污之不從百方脅之陳愈嚴厲遂被歐<lb/>
死夫訴於朝林以罪誅<lb/>
萬氏南海人王受祖妻洪武中蘇友經作亂萬為官軍<lb/>
所獲獻於衞指揮盧諸諸愛其才羙欲納之萬號泣投<lb/>
<pb n="KR3a0106_WYG_010-17b"/>
衣於火諸怒以刃試之萬唾罵不輟就死於南門外<lb/>
程烈婦婺源人已適人歸寧里有强暴欲私其母女大<lb/>
罵强暴怒甚毆殺之復以危言懼其母令勿洩時郡㕔<lb/>
前夜有聞悲號如怨訴者太守孫遇疑之未幾御史行<lb/>
郡詢其畧令遇鞫治强暴伏罪乃為文以祭之<lb/>
　謹按召南行露之詩强暴之人欲强娶貞女然不過<lb/>
　巧致之訟獄葢猶知有王法也迨乎末世遂有恃威<lb/>
　力挾鋒刃以凌守志之婦者堅拒不從輙加戕害豈<lb/>
<pb n="KR3a0106_WYG_010-18a"/>
　非化衰俗敝使然與宋張氏金氏明陳氏萬氏程氏<lb/>
　皆為强暴所殺或朝旌其烈或官雪其寃足為貞魂<lb/>
　吐氣又或氷心鐡骨並存於紀傳然千古不朽則一<lb/>
　也孱然女子扶已衰之化振乆敝之俗是可以傳矣<lb/>
宋項氏吉州吉水人居永昌里適同里孫氏宣和七年<lb/>
為里胥所逮至中途欲侵凌之項引刀自刺而死郡以<lb/>
聞詔贈孺人旌表其廬<lb/>
金烏庫哩氏巴祥之妹臨洮總管圗們呼圗克們之妻也<lb/>
<pb n="KR3a0106_WYG_010-18b"/>
巴祥在朝貴中聲譽籍甚呼圗克們死王事元帥崔立之<lb/>
變烏庫哩氏謂家人曰吾夫不辱朝廷我敢辱吾兄及<lb/>
吾夫乎即縊死<lb/>
雷婦師氏夫亡孝養舅姑舅姑既歿兄師逵與夫姪窺<lb/>
其財産乃偽立媒證致之官欲必嫁之縣官不能辨曲直<lb/>
師氏畏逼乃投縣署井中死事聞詔祭其墓賜諡曰節<lb/>
元郭氏台州人千夫長李某部卒妻也李見郭氏有令<lb/>
姿心慕焉去縣七八十里有盜出沒李分兵徃戍卒遂<lb/>
<pb n="KR3a0106_WYG_010-19a"/>
在行既而日至卒家調之郭毅然莫犯經半載夫歸具<lb/>
以告一日李過卒門邀入具茗轉身持刀出李幸脱走<lb/>
訴縣捕卒問擬死罪桎梏囹圄郭氏躬餽食於夫閉户<lb/>
紡績以資衣食人不敢一至其家乆之一獄卒葉姓者<lb/>
尤有意於郭氏乃顧視卒日飲食之情若兄弟遂謀之<lb/>
於卒欲以為妻卒喜諾郭氏曰汝之死以我色我不能<lb/>
二適以求生既歸持㓜子女二人痛泣遂携出市召人<lb/>
與之人有憐之者納其子女贈錢三十緍郭具酒饌擕<lb/>
<pb n="KR3a0106_WYG_010-19b"/>
至獄哽咽不能語既而曰君擾押獄多矣可用此荅之<lb/>
又有錢若干可自收給我徃一富家執作餬口恐旬日<lb/>
不及看君也垂淚而别走至仙人渡溪水中危坐而死<lb/>
見者報縣為具棺殮塟所死之側山下上司表其墓曰<lb/>
貞烈郭氏之墓至正六年朝廷遣使亷得其事原卒釋<lb/>
之<lb/>
陳九淵妻袁氏分宜人元季兵亂邑萬户王同者聞袁<lb/>
羙姿容殺其夫欲娶之袁曰夫為我死我當以死報遂<lb/>
<pb n="KR3a0106_WYG_010-20a"/>
自刎<lb/>
明程氏衢州潘仲岳妻永樂間仲岳戍遼東解戍者見<lb/>
程色戯之程怒解戍者遂以軍政當僉妻起解挾與偕<lb/>
行法不能阻程恐在途遭辱即入室自經死<lb/>
金氏上海縣庠生金應登女也羙姿色隆慶中嫁富人<lb/>
徐第為妻第性好博宦家悍奴因誘之家遂傾其産復<lb/>
誘其鬻妻因獻於主主遣數十人要廹之金氏義不受<lb/>
辱自縊死<lb/>
<pb n="KR3a0106_WYG_010-20b"/>
　謹按此皆節婦遭强暴而自殺者師氏則因縣官不<lb/>
　辯曲直而死郭氏則因縣官枉坐夫罪而死烏庫哩<lb/>
　氏則為元帥所逼而死袁氏則為萬户强納而死項<lb/>
　氏程氏則為胥役相凌而死金氏則為豪奴誘獻而<lb/>
　死則當時膺民社之寄任將領之職者固皆匪人而<lb/>
　文武大吏操官評握兵柄者何若聾瞶耶法紀衰而<lb/>
　節義乃見是世道之不幸也節義見而風化長存是<lb/>
　亦世道之幸也端風化者其於法紀加之意哉<lb/>
<pb n="KR3a0106_WYG_010-21a"/>
吳顧承妻張氏兄温以承為孫權所囚奪張改嫁丁氏<lb/>
張飲藥死<lb/>
金李文妻史氏同州白水人夫亡誓死不嫁父强取之<lb/>
歸許邑人姚乙為妻史氏不聴姚訴之官被逮遂自經<lb/>
死事聞詔有司致祭其墓<lb/>
元齊關妻劉氏河南人闗應募為千夫長戰死澤潞間<lb/>
劉氏貧無依守志不奪有來强議婚者劉氏紿曰吾三<lb/>
月三日有心願償畢當從汝所言是日徑徃彰徳天寧<lb/>
<pb n="KR3a0106_WYG_010-21b"/>
寺登浮圗絶頂祝天曰妾本河南名家劉氏女遭世亂<lb/>
適湖南齊闗為妻今夫已死不敢失節遂投地而死<lb/>
王宏妻李氏安陽人至正間紅巾賊起宏亡於兵李收<lb/>
屍發喪晝夜哭泣李頗有姿部人爭求為妻李以死自<lb/>
誓人知其不可干乃白於帥帥許之李度不能支佯曰<lb/>
必待卒虞之後求者諾之迨期遂飯僧大作佛事㪚家<lb/>
貲翼日清晨引一老婢登古寺浮圖絶頂自投而死衆<lb/>
皆驚愕瘞於西門外築土為臺髙數丈以旌節婦<lb/>
<pb n="KR3a0106_WYG_010-22a"/>
徐仁妻謝氏上猶人名十九娘夫死夫黨有徐祥者隂<lb/>
許為富家妾謝聞之悲慟自縊死大徳間㢘訪司至縣<lb/>
祭之表其墓曰貞婦<lb/>
李馬兒妻袁氏瑞州人有姿色至正二十二年夫歿年<lb/>
十九誓不再嫁以養舅姑有王成者挾勢欲娶之遂徃<lb/>
夫墓痛哭縊死樹下<lb/>
劉氏燕山人㓜失父贅婿松江人初不知為亡卒而自<lb/>
有妻乆之㑹赦婿謂劉曰吾歸松江當即還後竟不返<lb/>
<pb n="KR3a0106_WYG_010-22b"/>
劉尋至松江婿不復認劉仰天痛哭剪髪自誦佛經行<lb/>
丐於市宿嫠姥家人憐之不乏施因搆一堂製棺夜卧其中<lb/>
五十餘年不易節隣火劉入棺呼曰器物悉取去乞闔棺<lb/>
以畢吾事於是與室俱燬<lb/>
明吳江妻李氏餘姚人舅與夫俱疫死姑幸存有澄水<lb/>
黄姓者謀娶之李誓死不從黄乃通其父詐稱母暴病<lb/>
迎李歸省隂令肩輿者輿至黄氏及出輿則非母家姑<lb/>
亦徐至李度不可脱乃從容請湯沐湯具求如厠乆之<lb/>
<pb n="KR3a0106_WYG_010-23a"/>
不出開厠户視之則已經死矣<lb/>
江氏周伏受妻孝感人夫卒楚藩人林寛令魏富聘為<lb/>
妾江詈富甚厲寛强遺帨巾江乃整衣拆籬走哭夫墓<lb/>
沉漳河死廵撫朱廷聲御史張禄嘉其節命知府劉本<lb/>
用取兩骸同棺塟之表曰江節婦墓<lb/>
林汝殷妻王氏黄巖人生二十歸林未幾汝殷卒里人<lb/>
欲娶之王㫁髪以死自誓其父母防之且勸之力王佯<lb/>
許既而防者少懈乃隂囑侍婢分其嫁時服一歸其母<lb/>
<pb n="KR3a0106_WYG_010-23b"/>
一與其妹一以為殯殮之具遂自經死<lb/>
陳氏名小奴臨海人適王三狗其夫為虎所攫即攘奮<lb/>
悲號而徃虎驚駭舍之去負夫以還夫死未幾有欲納<lb/>
為妾者陳不從乃致聘物促廹以歸陳度不免亟走姜<lb/>
巖自投而死<lb/>
　謹按此皆烈婦夫亡因人欲娶而自殺者夫從一而<lb/>
　終固婦人之道然以禮聘娶與强暴相凌者不同向<lb/>
　使志節少萎者處此借聘娶之名必蹈失身之辱矣<lb/>
<pb n="KR3a0106_WYG_010-24a"/>
　乃諸婦屹然不移毅然就死或奮志而立决或設計<lb/>
　以潔身𫝊曰智者不惑勇者不懼諸婦有焉至燕山<lb/>
　劉氏為夫所紿而又棄之乃五十餘年不改節斯更<lb/>
　難矣<lb/>
宋羅李二氏保昌人宋末賊掠其村二婦義不受辱投<lb/>
水死<lb/>
金樊婦蒲氏行唐人嫁未幾夫卒誓不再適時有山㓂<lb/>
逼求為妻蒲氏投崖下水中死鄉人號曰義姜稱其水<lb/>
<pb n="KR3a0106_WYG_010-24b"/>
為玉女塘<lb/>
元吳守正妻禹氏名淑靖字素清紹興人至元十六年<lb/>
徙家崇徳之石門淑靖嘗從容謂守正曰方今羣盜蜂<lb/>
起萬一不測妾惟有死而己不使人汚此身也是年夏<lb/>
盜䧟崇徳淑靖携八嵗女登舟以避有盜數輩奔入其<lb/>
舟將犯淑靖淑靖乃抱女投河死<lb/>
蔡三玉龍溪陳端才妻也盜至父廣瑞與端才各竄去<lb/>
三玉偕夫妹出避隣祠中盜入斫夫妺見三玉羙不忍<lb/>
<pb n="KR3a0106_WYG_010-25a"/>
傷與里婦歐氏同驅納舟中行至栁營江廹妻之三玉<lb/>
佯許諾因起更衣自投江水死越三日屍流至廣瑞舟<lb/>
側廣瑞識為女收殮之歐氏脱歸言狀有司髙其操請<lb/>
表之乃命旌門復役仍給錢而塟<lb/>
明何氏廣昌人魏寵妻年二十五喪夫矢節正徳辛未<lb/>
流賊猝至家人各竄去何携㓜孩走依母家途遇賊掠<lb/>
之行奪其子刃之何投水死<lb/>
　謹按水之止也鑑萬形而畢徹有不可淆之徳焉水<lb/>
<pb n="KR3a0106_WYG_010-25b"/>
　之流也經百折而必東有不可屈之性焉是以比君子<lb/>
　之心者恒曰如水古之賢人亦多有指水以旌心者<lb/>
　考宋元金明諸婦遇冦而死於水者潔身濁俗矢志<lb/>
　重泉素心與水同清芳名與水俱永矣<lb/>
明髙氏真定深州人適清河李茂茂充吉安衞總旗墮<lb/>
馬病卧髙奉湯藥不離左右茂亡悲泣甚衰乃盡㪚家<lb/>
貲為䘮具復買一官棺置户側至夜深沐浴更衣自經<lb/>
死與茂合塟洪武中旌表其門曰貞烈<lb/>
<pb n="KR3a0106_WYG_010-26a"/>
熊氏名謇奴豐城余繼妻年二十一歸繼繼疾度不能<lb/>
起語以備後事熊出篋中衣對繼紉定每襲為二泣且<lb/>
謂曰即有不幸吾當服之以俱死不能獨生繼卒熊視<lb/>
殮畢聞家人議舉棺焚化即衣所紉衣期赴火家人察<lb/>
其意防之少懈即自縊與繼同日合塟于施家園<lb/>
白氏楊頀妻播州人永樂間頀回自北京卒於途田聞<lb/>
之哭泣不食柩至自經死旌曰貞烈<lb/>
　謹按聖人之論曰無若匹夫匹婦之為諒自經於溝<lb/>
<pb n="KR3a0106_WYG_010-26b"/>
　瀆而莫之知也豈非謂此身不可輕小信不足道乎<lb/>
　然在丈夫為小在婦女則大矣諸婦或許夫以死而<lb/>
　立踐其言或自誓以死而必遂其願慷慨激烈絶無<lb/>
　遲廻人之知與不知固非所計也至播州逺在徼外<lb/>
　永樂時聲教未及乃婦女有以節著者故并錄之<lb/>
元李智真建寧蒲城人父子明無子智真七嵗能讀書<lb/>
九嵗母病調䕶甚謹及卒哀慟欲絶不茹葷三年治女<lb/>
工供祭祀及奉父甘㫖不乏鄉里稱為孝女父嘗許為<lb/>
<pb n="KR3a0106_WYG_010-27a"/>
鄭全妻未嫁時從父客邵武邵武豪陳良悦其慧强納<lb/>
采求聘智真㫁髪拒之且數求死良不能奪卒歸全事<lb/>
舅姑有道泰定間全病疫智貞悲泣不食數日而死<lb/>
朱虎妻茅氏崇明人大徳間虎官都水監坐罪籍其家<lb/>
吏錄送茅氏及二子赴京太醫提㸃師甲乞歸家欲妻<lb/>
之茅氏誓死不從母子三人以𥚑相連結晝夜倚抱號<lb/>
哭形貌銷毁師知不可奪釋之茅氏託居永明尼寺憂<lb/>
憤不食卒<lb/>
<pb n="KR3a0106_WYG_010-27b"/>
杜友聞妻吳氏江隂人友聞儒者貧教授吳辟纑助之<lb/>
天厯間歳歉友聞竟餓死吳昆弟欲挈吳以歸吳以義<lb/>
拆之遂相枕藉而死<lb/>
明朱恚妻賀氏生三女恚病篤賀即潜匿静室自縊家<lb/>
人驚救之復吞水銀求死又救之遂閉口不食不言與<lb/>
恚同時卒事聞旌表<lb/>
劉氏名玉蘭彭澤人年十八適同邑民計偉越五載夫<lb/>
亡哀痛殊切圖與俱死既而翁舉夫喪劉泣告願少留<lb/>
<pb n="KR3a0106_WYG_010-28a"/>
乃移别室停之劉苫塊以居悲號傷心嘔血數升父母<lb/>
恐遷柩藁塟劉曰吾今得死期矣遂不解衰經七日不<lb/>
食而卒舉其屍袖中所遺巾帨皆夫遺物<lb/>
　謹按傳曰飲食男女人之大欲存焉貞烈之婦其心<lb/>
　純乎天理情欲之念固不足以亂之矣若夫飲食得<lb/>
　之則生不得則死是豈易絶乎乃元之李智貞茅氏<lb/>
　吳氏明之賀氏劉玊蘭皆絶食殉夫載在傳紀聞古<lb/>
　之髙士有辟穀以求長生者乃諸婦則辟穀以求速<lb/>
<pb n="KR3a0106_WYG_010-28b"/>
　死求長生者岀塵之清心求速死者絶俗之大節大<lb/>
　節在天地間千古不朽與長生何異哉<lb/>
吳王氏平度州人家貧從夫秦友築治邊城裹糧以從<lb/>
夫亡乞棺塟之剖心以殉時人哀之為起祠<lb/>
元陳道安妻林氏文昌人元末㓂亂道安䧟於中欲宻<lb/>
圖賊謀泄被殺林氏瘞道安泣盡哀自啖土梗而死<lb/>
臺叔齡妻劉氏順寧人粗知書克修婦道一日地震屋<lb/>
壊壓叔齡不能起家復失火叔齡母前救不得欲就焚<lb/>
<pb n="KR3a0106_WYG_010-29a"/>
叔齡望見呼曰吾已不可得出當亟救吾母劉謂夫妹<lb/>
曰汝救汝母汝兄必死吾不用復生矣即自投火中死<lb/>
火滅家人得二屍燼中猶手相握不開官嘉其烈上于朝命<lb/>
錄付史臣<lb/>
明孫氏恩縣人李資妻𢎞治元年夫卒孫觸墻而死<lb/>
賈氏生員潘耀卿妻沅陵人正徳中耀卿挈賈氏省父<lb/>
於南京至湖口耀卿卒賈即赴水女奴持之既見舅姑<lb/>
入室自縊以救免減食凡四十餘日絶食者累日竟自<lb/>
<pb n="KR3a0106_WYG_010-29b"/>
刎<lb/>
　謹按烈婦以死殉夫者自經絶食之外其捐生之道<lb/>
　非一如王氏之剖心林氏之啖土劉氏之投火孫氏<lb/>
　之觸墻賈氏之刎頸凡可以死其身者踴躍就之惟<lb/>
　恐或晩明隆慶後數婦其所以死不傳要之慷慨就<lb/>
　義無以異也嗟夫人誰不死茍死于義與令終等耳<lb/>
隋河北孫神妻陳氏神當逺戍主吏配在夏州意難其<lb/>
逺有孤兄子欲以自代陳曰為國征戍道路遼遠何容<lb/>
<pb n="KR3a0106_WYG_010-30a"/>
身不肯行以孤姪自代天下物議誰其相許神感其言<lb/>
乃自行在戍未幾便喪柩至陳望而哀慟一哭而卒文<lb/>
帝詔表其閭<lb/>
元李君用妻王氏遼陽人大徳八年君用病卒卜塟將<lb/>
發引親戚隣里咸㑹王氏謂衆曰夫婦死同穴義也吾<lb/>
得從良人逝不亦可乎因撫棺大慟嘔血升許即仆地<lb/>
死衆為殮之與夫連柩岀塟遂者數百人莫不灑泣<lb/>
李氏廣昌人何永孚妻嫁時年十四越一年孚卒李氏<lb/>
<pb n="KR3a0106_WYG_010-30b"/>
弛容釋妝每欲與俱柩前設一木櫈坐而哭櫈為之刓<lb/>
姑病朝夕祝告請以身代姑卒哭曰吾所以不死者為<lb/>
姑在也姑既逝吾何生為遂哀慟嘔血死<lb/>
明應氏建寧人歸邱伯春年二十夫卒號天願同死自<lb/>
投池中隣婦援出之氣息奄奄自斷左手中指置夫懐<lb/>
中既塟旦夕慟哭而卒<lb/>
王氏素英吉水生員周必登妻年十九歸必登𢎞治七<lb/>
年必登以疾卒王氏誓與同死不食數日母死歸吊語<lb/>
<pb n="KR3a0106_WYG_010-31a"/>
　弟曰我死屍還周氏弟方岀忽以無疾終弟如其言還<lb/>
　屍于周里人莫不悼之<lb/>
　　謹按烈婦捐生之道非一已備錄之矣乃又有不必<lb/>
　　鋒刃水火而俄頃殞身如陳氏王氏一慟而絶李氏<lb/>
　　應氏痛哭而卒至周氏告語之頃無疾忽終此數婦<lb/>
　　者豈非至性所發棄形骸如脱蓰乎古之聖人有言<lb/>
　　生寄也死歸也世俗之人於其寄者戀而不能割於<lb/>
　　其歸者避而不肯就於是有非義以求生違道以免<lb/>
<pb n="KR3a0106_WYG_010-31b"/>
　　死者究之戀不能戀避不能避同歸於盡曷若諸婦<lb/>
　　烈烈一死其寄也非虚寄其歸也為全歸矣<lb/>
　<lb/>
　<lb/>
　<lb/>
　<lb/>
　<lb/>
御定内則衍義卷十<lb/>
</p>
<p>
</p>
  </div>
</body>
</text>
</TEI>
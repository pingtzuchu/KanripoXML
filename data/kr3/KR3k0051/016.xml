<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>駢志卷十六</head> <lb/>
    <p>
<pb n="KR3k0051_WYG_016-1a"/>
欽定四庫全書<lb/>
　駢志卷十六<lb/>
　　　　　　　　　　　　明　陳禹謨　撰<lb/>
　　辛部下<lb/>
梁武帝迎佛髮<lb/>
唐憲宗迎佛骨<lb/>
　南史梁大同五年扶南國遣使送生犀又言其國有<lb/>
　佛髮長一丈二尺詔遣沙門釋靈寳隨使往迎之先<lb/>
<pb n="KR3k0051_WYG_016-1b"/>
　是三年八月武帝改造阿育王佛塔出舊塔下舍利<lb/>
　及佛爪髮髮青紺色衆僧以手伸之隨手長短放之<lb/>
　則旋屈為蠡形　按僧伽經云佛髮青而細猶如藕<lb/>
　莖絲佛三昧經云我昔在官沐頭以尺量髮長一丈<lb/>
　二尺放已右旋還成蠡文則與帝所得同也<lb/>
　舊唐書鳯翔法門寺有䕶國真身塔塔内有釋迦文<lb/>
　佛指骨一節其書本傳法三十年一開開則歲豐人<lb/>
　泰元和十四年正月上令中使杜英竒押宫人三十<lb/>
<pb n="KR3k0051_WYG_016-2a"/>
　人持香花赴臨臯驛迎佛骨自光順門入大内留禁<lb/>
　中三日乃送諸寺王公士庶奔走捨施唯恐在後百<lb/>
　姓有廢業破産燒頂灼骨而求供養者韓愈素不喜<lb/>
　佛上疏諫<lb/>
以頭施人<lb/>
以眼施人<lb/>
　水經注釋法顯所謂糺尸羅國漢言截頭也佛為菩薩<lb/>
　時以頭施人故因名國國東有投身飼餓虎處皆起塔<lb/>
<pb n="KR3k0051_WYG_016-2b"/>
　又陀衛國是阿育王子法益所治邑佛為菩薩時亦<lb/>
　扵此國以眼施人其處亦起大塔<lb/>
鉢容二斗少華投中便滿<lb/>
鉢受三斗終日香花不滿<lb/>
　法顯傳陀衛國有佛鉢月氏王大興兵衆來伐此國<lb/>
　欲持鉢去置鉢象上象不能進更作四輪車載然八<lb/>
　象共牽復不進王知緣於是起塔留鉢供養鉢容二<lb/>
　斗雜色而黑多四際分明厚可二分甚光澤貧人以<lb/>
<pb n="KR3k0051_WYG_016-3a"/>
　少華投中便滿富人以多花供養正復百千萬斛終<lb/>
　亦不滿<lb/>
　佛圖曰佛鉢青玉也受三斗許彼國寳之供養時願<lb/>
　終日香花不滿則如言願一把滿則亦便如言<lb/>
掘視惟有一石<lb/>
改葬惟有空皮<lb/>
　晉書佛圖澄卒於鄴宫寺後有沙門從雍州來稱見<lb/>
　澄西入闗石季龍掘而視之惟有一石而無尸<lb/>
<pb n="KR3k0051_WYG_016-3b"/>
　舊唐書道士劉道合為高宗合還丹丹成而上之咸<lb/>
　亨中卒及帝營奉天宫遷道合之殯室弟子開棺將<lb/>
　改葬其尸唯有空皮而背上開坼有似蟬蛻盡失其<lb/>
　齒骨衆謂尸解高宗聞之不悦曰劉師為我合藥自<lb/>
　服仙去<lb/>
伯陽乘青牛<lb/>
君逹騎青牛<lb/>
　列異傳老子西游闗令尹喜望見其有紫氣浮闗而<lb/>
<pb n="KR3k0051_WYG_016-4a"/>
　老子果乘青牛而過<lb/>
　神仙傳封君逹隴西人服鍊水銀年百歲視之如年<lb/>
　三十許騎青牛故號青牛道人<lb/>
青鳥西方來<lb/>
赤龍東南上<lb/>
　漢武故事七月七日上于承華齋忽有一青鳥從西<lb/>
　方來集殿前上問東方朔朔曰此王母欲來也有頃<lb/>
　王母至有二青鳥如烏侍王母傍<lb/>
<pb n="KR3k0051_WYG_016-4b"/>
　列仙傳陶安公者六安鑄冶師也數行火火一旦散<lb/>
　上行紫色衝天安公伏冶下求哀須臾朱雀止冶上<lb/>
　曰安公安公冶與天通七月七日迎汝以赤龍至期<lb/>
　赤龍到大雨安公騎之東南上一城邑數萬人衆共<lb/>
　送視之皆與辭决去<lb/>
魚知名<lb/>
雞知名<lb/>
　蜀普録東川降魔寺僧吉祥魁梧多力受飰五鉢日<lb/>
<pb n="KR3k0051_WYG_016-5a"/>
　夜誦經九函池中魚知其數以名召之皆出水面使<lb/>
　去即沒<lb/>
　列仙傳祝雞翁居尸鄉北山下養雞百餘牢雞皆有<lb/>
　名字千餘頭暮棲於樹晝日放散呼名即種别而至<lb/>
舉羅張之得一隻舄<lb/>
以石擲之得一隻履<lb/>
　後漢王喬者河東人也顯宗世為葉令喬有神術每<lb/>
　月朔望常自縣詣臺朝帝怪其來數而不見車騎宻<lb/>
<pb n="KR3k0051_WYG_016-5b"/>
　令太史伺望之言其臨至輙有雙鳬從東南而來于<lb/>
　是候鳬至舉羅張之但得一隻舄焉乃詔上方騐視<lb/>
　則四年中所賜尚書官屬履也<lb/>
　鄧徳明南康記昔有盧耽仕州為治中少棲仙術善<lb/>
　解雲飛每夕輒凌虚歸家曉則還州嘗於元㑹至朝<lb/>
　不及朝列化為白鵠至閤前迴翔欲下威儀以石擲<lb/>
　之得一隻履耽驚還就列内外左右莫不駭異時步<lb/>
　騭為廣州意甚惡之便以狀列聞遂至誅滅<lb/>
<pb n="KR3k0051_WYG_016-6a"/>
朽索懸石試長房<lb/>
白髮懸石試偉道<lb/>
　後漢費長房從仙翁入深山踐荆棘於羣虎之中留<lb/>
　使獨處長房不恐又卧於空室以朽索懸萬斤石於<lb/>
　心上衆蛇競來齧索且斷長房亦不移翁還撫之曰<lb/>
　子可教也復使食糞糞中有三蟲臭穢特甚長房意<lb/>
　惡之翁曰子幾得道恨於此不成如何長房辭歸翁<lb/>
　與一竹杖曰騎此任所之則自至矣既至可以杖投<lb/>
<pb n="KR3k0051_WYG_016-6b"/>
　葛陂中也又為作一符曰以此主地上鬼神<lb/>
　真誥昔中山劉偉道學仙在嶓冢上積十二年仙人<lb/>
　試之以石重十萬斤一白髮懸之使偉道卧其下偉<lb/>
　道顔無變色心安體悦卧在其下積十二年仙人數<lb/>
　試之無所不至已皆語之遂賜其神丹而白日昇天<lb/>
服三氣<lb/>
存三氣<lb/>
　真誥沈㓜仲恒服三氣三氣之法存青氣白氣赤氣<lb/>
<pb n="KR3k0051_WYG_016-7a"/>
　各如綖從東方日下來直入口中挹之九十過自飽<lb/>
　便止為之十年身中自有五色之氣遂得神仙此髙<lb/>
　元君太素内景法<lb/>
　又守𤣥白之道常旦旦坐卧任意存泥丸中有黑氣<lb/>
　存心中有白氣臍中有黄氣三氣俱先如雲以覆身<lb/>
　上因變成火火又繞身身通洞徹内外如此旦行之<lb/>
　至日向中乃止於是服氣百二十過都畢道止如此<lb/>
　使人長生不死辟却萬害所謂知白守黑求死不得<lb/>
<pb n="KR3k0051_WYG_016-7b"/>
　知黑守白萬邪消却忌食六畜肉及五辛之菜當别<lb/>
　寢静思尤忌房室<lb/>
煮石為糧<lb/>
以石為藥<lb/>
　神仙傳白石生者嘗煮白石為糧嘗就白石居<lb/>
　後漢書火山山旁石皆焦鎔流數十里乃凝堅人取<lb/>
　以為藥<lb/>
石腦<lb/>
<pb n="KR3k0051_WYG_016-8a"/>
石髓<lb/>
　真誥姜伯真數在方山上取石腦石腦在方山北穴<lb/>
　下繁陽子昔亦取此服北竚山中亦有此物石腦故<lb/>
　如石但小斑色而輭耳所在有之服此時時使人發<lb/>
　熱又使人不渇<lb/>
　又周穆王北造崑崙之阿親飲綘山石髓食玉樹之<lb/>
　實而方墓乎汲郡　又晉書杜康遇王烈共入山烈<lb/>
　嘗得石髓如飴即自服半餘半與康皆凝而為石<lb/>
<pb n="KR3k0051_WYG_016-8b"/>
飲霞<lb/>
服霧<lb/>
　論衡河東蒲坂項曼都好道學仙去三年而返家人<lb/>
　問其狀都曰欲飲食仙人輒飲我以流霞每飲一杯<lb/>
　數日不饑<lb/>
　真誥服霧法常以平旦於寢静之中坐卧任己先閉<lb/>
　目内視髣髴如見五臟畢因口呼出氣二十四過臨<lb/>
　目為之使目見五色之氣相繞纒在面上鬱然因又<lb/>
<pb n="KR3k0051_WYG_016-9a"/>
　口内此五色氣五十過畢咽唾六十過畢乃微咒曰<lb/>
　太霞發暉靈霧四遷結氣宛屈五色洞天神烟合啟<lb/>
　金石華真藹鬱紫空鍊形保全出景藏幽五靈化分<lb/>
　合明扇虚時乘六雲和攝我身上昇九天畢又叩齒<lb/>
　七通咽液七過乃開目事訖此道神妙又神州𤣥都<lb/>
　多有得此術者久行之常乗雲霧而游<lb/>
上已取槐子<lb/>
上寅採甘菊<lb/>
<pb n="KR3k0051_WYG_016-9b"/>
　梁書庾肩吾常服槐實年七十餘目看細字鬢皆黑<lb/>
　太清草木方槐以十月上已取子服之好顔色長生<lb/>
　通神<lb/>
　玉函方王子喬變白增年方甘菊三月上寅日採名<lb/>
　曰玉英六月上寅日採名曰容成九月上寅日採名<lb/>
　曰金精十二月上寅日採名曰長生長生者根莖是<lb/>
　也<lb/>
五穀為養五果為助<lb/>
<pb n="KR3k0051_WYG_016-10a"/>
五畜為益五菜為充<lb/>
　黄帝内經藏氣法時論肝色青宜食甘粳米牛肉棗<lb/>
　葵皆甘<hi>肝性喜急故食甘物而取其寛緩也</hi>心色赤宜食酸小豆犬肉<lb/>
　李韭皆酸<hi>心性喜緩故食酸物而取其收歛也</hi>肺色白宜食苦麥羊肉<lb/>
　杏薤皆苦<hi>肺喜氣逆故食苦物而取其宣洩也</hi>脾色黄宜食鹹大豆豕<lb/>
　肉栗藿皆鹹<hi>究斯宜食乃調利闗機之義也腎為胃闗脾與胃合故假鹹柔耎以利其闗闗</hi>
　<hi>利而胃氣乃行胃行而脾氣方化故應脾宜味與衆不同也</hi>腎色黑宜食辛黄黍<lb/>
　雞肉桃葱皆辛<hi>腎性喜燥故食辛物而取其津潤也</hi>辛散酸收甘緩苦<lb/>
<pb n="KR3k0051_WYG_016-10b"/>
　堅鹹耎毒藥攻邪<hi>藥謂金玉土石草木菜食虫魚鳥獸之類皆可以袪邪養正者也然</hi>
　<hi>辟邪安正惟毒乃能以其能然故通謂之毒藥也</hi>五穀為養<hi>謂粳米小豆麥大豆黄黍也</hi>
　五果為助<hi>謂桃李杏栗棗也</hi>五畜為益<hi>謂牛羊豕犬雞也</hi>五菜為充<lb/>
　<hi>謂葵藿薤葱韭也</hi>氣味合而服之以補精益氣此五者有辛<lb/>
　酸甘苦鹹各有所利或散或收或緩或急或堅或耎<lb/>
　四時五藏並隨五味所宜也<lb/>
五味所入　五藏所惡　五藏所藏　五氣所病<lb/>
五味所禁　五藏所化　五藏所主　五精所并<lb/>
<pb n="KR3k0051_WYG_016-11a"/>
　黄帝内經宣明五氣篇五味所入酸入肝辛入肺苦<lb/>
　入心鹹入腎甘入脾是謂五入　五味所禁辛走氣<lb/>
　氣病無多食辛鹹走血血病無多食鹹苦走骨骨病<lb/>
　無多食苦甘走肉肉病無多食甘酸走筋筋病無多<lb/>
　食酸是謂五禁無令多食　五藏所惡心惡熱<hi>熱則肺潰</hi>
　<hi>濁</hi>肺惡寒<hi>寒則氣/留滯</hi>肝惡風<hi>風則筋/燥急</hi>脾惡濕<hi>濕則肉痿腫</hi>腎<lb/>
　惡燥<hi>燥則精竭涸</hi>是謂五惡　五藏化液心為汗<hi>泄于皮腠也</hi>
　肺為涕<hi>潤于鼻竅也</hi>肝為淚<hi>注于眼/目也</hi>脾為涎<hi>溢于唇口也</hi>腎為<lb/>
<pb n="KR3k0051_WYG_016-11b"/>
　唾<hi>生于牙齒也</hi>是謂五液　五藏所藏心藏神<hi>精氣之化成也靈樞</hi>
　<hi>經曰兩精相薄謂之神</hi>肺藏魄<hi>精氣之匡佐也靈樞經曰並精而出入者謂之魄</hi>肝藏<lb/>
　魂<hi>神氣之輔弼也靈樞經曰隨神而往來者謂之魂</hi>脾藏意<hi>記而不忘者也靈樞經曰心有</hi>
　<hi>所憶謂之意</hi>腎藏志<hi>専意而不移者也靈樞經曰意之所存謂之志腎受五臟六腑之精元氣</hi>
　<hi>之本生成之根為胃之闗是以智能則命通</hi>是謂五臟所藏　五臟所主<lb/>
　心主脈<hi>壅遏榮氣應息而動也</hi>肺主皮<hi>包裹筋肉間/拒諸邪也</hi>肝主筋<hi>束絡</hi>
　<hi>機闗隨神而過也</hi>脾主肉<hi>覆藏筋骨通/行衛氣也</hi>腎主骨<hi>張筋化髓幹以立身也</hi>
　是謂五主　五氣所病心為噫肺為欬肝為語脾為<lb/>
<pb n="KR3k0051_WYG_016-12a"/>
　吞腎為欠為嚏胃為氣逆為噦為恐大小腸為泄下<lb/>
　焦溢為水膀胱不利為癃不約為遺溺膽為怒是謂<lb/>
　五病　五氣所并精氣并扵心則喜并於肺則悲并<lb/>
　於肝則憂并於脾則畏并於腎則恐是謂五并虚而<lb/>
　相并者也<lb/>
十二官<lb/>
十二節<lb/>
　黄帝内經靈蘭秘典論黄帝問曰願聞十二藏之相<lb/>
<pb n="KR3k0051_WYG_016-12b"/>
　使貴賤何如岐伯對曰悉乎哉問也請遂言之心者<lb/>
　君主之官也神明出焉肺者相傳之官治節出焉肝<lb/>
　者將軍之官謀慮出焉膽者中正之官决斷出焉膻<lb/>
　中者臣使之官喜樂出焉脾胃者倉廩之官五味出<lb/>
　焉大腸者傳道之官變化出焉小腸者受盛之官化<lb/>
　物出焉腎者作强之官伎巧出焉三焦者決瀆之官<lb/>
　水道出焉膀胱者州都之官津液藏焉氣化則能出<lb/>
　矣凡此十二官者不得相失也故主明則下安以此<lb/>
<pb n="KR3k0051_WYG_016-13a"/>
　養生則壽没世不殆以為天下則大昌主不明則十<lb/>
　二官危使道閉塞而不通形乃大傷以此養生則殃<lb/>
　以為天下者其宗大危戒之戒之<lb/>
　又寳命全形論岐伯曰夫人生於地懸命於天天地<lb/>
　合氣命之曰人人能應四時者天地為之父母知萬<lb/>
　物者謂之天子天有隂陽人有十二節<hi>節謂節氣外所以應十二</hi>
　<hi>月内所以主十二經脈也</hi>天有寒暑人有虚實能經天地隂陽之<lb/>
　化者不失四時知十二節之理者聖智不能欺也<lb/>
<pb n="KR3k0051_WYG_016-13b"/>
風者百病之長<lb/>
風者百病之始<lb/>
　黄帝内經風論篇以春甲乙傷於風者為肝風以夏<lb/>
　丙丁傷於風者為心風以季夏戊巳傷於邪者為脾<lb/>
　風以秋庚辛中於邪者為肺風以冬壬癸中於邪者<lb/>
　為腎風風中五藏六府之俞亦為藏府之風各入其<lb/>
　門户所中則為偏風風氣循風府而上則為腦風風<lb/>
　入係頭則為目風眼寒飲酒中寒則為漏風入房汗<lb/>
<pb n="KR3k0051_WYG_016-14a"/>
　出中風則為内風新沐中風則為首風久風入中則<lb/>
　為腸風飱泄外在腠理則為泄風故風者百病之長<lb/>
　也至其變化乃為他病也無常方然致有風氣也<lb/>
　又骨空論黄帝問曰余聞風者百病之始也以鍼治<lb/>
　之奈何岐伯對曰風從外入令人振寒汗出頭痛身<lb/>
　重惡寒治在風府<hi>風府穴也在項上入髮際同身寸之一寸穴穴中督脈足太陽之㑹</hi>
　<hi>刺可入同身寸之四方若灸者可灸五壯</hi>調其隂陽不足則補有餘則㵼<lb/>
　用鍼之道必法天常盛瀉虚補此其常也<lb/>
<pb n="KR3k0051_WYG_016-14b"/>
風雨傷人先客於皮膚<lb/>
邪客於形先舍於皮毛<lb/>
　黄帝内經調經論岐伯曰風雨之傷人也先客於皮<lb/>
　膚傳入於孫脈孫脈滿則傳入於絡脈絡脈滿則輸<lb/>
　於大經脈血氣與邪并客於分腠之間其脈堅大故<lb/>
　曰實實者外堅充滿不可按之則痛<lb/>
　又繆刺論岐伯曰夫邪之客於形也必先舍於皮毛<lb/>
　留而不去入舍於孫脈留而不去入舍於絡脈留而<lb/>
<pb n="KR3k0051_WYG_016-15a"/>
　不去入舍於經脈内連五藏散於腸胃隂陽俱感五<lb/>
　藏乃傷此邪之從皮毛而入極於五藏之次也如此<lb/>
　則治其經焉令邪客於皮毛入舍於孫絡留而不去<lb/>
　閉塞不通不得入於經流溢於大絡而生竒病也夫<lb/>
　邪客大絡者左注右右注左上下左右與經相干而<lb/>
　布於四末其氣無常處不入於經俞命曰繆刺<lb/>
因四氣而調神<lb/>
因五方而異治<lb/>
<pb n="KR3k0051_WYG_016-15b"/>
　黄帝内經四時調神大論春三月此謂發陳天地俱<lb/>
　生萬物以榮夜卧早起廣步於庭被髮緩形以使志<lb/>
　生生而勿殺予而勿奪賞而勿罰此春氣之應養生<lb/>
　之道也逆之則傷肝夏為寒變奉長者少夏三月此<lb/>
　謂蕃秀天地氣交萬物華實夜卧早起無厭於日使<lb/>
　志無怒使華英成秀使氣得泄若所愛在外此夏氣<lb/>
　之應養長之道也逆之則傷心秋為痎瘧奉收者少<lb/>
　冬至重病秋三月此謂容平天氣以急地氣以明早<lb/>
<pb n="KR3k0051_WYG_016-16a"/>
　卧早起與雞俱興使志安寧以緩秋形收歛神氣使<lb/>
　秋氣平無外其志使肺氣清此秋氣之應養收之道<lb/>
　也逆之則傷肺冬為飱泄奉藏者少冬三月此謂閉<lb/>
　藏水氷地坼無擾乎陽早卧晚起必待日光使志若<lb/>
　伏若匿若有私意若己有得去寒就温無泄皮膚使<lb/>
　氣亟奪此冬氣之應養藏之道也逆之則傷腎春為<lb/>
　痿厥奉生者少<lb/>
　又異法方宜論篇黄帝問曰醫之治病也一病而治<lb/>
<pb n="KR3k0051_WYG_016-16b"/>
　各不同皆愈何也岐伯對曰地勢使然也故東方之<lb/>
　域天地之所始生也魚鹽之地海濵傍水其民食魚<lb/>
　而嗜鹹皆安其處美其食魚者使人熱中鹽者勝血<lb/>
　故其民皆黑色疎理其病皆為癰瘍其治宜砭石故<lb/>
　砭石者亦從東方來西方者金玉之域沙石之處天<lb/>
　地之所收引也其民陵居而多風水土剛强其民不<lb/>
　衣而褐薦其民華食而脂肥故邪不能傷其形體其<lb/>
　病生于内其治宜毒藥故毒藥者亦從西方來北方<lb/>
<pb n="KR3k0051_WYG_016-17a"/>
　者天地所閉藏之域也其地髙陵居風寒氷冽其民<lb/>
　樂野處而乳食藏寒生滿病其治宜灸焫故灸焫者<lb/>
　亦從北方來南方者天地所長養陽之所盛處也其<lb/>
　地下水土弱霧露之所聚也其民嗜酸而食胕故其<lb/>
　民皆緻理而赤色其病攣痺其治宜微鍼故九鍼者<lb/>
　亦從南方來中央者其地平以濕天地所以生萬物<lb/>
　也衆其民食雜而不勞故其病多痿厥寒熱其治宜<lb/>
　導引按蹻故導引按蹻者亦從中央出也故聖人雜<lb/>
<pb n="KR3k0051_WYG_016-17b"/>
　合以治各得其所宜故治所以異而病皆愈者得病<lb/>
　之情知治之大體也<lb/>
商山四皓<lb/>
九巖四皓<lb/>
　按四皓東園公姓唐名秉字宣明綺里先生字季夏<lb/>
　黄公姓崔名廣字少通甪里先生姓周名術字元道<lb/>
　　前凉録張重華問索綏曰四皓既安太子住乎還<lb/>
　山乎綏答未悉重華曰卿不知乎四皓死于長安有<lb/>
<pb n="KR3k0051_WYG_016-18a"/>
　四皓冢為不還山也<lb/>
　南史徐伯珍宅南九里有髙山班固謂之九巖山後<lb/>
　漢龍丘萇隠處也山多龍鬚檉柏望之五采世呼為<lb/>
　婦人巖伯珍移居之家甚貧窶弟兄四人皆白首相<lb/>
　對時人呼為四皓<lb/>
焦先瓜牛廬<lb/>
楊沛瓜牛廬<lb/>
　魏畧隠者焦先自作一瓜牛廬浄掃其中營木為牀<lb/>
<pb n="KR3k0051_WYG_016-18b"/>
　布草蓐其上至天寒時搆火以自炙呻吟獨語饑則<lb/>
　出為人客作飽食而已不取其直又出于道中邂逅<lb/>
　與人相遇輙下道藏匿或問其故常言草茅之人與<lb/>
　狐兔同羣不肯妄語<lb/>
　裴松之云按魏畧焦先及楊沛並作瓜牛廬止其中<lb/>
　以為瓜當作蝸蝸牛螺中之有角者也俗或呼為黄<lb/>
　犢先等作圜舍形如蝸牛藪故謂之蝸牛廬<lb/>
孫登嘯蘓門山<lb/>
<pb n="KR3k0051_WYG_016-19a"/>
孫登嘯宜陽山<lb/>
　晉書阮籍嘗扵蘓門山遇孫登與商畧終古及栖神<lb/>
　導氣之術登皆不應籍因長嘯而退至半嶺聞有聲<lb/>
　若鸞鳯之音響乎巖谷乃登之嘯也<lb/>
　臧榮緒晉書稱孫登嘗經宜陽山作炭人見之與語<lb/>
　登不應作炭者覺其神非常咸共傳説太祖聞之使<lb/>
　阮籍往觀與語亦不應籍因大嘯登笑籍求與俱出<lb/>
　登不肯籍因别去登上峯行且嘯如簫韶笙簧之音<lb/>
<pb n="KR3k0051_WYG_016-19b"/>
　聲振山谷籍怪而問作炭人作炭人曰故是向人聲<lb/>
　籍更求之不知所止推問久之乃知姓名　酈道元<lb/>
　曰案孫綽叙高士傳言在蘓門山又别作登傳孫盛<lb/>
　晉魏春秋亦言在蘓門山又不列姓名阮嗣宗感之<lb/>
　著丈人先生論言吾不知其人即神游自得不與物<lb/>
　交阮氏尚不能動其英標復不識何人而能得其姓<lb/>
　名　真誥趙威伯善嘯嘯如百鳥雜鳴或如風激衆<lb/>
　林或如伐鼓之音時在天市壇上奮然北向長嘯呼<lb/>
<pb n="KR3k0051_WYG_016-20a"/>
　風須臾雲翔其上衡氣動林或冥霧飇合或露雨其<lb/>
　濛矣<hi>評曰按晉書登嘗往宜陽山與榮緒所載畧同而特不及其嘯余曽㳺蘇門其上蓋有嘯</hi>
　<hi>臺云榮緒合二事而并載之豈别有據耶</hi>
沈道䖍凡十二命皆不就<lb/>
徐伯珍應十二召皆便退<lb/>
　南史沈道䖍居石山精廬與諸孤兄子共釡庾之資<lb/>
　困不改節受琴于戴逵王敬𢎞深貴重之郡守府凡<lb/>
　十二命皆不就<lb/>
<pb n="KR3k0051_WYG_016-20b"/>
　又徐伯珍叔父璠之與顔延之友善還祛蒙山立精<lb/>
　舍講授伯珍往從學積十年究尋經史游學者多依<lb/>
　之太守琅邪王曇生吳郡張淹並加禮辟伯珍應召<lb/>
　便退如此者凡十二焉<lb/>
賜竹根如意<lb/>
賜竹節如意<lb/>
　南史齊建元元年冬徵明僧紹為正員郎稱疾不就<lb/>
　其後帝與崔思祖書令僧紹與慶符俱歸僧紹曰不<lb/>
<pb n="KR3k0051_WYG_016-21a"/>
　食周粟而食周薇古猶發議在今寧得息談邪聊以<lb/>
　為笑慶符罷任僧紹隨歸住江乘攝山僧紹聞沙門<lb/>
　釋僧逺夙徳往候定林寺髙帝欲出寺見之僧遠問<lb/>
　僧紹曰天子若來居士若為相對僧紹曰山藪之人<lb/>
　政當鑿坏以遁若辭不獲命便當依戴公故事既而<lb/>
　遁還攝山建棲霞寺而居之髙帝甚以為恨昔戴顒<lb/>
　髙卧牖下以山人之服加其身僧紹故云髙帝後謂<lb/>
　慶符曰卿兄髙尚其事亦堯之外臣朕夢想幽人固<lb/>
<pb n="KR3k0051_WYG_016-21b"/>
　已勤矣所謂逕路絶風雲通仍賜竹根如意筍籜冠<lb/>
　隠者以為榮焉<lb/>
　北堂書鈔劉義慶啟事云恩㫖賜臣犀鏤竹節如意<lb/>
　目所未睹<lb/>
五栁先生<lb/>
七松處士<lb/>
　晉書陶潜少懷髙尚博學善屬文頴脱不羈任真自<lb/>
　得為鄉隣之所貴嘗著五栁先生傳以自况曰先生<lb/>
<pb n="KR3k0051_WYG_016-22a"/>
　不知何許人不詳姓字宅邊有五栁樹因以為號焉<lb/>
　南部新書鄭薰既老號所居為隠巖蒔小松七本于<lb/>
　庭自號七松處士<lb/>
杜子美與野老相狎<lb/>
司空圖與野老同席<lb/>
　舊唐書杜甫于成都浣花里種竹植樹結廬枕江縱<lb/>
　酒嘯詠與田夫野老相狎蕩無拘檢嚴武過之有時<lb/>
　不冠其傲誕如此<lb/>
<pb n="KR3k0051_WYG_016-22b"/>
　又司空圖布衣鳩杖出則以女家人鸞臺自隨歲時<lb/>
　村社雩祭祠禱鼔舞㑹集圖必造之與野老同席曾<lb/>
　無傲色<lb/>
文取季隗衰取叔隗<lb/>
策納大橋瑜納小橋<lb/>
　左傳晉公子重耳奔狄狄人伐廧咎如獲其二女叔<lb/>
　隗季隗納諸公子公子取季隗生伯鯈叔劉以叔隗<lb/>
　妻趙衰生盾<lb/>
<pb n="KR3k0051_WYG_016-23a"/>
　吳志孫策欲取荆州以周瑜為中䕶軍領江夏太守<lb/>
　從攻皖拔之時得橋公兩女皆國色也策自納大橋<lb/>
　瑜納小橋　江表傳䇿從容戱瑜曰橋公二女雖流<lb/>
　離得吾二人作壻亦足為歡<lb/>
結裙<lb/>
持履<lb/>
　拾遺記成帝常以三秋閒日與飛鷰戯于太液池以<lb/>
　沙棠木為舟貴其不沉没也每輕風時至飛鷰殆欲隨<lb/>
<pb n="KR3k0051_WYG_016-23b"/>
　風入水帝以翠纓結飛鷰之裙常怨曰妾微賤何復<lb/>
　得預纓裙之遊今太液池尚有避風臺即飛鷰結裙<lb/>
　之處<lb/>
　趙飛燕外傳帝與后㳺太液池中流歌酣風大起后<lb/>
　順風揚音徐無方長噏細嫋與相屬帝曰無方為我<lb/>
　持后無方捨吹持后履<lb/>
負羈妻識晉公子而饋飱<lb/>
亭長妻識漢武帝而獻餐<lb/>
<pb n="KR3k0051_WYG_016-24a"/>
　左傳晉公子重耳及曹曹共公聞其駢脅欲觀其裸<lb/>
　浴薄而觀之僖負羈之妻曰吾觀晉公子之從者皆<lb/>
　足以相國若以相夫子必反其國反其國必得志於<lb/>
　諸侯得志于諸侯而誅無禮曹其首也子盍蚤自貳<lb/>
　焉及饋盤飱寘璧焉公子受飱反璧後晉侯入曹數<lb/>
　之以其不用僖負羈而乘軒者三百人也且曰獻狀<lb/>
　令無入僖負羈之宫而免其族報施也<lb/>
　水經注漢武帝微行柏谷遇辱竇門亭長妻深識而<lb/>
<pb n="KR3k0051_WYG_016-24b"/>
　饋之既返玉階厚賞賚焉賜以河津令其鬻渡今竇<lb/>
　津者是也故潘岳西征賦曰長徵容于柏谷妻覩貌<lb/>
　而獻餐謂此亭也又云酬匹婦其已泰胡厥夫之謬<lb/>
　官<lb/>
以勞訓子<lb/>
以謙訓子<lb/>
　魯語公父文伯退朝朝其母其母方績文伯曰以歜<lb/>
　之家而主猶績懼干季孫之怒也其以歜為不能事<lb/>
<pb n="KR3k0051_WYG_016-25a"/>
　主乎其母歎曰魯其亡乎使童子備官而未之聞邪<lb/>
　居吾語汝昔聖王之處民也擇瘠土而處之勞其民<lb/>
　而用之故長王天下夫民勞則思思則善心生逸則<lb/>
　滛滛則忘善忘善則惡心生沃土之民不材滛也瘠<lb/>
　土之民莫不嚮義勞也<lb/>
　魏志注鍾㑹母傳曰夫人性矜嚴明於教訓㑹雖童<lb/>
　稚勤見規誨年四歲授孝經七歲誦論語八歲誦詩<lb/>
　十歲誦尚書十一誦易十二誦春秋左氏傳國語十<lb/>
<pb n="KR3k0051_WYG_016-25b"/>
　三誦周禮禮記十四誦成侯易記十五使入太學問<lb/>
　四方竒文異訓謂㑹曰學猥則倦倦則易怠吾懼汝<lb/>
　之意怠故以漸訓汝今可以獨學矣雅好書籍涉厯<lb/>
　衆書特好易老子每讀易孔子説鳴鶴在隂勞謙君<lb/>
　子籍用白茅不出户庭之義每使會反覆讀之曰易<lb/>
　三百餘爻仲尼特曰此者以謙恭慎宻樞機之發行<lb/>
　己至要榮身所由故也慎斯術以往足為君子矣正<lb/>
　始八年㑹為尚書郎夫人執㑹手而誨之曰汝弱冠<lb/>
<pb n="KR3k0051_WYG_016-26a"/>
　見叙人情不能自足自足則損在其中矣<lb/>
截髮供費<lb/>
截髮供饌<lb/>
　列女傳樂羊學書其妻貞義截髮以供其費<lb/>
　晉書陶侃早孤貧為縣吏鄱陽孝廉范逵嘗過侃時<lb/>
　倉卒無以待賔其母乃截髮得雙髲以易酒肴樂飲<lb/>
　極歡雖僕從亦過所望及逵去侃追送百餘里逵曰<lb/>
　卿欲仕郡乎侃曰欲之困于無津耳逵過廬江太守<lb/>
<pb n="KR3k0051_WYG_016-26b"/>
　張䕫稱美之䕫召為督郵　又周顗母李氏字絡秀<lb/>
　少時在室顗父浚為安東將軍時嘗出獵遇雨過至<lb/>
　絡秀之家會其父兄不在絡秀聞浚至與一婢于内<lb/>
　宰猪羊具數十人之饌甚精辦而不聞人聲浚怪使<lb/>
　覘之獨見一女子甚美浚因求為妾其父兄不許絡<lb/>
　秀曰門戸殄悴何惜一女若聯姻貴族將來有大益<lb/>
　矣父兄許之遂生顗及嵩謨<lb/>
孟宗母還鮓<lb/>
<pb n="KR3k0051_WYG_016-27a"/>
陶侃母封鮓<lb/>
　吳錄孟宗初為鹽池司馬自能結網手以捕魚作鮓<lb/>
　寄母母因以還之曰汝為魚官而以鮓寄我非避嫌<lb/>
　也<lb/>
　晉書陶侃初為尋陽縣吏嘗監魚梁以一坩鮓遺母<lb/>
　湛氏封鮓及書責侃曰爾為吏以官物遺我非唯不<lb/>
　能益我乃以增我憂矣<lb/>
王經母謂經當知止<lb/>
<pb n="KR3k0051_WYG_016-27b"/>
潘岳母謂岳當知足<lb/>
　魏志清河王經稱冀州名士甘露中為尚書坐髙貴<lb/>
　鄉公事誅始經為郡守經母謂經曰汝田家子今仕<lb/>
　至三千石物太過不祥可以止矣經不能從厯二州<lb/>
　刺史司𨽻校尉終以致敗<lb/>
　晉書賈謐二十四友潘岳為首謐晉書限斷亦岳之<lb/>
　辭也其母數誚之曰爾當知足而乾沒不已乎而岳<lb/>
　終不能改<hi>按漢書張湯傳注服䖍曰乾沒射成敗也如淳曰得利為乾失利為沒三國志裴松</hi>
<pb n="KR3k0051_WYG_016-28a"/>
　<hi>之注曰䖍説未暢淳説又不可了愚謂乾讀宜為乾燥之乾盖謂有所徼射不計乾燥之與沉沒而為之</hi>
　<hi>誰評曰知足知止𤣥元訓也二子不知而二母知之  謂笄禕之識不足參義方乎君子謂二母當與知</hi>
　<hi>廢知興者並傳</hi>
劉氏集諸長㓜喻以忠節<lb/>
孟氏激厲文武喻之逆順<lb/>
　北史梓潼太守茍金龍妻劉氏宣武時金龍為郡帶<lb/>
　闗城戍主梁人攻圍會金龍疾病不堪部分劉遂厲<lb/>
　城人修理戰具夜悉登城拒戰百有餘日并在外城<lb/>
<pb n="KR3k0051_WYG_016-28b"/>
　尋為賊陷城中絶水渇死者多劉乃集諸長㓜喻以<lb/>
　忠節遂相率告訴于天俱時號呌俄而㴻雨劉命出<lb/>
　公私布絹及至衣服懸之城内絞而取水所有雜器<lb/>
　悉儲之于是人心益固會益州刺史傅竪眼將至梁<lb/>
　人乃退<lb/>
　又任城國太妃孟氏者尚書任城王澄之母也澄為<lb/>
　揚州日率衆出討於後賊帥姜慶真襲陷羅城長史<lb/>
　韋纉倉卒孟乃勒兵登陴激厲文武喻之逆順於是<lb/>
<pb n="KR3k0051_WYG_016-29a"/>
　咸有奮志賊不能克卒以全城<lb/>
曹娥號哭投江<lb/>
女絡哀哭自沉<lb/>
　後漢書孝女曹娥者會稽上虞人也父旴能絃歌為<lb/>
　巫祝漢安二年五月五日于縣江泝濤迎婆娑神溺<lb/>
　死不得屍骸娥年十四乃㳂江號哭晝夜不絶聲旬<lb/>
　有七日遂投江而死至元嘉元年縣長度尚改葬娥<lb/>
　于江南道傍為立碑焉　按項原列女傳娥投衣于<lb/>
<pb n="KR3k0051_WYG_016-29b"/>
　水祝曰父屍所在衣當沉衣隨流至一處而沉娥遂<lb/>
　隨衣而沒<lb/>
　華陽國志符縣長趙祉遣吏先尼和拜檄巴郡守過<lb/>
　成瑞灘死子賢求喪不得女絡年二十五迺分金珠<lb/>
　二錦囊繋兒頭下至二年二月十五日女絡乃乘小<lb/>
　船至父沒所哀哭自沉見夢告賢曰至二十一日與<lb/>
　父尸俱出至日父子浮出縣言郡太守蕭登髙上之<lb/>
　尚書遣户曹掾為之立碑<lb/>
<pb n="KR3k0051_WYG_016-30a"/>
趙娥袖劍報父讐<lb/>
孫氏揮杖殺夫讐<lb/>
　魏志龎淯外祖父趙安為同縣李壽所殺淯舅兄弟<lb/>
　三人同時病死壽家喜淯母娥自傷父讐不報乃帷<lb/>
　車袖劒白日刺壽于都亭前訖徐詣縣顔色不變曰<lb/>
　父讐已報請受戮祿福長尹嘉解印綬縱娥娥不肯<lb/>
　去遂彊載還家會赦得免州郡歎賞刋石表閭<lb/>
　北史鄃縣女子孫氏男玉者夫為零陵縣人所殺男<lb/>
<pb n="KR3k0051_WYG_016-30b"/>
　玉追執讐人欲自殺之其弟止而不聴男玉曰女人<lb/>
　出適以夫為天當親自復雪云何假人之手遂以杖<lb/>
　毆殺之有司處死以聞獻文詔曰男玉重節輕身以<lb/>
　義犯法縁情定辠理在可原其特恕之<lb/>
隨子作東征賦<lb/>
隨夫作南征賦<lb/>
　文選曹大家子榖為陳留長大家隨至官作東征賦<lb/>
　舊唐書宋庭瑜妻魏氏善屬文先天中庭瑜自司農<lb/>
<pb n="KR3k0051_WYG_016-31a"/>
　少卿左遷涪州别駕魏氏隨夫之任中路作南征賦<lb/>
　以叙志詞甚典美<lb/>
羊為汝徘徊何况於人<lb/>
我見汝亦憐何况老奴<lb/>
　南史宋文帝乘羊車每至潘淑妃戸羊輙䑛地不去<lb/>
　帝曰羊乃為汝徘徊况於人乎<lb/>
　世説桓温平蜀以李勢妺為妾甚有寵常著齋後主<lb/>
　始不知既聞與數十婢拔白刃襲之正值李梳頭髮<lb/>
<pb n="KR3k0051_WYG_016-31b"/>
　委藉地膚色玉曜不為動容徐曰國破家亡無心至<lb/>
　此今日若能見殺乃是本懷主於是擲刀前抱之曰<lb/>
　阿子我見汝亦憐何况老奴遂善之<lb/>
髙辛女配犬<lb/>
阿史那交狼<lb/>
　後漢書昔高辛氏有犬戎之冦帝患其侵㬥而征伐<lb/>
　不尅乃訪募天下有能得犬戎之將吳將軍頭者購<lb/>
　黄金千鎰邑萬家又妻以少女時帝有畜狗其毛五<lb/>
<pb n="KR3k0051_WYG_016-32a"/>
　采名曰槃瓠下令之後槃瓠遂銜人頭造闕下郡臣<lb/>
　怪而諗之乃吳將軍首也帝大喜而計槃瓠不可妻<lb/>
　之以女又無封爵之道議欲有報而未知所宜女聞<lb/>
　之以為帝皇下令不可違信因請行帝不得已乃以<lb/>
　女配槃瓠槃瓠得女負而走入南山止石室中所處<lb/>
　險絶人跡不至于是女解去衣裳為僕監之結著獨<lb/>
　力之衣帝悲思之遣使尋求輒遇風雨震晦使者不<lb/>
　得進經三年生子一十二人六男六女槃瓠死後因<lb/>
<pb n="KR3k0051_WYG_016-32b"/>
　自相夫妻織績木皮染以草實好五色衣服製裁皆<lb/>
　有尾形其母後歸以狀白帝于是使迎致諸子衣裳<lb/>
　斑蘭語言侏㒧好入山壑不樂平曠帝順其意賜以<lb/>
　名山廣澤其後滋蔓號曰蠻夷　又陷北記北狗國<lb/>
　人身狗首長毛不衣手搏猛獸語為犬嘷其妻皆人<lb/>
　能漢語生男為狗女為人自婚嫁穴居食生而妻女<lb/>
　人食云嘗有中國人至其國其妻憐之使逃歸與其<lb/>
　筯十餘隻數其走十餘里遺一筯狗夫追之見其筯<lb/>
<pb n="KR3k0051_WYG_016-33a"/>
　家物必銜而歸則不能追矣<lb/>
　北史突厥者其先居西海之右獨為部落蓋匈奴之<lb/>
　别種也姓阿史那氏後為隣國所破盡滅其族有一<lb/>
　兒年且十歲兵人見其小不忍殺之乃刖足斷其臂<lb/>
　棄草澤中有牝狼以肉餌之及長與狼交合遂有孕<lb/>
　焉彼王聞此兒尚在重遣殺之使者見在狼側并欲<lb/>
　殺狼于時若有神物投狼於西海之東落髙昌國西<lb/>
　北山山有洞穴穴内有平壤茂草周迴數百里四面<lb/>
<pb n="KR3k0051_WYG_016-33b"/>
　俱山狼匿其中遂生十男十男長外託妻孕其後各<lb/>
　為一姓阿史那即其一也最賢遂為君長故牙門建<lb/>
　狼頭纛示不忘本也<lb/>
漢公主妻烏孫昆莫自治宫室<lb/>
唐公主妻吐蕃弄賛遂立宫室<lb/>
　漢書元封中遣江都王建女細君為公主以妻烏孫<lb/>
　昆莫賜乘輿服御物為備官屬宦官侍御數百人贈<lb/>
　送甚盛昆莫以為右夫人匈奴亦遣女妻昆莫昆莫<lb/>
<pb n="KR3k0051_WYG_016-34a"/>
　以為左夫人公主至其國自治宫室居歲時一再與<lb/>
　昆莫㑹置酒飲食以幣帛賜王左右貴人昆莫年老<lb/>
　語言不通公主悲愁自為作歌曰吾家嫁我兮天一<lb/>
　方逺託異國兮烏孫王穹廬為室兮旃為牆以肉為<lb/>
　食兮酪為漿居常思土兮心内傷願為黄鵠兮歸故<lb/>
　鄉天子聞而憐之間歲遣使者持帷帳綿繡給遺焉<lb/>
　新唐書貞觀十五年妻吐蕃弄賛宗女文成公主詔<lb/>
　江夏王道宗持節䕶送築館河源王之國弄賛率兵<lb/>
<pb n="KR3k0051_WYG_016-34b"/>
　次柏海親迎見道宗執壻禮㳟甚見中國服飾之美<lb/>
　縮縮醜沮歸國自以其先末有昏帝女者乃為公主<lb/>
　築一城以夸後世遂立宫室以居公主惡國人赭面<lb/>
　弄賛下令國中禁之自褫氊罽襲紈綃為華風遣諸<lb/>
　豪子弟入國學習詩書又請儒者典書疏<lb/>
烏桓婦至嫁時方養髮<lb/>
鮮卑俗唯婚姻先髠頭<lb/>
　後漢書烏桓以髠頭為輕便婦人至嫁時方養髮分<lb/>
<pb n="KR3k0051_WYG_016-35a"/>
　為髻著句决飾以金碧猶中國有簂步揺<hi>注云簂音吉悔反字</hi>
　<hi>或為幗婦人首飾也</hi>
　又鮮卑言語習俗與烏桓同唯婚姻先髠頭以季春<lb/>
　月大㑹于饒樂水上飲讌畢然後配合<lb/>
夜郎剖竹而生<lb/>
哀牢觸木而感<lb/>
　後漢書夜郎者初有女子浣于遯水有三節大竹流<lb/>
　入足間聞其中有號聲剖竹視之得一男兒歸而養<lb/>
<pb n="KR3k0051_WYG_016-35b"/>
　之及長有才武自立為夜郎侯以竹為姓武帝元鼎<lb/>
　六年平南夷為牂牁郡夜郎侯迎降天子賜其王印<lb/>
　綬後隨殺之夷獠咸以竹王非血氣所生甚重之求<lb/>
　為立後牂牁太守吳霸以聞天子乃封其三子為侯<lb/>
　死配食其父今夜郎縣有竹王三郎神是也<lb/>
　又哀牢夷者其先有婦人名沙壹居于牢山嘗捕魚<lb/>
　水中觸沈木若有感因懷姙十月産子男十人後沈<lb/>
　木化為龍出水上沙壹忽聞龍語曰若為我生子今<lb/>
<pb n="KR3k0051_WYG_016-36a"/>
　悉何在九子見龍驚走獨小子不能去背龍而坐龍<lb/>
　因䑛之其母鳥語謂背為九謂坐為隆因名子曰九<lb/>
　隆及後長大諸兄以九隆能為父所䑛而黥遂共推<lb/>
　以為王後牢山下一夫一婦復生十女子九隆兄弟<lb/>
　皆娶以為妻後漸相滋長種人皆刻畫其身象龍文<lb/>
　衣著尾<lb/>
弁辰國兒生以石厭頭<lb/>
康居國子生以蜜内口<lb/>
<pb n="KR3k0051_WYG_016-36b"/>
　魏志弁辰國兒生以石厭其頭欲其褊今辰韓人皆<lb/>
　褊頭<lb/>
　舊唐書康居國生子以蜜内口中明膠置掌内欲其<lb/>
　成長口常甘言掌持錢如膠之黏物<lb/>
巴師勇鋭歌舞<lb/>
賨民鋭氣喜舞<lb/>
　華陽國志周武王伐紂實得巴蜀之師著乎尚書巴<lb/>
　師勇鋭歌舞以凌殷人倒戈故世稱之曰武王伐紂<lb/>
<pb n="KR3k0051_WYG_016-37a"/>
　前歌後舞也<lb/>
　又䦘中有渝水賨民多居水左右天性勁勇初為漢<lb/>
　前鋒陷陣鋭氣喜舞帝善之曰此武王伐紂之歌也<lb/>
　乃令樂人習學之今所謂巴渝舞也<lb/>
周時肅慎貢楛矢<lb/>
魏時肅慎貢楛矢<lb/>
　國語仲尼在陳有隼集于陳侯之庭而死楛矢貫之<lb/>
　石砮其長尺有咫陳惠公使人以隼如仲尼之館問<lb/>
<pb n="KR3k0051_WYG_016-37b"/>
　之仲尼曰隼之來也逺矣此肅慎氏之矢也昔武王<lb/>
　克商通道于九夷百蠻使各以其方賄來貢使無忘<lb/>
　職業于是肅慎氏貢楛矢石弩其長尺有咫先王欲<lb/>
　昭其令徳之致逺也以示後人使永監焉故銘其栝<lb/>
　曰肅慎氏之貢矢以分大姬配虞胡公而封諸陳古<lb/>
　者分同姓以珍玉展親也分異姓以逺方之職貢使<lb/>
　無忘服也故分陳以肅慎氏之貢君若使有司求諸<lb/>
　故府其可得也使求得之金櫝如之<lb/>
<pb n="KR3k0051_WYG_016-38a"/>
　魏志景元三年夏四月遼東郡言肅慎國遣使重譯<lb/>
　入貢獻其國弓三十張長三尺五寸楛矢長一尺八<lb/>
　寸石弩三百枚皮骨鐵雜鎧二十領豹皮四百枚<lb/>
罽賔國獻褥特䑕<lb/>
波斯國獻活褥虵<lb/>
　舊唐書貞觀十六年罽賔國遣使獻褥特䑕喙尖而<lb/>
　尾赤能食蛇有被蛇螫者䑕輒嗅而尿之其瘡立愈<lb/>
　又波斯國伊嗣侯遣使獻一獸名活褥虵形類䑕而<lb/>
<pb n="KR3k0051_WYG_016-38b"/>
　色青身長八九寸入穴取䑕<lb/>
以十一月為正<lb/>
以十二月為首<lb/>
　舊唐書東女國以十一月為正<lb/>
　又康國即漢康居國以十二月為歲首<lb/>
十一月鼓舞乞寒<lb/>
盛暑節激氣成涼<lb/>
　舊唐書康居國頗有佛法至十一月鼓舞乞寒以水<lb/>
<pb n="KR3k0051_WYG_016-39a"/>
　相潑盛為戯樂<lb/>
　又拂䔉國每至盛暑之節人厭囂熱乃厭水潜流上<lb/>
　徧屋宇機制巧宻人莫之知觀者惟聞屋上泉鳴俄<lb/>
　見四簷飛溜懸波如瀑激氣成凉風其巧妙如此<lb/>
以駝候風<lb/>
以鳥卜歲<lb/>
　舊唐書吐谷渾西北有流沙數百里夏有熱風傷弊<lb/>
　行旅風之將至老駝便知之則引項而鳴以口鼻埋<lb/>
<pb n="KR3k0051_WYG_016-39b"/>
　沙中人以為候即以氊擁蔽口鼻而避其患<lb/>
　又東女國以十一月為正其俗每至十月令巫者齎<lb/>
　楮詣山中散糟麥于空大呪呼鳥俄而有鳥如雞飛<lb/>
　入巫者之懷因剖腹視之每有一殻來歲必登若有<lb/>
　霜雪必多灾異其俗信之名為鳥卜<hi>殻新唐書作穀</hi>
灼骨以卜<lb/>
觀蹄以占<lb/>
　後漢書倭國灼骨以卜用决吉凶<lb/>
<pb n="KR3k0051_WYG_016-40a"/>
　魏志夫餘國殺牛觀蹄以占吉凶蹄解者凶合者吉<lb/>
以丹朱坋身<lb/>
以麝香塗身<lb/>
　後漢書倭國男衣皆横幅結束相連女人披髮屈紒<lb/>
　衣如單被貫頭而著之並丹朱坋身如中國之用粉<lb/>
　也<hi>説文曰坋塵也音蒲頓反</hi>
　舊唐書林邑國俗皆徒跣得麝香以塗身一日之中<lb/>
　再塗再洗　又後漢書夫餘國好養豕食其肉衣其<lb/>
<pb n="KR3k0051_WYG_016-40b"/>
　皮冬以豕膏塗身厚數分以禦風寒夏則裸袒以尺<lb/>
　布蔽其前後<lb/>
驃國不衣繒帛<lb/>
于闐初無桑蠶<lb/>
　舊唐書驃國好生惡殺其理無刑名桎梏之具犯罪<lb/>
　者皆以竹五十本束之復犯者撻其背數至五輕者<lb/>
　止三殺人者戮之男女七歲則落髮止寺舍依桑門<lb/>
　至二十不悟佛理乃復長髮為居人其衣服悉以白<lb/>
<pb n="KR3k0051_WYG_016-41a"/>
　㲲為朝霞繞腰而已不衣繒帛云出於蠶為其傷生<lb/>
　故也<lb/>
　新唐書于闐初無桑蠶丏隣國不肯出其王即求婚<lb/>
　許之將迎乃告曰國無帛可持蠶自為衣女聞置蠶<lb/>
　帽絮中闗守不敢驗自是始有蠶女刻石約無殺蠶<lb/>
　蛾飛盡乃治繭<lb/>
張革為屋<lb/>
釀麋為酒<lb/>
<pb n="KR3k0051_WYG_016-41b"/>
　胡嶠陷北記東女真善射多牛鹿野狗其人無定居<lb/>
　行以牛負物遇雨則張革為屋常作鹿鳴呼鹿而射<lb/>
　之食其生肉<lb/>
　又東女真能釀麋為酒醉則縛之而睡醒而後解不<lb/>
　然則殺人<lb/>
髙昌有蒲萄酒<lb/>
龜兹饒蒲萄酒<lb/>
　舊唐書髙昌厥士良沃榖麥歲再熟有蒲萄酒<lb/>
<pb n="KR3k0051_WYG_016-42a"/>
　又龜兹國饒蒲萄酒富室至數百石　又漢書大宛<lb/>
　左右以蒲萄為酒富人藏酒至萬餘石久者至數十<lb/>
　歲不敗<lb/>
林邑國以㯽榔汁為酒<lb/>
訶陵國以椰樹花為酒<lb/>
　舊唐書林邑國以㯽榔汁為酒有結遼鳥能解人語<lb/>
　又訶陵國俗以椰樹花為酒其樹生花長三尺餘大<lb/>
　如人腦割之取汁以成酒味甘飲之亦醉<lb/>
<pb n="KR3k0051_WYG_016-42b"/>
夫餘國譯者詭手據地<lb/>
天竺國敬者䑛足摩踵<lb/>
　魏志夫餘譯人傳辭皆詭手據地竊語　人倭人見<lb/>
　大人所敬但搏手以當跪拜<lb/>
　舊唐書天竺國人皆深目長鼻致敬極者䑛足摩踵<lb/>
　又吐蕃拜必兩手據地作狗吠之聲以身再揖而止<lb/>
　又淮南子曰胡人彈骨越人齧臂中國歃血也所由<lb/>
　各異其於信一也三苗髽首羌人活領中國冠笄越<lb/>
<pb n="KR3k0051_WYG_016-43a"/>
　人劗髮其於服一也<lb/>
驘王<lb/>
雁臣<lb/>
　漢書龜兹王乃驘王也<lb/>
　洛陽伽藍記元魏時北夷酋長遣子入侍者常春秋<lb/>
　去避中國之熱時人謂之雁臣<lb/>
象踐<lb/>
鱷食<lb/>
<pb n="KR3k0051_WYG_016-43b"/>
　唐書南蠻環王衛兵五千戰乘象率象千馬四百分<lb/>
　前後不設刑有罪者使象踐之　又驃國有巨白象<lb/>
　髙百尺訟者焚香跽象前自思是非而退有灾疫王<lb/>
　亦焚香對象跽自咎　朝野僉載安南有象能知人<lb/>
　曲直有鬭訟者行立而齅之有理者即過負心者以<lb/>
　鼻捲之擲空中數大以牙接之應時碎矣莫敢競者<lb/>
　吳時外國傳鱷魚大者長二三丈有四足似守宫常<lb/>
　呑食人扶南王范尋敕捕取置溝壍中尋有所忿者<lb/>
<pb n="KR3k0051_WYG_016-44a"/>
　縛以食鱷若罪當死鱷不食便解放以為無罪　又<lb/>
　南史林邑國于城溝中養鱷魚門外圈虎有罪者輒<lb/>
　以餧猛獸及鱷不食為無罪三日乃放之　瀛涯勝<lb/>
　覽占城國内鱷魚潭有争訟官不能斷者則令二人<lb/>
　騎水牛過此潭曲者鱷魚出而食之直者雖過數次<lb/>
　鱷出而不食也<lb/>
胡蝗<lb/>
胡荒<lb/>
<pb n="KR3k0051_WYG_016-44b"/>
　晉陽秋司冀青雍蝗食茅草皆盡石勒與蝗競取民<lb/>
　禾百姓謂之胡蝗<lb/>
　北史孝昌中山胡劉蠡升自稱天子年號神嘉居雲<lb/>
　陽谷西土歲被其冦謂之胡荒<lb/>
　<lb/>
　<lb/>
　<lb/>
　駢志卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>駢志卷十七</head> <lb/>
    <p>
<pb n="KR3k0051_WYG_017-1a"/>
欽定四庫全書<lb/>
　駢志卷十七<lb/>
　　　　　　　　　　　　明　陳禹謨　撰<lb/>
　　壬部上<lb/>
人之生因水異<lb/>
人之生因土異<lb/>
　吕覽輕水所多秃與癭人重水所多尰與躄人甘水<lb/>
　所多好與美人辛水所多疽與痤人苦水所多尫與<lb/>
<pb n="KR3k0051_WYG_017-1b"/>
　傴人　又淮南子云清水音小濁水音大湍水人輕<lb/>
　遲水人重<lb/>
　淮南子堅土人剛弱土人肥壚土人大沙土人細息<lb/>
　土人美耗土人醜　土地各以其類生是故山氣多<lb/>
　男澤氣多女障氣多喑<hi>音殷啼極而無聲也</hi>風氣多聾林氣多<lb/>
　癃木氣多傴<hi>音羽僂也</hi>岸下氣多腫石氣多力險阻氣多<lb/>
　癭暑氣多天寒氣多夀谷氣多痺丘氣多狂衍氣多<lb/>
　仁<hi>下而汚者為衍</hi>陵氣多貪輕土多利重土多遲<hi>利疾也</hi>中土<lb/>
<pb n="KR3k0051_WYG_017-2a"/>
　多聖人皆象其氣皆應其類<lb/>
人右耳目不如左明<lb/>
人左手足不如右強<lb/>
　黄帝内經金匱真言論天不足西北故西北方隂也<lb/>
　而人右耳目不如左明也地不滿東南故東南方陽<lb/>
　也而人左手足不如右強也帝曰何以然岐伯曰東<lb/>
　方陽也陽者其精并于上并于上則上明而下虚故<lb/>
　使耳目聰明而手足不便也西方隂也隂者其精并<lb/>
<pb n="KR3k0051_WYG_017-2b"/>
　于下并于下則下盛而上虚故其耳目不聰明而手<lb/>
　足便也故俱感于邪其在上則右甚在下則左甚此<lb/>
　天地隂陽所不能全也故邪居之<lb/>
舜手握褒<lb/>
孔掌威射<lb/>
　孝經援神契舜手握褒<hi>宋均注手中有褒字也喻從勞苦起受褒飾致天祚</hi>
　孝經鈎命决仲尼虎掌是謂威射　又論語摘輔象<lb/>
　云澹臺滅明岐掌是謂正直仲弓鈎文在手是謂知<lb/>
<pb n="KR3k0051_WYG_017-3a"/>
　始宰我手握户是謂守道子游手握文雅是謂敏士<lb/>
　公冶長手握輔是謂習道子貢手握正是謂受相公<lb/>
　伯周手握直期是謂疾惡<lb/>
舜目重瞳項羽亦重瞳<lb/>
重耳仳脇張儀亦仳脇<lb/>
　史記周生曰舜目蓋重瞳子又聞項羽亦重瞳子羽<lb/>
　豈其苖裔邪何興之暴也　劉子云顏回重瞳　漢<lb/>
　書王莽重瞳子　凉州記吕光身長八尺四寸目重<lb/>
<pb n="KR3k0051_WYG_017-3b"/>
　瞳子左肘有肉中　梁書沈約左目重瞳子腰有紫<lb/>
　痣聰明過人好墳籍聚書至二萬卷都下無比　北<lb/>
　史隋魚俱羅相表異人目有重瞳言聞數百歩隂為<lb/>
　煬帝所忌梁敬真希㫖奏殺之　五代史梁康王友<lb/>
　孜目重瞳子嘗竊自負以為當為天子　南唐書李<lb/>
　煜重瞳子<lb/>
　論衡晉公子重耳仳脇為諸矦覇蘇秦骨鼻為六國<lb/>
　相張儀仳脇亦相秦　左傳晉公子重耳及曹曹共<lb/>
<pb n="KR3k0051_WYG_017-4a"/>
　公聞其駢脇欲觀其祼浴薄而觀之<hi>杜預注駢脇合幹</hi>　南<lb/>
　史梁武帝日角龍顏重岳虎顧舌文八字項有浮灮<lb/>
　身映日無景兩骻駢骨<lb/>
越王長頸烏喙<lb/>
秦王長目鷙膺<lb/>
　史記范蠡自齊遺大夫文種書曰蜚鳥盡良弓藏狡<lb/>
　兔死走狗烹越王為人長頸烏喙可與共患難不可<lb/>
　與共安樂子何不去種見書稱病不朝人或䜛種且<lb/>
<pb n="KR3k0051_WYG_017-4b"/>
　作亂越王乃賜種劔曰子教寡人伐呉七術寡人用<lb/>
　其三而敗呉其四在子子為我從先王試之種遂自<lb/>
　殺<lb/>
　論衡大梁人尉繚説秦始皇以并天下之計始皇從<lb/>
　其冊與之抗禮衣服飲食與之齊同繚曰秦王為人<lb/>
　龍凖長目鷙膺豺聲少恩虎視狼心居約易以下人<lb/>
　得志亦輕視人我布衣也然見我常身自下我誠使<lb/>
　秦王須得志天下皆為虜矣不可與交游乃亡去<lb/>
<pb n="KR3k0051_WYG_017-5a"/>
蜂目豺聲<lb/>
豺聲豹視<lb/>
　晉書王敦傳潘滔見敦而目之曰處仲蜂目已露但<lb/>
　豺聲未振若不噬人亦當為人所噬<lb/>
　又王彌傳隱者董仲道見而謂之曰君豺聲豹視好<lb/>
　亂樂禍若天下騷擾不作士大夫矣<lb/>
魏武帝捉刀立牀頭<lb/>
宋世祖改服觀魏使<lb/>
<pb n="KR3k0051_WYG_017-5b"/>
　世説魏武將見匈奴使自以形陋不足雄逺國使崔<lb/>
　季珪代帝自捉刀立牀頭令間諜問曰魏王何如匈<lb/>
　奴使荅曰魏王雅望非常然牀頭捉刀人此乃英雄<lb/>
　也魏武聞之追殺此使<lb/>
　南史魏太武大舉至淮南時孝武帝鎮彭城魏使尚<lb/>
　書李孝伯至帝遣長史張暢與語而帝改服觀之孝<lb/>
　伯目帝不輟及出謂人曰張矦側有人風骨視瞻非<lb/>
　常人也<lb/>
<pb n="KR3k0051_WYG_017-6a"/>
單于遷延却退<lb/>
蕃人莫敢仰視<lb/>
　前漢河平四年單于來朝引見白虎殿丞相王商坐<lb/>
　未央宫中單于前拜謁商商起離席與言單于仰視<lb/>
　商貌大畏之遷延却退天子聞而歎曰此真漢相矣<lb/>
　北史韋藝為營州總管藝容貌瓌偉每夷狄參謁必<lb/>
　整儀衛盛服以見之獨坐滿一榻蕃人畏懼莫敢仰<lb/>
　視<lb/>
<pb n="KR3k0051_WYG_017-6b"/>
圖形禳鬼<lb/>
寫形愈瘧<lb/>
　南史檀道濟雄名大振魏甚憚之圖之以禳鬼<lb/>
　又桓康隨武帝起兵摧堅陷陣膂力絶人所經村邑<lb/>
　恣行暴害江南人畏之以其名怖小兒畫其形于寺<lb/>
　中病瘧者寫形貼著牀壁無不立愈<lb/>
手與麈尾柄同色<lb/>
手與玉如意不分<lb/>
<pb n="KR3k0051_WYG_017-7a"/>
　晉書王衍每捉玉柄麈尾與手同色<lb/>
　南史簡文帝手執玉如意不相分辨<lb/>
爛爛如巖下電<lb/>
閃閃如巖下電<lb/>
　晉書王戎形狀短小眸子洞徹視日而眼照不虧裴<lb/>
　楷見而目之曰戎眼爛爛如巖下電<lb/>
　又裴令公有儁容姿一旦有疾至困惠帝使王夷甫<lb/>
　往看裴方向壁臥聞王使至強囘視之王出語人曰<lb/>
<pb n="KR3k0051_WYG_017-7b"/>
　雙眸閃閃若巖下電<lb/>
頽唐如玉山之將崩<lb/>
傀俄若玉山之將崩<lb/>
　世説時人目夏矦太初朗朗如日月之入懐李安國<lb/>
　頽唐如玉山之將崩<lb/>
　又嵇康身長七尺八寸風姿特秀見者歎曰蕭蕭肅<lb/>
　肅爽朗清舉或云肅肅如松下風高而徐引山公曰<lb/>
　嵇叔夜之為人也巖巖若孤松之獨立其醉也傀俄<lb/>
<pb n="KR3k0051_WYG_017-8a"/>
　若玉山之將崩<lb/>
兩玉人<lb/>
二天人<lb/>
　南史謝晦謝混俱在武帝前帝目之曰一時頓有兩<lb/>
　玉人<lb/>
　北史崔子約與兄子瞻俱寄居佛寺儀望俱華沙門<lb/>
　以為二天人<lb/>
投果滿車<lb/>
<pb n="KR3k0051_WYG_017-8b"/>
衣寶盈車<lb/>
　晉書潘岳少時常挾彈出洛陽道婦人遇之者皆連<lb/>
　手縈繞投之以果遂滿車而歸時張載甚醜每行小<lb/>
　兒以瓦石擲之委頓而反　又世説潘安仁妙有姿<lb/>
　容好神情少時挾彈出洛陽道婦人遇者莫不連手<lb/>
　共縈之左太冲絶醜亦復效岳遨遊于是羣嫗齊共<lb/>
　亂唾之委頓而返<lb/>
　拾遺記王溥挾竹簡挿筆于洛陽市傭書美于形貌<lb/>
<pb n="KR3k0051_WYG_017-9a"/>
　又多文辭來僦其書者丈夫贈其衣冠婦人遺其珠<lb/>
　玉一日之中衣寶盈車而歸<lb/>
期期<lb/>
艾艾<lb/>
　漢書周昌為人吃高帝欲廢太子昌曰臣口不能言<lb/>
　然臣期期知其不可陛下欲廢太子臣期期不奉詔<lb/>
　上欣然而笑即罷<lb/>
　世説鄧艾以口吃不得作幹佐為稻田守叢草吏<lb/>
<pb n="KR3k0051_WYG_017-9b"/>
　魏志嘗語稱艾艾晉文王戲之曰卿云艾艾定是幾<lb/>
　艾對曰鳳兮鳳兮故是一鳳<lb/>
惠莊口不能劇談<lb/>
揚雄口不能劇談<lb/>
　兩京雜記長安有儒生曰惠莊聞朱雲折五鹿充宗<lb/>
　之角乃歎息曰栗犢反能爾耶吾終耻溺死溝中遂<lb/>
　裹糧從雲雲與言莊不能對逡廵而去拊心謂人曰<lb/>
　吾口不能劇談此中多有<lb/>
<pb n="KR3k0051_WYG_017-10a"/>
　漢書揚雄口吃不能劇談而好深湛之思<lb/>
夏矦撲鏡<lb/>
張裕撲鏡<lb/>
　魏志夏矦惇為流矢所中傷左目　魏略惇每照鏡<lb/>
　恚怒輒撲鏡于地<lb/>
　蜀志張裕曉相術每舉鏡視面自知刑死未嘗不撲<lb/>
　之于地　初先主與劉璋會涪時裕為璋從事侍坐<lb/>
　其人饒鬚先主嘲之曰昔吾居涿郡特多毛姓東西<lb/>
<pb n="KR3k0051_WYG_017-10b"/>
　南北皆諸毛也涿令稱曰諸毛繞涿居乎裕即荅曰<lb/>
　昔有作上黨潞長遷為涿令涿令者去官還家時人<lb/>
　與書欲署潞則失涿欲署涿則失潞乃署曰潞涿君<lb/>
　先主無鬚故裕以此反之先主常銜其不遜加忿其<lb/>
　漏言乃顯裕諌爭漢中不驗下獄將誅之諸葛亮表<lb/>
　請其罪先主荅曰芳蘭生門不得不鉏裕遂棄市後<lb/>
　魏氏之立先主之薨皆如裕所刻<lb/>
王白鬚<lb/>
<pb n="KR3k0051_WYG_017-11a"/>
謝白面<lb/>
　晉書王彪之年二十鬚鬢皓白時人謂之王白鬚<lb/>
　又謝石少患面創療之莫愈乃自匿夜有物來䑛其<lb/>
　創隨䑛隨差䑛處甚白故世呼為謝白面<lb/>
黄鬚兒竟大竒<lb/>
黄頷兒何足拜<lb/>
　魏志鮮卑大人軻比能將數萬騎觀望強弱見任城<lb/>
　王彰力戰所向皆破乃請服北方悉平時太祖在長<lb/>
<pb n="KR3k0051_WYG_017-11b"/>
　安召彰詣行在所彰自代過鄴太子謂彰曰卿新有<lb/>
　功今當見上宜勿自伐應對常若不足者彰到如太<lb/>
　子言歸功諸將太祖喜持彰鬚曰黄鬚兒竟大竒也<lb/>
　北史神武塟後崔㥄竊言黄頷小兒堪當重任不崔<lb/>
　暹外兄李慎以告暹暹啓文襄絶㥄朝謁㥄要拜道<lb/>
　左文襄發怒曰黄頷兒何足拜也<lb/>
黄面兒<lb/>
白面兒<lb/>
<pb n="KR3k0051_WYG_017-12a"/>
　唐書賈餗會曲江故事尹自門歩入揖御史餗騎而<lb/>
　入御史楊儉蘇特固爭餗曰黄面兒敢爾<lb/>
　五代史末帝遣使者監督劉鄩軍鄩召諸將謀曰主<lb/>
　上深居禁中與白面兒謀必敗人事<lb/>
文在手曰虞<lb/>
文在手曰友<lb/>
　論衡云晉唐叔生文在其手曰虞<lb/>
　左傳成季之將生也桓公使卜楚丘之父卜之曰男<lb/>
<pb n="KR3k0051_WYG_017-12b"/>
　也其名曰友及生有文在其手曰友遂以命之　又宋<lb/>
　仲子生有文在其手曰為魯夫人　三十六國春秋劉<lb/>
　淵生而左手有文曰淵遂以命之　載記劉元海十<lb/>
　二月而生左手文有其名遂以名焉<lb/>
背赤文起成字曰艸付<lb/>
臂肉脉起成字曰巨覇<lb/>
　載記苻堅母茍氏嘗游漳水祈子于西門豹祠其夜<lb/>
　茍夢與神交因而有孕十二月而生堅焉有神光自<lb/>
<pb n="KR3k0051_WYG_017-13a"/>
　天燭其庭背有赤文隱起成字曰艸付臣又土王咸<lb/>
　陽<lb/>
　又吕光左臂肉脉起成字文曰巨覇<lb/>
郭解短小精悍　　　　樓護短小精辯<lb/>
延年短小精悍　　　　李紳眇小精悍<lb/>
　史記郭解為人短小精悍不飲酒少時隂賊慨不快<lb/>
　意身所殺甚衆以軀借交報讐藏命作姦剽攻不休<lb/>
　及鑄錢掘冢固不可勝數適有天幸窘急常得脱若<lb/>
<pb n="KR3k0051_WYG_017-13b"/>
　遇赦及解年長更折節為儉以徳報怨厚施而薄望<lb/>
　然其自喜為俠益甚既已振人之命不矜其功其隂<lb/>
　賊著于心卒發于睚眦如故云<lb/>
　漢書嚴延年為人短小精悍敏捷于事<lb/>
　又樓護為人短小精辯論議常依名節聽之者皆竦<lb/>
　與谷永俱為五矦上客<lb/>
　舊唐書李紳形狀眇小而精悍能為歌詩鄉賦之年<lb/>
　諷誦多在人口<lb/>
<pb n="KR3k0051_WYG_017-14a"/>
短主簿<lb/>
鐡主簿<lb/>
　世説王珣郗超並有竒才為大司馬所眷拔珣為主<lb/>
　簿超為記室㕘軍超為人多鬚珣狀短小于時荆州<lb/>
　為之語曰<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>㕘軍短主簿能令公喜能令公怒<lb/>
　北史許惇為司徒主簿以明斷見稱人號為入鐡主<lb/>
　簿<lb/>
孟幽州業重一千斤<lb/>
<pb n="KR3k0051_WYG_017-14b"/>
南陽王保重八百斤<lb/>
　語林孟業甚肥或以為千斤武帝乃作一大秤掛壁<lb/>
　業入見武帝曰朕欲自秤有幾斤業答曰陛下欲秤<lb/>
　臣耳無煩復勞聖躬於是秤業果得千斤<lb/>
　晉書南陽王保體質豐偉自稱重八百斤<lb/>
姜維膽如斗<lb/>
李瞻膽如升<lb/>
　世語曰姜維死時見剖膽大如斗<lb/>
<pb n="KR3k0051_WYG_017-15a"/>
　南史矦景之為逆也東陽人李瞻起兵為賊所殺見<lb/>
　其膽者乃如升焉<lb/>
無令鬚汚土<lb/>
無令土汚鬚<lb/>
　後漢書温序拜謁者遷護羌校尉序行郡至襄武為<lb/>
　隗囂將茍宇所拘刼宇謂序曰子若與我并威同力<lb/>
　天下可圖也序大怒叱宇因以節檛殺數人宇曰此<lb/>
　義士死節可賜以劔序受劔銜鬚於口顧左右曰既<lb/>
<pb n="KR3k0051_WYG_017-15b"/>
　為賊所廹殺無令鬚汚土遂伏劒死<lb/>
　前趙錄劉聰以讒慝故誅詹事曹光光臨刑舉止自<lb/>
　若謂刑者曰取席敷之無令土汚吾鬚<lb/>
一宿髪白<lb/>
數日髪白<lb/>
　齊書謝超宗下廷尉一宿髪白皓首　又徐夤嘗有<lb/>
　罪繋獄旦日原之而髪皓白武帝問其故曰臣思愆<lb/>
　於内而髪變於外當時稱之<lb/>
<pb n="KR3k0051_WYG_017-16a"/>
　舊唐書李日知神龍初為給事中母老病取急調侍<lb/>
　數日鬚髪輙白<lb/>
髪若動<lb/>
髪如直<lb/>
　舊唐書顔杲卿被殺徇首于衢莫敢收有張湊者得<lb/>
　其髪持謁上皇是夕見夢帝寤為祭後湊歸髪于其<lb/>
　妻妻疑之髪若動云<lb/>
　大中遺事軒轅先生居羅浮山宣宗召禁中問道術<lb/>
<pb n="KR3k0051_WYG_017-16b"/>
　能散髪箕踞用氣攻其髪條條如鐡線直<lb/>
换眼<lb/>
易鼻<lb/>
　卓異記陶穀少時夢數吏云奉符換眼吏附耳求錢<lb/>
　十萬安第一眼榖不應又云錢五萬安第二眼復不<lb/>
　答吏曰可安第三眼即以二彈丸納眼中既覺眼色<lb/>
　深碧後有善相道士陳紫陽曰好貴人氣柰一雙鬼<lb/>
　眼竟不至大位<lb/>
<pb n="KR3k0051_WYG_017-17a"/>
　括異志徐郎中筠少夢神人狀甚偉手攜竹籃其中<lb/>
　皆人鼻端視徐曰形相非薄但其鼻曲而小吾與若<lb/>
　易之遂于籃中擇一鼻先劓徐鼻擲去以所擇鼻安<lb/>
　之仍以手指周固四際夢中亦覺痛楚神笑曰好一<lb/>
　正郎鼻也徐之鼻素隆不正自夢易之後自然端直<lb/>
　歴官駕部郎中<lb/>
李克用號獨眼龍<lb/>
王延禀謂獨眼龍<lb/>
<pb n="KR3k0051_WYG_017-17b"/>
　五代史李克用少驍勇軍中號曰李鵶兒其一目眇<lb/>
　及其貴也又號獨眼龍威名蓋于代北<lb/>
　五國故事王延禀審知之養子眇一目人謂之獨眼<lb/>
　龍<lb/>
刺胷作花<lb/>
飾面用花<lb/>
　天寶軍錄云日南廐山連接不知幾千里裸人所居<lb/>
　白民之後也刺其胷前作花有物如粉而紫色畫其<lb/>
<pb n="KR3k0051_WYG_017-18a"/>
　兩目下去前二齒以為美飾<lb/>
　酉陽雜俎今婦人面飾用花子起自昭容上官氏所<lb/>
　製以掩㸃跡大厯以前士大夫妻多妬悍者婢妾小<lb/>
　不如意輒印面故有月㸃錢<hi>附</hi>百姓間有面戴青誌<lb/>
　如黥舊言婦人在草蓐亡者以墨㸃其面不爾則不<lb/>
　利後人　越人習水必鏤身以避蛟龍之患今南中<lb/>
　繡面老子蓋雕題之遺俗也<lb/>
胷刺張燕公詩<lb/>
<pb n="KR3k0051_WYG_017-18b"/>
身刺白舍人詩<lb/>
　酉陽雜俎蜀小將韋少卿韋表微堂兄也少不喜書<lb/>
　嗜好劄青其季父嘗令解衣視之胷上刺一樹樹杪<lb/>
　集鳥數十其下懸鏡鏡鼻繫索有人止側牽之叔不<lb/>
　解問焉少卿笑曰叔不曾讀張燕公詩否挽鏡寒鴉<lb/>
　集耳<lb/>
　又荆州街子葛清勇不膚撓自頸以下遍刺白居易<lb/>
　舍人詩段成式常與荆客陳至呼觀之令其自解背<lb/>
<pb n="KR3k0051_WYG_017-19a"/>
　上亦能闇記反手指其去處至不是愛花偏愛菊則<lb/>
　有一人持盃臨菊藂又黄夾纈林寒有葉則指一樹<lb/>
　樹上掛纈纈窠鏁勝絶細凡刻三十餘處首體無完<lb/>
　膚陳至呼為白舍人行詩圖也<lb/>
背鏤天王<lb/>
背刺天王<lb/>
　酉陽雜俎李夷簡元和末在蜀蜀市人趙高好鬭常<lb/>
　入獄滿背鏤毗沙門天王吏欲杖背見之輒止恃此<lb/>
<pb n="KR3k0051_WYG_017-19b"/>
　轉為坊市患害左右言于李李大怒擒就㕔前索新<lb/>
　造筋棒頭徑三寸叱杖子打天王盡則已數三十餘<lb/>
　不絶經旬日袒衣而厯門呌呼乞脩理功徳錢<lb/>
　又段成式門下騶路神通每軍設力能戴石簦靸六<lb/>
　百斤石齧破石粟數十背刺天王自言得神力入塲<lb/>
　神助多則力生常至朔望日具乳糜焚香袒坐使妻<lb/>
　兒供養其背而拜焉<lb/>
若有反相<lb/>
<pb n="KR3k0051_WYG_017-20a"/>
公有反骨<lb/>
　漢書高祖立濞于沛為吳王已拜受印召濞相之曰<lb/>
　若狀有反相獨悔業已拜因拊其背曰漢後五十年<lb/>
　東南有亂豈若邪然天下同姓一家慎無反<lb/>
　北史皇甫玉嘗為高歸彥相曰位極人臣但莫反歸<lb/>
　彥曰我何為反玉曰公有反骨　又李文觀台宿有<lb/>
　逆謀氣言于咸陽王禧曰𤣥象變汝終為逆謀會無<lb/>
　所成但受惡而已至此果如言<lb/>
<pb n="KR3k0051_WYG_017-20b"/>
子公食指動<lb/>
張融揺食指<lb/>
　左傳楚人獻黿于鄭靈公公子宋與子家將見子公<lb/>
　之食指動以示子家曰他日我如此必嘗異味及入<lb/>
　宰夫將解黿相視而笑公問之子家以告及食大夫<lb/>
　黿召子公而弗與也子公怒染指于鼎嘗之而出<lb/>
　南史張融傳豫章王大會賓僚融食炙始行畢行炙<lb/>
　人便去融欲求鹽蒜口終不言方揺食指半日乃息<lb/>
<pb n="KR3k0051_WYG_017-21a"/>
　出入朝廷皆拭目驚觀之<lb/>
安禄山以兩足黑子呈韓公<lb/>
呉行魯以足下文理呈中尉<lb/>
　開元傳信記安禄山初為張韓公仁愿帳下吏韓公<lb/>
　嘗令禄山洗足韓公脚下有黑子禄山因竊視之韓<lb/>
　公顧笑曰黑子吾貴相也獨汝窺之亦能有之乎祿<lb/>
　山曰某賤人也不幸兩足皆有之比將軍者黒而加<lb/>
　大不知是何祥也韓公竒而觀之約為義兒彌加薦<lb/>
<pb n="KR3k0051_WYG_017-21b"/>
　寵<hi>明皇雜錄定命録俱載按袁天綱相書云足下有龜文黑子並大貴一品宰輔之相</hi>
　北夢𤨏言呉行曾少事内官西門軍容一日為洗足<lb/>
　中尉以脚下文理示之曰如此文理爭教不作十軍<lb/>
　軍容行魯曰某亦有之乃脱履呈中尉歎曰我為汝<lb/>
　成之後假以軍職有功除西川節度<lb/>
百穀<lb/>
五穀<lb/>
　楊泉物理論曰梁者黍稷之總名也稻者溉種之總<lb/>
<pb n="KR3k0051_WYG_017-22a"/>
　名也菽者衆荳之總名也三榖各二十種為六十種蔬<lb/>
　果之實助穀各二十種為百穀<lb/>
　范子計然曰東方多麥稻西方多麻北方多菽中央<lb/>
　多禾五土之宜各有高下高而陽者多荳平而隂者<lb/>
　多五穀<lb/>
　又曰五穀者萬民之命國之重寶也是故無道之君<lb/>
　及無道之民皆不能積其盛有餘之時以待其衰不<lb/>
　足也　月令云五時食穀春麥夏菽季夏稷秋麻冬<lb/>
<pb n="KR3k0051_WYG_017-22b"/>
　黍　楚辭大招五穀注稻稷麥荳麻　漢食貨志五<lb/>
　穀注麻<hi>金</hi>黍<hi>火/</hi>稷<hi>土/</hi>麥<hi>水/</hi>荳<hi>木/</hi>教乗法數云黍<hi>粟稷</hi>菽<lb/>
　<hi>衆豆</hi>麥<hi>大麥/小麥</hi>麻稻<hi>粳糯</hi>
六穀<lb/>
九穀<lb/>
　合璧事類六穀者稻黍稷梁麥瓜是也　又云三穀<lb/>
　者梁稻菽是也<lb/>
　又云九穀者稷秫黍稻麻大小荳大小麥是也<lb/>
<pb n="KR3k0051_WYG_017-23a"/>
浹日翻形明清清腸之稻<lb/>
揺枝鳳冠遊龍瓊膏之粟<lb/>
　拾遺記融澤國有浹日之稻種之十旬而熟有翻形<lb/>
　稻言食者死而更生夭而有夀有明清稻食者延年<lb/>
　也清腸稻食一粒厯年不饑<lb/>
　又有搖枝粟其枝長而弱無風常搖食之益髓有鳳<lb/>
　冠粟似鳳鳥之冠食者多力有遊龍粟葉屈曲似遊<lb/>
　龍也有瓊膏粟白如銀食此二粟令人輕骨<lb/>
<pb n="KR3k0051_WYG_017-23b"/>
繞明挾劒傾離之荳<lb/>
紫沉雲氷通明之麻<lb/>
　拾遺記有繞明荳其莖弱自相縈纒有挾劔荳其莢<lb/>
　形似人挾劔横斜而生有傾離荳言其荳見日葉垂<lb/>
　覆地食者不老不疾<lb/>
　又有紫沉麻其實不浮有雲氷麻實冷而有灮宜為<lb/>
　油澤有通明麻食者夜行不持燭是苣蕂也食之延<lb/>
　夀<lb/>
<pb n="KR3k0051_WYG_017-24a"/>
延精昆和輕心醇和含露之麥<lb/>
朝虹宵明焦茅黄蕖聞遐之草<lb/>
　拾遺記有延精麥延夀益氣有昆和麥調暢六府有<lb/>
　輕心麥食者體輕有醇和麥為麴以釀酒一醉累月<lb/>
　食之凌冬可袒有含露麥穟中有露味甘如飴　已<lb/>
　上俱融澤國出<lb/>
　又融澤國之北有草名虹草枝長一丈葉如車輪根<lb/>
　大如穀花似朝虹之色宵明草夜視如列燭晝則無<lb/>
<pb n="KR3k0051_WYG_017-24b"/>
　光焦茅草髙五丈燃之成灰以水灌之復成茅也謂<lb/>
　之靈茅黄渠草映日如火其堅韌若金食者焚身不<lb/>
　熱聞遐草服者耳聰香如桂莖如蘭<lb/>
朱草日生一葉<lb/>
蓂莢日生一莢<lb/>
　大戴禮朱草日生一葉至十五日生十五葉十六日<lb/>
　一葉落終而復始<lb/>
　帝王世紀堯時有草夾階而生每月朔始生一莢至<lb/>
<pb n="KR3k0051_WYG_017-25a"/>
　月半則生十五莢十六日以後日落一莢至月晦而<lb/>
　盡月小則餘一莢焦而不落王者以是占厯惟盛徳<lb/>
　之君應和氣而生以為堯瑞名之蓂莢一名靈莢一<lb/>
　名仙莢<lb/>
　抱朴子曰昔黄帝侯鳳鳴以調律唐堯觀蓂莢以知<lb/>
　月<lb/>
佩之宜子孫<lb/>
食之宜子孫<lb/>
<pb n="KR3k0051_WYG_017-25b"/>
　山海經杻陽之山有獸焉其狀如馬而白首其文如<lb/>
　虎而赤尾其音如謡其名曰鹿蜀佩之宜子孫　南<lb/>
　方草木狀萱草一名宜男婦人懐妊佩其花生男<lb/>
　又崇吾之山有木焉員葉而白柎赤花而黑理其實<lb/>
　如枳食之宜子孫　又青要之山有鳥焉名曰鴢其<lb/>
　狀如鳬青身而朱目赤尾食之宜子<lb/>
金鹽<lb/>
玉豉<lb/>
<pb n="KR3k0051_WYG_017-26a"/>
　東華眞人煮石經舜嘗登蒼梧山曰厥金玉之香草<lb/>
　朕用偃息正道此乃五加也又異名曰金鹽昔西域<lb/>
　真人王屋山人常言何以得長久何不食石蓄金鹽<lb/>
　何以得長夀何不食石用玉豉玉豉者即地榆也五<lb/>
　加地榆皆是煮石而餌得長生之藥也昔尹公度聞<lb/>
　孟綽子董士固共相與言曰寧得一把五加不用金<lb/>
　玉滿車寧得一斤地榆安用明月寶珠<lb/>
睡草<lb/>
<pb n="KR3k0051_WYG_017-26b"/>
夢草<lb/>
　述異記桂林有睡草見之則令睡一名醉草亦呼為<lb/>
　懶婦箴<hi>又出海南地記</hi>　又洞㝠記多末國有五味草初生<lb/>
　味甘花時味酸食之使人不眠名曰却睡草<lb/>
　洞㝠記夢草似蒲色紅晝縮入地夜則出亦名懐夢<lb/>
　懐其葉則知夢之吉凶立驗也帝思李夫人之容不<lb/>
　可得東方獻一枝帝懐之夜果夢夫人因改曰懐夢<lb/>
　草<lb/>
<pb n="KR3k0051_WYG_017-27a"/>
獨活有風不動無風獨揺<lb/>
薇蘅有風不偃無風獨揺<lb/>
　王羲之云石脾入水即乾出水便濕獨活有風不動<lb/>
　無風獨搖天下物理豈可以意求唯上聖乃能窮理<lb/>
　水經注石灘縣有錫義山方圓百里形如城四面有<lb/>
　門上有石壇長十餘丈世傳列仙所居今有道士披<lb/>
　髪餌木恒數十人山落谷深多生薇蘅草其草有風<lb/>
　不偃無風獨揺<lb/>
<pb n="KR3k0051_WYG_017-27b"/>
花徑十丈<lb/>
花長十丈<lb/>
　真人闗令尹喜傳老子語喜曰天涯之淵真人所遊<lb/>
　各各坐蓮花之上一花輒徑十丈有返生香逆風聞<lb/>
　十里<lb/>
　物類相感志華山頂上有池池生千葉蓮花長十丈<lb/>
　藕大如船服之羽化隋煬帝歩虚辭八行分寶樹千<lb/>
　丈散芳蓮韓退之詩太華峰前玉井蓮花開十丈藕<lb/>
<pb n="KR3k0051_WYG_017-28a"/>
　如船<lb/>
望舒荷<lb/>
望舒草<lb/>
　拾遺記漢靈帝渠中植蓮大如蓋長一丈南國所獻<lb/>
　其葉夜舒晝卷一莖有四蓮叢生名曰夜舒荷亦云<lb/>
　月出則舒也故望舒荷<lb/>
　又晉太始中浮支國獻望舒草其色紅葉如荷近望<lb/>
　則如卷荷逺望則如舒荷團團似蓋亦云月出則葉<lb/>
<pb n="KR3k0051_WYG_017-28b"/>
　舒月没則葉卷<lb/>
向日葵<lb/>
朝日蓮<lb/>
　曹子建云葵藿之傾葉太陽雖不為之廻灮終向之<lb/>
　者誠也<lb/>
　益州方物蜀中有朝日蓮花色或黄或白葉浮水上<lb/>
　開則隨日所在日入輙歛藏葉下<lb/>
丹棘忘憂<lb/>
<pb n="KR3k0051_WYG_017-29a"/>
青棠蠲忿<lb/>
　古今注欲蠲人之憂則贈以丹棘一名忘憂欲蠲人<lb/>
　之忿則贈以青棠一名合歡合歡枝葉柔弱互相交<lb/>
　結每一風來輙自相解了不相牽綴樹之家庭使人<lb/>
　不忿嵇康種之舍前　又本草其葉能去垢至暮即<lb/>
　合故曰合昏又謂之夜合花　養生論合歡蠲忿萱<lb/>
　草忘憂<lb/>
君子芋<lb/>
<pb n="KR3k0051_WYG_017-29b"/>
博士芋<lb/>
　廣志云蜀漢既繁芋民以為資凡十四芋有君子芋<lb/>
　大如斗魁有百果芋魁大子繁多畞收百斛種一百<lb/>
　畞葉以養彘<lb/>
　風土記云博士芋蔓生根如鵞鴨卵<lb/>
救窮草<lb/>
醒醉草<lb/>
　福地記武當縣石堦山西北角有大松樹樹下生草<lb/>
<pb n="KR3k0051_WYG_017-30a"/>
　名救窮冬夏不枯日食三寸絶穀不饑登遐度世陶<lb/>
　先生謂之西岳佐命是也<lb/>
　天寶遺事興慶池南岸有草數叢葉紫而心殷有一<lb/>
　人醉過於草傍不覺失其酒態後有醉者摘草嗅之<lb/>
　立然醒悟故目為醒醉草<lb/>
東陵五色瓜<lb/>
會稽五色瓜<lb/>
　史記召平者故秦東陵矦秦破為布衣貧種瓜長安<lb/>
<pb n="KR3k0051_WYG_017-30b"/>
　城東瓜美故世俗謂之東陵瓜　又阮籍詩昔聞東<lb/>
　陵瓜近在青門外連畛距阡陌子母相勾帶五色曜<lb/>
　朝日嘉賓四面會<lb/>
　述異記呉桓王時會稽生五色瓜今呉中有五色瓜<lb/>
　歲充貢賦<lb/>
避諱名薯藥<lb/>
避諱名山藥<lb/>
　負暄雜録山藥本名薯蕷避唐代宗諱豫改名薯藥<lb/>
<pb n="KR3k0051_WYG_017-31a"/>
　宋英宗諱曙遂名山藥　又本草一名山芋秦楚名<lb/>
　玉延鄭越名土藷一名脩脆一名兒草<lb/>
浮根<lb/>
沉實<lb/>
　洞㝠記漢武旦露池西見靈池中有浮根菱根出水<lb/>
　上葉沉波下霜降彌美因名青氷菱<lb/>
　拾遺記昭帝琳池中有倒生菱莖如亂絲一花千葉<lb/>
　根浮水上實沉泥中名紫菱食之不老<lb/>
<pb n="KR3k0051_WYG_017-31b"/>
五大夫松<lb/>
五大夫栢<lb/>
　漢官儀秦始皇上泰山風雨暴至休于松<hi>史樹</hi>作下因<lb/>
　封其樹為五大夫<lb/>
　河南志嵩山天封觀有古栢三株武后封五品大夫<lb/>
　䕃百餘歩俗云大小將軍<lb/>
仁壽木<lb/>
君子樹<lb/>
<pb n="KR3k0051_WYG_017-32a"/>
　拾遺記晉人為介之推起思煙臺種仁夀木木似栢<lb/>
　而枝長柔軟其花堪食<lb/>
　晉宫閣記華林園有君子樹三株<lb/>
千年長生樹<lb/>
萬年長生樹<lb/>
　西京雜記上林苑有千年長生樹十株萬年長生樹<lb/>
　十株　又晉宫閣記華林園有萬年樹十四株<lb/>
合掌栢<lb/>
<pb n="KR3k0051_WYG_017-32b"/>
摩頂松<lb/>
　酉陽雜俎唐太常博士崔石云汝西有練溪多異栢<lb/>
　及暮枝葉斂俗呼合掌栢<lb/>
　大唐新語𤣥裝法師往西域取經手摩靈巖寺松枝<lb/>
　曰吾西去求佛教汝可西長吾歸即東向使吾弟子<lb/>
　軰知之既去其枝年年西指一年忽東向弟子曰教<lb/>
　主歸矣果還至今謂之摩頂松<lb/>
不死樹<lb/>
<pb n="KR3k0051_WYG_017-33a"/>
恒春樹<lb/>
　博物志員丘山有不死樹食之乃夀<lb/>
　拾遺記方丈山有恒春之樹葉如蓮芬芳如桂色隨<lb/>
　四時一名沉生<lb/>
返魂樹<lb/>
無患樹<lb/>
　十洲記聚窟州有返魂樹伐其根心於玉釡中煑取<lb/>
　汁煎之令可丸名曰金精香或名震靈丸或名返生<lb/>
<pb n="KR3k0051_WYG_017-33b"/>
　香或名却死香死屍在地聞氣乃活<lb/>
　古今注程雅問櫨木曰無患何也荅曰昔有神巫能<lb/>
　符劾百鬼得鬼則以此木為棒棒殺之世人相傳以<lb/>
　此木為衆鬼所畏競取以為器用以却邪厭鬼故曰<lb/>
　無患也　又纂文今僧家貫之為念珠惟取紫紅色<lb/>
　小者佳　本草無患子一名噤婁一名桓桓患字聲<lb/>
　訛也　酉陽雜俎無患木燒之極香<lb/>
指星木<lb/>
<pb n="KR3k0051_WYG_017-34a"/>
發日樹<lb/>
　洞𡨕記帝常見彗星東方朔折指星之木以授帝帝<lb/>
　以木指彗星星尋沒也星出之夜野獸皆鳴别説謂<lb/>
　之獸鳴星<lb/>
　洞㝠記胥池寒國有發日樹言日從雲出雲來掩日<lb/>
　風吹樹枝拂雲開日灮也亦名開日樹<lb/>
不燼之木<lb/>
不灰之木<lb/>
<pb n="KR3k0051_WYG_017-34b"/>
　神異傳南方有大山焉長四十里廣四五里其中皆<lb/>
　生不燼之木晝夜火然澍雨猛風不滅<lb/>
　開山圖山出不灰之木生火之石案注云其木色墨<lb/>
　似炭而無葉有石赤如丹以一石相磨則火發以然<lb/>
　無火可以終身今則無之<lb/>
慎火樹<lb/>
勝火木<lb/>
　南越志廣州有大樹可以禦火山北謂之慎火或謂<lb/>
<pb n="KR3k0051_WYG_017-35a"/>
　戒火多種屋上以防火<lb/>
　伏琛齊地記武城東南有勝火木方俗音曰挺子其<lb/>
　木經野火燒炭不滅故東方朔謂為不灰之木　又<lb/>
　抱朴子曰南海蕭丘之上生一種木雖為火所著但<lb/>
　少焦黒人或得以為薪者炊熟則灌滅之用之不窮<lb/>
平仲木<lb/>
君遷樹<lb/>
　呉都賦平仲之木實白如銀君遷之樹子如瓠形<lb/>
<pb n="KR3k0051_WYG_017-35b"/>
鳳條<lb/>
孫枝<lb/>
　酉陽雜俎厯城房家園其中雜樹森竦或有人折其<lb/>
　桐枝者博陵君輙曰何為傷吾鳳條<lb/>
　風俗通梧桐生于嶧陽採東南孫枝為琴聲極清麗<lb/>
　　周禮註孫枝之根末生者也蓋桐孫亦然<lb/>
樹槐<lb/>
種槐<lb/>
<pb n="KR3k0051_WYG_017-36a"/>
　金匱武王問太公曰天下神來甚衆恐有試者何以<lb/>
　待之太公曰請樹槐於王門内有益者入無益者距<lb/>
　之<lb/>
　後周書韋孝寛為雍州刺史先是路側一里置以土<lb/>
　堠經雨頽毁每須修之孝寛臨州勅部内當堠處置<lb/>
　槐樹既免修復行路又得庇䕃文帝後見之於是令<lb/>
　諸州道一里種一樹十里種三樹百里種五樹<lb/>
一日三榮三悴<lb/>
<pb n="KR3k0051_WYG_017-36b"/>
一日三眠三起<lb/>
　玉箱雜記晉陽都城北角有槐樹一日之間三榮三悴<lb/>
　三輔故事漢苑中有柳狀如人號曰人柳一日三眠<lb/>
　三起<lb/>
椹可以為糧<lb/>
桑可以充衣<lb/>
　異苑漢興平元年九月桑再椹時劉𤣥徳軍小沛年<lb/>
　荒穀貴士衆皆饑仰以為糧<lb/>
<pb n="KR3k0051_WYG_017-37a"/>
　唐書李徳裕居家以儉約自處每謂子孫曰吾性不<lb/>
　好貨財遂至貧乏然吾近京城有賜田十頃耕之可<lb/>
　以充食桑若干根可以充衣<lb/>
聖柰<lb/>
仙桃<lb/>
　洽聞記河州鳳林闗有靈巖寺每七月十五日溪中<lb/>
　流出聖柰大如盞以為常<lb/>
　神仙傳仙桃出蘇眤仙壇有人至心祈之輙落壇上<lb/>
<pb n="KR3k0051_WYG_017-37b"/>
　或至五六顆形如石塊赤黄色破之如有核三重研<lb/>
　飲之立愈衆疾尤治邪氣<lb/>
哀家梨<lb/>
高聰梨<lb/>
　世説桓南郡每見人不快輙嗔云君得哀家梨當復<lb/>
　蒸食否<lb/>
　北史魏高聰以高肇之黨彈廢於家斷絶人事惟修<lb/>
　營園果世稱高聰梨以為珍異<lb/>
<pb n="KR3k0051_WYG_017-38a"/>
眞定梨<lb/>
箭谷梨<lb/>
　魏文帝詔眞定御梨大若拳甘若蜜脆若菱可以解<lb/>
　煩釋渴<lb/>
　廣志新豐箭谷梨　謝朓賜紫梨啓味出靈闗之隂<lb/>
　㫖珍玉津之澨豈徒眞定歸美大谷慙滋　又庾肩<lb/>
　吾啟睢陽東苑子圜三尺新豐箭谷枝懸六斤<lb/>
千年棗<lb/>
<pb n="KR3k0051_WYG_017-38b"/>
三星棗<lb/>
　杜還經行記大食國有千年棗<lb/>
　廣志河東安邑棗東郡穀城紫棗長二寸西王母棗<lb/>
　大如李核三月熟在衆果之先洛陽宫後園河内汲<lb/>
　郡棗一名墟棗一名安益棗東海蒸棗洛陽夏后棗<lb/>
　安平信都大棗單父棗梁國夫人棗大白棗一名曰<lb/>
　蹙咨小核多肌三星棗駢白棗灌棗此四者宫園所<lb/>
　種棗有狗牙雞心牛頭羊矢獼㺅細腰之名又有𤣥<lb/>
<pb n="KR3k0051_WYG_017-39a"/>
　棗大棗﨑亷棗桂棗夕棗之名<lb/>
杏核如笠<lb/>
桃核尺餘<lb/>
　神仙感遇傳裴航冉從伯遇白衣老人裴渴甚求茗<lb/>
　老人指一土龕此中有少漿可就取裴視龕中有杏<lb/>
　核一扇如笠滿中有漿漿色正白乃力舉飲之不復<lb/>
　饑渴漿味如杏酪老人曰君飲杏漿當哭九族親情<lb/>
　且以酒色為誡也<lb/>
<pb n="KR3k0051_WYG_017-39b"/>
　野人閒話蜀文谷于中書劉光祚處見桃核杯杯濶<lb/>
　尺餘紋彩燦然眞蟠桃之實也劉自云少時游華嶽<lb/>
　見一道士以此核酌瀑泉盥潄觀之驚駭道士以半<lb/>
　片授之　又墨庄漫錄有人以桃核半枚獻王黼者<lb/>
　中容米三四斗<lb/>
棗長四五寸<lb/>
棗長六七寸<lb/>
　大業拾遺信都獻仲思棗四百枚棗長四五寸正紫<lb/>
<pb n="KR3k0051_WYG_017-40a"/>
　色細文文皺小核味甘勝于青州棗北齊時有山人<lb/>
　仲思得此棗種之因以為名亦名仙棗時海内惟有<lb/>
　數株<lb/>
　神異經北方荒中有棗林焉其高五十丈敷張枝條<lb/>
　數里餘疾風不能偃雷電不能摧其子長六七寸圍<lb/>
　過其長熟色如朱乾之不縮氣味潤澤殊于常棗食<lb/>
　之可以安軀益氣赤松子云北方大棗味有殊既可<lb/>
　益氣又安軀<lb/>
<pb n="KR3k0051_WYG_017-40b"/>
七尺棗<lb/>
三尺梨<lb/>
　述異記北方有七尺之棗南方有三尺之梨凡人不<lb/>
　得見或見而食之即為地仙<lb/>
榴名三十八<lb/>
榴重五六斤<lb/>
　𤨏碎録河隂石榴名三十八中只有三十八子也<lb/>
　酉陽雜俎大食勿斯離國石榴重五六斤<lb/>
<pb n="KR3k0051_WYG_017-41a"/>
十二枚及一尺<lb/>
十五枚為一升<lb/>
　酉陽雜俎衛公言滑州櫻桃十二枚及一尺<lb/>
　三秦記漢武帝果園栗十五枚為一升<lb/>
一蒂十七實<lb/>
一蒂十二實<lb/>
　南方草木狀呉黄武中交趾太守士燮獻橘十七實<lb/>
　同一蒂以為瑞異羣臣畢賀<lb/>
<pb n="KR3k0051_WYG_017-41b"/>
　建武故事晉咸和六年西平將軍庾亮送橘十二實<lb/>
　共同一蒂以為瑞異　又三國典略梁矦景未平王<lb/>
　僧辨獻嘉橘一蒂二十五子于湘東王王荅之曰昔<lb/>
　文康獻橘十有二子用今方古彼有慙色今景之兇<lb/>
　惡既稔凱歌之聲已及嘉瑞逺臻但增哽慰<lb/>
合成樹分三衢<lb/>
獨根樹分二枝<lb/>
　南越志博羅縣有合成樹十圍去地二丈分為三衢<lb/>
<pb n="KR3k0051_WYG_017-42a"/>
　東向一衢大葉似楝子如橄欖而硬削去皮南人以<lb/>
　為糝南向一衢橄欖西向一衢橄欖<lb/>
　金樓子有樹名獨根分為二枝其東向一枝是木威<lb/>
　樹南向一枝是橄欖樹<lb/>
楠謂之讓木<lb/>
橘謂之讓木<lb/>
　武林郡記雉山有木名交讓衆木敷榮後方萌芽亦<lb/>
　更歲更榮枯也　又楠木植之成行列枝葉若相㢠廻<lb/>
<pb n="KR3k0051_WYG_017-42b"/>
　避然謂之讓木<lb/>
　雜志橘樹直竦枝葉不相妨蜀人謂之讓木<lb/>
荔枝曲<lb/>
荔枝圖<lb/>
　甘澤謠天寶十四歲六月日於驪山駐蹕是貴妃誕<lb/>
　辰上命許雲封等小部音聲樂長生殿仍奏新曲未<lb/>
　有曲會南海進荔枝因以曲名荔枝香左右歡呼聲<lb/>
　動山谷是年禄山叛<lb/>
<pb n="KR3k0051_WYG_017-43a"/>
　舊唐書白居易為忠州刺史在郡為木蓮荔枝圖寄<lb/>
　朝中親友各記其狀曰荔枝生巴峽間樹影團團如<lb/>
　帷蓋葉如桂冬青華如橘春榮實如丹夏熟朶如蒲<lb/>
　桃核如枇杷殻如紅繒膜如紫綃瓤肉潔白如氷雪<lb/>
　漿液甘酸如醴如酪大略如彼其實過之若離本枝<lb/>
　一日而色變二日而香變三日而味變四五日外色<lb/>
　香味盡去矣<lb/>
　北夢𤨏言唐劉僕射崇龜以清儉自居甚昭物論嘗<lb/>
<pb n="KR3k0051_WYG_017-43b"/>
　召同列餐苦為饆饠朝士有知其矯乃潛問小蒼頭<lb/>
　曰僕射晨餐何物蒼頭曰潑生喫了也朝中聞而哂<lb/>
　之又鎮番禺效呉隱之為人京國親知貧乏者顒俟<lb/>
　濡救但畫荔枝圖自作賦以遺之<lb/>
烏椑大如酒盞<lb/>
橊子大如椀盞<lb/>
　地里志梁矦園有烏椑八稜大如酒盞　閒居賦梁<lb/>
　矦烏枇之柿<lb/>
<pb n="KR3k0051_WYG_017-44a"/>
　鄴中記石虎苑中有安石橊子大如椀盞其味不酸<lb/>
　　又晉安帝起居注武陵臨沅獻安石橊子大如椀<lb/>
　其味不酸一蒂五實<lb/>
栗大如拳<lb/>
栗大如柿<lb/>
　西京雜記上林苑有矦栗瑰栗魁栗榛栗嶧陽栗嶧<lb/>
　陽都尉曹龍所獻大如拳<lb/>
　詩經義疏栗五方皆有周秦呉揚特饒唯漁陽范陽<lb/>
<pb n="KR3k0051_WYG_017-44b"/>
　栗甜美長味他方不及也倭韓國上栗大如雞子亦<lb/>
　短味不美桂陽有栗叢生大如柿　又廣志栗有闗<lb/>
　中矦栗大如雞子梁州獻栗徑寸半越中栗大如拳<lb/>
　　地里志諸暨產如拳之栗　後漢四夷傳馬韓出<lb/>
　大栗如梨　魏志東夷魏國出大栗如梨<lb/>
橘踰淮為枳<lb/>
貉踰汶則死<lb/>
　周禮考工記橘踰淮而北為枳鸚鵒不踰濟貉踰汶<lb/>
<pb n="KR3k0051_WYG_017-45a"/>
　則死此地氣然也<lb/>
　水經注瞿塘灘上有神廟尤至靈驗刺史二千石經<lb/>
　過皆不得鳴角伐鼓商旅上水恐觸石有聲乃以布<lb/>
　裹篙足今則不能爾猶饗薦不輟此峽多猿猿不生<lb/>
　北岸非唯一處或有取之放著北山中初不聞聲將<lb/>
　同貉獸渡汶而不生矣<hi>按此則峽之北岸自昔不聞猿聲矣詩人所稱兩岸猿聲</hi>
　<hi>其謂之何</hi>
竹為棟梁<lb/>
<pb n="KR3k0051_WYG_017-45b"/>
竹為釡甑<lb/>
　異物志有竹曰䈏其大數圍節間相去局促其中實<lb/>
　滿堅強以為屋榱斷截便以為棟梁不復加斤斧也<lb/>
　孝經河圖少室之山大竹堪為釡甑　又雲南記雲<lb/>
　南有實心竹文采斑駮殊好可為器物其土以為槍<lb/>
　幹<lb/>
涕竹為船<lb/>
簟竹為布<lb/>
<pb n="KR3k0051_WYG_017-46a"/>
　神異經南方荒中有涕<hi>音泲</hi>竹長數百丈圍三丈五六<lb/>
　尺厚八九寸可以為船　又南方草木狀雲丘竹一<lb/>
　節為船出扶南今交廣有竹節長二丈其圍一二丈<lb/>
　者往往有之<lb/>
　南方草木狀簟竹葉疎而大一節相去五六尺出九<lb/>
　眞彼人取嫩者磓浸紡績為布謂之竹疎布<lb/>
溱州通竹無節<lb/>
昌州海棠有香<lb/>
<pb n="KR3k0051_WYG_017-46b"/>
　北户録溱州通竹直上無節空心也　又高潘州有<lb/>
　疎節竹五六尺一節僧道多以為杖<lb/>
　花譜海棠有色無香惟蜀中昌州海棠花有香其木<lb/>
　合抱故昌州號曰海棠香國州治前有香霏閤每花<lb/>
　或二十餘葉香氣醲郁<lb/>
入水即乾出水便濕<lb/>
置乾反濕置濕反乾<lb/>
　王羲之云石脾入之水即乾出之水便濕<lb/>
<pb n="KR3k0051_WYG_017-47a"/>
　酉陽雜俎雀芋如雀頭置乾地反濕置濕地反乾<lb/>
惠子大瓠之種<lb/>
田仲堅瓠之類<lb/>
　莊子惠子謂莊子曰魏王貽我大瓠之種我樹之成<lb/>
　而實五石以盛水漿其堅不能自舉也剖之以為瓢<lb/>
　則瓠落無所容非不呺然大也吾為其無用而掊之<lb/>
　莊子曰夫子固拙于用大矣子有五石之瓠何不慮<lb/>
　以為大樽而浮乎江湖而憂其瓠落無所容則夫子<lb/>
<pb n="KR3k0051_WYG_017-47b"/>
　猶有蓬之心也夫　吕氏春秋白圭謂魏王曰市丘<lb/>
　之鼎以烹雞多洎之則淡而不可食少洎之則焦而<lb/>
　不熟而視之踽焉美無所可用惠子之言有似於此<lb/>
　韓子齊有居士田仲者宋人屈榖見之曰榖聞先生<lb/>
　之義不恃仰人而食今穀有樹瓠之道堅如石厚而<lb/>
　無竅獻之仲曰夫瓠所貴者謂其可以盛也今厚而<lb/>
　無竅則不可剖以盛物而任重如堅石則不可以剖<lb/>
　而以斟吾無以瓠為也曰然穀將以欲棄之今田仲<lb/>
<pb n="KR3k0051_WYG_017-48a"/>
　不恃仰人而食亦無益人之國亦堅瓠之類也<lb/>
都夷香食一片則厯月不饑<lb/>
春蕪布握一片則滿室皆香<lb/>
　洞㝠記都夷香如棗核食一片則厯月不饑以粒如<lb/>
　粟米許投水中俄而滿大盂也<lb/>
　洞㝠記波祗國亦名波弋國獻神精香草亦名荃蘼<lb/>
　一名春蕪一根百條其間如竹節柔軟其皮如絲可<lb/>
　為布所謂春蕪布亦名香荃布堅宻如氷紈也握一<lb/>
<pb n="KR3k0051_WYG_017-48b"/>
　片滿室皆香婦人帶之彌月芬馥<lb/>
招凉珠<lb/>
迎凉草<lb/>
　拾遺記黑蚌珠千年一生燕昭王常懐此珠當盛暑<lb/>
　之月體自輕凉號消暑招凉之珠<lb/>
　杜陽編李輔國家夏則于堂中設迎凉草其象類碧<lb/>
　而幹似苦竹葉細如松雖若乾枯而未嘗凋落盛暑<lb/>
　掛之窓户間則凉風自至<lb/>
<pb n="KR3k0051_WYG_017-49a"/>
龍與金<lb/>
蛇銜珠<lb/>
　法苑俱名國有商人驅八牛牧于澤中時有離車捕<lb/>
　得一龍云將食之商人以八牛易致取放别池中龍<lb/>
　忽人語邀入宫中有龍女與八餅金云此是龍金截<lb/>
　已更生足汝父母眷屬終身用之不盡<lb/>
　説苑隋縣溠水側有斷蛇丘昔隋矦出而見大蛇中<lb/>
　斷疑其靈使人以藥封之蛇乃能去因號其處為斷<lb/>
<pb n="KR3k0051_WYG_017-49b"/>
　蛇丘歲餘蛇銜珠以報其珠徑寸純白夜有光明如<lb/>
　月之照謂之隋矦珠亦曰靈蛇珠丘南有隋季良大<lb/>
　夫池<lb/>
銜雙明珠<lb/>
銜赤玉珠<lb/>
　搜神記噲參養母至孝曾有𤣥鶴為戎人所射窮而<lb/>
　歸之參收養治療瘡愈放之後鶴夜到門外參炳燭<lb/>
　視之雌雄各至銜雙明珠報參焉<lb/>
<pb n="KR3k0051_WYG_017-50a"/>
　張氏家傳禧字彦祥除效轂令有鶴負矢集禧庭禧<lb/>
　以甘草湯洗之傅藥留養十餘日瘡愈飛去月餘銜<lb/>
　赤玉珠二枚置禧庭事<lb/>
馬肝石<lb/>
黄蛇珠<lb/>
　洞㝠記元鼎五年郅支國貢馬肝石半青半白如今<lb/>
　之馬肝舂碎以和九轉之丹服之彌年不饑渴也以<lb/>
　之拂髪白者皆黒帝坐羣臣于甘泉殿有髪白者以<lb/>
<pb n="KR3k0051_WYG_017-50b"/>
　石拂之應手皆黑是時公卿語曰不用作方伯惟須<lb/>
　馬肝石此石酷烈不和丹砂不可近髪<lb/>
　又赤松子乗黄蛇入水得黄珠一枚色如眞金或言<lb/>
　是黄蛇之卵故名蛇珠亦名銷疾珠語曰寧失千里<lb/>
　駒不失黄蛇珠<lb/>
唾悉是金<lb/>
泣則出珠<lb/>
　述異記南康樗都縣西沿江有石室名夢口穴嘗有<lb/>
<pb n="KR3k0051_WYG_017-51a"/>
　船遇一人通身黄衣擔兩籠黄𤓰求寄載過至岸下<lb/>
　此人唾盤上徑下崖直入石穴中船主初甚忿之見<lb/>
　其人入石始知異視盤上唾悉是金矣<lb/>
　又有鮫人室水居如魚不廢機織其眼能泣則出珠<lb/>
　晉木𤣥虚海賦云天琛水恠鮫人之室<lb/>
　<lb/>
　<lb/>
　<lb/>
<pb n="KR3k0051_WYG_017-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　駢志卷十七<lb/>
</p>
<p>
</p>
  </div>
</body>
</text>
</TEI>
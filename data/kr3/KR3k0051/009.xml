<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>駢志卷九</head> <lb/>
    <p>
<pb n="KR3k0051_WYG_009-1a"/>
欽定四庫全書<lb/>
　駢志卷九<lb/>
　　　　　　　　　　　　明　陳禹謨　撰<lb/>
　　戊部上<lb/>
設壇具禮<lb/>
設壇授䇿<lb/>
　史記漢王欲召韓信拜之蕭何曰王素慢無禮今拜<lb/>
　大將如呼小兒耳此乃信所以去也王必欲拜之擇<lb/>
<pb n="KR3k0051_WYG_009-1b"/>
　良日齋戒設壇塲具禮乃可耳王許之諸將皆喜人<lb/>
　人各自以為得大將至拜大將乃信也<lb/>
　南史陳宣帝遣謁者蕭淳就壽陽授䇿吴明徹于城<lb/>
　南設壇士卒二十萬陳旗鼔戈甲登壇拜受成禮而<lb/>
　退<lb/>
一軍皆驚　　　　詔出大驚<lb/>
一軍盡驚<lb/>
　漢書蕭何薦韓信于漢王曰王計必東能用信信即<lb/>
<pb n="KR3k0051_WYG_009-2a"/>
　留不能用信信終亡耳王曰吾為公以為將何曰雖<lb/>
　為將信不留王曰以為大將何曰幸甚於是王欲召<lb/>
　信拜之何曰王素嫚無禮今拜大將如召小兒此乃<lb/>
　信所以去也王必欲拜之擇日齋戒設壇塲具禮乃<lb/>
　可王許之諸將皆喜人人各自以為得大將至拜乃<lb/>
　韓信也一軍皆驚<lb/>
　蜀志先主為漢中王遣魏延治成都當得重將以鎮<lb/>
　漢中衆論以為必在張飛飛亦以心自許先主乃㧞<lb/>
<pb n="KR3k0051_WYG_009-2b"/>
　延為督漢中鎮逺將軍領漢中太守一軍盡驚先主<lb/>
　大㑹羣臣問延曰今委卿以重任卿居之欲云何延<lb/>
　對曰若曹操舉天下而來請為大王拒之偏將十萬<lb/>
　之衆至請為大王吞之先主稱善<lb/>
　舊唐書永貞元年冬劉闢阻兵朝議討伐宰相杜黄<lb/>
　裳以為獨任髙崇文可以成功元和元年春拜檢校<lb/>
　工部尚書兼御史大夫充左神䇿行營節度使兼統<lb/>
　左右神䇿奉天麟游諸鎮兵以討闢時宿將專征者<lb/>
<pb n="KR3k0051_WYG_009-3a"/>
　甚衆人人自謂當選及詔出大驚崇文在長安城練<lb/>
　卒五千常若㓂至及是中使至長武夘時宣命而辰<lb/>
　時出師五千器用無闕者<lb/>
勾踐式怒蛙<lb/>
齊荘避螳螂<lb/>
　韓非子越王勾踐慮伐吴欲人之輕死也出見怒鼃<lb/>
　乃為之式御者曰何為式王曰鼃有氣如此可無為<lb/>
　式乎士人聞之曰鼃有氣王猶為式況士人之有勇<lb/>
<pb n="KR3k0051_WYG_009-3b"/>
　者乎是歳人有自勁死以其頭獻者<lb/>
　淮南子齊荘王出獵有螳蜋舉足將摶其輪問其御<lb/>
　曰此何蟲對曰此螳蜋也其為蟲也知進而不知却<lb/>
　不量力而輕就敵公曰此為人必為天下武勇矣廻<lb/>
　車而避之勇武聞之知所盡死矣　抱朴子晋文廻<lb/>
　輪於勇蟲而壯士雲赴勾踐曲躬于怒蛙而戎卒輕<lb/>
　死<lb/>
手指周泰創㾗<lb/>
<pb n="KR3k0051_WYG_009-4a"/>
手拭凌統創處<lb/>
　吴志孫權案行至濡須塢因㑹諸將大為酣樂權自<lb/>
　行酒到周泰前命泰解衣權手自指其創㾗問其所<lb/>
　起泰輙記昔戰鬬處以對畢使復服歡讌極夜其明<lb/>
　日遣使者授以御蓋<lb/>
　又凌統字公績時孫權徹軍前部已發魏將張遼能<lb/>
　奄至津北權使追還前兵兵去已逺勢不相及凌統<lb/>
　率親近三百人䧟圍扶扞權出敵已毁橋橋之属者<lb/>
<pb n="KR3k0051_WYG_009-4b"/>
　兩版權䇿馬驅馳統復還戰左右盡死身亦被創所<lb/>
　殺數十人度權已免乃還橋敗路絶統被甲濳行權<lb/>
　既御船見之驚喜統痛親近無反者悲不自勝權引<lb/>
　袂拭之謂曰公績亡者已矣茍使卿在何患無人<lb/>
　吴書曰統創甚權遂留統於舟盡易其衣服其創賴<lb/>
　得卓氏良藥故得不死<lb/>
見士卒負擔帝分其尤重<lb/>
見大將中矢帝親為吮血<lb/>
<pb n="KR3k0051_WYG_009-5a"/>
　舊唐書太宗至遼東城下見士卒負擔以填塹者帝<lb/>
　分其尤重者親于馬上持之從官悚動爭齎以送城<lb/>
　下<lb/>
　又太宗尅遼東師次白崖城命攻之右衛大將軍李<lb/>
　思摩中弩矢帝親為吮血將士聞之莫不感勵<lb/>
欲為治第辭以匈奴不滅<lb/>
欲為造第辭以天下未平<lb/>
　漢書上欲為霍去病治第令視之對曰匈奴不滅無<lb/>
<pb n="KR3k0051_WYG_009-5b"/>
　以家為也<lb/>
　北史周明帝以竇熾前朝舊臣勲望兼重欲獨為造<lb/>
　第熾辭以天下未平干戈未偃不宜輙發徒役<lb/>
北邊良將<lb/>
北間驍將<lb/>
　史記李牧者趙之北邊良將也常居代鴈門備匈奴<lb/>
　北史賀拔勝多所克㨗沔北盪為丘墟梁武帝敕其<lb/>
　子雍州刺史續曰賀拔勝北間驍將爾宜慎之勿與<lb/>
<pb n="KR3k0051_WYG_009-6a"/>
　爭鋒<lb/>
魏尚為雲中守匈奴不敢近雲中<lb/>
廉范為雲中守匈奴不復向雲中<lb/>
　史記馮唐曰魏尚為雲中守其軍市租盡以饗士卒<lb/>
　私養錢五日一椎牛饗賔客軍舍吏人是以匈奴逺<lb/>
　避不近雲中之塞虜曾一入尚率車騎擊之所殺甚<lb/>
　衆<lb/>
　後漢書廉范為雲中太守㑹匈奴大入塞烽火日通<lb/>
<pb n="KR3k0051_WYG_009-6b"/>
　故事虜入過五千人移書傍郡吏欲傳檄求救范不<lb/>
　聽自率士卒拒之虜衆盛而范兵不敵㑹日暮令軍<lb/>
　士各交縳兩炬三頭爇火營中星列虜遥望火多謂<lb/>
　漢兵救至大驚待旦將退范乃令軍中蓐食晨往赴<lb/>
　之斬首數百級虜自相轔藉死者千餘人由此不敢<lb/>
　復向雲中<lb/>
軍中號大樹將軍<lb/>
陛下之大樹將軍<lb/>
<pb n="KR3k0051_WYG_009-7a"/>
　後漢書馮異為人謙退不伐行與諸將相逢輙引車<lb/>
　避道進止皆有表識軍中號為整齊每所止舍諸將<lb/>
　並坐論功異嘗獨屏樹下軍中號曰大樹將軍<lb/>
　南史馮道根性謹厚木訥少言為將能檢御部曲所<lb/>
　過村陌將士不敢虜掠每征伐終不言功其部曲或<lb/>
　怨非之道根喻曰明公自鑒功之多少吾將何事武<lb/>
　帝甞指道根示尚書令沈約美其口不論勲約曰此<lb/>
　陛下之大樹將軍也<lb/>
<pb n="KR3k0051_WYG_009-7b"/>
幕南無王庭<lb/>
磧南無虜庭<lb/>
　漢書驃騎將軍霍去病出代二千餘里與左王接戰<lb/>
　漢兵得胡首虜凡七萬餘人左王將皆遁走驃騎封<lb/>
　于狼居胥山禪姑衍臨翰海而還是後匈奴逺遁幕<lb/>
　南無王庭<lb/>
　北史楊素為行軍元帥出雲中撃突厥連破之突厥<lb/>
　走追至夜撃之將復戰恐賊越逸令其騎稍後于是<lb/>
<pb n="KR3k0051_WYG_009-8a"/>
　親將兩騎并降突厥二人與虜並行不之覺也候其<lb/>
　頓舍未定輙後騎掩擊大破之自是突厥逺遁磧南<lb/>
　無復虜庭<lb/>
衛青七出擊匈奴<lb/>
去病六出擊匈奴<lb/>
　漢書大將軍衛青凡七出擊匈奴斬捕首虜五萬餘<lb/>
　級一與單于戰収河南地置朔方郡再益封凡萬六<lb/>
　千三百戸其禆將及校尉侯者九人為特將者十五<lb/>
<pb n="KR3k0051_WYG_009-8b"/>
　人<lb/>
　又驃騎將軍霍去病凡六出擊匈奴其四出以將軍<lb/>
　斬首虜十一萬餘級渾邪王以衆降數萬開河西酒<lb/>
　泉之地西方益少胡冦四益封萬七千七百戸其校<lb/>
　尉吏有功侯者六人為將軍者二人<lb/>
吴子顔八戰八尅<lb/>
唐休璟六戰六尅<lb/>
　後漢書吴漢字子顔與公孫述戰于廣都成都之間<lb/>
<pb n="KR3k0051_WYG_009-9a"/>
　八戰八克<lb/>
　舊唐書吐蕃大將麴莽布支率騎數萬冦凉州入自<lb/>
　洪源谷將圍昌松縣唐休璟以數千人往擊之臨陣<lb/>
　登髙望見賊衣甲鮮盛謂麾下曰自欽陵死賛婆降<lb/>
　麴莽布支新知賊兵欲曜威武故其國中貴臣酋豪<lb/>
　子弟皆從之人馬俱精不習軍事吾為諸君取之乃<lb/>
　披甲先登與賊六戰六克<lb/>
太公隂謀　　　　太公隂書<lb/>
<pb n="KR3k0051_WYG_009-9b"/>
太公隂符<lb/>
　論衡𫝊書或稱武王伐紂太公隂謀食小兒以丹令<lb/>
　身純赤長大教言殷亡殷民見兒身赤以為天神及<lb/>
　言殷亡皆謂商滅兵至牧野晨舉脂燭姦謀惑民權<lb/>
　掩不備周之所諱也世謂之虛漢取天下無此虛言<lb/>
　武成之篇言周伐紂血流漂杵以武成言之食兒以<lb/>
　丹晨舉脂燭殆且然矣<lb/>
　六韜武王問太公曰引兵深入諸侯之地三軍卒有<lb/>
<pb n="KR3k0051_WYG_009-10a"/>
　緩急或利或害吾將以近通逺從中應外以給三軍<lb/>
　之用為之奈何太公曰主與將有隂符凡八等有大<lb/>
　勝克敵之符長一尺破軍擒將之符長九寸降城得<lb/>
　邑之符長八寸却敵報逺之符長七寸警衆堅守之<lb/>
　符長六寸請糧益兵之符長五寸敗軍亡將之符長<lb/>
　四寸失利亡士之符長三寸諸奉使稽留者若符事<lb/>
　泄聞者告者皆誅之八符者主將祕聞所以隂通言<lb/>
　語不泄中外相知之術敵雖聖智莫之能識武王曰<lb/>
<pb n="KR3k0051_WYG_009-10b"/>
　善哉<lb/>
　又武王問太公曰引兵深入諸侯之地主將欲合兵<lb/>
　行無窮之變圖不測之利其事煩多符不能明相去<lb/>
　遼逺言語不通為之柰何太公曰諸有隂事大慮當<lb/>
　用書不用符主以書問將將以書問主書皆一合而<lb/>
　再離三發而一知者言三人人操一分相參而不使<lb/>
　知情也此謂隂書敵雖聖智莫之能識武王曰善哉<lb/>
齊桓公與管仲謀伐莒謀未發而國人徧聞<lb/>
<pb n="KR3k0051_WYG_009-11a"/>
齊桓公與管仲謀伐衛朝方罷而衛姬請罪<lb/>
　管子桓公與管仲闔門而謀伐莒未發也而已聞於<lb/>
　國矣桓公怒謂管仲曰寡人與仲父闔門而謀伐莒未<lb/>
　發也而已聞於國其故何也管仲曰國必有聖人桓<lb/>
　公曰然夫日之役者有執席食以視上者必彼是邪<lb/>
　於是乃令之復役母復相代少焉東郭郵至桓公令<lb/>
　儐者延而上與之分級而上問焉曰子言伐莒者乎<lb/>
　東郭郵曰然臣也桓公曰寡人不言伐莒而子言伐<lb/>
<pb n="KR3k0051_WYG_009-11b"/>
　莒其故何也東郭郵對曰臣聞之君子善謀而小人<lb/>
　善意臣意之也桓公曰子奚以意之東郭郵曰夫欣<lb/>
　然喜樂者鐘鼓之色也夫淵然清靜者縗絰之色也<lb/>
　漻然豐滿而手足拇動者兵甲之色也日者臣視二<lb/>
　君之在臺上也口開而不闔是言莒也舉手而指勢<lb/>
　當莒也且臣觀小國諸侯之不服者唯莒於是臣故<lb/>
　曰伐莒桓公曰善哉以微射明此之謂乎子其坐寡<lb/>
　人與子同之<lb/>
<pb n="KR3k0051_WYG_009-12a"/>
　吕氏春秋齊桓公合諸侯衛人後至公朝而與管仲<lb/>
　謀伐衛退朝而入衛姬望見君下堂再拜請衛君之<lb/>
　罪公曰吾於衛無故子曷為請對曰妾望君之入也<lb/>
　足髙氣彊有伐國之志也見妾而有動色伐衛也明<lb/>
　日君朝揖管仲而進之管仲曰君舍衛乎公曰仲父<lb/>
　安識之管仲曰君之揖朝也恭而言也徐見臣而有<lb/>
　慙色臣是以知之桓公之所以匿者不言也今管子<lb/>
　乃以容貌音聲夫人乃以行步氣志桓公雖不言若<lb/>
<pb n="KR3k0051_WYG_009-12b"/>
　暗夜而燭燎也<lb/>
范應侯説秦王逺交而近攻<lb/>
封徳彝請唐宗逺交而近攻<lb/>
　史記范睢初見秦王未敢言内先言外事以觀秦王<lb/>
　之俯仰因進曰夫穰侯越韓魏而攻齊綱壽非計也<lb/>
　少出師則不足以傷齊多出師則害于秦臣意王之<lb/>
　計欲少出師而悉韓魏之兵也則不義矣今見與國<lb/>
　之不親也越人之國而攻可乎其于計踈矣王不如<lb/>
<pb n="KR3k0051_WYG_009-13a"/>
　逺交而近攻得寸則王之寸也得尺亦王之尺也今<lb/>
　釋此而逺攻不亦繆乎<lb/>
　唐書統葉䕶可汗來請昏帝與羣臣謀曰突厥去我<lb/>
　逺緩急不可仗可與昏乎封徳彞曰計今之便莫若<lb/>
　逺交而近攻請聽昏以怖北狄待我計定而後圖之<lb/>
　帝乃許昏<lb/>
蕭何獨収圖書<lb/>
𤣥齡獨収人物<lb/>
<pb n="KR3k0051_WYG_009-13b"/>
　漢書沛公至咸陽諸將皆爭走金帛財物之府分之<lb/>
　蕭何獨先入収秦丞相御史律令圖書藏之沛公具<lb/>
　知天下阸塞戸口多少彊弱處民所疾苦者以何得<lb/>
　秦圖書也<lb/>
　唐書房𤣥齡征伐未嘗不從衆爭取怪珍𤣥齡獨収<lb/>
　人物致幕府與諸將密相申結人人願盡死力王嘗<lb/>
　曰漢光武得鄧禹門人益親今我有𤣥齡猶禹也<lb/>
陳平六出竒計世莫得聞<lb/>
<pb n="KR3k0051_WYG_009-14a"/>
荀攸十二竒䇿世不盡聞<lb/>
　漢書陳平自初從至天下定後嘗以䕶軍中尉從擊<lb/>
　臧荼陳豨黥布凡六出竒計輒益邑封竒計或頗祕<lb/>
　世莫得聞也<lb/>
　魏志荀攸字公逹與鍾繇善繇言我每有所行反覆<lb/>
　思維自謂無以易以咨公逹輒復過人意公逹前後<lb/>
　凡畫竒䇿十二惟繇知之繇撰集未就㑹薨故世不<lb/>
　得盡聞也<lb/>
<pb n="KR3k0051_WYG_009-14b"/>
去病對漢武云顧方略何如<lb/>
晋武謂馬隆云顧方略何如<lb/>
　漢書霍去病為人少言不泄有氣敢往上嘗欲教之<lb/>
　孫吴兵法對曰顧方畧何如耳不至學古兵法<lb/>
　晋書武帝每有西顧之憂臨朝而歎曰誰能為我討<lb/>
　此虜通凉州者乎朝臣莫對馬隆進曰陛下若能任<lb/>
　臣臣能平之帝曰必能滅賊何為不任顧卿方略何<lb/>
　如耳隆曰陛下若能任臣當聽臣自任<lb/>
<pb n="KR3k0051_WYG_009-15a"/>
秉白旄以麾<hi>尚書</hi>
把白旄以麾<lb/>
　鬻子武王率兵車以伐紂紂虎旅百萬陣于商郊起<lb/>
　自黄鳥至于赤斧三軍之士靡不失色武王乃命太<lb/>
　公把白旄以麾之紂軍反走　任彦升令曰白羽一<lb/>
　麾黄鳥底定甲既鱗下軍亦瓦解<lb/>
武侯捉羽扇<lb/>
顧榮麾羽扇<lb/>
<pb n="KR3k0051_WYG_009-15b"/>
　語林諸葛武侯與晉宣帝戰于渭濱將戰武侯乘素<lb/>
　輿著葛巾捉白羽扇指麾三軍衆軍皆隨其進止<lb/>
　晉中興書廣陵相陳敏反顧榮與甘卓等潜謀起兵<lb/>
　攻敏榮發橋歛舟于南岸敏率萬餘人出不獲濟榮<lb/>
　麾以羽扇其衆潰散<lb/>
韋叡執角如意以麾軍<lb/>
唐永把角如意以指麾<lb/>
　南史韋叡與魏將楊大眼戰大眼以勇冠三軍所向<lb/>
<pb n="KR3k0051_WYG_009-16a"/>
　皆靡叡結車為陣大眼聚騎圍之叡以彊弩二千一<lb/>
　時俱發洞甲穿中殺傷者衆矢貫大眼右臂亡魂而<lb/>
　走明旦中山王元英身率衆來戰叡乘素木輿執白<lb/>
　角如意以麾軍一日數合英甚憚其彊魏軍又夜來<lb/>
　攻城飛矢雨集叡子黯請下城以避箭叡不許軍中<lb/>
　驚叡于城上厲聲呵之乃定<lb/>
　北史唐永少耿介有將帥才讀班超傳慨然有天下<lb/>
　之志永善馭下士人競為之用臨陣常着帛展𥜗把<lb/>
<pb n="KR3k0051_WYG_009-16b"/>
　角如意以指麾處分辭色自若在北地四年與賊數<lb/>
　十戰未嘗敗北<lb/>
在軍常輕裘緩帶<lb/>
臨陣常著帛展𥜗<hi>見上</hi>
　晉書羊祜在軍常輕裘緩帶身不被甲鈴閣之下侍<lb/>
　衛者不過十數人<lb/>
斛律金望塵知敵<lb/>
周徳威望塵知敵<lb/>
<pb n="KR3k0051_WYG_009-17a"/>
　北史斛律金性敦直善騎射行兵用匈奴法望塵知<lb/>
　馬步多少嗅地知軍度逺近<lb/>
　五代史周徳威字鎮逺為人勇而多智能望塵以知<lb/>
　敵數其狀貎雄偉笑不改容人見之凛如也其小字<lb/>
　陽五當梁晉之際周陽五之勇聞天下<lb/>
逹奚武具知敵情<lb/>
阿六拔揣知敵情<lb/>
　北史周文進圍𢎞農遣逹奚武從兩騎覘候武與其<lb/>
<pb n="KR3k0051_WYG_009-17b"/>
　候騎遇即交戰斬六級獲三人而反齊神武趣沙苑<lb/>
　周文復遣武覘之武從三人皆衣敵人衣至暮下馬<lb/>
　濳聽其軍號歴營若警夜者有不如法者往往撻之<lb/>
　具知敵情以告周文遂從攻之<lb/>
　又韓果字阿六拔善伺敵虛實揣知情狀有濳匿溪<lb/>
　谷欲為間偵者果登髙望之所疑處往必有獲周文<lb/>
　由是以果為虞候都督每從征行常領候騎晝夜廵<lb/>
　察略不眠寢從平竇泰於潼闗周文因其規畫軍以<lb/>
<pb n="KR3k0051_WYG_009-18a"/>
　勝返賞真珠金帶一條<lb/>
射矢聊城<lb/>
飛矢易陽<lb/>
　魯連子燕將攻下聊城人或䜛之燕燕將懼誅因保<lb/>
　守聊城不敢歸齊田單攻聊城歲餘士卒多死而聊<lb/>
　城不下魯連乃為書約之以矢射城中遺燕將燕將<lb/>
　見魯連書泣三日乃自殺<lb/>
　魏志太祖既圍鄴破邯鄲易陽令韓範偽以城降而<lb/>
<pb n="KR3k0051_WYG_009-18b"/>
　拒守太祖遣徐晃攻之晃至飛矢城中為陳成敗範<lb/>
　悔晃輒降之既而言於太祖曰二袁未破諸城未下<lb/>
　者傾耳而聽今日滅易陽明日皆死守恐河北無定<lb/>
　時也願令降易陽以示諸城則莫不望風太祖善之<lb/>
過百萬之衆<lb/>
勝十萬之衆<lb/>
　抱朴子昔魯仲連以書下聊城是分毫之力過百萬<lb/>
　之衆也<lb/>
<pb n="KR3k0051_WYG_009-19a"/>
　晋書荀朂與裴秀羊祜共管機密時將發使聘吴並<lb/>
　遣當時文士作書與孫皓帝用朂所作皓既報命和<lb/>
　親帝謂朂曰君前作書使吴思順勝十萬之衆也<lb/>
一紙賢于十從事　　　一言賢于十萬衆<lb/>
一言踰于十萬師<lb/>
　晋書劉𢎞傳𢎞每有興廢手書守相丁寜欵密所以<lb/>
　人皆感悦咸曰得劉公一紙書賢于十部從事<lb/>
　北史世祖南伐魏釗直侍左右師次進南諸城未有<lb/>
<pb n="KR3k0051_WYG_009-19b"/>
　下者釗乃進曰臣請間入城内見其豪右宣逹聖心<lb/>
　示以誠信必當大小相率面縳請罪陛下拔其英楚<lb/>
　而任之此外諸城可不勞兵而自定釗夜入城中示<lb/>
　以危亡之期開以生全之路城中大小欣悦明旦開<lb/>
　門出降自北而南望塵欵附世祖謂釗曰卿之一言<lb/>
　踰于十萬之師揚我信義播於四表實卿一人之力<lb/>
　孔帖馮盎或告盎叛太宗詔蘭謨發江淮甲卒將討<lb/>
　之魏徴諫曰王者兵不宜為蠻夷動勝之不武不勝<lb/>
<pb n="KR3k0051_WYG_009-20a"/>
　為辱盎反未狀當懐之以徳盎懼必自來帝乃遣散<lb/>
　騎常侍韋叔詣喻盎盎遣智戴入侍帝曰徴一言賢<lb/>
　于十萬衆<lb/>
食其説田廣韓信度兵夜襲<lb/>
唐儉諭頡利李靖督軍疾進<lb/>
　漢書韓信方擊齊酈食其謂漢王曰齊人多變詐足<lb/>
　下雖遣數十萬師未可以歲月破也臣請得奉明詔<lb/>
　説齊王使為漢而稱東藩上曰善迺從其畫復守敖<lb/>
<pb n="KR3k0051_WYG_009-20b"/>
　倉而使食其説齊王田廣以為然廼聽食其罷歴下<lb/>
　兵守戰備與食其日縱酒韓信聞食其馮軾下齊七<lb/>
　十餘城廼夜度兵平原襲齊齊王田廣聞漢兵至以<lb/>
　為食其賣已廼烹食其引兵走<lb/>
　舊唐書李靖為定襄道行軍總管往迎頡利頡利雖<lb/>
　外請朝謁而濳懐猶豫其年二月太宗遣鴻臚卿唐<lb/>
　儉將軍安修仁慰諭靖揣詔使到彼虜必自寛遂選<lb/>
　精騎一萬齎二十日糧引兵自白道襲之張公謹曰<lb/>
<pb n="KR3k0051_WYG_009-21a"/>
　詔許其降行人在彼未宜計擊靖曰此兵機也時不<lb/>
　可失韓信所以破齊也如唐儉等軰何足可惜督軍<lb/>
　疾進師至隂山遇其斥候千餘帳皆俘以隨軍頡利<lb/>
　見使者大悦不虞官兵至也靖軍將逼其牙帳十五<lb/>
　里虜始覺頡利畏威先走部衆因而潰散<lb/>
獨留屯田<lb/>
始興屯田<lb/>
　漢書趙充國上屯田奏上報曰皇帝問後將軍言欲<lb/>
<pb n="KR3k0051_WYG_009-21b"/>
　罷騎兵萬人留田即如將軍之計虜當何時伏誅兵<lb/>
　當何時得决熟計其便復奏充國上狀曰蠻夷習俗<lb/>
　雖殊于禮義之國然其欲避害就利愛親戚畏死亡<lb/>
　一也今虜亡其美地薦草愁于寄託逺遯骨肉離心<lb/>
　人有畔志而明主般師罷兵萬人留田順天時因地<lb/>
　利以待可勝之虜雖未即伏辜兵决可朞月而望羌<lb/>
　虜瓦解前後降者萬七百餘人及受言去者凡七十<lb/>
　軰此坐支解羌虜之具也上卒詔罷兵獨充國留屯<lb/>
<pb n="KR3k0051_WYG_009-22a"/>
　田<lb/>
　魏志建安元年用棗祇韓浩等議始興屯田　魏書<lb/>
　曰自遭荒亂率之糧糓諸軍並起無終歲之計饑則<lb/>
　冦掠飽則棄餘瓦解流離無敵自破者不可勝數袁<lb/>
　紹之在河北軍人仰給桑椹袁術在江淮取給蒲蠃<lb/>
　民人相食州里蕭條公曰夫定國之術在于彊兵足<lb/>
　食秦人以急農兼天下孝武以屯田定西域此先代<lb/>
　之良式也是歳乃募民屯田許下得榖百萬斛于是<lb/>
<pb n="KR3k0051_WYG_009-22b"/>
　州郡例置田官所在積榖征伐四方無運糧之勞遂<lb/>
　兼滅羣賊克平天下<lb/>
郭元振以誠信待娑葛<lb/>
郭子儀以至誠感廻紇<lb/>
　舊唐書郭元振風神偉壯而善於撫御時西突厥首<lb/>
　領烏質勒部落强盛欵塞通和元振就其牙帳計㑹<lb/>
　軍事時天大雪元振立於帳前與烏質勒言議湏臾<lb/>
　雪深風凍元振未嘗移足烏質勒年老不勝寒苦㑹<lb/>
<pb n="KR3k0051_WYG_009-23a"/>
　罷而死其子娑葛以元振故殺其父謀勒兵攻之副<lb/>
　使御史中丞解琬知其謀勸元振夜遁元振曰吾以<lb/>
　誠信待人何所疑懼且深在㓂庭遁將安適乃安卧<lb/>
　帳中明日親入虜帳哭之甚哀行弔贈之禮娑葛乃<lb/>
　感其義復與元振通好因遣使進馬五千匹及方物<lb/>
　又郭子儀自河中至屯於涇陽而虜騎已合子儀一<lb/>
　軍萬餘人而雜虜圍之數重子儀率甲騎二千出没<lb/>
　于左右前後虜見而問曰此誰也報曰郭令公也回<lb/>
<pb n="KR3k0051_WYG_009-23b"/>
　紇曰謂令公亡矣不然何以至此令公誠存安得而<lb/>
　見之子儀將出諸將諫曰戎狄之心不可信也請無<lb/>
　往子儀曰虜有數十倍之衆今力固不敵且至誠感<lb/>
　神况虜軰乎諸將曰請選鐵騎五百衛從子儀曰適<lb/>
　足以為害也乃傳呼曰令公來虜初疑持滿注矢以<lb/>
　待之子儀以數十騎徐出免胄而勞之曰安乎乆同<lb/>
　忠義何至於是回紇皆捨兵下馬齊拜曰果吾父也<lb/>
　子儀召其酋領各飲之酒與之羅錦歡言如初<lb/>
<pb n="KR3k0051_WYG_009-24a"/>
搆戎使自讎敵<lb/>
搆虜使相猜疑<lb/>
　魏志田豫以戎狄為一非中國之利乃先搆離之使<lb/>
　自為讎敵互相攻伐素利違盟出馬千匹與官為比<lb/>
　能所攻求援於豫豫恐遂相兼併為害滋深宜救善<lb/>
　討惡示信衆敵單將鋭卒深入虜庭胡人衆多鈔軍<lb/>
　前後斷絶歸路豫乃進軍去虜十餘里結屯營多聚<lb/>
　牛馬糞然之從地道引去胡見烟火不絶以為尚在<lb/>
<pb n="KR3k0051_WYG_009-24b"/>
　去行數十里乃知之追豫到馬城圍之十重豫密嚴<lb/>
　使司馬建旌旗鳴鼓吹將步騎從南門出胡人皆屬<lb/>
　目往赴之豫將精鋭自北門出鼓譟而起兩頭俱發<lb/>
　出虜不意虜衆散亂皆棄弓馬步走追討二十餘里<lb/>
　僵尸蔽地<lb/>
　又牽招為鴈門太守郡在邊陲雖有候望之備而冦<lb/>
　鈔不斷招既敎民戰陣又表復烏丸五百餘家租調<lb/>
　使備鞍馬逺遣偵候虜每犯塞勒兵逆擊來輒摧破<lb/>
<pb n="KR3k0051_WYG_009-25a"/>
　于是吏民膽氣日鋭荒野無虞又搆間離散使虜更<lb/>
　相猜疑鮮卑大人步度根泄歸泥等與軻比能為隙<lb/>
　將部落三萬餘家詣郡附塞敕令還擊比能殺比能<lb/>
　弟苴羅侯及叛烏丸歸義侯王同王寄等大結怨讎<lb/>
　是以招自出將歸泥等討比能於雲中故郡大破之<lb/>
輿曳柴而遁<lb/>
輿曳柴而從<lb/>
　左傳城濮之戰狐毛設二斾而退之欒枝使輿曳柴<lb/>
<pb n="KR3k0051_WYG_009-25b"/>
　而偽遁楚師馳之原軫郤溱以中軍公族横撃之狐<lb/>
　毛狐偃以上軍夾攻子西楚左師潰<lb/>
　又平隂之役齊侯登巫山以望晋師晋人使司馬斥<lb/>
　山澤之險雖所不至必斾而疏陳之使乘車左實右<lb/>
　偽以斾先輿曳柴而從之齊侯見之畏其衆也乃脱<lb/>
　歸<lb/>
楚之羸誘我<lb/>
賊之羸餌我<lb/>
<pb n="KR3k0051_WYG_009-26a"/>
　左傳楚武王侵隨使薳章求成焉軍于瑕以待之隨<lb/>
　人使少師董成鬬伯比言于楚子曰吾不得志於漢<lb/>
　東也我則使然我張吾三軍而被吾甲兵以武臨之<lb/>
　彼則懼而恊以謀我故難間也漢東之國隨為大隨<lb/>
　張必棄小國小國離楚之利也少師侈請羸師以張<lb/>
　之熊率且比曰季梁在何益鬬伯比曰以為後圖少<lb/>
　師得其君王毁軍而納少師少師歸請追楚師隨侯<lb/>
　將許之季梁止之曰天方授楚楚之羸其誘我也君<lb/>
<pb n="KR3k0051_WYG_009-26b"/>
　何急焉<lb/>
　舊唐書封常清代髙仙芝討大勃律師次賀薩勞城<lb/>
　一戰而勝常清逐之段秀實進曰賊兵羸餌我也請<lb/>
　備左右搜其山林遂殱其覆<lb/>
以虎皮蒙馬<lb/>
以龍文被牛<lb/>
　左傳城濮之戰胥臣蒙馬以虎皮先犯陳蔡陳蔡奔<lb/>
　楚右師潰<lb/>
<pb n="KR3k0051_WYG_009-27a"/>
　史記田單被圍乃収城中得千餘牛為絳繒衣畫以<lb/>
　五綵龍文束兵刃於其角而灌脂束葦于尾燒其端<lb/>
　鑿城數十穴夜縱牛壯士五千人隨其後牛尾熱怒<lb/>
　而奔燕軍燕軍夜大驚牛尾炬火光明炫燿燕軍視<lb/>
　之皆龍文所觸盡死傷五千人因衘枚擊之而城中<lb/>
　鼓譟從之老弱皆擊銅器為聲聲動天地燕軍大駭<lb/>
　敗走<lb/>
孫臏減竈<lb/>
<pb n="KR3k0051_WYG_009-27b"/>
趙奢增壘　　　　虞詡增竈<lb/>
　史記魏與趙攻韓韓告急于齊齊使田忌將而往直<lb/>
　走大梁魏將龎涓聞之去韓而歸齊軍既已過而西<lb/>
　矣孫子謂田忌曰彼三晋之兵素悍勇而輕齊齊號<lb/>
　為怯善戰者因其勢而利導之兵法百里而趨利者<lb/>
　蹶上將五十里而趨利者軍半至使齊軍入魏地為<lb/>
　十萬竈明日為五萬竈又明日為三萬竈龎㳙行三<lb/>
　日大喜曰我固知齊軍怯入吾地三日士卒亡者過<lb/>
<pb n="KR3k0051_WYG_009-28a"/>
　半矣乃乘其步卒與其輕鋭倍日并行逐之孫子度<lb/>
　其行暮當至馬陵馬陵道狹而旁多阻隘可伏兵乃<lb/>
　砍大樹白而書之曰龎㳙死於此樹之下于是令齊<lb/>
　軍善射者萬弩夾道而伏期曰暮見火舉而俱發龎<lb/>
　㳙果夜至砍木下見白書乃鑚火燭之讀其書未畢<lb/>
　齊軍萬弩俱發魏軍大亂相失龎㳙自知智窮兵敗<lb/>
　乃自剄曰遂成豎子之名<lb/>
　又秦伐韓軍于閼與王乃令趙奢將救之兵去邯鄲<lb/>
<pb n="KR3k0051_WYG_009-28b"/>
　三十里而令軍中曰有以軍事諫者死秦軍軍武安<lb/>
　西秦軍鼓噪勒兵武安屋瓦盡振軍中候有一人言<lb/>
　急救武安趙奢立斬之堅壁留二十八日不行復益<lb/>
　增壘秦間來入趙奢善食而遣之間以報秦將秦將<lb/>
　大喜曰夫去國三十里而軍不行乃增壘閼與非趙<lb/>
　地也趙奢既已遣秦間乃卷甲而趨二日一夜至令<lb/>
　善射者去閼與五十里而軍軍壘成秦人聞之悉甲<lb/>
　而至軍士許歴請以軍事諫趙奢曰内之許歴曰秦<lb/>
<pb n="KR3k0051_WYG_009-29a"/>
　人不意趙師至此其來氣盛將軍必厚集其陣以待<lb/>
　之不然必敗趙奢曰請受令許歴曰請就鈇質之誅<lb/>
　趙奢曰胥後令邯鄲許歴復請諫曰先據北山上者<lb/>
　勝後至者敗趙奢許諾即發萬人趨之秦兵後至争<lb/>
　山不得上趙奢縱兵擊之大破秦軍秦軍解而走遂<lb/>
　解閼與之圍而歸<lb/>
　後漢書羌冦武都鄧太后以虞詡有將帥之略遷武<lb/>
　都大守引見嘉徳殿厚加賞賜羌乃率衆數千遮詡<lb/>
<pb n="KR3k0051_WYG_009-29b"/>
　於陳倉崤谷詡即停軍不進而宣言上書請兵須到<lb/>
　當發羌聞之乃分鈔旁縣詡因其兵散日夜進道兼<lb/>
　行百餘里令吏士各作兩竈日增倍之羌不敢逼或<lb/>
　問曰孫臏減竈而君增之兵法日行不過三十里以<lb/>
　戒不虞而今日且二百里何也詡曰虜衆多吾兵少<lb/>
　徐行則易為所及速進則彼所不測虜見吾竈日增<lb/>
　又謂郡兵來迎衆多行速必憚追我孫臏見弱吾今<lb/>
　示强勢有不同故也既到郡兵不滿三千而羌衆萬<lb/>
<pb n="KR3k0051_WYG_009-30a"/>
　餘攻圍赤亭數十日詡乃令軍中使彊弩勿發而潛<lb/>
　發小弩羌以為矢力弱不能至并力急攻詡于是使<lb/>
　二十彊弩共射一人發無不中羌大震退<lb/>
吹笳解圍<lb/>
吹篪退羌<lb/>
　晋書劉琨在晋陽甞為胡騎所圍數重城中窘廹無<lb/>
　計琨乃乘月登樓清嘯賊聞之皆悽然長歎中夜奏<lb/>
　胡笳賊又流涕歔欷有懐土之切向曉復吹之賊並<lb/>
<pb n="KR3k0051_WYG_009-30b"/>
　棄圍而走<lb/>
　洛陽伽藍記後魏河間王琛有婢朝雲善吹篪能為<lb/>
　團扇歌隴上聲琛為秦州刺史羌叛屢討不勝琛令<lb/>
　朝雲假為貧女吹篪而乞羌聞之皆流涕相謂曰何<lb/>
　故捨鄉井在山谷為冦耶即相尋而降秦民語曰快<lb/>
　馬健兒不如老嫗吹篪<lb/>
宗典以鞭拂帝<lb/>
李穆以䇿擊泰<lb/>
<pb n="KR3k0051_WYG_009-31a"/>
　晋中興書元帝叔父東安王繇為成都王頴所害懼<lb/>
　禍及謀出奔其夜月明禁衛甚嚴不能得去有頃天<lb/>
　暴風雨晦𠖇遊者散帝乘間得脱至河陽為津吏所<lb/>
　止從者宗典後至以馬鞭拂之謂曰舍長官禁貴人<lb/>
　而汝亦被駐耶因大笑由是被釋<lb/>
　北史宇文泰與侯景合戰泰馬中流矢驚逸遂失所<lb/>
　之泰墮地東魏兵追及之左右皆散李穆下馬以䇿<lb/>
　擊泰罵之曰籠東軍士爾曹主何在而獨留此追者<lb/>
<pb n="KR3k0051_WYG_009-31b"/>
　不疑因以馬授泰與之俱逸<lb/>
檀祗語左右打五鼔<lb/>
梁武命僧珍打五鼔<lb/>
　南史檀祗為廣陵相亡命司馬國璠兄弟自北徐州<lb/>
　界濳得過淮因天隂闇夜率百許人緣廣陵城入呌<lb/>
　喚直上㕔事祗被射傷股語左右曰賊乘間得入欲<lb/>
　掩我不備但打五鼓悞之曉必走矣賊聞鼓鳴直謂<lb/>
　為曉乃奔散<lb/>
<pb n="KR3k0051_WYG_009-32a"/>
　又張𢎞䇿傳時東昏餘黨孫文明等夜燒尚書省及<lb/>
　閣道雲龍門前軍司馬吕僧珍直殿省帥羽林兵邀<lb/>
　擊不能却上戎服御前殿謂僧珍曰賊夜來是衆少<lb/>
　曉則走矣命打五鼔賊謂已曉乃散官軍捕文明斬<lb/>
　于東市<lb/>
戮揚干僕<lb/>
格舍中兒<lb/>
　左傳晋侯之弟揚干亂行于曲梁魏絳戮其僕<hi>附</hi>又<lb/>
<pb n="KR3k0051_WYG_009-32b"/>
　晋中行穆子敗無終及羣狄于太原崇<hi>杜注崇聚也</hi>卒也<lb/>
　將戰魏舒曰彼徒我車所遇又阨以什共車必克困<lb/>
　諸阨又克請皆卒自我始乃毁車以為行五乘為三<lb/>
　伍荀吴之嬖人不肯即卒斬以狥<lb/>
　後漢書祭遵為門下史從征河北為軍市令舍中兒<lb/>
　犯法遵格殺之光武謂諸將曰當備祭遵吾舍中兒<lb/>
　犯法尚殺之必不私諸卿也<lb/>
取民家一笠者斬<lb/>
<pb n="KR3k0051_WYG_009-33a"/>
折逆旅匕箸者斬<lb/>
　蜀志吕蒙約令軍中不得干歴人家有所求取蒙麾<lb/>
　下士是汝南人取民家一笠以覆官鎧官鎧雖公蒙<lb/>
　猶以為犯軍令不可以鄉里故而廢法遂垂涕斬之<lb/>
　于是軍中震慄道不拾遺<lb/>
　舊唐書髙崇文軍至興元軍中有折逆旅之匕箸者<lb/>
　斬之以狥<lb/>
務飭井竈圊溷藩籬障塞<lb/>
<pb n="KR3k0051_WYG_009-33b"/>
好治官府次舍橋梁道路<lb/>
　袁子或問諸葛亮所至營壘井竈圊溷藩籬障塞皆<lb/>
　應䋲墨一月之行去之如始至勞費而徒為飾好何<lb/>
　也袁子曰蜀人輕脱亮故堅用之曰何以明其然也<lb/>
　袁子曰亮治實而不治名志大而所欲逺非求所速<lb/>
　者也<lb/>
　又或問亮好治官府次舍橋梁道路此非急務何也<lb/>
　袁子曰小國賢才少故欲其尊嚴也亮之治蜀田疇<lb/>
<pb n="KR3k0051_WYG_009-34a"/>
　辟倉廪實器械利蓄積饒朝㑹不譁路無醉人夫本<lb/>
　立故末治有餘力而後及小事此所以勸其功也<lb/>
竹頭木屑悉令舉掌<lb/>
竹頭木屑曾無棄遺<lb/>
　晋書陶侃為荆州時造船木屑及竹頭悉令舉掌之<lb/>
　咸不解所以後正㑹積雪始晴㕔事前餘雪猶濕於<lb/>
　是以屑布地及桓温伐蜀又以侃所貯竹頭作丁裝<lb/>
　船其綜理微密皆此類也<lb/>
<pb n="KR3k0051_WYG_009-34b"/>
　舊唐書王鍔長於部領程作有法軍州所用竹木其<lb/>
　餘碎屑無所棄皆復為用史臣稱鍔曰竹頭木屑曾<lb/>
　無棄遺作事有程儉而足用<lb/>
蒲博必得<lb/>
履屐亦得<lb/>
　世説桓公將伐蜀諸賢以為未易克惟劉尹云伊必<lb/>
　能克蜀觀其蒲博不必得則不為<lb/>
　晋書謝𤣥傳于時苻堅强盛朝廷求文武良將安以<lb/>
<pb n="KR3k0051_WYG_009-35a"/>
　𤣥應舉郗超知必不負時咸以為不然超曰吾嘗與<lb/>
　𤣥共在桓公府見其使才雖履屐間亦得其任所以<lb/>
　知之<lb/>
輸攻墨守<lb/>
諸攻郝守<lb/>
　墨子曰公輸盤<hi>一作般</hi>為雲梯以攻宋子墨子解帶為<lb/>
　城以牒為械公輸盤九設攻城之機變子墨子九距<lb/>
　之公輸盤之攻械盡子墨子之守圉有餘公輸盤詘<lb/>
<pb n="KR3k0051_WYG_009-35b"/>
　而曰吾知所以距子矣吾不言子墨子亦曰吾知子<lb/>
　之所以距我吾不言楚王問其故子墨子曰公輸子<lb/>
　之意不過欲殺臣殺臣宋莫能守可攻也然臣之弟<lb/>
　子禽滑釐等三百人已持臣守圉之器在宋城上而<lb/>
　待楚冦矣雖殺臣不能絶也楚王曰善哉吾請無攻<lb/>
　宋矣<lb/>
　魏畧將軍郝昭築陳倉城㑹諸葛亮至圍昭不速拔<lb/>
　昭為人雄壯少入軍為部曲督數有戰功為雜號將<lb/>
<pb n="KR3k0051_WYG_009-36a"/>
　軍遂鎮守河西十餘年民夷畏服亮圍陳倉使昭鄉<lb/>
　人靳詳于城外遥説之昭却曰我識卿爾箭不識也<lb/>
　詳乃去亮自以有衆數萬而昭兵纔千餘人又度東<lb/>
　救未能便到乃進兵攻昭起雲梯衝車以臨城昭於<lb/>
　是以火箭逆射其雲梯梯然梯上人皆燒死昭又以<lb/>
　繩連石磨壓其衝車衝車折亮乃更為井闌百尺以<lb/>
　射城中以土瓦填塹欲直攀城昭又于内築重牆亮<lb/>
　又為穴欲踊出于城裏昭又于城内穿地横截之晝<lb/>
<pb n="KR3k0051_WYG_009-36b"/>
　夜相攻拒二十餘日亮無計救至引退詔嘉昭善守<lb/>
　賜爵列侯及還帝引見慰勞顧謂中書令孫資曰卿<lb/>
　鄉里乃有爾曹快人為將灼如朕復何憂乎<lb/>
墨子解帶為城以牒為械距公輸之攻<hi>見上</hi>
郎基削木為箭剪紙為羽解明徹之圍<lb/>
　北史梁將吴明徹攻圍海西郎基固守乃至削木為<lb/>
　箭剪紙為羽圍解還朝僕射楊愔迎勞之曰卿本文<lb/>
　吏遂有武略削木剪紙皆無故事班墨之思何以相<lb/>
<pb n="KR3k0051_WYG_009-37a"/>
　過<lb/>
晋侯圍原命三日之糧<lb/>
楚莊圍宋盡七日之糧<lb/>
　左傳晋侯圍原命三日之糧原不降命去之諜出曰<lb/>
　原將降矣軍吏曰請待之公曰信國之寳也民之所<lb/>
　庇也得原失信何以庇之所亡滋多退一舍而原降<lb/>
　　又韓非子晋文公攻原裹十日糧遂與大夫期十<lb/>
　日至原十日而原不下擊金而退罷兵而去士有從<lb/>
<pb n="KR3k0051_WYG_009-37b"/>
　原中出者曰原三日即下矣羣臣左右諫曰夫原之<lb/>
　食竭力盡矣君姑待之公曰吾與士期十日不去是<lb/>
　亡吾信也得原失信吾不為也遂罷兵而出原人聞<lb/>
　曰有君如彼其信也可無歸乎乃降公衛人聞曰有<lb/>
　君如彼其信也可無從乎乃降公孔子聞而記之曰<lb/>
　攻原得衛者信也<lb/>
　韓詩外傳楚莊王圍宋有七日之糧曰盡此而不尅<lb/>
　將去而歸於是使司馬子反乘闥而窺宋城宋使華<lb/>
<pb n="KR3k0051_WYG_009-38a"/>
　元乘闥而應之子反曰子之國何若也華元曰憊矣<lb/>
　易子而食之析骸而爨之子反曰噫甚矣憊雖然吾<lb/>
　聞圍者之國箝馬而秣之使肥者應客今何吾子之<lb/>
　情也華元曰吾聞君子見人之困則矜之小人見人<lb/>
　之困則幸之吾望見吾子似于君子是以情也子反<lb/>
　曰諾子其勉之矣吾軍有七日糧爾揖而去子反告<lb/>
　莊王莊王曰雖然吾子今得此而歸爾子反曰王請<lb/>
　處此臣請歸耳王曰子去我而歸吾孰與處乎此吾<lb/>
<pb n="KR3k0051_WYG_009-38b"/>
　將從子而歸遂師而歸君子善其平已也華元以誠<lb/>
　告子反得以解圍全二國之命<lb/>
翦此而朝食<lb/>
破之然後食<lb/>
　左傳師陳於鞌邴夏御齊侯逢丑父為右晋解張御<lb/>
　郤克鄭丘緩為右齊侯曰余姑翦滅此而朝食不介<lb/>
　馬而馳之郤克傷于矢流血及屨未絶鼓音曰余病矣<lb/>
　張侯曰自始合而矢貫余手及肘余折以御左輪朱<lb/>
<pb n="KR3k0051_WYG_009-39a"/>
　殷豈敢言病吾子忍之緩曰自始合茍有險余必下<lb/>
　推車子豈識之然子病矣張侯曰師之耳目在吾旗<lb/>
　鼓進退從之此車一人殿之可以集事若之何其以<lb/>
　病敗君之大事也擐甲執兵固即死也病未及死吾<lb/>
　子勉之左并轡右援枹而鼓馬逸不能止師從之齊<lb/>
　師敗績逐之三周華不注<lb/>
　後漢賈復從擊青犢于射犬大戰至日中賊陳堅不<lb/>
　郤光武傳召復曰吏士皆飢可且朝飯復曰先破然<lb/>
<pb n="KR3k0051_WYG_009-39b"/>
　後食耳于是被羽先登所向皆靡賊乃敗走諸軍咸<lb/>
　服其勇<lb/>
舟中指可掬<lb/>
城上鏃可拾<lb/>
　左傳邲之戰楚人乘晋軍桓子不知所為鼓于軍中<lb/>
　曰先濟者有賞中軍下軍爭舟舟中之指可掬也<lb/>
　又獻帝紀天子走陜北渡河使李樂具船天子步行<lb/>
　趨河岸岸髙不得下董承等謀欲以馬羈相續以繫<lb/>
<pb n="KR3k0051_WYG_009-40a"/>
　帝腰時中宫僕伏徳扶中宫一手持十疋絹乃取徳<lb/>
　絹連續為輦行軍校尉尚𢎞多力令𢎞居前負帝乃<lb/>
　得下登船其餘不得渡者甚衆復遣船収追不得渡<lb/>
　者皆爭攀船船上人以刃櫟斷其指舟中之指可掬<lb/>
　唐書李愬以精騎夜襲蔡坎垣入之戍者不知也明<lb/>
　日燒其門民相率抱薪增火王師縱射城上鏃可拾<lb/>
　也<lb/>
王翦度用伐荆兵數<lb/>
<pb n="KR3k0051_WYG_009-40b"/>
奉世度用破羌兵數<lb/>
　史記秦始皇問李信吾欲攻取荆于將軍度用幾何<lb/>
　人而足李信曰不過用二十萬人始皇問王翦王翦曰<lb/>
　非六十萬人不可始皇曰王將軍老矣何怯也李將軍<lb/>
　果勢壯勇其言是也遂使李信及蒙恬將二十萬南<lb/>
　伐荆荆人大破李信軍入兩壁殺七都尉始皇聞之<lb/>
　大怒自馳如潁陽見謝王剪翦曰大王必不得已用<lb/>
　臣非六十萬人不可始皇曰為聽將軍計耳于是王<lb/>
<pb n="KR3k0051_WYG_009-41a"/>
　翦將兵六十萬人代李信擊荆荆聞王翦益兵而來<lb/>
　乃悉國中兵以拒秦王翦至堅壁而守之荆數挑戰<lb/>
　而秦不出乃引而東翦因舉兵追之令壯士擊大破<lb/>
　荆軍<lb/>
　漢書馮奉世言于宣帝曰羌虜近在竟内背畔不以<lb/>
　時誅亡以威制逺蠻臣願帥師討之上問用兵之數<lb/>
　對曰反虜無慮三萬人法當倍用六萬人然羌戎弓<lb/>
　矛之兵耳器不犀利可用四萬人一月足以决丞相<lb/>
<pb n="KR3k0051_WYG_009-41b"/>
　御史兩將軍皆以為民方収歛時未可多發萬人屯<lb/>
　守之且足奉世曰少發師而曠日與一舉而疾决利<lb/>
　害相萬也固爭之不能得有詔益二千人于是遣奉<lb/>
　世將萬二千人以將屯為名前軍到降同阪先遣校<lb/>
　尉在前與羌爭地利又别遣校尉救民于廣陽谷羌<lb/>
　虜盛多皆為所破殺兩校尉奉世具上地形部衆多<lb/>
　少之計願益三萬六千人乃足以決事書奏天子大<lb/>
　為發兵六萬餘人十月兵畢至隴西十一月並進羌<lb/>
<pb n="KR3k0051_WYG_009-42a"/>
　虜大破斬首數千級餘皆走出塞<lb/>
樊噲願得十萬衆横行匈奴中<lb/>
臧宫願得五千衆立功匈奴中<lb/>
　漢書單于嘗為書嫚吕太后太后怒召諸將議之上<lb/>
　將軍樊噲曰臣願得十萬衆横行匈奴中諸將皆阿<lb/>
　吕太后以噲言為然季布曰樊噲可斬也夫以髙帝<lb/>
　兵三十萬困於平城噲時亦在其中今噲奈何以十<lb/>
　萬衆横行匈奴中面謾且秦以事胡陳勝等起欲揺<lb/>
<pb n="KR3k0051_WYG_009-42b"/>
　動天下是時殿上皆恐太后罷朝不復議擊匈奴事<lb/>
　後漢書臧宫以謹信質樸故常見任用後匈奴饑疫<lb/>
　自相分爭帝以問宫宫曰願得五千騎以立功帝曰<lb/>
　常勝之家難以慮敵吾方自思之<lb/>
李將軍不立部曲<lb/>
史萬歲不修營伍<lb/>
　漢書程不識故與李廣俱以邊太守將屯及出擊胡<lb/>
　而廣行無部曲行陳就善水草頓舍人人自便不擊<lb/>
<pb n="KR3k0051_WYG_009-43a"/>
　刁斗自衛莫府省文書然亦逺斥候未嘗遇害程不<lb/>
　識正部曲行伍營陳擊刁斗吏治軍簿至明軍不得<lb/>
　自便不識曰李將軍極簡易然虜卒犯之無以禁而<lb/>
　其士亦佚樂為之死我軍雖煩擾虜亦不得犯我是<lb/>
　時漢邊郡李廣程不識為名將然匈奴畏廣士卒多<lb/>
　樂從而苦程不識<lb/>
　北史史萬歲不修營伍令士卒各隨所安無警夜之<lb/>
　備虜亦不敢犯臨陣對敵應變無方<lb/>
<pb n="KR3k0051_WYG_009-43b"/>
立幟壁中見者以為趙將破<lb/>
舉幟城上見者以為唐兵登<lb/>
　漢書韓信背水之戰信出竒兵二千騎者候趙空壁<lb/>
　逐利即馳入趙壁皆拔趙旗幟立漢赤幟二千趙軍<lb/>
　已不能得信張耳等欲還歸壁壁皆漢赤幟大驚以<lb/>
　漢為皆已破趙王將矣遂亂遁走趙將雖斬之弗能<lb/>
　禁于是漢兵夾撃破虜趙軍斬成安君泜水上禽趙<lb/>
　王歇<lb/>
<pb n="KR3k0051_WYG_009-44a"/>
　舊唐書太宗臨白崖城西北城主孫伐音潛遣使請<lb/>
　降曰臣已願降其中有貳者詔賜以旗幟曰必降建<lb/>
　之城上伐音舉幟于城上髙麗以為唐兵登也乃悉<lb/>
　從<lb/>
亞夫堅卧不起<lb/>
吳漢堅卧不動<lb/>
　漢書吴方攻梁梁急請救周亞夫引兵東北走昌邑<lb/>
　深壁而守梁王使使請亞夫亞夫守便宜不往梁上<lb/>
<pb n="KR3k0051_WYG_009-44b"/>
　書言景帝景帝詔使救梁亞夫不奉詔堅壁不出而<lb/>
　使輕騎兵弓髙侯等絶吴楚兵後食道吴楚兵乏糧<lb/>
　饑欲退數挑戰終不出夜軍中驚内相攻擊擾亂至<lb/>
　於帳下亞夫堅卧不起頃之復定吴奔壁東南陬亞<lb/>
　夫使備西北已而其精兵果奔西北不得入吴楚既<lb/>
　餓廼引而去亞夫出精兵追擊大破吴王濞<lb/>
　後漢書吴漢率建威大將軍耿弇漢中將軍王常等<lb/>
　擊富平獲索二賊于平原明年春賊率五萬餘人夜<lb/>
<pb n="KR3k0051_WYG_009-45a"/>
　攻漢營軍中驚亂漢堅卧不動有頃乃定即夜發<lb/>
　精兵出營突擊大破其衆<lb/>
公孫以杖擊地<lb/>
元英以杖擊地<lb/>
　後漢書公孫述初聞漢兵在平曲故遣大兵逆之及<lb/>
　岑彭至武陽繞出延岑軍後蜀地震駭述大驚以杖<lb/>
　擊地曰是何神也<lb/>
　南史魏中山王元英攻北徐州圍刺史昌義之于鍾<lb/>
<pb n="KR3k0051_WYG_009-45b"/>
　離衆兵百萬連城四十餘武帝遣征北將軍曹景宗<lb/>
　拒之次邵陽築壘相守未敢進帝怒詔韋叡㑹焉叡<lb/>
　旬日而至邵陽于景宗營前二十里夜掘長塹樹鹿<lb/>
　角截州為城比曉而營立元英大驚以杖擊地曰是<lb/>
　何神也<lb/>
八日而到庸城<lb/>
九日而到甘城<lb/>
　晋宣帝紀帝濳軍討孟逹八日到其城下逹告庾亮<lb/>
<pb n="KR3k0051_WYG_009-46a"/>
　曰吾舉事八日而兵至城下何其神速也上庸城三<lb/>
　面阻水帝渡水破其栅八道攻之斬逹首<lb/>
　又王凌詐言吴人塞涂水請發兵以討之帝濳知其<lb/>
　計不聽自帥中軍汎舟沿流九日而到甘城<lb/>
乘霧襲突厥<lb/>
乗雪襲蔡州<lb/>
　舊唐書蘇定方為匡道府折衝隨李靖襲突厥頡利<lb/>
　于磧口靖使定方率二百騎為前鋒乘霧而行去賊<lb/>
<pb n="KR3k0051_WYG_009-46b"/>
　一里許忽然霧歇望見牙帳馳掩殺數十百人頡利<lb/>
　及隋公主狼狽散走<lb/>
　又李愬襲蔡州是日隂晦雨雪士卒苦寒初至張柴<lb/>
　諸將請所止愬曰入蔡州取吴元濟也諸將失色自<lb/>
　張柴行七十里比至懸瓠城夜半雪愈甚近城有鵞<lb/>
　鴨池愬令驚擊之以雜其聲賊恃吳房朗山之固晏<lb/>
　然無一人知者李祐李忠義坎墉而先登敢鋭者從<lb/>
　之盡殺守門卒而登其門留擊柝者黎明雪亦止愬<lb/>
<pb n="KR3k0051_WYG_009-47a"/>
　入止元濟外宅蔡吏告元濟曰城已䧟矣元濟曰是<lb/>
　洄曲子弟歸求寒衣耳俄聞愬軍號令將士云常侍<lb/>
　傳語乃曰何常侍乃至於此田進誠焚子城南門元<lb/>
　濟城上請罪進誠梯而下之乃檻送京師<lb/>
流柹<lb/>
投柹<lb/>
　干寳晋紀王濬治船于蜀吾彦取其流柹以呈孫皓<lb/>
　曰晋必有攻吴之計宜增建平兵建平不下終不敢<lb/>
<pb n="KR3k0051_WYG_009-47b"/>
　渡江皓弗從<lb/>
　陳後主紀後主荒于酒色不恤政事隋文帝謂僕射<lb/>
　髙熲曰我為百姓父母豈可限一衣帶水不拯之乎<lb/>
　命大作戰船人請密之隋文帝曰吾將顯行天誅何<lb/>
　密之有使投柹于江若彼能改吾又何求<lb/>
投鞭<lb/>
折杖<lb/>
　載記苻堅入㓂有諫之者堅曰以吾之衆旅投鞭于<lb/>
<pb n="KR3k0051_WYG_009-48a"/>
　江足斷其流<lb/>
　又苻登聞姚萇死喜曰姚興小兒吾當折杖以笞之<lb/>
燧象<lb/>
火牛<lb/>
　左傳吴師五戰及郢己夘楚子取其妺季芉畀我以<lb/>
　出<hi>林注世族譜季芈畀我皆平王女也服云畀我季芉之字未知孰是</hi>涉睢<hi>杜注睢水出新城昌</hi>
　<hi>魏縣東南至枝江縣入江是吴王西走</hi>鍼尹固與王同舟王使執燧象<lb/>
　以奔吳師<hi>杜注燒火燧繫象尾使赴吳師驚却之</hi>
<pb n="KR3k0051_WYG_009-48b"/>
　史記田單被圍乃収城中得千餘牛為絳繒衣畫以<lb/>
　五采龍文束兵刃於其角而灌脂束葦于尾燒其端<lb/>
　鑿城數十穴夜縱牛壯士五千人隨其後牛尾熱怒<lb/>
　而奔燕軍燕軍夜大驚所觸盡死傷<lb/>
乘象而戰<lb/>
乘騾以戰<lb/>
　舊唐書林邑國以藤為甲以竹為弓乘象而戰王出<lb/>
　則列象千頭馬四百匹分為前後　又真臘國有戰<lb/>
<pb n="KR3k0051_WYG_009-49a"/>
　象五千頭尤好者飼以飯肉與隣國戰則象隊在前<lb/>
　于背上以木作樓上有四人皆持弓箭　又波斯國<lb/>
　乘象而戰每一象戰士五百人有敗衂者則盡殺之<lb/>
　新唐書吴少誠為申蔡光等州節度地少馬乘騾以<lb/>
　戰號騾子軍尤悍鋭甲皆畫雷公星文以厭勝詛詈<lb/>
　王師<lb/>
鬬艦入草油灌其中<lb/>
小船載草灌之以膏<lb/>
<pb n="KR3k0051_WYG_009-49b"/>
　吴志時劉備以曹公所破欲引南渡江與魯肅遇於<lb/>
　當陽遂共圖計因進住夏口遣諸葛亮詣孫權權遂<lb/>
　遣瑜及程普等與備并力逆曹公遇於赤壁時曹公<lb/>
　軍衆已有疾病初一交戰公軍敗退引次江北瑜等<lb/>
　在南㟁瑜部將黄蓋曰今冦衆我寡難與持乆然觀<lb/>
　操軍方連船檻首尾相接可燒而走也乃取蒙衝鬬<lb/>
　檻數十艘實以薪草膏油灌其中裹以帷幕上建牙<lb/>
　旗先書報曹公欺以欲降又豫備走舸各繫大船後<lb/>
<pb n="KR3k0051_WYG_009-50a"/>
　因引次俱前曹公軍吏士皆延頸觀望指言蓋降蓋<lb/>
　放諸船同時發火時風盛猛悉延燒岸上營落頃之<lb/>
　煙炎張天人馬燒溺死者甚衆軍遂敗退還保南郡<lb/>
　南史韋叡與魏人戰魏人先於邵陽洲兩岸為兩橋<lb/>
　樹栅數百步跨淮通道叡裝大艦使梁郡大守馮道<lb/>
　根廬江太守裴邃秦郡太守李文釗等為水軍㑹淮<lb/>
　水暴長叡即遣之鬬檻競發皆臨賊壘以小船載草<lb/>
　灌之以膏縱火焚其橋風怒火盛敢死之士拔栅斷<lb/>
<pb n="KR3k0051_WYG_009-50b"/>
　橋水又漂疾倐忽之間橋栅盡壊道根等皆身自摶<lb/>
　戰軍人奮勇呼聲動天地無不一當百魏人大潰元<lb/>
　英脱身遁走魏軍趨水死者十餘萬斬首亦如之其<lb/>
　餘釋甲稽顙乞為囚奴猶數十萬叡遣報昌義之義<lb/>
　之且悲且喜不暇答但呌曰更生更生帝遣中書郎<lb/>
　周捨勞軍于淮上叡積所獲于軍門捨觀之謂叡曰<lb/>
　君此獲復與態耳山等矣<lb/>
數百里内皆有火光<lb/>
<pb n="KR3k0051_WYG_009-51a"/>
數百里中皆為渡勢<lb/>
　北史雍州刺史蕭寳寅㨿州反長孫承業討之楊侃<lb/>
　請為前驅承業從之令其子子産等領騎與侃㑹于<lb/>
　恒農北度便㨿石錐壁乃班告曰今且停軍于此以<lb/>
　待步卒兼觀人情向背若送降名者各自還村候臺<lb/>
　軍舉三烽火各亦應之以明降欵其無應烽即是不<lb/>
　降之村理湏殄戮人遂相傳告報實未降者亦詐舉<lb/>
　烽一宿之間火光遍數百里内圍城之㓂不測所以<lb/>
<pb n="KR3k0051_WYG_009-51b"/>
　各自散歸<lb/>
　又元顥令梁將陳慶之守北中城自據南岸爾朱榮<lb/>
　將為還計欲更圖後舉楊侃曰若今即還人情失望<lb/>
　未若召發人材惟多縛筏間以舟楫沿河廣布令數<lb/>
　百里中皆為渡勢顥知防何處一旦得渡必立大功<lb/>
　榮大笑從之于是爾朱兆等于馬渚諸楊南渡顥便<lb/>
　南走<lb/>
沙城一夕而成<lb/>
<pb n="KR3k0051_WYG_009-52a"/>
疑城一夕而成<lb/>
　曹瞞傳曰時公軍每渡渭輙為馬超騎所衝突營不<lb/>
　得立地又多沙不可築壘婁子伯説公曰今天寒可<lb/>
　起沙為城以水灌之可一夜而成公從之乃多作縑<lb/>
　囊以運水夜渡兵作城比明城立由是公軍盡得渡<lb/>
　渭或疑于時九月水未應凍<lb/>
　干寳晋紀魏文帝之在廣陵吴人大駭乃臨江為疑<lb/>
　城自石頭至于江乘車以木楨衣以葦席加采飾焉<lb/>
<pb n="KR3k0051_WYG_009-52b"/>
　一夕而成<lb/>
起沙為城<hi>見上</hi>
伐柳為城<lb/>
　北史太武征蠕蠕司馬楚之與濟隂公盧中山等督<lb/>
　運以繼大軍時鎮北將軍封昝亡入蠕蠕説令擊楚<lb/>
　之以絶糧運蠕蠕乃遣覘楚之軍截驢耳而去有告<lb/>
　失驢耳者楚之曰必覘賊截之為驗耳賊將至矣乃<lb/>
　伐桞為城灌水令凍城立而賊至不可攻逼乃走散<lb/>
<pb n="KR3k0051_WYG_009-53a"/>
造遼水橋二日而就<lb/>
制六合城比明而畢<lb/>
　北史隋工部尚書宇文愷造遼水橋不成師未得濟<lb/>
　左屯衛大將軍麥鐵杖因而遇害帝遣何稠造橋二<lb/>
　日而就<lb/>
　又隋何稠初制行殿及六合城至是帝於遼左與賊<lb/>
　相對夜中施之其城周廻八里城及女垣合萬十仞<lb/>
　上布甲士立仗建旗四隅置闕面列一觀觀下三門<lb/>
<pb n="KR3k0051_WYG_009-53b"/>
　比明而畢髙麗望見謂若神功<lb/>
六旬而就<lb/>
一夕而成<hi>見上</hi>
　唐景雲三年朔方總管張仁愿于河北築三受降城<lb/>
　絶虜南㓂凡六旬而三城就<lb/>
鹿角為營<lb/>
鹿角為城<lb/>
　晋惠帝起居注王浚追石超軍于斥丘超持重不與<lb/>
<pb n="KR3k0051_WYG_009-54a"/>
　戰以鹿角為營<lb/>
　南史魏中山王元英攻北徐州圍刺史昌義之于鍾<lb/>
　離衆兵百萬連城四十餘梁武帝遣征北將軍曹景<lb/>
　宗拒之次邵陽洲築壘相守未敢進帝怒詔韋叡㑹<lb/>
　焉賜以龍環御刀曰諸將有不用命者斬之叡自合<lb/>
　肥徑隂陵大澤過澗谷輒飛橋以濟師人畏魏軍盛<lb/>
　多勸叡緩行叡曰鍾離今鑿穴而處負戸而汲車馳<lb/>
　卒奔猶恐其後而況緩乎旬日而至邵陽初帝敕景<lb/>
<pb n="KR3k0051_WYG_009-54b"/>
　宗曰韋叡卿鄉望宜善敬之景宗見叡甚謹帝聞曰<lb/>
　二將和師必濟矣叡于景宗營前二十里夜掘長塹<lb/>
　樹鹿角截洲為城比曉而營立元英大驚以杖擊地<lb/>
　曰是何神也<lb/>
依馬跡以築城<lb/>
依龜行以築城<lb/>
　搜神記昔秦人築城于武周塞内以備胡將成而崩<lb/>
　者數矣有馬馳走周旋反覆父老異之因依馬跡以<lb/>
<pb n="KR3k0051_WYG_009-55a"/>
　築城城乃不崩遂以名焉<lb/>
　寰宇記張儀築成都城城屢壞不能立忽有大龜<lb/>
　周施行走巫言依龜行處築之城乃得立所掘處<lb/>
　成大池龜乃復入于中龜每出則州境有賊刺史或<lb/>
　病<lb/>
燒鹿角<lb/>
㧞鹿角<lb/>
　魏志夏侯淵拜征西將軍劉備軍陽平闗淵率諸將<lb/>
<pb n="KR3k0051_WYG_009-55b"/>
　拒之相守連年次年正月備夜燒圍鹿角淵使張郃<lb/>
　䕶東圍自將輕兵䕶南圍備挑郃戰郃軍不利淵分<lb/>
　所將兵半助郃為備所襲<lb/>
　江表傳曹公出濡須臨江飲馬孫權率衆應之使甘<lb/>
　寜領三千人為前都督權密勅寜使夜入魏軍寜乃<lb/>
　選手下健兒百餘人徑詣曹公營使拔鹿角踰壘入<lb/>
　營斬數十騎北軍驚駭鼔噪舉火如星寜已還入營<lb/>
　作鼔吹稱萬歳<lb/>
<pb n="KR3k0051_WYG_009-56a"/>
笮馬糞而飲<lb/>
刺馬血而飲<lb/>
　後漢匈奴圍耿恭于疏勒城遂于城下擁絶澗水恭<lb/>
　于城中穿井十五丈不得水吏士渴乏笮馬糞而飲<lb/>
　之<lb/>
　北史竇榮定為行軍元帥率總管出凉州與虜戰髙<lb/>
　越原兩軍相持地無水士卒渴甚至刺馬血而飲死<lb/>
　者十二三榮定仰天太息俄而澍雨軍復振<lb/>
<pb n="KR3k0051_WYG_009-56b"/>
蜀遺巾幗<lb/>
魏遺巾幗<lb/>
　晋書宣帝紀諸葛亮數挑戰帝不岀因遺帝巾幗婦<lb/>
　人之飾帝怒表請决戰天子不許乃遣骨鯁臣衛尉<lb/>
　辛毗杖節為軍師以制之<hi>附</hi>又舊唐書杜伏威兵威<lb/>
　稍盛陳稜以精兵八千討之稜不敢戰伏威遺稜婦<lb/>
　人之服以激怒之并致書號為陳姥<lb/>
　南史梁宗室臨川靜惠王宏武帝詔宏都督諸軍侵<lb/>
<pb n="KR3k0051_WYG_009-57a"/>
　魏宏以帝之介弟所領器械精新軍容甚盛北人以<lb/>
　為百數十年所未之有軍次洛口前軍剋梁城宏部<lb/>
　分乖方多違朝制諸將欲乘勝深入宏聞魏援近畏<lb/>
　懦不敢進魏人知其不武遺以巾幗<lb/>
一軍獨全<lb/>
兩軍獨全<lb/>
　晋書初諺言堅不出項羣臣勸苻堅停項為六軍聲<lb/>
　援堅不從故敗諸軍悉潰惟慕容垂一軍獨全<lb/>
<pb n="KR3k0051_WYG_009-57b"/>
　舊唐書乾元二年王思禮領闗内及潞府行營步卒<lb/>
　三萬馬軍八千大軍潰惟思禮與李光弼兩軍獨全<lb/>
何為斬壯士<lb/>
柰何殺壯士<lb/>
　史記韓信亡楚歸漢未得知名為連敖坐法當斬其<lb/>
　軰十三人皆已斬次及信信乃仰視適見滕公曰上<lb/>
　不欲就天下乎何為斬壯士滕公竒其言壯其貎釋<lb/>
　而不斬與語大説之<lb/>
<pb n="KR3k0051_WYG_009-58a"/>
　南史周鐵武語音傖重膐力過人便馬槊事梁河東<lb/>
　王蕭譽以勇敢聞及王僧辨討譽于陣獲之將烹焉<lb/>
　鐵武呼曰侯景未滅柰何殺壯士僧辨竒其言宥之<lb/>
馬援據鞍顧盼<lb/>
源懐據鞍執矟<lb/>
　後漢書武威將軍劉向擊武陵五溪蠻夷深入軍没<lb/>
　馬援因復請行時年六十二帝愍其老未許之援自<lb/>
　請曰臣尚能披甲上馬帝令試之援㨿鞍顧盼以示<lb/>
<pb n="KR3k0051_WYG_009-58b"/>
　可用帝笑曰矍鑠哉是翁也<lb/>
　北史正始中有告蠕蠕率十二萬六道並進詔源懐<lb/>
　北征賜馬一匹細鎧一具御矟一枚懐拜受既訖乃<lb/>
　于其庭跨鞍執矟躍馬大呼顧謂賔客曰氣力雖衰<lb/>
　尚得如此蠕蠕雖畏壯輕老我亦未便可欺今奉朝<lb/>
　勝之規總驍悍之衆足以擒其酋帥獻俘闕下耳<lb/>
許禇瞋目盼超<lb/>
典韋舉斧目繡<lb/>
<pb n="KR3k0051_WYG_009-59a"/>
　魏志大祖與韓遂馬超等單馬㑹語左右皆不得從<lb/>
　唯將許禇超負其力隂欲前突太祖素聞禇勇疑從<lb/>
　騎是禇乃問太祖曰聞有虎侯者安在太祖顧指禇<lb/>
　禇瞋目盼之超不敢動軍中以禇力如虎而癡故號<lb/>
　曰虎癡是以超問虎侯至今天下稱焉<lb/>
　又典韋好持大雙㦸與長刀等軍中為之語曰帳下<lb/>
　壯士有典君提一雙㦸八十斤太祖征荆州至宛張<lb/>
　繡迎降太祖甚悦延繡及其將帥置酒髙㑹太祖行<lb/>
<pb n="KR3k0051_WYG_009-59b"/>
　酒典韋持大斧立後刃徑尺太祖所至之前韋輒舉<lb/>
　斧目之竟酒繡及其將帥莫敢仰視<lb/>
趙子龍大開營門<lb/>
馮道根命開城門<lb/>
　趙雲别傳曹公軍追至圍此時沔陽長張翼在雲圍<lb/>
　内翼欲閉門拒守而雲入營更大開門偃旗息鼓公<lb/>
　軍疑雲有伏兵引去雲擂鼓震天惟以戎弩于後射<lb/>
　公軍公軍驚駭自相蹂踐墮漢水中死者甚多先主<lb/>
<pb n="KR3k0051_WYG_009-60a"/>
　明旦自來至雲營圍視昨戰處曰子龍一身都是膽<lb/>
　也作樂飲宴至暝軍中號雲為虎威將軍<lb/>
　南史馮道根為南梁太守領阜陵城戍初到阜陵修<lb/>
　城隍逺斥堠如敵將至者衆頗笑之道根曰怯防勇<lb/>
　戰此之謂也修城未畢魏將党法宗傅竪眼率衆二<lb/>
　萬奄至城下道根塹壘未固城中衆少莫不失色道<lb/>
　根命開城門緩服登城選精鋭二百人出與魏軍戰<lb/>
　敗之魏軍因退<lb/>
<pb n="KR3k0051_WYG_009-60b"/>
子龍一身都是膽<hi>見上</hi>
王雅舉身悉是膽<lb/>
　北史王雅周文時從戰芒山時大軍未利諸將皆退<lb/>
　雅獨拒之敵人見其無繼步騎競進雅左右奮擊斬<lb/>
　九級敵衆稍退雅乃還周文歎曰王雅舉身悉是膽<lb/>
　也<lb/>
刺蛟數創<lb/>
截蛟數段<lb/>
<pb n="KR3k0051_WYG_009-61a"/>
　志怪録義興郡溪渚長橋下有蒼蛟吞噉人周處執<lb/>
　劒橋側伺乆之遇出於是懸自橋上投下蛟背而刺<lb/>
　蛟數創流血荆溪自郡渚至太湖句浦乃死<lb/>
　晋書襄陽城北沔水中有蛟常為人害鄧遐遂拔劒<lb/>
　入水蛟繞其足遐揮劒截蛟數段而出<lb/>
兩蛟繞船<lb/>
兩龍載舟<lb/>
　吕氏春秋曰荆有佽飛者得寳劒涉江至中流有兩<lb/>
<pb n="KR3k0051_WYG_009-61b"/>
　蛟繞其船佽飛拔寳劒赴江刺蛟殺之而舟中之人<lb/>
　皆活荆王聞之仕以執珪<lb/>
　幽明録吴猛還豫章附載客船一宿行千里同行客<lb/>
　視船下有龍載之船不著水<lb/>
子羽擊兩蛟<lb/>
菑丘殺三蛟<lb/>
　博物志澹臺子羽賫千金之璧渡河河伯欲之陽侯<lb/>
　波起兩蛟夾船子羽左操璧右操劒擊蛟皆死既濟<lb/>
<pb n="KR3k0051_WYG_009-62a"/>
　三投璧于河河伯三躍而歸之子羽毁璧而去<lb/>
　韓詩外傳東海有勇士曰菑丘訢以勇猛聞于天下<lb/>
　遇神淵曰飲馬其僕曰飲馬于此者馬必死曰以訢<lb/>
　之言飲之其馬果沉菑丘訢去朝服拔劒而入三日<lb/>
　三夜殺三蛟一龍而出雷神隨而擊之十日十夜眇<lb/>
　其左目<lb/>
束胷距踊<lb/>
截腸復戰<lb/>
<pb n="KR3k0051_WYG_009-62b"/>
　左傳魏犨傷于胷公欲殺之而愛其材使問且視之<lb/>
　病將殺之魏犨束胷見使者曰以君之靈不有寜也<lb/>
　距躍三百曲踊三百乃舍之<lb/>
　獨異志彭樂與宇文䕶戰時樂飲酒乘醉深入被刺<lb/>
　肝膓俱出内之不盡截去復入戰䕶兵遂敗相枕籍<lb/>
　死者三萬餘人<hi>北史亦載</hi>
伏發嘔血鼓音不衰<lb/>
舉褏流血呵進不止<lb/>
<pb n="KR3k0051_WYG_009-63a"/>
　左傳鐵之戰簡子曰我伏弢嘔血鼔音不衰今日我<lb/>
　上也<lb/>
　東觀漢記祭遵為征虜將軍南擊蠻賊合戰中弩矢<lb/>
　入口洞出舉褏掩口血流褏中衆見遵傷却退遵呵<lb/>
　吏士吏士進戰皆一人擊十大破之<lb/>
胡景略一怒齒皆流血<lb/>
張睢陽每戰齧齒皆碎<lb/>
　南史胡景略一怒自齧其齒齒皆流血<lb/>
<pb n="KR3k0051_WYG_009-63b"/>
　舊唐書張廵神氣慷慨每與賊戰大呼誓師眥裂血<lb/>
　流齒牙皆碎城將陷西向再拜曰臣智勇俱竭不能<lb/>
　式遏强冦保守孤城臣雖為鬼誓與賊為厲以答明<lb/>
　恩及城陷尹子竒謂廵曰聞君每戰眥裂嚼齒皆碎<lb/>
　何至此耶廵曰吾欲氣吞逆賊但力不遂耳子竒以<lb/>
　以大刀剔廵口視其齒存者不過三數廵大罵曰我<lb/>
　為君父義死爾附逆賊犬彘也安能乆哉<lb/>
熊渠子見寢石以為虎射之沒金<lb/>
<pb n="KR3k0051_WYG_009-64a"/>
養由基見寢石以為兕射之飲羽<lb/>
　韓詩楚熊渠子夜行見寢石以為伏虎彎弓而射之<lb/>
　沒金飲羽下視知其為石　論衡或言李廣便是熊<lb/>
　渠未詳是否<lb/>
　論衡養由基見寢石以為兕也射之矢飲羽<lb/>
漢李將軍見石以為虎而射之<lb/>
周李將軍見石以為兎而射之<lb/>
　史記李廣出獵見草中石以為虎而射之中石沒鏃<lb/>
<pb n="KR3k0051_WYG_009-64b"/>
　視之石也因復更射之終不能復入石矣<lb/>
　北史周李逺嘗獵于莎栅見石于叢薄中以為伏兎<lb/>
　射之鏃入寸餘視之乃石周文聞而異之賜書曰昔<lb/>
　李將軍親有此事公今復爾可謂世載其徳矣<lb/>
七札皆徹<lb/>
五甲洞貫<lb/>
　左傳潘尫之黨與養由基蹲甲而射之徹七札焉以<lb/>
　示王曰君有二臣如此何憂于戰王怒曰大辱國詰<lb/>
<pb n="KR3k0051_WYG_009-65a"/>
　朝爾射死藝<lb/>
　舊唐書薛仁貴領兵擊九姓突厥于天山將行髙宗<lb/>
　内出甲令仁貴試之上曰古之善射有穿十札者卿<lb/>
　且射五重仁貴射而洞之髙宗大驚更取堅甲以賜<lb/>
　之<lb/>
一矢復命<lb/>
三箭懾虜<lb/>
　左傳晋吕錡夢射月中之退入于泥占之曰姬姓日<lb/>
<pb n="KR3k0051_WYG_009-65b"/>
　也異姓月也必楚王也射而中之退入于泥亦必死<lb/>
　矣及戰射共王中目王召養由基與之兩矢使射吕<lb/>
　錡中項伏弢以一矢復命<lb/>
　唐書髙宗時薛仁貴領兵擊九姓于天山時九姓有<lb/>
　衆十餘萬令驍健數十人逆來挑戰薛仁貴發三矢<lb/>
　射殺三人餘一時下馬請降仁貴恐為後患並坑殺<lb/>
　之更就磧北安撫餘衆擒其將葉䕶兄弟三人而還<lb/>
　軍中歌曰將軍三箭定天山戰士長歌入漢闗九姓<lb/>
<pb n="KR3k0051_WYG_009-66a"/>
　自此衰弱不復更為邊患<lb/>
魯肅植盾<lb/>
吕蒙持楯<lb/>
　吴書魯肅體貎魁竒少有壯節好為竒計乃命其屬<lb/>
　曰中國失綱冦賊横暴淮泗間非遺種之地吾聞江<lb/>
　東沃野萬里民富兵彊可以避害寜肯相隨俱至樂<lb/>
　土以觀時變乎其屬皆民乃使細弱在前强壯在後<lb/>
　男女三百餘人行州追騎至肅等徐行勒兵持滿謂<lb/>
<pb n="KR3k0051_WYG_009-66b"/>
　之曰卿等丈夫當解大數今日天下兵亂有功弗賞<lb/>
　不追無罰何為相偪乎又自植盾引弓射之矢皆洞<lb/>
　貫騎既嘉肅言度不能制乃相率還<lb/>
　又凌統怨甘寜殺其父操寜嘗備統不與相見孫權<lb/>
　亦命統不得讐之嘗於吕蒙舍㑹酒酣統乃以刀舞<lb/>
　寜起曰寜得雙㦸舞蒙曰寜雖能未若蒙之巧也因<lb/>
　操刀持楯以身分之後權知統意因令寜將兵遂徙<lb/>
　屯于半州<lb/>
<pb n="KR3k0051_WYG_009-67a"/>
奪矟<lb/>
折槊<lb/>
　舊唐書尉遲敬徳善解避矟每單騎入賊陣賊矟攅<lb/>
　刺終不能傷又能奪取賊矟還以刺之齊王元吉亦<lb/>
　善馬矟欲親自試命去矟刃以竿相刺敬徳曰縱使<lb/>
　加刃終不能傷請勿除之敬徳矟謹當却刃元吉終<lb/>
　不能中太宗問曰奪矟避矟何者難易對曰奪矟難<lb/>
　乃命敬徳奪元吉矟元吉執矟躍馬志在刺之敬徳<lb/>
<pb n="KR3k0051_WYG_009-67b"/>
　俄頃三奪其矟<lb/>
　又程知節為王世充騎所逐刺槊洞過知節廻身捩<lb/>
　折其槊兼斬獲追者<lb/>
跳髙六尺<lb/>
距躍三丈<lb/>
　南史周文育年十一能反覆游水中數里跳髙六尺<lb/>
　與羣兒聚戲衆莫能及<lb/>
　又黄法氍少勁㨗有膽力日步行二百里能距躍三<lb/>
<pb n="KR3k0051_WYG_009-68a"/>
　丈出入州郡中為鄉里所憚<lb/>
府州證康祖其夕在京<lb/>
朝士見鐵杖每旦恒在<lb/>
　南史劉康祖便弓馬膐力絶人以浮蕩蒲酒為事每<lb/>
　犯法為郡縣所録輙越屋踰墻莫之能擒夜入人家<lb/>
　為有司所圍突圍去并莫敢追因夜還京口半夕便<lb/>
　至明旦守門詣府州要職俄而建康移書録之府州<lb/>
　執事者並證康祖其夕在京遂得無恙<lb/>
<pb n="KR3k0051_WYG_009-68b"/>
　北史麥鐵杖少驍勇有膐力日行五百里陳大建中<lb/>
　結聚為羣盜廣州刺史歐陽頠俘之以獻沒為官戸<lb/>
　配執御繖每罷朝後行百餘里夜至南徐州踰城而<lb/>
　入行火光劫盜旦還及牙時仍又執繖如此者十餘<lb/>
　度物主識之州以狀奏朝士見鐡杖每旦恒在弗之<lb/>
　信後南徐州數告變尚書蔡徴曰此可驗矣於仗下<lb/>
　時購以百金求人送詔書與南徐州刺史鐵杖出應<lb/>
　募賫敕而往明旦反奏事帝曰信然為盜明矣惜其<lb/>
<pb n="KR3k0051_WYG_009-69a"/>
　勇㨗誡而釋之<lb/>
賈勇<lb/>
習勇<lb/>
　左傳晋郤克及齊師戰于鞌齊髙固入晋師桀石以<lb/>
　投人擒之而乗其車繫桑本焉以徇齊壘曰欲勇者<lb/>
　賈余餘勇　又隋書周武帝勞宇文慶曰卿餘勇可<lb/>
　可以賈人也<lb/>
　九州春秋建安六年劉表攻西鄂西鄂長杜子緒帥<lb/>
<pb n="KR3k0051_WYG_009-69b"/>
　縣男女嬰城而守時南陽功曹栢孝長亦在城中聞<lb/>
　兵攻聲恐懼入室閉戸牽被覆頭相攻半日稍敢出<lb/>
　面其明側立而聽二日往出戸問消息至四五日乃<lb/>
　更負楯親鬭語子緒曰勇可習也<lb/>
項籍力扛鼎<lb/>
髙渙力扛鼎<lb/>
　漢書項籍長八尺二寸力扛鼎才氣過人　又廣陵<lb/>
　厲王胥壯大好倡樂逸游力扛鼎空手搏熊彘猛獸<lb/>
<pb n="KR3k0051_WYG_009-70a"/>
　北史齊上黨剛肅王渙力能扛鼎材武絶倫每謂左<lb/>
　右曰人不可無學但要不為博士耳<lb/>
刮骨療毒<lb/>
開肉鋸骨<lb/>
　蜀志闗羽嘗為流矢所中貫其左臂後創雖愈每至<lb/>
　隂雨骨常疼痛醫曰矢鏃有毒毒入于骨當破臂作<lb/>
　創刮骨去毒然後此患乃除耳羽便伸臂令醫劈之<lb/>
　時羽適請諸將飲食相對臂血流離盈于盤器而羽<lb/>
<pb n="KR3k0051_WYG_009-70b"/>
　割炙引酒言笑自若<lb/>
　南史長孫子彦少嘗墜馬折臂肘上骨起寸餘乃命<lb/>
　開肉鋸骨流血數升言戲自若末年石發舉體生瘡<lb/>
　雖親戚兄弟以為惡疾子彦曰惡疾如此難以自明<lb/>
　世無良醫吾其死矣嘗聞惡疾蝮蛇螫之不痛試為<lb/>
　求之當令兄弟知我乃於南山得蛇以股觸之痛楚<lb/>
　號呌俄而腫死文帝聞之慟哭曰失我良將五代<lb/>
　史萇從簡嘗中流矢鏃入髀骨命工取之工無良藥<lb/>
<pb n="KR3k0051_WYG_009-71a"/>
　欲鑿其骨人皆以為不可從簡遽使鑿之工遲疑不<lb/>
　忍下從簡叱工亟鑿左右視者皆若不勝其毒而從<lb/>
　簡言笑自若<lb/>
魏文鴦勇絶人<lb/>
晋文鴦以勇聞<lb/>
　魏志文欽中子俶小字鴦年尚幼勇力絶人<lb/>
　晋書段匹磾弟文鴦常為石季龍所遮文鴦以其親<lb/>
　兵數百人力戰破之始得入城季龍復抄城下文鴦<lb/>
<pb n="KR3k0051_WYG_009-71b"/>
　登城臨見欲出擊之匹磾不許文鴦曰我以勇聞故<lb/>
　百姓仗我見人被略而不救非丈夫也令衆失望誰<lb/>
　復為我致死乎遂將壯士數十騎出戰殺胡甚多<lb/>
開四斛弓<lb/>
彎五斛弓<lb/>
　南史魚復侯子響勇力絶人開弓四斛力數在園池<lb/>
　中帖騎馳走竹樹下身不虧傷<lb/>
　又晋安王子懋甚驍果能反手于臂彎五斛弓當世<lb/>
<pb n="KR3k0051_WYG_009-72a"/>
　莫有能者<lb/>
持大棒前驅<lb/>
持大棒衝擊<lb/>
　舊唐書髙仙芝與大食國戰敗奔逸路隘人馬魚貫<lb/>
　而奔㑹跋汗那兵衆先奔人及馳馬塞路不克過李<lb/>
　嗣業持大棒前驅擊之人馬應手俱斃胡等退路開<lb/>
　仙芝獲免<lb/>
　又禄山反兩京陷上在靈武詔李嗣業赴行在嗣業自<lb/>
<pb n="KR3k0051_WYG_009-72b"/>
　安西統衆萬里威令肅然所過郡縣秋毫不犯至鳯<lb/>
　翔謁見上曰今日得卿勝數萬衆事之濟否實在卿<lb/>
　也遂與郭子儀僕固懐恩等常掎角為先鋒將嗣業<lb/>
　每持大棒衝擊賊衆披靡所向無敵<lb/>
執長刀當陣而呼<lb/>
挾二矛䇿馬而渡<lb/>
　舊唐書賊將李歸仁初以鋭師數來挑戰我師攅矢<lb/>
　而逐之賊軍大至逼我追騎突入我營我師囂亂嗣<lb/>
<pb n="KR3k0051_WYG_009-73a"/>
　業謂郭子儀曰今日之事若不以身啖冦决戰于陣<lb/>
　萬死而冀其一生則我軍無孑遺矣嗣業乃脱衣徒<lb/>
　搏執長刀立於陣前大呼當嗣業刀者人馬俱碎殺<lb/>
　十數人陣容方駐前軍之士盡執長刀而出如墻而<lb/>
　進嗣業先登奮命所向摧靡<lb/>
　又史思明攻河陽使驍將劉龍仙率鐵騎五十臨城<lb/>
　挑戰龍仙㨗勇自恃舉右足加馬鬛上嫚罵李光弼<lb/>
　光弼登城望顧諸將曰孰可取者僕固懐恩請行光<lb/>
<pb n="KR3k0051_WYG_009-73b"/>
　弼曰此非大將所為歴選其次左右曰白孝徳可光<lb/>
　弼乃招孝徳前問曰可乎曰可光弼問所要幾何兵<lb/>
　孝徳曰可獨往耳光弼壯之終問所欲對曰願選五<lb/>
　十騎於軍門為繼兼請大將軍鼔譟以增氣勢他無<lb/>
　所用光弼撫其背以遣之孝徳挾二矛䇿馬絶流而<lb/>
　渡半濟懐恩賀曰尅矣光弼曰未及何知其克懐恩<lb/>
　曰觀其攬跂便辟可萬全者龍仙見其獨來甚易之<lb/>
　足不降鬛稍近將動孝徳揺手示之若使其不動龍<lb/>
<pb n="KR3k0051_WYG_009-74a"/>
　仙不之測乃止孝徳呼曰侍中使余致辭非他也龍<lb/>
　仙去十步與之言䙝罵如初孝徳息馬伺便因瞋目<lb/>
　曰賊識我乎龍仙曰誰耶曰我國之大將白孝徳也<lb/>
　龍仙曰是何猪狗孝徳發聲虓噉持矛躍馬而搏之<lb/>
　城上鼓譟五十騎繼近龍仙矢不暇發環走堤上孝<lb/>
　徳追及斬首擕之而歸<lb/>
執石人相擊<lb/>
挾石獅踰墻<lb/>
<pb n="KR3k0051_WYG_009-74b"/>
　南史泗橋有數石人長八尺大十圍羊侃執以相擊<lb/>
　悉皆破碎<lb/>
　北史東魏孝靜帝力能挾石獅子以踰牆<lb/>
以手抉殿没指<lb/>
以掌拓地倒行<hi>見肉飛仙下</hi>
　南史魏帝謂羊侃曰郎官謂卿為虎豈羊質虎皮乎<lb/>
　試作虎狀侃因伏以手抉殿没指魏帝壯之賜以珠<lb/>
　劒<lb/>
<pb n="KR3k0051_WYG_009-75a"/>
杜彪<lb/>
程彪<lb/>
　南史杜嶷膐力絶人便馬善射一日中戰七八合所<lb/>
　佩霜明朱弓四百餘力班絲纒矟長二丈五同心敢<lb/>
　死士百七十人每出殺傷數百人敵人憚之號為杜<lb/>
　彪<lb/>
　又程文季臨事謹飭御下嚴肅前後所剋城壘率皆<lb/>
　迮水為堰土木之功動踰十萬置陣役人文季必先<lb/>
<pb n="KR3k0051_WYG_009-75b"/>
　於諸將夜則早起迄暮不休軍士莫不服其勤幹每<lb/>
　戰為前鋒齊軍深憚之謂為程彪<lb/>
著翅人　　　　鐵猛獸<lb/>
肉飛仙<lb/>
　北史韓果窮討稽胡散其種落胡憚果勁勇趫㨗號<lb/>
　為著翅人周文聞之笑曰著翅之名寜減飛將<lb/>
　又沈光少驍㨗善戲馬為天下最初建禪定寺其中<lb/>
　幡竿髙十餘丈適值䋲絶非人力所及光謂僧曰當<lb/>
<pb n="KR3k0051_WYG_009-76a"/>
　相為上䋲諸僧驚喜光因取索口銜之拍竿而上直<lb/>
　至龍頭繫䋲畢手足皆放透空而下以掌拓地倒行<lb/>
　十餘步觀者駭悦莫不嗟異時人號為肉飛仙光從<lb/>
　帝攻遼東以衝梯擊城竿長十五丈光升其端臨城<lb/>
　與賊戰短兵接敵殺傷十數人賊競擊而墜未及地<lb/>
　適遇竿有垂絙光接而復上帝望見壯而異之<lb/>
　又蔡祐與齊神武遇於芒山祐時著明光鐵鎧所向<lb/>
　無敵齊人咸曰此鐵猛獸也皆避之<lb/>
<pb n="KR3k0051_WYG_009-76b"/>
楊大眼勇冠六軍<lb/>
傅竪眼頻致九㨗<lb/>
　北史楊大眼為統軍從車駕征宛葉穰鄧九江鍾離<lb/>
　之間所經戰陣莫不勇冠六軍<lb/>
　又傅竪眼為益州刺史既出梁州梁軍所在拒塞竪<lb/>
　眼三日中轉戰二百餘里甲不出身頻致九㨗<lb/>
元禮曰喚何物<lb/>
思禮曰喚何物<lb/>
<pb n="KR3k0051_WYG_009-77a"/>
　舊唐書李光弼命荔非元禮出勁卒于羊馬城以拒<lb/>
　賊元禮俟栅開率其勇敢出戰一逼賊軍退走數百<lb/>
　步元禮料敵陣堅雖出入馳突不足破賊収軍稍退<lb/>
　以怠其㓂而攻之光弼望見収軍大怒使人喚元禮<lb/>
　欲按軍令元禮曰戰正忙喚作何物良乆令軍中鼓<lb/>
　譟出柵門徒摶齊進賊大潰<lb/>
　又王思禮從哥舒翰征九曲思禮後期欲引斬之續<lb/>
　使命釋之思禮徐言曰斬則斬却喚何物諸將皆壯<lb/>
<pb n="KR3k0051_WYG_009-77b"/>
　之<lb/>
壊汝長城<lb/>
是我金城<lb/>
　南史檀道濟見収憤怒氣盛目光如炬俄爾間引飲<lb/>
　一斛乃脱幘投地曰乃壊汝萬里長城<lb/>
　北史齊文宣嘗登并州童子佛寺望并州城曰此何<lb/>
　等城或曰金城湯池天府之國帝云我謂唐邕是金<lb/>
　城此非也<lb/>
<pb n="KR3k0051_WYG_009-78a"/>
賈雍失頭上馬還營　　　　敬定喪元騎馬荷戈<lb/>
成買斬首據鞍還營<lb/>
　録異傳漢武時蒼梧賈雍為豫章太守出界討賊為<lb/>
　賊所殺失頭雍上馬還營<lb/>
　南史魏攻淮陽齊髙帝遣軍主成買戍角城辭于王<lb/>
　儉曰今段之行必以死報衡門蓬戸不朱斯白儉問<lb/>
　故答曰若不殺賊便為賊殺弱息不為世子便為孝<lb/>
　子孝子則門加素堊世子則門施丹赭及買與魏戰<lb/>
<pb n="KR3k0051_WYG_009-78b"/>
　死首見斬猶尸㨿鞍奔還軍然後僵<lb/>
　錄異傳花敬定平㓂單騎鏖戰已喪其元猶騎馬荷<lb/>
　戈<lb/>
呼桓石䖍來以愈瘧疾<lb/>
呼楊大眼至以止兒啼<lb/>
　晋書桓石䖍有才幹趫㨗絶倫威震敵人時有患瘧<lb/>
　疾者謂曰桓石䖍來以怖之病者立愈<lb/>
　後魏楊大眼少有膽氣跳走如飛淮泗之間童兒啼<lb/>
<pb n="KR3k0051_WYG_009-79a"/>
　者恐之云楊大眼至無不立止<hi>附</hi>又劉胡本以面坳<lb/>
　黑似胡故名為越騎校尉蠻畏之小兒啼語云劉胡<lb/>
　來便止<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0051_WYG_009-79b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　駢志卷九<lb/>
</p>
<p>
</p>
  </div>
</body>
</text>
</TEI>
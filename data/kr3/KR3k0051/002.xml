<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>駢志卷二</head> <lb/>
    <p>
<pb n="KR3k0051_WYG_002-1a"/>
欽定四庫全書<lb/>
　駢志卷二<lb/>
　　　　　　　　　　　　明　陳禹謨　撰<lb/>
　　甲部下<lb/>
茅容以草蔬與客同飯<lb/>
樂頥以菜爼為客設食<lb/>
　後漢書茅容字季偉年四十餘耕于野時與等軰避<lb/>
　雨樹下衆皆夷踞相對容獨危坐愈恭郭林宗行見<lb/>
<pb n="KR3k0051_WYG_002-1b"/>
　之而竒其異遂與共言因請寓宿旦口容殺鷄為饌<lb/>
　林宗謂為己設既而以共其母自以草蔬與客同飯<lb/>
　林宗起拜之曰卿賢乎哉因勸令學卒以成徳<lb/>
　南史吏部郎庾杲之嘗往樂頥之頥之為設食唯枯<lb/>
　魚菜爼杲之曰我不能食此母聞之自出常膳魚羮<lb/>
　數種杲之曰卿過茅季偉我非郭林宗<lb/>
孝婦汲江水<lb/>
孝子汲江水<lb/>
<pb n="KR3k0051_WYG_002-2a"/>
　後漢書廣漢姜詩妻同郡龎盛之女也詩事母至孝<lb/>
　妻奉順尤篤母好飲江水水去舍六七里妻常泝流<lb/>
　而汲後值風不時得還母渴詩責而遣之妻子寄止<lb/>
　鄰舍晝夜紡績市珍羞使鄰母以意自遺其姑如是<lb/>
　者久姑怪問鄰母鄰母具對姑感慙呼還恩飬愈謹<lb/>
　其子後因逺汲溺死妻恐姑哀傷不敢言而託以行<lb/>
　學不在<lb/>
　華陽國志孝子隗通為母汲江裔水天為出平石生<lb/>
<pb n="KR3k0051_WYG_002-2b"/>
　江中今石在馬湖江<lb/>
任彦昇不嘗㯽榔<lb/>
陳叔達不食蒲萄<lb/>
　南史任昉父遥本性重㯽榔以為常餌臨終嘗求之<lb/>
　剖百許口不得好者昉以父所嗜好深以為恨遂終<lb/>
　身不嘗㯽榔<lb/>
　舊唐書高祖賜羣臣食於御前果有蒲萄侍中陳叔<lb/>
　逹執而不食高祖問其故對曰臣母患口乾求之不<lb/>
<pb n="KR3k0051_WYG_002-3a"/>
　能得高祖曰卿有母可遺乎遂流涕嗚咽久之乃止<lb/>
　因賜物百段<lb/>
劉士儁母䘮勺飲不入口七日<lb/>
段秀實母疾水漿不入口七日<lb/>
　隋書劉士儁性至孝丁母䘮絶而復蘇者數矣勺飲<lb/>
　不入口者七日廬于墓側負土成墳列植松柏狐狼<lb/>
　馴擾為之取食高祖受禪表其門閭<lb/>
　唐書段秀實性至孝六歲母疾水漿不入口七日疾<lb/>
<pb n="KR3k0051_WYG_002-3b"/>
　有間然後飲食<lb/>
開函流涕<lb/>
開笥流涕<lb/>
　南史齊河東王鉉年三四歲高帝嘗晝臥纒髪鉉上<lb/>
　高帝腹上弄䋲高帝因以䋲賜鉉及崩後鉉以寶函<lb/>
　盛䋲嵗時輒開視流涕嗚咽鉉人才甚凡而有此一<lb/>
　至<lb/>
　又張敷生而母亡年數歲問知之雖童蒙便有感慕<lb/>
<pb n="KR3k0051_WYG_002-4a"/>
　之色至十歲許求母遺物而散施已盡唯得一扇乃<lb/>
　緘錄之每至感思輒開笥流涕<lb/>
輒圜冢曰順在此<lb/>
輒到墓曰衰在此<lb/>
　後漢書蔡順母年九十以夀終未及得葬里中灾火<lb/>
　將逼其舍順抱伏棺柩號哭呌天火遂越燒它室順<lb/>
　獨得免太守韓崇召為東閣祭酒母平生畏雷自亡<lb/>
　後每有雷震順輒圜冢泣曰順在此崇聞之每雷輒<lb/>
<pb n="KR3k0051_WYG_002-4b"/>
　為差車馬到墓所太守鮑衆舉孝亷順不能逺離墳<lb/>
　墓遂不就<lb/>
　晉書王裒母性畏雷母没每雷輒到墓曰裒在此<lb/>
六世同㸑<lb/>
九世同居<lb/>
　南史漢夀人邵榮興六世同㸑劉悛表其門閭<lb/>
　舊唐書張公藝九世同居北齊時東安王高永樂詣<lb/>
　宅撫慰旌表焉隋開皇大使邵陽公梁子恭亦親撫<lb/>
<pb n="KR3k0051_WYG_002-5a"/>
　慰重表其門貞觀中特勅吏加旌表高宗有事太山<lb/>
　路過鄲州臨幸其宅問其義由其人請紙筆但書百<lb/>
　餘忍字高宗為之流涕賜以縑帛<lb/>
李氏七世同居<lb/>
郭氏七世同居<lb/>
　北史李几博陵安平人也七世同居共財家有二十<lb/>
　二房一百九十八口長㓜濟濟風禮著聞至於作役<lb/>
　卑㓜競集鄉里嘆美標其門閭<lb/>
<pb n="KR3k0051_WYG_002-5b"/>
　又郭世雋字𢎞乂太原文水人也家門雍穆七世同<lb/>
　居犬豕同乳烏鵲同巢時人以為義感之應州縣上<lb/>
　其事隋文帝遣平昌公宇文㢸詣其家勞問尚書侍<lb/>
　御史桺彧廵省河北表其門閭　又南唐江州陳氏<lb/>
　元和給事中京之後宗族七百口每日設廣席長㓜<lb/>
　以次坐而共食有畜犬百餘共一牢食一犬不至諸<lb/>
　犬為之不食建書樓於别墅以延四方之士肄業者<lb/>
　多依焉鄉里率化獄訟希少逺近歎異之<lb/>
<pb n="KR3k0051_WYG_002-6a"/>
百口同㸑<lb/>
八院相對<lb/>
　魏書楊播一家之内男女百口緦服同㸑庭無間言<lb/>
　魏世以來惟有盧淵兄弟及播昆弟椿津當時莫逮<lb/>
　焉<lb/>
　舊唐書裴寛性友愛弟兄多宦達子姪亦有名稱於<lb/>
　東京立第同居八院相對甥姪皆有休憇所擊鼓而<lb/>
　食當世榮之<lb/>
<pb n="KR3k0051_WYG_002-6b"/>
夏方畢十三䘮<lb/>
吳逵葬十三棺<lb/>
　晉書夏方家遭疫癘父母伯叔羣從死者十三人方<lb/>
　年十四夜則號哭晝則負土十有七載葬送得畢因<lb/>
　廬于墓側種植松柏烏鳥猛獸馴擾其旁<lb/>
　南史呉逵經荒饑饉係以疾疫父母兄嫂及羣從小<lb/>
　功之親男女死者十三人逵時病困隣里以葦席裹<lb/>
　之埋于村側既而親屬皆盡唯逵夫妻獲全家徒四<lb/>
<pb n="KR3k0051_WYG_002-7a"/>
　壁立冬無被袴晝則傭賃夜則伐木燒磚妻亦同逵<lb/>
　此誠無有懈倦逵夜行遇猛獸猛獸下道避之朞年<lb/>
　中成七墓葬十三棺隣里嘉之<hi>晉書亦載</hi>
吾不及吉甫汝不及伯竒<lb/>
我不及曾參子不如華元<lb/>
　顔氏家訓吉甫賢父也伯竒孝子也賢父御孝子合<lb/>
　得終于天性而後妻問之伯竒遂放曾參婦死謂其<lb/>
　子曰吾不及吉甫汝不及伯竒王駿䘮妻亦謂人曰<lb/>
<pb n="KR3k0051_WYG_002-7b"/>
　我不及曾參子不如華元並終身不娶此等足以為<lb/>
　誡其後假繼慘虐孤遺離間骨肉傷心斷腸者何可<lb/>
　勝數慎之哉　按魏志管寧妻先卒知故勸更娶寧<lb/>
　曰每省曾子王駿之言意常嘉之豈自遭之而遺本<lb/>
　心哉<lb/>
𤣥成讓爵于兄𢎞因有司劾而受爵<lb/>
丁鴻讓國于弟盛因友人諫而就國<lb/>
　漢書初韋𤣥成兄𢎞為太常丞職奉宗廟典諸陵邑<lb/>
<pb n="KR3k0051_WYG_002-8a"/>
　煩劇多罪過父賢以𢎞當為嗣故勅令自免𢎞懐嫌<lb/>
　不去官及賢病篤𢎞竟坐宗廟事繫獄罪未决室家<lb/>
　問賢當為後者賢恚恨不肯言於是賢門下生博士<lb/>
　義倩等與宗家計議共矯賢令使家丞上書言大行<lb/>
　以大河都尉𤣥成為後賢薨𤣥成在官聞䘮又言當<lb/>
　為嗣𤣥成深知其非賢雅意即陽為病狂臥便利妄<lb/>
　笑語昏亂徵至長安既葬當襲爵以病狂不應召大<lb/>
　鴻臚奏狀章下御史丞相按驗𤣥成素有名聲士大<lb/>
<pb n="KR3k0051_WYG_002-8b"/>
　夫多疑其欲讓爵辟兄者按事丞相史廼與𤣥成書<lb/>
　曰古之辭讓必有文義可觀故能垂榮於後今子獨<lb/>
　壊容貎蒙耻辱為狂癡光曜掩而不宣微哉子之所<lb/>
　託名也僕素愚陋過為宰相執事願少聞風聲不然<lb/>
　恐子傷高而僕為小人也𤣥成友人侍郎章亦上疏<lb/>
　言聖王貴以禮讓為國宜優飬𤣥成勿枉其志使得<lb/>
　自安衡門之下而丞相御史遂以𤣥成實不病劾奏<lb/>
　之有詔勿劾引拜𤣥成不得已受爵宣帝高其節以<lb/>
<pb n="KR3k0051_WYG_002-9a"/>
　𤣥成為河南太守兄𢎞為太山都尉<lb/>
　後漢書丁鴻傳鴻父綝從世祖征伐鴻獨與弟盛居<lb/>
　憐盛㓜小而共寒苦及綝卒鴻當襲封上書讓國於<lb/>
　盛不報既葬乃挂衰絰於冢廬而逃去留書與盛曰<lb/>
　鴻貪經書不顧恩義弱而隨師生不供飬死不飯含<lb/>
　皇天先祖並不祐助身被大病不任茅土前上疾狀<lb/>
　願辭爵仲公章寢不報迫且當襲封謹自放棄逐求<lb/>
　良醫如遂不瘳永歸溝壑鴻初與九江人鮑駿同事<lb/>
<pb n="KR3k0051_WYG_002-9b"/>
　桓榮甚相友善及鴻亡封與駿遇於東海陽狂不識<lb/>
　駿駿乃止而讓之曰昔伯夷呉札亂世權行故得申<lb/>
　其志耳春秋之義不以家事廢王事今子以兄弟私<lb/>
　恩而絶父不滅之基可謂智乎鴻感悟垂涕歎息乃<lb/>
　還就國開門教授鮑駿亦上書言鴻經學至行顯宗<lb/>
　甚賢之<lb/>
鄧彪讓國與弟鳳<lb/>
劉愷讓爵與弟憲<lb/>
<pb n="KR3k0051_WYG_002-10a"/>
　東觀記鄧彪字智伯南陽人也父邯世祖中興從征<lb/>
　伐以功封鄳侯彪少修孝行厲志清高與同郡宗武<lb/>
　伯翟敬伯陳綏伯張弟伯同志好齊名稱南陽五伯<lb/>
　彪以嫡長為世子邯薨當嗣爵讓國與異母弟鳯<lb/>
　明帝高其節詔書聽許鳳襲爵彪仕州郡<lb/>
　後漢書劉愷字伯豫以當襲父般爵讓與弟憲遁逃<lb/>
　避封久之章和中有司奏請絶愷國肅宗美其義特<lb/>
　優假之愷猶不出積十餘歲至永元十年有司復奏<lb/>
<pb n="KR3k0051_WYG_002-10b"/>
　之侍中賈逵因上書曰孔子稱能以禮讓為國于從<lb/>
　政乎何有竊見居巢侯劉般嗣子愷素行孝友謙遜<lb/>
　潔清讓封弟憲濳身逺迹有司不原樂善之心而繩<lb/>
　以循常之法懼非長克讓之風成含𢎞之化前世扶<lb/>
　陽侯韋𤣥成近有陵陽侯丁鴻鄳侯鄧彪並以高行<lb/>
　潔身辭爵未聞貶削而皆登三事今愷景仰前修有<lb/>
　伯夷之節宜蒙矜宥全其先功以增聖朝尚徳之美<lb/>
　和帝納之<lb/>
<pb n="KR3k0051_WYG_002-11a"/>
姜伯淮兄弟常共臥起<lb/>
張𢎞策兄弟常同臥起<lb/>
　後漢書姜肱字伯淮與二弟仲海季江俱以孝行著<lb/>
　聞其友愛天至常共臥起及各娶妻兄弟相戀不能<lb/>
　别寢以係嗣當立乃遞徃就室肱博通五經兼明星<lb/>
　緯士之逺來就學者三千餘人諸生爭加辟命皆不<lb/>
　就二弟名聲相次亦不應徵聘時人慕之肱嘗與季<lb/>
　江謁郡夜于道遇盜欲殺之肱兄弟更相争死賊遂<lb/>
<pb n="KR3k0051_WYG_002-11b"/>
　兩釋焉　謝承後漢書肱與季江俱乗車行適野廬<lb/>
　為賊所刼取其衣物欲殺其兄弟肱謂盜曰弟年㓜<lb/>
　父母所憐愍又未聘娶願自殺身濟弟季江言兄年<lb/>
　徳在前家之珍寶國之英俊乞自受戮以代兄命盜<lb/>
　賊戢衽曰二君所謂賢人吾等不良妄相侵犯棄物<lb/>
　而去肱車中尚有數千錢盜不見也使從者追以與<lb/>
　之亦復不受肱以物經厯盜手因以付亭吏而去<lb/>
　南史張𢎞策兄弟友愛不忍暫離雖各有室常同臥<lb/>
<pb n="KR3k0051_WYG_002-12a"/>
　起世比之姜肱兄弟　梁書韋放性𢎞厚篤實輕財<lb/>
　好施于諸弟尤雍睦每將逺别及行役初還常同一<lb/>
　室臥起時稱為三姜　唐書陽城隱中條山與弟堦<lb/>
　域常易衣出年長不肯娶謂弟曰吾與若孤惸相育<lb/>
　既娶則間外姓雖同處而益疏我不忍弟義之亦不<lb/>
　娶遂終身<lb/>
趙孝弟將為賊所烹自縛求免<lb/>
孟孫兄將為盜所烹請代得免<lb/>
<pb n="KR3k0051_WYG_002-12b"/>
　後漢書時天下亂人相食趙孝弟禮為餓賊所得孝<lb/>
　聞之即自縳詣賊曰禮久餓羸痩不如孝肥飽賊大<lb/>
　驚並放之謂曰可且歸更持米糒來孝求不能得復<lb/>
　往報賊願就烹衆異之遂不害<lb/>
　又淳于恭字孟孫兄崇將為盜所烹恭請代得與俱<lb/>
　免<lb/>
蔣恭兄弟爭罪<lb/>
張悌兄弟爭死<lb/>
<pb n="KR3k0051_WYG_002-13a"/>
　南史晉陵蔣崇平為刼見禽云與蔣恭妻弟呉晞張<lb/>
　為侣晞張先行不在本村遇水妻息避水移寄恭家<lb/>
　時録晞張不獲禽收恭及兄協付獄抵罪恭協並欵<lb/>
　舍住晞張家口而不知刼情恭列晞張妻息是婦之<lb/>
　親親今有罪恭身甘分求免兄恊恊列是户主求免<lb/>
　弟恭兄弟二人争求受罪郡縣不能制依事上詳州<lb/>
　議以為竝不合罪<lb/>
　又滕曇恭傳建康人張悌生刼株連縣抵悌死罪悌<lb/>
<pb n="KR3k0051_WYG_002-13b"/>
　兄松訴稱與弟景是前母子後母惟生悌松長不能<lb/>
　教誨乞代悌死景又曰兄是嫡長後母惟生悌若從<lb/>
　法母亦不全亦請死母曰悌應死豈以弟罪枉及諸<lb/>
　兄悌亦引分全兩兄供飬縣以上讞帝以為孝義特<lb/>
　降死後不得為例　又南都江陵縣人茍蔣之弟胡<lb/>
　之婦為曽口寺沙門所淫夜入茍家蔣之殺沙門為<lb/>
　官司所檢蔣之列家門穢行欲告則恥欲忍則不可<lb/>
　實已所殺胡之列又如此兄弟爭死江陵令宗躬啟<lb/>
<pb n="KR3k0051_WYG_002-14a"/>
　州荆州刺史廬江王求博議袁彖曰夫迅寒急節乃<lb/>
　見松筠之操危機迥構方識貞孤之風竊以蔣之胡<lb/>
　之殺人原心非㬥辯讞之日友于讓生事憐左右義<lb/>
　哀行路昔文舉引謗獲漏踈網蔣之心迹同符古人<lb/>
　若陷以深刑實傷為善由是蔣之兄弟免死<lb/>
淳于恭教兄子用杖自箠<lb/>
繆豫公教弟婦掩户自撾<lb/>
　後漢書淳于恭兄崇卒恭養㓜孤教誨學問有不如<lb/>
<pb n="KR3k0051_WYG_002-14b"/>
　法輒反用杖自箠以感悟之兒慙而改過<lb/>
　又繆肜字豫公少孤兄弟四人皆同財産及各娶妻<lb/>
　諸婦遂求分異又數有鬬争之言肜深懐憤歎乃掩<lb/>
　户自撾曰繆肜汝修身謹行學聖人之法將以齊整<lb/>
　風俗柰何不能正其家乎弟及諸婦聞之悉叩頭謝<lb/>
　罪遂更敦睦之行<lb/>
例得一子解褐<lb/>
例得一子出身<lb/>
<pb n="KR3k0051_WYG_002-15a"/>
　北史邢晏為南兖州例得一子解褐乃啓其孤弟子<lb/>
　子慎為朝請子慎年甫十二而其子已弱冠矣後為<lb/>
　滄州復啓孤兄子昕為府主簿而其子並未從宦世<lb/>
　人以此多之<lb/>
　又房亮為東荆州刺史時邊州刺史例得一子出身<lb/>
　亮不言其子而啓其弟子啓為奉朝請議者稱之<lb/>
繋子于樹<lb/>
閣子于樹<lb/>
<pb n="KR3k0051_WYG_002-15b"/>
　晉書鄧攸逃石勒遇賊掠牛馬歩走擔其兒及其弟<lb/>
　子綏度不能兩全乃謂其妻曰吾弟早亡唯有一息<lb/>
　理不可絶止應自棄吾兒耳幸而得存我後當有子<lb/>
　妻泣而從之乃棄之其子朝棄而暮及明日故繋之<lb/>
　于樹而去　史臣曰攸棄子存姪以義斷恩若力所<lb/>
　不能自可割情忍痛何至豫加徽纒絶其奔走者乎<lb/>
　斯豈慈父仁人之所用心也卒以絶嗣宜哉勿謂天<lb/>
　道無知此乃有知矣<lb/>
<pb n="KR3k0051_WYG_002-16a"/>
　陳書王元規字正範性孝事母甚謹晨昏未嘗離左<lb/>
　右梁時山隂縣有㬥水流漂居宅元規唯有一小船<lb/>
　倉卒引其母妹並孤姪入船元規自執檝棹而去留<lb/>
　其男女三人閣于樹杪及水退獲全時人皆稱其至<lb/>
　行<lb/>
以子易姪<lb/>
以身代弟<lb/>
　崔鴻十六國春秋江都王延年年十五䘮二親奉叔<lb/>
<pb n="KR3k0051_WYG_002-16b"/>
　父孝聞子良孫及弟從子為噉人賊所掠延年追而<lb/>
　請之賊以良孫歸延年延年拜請曰我以少孤為叔<lb/>
　父所養此叔父之少孤也願以子易之賊曰君義士<lb/>
　也免之<lb/>
　宋書孫棘大明五年發三五丁弟薩應充行坐違期<lb/>
　不至棘自詣郡縣引已為家長令弟不行罪當在己<lb/>
　乞以身代薩薩又辭自引太守張岱視其不實以棘<lb/>
　薩各置一處報云聽其相代聲色並悦甘心赴死焉<lb/>
<pb n="KR3k0051_WYG_002-17a"/>
　棘妻許氏又寄語囑夫曰君當門户豈可委罪小郎<lb/>
　大家臨亡以小郎囑君今竟未婚娶家道不立君已<lb/>
　有二子死復何恨岱依事表上孝武詔特原罪　又<lb/>
　南史元嘉末呉欣之弟慰之為武進縣史隨王誕起<lb/>
　義元凶遣軍主華欽討之吏人皆散慰之獨留見執<lb/>
　將死欣之詣欽乞代弟命辭淚哀切兄弟皆見原<lb/>
夫妻相對如賔<lb/>
夫妻相敬如賔<lb/>
<pb n="KR3k0051_WYG_002-17b"/>
　左傳臼季使過冀見冀缺耨其妻饁之敬相待如賓<lb/>
　與之歸言諸文公以為下軍大夫<lb/>
　魏畧常林少單貧雖貧自非手力不取之于人性好<lb/>
　學漢末為諸生帶經耕鉏其妻常自餽餉之林雖在<lb/>
　田野其相敬如賔<lb/>
懸魚于庭<lb/>
致𤓰于梁<lb/>
　謝承漢書羊續好食生魚為南陽太守府丞侯<hi>范作焦</hi>
<pb n="KR3k0051_WYG_002-18a"/>
　儉貢鯉續受而懸之一歲儉復致一枚續乃出所懸<lb/>
　枯魚示之以杜其意　韓詩外傳公儀休相魯而嗜<lb/>
　魚一國人獻魚而不受其弟諫曰嗜魚不受何也曰<lb/>
　夫欲嗜魚故不受也受魚而免于相則不能自給魚<lb/>
　無受而不免于相長自給于魚此明于為己者也<lb/>
　五代史補王審知遺推官黄淊魚徐演代為謝啟曰<lb/>
　卸諸斷索纔從羊續懸來列在雕盤便到馮驩食處<lb/>
　時大稱之<lb/>
<pb n="KR3k0051_WYG_002-18b"/>
　北史蘇瓊為南清河太守性清慎不發私書郡人趙<lb/>
　頴官至樂陵太守年餘八十致事歸五月中得新𤓰<lb/>
　一雙自來奉瓊恃年老苦請遂便為留乃致于㕔事<lb/>
　梁上竟不割人聞受趙頴餉瓜欲貢新果至門問知<lb/>
　頴瓜猶在相顧而去<lb/>
第五倫受俸裁留一月<lb/>
第五頡不炊或至十日<lb/>
　後漢書第五倫拜㑹稽太守雖為二千石躬自斬芻<lb/>
<pb n="KR3k0051_WYG_002-19a"/>
　養馬妻執炊㸑受俸裁留一月糧餘皆賤貿與民之<lb/>
　貧羸者<lb/>
　三輔決録注曰第五頡字子陵為郡功曹州從事公<lb/>
　府辟舉高第為侍御史南頓令桂陽南陽廬江三郡<lb/>
　太守諫議大夫洛陽無主人鄉里無田宅客止靈臺<lb/>
　中或十日不炊司𨽻校尉南陽左雄太史令張衡尚<lb/>
　書廬江朱建孟興皆與頡故舊各致禮餉頡終不受<lb/>
遺金悉還威化大行<lb/>
<pb n="KR3k0051_WYG_002-19b"/>
遺金悉還蠻夷感悟<lb/>
　後漢羌豪帥感張奐恩徳上馬二十匹先零酋長又<lb/>
　遺金鐻八枚奐並受之而召主簿於諸羌前以酒酧<lb/>
　地曰使馬如羊不以入廐使金如粟不以入懐悉以<lb/>
　金馬還之羌性貪而貴吏清前有八都尉率好財貨<lb/>
　為所患苦及奐正身絜己威化大行<lb/>
　北史梁昆為西寧州刺史先是蠻夷酋長皆服金冠<lb/>
　以金多者為豪雋由是遞相陵辱每尋干戈邊境略<lb/>
<pb n="KR3k0051_WYG_002-20a"/>
　無寧歲毘患之後因諸酋長相率以金遺之於是置<lb/>
　金座側對之慟哭謂曰此饑不可食寒不可衣汝等<lb/>
　以此相滅今將此來欲殺我邪一無所納悉以還之<lb/>
　於是蠻夷感悟遂不相攻<lb/>
為受一錢<lb/>
為食一口<lb/>
　後漢書劉寵為㑹稽太守徵為將作大匠有五六老<lb/>
　叟人齎百錢以送寵寵勞之曰父老何自苦對曰山<lb/>
<pb n="KR3k0051_WYG_002-20b"/>
　谷鄙生未嘗識郡朝它守時吏發求民間至夜不絶<lb/>
　或狗吠竟夕民不得安自明府下車以來狗不夜吠<lb/>
　民不見吏年老遭値聖明今聞當見棄去故自扶奉<lb/>
　送寵曰吾政何能及公言耶勤苦父老為人選一大<lb/>
　錢受之<lb/>
　北史齊彭城景王浟為定州刺史徵為侍中人吏送<lb/>
　别悲號有老公數百人相率具饌白浟曰自殿下至<lb/>
　此五載人不識吏吏不欺人百姓有識以來始逢今<lb/>
<pb n="KR3k0051_WYG_002-21a"/>
　化殿下唯飲此鄉水未食百姓食聊獻疏薄浟重其<lb/>
　意為食一口<lb/>
寫書當慎嫌疑<lb/>
寫書亦是罪過<lb/>
　後漢書吳祐父恢為南海太守祐年十二隨從到官<lb/>
　恢欲殺青簡以寫經書祐諫曰今大人踰越五嶺逺<lb/>
　在海濵其俗誠陋然舊多珍怪上為國家所疑下為<lb/>
　權戚所望此書若成則載之兼兩昔馬援以薏苡興<lb/>
<pb n="KR3k0051_WYG_002-21b"/>
　謗王陽以衣囊徼名嫌疑之間誠先賢所慎也恢乃<lb/>
　止撫其首曰吳氏世不乏季子矣<hi>季子謂札也</hi>
　北史潘子義遺郎基書云在官寫書亦是風流罪過<lb/>
　基答曰觀過知仁斯亦可矣　又郎基性清慎無所<lb/>
　營求嘗語人曰任官之所木枕亦不湏作況重于此<lb/>
　乎唯頗令人寫書<lb/>
留犢淮南<lb/>
留牀兖州<lb/>
<pb n="KR3k0051_WYG_002-22a"/>
　魏志注時苖為夀春令始之官乗薄軬車黄牸牛布<lb/>
　被囊居官歲餘牛生一犢及其去留其犢謂主簿曰<lb/>
　昔來時本無此犢犢是淮所生有也<lb/>
　魏略裴濳每之官不將妻子妻子貧乏織蔾花以自<lb/>
　供又濳為兖州時嘗作一胡牀及其去也留以掛柱<lb/>
王衍口不言錢<lb/>
崔洪口不言財<lb/>
　晉書王衍疾其妻郭之貪鄙故口未嘗言錢郭欲試<lb/>
<pb n="KR3k0051_WYG_002-22b"/>
　之令婢以錢繞牀使不得行衍晨起見錢謂婢曰舉<lb/>
　阿堵物却<lb/>
　又崔洪口不言貨財手不執珠玉汝南王亮常讌公<lb/>
　卿以琉璃鍾行酒酒及洪洪不執亮問其故對曰慮<lb/>
　有執玉不趨之義故爾然乖其常性故為詭説<lb/>
船輕載土<lb/>
艚輕迮石<lb/>
　宣城記云涇縣呉矩時為廬江太守有清稱徵還船<lb/>
<pb n="KR3k0051_WYG_002-23a"/>
　輕載土時歲暮逐除者就乞所獲甚少矩乃語之逐<lb/>
　除人見土而去<lb/>
　南史江革除都官尚書將還贈遺一無所受送故依<lb/>
　舊訂舫革竝不納唯乘臺所給一舸舸艚偏欹不得<lb/>
　安臥或請濟江徙重物以迮輕艚革既無物乃于西<lb/>
　陵岸取石十餘片以實之其清貧如此<lb/>
霛太后賜百官任負布絹<lb/>
隋文帝賜公卿任取左藏<lb/>
<pb n="KR3k0051_WYG_002-23b"/>
　北史李崇在官和厚明于決斷然性好財賄販肆聚<lb/>
　歛孝明霛太后常幸左藏王公嬪主從者百餘人皆<lb/>
　令任力負布絹即以賜之多者過二百匹少者百餘<lb/>
　惟長樂公兩手持絹二十匹而出示不異衆而已世<lb/>
　稱其廉儉崇與章武王融以所負多顚仆于地崇乃<lb/>
　傷腰融至損脚時人為之語曰陳留章武傷腰折股<lb/>
　貪人敗類穢我明主　又洛陽伽藍記靈太后賜百<lb/>
　官負絹任意自取朝臣莫不稱力而去唯章武王融<lb/>
<pb n="KR3k0051_WYG_002-24a"/>
　與陳留侯李崇負絹過性蹶倒傷踝侍中崔光止取<lb/>
　兩疋太后問侍中何少對曰臣有兩手唯堪兩疋所<lb/>
　獲多矣朝貴服其清㢘<lb/>
　北史庫狄士文嘗入朝遇隋文帝賜公卿入左藏任<lb/>
　取多少人皆極重士文獨口銜絹一疋兩手各持一<lb/>
　疋上問其故士文曰臣口手俱足餘無所須<lb/>
蕭放為廣州俸外不入其門<lb/>
盧鈞為廣州市舶一不干預<lb/>
<pb n="KR3k0051_WYG_002-24b"/>
　舊唐書蕭放為廣州刺史嶺南節度使放性公廉南<lb/>
　海雖富珍竒月俸之外不入其門家人疾病醫工治<lb/>
　藥須烏梅左右于公厨取之放知而命還促買于市<lb/>
　又盧鈞為廣州刺史御史大夫嶺南節度使南海有<lb/>
　蠻舶之利珍貨輻輳舊帥作法興利以致富凡為南<lb/>
　海者靡不梱載而歸鈞性仁恕為政廉潔請監軍領<lb/>
　市舶使己一不干預自貞元以來衣冠得罪流放嶺<lb/>
　表者因而物故子孫貧悴雖遇赦不能自還凡在封<lb/>
<pb n="KR3k0051_WYG_002-25a"/>
　境者鈞減俸錢為營槥櫝其家疾病死䘮則為之醫<lb/>
　藥殯殮孤兒稚女為之婚嫁凡數百家由是山越之<lb/>
　俗服其徳義令不嚴而人化<lb/>
馮伉不受遺帛徳宗因而授令<lb/>
僧孺不受送物穆宗因而命相<lb/>
　舊唐書澤潞節度使李抱貞卒馮伉為弔贈使抱貞<lb/>
　男遺伉帛數百匹不納又專送至京伉因表奏固請<lb/>
　不受屬醴泉闕縣令宰臣進人名帝意不可謂宰臣<lb/>
<pb n="KR3k0051_WYG_002-25b"/>
　曰前使澤潞不受財帛者此人必有清政可以授之<lb/>
　遂改醴泉令縣中百姓多猾為著諭蒙十四篇大略<lb/>
　指明忠孝仁義勸學務農每鄉給一卷俾其傳習在<lb/>
　縣七年韋渠牟薦為給事中<lb/>
　又初韓𢎞入朝以宣武舊事人多流言其子公武以<lb/>
　家財厚賂權幸及多言者班列之中悉受其遺俄而<lb/>
　父子俱卒孤孫㓜小穆宗恐為厮養竊盜乃命中使<lb/>
　至其家閱其宅簿以付家老而簿上俱有納賂之所<lb/>
<pb n="KR3k0051_WYG_002-26a"/>
　唯于牛僧孺官側朱書曰某月日送牛侍郎物若干<lb/>
　不受却付訖穆宗按簿甚説居無何議命相帝首可<lb/>
　僧孺之名<lb/>
一狐裘三十年<lb/>
一熊皮數十年<lb/>
　檀弓曾子曰晏子可謂知禮也已恭敬之有焉有若<lb/>
　曰晏子一狐裘三十年遣車一乘及墓而反國君七<lb/>
　个遣車七乘大夫五个遣車五乘晏子焉知禮曾子<lb/>
<pb n="KR3k0051_WYG_002-26b"/>
　曰國無道君子恥盈禮焉國奢則示之以儉國儉則<lb/>
　示之以禮<lb/>
　魏書司空長孫道生廉約身為三司而衣不華飾食<lb/>
　不兼味一熊皮障泥數十年不易<lb/>
先減僕從<lb/>
即減車騎<lb/>
　北史袁叔徳候李僧伽先減僕從然後入門曰見此<lb/>
　賢令吾羞對軒冕<lb/>
<pb n="KR3k0051_WYG_002-27a"/>
　舊唐書楊綰字公權元載伏誅綰拜相綰久積公輔<lb/>
　之望及詔出朝野相賀綰素以徳行著聞質性貞廉<lb/>
　車服儉樸居廟堂未數月人心自化御史中丞崔寛<lb/>
　劍南四川節度使寧之弟家富於財有别墅在皇城<lb/>
　之南池館臺榭當時第一寛即日濳遣毁拆中書令<lb/>
　郭子儀在邠州行營聞綰拜相座内音樂散五分之<lb/>
　四京兆尹黎幹以承恩每出入騶馭百餘亦即日减<lb/>
　損車騎唯留十騎而已其餘望風變奢從儉者不可<lb/>
<pb n="KR3k0051_WYG_002-27b"/>
　勝數其鎮俗移風若此　又魏志毛玠典選舉務以<lb/>
　儉率人<lb/>
鮑宣夫妻共挽鹿車<lb/>
凝之夫妻共乘蒲車<lb/>
　後漢書鮑宣妻者桓氏女也字少君宣嘗就少君父<lb/>
　學父竒其清苦故以女妻之裝送資賄甚盛宣不恱<lb/>
　謂妻曰少君生富驕習美飾而吾實貧賤不敢當禮<lb/>
　妻曰大夫以先生修徳守約故使賤妾侍執巾櫛既<lb/>
<pb n="KR3k0051_WYG_002-28a"/>
　奉承君子唯命是從宣笑曰是吾志也妻乃悉歸侍<lb/>
　御服飾更著短布衣與宣共挽鹿車歸鄉里拜姑禮<lb/>
　畢提甕出汲修行婦道鄉郡稱之宣哀帝時官至司<lb/>
　頴校尉子永中興初為魯郡太守永子昱從容問少<lb/>
　君曰太夫人寧復識挽鹿車時否對曰先姑有言存<lb/>
　不忘亡安不忘危吾焉敢忘乎<lb/>
　南史劉凝之妻梁州刺史郭銓女也遣送豐麗凝之<lb/>
　悉散之屬親妻亦能不慕榮華與凝之共居儉苦夫<lb/>
<pb n="KR3k0051_WYG_002-28b"/>
　妻共乘蒲笨車出市買易周用之外輒以施人<lb/>
石慶以策數馬<lb/>
乾威下殿就視<lb/>
　史記萬石君少子慶為太僕御出上問車幾馬慶以<lb/>
　策數馬畢舉手曰六馬慶于諸子中最為簡易矣然<lb/>
　猶若此<lb/>
　北史淮南太守楊琳嘗與十餘人同來謁見帝問張<lb/>
　乾威曰其首立者為誰乾威下殿就視而答曰淮南<lb/>
<pb n="KR3k0051_WYG_002-29a"/>
　太守楊琳帝謂乾威曰卿為謁者大夫而乃不識參<lb/>
　見人何也乾威對曰臣非不識楊琳但慮不審所以<lb/>
　不敢輕對<lb/>
審謹無他<lb/>
醇謹無它<lb/>
　漢書石慶為丞相文深審謹無他大畧<lb/>
　又衛綰以戲車為郎事文帝功次遷中郎將醇謹無<lb/>
　它孝景為太子時召上左右飲而綰稱病不行文帝<lb/>
<pb n="KR3k0051_WYG_002-29b"/>
　且崩時屬孝景曰綰長者善遇之及景帝立歲餘不<lb/>
　孰何綰<hi>服虔曰不問也</hi>綰日以謹力<lb/>
霍子孟小心謹慎未嘗有過<lb/>
苖晉卿小心畏慎未嘗有忤<lb/>
　漢初霍光字子孟初為奉車都尉光禄大夫出則奉<lb/>
　車入侍左右出入禁闥二十餘年小心謹慎未嘗有<lb/>
　過甚見親信<lb/>
　舊唐書苖晉卿寛厚廉謹為政舉大綱不問小過所<lb/>
<pb n="KR3k0051_WYG_002-30a"/>
　到有惠化及秉鈞衡小心畏慎未嘗忤人意性聰敏<lb/>
　達練事體百司文簿經目必曉而修身守位以智自<lb/>
　全議者比漢之胡廣<lb/>
聞宻事說向親舊<lb/>
聞臧否亂以他語<lb/>
　南史謝晦或以朝廷宻事語謝瞻瞻輒向親舊説以<lb/>
　為戲笑以絶其言<lb/>
　又謝𢎞微口不言人短見兄曜好臧否人物每聞之<lb/>
<pb n="KR3k0051_WYG_002-30b"/>
　常亂以他語　又𢎞微每獻替及陳事必手焚書草<lb/>
　人莫之知上以𢎞微能膳羞每就求食𢎞微與親舊<lb/>
　經營及進之後親人問上所御𢎞微不答别以餘語<lb/>
　酬之<lb/>
邑號朝歌墨子廻車<lb/>
邑名朝歌顔淵不舍<lb/>
　文選鄒陽上書梁孝王曰里名勝母曾子不入邑號<lb/>
　朝歌墨子廻車<hi>按晉灼曰史記樂書作朝歌之音朝歌者歌不時也故墨子聞之惡而㢠廻</hi>
<pb n="KR3k0051_WYG_002-31a"/>
　<hi>車不逕其邑</hi>
　論語撰考䜟曰邑名朝歌顔淵不舍七十弟子掩目宰<lb/>
　予獨顧由蹷墮車宋均曰子路患宰予顧視凶地故<lb/>
　以足蹷之使堕車也　淮南子曰曾子立孝不過勝<lb/>
　母之閭墨子非樂不入朝歌之邑曾子立廉不飲盜<lb/>
　泉所謂養志者也<lb/>
里名勝母曾子不入<hi>見上</hi>
里名勝母曾子歛襟<lb/>
<pb n="KR3k0051_WYG_002-31b"/>
　論語撰考䜟水名盗泉仲尼不飲里名勝母曽子歛襟<lb/>
　<hi>按尸子曰孔子至于勝母暮矣而不宿于盗泉渴矣而不飲惡其名也</hi>
冠一免安可冠也<lb/>
門一杜其可開乎<lb/>
　漢書貢禹舉賢良為河南令歲餘以職事為府官所<lb/>
　責免冠謝禹曰冠一免安復可冠也<lb/>
　晉書汜騰舉孝廉除郎中屬天下兵亂去官還家太<lb/>
　守張閟造之閉門不見禮遺一無受歎曰生於亂世<lb/>
<pb n="KR3k0051_WYG_002-32a"/>
　貴而能貧乃可以免散家財五十萬以施宗族柴門<lb/>
　灌園琴書自適張軌徵之為府司馬騰曰門一杜其<lb/>
　可開乎<lb/>
拒闗不開<lb/>
須詔乃開<lb/>
　後漢郅惲為上東城門侯帝嘗出獵車駕夜還惲拒<lb/>
　闗不開帝令從者見面于門間惲曰火明燎逺遂不<lb/>
　受詔帝乃回從東中門入明日惲上書諫曰昔文王<lb/>
<pb n="KR3k0051_WYG_002-32b"/>
　不敢盤于游田以萬人為憂而陛下逺獵山林夜以<lb/>
　繼晝其如社稷宗廟何書奏賜布百疋貶東中門候<lb/>
　為㕘封尉　又北史文宣嘗近出令張曜居守帝夜<lb/>
　還曜不時開門勒兵嚴備帝駐蹕門外久之催廹甚<lb/>
　急曜以夜深須火至面識門乃可開于是獨出見帝<lb/>
　帝笑曰卿欲效郅君章也乃使曜前開門然後入嗟<lb/>
　賞之賜以金綵<lb/>
　南史謝莊為侍中領前軍將軍時宋孝武出行夜還<lb/>
<pb n="KR3k0051_WYG_002-33a"/>
　敇開門莊守居以棨信或虚須墨詔乃開上後因宴<lb/>
　從容曰卿欲效郅君章邪對曰蒙犯塵露晨往宵還<lb/>
　容致不逞之徒妄生矯詐臣是以伏須神筆<lb/>
趙熹横劔當階<lb/>
崔光攘衰振杖<lb/>
　後漢光武崩趙熹受遺詔典䘮禮是時藩王皆在京<lb/>
　師自王莽簒亂舊典不存皇太子與東海王等雜止<lb/>
　同席憲章無序熹乃正色横劔殿階扶下諸王以明<lb/>
<pb n="KR3k0051_WYG_002-33b"/>
　尊卑時藩國官屬出入宫省與百寮無别熹乃表奏<lb/>
　謁者將護分止它縣諸王並令就邸唯朝晡入臨整<lb/>
　禮儀嚴門衛内外肅然<lb/>
　北史宣武崩後二日廣平王懐扶疾入臨以母弟之<lb/>
　親徑至太極西廡哀慟禁内呼侍中黄門領軍二衛<lb/>
　云身欲上殿哭大行又須入見主上諸人皆愕然相<lb/>
　視無敢抗對者崔光獨攘衰振杖引漢光武初崩太<lb/>
　尉趙熹横劔當階推下親王故事辭色甚厲聞者莫<lb/>
<pb n="KR3k0051_WYG_002-34a"/>
　不稱善壯光理義有據懐聲淚俱止云侍中以古事<lb/>
　裁我我不敢不服于是遂還<lb/>
劉行本置笏于地<lb/>
禇遂良置笏殿階<lb/>
　北史劉行本傳隋文帝踐祚拜諫大夫檢校中書侍<lb/>
　郎上嘗怒一郎于殿前笞之行本進曰此人素清其<lb/>
　過又小上不顧行本正當上前曰陛下不以臣不肖<lb/>
　令臣在左右臣言若是陛下安得不聽臣言若非當<lb/>
<pb n="KR3k0051_WYG_002-34b"/>
　致之于理安得輕臣而不顧臣所言非私因置笏于<lb/>
　地而退上歛容謝之遂原所笞者<lb/>
　唐書高帝將立武昭儀禇遂良曰皇后本名家奉事<lb/>
　先帝先帝疾執陛下手語臣曰我兒與婦今付卿且<lb/>
　徳音在陛下耳可遽忘之皇后無他過不可廢帝不<lb/>
　恱翌日復言對曰陛下必欲改立后者請更擇貴姓<lb/>
　昭儀昔事先帝身接帷笫今立之奈天下耳目何帝<lb/>
　羞黙遂良因致笏殿階叩頭流血曰還陛下此笏丐<lb/>
<pb n="KR3k0051_WYG_002-35a"/>
　歸田里帝大怒命引出<lb/>
鄭餘慶執詔封還<lb/>
韋貫之持籍不與<lb/>
　舊唐書有醫工崔懐自淮南小將為黄州司馬敇至<lb/>
　南省鄭餘慶執之封還以為諸道散將無故受正員<lb/>
　五品官是開徼倖之路且無闕可供<lb/>
　又新羅人金忠義以機巧進至少府監䕃其子為兩<lb/>
　館生韋貫之持其籍不與曰工商之子不當仕忠義<lb/>
<pb n="KR3k0051_WYG_002-35b"/>
　以藝通權倖為請者非一貫之持之愈堅既而疏陳<lb/>
　忠義不宜汚朝籍詞理懇切竟罷去之<lb/>
批敕<lb/>
塗詔<lb/>
　舊唐書李藩為給事中制敇有不可遂于黄敇後批<lb/>
　之吏曰宜别連白紙藩曰别以白紙是文狀豈曰批<lb/>
　敇邪<lb/>
　又李藩為門下侍郎同平章事時河東節度使王鍔<lb/>
<pb n="KR3k0051_WYG_002-36a"/>
　用錢數千萬賂遺權倖求兼宰相藩與權徳輿在中<lb/>
　書有宻㫖曰王鍔可兼宰相宜即擬來藩遂以筆塗<lb/>
　兼相字却奏上云不可徳輿失色曰縱不可宜别作<lb/>
　奏豈可以筆塗詔邪曰勢廹矣出今日便不可止日<lb/>
　又暮何暇别作奏事果寢<lb/>
李大亮不順臺使求名鷹<lb/>
倪若水不聽宦官採鵁鶄<lb/>
　舊唐書李大亮為凉州都督以惠政聞嘗有臺使到<lb/>
<pb n="KR3k0051_WYG_002-36b"/>
　州見有名鷹諷大亮獻之大亮宻表曰陛下久絶畋<lb/>
　獵而使者求鷹若是陛下之意深乖昔㫖如其自擅<lb/>
　便是使非其人太宗下之書曰以卿兼資文武志懐<lb/>
　貞確故委藩牧當茲重寄比在州鎮聲績逺彰念此<lb/>
　忠勤無忘寤寐使遣獻鷹遂不曲順論今引古逺獻<lb/>
　直言披露腹心非常懇到覧用嘉歎古人稱一言之<lb/>
　重侔于千金卿之此言深足貴矣今賜卿胡餅一枚<lb/>
　雖無千鎰之重是朕自用之物又賜荀悦漢紀一部<lb/>
<pb n="KR3k0051_WYG_002-37a"/>
　又倪若水為汴州刺史𤣥宗令宦官徃江南採鵁鶄<lb/>
　等諸鳥路由汴州若水知之上表諫曰方今九夏時<lb/>
　忙三農作苦田夫擁耒蠶婦持桑而以此時採捕竒<lb/>
　禽異鳥供園池之翫逺自江嶺達于京師水憊舟船<lb/>
　陸倦擔負飯之以魚肉間之以稻粱道路觀者豈不<lb/>
　以陛下賤人貴鳥也𤣥宗手詔答曰朕先使人取少<lb/>
　雜鳥其使不識朕意採鳥稍多卿具奏其事辭誠忠<lb/>
　懇深稱朕意朕已量事決罰禽鳥並令放訖今賜卿<lb/>
<pb n="KR3k0051_WYG_002-37b"/>
　物四十段用答至言　又隋唐嘉話楊徳幹高宗朝<lb/>
　為萬年令有宦官恃貴寵放鷂不避人禾稼徳幹擒<lb/>
　而杖之悉拔其鷂頭宦者涕泣祖背以示于帝帝曰<lb/>
　爾情知此漢獰何須犯他百姓竟不之問<lb/>
臣無所解惟知誦書<lb/>
臣無所解惟請誦詩<lb/>
　南史齊高帝幸華林宴集使各效技藝褚彦囘彈琵<lb/>
　琶王僧䖍桺世隆彈琴沈文季歌子夜來張敬兒舞<lb/>
<pb n="KR3k0051_WYG_002-38a"/>
　王儉曰臣無所解惟知誦書因跪上前誦相如封禪<lb/>
　書上笑曰此盛徳吾何以堪之後上使陸澄誦孝經<lb/>
　起自仲尼居儉曰臣所謂博而寡要臣請誦之乃講<lb/>
　君子之事上章上曰善張子布更覺非竒也<lb/>
　舊唐書郭山惲景龍中累遷國子司業時中宗數引<lb/>
　近臣及修文學士與之宴集嘗令各效技藝以為笑<lb/>
　樂工部尚書張錫為談容娘舞將作大匠宗晉卿舞<lb/>
　渾脫左衛將軍張洽舞黄麞左金吾衛將軍杜元琰<lb/>
<pb n="KR3k0051_WYG_002-38b"/>
　誦婆羅咒給事中李行言唱駕車西河中書舍人盧<lb/>
　藏用效道士上章山惲獨奏曰臣無所解請誦古詩<lb/>
　兩篇帝從之于是誦鹿鳴蟋蟀之詩奏未畢中書令<lb/>
　李嶠以其詞有好樂無荒之語頗渉規諷恐為忤㫖<lb/>
　遽止之<lb/>
嵇紹不為齊王操琴<lb/>
戴逵不為武陵鼓琴<lb/>
　晉書嵇紹嘗詣齊王冏諮事遇冏讌㑹召董艾葛旟<lb/>
<pb n="KR3k0051_WYG_002-39a"/>
　等共論時政艾言于冏曰嵇侍中善于絲竹公可令<lb/>
　操之左右進琴紹推不受冏曰今日為懽卿何吝此<lb/>
　邪紹對曰公匡復社稷當軌物作則垂之于後紹雖<lb/>
　虚鄙忝備常伯腰綬冠冕鳴玉殿省豈可操執絲竹<lb/>
　以為伶人之事若釋公服從私宴所不敢辭也冏大<lb/>
　慙艾等不自得而退<lb/>
　又戴逵字安道性不樂當世常以琴書自娱師事術<lb/>
　士范宣于豫章宣異之以兄女妻焉太宰武陵王晞<lb/>
<pb n="KR3k0051_WYG_002-39b"/>
　聞其善鼓琴使人召之逵對使者破琴曰戴安道不<lb/>
　為王門伶人晞怒乃更引其兄述述聞命欣然擁琴<lb/>
　而往逵後徙居㑹稽之剡縣性高潔常以禮獨自處<lb/>
　深以放達為非道　又南史范曄善彈琵琶能為新<lb/>
　聲上欲聞之屢諷以微㫖曄若不曉終不肯為上嘗<lb/>
　宴飲歡適謂曄曰我欲歌卿可彈曄乃奉㫖上歌既<lb/>
　畢曄亦止絃<lb/>
因元封歲旱請烹𢎞羊<lb/>
<pb n="KR3k0051_WYG_002-40a"/>
因太和夏旱請斬鄭注<lb/>
　漢書元封初歲小旱令百官求雨卜式言曰縣官當<lb/>
　食租衣稅而已今桑𢎞羊令吏坐市列販物求利亨<lb/>
　𢎞羊天乃雨<lb/>
　舊唐書太和六年夏旱時王守澄方寵鄭注及誣構<lb/>
　宋申錫後人側目畏之上以久旱詔求致雨之方李<lb/>
　中敏上言曰仍歲大旱非聖徳不至直以宋申錫之<lb/>
　寃濫鄭注之奸弊今致雨之方莫若斬鄭注而雪申<lb/>
<pb n="KR3k0051_WYG_002-40b"/>
　錫<lb/>
漢文帝謂馮唐辱我<lb/>
唐徳宗為蕭復輕朕<lb/>
　漢書文帝聞廉頗李牧為人良說乃拊髀曰嗟乎吾<lb/>
　獨不得廉頗李牧為將豈憂匈奴哉馮唐曰主臣陛<lb/>
　下雖有廉頗李牧不能用也上怒起入禁中良久召<lb/>
　唐讓曰公衆辱我獨亡間處虖公何以言吾不能用<lb/>
　頗牧也唐對曰臣大父言李牧之為趙將居邊軍市<lb/>
<pb n="KR3k0051_WYG_002-41a"/>
　之租皆自用饗士賞賜決于外不從中覆也委任而<lb/>
　責成功故李牧乃得盡其知能今臣竊聞魏尚為雲<lb/>
　中守軍市租盡以給士卒出私養錢五日一殺牛以<lb/>
　饗賔客舍人是以匈奴逺避不近雲中之塞虜嘗一<lb/>
　入尚帥車騎擊之所殺甚衆夫士卒盡家人子起田<lb/>
　中從軍安知尺籍伍符終日力戰斬首捕虜上功幕<lb/>
　府一言不相應文吏以法繩之其賞不行吏奉法不<lb/>
　用愚以為陛下法太明賞太輕罰太重且雲中守尚<lb/>
<pb n="KR3k0051_WYG_002-41b"/>
　坐上功首虜差六級陛下下之吏削其爵罰作之繇<lb/>
　此言之陛下雖得李牧不能用也臣誠愚觸忌諱死<lb/>
　罪文帝說是日令唐持節赦魏尚復以為雲中守而<lb/>
　拜唐為車騎都尉主中尉及郡國車士<hi>注如淳曰良善也師古曰</hi>
　<hi>説讀曰悦聞頗牧之善帝意大悦髀音陛主臣恐懼之言覆謂覆白之也</hi>
　舊唐書盧杞奏對于上前阿諛順㫖蕭復正色曰盧<lb/>
　杞之詞不正徳宗愕然退謂左右曰蕭復頗輕朕<lb/>
申屠嘉責弄臣怠慢<lb/>
<pb n="KR3k0051_WYG_002-42a"/>
劉行本數倖臣䙝慢<lb/>
　漢書申屠嘉為丞相時太中大夫鄧通方愛幸時嘉<lb/>
　入朝而通居上旁有怠慢之禮嘉奏事畢因言曰陛<lb/>
　下愛幸羣臣則富貴之至于朝廷之禮不可以不肅<lb/>
　上曰君勿言吾私之罷朝坐府中嘉為檄召通詣丞<lb/>
　相府不來且斬通通恐入言上上曰汝第往吾今使<lb/>
　人召若通至詣丞相府免冠徒跣頓首謝嘉嘉坐自<lb/>
　如不為禮責曰通小臣戲殿上大不敬當斬吏今行<lb/>
<pb n="KR3k0051_WYG_002-42b"/>
　斬之通頓首首盡出血不解上度丞相已困通使使<lb/>
　持節召通而謝丞相此吾弄臣君釋之鄧通既至為<lb/>
　上泣曰丞相幾殺臣<lb/>
　北史劉行本為太子左庶子時左衛率長史夏侯福<lb/>
　為太子所昵嘗于閣内與太子戲福大笑聲聞于外<lb/>
　行本時在閣下聞之待其出數之曰汝何小人敢為<lb/>
　䙝慢因付執法者推之太子為請乃釋之<lb/>
按夫項令謝<lb/>
<pb n="KR3k0051_WYG_002-43a"/>
頓宣頭使謝<lb/>
　漢書灌夫因行酒罵坐田蚡怒曰此吾驕灌夫罪也<lb/>
　乃令騎留夫夫不得出籍福起為謝按夫項令謝夫<lb/>
　愈怒不肯順蚡廼戲騎縳夫置傳舍<lb/>
　後漢書董宣殺湖陽公主蒼頭主還宫訴帝帝使宣<lb/>
　叩頭謝主宣不從彊使頓之宣兩手據地終不肯俯<lb/>
格殺湖陽公主奴<lb/>
棒破夀陽公主車<lb/>
<pb n="KR3k0051_WYG_002-43b"/>
　後漢書董宣為洛陽令時湖陽公主蒼頭白日殺人<lb/>
　因匿主家吏不能得及主出行而以奴驂乘宣於夏<lb/>
　門亭候之乃駐車叩馬以刀畫地大言數主之失叱<lb/>
　奴下車因格殺之主即還宫訴帝帝大怒召宣欲箠<lb/>
　殺之宣叩頭曰願乞一言而死帝曰欲何言宣曰陛<lb/>
　下聖徳中興而縱奴殺良人將何以理天下乎臣不<lb/>
　須箠請得自殺即以頭撃楹流血被面帝令小黄門<lb/>
　持之使宣叩頭謝主宣不從彊使頓之宣兩手據地<lb/>
<pb n="KR3k0051_WYG_002-44a"/>
　終不肯俯因敇彊項令出賜錢三十萬宣悉以頒諸<lb/>
　吏<lb/>
　北史高恭之字道穆為御史中尉時尒朱世隆當朝<lb/>
　權盛因内見衣冠失儀道穆便即彈紏帝姊夀陽公<lb/>
　主行犯清路執赤棒卒呵之不止道穆令卒棒破其<lb/>
　車公主深恨泣以訴帝帝曰高中尉清直人彼所行<lb/>
　者公事豈可私恨責之也道穆後見帝帝曰一日家<lb/>
　姊行路相犯深以為愧道穆免冠謝帝曰朕以愧卿<lb/>
<pb n="KR3k0051_WYG_002-44b"/>
　卿反謝朕　按魏氏舊制中丞出千歩清道與皇太<lb/>
　子分路行王公皆遥住車去牛頓軛於地以待中丞<lb/>
　過其或遲違以赤棒棒之<lb/>
還寺僧碾磑<lb/>
毁權要渠磑<lb/>
　舊唐書李元紘為雍州司户時太平公主與僧寺争<lb/>
　碾磑公主方承恩用事百司皆希其㫖意元紘遂斷<lb/>
　還僧寺竇懐眞為雍州長史大懼太平勢促令元紘<lb/>
<pb n="KR3k0051_WYG_002-45a"/>
　改斷元紘大署判後曰南山或可改移此判終無揺<lb/>
　動竟執正不撓<lb/>
　又李元紘為京兆尹尋有詔令元紘疏決三輔諸王<lb/>
　公權要之家皆緣渠立磑以害水田元紘令吏人一<lb/>
　切毁之百姓大獲其利<lb/>
蘇則之膝不枕佞人<lb/>
羊侃之牀不坐閹人<lb/>
　魏志蘇則與董昭同寮昭嘗枕則膝臥則推下之曰<lb/>
<pb n="KR3k0051_WYG_002-45b"/>
　蘇則之膝非佞人之枕也<lb/>
　梁書羊侃遷都官尚書時尚書令何敬容用事與之<lb/>
　並省未嘗遊造有宦者張僧𦙍候侃侃曰我牀非閹<lb/>
　人所坐竟不前之時論美其貞正<lb/>
教讇<lb/>
問佞<lb/>
　漢書陳萬年嘗病召子咸教戒于牀下夜半咸睡頭<lb/>
　觸屏風萬年大怒欲杖之咸叩頭謝曰具曉所言大<lb/>
<pb n="KR3k0051_WYG_002-46a"/>
　要教咸讇也<hi>讇古諂字</hi>
　晉書馮懐議百官降禮于王尊問之顔含含曰馮祖<lb/>
　思問佞于我我有邪徳乎<lb/>
不過勰品<lb/>
不與朂言<lb/>
　晉書周勰為謝安主簿居䘮廢禮崇尚老莊脱畧名<lb/>
　教時韓康伯領中正不過勰品為之議曰拜下之敬<lb/>
　猶違衆從禮情禮之極不宜以多比為通時人以康<lb/>
<pb n="KR3k0051_WYG_002-46b"/>
　伯為澄世所不能澄裁世所不能裁<lb/>
　唐語林宋璟為廣府都督𤣥宗思之使内臣楊思朂<lb/>
　馳驛往追璟就路竟不與思朂交一言思朂以將軍<lb/>
　貴倖殿中訴于𤣥宗上嗟嘆良久拜刑部尚書<lb/>
韋貫之不面李京兆<lb/>
韋子斐不詣高中丞<lb/>
　舊唐書徳宗未言京兆尹李實權移宰相言其可否<lb/>
　數日而詔行人有以韋貫之名薦於實者答曰是其<lb/>
<pb n="KR3k0051_WYG_002-47a"/>
　人居與吾同里亟聞其賢但吾得識其面而薦于上<lb/>
　舉笏示説者曰實已記其名氏矣説者喜驟以其語<lb/>
　告于貫之且曰子今日詣實而明日受賀矣貫之唯<lb/>
　唯數歲中不往然是後竟不遷<lb/>
　又韋澳字子斐伯兄温與御史中丞高元裕友善温<lb/>
　請用澳為御史謂澳曰高二十九持憲綱欲與汝相<lb/>
　面汝必得御史澳不答温曰高君端士不可輕澳曰<lb/>
　然恐無呈身御史竟不詣元裕之門<lb/>
<pb n="KR3k0051_WYG_002-47b"/>
豈能曲意<lb/>
安能改行<lb/>
　南齊中書舍人阮佃夫在㑹下請假東歸客勸王僧<lb/>
　虔以佃夫要倖宜加禮接僧虔曰我立身有素豈能<lb/>
　曲意此軰彼若見惡當拂衣而去耳佃夫言于宋明<lb/>
　帝因而免官<lb/>
　陳書蕭引字升休為建康令時殿内朋主呉璡及宦<lb/>
　官李善度蔡脱兒等多所請屬引一皆不許引族子<lb/>
<pb n="KR3k0051_WYG_002-48a"/>
　宻時為黄門侍郎諫引曰李蔡之勢在位皆畏憚之<lb/>
　亦宜小為身計引曰吾之立身自有本末亦安能為<lb/>
　李蔡改行就令不平不過解職耳呉璡竟作飛書李<lb/>
　蔡證之坐免官<lb/>
元忠惡𢎞霸媚己<lb/>
姚崇惡敬竒媚己<lb/>
　舊唐書郭𢎞霸再遷右臺侍御史大夫魏元忠病僚<lb/>
　屬省候𢎞霸獨後入憂見顏色請示便液即染指嘗<lb/>
<pb n="KR3k0051_WYG_002-48b"/>
　驗疾輕重賀曰甘者病不瘳今味苦即當愈矣喜甚<lb/>
　元忠惡其媚㬥語于朝<lb/>
　大唐新語成敬竒為大理正與姚崇有姻親崇嘗感<lb/>
　疾敬竒造宅省焉對崇涕泣懐中置生雀數頭一一<lb/>
　手執而後放之祝云願令公速愈也崇勉從之敬竒<lb/>
　既出崇惡其諛媚謂其子弟曰此涙亦從何而來自<lb/>
　茲不復接遇<hi>亦見御史臺記</hi>　又笑林武后有疾詔遍祭神<lb/>
　廟以祈福消灾閻朝隱詣少室山時為給事中因親<lb/>
<pb n="KR3k0051_WYG_002-49a"/>
　撰祝文以身代犧伏于爼盤令僧道迎至神所觀者<lb/>
　如堵㑹后疾愈特加賞賚左司郎中張元一畵代犧<lb/>
　圖以進后大笑雖厚賜然亦鄙其為人<lb/>
管寧割席分坐<lb/>
劉璡舉席自隔<lb/>
　世説管寧華歆共園中鋤菜見地有片金管揮鋤與<lb/>
　瓦石不異華捉而擲去之又嘗同席讀書有乗軒冕<lb/>
　過門者寧讀如故歆廢書出㸔寧割席分坐曰子非<lb/>
<pb n="KR3k0051_WYG_002-49b"/>
　吾友也<lb/>
　南史劉璡與友人㑹稽孔逷同舟入東於塘上遇一<lb/>
　女子逷目送曰美而豔璡曰斯豈君子所宜言乎非<lb/>
　吾友也於是解裳自隔或曰與友孔徹同舟入東徹<lb/>
　留目觀㟁上女子璡舉席自隔不復同坐<lb/>
移吾坐逺客<lb/>
移吾牀逺客<lb/>
　宋書張敷為正員中書郎時舍人狄當周赳並管要<lb/>
<pb n="KR3k0051_WYG_002-50a"/>
　務以張同省名家嘗欲詣之周曰彼恐不相容接不<lb/>
　如勿徃狄言我等並已員外郎矣何憂不得共坐敷<lb/>
　先設二牀去壁三四尺許二客就席張呼左右曰移<lb/>
　我坐逺客周等失色而退<lb/>
　南史紀僧眞得幸于齊世祖容表有士風嘗請于世<lb/>
　祖曰臣出自本縣武吏邀逢聖時階榮至此為兒婚<lb/>
　得荀昭光女即時無復所須唯就陛下乞作士大夫<lb/>
　上曰此由江斆謝[卄/瀹]我不得措意可自詣之僧眞承<lb/>
<pb n="KR3k0051_WYG_002-50b"/>
　㫖詣斆登榻坐定斆顧命左右曰移吾牀逺客僧眞<lb/>
　䘮氣而退以告世祖世祖曰士大夫故非天子所命<lb/>
印封求官書<lb/>
不視求官書<lb/>
　南史王惠拜吏部尚書未嘗接客人有與書求官得<lb/>
　輙聚閣上及去職印封如初<lb/>
　又王球居選職接客甚稀不視求官書疏而銓衡有<lb/>
　序<lb/>
<pb n="KR3k0051_WYG_002-51a"/>
不遣子要榮<lb/>
不為兒買第<lb/>
　呉志先是二宫並闕中外職司多遣子弟給侍全琮<lb/>
　報陸遜遜以為子弟茍有才不憂不用不宜私出以<lb/>
　要榮利若其不佳終為取禍且聞二宫勢敵有彼此<lb/>
　此古人之厚忌也<lb/>
　南史時生徒對策多行賄賂岑文豪謂袁憲父君正<lb/>
　具束修君正曰吾豈能用錢為兒買第邪<lb/>
<pb n="KR3k0051_WYG_002-51b"/>
郭晞佯瘖噤口不言<lb/>
郭曖辭以居䘮被疾<lb/>
　舊唐書郭晞丁父子儀䘮持服京城朱泚搆逆遣人<lb/>
　就第問訊欲令掌兵晞佯瘖噤口不言泚以兵脅之<lb/>
　晞終不語賊知其不可用乃止晞濳奔奉天僅而獲<lb/>
　免<lb/>
　又朱泚之亂郭曖不知車駕幸奉天為賊所逼欲授<lb/>
　偽官曖辭以居䘮被疾既而與兄晞弟曙及昇平公<lb/>
<pb n="KR3k0051_WYG_002-52a"/>
　主皆奔奉天<lb/>
佯紿遺痢<lb/>
遽稱腹痛<lb/>
　唐新語陸徳明受學于周𢎞正善言𤣥理王世充僭<lb/>
　號封其子為漢王署徳明為師就其家將行束修之<lb/>
　禮徳明恥之因服巴豆散卧東壁下充之子入跪牀<lb/>
　下徳明佯紿之遺痢竟不與語遂移病成臯及入唐<lb/>
　太宗引為文學館學士使閻立本寫其形禇亮為之<lb/>
<pb n="KR3k0051_WYG_002-52b"/>
　讚曰經術為貴𤣥風可師勵學非逺通儒在茲<lb/>
　續世說王毛仲有寵于𤣥宗百官附之一日毛仲嫁<lb/>
　女上問何所須毛仲頓首謝曰臣萬事已備但未得<lb/>
　客上曰張説源乾曜軰豈不可召耶對曰此則得之<lb/>
　上曰知汝所不能致者一人耳必宋璟也對曰誠如<lb/>
　聖㫖上笑曰朕明日為汝召客明日上謂宰相朕奴<lb/>
　毛仲有婚事卿等宜與達官悉詣其第既而日中客<lb/>
　未敢舉箸待璟久之方至先執酒西向拜謝飲不盡<lb/>
<pb n="KR3k0051_WYG_002-53a"/>
　巵遽稱腹痛而歸<lb/>
桓温為子求婚于坦之<lb/>
徐勉為子求婚于蒨女<lb/>
　晉書王坦之為桓温長史温欲與子求婚于坦之及<lb/>
　還家省父而述愛坦之雖長大猶抱置膝上坦之因<lb/>
　言温意述大怒遽排下曰汝竟癡邪詎可畏温而以<lb/>
　女妻兵也坦之乃辭以他故温曰此尊君不肯耳遂<lb/>
　止<lb/>
<pb n="KR3k0051_WYG_002-53b"/>
　南史江蒨方雅有風格僕射徐勉權重唯蒨與王規<lb/>
　抗禮不為之屈勉因蒨門客翟景為子繇求昏于蒨<lb/>
　女不答景再言之乃杖景四十<lb/>
東家棗樹垂庭中<lb/>
東隣桑葚落其家<lb/>
　漢書王吉少時學問居長安東家有大棗樹垂吉庭<lb/>
　中吉婦取棗以啖吉吉後知之乃去婦東家聞而欲<lb/>
　伐其樹隣里共止之因固請吉令還婦里中為之語<lb/>
<pb n="KR3k0051_WYG_002-54a"/>
　曰東家有樹王陽婦去東家棗完去婦復還其厲志<lb/>
　如此<lb/>
　北史趙軌為齊州别駕有能名其東隣有桑椹落其<lb/>
　家軌遣人悉拾還其主戒其諸子曰吾非以此求名<lb/>
　意者非機杼物不願侵人汝等宜以為戒<lb/>
乞不使王彦方知<lb/>
皆唯恐桺徳廣知<lb/>
　後漢王烈字彦方少師事陳寔以異行稱鄉里有盜<lb/>
<pb n="KR3k0051_WYG_002-54b"/>
　牛者主得之盜請罪曰刑戮自甘乞不使王彦方知<lb/>
　也烈聞而使人謝之遺布一端或聞其故烈曰盜懼<lb/>
　我聞其過是有恥惡之心既懐恥惡必能改善故以<lb/>
　此激之<lb/>
　北史桺靖少方雅鄉里亦慕而化之或有不善者皆<lb/>
　曰唯恐桺徳廣知也　又南史沈道䖍傳有人竊其<lb/>
　園菜者外還見之乃自逃隱待竊者去後乃出人又<lb/>
　拔其屋後大筍令人止之曰惜此筍欲令成林更有<lb/>
<pb n="KR3k0051_WYG_002-55a"/>
　佳者相與乃令人買大筍送與之盜者慙不取道䖍<lb/>
　使致其門内而還常以捃拾自資同捃者或争穟道<lb/>
　䖍諫之不止悉以其所得與之争者愧恧後每事輒<lb/>
　云勿令居士知<lb/>
范冉辭麥<lb/>
庾易辭麥<lb/>
　袁崧後漢書范冉去官嘗使兒捃拾麥得五斛隣人<lb/>
　尹臺遺之一斛囑兒莫道冉後知即令并送六斛言<lb/>
<pb n="KR3k0051_WYG_002-55b"/>
　麥已雜矣遂誓不敢受<hi>冉或作丹</hi>
　南史臨川王暎餉庾易麥百斛易謂使人曰走樵採<lb/>
　麋鹿之伍終其解之毛衣馳騁日月之車得保自耕<lb/>
　之禄于大王之恩亦已深矣辭不受<lb/>
送絹償刈榖<lb/>
以縑置禾下<lb/>
　晉書羊祜出軍行呉境刈榖為糧皆計所侵送絹償<lb/>
　之<lb/>
<pb n="KR3k0051_WYG_002-56a"/>
　北史鹿愈嘗詣徐州馬疲附船而至大梁夜睡從者<lb/>
　上岸竊禾四束飼馬船行數里愈覺即停船至取禾<lb/>
　處以縑三丈置禾束下而反　又趙軌召為司馬在<lb/>
　道夜行其左右馬逸入田中㬥人禾軌駐馬待明訪<lb/>
　知禾主酬置而去<lb/>
燒輜重十餘船<lb/>
焚文劵一大厨<lb/>
　南史孔顗弟道存從弟徽頗營産業二弟請假東還<lb/>
<pb n="KR3k0051_WYG_002-56b"/>
　覬出渚迎之輜重十餘船皆是綿絹紙席之屬覬見<lb/>
　之為喜謂曰我比乏得此甚要因命置岸側既而正<lb/>
　色謂曰汝軰忝預士流何至還東作賈客邪命燒盡<lb/>
　乃去<lb/>
　又顧覬之家門雍穆為州郡所重子綽私財甚豐鄉<lb/>
　里士庶多負責覬之禁不能止及後為呉郡誘出文<lb/>
　劵一大厨悉令焚之宣語逺近皆不須還綽懊歎彌<lb/>
　日<lb/>
<pb n="KR3k0051_WYG_002-57a"/>
標牓賣宅<lb/>
劵契賣牛<lb/>
　北史皇甫亮性質朴純厚終無片言矯飾所居宅洿<lb/>
　下標牓賣之將買者或問其故亮每答云為宅中水<lb/>
　淹不洩雨即流入牀下由此宅終不售<lb/>
　又孟信去官居貧無食唯有一老牛其兄子賣之擬<lb/>
　供薪米劵契已訖市法應知牛主住在所信適從外<lb/>
　來見買牛人方知其賣也因告之曰此牛先來有病<lb/>
<pb n="KR3k0051_WYG_002-57b"/>
　小用便發君不須也杖其兄子二十買牛人嗟異良<lb/>
　久呼信曰孟公但見與牛未必須其力也苦請不得<lb/>
　乃罷買牛者周文帝帳下人周文深歎異焉　又南<lb/>
　史明山賔性篤實家中常乏困貨所乘牛既售受錢<lb/>
　乃謂買主曰此牛經患漏蹄療差已久恐後脱發無<lb/>
　容不相語買主遽追取錢處士阮孝緒聞之嘆曰此<lb/>
　言足使還淳反朴激薄停澆矣<lb/>
<pb n="KR3k0051_WYG_002-58a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0051_WYG_002-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　駢志卷二<lb/>
</p>
<p>
</p>
  </div>
</body>
</text>
</TEI>
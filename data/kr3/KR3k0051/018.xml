<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>駢志卷十八</head> <lb/>
    <p>
<pb n="KR3k0051_WYG_018-1a"/>
欽定四庫全書<lb/>
　駢志卷十八<lb/>
　　　　　　　　　　　　明　陳禹謨　撰<lb/>
　　壬部下<lb/>
雙鵠為引<lb/>
衆鳥翊從<lb/>
　宋志孝武帝孝建元年正月庚申鳳凰見丹徒渴賢<lb/>
　亭雙鵠為引衆鳥陪從征虜將軍武昌王渾以聞<lb/>
<pb n="KR3k0051_WYG_018-1b"/>
　唐志長夀三年十一月陳州上言宛丘縣鳳凰集衆<lb/>
　鳥數萬前後翊從行列齊整色别為羣後三日改元<lb/>
　為儀鳳<lb/>
羽豪<lb/>
羽宗<lb/>
　苻子齊景公謂晏子曰寡人既得寶乘聚萬駟矣方<lb/>
　欲珠懸黎會金玉其得之即奚若晏子曰臣聞琬琰<lb/>
　之外有鳥焉曰金翅民謂為羽豪其為鳥也非龍肺<lb/>
<pb n="KR3k0051_WYG_018-2a"/>
　不食非鳳血不飲其食也常飢而不飽其飲也常渴<lb/>
　而不充生未幾何夭其天年而死珠玉之珍非乃為<lb/>
　君之患也<lb/>
　相鶴經鶴者陽鳥也而遊于隂因金氣依火精以自<lb/>
　養行必依洲嶼止不集林木蓋羽族之宗長仙人之<lb/>
　騏驥也　又禽經鶴愛隂而惡陽鴈愛陽而惡隂<lb/>
禦火<lb/>
禦水<lb/>
<pb n="KR3k0051_WYG_018-2b"/>
　山海經小華之山鳥多赤鷩可以禦火　符禺之山<lb/>
　其獸多葱蘢其狀如羊而赤鬛其鳥多鴖其狀如翠<lb/>
　而赤喙可以禦火　翠山其鳥多鸓其狀如鵲赤黑<lb/>
　而兩首四足可以禦火　涿光之山囂水出焉而西<lb/>
　流注于河其中多鰼鰼之魚其狀如鵲而十翼鱗皆<lb/>
　在羽端其音如鵲可以禦火　丑陽之山有鳥焉其<lb/>
　狀如烏而赤足名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>餘可以禦火　崌山有鳥焉狀<lb/>
　如鴞而赤身白首其名曰竊脂可以禦火　即公之<lb/>
<pb n="KR3k0051_WYG_018-3a"/>
　山有獸焉其狀如龜而白身赤首名曰蛫是可以禦<lb/>
　火<lb/>
　又崑崙之丘有木焉其狀如棠華黄赤實其味如李<lb/>
　而無核名曰沙棠可以禦水食之使人不溺<lb/>
熒熒之鳥同同之鳥<lb/>
策策之魚堂堂之魚<lb/>
　衝波傳子路顔淵浴於珠水見五色鳥顔淵問由識<lb/>
　此鳥否子路曰熒熒之鳥後日顔囘與子路又浴于<lb/>
<pb n="KR3k0051_WYG_018-3b"/>
　泗水更見前鳥復問由識此鳥否子路曰同同之鳥<lb/>
　顔囘曰何一鳥而二名子路曰譬如絲絹煑之則為<lb/>
　帛染之則為皁一鳥二名不亦宜乎<lb/>
　譚子化書庚氏穴池構竹為凭欄登之者其聲策策<lb/>
　焉辛氏穴池構木為凭欄登之者其聲堂堂焉二氏<lb/>
　俱牧魚于池中每凭欄投餌魚必踴躍而出後但聞<lb/>
　策策堂堂之聲不投餌亦踴躍而出則是庚氏之魚<lb/>
　可名策策辛氏之魚可名堂堂食之化也<lb/>
<pb n="KR3k0051_WYG_018-4a"/>
鶼鶼<lb/>
蠻蠻<lb/>
　山海經南方有比翼鳥不比不飛其名謂之鶼鶼<lb/>
　史記古之封禪西海致比翼之鳥　拾遺記成王時<lb/>
　然丘國獻比翼鳥雌雄各一以玉為樊　周書成王<lb/>
　時巴人獻比翼鳥<lb/>
　又崇吾之山有鳥其狀如鳬而一翼一目相得乃飛<lb/>
　名曰蠻蠻見則天下大水<lb/>
<pb n="KR3k0051_WYG_018-4b"/>
孝烏<lb/>
仁烏<lb/>
　尚書緯烏有孝名武王卒父大業故烏瑞臻　譙子<lb/>
　法訓曰夫孝行之本替本而求末未見得之者也烏<lb/>
　者而有反哺况人而無孝心者乎<lb/>
　拾遺記晉文公焚山求介子推有白烏遶烟而噪或<lb/>
　集介子推側火不能焚晉人嘉之起思烟臺其烏云<lb/>
　仁烏<lb/>
<pb n="KR3k0051_WYG_018-5a"/>
烏棲府<lb/>
烏集㦸<lb/>
　漢書御史府中列栢樹常有野烏數千棲宿其上晨<lb/>
　去暮來號朝夕烏　又南史高昌國有朝烏者旦旦<lb/>
　集王殿前為行列不畏人日出然後散去<lb/>
　舊唐書柳仲郢自拜諌議後每遷官羣烏大集于昇<lb/>
　平里第庭樹㦸架皆滿凡五日而散詔下不復集家<lb/>
　人以為候唯除天平節度烏不復集<lb/>
<pb n="KR3k0051_WYG_018-5b"/>
魯郊之鳥<lb/>
罽賔之鸞<lb/>
　莊子昔者有鳥止于魯郊魯君説之為具大牢以饗<lb/>
　之奏九韶以樂之鳥乃始憂悲眩視不敢飲食此之<lb/>
　謂以已養養鳥也<lb/>
　范太鸞鳥詩序罽賓國王結罝峻岐之山獲一鸞鳥<lb/>
　王甚愛之欲其鳴而不能致乃飾以金樊享以珍羞<lb/>
　而鸞對之愈戚三年不鳴夫人曰聞鳥見其類而後<lb/>
<pb n="KR3k0051_WYG_018-6a"/>
　鳴可懸鏡以映之王從言鸞觀影感契慨焉悲鳴哀<lb/>
　響中宵一奮而絶<lb/>
鸚鵡訴苦寒<lb/>
鸚鵡持佛號<lb/>
　舊唐書貞觀五年林邑獻五色鸚鵡數訴寒適新羅<lb/>
　獻美女二人魏徵以為不宜受太宗喜曰林邑鸚鵡<lb/>
　猶能自言苦寒思歸况二女之逺别親戚乎并鸚鵡<lb/>
　各付使者歸之<lb/>
<pb n="KR3k0051_WYG_018-6b"/>
　韋臯鸚鵡舍利塔記貞元中有獻鸚鵡鳥者河東裴<lb/>
　氏志樂金仙之道以此鳥名載梵經常狎而敬之始<lb/>
　告以六齋之禁比及辰後非時之食終夕不視或教<lb/>
　以持佛名號者則仰首奮翼若善承聽或俾之念佛<lb/>
　則黙然而不答或謂之不念即唱言阿彌陀厯試不<lb/>
　爽貞元十九年七月悴爾不懌已而日甚馴養者知<lb/>
　將盡乃鳴磬曰將西歸乎為爾擊磬爾其存念每一<lb/>
　擊磬一稱彌陀佛洎十擊磬而十念成歛翼委足奄<lb/>
<pb n="KR3k0051_WYG_018-7a"/>
　然而絶焚之得舍利十餘粒<lb/>
廣州獻吉了<lb/>
廉州獻吉了<lb/>
　舊唐書禮樂志嶺南有鳥如鸜鵒而稍大乍視之不<lb/>
　相分辨籠養久則能言無不通南人謂之吉了亦云<lb/>
　結料開元初廣州獻之言音雄重如丈夫委曲識人情<lb/>
　慧于鸚鵡逺矣<lb/>
　北户錄普寧有廉州民獲赤白吉了各一頭獻于刺<lb/>
<pb n="KR3k0051_WYG_018-7b"/>
　史其赤者尋卒白者久而能言凡笑語悉皆效人斯<lb/>
　珍禽也　按唐會要林邑國有結遼焉謂之吉了鳥<lb/>
　能人語　又僉載天后時左衛兵遭劉景陽使嶺南<lb/>
　得秦吉了二隻能解人語至都進之畱其雌者雄煩<lb/>
　怨不食則天問曰何乃無聊也鳥曰其配為使者所<lb/>
　得頗思之乃呼景陽曰卿何故藏一鳥不進景陽叩<lb/>
　頭謝罪乃進之則天不罪也<hi>聞見録瀘南有畜秦吉了者亦能人言有夷酋</hi>
　<hi>欲以錢三十萬買之其人告以貧將賣爾秦吉了曰我不願更二主遂不食而死評曰秦吉了一能言之</hi>
<pb n="KR3k0051_WYG_018-8a"/>
　<hi>鳥耳猶不願更二主彼靦顔事二君者真鳥之不如矣</hi>
變而之仁變而之不仁<lb/>
變而之善變而之不善<lb/>
　夏小正云鷹為鳩變而之仁鳩為鷹變而之不仁也<lb/>
　䑕為鴽變而之善鴽為䑕變而之不善也　又搜神<lb/>
　記曰春分之日鷹變為鳩秋分之日鳩變為鷹時之<lb/>
　化也<lb/>
鷹制鵬雛<lb/>
<pb n="KR3k0051_WYG_018-8b"/>
朔識鵬雛<lb/>
　幽明録楚文王少時有人獻一鷹爪頭神爽殊絶常<lb/>
　鷹故為獵于雲夢罝網雲布烟燒漲天毛羣飛旋爭<lb/>
　噬競搏此鷹軒頸瞪目逺視雲際無搏噬之志王曰<lb/>
　吾鷹所獲以百數汝鷹曾無奮意將欺余耶獻者曰<lb/>
　若效于雉兎臣豈敢獻俄而雲際有一物翺翔飄颻<lb/>
　鮮白而不辨其形鷹見之便竦翮而升矗若飛電須<lb/>
　㬰羽墮如雪血下如雨良久有一大鳥墮地而死度<lb/>
<pb n="KR3k0051_WYG_018-9a"/>
　其兩翅廣數十里喙邊有黄衆莫能識時有博物君<lb/>
　子曰此大鵬雛也始飛故為鷹所制文王乃厚賞獻<lb/>
　者<lb/>
　西域貢黑鷹得鵬雛衆莫喻惟東方朔識之<lb/>
鶻放鴿<lb/>
鶻縱禽<lb/>
　僉載滄州東光縣寶觀寺常有蒼鶻集重閣每有鴿<lb/>
　數千鶻冬中每夕即取一鴿以暖足至曉放之而不<lb/>
<pb n="KR3k0051_WYG_018-9b"/>
　殺自餘鷹鶻不敢侵之<lb/>
　長安薦福寺有鶻冬取小禽煖𤓰掌旦則縱之視其<lb/>
　所適之方則是日不于是方擊搏<lb/>
白鶻送書<lb/>
羣鴿繫書<lb/>
　僉載唐太宗養一白鶻號白將軍取鳥常驅至于殿<lb/>
　前然後擊殺故名落鷹殿上恒令送書從北至東都<lb/>
　與魏王仍取報日徃返數㢠廻<lb/>
<pb n="KR3k0051_WYG_018-10a"/>
　開元遺事張九齡少年時家養羣鴿每與親知書信<lb/>
　往來只以書繫鴿足上依所教之處飛往投之九齡<lb/>
　目之為飛奴時人無不愛訝　又大理丞鄭復禮言<lb/>
　波斯舶上多養鴿鴿能飛行數千里輒放一隻至家<lb/>
　以為平安信<lb/>
朱鴈為樂府<lb/>
白鴈為婚贄<lb/>
　漢書禮樂志郊祀歌十九章其十八章象載瑜太始<lb/>
<pb n="KR3k0051_WYG_018-10b"/>
　三年行幸東海獲赤鴈作其詩曰赤鴈集六紛員殊<lb/>
　翁雜五采文神所見施祉福登蓬萊結無極<hi>按孟康曰翁頸</hi>
　<hi>也言其文采殊異也</hi>
　舊唐書高宗納右衛將軍裴居道女為太子妃所司<lb/>
　奏以白鴈為鷙適㑹苑中獲白鴈高宗喜曰漢獲朱<lb/>
　鴈遂為樂府今獲白鴈得為婚贄彼禮但成謡頌此<lb/>
　禮便首人倫異代相望我無慙徳也<lb/>
知夜<lb/>
<pb n="KR3k0051_WYG_018-11a"/>
警露<lb/>
　淮南子鶴知夜半而不免于鼎爼　墨子蝦蟇日夜<lb/>
　鳴口乾而人不聽之鶴鷄時夜而鳴天下振動多言<lb/>
　何益<lb/>
　風土記鳴鶴戒露此鳥性警至八月白露降流于草<lb/>
　上滴滴有聲因集高鳴相警移徙所宿處慮有變害<lb/>
　也　又禽經注露禽鶴也露下則鶴鳴<lb/>
愛隂而惡陽<lb/>
<pb n="KR3k0051_WYG_018-11b"/>
愛陽而惡隂<lb/>
　禽經云鶴愛隂而惡陽鴈愛陽而惡隂<lb/>
胎化<lb/>
影生<lb/>
　鮑昭舞鶴賦散幽經以驗物偉胎化之仙禽鍾浮曠<lb/>
　之藻質抱清逈之明心　又雲嶠類要鶴胎生者形<lb/>
　體堅小惟食稻梁雖甚馴熟久須飛去鸛合而卵生<lb/>
　其體大食魚蝦啄蛇䑕不能去<lb/>
<pb n="KR3k0051_WYG_018-12a"/>
　内典鶴影生雌雄相隨如道士歩斗履其跡而孕<lb/>
鶴有凌霄之姿<lb/>
鴈有凌霄之志<lb/>
　世説支道林好鶴時有遺其雙鶴者翅長欲飛林意<lb/>
　惜之乃鎩其翮鶴軒翥不能復起乃舒翼反顧視之<lb/>
　如有懊䘮意林公曰既有凌霄之姿何肯為人作耳<lb/>
　目近玩養令翮成置使飛去<lb/>
　載記慕容垂請至鄴拜墓苻堅許之權翼諌曰垂猶<lb/>
<pb n="KR3k0051_WYG_018-12b"/>
　鷹也饑則附人飽便高颺若遇風塵之會必有凌霄<lb/>
　之志唯宜急其羈絆不可任其所欲堅不從去果不<lb/>
　還<lb/>
誓鳥<lb/>
怨鳥<lb/>
　述異記精衛狀如海鷰今東海畔精衛誓水處溺于<lb/>
　此川誓不飲其水一名誓鳥　又山海經女娃遊于<lb/>
　東海溺而不返故為精衛常銜西山之木石以堙于<lb/>
<pb n="KR3k0051_WYG_018-13a"/>
　東海<lb/>
　禽經注子規甌越間曰怨鳥夜啼逹旦血漬草木啼<lb/>
　苦則倒懸于樹<lb/>
海上之鷗<lb/>
海上之蜻<lb/>
　列子海上之人有好鷗鳥者每旦之海上從鷗鳥遊<lb/>
　鷗鳥之至者百數而不止其父曰吾聞鷗鳥皆從女<lb/>
　遊取來吾翫之明日之海上鷗鳥舞而不下　蒼頡<lb/>
<pb n="KR3k0051_WYG_018-13b"/>
　解詁云鷖鷗也生藕葉上名水鴞　南越志云江鷗<lb/>
　一名海鷗在漲海中隨潮上下常以三月風至乃還<lb/>
　洲嶼生卵似雞卵色青頗知風雲若羣至岸必風漁<lb/>
　人及渡海者皆以此為候<lb/>
　吕氏春秋海上之人有好蜻者每居海上從蜻遊蜻<lb/>
　之至者百數而不止前後左右盡蜻也終日翫之而<lb/>
　不去其父告之曰聞蜻皆從女居取而來吾將翫之<lb/>
　明日之海上而蜻無至者矣<lb/>
<pb n="KR3k0051_WYG_018-14a"/>
鷓鴣之飛先南<lb/>
子規之啼必北<lb/>
　南越志鷓鴣鳥雖復東西㢠廻翔命翮之始必先南翥<lb/>
　其鳴自呼杜薄州　異物志鷓鴣形似雌雞其志懐<lb/>
　南不北徂也其鳴云但南不北　酉陽雜俎鷓鴣飛<lb/>
　逐月數如正月一日飛而止但伏巢中不復起矣十<lb/>
　二月十二日起最難採南人設網取之<lb/>
　爾雅云巂周禽經巂周子規也啼必北向　博物志<lb/>
<pb n="KR3k0051_WYG_018-14b"/>
　杜䳌生子寄之他巢百鳥為飼之杜䳌即子規<lb/>
鶬鶊膳止妬<lb/>
䲭腦酒健忘<lb/>
　梁武帝平齊獲侍兒子餘軰頗娯於目為郄后所隔<lb/>
　抝憤恚將成疢左右識其情者進言曰臣嘗讀山海<lb/>
　經云以鶬鶊為膳可以止妬梁武從之郄茹之後妬<lb/>
　殆减半帝神其事左右復言曰願陛下廣為羞以徧<lb/>
　賜羣臣使不才者無妬於才挾私者不妬其奉公濁<lb/>
<pb n="KR3k0051_WYG_018-15a"/>
　者不嫉其清貧者不忌其廉亦助化之一端也帝然<lb/>
　其言將詔虞人廣捕之會崇佛戒殺遂止<hi>英華</hi>
　酉陽雜俎肅宗張皇后專權每進酒常寘䲭腦酒令<lb/>
　人久醉健忘<lb/>
鸕鷀胎生<lb/>
鸕鷀卵生<lb/>
　楊孚異物志鸕鷀能没于深水取魚而食之不生卵<lb/>
　而孕雛于池澤間既胎而又吐生多者八九少者五<lb/>
<pb n="KR3k0051_WYG_018-15b"/>
　六相連而出若系緒焉水鳥而巢高樹之上　又杜<lb/>
　臺卿淮賦鸕鷀吐雛于八九鵁鶄銜翼而低昻<lb/>
　本草衍義冦宗奭嘗官于澧州公宇後有大木一<lb/>
　株其上有鸕鷀三四十巢日夕觀之既能交合兼有<lb/>
　卵殻布地其色碧豈得雛吐口中是全未考尋可見<lb/>
　當日聽人之誤言也<lb/>
鵜鶘集于芝池魏文下詔<lb/>
鶖鳥獲于宫内崔光進言<lb/>
<pb n="KR3k0051_WYG_018-16a"/>
　魏黄初中有鵜鶘集于靈芝池文帝下詔以曹恭公<lb/>
　逺君子近小人博求賢俊太尉華歆由此遜位而讓<lb/>
　管寧<lb/>
　魏書肅宗時獲秃鶖鳥于宫内詔以示崔光光表曰<lb/>
　蒙示所得大鳥此即詩所謂有鶖在梁者也臣聞野<lb/>
　物入舍古人以為不善是以張臶惡鵀賈誼忌鵩鵜<lb/>
　鶘暫集而去前王猶為至誡况今親入宫禁為人所<lb/>
　獲方被畜養晏然不以為懼凖諸往義信有殊矣衞<lb/>
<pb n="KR3k0051_WYG_018-16b"/>
　侯好鶴曹伯愛鴈身死國滅可為寒心<lb/>
雀入于海為蛤<lb/>
雉入于淮為蜃<lb/>
　夏小正九月雀入于海為蛤蓋有矣非常入也<lb/>
　又十月𤣥雉入于淮為蜃蜃者蒲蘆也　按晉語趙<lb/>
　簡子歎曰雀入于海為蛤雉入于淮為蜃<hi>小曰蛤大曰蜃皆介</hi>
　<hi>物蚌類也</hi>黿鼉魚龞莫不能化唯人不能哀夫竇犨侍曰<lb/>
　臣聞之君子哀無人不哀無賄哀無徳不哀無寵哀<lb/>
<pb n="KR3k0051_WYG_018-17a"/>
　名之不令不哀年之不登夫中行范氏不恤庶難而<lb/>
　欲擅晉國今其子孫將耕於齊宗廟之犧為畎畝之<lb/>
　勤人之化也何日之有<lb/>
孝鵝<lb/>
靈雞<lb/>
　寰宇記天寶末徳清沈朝家有鵝育卵而腸出以死<lb/>
　其雛悲鳴不復食啄敗薦覆之乂銜芻草母前若祭<lb/>
　奠狀長吁數聲而死沈氏異而埋之後人因呼為孝<lb/>
<pb n="KR3k0051_WYG_018-17b"/>
　鵝塚<lb/>
　高僧傳唐杭州徑山釋法欽姓朱氏嘗養一雞不食<lb/>
　生類隨之若影不游他所及其入長安長鳴三日而<lb/>
　絶今鷄塚在焉<lb/>
見蛇則噪而賁<lb/>
見蛇則宛而躍<lb/>
　禽經云鵲見蛇則噪而賁孔雀見蛇則宛而躍<lb/>
見異類差翅鳴<lb/>
<pb n="KR3k0051_WYG_018-18a"/>
見同類拊翅鳴<lb/>
　禽經云鵝見異類差翅鳴鷄見同類拊翅鳴<lb/>
喜日鵝<lb/>
垂露鴨<lb/>
　洞𠖇記有喜日鵝至日出時銜翅而舞又名曰舞日<lb/>
　鵝<lb/>
　又有升蕖鴨赤色每止于芙蓉上不食五榖唯咂葉<lb/>
　上垂露因名垂露鴨一名丹毛鳬<lb/>
<pb n="KR3k0051_WYG_018-18b"/>
野鷄先鳴而後鼓翼<lb/>
家鷄先鼓翼而後鳴<lb/>
　物類相感志云警畜能知時雖風雨隂霾而戒時不<lb/>
　忒時至則啼人以為候故周書緯云鷄陽鳥也所以<lb/>
　為人候四時也又云野鷄屬隂先鳴而後鼓翼家鷄<lb/>
　屬陽先鼓翼而後鳴<lb/>
長鳴雞<lb/>
逺飛鷄<lb/>
<pb n="KR3k0051_WYG_018-19a"/>
　西京雜記長鳴鷄一食頃不絶長距善鬭<lb/>
　洞𠖇記有逺飛鷄夕則還依人曉則絶飛四海朝往<lb/>
　夕還祝雞公善養鷄得逺飛鷄之卵伏之名曰翻明<lb/>
　鷄如鵠大色紫有翼翼下有目亦曰目羽雞<lb/>
伺晨鷄<lb/>
司夜鷄<lb/>
　西京雜記成帝時交趾越嶲獻伺晨雞即下漏驗之<lb/>
　晷刻無差<lb/>
<pb n="KR3k0051_WYG_018-19b"/>
　洞㝠記有司夜鷄隨鼓節而鳴不息從夜至曉一更<lb/>
　為一聲五更為五聲亦曰五時雞<lb/>
梟逢鳩告以東徙<lb/>
鳩遇梟止其巢吳<lb/>
　説苑梟逢鳩鳩曰子將安之梟曰我將東徙鳩曰子<lb/>
　改鳴則可不能改鳴猶惡子之聲也<lb/>
　曹子建集令禽惡鳥論昔荆之梟將徙巢于呉鳩遇<lb/>
　之曰子將安之梟曰將巢于呉鳩曰何去荆而巢呉<lb/>
<pb n="KR3k0051_WYG_018-20a"/>
　乎梟曰荆人惡予之聲鳩曰子能革子之聲則免無<lb/>
　為去荆而巢呉也如不能革子之聲則呉楚之民不<lb/>
　異情也為子之計者莫若宛頸戢翼終身勿復鳴也<lb/>
用梟鏡以祠黄帝<lb/>
作梟羮以賜百官<lb/>
　郊祀志古天子嘗以春解祠祠黄帝用一梟破鏡<hi>師古</hi>
　<hi>曰解祠者謂祠祭以解罪求福張晏曰黄帝五帝之首也歲之始也梟惡逆之鳥方士虗誕云以歲始祓</hi>
　<hi>除凶灾令神仙之帝食惡逆之物使天下為逆者破㓕訖竟無有遺育也孟康曰梟鳥名食母破鏡獸名</hi>
<pb n="KR3k0051_WYG_018-20b"/>
　<hi>食父黄帝欲絶其類使百吏祠皆用之破鏡如貙而虎眼</hi>
　又如淳注曰五月五日作梟羮以賜百官<lb/>
鶬鴿胎生<lb/>
囊狸卵生<lb/>
　韓詩内傳云鶬鴿胎生孔子渡江見而異之<lb/>
　異物志狸十有一種囊狸卵生<lb/>
雁銜蘆<lb/>
龜藏六<lb/>
<pb n="KR3k0051_WYG_018-21a"/>
　古今注雁自河北渡江南瘦瘠能高飛不畏繒繳江<lb/>
　南沃饒每至還河北體肥不能高飛恐為虞人所獲<lb/>
　常銜蘆長數寸以防繒繳焉　淮南子夫雁從風而<lb/>
　飛以愛氣力銜蘆而翔以避弋繳　抱朴子智禽銜<lb/>
　蘆以避網水牛結陣以却虎<lb/>
　雜阿含經有龜被野于所包藏六而不出野干怒而<lb/>
　捨去佛告諸比丘當如龜藏六自藏六根魔不得便<lb/>
　　法句經昔有道人河邊學道但念六塵心無寧息<lb/>
<pb n="KR3k0051_WYG_018-21b"/>
　龜從河出水狗將噉龜龜縮頭尾四脚藏于甲中狗<lb/>
　不能得便狗去還出便得入水道人因悟我不及龜<lb/>
　放恣六情不知死至<lb/>
虎導<lb/>
鹿隨<lb/>
　符瑞志宋元嘉二十五年白虎見蜀郡二赤虎導前<lb/>
　　又瑞應圖白虎者義獸也一名騶虞王者徳至禽<lb/>
　獸澤洞幽𠖇則見<lb/>
<pb n="KR3k0051_WYG_018-22a"/>
　五代史永平三年五月騶虞見璧山有二鹿隨之<lb/>
見則天下大穰<lb/>
見則天下大風<lb/>
　山海經欽山有獸焉其狀如豚而有牙其名曰當康<lb/>
　其鳴自呌見則天下大穰　泰器之山觀水出焉西<lb/>
　流注于流沙是多文鰩魚狀如鯉魚魚身而鳥翼蒼<lb/>
　文而白首赤喙嘗行西海游于東海以夜飛其音如<lb/>
　鸞雞其味酸甘食之已狂見則天下大穰　玉山有<lb/>
<pb n="KR3k0051_WYG_018-22b"/>
　獸焉其狀如犬而豹文其角如牛其名曰狡其音如<lb/>
　吠犬見則其國大穰<lb/>
　又几山有獸焉其狀如彘黄身白頭白尾名曰聞<graphic n="KR2113" url="https://raw.githubusercontent.com/kanripo/KR-Gaiji/master/images/KR2113.png" mimeType="image/png"/>
　見則天下大風　少咸之山有獸焉其狀如犬而人<lb/>
　面善投見人則笑其名山<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>其行如風見則天下大<lb/>
　風<lb/>
見則天下大水<lb/>
見則天下大旱<lb/>
<pb n="KR3k0051_WYG_018-23a"/>
　山海經空桑之山有獸焉其狀如牛而虎文其音如<lb/>
　欽其名曰軨軨其嗚自呌見則天下大水　犲山有<lb/>
　獸焉其狀如夸父而彘毛其音如呼見則天下大水<lb/>
　　剡山有獸焉其狀如彘而人面黄身而赤尾其名<lb/>
　曰合窳其音如嬰兒是獸也食人亦食蟲蛇見則天<lb/>
　下大水　陽山多化蛇其狀如人面而豺身鳥翼而<lb/>
　蛇行其音如叱呼見則其邑大水　敖岸之山有獸<lb/>
　焉其狀如白鹿而四角名曰夫諸見則其邑大水<lb/>
<pb n="KR3k0051_WYG_018-23b"/>
　長右之山有獸焉其狀如禺而四耳其名長右其音<lb/>
　如吟見則其郡縣大水　崇吾之山有鳥焉其狀如<lb/>
　鳬而一翼一目相得而飛名曰蠻蠻見則天下大水<lb/>
　　玉山有鳥焉其狀如翟而赤名曰胜遇是食魚其<lb/>
　音如録見則其國大水　邽山濛水出焉南流注于<lb/>
　洋水其中多黄貝蠃魚魚身而鳥翼音如鴛鴦見則<lb/>
　其邑大水<lb/>
　又姑逢之山有獸焉其狀如狐而有翼其音如鴻鴈<lb/>
<pb n="KR3k0051_WYG_018-24a"/>
　若嗚曰獙獙見則天下大旱　獨山末塗之水出焉<lb/>
　而東流注于沔其中多螩䗤其狀如黄蛇魚翼出入<lb/>
　有光見則其邑大旱　女烝之山膏水出焉而西注<lb/>
　于鬲水其中多薄魚其狀如鱣魚而一目其音如歐<lb/>
　見則天下大旱　子桐之山子桐之水出焉而西流<lb/>
　注于餘如之澤其中多<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魚其狀如魚而鳥翼出入<lb/>
　有光其音如鴛鴦見則天下大旱　崦嵫之山有鳥<lb/>
　焉其狀如鴞而人面蜼身犬尾其名自號也見則其<lb/>
<pb n="KR3k0051_WYG_018-24b"/>
　邑大旱　錞于母逢之山浴水出焉有大蛇赤首白<lb/>
　身其音如牛見則其邑大旱　太華之山有蛇焉名<lb/>
　曰肥<graphic n="KR1414" url="https://raw.githubusercontent.com/kanripo/KR-Gaiji/master/images/KR1414.png" mimeType="image/png"/>六足四翼見則天下大旱　渾夕之山有蛇<lb/>
　一首兩身名曰肥遺見則其國大旱<lb/>
觸邪獸<lb/>
飼邪獸<lb/>
　述異記獬豸者一角之羊也性知人有罪臯陶治獄<lb/>
　其罪疑者令羊觸之　又唐長慶中隴上出異獸如<lb/>
<pb n="KR3k0051_WYG_018-25a"/>
　猴腰尾皆長色青迅猛見蕃人即捕而食之遇漢人<lb/>
　則否<lb/>
　神異經窮其獸似牛而色狸尾長曵地其聲似狗狗<lb/>
　頭人形鈎爪鋸牙逢忠信之人齧而食之逢姦邪者<lb/>
　則擒禽獸而飼之<hi>窮其當作窮竒</hi>
除凶<lb/>
蠲忿<lb/>
　梁祚魏國統云西南夷土有異犀三角夜行如大炬<lb/>
<pb n="KR3k0051_WYG_018-25b"/>
　火照數千歩或時解脱則藏于深宻之處不欲令人<lb/>
　見之王者貴其異以為簪能消除凶逆<lb/>
　杜陽編懿宗周昌公主出降帶蠲忿犀其犀圓如彈<lb/>
　丸入土不朽爛帶之令人蠲忿怒<lb/>
禦兵<lb/>
禦凶<lb/>
　山海經中曲之山有獸焉其狀如馬而白身黑尾一角<lb/>
　虎牙爪音如鼓音其名曰駮是食虎豹可以禦兵<lb/>
<pb n="KR3k0051_WYG_018-26a"/>
　虢山其鳥多寓狀如䑕而鳥翼其音如羊可以禦兵<lb/>
　　騩山正囘之水出焉而北流注于河其中多飛魚<lb/>
　其狀如豚而赤文服之不畏雷可以禦兵　少室之<lb/>
　山休水出焉而北流注于洛其中多䱱魚狀如盩蜼<lb/>
　而長距足白而對食者無蠱疾可以禦兵<lb/>
　又隂山有獸焉其狀如狸而白首名曰天狗其音如<lb/>
　橊橊可以禦凶　英鞮之山涴水出焉而北注于陵<lb/>
　羊之澤是多冉遺之魚魚身蛇首六足其目如馬耳<lb/>
<pb n="KR3k0051_WYG_018-26b"/>
　食之使人不眯可以禦凶　講山有木焉名曰帝屋<lb/>
　葉狀如椒反傷赤實可以禦凶<hi>反傷刺下勾也</hi>
辟塵<lb/>
試毒<lb/>
　本草李司封宗易嘗言石駙馬保吉知陳州其州廨<lb/>
　一皆新之每毁舊屋則坐于下風塵自分去人皆驚<lb/>
　怪之蓋其所服辟塵犀也　嶺表錄異辟塵犀為婦<lb/>
　簪梳塵不著髪<lb/>
<pb n="KR3k0051_WYG_018-27a"/>
　抱朴子通天犀有白理如線者以盛米置羣雞中雞<lb/>
　欲往啄米至輒驚却故南人名為駭雞犀得其角一<lb/>
　尺以上刻為魚而銜以入水水常為開方三尺可得<lb/>
　氣息水中以其角為义導者試煑毒藥為湯以义導<lb/>
　攪之皆生白沫無復毒物則無沫起也　北户錄注<lb/>
　通天犀置大霧重露下終不沾濡又堪辨毒或中毒<lb/>
　箭刺於瘡中立愈蓋犀食百毒棘刺故也　南越志<lb/>
　海中出離水犀似牛其出入有光水為之開<lb/>
<pb n="KR3k0051_WYG_018-27b"/>
　舊唐書拂䔉國一名大秦有鳥似鵝其毛緑色常在<lb/>
　王邊倚枕上坐每進食有毒其鳥輙鳴<lb/>
雙雙合體<lb/>
蛩蛩假足<lb/>
　山海經云南海之外有二青獸相并名曰雙雙<hi>注云言體</hi>
　<hi>合為一也公羊傳雙雙而俱至</hi>
　説苑孔子曰北方有獸其名曰蟨前足䑕後足兎是<lb/>
　獸也甚矣其愛蛩蛩巨虚也食得甘草必齧以遺蛩<lb/>
<pb n="KR3k0051_WYG_018-28a"/>
　蛩巨虛蛩蛩巨虛見人將來必負蟨以走蟨非性之<lb/>
　愛蛩蛩巨虚也為其假足之故也二獸者亦非性之<lb/>
　愛蟨也為其得甘草而遺之故也<lb/>
<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>血堪染鞾<lb/>
猩猩血可染罽<lb/>
　本草宋建武中安西縣主簿韋文禮進<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>雌雄二<lb/>
　頭帝曰吾聞<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>能負千鈞若既力如此何能致之<lb/>
　彼土人丁鑾進曰<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>見人喜笑則上唇掩其目人<lb/>
<pb n="KR3k0051_WYG_018-28b"/>
　以釘釘著額上任其奔馳候死而取之髪極長血堪<lb/>
　染鞾其毛一似獼猴人面紅赤色作人言馬聲善知<lb/>
　生死飲其血使人見鬼帝聞而欣然命工圖之<lb/>
　華陽國志永昌郡有猩猩能言其血可以染朱罽色<lb/>
　鮮不黯<lb/>
獅能禦象<lb/>
獅能伏虎<lb/>
　宋書宗慤字元幹隨檀和之伐林邑入象浦林邑王<lb/>
<pb n="KR3k0051_WYG_018-29a"/>
　范陽邁傾國來拒以兵装被象前後無際慤曰吾聞<lb/>
　獅子威服百獸乃制其形與象相禦象果驚奔衆因<lb/>
　潰散遂克林邑收其異寶雜物不可勝計<lb/>
　洛陽伽藍記元魏波斯國獻獅子永安末始逹京師<lb/>
　莊帝謂侍中李彧曰朕聞虎見獅子必伏可覔試之<lb/>
　於是詔近山郡縣捕虎以進鞏縣山陽并進二虎一<lb/>
　豹見獅子悉瞑目不敢仰視園中素有一育熊性甚<lb/>
　馴善帝令取試之虞人牽育熊至聞獅子氣驚怖跳<lb/>
<pb n="KR3k0051_WYG_018-29b"/>
　踉曵鎻而起帝大笑　舊説獅子虎見之而伏豹見<lb/>
　之而瞑熊見之而躍<lb/>
象膽隨四時<lb/>
蚺膽隨三旬<lb/>
　類苑淳化中上苑一象斃太宗命取膽不獲徐鉉曰<lb/>
　當在前左足果得之問其故鉉曰象膽隨四時在足<lb/>
　今方春故知之<lb/>
　酉陽雜俎蚺蛇膽上旬近頭中旬在心下旬近尾<lb/>
<pb n="KR3k0051_WYG_018-30a"/>
　又朝野僉載云五月五日取時膽兩柱相去五六尺<lb/>
　繫蛇頭尾以杖於腹下來去扣之膽即聚以刀刲取<lb/>
　藥封放之不死復更取看肋下有痕即放<lb/>
木代象牙<lb/>
木代犀角<lb/>
　南越志象牙長一丈餘脱其牙則深藏之削木代之<lb/>
　可得不爾窮其主得乃已<lb/>
　抱朴子犀歲一解角藏于山中人以木如其角代之<lb/>
<pb n="KR3k0051_WYG_018-30b"/>
　犀不覺後年輙復解　酉陽雜俎云波斯國謂象牙<lb/>
　為白暗犀角為黒暗<lb/>
象泣子<lb/>
猿求子<lb/>
　酉陽雜俎象性允識見其子皮必泣　又蔣子萬機<lb/>
　論云象見子皮無逺近必泣<lb/>
　南史齊魚復侯子響為蕭順之所殺武帝出景陽山<lb/>
　見一猿奮擲悲鳴問後堂丞此猿何意答曰猿子前<lb/>
<pb n="KR3k0051_WYG_018-31a"/>
　日墮崖致死其母求之不見故耳上因憶子響<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷<lb/>
　良久不自勝順之慙懼以憂卒<lb/>
飛兎日行三萬里<lb/>
騕褭行萬五千里<lb/>
　瑞應圖曰飛兎者神馬之名也日行三萬里禹治水<lb/>
　勤勞厯年救民之害天應其徳而至<lb/>
　應劭曰古有駿馬名騕褭赤喙黑身一日行萬五千<lb/>
　里<lb/>
<pb n="KR3k0051_WYG_018-31b"/>
馬名黄耳<lb/>
犬名黄耳<lb/>
　穆天子傳注魏時鮮卑獻千里馬白色而兩耳黄名<lb/>
　曰黄耳<lb/>
　述異記陸機少時頗好遊獵在呉豪盛客獻快犬名<lb/>
　曰黄耳機後仕洛常將自隨此犬黠慧能解人語又<lb/>
　常借人三百里外犬識路自還一日至家機羇旅京<lb/>
　師久無家問機戲語犬曰我家絶無書信汝能賫書<lb/>
<pb n="KR3k0051_WYG_018-32a"/>
　馳還取消息否犬喜揺尾作聲應之<lb/>
絶塵<lb/>
絶影<lb/>
　西京雜記文帝自代還有良馬九匹一名絶塵<lb/>
　魏書曰曹公所乘馬名絶影<lb/>
漢文帝九逸<lb/>
唐太宗十驥<lb/>
　西京雜記文帝自代還有良馬九匹皆天下之駿馬<lb/>
<pb n="KR3k0051_WYG_018-32b"/>
　也一名浮雲一名赤電一名絶羣一名逸驃一名紫<lb/>
　鷰騮一名緑螭驄一名龍子一名麟駒一名絶塵號<lb/>
　為九逸有來宣能御代王號為王良俱還代邸<lb/>
　囘紇傳唐太宗時東骨利幹國産良馬首似槖駝筋<lb/>
　骼壯大日中馳數百里太宗時來其大酋因使者獻<lb/>
　之帝取其異者號十驥皆為美名曰騰霜白曰皎雪<lb/>
　驄曰凝露驄曰懸光驄曰決波騟曰飛霞驃曰發電<lb/>
　赤曰流金<graphic n="KR1719" url="https://raw.githubusercontent.com/kanripo/KR-Gaiji/master/images/KR1719.png" mimeType="image/png"/>曰翔麟紫曰奔虹赤厚禮其使<lb/>
<pb n="KR3k0051_WYG_018-33a"/>
昭陵六馬<lb/>
大宛六馬<lb/>
　金石録太宗六馬其一曰拳毛騧黄馬黒喙平劉黑<lb/>
　闥時所乘贊曰月精按轡天駟横行弧矢載戢氛埃<lb/>
　廓清其二曰什伐赤純赤色平世充建徳時所乘贊<lb/>
　曰瀍澗未静斧鉞伸威朱汗騁足青旌凱歸其三曰<lb/>
　白蹄烏純黒色四蹄俱白平薛仁杲時所乘贊曰倚<lb/>
　天長劍追風駿足聳轡平隴囘鞍定蜀其四曰特勒<lb/>
<pb n="KR3k0051_WYG_018-33b"/>
　驃黄白色喙㣲黑色平宋金剛時所乘贊曰應策騰<lb/>
　空承聲半漢入險摧敵蒙危濟難其五曰颯露紫紫<lb/>
　鷰騮平東都時所乘贊曰紫鷰超躍骨騰神駿氣讋<lb/>
　三川威凌八陣其六曰<hi>闕</hi>驅蒼白雜色平竇建徳時<lb/>
　所乘贊曰足輕雪影神發天機策茲飛練定我戎衣<lb/>
　潼闗之役備體流汗<lb/>
　紀異録天寶中大宛國進汗血馬六疋一曰紅叱撥<lb/>
　二曰紫叱撥三曰青叱撥四曰黄叱撥五曰丁香叱<lb/>
<pb n="KR3k0051_WYG_018-34a"/>
　撥六曰桃花叱撥上乃製名一曰紅玉輦二曰紫玉<lb/>
　輦三曰平山輦四曰陵雲輦五曰飛香輦六曰百花<lb/>
　輦復命圖于瑶光殿乃改為觀驥殿<lb/>
劉先主的盧<lb/>
庾元規的顱<lb/>
　世語曰劉備屯樊城劉表曾請備宴㑹蒯越蔡瑁欲<lb/>
　因㑹取備備覺之偽如厠潜遁出所乘馬名的盧騎<lb/>
　的盧走渡襄陽城西檀溪水中溺不得出備急曰的<lb/>
<pb n="KR3k0051_WYG_018-34b"/>
　盧今日厄矣可努力的盧乃一踴三丈遂得過乘桴<lb/>
　渡河中流而追者至以表意謝之曰何去之速乎<lb/>
　晉書庾亮字元規美姿容初亮所乘馬有的盧殷浩<lb/>
　以為不利於主勸亮賣之亮曰曷有已之不安而移<lb/>
　之於人浩慙而退　傅𤣥乘輿馬賦曰往日劉備之<lb/>
　初降也太祖賜之驄馬使自至廄選之厯名馬以百<lb/>
　數莫可意者次至下廄有的顱馬委棄莫視痩瘁骨<lb/>
　立備撫而取之衆莫不笑之馬超破蘇氏塢塢中有<lb/>
<pb n="KR3k0051_WYG_018-35a"/>
　駿馬百餘匹自超以下俱爭取肥好者而將軍龎徳<lb/>
　獨取一騧馬形觀既醜衆亦笑之其後劉備奔于荆<lb/>
　州馬超戰于渭南逸足電發追不可逮衆乃服焉<lb/>
五花乘<lb/>
九花虬<lb/>
　名畫要録開元内廐有飛黄照夜浮雲五花之乘<lb/>
　又唐六典云外牧歲進良馬印以五花飛鳳之字<lb/>
　杜陽編代宗命御馬九花虬并紫玉鞭轡以賜郭子<lb/>
<pb n="KR3k0051_WYG_018-35b"/>
　儀馬身被九花文號九花虬上往日東幸觀獵於田<lb/>
　不覺日暮忽顧謂侍臣曰行宫去此幾里奏曰四十<lb/>
　里上令速鞭恐閡夜而九花虬綏然如三五里而已<lb/>
忽雷駁<lb/>
望雲騅<lb/>
　酉陽雜俎秦叔寶所乘馬號忽雷駁常飲以酒每於<lb/>
　月明中試能竪越三領黑氊及胡公卒嘶鳴不食而<lb/>
　死<lb/>
<pb n="KR3k0051_WYG_018-36a"/>
　國史補徳宗幸梁御馬號望雲騅駕還飼以一品料<lb/>
　暇日牽而視之至必長鳴四顧若感恩狀後老死飛<lb/>
　龍廐中貴戚畫為圖<lb/>
東夷濊國獻果下馬<lb/>
漢樂浪郡出果下馬<lb/>
　魏志濊國果下馬漢桓時獻之<hi>注云高三尺乘之可于果樹下行</hi>
　又漢書昌邑王賀召皇太后果下馬乘之<lb/>
　述異記漢樂浪郡出果下馬高三尺　又北史尉景<lb/>
<pb n="KR3k0051_WYG_018-36b"/>
　有果下馬文襄求之不與曰土相扶為墻人相扶為<lb/>
　王一馬亦不得畜而索也<lb/>
千里馬<lb/>
千里牛<lb/>
　續博物志肅宗時有告保定太守反者令李泌乘千<lb/>
　里馬往按之千里馬寧逺所獻髮拳紫色狀如八駿<lb/>
　乘者必衣裘冒絮似胡兒抱持早發扶風初馳三十<lb/>
　里則皆旁側跳三十里外乃墜然而去唯聞耳傍風<lb/>
<pb n="KR3k0051_WYG_018-37a"/>
　聲飛前蹄之土過辰時逹保定申時歸奏事<lb/>
　晉書茍晞見朝政日亂懼禍及已而多所交結每得<lb/>
　珍物即遺都下親貴兖州去洛五百里恐不鮮美募<lb/>
　得千里牛每遣信旦發暮還<lb/>
馬四歲二齒<lb/>
牛四歲四齒<lb/>
　酉陽雜俎馬四歲兩齒至二十歲齒盡平<lb/>
　酉陽雜俎牛三歲二齒四歲四齒五歲六齒以後每<lb/>
<pb n="KR3k0051_WYG_018-37b"/>
　一年接脊一節<lb/>
六角牛<lb/>
四耳牛<lb/>
　述異記周成王時東夷送六角牛<lb/>
　洞㝠記元封三年大秦獻花蹄牛高六尺尾環繞角<lb/>
　生四耳角端有肉蹄如蓮華<lb/>
角容一石<lb/>
角容廿斛<lb/>
<pb n="KR3k0051_WYG_018-38a"/>
　魏書元魏桓帝馬不能勝常乘安車駕大牛角容一<lb/>
　石<lb/>
　南史扶桑國有牛角甚長以角載物至勝二十斛<lb/>
稍割牛<lb/>
日及牛<lb/>
　什法盛厯國傳天竺波羅奈國有稍割牛黑色角細<lb/>
　長可四尺計十日一割或不至十日一割便困病或<lb/>
　致死人服其血皆老夀國人皆夀五百歲牛夀一等<lb/>
<pb n="KR3k0051_WYG_018-38b"/>
　于人　又異物志月氏有羊尾重十斤稍割以供養<lb/>
　尋生如故<lb/>
　𤣥中記大月支及西胡有牛名日及牛以今日割取<lb/>
　其肉三四斤明日其肉已復瘡亦愈漢人入此國以<lb/>
　牛示之以為珍異漢人曰吾國有䖝大小如指名為<lb/>
　蠶食桑葉為人吐絲外國人不復信有蠶也　又博<lb/>
　物志越嶲國有牛稍割取肉經日必復生　又膳夫<lb/>
　錄大食勿斯離國産胡羊高三尺餘其尾如扇每歲<lb/>
<pb n="KR3k0051_WYG_018-39a"/>
　春時割取脂二十餘斤再縫合仍生不取則脹死<lb/>
　莊浪有饕羊土人歲取其脂非久復滿腹<lb/>
鹿角八岐<lb/>
鹿身兩頭<lb/>
　宋高僧傳唐京師安國寺什元康貞觀中遊學京邑<lb/>
　有彭姓者先居山野見一鹿角分八岐厥形絶異撫<lb/>
　而馴伏遂豢養之乘而致逺曾無倦色<lb/>
　魏宏南中志雲南郡有熊倉山上有神鹿一身兩頭<lb/>
<pb n="KR3k0051_WYG_018-39b"/>
　食毒草名之食毒鹿　盛𢎞之荆州記武陵郡有山<lb/>
　獸如鹿前後有頭常以一頭食一頭行<lb/>
猾褢冬蟄<lb/>
熊羆冬蟄<lb/>
　山海經堯灮之山其陽多玉其隂多金有獸焉其狀<lb/>
　如人而彘鬛穴居而冬蟄其名曰猾褢<hi>滑懷兩音</hi>其音如<lb/>
　斲木見則縣有大繇<lb/>
　詩義熊能攀緣上高樹見人則顛倒投地而下冬入<lb/>
<pb n="KR3k0051_WYG_018-40a"/>
　穴而蟄始春而出<lb/>
鹿寨<lb/>
熊館<lb/>
　𤨏碎錄鹿夜臨宿下鹿角寨大者角向外四圍小者<lb/>
　在中團圍如寨今人以木倣作鹿角寨<lb/>
　墨客揮犀熊于山中行數十里悉有跧伏之所必在<lb/>
　石嵓枯木中山民謂之熊館唯虎出百里外則迷所<lb/>
　出道路<lb/>
<pb n="KR3k0051_WYG_018-40b"/>
熊白<lb/>
熊掌<lb/>
　埤雅云熊當心白脂如玉俗呼熊白好舉木引氣謂<lb/>
　之熊經<lb/>
　爾雅翼熊方冬唯自舐其掌故其掌特美烹之難熟<lb/>
　晉靈公殺宰夫之腝熊蹯不熟者而楚城見圍請食<lb/>
　熊蹯而死以其難熟冀於外救也　纒子桀王天下<lb/>
　酒濁而殺厨人紂王天下熊蹯不熟而殺厨人<lb/>
<pb n="KR3k0051_WYG_018-41a"/>
呼熊為子路<lb/>
呼虎為李耳<lb/>
　述異記東土呼熊為子路以物擊樹云子路可起於<lb/>
　是便下不呼則不動也<lb/>
　風俗通曰呼虎為李耳俗説虎本南部中廬李氏所<lb/>
　為呼李耳即喜呼斑便怒　又方言曰陳魏宋楚之<lb/>
　間或謂之李父江淮南楚之間謂之李耳自闗東西<lb/>
　謂之伯都虎食物遇耳即止以觸諱故也<lb/>
<pb n="KR3k0051_WYG_018-41b"/>
一峯槖駞<lb/>
兩脚駱駝<lb/>
　北史迷宻國正平元年遣使獻一峯黒槖駞　爾雅<lb/>
　翼駝背有兩峯如鞍其足三節<lb/>
　南史滑國者車師之别種也有兩脚駱駝野驢有角<lb/>
果然讓老<lb/>
果然傷類<lb/>
　山經果然獸似獮猴以名自呼色蒼黒羣行老者在<lb/>
<pb n="KR3k0051_WYG_018-42a"/>
　前少者在後得果食輒與老者似有義焉交趾諸山<lb/>
　有之獠人射之以其毛為裘褥甚温煖<lb/>
　國史補劍南人之採果然者得一果然其數十果然<lb/>
　可得何哉果然有傷其類者聚族悲鳴雖殺之不去<lb/>
　此禽獸之狀而人心也<lb/>
麝舉爪剔其香<lb/>
蚒露腹明無膽<lb/>
　埤雅今商汝山中多羣麝所遺糞常就一雖逺逐食<lb/>
<pb n="KR3k0051_WYG_018-42b"/>
　必還走其地不敢遺跡他所慮為人獲人反以是蹤<lb/>
　迹其所在必掩羣而取之蓋麝絶愛其香每為人所<lb/>
　廹逐勢且急即自投高岩舉爪剔出其香就縶且死<lb/>
　猶拱四足保其臍<lb/>
　嶺表錄異蚺蛇被取膽它日見捕者則逺逺側身露<lb/>
　腹瘡明已無膽以此自脱<lb/>
孫供奉<lb/>
胡博士<lb/>
<pb n="KR3k0051_WYG_018-43a"/>
　幕府摭聞錄唐昭宗播遷隨駕伎藝人有弄猴頗馴<lb/>
　能隨班起居昭宗賜以緋袍號孫供奉羅隱下第詩<lb/>
　云何如學取孫供奉一笑君王便著緋朱梁簒位取<lb/>
　此猴令殿下起居猴望殿陛見全忠徑趨其所跳躍<lb/>
　奮擊遂令殺之唐臣媿此猴多矣<lb/>
　搜神記有一書生皓首稱胡博士教授諸生忽復不<lb/>
　見九月九日士人相與登山遊觀聞講書聲命僕尋<lb/>
　之見空冢中羣狐羅列見人即走老狐獨不去是皓<lb/>
<pb n="KR3k0051_WYG_018-43b"/>
　首書生<lb/>
狐死首丘<lb/>
豹死首山<lb/>
　廣志狐死首丘豹死首山是性之異也　又安南志<lb/>
　象病必向南而死<lb/>
猶豫<lb/>
狐疑<lb/>
　顔氏家訓禮云定猶豫决嫌疑離騷曰心猶豫而狐<lb/>
<pb n="KR3k0051_WYG_018-44a"/>
　疑先儒未有釋書按尸子曰五尺犬為猶説文云隴<lb/>
　西謂犬子為猶吾以為人將犬行犬好豫在人前待<lb/>
　人不得又來迎候如此往還至于終日斯乃豫之所<lb/>
　以為未定也故稱猶豫或以爾雅曰猶如麂善登木<lb/>
　猶獸名也既聞人聲乃豫緣木如此上下故稱猶豫<lb/>
　狐之為獸又多猜疑故聽河氷無流水聲然後渡今<lb/>
　俗曰狐疑虎卜則其義也<lb/>
狼籍<lb/>
<pb n="KR3k0051_WYG_018-44b"/>
狼狽<lb/>
　野史云狼起臥遊戲多藉草草皆穢故曰狼籍<lb/>
　酉陽雜俎云狼䏶中筋大如鴨卵有犯盜者熏之當<lb/>
　令手攣縮狼糞烟直上烽火用之或言狼狽是兩物<lb/>
　狽前足絶短每行常駕兩狼失狼則不能動故世言<lb/>
　事乖者稱狼狽<lb/>
以黄羊祀竈<lb/>
以烏羊繫車<lb/>
<pb n="KR3k0051_WYG_018-45a"/>
　風俗通漢記南陽隂子方積恩好施善祀竈臘月晨<lb/>
　炊而竈神見再拜受神時有黄羊因以祀之其孫識<lb/>
　執金吾封原鹿侯興衛尉鮦陽侯家凡二侯牧守數<lb/>
　十其後子孫常以臘月祀竈以黄羊<lb/>
　南史孔淳之與王敬弘為人外之游又申以婚姻敬<lb/>
　弘以女適淳之子尚遂以烏羊繫所乘車轅提壺為<lb/>
　禮至則盡歡共飲迄暮而歸或怪其如此答曰固亦<lb/>
　農夫田父之禮也<lb/>
<pb n="KR3k0051_WYG_018-45b"/>
羊生土中<lb/>
犬生地中<lb/>
　舊唐書拂林<hi>林當作䔉</hi>國有羊羔生于土中其國人候其<lb/>
　欲萌乃築垣以環之防外獸所食然其臍連地割之<lb/>
　絶則死惟人著甲走馬撃鼔駭之其羔驚鳴而臍絶<lb/>
　因逐水草以一二百口為羣<lb/>
　尸子地中有犬名曰地狼　夏鼎志掘地得犬名曰<lb/>
　賈<lb/>
<pb n="KR3k0051_WYG_018-46a"/>
氷下䑕重十斤毛可以為褥<lb/>
火中䑕重百斤毛可以作布<lb/>
　神異經北方層氷萬里厚百丈有磎䑕在氷下土中<lb/>
　焉形如䑕食草木肉重千斤可以作脯其毛八尺可<lb/>
　以為褥臥之郤寒又不燼水火中有䑕重千斤毛長<lb/>
　二尺餘細如絲但居火中洞赤時時出外而毛白以<lb/>
　水逐而沃之即死取紡績其毛織以為布用之若有<lb/>
　垢涴以火燒之則浄也<lb/>
<pb n="KR3k0051_WYG_018-46b"/>
　又南荒之外有火山晝夜火然火中有䑕重百斤毛<lb/>
　長二尺餘細如絲可以作布<lb/>
龍畏鐵<lb/>
龍畏蠟<lb/>
　封氏見聞海州南有溝水上通淮楚公私漕運路也<lb/>
　寶應中堰破東海令李知逺主役脩復將成輒壊甚<lb/>
　以為憂或説梁武築浮山堰頻有缺壊乃以鐵數萬<lb/>
　斤填積其下堰乃成知逺聞之即依其言而塞穴初<lb/>
<pb n="KR3k0051_WYG_018-47a"/>
　堰之將壊也輒聞其下殷如雷聲至是其聲移于上<lb/>
　流數里蓋金鐵味辛辛能害目蛟龍護其目避之而<lb/>
　去故堰可成<lb/>
　南部新書龍之性麤猛而畏蠟愛玉及空青而嗜燒<lb/>
　鷰肉故食鷰肉人不可渡海<lb/>
鯥魚陵居<lb/>
龍魚陵居<lb/>
　山海經柢山多水無草木有魚焉其狀如牛陵居蛇<lb/>
<pb n="KR3k0051_WYG_018-47b"/>
　尾有翼其羽在魼<hi>亦作脅</hi>下其名曰鯥冬死而夏生食<lb/>
　之無腫疾<lb/>
　又龍魚陵居在軒轅之北狀若狸一曰鰕即有神聖<lb/>
　乘此以行九野一曰鼈魚在夭野北其為魚也如鯉<lb/>
白龍魚服<lb/>
白龍魚鱗<lb/>
　載記韋諛曰白龍魚服有豫且之禍海若濳游罹葛<lb/>
　陂之酷<lb/>
<pb n="KR3k0051_WYG_018-48a"/>
　洞㝠記白龍魚鱗網者食之<lb/>
十朋<lb/>
四品<lb/>
　爾雅一曰神龜二曰靈龜三曰攝龜四曰寶龜五曰文<lb/>
　龜六曰筮龜七曰山龜八曰澤龜九曰水龜十曰火<lb/>
　龜　易損五爻云或益之十朋之龜鄭注引之<lb/>
　食貨志元龜岠冉長尺二寸直千一百六十為大貝<lb/>
　十朋公龜九寸直五百為壯貝十朋侯龜七寸以上<lb/>
<pb n="KR3k0051_WYG_018-48b"/>
　直三百為幺貝十朋子龜五寸以上直百為小貝十<lb/>
　朋是為龜寶四品<lb/>
𤣥衣督郵<lb/>
河伯從事<lb/>
　古今注龜一名𤣥衣督郵<lb/>
　又云龜一名河伯從事<lb/>
吳王膾餘<lb/>
誌公膾殘<lb/>
<pb n="KR3k0051_WYG_018-49a"/>
　博物志呉王江行食膾有餘棄于江中流化而為魚<lb/>
　今江中有名呉王餘膾魚者長四寸大者如箸猶作<lb/>
　膾形<lb/>
　高僧傳寶誌對梁武帝食膾帝曰朕不知味二十餘<lb/>
　年師何必爾誌乃吐出小魚鱗尾依然今金陵鱠殘魚<lb/>
　是也<lb/>
曝鰓<lb/>
燒尾<lb/>
<pb n="KR3k0051_WYG_018-49b"/>
　三秦記河津一名龍門巨靈跡猶存水懸下注旁有<lb/>
　山水陸不通龜魚之屬莫能上江海大魚集門下數<lb/>
　千不得上上者為龍不上者魚故云曝鰓龍門垂耳<lb/>
　轅下<lb/>
　林登博物志龍門之下每歲季春有黄鯉二魚自海<lb/>
　及諸川爭來赴之一歲中登龍門者不過七十一初<lb/>
　登龍門即有風雨隨之天人自後燒其尾乃化為龍<lb/>
　矣<lb/>
<pb n="KR3k0051_WYG_018-50a"/>
鰕姑<lb/>
螺婦<lb/>
　爾雅翼海中有鰕姑狀如娛蚣云管鰕<lb/>
　原化記義興呉堪為縣吏家臨荆溪忽得大螺已而<lb/>
　化女子號螺婦縣令聞而求之堪不從乃以事虐堪<lb/>
　曰今要鰕䲈毛鬼臂二物不獲致罪堪語螺婦即致<lb/>
　之令乃謬語曰更要禍斗堪又語螺婦婦曰此獸也<lb/>
　須㬰牽至如犬而食火糞以為火令與火試之忽遺<lb/>
<pb n="KR3k0051_WYG_018-50b"/>
　糞燒縣宇令及一家皆焚死焉<lb/>
海鏡蟹為腹<lb/>
水母蝦為目<lb/>
　越絶書海鏡蠏為腹水母蝦為目　嶺表錄異海鏡<lb/>
　廣人呼為膏葉盤兩片合以成形殻圓中甚瑩滑日<lb/>
　照如雲母光内有少肉如蚌胎腹中有紅蠏子其小<lb/>
　如黄豆而螯足具海鏡饑則蠏出拾食蠏飽歸腹海<lb/>
　鏡亦飽或廹之以火則蠏子走出離腸腹立斃或生<lb/>
<pb n="KR3k0051_WYG_018-51a"/>
　剖之有蠏子活在腹中逡廵亦斃　本草蜡一名樗<lb/>
　蒲魚生東海如血䘓大者如牀小者如斗無腹胃眼<lb/>
　目以蝦為目蝦動蜡沈故曰水母目鰕如駏驉之與<lb/>
　蛩蛩相假矣<lb/>
蜂君<lb/>
蟻王<lb/>
　化書蜂有君禮也　自然論蜂無王而盡死<lb/>
　齊諧記董昭之過江見一蟻著一短蘆走因以䋲繫<lb/>
<pb n="KR3k0051_WYG_018-51b"/>
　蘆著船蟻得生其夜夢一烏衣人謝云僕是蟻中王<lb/>
　也後竟脱董于難<lb/>
食而不飲<lb/>
飲而不食<lb/>
　淮南子曰蠶食而不飲三十二日而化蟬飲而不食<lb/>
　三十日而死浮游不飲不食三日而終也<lb/>
青蠅為弔客<lb/>
青蠅為賀客<lb/>
<pb n="KR3k0051_WYG_018-52a"/>
　虞翻别傳翻放棄南方云自恨疏節骨體不媚犯上<lb/>
　獲罪當長没海隅生無可與語死以青蠅為弔客使<lb/>
　天下一人知己者足以不恨<lb/>
　青陽記術士相牛僧孺若青蝇拜賀方能及第公疑<lb/>
　之及登科訖歸生家庭有青蝇作八行立約數萬折<lb/>
　躬再三良久乃去<lb/>
樹子化蝶<lb/>
木葉化蝶<lb/>
<pb n="KR3k0051_WYG_018-52b"/>
　瀟湘錄長安城禁苑内一大樹冬月雪中忽花葉茂<lb/>
　盛及凋落後結實其子光明燦然如火之照焉數日<lb/>
　皆化為紅蛺蝶飛至明年唐高祖自唐國入長安此<lb/>
　其前兆也<lb/>
　北户録段公路南行厯懸藤峽維舟飲水覩巖側有<lb/>
　一木五綵初謂丹青之樹命僕採獲一枝尚綴軟蝶<lb/>
　凡二十餘個有翠紺縷者金眼者丁香眼者紫斑眼<lb/>
　者黒花者黄白者緋脉者大如蝙蝠者小如榆莢者<lb/>
<pb n="KR3k0051_WYG_018-53a"/>
　因登岸視之乃知木葉化焉<lb/>
蛺蝶如帆<lb/>
蜈蚣如箏<lb/>
　嶺南異物志常有人游南海泊于孤岸有物如蒲帆<lb/>
　飛過海將到舟舟人競以物擊之如帆者盡破碎墮<lb/>
　地視之乃蛺蝶也海人去其翅足稱之得肉八十斤<lb/>
　噉之極肥美<lb/>
　紀聞唐杜暐使嶺南至康州見蜈蚣大如筝天寶四<lb/>
<pb n="KR3k0051_WYG_018-53b"/>
　載廣州因海潮一蜈蚣死割其爪得肉一百二十斤<lb/>
　<lb/>
　<lb/>
　<lb/>
　<lb/>
　<lb/>
　<lb/>
　駢志卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>純正蒙求</head>
    <p>
<pb n="KR3k0040_WYG_000-1a"/>
欽定四庫全書　　　　　子部十一<lb/>
　純正蒙求　　　　　　　類書類<lb/>
　　提要<lb/>
　　　　臣等謹案純正蒙求三卷元胡炳文撰炳文<lb/>
　　　　有周易本義通釋諸書已著錄蒙求自李瀚<lb/>
　　　　以下仿其體者數家大抵襍採經𫝊事實排<lb/>
　　　　比鋪陳以為童蒙記誦之助故敘次頗鮮倫<lb/>
　　　　理炳文是書則集古嘉言善行各以四字屬<lb/>
<pb n="KR3k0040_WYG_000-1b"/>
　　　　對成文而自註其出處於下所載皆有益於<lb/>
　　　　幼學之事以視餖飣割裂僅供口耳者其啓<lb/>
　　　　迪較為切近上卷敘立教明倫之事中卷敘<lb/>
　　　　立身行己之事下卷敘待人接物之事畧以<lb/>
　　　　白鹿洞規為準每卷一百二十句總為三百<lb/>
　　　　六十句卷中又各有子目每一目多者一二<lb/>
　　　　十句少者不過四句中間以拘於對偶格於<lb/>
　　　　聲韻故漏落甚多不足以盡事物之理又如<lb/>
<pb n="KR3k0040_WYG_000-2a"/>
　　　　黄香暖席宜入父子之倫而反入幼學見趣<lb/>
　　　　條下陳子髙讓田宜入長幼之倫而反入處<lb/>
　　　　宗族條下其分𨽻亦未能悉允然童子入塾<lb/>
　　　　之初正取其淺近而易曉此書詞雖弇陋不<lb/>
　　　　及朱子小學之詳備而循諷可知足資感發<lb/>
　　　　其於端本正始之道不可云無所裨也乾隆<lb/>
　　　　四十五年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3k0040_WYG_000-2b"/>
　　　　　　　　　　總　校　官<hi>臣</hi>陸　費　墀<lb/>
<pb n="KR3k0040_WYG_000-3a"/>
純正蒙求原序<lb/>
易之蒙曰蒙以養正聖功也伊川釋之曰養正於蒙學<lb/>
之至善者也蓋物莫美於蒙蒙莫貴於養養莫大於正<lb/>
曰蒙亨未有蒙而不亨者也曰童蒙之吉未有童蒙而<lb/>
不吉者也蒙者童之初樂子之無知樂其蒙也樂子之<lb/>
無家樂童蒙也童則有知矣有知則求所以養之矣養<lb/>
也者不揠苗助長者也養而正者不以稂莠害嘉穀者<lb/>
也瀆則不告所謂憤悱啓發者養也利貞所謂非禮勿<lb/>
<pb n="KR3k0040_WYG_000-3b"/>
視聽言動者養之正也養而正蒙其聖矣乎雲峰胡君<lb/>
以純正名其養蒙之書㑹為三條倣鹿洞之規釐為三<lb/>
百六十句象歲功之成旁搜博採綱舉目張非茍然者<lb/>
矣予識胡君金眀而玉粹行懿而文華於繇之利貞彖<lb/>
之養正固已允蹈之則扵初之發蒙上之擊蒙何齟齬<lb/>
之有是書也有益於人心之書也豈直四言韻語而已<lb/>
哉予竊怪近世童子能言者其父母師長多授以長恨<lb/>
歌琵琶行之類徒取其便于佔畢耳不知淫辭詖行入<lb/>
<pb n="KR3k0040_WYG_000-4a"/>
耳著心如腥穢羶惡之物沈著汙膩於腸胃間使夫人<lb/>
自壯至老顛倒汩没於飲食牝牡之區而不之悟蓋所<lb/>
以啓之誨之者久矣不正之書其禍于人心也孰大焉<lb/>
吾故曰胡君此書有益於人心之書也時維丙戌孟夏<lb/>
十有八日廬山文天佑書于星源客舍<lb/>
古者聖人教人設司徒典樂之官王宫國都家塾術序<lb/>
莫不有學人生八歳入小學教之以灑掃應對進退之<lb/>
節禮樂射御書數之文其為教至詳也禮經所載況已<lb/>
<pb n="KR3k0040_WYG_000-4b"/>
闕遺至後世則大謬方當佩觿之年父師所以教之者<lb/>
不過對偶聲律之習所以期之者不過科舉利達之事<lb/>
下種不嘉受胎不正己在斯時拱把之不養安得桐梓<lb/>
之可愛萌蘖之不獲安得牛山之不濯濯耶無怪乎學<lb/>
術日陋人才日卑風俗日不古也蒙求之書先儒為之<lb/>
者凡數家矣吾邑雲峰胡君又集古今嘉言善行為一<lb/>
篇名曰純正蒙求彷彿文公小學書之遺意雖其綱不<lb/>
出眀倫立身接物三者而蒐葺之力勤矣所以為養蒙<lb/>
<pb n="KR3k0040_WYG_000-5a"/>
作聖之功宏矣余閲之累日曰粤若稽古至三萬言不<lb/>
若作此編記道傍碑不失一字不若誦此編世之劬於<lb/>
著書者多矣未若此書有益於世教云同邑吳遯齋序<lb/>
</p>
<p>
</p>
  </div>
</body>
</text>
</TEI>
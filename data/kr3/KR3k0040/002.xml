<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>純正蒙求巻中</head>
    <p>
<pb n="KR3k0040_WYG_002-1a"/>
欽定四庫全書<lb/>
　純正蒙求巻中　　　　元　胡炳文　撰<lb/>
　　書為訓蒙而作故首叙幼學見趣而氣象言語威<lb/>
　　儀次之正心術又學者急務遷善改過懲忿窒慾<lb/>
　　所以加存養之功安貧賤審富貴所以嚴取舍之<lb/>
　　分儉約謙退亷潔剛正又處富貴之道也故以是<lb/>
　　終焉<lb/>
李謙顔回張霸曽子<hi>幼學見趣</hi>
<pb n="KR3k0040_WYG_002-1b"/>
　李士謙字子約事母孝母嘗嘔吐疑為中毒因舐嘗<lb/>
　之伯父温深所嘆賞稱曰吾家之顔回也<lb/>
　漢張霸字伯饒年數歳知孝謹雖出入飲食自然合<lb/>
　禮節鄉人號為張曽子七歳通春秋欲進餘經父曰<lb/>
　汝少未能曰我饒為之其敏如此<lb/>
温公擊甕寛夫灌水<lb/>
　宋司馬温公幼時與羣兒戲一兒墜水甕中羣兒譁<lb/>
　皆棄去公獨破甕取兒兒得不死<lb/>
<pb n="KR3k0040_WYG_002-2a"/>
　宋文潞公彦博字寛夫幼時與羣兒擊毬入柱穴中<lb/>
　不能取公以水灌之毬浮出二公之仁智蓋已見于<lb/>
　髫齔時矣<lb/>
孔融取棗僧孺辭李<lb/>
　漢孔融字文舉四歳與諸兄共食梨棗輒取小者人<lb/>
　問其故答曰我小兒法當取小者由是宗族竒之<lb/>
　王僧孺幼聰眀年五歳初授孝經問大㫖師曰論忠<lb/>
　孝二事答曰若爾願常讀之有饋其父李者先以一<lb/>
<pb n="KR3k0040_WYG_002-2b"/>
　與之辭不受曰我大人未見不敢先嘗七歳能讀十<lb/>
　萬言<lb/>
元晦孝經劉晏朋字<lb/>
　宋朱文公八歳通孝經大義書八字於其上曰若不<lb/>
　如此便不成人間従羣兒逰獨以沙列八卦端坐黙<lb/>
　視又指日問其父韋齋先生曰日何所附曰附於天<lb/>
　又問天何所附韋齋先生竒之甫十歳自知力學聞<lb/>
　長者言輒不忘其穎異如此<lb/>
<pb n="KR3k0040_WYG_002-3a"/>
　唐劉晏字士安八歳舉神童為正字明皇問曰卿為<lb/>
　正字正得㡬字晏曰天下字皆正惟有朋字未正蓋<lb/>
　言當時左右皆邪人也<lb/>
黄香暖席杜衍持竿<lb/>
　東漢黄香字孺文九歳失母思慕骨立事父竭力致<lb/>
　孝暑則扇枕寒則以身暖席元帝聞之特加賞賜<lb/>
　宋杜正獻公衍字正昌幼時祖父脱帽使公執之㑹<lb/>
　山水暴至家人散走其姑投一竿與之使挾自泛公<lb/>
<pb n="KR3k0040_WYG_002-3b"/>
　一手持竿一手持帽久之救免而帽竟不濡<lb/>
禹偁詠磨平仲吟山<lb/>
　宋王禹偁字元之七歳能文家以磨麫為生畢文簡<lb/>
　公士安令作磨詩元之不思而對曰但存心裏正何<lb/>
　愁眼下遲得人輕著力便是轉身時文簡大竒之呼<lb/>
　為小友眀道程夫子年數歳賦貪泉詩云中心如自<lb/>
　固外物豈䏻遷二公幼時皆知有正心之學如此<lb/>
　冦莱公凖字平仲八歳吟華山詩云只有天在上更<lb/>
<pb n="KR3k0040_WYG_002-4a"/>
　無山與齊其師謂凖父曰賢郎怎不作宰相錢惟演<lb/>
　幼時賦逺山詩曰髙為天一柱秀作海三峯其父俶<lb/>
　甚器之二公幼時皆有宰相器如此<lb/>
子韶危坐迂叟絶編<lb/>
　宋張子韶八歳黙誦六經通大㫖十四嵗逰郡庠閉<lb/>
　閣終日寒折膠暑鑠金不越户限比舍生穴隙以視<lb/>
　則斂膝危坐對置大編服膺匪懈若與神眀為伍大<lb/>
　相敬服而師尊之<lb/>
<pb n="KR3k0040_WYG_002-4b"/>
　宋司馬温公幼時患記問不若人羣居講習衆兄弟<lb/>
　成誦逰息矣獨下帷絶編逮能背誦乃止用力多者<lb/>
　收功逺其所精誦乃終身不忘也<lb/>
同叔改賦伯達疑年<lb/>
　宋晏殊字同叔七歳善屬文號神童景徳初張知白<lb/>
　安撫江南薦之召試殊見題曰臣十日前已作此賦<lb/>
　草尚在乞改命題真宗愛其不隠以為祕書省正字<lb/>
　置之祕閣使得盡讀祕閣書<lb/>
<pb n="KR3k0040_WYG_002-5a"/>
　魏司馬朗字伯達九嵗人有道其父字者朗曰慢人<lb/>
　親者不敬其親者也客謝之十二試經為童子郎時<lb/>
　監試者以其身體壯大疑其匿年朗曰朗之内外累<lb/>
　世長大朗雖稚弱無仰髙之風損年以求早成非志<lb/>
　所為也監試異之<lb/>
程子春風庭堅和氣<lb/>
　宋程伯子顥終日端坐如泥塑人及至接人則渾是<lb/>
　一團和氣朱公掞見之于汝南歸謂人曰光庭在春<lb/>
<pb n="KR3k0040_WYG_002-5b"/>
　風中坐了一月<lb/>
　宋張庭堅字才叔鄒志完稱之曰是天地間和氣薰<lb/>
　蒸所成欲往相近先覺和氣襲人也<lb/>
愿中従容茂叔光霽<lb/>
　宋李愿中延平先生名侗晦菴先生師也晦菴常云<lb/>
　先生涵養得之是别古人云終日無疾言遽色先生<lb/>
　真是如此尋常人出近處必徐逺行必速先生逺近<lb/>
　皆如此尋常人呼童僕再四不至聲必厲先生呼之<lb/>
<pb n="KR3k0040_WYG_002-6a"/>
　不至不加於前也其氣象從容如此<lb/>
　宋子周子名敦頤字茂叔諡元公號濓溪先生黄魯<lb/>
　直嘗云茂叔人品甚髙胷中洒落如光風霽月<lb/>
通老粹然原明平易<lb/>
　宋黄中字通老居家孝友篤至與人交恭而信淡而<lb/>
　義端莊静重徳容粹然晦菴先生自以其温厚和平<lb/>
　之氣不勝其粗厲猛戾之心特裁書請納再拜之禮<lb/>
　必欲公坐而受之自儕於門生弟子之列<lb/>
<pb n="KR3k0040_WYG_002-6b"/>
　宋滎陽吕公希哲字原明嘗云君子氣象難遽形容<lb/>
　惟平易安和為近之書曰其心休休焉其如有容焉<lb/>
　謂休休者平易安和無急躁很戾貪冒之意<lb/>
郭泰温恭穆子和粹<lb/>
　後漢郭泰字林宗蔡伯喈嘗曰先生孝友温恭仁篤<lb/>
　慈恵吳沖曰清眀寛恕澄之不清撓之不濁髙材偉<lb/>
　識而不為危言激論慎疾惡己甚之戒黨錮之際獨<lb/>
　不涉議論自重之士也<lb/>
<pb n="KR3k0040_WYG_002-7a"/>
　唐穆寜四子贊質員賞皆和粹世以珍味目之贊少<lb/>
　俗然有格為酪質為酥員為醍醐賞為乳腐<lb/>
李恕防怨馬援惡譏<lb/>
　唐李恕戒子云凡居百僚之下言思乃出行思乃動<lb/>
　勿輒有毁譽勿輕論得失申上移牒言惟謹耳署必<lb/>
　真書慎勿侮弄刀筆議翫朋僚若恣心縦罵輕出莠<lb/>
　言罵父子怨罵兄弟怨既為怨府亦謂深讐劉寛不<lb/>
　訶童僕嗣宗口不臧否韓子曰善為吏者樹徳不善<lb/>
<pb n="KR3k0040_WYG_002-7b"/>
　為吏者樹怨勉之勉之<lb/>
　東漢伏波將軍馬援字文淵兄子嚴敦並喜譏議援<lb/>
　在交趾還書戒之曰吾欲汝曹聞人過失如聞父母<lb/>
　之名耳可得聞口不可得言好議論人長短妄是非<lb/>
　正法此吾所大惡也寜死不願聞子孫有此行也汝<lb/>
　曹知吾惡之甚矣所以復如此言者施衿結褵申父<lb/>
　母之戒欲汝曹不忘之耳楊龜山先生曰口固不可<lb/>
　得言耳亦不可得聞<lb/>
<pb n="KR3k0040_WYG_002-8a"/>
崔咸疾諂魏公責辭<lb/>
　唐裴度自興元入覲朝士日擁度門一日度置酒劉<lb/>
　栖楚矯求度懽曲躬附度耳而語崔咸疾其諂舉觴<lb/>
　罰度曰宰相不當許所由官囁嚅耳語度笑而飲之<lb/>
　栖楚不自安趨出坐客快之<lb/>
　韓魏公子師朴入市歸魏公問所買之物價㡬何曰<lb/>
　千三公責之曰此俚俗之談非對尊之辭當云一貫<lb/>
　三百<lb/>
<pb n="KR3k0040_WYG_002-8b"/>
趙獻杖子謝氏笞兒<lb/>
　晉趙獻子之子入朝楚使者至多隠語在廷之臣不<lb/>
　能答獻子之子盡答之歸白獻子獻子曰朝臣豈不<lb/>
　曉但有長者姑且譲之耳爾遽先長者杖之<lb/>
　吳庠妻謝氏子賀與賔客談及人長短得失夫人屏<lb/>
　間聞之怒笞賀百或解夫人曰臧否士之常胡如是<lb/>
　曰愛其女者必取三復白圭之士妻之今獨産一子<lb/>
　使知義命而出語忘親豈可乆之道哉因泣下不食<lb/>
<pb n="KR3k0040_WYG_002-9a"/>
　賀由是恐懼謹黙<lb/>
元順鏵價司馬桃皮<lb/>
　北史趙柔字元順有人遺柔鏵數百枚柔與子善眀<lb/>
　鬻之市人有從柔買柔索絹二十疋商人知其賤與<lb/>
　柔三十疋善眀欲取柔曰與人交易一言便定豈可<lb/>
　以利動心遂與之<lb/>
　宋司馬温公方五歳擘一青皮胡桃不能脱婢以熱<lb/>
　湯沃之既而女兄從外來問誰為脱曰某自脱父叱<lb/>
<pb n="KR3k0040_WYG_002-9b"/>
　曰小子安得謾語公自此有省終身不敢妄語待人<lb/>
　惟以至誠為尚<lb/>
忠定肩竦節孝頭直<hi>威儀</hi>
　宋劉忠定公安世元城先生見賔客議論踰時體無<lb/>
　欹側肩背竦直身不少動至手足亦不移<lb/>
　宋徐積自言初見安定先生瑗退頭容少偏安定先<lb/>
　生厲聲曰頭容直某因自思不特頭容直心亦要直<lb/>
　自此不敢有邪心<lb/>
<pb n="KR3k0040_WYG_002-10a"/>
蘧瑗車聲管寜榻跡<lb/>
　衛靈公與夫人夜坐聞車聲轔轔至闕而止過闕復<lb/>
　有聲公問夫人曰知此為誰夫人曰此蘧伯玉也公<lb/>
　曰何以知之夫人曰妾聞禮下公門式路馬所以廣<lb/>
　敬也夫忠臣與孝子不為昭昭信節不為𠖇𠖇堕行<lb/>
　蘧伯玉衛之賢大夫也仁而有知敬於事上此其人<lb/>
　必不以暗昧廢禮是以知之公使人視之果伯玉也<lb/>
　後漢管寜嘗坐一木榻積五十餘年未嘗箕股其榻<lb/>
<pb n="KR3k0040_WYG_002-10b"/>
　坐當膝處皆穿<lb/>
明鎬尊嚴韓琦英特<lb/>
　宋薛簡肅公名奎知開封府明㕘政鎬為曹官簡肅<lb/>
　待之甚厚直以公輔期之有問於公何以知其必貴<lb/>
　公曰其為人端肅其言簡而理盡凡人簡重則尊嚴<lb/>
　此貴臣相也<lb/>
　宋韓忠獻公琦姿貌英特骨骼清聳眉目森秀圖繪<lb/>
　𫝊天下人以為如髙山大嶽望之氣象雄傑而包含<lb/>
<pb n="KR3k0040_WYG_002-11a"/>
　細微畜泄雲氣藏匿寳怪蓋可知也<lb/>
晦叔盛服文恭正色<lb/>
　宋吕正獻公公著字晦叔簡重清静出於天性冬不<lb/>
　附火夏不揮扇楊懐寳字器之視公為親舅将赴倅<lb/>
　來辭公西牕下盛服對飲三酌時烈日器之汗流浹<lb/>
　背公凝然不動<lb/>
　宋胡文恭公宿為人清儉謹黙内剛外和羣居笑語<lb/>
　諠譁獨正顔色温然不動聲氣與人言必思而後對<lb/>
<pb n="KR3k0040_WYG_002-11b"/>
　客有造公者具公服靴版忘記易帽公與之對語盡<lb/>
　禮而退終未嘗色動<lb/>
盛濤一語伊川四箴<hi>正心術</hi>
　宋劉器之云盛待制名濤嘗有一語可取云士大夫<lb/>
　行已正如室女常須置身法度中不可受人指㸃<lb/>
　宋程叔子名頤字正叔諡正公號伊川嘗作四箴字<lb/>
　云顔淵問克己復禮之目子曰非禮勿視非禮勿聽<lb/>
　非禮勿言非禮勿動四者身之用也由乎中而應乎<lb/>
<pb n="KR3k0040_WYG_002-12a"/>
　外制於外所以養其中也顔淵事斯語所以進于聖<lb/>
　人後之學聖人者宜服膺而勿失因箴以自警朱文<lb/>
　公曰程子之箴發眀親切尤宜深玩也<lb/>
彦國防意思永平心<lb/>
　宋富文忠公弼字彦國年八歳書坐屏云守口如缾<lb/>
　防意如城在公且然况他人乎<lb/>
　宋彭朂字思永好學不倦嘗曰吾不為他學自幼即<lb/>
　學平心歐陽修好學不倦嘗以平心為難<lb/>
<pb n="KR3k0040_WYG_002-12b"/>
横渠先禮南軒叙仁<lb/>
　宋横渠先生張載教學者必先自禮而入且曰學禮<lb/>
　即使除去了世俗一副當習熟纒繞譬之延蔓之物<lb/>
　解纒繞即上去茍能除去了一副當世俗便自然脱<lb/>
　洒又曰學禮則可以守得定程叔子曰子厚先以禮<lb/>
　教學者最善先有所據守<lb/>
　宋南軒先生張栻字敬夫諡宣公曰仁者天地之心<lb/>
　天地之心而存乎人所謂仁也人而無仁心則人道<lb/>
<pb n="KR3k0040_WYG_002-13a"/>
　亡矣遂以論語中言仁處叙為一帙而解釋之<lb/>
康節論鬼迂叟事神<lb/>
　宋康節先生邵雍字堯夫嘗曰人之畏鬼亦猶鬼之<lb/>
　畏人人積善而陽多鬼益畏之矣積惡而隂多鬼弗<lb/>
　畏之矣大人與鬼神合其吉㓙何畏之有<lb/>
　宋司馬温公號迂叟嘗曰或問迂叟事神乎曰事神<lb/>
　或曰何神之事曰事其心神或曰其事之何如曰至<lb/>
　簡易不黍稷不犧牲惟不欺之為用君子上戴天下<lb/>
<pb n="KR3k0040_WYG_002-13b"/>
　履地中圅心雖欲欺之其可得乎<lb/>
清獻焚香康靖置豆<lb/>
　宋趙清獻公抃字閲道平日所為事夜必焚香以告<lb/>
　天不可告者則不敢為也<lb/>
　宋趙康靖公名槩平日嘗置瓶豆二物於几案間每<lb/>
　一念起必隨善惡别之善則投一白豆於白瓶中惡<lb/>
　則投一黑豆於黑瓶中初則黒豆多既而漸少乆則<lb/>
　絶無瓶豆亦不復用矣<lb/>
<pb n="KR3k0040_WYG_002-14a"/>
徐積買肉宗道飲酒<lb/>
　宋節孝處士少時為母置膳先過一屠肆中心欲買<lb/>
　其肉而别路於歸路為近且亦有屠肆因自念中心<lb/>
　許買彼肉捨而之他不欺心乎復迂道買肉而歸且<lb/>
　云已之行信自此始<lb/>
　宋魯質肅公宗道字貫之為太子諭徳一日真宗召<lb/>
　之使者至門而公不在移時乃在市肆飲歸中使與<lb/>
　公約曰上若怪公來遲當托何事公曰但以實對中<lb/>
<pb n="KR3k0040_WYG_002-14b"/>
　使曰然則得罪公曰飲酒人之常情欺君臣子之大<lb/>
　罪中使嗟嘆而去真宗問之具如公言以對自此竒<lb/>
　公以為忠實可用其後立朝剛正<lb/>
伯起四知和靖六有<lb/>
　漢楊震字伯起時守東萊道經昌邑故所舉茂才王<lb/>
　密為昌邑令夜闌懐金十斤以獻震曰故人知君君<lb/>
　不知故人何也密曰莫夜無知者震曰天知地知子<lb/>
　知我知何謂無知密愧而去<lb/>
<pb n="KR3k0040_WYG_002-15a"/>
　宋和靖先生尹焞字彦明處一齋名曰六有所謂言<lb/>
　有教動有法晝有為宵有得息有養瞬有存又一室<lb/>
　名曰三畏畏天命畏大人畏聖人之言<lb/>
志完檢㸃無垢操守<lb/>
　宋鄒志完云聖人之道備于六經六經千門萬户何<lb/>
　從而入大學與中庸一部其要在慎獨而已於十二<lb/>
　時中看自家一念從何處起即檢㸃不放過便見工<lb/>
　夫<lb/>
<pb n="KR3k0040_WYG_002-15b"/>
　宋張無垢云操守欲正器局欲大識見欲逺三者有<lb/>
　一便可立身<lb/>
李勣贈刀范丹佩帶<hi>遷善改過懲忿窒欲</hi>
　唐文瓘字穉圭為并州恭軍時李勣為長史嘗嘆曰<lb/>
　穉圭今之管蕭吾所不及勣入朝文瓘與二同僚皆<lb/>
　餞勣贈二人寳刀玉帶而不及文瓘瓘以疑請勣曰<lb/>
　某人猶豫少决故贈以刀欲其果於斷某人放誕少<lb/>
　檢故贈以帶俾其自約束若子之才無施而不可焉<lb/>
<pb n="KR3k0040_WYG_002-16a"/>
　用贈<lb/>
　漢范丹自以狷急不從容常佩韋以自戒西門豹亦<lb/>
　如之朱文公父韋齋先生亦患性急狷自號韋齋<lb/>
援戒效杜昶願師徐<lb/>
　後漢馬援戒兄子書云龍伯髙敦厚周慎口無擇言<lb/>
　謙約儉節亷公有威吾愛之重之願汝曹效之杜季<lb/>
　良豪狹好義吾愛之重之不願汝曹效之效伯髙不<lb/>
　得猶為謹飭之士所謂刻鵠不成尚類鶩者也效季<lb/>
<pb n="KR3k0040_WYG_002-16b"/>
　良不得陷為天下輕薄子所謂畫虎不成反類狗者<lb/>
　也<lb/>
　魏王昶戒子妷云潁川郭伯益好尚通達敏而有知<lb/>
　洪廣不足輕儇有餘得其人重之如丘山不得其人<lb/>
　忽之如草芥吾以所知親之昵之不願兒子為之北<lb/>
　海徐偉長不沽高名不求茍能澹然自守惟道之務<lb/>
　其有所是非則托古人以見意當時無所褒貶吾敬<lb/>
　之重之願兒子師之東平劉公幹博學有髙才誠節<lb/>
<pb n="KR3k0040_WYG_002-17a"/>
　有大義然性行不均少所拘忌得失足以相補吾愛<lb/>
　之重之不願兒子慕之樂安任昭先淳粹履道内敏<lb/>
　外恕推遜恭儉處不避汙怯而勇義在朝忘身吾友<lb/>
　之善之願兒子尊之<lb/>
幼安知過伯玉悟非<lb/>
　魏管寜字幼安泛海舟欲覆乃曰吾嘗一朝科頭三<lb/>
　晨晏起過皆在此時夜風晦𠖇舟人盡恐莫知所泊<lb/>
　望見有火光輒趨之得島無居人又無火燼行人咸<lb/>
<pb n="KR3k0040_WYG_002-17b"/>
　以為神光之佐積善之應也<lb/>
　衛蘧伯玉莊周云伯玉行年五十而知四十九年之<lb/>
　非又曰伯玉行年六十而六十化<lb/>
陸客五分陳公斗餘<lb/>
　唐陸扆為相日有士人來謁陸命酒勸之辭曰天性<lb/>
　不飲公曰誠如所言也己校五分蓋平生悔吝若有<lb/>
　十分不為酒困自然減半<lb/>
　宋陳瓘字瑩中有斗餘酒量每飲不過五升雖㑹親<lb/>
<pb n="KR3k0040_WYG_002-18a"/>
　戚間有懽適不過太<hi>别本作大</hi>白滿飲恐以長飲廢事<lb/>
萊公六悔融堂八忍<lb/>
　宋冦萊公凖有六悔箴曰官行私曲失時悔富不儉<lb/>
　用貧時悔藝不少學過時悔見事不學用時悔醉發<lb/>
　狂言醒時悔安不調攝病時悔<lb/>
　宋錢時融堂曰天下事未有不成於忍而敗於不忍<lb/>
　甚矣忍之一字其切於學者之日用也是故言語不<lb/>
　謹以至於招羞取辱者在乎不能忍口飲食不節以<lb/>
<pb n="KR3k0040_WYG_002-18b"/>
　至於稔疾傷生者在乎不能忍飢飢寒之所驅迫寡<lb/>
　亷鮮恥以至於為乞為盜者在乎不能忍貧横逆之<lb/>
　來怫然有動于中以至於速禍在乎不能忍辱為物<lb/>
　所忤為氣所膺一朝之忿忘其身以及其親雖欲噬<lb/>
　臍而悔莫贖在乎不䏻忍怒謹獨之不嚴以至於縦<lb/>
　情而不知檢傷風亂倫為禽獸行而不知恥者在乎<lb/>
　不能忍慾身履危難不顧分義幸安茍免隳喪名節<lb/>
　在乎不能忍死嗜進而無厭貪多而無已巍然處髙<lb/>
<pb n="KR3k0040_WYG_002-19a"/>
　位而干名犯分卒以稔成亂賊之禍者在乎不能忍<lb/>
　富貴<lb/>
屏山論復定夫名損<lb/>
　宋劉屏山胡藉溪劉致中三先生為道義交相見講<lb/>
　學外無一雜言聞人有片善無不從容咨叩後生來<lb/>
　問學亦隨其器識告語成就終日無倦朱夫子請問<lb/>
　平生入道次第屏山曰吾於易得入道之門所謂不<lb/>
　逺復吾三字符也汝尚勉之<lb/>
<pb n="KR3k0040_WYG_002-19b"/>
　宋㳺酢字定夫察其子性剛名之曰損且曰損君子<lb/>
　以懲忿窒慾蓋以忿則凌物慾則溺已二者皆所當<lb/>
　損也<lb/>
元城絶慾希哲處忿<lb/>
　宋劉元城先生謫嶺表慨然自念奉父母遺體而投<lb/>
　南荒恐不生還忽憶先正云北人在瘴烟之中惟絶<lb/>
　慾可以不死自是絶慾至于今更不復作大丈夫自<lb/>
　誓不為則止耳何必用術趙清獻欲絶慾不䏻乃掛<lb/>
<pb n="KR3k0040_WYG_002-20a"/>
　父母畫像于卧榻偃仰其下而父母具衣裳監視之<lb/>
　上不亦瀆乎<lb/>
　宋吕滎陽公希哲或問為小人所詈辱當何以處之<lb/>
　公曰上焉者知人與己本一何者為詈何者為辱自<lb/>
　然無忿怒心次焉者且自思曰我是何等人彼為何<lb/>
　等人若是答他却與此人等也如此自處忿心亦自<lb/>
　消<lb/>
任布古文胡瑗素問<lb/>
<pb n="KR3k0040_WYG_002-20b"/>
　宋任恭恵公布與吕公蒙正同年進士任公登樞府<lb/>
　年耆康健吕公詢其服餌之法任公曰吾不曉養生<lb/>
　之術但中年讀文選有所悟耳所謂石韞玉以山輝<lb/>
　水含珠而川媚此言有理吕公深以為然<lb/>
　宋胡瑗為國子先生有大商遣子入學子儇宕所賫<lb/>
　千金而病甚瘠若將斃焉先生曰宜先警其心而後<lb/>
　誘之以道也取素問使讀之未竟惴惴然懼伐命之<lb/>
　過痛悔自責冀可自祈先生知其已悟召而誨之曰<lb/>
<pb n="KR3k0040_WYG_002-21a"/>
　知愛身可以修身自令其洗心向道取聖賢之書次<lb/>
　第讀之聖人不貴無過貴改過無懐昔悔第勉事業<lb/>
　其人亦穎鋭善學三年登上第而歸<lb/>
榮叟至樂顔蠋自娱<hi>安貧賤</hi>
　榮啓期行乎郕之野鹿裘帶素鼓琴而歌孔子問曰<lb/>
　先生所以為樂者何也期對曰吾樂甚多而至者三<lb/>
　天生萬物吾得為人一樂也男女之别吾得為男二<lb/>
　樂也人生有不免襁褓者吾行年九十矣三樂也貧<lb/>
<pb n="KR3k0040_WYG_002-21b"/>
　者士之常死者人之終吾何憂哉<lb/>
　顔蠋與齊王逰食必大牢出必乘車妻子衣服麗都<lb/>
　蠋辭去曰玉生於山琢則破焉非不寳貴也然而太<lb/>
　璞不完士生於鄙野推選則禄焉非不尊遂也然而<lb/>
　形神不全蠋願得歸晚食以當肉安步以當車無罪<lb/>
　以當貴清净貞正以自娱<lb/>
𢎞景畫牛莊周生龜<lb/>
　梁陶𢎞景武帝屢聘不出惟畫兩牛其一牛散放水<lb/>
<pb n="KR3k0040_WYG_002-22a"/>
　草間一牛著金籠頭有一人以杖驅之帝笑之曰此<lb/>
　人欲效曵尾之龜豈可致之<lb/>
　莊周梁恵王時為蒙縣漆園吏楚威王以百金聘周<lb/>
　周方釣濮水之上曰楚有龜死三十年矣今巾笥而<lb/>
　藏之於廟堂之上此龜寜生而曵尾於塗中耳子徃<lb/>
　矣吾方掉尾於塗中<lb/>
魯望茶竈元亮籃輿<lb/>
　唐陸龜蒙字魯望家有田苦下雨潦則與江通故常<lb/>
<pb n="KR3k0040_WYG_002-22b"/>
　苦飢身畚鍤茠刺無休時或譏其行答曰堯舜衡<lb/>
　<hi>别本衡作黴</hi>瘠大禹胼胝彼聖人也吾一褐衣敢不勤乎<lb/>
　又性嗜茶或時升舟設篷席齎束書茶竈筆牀釣具<lb/>
　往來時謂江湖散人或號天隨子<lb/>
　晉處士陶淵眀字元亮閒静少言不慕榮利環堵蕭<lb/>
　然不蔽風雨短褐穿結簞瓢屢空晏如也江州刺史<lb/>
　檀道濟餽以粱肉不受後刺史王𢎞欲識之不能致<lb/>
　聞淵眀欲往廬山令其故人龐通迎之齎酒具半道<lb/>
<pb n="KR3k0040_WYG_002-23a"/>
　栗里之間要之淵眀有脚疾使一門生二兒舁籃輿<lb/>
　去既至便共欣然飲酌俄頃𢎞至亦不忤也遂終身<lb/>
　不肯仕宋世號靖節先生<lb/>
道原貂褥無已綿衣<lb/>
　宋劉恕字道原家貧至無以給甘㫖一毫不妄取於<lb/>
　人自洛陽南歸時已十月無寒具温公以衣襪一二<lb/>
　事及舊貂褥贐之固辭强與之行及潁州悉封而還<lb/>
　温公曰於光而不受他人可知矣<lb/>
<pb n="KR3k0040_WYG_002-23b"/>
　宋陳師道字無已號后山居士苦節厲志未仕貧無<lb/>
　以養寄其帑婦氏家章惇召見不往有知其貧者懐<lb/>
　金欲餽之觀其貌聽其言竟不敢出冬寒趙挺之貽<lb/>
　綿衣不受寜凍以至于死<lb/>
胡宿進退朱震出處<hi>審富貴</hi>
　宋胡文恭公宿平生守道進退絶不介意在文館二<lb/>
　十餘年每語後進曰富貴貧賤莫不有命士人當修<lb/>
　身俟時無為造物者所嗤<lb/>
<pb n="KR3k0040_WYG_002-24a"/>
　宋朱震字子發被召問胡安國以出處之宜安國曰<lb/>
　子發學易二十年至有成説則此事當素定矣世問<lb/>
　講學詢政當切詢究若夫去就語黙之機如人飲食<lb/>
　飢飽寒温必自斟酌不决諸人亦非人所能决也某<lb/>
　之出處皆斷於心後亦少悔浮世名利蠛<hi>别本蠛作蟻</hi>蠓<lb/>
　過前何足道哉<lb/>
司空休休貫之唯唯<lb/>
　唐司空圖字表聖擢進士王凝辟至幕府召為御史<lb/>
<pb n="KR3k0040_WYG_002-24b"/>
　不忍去凝府後隠居王官谷不出作亭名休休曰量<lb/>
　材一宜休揣分二宜休耄瞶三宜休又少也堕長也<lb/>
　率老也迂三者非濟時具則又宜休<lb/>
　唐韋貫之名純以字行或薦之京兆尹李實實舉筆<lb/>
　<hi>别本筆作笏</hi>示以所薦曰此其姓名也素聞其賢願識之<lb/>
　而進于上或喜以告韋曰子今日詣實明日賀者至<lb/>
　矣貫之唯唯不往官亦不遷<lb/>
表微監察韋澳御史<lb/>
<pb n="KR3k0040_WYG_002-25a"/>
　唐韋表微字子明監察御史裏行不樂曰爵禄譬滋<lb/>
　味也人皆欲之吾年五十餘剪白冒逰少年間取一<lb/>
　班一級不見其味也將為松菊主人不愧淵眀矣<lb/>
　唐韋澳貫之之子方静寡慾十年不肯調御史中丞<lb/>
　髙元裕與其兄温善欲薦之諷澳謁已温歸以語澳<lb/>
　不答温曰元裕端士若輕之耶澳曰然恐無呈身御<lb/>
　史<lb/>
百能語朋魏公戒子<lb/>
<pb n="KR3k0040_WYG_002-25b"/>
　宋胡百能跋邵徳升分定録云先君嘗云人生所享<lb/>
　厚薄各有分世有以智力取者自謂已能不知皆其<lb/>
　分所固有初不可毫末加所可加者徒得小人之名<lb/>
　而不悟悲夫某佩斯訓未嘗不以語朋友也<lb/>
　宋韓魏公尤知命每戒其子曰窮達禍福固有定分<lb/>
　枉道求之徒喪所守謹勿為也予以孤忠自信未嘗<lb/>
　有夤縁憑藉而每遭人主為知己今忝三公所恃者<lb/>
　公道與神眀而已矣焉可誣也<lb/>
<pb n="KR3k0040_WYG_002-26a"/>
王熊餅縁孝先饅頭<hi>儉約</hi>
　宋王熊性儉嘗有臺使至熊為設食使乃裂去餅縁<lb/>
　熊曰耕種收穫其功已深舂爨造成用力不少爾之<lb/>
　選擇當是未餓命左右徹去使者愕然大慚<lb/>
　宋王沂公曽與孫沖同榜沖子京一日往辭沂公相<lb/>
　留云喫食了去飭子弟云已留孫京喫食安排饅頭<lb/>
　時為盛饌食後送數軸簡紙開看皆他人書後截下<lb/>
　紙其儉徳如此<lb/>
<pb n="KR3k0040_WYG_002-26b"/>
東坡三養景初四休<lb/>
　宋蘇文忠公軾有三養之説云一曰安分以養福二<lb/>
　曰寛胃以養氣三曰省費以養財且云自今日已往<lb/>
　早晚食不過一爵一肉有尊客則三之可損不可増<lb/>
　有召我者預以此告之主人不從而過是者乃止此<lb/>
　亦可為養生之法<lb/>
　孫景初號四休居士其説曰粗茶淡飯飽則休補破<lb/>
　遮寒煖則休三平二滿過則休不貪不妬老則休山<lb/>
<pb n="KR3k0040_WYG_002-27a"/>
　谷以為安樂法<lb/>
文靖治第忠愍無樓<lb/>
　宋李文靖公沆字太初治居第于封丘門外㕔事僅<lb/>
　可容旋馬或言其太隘公曰居第當傳之子孫此為<lb/>
　宰相㕔事誠隘為太祝奉禮㕔事則已寛矣<lb/>
　宋冦忠愍公凖官至政府不起第宅處士魏野贈以<lb/>
　詩曰有官居鼎鼐無地起樓臺墓銘有云公既貴得<lb/>
　月俸置堂上有老媪泣曰太夫人捐館時欲一絹作<lb/>
<pb n="KR3k0040_WYG_002-27b"/>
　衣衾不可得不及見公今日也公為之大慟及居家<lb/>
　儉素所卧青幃二十年不易或曰公頗事奢侈非也<lb/>
　蓋公多與藩公㑹宴設則甚盛亦退之所謂甔石之<lb/>
　儲常空於私室方丈之食每盛於公庭<lb/>
乖崖角帶晏嬰狐裘<lb/>
　宋張忠定公乖崖剛毅寡慾惟著皁絁袍角帶不事<lb/>
　外飾自奉養逮于服玩之具則寡薄儉約雖寒士不<lb/>
　若也公退闢静室焚香静坐聚書萬巻往往手自較<lb/>
<pb n="KR3k0040_WYG_002-28a"/>
　正絶無聲色之好<lb/>
　朱子訓蒙書云凡日中所著衣服夜卧必更則不藏<lb/>
　蚤虱不即弊壊茍能如此不但威儀可法又可不費<lb/>
　衣晏子一狐裘三十年雖意在以儉化民亦其愛憎<lb/>
　有道也<lb/>
文忠静晦益公謙恕<hi>謙退</hi>
　歐陽文忠公修曰藏精於晦則明養神於静則安<lb/>
　宋周益公必大曰易六十四卦惟謙六爻皆吉又一<lb/>
<pb n="KR3k0040_WYG_002-28b"/>
　言終身可行曰恕故處已以謙待人以恕出於自然<lb/>
　無所矯拂<lb/>
正獻瓦合周瑜醇醉<lb/>
　宋杜正獻公衍門生為縣令杜戒之曰子之才器一<lb/>
　縣令不足施然切當韜晦無露圭角毁方瓦合求適<lb/>
　於中可也不然無益於事徒取禍耳<lb/>
　吳程普頗以年長數侮周瑜周瑜折節容下終不與<lb/>
　校普後自敬服曰與周瑜交如飲醇醪不覺自醉時<lb/>
<pb n="KR3k0040_WYG_002-29a"/>
　人以其謙讓服人如此<lb/>
復之讓解仲翁辭位<lb/>
　宋張泳字復之與張覃取大名府解試罷衆謂公名<lb/>
　當居覃之上公上府帥書言覃之徳行於鄉里有古<lb/>
　人風以某之文過覃之文未可知覃之行實過某萬<lb/>
　萬矣遂薦覃為解元公常曰士君子當以徳義相先<lb/>
　不然不足以為士矣<lb/>
　漢疏廣字仲翁兄子受好禮恭謹敏而有辭宣帝立太<lb/>
<pb n="KR3k0040_WYG_002-29b"/>
　子廣為太傅受為少傅朝廷以為榮在位五歳廣謂<lb/>
　受曰吾聞知足不辱知恥不殆功成身退天之道也<lb/>
　今仕宦至二千石宦成名立如此不去懼有後禍豈<lb/>
　如父子相隨出闗歸老故鄉以夀命終不亦善乎受<lb/>
　叩頭曰從大人議即日父子俱稱病乞骸骨辭位而<lb/>
　去公卿設供帳祖道東都門外車數百兩道路觀者<lb/>
　多嘆息泣下共言其賢<lb/>
子房赤松公孫大樹<lb/>
<pb n="KR3k0040_WYG_002-30a"/>
　西漢張良字子房髙祖六年封功臣曰運籌帷幄決<lb/>
　勝千里皆子房功也令自擇齊三萬户良曰臣始起<lb/>
　下邳與上㑹留願封留足矣後又曰良家世相韓及<lb/>
　韓滅不愛萬金之資為韓報仇今封萬户位列侯布<lb/>
　衣之極於良足矣願棄人間事從赤松子逰赤松子<lb/>
　仙號子房之眀達豈不知其爲虚誕蓋托此等功名<lb/>
　於物外置榮利而不顧耳<lb/>
　漢馮異字公孫謙退不伐進止有儀表行逢諸將輒<lb/>
<pb n="KR3k0040_WYG_002-30b"/>
　避道諸將論功異獨屏退樹下軍中號大樹將軍後<lb/>
　北地豪傑悉降異不自伐諸將又分其功光武下璽<lb/>
　書曰征西功名丘山猶自以為不足孟之反奔而殿<lb/>
　亦何異哉<lb/>
包老誡濫真公訓亷<lb/>
　宋包孝肅公拯知開封府京師語曰闗節不到有閻<lb/>
　羅包老嘗有家訓云後世子孫仕宦有犯贓濫者不<lb/>
　得放歸本家亡没之後不得葬於大塋中不従吾志<lb/>
<pb n="KR3k0040_WYG_002-31a"/>
　者非吾子孫共三十七字下押字又云仰珙立石於<lb/>
　堂東壁以詔後世<lb/>
　宋真文忠公徳秀字希元號西山先生守潭州有訓<lb/>
　吏文以四事為勸一曰律已以亷下註云萬分亷潔<lb/>
　只是小善一㸃貪汙便成大惡不亷之吏如蒙不潔<lb/>
　雖有他美莫能自贖故以此為四事之首<lb/>
虞愿見石處黙飲泉<lb/>
　南史虞愿字士恭為晉安太守海邊有越王石常隠<lb/>
<pb n="KR3k0040_WYG_002-31b"/>
　霧相傳云清亷太守得見愿往就觀清徹無所隠蔽<lb/>
　晉吳隱之字處黙有清操拜廣州刺史未至州二十<lb/>
　里石門有水曰貪泉飲者懐無厭之欲隠之至泉所<lb/>
　酌而飲之因賦詩云古人云此水一歃懐千金試使<lb/>
　夷齊飲終當不易心至州清操愈厲<lb/>
山濤藏絲温叟封錢<lb/>
　晉山濤為右僕射初袁毅為鬲令貪濁賂遺公卿以<lb/>
　求虚譽亦遺濤絲百斤濤不欲異於時受而藏諸閣<lb/>
<pb n="KR3k0040_WYG_002-32a"/>
　上後毅事露凡所受賂皆見推檢濤取絲付吏積年<lb/>
　塵埃封印如故<lb/>
　宋劉温叟太宗在晉邸聞其清介遣府吏賫緡錢百<lb/>
　千遺之温叟不敢却貯㕔事西舍令府吏封識乃去<lb/>
　明年重午復送角黍紈扇吏視西舍封識宛然吏還<lb/>
　白太宗曰我送猶不受況他人乎<lb/>
趙抃匹馬禇瑤單舡<lb/>
　趙清獻公抃字閲道初任成都攜一龜一鶴以行再<lb/>
<pb n="KR3k0040_WYG_002-32b"/>
　任屏去龜鶴止一蒼頭執事張學士裕以詩送之云<lb/>
　馬諳舊路行來滑龜放長江不共來神宗即位召知<lb/>
　諫院上謂公曰聞卿匹馬入蜀以一龜鶴自隨為政<lb/>
　簡易亦稱是耳<lb/>
　吳褚瑤字孔珽罷烏傷縣單舡而歸故人太子中庶<lb/>
　子楊衡乞土宜瑤乃抽舡上竹一竿與之曰東南之<lb/>
　美唯竹箭最直而有節幸堪嵗寒庶子聞之使人往<lb/>
　觀惟竹笠一枚蘆襏數領遂用為昭信中郎<lb/>
<pb n="KR3k0040_WYG_002-33a"/>
伯恭戒弱次山惡曲<lb/>
　宋東萊吕成公祖謙作書説云弱者天下之大害學<lb/>
　者之大患人之所以不能為善者多是不能立志故<lb/>
　洪範以弱立扵六極之後大抵為善生於剛萬惡之<lb/>
　原生於弱<lb/>
　唐元結字次山操守剛正嘗作惡曲文云吾輩全直<lb/>
　三十年未嘗曲氣以轉聲曲辭以達意曲視以回目<lb/>
　曲步以便往<lb/>
<pb n="KR3k0040_WYG_002-33b"/>
元紘斷判邦衡奏牘<lb/>
　唐李元紘為雍州司户太平公主與僧争碾磑元紘<lb/>
　斷還寺僧竇懐貞為雍州刺史懼太平勢促令改斷<lb/>
　元紘大書判後云南山或可改移此判終不可搖動<lb/>
　懐貞不能奪<lb/>
　宋胡銓字邦衡號澹菴先生紹興初秦檜主和議言<lb/>
　不便者輒罷公上疏乞斬秦檜檜白上竄新州王庭<lb/>
　珪作詩送之有百辟動容觀奏牘㡬人回首愧朝班<lb/>
<pb n="KR3k0040_WYG_002-34a"/>
　之語南軒云澹菴大節極好至如諫牘須與日月争<lb/>
　光<lb/>
邢峙邪蒿夷吾惡木<lb/>
　南齊邪峙字士峻方正淳厚為國子助教尉進太子<lb/>
　饌菜有邪蒿峙視之曰此菜名不正非殿下所宜食<lb/>
　管子曰夫士懐耿介之心不䕃惡木之枝惡木尚恥<lb/>
　之而況與惡人同處<lb/>
敦復老桂稚圭秋菊<lb/>
<pb n="KR3k0040_WYG_002-34b"/>
　宋晏敦復力詆和議秦檜使人許之曰公若曲従兩<lb/>
　地旦夕可至公曰吾終不以身計誤國況吾薑桂之<lb/>
　性到老愈辣<lb/>
　宋韓魏公琦字稚圭自幼性醇一無邪曲每謂保初<lb/>
　節易保晚節難故晚節事事著力所立特完詩云不<lb/>
　羞老圃秋容淡且看黄花晚節香意可知矣<lb/>
　　　右一百二十句叙立身行已之事<lb/>
　純正蒙求卷中<lb/>
</p>
<p>
</p>
  </div>
</body>
</text>
</TEI>
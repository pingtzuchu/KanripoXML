<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>純正蒙求卷下</head>
    <p>
<pb n="KR3k0040_WYG_003-1a"/>
欽定四庫全書<lb/>
　純正蒙求卷下　　　　　元　胡炳文　撰<lb/>
　　厚徳之施當自宗族親戚始鄉鄰賓客次之童僕<lb/>
　　婢妾又次之至若不奪人之財不掩人之善不忘<lb/>
　　人之徳不揚人之過皆厚徳也極而濟人愛物使<lb/>
　　動植各得所養厚之至矣<lb/>
子平㑹宗希文義田<hi>處宗族親戚</hi>
　宋劉宰字子平號漫塘先生每月旦必治湯餅㑹族<lb/>
<pb n="KR3k0040_WYG_003-1b"/>
　曰今日之集非以酒食為禮也尋常宗族不睦多起<lb/>
　於情意不相通間言入焉今月必㑹飲有善相告有<lb/>
　過相規有故相牴牾者彼此一見亦相忘於杯酒從<lb/>
　容間豈小補哉有不至者必再三招之曰寜適不來<lb/>
　微我弗顧<lb/>
　宋范文正公嘗曰宗族於吾固有親疎祖宗視之即<lb/>
　皆其子孫也且吾祖宗積徳百年而後發於吾得至<lb/>
　大官若獨享富貴而不恤宗族異日何以見祖宗於<lb/>
<pb n="KR3k0040_WYG_003-2a"/>
　地下今亦何顔入家廟乎遂買良田數百畝號義田<lb/>
　以養濟羣族日有食歳有衣嫁娶喪葬者皆有贍屏<lb/>
　而家居俟代者與焉仕而居官者罷其給<lb/>
晏先父族陳讓兄賢<lb/>
　齊晏嬰字平仲為齊相敝車羸馬齊大夫桓子曰是<lb/>
　隠君之賜也晏子曰自臣之貴父之族無不乗車者<lb/>
　母之族無不足於衣食者妻之族無凍餒者齊國之<lb/>
　士待臣而舉火者三百餘人如此而為隠君之賜乎<lb/>
<pb n="KR3k0040_WYG_003-2b"/>
　彰君之賜乎<lb/>
　宋陳子髙有腴田五千其兄田止一千賢而貧子髙<lb/>
　願合户共之人曰以五千膏腴就貧兄不亦卑乎子<lb/>
　髙曰我一房爾何用五千人生飽煖之外骨肉交懽<lb/>
　而已<lb/>
公藝九世象山百年<lb/>
　唐張公藝九世同居北齊隋唐皆旌表其門閭唐髙<lb/>
　宗嘗幸其宅問所以能共居之故公藝書忍字百餘<lb/>
<pb n="KR3k0040_WYG_003-3a"/>
　以進其意以為宗族所以不協由尊長衣食或有不<lb/>
　均卑幼禮節或有不能備更相責望遂為乖爭茍忍<lb/>
　則睦矣<lb/>
　宋陸九淵字子静號象山先生累世義居家事悉聴<lb/>
　命于長逐年選擇子弟分任田疇租税出納厨爨賓<lb/>
　客之事公堂之田僅了一歳食家人計口打食自辦<lb/>
　蔬肉私房婢僕各自供給以米附炊掌爨者置厯交<lb/>
　収按厯給散賓至掌賓者先見之後白家長出見欵<lb/>
<pb n="KR3k0040_WYG_003-3b"/>
　以五酌但隨堂飯食每晨興家長率子弟致恭於祖<lb/>
　禰聚揖于㕔婦女道萬福于堂暮安置亦如之朝廷<lb/>
　表其門閭其詞曰聚族逾三千指合爨將二百年異<lb/>
　時流别籍之私存學者齊家之道<lb/>
陳氏共食孝芬給錢<lb/>
　南唐江州陳氏宗族七百口每食設廣席長幼以次<lb/>
　坐而食之有畜犬百餘亦共一牢食一犬不至諸犬<lb/>
　為之不食<lb/>
<pb n="KR3k0040_WYG_003-4a"/>
　北魏崔孝芬孝偉兄弟孝義慈厚一錢尺帛不入私<lb/>
　房吉凶有需聚對分給諸婦亦相親愛有無共之叔<lb/>
　振亡後孝芬等事叔母李氏若事所生旦夕温凊出<lb/>
　入啓覲家事巨細一以咨决每兄弟有獲皆入李之<lb/>
　庫四時分賚李氏自裁之如此二十餘年<lb/>
疏廣散金餘慶與禄<lb/>
　西漢疏廣父子皆為宣帝太子師傅辭歸賜黄金二<lb/>
　十斤太子贈五十斤日具酒食請族人故舊賔客相<lb/>
<pb n="KR3k0040_WYG_003-4b"/>
　與娱樂歳餘子孫竊謂廣所愛信者曰飲食費且盡<lb/>
　願老人勸説買田宅老人即以閒暇時為廣言此計<lb/>
　廣曰吾豈老誖不念子孫哉賢而多財則損其志愚<lb/>
　而多財則益其過且此金聖主所以養老臣也與宗<lb/>
　族共享其賜盡吾餘日不亦可乎<lb/>
　唐鄭餘慶歴事四朝其俸禄悉周親舊語人曰禄不<lb/>
　及親友而侈僕妾者吾鄙之<lb/>
河中一架伏波萬斛<lb/>
<pb n="KR3k0040_WYG_003-5a"/>
　唐河中府河中縣有姚孝子莊孝子名栖筠栖筠已<lb/>
　下同居二十餘世尊長主家子弟各任事専一人守<lb/>
　墳墓蚤晚堂上聚食男女各行列以坐小兒席地木<lb/>
　作槽共食衣服男女各一架不分彼此有子弟新娶<lb/>
　私市食以遺其妻妻不受納於尊長墓林蔚然深秀<lb/>
　洒埽種藝甚謹田産僅給衣食賦税不待催驅未嘗<lb/>
　一訟至官府<lb/>
　東漢伏波將軍馬援字文淵嘗謂丈夫為志窮當益<lb/>
<pb n="KR3k0040_WYG_003-5b"/>
　堅老當益壯因處田收牛馬羊至數千頭穀數萬斛<lb/>
　既而嘆曰凡殖貨財産貴能施賑否則守錢虜爾乃<lb/>
　盡以頒昆弟故舊<lb/>
景温樗樹恕眀榆木<lb/>
　宋樊景温陜州人榮恕眀雍州人兄弟異居積年太<lb/>
　中祥符中景温家樗樹五枝并合為一恕眀兩榆木<lb/>
　自合兩家感其義遂聚居鄉人稱其雍睦<lb/>
孝基還財徳裕行服<lb/>
<pb n="KR3k0040_WYG_003-6a"/>
　宋張孝基許昌士人娶同里富人女富人只一子不<lb/>
　肖逐之病且死盡以家財付孝基孝基為治後事如<lb/>
　禮乆之其子丐於途孝基惻然謂曰汝能灌園乎曰<lb/>
　得就食何幸孝基使灌園稍自力復謂曰汝能管庫<lb/>
　乎對曰灌園已出望外況管庫乎孝基使管庫馴謹<lb/>
　無他過孝基遂詧之知能自新悉以其父所委財産<lb/>
　歸之其子自此治家勵操為鄉閭善士<lb/>
　五代安徳裕字益之父重榮舉兵敗乳母抱匿水溝<lb/>
<pb n="KR3k0040_WYG_003-6b"/>
　為守兵所得軍校秦習與重榮有舊因匿之習先養<lb/>
　石守瓊為子壯未有嗣即召瓊以徳裕付之因姓秦<lb/>
　後習卒行服三年然後歸宗秦氏與白金三萬兩徳<lb/>
　裕曰此秦氏蓄也大丈夫當自立功名取富貴豈屑<lb/>
　於他人所有乎<lb/>
吕氏鄉約晏子卜鄰<hi>處鄉鄰賔客</hi>
　宋藍田吕氏大臨鄉約曰凡同約者徳業相勸過失<lb/>
　相繩禮俗相交患難相恤有善則書于籍有過及違<lb/>
<pb n="KR3k0040_WYG_003-7a"/>
　約者亦書之三犯而行罰不悛者絶之<lb/>
　齊景公欲更晏子之宅曰子之宅近市湫溢囂塵不<lb/>
　可以居請更卜爽塏晏子辭曰非宅是卜惟鄰是卜<lb/>
　二三子先卜鄰矣違卜不祥君子不犯非禮小人不<lb/>
　犯不祥古之制也吾敢違乎卒還其舊宅<lb/>
西山勸懽楊玢任侵<lb/>
　宋真徳秀字希元號西山先生長沙勸耕詩云千金<lb/>
　難買是鄉鄰恩意相懽即是親年若少時當敬老家<lb/>
<pb n="KR3k0040_WYG_003-7b"/>
　纔足後合憐貧<lb/>
　後唐楊玢以工部尚書致仕歸長安舊居多為隣里<lb/>
　所侵占子弟欲訴于府以狀白玢玢批紙尾云四隣<lb/>
　侵我我從伊畢竟須思未有時試上含元基殿望秋<lb/>
　風秋草正離離子孫不敢復言<lb/>
士謙出粟建中蠲緡<lb/>
　北魏李士謙常值歳歉出粟千石以貸鄉人明年又<lb/>
　歉人無以償公對衆焚劵曰償已了矣不須復償明<lb/>
<pb n="KR3k0040_WYG_003-8a"/>
　年大熟人争償之一無所受眀年又大歉公竭家貲<lb/>
　設粥以濟全活者以萬計死者復為瘞之或曰子隂<lb/>
　徳大矣公曰隂徳猶耳鳴已自知之人無知者子今<lb/>
　既知何足為隂徳後子孫大貴顯<lb/>
　宋鄭建中貲鏹鉅萬城中多客舍每大雨則載瓦以<lb/>
　行問屋漏者補之又隆冬苦寒蠲緡乃曰仁人之心<lb/>
　無所不至晚得子名紓官至侍郎紓五子長彌中官<lb/>
　至朝奉大夫次則官至侍讀次毅夫皇祐間大魁天<lb/>
<pb n="KR3k0040_WYG_003-8b"/>
　下世禄不絶<lb/>
練氏全城彦能詣軍<lb/>
　宋章郇公得象之髙祖建州人仕閩為刺史常出兵<lb/>
　有二將後期欲斬之夫人練氏力救乃免二將後仕南<lb/>
　唐攻建州遣使厚以金帛遺夫人并一白旗曰吾將<lb/>
　屠城夫人植旗于門吾戒士卒勿犯矣夫人返金帛<lb/>
　與旗不受曰君幸思舊恩願全此城之人必欲屠城<lb/>
　吾家與衆俱死耳不願獨生二將感其言遂不屠城<lb/>
<pb n="KR3k0040_WYG_003-9a"/>
　練氏子孫為卿相者接踵<lb/>
　梁常彦能家富好施予時朱全忠攻淮南過潁潁人<lb/>
　畏避不敢迎全忠怒曰軍回當屠城及至淮乆雨乏<lb/>
　糧彦能聚議曰軍回我等無噍類願共餉軍以紓禍<lb/>
　衆不從彦能自以家貲寫作一簿持見全忠全忠驚<lb/>
　且怒曰潁亦有知來見者乎觀其簿㸃菉豆萬二千<lb/>
　斛謂曰家貲吾無所用但煮豆粥聊食吾軍耳亟載<lb/>
　以來失期亦斬彦能先期往全忠大喜欲賞以官不<lb/>
<pb n="KR3k0040_WYG_003-9b"/>
　受全忠曰汝何欲曰潁人畏王之威逃遁不敢出迎<lb/>
　幸王詧之貸一城生聚王曰吾已誓師不可變貸汝<lb/>
　一家可也彦能曰鄉人皆親舊衆誅而獨存不如與<lb/>
　之俱死全忠従之潁人皆得免難其後子孫皆受善<lb/>
　報<lb/>
王陽逐婦清獻還屋<lb/>
　西漢王吉字子陽居長安東家有大棗樹垂吉庭中<lb/>
　吉婦取棗啖吉吉後知之乃逐婦東家聞其逐婦欲<lb/>
<pb n="KR3k0040_WYG_003-10a"/>
　伐樹鄰里共止之因勸吉還婦里中為之語曰東家<lb/>
　伐樹王陽逐婦東家棗完去婦復還其厲志如此<lb/>
　宋趙清獻公性寛厚長者與物無忤家三衢所居甚<lb/>
　隘弟妷厚值易鄰翁居以廣公第公聞不樂曰吾與<lb/>
　此翁三世為鄰忍棄之乎命亟還翁居而不追其值<lb/>
趙軌落椹劉䕫餘穀<lb/>
　北史趙軌為齊州别駕有令名東鄰有桑椹落其家<lb/>
　軌拾還戒諸子曰吾非以此求名意者非機杼物不<lb/>
<pb n="KR3k0040_WYG_003-10b"/>
　願侵人隋文帝令入朝父老揮涕曰别駕在官水火<lb/>
　不與百姓交是以不敢以杯酒相送公清如水請酌<lb/>
　杯水奉餞軌受而飲之<lb/>
　宋劉吏部䕫不治財産所收私田有餘穀則以賑鄉<lb/>
　里救貧者死前數日作遺表以其禄賜之所餘分與<lb/>
　宗族<lb/>
承事糶米處士出粟<lb/>
　宋張忠定公詠在成都嘗夢謁紫府真君接語未久<lb/>
<pb n="KR3k0040_WYG_003-11a"/>
　吏報請到西門黄兼濟承事幅巾道服真君降堦接<lb/>
　之且揖公坐其下詢顧詳欵似有欽嘆意公翌日即<lb/>
　遣典客詣西門請黄承事令具常所衣服來比至果<lb/>
　如夢中所見公以夢告且問平日有何隂徳曰無他<lb/>
　長唯米麥熟時以錢三萬收糴至眀年未熟時糶之<lb/>
　價值不増升斗無髙下我無損彼得濟所急公曰此<lb/>
　所以尚公也索公裳拜之黄後裔比比青紫<lb/>
　應山二連伯氏庶字君錫仲氏庠字元禮相繼登科<lb/>
<pb n="KR3k0040_WYG_003-11b"/>
　君錫清修孤潔當官人號為連底清元禮加以肅人<lb/>
　號為連㡳凍其父處士名舜實字輔之歳飢出粟萬<lb/>
　斛損價鬻之恵及他邑有盜其牛者官捕甚急賊窮<lb/>
　自歸處士愧謝厚遺遣之<lb/>
陳亢施穀朱氏散粥<lb/>
　宋陳亢杭州人熙寜間餓殍無數作萬人坑每一尸<lb/>
　飯一甌蓆一領紙四貼藏尸不可紀是生郭又生度<lb/>
　皆為監司子孫登仕相繼<lb/>
<pb n="KR3k0040_WYG_003-12a"/>
　宋朱氏為湖州孔目官庚寅歳荒以米八百石煮粥<lb/>
　散貧是歳生子服後為從官<lb/>
裴禮杖僕侃母為兒<lb/>
　北齊顔之推家訓曰門不停客古所貴也失教之家<lb/>
　閽寺無禮或以主君寢食嗔怒拒客未通江南深以<lb/>
　為恥黄門裴禮之待賔客或有此輩對客杖之童僕<lb/>
　引客折旋俯仰辭色應對莫不肅敬與事主無别<lb/>
　晉陶侃母湛氏父丹聘為妾生侃而陶氏貧湛每紡<lb/>
<pb n="KR3k0040_WYG_003-12b"/>
　績資給之使結交勝己鄱陽孝亷范逵寓侃宿時大<lb/>
　雪湛氏自撤所卧薪薦剉給其馬又截髮賣鄰人買<lb/>
　殽饌以供逵聞嘆曰非此母不生此兒侃竟以功名<lb/>
　髙顯<lb/>
元王設醴潞公呈詞<lb/>
　漢楚元王交敬禮申公等穆生不嗜酒常為設醴及<lb/>
　戊王即位常設後忘設焉穆生退曰醴酒不設王之<lb/>
　意怠不去楚人將鉗我於市遂謝病去<lb/>
<pb n="KR3k0040_WYG_003-13a"/>
　宋文潞公彦博伊洛人伊川先生時為判監一曰府<lb/>
　㑹客伊川以見任故赴到客次見樂人來恭呈樂詞<lb/>
　曲語先生訝曰不須呈看樂人覆曰昨日太師鈞㫖<lb/>
　眀日請侍講詞曲要嚴謹依禮法故先來呈<lb/>
呂不後到邵有先知<lb/>
　宋呂文穆公赴人飲食約未嘗後到曰使主人望望<lb/>
　然而客不至吾不忍也<lb/>
　宋王正甫約康節吳處厚王平甫㑹飲康節辭以疾<lb/>
<pb n="KR3k0040_WYG_003-13b"/>
　眀日謂正甫曰某辭有故介甫行新法處厚每議之<lb/>
　平甫雖不甚主其兄若面罵之亦不堪矣所以辭正<lb/>
　甫曰料事當如此昨處厚毁介甫平甫作色某解之<lb/>
　甚苦夫康節以道徳尊一代平居一飯之間其謹如<lb/>
　此<lb/>
叔巽免怨魏公託辭<lb/>
　宋崇寜中叔巽省滎陽公於符離有故人遇之甚薄<lb/>
　及行來召飯叔巽欲往或尼之曰此人相薄何必赴<lb/>
<pb n="KR3k0040_WYG_003-14a"/>
　叔巽曰不欲與人生睚眦之怨<lb/>
　宋仁宗朝李都尉喜延士大夫盡聲色之樂一時館<lb/>
　閣清流無不往者韓魏公於其間年最少獨未嘗造<lb/>
　焉李數召數以公事辭終不失和氣李莫能致怨同<lb/>
　時諸公亦不以公為介也<lb/>
胡家戒打陶子善遇<hi>御童僕婢妾</hi>
　宋胡彦時處家有法子弟不得自打僮𨽻婦女不得<lb/>
　自打婢妾有過告之尊長尊長為之行譴<lb/>
<pb n="KR3k0040_WYG_003-14b"/>
　晉處士陶潛為彭澤令不以家累自隨送一力給其<lb/>
　子書曰汝旦夕之費自給為難今遣此力助汝薪水<lb/>
　之勞此亦人子也可善遇之<lb/>
劉寛汚衣文烈市米<lb/>
　東漢劉寛字文饒無疾言遽色夫人欲試寛令恚伺<lb/>
　當朝㑹裝嚴已訖使侍婢捧肉羮翻汚朝衣寛神色<lb/>
　不異徐言曰羮爛汝手乎<lb/>
　齊房文烈未嘗嗔怒經霖雨糧絶遣婢糴米婢因逃<lb/>
<pb n="KR3k0040_WYG_003-15a"/>
　竄三四日方得之房徐曰舉家無食汝何處來竟無<lb/>
　捶撻<lb/>
嘉㑹斥僮乖崖嫁婢<lb/>
　宋丁嘉㑹御家有法一日小蒼頭至前腰繫紅巾嘉<lb/>
　㑹即斥逐之人或誚其褊嘉㑹曰不然此本村僮衣<lb/>
　不蔽體俄事文飾長此慾心乃便忘其本斥之乃所<lb/>
　以愛之亦易所謂閑有家之意<lb/>
　宋張乖崖知益州日單騎赴任官屬憚其嚴峻莫敢<lb/>
<pb n="KR3k0040_WYG_003-15b"/>
　畜婢公不欲絶人情遂自買一婢以侍巾幘自此官<lb/>
　稍稍置姬屬公在任四年被召還闕呼婢父母出資<lb/>
　以嫁仍處女也<lb/>
甄琛不勝蓋婢求去<lb/>
　甄琛舉進士入都積歳好奕棋通夜令奴執燭奴睡<lb/>
　甄頓加杖責奴曰郎君辭父母仕宦若為讀書執燭<lb/>
　不敢逃罪乃圍棋日夜不止豈是向京之意肆加杖<lb/>
　罰不亦非理甄悵然慚感遂假書研習<lb/>
<pb n="KR3k0040_WYG_003-16a"/>
　蓋巨源為縣令因買羅於公㕔手自開度其侍婢屏<lb/>
　間窺之恚曰不意今日乃服事一羅絹牙郎因求去<lb/>
　不肯留<lb/>
樂羊金餅林積珠囊<hi>不奪人之財</hi>
　東漢樂羊子得遺金一餅於路與妻妻曰妾聞志士<lb/>
　不飲盜泉之水㢘者不受嗟來之食況拾遺求利以<lb/>
　汙其行乎羊子慚捐金於野<lb/>
　宋林積少入京至蔡州卧旅邸覺牀笫間有物逆其<lb/>
<pb n="KR3k0040_WYG_003-16b"/>
　背掲席視之有錦囊實北珠數百顆眀日詢主人曰<lb/>
　前夕何人宿此曰一巨商林曰吾故人也或再至令<lb/>
　來上庠相訪又掲其名於壁曰某年某月某日劍浦<lb/>
　林積假館遂行商人至京欲取珠已無有急沿故道<lb/>
　處處物色之至蔡邸見其榜即還訪林於上庠林曰<lb/>
　珠具在不可但取投牒府中當悉以歸商如其教林<lb/>
　詣府授商府尹使中分之商曰固所願林堅不受商<lb/>
　不能強作大齋為林祈福林後登第至中大夫子為<lb/>
<pb n="KR3k0040_WYG_003-17a"/>
　吏部<lb/>
白公衞榼鄭氏掩牆<lb/>
　白中令應舉未第詣葫蘆先生問命不許試日見婦<lb/>
　人攜女奴挈榼鬧中行力倦憩門闑門闢失婦所在<lb/>
　榼留在闑公以裾衛榼遂趂試不及日晏婦號泣來<lb/>
　詰之反袂拭面曰夫犯戒憲罪按己周有能救䕶者<lb/>
　欲所蓄寳帶今已失去不免極刑矣公備認物主不<lb/>
　謬竟以還之翼日葫蘆先生遇公驚曰向相過耶來年<lb/>
<pb n="KR3k0040_WYG_003-17b"/>
　及第位極人臣必近種隂徳公匿而不言<lb/>
　唐李敬讓母鄭氏身訓諸子貧時治牆得百鎰僮婢<lb/>
　競奔告母曰士不勤而禄猶災其身況無妄而得乎<lb/>
　亟命閉坎敬讓後官至太子少保<lb/>
裴度授帶文正還方<lb/>
　唐裴度狀眇小相者曰公不至相必餓死他日逰香<lb/>
　山寺見一婦人致緹繆於欄楯祈祝而去度知其遺<lb/>
　也收取以待詰旦婦人奔泣曰阿父無罪係獄假得<lb/>
<pb n="KR3k0040_WYG_003-18a"/>
　玉帶二犀帶一以賂津要不幸失去矣禍無所逃度<lb/>
　即以授之婦人拜泣請留一度不受尋遇相者曰君<lb/>
　神色頓異必有隂功前途萬里位極人臣<lb/>
　宋范文正貧時嘗與一術者善㑹術者病篤謂文正<lb/>
　曰吾善煉水銀成白金吾兒幼不足付今以付子即<lb/>
　以方與白金一斤封納文正懐中文正方辭避而術<lb/>
　者已卒後十餘年文正呼術者之子出其方并白金<lb/>
　與之封識宛然<lb/>
<pb n="KR3k0040_WYG_003-18b"/>
彬不復戒宿未可量<lb/>
　南史甄彬嘗以束苧就長沙寺庫質錢及贖還苧中<lb/>
　得金五兩彬送還寺寺僧驚以金半酧之往復十餘<lb/>
　里彬堅不受梁武帝布衣時聞之及踐祚以彬為益<lb/>
　州刺史將行同列五人皆戒以亷貞至彬獨曰卿有<lb/>
　還金之美不復相戒彬由此名徳益彰<lb/>
　宋胡宿諡文恭公嘗與一術者善其人將死謂公曰<lb/>
　吾有私術能化瓦石成黄金子其𦵏我我以此報子<lb/>
<pb n="KR3k0040_WYG_003-19a"/>
　公曰爾後事吾敢不勉私術非吾所欲也其人嘆曰<lb/>
　子之志未可量也<lb/>
龐統稱述謝朓奬予<hi>不掩人之善</hi>
　蜀龐統字士元於人多所稱述每曰當今雅道陵夷<lb/>
　善少惡多拔十失五猶得其半不美其談則聲名不<lb/>
　彰企慕而為善者少矣<lb/>
　南史謝朓好奨予人才孔闓有才華未為時知孔珪<lb/>
　令草讓表朓手自折簡寫之謂珪曰士子聲名未立<lb/>
<pb n="KR3k0040_WYG_003-19b"/>
　宜共奬成無惜齒牙餘論<lb/>
楊敬贈詩鄭莊執禮<lb/>
　唐楊敬祭酒嘗贈項斯詩云㡬度見詩詩盡好及觀<lb/>
　標格過於詩平生不解藏人善到處逢人説項斯項<lb/>
　斯由是四方知名<lb/>
　西漢鄭當時字莊喜推士為大司農客至無貴賤執<lb/>
　賓主禮每朝候上問説未嘗不言天下長者其推轂<lb/>
　士及官屬丞史常引以為賢於己未嘗名吏與官屬<lb/>
<pb n="KR3k0040_WYG_003-20a"/>
　言若恐傷之聞人之善言進之上惟恐後<lb/>
韓琦稱人陳瓘抑己<lb/>
　宋韓魏公琦聞人有小善即稱之曰琦不及也<lb/>
　宋陳忠肅公瓘謙和與物無競與人談論率多取人<lb/>
　之長雖見其短未嘗面折惟微示意以儆之人多退<lb/>
　省愧服尤好奨進後哲一言一行茍有可取即譽美<lb/>
　傳揚自抑以為己不能<lb/>
司馬録善歐陽美詞<lb/>
<pb n="KR3k0040_WYG_003-20b"/>
　宋司馬温公對賓客無問賢愚長幼悉以疑義問之<lb/>
　有草簿筆數枝常置坐間茍有片善隨手録之字皆<lb/>
　端謹率以為常<lb/>
　宋陳恭公執中素不喜歐陽公知陳州歐陽自潁移<lb/>
　南京過陳拒而不見後為相換觀文歐陽當草制陳<lb/>
　謂必不得美詞至云杜門却掃善避權勢以逺嫌處<lb/>
　事執心不為毁譽而更變陳大驚曰使與我相知深<lb/>
　者不能道此得我之實也手録一本寄其門下客李<lb/>
<pb n="KR3k0040_WYG_003-21a"/>
　師中曰吾恨不早識此人<lb/>
王隨奏石趙玉負琦<hi>不忘人之徳</hi>
　宋王章恵公隨舉進士時家貧逋人飯錢執而入縣<lb/>
　石務均父為縣吏償錢又飯之館於其家其母尤所<lb/>
　加禮一日務均醉令王起舞舞不中節毆之王遂去<lb/>
　眀年登第久之為河東轉運使務均恐懼逃竄一日<lb/>
　因事敗文潞公為縣捕之甚急往投王王已為御史<lb/>
　中丞矣未㡬封一鋌銀至縣葬務均母事少懈尋而<lb/>
<pb n="KR3k0040_WYG_003-21b"/>
　王為恭知政事奏務均練使務均亦改行自修以此<lb/>
　知王公長者不忘一飯之恩如此<lb/>
　五代趙玉幽薊之義士也客呂衮門下劉守光破滄<lb/>
　州族吕衮家衮子琦年十四玉負之逃丐衣食以資<lb/>
　後仕晉至兵部玉每遇疾琦親自扶持供具醫藥玉<lb/>
　卒代其家營葬事玉子文度甚幼琦篤訓逮其成人<lb/>
　薦於知貢舉遂擢第出官議者謂非玉之義不能存<lb/>
　吕之祀非琦之仁不能撫趙之孤仁與義二公得之<lb/>
<pb n="KR3k0040_WYG_003-22a"/>
　矣<lb/>
朱暉賑友無己事師<lb/>
　朱暉與同縣張湛為友湛執暉臂曰欲以妻子託公<lb/>
　湛卒暉聞其妻子貧困乃自往候視厚賑給之曰湛<lb/>
　常有知己之言吾已信於其心矣<lb/>
　宋陳無巳名師道號后山先生有妾薄命詩蓋為曽<lb/>
　南豐作乃以自表見其不更他師也詩云主家十二<lb/>
　樓一身當三千古來妾薄命事主不盡年起舞為主<lb/>
<pb n="KR3k0040_WYG_003-22b"/>
　夀相送南陽阡忍著主衣裳為人作春妍有聲當徹<lb/>
　天有淚當徹泉死者恐無知妾身長自憐<lb/>
樓讓共食成子隔居<lb/>
　漢樓讓有故人呂公無子歸讓讓身與呂公共食妻<lb/>
　與呂媪同食及讓家居妻子頗厭之讓流涕責妻子<lb/>
　曰呂公故舊窮老託身於我義所當奉遂食呂公終<lb/>
　身<lb/>
　孔叢子曰郈成子自魯聘于晉過衞右宰穀止而觴<lb/>
<pb n="KR3k0040_WYG_003-23a"/>
　之陳樂不作酒畢送之以璧成子不辭其僕曰不辭<lb/>
　何也成子曰夫止而觴我親我也陳樂而不作告我<lb/>
　哀也送我以璧託我也由此衞其亂乎行三十里聞<lb/>
　衞亂右宰穀死之成子迎其妻子還其璧隔宅而居之<lb/>
王達救主延嗣恤孤<lb/>
　王達者屯田郎中李曇僕夫也事曇久頗親信之既<lb/>
　而應募為兵㑹曇以子學妖術械繫臺獄獄急親友<lb/>
　無敢訪問者達旦夕給飲食候信問者四十餘日曇<lb/>
<pb n="KR3k0040_WYG_003-23b"/>
　貶温州别駕諸子流嶺南達哀送防者遏之達曰我<lb/>
　主人也豈得不送之乎曇河朔人不習嶺南水土家<lb/>
　人皆辭去曰我不従君之異鄉也曇數日感恚自縊<lb/>
　死達使母守曇尸出為治喪事朝夕哭如親父子見<lb/>
　者流涕殯於城南佛舍而後去<lb/>
　宋趙鄰為太宗時知制誥卒無子三女皆幼無田宅<lb/>
　僕趙延嗣義不忍去竭力營衣食給之雖勞苦不避<lb/>
　如是十餘年三女逮長未嘗見其面一日至京訪舍<lb/>
<pb n="KR3k0040_WYG_003-24a"/>
　人故舊謀嫁三女見宋翰林白楊侍郎徽之發聲大<lb/>
　哭且道所以二公驚謝曰吾徒被儒衣冠且與舍人<lb/>
　交而不能恤舍人之孤不逮汝逺矣即迎三女歸京<lb/>
　求良士嫁之三女皆有歸延嗣乃去<lb/>
思永金釧齊賢銀器<hi>不揚人之過</hi>
　宋彭思永始就舉時貧無餘資但金釧數隻旅舍衆<lb/>
　客請出釧為玩一墜客袖公見不言衆驚求之公曰<lb/>
　數止此無失也將去客揖舉手而釧墜衆服公量<lb/>
<pb n="KR3k0040_WYG_003-24b"/>
　宋張齊賢字師亮諡文定公家宴一奴竊銀器數事<lb/>
　于懐公熟視不問後為相門下厮役往往得班行此<lb/>
　奴竟不霑禄奴乘間拜而告曰某事相公最久相公<lb/>
　獨遺某何也公憫然曰我欲不言汝必怨我爾憶盜<lb/>
　吾銀器乎我懐之三十年不以告人爾亦不我知吾<lb/>
　今敢以盜賊薦耶念汝事我日久今予汝錢三百千<lb/>
　既發爾事汝且愧不可留也奴震駭泣拜而去<lb/>
慎言焚書文靖封啟<lb/>
<pb n="KR3k0040_WYG_003-25a"/>
　宋方慎言為侍御史丁謂貶遣慎言籍其家得士大<lb/>
　夫書多干請閲通者悉焚之不以聞世稱長者<lb/>
　宋李文靖公沆為相専以方重鎮浮躁尤不樂人論<lb/>
　説短世附已胡祕監旦謫久未召嘗與文靖同為制<lb/>
　誥聞其拜叅政以啓賀之詆前居職罷去云吕㕘政<lb/>
　以無功為左丞郭恭政以酒失為少監辛恭政非材<lb/>
　謝病復拜尚書陳恭政新任失㫖退歸兩省而警文<lb/>
　靖甚力意將以附之文靖慨然不樂命小吏封置别<lb/>
<pb n="KR3k0040_WYG_003-25b"/>
　篋曰吾豈真優于是耶亦遭遇爾乘人後而譏其非<lb/>
　吾所不為況又揚一已而短四人乎終為相旦不得<lb/>
　復用<lb/>
趙君辨誣范公叙契<lb/>
　宋趙槩字叔平厚徳長者未嘗言人之短與歐陽公<lb/>
　同制誥同秉政及歐陽公被謗公黙申辨理至欲納<lb/>
　平生誥勅以保之歐陽公終不知<lb/>
　宋范純仁字堯夫帥慶陽總管种詒無故訟公于朝<lb/>
<pb n="KR3k0040_WYG_003-26a"/>
　上遣御史按治詒停任公罷帥後公為樞密詒尚停<lb/>
　公薦為永興軍鈐轄又薦知隰州每自咎曰先人與<lb/>
　种氏上世有契純仁不肖為其子孫所訴寜論事曲<lb/>
　直耶<lb/>
蒙正不聞宗諤自蔽<lb/>
　宋吕蒙正字聖功拜恭政有朝士簾下指曰是小子<lb/>
　亦恭政耶蒙正佯若不聞同列争欲詰其姓名公曰<lb/>
　既知之終身不能忘不如不知<lb/>
<pb n="KR3k0040_WYG_003-26b"/>
　宋李翰林宗諤其父文正公昉秉政時避嫌逺勢出<lb/>
　入僕馬與寒士無辨一日中途偶出文正公前騶不<lb/>
　知其為公子遽訶辱之後每見此人必自隠蔽恐其<lb/>
　知而自愧<lb/>
白裘萬丈杜厦千間<hi>濟人愛物</hi>
　唐白樂天新製布裘詩云安得裘萬丈蓋裹周四垠<lb/>
　穏煖皆如春天下無寒人新製綾襖成有詩云百姓<lb/>
　多寒無可救一身獨暖亦何情心中惟念農桑苦耳<lb/>
<pb n="KR3k0040_WYG_003-27a"/>
　裏如聞饑凍聲争得大裘長萬丈與君都蓋洛陽城<lb/>
　唐杜子美茅屋為秋風所破歌云安得廣厦千萬間<lb/>
　大庇天下寒士俱歡顔風雨不動安如山嗚呼何時<lb/>
　眼前突兀見此屋吾廬獨破受凍死亦足觀二公之<lb/>
　詩子美能苦身以利人樂天推身以利人二公之心<lb/>
　亦仁矣哉<lb/>
敏中緩獄淡成活寃<lb/>
　宋白敏中字常之在西京時有僧暮過村家求宿主<lb/>
<pb n="KR3k0040_WYG_003-27b"/>
　人不許因寢門外夜有盜攜一婦人及囊衣出僧念<lb/>
　本強求宿今有盜必謂我矣遂亡去忽堕眢井婦人<lb/>
　已殺在井眀日主人搜訪得之解僧掠治僧誣伏云<lb/>
　與此婦姦誘俱亡恐覺遂殺匿之偶亦墜井物在井<lb/>
　畔不知何人取去獄成府亦不疑敏中引僧詰問數<lb/>
　四但云宿負此人死爾固問以實對乃緩獄密使吏<lb/>
　訪其賊吏食於邨店店嫗聞其自府來不知其吏也<lb/>
　問曰僧某獄何如吏紿曰笞死矣嫗歎息曰今獲賊<lb/>
<pb n="KR3k0040_WYG_003-28a"/>
　何如曰雖獲亦不問矣嫗曰然則言之無傷此乃某<lb/>
　村某甲某少年所為并指示其舍便就掩捕按問訊<lb/>
　服并得其贜一府咸以公為神<lb/>
　宋錢若水字淡成為同州推官時有富家女奴逃亡<lb/>
　其父母訟於州州命録事鞠之録事嘗貸於富民不<lb/>
　獲乃劾其父母殺女奴棄屍水中富民不勝捶楚自<lb/>
　誣伏州官審覆無異若水留獄旬日録事詬曰若受<lb/>
　錢耶若水嘆謝曰今數人當死豈不可少宿留熟視<lb/>
<pb n="KR3k0040_WYG_003-28b"/>
　獄辭即密訪得女奴送于知州引富民父子破械縦<lb/>
　之其人號泣曰向使非使君某族滅矣知州曰乃推<lb/>
　官也其人詣若水㕔閉門拒之曰知州自求得之我<lb/>
　何與其人繞牆哭傾資飯僧為若水祈福太宗聞之<lb/>
　驟加進擢<lb/>
王惡鍛鍊雋有平反<lb/>
　宋韓魏公别録云内官王昭眀絶不類内官賈昌朝<lb/>
　陳執中惡歐陽公欲因事深治之令蘇安世鞠獄不<lb/>
<pb n="KR3k0040_WYG_003-29a"/>
　成蘇云不如鍛鍊成仍乞不録問昭眀時為監勘官<lb/>
　正色曰上令我監勘正欲盡公道耳鍛錬何等語也<lb/>
　歐陽遂得脱<lb/>
　西漢雋不疑字曼卿漢書作倩為京兆尹每行郡縣<lb/>
　録囚徒還母輒問有所平反活㡬萬人不疑多所平<lb/>
　反母笑喜為飲食言語異他時或云亡所出母怒不<lb/>
　食以故不疑為吏嚴而不殘<lb/>
薛奎與俸曽布償錢<lb/>
<pb n="KR3k0040_WYG_003-29b"/>
　宋薛簡肅公奎知益州婦訟其子不孝詰曰貧無以<lb/>
　養奎出俸錢與之<lb/>
　宋曽魯公布逰京師舍市側聞旁舍泣聲甚悲詰朝<lb/>
　問之旁舍生色媿言曰僕頃官于某以某事用官錢<lb/>
　若干吏督之急家無以償謀鬻女于商得錢四十萬<lb/>
　行與父母訣所以泣也公曰商人轉徙不常色衰愛<lb/>
　弛則為溝中瘠矣吾士人也孰若與我生曰已書劵<lb/>
　納直矣公曰償其直索其劵不可訴于官即與錢四<lb/>
<pb n="KR3k0040_WYG_003-30a"/>
　十萬生如命約後三日俟吾水西門外至期攜女以<lb/>
　往公之舟已行三日矣<lb/>
允則湖南富弼河北<lb/>
　宋李允則知潭州㑹湖南饑欲先發官廩而後奏轉<lb/>
　運使以為不可允則曰須報逾月則飢者無及矣不<lb/>
　聽明年又饑復欲先賑之轉運使又不可允則願以<lb/>
　家貲為質由是全活者數萬人<lb/>
　宋富鄭公弼為樞密使坐石守道謗知青州㑹河北<lb/>
<pb n="KR3k0040_WYG_003-30b"/>
　大水流民六七十萬人公皆招納之勸民出民粟為<lb/>
　區畫處境内室廬飲食醫藥悉備從之者如歸市有<lb/>
　云此非處疑弭謗禍且不測公曰吾豈可不以一身<lb/>
　易六七十萬人之命哉行之愈力眀年麥大熟始皆<lb/>
　襁負而歸皆公所賜也於是讒者畏服知不可撓疑<lb/>
　亦浸釋公與一所知書云在青州偶活數萬人勝二<lb/>
　十四考中書令逺矣張舜民嘗刻石紀其事<lb/>
楊告桑價遵路薪直<lb/>
<pb n="KR3k0040_WYG_003-31a"/>
　宋楊告除京西轉運使時屬嵗饑所至發公廩又發<lb/>
　富民出粟賑之民伐桑易棗不能售告命髙其價以<lb/>
　給酒官由是獲濟者甚衆<lb/>
　宋吳遵路知通州乗民未飢募富者得錢數萬貫遣<lb/>
　牙校航海糴米於蘇秀使物價不増又使民採薪芻<lb/>
　賣之官以糴官米冬雪即以元價易薪官不傷財民<lb/>
　且蒙利又建茅屋百間以處流移出俸錢置薦席鹽<lb/>
　蔬日與飯三俵有疾者給之藥願歸者具舟為續食<lb/>
<pb n="KR3k0040_WYG_003-31b"/>
　與之是歳諸郡多轉死通民不知凶歳故愛之父母<lb/>
　若也范文正公安撫浙淮上公治狀頒下諸郡<lb/>
堯叟刻方辛公救疾<lb/>
　宋陳堯叟嘗為廣西轉運使俗有病不服藥惟禱神<lb/>
　公乃集騐方刻石後始有服藥者嶺外少林泉公植<lb/>
　木道旁鑿井立亭至今為利<lb/>
　隋辛公義為岷州刺史岷俗一人病舉家避之病者<lb/>
　多死公命輿至㕔事暑月疫感數百公捐俸辦醫藥<lb/>
<pb n="KR3k0040_WYG_003-32a"/>
　躬自省問晝夜不置病愈召其親戚諭之曰死生有<lb/>
　命豈䏻相染若相染吾死久矣衆皆慚謝其後有病<lb/>
　者欲求就使君親戚固留養之此風遂丕變焉<lb/>
查道傾楮希文撤席<lb/>
　宋查道初赴舉貧甚親戚聚錢三萬遺之出滑州寓<lb/>
　父友吕翁家翁喪無以葬母將鬻女以辦公傾楮與<lb/>
　之又為嫁其女又嘗有僚倅女為人婢公贖之嫁扵<lb/>
　士<lb/>
<pb n="KR3k0040_WYG_003-32b"/>
　宋范文正公守邠州暇日登樓置酒忽見衰絰數人<lb/>
　營備喪事詢之乃寄居士人卒棺槨皆未具公慨然<lb/>
　撤燕席給之客感嘆有泣下者<lb/>
邦美還妾文通奪娼<lb/>
　宋時邦美父年六十四母年四十餘未有子母告其<lb/>
　父曰我有白金百兩可攜至蜀置妾為身後計父至<lb/>
　成都得一女甚端麗詰其家世泣曰父都下人為州<lb/>
　官掾病卒喪不䏻歸鬻我辦裝耳父惻然攜金訪其<lb/>
<pb n="KR3k0040_WYG_003-33a"/>
　母以助其行與同至都下方辭歸来歳妻自有孕夢<lb/>
　數人舁衣金紫子即于堂及旦邦美生後為狀元仕<lb/>
　至吏部<lb/>
　宋沈文通治杭州令行禁止貧不能𦵏者𦵏之孤女<lb/>
　不䏻嫁者嫁之以數百計倡優有奪良家女為己子<lb/>
　者奪之以歸父母<lb/>
馬公廢井乖崖植桑<lb/>
　宋馬公<hi>闕</hi>為山西轉運使州鹽井歳泉涸而官督所<lb/>
<pb n="KR3k0040_WYG_003-33b"/>
　負繫捕數百人公盡釋所繫而廢其井除所逋二百<lb/>
　餘萬<lb/>
　宋張忠定公令滎陽時民以茶為業公曰茶利厚官<lb/>
　將𣙜之命拔茶植桑民以為苦後果𣙜茶税諸縣皆<lb/>
　失業而滎陽桑已成嵗為絹百萬<lb/>
順昌字俞泉州名方<lb/>
　宋俞偉字仲寛宰劍之順昌閩俗育子過二三則溺<lb/>
　之公捐俸置酒親酌父老出戒殺子文俾出勸其鄉<lb/>
<pb n="KR3k0040_WYG_003-34a"/>
　人歳月間所活以千計生子多以俞為字後因事過<lb/>
　其邑小兒數百迎于郊<lb/>
　宋方慎言知泉州嵗饑發廩以貸恤其鰥寡孤獨至<lb/>
　生子多以方名者<lb/>
莘老移費胡則代償<lb/>
　宋孫莘老知福州民有欠市易錢者繫獄甚衆適有<lb/>
　富民出錢五百萬葺佛殿請于莘老莘老徐曰所以<lb/>
　施錢者何也曰求福耳莘老曰佛殿未甚壊孰若移<lb/>
<pb n="KR3k0040_WYG_003-34b"/>
　其費為獄囚償官使數百人釋枷鎖之苦其得福豈<lb/>
　不多乎富人不得已以輸官囹圄遂空<lb/>
　宋胡則提舉銅銀塲監鑄錢得匿銅數十萬斤吏懼<lb/>
　且死則曰吾豈重貨而輕數人之命止藉為羨餘在<lb/>
　福州時蜀儒王昌期欠錢一萬公出俸代償之<lb/>
秦穆亡馬楚恵吞蛭<lb/>
　秦穆公亡馬岐下野人共得而食之者三百人吏捕<lb/>
　得欲法之公曰君子不以畜害人吾聞食馬不飲酒<lb/>
<pb n="KR3k0040_WYG_003-35a"/>
　傷人乃賜酒而赦之三百人聞秦擊晉皆求従虜晉<lb/>
　君而歸<lb/>
　楚恵王食寒葅而得蛭遂吞之腹有疾不能食令尹<lb/>
　入問之曰我食寒葅而得蛭念遣之而不行其罪是<lb/>
　廢法而威不立也行誅則庖宰監食者皆當死心又<lb/>
　不忍遂吞之令尹再拜曰王有仁徳病不為傷是夜<lb/>
　卧後而蛭出心腹之積皆愈<lb/>
居翰改詔國華稱疾<lb/>
<pb n="KR3k0040_WYG_003-35b"/>
　五代張居翰同光中為樞密偽蜀王衍既降詔遷其<lb/>
　族于洛陽闗東亂莊宗慮衍為變詔殺之詔云王衍<lb/>
　一行並宜誅戮已經印署居翰在密地揩去行字改<lb/>
　為家字遂止族其近屬偽官従行千餘皆免<lb/>
　宋曹彬字國華諡武恵王攻金陵垂克忽稱疾不視<lb/>
　事諸將問疾公曰余病非藥可愈愿諸君共發誠心<lb/>
　焚香誓不殺一人則自愈矣諸将焚香自誓明日稱<lb/>
　愈及克金陵城中安堵如故<lb/>
<pb n="KR3k0040_WYG_003-36a"/>
子駿福星西山活佛<lb/>
　宋鮮于侁字子駿景祐初除利漕上曰鮮于侁定利<lb/>
　路役書可為諸路法移京東漕温公曰東土民不利<lb/>
　生福星往矣安得百子駿布之天下乎<lb/>
　宋真西山先生知泉州視民舒惨猶已休戚茍有毫<lb/>
　髮可以及人不敢不盡其力其去也邦人為公立生<lb/>
　祠有詩云西方又出一活佛南極今添兩夀星<lb/>
韓通收骸劉恕瘞骨<lb/>
<pb n="KR3k0040_WYG_003-36b"/>
　宋韓通少應募以勇力聞顯徳二年河北大兵之後<lb/>
　遺骸滿野通悉収瘞為萬人塜<lb/>
　宋劉恕温叟常令其子市藥藥有天靈蓋恕問此何<lb/>
　從而産對以人骨即命瘞于郊外<lb/>
徐積避蟻蘇軾放魚<lb/>
　宋節孝徐先生積自少戒殺見聚蟻惕然惟恐傷之<lb/>
　宋蘇東坡云吾少不喜殺生近年始不殺猪羊然性<lb/>
　嗜蠏蛤自去年脱獄遂不殺一物餉蠏蛤者放之江<lb/>
<pb n="KR3k0040_WYG_003-37a"/>
　中雖無活理亦愈煎烹親經患難不異雞鴨之在庖<lb/>
　厨不復以口體故使有生之類受怖苦耳又曰今日<lb/>
　得鯉魚長尺有咫雖困亦微動乃置小甕中須其死<lb/>
　則食生則放之<lb/>
子方馬老魯恭雉馴<lb/>
　魏田子方出見老馬于野問曰此何馬也御者曰故<lb/>
　公家畜也罷而不能為用故出放之子方曰少盡其<lb/>
　力而老棄其身仁者不為也束帛贖之窮士聞之歸<lb/>
<pb n="KR3k0040_WYG_003-37b"/>
　心焉<lb/>
　東漢魯恭為中牟令蝗不入境河南尹袁安使仁恕<lb/>
　掾肥親往察之恭隨行阡陌坐桑下有雉過止其傍<lb/>
　傍有童兒親曰兒何不捕兒曰雉方將雛親矍然而<lb/>
　起曰蝗不犯境一異也化及禽獸二異也豎子有仁<lb/>
　心三異也<lb/>
曹王牆壁景洪倉廩<lb/>
　宋曹武恵王彬嘗曰自吾為將殺人多矣然未嘗以<lb/>
<pb n="KR3k0040_WYG_003-38a"/>
　私喜怒輒戮一人所居堂壁皆壊子弟請加修葺公<lb/>
　曰大冬蟲蟄牆壁瓦石間不可傷其生<lb/>
　五代劉景洪世積善號長者景洪造倉囷方<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>眼扉<lb/>
　容鳥雀入食出入頻頂毛多脱人見雀頂無毛者皆<lb/>
　謂劉家雀<lb/>
濓溪忩草伊川栁枝<lb/>
　宋濓溪周先生忩外草皆不鋤去曰與自家意思一<lb/>
　般<lb/>
<pb n="KR3k0040_WYG_003-38b"/>
　宋伊川程先生哲宗朝在經筵請曰陛下盥而避蟻<lb/>
　有是乎上曰然誠恐傷之爾先生曰推此心以及四<lb/>
　海帝王之要道也一日講罷上忽起戲折栁枝先生<lb/>
　進曰方春發生亦不可無故摧折<lb/>
凡兹故事純歸于正用訓童蒙養其徳性久久安習蒙<lb/>
　可作聖<lb/>
　　　右一百二十句叙待人接物之事<lb/>
　　　總上中下三巻計三百六十句<lb/>
<pb n="KR3k0040_WYG_003-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0040_WYG_003-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　純正蒙求卷下<lb/>
</p>
<p>
</p>
  </div>
</body>
</text>
</TEI>
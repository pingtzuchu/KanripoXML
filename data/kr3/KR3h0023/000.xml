<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>寳章待訪録</head> <lb/>
    <p>
<pb n="KR3h0023_WYG_000-1a"/>
欽定四庫全書　　　　　子部八<lb/>
　提要<lb/>
　　寶章待訪録　　　　　藝術類一<hi>書畫之屬</hi>
　　　　<hi>臣</hi>等謹案寶章待訪録一卷宋米芾撰皆紀<lb/>
　　　　同時士大夫所藏晉唐墨蹟成於元祐元年<lb/>
　　　　丙寅書録解題作寳墨待訪録二卷與此互<lb/>
　　　　異疑陳振孫誤也自序謂太宗混一偽邦圖<lb/>
　　　　書皆聚而士民之間尚或藏者懼久廢忘故<lb/>
<pb n="KR3h0023_WYG_000-1b"/>
　　　　作此以俟訪分目睹的聞二類目暏者王羲<lb/>
　　　　之雪晴帖以下凡五十四條内張芝王翼二<lb/>
　　　　帖注云非真蓋與張直清所藏他帖連類全<lb/>
　　　　載之的聞者唐僧懷素自序以下凡二十九<lb/>
　　　　條大概與所撰書史相出入然書史詳而此<lb/>
　　　　較畧中如王右軍來戲帖此書謂丁氏以一<lb/>
　　　　萬質於鄆州梁子志處而書史則謂質於其<lb/>
　　　　鄰大姓賈氏得二十千今十五年猶在賈氏<lb/>
<pb n="KR3h0023_WYG_000-2a"/>
　　　　又懷素三帖此書謂見於安師文家而書史<lb/>
　　　　則謂元祐戊辰安公攜至留吾家月餘今歸<lb/>
　　　　章公惇云云騐其嵗月皆當在此書既成之<lb/>
　　　　後知書史晚出故視此更為詳備也然其間<lb/>
　　　　如晉謝奕謝安桓温三帖書史祗載竇蒙審<lb/>
　　　　定印而此書又載有鍾紹京書印陳僧智永<lb/>
　　　　歸田賦跋書史作開成某年而此書實作開<lb/>
　　　　成五年亦有可以互相考證者今故並著於<lb/>
<pb n="KR3h0023_WYG_000-2b"/>
　　　　録備𠫭訂焉<lb/>
　　海岳名言　　　　　　藝術類一<hi>書畫之屬</hi>
　　　　<hi>臣</hi>等謹案海嶽名言一卷宋米芾撰皆其平<lb/>
　　　　日論書之語於古人多所譏貶如謂歐栁為<lb/>
　　　　醜怪惡札之祖徐浩肥俗更無骨氣薛稷大<lb/>
　　　　字用筆如蒸餅顔魯公真字便入俗品皆深<lb/>
　　　　致不滿其所紀對徽宗之語於蔡襄沈遼黄<lb/>
　　　　庭堅蘇軾蔡京蔡卞尢極意詆訶史稱芾翰<lb/>
<pb n="KR3h0023_WYG_000-3a"/>
　　　　墨得王獻之筆意而書中於子敬書顧不置<lb/>
　　　　議論但云吾書取諸長處總而成之人見之<lb/>
　　　　不知以何為祖殆亦不免放誕矜炫之習然<lb/>
　　　　其心得既深所言運筆布格之法實能脫落<lb/>
　　　　蹊徑獨凑單㣲為書家之圭臬信臨池者所<lb/>
　　　　宜探索也其書原載入左圭百川學海中篇<lb/>
　　　　頁太少今以類相從附諸書寳章待訪録之<lb/>
　　　　末都為一帙焉乾隆四十六年九月恭校上<lb/>
<pb n="KR3h0023_WYG_000-3b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3h0023_WYG_000-4a"/>
欽定四庫全書<lb/>
　寳章待訪録<lb/>
　　　　　　　　　　　　　宋　米芾　撰<lb/>
漢河間獻王購書必録古簡梁武元隋唐文帝金題玉<lb/>
躞錦質繡章破紙斷麻取而華國天寳以後或進書得<lb/>
官亦知上篤好本朝太宗混一偽邦國書皆聚然士民<lb/>
之間尚或藏者既非寳鑑皆以世傳聞見浸多懼乆廢<lb/>
忘因作寳章待訪録以俟訪圗書使焉元祐丙寅八月<lb/>
<pb n="KR3h0023_WYG_000-4b"/>
九日<lb/>
　　目覩<lb/>
晉右軍王羲之書雪晴帖<lb/>
　右真蹟在承務郎呉郡蘇激處集賢校理舜欽子也<lb/>
　帖尾有古跋君倩字及褚氏字印<lb/>
陳僧智永真草書歸田賦<lb/>
　右真蹟在襄陽魏泰處故南昌人裝題曰虞世南白<lb/>
　麻紙有古跋曰開成五年白馬寺臨一過潭記某官<lb/>
<pb n="KR3h0023_WYG_000-5a"/>
　潭泰遊湖外㩦行賞跋累日<lb/>
唐率更令歐陽詢書衛靈公天寒鑿池帖<lb/>
　右真蹟麻紙在魏泰處<lb/>
唐彭王傅徐浩書張九齡司徒告<lb/>
　右真蹟用一尺髙絹書多渇筆詞云正大厦者柱石<lb/>
　之力匡帝業者輔相之功生則保其雄名没猶稱其<lb/>
　盛德今在其孫曲江人嶺南縣令張仲容處某官於<lb/>
　桂林借留半月仍以紙覆裹欲為重背仲容惜其印<lb/>
<pb n="KR3h0023_WYG_000-5b"/>
　縫古紙不許九齡神道碑亦浩書<lb/>
唐中書令褚遂良枯木賦<lb/>
　右唐粉蠟紙搨書也在承議即合肥魏倫處収以為<lb/>
　真蹟魏氏刻石某官杭過潤借觀於甘露寺<lb/>
唐太師顔真卿書送辛子序<lb/>
　右真蹟楮紙書在寳文閣學士謝景温處前後為好<lb/>
　事者以筆描二大印其文亂仍書鉉字其中幸不合<lb/>
　縫鑒非鉉筆甚累墨寳某佐寳文於潭屢經賞閲<lb/>
<pb n="KR3h0023_WYG_000-6a"/>
陳僧智永千文<lb/>
　右唐粉蠟紙搨書有古跋云契闊艱難不敢失墜信<lb/>
　好事也在前國子監直講楊褒處得於外舅王安國<lb/>
　某元豐五年過金陵見之内二真字雙鈎填者然人<lb/>
　猶未信為搨焉<lb/>
陳僧智永千文<lb/>
　右楮紙書唐人臨寫在宣德郎陳幵處恭公姪作梵<lb/>
　夾册雖非真蹟秀潤圎活逼真今已罕得某嘗三閲<lb/>
<pb n="KR3h0023_WYG_000-6b"/>
智永千文半卷<lb/>
　右黄麻紙唐人臨書在刑部尚書丹陽蘇頌處<lb/>
王右軍蘭亭燕集序<lb/>
　右唐粉蠟紙雙鈎摹本在蘇激處精神筆力毫髪<lb/>
　畢備下真蹟一等此係馮承素輩搨賜大臣者舜欽<lb/>
　父集賢校理耆購於蜀僧元靄某與激友善毎過公<lb/>
　必一出遂親為背飾<lb/>
唐太師顔真卿乞米帖<lb/>
<pb n="KR3h0023_WYG_000-7a"/>
　右真蹟楮紙在朝請即蘇澥處度支即中舜元子也<lb/>
　得於闗中安氏士人多有臨榻本此卷古玉軸縫有<lb/>
　舜元字印范仲淹而下題跋某嘗十餘閲<lb/>
唐率府長史張旭四帖<lb/>
　右真蹟在杭州陸氏大姓也舊有五第一秋深第二<lb/>
　前發第三汝官第四昨日第五承須今所存四帖汝<lb/>
　官後有一古印文記不可辨昨日承須襞紙也陸氏<lb/>
　子素從奉議即闗景仁學因借橅三大帖余丱見石<lb/>
<pb n="KR3h0023_WYG_000-7b"/>
　本於鎮戎軍及冠官桂林朝奉大夫闗把為使者語<lb/>
　及始知石在闗氏二十五官潭把通判邠州以石本<lb/>
　見寄三十五官杭而景仁為錢塘令陸氏子登進士<lb/>
　第者來謁與闗謝而閲之既見真蹟獨失秋深一帖詰<lb/>
　之良久顰蹙而言嘉祐中太守沈文通借觀拆留不還<lb/>
　自此復借出因亦不復借閱遣工橅得之即歸詰遘<lb/>
　弟遬時為郡從事乃言在其姪延嗣處後復得閱今<lb/>
　歸余家<lb/>
<pb n="KR3h0023_WYG_000-8a"/>
王右軍來戲帖<lb/>
　右麻紙六朝人所臨寫旁注小真字數枚復以雌黄<lb/>
　覆之在蘇州故相丁謂孫景處後以一萬質於鄆州<lb/>
　梁子志處故相梁適孫也又有唐雙鈎橅帖亦在丁<lb/>
　景處某皆有題跋<lb/>
韓擇木八分<lb/>
　右真蹟楮紙在丁景處第二行書官位以大字改為<lb/>
　中字<lb/>
<pb n="KR3h0023_WYG_000-8b"/>
唐太師顔魯公書名兩字<lb/>
　右真蹟書嶺南刺史綾告在朝奉郎臨江許彦先處<lb/>
唐辯才弟子草書千文<lb/>
　右黄麻書在龍圗閣直學士呉郡滕元發處滕以為<lb/>
　智永書某閱其前空兩才字全不書固以疑之後復<lb/>
　空永字遂定為辯才弟子所書故特闕其祖師二名<lb/>
　耳<lb/>
唐虞世南枕卧帖<lb/>
<pb n="KR3h0023_WYG_000-9a"/>
　右雙鈎唐模本在朝奉大夫錢塘闗把處上有褚氏<lb/>
　圗書印闗嘗謂某曰昔越州一寺修佛殿於梁棟内<lb/>
　龕藏一凾古橅數十本所可記者王右軍十七帖世<lb/>
　南枕卧帖十鬬九帖褚遂良奉書寜帖上皆有褚氏<lb/>
　圗書字印致功精絶毫髪乾濃畢備闗與僧善購得<lb/>
　枕卧十鬬九書寜三帖<lb/>
唐祕書少監虞世南積時帖<lb/>
　右古雙鈎摹本在承議郎洛陽李熈處翰林學士維<lb/>
<pb n="KR3h0023_WYG_000-9b"/>
　之孫亦縫有褚氏印某借橅石<lb/>
唐僧髙閑草書千文<lb/>
　右楮紙真蹟在承議郎李熈處<lb/>
唐禮部尚書沈傳師書道林詩<lb/>
　右在潭州道林寺四絶堂以杉板薄略布粉不蓋紋<lb/>
　故嵗乆不脫裴休書杜甫詩只存一甫字某嘗為杜<lb/>
　板行以紀其事沈牌某官潭借留書齋半嵗榻得之<lb/>
　石本為撫石僧希白務於勁快多改落筆端直無復<lb/>
<pb n="KR3h0023_WYG_000-10a"/>
　縹眇榮囘飛動之勢<lb/>
唐太子率更令歐陽詢書荀氏漢書節<lb/>
　右楮册小楷在潭州南楚門胡氏淳處<lb/>
唐歐陽詢書道林之寺牌<lb/>
　右在潭州道林之寺力險勁勾勒而成有刻板本又<lb/>
　江南廬山多裴休題寺塔諸額雖乏筆力皆種種可<lb/>
　愛<lb/>
羲之千文<lb/>
<pb n="KR3h0023_WYG_000-10b"/>
　右楮紙書字筆力圎熟在宣州觀察支使王仲詵處<lb/>
　故相珪之姪謬題賀知章書四字於韻字下非也<lb/>
顔魯公頓首夫人<lb/>
　右真蹟楮紙破爛過半在駙馬都尉王晉卿家<lb/>
孫過庭草書千文<lb/>
　右真蹟黄麻紙書縫書有梁秀収閱字印王氏圗書<lb/>
　四字随圏四轉其異製也在如上<lb/>
懐素詩一首<lb/>
<pb n="KR3h0023_WYG_000-11a"/>
　右真蹟絹書在王晉卿第<lb/>
張長史虎兒等三帖<lb/>
　右楮紙真蹟同上<lb/>
晉武帝王渾王戎王衍郗愔陸統桓温陸雲謝安謝萬<lb/>
等十四帖<lb/>
　右真蹟在駙馬都尉李公炤第武帝王戎書字有篆<lb/>
　籕氣象竒古墨色如漆紙皆磨破上有開元二字小<lb/>
　印太平公主胡書印美哉不可得而加矣世之竒書<lb/>
<pb n="KR3h0023_WYG_000-11b"/>
　也王涯永存珍祕印殷浩之印梁秀収閲古書記字<lb/>
　印内郗愔一帖即閣本法帖所録者昔使王著取溥<lb/>
　家書與閣下書雜模模此卷中獨取愔兩行餘在所<lb/>
　棄哀哉謝安慰問帖字清古在二王之上宜乎批子<lb/>
　敬帖尾也<lb/>
晉謝奕謝安桓温三帖<lb/>
　右真跡麻紙書在李公炤家上有鍾紹京書印竇蒙<lb/>
　審定字印印謝安一帖為後人恐墨淡得用深墨填<lb/>
<pb n="KR3h0023_WYG_000-12a"/>
　過使人惋怛與前卷並有絹帖書爵號自為名筆<lb/>
黄素黄庭經<lb/>
　右同上字札古無褚薛體殆六朝人所作縫有鍾紹<lb/>
　京印後有陶榖漢時跋云此換鵞經也甲戌九月十<lb/>
　一日百計取得此書詳觀誠無唐盛時是銛鋒筆行<lb/>
　書雖恐非右軍誠爾界行有鍾紹京書印二字小印<lb/>
　卷末真寫胎仙二字用陳氏圗書印印之又有錢氏<lb/>
　忠孝之家印紙跋云山隂道士劉君以羣鵞獻右軍<lb/>
<pb n="KR3h0023_WYG_000-12b"/>
　乞書黄庭經此是也逸少真書此經與樂毅論太史<lb/>
　箴告誓文累表也蘭亭洛神賦皆行書其他並草書<lb/>
　也草十行敵行書一字行書十行敵真書一字耳又<lb/>
　續題云此乃明州刺史李桭景福中罷任過浚郊遺<lb/>
　光禄朱卿朱卿名友文即梁祖之子後封慱王王薨<lb/>
　予獲於舊邸時貞明庚辰秋也晉都梁苑因重背之<lb/>
　中書舎人陶榖記是日降麻以京兆安彦威兼副都<lb/>
　統米某跋云印小字乃唐越公鍾紹京印也此書在<lb/>
<pb n="KR3h0023_WYG_000-13a"/>
　李太師第固是甲觀<lb/>
顔魯公郭定襄争坐位第一帖<lb/>
　右楮紙真蹟用先豐縣先天廣德中牒起草禿筆字<lb/>
　字意相連屬飛動詭形異狀得於外也世之顔行第<lb/>
　一書也縫有顔氏守一圗書字印在宣教即安師文<lb/>
　處長安大姓也為解鹽池勾當官㩦入京欲背予得<lb/>
　見之安自云季明文鹿脯帖在其家<lb/>
晉王右軍稚恭進鎮帖<lb/>
<pb n="KR3h0023_WYG_000-13b"/>
　右麻紙書蹟後有太常卿蕭祐題跋在前著作郎王<lb/>
　仲修處<lb/>
晉王羲之官奴帖<lb/>
　右雙鈎麻紙本亦在王仲修處<lb/>
唐張右史季明賀八清鑑等帖<lb/>
　右楮紙真蹟筆法勁古不類他書世間季明第一書<lb/>
　也在承議郎蘇液處世多刻石<lb/>
懐素千文<lb/>
<pb n="KR3h0023_WYG_000-14a"/>
　右絹書真蹟在蘇液處沈遘刻板本是也<lb/>
懐素書任華草書歌<lb/>
　右真蹟兩幅絹書字法清逸歌辭竒偉在駙馬都尉<lb/>
　王晉卿第尚方有三幅乃其後幅適完嘗請出第觀<lb/>
　復歸尚方<lb/>
李邕多熱要葛粉帖<lb/>
　右白麻紙真蹟上有唐氏雜蹟字印陳氏圗書字印<lb/>
　勾德元圗書記字印紫微舎人石揚休物今在其孫<lb/>
<pb n="KR3h0023_WYG_000-14b"/>
　前宿州支使夷庚處前一帖與光八郎謝惠鹿帖真<lb/>
　蹟余過甬上於夷庚處購得之<lb/>
懐素草書祝融髙座帖<lb/>
　右絹書兩行此字入神石紫微嘗刻石有六行今不<lb/>
　見前四行問夷庚云在王洙參政家此亦為其子弟<lb/>
　購去矣<lb/>
陳賢草書帖<lb/>
　右六七紙字竒逸難辨如日本書上亦有唐氏雜蹟<lb/>
<pb n="KR3h0023_WYG_000-15a"/>
　字印在駙馬都尉李公炤家<lb/>
顔真卿祭叔濠州使君文<lb/>
　右真蹟楮紙書改抹多在長安安氏子師文㩦至京<lb/>
顔真卿踈拙帖<lb/>
　右麻紙書真字清勁秀發亦與李大夫時顔責硤州<lb/>
　别駕此顔第一帖也<lb/>
懐素三帖<lb/>
　右絹帖云貧道胷中如刀刺第二帖見顔公第三帖<lb/>
<pb n="KR3h0023_WYG_000-15b"/>
　律公發懐素不與世之第一帖也亦見於師文<lb/>
懐素自序<lb/>
　右在湖北運判承議郎蘇泌處前一帖破碎不存其<lb/>
　父舜欽補之<lb/>
庾翼帖全幅上有竇蒙審定印<lb/>
張芝王翼二帖非真<lb/>
虞世南汝南公主墓誌<lb/>
歐陽詢碧牋四帖草聖<lb/>
<pb n="KR3h0023_WYG_000-16a"/>
顔真卿與李大夫奏事張溆二帖<lb/>
懐素草書三幅楊凝式書三帖<lb/>
皇象急就唐橅竒絶<lb/>
　右在故相張公齊賢孫名直清字汝欽處今為楚州<lb/>
　山陽主簿<lb/>
王右軍桓温破羗帖有開元印唐懐充跋<lb/>
　右筆法入神竒絶帖與王仲脩學士家稚恭帖同是<lb/>
　神物有開元印懐充跋在蘇澄道淵之子之純處今<lb/>
<pb n="KR3h0023_WYG_000-16b"/>
　為歙州判官<lb/>
王獻之送梨帖有黎氏印連栁公權跋王右軍言叙帖<lb/>
兩行有貞觀半印徐僧權字<lb/>
　右在左藏庫副使劉季孫處據栁公權跋於唐太宗<lb/>
　書前雜出獻之書乃將其父書却黏於獻之帖後云<lb/>
　又一帖栁誤以父為子矣况不知書者乎<lb/>
李邕四帖内一幅碧牋有唐氏雜迹印勾德元圗書記<lb/>
印陳氏圗書印與石夷庚所藏多熱帖同<lb/>
<pb n="KR3h0023_WYG_000-17a"/>
　右在章子厚家<lb/>
王右軍筆陣圗前有自寫真紙緊薄如金葉索索有聲<lb/>
　右同上章公自云借於趙竦今為蔡河撥發<lb/>
王右軍紙妙筆精帖有貞觀印王大令日寒帖有唐氏<lb/>
雜迹印<lb/>
　右故相王曽家物在其孫景融處後為前龍圗待制<lb/>
　沈括存中取之古跋右軍作羊欣大令作薄紹之仍<lb/>
　將大厯嵗跋刮去數字填為薛邕記之而故相薛居<lb/>
<pb n="KR3h0023_WYG_000-17b"/>
　正題曰和傅遺余此蓋和凝為薛氏故物歸居正耳<lb/>
　唐太宗雅不喜子敬書故時人以他名名之以應募<lb/>
　所謂紹之書曰乃於耳字不刮去及不次獻之頓首<lb/>
　字猶在一分許可識大厯所跋既不能辨復為不鑒<lb/>
　之人所収遂使至寳永失其真吁可痛也<lb/>
　　的聞<lb/>
唐僧懐素自序<lb/>
　右在朝奉即蘇液處杭州沈氏嘗刻板本泌激皆舜<lb/>
<pb n="KR3h0023_WYG_000-18a"/>
　欽子蘇氏自參知政事易簡之子耆耆子舜欽欽之<lb/>
　子激四世好事有精鑒亦張彦逺之比已上三事並<lb/>
　激云見之<lb/>
洪元眘集右軍越州兩碑<lb/>
　右真蹟在越州僧正子文處嘗通許借未果<lb/>
褚遂良書黄庭經<lb/>
　右聞緑綾所書丁謂孫倩處質在無錫民家士多因<lb/>
　邑官借出<lb/>
<pb n="KR3h0023_WYG_000-18b"/>
王右軍書家譜<lb/>
　右在山隂縣王氏家越州教授王渙之以書扺某具<lb/>
　言有此書<lb/>
虞世南書經<lb/>
　右同上在越州上虞<lb/>
晉中令王獻之已復此莭帖<lb/>
　右在朝請大夫新昌石元之家闗景仁屢見之嘗橅<lb/>
　石某見兩本字札精妙<lb/>
<pb n="KR3h0023_WYG_000-19a"/>
虞世南書汝南公主銘起草<lb/>
　右在通直即洛陽王䕶處見橅本給事中舉元子云<lb/>
　真蹟在洛陽好事家有古跋<lb/>
歐陽詢四帖<lb/>
　右同上<lb/>
顔魯公書韻海<lb/>
　右聞大書朱字魯公書小字他人作蘇駒云在其父<lb/>
　刑部尚書處<lb/>
<pb n="KR3h0023_WYG_000-19b"/>
栁公權書栁尊師墓誌<lb/>
　右真蹟在錢塘唐坰處<lb/>
張長史千文三帖<lb/>
　右同上模石乃李師中也洛陽人<lb/>
歐陽詢鄱陽帖<lb/>
　右同上模石在靈隐寺<lb/>
褚遂良臨王右軍二帖<lb/>
　右同上並坰自云未肯輕出<lb/>
<pb n="KR3h0023_WYG_000-20a"/>
老子西昇經褚遂良書閻立本畫<lb/>
　右在觀文殿學士洛陽馮京處<lb/>
晉王渾真草帖晉張翼帖宋阮研帖宋蕭思話表文帝<lb/>
批答<lb/>
　右在駙馬都尉李瑋處某並見石本後見李云在髙<lb/>
　橋楊氏未獲見<lb/>
顔真卿寒食帖<lb/>
　右綾紙書在中書舍人錢勰處世多石本<lb/>
<pb n="KR3h0023_WYG_000-20b"/>
王右軍玉潤帖<lb/>
　右蘇州教授閭丘籲云在承議即建安王寔處有古<lb/>
　跋令裝書人背乆不還及剪却半跋皆唐名公也付<lb/>
　理不可得匠人願陪四十千即知其竊真得金已多<lb/>
蘭亭橅本<lb/>
　右正議大夫章惇跋蘇激所収蘭亭云此與吾家所<lb/>
　収同<lb/>
褚遂良奉書寜帖<lb/>
<pb n="KR3h0023_WYG_000-21a"/>
　右見闗把某見石本<lb/>
晉葛𤣥飛白天台字<lb/>
　右見石本真蹟聞在台州<lb/>
唐東宮長史陸柬之書十八學士賛<lb/>
　右西京留臺王瓘云在舎弟珪處<lb/>
唐髙閑書令狐楚詩<lb/>
　右真蹟在户部尚書康季常家某見石本在湖州<lb/>
歐陽詢二帖<lb/>
<pb n="KR3h0023_WYG_000-21b"/>
　右在朝議大夫晁端彦處其本與蘇州進士周沔<lb/>
懐素書蕭常侍日下三帖<lb/>
　右同上<lb/>
宋羊欣宋翼二帖並楮令模蘭亭<lb/>
　右見中書舎人蘇軾云在故相王随之孫景昌處橅<lb/>
　石在湖州墨妙亭屢見石本今在沈存中括家<lb/>
栁公權紫絲靸蘭亭詩二帖<lb/>
　右待制王廣淵橅石跋云龍圗大諫李公帥府暇日<lb/>
<pb n="KR3h0023_WYG_000-22a"/>
　出書請橅石李師中也洛陽人<lb/>
張長史全本千文<lb/>
　右見臨淮令曽孝藴云在京師謝氏亦寳文逺公族<lb/>
　也<lb/>
顔魯公帖一軸五幅<lb/>
　右見湖州廵檢供奉官石裔駙馬之孫云在其兄處<lb/>
王子敬帖<lb/>
　右宣義王碩云其父所収未得將出<lb/>
<pb n="KR3h0023_WYG_000-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　寳章待訪録<lb/>
</p>
<p>
</p>
  </div>
</body>
</text>
</TEI>
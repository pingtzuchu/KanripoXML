<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房筆叢卷二</head> <lb/>
    <p>
<pb n="KR3j0190_WYG_002-1a"/>
欽定四庫全書<lb/>
　少室山房筆叢卷二<lb/>
　　　　　　　　　　　　眀　胡應麟　撰<lb/>
　　經籍㑹通二<lb/>
經史子集區分為四九流百氏咸類附焉一定之體也<lb/>
　第時代盛衰製作繁簡分門建例往往各殊唐宋以<lb/>
　還始定扵一今稍掇拾諸家撮其大畧以著扵篇述<lb/>
　類例第二<lb/>
<pb n="KR3j0190_WYG_002-1b"/>
夏商以前經即史也尚書春秋是已至漢而人不任經<lb/>
　矣于是乎作史繼之魏晉其業浸微而其書浸盛史<lb/>
　遂析而别扵經而經之名禪扵佛老矣周秦之際子<lb/>
　即集也孟軻荀况是已至漢而人不専子矣扵是乎<lb/>
　有集繼之唐宋其體愈備而其製愈繁子遂析而<lb/>
　入扵集而子之體夷扵詩騷矣<lb/>
尚書經之史也春秋史之經也中庸孟氏子也而其理<lb/>
　經故陟而經也道徳沖虚經也而其理子故降而子<lb/>
<pb n="KR3j0190_WYG_002-2a"/>
　也三者皆可以互名惟其實也集則迥不同矣<lb/>
史之體逺矣董狐南史其人也晉乗楚檮杌其撰也然<lb/>
　而弗傳焉春秋之前左國<hi>國語國䇿</hi>三家而已集之名昉<lb/>
　于楚乎屈宋唐景皆楚也非騷賦無以有集<lb/>
屢朝書目若謝客王亮謝朏任昉諸人史但言篹修而<lb/>
　不録其類例其大數尚存也至李充殷鈞祖暅蕭繹<lb/>
　輩則并其卷數皆不得而知矣惟劉氏七畧大槩存<lb/>
　漢書中荀朂王儉阮孝緒類例並載諸史差可考焉<lb/>
<pb n="KR3j0190_WYG_002-2b"/>
　觀其類例而四部之盛衰始末亦可以槩見矣<lb/>
劉歆七畧一曰六藝一曰諸子一曰詩賦一曰兵書一<lb/>
　曰術數一曰方伎而首之輯畧以總集諸書之要則<lb/>
　分列品題實六畧耳班固藝文志増入五家而省其<lb/>
　十家共三十八種五百九十六家萬三千二百六十<lb/>
　九卷歆原數三萬三千九十卷固節其猥冗僅得十<lb/>
　之三四大槩新莽之亂焚軼之餘故也然七畧原書<lb/>
　二十卷班氏藝文僅一卷者固但存其目耳向歆每<lb/>
<pb n="KR3j0190_WYG_002-3a"/>
　校一書則撮其指意録而奏之近世所傳列禦冦戰<lb/>
　國䇿皆向題辭餘可概見因以論奏之言附載各書<lb/>
　之下若馬氏通考之類以故篇帙頗繁惜今漫無所<lb/>
　考詳其義例六藝經也諸子兵書術數方伎四畧皆<lb/>
　子也詩賦一略則集之名所由昉而司馬氏書尚附<lb/>
　春秋之未此時史籍甚微未足成類也<hi>鄭以史記不當入經盖未</hi>
　<hi>深考此耳</hi>
王儉七志一經典二諸子三文翰四軍書五隂陽六術<lb/>
<pb n="KR3j0190_WYG_002-3b"/>
　藝七圖譜前六志咸本劉氏六畧但易其名而益以<lb/>
　圖譜及佛道二家名雖曰七實九志也然非述作者<lb/>
　之意但扵書名之下每立一傳而又作九篇條例編<lb/>
　扵卷首盖亦輯略之意按經不曰六藝而曰經典則<lb/>
　史固漸備矣隋志謂其文義淺近逺非歆向倫余謂<lb/>
　儉齊相佐命百事填委故無暇此浮剽其名耳<lb/>
阮孝緒七録一經典二紀傳三子兵四文集五伎術六<lb/>
　佛七道又本王氏而加紀傳并諸子兵書為子兵隂<lb/>
<pb n="KR3j0190_WYG_002-4a"/>
　陽術藝為伎術又益以佛道二家史書至是漸盛與<lb/>
　經子並列而佛道二家之言大行中國矣<lb/>
書之分四部也實魏荀朂始之一曰甲部紀六藝小<lb/>
　學等書一曰乙部紀諸子兵術等書一曰丙部紀<lb/>
　史記皇覧等書一曰丁部紀詩賦圖讚等書此時<lb/>
　史集二部尚希故王阮二目更從劉氏分七類至<lb/>
　唐大盛扵是史居子上次經佛老附子次史而終<lb/>
　之以集定為四部宋氏以還逓相沿襲而作者之<lb/>
<pb n="KR3j0190_WYG_002-4b"/>
　意未有所眀馬氏始倣劉向前規論其大㫖體製<lb/>
　駸駸備矣<lb/>
馬懐素傳云開元中秘書省典籍散落條流無叙懐素<lb/>
　上疏曰南齊以前墳典舊編王儉七志已後著述其<lb/>
　數盈多隋志所書亦未詳悉或古書近出前志闕而<lb/>
　未編或近人相傳浮詞鄙而猶記若無編録難辨淄<lb/>
　澠望括檢近書篇目幷前志所遺續王儉七志藏之<lb/>
　秘府上扵是召涉學之士尹知章等分部撰録又禇<lb/>
<pb n="KR3j0190_WYG_002-5a"/>
　無量傳云無量以舊庫内書自髙宗代即藏在宫中<lb/>
　漸致遺逸奏請繕冩刋校以𢎞經籍之道𤣥宗令扵<lb/>
　東都乾元殿前施架排次引公卿已下入殿前令縱<lb/>
　觀焉開元六年駕還又勅無量扵麗正殿以續成前<lb/>
　功又元行沖傳云秘書監馬懐素集學者續王儉七<lb/>
　志右散騎常侍褚無量扵麗正殿校寫四部書事未<lb/>
　就而懐素無量卒詔行沖總代其職扵是行沖表請<lb/>
　通撰古今書目名為羣書四録命學士毋煚韋述殷<lb/>
<pb n="KR3j0190_WYG_002-5b"/>
　踐猷余欽等分部修檢嵗餘書成奏上之右三則俱<lb/>
　舊唐書通考所未載夫以一目録之微更三賢之手<lb/>
　積十載之勤始就豈易易哉<lb/>
　<hi>其類例諸傳不載考唐藝文志皆以經史子集為次云</hi>
前史所述魏晉諸家書目條流僅舉銓次靡詳惟阮氏<lb/>
　七録始末備載𢎞眀集中余覩其分門創義損益前<lb/>
　規綜核之功勤且力矣隋唐志率沿此因節録之<lb/>
　經典録<hi>一</hi>易<hi>二/</hi>書<hi>三/</hi>詩<hi>四/</hi>禮<hi>五/</hi>樂<hi>六/</hi>春秋<hi>七/</hi>論語<hi>八</hi>孝<lb/>
<pb n="KR3j0190_WYG_002-6a"/>
　經<hi>九</hi>小學<hi>凡四千七/百一十卷</hi>紀傳録<hi>一/</hi>國史<hi>二/</hi>注厯<hi>三</hi>舊事<lb/>
　<hi>四</hi>職官<hi>五/</hi>儀典<hi>六/</hi>法制<hi>七/</hi>偽史<hi>八/</hi>雜傳<hi>九/</hi>鬼神<hi>十</hi>土<lb/>
　地<hi>十一</hi>譜狀<hi>十/二</hi>簿録<hi>凡一萬四千八/百八十八卷</hi>子兵録<hi>一/</hi>儒<hi>二</hi>道<lb/>
　<hi>三</hi>隂陽<hi>四/</hi>法<hi>五/</hi>名<hi>六/</hi>墨<hi>七/</hi>縱横<hi>八/</hi>雜<hi>九/</hi>農家<hi>十</hi>小說<lb/>
　<hi>十一</hi>兵家<hi>凡三千八百/九十四卷</hi>文集録<hi>一/</hi>楚辭<hi>二/</hi>别集<hi>三</hi>總集<lb/>
　<hi>四</hi>雜文<hi>凡萬七百/五十五卷</hi>伎術録<hi>一/</hi>天文<hi>二/</hi>緯䜟<hi>三/</hi>厯筭<hi>四</hi>
　五行<hi>五</hi>卜筮<hi>六/</hi>雜占<hi>七/</hi>刑法<hi>八/</hi>醫經<hi>九/</hi>經方<hi>十</hi>雜藝<lb/>
　<hi>凡三千七百五十六卷</hi>佛法録<hi>一/</hi>戒律<hi>二/</hi>禪定<hi>三/</hi>智慧<hi>四</hi>疑似<lb/>
<pb n="KR3j0190_WYG_002-6b"/>
　<hi>五</hi>論記<hi>凡五千/四百卷</hi>仙道録<hi>一/</hi>經戒<hi>二/</hi>服餌<hi>三/</hi>房中<hi>四</hi>符<lb/>
　圖<hi>凡一千一百三十八卷</hi>
右分類大槩與通考合惟析伎術置四部外而兵家尚<lb/>
　半諸子盖秦漢軍書最盛故劉王特列兵家而術數<lb/>
　方伎條流繁衍至析為二梁世稍減因以子兵同條<lb/>
　伎術共貫唐宋以後益微遂皆統于子矣<hi>隋唐宋志具諸史中</hi>
　<hi>不詳録</hi>
宋世諸家雖咸有書目載扵文獻通考其類例悉不能<lb/>
<pb n="KR3j0190_WYG_002-7a"/>
　詳即通考亦第據晁陳二志未必盡自端臨也惟邯<lb/>
　鄲之李莆田之鄭二家類例大畧可考并識下方李<lb/>
　淑獻臣邯鄲圖書志載其家所藏圖書五十七類經<lb/>
　史子集通計一千八百三十六部二萬三千三百八<lb/>
　十六卷其外又有藝術志道書志書志畫志通為八<lb/>
　目十卷號圖書十志按李氏類例扵四部之外更列<lb/>
　四目亦阮氏外篇之意然書畫一類分為二門有道<lb/>
　書而無釋典不可曉也<lb/>
<pb n="KR3j0190_WYG_002-7b"/>
鄭氏書目七卷莆田鄭寅子敬列所藏書為七録曰經<lb/>
　曰史曰子曰藝曰方伎曰文曰類按唐以後不分四<lb/>
　部而仍七録之名惟鄭氏一家然伎術阮氏已合而<lb/>
　鄭仍分之大率李鄭二家但據所藏多寡為類不求<lb/>
　合前人也<hi>宋公垂葉少藴並篤好而無書目盖皆聚而弗讀葉于經學最精博此外未聞</hi>
尤延之遂初堂書目凡經九類史十八類子十二類集<lb/>
　六類今全載陶宗儀説郛晁陳馬氏三家義例大抵<lb/>
　同此第尤時失之疎而三家較精密耳晁讀書志陳<lb/>
<pb n="KR3j0190_WYG_002-8a"/>
　書録解題並全載馬通考中持論各有可觀<lb/>
鄭漁仲藝文畧凡十二類一經類九家八十八種二禮<lb/>
　類七家五十四種三樂類十一種四小學十二種五<lb/>
　史類十三家九十種六諸子十一家四十八種七星<lb/>
　數三家十五種八五行三十家三十三種九藝術一<lb/>
　家十七種十醫方一家二十六種十一類書一家二<lb/>
　種十二文三家六十六種共一百家四百六十二種<lb/>
　一十二萬餘卷按鄭之析類頗極苦心第自唐以後<lb/>
<pb n="KR3j0190_WYG_002-8b"/>
　四部卷數相當總之經史子集而細分之乃為得體<lb/>
　今藝術等書僅數百卷亦為一類可乎<lb/>
馬氏經籍考經史子集仍分四部經十二類一易二書<lb/>
　三詩四禮五春秋六論語七孟子八孝經九樂十䜟<lb/>
　緯十一儀注十二小學史十三類一正史二編年三<lb/>
　起居注四雜史五傳記六故事七職官八地理九刑<lb/>
　法十時令十一譜録十二史鈔十三史評子二十<lb/>
　類一儒家二道家三法家四名家五墨家六縱横家<lb/>
<pb n="KR3j0190_WYG_002-9a"/>
　七雜家八小説家九農家十天文家十一厯筭家十<lb/>
　二五行十三占筮十四刑法十五兵書十六醫家十<lb/>
　七神仙十八佛家十九類書二十雜藝集四類一别<lb/>
　集二詩集三歌集四總集<lb/>
陸文裕藏書目序云余家學時喜收書然覼覼屑屑不<lb/>
　能舉羣有也壯逰兩都多見載籍然限扵力不能舉<lb/>
　羣聚也間有殘本不售者往往亷取之故余之書多<lb/>
　斷闕闕少者或手自補綴多者幸他日之偶完而未<lb/>
<pb n="KR3j0190_WYG_002-9b"/>
　可知也正徳戊辰夏六月寓安福里宿痾新起命僮<lb/>
　出曝既乃次第扵寓樓數年之積與一時長老朋舊<lb/>
　所遺厯厯在目顧而樂焉余四方人也又慮放失是<lb/>
　故録而存之各繫所得倘后益焉將以類續入耳深<lb/>
　識<lb/>
夫書莫尚扵經經聖人之書也後有作焉凡切扵經咸<lb/>
　得附矣故録經第一理性之書倡扵宋而盛之然經<lb/>
　之流亞也故録理性第二語曰經載道史載事故録<lb/>
<pb n="KR3j0190_WYG_002-10a"/>
　史第三書作扵經史間而非經史可附者槩曰古書<lb/>
　故録古書第四聖轍既逝諸子競馳故録諸子第五<lb/>
　質漸趨華而文集興焉故録文集第六四詩既删體<lb/>
　裁益衍按厥世代考髙下焉故録詩集第七山包海<lb/>
　滙各適厥用然妍媸錯焉類書之謂也故録類書第<lb/>
　八紀見聞次時事而掌不在官通謂之史可也故録<lb/>
　雜史第九山經地志具險易叙貢賦寓王政矣故録<lb/>
　諸志第十聲音之道與天地通而禮樂所由出也故<lb/>
<pb n="KR3j0190_WYG_002-10b"/>
　録韻書第十一不幼教者不懋成不早醫者不速起<lb/>
　其道一也故録小學醫藥第十二方藝伎術故有成<lb/>
　書者孔子曰雖小道必有可觀者焉故録雜流第十<lb/>
　三聖作物覩一代彰矣宣聖從周遵一統故也特為<lb/>
　一録以次宸章令甲示不敢瀆云目曰制書<lb/>
　<hi>陸所類書諸家畧備惟不及二典豈類置諸子中耶考文裕目雜史尚别正史决不以二典置諸子中或</hi>
　<hi>此時尚未得故也</hi>
按子淵之目亦以經史子集為次而特尊本朝聖製分<lb/>
<pb n="KR3j0190_WYG_002-11a"/>
　門另叙亦似合宜但宋世理性之書自有儒術類列<lb/>
　扵子家諸志皆史也雜技皆子也韻書即經也似不<lb/>
　應更為類小學即韻類也醫學即伎類也二者絶不<lb/>
　相蒙尤不應混列一塗惜余生晚不獲起前軰而質<lb/>
　之惟類書另録最當與余山房書目同<lb/>
子淵别録古書不過三墳汲冢之流當析而附之經史<lb/>
　子下真者以作之時為次偽者以出之時為次似不<lb/>
　必别類也余生平好鳩集經子而限扵力收殘掇軼<lb/>
<pb n="KR3j0190_WYG_002-11b"/>
　大類扵淵序中所云文裕貴人也且猶若是况余寒<lb/>
　士哉然良工苦心非同好不易識也<lb/>
隂符之文髙簡非先秦漢人莫能為也三墳之文淺陋<lb/>
　非晚唐宋人莫能為也鄭氏以三墳列六籍之首固<lb/>
　大可笑諸家以隂符李筌出之而列扵唐則亦不詳<lb/>
　其體矣况隂符言或類兵或類道三墳體或類易或<lb/>
　類書尤難定例余意欲取此類及緯候等書亢倉鶡<lb/>
　冠等子總為偽書一類另附四部之末亦千古經籍家<lb/>
<pb n="KR3j0190_WYG_002-12a"/>
　一快第前人絶無此目恐好古之士或不免扵顧惜<lb/>
　耳逸周書穆天子等雖多誇誕然文字殊古且未嘗<lb/>
　有所依託自當入傳注中<hi>穆傳舊列起居注中</hi>
凡著述最忌成心成心著扵胸中則顛倒是非雖丘山<lb/>
　之鉅目睫之近有蓛不自知者鄭漁仲平生不喜班<lb/>
　固其論已過不已則訾其古今人表可矣至謂其胸<lb/>
　中全無倫類不當取揚雄太𤣥法言樂箴三書總列<lb/>
　儒家余考固藝文志雄之前劉向六十七篇則七畧<lb/>
<pb n="KR3j0190_WYG_002-12b"/>
　舊目也下注新序世説説苑列女傳四家亦不分析<lb/>
　固正沿其舊耳乃以固步趨劉氏尚可攙入七畧所<lb/>
　無便失之然則向書新序説苑子類也世説列女史<lb/>
　類也必訾其失當歸扵歆固何與耶<lb/>
凡經籍縁起皆至簡也而其卒歸扵至繁經解昉自毛<lb/>
　韓馬融鄭𤣥浸盛至梁武三禮質疑一千卷極矣編<lb/>
　年昉自春秋荀悦袁宏浸盛至李燾長編一千六十<lb/>
　三卷極矣世史昉自尚書司馬班固浸盛至托克托宋<lb/>
<pb n="KR3j0190_WYG_002-13a"/>
　史五百卷極矣實録昉自周穆魏晉浸盛至開元起<lb/>
　居注三千六百八十二卷極矣譜牒昉自世本梁唐<lb/>
　浸盛至王僧孺十八州譜七百十二卷極矣地志昉<lb/>
　自山海陸澄任昉浸盛至蕭徳言等五百五十五卷<lb/>
　極矣字學昉自三倉許慎周研浸盛至顔真卿字海<lb/>
　鏡源三百六十五卷極矣字法昉自四體晉衛恒撰<lb/>
　周越袁昻浸盛至唐文皇晉人書蹟一千五百一十<lb/>
　卷極矣方書昉自張機葛洪褚澄浸盛至隋煬帝類<lb/>
<pb n="KR3j0190_WYG_002-13b"/>
　聚方二千六百卷極矣文選昉自摯虞孔逭虞綽浸<lb/>
　盛至許敬宗文館詞林一千卷極矣文集昉自屈原<lb/>
　蕭衍沈約浸盛至樊宗師總集二百九十三卷極矣<lb/>
　小說昉自燕丹東方朔郭憲浸盛至洪邁夷堅志四<lb/>
　百二十多卷極矣類書昉自皇覽歐陽虞氏浸盛至<lb/>
　孟利貞碧玉芳林四千五十卷極矣<lb/>
　<hi>孟書舊唐志作四百五十為近今從通志然三教珠英仝時亦一千三百也</hi>
凡道家之書始扵周盛扵漢極扵晉唐凡釋氏之書始<lb/>
<pb n="KR3j0190_WYG_002-14a"/>
　扵漢盛扵梁極於隋唐而皆少殺于宋之南渡而釋<lb/>
　氏之教復極盛扵元道亦庶焉至眀又皆左次矣劉<lb/>
　歆七畧無所謂釋氏王儉任昉釋典皆自為類阮孝<lb/>
　緒七録亦另録釋道二家隋志畧同惟新唐志附子<lb/>
　家未通考因之盖以道家本列九流釋典不宜更出<lb/>
　余意二藏篇帙既多且本方外之説分門另録似無<lb/>
　不可第如唐志通考亦未為不宜也<hi>舊唐書釋典不録</hi>
唐開元中道藏共三千七百四十四卷其後殘缺宋王<lb/>
<pb n="KR3j0190_WYG_002-14b"/>
　欽若等刋補洞真部六百二十卷洞元部一千一十<lb/>
　三卷洞神部一百七十二卷太真部一千四百七卷<lb/>
　太平部一百九十二卷太清部五百七十六卷正一<lb/>
　部三百七十卷凡四千三百五十卷<hi>七部三百一十一帙</hi>
釋藏唐開元中五千四十八卷嗣後屢増㡬千餘卷陸<lb/>
　子淵謂今藏不應尚仍舊數盖其間或有所裒益也<lb/>
　然以西天經目較之才千百之一耳第隋志六千餘<lb/>
　卷今反數減扵前足徴釋教盛扵六朝至唐宋間禪<lb/>
<pb n="KR3j0190_WYG_002-15a"/>
　説勝而經典稍左次矣<lb/>
　<hi>二藏余所無僅單行釋道書數千卷因通考例附子家末子淵書目亦似未得二書</hi>
古今書籍盛衰絶不侔班氏所録九流曰儒曰道曰墨<lb/>
　曰名曰法曰雜曰農曰隂陽曰縱横曰小說而道家<lb/>
　外别出神仙房中隂陽外别出天文五行縱横外别<lb/>
　出兵家而兵家又自分四類盖漢時數家極盛致然<lb/>
　實則一也後世雜家及神仙小說日繁故神仙自與<lb/>
　釋典並列小說雜家幾半九流儒道二家逓相増減<lb/>
<pb n="KR3j0190_WYG_002-15b"/>
　不失舊物兵家漸寡遂合扵縱横視舊不能十三隂<lb/>
　陽與五行天文並合扵伎術視舊不能什七名法間<lb/>
　見一二墨遂絶矣<lb/>
神仙本道家似不應别出然老闗莊列皆譚理之書自<lb/>
　張道陵寇謙之杜光庭軰盛演其教欲與釋藏相抗<lb/>
　故以柱下為道君又創立元始天尊而姓之曰樂名<lb/>
　之曰靜信亡論太始以前即漢秦間姓名絶少此類盖<lb/>
　魏晉六朝假託宛然今讀度人大洞靈寳太清等經<lb/>
<pb n="KR3j0190_WYG_002-16a"/>
　大槩規模釋氏之形骸以誕誑流俗𤣥㫖𦕈論邈如<lb/>
　也道徳沖虚南華而外言煉養服食黄庭參同足充<lb/>
　案祖他如稚川貞白尚難盡信况謙之光庭輩耶<lb/>
為典章經制之學者唐杜氏宋鄭氏元馬氏三書皆與<lb/>
　經史相出入非他類書比也然通典僅唐以前未為<lb/>
　詳備通志殊有絶到而持論過當力不副言通考既<lb/>
　該且覈規模意制足稱完書而挂漏出入時或不免<lb/>
　世代逺涉獵廣良未易也作者固自苦心<lb/>
<pb n="KR3j0190_WYG_002-16b"/>
鄭藝文畧外另有圖譜一略盖因王儉七志而廣之其<lb/>
　論亦精到可喜謂隋家書籍富扵古今而圖譜無所<lb/>
　係遂至蕩然圖譜自難傳非以無所係也宋世一二<lb/>
　尚存今漫無可考矣馬氏通考以譜録入子類圖存<lb/>
　者間亦係焉似未為不可也<lb/>
鄭漁仲誚班孟堅漢武以前盡竊司馬遷書不以為慚<lb/>
　此不足為班病子長扵左傳國䇿固有全録舊文者<lb/>
　要在各成厥體耳鄭作通志禮畧全襲通典藝文略<lb/>
<pb n="KR3j0190_WYG_002-17a"/>
　率本唐書亦以來後人之訕第中間考索精到處真<lb/>
　有漢唐議論未及者不可誣也<lb/>
通考譏漁仲鈔謄杜氏原書而唐中葉後事不復増入<lb/>
　按宋初李宗諤等嘗奉㫖續此書二百卷起唐至徳<lb/>
　止周顯徳末通志尚有此目今不傳杜鄭馬三書或<lb/>
　以列典故類然音韻經籍等皆類書也<hi>通典鄭以入類書馬以入</hi>
　<hi>典故陳仝</hi>
鄭漁仲扵文史考核最精經籍畧後别著校讐畧一卷<lb/>
<pb n="KR3j0190_WYG_002-17b"/>
　皆前人未發後學當熟參者然其失往往多自蹈之<lb/>
　如詩集類崔曙以盛唐置之晚唐許渾以晚唐置初<lb/>
　唐此例不一又段成式酉陽雜俎有玉格一卷所記<lb/>
　鬼神祥異而類之譜録中盖以為品玉之書元撰樹<lb/>
　萱録一卷入草木類盖以為種樹之書皆可絶倒其<lb/>
　過在槩録前志原文不復精核故爾端臨通考雖多<lb/>
　襲晁陳而持論折衷咸自中的間有重出或類例未<lb/>
　精然大體得之篇首㑹萃諸録統論尤詳密可喜也<lb/>
<pb n="KR3j0190_WYG_002-18a"/>
晏子墨之宗也而劉氏七略列扵儒之首董子儒之傑<lb/>
　也而鄭氏通志列於墨之終皆類例之大病也又通<lb/>
　志有崔光百國詩四十三卷檢光傳乃知光答李彪<lb/>
　百三郡國詩國為一卷通志書名卷數皆誤此或因<lb/>
　仍前史然光傳失考亦鄭之疎也<lb/>
鄭又有羣書㑹記三十六卷今不傳陳振孫云㑹記大<lb/>
　畧世間所有之書非必盡出其家余以為或即藝文<lb/>
　畧草本則宋世亦未必皆有也如子書儒家一類唐<lb/>
<pb n="KR3j0190_WYG_002-18b"/>
　志僅存曽子子思公孫尼而通志仍有宓子等可見<lb/>
阮氏古今書録記漢藝文志書五百九十六家僅四十<lb/>
　四家存據今傳漢以前書大約五十餘家然鶡冠子<lb/>
　等後世偽為撰雜其中不下十餘則所存之數政與<lb/>
　阮合盖漢以前書盡䘮扵東京之末梁後未嘗亡也<lb/>
阮録又有後漢藝文志目若干卷第云八十七家亡而<lb/>
　不著存數按范志無藝文一類盖謝承書也晉中經<lb/>
　簿一千百十九家僅七百六十家存亡三之一至宋<lb/>
<pb n="KR3j0190_WYG_002-19a"/>
　以後書不紀亡數盖世近大槩存也<lb/>
凡書唐以前皆為卷軸盖今所謂一卷即古之一軸至<lb/>
　裝輯成帙疑皆出於雕板之後然六朝已有之阮孝<lb/>
　緒七録大抵五卷以上為一帙前代書帙之製僅此<lb/>
　足徴因録於左雖頗無闗涉亦博雅所必知也<lb/>
經典録<hi>七百二十帙</hi>紀傳録<hi>二千二百/四十八帙</hi>子兵録<hi>五百五十三帙</hi>佛法<lb/>
　録<hi>四百五十九帙</hi>文集録<hi>一千三百/七十五帙</hi>伎術録<hi>六百/六帙</hi>仙道録<hi>二千</hi>
　<hi>五百九十五帙</hi>共八千五百五十六帙四萬四千五百餘卷<lb/>
<pb n="KR3j0190_WYG_002-19b"/>
阮自著書二十一帙一百八十二卷附七録末今無一<lb/>
　傳惜其用力之勤并識此餘見隋志詳具𢎞眀集中<lb/>
　<hi>文字集畧正史削繁髙隐傳古今世代録雜文聲緯并諸序録序例共七種合所編七録共八種</hi>
宋王堯臣崇文總目今世當有傳本余求之尚未獲第<lb/>
　觀黄長睿辨駁一十七條如張萬福中唐名將陸修<lb/>
　靜東晉髙流徳山青原冢嫡臨濟仝時皆灼灼世人<lb/>
　覩記總目至謂不詳何人又以文選李善註在五臣<lb/>
　後其疎淺不學幾於王侍書題閣帖矣然長睿所駁<lb/>
<pb n="KR3j0190_WYG_002-20a"/>
　亦有可議葛仙公道家舊稱葛𤣥非稚川眀甚黄正<lb/>
　駁之可也乃自狐疑其說豈二子稱謂尚未洞然耶<lb/>
　謂蔡融來鵬皆唐人見丹陽集按二子俱晚唐人融<lb/>
　集見通志略鵬集今世尚傳丹陽集殷璠所輯一十<lb/>
　八人皆盛唐髙岑先後編次之時二子盖未生也長<lb/>
　睿書家者流詩人譜系故非所悉第兹僅數十條耳<lb/>
　餘考證碑帖甚夥雖辨論多美未必一一中程也黄<lb/>
　又謂酈炎集不當置後余嘗閱鄭通志見五代有酈<lb/>
<pb n="KR3j0190_WYG_002-20b"/>
　炎集一卷大謂鄭誤然漢人集中又有酈炎三卷或<lb/>
　五代姓名同者不可知又五代王仁裕有西江集百<lb/>
　卷鄭志及通考俱不收見陸子淵外集今仁裕所著<lb/>
　玉堂閒話等又間載其詩雖卑弱頗自清㫖陸謂西<lb/>
　江集詩萬首古今恐無此盛惟宋陸放翁亦然<lb/>
書之有目體製雖仝詳厥品流實分三種吳尤諸氏但<lb/>
　録一官之藏者也隋唐諸史通志一代之有者也古<lb/>
　今書録羣書㑹記並收往籍之遺者也薦紳雅士鳩<lb/>
<pb n="KR3j0190_WYG_002-21a"/>
　集以廣見聞館閣詞臣讐校以存故實目録之篹例<lb/>
　不可無第中秘盡籠天下之書故匪一家之力而故<lb/>
　家上世之傳帳中之秘亦往往内府所無其目可以<lb/>
　互稽難扵偏舉鄭氏古今並載本屬大觀而讀者眩<lb/>
　扵名實代之有無家之藏畜反不可知然亦各有長<lb/>
　也<lb/>
鄭氏通志槩徴往籍而昔人著作之㫖亡所發明馬氏<lb/>
　通考獨紀存書而異時闕逸之篇靡從考究且自勝<lb/>
<pb n="KR3j0190_WYG_002-21b"/>
　國而後未之及也余自總丱之嵗溺志斯途南北東<lb/>
　西訪求餘二十載經史子集類次嬴三萬編誦讀滋<lb/>
　深犁然有㑹間以暇日㑹萃二書并四代藝文諸家<lb/>
　目録以及儒先月旦文士雌黄續附勝國<lb/>
皇朝製作稍以己意列其指歸析類分門總為一集庶<lb/>
　千載簡帙之廢興百氏編摩之得失一日可以盡其<lb/>
　大都而卷軸繁猥殆至百數尚未能脱稿云<lb/>
二酉山房記王長公為余藏書室作者今附録此云余<lb/>
<pb n="KR3j0190_WYG_002-22a"/>
　友人胡元瑞性嗜古書籍少從其父憲使君京師君<lb/>
　故宦薄而元瑞以嗜書故有所購訪時時乞月俸不<lb/>
　給則脫婦簪珥而酬之又不給則解衣以繼之元瑞<lb/>
　之橐無所不罄而獨其載書陸則恵子水則米生盖<lb/>
　十餘嵗而盡毁其家以為書録其餘貲以治屋而藏<lb/>
　焉屋凡三楹上固而下隆其阯使避濕而四敞之可<lb/>
　就日為庋二十又四髙皆麗棟尺度若一所藏之書<lb/>
　為部四其四部之一曰經為類十三為家三百七十<lb/>
<pb n="KR3j0190_WYG_002-22b"/>
　為卷三千六百六十二曰史為類十為家八百二十<lb/>
　為卷萬一千二百四十四三曰子為類二十二為家<lb/>
　一千四百五十為卷一萬二千四百四曰集為類十<lb/>
　四為家一千三百四十六為卷一萬五千八十合之<lb/>
　四萬二千三百八十四卷元瑞自言扵他無所嗜所<lb/>
　嗜獨書飢以當食渴以當飲誦之可以當韶濩覽之<lb/>
　可以當夷施憂藉以釋忿藉以平病藉以起色而是<lb/>
　三楹者無他貯所貯亦獨書書之外一榻一几一博<lb/>
<pb n="KR3j0190_WYG_002-23a"/>
　山一蒲團一筆一研一丹鉛之缶而已性既畏客客<lb/>
　亦見畏門屏之間剥啄都盡亭午深夜坐榻隱几焚<lb/>
　香展卷就筆扵研取丹鉛而讐之倦則鼔琴以抒其<lb/>
　思如是而已故人黎惟敬以古𨽻扁其楣曰二酉藏<lb/>
　書山房而屬余為之記按古所稱小酉山上石穴中<lb/>
　有書千卷相傳秦人扵此學因留之故梁湘東王文<lb/>
　有云訪酉陽之逸興見荆州記甚詳一曰藏書之所<lb/>
　有大酉小酉二山在楚蜀間今宣撫之所由名而段<lb/>
<pb n="KR3j0190_WYG_002-23b"/>
　成式之著書謂之酉陽雜俎者也惟敬之所標當亦<lb/>
　云是余因以慨夫七雄之前盖不惟周之藏史為老<lb/>
　耼之所掌者而名山奥窟如宛委石簣禹穴洞庭之<lb/>
　類其靈文秘檢往往有之第既為造物之所恡惜而<lb/>
　人間之蹟困於漆書竹簡而未易廣盖自七雄而後<lb/>
　一燼扵秦火再潰于莽三燹於卓傕四燬扵湘東五<lb/>
　佚於巢六竄於宣和雖隨散隨聚而周之藏史其所<lb/>
　餘能㡬何况闤闠之淺而責之守匹夫之力而望之<lb/>
<pb n="KR3j0190_WYG_002-24a"/>
　致也夫以劉向之七略僅三萬六千卷任昉又減其<lb/>
　三之一隋之嘉則殿名為三十七萬餘卷而正本亦<lb/>
　僅三萬七千而止耳開元之際最為極盛至八萬卷<lb/>
　然亦多一時之所著而宋崇文之目又減其大半後<lb/>
　之益者積數十年而増募不過萬卷今元瑞以匹夫<lb/>
　之致而闤闠之守僅十餘年而至四萬二千三百八<lb/>
　十四卷不亦難哉雖然世有勤扵聚而倦扵讀者即<lb/>
　所聚窮天下書猶亡聚也有侈於讀而儉扵辭者即<lb/>
<pb n="KR3j0190_WYG_002-24b"/>
　所讀窮天下書猶亡讀也元瑞既負髙世之才竭三<lb/>
　餘之晷窮四部之籍以勒成乎一家之言上而皇王<lb/>
　帝霸之猷賢嚞聖神之藴下及乎九流百氏亡所不<lb/>
　討覈以藏之乎名山大川間以餘力㳺刄發之乎詩<lb/>
　若文又以紙貴乎通邑大都不脛而馳乎四裔之内<lb/>
　其為力之難殆不啻百倍扵前代之藏書者盖必如<lb/>
　元瑞而後可謂之聚如元瑞而後可謂之讀也噫元<lb/>
　瑞扵書聚而讀之㡬盡矣屠龍之伎殫而世亦無所<lb/>
<pb n="KR3j0190_WYG_002-25a"/>
　用子矣盍亦舎而從我逰乎玉京人鳥須彌之頂有<lb/>
　祖龍之火不能燔而仲尼之博姑存之弗論者吾將<lb/>
　發其一二以窺子焉即二酉之藏與子讀扵二酉之<lb/>
　所得皆糟粕矣弇州老友王世貞撰<lb/>
　<lb/>
　<lb/>
　<lb/>
　<lb/>
<pb n="KR3j0190_WYG_002-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房筆叢卷二<lb/>
</p>
<p>
</p>
  </div>
</body>
</text>
</TEI>
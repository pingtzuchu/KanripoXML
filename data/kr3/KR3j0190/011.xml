<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房筆叢卷十一</head> <lb/>
    <p>
<pb n="KR3j0190_WYG_011-1a"/>
欽定四庫全書<lb/>
　少室山房筆叢卷十一<lb/>
　　　　　　　　　　　　明　胡應麟　撰<lb/>
　　九流緒論上<lb/>
劉向七畧叙諸子凡十家班氏取其有補世道者九而<lb/>
　詘其一小說家九流之名所自昉也統曰諸子所以<lb/>
　别於六經亦以六經所述古先哲王大道歴世咸備<lb/>
　學業源流揆諸一孔非一偏之見一曲之書周室既<lb/>
<pb n="KR3j0190_WYG_011-1b"/>
　衰横議塞路春秋戰國諸子各負雋才過絶于人而<lb/>
　弗獲自試于是紛紛著書人以其言顯暴於世而九<lb/>
　流之術興焉其言雖岐趣殊尚推原本始各有所承<lb/>
　意皆將舉其術措之家國天下故班氏謂使遇明王<lb/>
　折𠂻輔弼悉股肱之材非如後世文人藝士茍依託<lb/>
　空談亡裨實用者也今讀諸家之書若儒若墨名法<lb/>
　縱横亡論至道家習尚𤣥虛蔑棄禮教陰陽農圃淺<lb/>
　機僻數人所易窺而道則以懦弱謙下附於堯之克<lb/>
<pb n="KR3j0190_WYG_011-2a"/>
　讓清靜恬漠合於舜之無為陰陽則泰素以五行稱<lb/>
　黄帝田圃則許行以並耕稱神農當時九家者流其<lb/>
　旨槩如此第自儒術而外以暨六經皆一偏一曲大<lb/>
　道弗由鈞也<hi>班氏以儒出司徒道出史官未當不若隋志以出周官九兩曰師曰儒也</hi>
秦漢前諸子向歆類次其繁簡固適中以今較之殊有<lb/>
　不合者夫兵書術數方技皆子也當時三家至衆殆<lb/>
　四百餘部而九流若儒若雜多者不過數十編故兵<lb/>
　書術技向歆俱别爲一録視七畧幾半之後世三家<lb/>
<pb n="KR3j0190_WYG_011-2b"/>
　雖代有其書而七畧中存者十亡一二九流則名墨<lb/>
　縱横業皆澌冺陰陽農圃事率淺猥而儒及雜家漸<lb/>
　増小說神仙釋梵卷以千計叙子書者猶以昔九流<lb/>
　概之其類次既多遺失<hi>如兵刑一也而兵不列九流道釋一也而釋未入中國皆</hi>
　<hi>當補</hi>其繁簡又絶懸殊<hi>如名墨縱横書傳僅三數種今又無習之者不當獨為家</hi>余<lb/>
　竊病焉暇日紬閱諸家輙據所見聞參酌今古稍以<lb/>
　臆見更定其間所損五曰墨曰名曰法曰陰陽曰縱<lb/>
　横其說浸㣲術浸滅故總而類之于前示弗能儒抗<lb/>
<pb n="KR3j0190_WYG_011-3a"/>
　也所益五曰兵曰術曰技曰道書<hi>神仙并入</hi>曰釋典其徒<lb/>
　日廣教日蕃故别而類之于後示弗敢儒抗也首吾<lb/>
　道以彰顯大源繼諸氏以溯洄末學終方外以窮極<lb/>
　異端其家逾百其篇溢萬其流仍九附諸孟堅於戲<lb/>
　後世考文之士有若阮孝緒輩覈繁簡之𠂻以悉類<lb/>
　次之當必以余言為隗始夫<lb/>
余所更定九流一曰儒二曰雜<hi>總名法諸家為一故曰雜古雜家亦附焉</hi>三<lb/>
　曰兵四曰農五曰術六曰藝七曰説八曰道九曰釋<lb/>
<pb n="KR3j0190_WYG_011-3b"/>
　儒主傳綂翼教而碩士名賢之訓附之雜主飾治捄<lb/>
　偏而傍蹊末學之談附之兵主法制權畧而縱横占<lb/>
　候之籍附之農主稼穡蠶桑而飲饌藥餌之方附之<lb/>
　術主蓍龜歴算而禽星宅相諸技附之藝主書計射<lb/>
　御而博奕繪畫諸工附之說主風刺箴規而浮誕怪<lb/>
　迂之録附之道主沖退恬愉而房中爐火符籙章醮<lb/>
　附之釋主經典禪觀而論宗戒律梵唄機縁附之夫<lb/>
　上聖哲王之治亡尚六經故首之以儒崇大道也異<lb/>
<pb n="KR3j0190_WYG_011-4a"/>
　端衰世之觀咸狥一曲故次之以雜覈支流也國所<lb/>
　重在戎故次兵以審大機民所天在食故次農以植<lb/>
　大命術雖淺數神智工巧之規寓焉故次術藝雖末<lb/>
　流弛張游息之務存焉故次藝說出稗官其言淫詭<lb/>
　而失實至時用以洽見聞有足采也故次說道本柱<lb/>
　下其言放蕩而難遵至齊物我達死生不可易也故<lb/>
　次道釋本西方其言荒忽而亡據至明心性破塵幻<lb/>
　不可誣也故次釋而九流之事終焉<lb/>
<pb n="KR3j0190_WYG_011-4b"/>
晏嬰八篇漢志列儒家按嬰謂仲尼之學累世不能窮<lb/>
　當年莫能究其意趣迥異可知而儼然儒首非也劉<lb/>
　班葢仍太史之誤栁儀曹以為墨家當矣<hi>通考亦列墨家</hi>儒<lb/>
　家有周史六弢六篇顔云即今六弢也言取天下及<lb/>
　軍旅之事按向所録兵家自為類不入九流豈容攙<lb/>
　入儒術况本注或云惠襄間或云顯王時或云孔子<lb/>
　問夫惠襄間當與孟氏同時顯王孔子俱去太公遠<lb/>
　甚而唐世六韜自太公外無别書豈劉班類次迺爾<lb/>
<pb n="KR3j0190_WYG_011-5a"/>
　混淆乎顔注誤無疑<lb/>
道家有伊尹五十五篇太公二百三十三篇謀八十一<lb/>
　篇兵八十五篇管子八十六篇今獨管子存與道家<lb/>
　言不類考兵家亦有管子班氏省之豈今所傳而道<lb/>
　家者不存與然伊尹太公皆不可深曉蓋秦漢所謂<lb/>
　道家大率翕張取予之術非近世長生虛靜之謂故<lb/>
　凡兵謀秘計悉附之伊尹太公諸書雖絶亡可考意<lb/>
　其中所稱佐輔商周戡定四海之術要必有近於柱<lb/>
<pb n="KR3j0190_WYG_011-5b"/>
　下所云者太史以老韓仝傳總之秦漢間見解大槩<lb/>
　畧同不足怪也<hi>凡漢志稱伊尹太公悉戰國人依託者</hi>
楊朱學于老氏源流固自瞭然莊周天下歴叙道術而<lb/>
　不及朱或謂以其淺陋不足比數謬也老耼關尹朱<lb/>
　所自出周既叙之豈容復贅如以鄙而弗稱則南華<lb/>
　平生尊事不敢毁斥者何如列禦寇耶禦寇不列道<lb/>
　術亦老耼關尹故也朱之弗列故應爾爾孰謂貶哉<lb/>
或又以彭蒙田駢慎到之属莊固有並舉數人者是又<lb/>
<pb n="KR3j0190_WYG_011-6a"/>
　不然彼皆莊所同斥故多寡亡論老關則周極尊之<lb/>
　朱既匪其倫不容並列禦寇雖莊所自出或未躋于<lb/>
　耼尹故以二子槩之<hi>周所舉墨翟禽滑釐彭蒙田駢老耼闋尹皆一師一弟宋鈃尹</hi>
　<hi>文蓋亦當然列與老不相及故舉關尹也</hi>
劉向叙列子以鄭穆公同時栁子厚謂穆公前孔子百<lb/>
　年當是繻公舉繻公二十四年鄭殺其相子陽為証<lb/>
　當矣或謂向之誤當由古文以穆公為繆公繻與繆<lb/>
　字相近非魯穆公故也余以中壘博極羣書不應乖<lb/>
<pb n="KR3j0190_WYG_011-6b"/>
　錯至是當是向序本作繻公後人不解因見秦魯二<lb/>
　公皆諡繆遂改繻公為繆公繆穆音義本同故繆再<lb/>
　譌爲穆而與繻迥不仝矣張湛注亦以穆公為疑則<lb/>
　知晉世已誤不始唐也<lb/>
莊列二家譚者優劣往往異仝栁子厚洪景盧左袒鄭<lb/>
　圃者也高似孫林希逸左袒漆園者也然率舉一端<lb/>
　未極二家之造大抵列之文法莊之文竒列猶丘明<lb/>
　莊猶司馬列規矩馴而易入莊崖岸峻而難攀凌厲<lb/>
<pb n="KR3j0190_WYG_011-7a"/>
　汪洋杳㝠超忽乘風騎氣出鬼入神者莊簡勁宏妙<lb/>
　平淡疎曠周鼎商彞朱絃疎越者列源流本始則列<lb/>
　莊之胚胎震蕩波瀾則莊列之極致<hi>本朝宋太史王長公亦以列叙</hi>
　<hi>事勝莊趙景仁以莊勝</hi>
列温純典厚尚有春秋前輩風莊全是戰國縱横之習<lb/>
　其文章則妙極矣讀其書二子氣象亦可見<lb/>
太史於戰國於說取韓非於文取屈原皆深嗟極慕要<lb/>
　以二子窮愁欝抑觸諱殺身與已意相發故沾沾焉<lb/>
<pb n="KR3j0190_WYG_011-7b"/>
　道家莊列二氏最傑出傳南華但言其文辭洸洋自<lb/>
　恣而已絶不道其他而禦寇無傳蓋自劉向始表章<lb/>
　太史當時或所未覩故不及傳其人高似孫以太史<lb/>
　無傳而并疑為鴻蒙齧缺之類夫鴻蒙齧缺荘氏不<lb/>
　過一再言其寄寓瞭然其所稱禦寇果若是乎以列<lb/>
　撰述燦然而高特疑之弗置至握竒鬼谷則極其尊<lb/>
　信以真出風后諸人大可哂也<lb/>
莊周南華其文辭瑰瑋横放固獨行天地間至掊擊聖<lb/>
<pb n="KR3j0190_WYG_011-8a"/>
　神凌侮賢哲亦生民以來未有之變也眉山氏癖其<lb/>
　文辭而謂盜跖讓王四篇非周作尋其旨趣或近之<lb/>
　至以天下篇不叙仲尼為陽擠陰助則亡謂之大者<lb/>
　夫楚公子被難出奔其㒒操箠隸之匪得已也隸之<lb/>
　而足免於厄以爲得事主之權固宜若戰國之時仲<lb/>
　尼雖没六經之道燦如日星周能大聲疾呼以暴其<lb/>
　教於天下若孟軻氏之著七篇即舉世莫宗俟之後<lb/>
　聖足以不惑夫奚厄於巳而又奚厄於仲尼者而奚<lb/>
<pb n="KR3j0190_WYG_011-8b"/>
　取於陽擠之而隂助之也周方槌仁提義廢禮絶樂<lb/>
　欲以一人私臆掃百代名教而空之爰自神農氏下<lb/>
　至堯舜禹湯文武亡弗詆訶而仲尼當時特巍然為<lb/>
　仁義禮樂之宗故尤極意訕譏恣其唇吻蓋文固弗<lb/>
　予夷考其實則尤甚焉真所謂小人之無忌憚者求<lb/>
　諸眉山氏所云竟南華一編邈未之覩也知道君子<lb/>
　讀是書若孟旃抵掌驪施騁姿揮之一笑而已藉以<lb/>
　為陽擠陰助吾恐後世之人將遂以其文并既其實<lb/>
<pb n="KR3j0190_WYG_011-9a"/>
　其爲禍也必不尠矣<lb/>
晁公武云孔子没天下之道術日散老耼始著書垂世<lb/>
　而虛無自然之論起周又従而羽翼之掊擊百世之<lb/>
　聖人殫殘天下之聖法而不忌其言可謂反道矣自<lb/>
　荀卿揚雄以來諸儒莫不闢之熙寧元豐之後學者<lb/>
　用意過中見其書末篇論天下之道術雖老耼與其<lb/>
　身皆列之為一家而不及孔子意以為陽訿孔子而<lb/>
　陰尊焉遂引而内之殊不察其言之指歸宗老氏邪<lb/>
<pb n="KR3j0190_WYG_011-9b"/>
　宗孔氏邪既曰宗老氏矣詎有陰助孔子之理也邪<lb/>
　至其論道術而有是言蓋不得已耳夫盜之暴也又<lb/>
　何嘗不知主人之為主人邪顧可以其智及此遂以<lb/>
　爲尊我開門揖而進之乎竊懼夫禍之過乎兩晉也<lb/>
　按晁氏此論最得蘇說膏肓因備録之<lb/>
黄東發曰列子資穎逸而性沖澹生亂離而思寂寞黙<lb/>
　察造化消息之運於是乎輕死生輕視人間死生之<lb/>
　常於是乎遺世事其靜退似老耼而實不為老耼老<lb/>
<pb n="KR3j0190_WYG_011-10a"/>
　耼用陰術而列子無之其誕謾似莊周而亦不為莊<lb/>
　周莊周侮前聖而列子無之其學蓋全類楊朱按東<lb/>
　發言雖非知列之至者然大槩得之余併録焉<lb/>
余謂老耼莊周楊朱之學三者同源而實異流老耼濡<lb/>
　弱以退爲進莊周誕謾遊方之外楊朱貴生毫末不<lb/>
　捐故老流於深刻莊蔽於狂蕩楊局於卑陬惟禦寇<lb/>
　斟酌三氏政得其中視老耼坦遂過之視莊周馴厚<lb/>
　過之視楊朱高曠過之且三子弗知尊仲尼列雖輕<lb/>
<pb n="KR3j0190_WYG_011-10b"/>
　蔑禮教獨能推轂仲尼以行其說故後世崇清靜則<lb/>
　列爲𤣥宗罪虛無則列非戎首孟闢楊荀闢莊韓闢<lb/>
　老列咸置焉惟其善於立言工於自爲也南華所謂<lb/>
　支離其徳者舍若人曷歸焉<lb/>
莊子憤世嫉邪之論也人皆謂其非堯舜罪湯武毁孔<lb/>
　子不知莊子矣莊子未嘗非堯舜也非彼假堯舜之<lb/>
　道而流為之噲者也未嘗罪湯武也罪彼假湯武之<lb/>
　道而流為白公者也未嘗毁孔子也毁彼假孔子之<lb/>
<pb n="KR3j0190_WYG_011-11a"/>
　道而流爲子夏氏之賤儒子張氏之賊儒者也右楊<lb/>
　用修之論夫莊周文章絶竒而理致𤣥眇讀之未有<lb/>
　不手舞足蹈心曠神怡者故古今才士亡弗沈㝠其<lb/>
　說第以爲空青水碧物外竒觀可矣必爲說文之是<lb/>
　以火濟火也余論莊若此世將以爲俗豈得已哉<lb/>
諸子百家並出于春秋之世所以誣衊帝王聖哲者無<lb/>
　所不至然于吾仲尼未嘗不知所尊事也特其學褊<lb/>
　術陋雖間引仲尼以自文而蹖駁不中誕幻無稽適<lb/>
<pb n="KR3j0190_WYG_011-11b"/>
　所以誣衊之然而未敢有昌言以排之極論以毁之<lb/>
　者有之蓋自墨翟始翟書十五卷今存余嘗讀其非<lb/>
　儒明鬼公孟諸篇所爲囑授其徒簧鼓其衆者壹以<lb/>
　指摘仲尼爲事莊周遠出翟後蓋聞其風而興起焉<lb/>
　爾周之爲書蕩乎禮法之外自神農以至湯武靡不<lb/>
　在其戲侮之列其敢于非聖蓋無足怪而翟者固是<lb/>
　堯舜非桀紂摩頂放踵以爲天下而獨甘心置喙于<lb/>
　吾聖人何哉蓋其意欲與吾儒角立並驅以上接二<lb/>
<pb n="KR3j0190_WYG_011-12a"/>
　帝三皇之綂故肆言以震撼一世而冀其從而又苦<lb/>
　行以先之聚徒以倡之馴致儒墨之稱雜然並立于<lb/>
　衰周之世正仲尼所謂行僞而堅言奸而辯者聖王<lb/>
　有作其無逃于横議之刑必矣孟軻氏距楊墨考楊<lb/>
　之言論指歸要以自爲不至如墨之恣無忌憚也貽<lb/>
　禍之烈唐儒如韓愈者亦從而尊信之彼未深考其<lb/>
　言耳第窺其一二則誅之絶之豈佛老後哉<lb/>
退之讀墨云孔子必用墨子墨子必用孔子不相用不<lb/>
<pb n="KR3j0190_WYG_011-12b"/>
　足爲孔墨余以退之未嘗讀墨也公孟子謂墨子曰<lb/>
　昔聖王之列也上聖立為天子其次立爲公卿大夫<lb/>
　今孔子博于詩書察于禮樂詳于萬物若孔子當聖<lb/>
　王豈不以爲天子哉子墨子曰夫知者必尊天事鬼<lb/>
　愛人節用合焉爲知矣今子曰孔子博于詩書察于<lb/>
　禮樂詳于萬物而曰可以爲天子是數人之齒而以<lb/>
　爲富也凡翟與其徒擬議槩如此使墨而遇孔必將<lb/>
　爲桓魋之要爲武叔之毁孔而遇墨兩觀之誅亡所<lb/>
<pb n="KR3j0190_WYG_011-13a"/>
　事少正夘矣<lb/>
墨曰子貢季路輔孔悝乎衛陽虎亂乎齊佛肸以中牟<lb/>
　叛夫爲弟子後生其師必修其言法其行力不足知<lb/>
　不及而後已今孔丘之行如此儒士則可以疑矣蓋<lb/>
　以陽虎佛肸皆仲尼弟子乎胡妄之甚也非儒一篇<lb/>
　始末皆斥吾夫子姓名即莊周之誕不至是也而諸<lb/>
　家之論皆以近理亂真為辨而忘其僣妄之大者栁<lb/>
　宗元掊擊百氏不遺餘力顧于墨闕焉豈昌黎氏故<lb/>
<pb n="KR3j0190_WYG_011-13b"/>
　耶余故詳述其言著于篇<lb/>
宋太史景濓諸子辨持論甚精讀墨亦以孔子所不棄<lb/>
　皆溺于昌黎弗深考也惟黄東𤼵馬端臨最得而非<lb/>
　聖一端迄無及者故余特詳著焉<hi>孔鮒有詰墨篇蓋以配非儒也</hi>
墨氏之學世以自翟倡之然劉氏七略有尹佚二篇注<lb/>
　成康時人則遠在翟前豈墨亦有所自耶翟入室禽<lb/>
　滑釐無著述傳世而韓非所稱有田俅劉向别録有<lb/>
　我子不止胡非隨巢也又意林有纒子亦墨家<lb/>
<pb n="KR3j0190_WYG_011-14a"/>
晏子春秋宋諸目皆列墨家余初讀意以嬰尚儉墨節<lb/>
　用故叙書者聯類合之及讀墨非儒篇始終所稱述<lb/>
　以詆訾仲尼皆嬰之言迺知凡墨之道嬰實倡之叙<lb/>
　書者聯類合之非過也栁以書非嬰自著墨之徒勦<lb/>
　合而成或有然者然要為有所本景公欲用孔子嬰<lb/>
　驟沮止之亦墨之徒爲之耶<lb/>
道家本長生之祖楊朱學于老氏而世罕依託墨氏摩<lb/>
　頂放踵迺神仙家徃往引之至幻形易貌之術亦率<lb/>
<pb n="KR3j0190_WYG_011-14b"/>
　假其名號如墨子七變法枕中記靈竒經之類蓋又<lb/>
　墨所不道者稚川神仙傳傳墨子不知何據漢志兵<lb/>
　家有墨子則以墨善于城守故也<lb/>
兵家秦漢至衆今傳于世而稱經者黄帝風后太公黄<lb/>
　石諸葛李靖等率依託也孫吳尉繚當是戰國本書<lb/>
　總之皆權謀形勢以槩于三代之師亡萬一近似焉<lb/>
　其明白正大廓然王者之規司馬法一書而已齊威<lb/>
　王末世之君而能使其臣追葺是編俾三代征伐大<lb/>
<pb n="KR3j0190_WYG_011-15a"/>
　經僅存于積衰極亂之後功亦偉矣惜也附以穰苴<lb/>
　縱横詭誕之習參伍于仁義禮樂之中懸疣附贅特<lb/>
　已甚焉其文義閎深肅達者皎如日星固非策士所<lb/>
　能亂第漢世百五十餘篇今存弗能什一惜哉<lb/>
任宏所録兵書凡四種曰權謀曰形勢曰陰陽曰伎巧<lb/>
　凡兵書五十三家班氏悉仍其舊獨出司馬法入禮<lb/>
　類鄭漁仲大譏之余讀漢志及此未嘗不絶嘆孟堅<lb/>
　之卓識而惜漁仲之妄譏也司馬法而爲兵書而誰<lb/>
<pb n="KR3j0190_WYG_011-15b"/>
　弗喻者苐任氏所分四種皆後世行兵者流凡司馬<lb/>
　法之言率據道依徳本仁祖義將置之權謀乎形勢<lb/>
　乎陰陽伎巧乎夫吉凶軍賓嘉兵固五禮之一而司<lb/>
　馬法之言壹與周官相出入是書弗置諸禮類將奚<lb/>
　置焉益以信堅之識非漁仲所窺也<lb/>
孫武十三篇百代譚兵之祖考漢藝文志有八十二篇<lb/>
　杜牧以曹公芟其繁蕪筆其精粹以成此書然太史<lb/>
　武傳固有十三篇之目而其文章之妙絶出古今非<lb/>
<pb n="KR3j0190_WYG_011-16a"/>
　魏晉所能潤削意十三篇者如後世所稱卷軸而八<lb/>
　十二者則其卷中之篇即始計用間之類也後人不<lb/>
　解太史所云或武書漢末篇次失亡故止存十三以<lb/>
　合于太史而八十二篇之舊遂湮没不可復覩抑曹<lb/>
　公因太史所云止存十三之目餘盡芟輯以入新書<lb/>
　與<lb/>
孫武之譚兵當在穰苴之後吳起之前葉正則以左傳<lb/>
　無之而并疑其人則太過然武爲吳將入郢其說或<lb/>
<pb n="KR3j0190_WYG_011-16b"/>
　未盡然丘明于吳事最詳練又喜夸好竒武灼灼吳<lb/>
　楚間不應盡没其實蓋戰國策士以武聖于譚兵耻<lb/>
　以空言令天下為說文之耳夫談者固有未必用用<lb/>
　者固有不必談劉子𤣥非真能史其論史即馬班莫<lb/>
　能難嚴羽卿非真能詩其論詩即李杜莫能如藉令<lb/>
　馬班李杜自言之或未必如二子之鑿鑿也而責二<lb/>
　子以馬班李杜則悖矣<hi>陸生謂非知之艱行之惟艱余謂作者固難談亦匪易古</hi>
　<hi>今工用兵者至衆工談兵者幾人哉</hi>
<pb n="KR3j0190_WYG_011-17a"/>
尉繚子兵書也自漢至隋咸列雜家鄭漁仲以爲見名<lb/>
　不見書馬端臨大善其論然漢志兵家自有尉繚三<lb/>
　十一篇蓋即今所傳者而雜家之尉繚非此書也今<lb/>
　雜家亡而兵家獨傳故鄭以為孟堅之誤舛矣若此<lb/>
　書論兵孫武而下他亡與匹戰國人著無疑<lb/>
縱横家蘇秦張儀等並不傳其言大槩備于短長或漢<lb/>
　人本此附益耳魯連雄辯高一代而其書五篇列于<lb/>
　儒家則其學術可知惜太史第叙二事不能詳其平<lb/>
<pb n="KR3j0190_WYG_011-17b"/>
　生今著述湮没悵望當時蹈海之風令人神往不已<lb/>
余讀韓非書若孤憤五蠧八姦十過諸篇亡論文詞瑰<lb/>
　偉其抉摘隱微朗如懸鏡實天下之竒作也太史悲<lb/>
　其作說難而卒自罹于禍余以戰國所稱游說之士<lb/>
　若儀秦睢衍之類率揣摩時事以行其術外則挾諸<lb/>
　侯強大之勢内則結羣小昵嬖之援恫疑怵喝激諷<lb/>
　詭隨故捷若轉圜而亡弗嚮應非之道迺欲一切劌<lb/>
　剔而掃除之其與縱横家言正如氷炭之反若之何<lb/>
<pb n="KR3j0190_WYG_011-18a"/>
　其弗至于殺其身也即微斯賈之譖秦用非以取天<lb/>
　下而相之亦必不免商君吳起是已夫又何疑焉<lb/>
法家自商鞅鄧析韓非皆不得其死故後人以爲大戒<lb/>
　要之三子咸有殺身之道其言固非可盡廢公孫僑<lb/>
　諸葛孔明皆法家也仲尼以子産為惠人武鄉之没<lb/>
　士至爲涕泣致死彼曷嘗沾沾煦煦哉子産謂太上<lb/>
　以寛其次莫如猛其明于本末達于經權乎猶二之<lb/>
　也孔明曰治世以大徳不以小惠斯言即周孔亡以<lb/>
<pb n="KR3j0190_WYG_011-18b"/>
　易矣吾故標而暴之爲千古法家之凖彼三子庸暇<lb/>
　譏焉<lb/>
名家最著者公孫龍龍戰國人孔穿仝時書五篇傳于<lb/>
　世魏牟惠施皆其流莊列荀卿太史並著其言爲道<lb/>
　術之一足證當時龍之學世大行今人讀之殆若兒<lb/>
　戲耳余謂名家言雖極無謂要未可盡非者古人以<lb/>
　臭為香以亂為治今尚用之至草可名木木可名草<lb/>
　禽可名獸獸可名禽蓋紛然不勝舉第如莊周之齊<lb/>
<pb n="KR3j0190_WYG_011-19a"/>
　物則得之龍欲正名適以亂名耳惡能治天下國家<lb/>
農家有神農二十篇許行所謂神農之言蓋習此也尸<lb/>
　子曰神農夫負妻戴以治天下正合于行之並畊陰<lb/>
　陽亦有黄帝等書今二家夷于工技其言廢矣<lb/>
吕氏春秋太史以遷蜀後作者一時信筆之詞傳固明<lb/>
　稱不韋相秦慕平原信陵諸公子貿致游俠人撰所<lb/>
　聞其說是也高似孫子略謂始皇不好士不韋招英<lb/>
　茂聚俊豪始皇甚惡書不韋極簡册攻筆墨且舉是<lb/>
<pb n="KR3j0190_WYG_011-19b"/>
　書所指摘近似始皇者以始皇能不怒而容之數語<lb/>
　本播弄筆端不考事實而後人或倣述其意以秦法<lb/>
　若猶寛者余以不韋自計脫異人俾莊襄之國亡而<lb/>
　為有秦戴之不啻父母讋之不啻明神盤錯氷霜固<lb/>
　非一日而政也弱齡甫立端拱深居一國之柄咸其<lb/>
　所操招徠賓客著述簡篇特其藐者彼其於始皇何<lb/>
　有而始皇亦曷由禁之耶且始皇之初非不好士嗜<lb/>
　書者讀斯之逐客則亟毁其令開關以納之讀非之<lb/>
<pb n="KR3j0190_WYG_011-20a"/>
　說難則撫髀其人伐國以求之其勤於下士溺於好<lb/>
　文如是即尉繚氏所為致詞遠遁者固足覘其大都<lb/>
　矣洎海宇平志意極揣為萬世不拔之業而弗由其<lb/>
　道於是坑儒生焚經籍以愚黔首築長城絶大漠以<lb/>
　遏四夷觀高氏所稱西服北懷等語皆非十數齡之<lb/>
　始皇所有事也詎得以不韋為譏而始皇不怒哉<lb/>
魏牟田駢並見莊列荀卿書牟與公孫龍師友駢與慎<lb/>
　到彭蒙同術號天口駢率辯士也所著書非名實則<lb/>
<pb n="KR3j0190_WYG_011-20b"/>
　當列縱横漢志俱入道家不可曉蓋戰國所謂道家<lb/>
　言甚雜二子雖以辯雄于時必自託于大道故從其<lb/>
　言列之鄧析著竹刑當列法家漢志亦列于名今其<lb/>
　言頗有類名家者刑名二業大抵相出入也<lb/>
陰陽家首宋司星子韋蓋本景公事依託也班氏稱甘<lb/>
　石二家後世遂有二書楊用修據為實然非是陰陽<lb/>
　家又有于長忠臣論九篇五曹官制五篇蓋或主世<lb/>
　運為言及推五徳所尚耳不爾絶亡謂矣<lb/>
<pb n="KR3j0190_WYG_011-21a"/>
鄒衍鄒奭俱辯士也而俱列陰陽家蓋所言五徳主運<lb/>
　終始大聖迂怪之變等篇近如後世元㑹之説耳大<lb/>
　率戰國著書者亡非辯士九流中具有其人孟荀儒<lb/>
　之辯者也莊列道之辯者也釐翟墨之辯者也牟㢮<lb/>
　名之辯者也韓鄧法之辯者也儀秦縱横之辯者也<lb/>
　衍奭陰陽之辯者也髠孟滑稽之辯者也宋玉詞賦<lb/>
　之辯者也今但知儀秦髠衍為辯士孟氏有好辯之<lb/>
　名而後世不得以辯而目之術可亡擇哉<lb/>
<pb n="KR3j0190_WYG_011-21b"/>
竺乾之敎漢明始入中國其徒往往主鄭圃西方之說<lb/>
　以爭之識者以後人攙入之文不足據也余嘗讀戰<lb/>
　國諸子書竊謂西方之說大略已具斯時世第知老<lb/>
　氏之致虛墨氏之博愛為佛所自出皆得其一而未<lb/>
　得其二者夫為老氏之說有三虚靜也恬愉也濡弱<lb/>
　也佛之所云寂滅非虛靜乎安樂非恬愉乎慈忍非<lb/>
　濡弱乎為墨氏之說亦三兼愛也明鬼也尚仝也佛<lb/>
　之所云化度非兼愛乎輪迴非明鬼乎普遍非尚仝<lb/>
<pb n="KR3j0190_WYG_011-22a"/>
　乎鄒氏之言曰九州曰瀛海則佛之大千微塵也須<lb/>
　彌阿耨也列氏之言曰周穆曰華胥則佛之神通游<lb/>
　戲也夢幻空花也莊氏之言曰大椿㝠靈曰蜉蝣朝<lb/>
　菌則萬刼億塵之㫖曰鼠肝蟲臂曰生馬生人則三<lb/>
　塗六道之因至其生死之談真際之論機鋒迅發於<lb/>
　後世禪學門風尤為脗合蓋釋氏未至中華而其立<lb/>
　教之規大都已具于戰國數子矣至六朝南北盛演<lb/>
　諸經一時能文之士盡取諸家之說潤色而張大之<lb/>
<pb n="KR3j0190_WYG_011-22b"/>
　而世外閎深傑異之觀遂盡入於瞿曇之門戸而猶<lb/>
　以未足又取釋氏之說而竄合之不亦泰甚矣哉<lb/>
古今子書之盛盛於戰國東京以降幾亡子矣唐人能<lb/>
　為偽而弗能為真宋人能為真而弗能為偽即名理<lb/>
　燦然語其文于秦漢非也蓋至明而作者彬彬著焉<lb/>
　劉中丞之郁離雜家也王司馬之短長縱横家也郁<lb/>
　離引喻指陳若雷雨風雲晦㝠磅礴短長揣摩關說<lb/>
　若江河溟渤漰湃瀾翻即以置戰國諸家庸辨乎何<lb/>
<pb n="KR3j0190_WYG_011-23a"/>
　觀察之論政比乎法崔宗伯之翼士醇乎儒皆體氣<lb/>
　高邈詞義閎深古色黝然駸駸乎進於漢矣<lb/>
史與子皆文之一體也余嘗謂史有别才惟子亦然劉<lb/>
　宋並興勝國劉之文非宋匹以郁離視龍門則或相<lb/>
　倍蓰焉李何方駕盛明何之文非李匹以大復視空<lb/>
　同則大有徑庭焉夫龍門亟撰亟就而空同漫筆也<lb/>
　郁離大復則伯温仲黙生平寓焉兹所以異與<lb/>
後世子書庶幾秦漢者文也若其理終不可到孟荀于<lb/>
<pb n="KR3j0190_WYG_011-23b"/>
　儒莊列于道孫武于兵韓非于法彼皆以身為其術<lb/>
　終其身竭其力以殉其書故邪正不同同歸于弗可<lb/>
　磨滅唐而後厥尚殊焉故諸子之言鮮矣<lb/>
　<lb/>
　<lb/>
　<lb/>
　<lb/>
　少室山房筆叢卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房筆叢卷三</head> <lb/>
    <p>
<pb n="KR3j0190_WYG_003-1a"/>
欽定四庫全書<lb/>
　少室山房筆叢卷三<lb/>
　　　　　　　　　　　　明　胡應麟　撰<lb/>
　　經籍會通三<lb/>
古書歴世兵革洊更間有殘編裂簡僅以空名寓於載<lb/>
　籍緝錄之家存而不論博雅之流論而不議釣竒之<lb/>
　士顧有取焉編摩之暇辨駁誣謬聨絡遺亡與癖古<lb/>
　者共之述遺軼第三<lb/>
<pb n="KR3j0190_WYG_003-1b"/>
甚矣秦火之烈也皇王帝霸之道聖神賢哲之謨蕩為<lb/>
　烟埃所存占卜術數而已漢興六藝始出於屋壁冢<lb/>
　墓之中劉向父子掇拾七略孔氏之外無復他編其<lb/>
　餘儒墨兵農班史藝文所志大抵春秋戰國之作夏<lb/>
　商以前僅數十種率皆誕幻不經當時具悉其偽今<lb/>
　俱摘錄類列篇中即不耳目其書大都可槩見矣至<lb/>
　於占卜術數動稱黄農以上反闕秦漢之文蓋以嬴<lb/>
　熖所遺故盛相依託其為誣矯尤不可言世所洞曉<lb/>
<pb n="KR3j0190_WYG_003-2a"/>
　不復贅疣云<lb/>
班藝文志所錄次序頗淆今稍據時代列之漢以兵取<lb/>
　天下故論兵書特盛楊㒒任宏所輯一百八十二家<lb/>
　固取不過數十家其目尚多依託自餘可知<lb/>
神農二十篇<hi>農家</hi>又兵法一篇<hi>兵/家</hi>黄帝十六篇<hi>兵家</hi>又經四<lb/>
　篇又銘六篇又君臣十篇又襍五十八篇<hi>俱道家</hi>又說<lb/>
　四十篇<hi>小說家</hi>蚩尤二篇<hi>兵形勢家</hi>太乙兵法一篇天乙兵<lb/>
　法三十五篇封胡五篇風后十三篇力牧十五篇鵊<lb/>
<pb n="KR3j0190_WYG_003-2b"/>
　治子一篇鬼容區三篇<hi>俱兵隂陽</hi>大禹二十七篇<hi>農家</hi>天乙<lb/>
　三篇<hi>謂即成湯非前太乙也小說家</hi>務成子十一篇<hi>小說</hi>伊尹五十一<lb/>
　篇<hi>道家</hi>又二十七篇<hi>小說</hi>辛甲二十九篇鬻熊二十二篇<lb/>
　太公二百三十七篇<hi>俱道家</hi>尹佚二篇<hi>墨家</hi>師曠八篇萇<lb/>
　𢎞十五篇<hi>俱兵隂陽家</hi>孔甲盤盂二十六篇<hi>雜家</hi>
凡依託不經之甚者莫如黄帝三王房中二十卷堯舜<lb/>
　房中二十三卷湯盤庚房中二十卷皆極野俚䙝誕<lb/>
　可誅班氏自謂芟除猥雜猥雜孰加此者筆之正<lb/>
<pb n="KR3j0190_WYG_003-3a"/>
　史何也第劉氏亦不應收<lb/>
醫方等錄雖亦稱述黄岐然文字古奥語致𤣥眇蓋周<lb/>
　秦之際上士哲人之作其徒欲以驚世竊附黄岐耳<lb/>
　今醫方但知内經等考班志有黄帝外經十八卷又<lb/>
　扁鵲有内經九卷外經十二卷或即難經也三皇惟<lb/>
　伏羲差免誣衊而亦有按摩一家大是笑資<lb/>
王伯厚困學紀聞云漢初去古未逺帝王遺書猶有存<lb/>
　者賈誼書修政語引黄帝曰道若川谷之水其出無<lb/>
<pb n="KR3j0190_WYG_003-3b"/>
　已其行無止顓頊曰至道不可過也至義不可易也<lb/>
　功莫美於去惡而為善罪莫大於去善而為惡故非<lb/>
　吾善善而已也善緣善也非吾惡惡而已也惡縁惡<lb/>
　也吾日愼一日帝嚳曰緣巧者之事而學為巧行仁<lb/>
　者之操而與為仁也故節仁之噐以修其材而身專<lb/>
　其美矣徳莫高於博愛人政莫高於博利人故政莫<lb/>
　大於信治莫大於仁吾愼此而已矣帝堯曰吾存心<lb/>
　於先古<hi>凡十餘語多録與史記同不</hi>帝舜曰吾盡吾敬而以事吾上<lb/>
<pb n="KR3j0190_WYG_003-4a"/>
　故見謂忠焉吾盡吾敬以接吾敵故見謂信焉吾盡<lb/>
　吾敬以使吾下故見謂仁焉吾取之以敬也得之以敬<lb/>
　也大禹諸侯㑹則問於諸侯曰諸侯以寡人為驕乎<lb/>
　朔日朝則問於士曰大夫以寡人為汰乎又曰民無<lb/>
　食也則我弗能使也功成而不利於民我弗能勸也<lb/>
　湯曰學聖王之道者其辟如日静思而獨居其譬若<lb/>
　火舍學聖之道而静思獨居其譬若去日之明於庭<lb/>
　而就火之光於室也可以小見而不可以大知得賢<lb/>
<pb n="KR3j0190_WYG_003-4b"/>
　而舉之得賢而與之其譬若登山乎得不肖而舉之<lb/>
　得不肖而與之其辟若下淵乎是以君子愼其與而聖<lb/>
　主愼其舉又曰藥食嘗於卑然後至於貴藥言獻於<lb/>
　貴然後聞於卑求道者不以目而以心取道者不以<lb/>
　目而以耳致道者以言入道者以忠積道者以信樹<lb/>
　道者以人又引周文王武王問鬻子武王問王子旦<lb/>
　師尚父淮南人間訓引堯戒曰戰戰栗栗日愼一日<lb/>
　人莫蹪於山而蹪於垤此帝王大訓之存於漢者若<lb/>
<pb n="KR3j0190_WYG_003-5a"/>
　髙帝能除挾書之律蕭相能收博士之書則倚相所<lb/>
　讀者必不墜矣幸而緒言尚在知者鮮焉好古之士<lb/>
　尚其盡心於斯按紀聞所載今見賈誼新書中意古<lb/>
　必尚有其書紀錄帝王格言者或散見雜家如鬻子<lb/>
　之類今其名不可得矣<lb/>
紀聞又云漢七略所錄若齊論之問王知道孟子之外書四<lb/>
　篇今皆亡傳莊子逸篇十有九淮南鴻烈多襲其語唐世<lb/>
　司馬彪注猶存後漢書文選世說注藝文類聚太平御覽<lb/>
<pb n="KR3j0190_WYG_003-5b"/>
　間見之斷圭碎璧足為匣櫝之珍博識君子或有取焉<lb/>
六經之後擬作者世但知揚王一二然不止是也書亡<lb/>
　逸故後無述焉今稍類列於篇<lb/>
擬易者揚雄太𤣥經關朗洞極眞經衞元嵩元包張志<lb/>
　和太易張弧素履子司馬光濳虛又楊泉太𤣥經<lb/>
擬書者孔衍漢尚書後漢尚書魏尚書王通續書陳正<lb/>
　卿續尚書<hi>漢至唐十二世</hi>崔良佐尚書演範宋韓氏續尚書<lb/>
擬詩者束晳補亡王通續詩<lb/>
<pb n="KR3j0190_WYG_003-6a"/>
擬春秋者王通元經之類<lb/>
擬論語者揚雄法言張融家語梁武帝孔子正言王通<lb/>
　中說王勃次論語宋薛據孔子集語蓋亦正言之類<lb/>
擬孝經者馬融忠經徐浩廣孝經張上儒演孝經<lb/>
兵書往往有擬六經者郭良輔有武孝經員半千有臨<lb/>
　戎孝經無名氏有兵春秋兵家論語農家又有賈充<lb/>
　道大農孝經又劉炫酒孝經皆溷䙝聖典可罪也<lb/>
職官類又有宋百官春秋五卷王道秀百官春秋五十<lb/>
<pb n="KR3j0190_WYG_003-6b"/>
　卷無名氏百官春秋二十卷蓋皆紀傳之屬又包諝<lb/>
　河洛春秋李荃閫外春秋俱非編年體其他效編年<lb/>
　者詳見下條考其義例如王仲淹元經鄭如幾魏春<lb/>
　秋皆以魏為綂聖人誅叛臣攘夷狄之義安在哉<lb/>
六經惟春秋纉述尤盛李槩戰國春秋二十卷趙曄呉<lb/>
　越春秋十二卷皇甫遵呉越春秋傳十卷楊方呉越<lb/>
　春秋削繁五卷孔衍春秋國語十卷春秋後國語十<lb/>
　卷劉允濟魯後春秋十卷何承天春秋前傳十卷春<lb/>
<pb n="KR3j0190_WYG_003-7a"/>
　秋後傳三十卷春秋雜語十卷陸賈楚漢春秋九<lb/>
　卷司馬彪九州春秋十卷劉孝標九州春秋抄一卷<lb/>
　胡旦漢春秋一百卷漢春秋問荅一卷袁曄漢獻春<lb/>
　秋十卷孔衍後漢春秋六卷孔舒元漢魏春秋九卷<lb/>
　孫盛魏氏春秋二十五卷孫壽魏陽秋異同八卷習<lb/>
　鑿齒漢晉陽秋五十四卷孫盛晉陽秋三十卷檀道<lb/>
　鸞續晉陽秋二十卷杜延壽晉春秋略二十卷崔鴻<lb/>
　十六國春秋一百二十卷十六國春秋略二卷蕭方<lb/>
<pb n="KR3j0190_WYG_003-7b"/>
　三十國春秋三十卷三十國春秋鈔二卷武敏之三<lb/>
　十國春秋一百卷皇甫謐𤣥晏春秋三卷王琰宋春<lb/>
　秋二十卷魏衡卿宋春秋二十卷呉均齊春秋三十<lb/>
　卷臧嚴棲鳳春秋五卷蔡允恭後梁春秋十卷呉競<lb/>
　唐春秋三十卷韋述唐春秋二十卷陸長源唐春秋<lb/>
　六十卷尹洙五代春秋一卷總之皆漢紀唐歴之類<lb/>
　今傳者百無一二而偏記小史若越絶陽説等書輙<lb/>
　十傳六七聖神經典即其名不易當如此况其實哉<lb/>
<pb n="KR3j0190_WYG_003-8a"/>
又如晏子春秋虞氏春秋吕氏春秋李氏春秋之類今<lb/>
　惟晏呂氏傳蓋子書雜家非紀載褒貶也虞李二書<lb/>
　當亦此類至如杜嵩有任子春秋辛邕之有博楊春<lb/>
　秋俱俳諧文葛立方韻語陽秋是詩話明崔氏文苑<lb/>
　春秋是文選竝取義而已<hi>六朝人棲鳳春秋蓋以配獲麟可笑宋史無𤣥晏春</hi>
　<hi>秋而有皇甫帝王世紀</hi>
曹大家有女孝經宋尚宫有女論語今傳女孝經乃唐<lb/>
　人借名大家然前志竝有曹書今亡逸矣<lb/>
<pb n="KR3j0190_WYG_003-8b"/>
孔鮒有小爾雅劉伯莊有續爾雅張楫有廣雅曹憲有<lb/>
　博雅李商隱有蜀爾雅羌爾雅陸佃有埤雅羅願有<lb/>
　爾雅翼林愼思有續孟馮休有刪孟劉軻陸筠並有<lb/>
　翼孟司馬光有疑孟余允文有尊孟辨陳方之有削<lb/>
　荀呉申有非荀<hi>劉李二爾雅今不傳蓋宋末已亡疑孟尊孟二書見朱文公集餘竝未覩</hi>
　<hi>二荀亦亡又宋人有蕃爾雅</hi>
陸賈有新語顧譚亦有新語賈誼有新書虞喜亦有新<lb/>
　書桓譚有新論夏侯湛華譚劉晝各有新論崔寔有<lb/>
<pb n="KR3j0190_WYG_003-9a"/>
　政論王肅亦有政論仲長綂有昌言王滂亦有昌言<lb/>
　賈山有至言崔靈亦有至言六朝好學漢類如此<lb/>
仲尼諸弟子著述傳於漢者漆雕子十三篇<hi>漆雕開之後七略至</hi>
　<hi>通志皆仝元龜以即開著誤也</hi>王史氏二十一篇<hi>六國時人</hi>芈子十八篇<lb/>
　<hi>名嬰齊人芈姓音彌</hi>皆七十子之後也<lb/>
世子十六篇<hi>名碩陳人</hi>李克七篇<hi>子夏/弟子</hi>景子十三<hi>篇宓子  弟子</hi>公<lb/>
　孫尼子二十八篇皆七十子之徒也<lb/>
受業仲尼者曾子外宓子十六篇宋景濓諸子辨有言<lb/>
<pb n="KR3j0190_WYG_003-9b"/>
　子二卷宋以前目錄皆無元王爚裒集遺言為此書<lb/>
　然猶勝偽撰者余近得顏子三卷亦國朝人裒集雖<lb/>
　謂有功聖門可也<hi>孟子史稱七篇明甚而漢志十一篇蓋七字誤分為二也</hi>
吾夫子世以文事顯而漢高世蓼侯聚特以軍功封世<lb/>
　以經術傳而漢武世太常臧特以詞賦著<hi>太常有儒家十篇賦</hi>
　<hi>二十篇</hi>
先孔氏而著書者黄帝史孔甲盤盂二十六篇漢志居<lb/>
　雜家首非陳孔甲也陳博士鮒亦名甲故孔叢子後<lb/>
<pb n="KR3j0190_WYG_003-10a"/>
　出宋人以即黄帝孔甲而又謂一名盤盂蓋盤盂宋<lb/>
　世已亡而編目者誤記漢書有此因附會也唐志無<lb/>
　孔叢子景濓太史以注者宋咸所篹大槩得之<lb/>
吾夫子裔傳尚書者安國注尚書者穎達然梁孔衍有<lb/>
　漢尚書魏尚書則續書不始文中子也<hi>衍所著又有春秋數種夫</hi>
　<hi>子二十四世孫也</hi>
戰國諸子往往有姓存名缺者西京諸子又往往有名<lb/>
　在姓亡者今皆不可考因錄左方該洽之士或旁參<lb/>
<pb n="KR3j0190_WYG_003-10b"/>
　曲証得其姓名以慰作者則不啻遇之旦暮矣<lb/>
景子三篇<hi>儒家兵家又十三篇</hi>　　　羊子四篇<hi>儒家</hi>
　侔子一篇<hi>仝上</hi>　　　　　宫孫子二篇<hi>道家</hi>
　鄭公九篇<hi>名家</hi>　　　　　呉子一篇<hi>雜家</hi>
　尹都尉十四篇<hi>農家</hi>　　　王氏六篇<hi>仝上</hi>
　李子十篇　　　　　　丁子一篇<lb/>
　鮑子十篇　　　　　　苖子五篇<lb/>
　魏氏六篇<hi>以上俱兵家</hi>　　　白氏三十八篇<hi>醫家</hi>
<pb n="KR3j0190_WYG_003-11a"/>
　臣彭四篇<hi>儒家</hi>　　　　　郎中嬰齊十二篇<lb/>
　秦零陵令信一篇　　　伯象先生一篇<lb/>
　臣說三篇<hi>又賦九篇</hi>　　　　臣賢一篇<hi>以上雜家</hi>
　臣饒二十五篇　　　　臣安成一篇<lb/>
　臣壽七篇<hi>以上小説家</hi>　　　倕一篇<hi>兵家</hi>
　臣吾十八篇　　　　　孺子冰四篇<lb/>
　臣昌市六篇　　　　　臣義二篇<hi>俱詞賦家</hi>
　臣瓚<hi>見漢書注</hi>
<pb n="KR3j0190_WYG_003-11b"/>
先秦兩漢間子書名仝者甚衆蓋皆以姓為稱故爾然<lb/>
　其書傳者甚希又非文義所急故往往知其一不知<lb/>
　其二雖博雅之士或知其二未必知其三四也今據<lb/>
　劉氏七略鄭氏通志及御覽元龜等類書條載十數<lb/>
　類於左自備忘忽云爾非示諸大方也<lb/>
兩孟子　一鄒人孟軻<hi>七篇</hi>一隂陽家<hi>一/篇</hi>又易孟氏<hi>十一篇</hi>
兩荀子　一趙人荀况<hi>三十三篇</hi>一荀悅申鑒亦號荀子<lb/>
兩董子　一戰國董無心<hi>一篇</hi>一漢董仲舒<hi>百二十篇</hi>
<pb n="KR3j0190_WYG_003-12a"/>
三賈子　一賈誼<hi>五十八篇</hi>一賈山<hi>八/篇</hi>一<hi>唐藍田尉賈某撰見通志一志</hi>
兩莊子　一莊周<hi>五十二篇</hi>一莊助<hi>四/篇</hi>又莊安<hi>一篇</hi>
兩景子　一宓子弟子<hi>三篇</hi>一兵家<hi>十三篇</hi>
五孫子　一道家<hi>十六篇</hi>一孫武<hi>八十/二篇</hi>一孫臏<hi>八十九篇</hi>一孫<lb/>
　軫<hi>九篇</hi>又晉孫綽<hi>十卷</hi>
二吳子　一呉起<hi>四十八篇</hi>一雜家<hi>一篇</hi>
四李子　一李克<hi>七篇</hi>一李恢<hi>三十/三篇</hi>一李良<hi>三/篇</hi>一兵家<hi>十篇</hi>
二商子　一商鞅<hi>二十九篇</hi>一商子逸書亦號商子<lb/>
<pb n="KR3j0190_WYG_003-12b"/>
四鄒子　一鄒衍<hi>四十九篇五十六篇</hi>一鄒奭<hi>十二/篇</hi>一鄒陽<hi>七篇</hi>
二田子　一田駢<hi>二十五篇</hi>一田俅<hi>三篇</hi>
二鬻子　一道家<hi>二十二篇</hi>一小說<hi>十九篇俱稱熊未必一人也</hi>
兩兒子　一兒寛<hi>九篇儒家</hi>一兒良<hi>一篇兵家</hi>
兩劉子　一劉敬<hi>三篇儒家</hi>一梁劉勰<hi>三卷</hi>
二桓子　一桓寛<hi>六十篇鹽鐵論</hi>一桓譚新論<hi>十七卷</hi>
二蘇子　一蘇秦<hi>縱横三十一篇兵家十一篇</hi>一蘇彥<hi>晉參軍見通志道家</hi>
二張子　一張儀<hi>十篇縱横</hi>一張蒼<hi>十六篇隂陽家</hi>
<pb n="KR3j0190_WYG_003-13a"/>
二韓子　一韓非<hi>五十五篇</hi>一韓信<hi>三篇兵權謀家</hi>
二徐子　一儒家<hi>匹十二篇宋人</hi>一徐樂<hi>一篇</hi>
二墨子　一墨家<hi>十五卷翟</hi>一兵家<hi>班志所省卷數未詳</hi>
二毛公　一毛萇<hi>詩訓故三十卷</hi>一道家<hi>九篇即趙隠博徒者</hi>
七公孫子一公孫尼一公孫固一公孫𢎞一公孫龍一<lb/>
　公孫發一公孫渾邪又汲冢有公孫段<lb/>
二王孫子一王孫巧心<hi>一篇儒家</hi>一兵形勢家<hi>十六篇</hi>
二容成子一隂陽家<hi>十四篇</hi>一房中<hi>二十六卷</hi>
<pb n="KR3j0190_WYG_003-13b"/>
二鶡冠子一道家<hi>一篇</hi>一兵家<hi>任宏所錄班氏省之</hi>
三務成子一小說<hi>十篇</hi>一一五行<hi>十四/卷</hi>一房中<hi>三十六卷</hi>
二尉繚子一雜家<hi>三十九篇</hi>一兵家<hi>三十一篇</hi>
二淮南子一雜家<hi>五十四篇</hi>一兵家<hi>班氏芟自容成至此疑皆一人</hi>
二平原君一儒家<hi>七篇漢朱建撰</hi>一戰國<hi>趙公子勝</hi>
二太𤣥經一揚雄<hi>十九篇</hi>一楊泉撰<hi>見唐書及通志略隋藝文志作太元經</hi>
先秦子書之名有甚竒怪者其書什九不傳因錄此為<lb/>
　好事談柄後世以竒怪稱者間附焉<lb/>
<pb n="KR3j0190_WYG_003-14a"/>
我子一篇<hi>墨家</hi>　　　　　處子九篇<hi>趙人法家</hi>
世子二十二篇<hi>儒家</hi>　　　兒子一篇<hi>名良兵家</hi>
蜎子十三篇<hi>名淵楚人道家</hi>　　　尸子二十篇<hi>名佼商鞅師雜家</hi>
闕子一篇<hi>縱横家梁武有補闕子當補此</hi>　捷子二篇<hi>齊人道家</hi>
楚子三篇<hi>道家</hi>　　　　　宋子十八篇<hi>小説家</hi>
芉子十八篇<hi>儒家</hi>　　　　髪子<hi>見楊用修集</hi>
朝子<hi>見御覽又纒子見意林</hi>　　　　蹇子<hi>道家見藝文略</hi>
少子<hi>齊張融道家</hi>　　　　　　臣君子二篇<hi>蜀人道家</hi>
<pb n="KR3j0190_WYG_003-14b"/>
將詎子五篇<hi>陰陽家六國</hi>　　國筮子十七篇<hi>兵隂陽家</hi>
乗丘子五篇<hi>隂陽家六國人</hi>　　宮孫子二篇<hi>道家</hi>
長盧子九篇<hi>道家楚人</hi>　　　鵊治子一篇<hi>兵隂陽家</hi>
游棣子一篇<hi>法家</hi>　　　　鄭長者一篇<hi>道家六國時鄭人</hi>
衛侯官十二篇<hi>隂陽家</hi>　　杜文公五篇<hi>隂陽家</hi>
魁紀公三十卷<hi>唐樊宗師</hi>　　猗玕子三卷<hi>雜家元結撰</hi>
炙轂子五卷<hi>唐王叡</hi>　　　墨希子<hi>唐徐靈府道家</hi>
甘<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子<hi>唐温庭筠小説家</hi>　　　幽求子二十卷<hi>杜夷道家</hi>
<pb n="KR3j0190_WYG_003-15a"/>
贅隅子<hi>宋王晞</hi>
史記處子作劇子捷子作接子弭子作吁子蜎淵作環<lb/>
　淵并識<lb/>
庾仲容子鈔今世不傳僅馬總意林行世按宋晁氏讀<lb/>
　書志凡百七家三卷余所得本卷五而所引僅六十<lb/>
　餘家蓋又亡其半矣其書多裁割前人言語洪景盧<lb/>
　據所引疑古孟子與今不仝非也按景盧稱世不傳<lb/>
　書三十餘家今意林亦僅存半其書名則諸史藝文<lb/>
<pb n="KR3j0190_WYG_003-15b"/>
　諸家目錄往往可徵因錄景盧語而考列其下作者<lb/>
　大都亦因槩見云<lb/>
容齋隨筆云唐世未知尊孟子故意林亦列其書而有<lb/>
　差不同者如伊尹不以一介與人亦不取一介於人<lb/>
　之類其他所引書如胡非子隨巢子纒子王孫子公<lb/>
　孫尼子阮子正部姚信士緯殷興通語牟子周生烈<lb/>
　子秦菁子梅子任奕子魏朗子唐滂子鄒子孫氏成<lb/>
　敗志蔣子譙子鍾子張儼默記裴氏新書袁準正書<lb/>
<pb n="KR3j0190_WYG_003-16a"/>
　袁子正論蘇子陸子張顯析言干子顧子諸葛子陳<lb/>
　子要言苻子諸書今皆不傳於世亦有不知其名者<lb/>
　矣<hi>考見下條</hi>
隨巢子六篇胡非子三篇竝見漢藝文志注皆云墨翟<lb/>
　弟子也纏子不載漢志而意林引用二條皆與董無<lb/>
　心論難語無心戰國人著書闢墨子纏子蓋亦戰國<lb/>
　墨之徒也王孫子一篇見漢志儒家注名巧心劉勰<lb/>
　雕龍末所稱王孫巧心即此公孫尼七十子門人其<lb/>
<pb n="KR3j0190_WYG_003-16b"/>
　書兩見漢志一儒家二十八篇一雜家一篇今意林<lb/>
　所引但有公孫文子而無公孫尼不知其儒家雜家<lb/>
　也阮子正部政論魏清河太守阮武撰姚信書名士<lb/>
　緯梁人信又有新書二卷竝見鄭氏通志藝文略阮<lb/>
　法家姚名家也通語十卷晉尚書左丞殷興撰正部<lb/>
　論八卷後漢侍中王逸撰竝見隋志儒家注中<hi>凡注皆梁</hi>
　<hi>時目錄有者隋世已亡故囚類附之</hi>牟子二卷後漢太尉牟融撰鄭志<lb/>
　仝列儒家今載𢎞明集者非也周生烈魏人三國志<lb/>
<pb n="KR3j0190_WYG_003-17a"/>
　有傳隋志作周生子要論亦見儒家<hi>濳夫論注中</hi>秦子三<lb/>
　卷呉秦菁撰見隋志雜家<hi>傅子注中</hi>梅子一卷中言阮歩<lb/>
　兵意林以為晉人或近之隋志作梅子新論<hi>附桓譚下</hi>魏<lb/>
　朗三卷後漢會稽人見隋志儒家唐子十卷呉唐滂<lb/>
　撰見隋志道家鄒子漢志有三戰國衍奭漢鄒陽據<lb/>
　意林所引百餘言不類戰國或當是陽書也孫氏成<lb/>
　敗志三卷呉孫毓撰見隋志<hi>儒家正論下</hi>蔣子者魏蔣濟<lb/>
　萬機論八卷見雜家譙子者蜀譙周法訓八卷見儒<lb/>
<pb n="KR3j0190_WYG_003-17b"/>
　家鍾會芻蕘論五卷<hi>附蔣濟萬機論下</hi>黙記三卷呉大鴻臚<lb/>
　張儼撰新言五卷呉大鴻臚裴元撰析言論三十卷<lb/>
　晉議郎張顯撰並見隋志雜家<hi>傅子注下</hi>顯又有古今訓十<lb/>
　二卷亦見雜家正論十九卷正書二十五卷竝袁凖<lb/>
　撰見儒家蘇子者七卷晉征北參軍蘇彥撰陸子者<lb/>
　十卷晉清河守陸雲撰竝附道家<hi>唐滂子下</hi>然雜家又有<lb/>
　蘇道立言六卷陸澄政論十三卷不知意林所引果<lb/>
　道家雜家也干子十八卷晉干寶撰顧子十卷晉揚<lb/>
<pb n="KR3j0190_WYG_003-18a"/>
　州主簿顧夷撰竝附見儒家<hi>志林下</hi>然呉太常顧譚有<lb/>
　新語十二卷亦稱顧子諸葛子五卷呉太傅諸葛恪<lb/>
　撰見雜家然儒家又有武侯集誡二卷亦諸葛也陳<lb/>
　子要言十二卷呉豫章太守陳融撰見法家苻子二<lb/>
　十卷東晉員外郎苻朗撰見道家惟任奕子未得考<lb/>
　而道家有魏河東太守任嘏撰道論十二卷或字之訛<lb/>
　也<hi>漢志外竝見隋志唐史鄭志俱仝</hi>
按景盧謂諸書今皆不傳於世此殊失考諸書非至宋始<lb/>
<pb n="KR3j0190_WYG_003-18b"/>
　不傳自隋世已湮没考隋經籍志洪所列三十餘家<lb/>
　存者惟魏朗唐滂蔣濟譙周袁凖苻朗顧譚任嘏十<lb/>
　餘家隋巢一卷胡非公孫尼亦各一卷蓋不過十之<lb/>
　三自餘皆梁世所有隋一不存修史者附見其目列<lb/>
　注自明鄭漁仲一槩鈔入不復辨其有亡大誤後學<lb/>
　若馬氏意林所錄自是從仲容子鈔篹出諸子本書<lb/>
　雖亡其引用干子鈔者唐世故在洪雅名博洽然於<lb/>
　諸史藝文志不甚究心故有此誤政與論太平御覽<lb/>
<pb n="KR3j0190_WYG_003-19a"/>
　書目同科<lb/>
今意林六十家洪所列外尚有一二僻者化清經十卷<lb/>
　蔡洪撰篤論四卷杜恕撰物理論十六卷楊泉撰竝<lb/>
　隋世已亡附見諸子注中又體論四卷亦杜恕撰傅<lb/>
　子百二十卷傅𤣥撰竝隋世尚存者此外有湘東王<lb/>
　鴻烈十卷楊偉桑丘先生書二卷陸澄缺文十三卷<lb/>
　張顯古今訓十一卷盧辯稱謂五卷桓子一卷何子<lb/>
　五卷郭子三卷隋世或存或亡今率湮没無考大抵<lb/>
<pb n="KR3j0190_WYG_003-19b"/>
　唐以前子書僻者略盡此矣<lb/>
藝文志儒家有董無心一卷注稱難墨子厯朝諸志咸<lb/>
　有其目宋呉秘嘗為注釋見通考晁氏所紀蓋南渡<lb/>
　尚存而今不甚傳其言行亦不少槩覩獨馬總意林<lb/>
　引纏子云纏子修墨子之業以教於世儒有董無心<lb/>
　者其言修而謬其行<hi>缺一字</hi>而庸言謬則難通行庸則<lb/>
　無主欲事纏子纏子曰文言華世不中利民傾危繳<lb/>
　繞之辭者竝不為墨子所修勸善兼愛子重之右皆<lb/>
<pb n="KR3j0190_WYG_003-20a"/>
　纏子中語蓋二人同時纏墨者衊董自尊其敎固不<lb/>
　足憑余獨慨夫戰國之世釐翟之教大行聲稱積漸<lb/>
　至與儒竝以莊周之恣横其敘道術特冠墨於諸家<lb/>
　之首而三致意焉自餘咸可例見無心生戰國世獨<lb/>
　奮然起闢之計其度越當時詎在漢世仲舒之下蓋<lb/>
　孟子輿氏後一人而已而後之儒者絶口不道其功<lb/>
　鄭漁仲精覈藝文至謂無心為墨氏弟子寃哉余曷<lb/>
　能弗詳為辯也<lb/>
<pb n="KR3j0190_WYG_003-20b"/>
班氏藝文於戰國諸子亦有不能盡錄者如墨家無纏<lb/>
　子而見於意林蓋或出於後世而實戰國之書非偽<lb/>
　撰也第今亦亡從考矣<lb/>
原夫藝文之為志也雖義例仍乎前史實紀述咸本當<lb/>
　時往代之書存没非此無以考今代之蓄多寡非此<lb/>
　無以徴故魏晉迭興盛衰迥絶齊梁接踵貯積懸殊<lb/>
　且前人製作世日以寡後人著述世日以增遍讀厯<lb/>
　朝諸志卷軸簡編靡有同者粤自晉唐而下懿君賢<lb/>
<pb n="KR3j0190_WYG_003-21a"/>
　弼亡弗究心考文大典意在斯乎劉知幾史通以為<lb/>
　附贅懸疣雷同一律而大譏隋史之非此疎鹵之譚<lb/>
　匪綜核之論即後漢一書藝文無志而東京一代典<lb/>
　籍茫然他可槩矣<hi>劉史通論史諸體甚覈獨論表志甚疎鄭漁仲所以譏范曄也</hi>
甚矣前代之留神典籍也華嶠漢書軼矣然隋得一十<lb/>
　七卷存焉唐得三十一卷存焉即殘闕僻緩之書弗<lb/>
　忍棄也隋十七卷蓋重購所致唐顧倍之則承平日<lb/>
　久屋壁之下岩石之中有時而出也蕭子雲晉書一<lb/>
<pb n="KR3j0190_WYG_003-21b"/>
　百二卷至唐僅得九卷王智深宋書六十一卷至唐<lb/>
　僅三十卷干寶晉書止二十卷朱鳳晉書止十四卷<lb/>
　皆不知原數寶則散逸亡緒鳳則編緝未成亦錄之<lb/>
　弗忍棄也前代于典籍如此後世非直殘缺者不可<lb/>
　得見即全帙以飽蠧魚可勝嘆哉<lb/>
陸子淵云宋王景文有詩總聞嘗借鈔於李伯華家其<lb/>
　說詩頗與文公異按景文名質蘇子瞻仝時人而此<lb/>
　書端臨通考亦載苐卷數不同恐贋作也<lb/>
<pb n="KR3j0190_WYG_003-22a"/>
一友人云嘉靖中籍没分宜有晏元獻集一部二十餘<lb/>
　帙鈔本也主其事者亦博雅之士當時深欲借鈔慮<lb/>
　生謗議遂止余聞深為惜之因記里中有元人育嬰<lb/>
　圖摹本載元獻跋語幾七百言其文甚莊雅而書法<lb/>
　殊有晉唐風世但名元獻詩詞罕知其文翰者<lb/>
張文濳柯山集一百卷余所得卷僅十三蓋鈔合類書<lb/>
　以刻非其舊也余嘗於臨安僻巷中見鈔本書一十<lb/>
　六帙閱之乃文濳集卷數正仝書紙半已漶滅而印<lb/>
<pb n="KR3j0190_WYG_003-22b"/>
　記竒古裝飾都雅蓋必名流所藏子孫以鬻市人余<lb/>
　目之驚喜時方報謁臬長不持一錢顧奚囊有綠羅<lb/>
　二匹代羔鴈者私計不足償并解所衣烏絲直綴青<lb/>
　蜀錦半臂罄歸之其人亦苦於書之不售得直慨然<lb/>
　適官中以他事勾喚因約明旦余返寓通夕不寐黎<lb/>
　明不巾櫛訪之則夜來鄰火延燒此書倐煨燼矣余<lb/>
　大悵惋彌月因識此冀博雅君子共訪或更遇云<lb/>
南渡以還書多端臨通考所未載者余所見小說家如<lb/>
<pb n="KR3j0190_WYG_003-23a"/>
　西溪叢語癸辛雜識等不下數十種蓋馬氏所據大<lb/>
　率本晁陳二家自餘宋末諸人所著或末及行世通<lb/>
　考雖成於元世其時兵革劻勸無緣掇拾今承平日<lb/>
　久故漸出人間不得以為偽也<lb/>
永樂中命胡廣王洪等輯大典二萬二千八百七十七<lb/>
　卷一萬一千九十五冊目錄六十卷其表文載蟫精<lb/>
　集中蓋古今創見書也惜卷帙繁重未傳云<hi>見七脩類稿</hi>
　<lb/>
<pb n="KR3j0190_WYG_003-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房筆叢卷三<lb/>
</p>
<p>
</p>
  </div>
</body>
</text>
</TEI>
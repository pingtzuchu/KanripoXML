<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房筆叢卷十八</head> <lb/>
    <p>
<pb n="KR3j0190_WYG_018-1a"/>
欽定四庫全書<lb/>
　少室山房筆叢卷十八<lb/>
　　　　　　　　　　　　明　胡應麟　撰<lb/>
　　三墳補逸下<lb/>
穆天子傳紀年璅語逸周書皆汲冢皆竹書皆古文也<lb/>
　世以汲冢冠周書竹書冠紀年古文冠璅語而穆天<lb/>
　子第仍初出之稱者互見之文耳晉史汲郡人發魏<lb/>
　襄王冢得竹書數十車皆古文束晳校定以今文寫<lb/>
<pb n="KR3j0190_WYG_018-1b"/>
　之即諸書竝同可見後人以周書上不應有重出字<lb/>
　故以汲冢冠之而竹書冠於紀年二書互見已備而<lb/>
　穆天子傳本四字題名故直仍其舊耳璅語冠以古<lb/>
　文見太平廣記或仍舉汲冢冠之而師春亦題汲冢<lb/>
　蓋俱可互稱世率未精其故而諸書名紛拏舛迕特<lb/>
　詳之<lb/>
李太白逺别離云或言堯幽囚舜野死九疑聨綿皆相<lb/>
　似君失臣兮龍為魚權歸臣兮䑕變虎等語人多不<lb/>
<pb n="KR3j0190_WYG_018-2a"/>
　甚領㑹實本劉知幾史通引用璅語事皆紀年周書<lb/>
　中所不道者余辯見此前後及他書中備詳世或以<lb/>
　伊尹事譌為紀年又或因竹書字譌為周書愈失實<lb/>
　矣<lb/>
楊用修周書後序云據束晳荀朂傳武帝紀汲冢書七<lb/>
　十五卷其目竝無所謂周書者蓋此書即漢藝文志<lb/>
　逸周書宋初諸臣編太平御覽求汲冢七十五篇而<lb/>
　不得遂以此七十篇充之用修持論似中有獨見而<lb/>
<pb n="KR3j0190_WYG_018-2b"/>
　實非也今周書名七十篇實十卷耳晉以前所謂篇<lb/>
　多如後世之所謂卷則今周書十卷不過當時十篇<lb/>
　晳傳璅語等目之後稱又雜書十九篇記周食田法<lb/>
　周書論楚事穆王美人盛姬事考穆王傳末卷敘盛<lb/>
　姬事與王㑹等章大類蓋即此十九篇中十篇何以<lb/>
　云無周書之目也用修序引晳傳止録雜書十九篇<lb/>
　之文而下周食田法一十八字悉删去之遂以此書<lb/>
　非出汲冢大可笑也又杜預序止稱七十五卷而不<lb/>
<pb n="KR3j0190_WYG_018-3a"/>
　言篇則周書十卷復何疑哉<hi>漢藝文志史記百三十篇即今百三十卷此篇</hi>
　<hi>與卷仝也尚書四十六卷實五十七篇此篇統於卷也</hi>
衛恒四體序云太康元年得汲冢書十餘萬言其一卷<lb/>
　論楚事者最工始余以十九篇周書字為證尚微以<lb/>
　句讀為疑及閲此乃知論楚事自為一書與上周書<lb/>
　字絶不相蒙余意始洞然自信又晳傳止言篇而此<lb/>
　云楚事一卷益證篇與卷文義相通而余説不妄也<lb/>
汲冢周書所載克殷度邑等篇采於史遷時訓明堂等<lb/>
<pb n="KR3j0190_WYG_018-3b"/>
　篇録於禮記蓋或仲尼删削之餘戰國文士綴輯遺<lb/>
　亡益以縦横<hi>大武武稱之屬</hi>誇誕<hi>世俘王㑹之屬</hi>而成此書漢藝文<lb/>
　志七十一篇注引劉向云今存者四十五篇則當時<lb/>
　脫軼幾半若子長所采蓋存於四十五篇之中者而<lb/>
　其餘篇至汲冢之發而復完也徐氏楊氏以書不當<lb/>
　係汲冢固失考李燾以此書漢世已入中秘其後稍<lb/>
　隱晉時盗發始出雖頗得之而不知此書出於漢世<lb/>
　至汲冢而復完必余説庶幾盡也然則此書係汲冢<lb/>
<pb n="KR3j0190_WYG_018-4a"/>
　亦可不係汲冢亦可而謂非出於汲冢則好竒之過<lb/>
　矣王厚伯王㑹補傳亦謂此書非至汲冢始出然不<lb/>
　云非出汲冢自用修删去原文始有此言<lb/>
按逸周書共七十篇漢時僅存四十五篇今周書十卷<lb/>
　其七十篇之目竝存而缺程寤秦隂九政九開劉法<lb/>
　文開保開八繁箕子耆德月令十一篇之文所存五<lb/>
　十九篇并後序一篇共六十篇蓋亦非完書也<lb/>
漢書藝文志逸周書七十一篇今目共七十篇宋人謂<lb/>
<pb n="KR3j0190_WYG_018-4b"/>
　缺其一不知并後序一篇正七十一篇則汲冢所出<lb/>
　當為漢世所存無疑矣<lb/>
劉大謨云若度訓命訓常訓文酌允文大武等解而盡<lb/>
　謂之周書可乎若和寤克寤商誓度邑時訓明堂等<lb/>
　解而盡謂之非周書可乎六經而下求其文字近古<lb/>
　而有裨於性命道德文武政教者恐無以踰於此此<lb/>
　序亦頗盡周書得失因節録之<lb/>
周書卷首十數篇後序皆以為文王作而本解絶無明<lb/>
<pb n="KR3j0190_WYG_018-5a"/>
　據且語與書體不倫蓋戰國篹集此書者所作攙入<lb/>
　之冠於篇首也至大武武稱等解尤為乖謬近於孫<lb/>
　呉變詐矣考周書終太子晉實當靈王之世其為周<lb/>
　末䇿士之言毋惑也至大匡以後章首率有序詞氣<lb/>
　儼與誥誓相侔間小弗純或出後人參雜非春秋下<lb/>
　所能也<lb/>
大匡解有二其第十一篇後序以為穆王按周書七十<lb/>
　篇自文王始至太子晉終穆王止祭公史記二篇見<lb/>
<pb n="KR3j0190_WYG_018-5b"/>
　第九卷此書在武王先當是文王無疑其第三十二<lb/>
　篇亦云大匡則武王之作也<lb/>
小明武解通篇皆韻語文多竒古然不類書體類戰國<lb/>
　諸子書大明武解亦多韻語凡下字皆叶户韻<lb/>
克殷解史記全録所稱武王手太白以麾諸侯諸侯畢<lb/>
　拜遂揖之商庻百姓咸俟於郊羣賔僉進曰上天降<lb/>
　休再拜稽首武王答拜蓋諸侯畢拜之時武王方在<lb/>
　師旅未暇答拜至入商郊羣賔僉進稽首武王乃答<lb/>
<pb n="KR3j0190_WYG_018-6a"/>
　拜汲冢之文自明其答拜者蓋前諸侯及商臣皆在<lb/>
　其中史記但言商人再拜註遂謂武王不應止揖諸<lb/>
　侯而答拜商人蓋史記固訛註者亦失考也<lb/>
汲冢世俘解讀者咸疑詭誕蓋以孟氏所取武成不過<lb/>
　二三䇿而血流漂杵且以為疑何至如汲冢之甚乃<lb/>
　余即證以孟氏而知逸書所云不全妄也孟稱周公<lb/>
　相武王誅紂伐奄滅國者五十驅虎豹犀象而逺之<lb/>
　世俘所謂武王遂征四方凡懟國九十有九則滅國<lb/>
<pb n="KR3j0190_WYG_018-6b"/>
　五十之說也其過於孟氏僅半然未嘗曰盡滅固庻<lb/>
　幾近之矣所謂禽虎二十有二犀十有二及麋鹿三<lb/>
　千五百之類則驅虎豹犀象之說也蓋商囿之畜武<lb/>
　王狩獵以祀宗廟餘則驅而逺之矣以商紂之囿而<lb/>
　獲麋鹿數千詎云多耶至俘馘億萬有餘則戰國張<lb/>
　大之辭不必辯也<lb/>
文傳解引夏箴云小人無兼年之食遇天饑妻子非其<lb/>
　有也大夫無兼年之食遇天饑臣妾輿馬非其有也<lb/>
<pb n="KR3j0190_WYG_018-7a"/>
　註以夏禹之箴未必然夏一代之典今所存尚書者<lb/>
　僅數篇商周之際必存者尚多至仲尼之世蓋寥寥<lb/>
　無幾矣<lb/>
周書多論紀綱制度敘事之文極少克殷數篇外惟王<lb/>
　㑹職方二解皆典則有法而王㑹雜以怪誕之文職<lb/>
　方叙規嚴整過王㑹其規模體制足可置之夏商也<lb/>
王㑹怪鳥竒獸多出入山海經其稱區陽以鱉封鱉封<lb/>
　者若彘前後有首孔氏無註王伯厚補云盛𢎞之記<lb/>
<pb n="KR3j0190_WYG_018-7b"/>
　武陵郡西有獸如鹿前後有頭常以一頭食一頭行<lb/>
　然不言名鱉封考以山海經第七卷并封在巫咸東<lb/>
　其狀如彘前後皆有首蓋即此物也<lb/>
祭公解稱祭文公病穆王訪之作此書按紀年祭文公<lb/>
　穆王廿一年薨書當於是歲作<lb/>
史記解左史戎夫作竹書穆二十四年王命戎夫左史<lb/>
　作記章首所稱皮氏乃夏諸侯滅於殷者<hi>太史公書名先見於</hi>
　<hi>此</hi>
<pb n="KR3j0190_WYG_018-8a"/>
史記解云信不行義不立則哲士凌君政禁而生亂皮<lb/>
　氏以亡孔氏注云禁信義則亂生非也言信義不立<lb/>
　則奸雄之士得乗間以操國柄君不忿而欲禁之奸<lb/>
　雄必起而為亂國之所由亡也哲士猶言智士即狙<lb/>
　詐之謂凡戰國先秦稱賢人君子非必皆盛美之詞<lb/>
　也<lb/>
紀年慎靚王八年秦公孫爰帥師伐我皮氏翟章帥衆<lb/>
　救皮氏圍疾西風又九年書城皮氏皆魏事也此皮<lb/>
<pb n="KR3j0190_WYG_018-8b"/>
　氏或即古皮氏國名國亡而以為郡邑苐地名多相<lb/>
　類未可知也<lb/>
王伯厚云周書史記篇穆王召左史戎夫於遂事之要<lb/>
　戒言皮氏華氏夏后殷商有虞氏平林質沙三苖扈<lb/>
　氏義渠平州林氏曲集有巢有鄶共工上衡氏南氏<lb/>
　有果氏畢程氏陽氏榖平阪泉縣宗𤣥都西夏績陽<lb/>
　有洛之亡國名多傳記所不載可以補史氏之缺文<lb/>
　<hi>困學紀聞</hi>
<pb n="KR3j0190_WYG_018-9a"/>
阪泉氏用兵無已誅戰不休徙居至於獨鹿諸侯叛之<lb/>
　阪泉蚩尤也孔氏不注<hi>獨鹿即涿鹿也</hi>
楊用修跋汲冢史記解云穆王命史臣戎夫歴陳古之<lb/>
　亡國二十八君以為覆轍而鑒戒之朔望以聞又作<lb/>
　甫刑之書以恤民聽祈招之詩而返國可謂改過不<lb/>
　吝㝠豫有渝矣亦賢矣哉司馬遷周紀不著其事兹<lb/>
　特表出之<lb/>
又論無極云汲冢周書曰正人莫如有極道天莫如無<lb/>
<pb n="KR3j0190_WYG_018-9b"/>
　極道言也正人有極謂㑹其有極歸其有極也道天<lb/>
　無極謂生物不測悠久無疆也此語甚𤣥奥當表出<lb/>
　之然則無極之云不始周子矣<lb/>
洪景盧容齊二筆云汲冢周書王㑹篇所紀四夷國名<lb/>
　頗古奥獸畜亦竒崛以肅真為稷真獩人為穢人樂<lb/>
　浪之夷為良夷姑蔑為姑妹東甌為且甌渠搜為渠<lb/>
　叟髙句麗為髙夷唐太宗時逺方諸國來朝貢者甚<lb/>
　衆服裝詭異顏師古請圗以示後作王㑹圗蓋取諸<lb/>
<pb n="KR3j0190_WYG_018-10a"/>
　此漢書所引天予不取反受其咎毋為權首將受其<lb/>
　咎以為逸周書今本無之然則非全書也按洪說王<lb/>
　長公周書論取之苐以俘商寳玉億有百萬為王㑹<lb/>
　篇中語則非蓋世俘解中語也<lb/>
和寤解云王乃厲翼於尹氏八士唯固允讓武寤解云<lb/>
　尹氏八士太師三公克殷解云乃命南宫伯達遷九<lb/>
　鼎三巫乃命南宫忽散鹿臺之財鉅橋之粟則八士<lb/>
　正武王之世與十亂先後造周者其姓尹氏其官或<lb/>
<pb n="KR3j0190_WYG_018-10b"/>
　太師或三公或南宫克殷在武末年謂成王時尚近<lb/>
　之而曰宣王者不足信也<lb/>
芮良夫解通章俱格言軌論而詞氣絶類成宣間非戰<lb/>
　國時人筆也序稱芮伯納王於善暨執政小臣咸省<lb/>
　厥躬作為此書按紀年厲王八年初監謗芮伯良夫<lb/>
　戒百官於朝書詞所云民至億兆后一而已寡不敵<lb/>
　衆后其危哉又云賢智箝口小人鼔舌為王之患其<lb/>
　惟國人皆與監謗意合所謂爾執政小子惟以貪諛<lb/>
<pb n="KR3j0190_WYG_018-11a"/>
　為事不懃德以備難茍安爵以毁成下民胥怨於足<lb/>
　靡措正指榮夷公軰至瞶禍翫災未知王之所定等<lb/>
　語隱然若預知流彘之事者國語但稱良夫諫厲王<lb/>
　用榮夷公而監謗獨載召公之語非竹書紀此幾不<lb/>
　知所謂矣<lb/>
玉珮解及第十卷三解亦俱不稱誰作文類戰國子書<lb/>
太子晉事甚詭誕蓋戰國人以晉早慧而夭為此說以<lb/>
　神之其文雜以俳謔金氏以為淺埜不馴然詞氣類<lb/>
<pb n="KR3j0190_WYG_018-11b"/>
　戰國非漢以後作也後之言神仙者復以上賔之說<lb/>
　展轉傅合而浮丘廣成夤縁而入不可勝紀矣國語<lb/>
　記晉諫靈王壅榖洛誠絶世之識使得位中興之績<lb/>
　詎數周宣而竟夭此天之弗造周也叔向諷平公反<lb/>
　侵地而師曠以筴止之果爾瞽人亦可誅哉<lb/>
殷祝解孔晁註謂不然其說誠迂然亦有所本竹書紀<lb/>
　桀放後二十年乃死於亭山湯禁民歌舞蓋猶以故<lb/>
　君禮之也其讓於諸侯或有然者豈遽自即天位哉<lb/>
<pb n="KR3j0190_WYG_018-12a"/>
度邑篇史記但取一二簡餘俱不同夷羊在牧徐廣注<lb/>
　夷羊怪物也按竹書紂四十八年夷羊見蓋羵羊商<lb/>
　羊之類史記訛為麋鹿在牧楊用修遂以鹿臺等事<lb/>
　實之殊自可笑竹書甚明而注史記者皆不引疎略<lb/>
　甚矣陳晦伯正楊據發鹿臺之財等語以闢用修然<lb/>
　亦不引竹書夫紀年周書仝出汲冢二事絶可互證<lb/>
　而沈約孔晁注俱弗及他書尚何怪哉<hi>以上周書</hi>
穆天子傳諸家皆稱六卷余讀之前五卷皆紀穆王行<lb/>
<pb n="KR3j0190_WYG_018-12b"/>
　游第六卷獨敘王𦵏盛姬事文實出一人手而體製<lb/>
　不類為疑及讀束晳傳載穆天子傳五篇而盛姬自<lb/>
　為一篇乃知本非一書以穆王附合耳<lb/>
穆王欲肆其心使天下皆有車轍馬迹致徐夷作亂幾<lb/>
　失成周然太子晉稱周無道者四君曰夷厲幽宣而<lb/>
　弗及穆何也考之汲冢諸書穆王覩周制之衰則詢<lb/>
　祭祖求讜言感克艱之訓則命戎夫作史記歌黄竹<lb/>
　之詩以䘏徒御納祈招之諫以戒淫心其樂善喜聞<lb/>
<pb n="KR3j0190_WYG_018-13a"/>
　恒如弗及享國百年卒以令終宜也<lb/>
穆天子傳序所稱穆王遊行天下惟七萃之士従焉非<lb/>
　如秦漢之君千乗萬騎空國而出其見西王母登崑<lb/>
　崙渉𤣥圃皆以極其游觀之迹非如秦漢之君封泰<lb/>
　山禪梁父期羨門安期之屬求仙藥以冀長生也自<lb/>
　始皇武帝好言神仙一時術流方士張大其說文士<lb/>
　又従和之遂以穆王為厲階戎首而不知穆天子傳<lb/>
　所記山川草木鳥獸皆耳目所有如山海經怪誕之<lb/>
<pb n="KR3j0190_WYG_018-13b"/>
　文百無一二也今稍列其大者於篇<lb/>
穆天子傳文絶類山海經而事實大不仝自景純取山<lb/>
　海經以注穆天子而穆天子傳殘缺不易讀好古之<lb/>
　士率先熟山海經胷中驟讀穆天子而景純之注又<lb/>
　分列其下故祇以為仝而弗以為異試尋其本文覈<lb/>
　之則二書之旨有天壤之懸者矣<lb/>
山海經稱西王母豹尾虎齒當與人類殊别考穆天子<lb/>
　傳云天子賔於西王母觴於瑶池之上西王母為天<lb/>
<pb n="KR3j0190_WYG_018-14a"/>
　子謡天子執白圭𤣥璧及獻錦組百純組三百西王<lb/>
　母再拜受之則西王母服食語言絶與常人無異竝<lb/>
　無所謂豹尾虎齒之象也山海經偏好語怪所記人<lb/>
　物率禽獸其形以駭庸俗獨王母幸免深文然猶異<lb/>
　之以虎齒益之以豹尾甚矣其無稽也竹書紀虞舜<lb/>
　九年西王母來朝獻白玉環玦則西王母不始見於<lb/>
　周時莊列俱言西王母亦不言其詭形惟司馬相如<lb/>
　大人賦有豹尾虎齒之說蓋據山海經耳乃山海經<lb/>
<pb n="KR3j0190_WYG_018-14b"/>
　則何所據哉因讀穆天子傳漫識此為西華解嘲倘<lb/>
　大荒之外果有其人當命三鳥使邀不佞閬風之頂<lb/>
　浮大白三百賞余知言也<hi>列子周穆一段化人外全節此傳之文莊言西王母</hi>
　<hi>坐乎少廣此後世長生之說所本與</hi>
壬申天子西征甲戌至赤烏氏赤烏之人獻酒食馬牛<lb/>
　羊穄麥天子乃賜赤烏之人黄金貝帶赤烏之人獻好<lb/>
　女於天子列為嬖人辛巳入於曹奴曹奴之人戲觴天<lb/>
　子於洋水之上天子乃賜曹奴之人黄金貝帶戲乃<lb/>
<pb n="KR3j0190_WYG_018-15a"/>
　膜拜而受丁酉天子西征至於<graphic n="KR1809" url="https://raw.githubusercontent.com/kanripo/KR-Gaiji/master/images/KR1809.png" mimeType="image/png"/>韓氏<graphic n="KR1809" url="https://raw.githubusercontent.com/kanripo/KR-Gaiji/master/images/KR1809.png" mimeType="image/png"/>韓之人無<lb/>
　鳬乃獻良馬牛羊穄麥天子乃賜之黄金銀罌貝帶<lb/>
　無鳬乃膜拜而受甲子天子賔於西王母好獻錦綺<lb/>
　百純組三百純西王母再拜受之觀此文前後序西<lb/>
　王母事與赤烏諸人無大異余嘗疑為異域君長也<lb/>
離騷南華竝有河伯之文然皆寓言也山海經以竹書<lb/>
　所謂河伯當之於是馮夷易曰氷夷博物志又以人<lb/>
　首魚身擬之遂益誕謾無稽據竹書河伯自為諸侯<lb/>
<pb n="KR3j0190_WYG_018-15b"/>
　而馮夷為諸侯姓名余别有辯而傳載河宗伯夭尤<lb/>
　詳蓋穆王登舂山觀崑崙𤣥圃皆伯夭為之前𨗳又<lb/>
　乗穆王副車馳驅千里使其果人首魚身穆王將畏<lb/>
　避不暇而能與之仝載極西土而後返耶傳稱伯夭<lb/>
　為河伯之孫蓋馮夷之後世為諸侯以職河任者於<lb/>
　離騷南華之河伯迥不侔也<hi>穆天子作無夷則竹書馮當如字山海經作氷</hi>
　<hi>夷蓋誤以馮作憑音也</hi>
天子之馬走千里天子之狗走百里鸛雞飛八百里野<lb/>
<pb n="KR3j0190_WYG_018-16a"/>
　馬走五百里卭卭距虛走百里<hi>餘狻猊麋鹿等缺文不載</hi>傳載天<lb/>
　子犬馬鳥獸不過如此不惟視山海之怪迥不相倫<lb/>
　即如王㑹所記九尾之狐兩首之彘比翼之鳥亦絶<lb/>
　未見孰謂穆天子傳怪誕哉<lb/>
天子之犬走百里執虎豹景純但注云筋力猛壯余考<lb/>
　周書王㑹渠搜以䶂犬䶂犬者露犬也能飛食虎豹<lb/>
　孔晁注渠搜西戎别名是時天子方西征至於伯夭<lb/>
　之邦蓋即此犬也<lb/>
<pb n="KR3j0190_WYG_018-16b"/>
黒水之阿爰有埜麥爰有答堇西膜之所謂木禾嘉榖<lb/>
　生之草木碩美天子於是取嘉禾以歸樹於中國珠<lb/>
　澤之藪爰有萑葦莞蒲茅萯蒹葽右傳所紀草木或<lb/>
　中國所有或中國所無然皆五榖百卉之類非如若<lb/>
　木扶桑蟠桃仙樹之屬也<hi>仙樹見酉陽雜俎</hi>
天子之珤玉果璇珠燭銀黄金之膏爰有采石之山重<lb/>
　□氏之所守曰枝斯璿瑰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>瑶琅玕玲□□□玗琪<lb/>
　□尾右傳所紀寳玉竒石雖其名字瓌異然亦非所<lb/>
<pb n="KR3j0190_WYG_018-17a"/>
　謂怪若醒酒石如意珠也<lb/>
辛酉天子升於崑崙之丘以觀黄帝之宫癸亥天子具<lb/>
　蠲齋牲牷以禋崑崙之丘甲子天子北征舍於珠澤<lb/>
　以釣於流水珠澤之藪方三十里按傳紀崑崙珠澤<lb/>
　如此初不言其髙廣幾何止言黄帝之宫竝無所謂<lb/>
　絳闕瓊樓者自淮南子謂崑崙去地一萬一千里旁<lb/>
　有四百四十門神仙家又以絳闕瓊樓傅之而崑崙<lb/>
　遂為怪誕之祖不知穆天子所紀崑崙不過衡岱屬<lb/>
<pb n="KR3j0190_WYG_018-17b"/>
　耳何詭異之有哉<lb/>
丁卯天子北昇於舂山之上以望四埜是惟天下之髙<lb/>
　山也舂山之澤清水出泉温和無風先王所謂縣圃<lb/>
　百獸之所聚也飛鳥之所棲也爰有獸食虎豹如麋<lb/>
　爰有赤豹白虎熊羆豺狼野馬野牛山羊野豕爰有<lb/>
　青鵰白鳥執犬羊食豕鹿天子五日觀於舂山之上<lb/>
　乃為銘迹於縣圃以詔來世按舂山之名後世不甚<lb/>
　傳而縣圃神仙家所盛依託以為數倍崑崙據此先<lb/>
<pb n="KR3j0190_WYG_018-18a"/>
　王所謂縣圃之文不過如秦漢所謂上林長楊所記<lb/>
　鳥獸雖衆皆人世所嘗有求如山海經九首八足食<lb/>
　人之怪固無一也則二書詎可同日語哉<hi>舂山山海經作鍾山</hi>
　<hi>見景純注</hi>
傳本五卷前四卷敘穆王自宗周瀍水以西至於陽紆<lb/>
　之山歴西夏珠余以至崑崙之丘皆竝河以行而河<lb/>
　宗伯夭為之前𨗳至於崑崙而止實後世河源之說<lb/>
　也又自舂山以西至赤烏氏自羣玉之山至西王母<lb/>
<pb n="KR3j0190_WYG_018-18b"/>
　之邦雖中有東南北之文皆就西方言之則穆王所<lb/>
　歴名山絶境靡非西方也北苐載曠原之埜飛鳥解<lb/>
　羽而東南絶不言蓋東南皆海穆王乗八駿日行千<lb/>
　里勢固不得極東南之境也<lb/>
第五卷所紀游行皆中國四封非大荒之外也諸侯載<lb/>
　於傳許男祭公霍侯其詩則黄竹黄澤而逢公之筮<lb/>
　止藪澤蒼蒼五句餘缺文不可讀而兩與隱士井公<lb/>
　博亦竒事也<lb/>
<pb n="KR3j0190_WYG_018-19a"/>
周天子好文者蓋亡過穆王東夏之吟僅二十餘字而<lb/>
　敦大鴻逺居然萬乗氣象自虞氏卿雲之後未見有<lb/>
　若斯者也縣圃弇山皆勒銘記惜其文遂弗傳至讀<lb/>
　書菞丘暴書羽林雅事翛然可想三代前風流髙韻<lb/>
　似少其倫徒以好逰世列於秦皇漢武而盧敖尚平<lb/>
　顧以此取後世稱富貴貧賤其重誠各有在哉<lb/>
賔退録云穆天子傳八駿之名一曰赤驥二曰盜驪三<lb/>
　曰白義四曰踰輪五曰山子六曰渠黄七曰驊驑八<lb/>
<pb n="KR3j0190_WYG_018-19b"/>
　曰騄耳王子年拾遺記載穆王御八龍之駿一名絶<lb/>
　地二名飜羽三名奔霄四名超影五名踰輝六名飛<lb/>
　光七名騰霧八名挾翼二說不同未知何書為當按<lb/>
　趙與時以二說互異為疑非也傳中八駿之名已見<lb/>
　引於列子况拾遺記王嘉所載皆一時私意詭撰曷<lb/>
　足徵哉<lb/>
穆天子傳八駿名義仝字異者驊騮作□騮赤驥作赤<lb/>
　<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>白義作白<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蓋亦注者因上一字㑹意解之非本<lb/>
<pb n="KR3j0190_WYG_018-20a"/>
　識其字也<lb/>
傳四卷云癸酉天子命駕八駿之乗右服□騮而左騄<lb/>
　耳右驂赤<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而左白<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>天子主車造父為御□□為<lb/>
　右次車之乗右服渠黄而左踰輪右盜驪而左山子<lb/>
　柏夭主車叅百為御奔戎為右天子乃遂東南翔行<lb/>
　馳驅千里云云按此文則八駿或駕二車不專為天<lb/>
　子乗而其日行千里蓋亦有時而然非每日必行千<lb/>
　里也<hi>李商隱詩八駿日行三萬里乃詩人信筆之語不足證也</hi>
<pb n="KR3j0190_WYG_018-20b"/>
天子自西王母之山還歸丌世民作憂以吟曰比徂西<lb/>
　土爰居其野虎豹為羣於<hi>與烏通</hi>鵲與處嘉命不遷我<lb/>
　惟帝天子大命而不可稱顧世民之恩流涕芔殞吹<lb/>
　笙鼓簧中心翔翔世民之子惟天之望此亦周詩詞<lb/>
　義頗古而雜有書體不若白雲在天二章𤣥逺簡奥<lb/>
　意中間必有脫誤按景純山海經注引白雲二章俱<lb/>
　合而此章獨云徂彼西土爰居其所虎豹為羣鳥鵲<lb/>
　與處嘉命不遷我惟帝女彼何世民又將去予吹笙<lb/>
<pb n="KR3j0190_WYG_018-21a"/>
　鼔簧<hi>下三句仝</hi>此或景純以其脫誤稍為穩括故不甚類<lb/>
　也<lb/>
辛夘天子北征癸巳至於羣玉之山山阿平無險四轍<lb/>
　中繩先王之所謂䇿府郭注云古帝以為藏書之府<lb/>
　所謂藏之名山者也按圗經云穆王藏異書於大酉<lb/>
　小酉二山而本傳不載豈即此地與<lb/>
秦漢間稱玉多以雙淳于髠白璧十雙張良獻項王白<lb/>
　璧一雙此類甚衆然穆天子傳癸巳升於羣玉之山<lb/>
<pb n="KR3j0190_WYG_018-21b"/>
　天子乃載玉萬隻注隻玉為㲄見左氏傳則玉亦可<lb/>
　言隻也又天子嘉之賜以珮玉一隻柏夭稽首再拜<lb/>
　送天子至於剻人苐他書少用此字<hi>以上穆天子傳</hi>
六卷載淑人盛姬𦵏哭事非穆天子本書後人以其文<lb/>
　出一手且穆王事故附之據録姬盛柏之子也従王<lb/>
　東征於澤中得寒疾死乃殯於榖丘之廟以伊扈為<lb/>
　喪宗叔㛗為䘮主大陳哭𦵏之禮蓋後世所未有也<lb/>
　盛姬以殤卒又妃妾之屬而穆王為之極哀盡慕亦<lb/>
<pb n="KR3j0190_WYG_018-22a"/>
　過於用情矣其文疑於太侈然晉史所載西涼吕篹<lb/>
　寵姬死篹至為行斬衰之服其既殯猶出諸棺與仝<lb/>
　寢且合焉宇宙之異顧有若此甚者則穆王之事又<lb/>
　特其小小耳兹篇獨寡脫簡而文極贍縟有法可觀<lb/>
　三代前敘事之詳無若此者然頗為小說濫觴矣<lb/>
穆天子傳二卷天子飲於温山考鳥郭注引紀年云穆<lb/>
　王見西王母止之曰有鳥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>人今紀年無此語且與<lb/>
　竹書文體大不同又王長公謂景純注弇山為弇兹<lb/>
<pb n="KR3j0190_WYG_018-22b"/>
　非是余意此注大率非景純筆也又注六師之人至<lb/>
　於曠原引紀年云王北征流沙積羽千里按此語乃<lb/>
　沈約引他書為注者景純在沈前何従見之益知此<lb/>
　注之偽不待言也然沈注余亦疑偽而孔晁注周書<lb/>
　尤淺陋余嘗疑三注皆偽也<hi>景純本傳有穆天子注蓋元注已亡後人補之</hi>
　<hi>不然胡視山海經霄壤也</hi>
黄伯思跋汲冢師春云按晉太康二年汲郡民不凖盜<lb/>
　發魏襄王冢得古竹書凡七十五篇晉征南將軍杜<lb/>
<pb n="KR3j0190_WYG_018-23a"/>
　預云别有一<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>純集左氏傳卜筮事上下次第及其<lb/>
　文義皆與左傳同名曰師春師春似是鈔集人名也<lb/>
　今觀中秘所藏師春乃與預說全異預云純集卜筮<lb/>
　事而此乃記諸國世次及十二公嵗星所在并律呂<lb/>
　諡法等末乃書易象變卦又非專載左氏傳卜筮事<lb/>
　繇是知此非預所見師春之全也然預記汲冢他書<lb/>
　中有易隂陽說而無彖繫又有紀年記三代并晉魏<lb/>
　事疑今師春蓋後人雜鈔紀年篇耳然預云紀年起<lb/>
<pb n="KR3j0190_WYG_018-23b"/>
　自夏商周而此自唐虞以降皆録之預云紀年皆三<lb/>
　代王事無諸國别而此皆有諸國預云紀年特記晉<lb/>
　國起殤叔次文侯昭侯而此記晉國世次自唐叔始<lb/>
　是三者又與紀年異矣及觀其紀歲星事有杜征南<lb/>
　洞曉隂陽之語繇是知此書亦西晉人集録而未必<lb/>
　盡出汲冢也以上俱黄跋師春語與通考陳氏說同<lb/>
　然紀年即今冠以竹書者而黄以師春當之亦大鹵<lb/>
　莽也陳氏說并録下方<lb/>
<pb n="KR3j0190_WYG_018-24a"/>
端臨通考有汲冢師春一卷陳氏曰晉汲郡魏安釐王<lb/>
　冢所得古簡杜預得其紀年知其魏國史記以考證<lb/>
　春秋别有一卷純集疏左氏傳卜筮事上下次第及<lb/>
　其文義皆與左傳同名曰師春似是抄集者人名也<lb/>
　今此書首敘周及諸國世系又論分野律呂為圖又<lb/>
　雜録諡法卦變與杜預所言純集卜筮者不同似非<lb/>
　當時本書也<lb/>
汲冢三書大率衰周之撰周書有太子晉解紀年終愼<lb/>
<pb n="KR3j0190_WYG_018-24b"/>
　靚王惟穆天子當是東遷前作列禦冦嘗引可知<lb/>
春秋戰國殉𦵏之風大行秦穆公號賢主而殺三良餘<lb/>
　可概已至始皇穿冢驪山珠璣寳玉窮極人代唐太<lb/>
　宗獨以蘭亭髙出千古矣然孰與魏襄王之竹簡也<lb/>
　襄王即孟子所謂不似人君者而冢中獨竹簡數十<lb/>
　車古噐一二他服玩琛怪無聞焉即世傳三書無論<lb/>
　如大易繫辭或燼於秦火而出於冢中則襄王竹簡<lb/>
　豈不與孔壁仝功哉當戰國紛爭雅尚有如若人誠<lb/>
<pb n="KR3j0190_WYG_018-25a"/>
　未易者廼世率置之弗道故余為一言於篇末云耳<lb/>
王伯厚困學紀聞引皇覽冢墓記云漢明帝時公卿大<lb/>
　夫諸儒八十餘人論五經誤失符節令宋元上言秦<lb/>
　昭王與呂不韋好書皆以書𦵏王至尊不韋久貴冢<lb/>
　皆以黄膓題湊處地髙燥未壞臣願發昭王不韋冢<lb/>
　視未燒詩書伯厚誚漢儒欲發冢以求詩書其陋至<lb/>
　此余謂使漢之人主能用此言發二冢以求遺經而<lb/>
　改𦵏之俾先王典籍日揭於煨燼之後奚而弗可當<lb/>
<pb n="KR3j0190_WYG_018-25b"/>
　時二冢必存無恙故以為言亦可見先秦之世有以<lb/>
　書為殉者至晉而襄冢竹書竟出惜不能用云<lb/>
　<lb/>
　<lb/>
　<lb/>
　<lb/>
　<lb/>
　少室山房筆叢卷十八<lb/>
</p>
<p>
</p>
  </div>
</body>
</text>
</TEI>
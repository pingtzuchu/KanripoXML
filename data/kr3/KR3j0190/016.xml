<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房筆叢卷十六</head> <lb/>
    <p>
<pb n="KR3j0190_WYG_016-1a"/>
欽定四庫全書<lb/>
　少室山房筆叢卷十六<lb/>
　　　　　　　　　　　　明　胡應麟　撰<lb/>
　　四部正譌下<lb/>
黄帝内傳一卷晁公武云稱籛鏗得之衡山石室中陳<lb/>
　振孫曰誕妄不經方士輩依託也余按神仙丹汞之<lb/>
　籍大都依託上古帝王漢志方技中紛紛可見第秦<lb/>
　漢人書即偽撰猶倍蓰後世眞者如素問靈樞之類<lb/>
<pb n="KR3j0190_WYG_016-1b"/>
　咸假軒岐亡論其術百代尊守其文辭稚川貞白能<lb/>
　萬一乎惜二書外餘絶不傳而唐宋以還怪譚陋説<lb/>
　坌布域中若此書今尚行世漫識以例其餘<lb/>
穆天子傳六卷其文典則淳古宛然三代型範蓋周穆<lb/>
　史官所記雖與竹書紀年逸周書竝出汲冢第二書<lb/>
　所載皆訖周末蓋不無戰國語參之獨此書東遷前<lb/>
　故奇字特多缺文特甚近或以為偽書殊可笑也<lb/>
晉乗疑即竹書余詳記之矣元人有偽作晉史乗楚檮<lb/>
<pb n="KR3j0190_WYG_016-2a"/>
　杌者吾衍子行序謂一日併得之其書乃雜取左傳<lb/>
　國語新序説苑中論文莊二伯事節約成編宋景濂<lb/>
　王子充謂即衍撰蓋眇人作此玩世而元士之淺陋<lb/>
　亦可見矣<hi>近又有妄人偽作黄叔度書者尤極大可笑本無可辯以二書陋頗相近漫及之</hi>
列子稱穆王駕八駿之乗右服<graphic n="KR2194" url="https://raw.githubusercontent.com/kanripo/KR-Gaiji/master/images/KR2194.png" mimeType="image/png"/>驑而左騄耳右驂赤<lb/>
　驥而左白<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>王車則造父為御□<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>為右次車之乗<lb/>
　右服渠黄而左踰輪左驂盗驪而右山子柏夭主車<lb/>
　參百為御奔戎為右馳驅千里至於巨蒐氏之國巨<lb/>
<pb n="KR3j0190_WYG_016-2b"/>
　蒐氏乃獻白鵠之血以飲王具牛馬之湩以洗王之<lb/>
　足及二乗之人已飲而行遂宿於崑崙之阿赤水之<lb/>
　陽别日升崑崙之丘以觀黄帝之宫而封之以詔後<lb/>
　世遂賔於西王母觴於瑤池之上西王母為王謠王<lb/>
　和之其辭哀焉乃觀日之所入一日行萬里王乃歎<lb/>
　曰於乎予一人不盈於德而諧於樂後世其追數吾<lb/>
　過乎按列子此段全錄穆天子傳文足證列子所稱<lb/>
　黄帝等書咸有所本昔人謂楊朱篇即古楊朱之書<lb/>
<pb n="KR3j0190_WYG_016-3a"/>
　此篇引穆天子傳即以周穆王名篇則楊朱之説信<lb/>
　矣或曰鶡冠子庚桑子咸據莊周賈誼足成以欺後<lb/>
　世穆天子傳庸知非此類耶曰彼二書自莊賈引外<lb/>
　絶不足觀穆天子傳與列子體制不仝各極古雅此<lb/>
　篇奇字皆列本書所無信知列子引穆傳非穆傳本<lb/>
　列子也斯又辨贗書者所當知<lb/>
山海經古今語怪之祖劉歆謂夏后伯翳撰無論其事<lb/>
　即其文與典謨禹貢迥不類也余嘗疑戰國好竒之<lb/>
<pb n="KR3j0190_WYG_016-3b"/>
　士本穆天子傳之文與事而侈大博極之雜傅以汲<lb/>
　冢紀年之異聞周書王會之詭物離騷天問之遐㫖<lb/>
　南華鄭圃之寓言以成此書而其叙述高簡詞義淳<lb/>
　質名號倬絶自成一家故雖本會萃諸書而讀之反<lb/>
　若諸書之取證乎此者而實弗然也穆天子傳至晉<lb/>
　始出而此書漢世獨完縁是前代文人率未能定其<lb/>
　先後余首發之於此俟大雅君子商焉<lb/>
山海經本書不言禹益撰劉歆校定以為禹任土作貢<lb/>
<pb n="KR3j0190_WYG_016-4a"/>
　而益等類物善惡著山海經蓋億度疑似之言趙曄<lb/>
　呉越春秋因禹登會稽遂撰為金簡玉字之説曄東<lb/>
　漢人在劉歆後其偽無疑讀者但以禹益治水不當<lb/>
　至海外而怪誕之詞聖人所不道以破之而不據其<lb/>
　本書按經稱夏后啓事者三又言殷王子亥又言文<lb/>
　王墓凡商周之事不一而足晁氏但疑長沙桂陵數<lb/>
　郡名及鯀湮息壤等文夫鯀事固禹益所覩商周曷<lb/>
　從知之哉<hi>此書蓋周末文人因禹鑄九鼎圖象百物使民入山林川澤備知神姦之説故所記</hi>
<pb n="KR3j0190_WYG_016-4b"/>
　<hi>多魑魅魍魎之類而於禹為特詳</hi>
始余讀山海經而疑其本穆天子傳雜錄離騷莊列傅<lb/>
　會以成者然以出于先秦未敢自信載讀楚辭辨證<lb/>
　云古今説天問者皆本山海經淮南子今以文意考<lb/>
　之疑此二書皆緣天問而作則紫陽已先得矣然經<lb/>
　所紀山川神鬼凡離騷九歌遠遊二招中稍渉竒怪<lb/>
　者悉為説以實之不獨天問也而其文體特類穆天<lb/>
　子傳故余斷以為戰國好竒之士取穆王傳雜錄<lb/>
<pb n="KR3j0190_WYG_016-5a"/>
　莊列離騷周書晉乗以成者自非熟讀諸書及此經<lb/>
　本末不易信也後世必有以余為知言者<lb/>
經載叔均方畊讙兠方捕魚長臂人兩手各操一魚竪<lb/>
　亥右手把算羿執弓矢鑿齒執盾此類皆與紀事之<lb/>
　詞大異近世坊間戲取山海經怪物為圖意古先有<lb/>
　斯圖撰者因而紀之故其文義應爾及讀王伯厚王<lb/>
　會補傳引朱子曰山海經記諸異物飛走之類多云<lb/>
　東向或云東首疑本依圖畫而述之古有此學如九<lb/>
<pb n="KR3j0190_WYG_016-5b"/>
　歌天問皆其類余意頓爾釋然甚矣紫陽之善讀書<lb/>
　也即此文義之間古今博雅所未究而獨能察之况<lb/>
　平生精力萃於經傳者可淺窺乎<hi>陶泛覽周王傳流觀山海圖則知此</hi>
　<hi>經古有圖也宋刻稱張僧繇畫</hi>
古人著書即幻設必有所本山海經之稱禹也名山大<lb/>
　川遐方絶域固本治水作貢之文至異禽詭獸鬼蜮<lb/>
　之狀充斥簡編雖戰國浮誇之習乃禹貢則亡一焉<lb/>
　而胡以傅合也偶讀左傳王孫滿之對楚子曰昔夏<lb/>
<pb n="KR3j0190_WYG_016-6a"/>
　之方有德也遠方圖物貢金九牧鑄鼎象物百物而<lb/>
　為之備使民知神姦故民入川澤山林魑魅魍魎莫<lb/>
　能逢之不覺洒然擊節曰此山海經所由作乎蓋是<lb/>
　書也其用意一根於怪所載人物靈祗非一而其形<lb/>
　則若魑魅魍魎之屬也考王孫之對雖一時辨給之<lb/>
　談若其所稱圖象百物之説必有所本至於周末離<lb/>
　騷莊列輩其流遂不可底極而一時能文之士因假<lb/>
　穆天子傳之體縱横附會勒成此書以傅於圖象百<lb/>
<pb n="KR3j0190_WYG_016-6b"/>
　物之説意將以禹益欺天下後世而適以誣之也自<lb/>
　此書之行古今學士但謂非出大禹而已而未有辯<lb/>
　其本於穆滿之文者尤未有察其本於王孫之對者<lb/>
　區區名義之末誠非大體所關然亦可見古仐事理<lb/>
　第殫精索之即千載以上無弗可窮也作者有靈其<lb/>
　將為余絶倒於九京也哉<lb/>
古岳瀆經第八卷李公佐元和九年泛洞庭登包山入<lb/>
　靈洞得之奇字蠧毁不能解其後周焦君詳之云禹<lb/>
<pb n="KR3j0190_WYG_016-7a"/>
　治淮水三至桐柏山驚風迅雷水號木鳴土伯擁川<lb/>
　天老肅兵功不能興禹怒召百靈授命䕫龍桐柏等<lb/>
　山君長稽首請命禹因囚鴻蒙氏彰商氏兠氏盧氏<lb/>
　犂婁氏乃獲淮渦水神名無支祈善應對言語辯江<lb/>
　淮之深淺原隰之遠近形若猨猱縮鼻高額青軀白<lb/>
　面金目䨮牙頸伸百尺力逾九象搏擊騰趠疾利倐<lb/>
　忽視不可久禹授之童律童律不能制授之烏木由<lb/>
　烏木由不能制授之庚辰庚辰能制鴟脾桓胡木魅<lb/>
<pb n="KR3j0190_WYG_016-7b"/>
　水靈山妖石怪奔號叢繞者以千數庚辰以戰遂去<lb/>
　頸瑣大械鼻穿金鈴徙之淮隂龜山之足俾淮水永<lb/>
　安按此文出唐小説蓋即六朝人踵山海經體而贗<lb/>
　作者或唐文士滑稽玩世之文命名岳瀆可見以其<lb/>
　説頗詭異故後世或喜道之宋太史景濂亦稍穩括<lb/>
　集中總之以文為戲耳羅泌路史辯有無支祈世又<lb/>
　譌禹事為泗洲大聖皆可笑近衡岳禹碑盛傳其文<lb/>
　體稍古然與虞夏諸書迥不類恐亦好事所遺也<lb/>
<pb n="KR3j0190_WYG_016-8a"/>
燕丹子三卷當是古今小説雜傳之祖然漢藝文志無<lb/>
　之周氏涉筆謂太史荆軻傳本此宋承㫖亦以决秦<lb/>
　漢人所作余讀之其文彩誠有足觀而詞氣頗與東<lb/>
　京類蓋漢末文士因太史慶卿傳增益怪誕為此書<lb/>
　正如越絶等編掇拾前人遺軼而託於子胥子貢云<lb/>
　耳周氏謂烏頭白馬生角膾千里馬肝截美人手皆<lb/>
　太史削之非也惟首二事出遷賛語自餘雖應劭王<lb/>
　充嘗言悉不可信吾景濂亦似未深考且書果太史<lb/>
<pb n="KR3j0190_WYG_016-8b"/>
　事本漢藝文志迺遺之乎漢志有荆軻論五篇燕丹<lb/>
　必據此増損成書者<lb/>
隋志有宋玉子一卷亦列小説家幷燕丹子皆漢志所<lb/>
　無二書必一時同出偽無疑也唐尚存今不傳<lb/>
神異經十洲記俱題東方朔撰悉假託也其事實詭誕<lb/>
　亡論即西漢人文章有此類乎漢志有東方朔二十<lb/>
　篇列雜家今不傳而二書傳甚矣世好奇者衆也<lb/>
趙飛燕外傳稱河東都尉伶𤣥撰宋人或謂為偽書以<lb/>
<pb n="KR3j0190_WYG_016-9a"/>
　史無所見也然文體頗渾朴不類六朝禍水滅火事<lb/>
　司馬公載之通鑑誠怪如以詩文士引用為疑則非<lb/>
　懸解語也𤣥本傳自言見詘史氏當是後人所加<lb/>
越絶書十五卷稱子貢亦曰子胥竝依託也楊用修據<lb/>
　後序以去為姓得衣乃成等語謂東漢人袁康作按<lb/>
　魏伯陽參仝契後序鄶國鄙夫等句亦寓㑹稽魏某<lb/>
　姓名而孔文舉漁父屈節十六言亦離合魯國孔融<lb/>
　四字蓋東漢末盛為此體用修之論或不誣也第書<lb/>
<pb n="KR3j0190_WYG_016-9b"/>
　稱越絶昔人以終不可解余按前代書名往往有鄙<lb/>
　拙可笑者如常璩記漢事而名漢之書杜預彚集古<lb/>
　文而名善文謝靈運采輯衆詩而直云詩集又釋典<lb/>
　維摩詰所説經雖書竝不刋其名總之不可法也<lb/>
劉炫魯史記今不傳炫經術冠絶史筆或非其任而博<lb/>
　學强識時莫與倫且隋世古書存者尚夥炫所采錄<lb/>
　必多可補前史之缺惜亡從見之矣<lb/>
西京襍記世以葛洪偽撰余詳辯之矣或又以為呉均<lb/>
<pb n="KR3j0190_WYG_016-10a"/>
　者無他據止酉陽雜俎記六朝人欲用西京雜記事<lb/>
　既而中止曰此呉均語恐不足用然洪序篇末甚明<lb/>
　安知非雜俎誤又述異記晁公武謂任昉作而唐志<lb/>
　稱祖同晁以為非然隋志無昉書而有祖冲之撰者<lb/>
　十卷竟未知孰是也<lb/>
列仙傳三卷陳振孫云傳凡七十二人每傳有賛似非<lb/>
　向撰西漢人文章不爾也余按漢書藝文志劉向所<lb/>
　敘六十七篇止新序説苑世説列女傳而無此書七<lb/>
<pb n="KR3j0190_WYG_016-10b"/>
　略劉歆所定果向有此書班氏决弗遺蓋偽撰也當<lb/>
　是六朝間人因向傳列女又好神仙家言遂偽撰託<lb/>
　之其書既不得為真則所傳之人恐亦未必皆實考<lb/>
　此傳孫綽及郭元祖各為賛非六朝則三國無疑也<lb/>
𢎞明集有牟子論三十七篇題漢末牟融撰按隋志儒<lb/>
　家有牟子二卷稱漢太尉牟融考後漢書有融傳在<lb/>
　漢明前其時佛法固未入中國今其書已亡而𢎞明<lb/>
　牟子論序稱靈帝時遭世亂離著書不仕精硏佛道<lb/>
<pb n="KR3j0190_WYG_016-11a"/>
　撰理惑論三十七篇其非儒家牟子明甚且隋唐諸<lb/>
　志竝無此書嘗疑六朝晉宋間文士因儒家有牟子<lb/>
　偽撰此論以左右浮屠讀其文雖猥淺而詞頗近東<lb/>
　京意原錄釋藏中故隋志不載若參同契之屬然伯<lb/>
　陽姓名唐以前傳記昭灼而融諸論絶不聞援引可<lb/>
　疑也<lb/>
洞眞記四卷題郭憲子横亦恐贗也憲事世祖以直諫<lb/>
　聞忍描飾漢武東方事以𨗳後世人君之欲且子横<lb/>
<pb n="KR3j0190_WYG_016-11b"/>
　生西京末其文字未應遽爾蓋六朝假託若漢武故<lb/>
　事之類耳<hi>後漢書憲列方技類後人蓋緣是託之</hi>
漢武内傳不著名氏詳其文體是六朝人作蓋齊梁間<lb/>
　好事者為之也所載諸仙女名詩家多用上元夫人<lb/>
　蓋本此阿環者上元名介甫雪詩瑤池𣺌漫阿環家<lb/>
　方萬里謂阿環王母名王方二子俱誤子瞻玉樓銀<lb/>
　海句格自佳而據道書玉樓為肩銀海為眼以起粟<lb/>
　生花襯之遂墮千古惡道學詩者不可不知<lb/>
<pb n="KR3j0190_WYG_016-12a"/>
拾遺記稱王嘉子年蕭綺傳錄蓋即綺撰而託之王嘉<lb/>
　中所記無一事實者皇娥等歌浮豔淺薄然詞人往<lb/>
　往用之以境界相近故又名山記亦贗作今不傳<lb/>
梁四公記今載太平廣記中撰人或曰沈約或曰張説<lb/>
　又稱梁載言余考隋志無此書蓋唐人偽撰託之沈<lb/>
　約張説者也<hi>按名疑據姓譜以梁為七國之梁四公子皆公族也四公記似皆沙門</hi>
隋遺錄一名南部烟花錄文絶鄙俗而稱顔師古殊可<lb/>
　笑也傳者蓋僅十二三云<lb/>
<pb n="KR3j0190_WYG_016-12b"/>
開元天寳遺事稱王仁裕容齋隨筆辯之詳矣余按仁<lb/>
　裕為偽蜀學士所著有玉堂閒話今尚載廣記中而<lb/>
　開元遺事絶不經見其書淺俗鄙陋蓋效陶氏清異<lb/>
　錄而愈不足觀者仁裕能詩西江集至萬首今一二<lb/>
　散見閒話中雖卑弱尚可吟諷書事亦清婉但乏氣<lb/>
　骨不應至是以淺陋故世或好之今尚傳云<lb/>
廣陵妖亂志陳振孫云唐鄭廷誨撰余記一雜説云羅<lb/>
　隱昭諌嘗謁高千里不得志故極言詆毁與駢始末<lb/>
<pb n="KR3j0190_WYG_016-13a"/>
　太不相倫此言或自有謂駢釋賊不擊誠可誅志中<lb/>
　述其惑於諸吕若喪心之極者未必盡爾也温公通<lb/>
　鑑全據此書蓋宋世用事羣小以史事謗涑水故唐<lb/>
　末五代不及致詳耶又唐人評隱以落魄故好訕謗<lb/>
　之詞此説蓋有自來<lb/>
瀟湘録唐人志怪中最鄙誕者諸家或以為李隱或以<lb/>
　為柳詳其書本諧謔不必辯<lb/>
牛羊日厯諸家悉以劉軻撰其書記牛僧孺楊虞卿等<lb/>
<pb n="KR3j0190_WYG_016-13b"/>
　事故以此命名按軻本浮屠中歲慕孟軻為人遂長<lb/>
　髮以文鳴一時即紀載時事命名詎應迺爾必賛皇<lb/>
　之黨且惡軻者為之也按通鑑注引作皇甫嵩嵩恨<lb/>
　僧孺見傳或當近之<lb/>
龍城録宋王銍性之撰嫁名柳河東銍本意假重行其<lb/>
　書耳今其書竟行而子厚受誣千載余嘗笑河東生<lb/>
　平抉駁偽書如鬼谷鶡冠等千百載上無遁情真漢<lb/>
　庭老吏日後迺身為宋人誣衊不能辯大是笑資然<lb/>
<pb n="KR3j0190_WYG_016-14a"/>
　亦亡足欺識者也<lb/>
銍又有續樹萱録凡三事曰元撰曰全若虛曰賈博諭<lb/>
　據洪氏隨筆元撰一事全録秦少游詩則二事可例<lb/>
　推銍所自撰又有黙記等略載陶氏説郛銍能力辯<lb/>
　魏泰碧雲騢之誑不可謂非端士而躬自蹈之然游<lb/>
　戲筆端差彼善也朱紫陽曰王銍性之姚寛令威多<lb/>
　作贗書見文公子華子辯按姚氏贗書今不可見惟<lb/>
　西溪藂語尚行<hi>樹萱録本見唐志宋世不存而劉燾無言者補之蓋亦偽書也</hi>
<pb n="KR3j0190_WYG_016-14b"/>
白猿傳唐人以謗歐陽詢者詢狀頗痩削類猿猱故當<lb/>
　時無名子造言以謗之此書本題補江總白猿傳蓋<lb/>
　偽撰者託總為名不惟誣詢兼以誣總噫亦巧矣率<lb/>
　更世但貴其書而不知其忠孝節義學問文章皆唐<lb/>
　初冠冕至今瞭然史策豈此輩能汚哉率更子通亦<lb/>
　矯矯父風而皆為書名所掩余所惜歐氏不在彼也<lb/>
周秦行紀李德裕門人偽撰以搆牛奇章者也中有沈<lb/>
　婆兒作天子等語所為根蒂者不淺獨怪思黯罹此<lb/>
<pb n="KR3j0190_WYG_016-15a"/>
　巨謗不亟自明何也牛李二黨曲直大都魯衞間牛<lb/>
　撰𤣥怪等録亡隻詞搆李李之徒顧作此以危之於<lb/>
　戲二子者用心可覩矣牛迄功名終而子孫累葉貴盛<lb/>
　李挾高世之才振代之績卒淪海島非忌克忮害之<lb/>
　報耶輙因是書播告夫世之工譖愬者<hi>周秦行紀韋瓘撰</hi>
碧雲騢撰稱梅堯臣實魏泰也晁公武云泰襄陽人無<lb/>
　行有口元祐中紀其少時聞見成此編心信章惇數<lb/>
　稱其長則大槩見矣又王銍云魏泰塲屋不得志喜<lb/>
<pb n="KR3j0190_WYG_016-15b"/>
　偽作他人著書如志怪集括異志倦游錄盡假名武<lb/>
　人張師正又不能自抑出姓名作東軒筆録皆私喜<lb/>
　怒誣衊前人最後作碧雲騢議及范仲淹而天下駭<lb/>
　然不服矣余嘗笑唐人作偽書而其名隱宋人作偽<lb/>
　書而其名彰然無益於偽則一也宋人好作偽經者<lb/>
　阮逸偽子者宋咸偽説者惠洪諸人皆無害於名教<lb/>
　世猶以偽訾之而以泰之顚倒白黑而碧雲騢迄今<lb/>
　傳何也<lb/>
<pb n="KR3j0190_WYG_016-16a"/>
雲仙散録題馮䞇撰共八卷昔人皆以為偽洪景盧尤<lb/>
　斥之余讀其前六卷所引諸雜説無一實者蓋偽撰<lb/>
　其事又偽撰書名實之至末二卷所引則諸書大半<lb/>
　尚存於今胡以云悉誕也第二卷外書名雖誕所記<lb/>
　率儁事雅譚於朝廷政事人士品流一無干預創撰<lb/>
　書名亦皆以文為戲如修竹大蘭杜康毛穎耳非有<lb/>
　害於世及誑誤後學若碧雲騢老杜事實等書也<lb/>
清異録二卷陶榖撰或以文不類宋初者恐未然此書<lb/>
<pb n="KR3j0190_WYG_016-16b"/>
　命名造語皆頗入工恐非榖不能但雲仙間有紀事<lb/>
　志怪處此則全主滑稽耳擬諸李商隱之襍篹亦何<lb/>
　減也近時文章大家間亦用之若髭聖之號王長公<lb/>
　以題哀册文矣<lb/>
艾子世傳蘇長公作子瞻生平善俳謔故此類率附之<lb/>
　宋人賛坡嘻笑怒罵皆成文章豈筆之於書淺俚若<lb/>
　是乎然此書已見文獻通考蓋亦出於宋世非後人<lb/>
　所託也何語林記坡調劉貢父避孔子塔語不若大<lb/>
<pb n="KR3j0190_WYG_016-17a"/>
　風起兮睂飛揚安得猛士兮守鼻梁語尤劇而何不<lb/>
　收以論艾子漫及之<lb/>
鍾吕傳道集稱唐施肩吾撰按肩吾唐中晩間詩人而<lb/>
　純陽呂渭之孫視肩吾為晩出不應預記其事又太<lb/>
　平廣記載神仙最衆獨無所謂鍾呂者而所引小説<lb/>
　數百家即五代杜光庭仙傳拾遺之類亡弗收采獨<lb/>
　亡所謂傳道集者而至宋始有之蓋鍾呂雖自稱唐<lb/>
　人而其迹皆顯於宋一時方士神其説遂託唐人姓<lb/>
<pb n="KR3j0190_WYG_016-17b"/>
　名以紀之或疑此書别有一施肩吾果爾亦當見於<lb/>
　廣記不應宋世驟出并今所傳純陽集俱偽作無疑<lb/>
　也唐人最喜述神怪而鍾之事一亡傳者其至宋始<lb/>
　著可見<lb/>
香奩集沈存中尤延之竝以和凝作凝少日為此詩後<lb/>
　貴盛故嫁名韓偓又不欲自没故於他文中見之今<lb/>
　其詞與韓不類蓋或然也方氏律髓以偓同時呉融<lb/>
　有此題為訛不知此正凝假託之故不然胡以弗託<lb/>
<pb n="KR3j0190_WYG_016-18a"/>
　之温韋諸子而託之偓葉少藴以為韓熈載則姓與<lb/>
　事皆近之總之俱五代耳葉以不當見唐志為疑此<lb/>
　不然唐志如羅隱韋莊劉昭禹真皆五代人也<lb/>
詩話偽者尤衆魏文詩格而述沈約李嶠詩評而引昌<lb/>
　齡皆不足辯今惟樂天聖俞二金針傳盡假託也詩<lb/>
　解若歐蘇杜注等尤偽前人詳覈不復贅陳云<lb/>
偽書出於唐後而名理可味者關尹也而齊丘近之偽<lb/>
　書出於宋後而文采可觀者子華也而亢倉逾之文<lb/>
<pb n="KR3j0190_WYG_016-18b"/>
　子真而時有偽者鶡冠偽而時有真者以二書全偽<lb/>
　非也素問精深隂符奇奥雖非軒后非秦後書<lb/>
偽書多怪字者亢倉元命包乾坤鑿度而穆天子多怪字<lb/>
　而弗害其為古書偽書多傅文者洞極子華三墳黄<lb/>
　石而列禦寇多傅文而弗害其為古書惟其非偽則<lb/>
　愈遠愈近愈離愈合惟其偽則愈近愈遠愈合愈離<lb/>
　王長公云偽者多援少倍多拘少鐬<lb/>
元經出阮逸世以即阮逸也孔叢出宋咸人以即宋咸<lb/>
<pb n="KR3j0190_WYG_016-19a"/>
　也朱紫陽以麻衣出戴師愈黄東發以文子出徐靈<lb/>
　府宋景濓以關尹子出孫定王元美以元命包出張<lb/>
　昇獨三墳亡謂出毛漸者余知其漸出無疑也漸所<lb/>
　作三墳序其詞實淺陋與書合故覈偽書者覈所出<lb/>
　之人思過半矣或曰若子言世得論衡將益為中郎<lb/>
　之秘獨奈何令人好古也噫尚書出孔壁世以偽詆<lb/>
　安國乎竹書出汲冢世以偽訕束晳乎列子過江始<lb/>
　傳世以為張湛偽乎惟其是而已<lb/>
<pb n="KR3j0190_WYG_016-19b"/>
凡覈偽書之道覈之七略以觀其源覈之羣志以觀其<lb/>
　緒覈之竝世之言以觀其稱覈之異世之言以觀其<lb/>
　述覈之文以觀其體覈之事以觀其時覈之撰者以<lb/>
　觀其託覈之傳者以觀其人覈茲八者而古今贗籍<lb/>
　亡隱情矣<lb/>
凡四部書之偽者子為盛經次之史又次之集差寡凡<lb/>
　經之偽易為盛緯候次之凡史之偽雜傳記為盛璅<lb/>
　説次之凡子之偽道為盛兵及諸家次之凡集全偽<lb/>
<pb n="KR3j0190_WYG_016-20a"/>
　者寡而單篇列什借名竄匿甚衆於别編詳之<lb/>
大率秦漢以還書若三易<hi>連山歸藏子夏</hi>三墳六韜七緯關尹<lb/>
　子華素書洞極李靖問答麻衣心法武侯諸策王氏<lb/>
　諸經全偽者也列禦宼司馬法通𤣥經真錯以偽者<lb/>
　也黄石公鶡冠子燕丹子偽錯以真者也管仲晏嬰<lb/>
　文中真偽錯者也元命包孔叢潜虛真偽疑者也鬻䏸<lb/>
　殘也亢倉補也繁露訛也皆不得言偽也素問握竒<lb/>
　隂符山海其名訛也其書非偽也穆天子傳周書紀<lb/>
<pb n="KR3j0190_WYG_016-20b"/>
　年其出晚也其書非偽也即以偽乎非戰國後也餘<lb/>
　亡足辯矣<hi>黄石鶡冠燕丹蓋後人雜取戰國他書之丈易其名號為此非謂真三子作也</hi>
宋黄長睿辯閣帖偽者幾半於真余讀秦漢諸古書覈<lb/>
　其偽幾十七焉世之論書者或以長睿為刻而不能<lb/>
　不服其精余為此辯後世得無以罪長睿者罪予也<lb/>
　然余率本前人遺議稍加詳密間折其衷耳且夫人<lb/>
　之始撰也慮其書弗傳也而託焉託而傳矣而其名<lb/>
　竟沒没有不悔其始之託焉者乎余㑹萃諸家暴而<lb/>
<pb n="KR3j0190_WYG_016-21a"/>
　顯之託者固以亡没其實所託者亦以亡受其疑皆<lb/>
　未為不厚幸也至有舛而弗經謬而亡徵而儼然藉<lb/>
　是行其説於天下後世則余之喋喋詎得已哉<hi>右余讀諸</hi>
　<hi>子辯</hi>
　<lb/>
　<lb/>
　<lb/>
　<lb/>
<pb n="KR3j0190_WYG_016-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房筆叢卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房筆叢卷二十</head> <lb/>
    <p>
<pb n="KR3j0190_WYG_020-1a"/>
欽定四庫全書<lb/>
　少室山房筆叢卷二十<lb/>
　　　　　　　　　　　　明　胡應麟　撰<lb/>
　　二酉綴遺中<lb/>
古今志怪小說率以祖夷堅齊諧然齊諧即莊夷堅即<lb/>
　列耳二書固極詼詭第寓言為近紀事為逺汲冢璅<lb/>
　語十一篇當在莊列前束晳傳云諸國夢卜妖怪相<lb/>
　書蓋古今小說之祖惜今不傳太平廣記有其目而<lb/>
<pb n="KR3j0190_WYG_020-1b"/>
　引用殊寡余嘗欲雜摭左國<hi>國語國䇿</hi>紀年周穆等書之<lb/>
　語怪者及南華沖虗離騷山海之近實者燕丹墨翟<lb/>
　鄒衍韓非之逺誣者及太史淮南新序說苑之載戰<lb/>
　國者凡瓌異之事彚為一編以補汲冢之舊雖非學<lb/>
　者所急其文與事之可喜當百倍於後世小說家云<lb/>
今璅語文惟劉氏史通可見疑古篇引其說云舜放堯<lb/>
　於平陽其地有城曰囚堯又云益為啟所誅太甲殺<lb/>
　伊尹文丁殺季歴以上劉通稱汲冢書今考惟太甲<lb/>
<pb n="KR3j0190_WYG_020-2a"/>
　殺伊尹與紀年合餘竝諸書所無蓋皆璅語中事也<lb/>
　其說詭誕不根固不待辯至所記諸國怪事得諸耳<lb/>
　目或匪盡誣且文出汲冢必竒古惜無從備見之<lb/>
太平御覽第三百七十七卷形體類引璅語一則云齊<lb/>
　景公伐宋至曲陵夢見大君子甚長而大大下而小<lb/>
　上其言甚怒好仰晏子曰若是則盤庚也夫盤庚之<lb/>
　長九尺有餘大下小上白色而髯其言好仰而聲上<lb/>
　公曰是也是怒君師不如違之遂不伐宋也又云齊<lb/>
<pb n="KR3j0190_WYG_020-2b"/>
　景公伐宋至曲陵夢見有短大夫賔於前晏子曰君<lb/>
　所夢何如哉公曰其賔者甚短大上小下其言甚怒<lb/>
　好俯晏子曰如是則伊尹也伊尹甚大而短大上小<lb/>
　下赤色而髯其言好俯而下聲公曰是矣晏子曰是<lb/>
　怒君師不如違之遂不果伐宋右後一事見御覽三<lb/>
　百七十八卷二說酷類蓋必一事析為二者考冊府<lb/>
　元龜亦載二事但合為一而所紀稍不同<hi>又子産浮游事别見</hi>
楊用修云汲冢璅語其文極古然多誣而不信如謂舜<lb/>
<pb n="KR3j0190_WYG_020-3a"/>
　囚堯太甲殺伊尹其誣若此蓋伊尹在相位日被其<lb/>
　黜僇者為之也然則何以知之曰其文不類戰國按<lb/>
　用修謂汲冢多誣可也又謂此書乃伊尹黜僇之人<lb/>
　所作此何異兒童之見夫周末去商逺故有此誣使<lb/>
　當時僇於伊尹者豈得誑之至此蓋春秋人作也<lb/>
楊用修又引璅語伊尹與妹喜交尤謬蓋亦當得之類<lb/>
　書<lb/>
小說稱徐鉉好言怪賔客之不能自通者與失意見斥<lb/>
<pb n="KR3j0190_WYG_020-3b"/>
　絶者皆託言以求合洪邁好志怪晚歳急於成書客<lb/>
　多取廣記中舊事改竄首尾别為名字以投之至有<lb/>
　數卷者洪不復刪潤皆入夷堅然二子尚爲人欺也<lb/>
　蘇軾好談鬼客至使談有不能者輒云姑妄言之則<lb/>
　又𨗳之以妄然二子竟為所欺坡特滑稽戲劇未嘗<lb/>
　形筆端也鉉所著稽神録其中必有誑於賔客如夷<lb/>
　堅所得者豈皆實哉<lb/>
洪夷堅四百二十卷不勝衆矣而王質景文又有别志<lb/>
<pb n="KR3j0190_WYG_020-4a"/>
　二十四卷何古今怪事盡出於南渡之世也太平廣<lb/>
　記雖五百卷然自洪荒至宋已數千年又合衆小說<lb/>
　數百家而成而洪直以一代之事當之不亦妄哉余<lb/>
　嘗欲取宋太平興國後及遼金元氏以迄於明凡小<lb/>
　說中渉怪者分門析類續成廣記之書殆亦五百餘<lb/>
　卷其誣誕瞭然洎好竒勦掇文士俳謔槩舉芟之或<lb/>
　不致後來之誚云<hi>此書卷帙繁重尚未成編其辯駁大都略見兹集</hi>
幼嘗戲輯諸小說為百家異苑今録其序云自漢人駕<lb/>
<pb n="KR3j0190_WYG_020-4b"/>
　名東方朔作神異經而魏文列異傳繼之六朝唐宋<lb/>
　凡小說以異名者甚衆考太平御覽廣記及曾氏陶<lb/>
　氏諸編有述異記<hi>二卷</hi>甄異録<hi>三/卷</hi>廣異記<hi>一/卷</hi>旌異記<hi>十五</hi>
　<hi>卷</hi>古異傳<hi>三/卷</hi>近異録<hi>二/卷</hi>獨異志<hi>十/卷</hi>篹異記<hi>一卷</hi>靈異記<lb/>
　<hi>十卷</hi>乗異記<hi>三/卷</hi>祥異記<hi>一/卷</hi>續異記<hi>一/卷</hi>集異記<hi>三卷</hi>博異志<lb/>
　<hi>三卷</hi>括異志<hi>一/卷</hi>紀異録<hi>一/卷</hi>祖異記<hi>一/卷</hi>采異記<hi>一卷</hi>摭異記<lb/>
　<hi>一卷</hi>賢異録<hi>一卷</hi>此外如異苑異聞異述異誡諸集大㮣<lb/>
　近六十家而李翺卓異記陶榖清異録之類弗與焉<lb/>
<pb n="KR3j0190_WYG_020-5a"/>
　<hi>以所記稍不同故也</hi>今世有刻夲者僅神異述異數家餘俱不<lb/>
　行廼其事大半具諸類書鄭漁仲所謂名亡實在者<lb/>
　也苐分門互列得一遺二雖存若亡余屏居丘壑却<lb/>
　掃杜門無鼎臣野處之賔以遣餘日輒命穎生以類<lb/>
　鈔合循名入事各完本書不惟前哲流風藉以不泯<lb/>
　而遺編故帙亦因槩見大都遂綂命之曰百家異苑<lb/>
　作勞經史之暇輒一披閱當抵掌捫虱之懽昔蘇子<lb/>
　瞻好語怪客不能則使妄言之莊周曰余姑以妄言<lb/>
<pb n="KR3j0190_WYG_020-5b"/>
　之而汝姑妄聽之知莊氏之旨則知蘇氏之旨矣<lb/>
楊用修謂世但知博物志而不知有博物記記乃漢人<lb/>
　所撰余讀太平廣記目無此書僅再生類一事稱出<lb/>
　博物記而内言及魏郭后恐非漢人所撰意以記為<lb/>
　志字誤而今傳茂先博物志又無此事姑識此以俟<lb/>
　再考其說云漢末闗中大亂有發前漢時宫人冢者<lb/>
　人猶活既出容色如舊魏郭后愛念之録置宫中常<lb/>
　在左右問漢時宫内事說之了了皆有次序郭崩哭<lb/>
<pb n="KR3j0190_WYG_020-6a"/>
　泣過禮遂死<lb/>
人死而復甦者竹書秦諜可謂絶竒然他書謂之縊非<lb/>
　斬首也余讀諸志怪小說所載某人臨陣被殺而乗<lb/>
　騎以歸問其衆云有首無首孰佳衆泣曰有首佳帥<lb/>
　云汝不知無首亦佳又一人被刑斬首而復生一首<lb/>
　視前苐稍細耳信然則秦諜之甦不足異矣然五行<lb/>
　記一事尤怪并録此清河崔廣宗犯法梟首家人舁<lb/>
　其體歸毎飢即畫地作飢字家人遂屑食於頸孔中<lb/>
<pb n="KR3j0190_WYG_020-6b"/>
　飽即書止字家人等有過犯書令决之如是三四歳<lb/>
　世情不替更生一男於一日書地云後日當死宜備<lb/>
　凶具如其言蓋千古未聞之異於理恐必無也<lb/>
陳太丘絶不聞著書而意林所引抱朴子載陳仲弓異<lb/>
　聞記云同郡人張廣遭亂有女四歳不能行棄塜中<lb/>
　後開塜女復活問之曰見塜角有一物伸頸吞氣乃<lb/>
　效之轉不復飢尋看乃大龜也將女還食食飲初小<lb/>
　腹痛久乃習之按此書太平廣記及御覽俱不載蓋<lb/>
<pb n="KR3j0190_WYG_020-7a"/>
　其亡已久然仲弓之言或當不妄因識此凡干寳所<lb/>
　記冢中婢事皆出此後又三國呉志某人死六日復<lb/>
　甦穿土而出與秦諜大同稚川自有集異傳十卷亦<lb/>
　諸家書目所無見本傳<hi>蘇長公仇池筆記一事絶類太丘所記豈亦談者欺之耶</hi>
陸氏異林曰鍾繇嘗數月不朝㑹意性異常或問其故<lb/>
　云嘗有好婦來美麗非凡問者曰必是鬼物可殺之<lb/>
　婦人後往不即前繇問何以曰公有相殺意繇曰無<lb/>
　此勤勤呼之乃入繇以刀斫之傷髀婦人即出以新<lb/>
<pb n="KR3j0190_WYG_020-7b"/>
　綿拭血竟路明日使人尋跡之至一大塜塜中有好<lb/>
　婦人形體如生着白練衫丹綿裲襠傷左髀以裲襠<lb/>
　中綿拭血叔父清河太守說清河陸雲也按此書蓋<lb/>
　呉人士龍猶子撰者而諸家絶無此目僅見三國志<lb/>
　鍾繇傳注中因録此<lb/>
列異傳三卷通志稱魏文撰而通考及宋志書目皆無<lb/>
　之蓋自宋已亡矣惟裴松之所引一事附蔣濟傳注<lb/>
　中魏文與濟同時當是濟自語魏文者今録此云蔣<lb/>
<pb n="KR3j0190_WYG_020-8a"/>
　濟婦夢見亡兒曰死生異路我今在地下爲㤗山伍<lb/>
　伯憔悴困辱不可復言今太廟西謳士孫阿見召為<lb/>
　泰山令願母白侯屬阿令轉我得樂處母驚悟白濟<lb/>
　曰夢耳不足怪也明日復夢曰我來迎新君止在廟<lb/>
　下未發暫得來歸新君明日日中當發不復得歸永<lb/>
　辭於此侯氣彊難感悟故訴於母願重啓侯何惜不<lb/>
　一驗之遂道阿形狀甚悉天明母重啓濟濟乃遣人<lb/>
　詣太廟下推問孫阿形狀證驗悉如兒言濟涕泣曰<lb/>
<pb n="KR3j0190_WYG_020-8b"/>
　幾負吾兒於是乃見孫阿具語其事阿不懼當死而<lb/>
　喜得為泰山令惟恐濟言不信也曰若如足下言阿<lb/>
　之願也不知賢子欲得何職濟曰隨地下樂者與之<lb/>
　阿曰輒當奉教乃厚賞遣還濟欲速知其驗従領軍<lb/>
　門至廟下十歩安一人以傳阿消息辰時傳阿心痛<lb/>
　巳時傳阿劇日中傳阿亡後月餘兒復來語母曰已<lb/>
　轉為録事矣<lb/>
博異志稱谷神子篹而無名姓或曰名還古此通考晁<lb/>
<pb n="KR3j0190_WYG_020-9a"/>
　氏說今刻此書於谷神子下註此三字蓋本晁氏說<lb/>
　非本書舊文也序稱有所指託故匿其姓名今刻夲<lb/>
　纔十事起敬元頴上馬侍中余讀之詞頗雅馴蓋亦<lb/>
　晚唐稍能文者視牛氏元怪等録覺勝之然語意無<lb/>
　所刺譏於序文殊不合後讀廣記御覽諸書廼知刻<lb/>
　本鈔集所遺甚衆僅得此書之半耳第其所謂指託<lb/>
　者尚未得之當續考陳氏但言名還古竟亡其姓唐<lb/>
　有詩人鄭還古嘗為殷七七作傳其人正晚唐而殷<lb/>
<pb n="KR3j0190_WYG_020-9b"/>
　傳文與事皆類是書蓋其作也<lb/>
集異記河東薛用弱撰中載王之渙酒樓事大非實録<lb/>
　且昌齡適集中絶少與之渙倡酬詩又蕭穎士遇二<lb/>
　少年謂似鄱陽忠烈王穎士實八世孫聞言大駭後<lb/>
　㑹盱眙長勘發冢盜乃知二少年實發鄱陽冢忠烈<lb/>
　貌如生因知穎士狀類此理或然而原化記稱穎士<lb/>
　遇老翁逆旅中謂嘗為蕭八代祖書佐見穎士貌酷<lb/>
　肖不覺咨嘆則集異所載誠有之而原化因附㑹以<lb/>
<pb n="KR3j0190_WYG_020-10a"/>
　爲神仙第茂挺身遇此事不自紀而人紀之何耶<lb/>
白行簡三夢記云天后時劉幽求為朝邑承掌奉使歸<lb/>
　未及家十餘里適有佛堂院落出其側寺中歌笑歡<lb/>
　洽寺垣短缺尺得睹其中劉俯身窺之見十數人兒<lb/>
　女襍坐羅列盤饌環遶而共食之見其妻在坐中語<lb/>
　笑劉初愕然不測其故久之且思其不當至此復不<lb/>
　能捨之又熟視容止言笑無異將就察之寺門閉不<lb/>
　得入劉擲瓦擊之中其罍諸人迸走散因忽不見劉<lb/>
<pb n="KR3j0190_WYG_020-10b"/>
　踰垣直入與從行者視殿廡皆無人寺扃如故劉訝<lb/>
　益甚遂馳歸比至其家妻方寢聞劉至及叙寒暄訖<lb/>
　妻笑曰向夢中與數十人同遊一寺皆不相識㑹食<lb/>
　訖殿庭有人自外以瓦礫投之杯盤狼籍因而遂覺<lb/>
　劉亦具陳其見與夢符合不爽毫髪云右載陶氏說<lb/>
　郛太平廣記夢類數事皆類此此蓋實録餘悉祖此<lb/>
　假託也<lb/>
其第二夢記元白梁州詩云花時同醉破春愁笑折花<lb/>
<pb n="KR3j0190_WYG_020-11a"/>
　枝當酒籌忽憶故人天際去計程今日到梁州與二<lb/>
　公自紀悉同故知劉夢亦實事也其第三夢女巫事<lb/>
　亦竒<lb/>
稽神録云漳州蘇猛子病狂請醫陳寨寨至蘇氏子見<lb/>
　之㦸手大罵寨曰此病入心矣因立壇於堂中戒人<lb/>
　無得竊視至夜取蘇氏子劈為兩懸堂之東壁其心<lb/>
　懸北簷下寨方在堂中作法所懸之心遂為犬食寨<lb/>
　驚懼持刀宛轉於地出門而去主人謂其作法也食<lb/>
<pb n="KR3j0190_WYG_020-11b"/>
　頃持心而入内於病者之腹披髪叱之其腹遂合蘇<lb/>
　氏子遂悟連呼逓鋪家人莫測乃其曰有驛吏手持<lb/>
　公文死道傍蓋寨取驛吏之心而活蘇氏也右徐氏<lb/>
　謬談多若此夫古有刳腹滌腸者然腹剖腸見本不<lb/>
　至死史傳中如賈復彭雋輩往往皆然而俞跗華佗<lb/>
　又神藥以傅之故非虗妄若劈之為二而猶能活則<lb/>
　宇宙之中斷無此事也宋人小說載鉉好語怪賔客<lb/>
　率詭撰以欺之此事亦收廣記中使景盧賔客復掇<lb/>
<pb n="KR3j0190_WYG_020-12a"/>
　以欺洪豈不更入夷堅哉漫書此博觀者一笑<lb/>
諾臯記載景乙妻久病見夫回遽言半身被砍去速逐<lb/>
　之乙趨園見一物如嬰兒持竹筐見已驚走乙就視<lb/>
　妻半身在焉比返見妻髪際至胷有釁如脂膜然病<lb/>
　遂已按此蓋徐氏賔客掇酉陽以欺鉉耳<lb/>
酉陽雜俎支諾臯一事云貞元中朢花驛西有百姓王<lb/>
　申手植榆於路成林構第屋數椽夏月常饋漿於行<lb/>
　人有兒年十三每令伺客忽一日白其父路有女子<lb/>
<pb n="KR3j0190_WYG_020-12b"/>
　求水因令呼入女少年衣碧襦白幅巾自言家在此<lb/>
　南十餘里夫死無兒今服<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>矣將還馬嵬訪親求食<lb/>
　言語明悟舉止可愛王申乃留飯之謂曰今日暮夜<lb/>
　可宿此女亦欣然從之其妻遂納之後堂呼之為妹<lb/>
　倩其成衣數事鍼縷細密殆非人工王申大驚異妻<lb/>
　尤愛之乃戲曰妹無他親能為我家作新婦乎女笑<lb/>
　曰身既無托願執井竈王申即日賃衣貰酒為兒婦<lb/>
　其夕暑熱戒其夫近多盗不可闢門即舉巨椽捍而<lb/>
<pb n="KR3j0190_WYG_020-13a"/>
　寢及夜半王申妻夢其子披髪訴曰被食將盡矣妻<lb/>
　驚欲看其子王申怒曰渠得好新婦喜極囈言耳妻<lb/>
　復寢復夢如初申與妻燃燈呼其子及新婦悉不復<lb/>
　應扣户户牢如鍵乃壞門闔才開有物圓目鑿齒體<lb/>
　面藍色衝人而去其子唯餘腦骨及髪而已按張鷟<lb/>
　朝埜僉載一事正同推以為周大足時泰州事在貞<lb/>
　元前蓋好事者詭撰姓名以欺段耳<lb/>
夷堅續志云醴泉尉崔汾居長安崇賢里夏夜乗涼於<lb/>
<pb n="KR3j0190_WYG_020-13b"/>
　庭月色方午風過覺有異香頃聞南垣土動簌簌崔<lb/>
　生意蛇䑕也忽覩一道士大言曰大好月色崔驚懼<lb/>
　遽走道士緩歩庭中年可四十丰儀清古良久妓女<lb/>
　十餘排大門入綃紅翹翠豔冶絶世列坐月下崔生<lb/>
　疑其狐媚以枕投門闔警之道士小顧怒曰我以此<lb/>
　差靜復貪月色初無延佇之禮敢爾麤率厲聲曰此<lb/>
　處有地界無歘有二人長才三尺巨首儋耳唯伏其<lb/>
　前道士頥指崔生曰此人有何親屬入隂籍可領來<lb/>
<pb n="KR3j0190_WYG_020-14a"/>
　一餉間崔生父母及兄悉至衛者數十捽曵批之道<lb/>
　士叱曰我在此敢縱子無禮乎父母泣曰幽明隔絶<lb/>
　誨責不及道士叱遣之復顧二鬼捉此癡人來二鬼<lb/>
　跳及門以赤物如彈丸遥投崔生口中乃細赤綆也<lb/>
　遂鈎出於庭中又詬辱之崔驚失音不得自理其妓<lb/>
　羅拜曰彼凡人因訝仙官無故而至非有大過道士<lb/>
　怒解拂衣由大門而去按此事續志所載余嘗疑其<lb/>
　文不類宋末而酷類酉陽雜俎及近讀廣記乃知即<lb/>
<pb n="KR3j0190_WYG_020-14b"/>
　雜俎事夷堅掇之耳<hi>王長公贈方景武上帝由來有戲臣亦用雜俎崔曙事觀此二</hi>
　<hi>地界三尺則不特帝臣侏儒也</hi>
張睢陽保障之功日揭萬古獨守城食三萬人君子不<lb/>
　能無疑昌黎辯之甚力後世談者如捫蝨新話等書<lb/>
　猶數數焉近閲撫青襍說得六合縣隂兵事為之擊<lb/>
　節大快千載之疑一朝冰釋而世或寡知者因節録<lb/>
　之紹興辛巳敵南侵有何兼資者奉主將命將小隊<lb/>
　遊奕至六合縣見大軍自西北來不類官兵又不類<lb/>
<pb n="KR3j0190_WYG_020-15a"/>
　敵人須臾號令下寨召兼資入凡五門比至中軍一<lb/>
　人廟坐冠服如天神一人面貌英毅鬚髯皆指天一<lb/>
　人東向貌亦俊爽兼資再拜問其姓名面貌英毅者<lb/>
　曰吾張廵也指東向者曰此許逺也兼資少聞張許<lb/>
　事因再拜頂禮曰某曾讀唐書見二大王忠義大節<lb/>
　今日廼得瞻風采然信史所載豈皆實乎廵曰史有<lb/>
　何疑兼資因舉食三萬人事廵曰有之而實不然也<lb/>
　所食者皆已死之人耳兼資又舉殺愛妾事廵曰亦<lb/>
<pb n="KR3j0190_WYG_020-15b"/>
　非殺也吾妾見孤城危廹欲自殺以殉許奴亦以憂<lb/>
　悸暴死遂烹以享士蓋用術以堅軍士之心耳又見<lb/>
　雷萬春面止一瘢謂止中一箭理亦近之雖神怪之<lb/>
　談君子所不道而此足以破千古之惑不可棄也<lb/>
論衡辯䕫一足然莊周載䕫憐蚿山海經載黄帝以夔<lb/>
　革冒皷聲聞五百里皆以為一足余嘗以莊周山海附<lb/>
　㑹然古鐘鼎往往有夔龍之形則獸自有名夔者也<lb/>
　論衡又辯汲井得人事然酉陽雜俎載獨孤叔牙嘗<lb/>
<pb n="KR3j0190_WYG_020-16a"/>
　令家人汲水重不可轉數人助出之乃人也戴席帽<lb/>
　攀欄大笑卻墜井中真有人矣<hi>井中遇人事甚夥獨此事於原説脗合總</hi>
　<hi>之不若景陽宫井為實也識此一笑</hi>
吾意夔一足實因莊周趻踔之說訛為后夔好事者撰<lb/>
　為仲尼之語以闢之而好辯者又引好事之談以證<lb/>
　之皆夢中說夢也<hi>雜俎井中得人事或因昔人之辯更撰此以實之此非廣讀稗官不</hi>
　<hi>能得其要領也</hi>
元和初有一士人失姓字因醉卧㕔中及醒見古屛上<lb/>
<pb n="KR3j0190_WYG_020-16b"/>
　婦人等悉於牀前踏歌歌曰長安女兒踏春陽無處<lb/>
　春陽不斷腸舞袖弓腰渾忘却蛾睂空帶九秋霜其<lb/>
　中雙鬟者問曰如何是弓腰歌者笑曰汝不見我作<lb/>
　弓腰乎乃反首髻及地腰勢如規焉士人驚懼因叱<lb/>
　之忽然上屏亦無其他按博異記邢鳳傳有此事其<lb/>
　詩正仝但言得之夢中耳然則元和士人即鳳也或<lb/>
　博異志因雜俎此事而駕名於鳳亦未可知大抵稗<lb/>
　官曲說附㑹百端其情變不可窮詰也<hi>博異作羅幃空度九秋霜</hi>
<pb n="KR3j0190_WYG_020-17a"/>
　<hi>當以雜俎為勝</hi>
石鼎聨句詩明是退之腳手蓋亦毛穎革華遺意至軒<lb/>
　轅切韓彌明彰愈又其不必言者及閱兩山墨談以<lb/>
　某處有軒轅彌明廟為疑此極可大笑世間叢祠井<lb/>
　社如石郎木居士之類前代毫無出處尚遍天下況<lb/>
　彌明韓公有詩後人因立為廟復何所疑都縁不解<lb/>
　韓公詩體被其簸弄若真知詩人一見便當了然余<lb/>
　因此知許由善卷諸墓一切不足憑信每笑昌黎用<lb/>
<pb n="KR3j0190_WYG_020-17b"/>
　爾許心力作此詩千年後不遇識者幾被軒轅氏奪<lb/>
　去也<lb/>
唐人小說如栁毅傳書洞庭事極鄙誕不根文士亟當<lb/>
　唾去而詩人往往好用之夫詩中用事本不論虗實<lb/>
　然此事特誑而不情造言者至此亦横議可誅者也<lb/>
　何仲黙每戒人用唐宋事而有舊井潮深栁毅祠之<lb/>
　句亦大鹵莽今特拈出為學詩之鑒黎惟敬本學仲<lb/>
　黙詩而與余遊西山玉龍洞有封書誰識洞庭君之<lb/>
<pb n="KR3j0190_WYG_020-18a"/>
　句暗用栁毅而不露而語獨竒俊得詩家三昧總之<lb/>
　不如不用為善然二君用事偶經意不經意耳若因<lb/>
　此妄生分别相癡人前說夢也<lb/>
六朝宋虞之有妬記一卷至唐不傳而宋王某補之今<lb/>
　所補者又不存矣余生平二親極念而不幸際敬通<lb/>
　之厄居常扼腕弗堪每欲叢録古今史傳中事迹以<lb/>
　補二書之亡而未暇近讀夷堅志妬忌門一事絶竒<lb/>
　因録之於左方郭二雅妻陸氏秀州海鹽人平時端<lb/>
<pb n="KR3j0190_WYG_020-18b"/>
　靖有志操紹興二十八年六月十五日呼其子昭戒<lb/>
　之曰吾數日後當死切無即歛丁寧數四昭憂之尚<lb/>
　未敢盡信及期無疾而逝心猶微溫奄奄有出入息<lb/>
　十日復生曰姑蘇某龍王嬖一妾遭夫人妬忌以箠<lb/>
　死鞠訊天獄累年不能决上帝命我詰其情一問而<lb/>
　得之泰山牘以上信宿當就刑是時必暴風雨至七<lb/>
　月五日平江大風駕潮漂溺數百里田廬皆被其害<lb/>
　云據右所載事則不特人類為然即異類且有之然<lb/>
<pb n="KR3j0190_WYG_020-19a"/>
　龍妾以非命亡而帝為正獄致刑今之殘虐姬媵俾<lb/>
　弗聊生者茍逭陽誅隂謫寧可免也且一龍之妬生<lb/>
　既甘心其妾垂死正刑而濵海田廬數百里復受其<lb/>
　害妬婦之惡詎勝道哉庸書志後以戒世之甘妬忌<lb/>
　者<lb/>
宋何先異聞載碧蘭堂一女子詩云水天日暮風無力<lb/>
　斷雲影裏蘆花色折得荷花水上游兩鬢蕭蕭玉釵<lb/>
　直語亦頗工而不甚傳因録此蘆花字與荷花相犯當<lb/>
<pb n="KR3j0190_WYG_020-19b"/>
　是抄録之誤今說郛殊無善本余嘗得一部於王長<lb/>
　公處多長公手所改定者惜此未經刋削云異聞又<lb/>
　載周某入兠離國事當是傳寫唐人南柯及兠𤣥國<lb/>
　二則耳<lb/>
唐人記返魂事有絶相類者如齊推女及鄭亞妻必有<lb/>
　一譌又太平廣記神仙類田先生即救齊女者而所<lb/>
　記又不仝大率皆烏有耳<lb/>
凡變異之談盛於六朝然多是傳録舛訛未必盡幻設<lb/>
<pb n="KR3j0190_WYG_020-20a"/>
　語至唐人乃作意好竒假小說以寄筆端如毛穎南<lb/>
　柯之類尚可若東陽夜怪録稱成自虗元怪録元無<lb/>
　有皆但可付之一笑其文氣亦卑下亡足論宋人所<lb/>
　記乃多有近實者而文彩無足觀本朝新餘等話本<lb/>
　出名流以皆幻設而時益以俚俗又在前數種下惟<lb/>
　廣記所録唐人閨閣事咸綽有情致詩詞亦大率可<lb/>
　喜<lb/>
　<lb/>
<pb n="KR3j0190_WYG_020-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房筆叢卷二十<lb/>
</p>
<p>
</p>
  </div>
</body>
</text>
</TEI>
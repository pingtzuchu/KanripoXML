<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房筆叢卷十三</head> <lb/>
    <p>
<pb n="KR3j0190_WYG_013-1a"/>
欽定四庫全書<lb/>
　少室山房筆叢卷十三<lb/>
　　　　　　　　　　　　明　胡應麟　撰<lb/>
　　九流緒論下<lb/>
今子書傳於世而最先者惟鬻子其書槩舉修身治國<lb/>
　之術實雜家言也與柱下漆園宗旨迥異而漢志列<lb/>
　於道家諸史藝文及諸家目録靡不因之雖或以為<lb/>
　疑而迄莫能定余謂班氏義例咸規歆向不應謬誤<lb/>
<pb n="KR3j0190_WYG_013-1b"/>
　若斯載讀漢志小說家有鬻子一十九篇迺釋然悟<lb/>
　曰此今所傳鬻子乎蓋鬻子道家言者漢末已亡而<lb/>
　小說家尚傳於後後人不能精覈遂以道家所列當<lb/>
　之故歴世紛紛名實咸爽漢志故灼然明也輙記於<lb/>
　此俟博洽君子定焉<lb/>
漢藝文志所謂小說雖曰街談巷語實與後世博物志<lb/>
　怪等書迥别蓋亦雜家者流稍錯以事耳如所列伊<lb/>
　尹二十七篇黄帝四十篇成湯三篇立義命名動依<lb/>
<pb n="KR3j0190_WYG_013-2a"/>
　聖哲豈後世所謂小說乎又務成子一篇注稱堯問<lb/>
　宋子十八篇注言黄老臣饒二十五篇注言心術安<lb/>
　成一篇注言養生皆非後世所謂小說也則今傳鬻<lb/>
　子為小說而非道家尚奚疑哉<hi>又青史子五十七篇楊用修所引數條皆</hi>
　<hi>雜論治道殊不類今小說</hi>
青史子云古禮男子生而射天地四方其文云東方之<lb/>
　弧以梧梧者東方之草春木也南方之弧以栁栁者<lb/>
　南方之草夏木也中央之弧以桑桑者中央之木也<lb/>
<pb n="KR3j0190_WYG_013-2b"/>
　西方之弧以棘棘者西方之草秋木也北方之弧以<lb/>
　棗棗者北方之草冬木也是木亦可稱草也青史子<lb/>
　漢志五十三篇今存者胎教一篇而已其首曰古者<lb/>
　胎教之道王后有娠瑞七月而就蔞室太師持銅而<lb/>
　御戶左太宰持升而御戶右此三月者王后所求聲<lb/>
　音非禮樂則太師撫樂緼瑟而稱不習所求滋味非<lb/>
　正味則太宰荷斗倚升而不敢煎調云云其文義古<lb/>
　雅嗚呼古書之不傳者何限惜哉右見楊用修丹鉛<lb/>
<pb n="KR3j0190_WYG_013-3a"/>
　録按青史子班氏所列小說家其文義傳者乃如此<lb/>
　信鬻子之為小說也葉夢得宋景濓並以此書兩見<lb/>
　為疑而不敢定其非道家者政小說二字所誤執余<lb/>
　指以求之當瞭然矣<hi>用修所引青史見賈誼新書作者青史氏</hi>
王長公讀諸子云鬻熊偽書也考班志鬻子注道家下<lb/>
　以爲鬻熊小說下以爲後人所加則孟堅固以小說<lb/>
　之鬻子爲僞長公之言益信而余說亦不誣矣<lb/>
鬻子章次篇名前人論者咸以殘缺不可曉余初讀尤<lb/>
<pb n="KR3j0190_WYG_013-3b"/>
　漫然載閱之覺其詞頗質奥雖非真出熊手要爲秦<lb/>
　漢前書因反覆紬繹之迺知此書之存眎舊纔十之<lb/>
　一而篇名章次錯亂混淆之甚宜宋以來諸家未有<lb/>
　得其要領者也蓋古鬻子本書篇名章次與莊列不<lb/>
　同而絶與今傳關尹子類所謂撰吏道符等目即關<lb/>
　尹之一宇二柱等篇也撰吏下有五帝等目道符下<lb/>
　有三王等目即一宇篇之盆沼等章二柱篇之盌盂<lb/>
　等章也關尹九篇而每篇章次少者六七多者十餘<lb/>
<pb n="KR3j0190_WYG_013-4a"/>
　更互闡𤼵以竟一篇之義故每章之語雖極寥寥而<lb/>
　不覺其簡鬻子二十二篇律以關尹則今傳短章總<lb/>
　之當不下百數十<hi>如今傳本篇下第五第八等目悉篇中章次非書中篇次細繹自明</hi>
　而東京之後兵火殘逸至唐所存僅此一十四條當<lb/>
　時注者鹵莽苟欲庶幾前代全書遂以每章當其一<lb/>
　篇而僅以爲缺其人故今讀之寥寥枯寂若本末略<lb/>
　無足觀者又其篇章既混而先後復淆後人因益厭<lb/>
　棄弗省余既幸得其說輒稍爲更定之雖缺者不可<lb/>
<pb n="KR3j0190_WYG_013-4b"/>
　復完而章次篇名咸中舊解亦謂旦暮遇之者也<hi>又賈</hi>
　<hi>誼引十三章附</hi>
楊用修云鬻熊著書二十二篇子書莫先焉今其存者<lb/>
　十四篇皆無可取似後人贋本無疑也按賈誼新書<lb/>
　所引云和可以守而嚴可以守而嚴不若和之固也<lb/>
　和可以攻而嚴可以攻而嚴不若和之徳也和可以<lb/>
　戰而嚴可以戰而嚴不若和之勝也則惟由和而可<lb/>
　也又云治國之道上忠於主而中敬其士而下愛其<lb/>
<pb n="KR3j0190_WYG_013-5a"/>
　民故上忠其主者非以道義則無以入忠也而中敬<lb/>
　其士非以禮節則無以諭敬也下愛其民非以忠信<lb/>
　則無以行愛也又曰聖人在上位則天下不死軍兵<lb/>
　之事民免於一死而得一生矣聖王在上位而民無<lb/>
　凍餒民免於二死而得二生矣聖王在上位民無夭<lb/>
　閼之誅民免於三死而得三生矣聖王在上位則民<lb/>
　無厲疾民免於四死而得四生矣是皆正言確論也<lb/>
　今之所傳有是乎又文選注引鬻子武王率兵車以<lb/>
<pb n="KR3j0190_WYG_013-5b"/>
　伐紂紂虎旅百萬陣於商郊起自黄烏至於赤斧三<lb/>
　軍之士莫不失色今本無之知爲僞書矣右楊氏丹<lb/>
　鉛録所載可補鬻子之缺因録此余考誼大政篇所<lb/>
　引尚有六條暇當總輯合今傳十四篇稍次先後爲<lb/>
　一編<lb/>
子之爲類略有十家昔人所取凡九而其一小說弗與<lb/>
　焉然古今著述小說家特盛而古今書籍小說家獨<lb/>
　傳何以故哉怪力亂神俗流喜道而亦博物所珍也<lb/>
<pb n="KR3j0190_WYG_013-6a"/>
　𤣥虚廣莫好事偏攻而亦洽聞所昵也談虎者矜誇<lb/>
　以示劇而雕龍者間掇之以爲竒辨鼠者証據以成<lb/>
　名而捫蝨者類資之以送日至於大雅君子心知其<lb/>
　妄而口競傳之旦斥其非而暮引用之猶之淫聲麗<lb/>
　色惡之而弗能弗好也夫好者彌多傳者彌衆傳者<lb/>
　日衆則作者日繁夫何怪焉<lb/>
小說家一類又自分數種一曰志怪捜神述異宣室酉<lb/>
　陽之類是也一曰傳竒飛燕太真崔鶯霍玉之類是<lb/>
<pb n="KR3j0190_WYG_013-6b"/>
　也一曰雜録世說語林瑣言因話之類是也一曰藂<lb/>
　談容齋夢溪東谷道山之類是也一曰辯訂鼠璞雞<lb/>
　肋資暇辯疑之類是也一曰箴規家訓世範勸善省<lb/>
　心之類是也叢談雜録二類最易相紊又往往兼有<lb/>
　四家而四家類多獨行不可攙入二類者至於志怪<lb/>
　傳竒尤易出入或一書之中二事並載一字之内兩<lb/>
　端具存姑舉其重而已<lb/>
小說子書流也然談說理道或近於經又有類注疏者<lb/>
<pb n="KR3j0190_WYG_013-7a"/>
　紀述事迹或通於史又有類志傳者他如孟啟本事<lb/>
　盧瓌抒情例以詩話文評附見集類究其體製實小<lb/>
　說者流也至於子類雜家尤相出入鄭氏謂古今書<lb/>
　家所不能分有九而不知最易混淆者小說也必備<lb/>
　見簡編窮究底裏庶幾得之而冗碎迂誕讀者往往<lb/>
　涉獵優伶遇之故不能精<lb/>
飛燕傳竒之首也洞冥雜俎之源也捜神𤣥怪之先也<lb/>
　博物杜陽之祖也魏晉好長生故多靈變之說齊梁<lb/>
<pb n="KR3j0190_WYG_013-7b"/>
　𢎞釋典故多因果之譚<lb/>
子虚上林不已而爲修竹大蘭修竹大蘭不已而爲革<lb/>
　華毛穎革華毛穎不已而爲后土南柯故夫莊列者<lb/>
　詭誕之宗而屈宋者𤣥虚之首也後人不習其文而<lb/>
　規其意鹵莽其精而獵其粗毋惑乎其日下也<lb/>
雲仙誕之誕也清異俳之俳也然其喻旨命詞往往如<lb/>
　郗方囘奴小有意焉亦滑稽之囿也其詭撰靡益見<lb/>
　聞其雅言可資譚噱不為所欺可也夫成湯之問夏<lb/>
<pb n="KR3j0190_WYG_013-8a"/>
　棘莊周之証齊諧果有其人乎哉<lb/>
小說唐人以前紀述多虛而藻繪可觀宋人以後論次<lb/>
　多實而彩豔殊乏蓋唐以前出文人才士之手而宋<lb/>
　以後率俚儒野老之談故也<lb/>
小說者流或騷人墨客游戲筆端或竒士洽人蒐羅㝢<lb/>
　外紀述見聞無所迴忌覃研理道務極幽深其善者<lb/>
　足以備經解之異仝存史官之討覈總之有補於世<lb/>
　無害於時乃若私懷不逞假手鉛槧如周秦行紀東<lb/>
<pb n="KR3j0190_WYG_013-8b"/>
　軒筆録之類仝於武夫之刃讒人之舌者此大弊也<lb/>
　然天下萬世公論具在亦亡益焉<lb/>
漢唐六代諸小說幾於無不傳者今單行别梓雖寡太<lb/>
　平廣記之中一目可盡御覽諸書往往槩見鄭漁仲<lb/>
　所謂名亡實存也宋人諸說雖間載百川學海諸家<lb/>
　彚刻及單行夷堅桯史之類盛於唐前然曽氏陶氏<lb/>
　二書輯類各近千家今所存十不二三矣<lb/>
唐人酉陽雜俎𤣥怪等編今皆行世而太平廣記所載<lb/>
<pb n="KR3j0190_WYG_013-9a"/>
　往往有諸刻所無者蓋諸書皆自廣記録出而抄集<lb/>
　者鹵莽脱略致然若魏晉六朝之書即廣記所載事<lb/>
　亦寥寥蓋年代稍遠當宋人輯廣記日已不盡存故<lb/>
　也<lb/>
小説卷帙繁重者太平廣記之五百夷堅志之四百極<lb/>
　矣而不如虞初之九百也秦漢之篇即唐宋之卷太<lb/>
　史公書一百三十卷漢志作百三十篇然三代之書<lb/>
　至繁不過百卷不應虞初卷多迺爾余恐虞初之篇<lb/>
<pb n="KR3j0190_WYG_013-9b"/>
　即尚書百篇之篇則九百篇者不過九百事計以後<lb/>
　世之卷不過數十餘耳今其説一不存按漢志虞初<lb/>
　河南人武帝時方士號黄車使者蓋七略所稱小說<lb/>
　惟此當與後世同方士務爲迂怪以惑主心神異十<lb/>
　洲之祖襲有自來矣<lb/>
晉平公夢朱熊窺其屏惡之而疾問於子產對曰昔共<lb/>
　工之卿曰浮游敗於顓頊自沈於淮其色赤其言善<lb/>
　笑其行善顧其狀如熊爲天王祟見之堂則王天下<lb/>
<pb n="KR3j0190_WYG_013-10a"/>
　者死見之堂下則邦人駭見之門則近臣憂見之庭<lb/>
　則無傷今窺君之屏病而無傷其祭顓頊共工乎從<lb/>
　其言而病間右太平御覽引汲冢瑣語之文束晳傳<lb/>
　所云諸國夢卜妖怪相書者推此可見蓋古今紀異<lb/>
　之祖出虞初前而類書引者絶少考隋唐尚有其目<lb/>
　蓋至宋而亡矣因録之<hi>隋志梁顧協又有瑣語今亦不存</hi>
楊用修謂唐小說不如漢而舉伶𤣥趙飛燕傳中一二<lb/>
　語為證戊辰之歳余偶過燕中書肆得殘刻十數紙<lb/>
<pb n="KR3j0190_WYG_013-10b"/>
　題趙飛燕别集閱之乃知即說郛中陶氏刪本其文<lb/>
　頗類東京而末載梁武答昭儀化黿事蓋六朝人作<lb/>
　而宋秦醇子復補綴以傳者也第端臨通考漁仲通<lb/>
　志並無此目而文非宋所能其間敘才數事多俊語<lb/>
　出伶𤣥右而淳質古健弗如惜全帙不可見也<lb/>
别集稱昭儀方浴帝私覘侍者報昭儀昭儀急趨燭後<lb/>
　避帝瞥見之心愈眩惑他日昭儀浴帝黙賜侍者特<lb/>
　令不言帝自屏罅覘之蘭湯灎灎昭儀坐其中若三<lb/>
<pb n="KR3j0190_WYG_013-11a"/>
　尺寒泉浸明玉帝意飛揚語近侍曰自古人主無二<lb/>
　后有則立昭儀為后矣右敘昭儀浴事入畫蘭湯灎<lb/>
　灎三語百世下讀之猶勃然興矧親炙耶<hi>𤣥傳膚體光發占燒</hi>
　<hi>燭七字佳</hi>
漢武故事稱班固撰諸家咸以王儉造考其文頗衰薾<lb/>
　不類孟堅是六朝人作也史記公孫𢎞諫征伐不從<lb/>
　自殺而鈎弋夫人以病終非武帝殺之皆與史大異<lb/>
　吾以公孫斷不能自殺知鈎弋之說爲六朝之妄無疑<lb/>
<pb n="KR3j0190_WYG_013-11b"/>
　也然仙傳亦有鈎弋事蓋祖此云<lb/>
博物志十卷晉張華撰華博洽冠古今此書所載疎略<lb/>
　淺猥亡復倫次疑後世類書中録出者然隋志亦僅<lb/>
　十卷每用爲疑近閱一雜說記唐人殷文圭云華原<lb/>
　書四百卷武帝刪之止作十卷始信余見有脗合者<lb/>
　蓋隋志乃武帝所刪本至宋不無脫落後人又從廣<lb/>
　記録出雖十卷實二三存併非隋世之舊故益寥寥<lb/>
　耳<hi>隋志有張公雜記楊用修所稱博物記蓋即此書殷文圭通考作文奎非是其說詳拾遺記中</hi>
<pb n="KR3j0190_WYG_013-12a"/>
劉義慶世說十卷讀其語言晉人面目氣韻恍忽生動<lb/>
　而簡約𤣥澹真致不窮古今絶唱也孝標之注博贍<lb/>
　精覈客主映發並絶古今考隋唐志義慶又有小說<lb/>
　十卷孝標又有續世説十卷今皆不傳悵望江左風<lb/>
　流令人扼腕云<hi>按宋書義慶傳不載世說未詳</hi>
世說以𤣥韻為宗非紀事比劉知幾謂非實録不足病<lb/>
　也唐人修晉書凡世說語盡采之則似失詳慎云<lb/>
義慶所著又有後漢書及文集八卷徐州先賢傳贊九<lb/>
<pb n="KR3j0190_WYG_013-12b"/>
　卷江左名士傳一卷幽明録二十卷宣騐記十三卷<lb/>
　集材二百卷獨世說盛行嘉隆間尺牘詩詞靡不采<lb/>
　掇乃不善用者扭揑雷同亦往往厭觀云<lb/>
洪景盧夷堅志四百二十卷今傳止五十卷他不可考<lb/>
　惟王景文夷堅别志序尚可以知其纂輯之槩因録<lb/>
　之序曰志怪之書甚夥至鄱陽夷堅志出則盡超之<lb/>
　余平生所書略類洪公始讀左傳史記漢書稍得其<lb/>
　記事之法而無所施因志怪𤼵之久之習熟調利滋<lb/>
<pb n="KR3j0190_WYG_013-13a"/>
　溉翫不能釋間自觀覽要不爲無補於世而古今文<lb/>
　章之關鍵亦間有相通者不以是爲無益而中畫愈<lb/>
　裒所見聞益之事三百七十卷二十四今書之目也<lb/>
　余心尚未艾久之則將浸及於夷堅矣凡夷堅所有<lb/>
　而復見者刪之更生佛之類是也凡夷堅所有而未<lb/>
　備者補之黄元道之類是也其名仍爲夷堅而别志<lb/>
　之辨於鄱陽也得歳月者紀歳月得其所者紀其所<lb/>
　得其人者記其人三者并書之備矣闕一二亦書皆<lb/>
<pb n="KR3j0190_WYG_013-13b"/>
　闕則弗書醜而不欲著姓名者婉見之如夷堅確夢<lb/>
　之類是也醜而姓名不可不著者顯揭之如夷堅人<lb/>
　牛之類是也其稱某人云又某人得諸某人云若己<lb/>
　所見各識其所自來皆循夷堅之規弗易也其異也<lb/>
　者筆力瞠乎其後矣<hi>觀此序則洪志義例可推其敘事當亦可喜今所傳甚猥淺蓋</hi>
　<hi>殘缺之中又雜以僞矣</hi>
今世傳大類書如太平御覽冊府元龜皆千卷可謂富<lb/>
　矣然貞觀中編文思博要一千二百卷金輪朝編三<lb/>
<pb n="KR3j0190_WYG_013-14a"/>
　教珠英一千三百卷簡帙皆多於宋又許敬宗編瑤<lb/>
　山玉彩五百卷張太素編冊府五百八十二卷視今<lb/>
　傳合璧事類等書亦皆過之其始蓋昉於六朝何承<lb/>
　天皇覽一百二十二卷劉孝標類苑一百二十卷徐<lb/>
　勉華林要略六百卷祖珽修文御覽三百六十卷然<lb/>
　諸書惟孝標一二出自獨創自餘皆聚集一時文學<lb/>
　之士奉詔編輯者非一人手裁也今博要珠英等書<lb/>
　俱乆廢不傳惟唐人初學記三十卷藝文類聚一百<lb/>
<pb n="KR3j0190_WYG_013-14b"/>
　卷行世二書采摭頗精第不備耳中收録詩文事迹<lb/>
　往往出今史傳文集外使諸大部傳必各有可觀惜<lb/>
　哉<lb/>
右類書顛末略紀於此按類書鄭志另録通考仍列子<lb/>
　家蓋不欲四部之外别立門戶也然類書有數種如<lb/>
　初學藝文兼載詩詞則近於集御覽元龜事實咸備<lb/>
　則鄰於史通典通志聲韻禮儀之屬又一二間涉於<lb/>
　經專以屬之子部恐亦未安余欲别録二藏及贋古<lb/>
<pb n="KR3j0190_WYG_013-15a"/>
　書及類書爲一部附四大部之末尚俟博雅者商焉<lb/>
歐虞皆有類書今惟歐類聚傳元白皆有類書今惟白<lb/>
　六帖傳元類集三百卷至宋已亡虞北堂書鈔見通<lb/>
　考閱今藏書家時有此本然非完書<lb/>
白氏書見唐藝文志止名經史事類而不名六帖于立<lb/>
　政乃有六帖三十卷而世不復傳孔氏書通志所無<lb/>
　今合白刻然精不若徐歐備不如合璧也<hi>孔帖見馬氏通考</hi>
世傳極淺陋書若錦繡萬花谷韻府羣玉羣書淵海之<lb/>
<pb n="KR3j0190_WYG_013-15b"/>
　類其名亦起自前代唐孫翰有錦繡谷五卷是所居<lb/>
　山名錢昌宗韻類題選一百卷陳鄂四庫韻對九十<lb/>
　八卷武氏字海一百卷溫庭筠學海三十卷曹化史<lb/>
　海十卷王博古修文海十七卷王義方筆海十卷又<lb/>
　北朝人有文海四十卷張融有玉海四十卷俱係已<lb/>
　集與宋江氏文海王氏玉海名仝而實異也<lb/>
太宗以五代文人失職慮生意外故厚其廩禄俾編集<lb/>
　諸類書文皇命高士廉等當亦此意武氏以二張故<lb/>
<pb n="KR3j0190_WYG_013-16a"/>
　俾集羣彥編三教珠英而一時秉筆皆浮豔士真欲<lb/>
　蓋彌彰矣武氏又有古今内範百卷列女傳百卷窮<lb/>
　古今可笑事當無若此二端高宗又有天訓四卷宇<lb/>
　宙間信未嘗無對也<lb/>
諸史藝文有道德經二卷題晉孫登注謂即善嘯者無<lb/>
　疑不爾亦是假託及閱孫綽傳乃知登綽子也又呉<lb/>
　孫權太子亦名登又漢時䜟文代漢者名孫登銅馬<lb/>
　諸賊因立孫登爲天子<hi>見光武紀</hi>是漢晉間有四孫登也<lb/>
<pb n="KR3j0190_WYG_013-16b"/>
　又老子音一卷亦稱登撰當亦綽兒<lb/>
道家有五等朝儀一卷題張萬福撰崇文總目云未詳<lb/>
　何人按唐張萬福抗言救陽城即世主謂江淮草木<lb/>
　皆聞爾名者而崇文憒憒如此允宜長睿譏之然萬<lb/>
　福武人著書或非其事酉陽雜俎又有名醫張萬福<lb/>
　則此書固未知出誰手或更有一人不可知崇文誠<lb/>
　足譏東觀亦未審也<hi>崇文於陸修靜德山皆不能知故萬福之未詳知其非疑誤也</hi>
　少室山房筆叢卷十三<lb/>
</p>
<p>
</p>
  </div>
</body>
</text>
</TEI>
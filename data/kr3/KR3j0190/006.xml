<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房筆叢卷六</head> <lb/>
    <p>
<pb n="KR3j0190_WYG_006-1a"/>
欽定四庫全書<lb/>
　少室山房筆叢卷六<lb/>
　　　　　　　　　　　　明　胡應麟　撰<lb/>
　　史書佔畢二<lb/>
　　外篇<lb/>
創者羲農耶治者堯舜耶家者大禹耶征者湯武耶仙<lb/>
　者廣成耶聖者尼父耶上古帝王兼總二三斯為極<lb/>
　盛而軒轅氏六者具焉神哉其徳乎異哉其時乎<lb/>
<pb n="KR3j0190_WYG_006-1b"/>
盛哉軒轅氏之時也而微有憾焉夫羲農欲治而未能<lb/>
　堯舜能創而弗值也皆時也而有熊適當之而際榆<lb/>
　罔之衰也蚩尤之暴也征伐之功大於湯武而揖遜<lb/>
　之迹減於唐虞也亦時也葛洪曰古聖人有輕天下<lb/>
　者有治天下者惟黄帝兼之而不知有熊所兼者衆<lb/>
　也<lb/>
世知項槖八歳而師孔而不知蒲衣八嵗而師舜也甘<lb/>
　羅十二上卿少矣而伯益五嵗掌火尤少也唐文十<lb/>
<pb n="KR3j0190_WYG_006-2a"/>
　八創業少矣而放勲十六配天尤少也王融之豔鄧<lb/>
　禹奚為哉<lb/>
三代而上享國之永者周也三代而下享國之永者漢<lb/>
　也夫周積徳累仁逺矣漢除殘伐暴正矣夫夏商湯<lb/>
　禹崛起周則二聖相承也唐宋隋周重臣漢則匹夫<lb/>
　無位也而周重之周公也漢重之光武也是三文王<lb/>
　而再髙祖也其享國之永宜也<lb/>
皇帝王覇古今升降之㑹也其世有隆汚故其號有等<lb/>
<pb n="KR3j0190_WYG_006-2b"/>
　差其號係於世也其世弗係於號也稱而乆焉熟焉<lb/>
　於是乎號之等差為世之汚隆矣<lb/>
虞夏商周奉天革命代自為稱靡沿襲也三代而下惟<lb/>
　漢得之魏晉六朝五季之君率緣舊號唐宋混一亦<lb/>
　皆因之何耶夫漢之名猶地也<lb/>
昭代稱名近無所因逺無所襲厥體冠裳厥義鴻逺偉<lb/>
　哉光絶百代矣<lb/>
三代而上之為帝王者視其徳三代而下之為帝王者<lb/>
<pb n="KR3j0190_WYG_006-3a"/>
　視其才漢髙之才髙光武之才宻文皇之才俊項羽<lb/>
　之才雄先主之才疎孟徳之才俊<lb/>
三代而下儒之用世者得二人焉漢光武蜀忠武也光<lb/>
　武儒而帝者也忠武儒而相者也且俱能將也儒之<lb/>
　用斯其烈也唐文皇之文也能將矣能帝矣成康之<lb/>
　治所自致也是又能相也然才人非儒者也<lb/>
帝王受命必有禎符芒碭之雲能文五彩近之矣蛇當<lb/>
　道魚腹之文乎嫗夜哭叢祠之嘯乎至良一䇿士滄<lb/>
<pb n="KR3j0190_WYG_006-3b"/>
　海黄石胡紛紛也世祖洞達光明赤伏致累家法哉<lb/>
　夫唐宋昭代之興也咸亦有聞矣而人無弗信者惟<lb/>
　其足信也<lb/>
髙之輕士也武之雜霸也西漢之事功釀於此乎光之<lb/>
　禮賢也明之養老也東京之節義釀扵此乎唐文藝<lb/>
　故唐一代鳴詩歌宋藝仁故宋一代言理學<lb/>
漢文短䘮而魏文終䘮梁武佞佛而周武剗佛二文二<lb/>
　武皆英主也而得失天壤也夫拓䟦宇文鈞夷狄也<lb/>
<pb n="KR3j0190_WYG_006-4a"/>
　求王政於三代之後僅二事足徴焉能無為中國媿<lb/>
　也<lb/>
人知漢武之表章六經而不知梁武之訓釋六經尤勤<lb/>
　且力也二武帝才略同文藝同好方外同<hi>一仙一佛</hi>漢武<lb/>
　窮兵一念悔而令終梁武寢兵一念渝而致亂<lb/>
漢夷狄亾君矣而南北有魏文也周武也唐夷狄亾君<lb/>
　矣而金元有世宗也仁宗也其盛則宜<lb/>
丘明以尹氏為隱母公羊以尹氏為世卿史記以共和<lb/>
<pb n="KR3j0190_WYG_006-4b"/>
　為相號竹書以共和為人名夫尹氏男子也而或謂<lb/>
　婦人共和一人也而或謂二相史之至矛盾大可笑<lb/>
　者若此而將安聽哉夫四書之文亾他籍可取證也<lb/>
　其文義則順弗順昭昭也吾從其順者已矣<hi>胡安國羅泌各</hi>
　<hi>有辯</hi>
楚莊秦穆𦕈矣宋襄亡之弗暇而覇云乎哉昆吾大彭<lb/>
　豕韋異代也若存若亡也亡已則悼以易襄猶庻乎<lb/>
　其可也<hi>班固以齊晉秦楚及吴闔廬為五覇</hi>
<pb n="KR3j0190_WYG_006-5a"/>
桓文五主之覇皆尊主也而皆挾詐也故皆稱霸也然<lb/>
　霸有二功與力也桓文功有餘而力未足也其蚩尤<lb/>
　共工后羿秦政楚羽乎五者覇之盛也古今之力靡<lb/>
　以尚也<lb/>
自楚之弱而吴始强吴之强也未㡬而於越隨勁矣自<lb/>
　遼之衰而金始横金之横也未㡬而䝉古浸盛矣天<lb/>
　道可畏也哉<lb/>
甚矣宋之可笑也襄圖霸於前而覆於楚偃圖霸於後<lb/>
<pb n="KR3j0190_WYG_006-5b"/>
　而滅於齊襄曰王道偃亦曰王政祖也孫也其一揆<lb/>
　夫<lb/>
春秋之世而真能柔楚者悼也桓文弗與也戰國之世<lb/>
　而稍能抗秦者趙也齊楚無譏也<lb/>
晉岸賈之夷趙宗其罪專也其意則張公室也而後世<lb/>
　以費無極班之魯行父之逐莒僕其詞正也其事則<lb/>
　竊上權也而後世以臧孫辰匹之漢翟方進搆陷陳<lb/>
　咸等亦執斯語當文仲之立言也豈以為奸䧺地哉<lb/>
<pb n="KR3j0190_WYG_006-6a"/>
六國之世無君矣然弗盡爾也趙之武靈也惠文也燕<lb/>
　之昭也楚之威也齊之宣也皆能振也武靈之强國<lb/>
　惠文之用人昭之雪耻威之合從宣之禮賢其事可<lb/>
　紀也而武靈殺身餘皆早世天有意於秦乎人乎奚<lb/>
　與也<lb/>
戰國之世能與秦抗者趙而已主父㣲服入闗有圖秦<lb/>
　之心焉弗死沙丘六國之勢未可知也惠文任頗服<lb/>
　齊任奢救韓任藺挫秦澠池之㑹即昭之强無少懦<lb/>
<pb n="KR3j0190_WYG_006-6b"/>
　也戰國之令主也頗奢相如皆㧞自㣲𦕈者也知而<lb/>
　用用而弗疑而卒取效五霸之事弗過也孝成繼之<lb/>
　衰焉惜夫<lb/>
戰國之凛然者吾得二人焉王蠋申包胥是矣非豫讓<lb/>
　謂也戰國之超然者吾得二人焉魯連張孟談是已<lb/>
　非范蠡謂也<lb/>
夫蠡之事越也非不乆矣闔廬之强弗聞以其君輯也<lb/>
　夫差之忿弗聞以其君釋也㑹稽之棲幸嚭在也弗<lb/>
<pb n="KR3j0190_WYG_006-7a"/>
　爾計安出也以美色蠱人之國以隂謀剗人之社義<lb/>
　仗言執者乎<lb/>
吴之求成也句踐猶有心焉從而賛之報曩日焉可也<lb/>
　援桴隨之必滅廼已胡其忍也以烏喙目其君以貨<lb/>
　財汚其身至齊復為田常簒其國甚矣人之好亂也<lb/>
　<hi>蠡事與胥迥異吴弗可以釋越越弗可以弗釋吴</hi>
仲連義不帝秦甘蹈東海孟談奮身救主超然五湖彼<lb/>
　非有所畏也蠡之去越畏心耳三遷亾一善狀特以<lb/>
<pb n="KR3j0190_WYG_006-7b"/>
　貨稱致子殺人而復救之其事汙其識悖<lb/>
晉之衰也萌於士匄乎楚之衰也萌於屈建乎晉卿大<lb/>
　夫自衰而起亾非賢者匄為政而名義渝二鞅繼之<lb/>
　皆亂人也餘斗筲亾足算矣建衷甲以求諸侯楚圍<lb/>
　襲而甚之卒禍其國<lb/>
戰國四君孰不藐平原乎然秦人挾豺虎之勢握之乎<lb/>
　掌股之上以索窮厄無歸之魏齊而卒弗予者則疇<lb/>
　其人也長平之役在任趙括不在受馮亭令亷頗相<lb/>
<pb n="KR3j0190_WYG_006-8a"/>
　拒武安空國而出諸侯乗釁以入視函谷猶大<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>也<lb/>
　春申是辯士非俠士孟嘗是俠士非義士信陵是義<lb/>
　士非曲士<hi>秦前後出兵惟長平最為竭力盖攻趙之衆不下六十餘萬關中鋭士盡矣若王翦</hi>
　<hi>攻楚秦已得天下半不足言空國也</hi>
起翦頗牧班乎良哉牧也扶弱趙却强秦材優三子矣<lb/>
　至忠而被戮則宋之武穆弗加也勝歇文忌班乎偉<lb/>
　哉忌也振殘魏驅暴秦才絶三子矣至信而見疑則<lb/>
　魏之陳思一律也牧死豈直惟亾趙忌死豈直惟亾<lb/>
<pb n="KR3j0190_WYG_006-8b"/>
　魏并亡六國矣<lb/>
䲭夷望諸皆舊臣也員留而戮毅去而生毅為得乎淮<lb/>
　隂留侯皆功臣也信留而族良去而完良為得乎噫<lb/>
　難言也員與光君臣之暱手足腹心弗喻也目吴之<lb/>
　沼而恝然外國情乎非以死殉亾可者毅之去則善<lb/>
　矣漢以羽視信信一日在漢一日憂乎即北走胡南<lb/>
　走越其能免也善為信計者非文子之祈則文信之<lb/>
　藥而已悲夫<lb/>
<pb n="KR3j0190_WYG_006-9a"/>
太史傳刺客五人其道皆亡足論也其志其事則得失<lb/>
　難易差焉沫僨軍䘮地罪弗免誅葵丘之㑹非盛有<lb/>
　甲兵之陳也提劍刼之成則倖生敗不虚死蛇鼠之<lb/>
　知壯夫弗為己政於嚴氏受恩非素而能終其母之<lb/>
　年念其姊之戮殺身皮面志足矜也而倉卒一呼事<lb/>
　猶易也軻也藏匕首入虎狼萬㦸九闗聲色亾動至<lb/>
　肢體分裂嘻笑自如非蓋世之勇孰與斯乎專諸所<lb/>
　刺王僚所為吴光厥志厥事咸瑣瑣也非荆聶比也<lb/>
<pb n="KR3j0190_WYG_006-9b"/>
　讓則余别論詳矣<lb/>
刺大亂之道也萬勿已而用之則視其刺之是非而已<lb/>
　刼桓逆干順也弑僚下賊上也殺累私害公也沫以<lb/>
　亂逭刑諸以亂濟慝政以亂快仇皆亂之亂也且也<lb/>
　桓可義奪遂出忿争光非廢逐三子者之刺亦可以<lb/>
　已乎哀哉丹也燕社稷旦暮墟矣丹思所以濟之而<lb/>
　萬無䇿也僥倖於一刺詎得已哉政殛蘇嗣可以息<lb/>
　黔黎延周脈燕亦未至遂亾軻之垂中而弗中也天<lb/>
<pb n="KR3j0190_WYG_006-10a"/>
　也世人燭成敗弗燭是非故軻為笑資而沫為大勇<lb/>
　悲夫<lb/>
項之覩秦曰彼可取而代也劉之覩秦曰大丈夫當如<lb/>
　此矣劉項之志可知也立懐者梁非籍意羽破漢興<lb/>
　懐即無恙漢能一日終北面之義乎曰漢雖勿臣未<lb/>
　必為郴之舉也則秦之於赧魏之於獻亦有辭乎夫<lb/>
　淮隂彭越君臣之分已定也漢未嘗置之地上也況<lb/>
　義帝其素所君也<lb/>
<pb n="KR3j0190_WYG_006-10b"/>
髙帝戰勝攻取經國致治事不如文皇然而文皇弗能<lb/>
　為髙祖也以髙神畧懸斷平勃固其餘事歡也顧亦<lb/>
　能焉侯景彭樂庫狄干斛律金慕容紹宗若鑑而燭<lb/>
　也文皇智籠一世終以勣失之知人豈曰易哉<lb/>
文皇之出勣蓋有由焉英衛之才非遇文皇皆有以自<lb/>
　立者文皇少於諸將其將終也一時征伐功臣盡矣<lb/>
　勣僅存而髙孱文皇蓋有所慮也故出之以探其衷<lb/>
　而因循則殺之盖文皇不能無慮勣而又不欲為髙<lb/>
<pb n="KR3j0190_WYG_006-11a"/>
　祖之殺韓彭勣行而大宗之疑釋且殺之無名矣侯<lb/>
　景之事其必至者也武氏則全未形也文皇之出勣<lb/>
　即景之慮非紹宗之慮也蓋欲髙以位結其心非冀<lb/>
　其力也夫文皇豈區區趨歩神武哉<lb/>
將之道曰智曰勇而已古今聖於勇其項籍乎聖於智<lb/>
　其韓信乎勇而困於智雖萬鈞猶匹夫也羽之勇無<lb/>
　所事謀而敵之謀亦無所施智而藉乎勇雖百勝猶<lb/>
　恒技也信之智無所事力而敵之力亦無所用而漢<lb/>
<pb n="KR3j0190_WYG_006-11b"/>
　髙者又能使籍失其勇信失其智才愈髙衷愈隐業<lb/>
　愈盛徳愈衰矣<lb/>
垓下之戰楚事去矣非信之智能覆羽也然漢不得信<lb/>
　未可知也以全智遇全勇必其勢皆全優劣庻㡬定<lb/>
　也夫其勢全者又必其鬬確夫劉曜擒於石勒髙昻<lb/>
　没於宇文豈其勢有强弱哉鬭有確不確也<lb/>
宋義之鬭秦趙也實畏邯欲觀成敗耳邯舉趙義且棄<lb/>
　軍走孰承其敝乎至不卹士卒置酒髙㑹大言凌羽<lb/>
<pb n="KR3j0190_WYG_006-12a"/>
　蓋以口舌得禍妄庸豎子羽殺義羽刃汚矣凌敬規<lb/>
　建徳毋救鄭尤謬唐克鄭旦夕鄭克則夏望風靡矣<lb/>
項王喑嗚叱咤千人皆廢然東城之役灌嬰以五千追<lb/>
　之雖殺傷過當卒自剄勢也垓下之戰漢兵亦六十<lb/>
　萬非淮隂在軍鮮不為靈壁矣苐信亦非羽敵也楚<lb/>
　之謀臣亞父而已然其謀得與失蓋相等焉其謀之<lb/>
　失者一曰立義帝其謀之得者一曰圖沛公以陳渉<lb/>
　之庸也大呼澤中從者百萬智如梁勇如籍乃使立<lb/>
<pb n="KR3j0190_WYG_006-12b"/>
　楚懐而君之梁死籍苦戰以定天下於懐無尺寸假<lb/>
　也雖然君之矣而弑之以成漢之名可乎其圖髙祖<lb/>
　也識天下之大勢雖羽弗如也世之俚儒堅執以為<lb/>
　笑端夫沛公死至今數千年無二沛公也當時可知<lb/>
　也曰天將啟之矣其可廢與噫斯語也他人則可亞<lb/>
　父則不可<lb/>
沙中一擊子房報韓之義盡矣祖龍死秦鹿失天下之<lb/>
　勢非劉則項百韓成足輔乎以燒絶棧道為為韓者<lb/>
<pb n="KR3j0190_WYG_006-13a"/>
　迂甚也則韓成而在奈何興漢而復韓故封良志也<lb/>
　項滅信誅何辱良弗去將次及焉獨為韓乎哉<lb/>
良平皆䇿士之雄也夫三傑之目首留侯而六出之竒<lb/>
　專曲逆何也良洞悉天下之㡬平巧濟一時之變夫<lb/>
　捐金草具雲夢偽遊良弗屑也非平也疇則能之昭<lb/>
　烈伐吴孔明嘆曰孝直在不令主上及此達良平事<lb/>
　者可與繹諸葛之言矣<lb/>
淮隂登壇髙宻仗䇿武鄉分鼎懸斷未形毫髪不爽胡<lb/>
<pb n="KR3j0190_WYG_006-13b"/>
　其異也髙答吕后亮屬後主歡屬文襄懸斷身後毫<lb/>
　髮不爽又胡其異也<lb/>
髙舉平勃而吕后再問而髙弗答也亮舉褘琬而李福<lb/>
　再問而亮弗答也夫終平勃而漢無事矣奚以答也<lb/>
　終褘琬而蜀㡬亾矣奚以答也智哉髙乎悲哉亮乎<lb/>
武鄉亟稱伯約論者以為失焉觀亮遺言第舉褘琬而<lb/>
　不及維料之審矣然維於亮要不負所知也以禪之<lb/>
　庸皓之佞非維蜀乆亾矣艾云乎哉<lb/>
<pb n="KR3j0190_WYG_006-14a"/>
陳豨非黥布輩也征豨平陽絳灌之事而髙卒自將淮<lb/>
　隂之死可知也彼其以吕自觧哉淮隂墮其術可也<lb/>
　而後世亦墮其術何哉<lb/>
章邯白起之亞也䘐於羽而名勿稱龍且黥布之徒也<lb/>
　滅於信而勲勿立楚之可當一面者且耳破九江救<lb/>
　田横他弗任也且死濰水羽始大懼遣人説信及越<lb/>
　反梁無可使者自徃擊之卒失成臯楚以亾故吾嘗<lb/>
　謂增去而楚無大臣且沒而楚無善將難為碌碌道<lb/>
<pb n="KR3j0190_WYG_006-14b"/>
　也<lb/>
甚矣漢髙之智也斬丁公使天下戒其為臣是天下咸<lb/>
　為所欺也斬丁公使後世予其為君是後世咸為所<lb/>
　欺也<lb/>
夫荀吴之殺鼔人也吾予其義夫句踐之殺吴宰也吾<lb/>
　與其公何也鼓人以城叛而吴未嘗受也嚭之存越<lb/>
　也以貨其亾吴也以讒故嚭於越無親而於吴劇蠧<lb/>
　也戮之宜也若丁公於漢髙也為利乎於項氏也為<lb/>
<pb n="KR3j0190_WYG_006-15a"/>
　讒乎季之脱於厄也為徳乎為仇乎律之荀吴句踐<lb/>
　無一合者也夫髙之虐於刑也其浮於政矣夫<lb/>
仲尼曰以直報怨雍齒之侯直乎以徳報徳丁公之殺<lb/>
　徳乎夫假齒以示恩也假丁公以示法也假之而足<lb/>
　以成其私則匿怨可也忍心可也夫髙之末年叛者<lb/>
　盖九起焉而卒斃於黥布之矢也視光武太宗何如<lb/>
　哉則挾詐者信有時而窮也<lb/>
夫項伯以私漢封誅不忠乎夫鄭君以名籍逐誅不忠<lb/>
<pb n="KR3j0190_WYG_006-15b"/>
　乎夫項失天下其故多矣謂由丁公俾籍也都三秦<lb/>
　任亞父雖無事漢可也夫季布忠楚者而髠夫鍾離<lb/>
　忠楚者而戮夫丁公胡足惜也惜後世欺於漢也<lb/>
百戰百勝而得天下者唐太宗也而項籍以勝而失之<lb/>
　百戰百敗而得天下者漢髙祖也而昭烈以敗而失<lb/>
　之固人也亦天也<lb/>
昭烈間闗於袁紹吕布劉表曹操之間困矣而氣不衰<lb/>
　也敗矣而望不挫也魏武以天下英雄推之魯肅以<lb/>
<pb n="KR3j0190_WYG_006-16a"/>
　天下梟雄名之周瑜陸遜程昱郭嘉咸惴惴焉胡先<lb/>
　聲之振如此也迹昭烈平生言論風㫖蓋猶有帝王<lb/>
　之度焉逺非孫曹等也雖其才弗逮亦炎徳之將終<lb/>
　與<lb/>
魏武因弱為强不階尺土幾一海㝢其人不足論才足<lb/>
　稱也孫權自守虜耳藉父兄之業亾能尺寸廣也使<lb/>
　昭烈處權所就當止此乎蘇氏以劉不如孫非也<lb/>
甚矣眉山父子之勇於論也責昭烈不能死敵又謂棄<lb/>
<pb n="KR3j0190_WYG_006-16b"/>
　荆州入巴蜀吾知其無能為也炎運灰人望絶曹氏<lb/>
　之業已成非暴秦新莽比也而責以髙光之事可乎<lb/>
　劉虞不受帝號廼心王室其伐公孫也但令取瓉幾<lb/>
　於行一不義殺一不辜不為濟乎否也夫先主武侯<lb/>
　人傑也而匹夫諒哉<lb/>
漢之末造操所憚者劉也不在權也權所憚者羽也不<lb/>
　在操也故昭烈不能有荆於先而忠義不能保荆於<lb/>
　後也<lb/>
<pb n="KR3j0190_WYG_006-17a"/>
赤壁一戰之後吴君臣不憂曹而憂劉矣襄陽既克之<lb/>
　後吴君臣不惴操而惴羽矣而昭烈忘之闗公忽之<lb/>
　武侯亦姑置焉天乎<lb/>
一軍宛洛一軍秦川諸葛初議曷嘗棄荆州哉然而其<lb/>
　地彈丸也其形四戰也進攻可也胡以守也必兼益<lb/>
　部之饒挾漢川之險庶進而攻可以復中原退而守<lb/>
　可以堅鼎足此豪傑萬全之識而後世顧紛紛焉司<lb/>
　馬所以賤腐儒也<lb/>
<pb n="KR3j0190_WYG_006-17b"/>
荆天下重地豪傑所急也然未有以荆取天下者無論<lb/>
　劉表蕭銑馬殷輩以楚成之強莊之霸靈之貪𤣥之<lb/>
　横友諒之桀而中原不能尺寸也夫蜀誠一隅然秦<lb/>
　得之輕諸侯矣漢得之壹四海矣孔明自昭烈崩出<lb/>
　祁山六焉曷謂欲長守蜀也司馬徽所斥腐儒其吕<lb/>
　温蘇洵等哉而惜乎未有執余説以破之者自餘瑣<lb/>
　𤨏若薛能鄭如㡬俞文龍輩吾何譏焉<lb/>
亂漢之賊吾不曰董卓李傕而曰賈詡亾漢之賊吾不<lb/>
<pb n="KR3j0190_WYG_006-18a"/>
　曰曹操孫權而曰吕䝉當卓就誅也漢幾定矣詡䇿<lb/>
　傕襲害王允而漢紐瓦觧及操議遷也漢㡬復矣䝉<lb/>
　䇿權襲取荆州而漢社𤓰分<lb/>
復漢闗一人弗任也取襄樊扼操胸矣吴蜀兩臂夾而<lb/>
　攻焉即操能守闗中原非魏有也復宋岳一人足任<lb/>
　也擣汴洛褫金魄矣韓吴諸帥角而逐焉即金能絶<lb/>
　塞中國非金有也而䝉也以詭襲之檜也以和尼之<lb/>
　天乎酷哉<lb/>
<pb n="KR3j0190_WYG_006-18b"/>
亮之才勝羽十倍矣而由蜀攻魏則勢不便相萬也故<lb/>
　六出而身殉之浚之才下飛數等矣而以宋圖金則<lb/>
　力不敵相百也故三敗而國隨之<lb/>
荆州既破而吕䝉死天欲亡漢故生蒙而又為漢滅䝉<lb/>
　也關公精忠大節而世有責之備者吕蒙鼠迹狐蹤<lb/>
　而世有賛其能者吾所為廢書太息也<lb/>
姜維之討賊偉哉中原難復也夫人辨之矣維竭一身<lb/>
　以殉之雖䘐猶勝也李訓之誅閹强哉中貴難鋤也<lb/>
<pb n="KR3j0190_WYG_006-19a"/>
　夫人辨之矣訓出萬死以圖之雖私猶公也<lb/>
郁離子云六朝五季之君而遇漢祖不能與布越伍而<lb/>
　況乎能南面也青田本色語哉然其中亦有等焉劉<lb/>
　裕材力錚錚孟徳仲達之亞處宋藝祖地弗為優乎<lb/>
　齊梁陳氏下矣迺隋文之經國撫世未易忽也五代<lb/>
　諸主鼠竊之餘氣象施為又齊梁陳氏下矣惟柴氏<lb/>
　意度頗自可觀<lb/>
魏太武之力足以壹天下而南之世非陳後主也爾朱榮<lb/>
<pb n="KR3j0190_WYG_006-19b"/>
　之才足以壹天下而北之世非隋文也以隋文而遇陳<lb/>
　後主雖欲天下亾混壹弗可得也<lb/>
秦堅之取晉以迫失之隋文之取陳以緩得之秦以六<lb/>
　十萬而奔可謂拙於用多隋以兩八千而勝可謂巧<lb/>
　於用寡其故何也隋有將秦無將晉有備陳無備<lb/>
秦苻堅之量也魏孝文之文也謂夷狄無君吾弗信也<lb/>
　慕容恪之貞也斛律光之毅也謂夷狄無臣吾弗信<lb/>
　也夫世之稱四子也以才吾之薦四子也以徳<lb/>
<pb n="KR3j0190_WYG_006-20a"/>
江左諸人風流藉藉視北霄壤也迺廟堂之上有王景<lb/>
　畧乎帷幄之中有崔伯深乎景畧升孔明之堂伯深<lb/>
　入子房之室者也夫豈直六朝唐以後絶未覩也<lb/>
魏之有崔浩也豈直留侯哉其淹貫典墳研精翰墨曉<lb/>
　暢星厯博習方書藝能之美幾諸葛矣然而超然之<lb/>
　智弗若良廓然之量弗如葛也夫是以及也<lb/>
浩之備載國書也紀實也排擠佛敎也崇儒也自六代<lb/>
　至唐史有弗虚飾乎儒有弗異端乎齊史書崔孟軻<lb/>
<pb n="KR3j0190_WYG_006-20b"/>
　闢墨百代瞻仰浩以直筆覆宗世但知其才藝緇流<lb/>
　至謂釋氏之報燾亦旋死盜手刃出腹中快哉有天<lb/>
　道焉<lb/>
邢巒魏之儒者而功名烜赫世但知其將也楊愔齊之<lb/>
　文士而幹用優長世但知其相也巒不以將顯樊深<lb/>
　劉焯等爾愔不以相顯邢劭魏收等爾卒魏良將無<lb/>
　過巒者齊賢相無過愔者世以儒者鮮通文士爽實<lb/>
　余獨惜二子以將相掩其平生也<lb/>
<pb n="KR3j0190_WYG_006-21a"/>
援於績弗得遺也雲臺外之以嫌乎武於班弗得錄也<lb/>
　麒麟殿之以節乎彼自以大公乎而咸未盡也次援<lb/>
　於鄧吴次武於霍丙豈不亦廓然哉夫瀛洲而敬宗<lb/>
　與也吾弗能愛其才也補孝孫十九矣黜許而仍十<lb/>
　八後世必有韙余言者<lb/>
以秦之慝也然而不殺周赧也以政之殘也然而不戮<lb/>
　六王也裕也於故君則再弑焉於降王則駢戮焉裕<lb/>
　之慝也過於嬴而殘也烈於政矣<lb/>
<pb n="KR3j0190_WYG_006-21b"/>
古今殺降之甚者莫甚於唐髙而項羽白起勿與焉薛<lb/>
　仁杲降則殺之王仁本降則殺之蕭銑降則又殺之<lb/>
　其他蓋不勝數也項羽未嘗殺沛公白起未嘗再戮<lb/>
　降卒也或謂出太宗意夫頡利擒而太宗弗殺也然<lb/>
　胡以弗能救與劉文静死且弗能而況數子也<lb/>
唐髙祖之謀之於李宻勇之於竇建徳詐之於王世充<lb/>
　皆弗如也而以子勝之劉武周薛仁杲羣盜輩耳非<lb/>
　建徳輩也李宻有英雄之度而一敗弗能振建徳故<lb/>
<pb n="KR3j0190_WYG_006-22a"/>
　匪太宗敵然當救鄭有必勝之勢何至如拾芥也帝<lb/>
　王天命此可以觀焉<lb/>
文皇之於髙麗也未嘗不旦夕留意焉遼左之歸練兵<lb/>
　勵士史不絶書遲以期嵗平壤必舉蓋蘇文必磔非<lb/>
　若漢髙之困於冒頓置之度外弗校也而儒生類以<lb/>
　為䘐何也夫自司馬氏通鑑出而人之讀史者希矣<lb/>
三代而下當大任而弗動者疇其人哉漢博陸也唐梁<lb/>
　公也宋忠獻也若至公亾比盛徳自然近於已正物<lb/>
<pb n="KR3j0190_WYG_006-22b"/>
　正者吾必以汾陽亞武鄉焉司馬粹乎其衷也希文<lb/>
　廓乎其度也用皆未究惜哉<lb/>
論相於唐虞之後伊尹周公諸葛至矣漢蕭曹丙魏唐<lb/>
　房杜姚宋宋李王文富韓范司馬其庻也漢之相以<lb/>
　質勝唐之相以才勝宋之相以體勝<lb/>
西漢將才東漢將徳髙以才勝故將亾非才者光以徳<lb/>
　勝故將亾非徳者聲氣之感捷桴鼔哉夫西漢諸將<lb/>
　多羣盜髙之起亦三尺也東漢諸將多儒生光之起<lb/>
<pb n="KR3j0190_WYG_006-23a"/>
　亦一經也徳也才也咸有自也<lb/>
唐之將以才勝近西漢而弗如其雄也宋之將以徳勝<lb/>
　近東漢而弗如其雅也太宗之才過其徳藝祖之徳<lb/>
　過其才甚矣下之從上也<lb/>
義兵不尚詐謀成安君死泜上矣諸葛氏之八陣一何<lb/>
　堂堂正正也唐郭汾陽之御衆大而公宋岳鄂國之<lb/>
　行師義而肅論兵於三代之下三君子其上乗乎論<lb/>
　將於三代之下三君子其至徳乎<lb/>
<pb n="KR3j0190_WYG_006-23b"/>
唐之林甫宋之檜宇宙大姦之首乎姦之誤國也有柄<lb/>
　而弗才者有才而弗柄者有柄且才而弗乆者林甫<lb/>
　檜兼之故其為禍烈也林甫擅於朝而祿山懾弗敢<lb/>
　動張韓諸帥之兵一旦觧於檜而曽弗知也其才百<lb/>
　盧把什蔡京胡敢望也<lb/>
漢之有卓也梁之有景也唐之有温也畧同也亂同也<lb/>
　惡同也報同也古今大憝之魁乎操懿裕堅國之害<lb/>
　重而民之害輕安史巢勛民之害大而國之害小莽<lb/>
<pb n="KR3j0190_WYG_006-24a"/>
　也兼之而始猶飾也<lb/>
惡之窮天地亘古今者誰乎而武曌是已吾求其庻㡬<lb/>
　萬一者於數千年史册之間而弗復覩也意者亘數<lb/>
　千刼之前有之乎吾知其惟曌獨也合蚩尤商辛王<lb/>
　莽董卓曹操朱温蕭鸞趙髙林甫秦檜而為一足以<lb/>
　當曌乎惡未也<hi>曌武所製字後人遵之非也</hi>
魯之兩姜氏也人知之矣知唐之有武氏而弗知唐有<lb/>
　兩武氏也知魏之有馮氏而弗知魏有兩馮氏也兩<lb/>
<pb n="KR3j0190_WYG_006-24b"/>
　武氏俱殺子矣兩馮氏㡬再弑君矣武則折而馮則<lb/>
　誅故弗彰也<lb/>
甚矣女禍之易於襲也而繼之者皆非終焉天之道一<lb/>
　已甚矣可再乎魯之兩姜氏也魏之兩馮氏也唐之<lb/>
　兩武氏也姜之弑馮之淫武之殺子若一轍焉夫有<lb/>
　所受之也然姜戮於齊馮誅於魏武折於唐鈞弗若<lb/>
　前之成也夫馮之後有靈也武之後有韋也成矣而<lb/>
　弗能享也信天道之勿可再也<lb/>
<pb n="KR3j0190_WYG_006-25a"/>
夫亡秦者胡秦以匈奴而不知為亥也亾唐者武唐以<lb/>
　君羨而弗知為曌也則詎非天哉夫亥之事㣲而匈<lb/>
　奴顯也固非始皇所能逆也夫君羨何能為而曌之<lb/>
　為武為女昭昭也且淳風言在宫矣以太宗之英武<lb/>
　明燭萬里而目睫弗能察也則詎非天哉<lb/>
漢之后賢者與不賢者半乎吕之惡也馬鄧足以當之<lb/>
　唐之后若武若韋亾弗惡矣而長孫后弗臨朝也故<lb/>
　其賢弗著也宋之后若髙若曹亾弗懿矣而楊后弗<lb/>
<pb n="KR3j0190_WYG_006-25b"/>
　臨朝也故其慝弗著也<lb/>
宋之創業中興其君皆弗漢唐若也而母后之賢獨盛<lb/>
　焉宣仁之懿其猶在和熹上乎杜之金匱幾一言䘮<lb/>
　邦矣宋人止稱髙曹向孟有以也<lb/>
戰國之士之立言者一何衆也而亡弗傳者彼曷嘗有<lb/>
　意於言哉無論孟荀即莊列管商申韓韋翟彼所欲<lb/>
　傳者其術也寄之乎言焉耳矣然而其術弗傳者術<lb/>
　偏也其言傳者言古也<lb/>
<pb n="KR3j0190_WYG_006-26a"/>
春秋戰國齊魯晉鄭楚宋之間蔚乎其文也秦靡一焉<lb/>
　卒以代周文勝極而質反也夫一李斯也文於逐客<lb/>
　而弗文於嶧山噫可推矣<lb/>
叔度閔冉之流也而世少其立言焉仲淹游夏之匹也<lb/>
　而世多其立言焉少者恨之多者惜之也夫漢末節<lb/>
　義之區也即靡立言推者推矣挽者挽矣叔度雍容<lb/>
　令譽其享則宜唐初功利之藪也房杜諸人其無能<lb/>
　詡揚師徳審也無中説有仲淹哉信言弗可已也<lb/>
<pb n="KR3j0190_WYG_006-26b"/>
操之畧過孫吴矣而亮以彷彿孫吴白之才過庾鮑矣<lb/>
　而甫以擬倫庾鮑古人虚心曩哲故其就益髙也後<lb/>
　人蔑視前脩故其造益下也<lb/>
文人無行信乎太史雪李陵少陵拯房琯戛戛乎難哉<lb/>
　陳思之憂國韓愈之格君無論白從永王疎矣然而<lb/>
　非逆也桞黨叔文躁矣然而非姦也<lb/>
　<lb/>
　少室山房筆叢卷六<lb/>
</p>
<p>
</p>
  </div>
</body>
</text>
</TEI>
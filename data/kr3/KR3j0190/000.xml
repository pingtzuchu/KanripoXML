<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>少室山房筆叢</head>
    <p>
<pb n="KR3j0190_WYG_000-1a"/>
欽定四庫全書　　　　　子部十<lb/>
　少室山房筆叢　　　　　雜家類六<hi>雜編之屬</hi>
　　提要<lb/>
　　　　<hi>臣</hi>等謹案少室山房筆叢正集三十二卷續<lb/>
　　　　集十六卷明胡應麟撰應麟字元瑞蘭谿人<lb/>
　　　　萬厯丙子舉人以依附王世貞得名故明史<lb/>
　　　　文苑傳附載世貞傳中此其生平考据雜説<lb/>
　　　　也分正續二集為書十六種曰經籍㑹通四<lb/>
<pb n="KR3j0190_WYG_000-1b"/>
　　　　卷皆論古來藏書存亡聚散之迹曰史書佔<lb/>
　　　　筆六卷皆論史事曰九流緒論三卷皆論子<lb/>
　　　　部諸家得失曰四部正譌三卷皆攷証古來<lb/>
　　　　偽書曰三墳補遺二卷専論竹書紀年逸周<lb/>
　　　　書穆天子傳三種以補三墳之缺曰二酉綴<lb/>
　　　　遺三卷皆採摭小説家言曰華陽博議二卷<lb/>
　　　　皆雜述古來博聞强記之事曰莊嶽委談二<lb/>
　　　　卷皆正俗説之附㑹曰玉壺遐覽四卷皆論<lb/>
<pb n="KR3j0190_WYG_000-2a"/>
　　　　道書曰雙樹幻鈔三卷皆論内典曰丹鉛新<lb/>
　　　　録八卷曰藝林學山八卷則専駁楊慎而作<lb/>
　　　　其中徴引典籍極為宏富頗以辨博自矜而<lb/>
　　　　舛訛處多不能免如沈徳符敝帚軒剩語摘<lb/>
　　　　其以峩嵋為佛經金剛山之非辨婦人弓足<lb/>
　　　　之前後兩岐王士禎香祖筆記摘其誤以秦<lb/>
　　　　宜禄妻為吕布妻唐人長安女兒踏春陽一<lb/>
　　　　絶止據博異志而不引沈亞之為疎漏近時<lb/>
<pb n="KR3j0190_WYG_000-2b"/>
　　　　張文檒螺江日記以為竹書實出于晋太康<lb/>
　　　　年而應麟以為咸寧反糾楊慎為非是今核<lb/>
　　　　其所説如經籍㑹通謂崇文總目但經史有<lb/>
　　　　所論列子集闕如蓋據六一集所載然六一<lb/>
　　　　集中亦尚存子部之半非竟闕也又謂廣川<lb/>
　　　　書跋惟以説經為主自餘諸家僅存卷數蓋<lb/>
　　　　據書録觧題然書録解題所言乃廣川藏書<lb/>
　　　　志非廣川書跋也又謂孟子七篇而漢志十一<lb/>
<pb n="KR3j0190_WYG_000-3a"/>
　　　　篇蓋七字誤分為二然前已引困學紀聞稱<lb/>
　　　　孟子外篇四篇以四合七非十一而何何隔<lb/>
　　　　兩頁而自矛盾也又謂先孔子而著書者黄<lb/>
　　　　帝史孔甲盤盂二十六篇然漢志注明云依<lb/>
　　　　托何以謂書在孔子前又謂漢志兵家兒<lb/>
　　　　子一篇書名竒怪然兒古倪字故倪寛史亦<lb/>
　　　　作兒寛倪子名書亦猶孫子呉子何竒怪之<lb/>
　　　　有也又云刋板當始于隋引開皇十三年勅<lb/>
<pb n="KR3j0190_WYG_000-3b"/>
　　　　廢像遺經悉令雕板為証然史文乃廢像遺<lb/>
　　　　經悉令雕造非雕版也史書佔畢大抵掉弄<lb/>
　　　　筆端無所考証至云世知項槖八嵗而師孔<lb/>
　　　　子不知蒲衣八嵗而師堯甘羅十二上卿少<lb/>
　　　　矣而伯益五嵗掌火尤少以小説委談入之<lb/>
　　　　史論殊為可怪至以曹沬刼盟為葵邱之㑹<lb/>
　　　　以素問之雷公為黄帝弟子更不知出何典<lb/>
　　　　記矣九流緒論謂史佚為墨家之祖不知吕<lb/>
<pb n="KR3j0190_WYG_000-4a"/>
　　　　氏春秋有史角之明文謂隋志不載孔叢不<lb/>
　　　　知隋志孔叢七卷在論語類中不在儒家類<lb/>
　　　　中謂孔傳續六帖鄭樵通志所無不知傳與<lb/>
　　　　樵俱建炎紹興間人同時之書樵安能著録<lb/>
　　　　四部正譌謂憚于自名者魏秦筆録然東軒<lb/>
　　　　筆録實泰自署名其託名梅堯臣者乃碧雲<lb/>
　　　　騢謂衛元嵩元命包襲春秋孝經緯之名然<lb/>
　　　　元嵩書名元包不名元命包且春秋有元命<lb/>
<pb n="KR3j0190_WYG_000-4b"/>
　　　　苞苞字從草孝經并無元命包也至謂子華<lb/>
　　　　子之程本即偽撰者之姓名益無稽矣姑約<lb/>
　　　　舉其一二尚不止沈徳符等之所糾蓋捃摭<lb/>
　　　　既博又復不自檢㸃牴牾横生勢固有所不<lb/>
　　　　免然明自萬厯以後心學横流儒風大壊不<lb/>
　　　　復以稽古為事應麟獨研索舊文恭校疑義<lb/>
　　　　以成是編雖利鈍互陳而可資考証者亦不少<lb/>
　　　　朱彛尊稱其不失讀書種子誠公論也楊慎<lb/>
<pb n="KR3j0190_WYG_000-5a"/>
　　　　陳耀文焦竑諸家之後録此一書猶所謂差<lb/>
　　　　强人意者矣乾隆四十年六月十二日恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
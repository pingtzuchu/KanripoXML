<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房筆叢卷七</head> <lb/>
    <p>
<pb n="KR3j0190_WYG_007-1a"/>
欽定四庫全書<lb/>
　少室山房筆叢卷七<lb/>
　　　　　　　　　　　　明　胡應麟　撰<lb/>
　　史書佔畢三<lb/>
　　冗篇上<lb/>
學者多譚五覇而不得其說於桓文之外於是取昆吾<lb/>
　乎夏取豕韋取大彭乎商以合乎周之齊晉而五之<lb/>
　自遷史夏商本紀旣絶弗載而春秋秦漢雜傳子書<lb/>
<pb n="KR3j0190_WYG_007-1b"/>
　又往往掇拾其一而軼其二三是以後世之惑滋甚<lb/>
　葢余讀汲冢紀年而始得其說焉夫覇之取稱其大<lb/>
　㫖二諸侯而有勞王室錫之茅土俾專征伐而人服<lb/>
　之若文王之為西伯是其覇覇以功也諸侯而弗共<lb/>
　王室恃其强大自專征伐而人畏之若共工之覇九<lb/>
　州是其覇覇以力也自徐偃宋襄攘竊仁義卒以削<lb/>
　亡為天下笑而戰國之君盛以甲兵土地相凌於是<lb/>
　乎孟軻氏出大明王道以辟之而覇之云者祗以為<lb/>
<pb n="KR3j0190_WYG_007-2a"/>
　尚力之事槪之三代盛時之所謂覇迥不侔矣考竹<lb/>
　書所紀三事其始之覇也要皆得之於功而其末之<lb/>
　亡皆失之於力者也夏仲康六年錫昆吾命作覇帝<lb/>
　芬三十三年封昆吾氏子於有蘇帝癸元年昆吾氏<lb/>
　出居許帝癸二十八年昆吾氏伐商三十年商師征<lb/>
　昆吾三十一年商克昆吾此昆吾氏之始末紀於竹<lb/>
　書者也夏孔甲元年廢豕韋氏使劉累豢龍帝昊元<lb/>
　年使豕韋氏復國商外壬四年邳人侁人叛河亶甲<lb/>
<pb n="KR3j0190_WYG_007-2b"/>
　元年彭伯克邳五年侁人入於班方彭伯韋伯伐班<lb/>
　方侁人來賔祖乙元年王即位自相遷於耿命彭伯<lb/>
　韋伯武丁四十三年王師滅大彭五十年征豕韋克<lb/>
　之此豕韋氏大彭氏之始末紀於竹書者也合前後<lb/>
　而較之昆吾也豕韋也大彭也其詳不可得聞其興<lb/>
　滅之大都槩以具矣夫昆吾氏之覇覇於仲康之代<lb/>
　而亡於桀豕韋大彭之覇覇於亶甲祖乙之代而亡<lb/>
　於武丁夫昆吾氏其興弗可考自彭伯韋伯之命於<lb/>
<pb n="KR3j0190_WYG_007-3a"/>
　商而昆吾氏可知也大彭豕韋其滅弗可考自昆吾<lb/>
　氏之克於商而豕韋大彭可知也然則世之譚五覇<lb/>
　者以其始之以功覇而合之桓文乎則可以其末之<lb/>
　以力覇而合之桓文乎則弗可夫桓文固尚力而厥<lb/>
　功實弗容掩也迹三氏於始則類迹三氏於末弗類<lb/>
　也是昆吾大彭豕韋齊桓晉文之說也<lb/>
春秋戰國之世文士之好竒不已甚哉自古中興之烈<lb/>
　亡大於夏少康者粤自襁褓之中已䝉大難流離竄<lb/>
<pb n="KR3j0190_WYG_007-3b"/>
　匿四十餘載迄以一成一旅復夏舊物而光大之彼<lb/>
　其﨑嶇有虞仍鬲之間所為布德兆謀葢將靡所不<lb/>
　極而史遷本紀盡逸其文後人求之弗得遂舉離騷<lb/>
　天問荒忽謬悠之說以實之夫夏自太康距於夷羿<lb/>
　寒浞簒於有窮中間䘮亂因仍世已三易而浞與過<lb/>
　澆狡力相資滅斟弑相跨據都邑視王莽桓𤣥之禍<lb/>
　弗啻十倍豈一刺客一虞人之任哉少康履歴僅見<lb/>
　左氏而首末弗詳惟汲冢紀年差備復夏之事第言<lb/>
<pb n="KR3j0190_WYG_007-4a"/>
　伯靡自鬲帥斟鄩斟灌之師以伐浞世子少康使女<lb/>
　艾伐過殺澆伯子杼帥師滅戈少康自綸歸於夏邑<lb/>
　其事雖不可詳考要皆王者正正之師至如離騷所<lb/>
　謂襲女岐縱田犬則絶不見於簡編也離騷所問葢<lb/>
　齊東里社鬼巫墟墓之談屈子放逐無聊感而筆之<lb/>
　以問後世世儒不能辯斥而好竒如沈約者又引之<lb/>
　以釋紀年遂使少康靡艾萬古中興之績下仝孟嘗<lb/>
　郭解之儔余不得不辯之<lb/>
<pb n="KR3j0190_WYG_007-4b"/>
三代而上史書名氏之譌衆矣其最大而可疑可疑而<lb/>
　弗可弗辯者亡若伯翳之與伯益自史以伯益佐禹<lb/>
　以伯翳先秦司馬貞張守節等並疑其謬而莫能援<lb/>
　明證以折衷之故歴世紛紛迄於今伯翳伯益為二<lb/>
　也夫使伯翳伯益若共工蒼頡栗陸容成鴻蒙雲將<lb/>
　齧缺之屬荒忽茫昧而不足有亡則可誠禹之佐舜<lb/>
　之輔而秦之先則其人所係世道何如者而可弗定<lb/>
　於一也史遷秦本紀云大業娶女華女華生大費大<lb/>
<pb n="KR3j0190_WYG_007-5a"/>
　費佐禹平水土輔舜馴鳥獸舜妻以姚之玉女是曰<lb/>
　栢翳為秦之先夫禹作司空天下之大任佐禹濬川<lb/>
　天下之大功藉令非伯益而别一人則尚書載之當<lb/>
　參咎繇伍稷契矣今考虞廷臣庶四岳九官十二牧<lb/>
　輩靡不具載於書而伯翳之文獨不經見以史所稱<lb/>
　平水土者質之乎書則偕奏鮮食益事也以史所謂<lb/>
　馴鳥獸者質之乎書則掌火作虞益官也然則尚書<lb/>
　所云伯益非伯翳而誰耶秦紀所云伯翳非伯益之<lb/>
<pb n="KR3j0190_WYG_007-5b"/>
　誤耶葢伯與栢其音仝<hi>秦本紀作栢</hi>益與翳其聲近故史<lb/>
　記誤以一人析而為二猶幸乎其人雖二而其事則<lb/>
　一也然而大費之云又胡以稱也則吾嘗讀汲冢紀<lb/>
　年而得之竹書紀啓即位之二年費侯伯益出就國<lb/>
　夫史記先稱大費復稱柏翳柏翳為人名則大費為<lb/>
　國封矣大費為國名則柏翳為伯益矣即竹書一簡<lb/>
　而柏翳伯益大費舉不待辯而明而司馬貞張守節<lb/>
　皆置弗道彼索隱者惡在其為索而正義者惡在其<lb/>
<pb n="KR3j0190_WYG_007-6a"/>
　為正也<hi>正義陳紀下亦言二人本一而秦紀陳紀世家益不言按山海經劉歆序先稱伯翳復言</hi>
　<hi>伯益其為一人明甚而太史氏之誤不辯自明矣然正義亦不引</hi>
蘇子瞻論周之失計莫甚東遷而以靈王神聖諸侯服<lb/>
　享為証此但據子朝之書而弗及詳論其世也靈王<lb/>
　之世孫甯出君而莫能討崔慶弑君而莫能誅陳生<lb/>
　伯輿爭政而莫能斷至假列國大夫以聽訟於王庭<lb/>
　其紀綱名分幾於蕩無一存矣榖洛之鬬王欲壅之<lb/>
　太子晉之諫可謂切深而王卒弗能用也終其身政<lb/>
<pb n="KR3j0190_WYG_007-6b"/>
　事可見惟聘后致命於齊而已神聖服享果何在哉<lb/>
　善乎唐李翺之言也神堯以一旅取天下後世不能<lb/>
　以天下取河北夫唐之弗振豈亦東遷之罪也夫太<lb/>
　子晉一言晉人遽欲舉侵地而返之俾弗蚤死成宣<lb/>
　之治可復孰謂東遷計失哉<lb/>
自文王釋羑里之囚紂錫之弓矢得專征伐世遂以文<lb/>
　王為西伯至戡黎一事咸曰文王是舉將以震紂而<lb/>
　萌其悔心也噫文王三分有二以服事殷仲尼至德<lb/>
<pb n="KR3j0190_WYG_007-7a"/>
　之嘆葢惓惓焉一旦甫釋囚繫而輙有戡黎之舉若<lb/>
　勾踐以美女豢吳而兵隨其後者孰謂文王之德顧<lb/>
　為是耶且紂當文王之時三仁未亡天命未絶諸侯<lb/>
　八百未會而文王遽稱兵以獵其郊視後世亂臣賊<lb/>
　子舉晉陽以清君側者復奚異哉元儒金吉甫氏獨<lb/>
　引膠鬲之言直以戡黎繫之於武而文之心始暴白<lb/>
　於天下萬世然膠鬲之言足以証西伯之為武而不<lb/>
　足以證戡黎之為武也余考汲冢竹書帝辛四十一<lb/>
<pb n="KR3j0190_WYG_007-7b"/>
　年西伯昌薨四十二年西伯發受丹書於呂尚四十<lb/>
　四年西伯發伐黎自武王之立以至克殷始終西伯<lb/>
　之外無别稱焉於是始信戡黎之舉灼然出於武王<lb/>
　而文之以服事殷没齒皦無纖芥可以刷百代之疑<lb/>
　矣金氏前編多引竹書獨茲事闗係非眇而紀年所<lb/>
　載彰明較著特為愉快人心而偶未之引豈考覈有<lb/>
　所未至耶<lb/>
甚哉三代而上史氏之說之不足憑也司馬遷列傳七<lb/>
<pb n="KR3j0190_WYG_007-8a"/>
　十而首伯夷而其傳伯夷也始之以逃堯之文卒之<lb/>
　以伐紂之諫葢歴數百千年未有核其實者也夫逃<lb/>
　堯之謬有識槪能辨之獨伐紂之諫其所闗涉甚鉅<lb/>
　宜其所紀載特詳乃遷所取證茫亡一焉而世之儒<lb/>
　者萬喙一詞即博渉自信如宋羅泌之流亦僅啓其<lb/>
　端而其說迄靡竟也夫三代之書遷所取證者六經<lb/>
　孔孟之外國語短長莊荀韓呂數子已爾孔子於夷<lb/>
　則賢之矣孟子於夷則聖之矣而未嘗槪叩馬之事<lb/>
<pb n="KR3j0190_WYG_007-8b"/>
　也孔子於夷稱其餓矣孟子於夷述其清矣而未嘗<lb/>
　槩叩馬之言也采薇一歌足發明武未盡善而孔則<lb/>
　刪之食粟之恥有大於不聽惡聲而孟則置之揆之<lb/>
　事理胡舛謬也先秦之文詳於識文武者宜莫踰左<lb/>
　氏勇於非湯武者宜莫踰莊周而左國諸書言者弗<lb/>
　引莊列諸書引而弗言書出於漢之後而足以証周<lb/>
　之前者汲冢而汲冢諸篇又始終亡一語及也然則<lb/>
　叩馬之諫太史氏所采據果何書也夫三代之書其<lb/>
<pb n="KR3j0190_WYG_007-9a"/>
　傳於後世常寡而三代之迹其軼於上古常多至聖<lb/>
　賢大節未有不具載於六經而互見於子史者若之<lb/>
　何合六經諸子諸史而茫亡一證也故吾斷以為夷<lb/>
　齊無叩馬之說也然斯語非遷創之葢戰國遊談之<lb/>
　口而遷信之太果也夫戰國之談其起於見夷齊之<lb/>
　遜位而遂疑武王之有爭聞夷齊之居周而遂疑伐<lb/>
　紂之當阻因委曲傅㑹而為是與夫叩馬一節在夷<lb/>
　齊誠優為而君臣父子一言足以樹天地古今之大<lb/>
<pb n="KR3j0190_WYG_007-9b"/>
　戒顧以之垂訓則偉而以之紀實則疎也則君子之<lb/>
　讀斯傳者尚亦取其言而姑略其事也哉<lb/>
仲尼曰伯夷叔齊餓於首陽之下餓之云者葢以夷齊<lb/>
　遜國而貧弗若景公之擅國而富曷嘗謂餓而死也<lb/>
　夫孔子餓於陳蔡靈輒餓於翳桑而皆未嘗死胡為<lb/>
　乎首陽之下夷齊獨死於餓也食粟采薇其因餓之<lb/>
　一言而附㑹歟夫武王非愎諫者二子之難難遜國<lb/>
　弗難叩馬難無怨弗難采薇莊周稱夷齊之咸陽見<lb/>
<pb n="KR3j0190_WYG_007-10a"/>
　武伐殷曰天下亂周德衰不若避之北至於首陽之<lb/>
　山遂餓而死此太史之說所從出於莊生口也而亦<lb/>
　可以證其無叩馬之事矣<lb/>
夫春秋之世之亂也而忍言哉葢君臣之義絶矣晉欒<lb/>
　書中行偃執厲公召韓厥厥曰二三子不能事君焉<lb/>
　用厥也齊崔杼弑莊公人謂晏嬰死乎曰君死社稷<lb/>
　則死之若為己死非親暱誰敢任之韓厥晏嬰夫非<lb/>
　春秋所謂賢者哉君父之仇義不共天臣弑君子弑<lb/>
<pb n="KR3j0190_WYG_007-10b"/>
　父殺無赦亡論其職大小也二子身為大夫驟聞君<lb/>
　父之難當率先有衆奉大義而討之誅元惡以靖國<lb/>
　家上也茍不能則死之又不能則去之舍是無可言<lb/>
　者方厲公之執而書偃之召也厥挺然力爭尚庶幾<lb/>
　萬一挽回必不得已猶當致命畢力於嗣主之世而<lb/>
　始焉則為克之中立以觀其變繼焉則為盾之同黨<lb/>
　以遂其奸晉尚為有人乎葢厥也弗臣而悼也弗子<lb/>
　矣夫人臣之義食焉弗避其難嬰之食誰之食也莊<lb/>
<pb n="KR3j0190_WYG_007-11a"/>
　弑而弗從猶之可也方莊之未弑弗當諫與迨莊之<lb/>
　旣弑弗當討與諫而弗行與討而弗遂弗俱當去與<lb/>
　四者之義嬰亡一焉生食其禄死而置之臣焉用哉<lb/>
　夫春秋之世君臣道絶矣以二子之事如彼而世以<lb/>
　為賢後世亦卒無有非之者甚矣大義之難明也<lb/>
豫讓漆身吞炭以愧人臣之懷二心者讓葢以義士自<lb/>
　許也當時凛然義之後世亦翕然義之至蘇氏胡氏<lb/>
　直以為聖賢大學之道甚矣宋人之陋也余以為讓<lb/>
<pb n="KR3j0190_WYG_007-11b"/>
　特刺客之好名者非惟弗知義殆近於弗知恥其所<lb/>
　言正以教人臣之懷二心而胡以愧也夫君臣父子<lb/>
　一也父有弗子子無弗父君有弗臣臣無弗君孟軻<lb/>
　氏論手足腹心報施之道至矣而其言可以訓天下<lb/>
　之為君不可以訓天下之為臣可以陳於唐虞桀紂<lb/>
　之前不可以譚於春秋戰國之世以故言出於孟氏<lb/>
　而豪傑猶或非之然而曰犬馬曰土芥曰國人曰寇<lb/>
　讐其輕重之等較若也夫范氏荀氏滅於知氏知氏<lb/>
<pb n="KR3j0190_WYG_007-12a"/>
　滅於趙氏則知氏於范氏荀氏正趙氏之於知氏也<lb/>
　讓以衆人報范氏荀氏則二氏之亡仕他姓可矣曷<lb/>
　在乎仕其故主之仇之後而且為之盡力也不幾於<lb/>
　寇讎之報報犬馬之視乎夫瑤之未敗果知之讓擇<lb/>
　而事之惡取其知瑤之將敗絺爭之讓黙而成之惡<lb/>
　取其賢瑤亡也可以死矣弗死襄執也可以死矣弗<lb/>
　死至再刺而再執也猶弗死惡取其勇俾襄子而再<lb/>
　釋焉將以刺終乎將以弗刺終乎刺而中胡以見襄<lb/>
<pb n="KR3j0190_WYG_007-12b"/>
　子於身後刺而弗中胡以見襄子於生前終止而弗<lb/>
　刺胡以自立於天下萬世故吾直以讓非惟弗知義<lb/>
　而近於弗知恥也其厪厪焉惜其一死務以成其一<lb/>
　刺之名而已於人臣無二心奚有也即人臣二心將<lb/>
　以讓藉口而又奚愧也夫為讓計宜何如曰死范氏<lb/>
　荀氏上也死知伯之亡其次也死襄子之執又次也<lb/>
　以刺而報其主則已卑卑再刺而再弗行而卒弗死<lb/>
　而欲以漆身吞炭愧人臣之懷二心者難矣哉<hi>以知氏無</hi>
<pb n="KR3j0190_WYG_007-13a"/>
　<hi>人而讓無為而為者尤謬夫聶政尚不欲顯其名而要離致戮妻子奚為也</hi>
自山東遭秦禍諸侯之得志者三而蘇氏之合從弗與<lb/>
　焉孟嘗之臨函谷也信陵之存大梁也趙奢之救閼<lb/>
　與也孟嘗信陵俱貴公子率列國以攻秦獨奢起小<lb/>
　吏提孤軍大破秦師其事甚偉功甚竒乃讀史者忽<lb/>
　焉第知奢之勝而已而所以勝弗知也當秦之圍閼<lb/>
　與也惠文以問亷頗頗以為難救何哉閼與之地秦<lb/>
　韓趙三國之交秦攻韓而移兵閼與葢出趙之不意<lb/>
<pb n="KR3j0190_WYG_007-13b"/>
　也而趙始發兵救之令秦也據險以拒趙若魏太祖<lb/>
　之屯柴壁則趙師阻令秦也扼險以要趙若唐太宗<lb/>
　之襲美良則趙師殱二者皆曉兵所忌而頗位趙上<lb/>
　將聲聞諸侯固不肻輕用其名鬬成敗於鼠穴也奢<lb/>
　則未嘗有戰伐之勲一旦欲翹然自樹勢不容不出<lb/>
　死力以見其竒而奢方拔自細微又易以愚秦耳目<lb/>
　於是頓兵邯鄲增壘以示吾弱而弛敵之防堅壁以<lb/>
　蓄吾威而俟敵之間至於二十八日之久彼師已老<lb/>
<pb n="KR3j0190_WYG_007-14a"/>
　而我師方壯然後乗秦諜之往而卷甲以趨之秦欲<lb/>
　拒吾於險之外而吾已入欲邀吾於險之内而吾已<lb/>
　出比秦人悉甲來攻而吾壁壘已成士有必死之志<lb/>
　以久蓄之鋒乗初至之說勵必死之勇以馳乎疲勞<lb/>
　暴露之師此其廟勝之勢在趙在秦不待智者而决<lb/>
　矣或曰奢之勝歴之謀也歴所謂厚集其陣先據北<lb/>
　山皆兵家之常偶合於奢而奢用之葢奢之勝而非<lb/>
　所以勝也奢受命出師勝秦固燭鑑焉而待歴乎哉<lb/>
<pb n="KR3j0190_WYG_007-14b"/>
　然則亷頗之議失與頗秦所忌奢秦所易也奢將則<lb/>
　敵信而弗疑頗將則敵疑而弗信故奢之事頗雖勇<lb/>
　有弗能行頗之言奢雖勝有弗能奪也夫道逺險狹<lb/>
　頗之言誠未為失而長平之役亦奢也有以狃之悲<lb/>
　夫<lb/>
樂毅不拔二城夏侯𤣥以為庶幾湯武何其陋哉河汾<lb/>
　氏從而諛之眉山氏又從而駁之是皆有疑於毅之<lb/>
　不取而未嘗熟察古今攻守之大勢也以吾論之即<lb/>
<pb n="KR3j0190_WYG_007-15a"/>
　墨之守不必智如田單而後全而二城之拔非特毅<lb/>
　有所不能即力與材倍蓰於毅者未可必也胡不以<lb/>
　戰國推之燕視秦鬬士孰銳毅視武安君起將略孰<lb/>
　優下齊七十餘城坑趙四十餘萬震讋孰甚燕之圖<lb/>
　即墨視秦之圖邯鄲孰急平原安平之應變孰短孰<lb/>
　長智者所了也然起以百戰之威挾秦國之衆乗長<lb/>
　平之勢蹙垂亡之趙一圍而不能舉再命而不肯行<lb/>
　三迫而甘伏杜郵之劒觀其力拒應侯之請即未必<lb/>
<pb n="KR3j0190_WYG_007-15b"/>
　盡然而邯鄲之不易克固昭昭矣獨於毅焉疑之可<lb/>
　乎夫齊之與燕勢相軋也單之與毅略相等也然而<lb/>
　主客異勢怠奮異心重以嗣主狐疑鄰國反間亡臣<lb/>
　合力戰士思歸騎刼之代葢毅有天幸焉不然其能<lb/>
　成師返哉故吾謂即墨之守非單亦全二城之拔非<lb/>
　毅所及而論事者必灼見古今攻守之大勢而後可<lb/>
　也<lb/>
甚矣攻守之勢之相懸絶也故守者將有不必才兵有<lb/>
<pb n="KR3j0190_WYG_007-16a"/>
　不必衆而攻者將之才有無所用而兵之衆有無所<lb/>
　施夫王莽以百萬圍昆陽也而殲隋煬以百十三萬<lb/>
　圍平壤也而潰此其兵莫衆矣則曰將非才也孔明<lb/>
　以十萬圍陳倉而不拔孫權以十萬圍合肥而幾擒<lb/>
　此其將莫才矣則曰兵非衆也光武悉漢將之良以<lb/>
　圖天水而折北神武悉齊兵之銳以圍金墉而殞身<lb/>
　此將非弗才兵非弗衆矣則猶曰敵堅也拓跋英楊<lb/>
　大眼以四十萬圍鍾離而隻輪不返郭子儀李光弼<lb/>
<pb n="KR3j0190_WYG_007-16b"/>
　以六十萬圍相州而九帥盡奔此將非不才兵非不<lb/>
　衆敵非不脆矣則猶曰救至也至魏太武屯百萬於<lb/>
　宋唐太宗聚天下於遼則不惟將之才絶古今而且<lb/>
　帝矣不惟兵之衆極海宇而且精矣<hi>王莽隋煬兵未必精</hi>加以<lb/>
　盱眙小城安市夷帥敵非勍也義隆破膽延夀望風<lb/>
　救已絶也然而卒自解者何以故也故曰攻守之勢<lb/>
　懸絶甚也有善守則無善攻也而况乎樂毅之將燕<lb/>
　昭之兵而攻乎田單之守若之何二城之可拔也而<lb/>
<pb n="KR3j0190_WYG_007-17a"/>
　夏侯氏以庶幾湯武然乎否哉<lb/>
白起坑長平四十萬古今以罪趙括括輕躁寡謀可罪<lb/>
　也而長平之事則大有難言者世襲故常類以括為<lb/>
　妄庸豎子則弗考之甚也何者四十餘萬之衆匪易<lb/>
　御之師也四十餘日之圍匪易支之困也使括也而<lb/>
　果妄庸豎子若宋義劉秩李元平輩將鋒交即潰曷<lb/>
　能以其衆戰耶將伏發即殲曷能以其衆守耶以四<lb/>
　十萬之兵陷必死之地壁四十餘日之久而亡一叛<lb/>
<pb n="KR3j0190_WYG_007-17b"/>
　者至括死而後降則括之為括可知也括當時所與<lb/>
　援桴對壘何人哉秦兵之彊天下靡敵焉白起所擊<lb/>
　天下靡堅焉彼且因失地之忿勵用壯之師非閼與<lb/>
　之戰兵亡名將亡勇者比也當起未將而頗之禦紇<lb/>
　已惴惴矣洎乎武安旣出秦掃境以潛屬之而其王<lb/>
　又親至河内發穉弱以趣之葢不啻宋人所謂空國<lb/>
　而戰者噫嘻當其時事勢之亟何如也吾以即信平<lb/>
　弗代而馬服復生未易云也夫括也果若李元平輩<lb/>
<pb n="KR3j0190_WYG_007-18a"/>
　則一王紇舉之矣而胡以必起以寡擊之以正擊之<lb/>
　亾不可者而胡以用衆而胡以用竒且一朝食滅之<lb/>
　矣而胡以若是久也惟將而必起而必用衆而必用<lb/>
　竒而括之不得為妄庸豎子也審矣<lb/>
秦之縱反間也第欲將括趙卒將之而括卒覆其軍胡<lb/>
　秦之巧趙之拙而括之愚也當孝成之受上黨也議<lb/>
　之平原平原以亷頗當起其䇿之亦審矣及頗失亡<lb/>
　堅壁孝成讓之而秦間之入直以頗為易與且降頗<lb/>
<pb n="KR3j0190_WYG_007-18b"/>
　也將四十萬之衆外創於敵而内迫於君是章邯鉅<lb/>
　鹿之勢也縱頗之才足以堅守趙之君臣而聞斯語<lb/>
　其能無矍然動哉而當其時孰可以代頗者馬服死<lb/>
　安平亡李牧方保塞未知名葢六國之將舉亡任此<lb/>
　不特趙也獨括素喜兵時亦以能將歸之而先是父<lb/>
　奢又嘗代頗却秦故孝成平原驟舉之而不惑也夫<lb/>
　秦之利在去頗不在任括趙之失不在任括在廢頗<lb/>
　頗代而四十餘萬之命已懸於白起之手矣方是時<lb/>
<pb n="KR3j0190_WYG_007-19a"/>
　趙之夙將頗外樂乗龐煖二子而已趙不將括而將<lb/>
　二子未必不為芒卯扈輒之續而其敗或速於括未<lb/>
　可知也括堅守四旬而救弗至而卒以身死敵雖不<lb/>
　足以贖其僨軍之罪較之誤國而降者猶有間也而<lb/>
　世之罪括甚於趙葱騎刼而孝成平原夷於王遷郭<lb/>
　開余是以悲之<lb/>
謂長卿封禪貢諛信乎弗貢於生前而貢於死日彼欲<lb/>
　以奚冀焉謂子雲美新漁進信乎弗漁於少日而漁<lb/>
<pb n="KR3j0190_WYG_007-19b"/>
　於暮途彼欲以奚為焉夫封禪見謂名髙而弗知聖<lb/>
　王弗繇也夫美新見謂明哲而弗知節士弗憙也是<lb/>
　二子之所蔽也夫漢俗急功利躁而獲者夥矣獨二<lb/>
　子恬然而宋人以文士故加惡聲而弗原其衷論其<lb/>
　世悲夫<hi>俟考</hi>
　<lb/>
　<lb/>
　少室山房筆叢卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房筆叢卷一</head> <lb/>
    <p>
<pb n="KR3j0190_WYG_001-1a"/>
欽定四庫全書<lb/>
　少室山房筆叢卷一<lb/>
　　　　　　　　　　　　眀　胡應麟　撰<lb/>
　　經籍㑹通一<lb/>
墳籍之始肇自羲黄盛扵周漢衍扵梁晉極扵隋唐一<lb/>
　燼扵秦再厄扵莽三灾扵繹四蕩扵巢宋氏旁求力<lb/>
　倍功半元人不緝事軼言湮聚散廢興槩可見矣述<lb/>
　源流第一<lb/>
<pb n="KR3j0190_WYG_001-1b"/>
六經刪修尼父授受孔門卷軸篇章類崇簡要三墳邱<lb/>
　索湮沒不傳以大易尚書較之其體制居可識也盖<lb/>
　古文峻潔迥異浮靡聖筆淵𤣥亡資藻飾故卷之不<lb/>
　盈篋笥而擴之函冒乾坤春秋而降諸子百家興而<lb/>
　道術離楚漢以還騷人才士作而文學盛此其盈縮<lb/>
　之大都也然泰山封禪文字萬家合雒禪通沿洄十<lb/>
　紀槩徴此例則古人文籍不必盡減今時顧世類弗<lb/>
　傳者良由洪荒始判楮墨未遑竹簡韋編既非易致<lb/>
<pb n="KR3j0190_WYG_001-2a"/>
　靈文秘檢又率難窺重以祖龍烈焰煨燼之中僅存<lb/>
　一綫漢世諸儒稍加掇拾劉氏七畧遂至三萬餘卷<lb/>
　考諸班氏藝文西京制作纔十二三耳世以皋䕫稷<lb/>
　契何書可讀然乎否耶<lb/>
厯朝諸史志藝文者五家前漢也舊唐也新唐也隋也<lb/>
　宋也班氏䂓模七畧劉昫沿襲隋書新唐損益舊唐<lb/>
　而宋史所因則崇文四庫等目也中壘父子奕葉青<lb/>
　緗紀例編摩故應邃宻第遺書絶寡考訂靡從隋志<lb/>
<pb n="KR3j0190_WYG_001-2b"/>
　簡編亦多散佚而類次可觀論辯多美舊唐之録本<lb/>
　朝大為踈畧新書間増所缺頗自精詳歐陽宋志紊<lb/>
　亂錯雜元人製作亡足深譏大率史氏精神全寓紀<lb/>
　傳論序次之表志之流便落二義至扵經籍尤匪所<lb/>
　先且人靡博極業謝専門聊具故事而已<lb/>
自餘正史之外奉命纂修類例足徴卷軸可考若劉歆<lb/>
　之畧荀朂之部王儉之志孝緒之録並軼不傳宋自<lb/>
　慶厯淳熙嘉定諸目外薦紳文士宋尤李葉並富青<lb/>
<pb n="KR3j0190_WYG_001-3a"/>
　緗今惟文簡目存亦多闕漏鄭氏藝文一畧該括甚<lb/>
　鉅剖核彌精良堪省閲第通志前朝失標本代有無<lb/>
　多寡混為一途番陽通考以四部分門實因舊史而<lb/>
　支流𣲖别條理井然且究極㫖歸推眀得失百代墳<lb/>
　籍燎如指掌倘更因當時所有創及亡篇咸著品題<lb/>
　稍存故實則庶㡬盡善矣<lb/>
歴朝墳籍畜聚之多亡如隋世篇目之盛僅見唐時按<lb/>
　向歆七畧卷三萬餘班氏東京僅覩其半莽卓之亂<lb/>
<pb n="KR3j0190_WYG_001-3b"/>
　尺簡不存晉荀朂李充洊加鳩集宋元嘉中謝靈運<lb/>
　挍讐至六萬卷齊王儉王亮謝朏梁殷鈞任昉阮孝<lb/>
　緒等繼造目録率不過三萬卷盖宋初秘閣所藏重<lb/>
　複相糅靈運㮣加裒録諸人頗事芟除雖其數僅半<lb/>
　扵前或其實反増扵舊隋文父子篤尚斯文訪輯蒐<lb/>
　求不遺餘力名山奥壁捆載盈庭嘉則殿書遂至三<lb/>
　十七萬餘卷書契以來特為浩瀚尋其正本亦止三<lb/>
　萬七千隋志近九萬卷至開元中累葉承平異書間<lb/>
<pb n="KR3j0190_WYG_001-4a"/>
　出一時纂集及唐學者自著八萬餘卷古今藏書莫<lb/>
　盛于此趙宋諸帝雅意文墨慶厯間崇文總目所載<lb/>
　三萬餘卷累朝増益卷不盈萬宣和北狩散亡略盡<lb/>
　至淳熙嘉定間書目乃得五萬餘卷盖厯代帝王圖<lb/>
　籍興廢聚散之由大都具矣夫以萬乗南面之尊石<lb/>
　渠東觀之富通都大邑之購求故家野老之獻納而<lb/>
　古今輯録不過如此盖後人述作日益繁興則前代<lb/>
　流傳寖微寖滅増減乗除適得此數理勢之自然也<lb/>
<pb n="KR3j0190_WYG_001-4b"/>
舊唐書經籍志序云貞觀中令狐徳棻魏徴相次為秘<lb/>
　書監上言經籍亡逸請行購募并奏引學士校定羣<lb/>
　書大備開元三年散騎常侍禇無量馬懐素侍宴<lb/>
　言及經籍𤣥宗曰内庫皆是太宗髙宗先代舊書常<lb/>
　令宫人主掌所有殘缺未遑補緝篇卷錯亂難扵檢<lb/>
　閲卿試為朕整比之至七年詔公卿士庶之家所有<lb/>
　異書官借繕冩及四部書成上令百官入乾元殿東<lb/>
　廊觀之無不駭其廣九年十一月殷踐猷王愜韋述<lb/>
<pb n="KR3j0190_WYG_001-5a"/>
　余欽毋煚劉彦貞王灣劉仲等重修成羣書四部録<lb/>
　二百卷右散騎常侍元行冲奏上之自後毋煚又畧<lb/>
　為四十卷名為古今書録大凡五萬一千八百五十<lb/>
　二卷禄山之亂兩都覆沒乾元舊籍亡散殆盡肅宗<lb/>
　代宗崇重儒術屢詔購募文宗時鄭覃侍講禁中以<lb/>
　經籍道䘮屢以為言詔令秘閣捜訪遺文四部書至<lb/>
　五萬六千四百七十二卷及廣眀初黄巢干紀尺簡<lb/>
　無存昭宗即位志𢎞文雅收合餘燼尚二萬餘遷都<lb/>
<pb n="KR3j0190_WYG_001-5b"/>
　洛陽遂靡孑遺右劉昫所紀唐經籍事頗詳以端臨<lb/>
　通考不載節録扵此<lb/>
　<hi>龍城録云開元文籍最盛至七萬卷當時司典籍者學士四十七人張説鄭覃裴煜之侯行果康子𤣥皆</hi>
　<hi>與焉</hi>
太宗初即位即置𢎞文館聚書二十餘萬卷選天下文<lb/>
　學之士虞世南褚亮姚思廉歐陽詢蔡允恭蕭徳言<lb/>
　等以本官兼學士更日宿直至夜分乃罷又取三品<lb/>
　以上子孫充𢎞文館學生據是時尚未改武徳年號<lb/>
<pb n="KR3j0190_WYG_001-6a"/>
　也太宗甫定内難即留意經籍如此而馬氏通考獨<lb/>
　逸茲事故詳載之按𢎞文館書至二十萬卷則自隋<lb/>
　三十七萬外僅再覩耳唐藝文志序稱武徳中收隋<lb/>
　遺書僅八萬餘卷盖一時裒益之書校其正本當兵<lb/>
　火劻勷之後决不能過三萬也<hi>此條載資治通鑑陸氏所序通考亦不收</hi>
　<hi>盖但據經籍考也</hi>
文皇初年亦似留意經籍貞觀中魏徴虞世南顔師古<lb/>
　繼為秘監請購天下書選五品以上子孫工書者繕<lb/>
<pb n="KR3j0190_WYG_001-6b"/>
　寫藏扵内庫俾宫人掌之以文皇總之扵上虞魏董<lb/>
　之于下應者宜響然迄貞觀中未聞増益諸臣亦絶<lb/>
　無目録之修何也盖太宗所騁志文詞所鍾嗜翰墨<lb/>
　扵經籍盖浮慕焉未必如隋宋之竭力蒐訪也故貞<lb/>
　觀中百事超越前代此反愧焉文思博要至千二百<lb/>
　卷歐虞又各自有類書而秘府二王之迹獨冠千古<lb/>
　當時君臣所用力者可見矣<hi>續考新書元行冲傳虞魏等竟編緝未成顯慶</hi>
　<hi>中諸員役並罷去云</hi>
<pb n="KR3j0190_WYG_001-7a"/>
舊唐書志後序云三代之書經秦殆盡漢武帝河間王<lb/>
　始重儒術扵灰燼之餘拾纂亡散篇卷僅而復存劉<lb/>
　歆七畧在漢藝文志者纔三萬三千九百卷後漢蘭<lb/>
　臺石室東觀南宫諸儒撰集部帙漸增董卓遷都載<lb/>
　舟西上因罹寇盜沈之河存者數船而已及魏武父<lb/>
　子採掇遺亡至晉總括羣書纔二萬七千九百四十<lb/>
　五卷及永嘉之亂洛都覆沒靡有孑遺江表所存官<lb/>
　書凡三千一十四卷至宋謝靈運造四部書目録凡<lb/>
<pb n="KR3j0190_WYG_001-7b"/>
　四千五百八十二卷其後王儉復造書目凡一萬八<lb/>
　千一十卷齊宋兵火延燒祕閣書籍煨燼梁元帝克<lb/>
　平侯景收公私經籍歸扵江陵凡七萬餘卷盖佛老<lb/>
　之書雜扵其間及周師入郢咸自焚蕩周武保定之<lb/>
　中纔盈萬卷平齊所得數止五千及隋氏平陳南北<lb/>
　一統袐書監牛𢎞奏請捜訪遺逸著定書目凡三萬<lb/>
　餘卷按此序記累世藏書卷軸多與隋書不同㮣當<lb/>
　從此為正通考于諸史藝文序目纂輯靡遺獨此不<lb/>
<pb n="KR3j0190_WYG_001-8a"/>
　録盖舊唐書或宋少傳端臨所未覩也<lb/>
　<hi>通考諸部之首亦但録漢隋新唐俱不及舊唐</hi>
雲間陸子淵家多藏書所著别集中有統論一則云自<lb/>
　古典籍興廢隋牛𢎞謂仲尼之後凡有五厄大約謂<lb/>
　秦火為一厄王莽之亂為一厄漢末為一厄永嘉南<lb/>
　渡為一厄周師入郢為一厄雖然經史具存與孔壁<lb/>
　汲冡之復出見扵劉向父子之所輯畧者為書凡三<lb/>
　萬三千九十卷孔氏之舊盖未嘗亡也至隋嘉則殿<lb/>
<pb n="KR3j0190_WYG_001-8b"/>
　乃有書三十七萬卷可謂富矣栁顧言等之所校定<lb/>
　才七萬七千餘卷則是重複猥雜張其數耳七畧之<lb/>
　外所増才倍之而諸史羣撰具焉南朝盛時梁武之<lb/>
　世公私典籍七萬餘卷尚有重本則傳世之書惟存<lb/>
　舊數而已散亡之極猶不失萬卷唐世分為四庫開<lb/>
　元著録者五萬三千九百一十五卷魏晉所増與釋<lb/>
　老之編雜出其間亦不過三萬餘卷而唐之學者自<lb/>
　為之書又二萬八千四百六十九卷自是日有所益<lb/>
<pb n="KR3j0190_WYG_001-9a"/>
　矣安史亂後備加捜採而四庫之書復完黄巢之禍<lb/>
　两京蕩然宋建隆初三館有書萬二千餘卷自後削<lb/>
　平諸國盡收圖籍重以購募太平興國初六庫書籍<lb/>
　正副本凡八萬卷固半實爾慶厯崇文總目之書三<lb/>
　萬六百六十九卷較之七畧顧有不及參互乗除所<lb/>
　亡益者何等書耶洪容齋謂御覽引用一千六百九<lb/>
　十種書十亡八九而姚鉉所類文集亦多不存因以<lb/>
　為歎然經史子集之舊宋亦未嘗闕焉宣和訪求一<lb/>
<pb n="KR3j0190_WYG_001-9b"/>
　日之内三詔並下四方竒書由此間出見扵著録者<lb/>
　溢出二萬五千二百五十四卷以充館閣髙宗渡江<lb/>
　書籍散逸加意訪求淳熙間類次見書凡四萬四千<lb/>
　四百八十六卷其數雖過扵崇文而新籍兼之至扵<lb/>
　紹定之灾而書復闕矣右子淵所紀古今書籍梗槩<lb/>
　頗為簡眀大都本馬氏通考所載而節略之然隋書<lb/>
　三十七萬栁顧言等除去猥複止得三萬七千見通<lb/>
　考甚詳而此以為七萬餘卷梁任昉阮孝緒等目録<lb/>
<pb n="KR3j0190_WYG_001-10a"/>
　大約不過三萬雖云釋典在外要不過二萬餘元帝<lb/>
　收集煨燼乃得七萬未必無重複也唐志開元書著<lb/>
　録者五萬三千九百一十五卷唐學者自為二萬八<lb/>
　千四百六十九卷共八萬餘陸所言釋老之編雜出<lb/>
　者三萬餘迄不詳何所指考新舊唐書咸不合宋嘉<lb/>
　定中續得一萬八千餘卷陸亦未及載也漫識其後<lb/>
牛𢎞所論五厄皆六代前事隋開皇之盛極矣未㡬皆<lb/>
　燼扵廣陵唐開元之盛極矣俄頃悉灰扵安史肅代<lb/>
<pb n="KR3j0190_WYG_001-10b"/>
　二宗洊加鳩集黄巢之亂復致蕩然宋世圖史一盛<lb/>
　扵慶厯再盛扵宣和而金人之禍成矣三盛扵淳熙<lb/>
　四盛扵嘉定而元季之師至矣然則書自六朝之後<lb/>
　復有五厄大業一也天寳二也廣眀三也靖康四也<lb/>
　紹定五也通前為十厄矣<lb/>
　<hi>廣陵事見通考葉少藴所引杜寳大業幸江都記此外他無所考</hi>
篤而論之則古今書籍盛聚之時大厄之㑹各有八焉<lb/>
　春秋也西漢也蕭梁也隋文也開元也太和也慶厯<lb/>
<pb n="KR3j0190_WYG_001-11a"/>
　也淳熈也皆盛聚之時也祖龍也新莽也蕭繹也隋<lb/>
　煬也安史也黄巢也金人也元季也皆大厄之㑹也<lb/>
　東京之季篹輯無聞<hi>班志率西漢東京甚希他無校集者</hi>魏晉之間採<lb/>
　摭未備卓曜諸兇摧頽餘燼扵聚扵厄俱未足云<lb/>
夫古今墳籍之厄秦固誅首莽即次之盖秦所焚率三<lb/>
　代上書西漢稍稍鳩集莽又繼之故靡尺簡也唐之<lb/>
　厄厄扵叛賊宋之厄厄扵播遷彼非有意扵焚兵燹<lb/>
　所經玉石俱燬况書宜火物也獨湘東以文士甘心<lb/>
<pb n="KR3j0190_WYG_001-11b"/>
　焉罪浮政矣煬雖雅尚卒以不道禍延薄乎云爾<lb/>
大抵厯朝墳籍自唐以前槩見隋志宋興而後通考為<lb/>
　詳第其卷帙之數往往異同縁諸家輯録或但紀當<lb/>
　時或通志一代或因仍重複或節略猥凡故劉班接<lb/>
　迹繁簡頓殊王謝並興多寡懸絶即博洽之流勤扵<lb/>
　論覈而疑似之迹未易精詳今紬繹羣言旁參各代<lb/>
　推尋事勢考定異同録其灼然者扵左<lb/>
西漢三萬三千九十卷　劉歆七略總目舊唐書九十<lb/>
<pb n="KR3j0190_WYG_001-12a"/>
　作九百非是據班志所省十家三百餘篇而所増又<lb/>
　數十篇僅得後數與此不合然他無可考<lb/>
東漢一萬三千二百六十九卷　班固藝文志本劉氏<lb/>
　七畧入劉向揚雄等儒術三家<hi>此據原注然尚有杜林并蹴鞠二三家</hi>
　省伊尹墨子兵類十家<hi>亦據原注然所省又有劉向太史公及淮南王數家</hi>東<lb/>
　漢無増者<lb/>
晉二萬九千九百四十五卷　荀朂四部總目書不存<lb/>
　見隋志序舊唐書作二萬七千九百四十五卷<lb/>
<pb n="KR3j0190_WYG_001-12b"/>
東晉三千一十四卷　李充校定止此恵懐之亂故也<lb/>
東晉孝武増益三萬餘卷　徐廣校定見崇文總目序<lb/>
宋萬四千五百八十二卷　謝靈運所校隋志以為六<lb/>
　萬按六代間書尚難得晉渡江才得三千孝武時三<lb/>
　萬恐亦重複宋初何遽能爾當以舊唐書為正阮氏<lb/>
　七録數同<lb/>
齊萬五千七十四卷　至王儉校修隋志作一萬五千<lb/>
　七百四卷<hi>阮作宋元徽目與舊書齊目正同</hi>
<pb n="KR3j0190_WYG_001-13a"/>
齊永眀増益一萬八千一十卷　謝朏王亮修諸家皆<lb/>
　仝<lb/>
梁二萬三千一百六卷　任昉部集凡釋氏書不與<lb/>
梁晉通増集三萬餘卷　阮孝緒七録總目盖梁世薦<lb/>
　紳家藏併在其中秘書則或因任昉之舊然釋道二<lb/>
　典並存其間則所増亦才數千而梁世之書盡此矣<lb/>
　<hi>此據隋志按阮本録四萬四千五百二十六卷釋道與焉然亦非七萬也見𢎞眀集</hi>
隋初一萬五千餘卷　見牛𢎞進書表此時合正副本<lb/>
<pb n="KR3j0190_WYG_001-13b"/>
　僅三萬餘湘東煨燼所存并平陳所得也<lb/>
隋大業中三萬七千餘卷　栁𧦬等校定總三十七萬<lb/>
　卷正本進御僅此然隋志總目八萬九千餘卷盖栁<lb/>
　氏校定之後或有所増或唐諸人據前代舊目芟除<lb/>
　猥雜㑹為此編也諸史藝文皆草草惟隋志盛欲備<lb/>
　一家言追劉王阮氏諸書序意可見大都<lb/>
唐開元中八萬二千三百八十四卷　新唐書序總舊<lb/>
　唐書止五萬六千四百七十六卷盖釋道二家不與<lb/>
<pb n="KR3j0190_WYG_001-14a"/>
　及唐人自著不全入也<lb/>
唐開成中五萬六千四百七十六卷　舊唐志序所載<lb/>
　是時捜録未必如前之盛盖釋道本朝具録矣<lb/>
宋慶厯中三萬六百六十九卷　王堯臣崇文總目後<lb/>
　屢増至四萬餘卷<lb/>
宋淳熙中四萬四千四百八十六卷　陳騤等四庫書<lb/>
　目後屢増益至五萬九千餘卷<lb/>
考諸史藝文志往往與當時書目相左隋三萬七千而志<lb/>
<pb n="KR3j0190_WYG_001-14b"/>
　八萬九千六百六十六卷唐八萬二千而舊唐後序<lb/>
　十二萬五千九百六卷宋崇文目四萬中興目五萬而<lb/>
　史十一萬九千九百七十二卷盖史或㑹萃一代志但<lb/>
　紀録一時故不無異同而宋史則深可疑也<lb/>
前代書但計卷帙重複未分者隋嘉則殿三十七萬唐<lb/>
　𢎞文館二十萬開元中一十二萬唐武徳初宋興國<lb/>
　初各八萬梁湘東王所收者七萬宋謝康樂所校者<lb/>
　六萬薦紳先生惟葉少藴稱十萬餘則皆為實録矣<lb/>
<pb n="KR3j0190_WYG_001-15a"/>
古今書籍人知其厄扵火而不知其厄扵水者二焉隋<lb/>
　嘉則殿書冦亂亡軼武徳初尚八萬卷王世充平命<lb/>
　司農少卿宋遵貴以舟載之行經砥柱漂沒風浪十<lb/>
　僅二三見隋志及舊唐書經籍志后序俱云存者無<lb/>
　㡬新唐志以盡亡其書盖信筆不考之過也次則漢<lb/>
　蘭臺石室諸書董卓遷都載舟西上因罹寇盜沈<lb/>
　溺河中僅數船存此一事他書不載獨舊唐經籍志<lb/>
　後序記此考光武遷都書籍二千餘兩諸家以為三<lb/>
<pb n="KR3j0190_WYG_001-15b"/>
　倍于前固非實録而時無篹輯尺簡不傳惜哉<lb/>
凡前代書籍之厄史皆備書獨隋世篇籍最盛而諸志<lb/>
　不言所終考隋世諸書咸在東都煬幸廣陵東都守<lb/>
　禦獨完自王世充降唐唐盡收其圖史僅八萬卷中<lb/>
　間未嘗被火向之藏蓄之盛竟何在耶惟杜寳大業<lb/>
　江都記云隋書籍三十七萬悉焚扵廣陵當是實録<lb/>
　盖隋煬酷嗜經典既欲徙都廣陵必盡載諸書自從<lb/>
　洛陽八萬意當時副本耳宋書籍紹定間復災所存<lb/>
<pb n="KR3j0190_WYG_001-16a"/>
　者尚衆徳祐航海蒙古之難又蕩然矣觀此則圖籍<lb/>
　廢興大槩闗係國家氣運豈小小哉<lb/>
世共傳劉氏七畧王儉七志阮孝緒七録荀謝任殷四<lb/>
　部外諸史藝文所載又有晉義熙已來新舊目録三<lb/>
　卷梁天監六年四部書目四卷梁東宫四部目録四<lb/>
　卷梁文徳殿四部目録四卷陳天嘉六年夀安殿四<lb/>
　部目録四卷陳徳教殿四部目録四卷陳承香殿五<lb/>
　經史記目録二卷隋開皇四年四部目録四卷開皇<lb/>
<pb n="KR3j0190_WYG_001-16b"/>
　八年四部目録四卷開皇二十年書目四卷香廚四<lb/>
　部目録四卷隋大業正御書目録九卷唐羣書四録<lb/>
　二百卷古今書目四十卷唐集賢書目一卷唐四庫<lb/>
　捜訪圖書目一卷開元四庫書目四十卷唐秘閣書<lb/>
　目四卷偽蜀王建書目一卷紫微樓書目一卷崇文<lb/>
　總目六十六卷秘閣四庫書目十卷史館書目二卷<lb/>
　太學書目一卷據此則前代目録甚多不止盛唐一<lb/>
　二今並不傳然前史所載惟謝王任阮諸録尚存全<lb/>
<pb n="KR3j0190_WYG_001-17a"/>
　數其餘多寡槩不可得詳矣<lb/>
前代懸購遺書咸著條目隋有闕書目唐有訪書録宋<lb/>
　有求書録異時人主留意若此隋文父子所以能致<lb/>
　三十七萬扵一時者盖民間獻書無所不納也<lb/>
書目第記書名卷軸槩不能廣唐羣書四録乃至二百<lb/>
　餘卷何以浩繁若此盖各書之下必有論列若歆向<lb/>
　所編者宋王堯臣總目六十六卷亦然然但經史二<lb/>
　部子集則闕如也董逌廣川書跋則又特主說經而<lb/>
<pb n="KR3j0190_WYG_001-17b"/>
　已自餘諸家僅存卷數尤氏書目則并卷數不存文<lb/>
　簡在宋頗負博洽稱疎畧乃爾或陶氏說郛所節也<lb/>
　唐毋煚有古今書録四十卷又節畧羣書四録而成<lb/>
　即體製居然可見惜並不存鄭略有劉歆七畧七卷<lb/>
　又七畧别録二十卷豈七卷者目别録乃論列與<lb/>
累朝中秘所畜外薦紳文獻名藏書家代有其人漢則<lb/>
　劉向桓譚晉則張華束晳齊則王儉陸澄梁則任昉<lb/>
　沈約唐則李泌蘇弁皆灼灼者自餘尚衆而世不甚<lb/>
<pb n="KR3j0190_WYG_001-18a"/>
　稱宋則李淑宋綬尤袤董逌葉夢得晁公武等大<lb/>
　率人間所藏卷軸不過三萬若任昉四萬極矣宋又<lb/>
　有濡須秦氏莆田鄭氏漳南吳氏荆州田氏並著目<lb/>
　録盛扵前朝盖由印本易得故儲畜者多其數故不<lb/>
　能溢也通志有吳兢西齋杜信東齋等目則唐世非<lb/>
　無編録但不存爾<hi>通志又蔣彧目録都氏目録各一卷亦當唐人又李正議沈少卿吳</hi>
　<hi>良嗣李衛公歐陽參政俱有目録則皆宋人也</hi>
葉少藴云本朝公卿名藏書家如宋宣獻李邯鄲四方<lb/>
<pb n="KR3j0190_WYG_001-18b"/>
　士民如亳州祁氏饒州吳氏荆州田氏等吾皆見其<lb/>
　目多止四萬餘卷其間頗有不必觀者惟宋宣獻家<lb/>
　擇之甚精止二萬許卷而校讐詳審皆勝諸家吾舊<lb/>
　所藏僅與宋氏等而宋氏好書人所未見者吾不能<lb/>
　盡得也按葉所紀諸家俱有書目行世載文獻通考<lb/>
　今並不存觀此梗槩可見其論諸家所藏多猥雜不<lb/>
　務銓擇切中厯朝館閣之病不特宋世而已餘語咸<lb/>
　實録録之<lb/>
<pb n="KR3j0190_WYG_001-19a"/>
揮麈録云承平士大夫藏書如南都戚氏厯陽沈氏廬<lb/>
　山李氏九江陳氏鄱陽吳氏俱有名當世今皆散逸<lb/>
　近所至郡府多藏文籍且易得本傳録仕宦稍顯者家<lb/>
　必有書數千卷然多失扵讐校也按此則葉氏論列<lb/>
　外又有此五家宋時文獻之盛乃爾揮麈録又云葉<lb/>
　少藴少年貴盛平生好收書逾十萬卷置霅川山居<lb/>
　建書樓以處之極為華煥丁卯年其宅與書俱蕩一<lb/>
　燎李泰發家舊有萬餘卷亦以是嵗火豈厄運所遘<lb/>
<pb n="KR3j0190_WYG_001-19b"/>
　耶<lb/>
　<hi>廬山李氏即子瞻作記者藏書僅九千卷則餘所列未必皆書家倚頓惟葉語可憑</hi>
唐馮贄雲仙散録序稱家藏九世之書二十餘萬卷按<lb/>
　唐時雕本甚稀故蘇弁家藏二萬侔扵秘閣開元之<lb/>
　盛僅八萬卷文皇二十萬卷自是重複然唐時即重<lb/>
　複之書亦不易得䞇何人乃能有此世稱雲仙多誕<lb/>
　此開卷一大噱也<hi>宋元世欲致此即不為難然必不計重複乃可若正本雖三萬而下</hi>
　<hi>可易得乎唐世士民藏書迄無過三萬者</hi>
<pb n="KR3j0190_WYG_001-20a"/>
玉堂逢辰録云祥符八年四月榮王宫火一日二夜所<lb/>
　焚屋宇二千餘間三館圖籍一時俱盡大風或飄至<lb/>
　汴水之南惟演獻禮賢宅以處諸王陳振孫曰唐末<lb/>
　五代書籍之僅存者又厄扵此火可為太息也<lb/>
魏了翁跋遂初堂書目云江元叔合江南吳越之藏凡<lb/>
　數萬卷為藏僕竊去市人裂之以藉物其入扵安陸<lb/>
　張氏者傳之未㡬一篋之畜僅供一炊王文康李文<lb/>
　正廬山劉莊輿南陽井氏皆藏書者俱未久而失之<lb/>
<pb n="KR3j0190_WYG_001-20b"/>
　宋宣獻兼有畢文簡楊文莊二家之書不減中秘而<lb/>
　元符中蕩為煙埃晁文元累世所藏自中原無事時<lb/>
　已有火厄至政和甲午之災尺素不存斯理也殆有<lb/>
　不可曉者按此記宋世諸藏書家尤詳而皆不能久<lb/>
　有良足慨也<lb/>
齊東埜語云世間凡萬物未有聚而不散者而書為甚<lb/>
　隋牛𢎞疏請開獻書之路極論廢興述五厄之説則<lb/>
　書之厄也乆矣今姑摭其槩言之梁元帝江陵蓄古<lb/>
<pb n="KR3j0190_WYG_001-21a"/>
　今圖書十四萬卷隋嘉則殿書三十七萬卷唐惟貞<lb/>
　觀開元最勝兩都各聚書四部至七萬卷宋宣和殿<lb/>
　太清樓龍圖閣御府所儲尤盛扵前代今可考者崇<lb/>
　文總目四十六類三萬六百六十九卷史館一萬五<lb/>
　千餘卷予不能具數南渡以來復加集録館閣書目<lb/>
　五十二類四萬四千四百八十六卷續目一萬四千<lb/>
　九百餘卷是皆藏扵官府耳若士大夫之家所藏在<lb/>
　前世如張華載書三十車杜兼聚書萬卷韋述蓄<lb/>
<pb n="KR3j0190_WYG_001-21b"/>
　書二萬卷鄴侯挿架三萬卷金樓子聚書八萬卷唐<lb/>
　吳兢西齋一萬三千四百餘卷宋承平時如南都戚<lb/>
　氏厯陽沈氏廬山李氏九江陳氏鄱陽吳氏王文康<lb/>
　李文正宋宣獻晁以道劉莊輿皆號藏書之富邯鄲<lb/>
　李淑五十七類二萬三千一百八十餘卷田鎬三萬<lb/>
　卷昭徳晁氏二萬四千五百卷南都王仲至四萬三<lb/>
　千餘卷而類書浩博若太平御覽之類復不與焉次<lb/>
　如曽南豐及李氏山房亦皆一二萬卷然鮮有不厄<lb/>
<pb n="KR3j0190_WYG_001-22a"/>
　扵兵火者至若吾鄉故家如石林葉氏賀氏皆號藏<lb/>
　書之多至十萬卷其後齊齋倪氏月河莫氏竹齋沈<lb/>
　氏程氏賀氏皆號藏書之家各不下數萬餘卷亦皆<lb/>
　散失無餘近年惟直齋陳氏書最多盖嘗仕扵莆傳<lb/>
　録夾漈鄭氏方氏林氏吳氏舊書至五萬一千一百<lb/>
　八十餘卷且倣讀書志作解題極其精詳近亦散失<lb/>
　至如秀巖東忩鳯山三李髙氏牟氏皆蜀人號為史<lb/>
　家所藏僻書尤多今亦已無餘矣吾家三世積累先<lb/>
<pb n="KR3j0190_WYG_001-22b"/>
　君子酷嗜至鬻負郭之田以供筆札之用㝠捜極討<lb/>
　不憚勞費凡有書四萬二千餘卷及三代以來金石<lb/>
　之刻一千五百餘種度置書種志雅二堂日事校讐<lb/>
　居然籯金之富余小子遭時多故不善保藏善和之<lb/>
　書一旦掃地因考今昔有感斯文為之流涕因書以<lb/>
　識吾過且以示子孫云右周宻所紀宋諸藏書家最<lb/>
　為詳盡續考得之因全録以見宋世民間文獻逺過<lb/>
　漢唐總之板本易得故也昭徳晁氏直齋陳氏即通<lb/>
<pb n="KR3j0190_WYG_001-23a"/>
　攷所引二家而不及載其總目僅此足徴云<lb/>
豫章漫抄云元至正初史館遣屬官馳驛求書東南異<lb/>
　書頗出時有蜀帥紐鄰之孫盡出其家貲遍逰江南<lb/>
　四五年間得書三十萬卷遡峽歸蜀可謂富矣今江<lb/>
　西與江南號稱文獻故邦予來訪之藏書甚少間有<lb/>
　一二往往新自北方載至亦無甚竒書而浙中猶為<lb/>
　彼善若吾吳中則有羣集有精美者矣按此及端臨通<lb/>
　考序則元世亦嘗屢有求書之詔第一代典籍邈然<lb/>
<pb n="KR3j0190_WYG_001-23b"/>
　無聞何也子淵謂越中視江右差善盖子淵扵越中<lb/>
　未嘗乆寓且世變陵谷或當時頗異扵今故耳若精<lb/>
　美則今猶最吳中也其謂江右書皆自北方㩦至都<lb/>
　下昔固多書矣<hi>陶宗儀説郛録雜談數百家今傳僅十二三則宋世書勝國尚多于今然</hi>
　<hi>古書出于今者元未必盡有也</hi>
隋文父子以天下之力收書僅三十七萬遂冠古今元<lb/>
　邊帥子罄一家之産驟得三十萬卷亦宇宙竒事然<lb/>
　但欲其多而不計重複則在今甚不難顧正本不知<lb/>
<pb n="KR3j0190_WYG_001-24a"/>
　幾何耳古今書籍統計一代前後之藏往往無過十<lb/>
　萬統計一朝公私之蓄往往不能十萬所謂天之生<lb/>
　財止有此數也況元時板本尚希又非文眀之世紐<lb/>
　氏子三十萬卷芟其重複政恐不能三萬耳<lb/>
按唐以前藏書之籍惟史志中得諸秘閣者可徴自餘<lb/>
　民間薦紳所儲槩不可攷如漢梁子初楊子林手録<lb/>
　萬卷梁任昉四萬唐蘇弁二萬李泌三萬<hi>梁楊二氏並見桓譚</hi>
　<hi>新論今載困學紀聞紀聞又云鄴侯之書乃其父所蓄非泌始有之</hi>皆僅存總目獨阮<lb/>
<pb n="KR3j0190_WYG_001-24b"/>
　孝緒之四萬類例足徴然非必家藏也宋世藏書家<lb/>
　至衆目率不存尤延之遂初堂目今傳余閱之亦多<lb/>
　不備推之宋葉諸家當亦爾爾惟晁陳二氏最有條<lb/>
　理可觀陳所藏至五萬餘足為宋世藏書第一家據<lb/>
　野語乃宦中盡得五姓之書故能至是豈易易哉<lb/>
濮安懿王之子宗綽蓄書七萬卷始與英宗偕學扵邸<lb/>
　每得異書必轉以相付宗綽家本有岳陽記者皆所<lb/>
　賜也此國史本傳所載宣和中其子淮安郡王仲糜<lb/>
<pb n="KR3j0190_WYG_001-25a"/>
　進目録三卷忠宣公在燕得其中帙云除監本外寫<lb/>
　本印本書籍計二萬二千八百三十六卷觀一帙之<lb/>
　目如是所謂七萬卷者為不誣矣三館秘府所未有<lb/>
　也盛哉右見洪景盧隨筆第宋世三館所藏不過四<lb/>
　萬以上況英宗時尚在宋初其時板本未盛即重複<lb/>
　通計亦未能遽至此隨筆所計謬無疑<lb/>
輟耕録云莊蓼塘住松江府上海縣青龍鎮嘗為宋祕<lb/>
　書小史其家蓄書數萬卷且多手鈔者經史子集山<lb/>
<pb n="KR3j0190_WYG_001-25b"/>
　經地志醫卜方伎稗官小說靡所不具書目以甲乙<lb/>
　分十門蓼塘既沒子孫不知保惜或為蟲鼠蝕囓或<lb/>
　為鄰識盜竊或供飲博之需或應糊覆之用編帙散<lb/>
　亂所存無幾至正六年朝廷開局脩宋遼金三史詔<lb/>
　求遺書有以書獻者予一官江南藏書多者止三家<lb/>
　莊其一也繼命某學士一人選取其家其家恐兵遁<lb/>
　圖䜟干犯禁條悉付祝融氏及收拾燼餘存者又無<lb/>
　㡬矣其孫羣玉悉載入京覬領恩澤宿留日乆仍布<lb/>
<pb n="KR3j0190_WYG_001-26a"/>
　衣歸書之不幸如此按元世諸藏書家傳記罕載據<lb/>
　陶所稱江南藏書三家其二不著姓氏惜亡從考其<lb/>
　何人然莊氏既沒後人隨復失之古今藏書同一慨<lb/>
　也<lb/>
馬端臨文獻通考經籍類甚詳覈必富扵家藏廷鸞傳<lb/>
　末不著端臨固以其入元故乃元史亦不為立傳以<lb/>
　若人撰述之勤有功千古冺沒若斯良可扼腕然此<lb/>
　書自足永乆何藉史臣也<lb/>
<pb n="KR3j0190_WYG_001-26b"/>
凡書籍時代近者勢易流傳而人多棄擲時代逺者迹<lb/>
　多湮沒而世率珍藏然夷考昔人書目參以余所校<lb/>
　讐往往漢多扵周唐多扵漢而宋多扵唐何耶周尚<lb/>
　韋編漢始側理唐猶傳録宋則印摹難易之辨也其<lb/>
　詳具末卷中<lb/>
　<lb/>
　<lb/>
　少室山房筆叢卷一<lb/>
</p>
<p>
</p>
  </div>
</body>
</text>
</TEI>
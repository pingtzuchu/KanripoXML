<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房筆叢卷十四</head> <lb/>
    <p>
<pb n="KR3j0190_WYG_014-1a"/>
欽定四庫全書<lb/>
　少室山房筆叢卷十四<lb/>
　　　　　　　　　　　　明　胡應麟　撰<lb/>
　　四部正譌上<lb/>
凡贋書之作情狀至繁約而言之殆十數卷有偽作於<lb/>
　前代而世率知之者風后之握竒岐伯之素問是也<lb/>
　有偽作於近代而世反惑之者卜商之易傳毛漸之<lb/>
　連山是也有掇古人之事而偽者仲尼傾葢而有子<lb/>
<pb n="KR3j0190_WYG_014-1b"/>
　華柱史出關而有尹喜是也有挾古人之文而偽者<lb/>
　伍員著書而有越絶賈誼賦鵩而有鶡冠是也有傳<lb/>
　古人之名而偽者尹負鼎而湯液聞戚飯牛而相經<lb/>
　著是也有蹈古書之名而偽者汲冢發而師春補檮<lb/>
　杌紀而楚史傳是也有憚於自名而偽者魏泰筆録<lb/>
　之類是也有恥於自名而偽者和氏香奩之類是也<lb/>
　有襲取於人而偽者法盛晉書之類是也有假重於<lb/>
　人而偽者子瞻杜解之類是也有惡其人偽以禍之<lb/>
<pb n="KR3j0190_WYG_014-2a"/>
　者僧孺行紀之類是也有惡其人偽以誣之者聖俞<lb/>
　碧雲之類是也有本非偽人託之而偽者隂符不言<lb/>
　三皇而李荃稱黃帝之類是也有書本偽人補之而<lb/>
　益偽者乾坤鑿度及諸緯書之類是也<lb/>
又有偽而非偽者洞靈真經本王士元所補而以偽亢<lb/>
　倉西京雜記本葛稚川所傳而以偽劉歆之類是也<lb/>
又有非偽而實偽者化書本譚峭所著而宋齊丘竊而<lb/>
　序傳之莊注本向秀所作而郭子𤣥取而㸃定之類<lb/>
<pb n="KR3j0190_WYG_014-2b"/>
　是也<hi>二說尚難信譚事僅羽流所述向子期與嵇阮諸文士友而絶不為言姑據前人載此</hi>
又有當時知其偽而後世弗傳者劉炫魯史之類是也<lb/>
　又有當時記其偽而後人弗悟者司馬濳虛之類是<lb/>
　也<hi>濳虛司馬公屬草木成後人贋補行世見朱紫陽語録黃東發日鈔世以數學無辨其非是者</hi>
又有本無撰人後人因近似而偽託者山海稱大禹之<lb/>
　類是也又有本有撰人後人因亡逸而偽題者正訓<lb/>
　稱陸機之類是也<lb/>
右諸偽書外又有此十餘種世或以非偽而信之或槩<lb/>
<pb n="KR3j0190_WYG_014-3a"/>
　以偽而疑之皆弗深考故也余故詳為别白俾撰者<lb/>
　弗湮其實非撰者弗蒙其聲於經籍或有補云<lb/>
連山易十卷見唐藝文志按班氏六經首周易凡夏商<lb/>
　之易絶不聞隋牛𢎞購求宇内遺書至三十七萬卷<lb/>
　魏𤣥成等修隋史晉梁以降亡逸篇名無不具載皆<lb/>
　不聞所謂連山者而至唐始出可乎北史劉炫傳隋<lb/>
　文蒐訪圗籍炫因偽造連山及魯史記上之馬端臨<lb/>
　據此以為炫作或有然者葢炫後事發除名故隋志<lb/>
<pb n="KR3j0190_WYG_014-3b"/>
　不録而其書尚傳於後開元中盛集羣書仍入禁中<lb/>
　耳鄭漁仲謂此書當時不存已無可考今亦未能必<lb/>
　其炫也<hi>歸藏今亦不傳故二書惟論其大槩不能致詳</hi>
歸藏易十三卷晉太尉參軍薛貞唐司馬膺各有注按<lb/>
　七略無歸藏晉中經簿始有此書隋志因之至宋僅<lb/>
　存初經齊母本著三篇鄭漁仲以為其文質其義古<lb/>
　後學以其不文則疑而棄之連山所以亡者要當復<lb/>
　過於此噫連山夏易也歸藏商易也禹貢之文千古<lb/>
<pb n="KR3j0190_WYG_014-4a"/>
　敘事宗焉商書簡潔而明肅或有過於周者孰謂夏<lb/>
　殷之文不郁郁也隋志稱此書惟載卜筮不類聖人<lb/>
　之㫖葢唐世固疑其偽若鄭以晩出為辨則馬端臨<lb/>
　之說盡之矣<hi>薛貞晉人載於隋志鄭以為隋人亦誤五經易最多依託以卜筮易於傳訛也</hi>
子夏易十卷陳振孫云漢志無卜氏易至隋志始有子<lb/>
　夏易二卷其為依託甚明且隋唐時已殘缺宋安得<lb/>
　有十卷其經文彖象爻辭俱用王弼本又陸徳明所<lb/>
　引隋子夏易語今本十卷中皆無之豈直非漢世書<lb/>
<pb n="KR3j0190_WYG_014-4b"/>
　併非隋唐之舊矣余按子夏易載通考者今亦不傳<lb/>
　據陳氏所論推之當是漢末人依託至隋殘缺唐宋<lb/>
　人復因隋目取王氏本偽撰此書正猶乾坤鑿度本<lb/>
　漢世偽撰至隋唐亡逸宋人復偽撰以行偽之中又<lb/>
　有偽者也<hi>晁景迂以此書張弧撰按弧唐大理評事今有素履子傳於世晁豈誤記此耶</hi>
周易乾鑿度二卷又乾坤鑿度二卷今合為一實二書<lb/>
　也乾坤鑿度稱黃帝撰而乾鑿度皆假孔子為言其<lb/>
　偽固無容辯說然亦非鑿度本書也按諸緯漢藝文<lb/>
<pb n="KR3j0190_WYG_014-5a"/>
　志絶不經見隋志始備詳之葢哀平末其端已兆光<lb/>
　武赤伏定基魏晉以還禪受亡不援藉符命自隋文<lb/>
　禁絶其目猶數十家宋世但七緯傳說者咸以好事<lb/>
　掇拾類書補綴而成非漢魏之舊今七緯又僅鑿度<lb/>
　傳余讀之信矣王子充叢録所見正同則元末已亡<lb/>
　乆也<hi>是書余尚疑為近人掇拾者讀黃氏日鈔詳載其言政與今傳本合乃信其為宋世書</hi>
乾鑿度曰求卦主嵗術曰常以太嵗紀嵗七十六為<lb/>
　一紀二十紀為一部首即置積部首嵗數加所入紀<lb/>
<pb n="KR3j0190_WYG_014-5b"/>
　嵗數以三十二除之餘不足者以乾坤始數二卦而<lb/>
　得一嵗未算即主嵗之卦也按此條見後漢黃琬傳<lb/>
　注中葢非宋人偽撰者要之亦魏晉之文也<lb/>
又乾坤鑿度云有太易有太初有太始有太素太易者<lb/>
　未見氣也太初者氣之始也太始者形之始也太素<lb/>
　者質之始也氣形質具而未離故曰渾淪渾淪者言<lb/>
　萬物相渾成而未相離視之不見聽之不聞故曰易<lb/>
　也易變而為一一變而為七七變而為九九者氣變<lb/>
<pb n="KR3j0190_WYG_014-6a"/>
　之究也乃復變而為一一者形變之始清輕者上為<lb/>
　天濁重者下為地右俱鑿度中孔子所云實全寫列<lb/>
　子天瑞一節稍増損數字遂不成語言又列子重濁<lb/>
　者下為地之后有沖和氣者為人故天地含精萬物<lb/>
　化生三語意乃完足今剗去後三語而以物有始有<lb/>
　壯有究故三畫成乾接之文義頓斷缺可笑葢元包<lb/>
　洞極之類猶是稍能文者所為此特荒陋俚儒偽撰<lb/>
　耳然三墳又出此下矣<lb/>
<pb n="KR3j0190_WYG_014-6b"/>
䜟緯之說葢起於河洛圗書當西漢末符命盛行俗儒<lb/>
　増益舛訛日繁其學自隋文二主禁絶世不復傳稍<lb/>
　可見者惟類書一二援引及諸家書目具名而已而<lb/>
　往往紀載不一因參考異同盡錄以資博雅且備知<lb/>
　書亡已乆即好事家藏秘本間見皆偽中之偽無萬<lb/>
　一足徵也易則稽覽圗乾鑿度坤靈圗通卦驗是類<lb/>
　謀辨終備乾坤鑿度京房易鈔乾元敘制書則尚書<lb/>
　緯尚書中候璇璣鈐考靈曜帝命驗運期授詩則含<lb/>
<pb n="KR3j0190_WYG_014-7a"/>
　神霧推度灾紀歴樞禮則含文嘉稽命徵斗威儀禮<lb/>
　記默房樂則動聲儀稽耀嘉叶圗徵春秋則元命包<lb/>
　演孔圗文耀均運斗樞威精符合誠圗考異郵保乾<lb/>
　圗漢含孳佐助期握誠圗濳潭巴說題辭論語則論<lb/>
　語摘輔象撰考讖孝經則孝經緯孝經雜緯孝經内<lb/>
　事古秘援神勾命訣援神契元命包左右握左右契<lb/>
　雌雄圗分野圗弟子圗口授圗應瑞圗太平御覽又<lb/>
　有書帝騐期禮稽命曜春秋命厯序孝經威嬉拒等<lb/>
<pb n="KR3j0190_WYG_014-7b"/>
　然隋世所存僅十之三馬氏通考止易緯數種晁陳<lb/>
　俱斥為偽書今惟乾坤鑿度行世葢易緯又幾盡矣<lb/>
緯書太平御覽又有易卦統通圗尚書鉤命訣禮記稽<lb/>
　命曜春秋命厯序又河圗括地象河圗稽命曜河圗<lb/>
　挺輔佐河圗帝通紀河圗錄運法河圗真鉤河圗著<lb/>
　命河圗矩起河圗天靈河圗秘徵河圗玉板洛書録<lb/>
　運法洛書稽命曜等尋其命名亦易緯之類第御覽<lb/>
　所引用亦甚希而諸史藝文志馬鄭經籍略并其名<lb/>
<pb n="KR3j0190_WYG_014-8a"/>
　皆無之葢自唐已亡髙士廉等編文思博要或掇拾<lb/>
　於宋齊諸類書中御覽又得之博要諸書中決非宋<lb/>
　初所有也<lb/>
乾坤鑿度所載緯書太古文目有元皇介次萬形經次<lb/>
　乾文緯次乾鑿度坤鑿度次考靈經次制靈圗次河<lb/>
　圗八文次希夷名次含文嘉次稽命圗次墳文次八<lb/>
　文次元命包共一十四緯今見於類書者惟含文嘉<lb/>
　元命包乾坤二鑿度而已垂皇策乾文緯乾坤二鑿<lb/>
<pb n="KR3j0190_WYG_014-8b"/>
　度說易者也含文嘉則禮而元命包春秋孝經皆有<lb/>
　之不知何者在先而衛元嵩易元包則又因是命名<lb/>
　者也今乾坤鑿度全書存其理欲深而甚淺其文欲<lb/>
　怪而甚庸其他雜見類書者往往不相逺也<lb/>
坤鑿度又有地靈母經含靈孕<hi>見注</hi>易靈緯經又洛書有<lb/>
　靈凖聽又地形經又制靈經甚矣其名之衆也葢此<lb/>
　又宋世偽撰乾坤鑿度者依彷御覽所存諸目創立<lb/>
　新題故尤可笑近關中胡氏墅談首集諸緯書名僅<lb/>
<pb n="KR3j0190_WYG_014-9a"/>
　十二三烏傷王氏叢録直據隋志及通考亦不能詳<lb/>
　余故備録之以資好事噫昔之偽撰者彼旣已濫用<lb/>
　其心而余又窮蒐其目得無以五十步笑百步哉曾<lb/>
　鞏氏曰欲使天下之毋惑其說莫如大明其說之非<lb/>
　而放之余之意其亦猶是已夫<lb/>
緯書名義率不可通曉今據乾坤鑿度録其一二有注<lb/>
　釋者於左自餘可以例推昔人云以艱深之詞文淺<lb/>
　易之說但覩其名無事開卷矣<hi>有撰人者并附</hi>
<pb n="KR3j0190_WYG_014-9b"/>
乾坤鑿度<hi>聖人鑿開天路顯彰化源也庖犧著</hi>
鉤命訣<hi>天地失序必有沮泄用隂陽鉤治之也女媧著</hi>
乾鑿度<hi>聖人順乾道浩大以天門為名也</hi>
坤鑿度<hi>太古變乾之後次鑿坤度作為是書</hi>
地靈母經<hi>女媧著</hi>
易靈緯<hi>炎帝黃帝著又黄帝作易八墳</hi>
世率以䜟緯並論二書雖相表裏而實不同緯之名所<lb/>
　以配經故自六經語孝而外無復别出河圗洛書等<lb/>
<pb n="KR3j0190_WYG_014-10a"/>
　緯皆易也䜟之依附六經者但論語有䜟八卷餘不<lb/>
　槩見以為僅此一種偶閱隋經籍志注附見十餘家<lb/>
　乃知凡䜟皆託古聖賢以名其書與緯體制迥别葢<lb/>
　其說尤誕妄故隋禁之後永絶類書亦無從援引而<lb/>
　唐宋諸藏書家絶口不談以世所少知附其目於此<lb/>
孔老䜟十二卷老子河洛䜟一卷尹公䜟四卷劉向䜟<lb/>
　一卷雜䜟書二十九卷堯戒舜禹一卷孔子王明鏡<lb/>
　一卷郭文金雄記一卷王子年歌一卷嵩山道士歌<lb/>
<pb n="KR3j0190_WYG_014-10b"/>
　一卷又有以緯候並稱者今惟尚書中候見目中他<lb/>
　不可考云<lb/>
茅山志引河圗要元篇云勾金之壇其間有陵兵病不<lb/>
　起洪波不登又曰乃有地脈土良水清勾曲之山金<lb/>
　壇之陵可以度世上昇曲成要元篇葢漢世䜟書後<lb/>
　漢書志注不載其目僅見此焉在楊氏談苑醍醐所<lb/>
　記以用修語余未敢深信然他無可考姑録此以廣<lb/>
　異聞<lb/>
<pb n="KR3j0190_WYG_014-11a"/>
三墳之偽前人辯之審矣鄭漁仲以為三皇太古書而<lb/>
　尊信為實然甚矣鄭之疎略也余讀之葢諸贋書中<lb/>
　至淺陋者世以隋購三墳劉炫偽造連山等百餘篇<lb/>
　上之即此書然炫在隋號大儒其學博其業精其造<lb/>
　連山雖偽妄必有過人者今三墳之首所稱太始太<lb/>
　極太易太初太素皆勦合乾坤鑿度之文而稍增飾<lb/>
　之而乾坤鑿度則又全録冲虛天瑞之語者也至其<lb/>
　所列連山歸藏乾坤等象布置錯綜僅同兒戲其引<lb/>
<pb n="KR3j0190_WYG_014-11b"/>
　物連類取義稱名合於羲農之世者十無三四亡論<lb/>
　六代以前即真出於炫豈淺陋至是極哉且伏羲為<lb/>
　天皇似矣神農而曰人皇軒轅而曰地皇是故為異<lb/>
　說而罔顧其理之弗根也先時者殺不及時者殺夏<lb/>
　后所引是矣而以出軒轅是妄意其時而弗知其命<lb/>
　之弗順也又其所言二十二易草木等語皆庸人孺<lb/>
　子所縮朒而不肯言者是書葢即序者毛漸所為余<lb/>
　故劇論為光伯解紛若三皇之說世自漁仲外亡信<lb/>
<pb n="KR3j0190_WYG_014-12a"/>
　者葉夢得馬端臨已極譏鄭之好怪吾何暇為辯哉<lb/>
　<hi>按隋世牛𢎞主收書即炫偽撰𢎞等詎可盡欺也</hi>
天皇氏策辭云咨予上相共工我惟老極無為子惟扶<lb/>
　我正道咨告於民俾知甲厯日月嵗時自兹始無或<lb/>
　不記子其勿怠共工曰工居君臣之位無有勞君其念<lb/>
　哉皇曰下相皇桓我惟老極無為子惟扶我正道撫<lb/>
　愛下民同力咨告於民俾知甲厯日月嵗時自兹始<lb/>
　無或不記子其勿怠桓曰桓居君臣之位無有勞君其<lb/>
<pb n="KR3j0190_WYG_014-12b"/>
　念哉皇曰栗陸子居我水龍之位主養草木開道泉<lb/>
　源無時或失子其勿怠陸曰竭力於民君其念哉皇<lb/>
　曰大庭主我屋室視民之未居者喻之借力同構其<lb/>
　居無或寒凍庭曰順民之辭皇曰隂康子居水土俾<lb/>
　民居處無或漂流勤於道達於下康曰順君之辭皇<lb/>
　曰渾沌子居我降龍之位惟主於民皇曰昆連子主<lb/>
　我刀斧無俾野獸餓虎之類傷殘生民無俾同類大<lb/>
　力之徒驅逐微弱子其伏之連曰專主兵事君無念<lb/>
<pb n="KR3j0190_WYG_014-13a"/>
　哉皇曰四方之君咸順我辭則世無害惟愛於民則<lb/>
　位不危皇曰子無懷安惟安於民民安子安民危子<lb/>
　危子其念哉按三墳此章全剽舜典而辭意淺陋殆<lb/>
　類村學究語詎曰庖犧之代預規虞世之文哉<lb/>
王長公讀三墳書云伏羲畫連山而有民兵器隂兵妖<lb/>
　陽兵譴兵陽陣至策辭而曰主我屋室主我刀斧神<lb/>
　農歸藏而曰殺藏墓此皆不知其時而妄為說者也<lb/>
　余執此更推之連山猶或可解至歸藏乾坤强半笑<lb/>
<pb n="KR3j0190_WYG_014-13b"/>
　資因備錄後後之論三墳者觀此足矣<lb/>
歸藏卦爻曰歸動乗舟神農之世未有舟楫也曰歸動<lb/>
　乗軒神農之世未有軒葢也曰藏止重門神農之世<lb/>
　未有屋室也曰殺動干戈神農之世未有戈矛也曰<lb/>
　殺長戰曰殺止亂而不知征伐兵争實肇於黃帝曰<lb/>
　生動勲陽<hi>傳云聖人以行慶錫</hi>曰止殺寛宥而不知賞慶赦宥<lb/>
　實始於唐虞他若所謂歸殺降生藏害皆剌謬之妄<lb/>
　談所謂長歸從師長藏從夫皆經典之剰語曰地氣<lb/>
<pb n="KR3j0190_WYG_014-14a"/>
　曰水氣曰火氣曰風氣則釋門之四大而曰殺生無<lb/>
　忍曰動止戒又釋子委談也曰金氣曰木氣曰水氣<lb/>
　曰火氣則術士之五行而曰生殺相尅曰金氣殺又<lb/>
　術家淺數也凡歸藏中爻象類若此至坤乾天地圓<lb/>
　兵等象尤堪捧腹資鄭漁仲以該洽自信胡漫然弗<lb/>
　考哉<lb/>
坤乾卦象曰雲天成隂曰雲地髙林曰山地險徑曰氣<lb/>
　地下濕曰山日沈西曰天日昭明曰川日流光曰日<lb/>
<pb n="KR3j0190_WYG_014-14b"/>
　月代明曰川月東浮曰日山危峰曰月山曲池曰山<lb/>
　雲疊峰曰山氣籠烟曰川氣浮光曰雲氣流霞曰月<lb/>
　天夜明曰川山島曰雲山岫曰氣山嵒曰日川湖曰<lb/>
　雲川溪曰氣川泉曰山川澗曰月川湖右所云地皇<lb/>
　氏封象大類今世村學塾師敎小兒蒙求總龜又似<lb/>
　初習聲偶者詩學大成中字面夫髙林險徑危峰曲<lb/>
　池島岫烟霞川嵒溪澗皆漢唐六代詞人語亡論三<lb/>
　皇即六籍四詩固不盡見而昭明代明流光浮光成<lb/>
<pb n="KR3j0190_WYG_014-15a"/>
　隂下濕沈西東浮等語或勦諸經典或取諸閭閻葢<lb/>
　亡一字類三代以上者故余甞謂偽書之陋無陋於<lb/>
　三墳也<lb/>
皇曰岐伯天師云云先時者殺不及時者殺二語與夏<lb/>
　書合夫夏書誓衆出師言固應爾岐伯燮理隂陽而<lb/>
　首戒以殺何也葢偽者以黃帝首伐蚩尤故剽夏書<lb/>
　二語以實之又於序中特援為證而不知適以愈彰<lb/>
　其偽心勞日拙誠然哉<lb/>
<pb n="KR3j0190_WYG_014-15b"/>
孔穎達論古文尚書云孔君作傳值巫蠱不行以終前<lb/>
　漢諸儒知孔本五十八篇遂有張霸之徒偽作舜典<lb/>
　洎九共九篇大禹謨益稷五子之歌𦙍征湯誥咸有<lb/>
　一徳典寶伊訓肆命原命武成旅獒冏命二十四篇<lb/>
　除九共九篇共十六卷葢亦略見百篇之序故以伏<lb/>
　生二十八篇者復出舜典益稷盤庚二篇康王之誥<lb/>
　及泰誓共三十四篇而偽作此二十四篇十六卷以<lb/>
　求合於孔氏五十八篇四十六卷之數也劉向班固<lb/>
<pb n="KR3j0190_WYG_014-16a"/>
　劉歆賈逵馬融鄭𤣥皆不見真古文而誤以此為古<lb/>
　文之書服䖍杜預亦不之見至晉王肅始似竊見而<lb/>
　晉書又云鄭沖以古文授蘇愉愉授梁栁栁内兄皇<lb/>
　甫謐得之而栁又以授臧曹曹始授梅賾賾乃奏上<lb/>
　其書而施行焉漢書所引泰誓云立功立事惟以永<lb/>
　年疑即武帝之世所得者律厯志所引伊訓畢命字<lb/>
　畫有與古文異同者疑出伏生口傳其引武成則伏<lb/>
　生無此篇必張霸偽作者也按張霸偽尚書今不傳<lb/>
<pb n="KR3j0190_WYG_014-16b"/>
　而其目備見於此因録之然安國序世亦頗疑非西<lb/>
　京文序云<hi>諸篇目外霸傳又有百兩篇錄於後</hi>
張霸傳云孝景帝時魯共王壞孔子敎授堂以為殿得<lb/>
　百篇尚書於牆壁中武帝使者取視莫能讀者遂袐<lb/>
　於中外不得見至孝成皇帝時徵為古文尚書學東<lb/>
　海張霸按百篇之序空造百兩之篇獻之成帝帝出<lb/>
　祕書百篇以挍之皆不相應於是下霸於吏吏白霸<lb/>
　罪當至死成帝髙其才而不誅亦惜其文而不滅故<lb/>
<pb n="KR3j0190_WYG_014-17a"/>
　百兩之篇傳在世間傳見之乆人遂謂尚書本有百<lb/>
　兩篇矣按孔穎達但言霸作偽書不及詳其始末今<lb/>
　據後漢書錄於此與孔說亦小不同<lb/>
漢張霸隋劉炫皆篤學之士也漢成徵古尚書而霸偽<lb/>
　造舜典等百餘篇上之隋文求古周易而炫偽造連<lb/>
　山等百餘篇上之其後皆事發霸㡬死而炫抵罪極<lb/>
　相類可笑然漢成卒以此竒霸釋其罪且不廢其經<lb/>
　而隋世不聞宥炫葢隋文方沾沾綜核不能格外行<lb/>
<pb n="KR3j0190_WYG_014-17b"/>
　事固也二子誣矯聖真誠足誅第皆經術大儒其所<lb/>
　撰造要非唐宋以後所及惜今遂無一傳者世第知<lb/>
　炫造易而霸事不甚傳因録此為偽作之戒二子著<lb/>
　述之勤亦因槩覩云<lb/>
元命包四卷後周衛元嵩述本緯書春秋孝經各有元<lb/>
　命包故好事勦為此書而附諸大易云耳其文率學<lb/>
　太𤣥用字竒僻過之而厥義則甚淺序稱楊元素由<lb/>
　閣本録行張昇者以授楊楫王長公謂即楊撰或即<lb/>
<pb n="KR3j0190_WYG_014-18a"/>
　張昇余讀之絶歎長公之言燭鑒千載然其文頗雅<lb/>
　馴字雖竒而㫖不晦殆非昇楫所辦當出楊元素輩<lb/>
　或唐文士撰述也其數即火珠林與京房易懸合火<lb/>
　珠林葢宋時用以卜筮者云<hi>唐藝文志有元命包十卷撰人注者皆同此書</hi>
　<hi>恐不得為偽</hi>
此書崇文目稱唐衛元嵩通志通考並因之按元嵩後<lb/>
　周人所撰述有齊三敎論七卷見通志又隋志釋氏<lb/>
　類稱蜀郡沙門衛元嵩上書言僧徒猥濫周武帝下<lb/>
<pb n="KR3j0190_WYG_014-18b"/>
　詔一切廢毁即其人也而王堯臣總目以為唐人考<lb/>
　唐世諸紀傳絶無名姓同者其誤瞭然葢因傳注出<lb/>
　蘇元明李江蘇李皆唐人以意傅合耳此書楊楫本<lb/>
　序以元嵩獻策後周賜爵蜀郡公武帝尊禮不敢臣<lb/>
　之頗與隋志合必元嵩先為沙門後還俗上書請汰<lb/>
　僧徒故周武亟暴顯之以風天下不然將束縛之不<lb/>
　暇而尊禮乎哉<hi>序稱元嵩有傳考北史無之楊氏之誤也</hi>
關朗易傳一卷唐趙蕤注朱紫陽曰偽書也按朗稱魏<lb/>
<pb n="KR3j0190_WYG_014-19a"/>
　孝文時人王仲淹祖同州刺史彦師事之甞為彦筮<lb/>
　得夬之革遂決百年中當有達人出脩洙泗之敎中<lb/>
　厯數周齊陳隋事無不懸合而其意實寓河汾非唐<lb/>
　初福畤輩拮据陳迹以耀其先則宋阮逸偽撰以證<lb/>
　佐文中者書之得失固不足深論也或以即注者趙<lb/>
　蕤按蕤有長短經十卷北夢瑣言云蕤梓州鹽亭人<lb/>
　博學韜鈐長於經世夫婦俱隠不應徵召論王霸機<lb/>
　權正變作為此經則蕤當是中唐前後人然新舊唐<lb/>
<pb n="KR3j0190_WYG_014-19b"/>
　書並無關氏易傳而僅見於馬鄭諸家則此書非𬎼<lb/>
　可見而阮逸之偽無疑按通考逸又有易筌六卷每<lb/>
　爻必以古事系之陳振孫誚其牽合葢逸之作偽無<lb/>
　往不然也<hi>續按李白甞師事趙蕤蕤當是開元前人見唐詩紀事</hi>
麻衣心法一卷稱麻衣道者以授陳希夷余讀之每字<lb/>
　四為句句四為章章四十二下為注解皆淺俚質略<lb/>
　大類宋世丹汞之書朱紫陽謂戴師愈作託名麻衣<lb/>
　余觀其末有李潛序絶肖書中所云葢皆戴所作也<lb/>
<pb n="KR3j0190_WYG_014-20a"/>
　而當時儒者若張廣漢輩亦頗信之余竊所未喻矣<lb/>
王氏元經十五卷稱王通撰薛收注宋世已艱得其本<lb/>
　意今藏書家不復有之據通考晁陳所論經傳皆阮<lb/>
　逸也其書始晉太熈終陳亡陳振孫謂唐神堯諱淵<lb/>
　其祖景皇諱虎故晉書戴淵石虎皆以字行薛收唐<lb/>
　人於傳稱戴若思石季龍宜也元經作於隋世廼亦<lb/>
　云若思逸之心勞日拙葢不能自掩矣右陳氏論甚<lb/>
　精然不特經不當稱即傳稱季龍若思亦足占其偽<lb/>
<pb n="KR3j0190_WYG_014-20b"/>
　也何以故薛收河汾高弟文皇并天下收與天策之<lb/>
　選不數歲而卒當時偕諸學士運籌帷幄固無暇於<lb/>
　著述藉令果傳元經當在河汾授受之際此時唐尚<lb/>
　未興何縁預知其諱而改之耶亦有古書本不諱後<lb/>
　人避本朝之諱而改者如山海經啟皆為開之類此<lb/>
　又各當求其故不可執泥一端若元經之偽則此足<lb/>
　以盡槩之矣<lb/>
阮逸字天隠胡安定瑗門士也甞為府司理與瑗共定<lb/>
<pb n="KR3j0190_WYG_014-21a"/>
　雅樂附見宋史瑗傳葢亦宋初文學之士今閱子明<lb/>
　傳等作其綴屬有足觀者而獨以偽書聞於後人惜<lb/>
　哉術胡可弗慎也<lb/>
楊用修譚苑醍醐云湖廣一統志載劉有年於永樂中<lb/>
　上儀禮逸經十有八篇若然則儀禮之亡者全矣不<lb/>
　知有年何從得之意者聖經在世如日月終不可掩<lb/>
　耶然一時廟堂諸公不聞表章傳布之請今求之内<lb/>
　閣亦不見其書出非其時此書之不幸也世人大言<lb/>
<pb n="KR3j0190_WYG_014-21b"/>
　動笑漢唐漢唐求逸書賞之以官購之以金焉有見<lb/>
　此竒書而付之漠然者乎按儀禮篇亡者自漢已無<lb/>
　從物色寧有厯唐至宋復出於今之理必劉氏連山<lb/>
　魯史故事偽作欺世用修好竒而信之非也余家藏<lb/>
　有元吳幼清儀禮逸經八篇傳十篇經則取諸大小<lb/>
　戴及鄭氏注傳則吳氏本紫陽遺意而纂次之其書<lb/>
　名篇數與劉所上正合豈即此書也耶<lb/>
　少室山房筆叢卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀書録卷五</head>
    <p>
<pb n="KR3a0079_WYG_005-1a"/>
欽定四庫全書<lb/>
　讀書録卷五　　　　　　　明　薛瑄　撰<lb/>
易大象<lb/>
重坤相因其勢極厚君子法之以厚徳載物<lb/>
水洊至君子以常徳行習教事水相續不已有恒乆之<lb/>
意故君子以常徳行相沓而来有重復之意故君子以<lb/>
習教事<lb/>
天下有山遯君子以逺小人不惡而嚴天髙去而不留<lb/>
<pb n="KR3a0079_WYG_005-1b"/>
山卑下而常止有懸絶不相及之勢君子猶天也小人<lb/>
猶地也君子以莊敬自持則小人自不能近故取此象<lb/>
山上有火旅君子以明愼用刑而不留獄火照有明意<lb/>
山静有慎意火去又有不留之意<lb/>
澤上於地萃君子以除戎器戒不虞萃聚也人聚既<lb/>
衆易致變故故除戎器以備不虞<lb/>
地暗火明明出於暗為晉君子觀其象以去暗即明<lb/>
故曰以自昭明徳<lb/>
<pb n="KR3a0079_WYG_005-2a"/>
雷出地中其聲大而氣和暢故樂之聲音和暢象之<lb/>
機不可妄發康節詩曰施為欲似千鈞弩此意近老子<lb/>
之術<lb/>
至日閉關商旅不行后不省方安静以養微陽聖人賛<lb/>
化育之一端<lb/>
雲雷參錯震迅乃天地屯難之時君子觀其象宜經綸<lb/>
以濟時難<lb/>
震動坎險時之未通君子宜不遑安處以濟其屯<lb/>
<pb n="KR3a0079_WYG_005-2b"/>
火雷噬嗑火明雷震先王明法取火之意勅法取雷意<lb/>
以茂對時育萬物皆實理也故取法於無妄<lb/>
外晦則氣象含蓄内明則文理宻察蒞衆之道也<lb/>
既濟乃已盛而有将衰之兆故當思患而豫防之<lb/>
剛明並用折獄致刑之道也<lb/>
明相因而不息大人緝熙光明以照臨天下也<lb/>
澤没火則火滅火燥澤則澤涸相革之義也<lb/>
四時寒暑迭相更革故治厯明時取革之義<lb/>
<pb n="KR3a0079_WYG_005-3a"/>
類族辨物各别其所同也<lb/>
臨下之道無過於教思無窮保民無疆<lb/>
山下有澤澤滙山減乃損之義人所當損者莫過於忿<lb/>
怒嗜慾也<lb/>
麗澤有互相浸灌之義講習有互相滋潤之益<lb/>
上天下澤其分甚明辨上下定民志法之<lb/>
鼎器所處安重故能受所載之實君子居位法鼎器之<lb/>
安重故能凝聚上天之命静則聚動則㪚故正位足以<lb/>
<pb n="KR3a0079_WYG_005-3b"/>
凝命<lb/>
木上有水井其出無窮君子勞民勸相亦無倦<lb/>
天之不息以剛君子法天之不息亦以剛<lb/>
地厚無水不容故為師君子法之亦當無物不容也<lb/>
天下有風鼓物无不周徧誥命施四方法之<lb/>
隨風巽風有漸次柔入之義君子法其象亦當丁寧其<lb/>
命於再三以行事則入人深而人易從矣<lb/>
雷相沓而至聲可畏無甚於此故君子以恐懼修省<lb/>
<pb n="KR3a0079_WYG_005-4a"/>
艮内外皆止故君子所思不出其位<lb/>
木自地出為升君子法升之象順積其徳自小以至大<lb/>
澤性潤下山體中虛内能受外也君子亦當虚中無<lb/>
我以受天下之善<lb/>
天氣也山形也以形畜氣所畜至大君子法之多識前<lb/>
言徃行以畜其徳<lb/>
山上有木為漸長之義君子居賢徳善俗亦當以漸而<lb/>
不可驟<lb/>
<pb n="KR3a0079_WYG_005-4b"/>
風行地上无不周徧先王省方觀民設教亦无不周徧<lb/>
物之相比莫過水與地故先王建萬國親諸侯取其義<lb/>
他物相比猶有間惟水與地無間<lb/>
君子之顯晦屈伸隨時而已故否之時則儉徳辟難人<lb/>
不得以禄榮之<lb/>
過恭過哀過儉皆過之小者也<lb/>
上安由下厚故剥上厚下以安宅<lb/>
山下出泉雖䝉昧而有可行之理山上有水則窒礙而<lb/>
<pb n="KR3a0079_WYG_005-5a"/>
有難行之勢故君子觀䝉之象則當果行育徳觀蹇之<lb/>
象則當反身修徳<lb/>
果行水之義育徳山之義<lb/>
天上水下天左水右二者相違而為訟君子觀其象作<lb/>
事謀始則訟端絶<lb/>
只六十四卦之名儘有義理以言者尚其辭此亦可見<lb/>
君子議獄緩死出於中心之實故取中孚之義<lb/>
遷善如風之速改過如雷之迅益之大者<lb/>
<pb n="KR3a0079_WYG_005-5b"/>
雷入澤中聲響閴寂嚮晦入宴息取其義<lb/>
山下有火賁君子以明庶政無敢折獄明庶政取火之<lb/>
義無敢折獄取止義山下有火明不能燭逺故其象如<lb/>
此<lb/>
制度數議徳行節之義<lb/>
中孚全體則中虚二體則中實中虚如心之無物中實<lb/>
如心之有理<lb/>
火上水下各行其性而不相資故君子觀其象以慎<lb/>
<pb n="KR3a0079_WYG_005-6a"/>
辨物居方辨物謂水火二物居方謂火上水下凡物皆然<lb/>
風行水上渙散之義享帝立廟所以合其渙<lb/>
山本髙地本下髙而能下謙之義<lb/>
遏惡揚善非内剛外明者不能故大有象之<lb/>
山下有風蠱君子以振民育德振作其民取風意養育<lb/>
其德取山義<lb/>
澤上於天夬君子以施禄及下居德則忌施禄取澤下<lb/>
之義居德則忌取乾健之義<lb/>
<pb n="KR3a0079_WYG_005-6b"/>
慎言語養德之大節飲食養生之大<lb/>
雷雨作解赦過宥罪取解散之義<lb/>
上火下澤睽君子以同而異同者秉彞之自然異者制<lb/>
行之當然<lb/>
君子需時飲食宴樂以需之<lb/>
隨日入之晦而宴息隨之大者<lb/>
陽根隂隂根陽而太極之理無不在焉程子所謂易變<lb/>
易也變易以從道也道者何太極之謂也<lb/>
<pb n="KR3a0079_WYG_005-7a"/>
天地之化一過而不留聖人之心一應而無迹<lb/>
金剛經只欲說形而上之道以形而下者為幻迹此所<lb/>
以偏於空虛也聖人則道器合言所以皆實<lb/>
立法當審度時宜後世論者多欲復肉刑此不度世宜<lb/>
者也唐虞三代風氣淳敎養備犯者至少故肉刑可<lb/>
施後世風氣日漓他事皆與古異獨欲復此法殆有屨<lb/>
賤踊貴之機矣<lb/>
先儒謂肉刑於今死刑中取之亦足以寛民之死<lb/>
<pb n="KR3a0079_WYG_005-7b"/>
太極圗右邊黑中之白白盡即為陽非自右而左也左<lb/>
邊白中之黑黑盡即為隂非自左而右也但假象以顯<lb/>
義姑以黑白分左右耳<lb/>
静中之動亦自此起動中之静亦自此起非有二也<lb/>
聖人之心廓然大公與化無累異端必求一超出隂陽<lb/>
之外不生不滅之說有是理乎<lb/>
聖人大公至正之道開眼即見萬世無弊<lb/>
雨亦有就隨處雲氣蒸騰而成者亦有自他方雲氣<lb/>
<pb n="KR3a0079_WYG_005-8a"/>
風雷挾持而至者雖有逺近不同及雲氣布濩周匝則<lb/>
無間矣<lb/>
想韓文公敬大顛只是被他說着已病故為其所動韓<lb/>
公不能忘情富貴而大顛以物外清虛曠蕩之說格之<lb/>
此公之所以為其動也<lb/>
為學以四書為本<lb/>
四書五經周程張朱之書道統正傳舍此而他學非學<lb/>
也<lb/>
<pb n="KR3a0079_WYG_005-8b"/>
漢唐以来正敎與異學並行而學者莫知所宗自宋諸<lb/>
君子表章四書五經而發揮之如日月經天而爝火自<lb/>
息有志之士宜熟讀精思而力行之庶不負先正之敎<lb/>
云<lb/>
四書滿天下眞知實踐者盖有之矣吾不得而識其人<lb/>
也<lb/>
書求精一之㫖詩求思無邪之㫖禮求敬樂求和春秋<lb/>
求是非易求象占義理皆體於身心則有實用矣惟無<lb/>
<pb n="KR3a0079_WYG_005-9a"/>
欲最髙有欲則低矣<lb/>
伊傅周召佐王行道其功大矣而彼不自為大也如有<lb/>
自大之心則非伊傅周召矣<lb/>
舜禹有天下而不與分定故也<lb/>
天地日月風雷雲雨金木水火山澤八卦之象健順麗<lb/>
明險陷止動說入八卦之徳<lb/>
揚子法言意實淺而飾以短澁竒古之詞何邪<lb/>
聖人雖澤及四海功被萬世而無一毫自滿之意釋氏<lb/>
<pb n="KR3a0079_WYG_005-9b"/>
動輙言其功徳無量何邪<lb/>
聲香色味觸佛書所謂五欲世人之所貪彼欲滅絶者<lb/>
也及其論聲香色味之盛又極世人之所無者而誇耀<lb/>
之何邪<lb/>
學有所得必自讀書入讀書千熟萬熟時一言一句之<lb/>
理自然與心融㑹為一斯有所得矣<lb/>
象山謂人讀書為義外工夫必欲人静坐先得此心若<lb/>
如其說未有不流於禪者<lb/>
<pb n="KR3a0079_WYG_005-10a"/>
太極是易之精六十四卦三百八十四爻中無限事是<lb/>
易之藴下民雖所禀之性皆同而其實拘於氣質愚昧<lb/>
無知者多傳曰堯舜帥天下以仁而民從之桀紂帥天<lb/>
下以暴而民從之使皆有知則帥之以暴而不從矣如<lb/>
異端怪誕之說分明理所無者而民皆靡然信從之可<lb/>
見其無知也<lb/>
好異端者天資髙則淪於空虚氣禀下則惑於罪福要<lb/>
見道只在存心存心則觸處與道相值心不存則雖至<lb/>
<pb n="KR3a0079_WYG_005-10b"/>
近者亦莫識其為道矣<lb/>
程子釋中庸鳶飛魚躍曰與必有事焉而勿正心之意<lb/>
同活潑潑地存心之謂也<lb/>
萬事猶可力為只此理非力所及<lb/>
理如物心如鏡鏡明則物無遯形心明則理無蔽迹昏<lb/>
則反是<lb/>
惟心明則映得理見<lb/>
道雖未嘗逺人心有斯須不存則人自逺道矣<lb/>
<pb n="KR3a0079_WYG_005-11a"/>
釋子以罪福誘人豈是公道<lb/>
釋子不問賢愚善惡只順己者便是<lb/>
一片實理徹上徹下萬古完具而有生之類自不能外<lb/>
理如日光氣如飛鳥理乘氣機而動如日光載鳥背而<lb/>
飛鳥飛而日光雖不離其背實未嘗與之俱往而有間<lb/>
斷之處亦猶氣動而理雖未嘗與之暫離實未嘗與之<lb/>
俱盡而有滅息之時氣有聚㪚理無聚㪚於此可見<lb/>
一理古今完具而萬物各得其一<lb/>
<pb n="KR3a0079_WYG_005-11b"/>
理如日月之光小大之物各得其光之一分物在則光<lb/>
在物物盡則光在光<lb/>
消息者氣而所以消息者理<lb/>
聖人所以不矜者只為道理是天下古今人物公共之<lb/>
理非已有之私故不矜<lb/>
論語一書聖人多就事言而理在中其答問仁處亦只<lb/>
以求仁之方為仁之資告諸子至於仁之理則未嘗及<lb/>
也此所謂無迹也歟<lb/>
<pb n="KR3a0079_WYG_005-12a"/>
論理而不及事末流為虚無之弊<lb/>
聖人多敎人以下學人事<lb/>
古者詩書禮樂多就事上敎人而窮理亦就物上窮究<lb/>
故所學精粗本末兼該而無弊後世或論理太髙學者<lb/>
踐履未盡粗近而議論已極精深故未免有弊也<lb/>
君子偕老其辭含蓄微婉畧無激發不平之氣可見詩<lb/>
人之忠厚而學者翫此亦可以進徳矣<lb/>
詩人氣不暴戾而詞語和平雖其一已有涵養之功是<lb/>
<pb n="KR3a0079_WYG_005-12b"/>
亦先王徳澤入人之深也後世之詩有佻薄淺露者雖<lb/>
其人無涵養之功亦可以觀世變矣<lb/>
讀書固不可不思索然思索太苦而無節則心反為之<lb/>
動而神氣不清如井泉然淆之頻數則必濁凡讀書思<lb/>
索之乆覺有倦意當歛襟正坐澄定此心少時再從事<lb/>
於思索則心清而義理自見<lb/>
思索太勞而不節暴其氣也<lb/>
顔子於聖人之言無所不說正與不違如愚互相發<lb/>
<pb n="KR3a0079_WYG_005-13a"/>
事来不問大小即當揆之以義<lb/>
萬物本諸天萬事本諸心<lb/>
氣昏物誘者性之害識明理勝者學之功<lb/>
三代之治本諸道漢唐之治詳於法<lb/>
敎不以道則非敎學不以道則非學<lb/>
古之學也一後之學也支<lb/>
公於己者能公於人私諸人者由私諸己<lb/>
周程張朱有大功於天下萬世不可勝言於千餘年俗<lb/>
<pb n="KR3a0079_WYG_005-13b"/>
學異端淆亂駁雜中剔撥出四書来表章發明遂使聖<lb/>
學晦而復明大道絶而復續粲然各為全書流布四海<lb/>
而俗學異端之說自不得以干正其功大矣<lb/>
心不錯即諸事不錯矣<lb/>
法言澁而晦中說暢而淺<lb/>
思天理則心廣而明思人欲則心狹而暗<lb/>
中說勝法言<lb/>
聖賢之書其中必有體要如明徳為大學之體要誠為<lb/>
<pb n="KR3a0079_WYG_005-14a"/>
中庸之體要仁為論語之體要性善為孟子之體要以<lb/>
至五經各有體要體要者何一理而足以該萬殊也荀<lb/>
揚諸子之書詞亦竒矣論亦博矣其中果有體要如聖<lb/>
賢之書乎不然則偏駁支離而已矣<lb/>
文中子論治道固多條暢只是碎細若聖人論治道則<lb/>
自源徂流本末兼舉不若是之碎細也<lb/>
語人以所及者當語人以所不及者妄<lb/>
黙觀太極圗與己一一契合<lb/>
<pb n="KR3a0079_WYG_005-14b"/>
五經四書之外義理之精妙者無過太極圗切要者無<lb/>
過西銘太史公謂儒家者流博而寡要非寡要也雖有<lb/>
要而人自不知也要者何一之外無餘言也<lb/>
觀衆水之流當知其一源觀萬物之生當知其一本觀<lb/>
羣聖之言當知其一理<lb/>
宋以前知孟子者韓子一人而已<lb/>
實過其名者魯齋其人也<lb/>
須彌納芥子以形言芥子納須彌以理言<lb/>
<pb n="KR3a0079_WYG_005-15a"/>
程子挈敬之一辭示萬世為學之要<lb/>
程子之主敬周子之無欲皆為學之至要<lb/>
讀書貴知要只顔子四勿心不絶想口不絶念守之勿<lb/>
失循之勿違豈有差錯泛觀天下之書而不知用力處<lb/>
雖多亦奚以為<lb/>
理無影就事可黙識<lb/>
尋思千能百巧都不濟事只無欲是髙處<lb/>
不善之端豈待應物而後見邪如静中一念之刻即非<lb/>
<pb n="KR3a0079_WYG_005-15b"/>
仁一念之貪即非義一念之慢即非禮一念之詐即非<lb/>
智此君子貴乎慎獨也<lb/>
程子曰人之於性猶器之受光於日日本不動得此一<lb/>
證則此理萬古常存而可知矣<lb/>
理為主氣為客客有往来皆主之所為而主則不與俱<lb/>
往<lb/>
元亨利貞天之命也仁義禮智人之性也四者惟人與<lb/>
天合而得其全就人中細分之又有氣質清濁通塞之<lb/>
<pb n="KR3a0079_WYG_005-16a"/>
不齊有全之全者有全之半者有全之少者有皆不能<lb/>
全者其品盖不能勝計也至於物則拘於氣質愈不能<lb/>
全矣如木得仁之性火得禮之性金得義之性水得智<lb/>
之性皆不能相通也蜂蟻得義之性雎鳩得智之性虎<lb/>
狼得仁之性豺獺得禮之性亦不能盡推也是則同者<lb/>
生理之一源異者氣質之萬殊<lb/>
仁之性物得者尤多如牛呼犢而鳴鳥䕶子而翔鷄䕶<lb/>
雛而啄犬䕶子而噬皆慈愛之發於自然也但為形氣<lb/>
<pb n="KR3a0079_WYG_005-16b"/>
所拘於此一端畧能發見他則不能類推矣<lb/>
天将隂而穴居者先知如蟻出而鸛鳴於垤是也以此<lb/>
見物物各有一性<lb/>
至微之物尤可見其性識之靈常看蟻出穴者雖行百<lb/>
歩之逺一往一返行列不亂而又不迷失故穴非其性<lb/>
識之靈能若是邪<lb/>
飛潛動之物皆有知有性植物則無知而有性<lb/>
性之本體未感物時渾是善到感物而動之初則有善<lb/>
<pb n="KR3a0079_WYG_005-17a"/>
有不善周子所謂幾也<lb/>
衆蟻得一物合力舉之以歸其穴謂之無知不可<lb/>
仁義禮智之謂性率性而行之謂道行道而有得於心<lb/>
之謂徳全是徳而真實無妄之謂誠<lb/>
無欲如至清之水秋毫必見有欲如至濁之水雖山嶽<lb/>
之大亦莫能鑑矣<lb/>
人欲盡而天理見如水至清而寳珠露人欲深而天理<lb/>
昏如水至濁而寳珠暗此先儒之成說但先儒以氣禀<lb/>
<pb n="KR3a0079_WYG_005-17b"/>
言某以人欲言<lb/>
犬至賤而有義主家雖貧甚而不去亦可見性無不在<lb/>
也<lb/>
鳥逮天未隂雨而綢繆牖户亦其智之一端<lb/>
鳥性巧如燕作巢之類可見<lb/>
𤓰瓠之類以竹木引之皆纒附而上又似有心者盖主<lb/>
宰乎是者乃其心也<lb/>
鴻鴈之避寒暑鶢鶋之避風皆其智之一端<lb/>
<pb n="KR3a0079_WYG_005-18a"/>
鳥獸皆知寒煖饑渴牝牡利害之情而不知義禮之當<lb/>
然乃其氣體昏塞之甚而不能通也晦菴朱子所謂知<lb/>
覺運動之蠢然者人與物同仁義禮智之粹然者人與<lb/>
物異正謂此耳<lb/>
今人開口論治道殊不知治道之大不出乎大學一書<lb/>
孔子敎人說下學處極多說上達處極少至宋諸老先<lb/>
生多將本源發以示人亦時不得不然耳<lb/>
細看植物亦似有心但主宰乎是使之展葉開花結實<lb/>
<pb n="KR3a0079_WYG_005-18b"/>
者即其心也<lb/>
聖人敎人以正容謹節即是持敬之道如告仲弓出門<lb/>
如見大賔使民如承大祭之類可見<lb/>
程子曰善固性也惡亦不可不謂之性也可見理雖不<lb/>
雜乎氣亦不離乎氣<lb/>
仁義禮智即是性非四者之外别有一理為性也道只<lb/>
是循此性而行非性之外别有一理為道也徳即是行<lb/>
此道而有得於心非性之外别有一理為徳也誠即是<lb/>
<pb n="KR3a0079_WYG_005-19a"/>
性之眞實無妄非性之外别有一理為誠也命即是性<lb/>
之所從出非性之外别有一理為命也忠即盡是性於<lb/>
心非性之外别有一理為忠也恕即推是性於人非性<lb/>
之外别有一理為恕也然則性者萬理之統宗歟理之<lb/>
名雖有萬殊其實不過一性<lb/>
省察之功不可一時而或怠詩曰夙夜匪懈其斯之謂<lb/>
與<lb/>
一而無二<lb/>
<pb n="KR3a0079_WYG_005-19b"/>
内外合一性與理無二致<lb/>
太極中無一物外物於吾何有<lb/>
老子多藏必厚亡之言極善<lb/>
老子曰身與貨孰多身一而已矣世有迷貨喪軀者<lb/>
何其愚之甚邪<lb/>
天誠可畏近而吾心吾身宻室顯地無非天也敢不畏<lb/>
乎<lb/>
人為不善者將以欺天而天不可欺將以欺人而人不<lb/>
<pb n="KR3a0079_WYG_005-20a"/>
可欺曷若不為之愈也<lb/>
性一也本然之性純以理言氣質之性兼理氣言其<lb/>
實則一也故曰二之則不是<lb/>
程子曰形易則性易性非易也氣然也<lb/>
萬變不齊者皆氣之所為而理則自若也<lb/>
輕與必濫取易信必易疑<lb/>
此理為氣所挾持或善或惡至於萬變之不齊而其<lb/>
體則一也<lb/>
<pb n="KR3a0079_WYG_005-20b"/>
性譬如一源水引去清渠中則水亦清亦猶氣清而<lb/>
性亦明也引去濁渠中則水亦濁亦猶氣昏而性亦<lb/>
昏也是則水有清濁者渠使之然而水則本清性有昏<lb/>
明者氣使之然而性則本明此先儒之說余特述以明<lb/>
已意耳<lb/>
凡待人當盡其忠而不可以欺人我一致欺人實所以<lb/>
自欺也<lb/>
理本齊而氣不齊<lb/>
<pb n="KR3a0079_WYG_005-21a"/>
氣強理弱故昏明善惡皆隨氣之所為而理有不得制<lb/>
焉至或理有時而發見隨復為氣所揜終不能長乆開<lb/>
通所謂為學者正欲變此不美之氣質使理常發見流<lb/>
行耳然非加百倍之功亦莫能致也<lb/>
慮事周宻處心泰然<lb/>
敬字一字無欲字乃學者至要至要<lb/>
余近日甚覺敬與無欲之力<lb/>
此理經宋儒大加發揮之後燦爛明白真所謂江漢以<lb/>
<pb n="KR3a0079_WYG_005-21b"/>
濯之秋陽以暴之皜皜乎不可尚已<lb/>
惡亦是性只是性翻轉了便為惡非性之外别有一物<lb/>
為惡也如隂符經三盜之說可見<lb/>
畧有與人計較短長意即是渣滓消融未盡<lb/>
人能𢎞道非道𢎞人見氣強而理弱<lb/>
氣自是新者非既散之氣復為方生之氣也程子論呼<lb/>
吸亦如此<lb/>
上天之載無聲無臭復何言哉<lb/>
<pb n="KR3a0079_WYG_005-22a"/>
不行而至不疾而速葢當體皆具亦無至亦無速<lb/>
理只為氣所隔蔽故不明去其蔽隔則天理明矣<lb/>
至大之惡由於一念之不善<lb/>
君子惟義是守命有所不恤也<lb/>
君子性其氣小人氣其性<lb/>
掃却浮雲而太虛自清徹去蔽障而天理自著<lb/>
世人信占卜小術以為己有富貴之命一切不修人事<lb/>
恣縱妄為偃然僥倖所獲葢有不遂所欲而反罹咎者<lb/>
<pb n="KR3a0079_WYG_005-22b"/>
多矣命其果可恃乎惟君子則不然凡百恐懼修省惟<lb/>
義是守而貧賤富貴一聴於自然命葢有所不計也<lb/>
星命家最誤人君子得吉卜固若常事而不廢其修省<lb/>
之功小人得吉卜則曰吾命素定矣雖為不義之事可<lb/>
無傷也恃此而取敗者多矣<lb/>
命雖在天而制命實在己有人於此以星命家言之謂<lb/>
其有永年之壽矣然入水即溺入火即焦所謂永年者<lb/>
不可恃也不入水火即不焦溺豈非命雖在天而制命<lb/>
<pb n="KR3a0079_WYG_005-23a"/>
在己乎<lb/>
又如人素羸瘠乃能兢兢業業凡酒色傷生之事皆不<lb/>
敢為則其夀固可延永矣又如素強壯乃恃其強恣意<lb/>
傷生之事則其禍可立待也此又豈非命雖在天而制<lb/>
命在已歟<lb/>
程子曰修養之引年為國之祈天永命常人之至於聖<lb/>
賢皆工夫至此則有此效驗信哉斯言也<lb/>
觀無逸耽樂之戒則祈天永命者誠有在<lb/>
<pb n="KR3a0079_WYG_005-23b"/>
程子曰吾以徇欲傷生為深恥學者體此則可以保身<lb/>
矣<lb/>
聖人為治推其固有之善及人纔有私意即入於權謀<lb/>
術數矣<lb/>
為善須表裏澄徹方是真實為善有纎毫私意夾雜其<lb/>
間即非真為善矣<lb/>
韓魏公范文正公諸公皆一片忠誠為國之心故其事<lb/>
業顯著而名望孚動於天下後世之人以私意小智自<lb/>
<pb n="KR3a0079_WYG_005-24a"/>
持其身而欲事業名譽比擬前賢難矣哉<lb/>
君子行義以俟命小人恃命以忘義<lb/>
天道福善禍淫昭然可驗間有不然者幸不幸耳<lb/>
敬是方做工夫誠是已成就處<lb/>
心如鏡敬如磨鏡鏡纔磨則塵垢去而光彩發心纔敬<lb/>
則人欲消而天理明<lb/>
　<lb/>
　<lb/>
<pb n="KR3a0079_WYG_005-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀書録卷五<lb/>
</p>
<p>
</p>
  </div>
</body>
</text>
</TEI>
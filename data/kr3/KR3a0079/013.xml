<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀書續録卷二</head>
    <p>
<pb n="KR3a0079_WYG_013-1a"/>
欽定四庫全書<lb/>
　讀書續録卷二　　　　　　明　薛瑄　撰<lb/>
天下之大本中也所謂萬化之本原也<lb/>
洛誥以沖子孺子稱成王皆不可曉周公雖元聖豈可<lb/>
以此稱其君不可解<lb/>
無逸書曰昔在殷王中宗嚴恭寅畏天命自度治民秪<lb/>
懼不敢荒寧此數言皆主敬而言治天下之本不外乎<lb/>
此<lb/>
<pb n="KR3a0079_WYG_013-1b"/>
太極圖水火木金土五圏雖曰各具一太極其實初無<lb/>
間隔渾然一理已具而五行各得其一天地萬物皆如<lb/>
此<lb/>
無逸書有天下者不可不斯須熟念而力行之也<lb/>
裕蠱往見吝從容治蠱而蠱益深<lb/>
大臣行事當逺慮後來之患雖小事不可啓其端<lb/>
上卦茍止下卦巽順而無為所以成蠱<lb/>
為學只是學天理人倫外此便非學<lb/>
<pb n="KR3a0079_WYG_013-2a"/>
亦有小廉曲謹而不能有為於事終無益<lb/>
大化滔滔竟莫知所止<lb/>
即太極圖觀之無極而太極者體用一源也隂陽五行<lb/>
男女萬物者顯㣲無間也葢無極而太極冲漠無朕而<lb/>
萬象已具故曰體用一源也隂陽五行男女萬物各具<lb/>
太極之理故曰顯㣲無間也<lb/>
即太極之理而言已具有隂陽五行男女萬物之象故<lb/>
曰體用一源也即隂陽五行男女萬物之象而言太極<lb/>
<pb n="KR3a0079_WYG_013-2b"/>
之理無所不在故曰顯㣲無間也<lb/>
即太極而言已具两儀四象八卦以至六十四卦三百<lb/>
八十四爻之象故曰體用一源也<lb/>
即两儀四象八卦六十四卦三百八十四爻而言太極<lb/>
之理無往不在故曰顯㣲無間<lb/>
自理而言冲漠無朕而天地萬物之象已具故曰體用<lb/>
一源自象而言即天地萬物之著而冲漠無朕之理各<lb/>
在故曰顯㣲無間<lb/>
<pb n="KR3a0079_WYG_013-3a"/>
程子又曰冲漠無朕萬象已具未應不是先已應不是<lb/>
後葢未應而已應之理具存故不是先已應而未應之<lb/>
理常在故不是後<lb/>
萬物統體一太極可見道之極大無外其小無内渾然<lb/>
無間斷處<lb/>
冲漠無朕而萬象昭然已具葢纔有理即有象初非懸<lb/>
空之理與象分而為二也<lb/>
㣲者理也顯者象也理不離象故曰一源象不外理故<lb/>
<pb n="KR3a0079_WYG_013-3b"/>
曰無間<lb/>
易有太極是生两儀两儀生四象四象生八卦謂之生<lb/>
則一齊生就非有片時之間斷也無極而太極太極動<lb/>
而生陽静而生隂以至陽變隂合而生水火木金土真<lb/>
精妙合氣化生男女形化生萬物竊意其初理為之主<lb/>
而一齊造化生就<lb/>
性即理也千萬世論性之根基朱子所以明程子之言<lb/>
也<lb/>
<pb n="KR3a0079_WYG_013-4a"/>
太極理也隂陽氣也理只在氣中非氣之外懸空有太<lb/>
極也朱子曰此無極而太極也所以動而陽静而隂之<lb/>
本體也然非有以離乎隂陽也即隂陽而指其本體不<lb/>
雜乎隂陽而為言耳<lb/>
理與氣一時俱有不可分先後若無氣理定無止泊處<lb/>
即行事之公私而可知其人矣<lb/>
體用一源理包乎象顯㣲無間象不外乎理㣲隂𦕈重<lb/>
淵至於六隂盛長知幾者當謹乎此<lb/>
<pb n="KR3a0079_WYG_013-4b"/>
不能三年而緦小功之是察放飯流歠而問無齒决不<lb/>
能於大而謹於細也<lb/>
但明其理而不求諸事則所明之理虚而無用但求諸<lb/>
事而不明其理則所求之事未必皆出於理之正必明<lb/>
其理而求諸事求諸事而明其理俾理在於事皆有的<lb/>
實事合乎理而不違戾斯理明事當而知行两得矣<lb/>
明理所以處事徒明其理而不能處事則所明之理為<lb/>
無用矣<lb/>
<pb n="KR3a0079_WYG_013-5a"/>
事事物物皆有理就事物上明得理透徹斯可處事物<lb/>
各得其當矣<lb/>
明理是格物致知事理明而後誠意正心修身齊家治<lb/>
國平天下之事可次第用力也<lb/>
天下無性外之物萬物統體一太極也而性無不在一<lb/>
物各具一太極也語大天下莫能載萬物統體一太極<lb/>
也語小天下莫能破一物各具一太極也<lb/>
自太極之體統貫乎隂陽五行男女之用所謂體用一<lb/>
<pb n="KR3a0079_WYG_013-5b"/>
源也即隂陽五行男女萬物之用而各具夫太極之體<lb/>
所謂顯㣲無間也<lb/>
言貴乎時<lb/>
雜念多雜言多能存乎道者鮮矣惟一念一言專在於<lb/>
道則乆乆自然<lb/>
雜言多最害正理以其與道相忘也<lb/>
不雜亂多言而心自存心存而於道其庻乎<lb/>
天命云者實理之源性乃天命賦與人物之實體道即<lb/>
<pb n="KR3a0079_WYG_013-6a"/>
率性當然之實用教因性道體用之實而品節之葢中<lb/>
庸一書不過一誠而誠即性命之實理推之萬事者也<lb/>
體用顯㣲不曽間斷相離為二物<lb/>
冲漠無朕之理與昭然之萬象一時俱有非先有理而<lb/>
後有象也<lb/>
非象則理無所寓<lb/>
两儀四象八卦以至六十四卦三百八十四爻天地間<lb/>
自有此象所謂畫前之易也性者人所受之天理仁義<lb/>
<pb n="KR3a0079_WYG_013-6b"/>
禮知之性是也天道者天理自然之本體元亨利貞之<lb/>
常是也性命一理也<lb/>
勿忘最切於學者與道相悖者只是忘之而念不在是<lb/>
也<lb/>
論閒事之言語多論義理精切之言語少欲其有得也<lb/>
難矣<lb/>
學問實自静中有得不静則心既雜亂何由有得<lb/>
順理便是順天天之外無理理之外無天也<lb/>
<pb n="KR3a0079_WYG_013-7a"/>
誠即性命之實非性命之外别有誠也<lb/>
晋悼公即位任官各得其人所以復霸况王者能用天<lb/>
下之賢使各舉其職何患天下不治乎<lb/>
渾渾然理氣無窮盡無方體而天地萬物畢貫為一<lb/>
切問近思最於身心有益<lb/>
是非之心人皆有之反之有不可曉者<lb/>
篤志力行而不知道終是淺<lb/>
只於文辭議論是非得失而不本於道終是淺朱子論<lb/>
<pb n="KR3a0079_WYG_013-7b"/>
前軰有云<lb/>
事往之非者不可拈起説<lb/>
有從逆而饗福者幸也<lb/>
譊譊所爭者真細事耳令人厭之<lb/>
群居不可泛言雜駁不近正理之事謹之<lb/>
子曰忠告而善道之不可則止無自辱焉此章有易道<lb/>
存焉葢能見幾知止也<lb/>
人臣當各立於其職不可有出位之思<lb/>
<pb n="KR3a0079_WYG_013-8a"/>
應事最當知幾<lb/>
人不能受言者不可妄與一言<lb/>
至言非常人所能知<lb/>
范氏曰予於采薇見先王以人道使人後世則牛羊而<lb/>
已矣觀此則先王之仁厚豈可及哉<lb/>
子路曰未同而言觀其色赧赧然非由之所知也故與<lb/>
人未合者切不可强與之言曾子曰脅肩諂笑病于夏<lb/>
畦觀此則君子之所養可見<lb/>
<pb n="KR3a0079_WYG_013-8b"/>
物外即身外之物也其實不足為身之重輕孔子以不<lb/>
義之富貴為浮雲信然<lb/>
舜禹之有天下而不與葢天下雖大不能加性分之毫<lb/>
末<lb/>
試看千古以來溺於外物者竟亦何益於己但垂貪不<lb/>
知止之名而已<lb/>
未發之中大德之敦化已發之和小德之川流中者大<lb/>
本也和者達道也大本為體達道為用體用一源顯㣲<lb/>
<pb n="KR3a0079_WYG_013-9a"/>
無間於此可見<lb/>
大德敦化是萬物之一源小德川流是萬物之殊體一<lb/>
源流而殊體殊體本乎一源非有二也<lb/>
萬物並育而不相害道並行而不相悖並育指飛潛動<lb/>
植而言並行指日月四時而言並育並行皆大化之源<lb/>
故曰大德敦化不害不悖則自大化中流出如飛潛動<lb/>
植各遂其生而不相害日月四時代明錯行而不相悖<lb/>
故曰小德川流然大德敦化者小德川流之本小德川<lb/>
<pb n="KR3a0079_WYG_013-9b"/>
流者大德敦化之分大德敦化如泉源小德川流如泉<lb/>
源散而為千支萬派其實皆理氣之一源達而為理氣<lb/>
之萬殊分而言之各有體用之别合而言之則體用一<lb/>
源也<lb/>
謹言最是難事只與人相接輕發一言而人不從便是<lb/>
失言不可不謹<lb/>
易曰庸言之信庸常之言人以為不緊要輕發而不慎<lb/>
殊不知一言之妄即言之失故庸言必信德之盛也凡<lb/>
<pb n="KR3a0079_WYG_013-10a"/>
事必有徴驗之實乃可言不然即妄言者多矣<lb/>
小學一書不出乎父子君臣夫婦長幼朋友之五倫五<lb/>
倫不出乎仁義禮知信之性是則性也者其小學之樞<lb/>
紐也歟<lb/>
太極隂陽五行男女萬物理氣混合為一元無間隔就<lb/>
中細分之則隂陽五行萬物各具一太極也<lb/>
理氣真實不可分先後<lb/>
動之前為靜靜中有太極靜之極為動動中有太極程<lb/>
<pb n="KR3a0079_WYG_013-10b"/>
子所謂動靜無端隂陽無始也<lb/>
周子通書誠上誠下誠幾德聖慎動道六章只是一箇<lb/>
性字分作許多名目<lb/>
洪纎髙下飛潛動植各具此理所謂各正性命誠斯立<lb/>
焉也<lb/>
偶見栁花悠揚髙下因悟造化流行雍容自然之妙<lb/>
通書一書不外乎太極隂陽五行男女萬物萬事之理<lb/>
與太極圖一一相合無間惟細翫之可黙悟其妙通書<lb/>
<pb n="KR3a0079_WYG_013-11a"/>
一字一義皆與太極圖相合<lb/>
人動處有差造化亦有差如寒暑不時福善禍淫之不<lb/>
當者朱子云然<lb/>
四書集註下小註脚程朱外諸家固有發明集註者而<lb/>
穿鑿者尤多許魯齋所謂彌近理而大亂真者不獨異<lb/>
端為然<lb/>
大哉乾元萬物資始至哉坤元萬物資生纔資始即資<lb/>
生無須臾之先後<lb/>
<pb n="KR3a0079_WYG_013-11b"/>
元亨誠之通利貞誠之復大抵春夏為誠之通秋冬為<lb/>
誠之復然物亦有生於秋而成於夏者亦有生於春而<lb/>
成於夏者亦有生於春而成於秋者亦有生於夏而成<lb/>
於秋者凡一物始終即一物之元亨誠之通利貞誠之<lb/>
復也<lb/>
中人以上可以語上中人以下不可以語上教人者當<lb/>
謹守此言與人談論亦當謹守此言<lb/>
聖賢真是人不能識如程明道去聖人為不遠陳襄薦<lb/>
<pb n="KR3a0079_WYG_013-12a"/>
明道謂其可為風憲之職是豈足以知明道哉<lb/>
通書聖第四朱子語録曰須知此大哉乾元萬物資始<lb/>
以上更有寂然不動竊意大哉乾元萬物資始是太極<lb/>
動而生陽乃太極之用流行者也動前即隂静而隂靜<lb/>
之中乃太極之體立豈非寂然不動者乎<lb/>
朱子曰知者心之神明所以妙衆理而應萬事也故知<lb/>
不昧斯能妙衆理而應萬事日用之間知最為切要或<lb/>
茫不知理之所在而應事不差者鮮矣<lb/>
<pb n="KR3a0079_WYG_013-12b"/>
孔子得堯舜三代之事實文章乃可以致删述朱子得<lb/>
濂洛關中師弟子之議論著述乃可以成傳註故孔子<lb/>
集群聖之大成朱子集群賢之大成其揆一也<lb/>
許魯齋答竇先生書中間一節議論深識命時勢三者<lb/>
葢深於易者也<lb/>
不知時識勢而妄為即孟子所謂小有才而不知君子<lb/>
之大道<lb/>
如黄流滔滔之下流而欲捧塊以塞之愚之甚矣<lb/>
<pb n="KR3a0079_WYG_013-13a"/>
莊子人間世篇揣摩人情世態曲盡而無遺言當察受<lb/>
否識㣲者知之<lb/>
凡天地萬物有形而可見者皆乾道變化各正性命誠<lb/>
斯立焉<lb/>
色斯舉矣翔而後集大而出處小而交接皆當見幾而<lb/>
作也<lb/>
履霜而知堅氷之必至羸豕而知蹢躅之有孚故凡事<lb/>
必謹於㣲㣲不謹必至於著矣<lb/>
<pb n="KR3a0079_WYG_013-13b"/>
中庸末章引詩曰衣錦尚絅如此方是為己之學有一<lb/>
毫求知之心即非為己之學矣<lb/>
曾㸃言志便是道也者不可離也可離非道也無物不<lb/>
有無時不然<lb/>
曾㸃言志便是太極隂陽五行萬物流行各得其所之<lb/>
妙<lb/>
曾㸃言志便是乾道變化各正性命誠斯立焉<lb/>
朱子曰曾㸃之學葢有以見夫人欲盡處天理流行隨<lb/>
<pb n="KR3a0079_WYG_013-14a"/>
處充滿無少欠缺即取之左右逢其原語大天下莫能<lb/>
載語小天下莫能破道也者不可須㬰離也之意<lb/>
觀曾㸃之志雖至小之事不可妄為是何也以道無不<lb/>
在也<lb/>
天理流行即隂陽動静而太極無不在理雖不雜乎隂<lb/>
陽亦不離乎隂陽也<lb/>
元亨利貞之流行即天理之流行無一息之間斷無一<lb/>
毫之欠缺所謂天理流行隨處充滿可以心悟不可以<lb/>
<pb n="KR3a0079_WYG_013-14b"/>
目覩也<lb/>
太極之有動静是天命之流行也天命之流行即天理<lb/>
之流行也<lb/>
體即㣲顯即用體用一源先言體而用在其中顯㣲無<lb/>
間先言用而體不能外<lb/>
夬之九三曰壯于頄有凶君子夬夬獨行遇雨若濡有<lb/>
慍無咎故决小人之道貴乎不係私愛雖若與之合而<lb/>
終能不露形迹以夬之也<lb/>
<pb n="KR3a0079_WYG_013-15a"/>
程明道不用文字葢誠意既不能動人文字何補<lb/>
古之聖人不語人以未及<lb/>
言實未易聽必允迪厥德然後謨明弼諧<lb/>
聖人雖教人不倦亦未嘗輕以大本大原語人觀論語<lb/>
問答處可見<lb/>
姤之時義大矣哉朱子曰幾㣲之際聖人所謹<lb/>
待人當宏而有節<lb/>
天地不交無以成化功上下不交無以成治功<lb/>
<pb n="KR3a0079_WYG_013-15b"/>
神無方而易無體就太極圖亦可見太極或在隂中又<lb/>
在陽中或在陽中又在隂中此神無方也或為隂又為<lb/>
陽或為陽又為隂此易無體也究而言之隂陽之易無<lb/>
體太極之神無方氣與理葢未嘗離也<lb/>
程子萃彖傳曰有無動静始終之理聚散而已聚則為<lb/>
有為動為始散則為無為静為終萬物死生之理如此<lb/>
而已矣<lb/>
張子曰一故神即神無方曰两故化即易無體<lb/>
<pb n="KR3a0079_WYG_013-16a"/>
大抵少能省己之失惟欲尋人之失是所謂不攻己之<lb/>
惡而攻人之惡大異乎聖人之教矣<lb/>
不能深識事幾妄為而中實亦可耻也<lb/>
聖人最惡訐人之隂私<lb/>
物我彼此渾然一理但所得之分各殊耳<lb/>
程子所謂豁然有覺處覺者悟此理精粗本末渾然一<lb/>
致也<lb/>
程子曰雜信鬼怪異説者只是不先燭理<lb/>
<pb n="KR3a0079_WYG_013-16b"/>
不相知者雖終日同處亦不知也<lb/>
進退出處只當居易俟命<lb/>
無妄主於人庻幾不失所守<lb/>
游程朱之門者得其傳者有其人與<lb/>
為學只是要知性復性而已朱子所謂知其性之所有<lb/>
而全之也<lb/>
體用一源即體而用已具顯㣲無間即用而體不外<lb/>
雷二月發聲八月収聲者氣之動静也<lb/>
<pb n="KR3a0079_WYG_013-17a"/>
人不謀諸己而强為之謀彼即不從是謂失言日用間<lb/>
此等甚多人以為細事而不謹殊不知失言之責無小<lb/>
大也謹之<lb/>
日用間纎毫事皆當省察謹慎<lb/>
孔子五十而知天命子貢以夫子言性與天道不可聞<lb/>
若開口即論天命性與天道聽者果能入乎<lb/>
四書滿天下聖經賢傳妙㫖無窮讀者果能真知其理<lb/>
而實踐之乎<lb/>
<pb n="KR3a0079_WYG_013-17b"/>
學術不造乎髙明正大則所就之事業卑陋可知<lb/>
日用體認仁義禮知之性於所存所發之際最是為學<lb/>
之切要<lb/>
實氣實理充塞而無窮盡流行而無止息<lb/>
大無外小無内一實理實氣貫之<lb/>
春而大始夏而亨通秋而利遂冬而貞固一實氣實理<lb/>
貫通流行如循環之無端<lb/>
天地人物之理渾合而無間但其中自有條理所謂理<lb/>
<pb n="KR3a0079_WYG_013-18a"/>
一而分殊也<lb/>
知道則言自簡是何也以非道不敢言也<lb/>
句句著實不脱空方是謹言<lb/>
温公謂誠自不妄語始信哉斯言也<lb/>
信口亂談者無操存省察之功也<lb/>
謹言是為學第一工夫能謹言則句句是實理不能謹<lb/>
言則句句是虛談言是實理則能實其行矣言是虛談<lb/>
則必不能踐其言矣<lb/>
<pb n="KR3a0079_WYG_013-18b"/>
信口亂談妄道真猶病風狂而不自覺也<lb/>
元城劉忠定力行不妄語三字至於七年而後成力行<lb/>
之難如此而亦不可不勉也<lb/>
行仁義謂之道行道而有得於心謂之德道德仁義名<lb/>
雖殊而理則一也<lb/>
道德仁義禮知一理也老子乃謂失道而後德失德而<lb/>
後仁失仁而後義失義而後禮是分道德仁義禮為五<lb/>
也<lb/>
<pb n="KR3a0079_WYG_013-19a"/>
老子言道德而外仁義果可謂之道德乎韓子謂其去<lb/>
仁與義而言道德亦可謂深知老子之失矣<lb/>
人臣事君當竭忠盡誠雖細事不可欺雖曲禮皆當謹<lb/>
不知道即不知所行之是非<lb/>
三才雖各一太極又總是一太極如天有元亨利貞地<lb/>
亦有元亨利貞人亦有元亨利貞分而言之為三才各<lb/>
一太極合而言之地與人之元亨利貞即天之元亨利<lb/>
貞是三才各一太極又總是一太極也<lb/>
<pb n="KR3a0079_WYG_013-19b"/>
朱子曰天即理也逆理則獲罪於天矣然則欲免獲罪<lb/>
於天必須事事所為合理即順乎天而無事於禱矣<lb/>
逆理而獲罪於天不特禱於奥竈而不能免雖禱於天<lb/>
亦無益也<lb/>
朱子答學者之問多告之以性與天道之妙乃聖賢接<lb/>
引後學不得已之盛心也必若待中人以上之資始告<lb/>
之以此則可告者亦少矣是則孔子所言者教人之正<lb/>
也朱子之接引後學者權也<lb/>
<pb n="KR3a0079_WYG_013-20a"/>
讀正書明正理親正人存正心行正事斯無不正矣斯<lb/>
須不可不近正人斯須不可不行正道<lb/>
五經之後大學論孟中庸程朱易傳義詩傳四書集註<lb/>
周子太極圖説通書張子西銘<lb/>
中庸二十二章言至誠三十一章言至聖三十二章又<lb/>
言至誠三章之義融而會之可合於一二十二章言至<lb/>
誠盡己之性即三十一章至聖盡仁義禮知之事溥博<lb/>
如天淵泉如淵即三十二章立天下大本之事其曰盡<lb/>
<pb n="KR3a0079_WYG_013-20b"/>
人之性盡物之性即三十一章洋溢施及中國蠻貊之<lb/>
事即三十二章經綸大經之事其曰贊化育與天地參<lb/>
即三十一章配天之事三十二章知天地化育之事究<lb/>
而言之一誠而已<lb/>
夏月暑氣欝蒸萬物發生暢茂<lb/>
邪説異端斯須不可近為害至大<lb/>
堯舜禹湯文武周孔顔曾思孟周程張朱正學也不學<lb/>
此者即非正學也<lb/>
<pb n="KR3a0079_WYG_013-21a"/>
四書頃刻不可不讀<lb/>
大要當洗滌盡此心之欲有一毫之欲未盡即本體蔽<lb/>
昧而用失其當矣<lb/>
心性為天下之大本必涵養純一寧静則萬事由此而<lb/>
出者皆天理之公矣<lb/>
心如水之源源清則流清心正則事正<lb/>
涵養省察雖是動静交致其力然必静中涵養之功多<lb/>
則動時省察之功易也<lb/>
<pb n="KR3a0079_WYG_013-21b"/>
周子通書誠幾德章幾字兼善幾惡幾而言聖章誠神<lb/>
幾此幾字專以善幾而言<lb/>
中庸只説未發已發周子又指未發已發之間説幾字<lb/>
乃發前聖所未發也<lb/>
易曰憂悔吝者存乎介此介字似周子幾字中庸示人<lb/>
静存動察功已宻矣周子又發出動静之間幾字教人<lb/>
於此用力又功之至宻至宻者也<lb/>
静坐洗心殊覺快愜<lb/>
<pb n="KR3a0079_WYG_013-22a"/>
易中幾字乃周子幾字所自出<lb/>
一切外物皆不可思思之又未必得得之又無所益不<lb/>
若專思義理至於乆而精明純熟則可以馴達天道矣<lb/>
用力於曲學之差矻矻終身而無所得<lb/>
韓文所以髙於諸子者以約六經之㫖而為之也先儒<lb/>
猶謂其先學文失進為之序况為文不本於六經義理<lb/>
徒取文士之辭華綴集而敷衍之者乎<lb/>
自勝者强克己最為難事不可不勉<lb/>
<pb n="KR3a0079_WYG_013-22b"/>
周子曰果而確克己之功當如是<lb/>
宴安之私最難克<lb/>
宴安鴆毒此言當深省<lb/>
體用一源者即源而流在其中顯㣲無間者即流而源<lb/>
不外是<lb/>
書曰顧諟天之明命明命即天之元亨利貞賦於人為<lb/>
明德仁義禮知也中庸所謂天命之謂性是也<lb/>
至善即明德之極處非明德之外别有一理為至善也<lb/>
<pb n="KR3a0079_WYG_013-23a"/>
惟天下至聖為能聰明睿知足以有臨也唐虞三代以<lb/>
下漢唐宋之君有如是之德者乎無如是之德欲其行<lb/>
二帝三王之道難矣<lb/>
朱子曰其體則謂之易這只是隂陽動静剛柔闔闢消<lb/>
長不著這七八箇字說不了若喚做易只是一字便了<lb/>
然則易之為義於是可識矣<lb/>
莫不飲食鮮能知味日用而不知凡民也不獨凡民為<lb/>
然恐讀書而不明理者亦然<lb/>
<pb n="KR3a0079_WYG_013-23b"/>
佛老之教初無齋蘸之説齋蘸皆起於後世梁武道君<lb/>
之事可驗矣<lb/>
宋之時不惑於異端者無幾雖名士公卿亦陷溺其中<lb/>
道之難明也如此夫<lb/>
異端邪誕妖妄之説惑世誣民充塞仁義為害不可勝<lb/>
言自古如此<lb/>
絜矩是恕心<lb/>
鬼神是二氣之靈<lb/>
<pb n="KR3a0079_WYG_013-24a"/>
隂陽合散無非實者鬼神是二氣實然之理鬼神合理<lb/>
氣為一而言<lb/>
全體呈露是元亨利貞妙用顯行是春夏秋冬<lb/>
全體呈露是仁義禮知妙用顯行是惻隠羞惡辭讓是<lb/>
非<lb/>
五氣布四時行即元亨誠之通利貞誠之復鳶飛魚躍<lb/>
之機舉萬物皆然<lb/>
思齊一詩修身齊家治國平天下之道偹焉讀之有以<lb/>
<pb n="KR3a0079_WYG_013-24b"/>
逺想前王之盛<lb/>
身在堂上方能辨堂下人是非茍雜於堂下衆人之中<lb/>
則亦不能辨矣此先賢之成説有感而書於此<lb/>
人好静而擾之不已恐非為政之道<lb/>
太極十箇圏總是一箇而二氣五行男女萬物之外無<lb/>
太極也<lb/>
太極圖男女各一太極萬物各一太極又皆各有隂陽<lb/>
之氣涵太極非有理而無氣也<lb/>
<pb n="KR3a0079_WYG_013-25a"/>
觀日影之漸移即造化之宻移可知矣<lb/>
謂之道謂之器謂之變謂之通謂之事業名雖殊而其<lb/>
為道則一也<lb/>
即太極無聲無臭而隂陽五行男女萬物之象已具於<lb/>
其中所謂體用一源也即隂陽五行男女萬物之象而<lb/>
太極之理無所不在所謂顯㣲無間也<lb/>
顔子於聖人體段已具即孟子中公孫丑所謂顔子具<lb/>
體而㣲也體段是聖人所具之天理顔子亦有葢以一<lb/>
<pb n="KR3a0079_WYG_013-25b"/>
身四肢之體段喻一心四德之體段也<lb/>
張子曰性者萬物之一原即周子所謂無極而太極也<lb/>
維天之命於穆不已即乾之四德流行而不息也<lb/>
程子曰立人之道曰仁與義據今日人道廢則是今尚<lb/>
不廢者猶只是有那些秉彞卒殄滅不得觀程子之言<lb/>
其所感者深矣<lb/>
抑之詩曰相在爾室尚不愧于屋漏無曰不顯莫予云<lb/>
覯神之格思不可度思矧可射思此即川流不息之意<lb/>
<pb n="KR3a0079_WYG_013-26a"/>
其要在謹獨予誦此詩深有警於心<lb/>
乾有元亨利貞坤亦有元亨利貞至哉坤元萬物資生<lb/>
乃順承天坤之元也坤厚載物德合無疆含𢎞光大品<lb/>
物咸亨坤之亨也牝馬地類行地無疆柔順利貞君子<lb/>
攸行坤之利貞也人之仁義禮知人之元亨利貞也三<lb/>
極之道本一極也<lb/>
伊傅告君之辭曰德曰仁曰誠曰敬曰明命曰一曰道<lb/>
皆歸於人君之一心大臣正君之職於是可見<lb/>
<pb n="KR3a0079_WYG_013-26b"/>
帝王之治皆本於道德而禮樂刑政乃為治之具<lb/>
帝王為治之本在德其次莫先於用賢才脩治法治法<lb/>
者禮樂刑政是也<lb/>
義即是天命君子行義所以立命也<lb/>
術數之學專以窮通夀夭為命常人信其説而不脩在<lb/>
己之義惑之甚矣<lb/>
太極之有動静是天命之流行也天命元亨利貞也動<lb/>
者元亨誠之通静者利貞誠之復天命之流行是即太<lb/>
<pb n="KR3a0079_WYG_013-27a"/>
極之流行太極天命其理則一也<lb/>
維天之命於穆不已天命即元亨利貞天命深逺流行<lb/>
不已即程子所謂動静無端隂陽無始朱子所謂太極<lb/>
之有動静是天命之流行也<lb/>
天道天德天命天理一也<lb/>
三代而下文武長才有武侯數學之精有康節道學之<lb/>
純有程朱<lb/>
程朱在當時知者甚少<lb/>
<pb n="KR3a0079_WYG_013-27b"/>
程朱立朝時人多欲背行之正如安童之論許魯齋<lb/>
程朱接孟氏之統有功於萬世<lb/>
程朱之道萬世之後必有追崇盛於前時者<lb/>
程朱從祀不宜在漢唐諸儒之下<lb/>
程朱傳註少有用心於其間者<lb/>
真知力行元有許魯齋<lb/>
程朱之書得其門者鮮矣<lb/>
舉天下之物不足以動其中道學君子也<lb/>
<pb n="KR3a0079_WYG_013-28a"/>
濂洛關閩數君子雖所學成就不同要皆有大功於聖<lb/>
門者也<lb/>
尊程朱之學者許文正也<lb/>
維天之命於穆不已於太極圖見之<lb/>
治不生於治而生於亂亂不生於亂而生於治亦猶隂<lb/>
不生於隂而生於陽陽不生於陽而生於隂治亂相根<lb/>
之理㣲矣<lb/>
觀隂陽之互根見治亂之相根<lb/>
<pb n="KR3a0079_WYG_013-28b"/>
一言之失喪邦邦未必喪也而喪邦之原基於此一事<lb/>
之失而喪邦邦未必遽喪也而喪邦之幾兆於此非識<lb/>
㣲之君子孰能知之<lb/>
天人禍福相應之幾至㣲而不爽<lb/>
戲言無實最害道易曰修辭以立其誠必須無一言妄<lb/>
發斯可學道茍信口亂談而資笑謔其違道遠矣笑謔<lb/>
不惟亂氣而且亂心言謹則氣定心一言要專一心要<lb/>
專一<lb/>
<pb n="KR3a0079_WYG_013-29a"/>
或者謂以漢髙祖之明達誠得大儒佐之可以成三代<lb/>
禮樂之治竊謂漢髙祖以馬上得天下不事詩書果有<lb/>
祇德檢身反身自治純亦不已如禹湯文武之德乎不<lb/>
然雖有大儒佐之亦不能成禮樂之治也<lb/>
中庸篇末八引詩工夫極其精宻義理極其深妙非知<lb/>
道者孰能識之<lb/>
孔子多教人學詩觀中庸大學引詩居多則其有得於<lb/>
詩者深矣<lb/>
<pb n="KR3a0079_WYG_013-29b"/>
太極圖之理自朝至暮説不盡但少肯聽者耳<lb/>
無限量無空缺無間斷無窮盡大莫大於此者故遊於<lb/>
聖人之門者難為言<lb/>
大以包小小以分大一以貫之<lb/>
有四大而道包之<lb/>
理直是難言而言亦人未之信<lb/>
好仁者無以尚之純是天理<lb/>
克己為仁孔門有顔子<lb/>
<pb n="KR3a0079_WYG_013-30a"/>
汩溺於聲利之中而不覺何道之敢言言之適足以為<lb/>
口耳之末耳<lb/>
程子所謂醉生夣死真不為虛語<lb/>
孟氏統絶漢唐間言道者皆妄也韓子亦止能言道之<lb/>
用耳<lb/>
道至濂洛關閩而明今其書雖存吾不知道之要何在<lb/>
抑之詩相在爾室至不可度思五句茍能力行之可以<lb/>
至天德<lb/>
<pb n="KR3a0079_WYG_013-30b"/>
無極太極理也隂陽五行氣也無極太極非有離乎隂<lb/>
陽即隂陽而指其本體不雜乎隂陽而為言是理雖不<lb/>
雜乎氣亦不離乎氣也五行雖各具一太極而五行各<lb/>
有其氣是理雖不雜乎氣亦不離乎氣也無極之真二<lb/>
五之精妙合而凝是氣理相合而無間也男女各具一<lb/>
太極而男女各有隂陽是理又未嘗離乎氣也萬物各<lb/>
具一太極而萬物皆有隂陽是理又未嘗離乎氣也是<lb/>
則萬物男女五行一隂陽隂陽一太極太極本無極初<lb/>
<pb n="KR3a0079_WYG_013-31a"/>
無精粗本末之間則理氣不相離者可見矣<lb/>
理氣豈可圖而周子圖之非超然有得於圖之表者不<lb/>
能知程子終身不以示人者其意㣲矣<lb/>
蠢然動之氣人皆知之粹然動之理則知者鮮矣<lb/>
一是寂然不動貫是感而遂通天下之故<lb/>
一是天下之大本貫是天下之達道<lb/>
一是一本貫是萬殊<lb/>
在一心之理與在萬事之理本無二致惟聖人一心之<lb/>
<pb n="KR3a0079_WYG_013-31b"/>
理能通萬事之理者以其純乎天理之公也<lb/>
道即理也聖人一心之理通乎萬事之理體用之謂也<lb/>
誠為萬理之樞故曰誠者聖人之本<lb/>
易者隂陽也充滿天地流行古今無一物之不體無瞬<lb/>
息之有間<lb/>
程子曰其體則謂之易隂陽之謂也大傳曰易無體言<lb/>
或為隂或為陽無一定之體也<lb/>
性為萬理之樞故曰天下無性外之物而性無不在行<lb/>
<pb n="KR3a0079_WYG_013-32a"/>
有不得反求諸己乃接物之要<lb/>
心之理即仁也三月不違仁者心在内即仁在内為主<lb/>
日月至焉者心在外即仁在外為賔<lb/>
或以宅喻仁謂心在仁之内為主心在仁之外為賔嘗<lb/>
考程子有曰心如糓種其生之性仁也以此觀之則心<lb/>
與仁未嘗相離若謂心在仁之内心在仁之外是分心<lb/>
與仁相離為二矣且曰心在仁之外則其在内之仁又<lb/>
孰為之主是有無心之仁也恐其説有未盡竊意三月<lb/>
<pb n="KR3a0079_WYG_013-32b"/>
不違仁者心在内即仁在内為主日月至焉者或一日<lb/>
心與仁在内或一月心與仁在内是心與仁在外之時<lb/>
多為賔未知是否姑書以俟來世<lb/>
無物不有道之大充塞天地無時不然道之乆貫徹古<lb/>
今<lb/>
太極圖明一理隂陽五行化生萬物通書明一理隂陽<lb/>
五行散為萬事表裏相合者如此<lb/>
聽人之談即知其是非邪正所謂知言知人也<lb/>
<pb n="KR3a0079_WYG_013-33a"/>
讀通書筆録誠上第一誠者聖人之本即圖之太極隂<lb/>
陽五行之謂也<lb/>
誠下誠即圖之太極五常即圖之五行之性静無動有<lb/>
即圖之太極在隂陽也<lb/>
誠幾德第三誠即圖之太極幾即圖之隂陽動静之間<lb/>
仁義禮知信之德即圖之五行之性也<lb/>
聖第四寂然不動之誠即圖之太極在静中感而遂通<lb/>
之神即圖之太極在動中幾即圖之隂陽動静之間也<lb/>
<pb n="KR3a0079_WYG_013-33b"/>
慎動第五曰道曰德即圖之五行之性也<lb/>
道第六聖人之道仁義中正即圖之中正仁義也<lb/>
師第七性者剛柔善惡即太極隂陽五行之内氣質之<lb/>
性也中則本然之性也<lb/>
幸第八有耻即圖之義也<lb/>
思第九無思思通幾動即誠神幾即圖之太極在隂陽<lb/>
中與隂陽動静之間也<lb/>
志學第十伊尹顔子所志所學即圖之太極也<lb/>
<pb n="KR3a0079_WYG_013-34a"/>
順化第十一陽生之仁隂成之義即圖之隂陽仁義也<lb/>
治第十二仁義禮知動静言貌視聽即圖之五性隂陽<lb/>
五行之事也<lb/>
禮樂第十三禮樂即圖之隂陽也<lb/>
務實第十四實勝善也即圖之太極也<lb/>
愛敬第十五其曰善即圖之太極純粹至善之理也<lb/>
動静第十六動静即圖之隂陽神即圖之太極也<lb/>
樂上中下第十七十八十九其曰樂即圖之動陽也<lb/>
<pb n="KR3a0079_WYG_013-34b"/>
聖學第二十其曰一即圖之太極其曰静虛動直即圖<lb/>
之隂陽其曰明通公溥即圖之五行也<lb/>
公明第二十一其曰公曰明即圖之太極誠而明也<lb/>
理性命第二十二曰彰曰㣲即圖之陽明隂晦靈即圖<lb/>
之太極剛柔善惡五二一本即圖之隂陽五行太極也<lb/>
顔子第二十三顔子之樂即全乎圖之太極也<lb/>
師友下第二十四二十五其曰道曰德曰義皆圖之太<lb/>
極也<lb/>
<pb n="KR3a0079_WYG_013-35a"/>
過第二十六過者違乎圖之太極也<lb/>
勢二十七勢之輕重即圖之隂陽迭運相勝者也<lb/>
文辭第二十八載道之文道即圖之太極因辭以明理<lb/>
者也<lb/>
聖藴第二十九予欲無言天何言哉四時行焉百物生<lb/>
焉即圖之太極無聲無臭而為造化之樞紐品彚之根<lb/>
柢也聖人之藴即圖之太極也<lb/>
精藴第三十精即圖之太極至精之理藴即圖之太極<lb/>
<pb n="KR3a0079_WYG_013-35b"/>
至廣之業也<lb/>
乾損益動三十一乾乾不息之誠即圖之太極於穆不<lb/>
已之實理也損益動所以求至此實理也<lb/>
家人睽無妄第三十二曰端本曰誠心曰善皆圖之太<lb/>
極也睽天地睽而其事同同即圖之太極也復則無妄<lb/>
即太極也<lb/>
陋第三十四曰道曰德皆圖之太極也文辭之陋不本<lb/>
於太極者也<lb/>
<pb n="KR3a0079_WYG_013-36a"/>
擬議第三十五至誠動變化即圖之太極隂陽也<lb/>
刑第三十六春即圖之陽秋即圖之隂也<lb/>
公第三十七天地至公即圖之太極也<lb/>
孔子上第三十八其曰王道即圖之太極其曰王法即<lb/>
圖之太極見於修道之教也<lb/>
孔子下第三十九道德髙厚教化無窮實與天地參而<lb/>
四時同孔子即圖之太極五行也<lb/>
䝉艮第四十時中即圖之中艮止即圖之主静也竊嘗<lb/>
<pb n="KR3a0079_WYG_013-36b"/>
觀之太極圖不過一理隂陽五行化生萬物通書亦不<lb/>
過明一理隂陽五行五性散為萬事故通書一字一義<lb/>
皆與圖意相合愚雖融會旁通不能詳舉其説而大畧<lb/>
則庻幾其萬一姑筆録于卷以俟後之君子薛瑄謹識<lb/>
朱子曰聖人作止語黙無非教也葢作與語是動動即<lb/>
太極之用所以行也止與黙是静静即太極之體所以<lb/>
立也用之行中與仁是也體之立正與義是也作止語<lb/>
黙皆太極之道所謂無非教也<lb/>
<pb n="KR3a0079_WYG_013-37a"/>
聖人體道無隠其作與語是動處即感而遂通天下之<lb/>
故天下之達道也其止與黙是静處即寂然不動天下<lb/>
之大本也<lb/>
聖人無行而不示人以至理理即作止語黙之則也人<lb/>
多以言語觀聖人而不察其天理流行之實故聖人無<lb/>
行而不示人者皆天理流行之實也天理只是仁義禮<lb/>
知信散而為萬善當於聖人作止語黙之間一一黙識<lb/>
其何事是仁何事是義何事是禮知信無不了然於心<lb/>
<pb n="KR3a0079_WYG_013-37b"/>
而無疑庻可以知聖人所以為聖矣<lb/>
於人無憎惡之私惟公好惡而行之<lb/>
費而隠即顯㣲無間<lb/>
民咸用之謂之神但人由之而不知也<lb/>
子曰巍巍乎舜禹之有天下也而不與焉朱子曰不與<lb/>
猶不相關言不以位為樂也葢舜禹德冠人羣雖處富<lb/>
貴之極而漠然無所動其心况肯窮侈極欲以位為樂<lb/>
乎宜乎夫子以巍巍稱之其髙也可見矣<lb/>
<pb n="KR3a0079_WYG_013-38a"/>
孔子曰不仁者不可乆處樂朱子曰乆樂必淫葢不仁<lb/>
者失其本心為富貴所動窮侈極欲無所不至正與舜<lb/>
禹有天下而不與相反聖人則超出萬物之上不仁者<lb/>
則陷於物欲之中聖人則役物不仁者則役於物此正<lb/>
天理人欲之所由分也學者不可不察<lb/>
但為外物所動者便被他壓得低了巍巍乎髙出萬物<lb/>
之表者其惟舜禹乎<lb/>
聖人不以天官私非其人故曰天命有德五服五彰哉<lb/>
<pb n="KR3a0079_WYG_013-38b"/>
聖人首出庻物巍巍乎舜禹之有天下也而不與焉<lb/>
河圖天一生水地二生火故太極圖水根於陽火根於<lb/>
隂<lb/>
聖人之治天下仁心仁政本末具舉<lb/>
聖人子民之心無時而忘<lb/>
朱子曰天地之間只有動静两端循環不已此之謂易<lb/>
而其動其静必有所以動静之理乃所謂太極也愚竊<lb/>
謂人日用之間亦只有動静两端循環不已亦所謂易<lb/>
<pb n="KR3a0079_WYG_013-39a"/>
也而其所以動静之合乎道者亦所謂太極也<lb/>
惡非有意之私而合乎天理之公即所謂惟仁者能惡<lb/>
人也<lb/>
名節至大不可妄交非類以壊名節<lb/>
守官最宜簡外事少接人謹言語<lb/>
聖人之心方其静時至虛至明所謂寂然不動者也事<lb/>
至物來應之各有條理所謂感而遂通者也是其未應<lb/>
之時初無一毫妄念之起所謂無意也既應之後隨事<lb/>
<pb n="KR3a0079_WYG_013-39b"/>
而休所謂無必無固無我也<lb/>
止非一定不移之謂乃隨時而止也如當動而動止在<lb/>
動上當静而静止在静上當止而止止在止上當行而<lb/>
行止在行上當語而語止在語上當黙而黙止在黙上<lb/>
以至萬事萬物各有當止之理惟止得其時乃止之義<lb/>
也茍當動不動非止也當静不静非止也與夫行止語<lb/>
黙各失其當止之時皆非止也葢止無定體惟隨時而<lb/>
各止其當然之理則止之為義得矣止在人無須㬰之<lb/>
<pb n="KR3a0079_WYG_013-40a"/>
可離當識其時之所當止者止之止之為義廣大無所<lb/>
不包大而人倫綱常之道細而語黙動静之間止得其<lb/>
止則為天理止失其止則為人欲矣<lb/>
易言艮止書言安止欽止詩言敬止大學言知止止之<lb/>
為義最精乃天理當然之極也須㬰失其止即人欲之<lb/>
私矣<lb/>
止當内外動静交致其力静而心不止於天理非止也<lb/>
動而事不止於天理非止也天理者仁義禮知信而已<lb/>
<pb n="KR3a0079_WYG_013-40b"/>
萬事所以不治者失其所當止也萬事各止其止則天<lb/>
下治矣<lb/>
止則心定理明<lb/>
止則順理而無事<lb/>
止則静一而精明不止則紛擾而雜暗<lb/>
非禮勿視視必合禮視得其止也非禮勿聽聽必合禮<lb/>
聽得其止也非禮勿言言必合禮言得其止也非禮勿<lb/>
動動必合禮動得其止也視聽言動皆得其止則人欲<lb/>
<pb n="KR3a0079_WYG_013-41a"/>
盡而天理全矣<lb/>
人心失其動静之時者皆不得其止也<lb/>
止則物各付物自無紛擾之患<lb/>
止則天地位萬物育矣<lb/>
朱子所謂動静各止其所而皆主夫静即周子定之以<lb/>
中正仁義而主静之意葢中也仁也動也正也義也静<lb/>
也仁義中正動静周旋而常主夫静則動静各止其所<lb/>
矣<lb/>
<pb n="KR3a0079_WYG_013-41b"/>
艮其背不獲其身行其庭不見其人只是動静各止於<lb/>
理而不知有人也<lb/>
伊川艮傳曰外物不接内欲不萌如是而止乃得止之<lb/>
道於止為無咎先儒言只説得静之止<lb/>
非明則動無所之非動則明無所用知行貴乎兼盡也<lb/>
張子曰天體物而不遺猶仁體事而無不在也語意與<lb/>
鬼神體物而不遺之體同<lb/>
鬼神體物而不可遺物物一太極隂陽也<lb/>
<pb n="KR3a0079_WYG_013-42a"/>
大哉乾元元即太極之動亨利貞皆太極之流行也易<lb/>
有變易交易两義變易之易隂陽晝夜流行是也交易<lb/>
之義天地上下四方對峙是也語大天下莫能載焉語<lb/>
小天下莫能破焉即太極也太極即性也即天下無性<lb/>
外之物而性無不在也<lb/>
誠命性理太極道名雖殊實一理也<lb/>
天命性道德皆天理也分而言之自其出於天者謂之<lb/>
天命元亨利貞是也天命賦於人者謂之性仁義禮知<lb/>
<pb n="KR3a0079_WYG_013-42b"/>
是也率性而行莫不各有仁義禮知父子君臣夫婦長<lb/>
幼之道所謂道也行是道而得仁義禮知之性於心所<lb/>
謂德也合而言之莫非天理也然所以具天命之性行<lb/>
率性之道得仁義禮知之德全天理之體用者皆本於<lb/>
心故張子曰心統性情<lb/>
　<lb/>
　<lb/>
　讀書續録卷二<lb/>
</p>
<p>
</p>
  </div>
</body>
</text>
</TEI>
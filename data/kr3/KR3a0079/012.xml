<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀書續録卷一</head>
    <p>
<pb n="KR3a0079_WYG_012-1a"/>
欽定四庫全書<lb/>
　讀書續録卷一　　　　　　明　薛瑄　撰<lb/>
　　往年因讀張子心中有所開即便劄記不思則還<lb/>
　　塞之矣之言遂於讀書心中有所開時随即劄記<lb/>
　　有一條一二句者有一條三五句者有一條數十<lb/>
　　句者積二十餘年乃成一集名曰讀書録蓋以備<lb/>
　　不思還塞如張子所云者近年又於讀書時日記<lb/>
　　所得者積久復成一集名曰讀書續録但有即録<lb/>
<pb n="KR3a0079_WYG_012-1b"/>
　　不覺重複者多欲皆删去而意謂既亦以備不思<lb/>
　　還塞則辭雖重複亦可為屢省之助云河東薛瑄<lb/>
　　謹識<lb/>
乾知大始坤作成物造化生物皆乾為之主而坤則無<lb/>
所為惟順承天施而已<lb/>
造化人事皆以靜為主造化非專一翕聚則不能直遂<lb/>
發散人心非寂然不動則何以酬酢天下萬事哉<lb/>
天地常久之道元亨利貞而已天下常久之理仁義禮<lb/>
<pb n="KR3a0079_WYG_012-2a"/>
知而已<lb/>
天地萬物皆自微以至著張子曰其來也幾微易簡其<lb/>
究也廣大堅固<lb/>
乾元是氣之統體無所不包故曰統天<lb/>
只於鼻息之間可見屈伸相感之理吸之極為屈感得<lb/>
呼來為伸呼之極為伸又感得吸來為屈吸又感呼呼<lb/>
又感吸呼吸屈伸相感無端與晝夜寒暑相感屈伸同<lb/>
一理也<lb/>
<pb n="KR3a0079_WYG_012-2b"/>
朱子太極圖解曰太極者本然之妙也動靜者所乘之<lb/>
機也此易之變易流行者也又曰太極形而上之道也<lb/>
隂陽形而下之器也此易之交易對待也朱子所謂易<lb/>
有兩義者如此<lb/>
凡人動為震靜為艮健為乾順為坤與夫入為巽説為<lb/>
兌之類皆易之用故易之於人也周徧而無窮民之於<lb/>
易也隨取而各足<lb/>
聖人作易因隂陽之實體為卦爻之法象是則卦爻之<lb/>
<pb n="KR3a0079_WYG_012-3a"/>
法象無非模寫天地隂陽之實體而已<lb/>
卦爻未畫時至虚至靜之中而卦爻之理已具及卦爻<lb/>
既畫而天地萬物之理皆具於卦爻之中故曰易與天<lb/>
地凖故能彌綸天地之道<lb/>
卦爻分明是天生的聖人不過因其自然者畫出<lb/>
太極性也隂陽氣也論太極而不言隂陽則徒知太極<lb/>
為至善之性而不知氣有昏明清濁之殊故曰論性不<lb/>
論氣不備論隂陽而不言太極則徒知隂陽之氣有昏<lb/>
<pb n="KR3a0079_WYG_012-3b"/>
明清濁之異而不知太極為至善之性故曰論氣不論<lb/>
性不明雖然太極即在隂陽之中隂陽不在太極之外<lb/>
理氣渾然而無間若截理氣為二則非矣<lb/>
靜聞鳥鳴風韻以至萬響皆至理寓焉<lb/>
泛觀天地萬物之有形者何往而非是道之所寓程子<lb/>
所謂顯微無間者當黙㑹之<lb/>
禮曰君子不盡人之懽不竭人之忠所以全交也此言<lb/>
有易道存焉<lb/>
<pb n="KR3a0079_WYG_012-4a"/>
子在川上曰逝者如斯夫不舎晝夜是就水言道之往<lb/>
者過來者續無一息之停也所謂道體正在水上水尤<lb/>
易見道體故發以示人<lb/>
邵子詩𤣥酒味方淡太音聲正希乃形容陽稚之意<lb/>
元者善之長也即亨利貞無非善矣<lb/>
仁道至大是萬物皆仁也看來天地之道只一元字都<lb/>
括盡人道只一仁字括盡<lb/>
朱子論無極而太極所以動而陽靜而隂之本體也動<lb/>
<pb n="KR3a0079_WYG_012-4b"/>
靜無時不然而太極無時不在<lb/>
太極即是中正仁義非四者之外又有太極也<lb/>
太極之有動靜即天命之流行也天命即元亨利貞也<lb/>
中庸章句序繼天立極繼字是從易繼之者善字來蓋<lb/>
天理流注到聖人身上聖人以身立極於天下故謂之<lb/>
繼天立極<lb/>
艮其背不獲其身行其庭不見其人無咎竊意艮其背<lb/>
一句是統説艮止也惟止得其止故靜則不有其身動<lb/>
<pb n="KR3a0079_WYG_012-5a"/>
則行其庭不見其人故彖傳曰艮其止止其所也上下<lb/>
敵應不相與也是以不獲其身行其庭不見其人无咎<lb/>
也可見艮其背一句是綱下靣却分作兩支説艮其背<lb/>
是止之本下靣兩支是止之效<lb/>
朱子曰忠者誠有是心而不自欺也恕者推待己之心<lb/>
以及人也推其誠心以及人則其所以愛人之道不逺<lb/>
於我而得之矣此忠恕違道不逺也<lb/>
忠恕違道不逺道即其不逺人者率性而已<lb/>
<pb n="KR3a0079_WYG_012-5b"/>
孟子曰强恕而行求仁莫近焉故忠恕違道不逺<lb/>
所為悖理悔吝之應如響故曰從逆凶<lb/>
四陽在内二隂在外為大過四隂在外二陽在内為小<lb/>
過<lb/>
得意忘言乃知讀書不可滯於言辭之間當㑹於言辭<lb/>
之表<lb/>
言所以述理不述理之言其可尚乎<lb/>
天地之徳只是元聖人之徳只是仁元於四徳無不統<lb/>
<pb n="KR3a0079_WYG_012-6a"/>
仁於萬物無不該<lb/>
理學不明無往而不陷溺於異學<lb/>
心術不正即事事不正<lb/>
理明心正即所見所行皆出於正<lb/>
聽人之言即知其人之邪正所謂知言知人也<lb/>
春秋書楚子入陳納公孫寧儀行父左氏曰書有禮也<lb/>
夫二人皆淫亂之賊陷君於惡楚不能討其罪而戮之<lb/>
復納於陳謂之有禮可乎左氏學識之淺深可見矣<lb/>
<pb n="KR3a0079_WYG_012-6b"/>
程子曰知義之為用而不外焉可與語道矣蓋道即仁<lb/>
而義即仁之用得其宜處非仁之外又有義也故程子<lb/>
云然<lb/>
非知周萬物者不能辨天下之惑<lb/>
河圖之數木火土金水春夏秋冬元亨利貞在人肝心<lb/>
脾肺腎仁義禮知信萬理咸備<lb/>
文王後天圖離南坎北震東兌西正河圖火水木金之<lb/>
位也<lb/>
<pb n="KR3a0079_WYG_012-7a"/>
河圖之數一隂一陽一竒一偶以兩其五行五行木火<lb/>
陽金水隂就五行觀之一行又各具一隂一陽如天一<lb/>
生水地六成之一為陽而六為隂地二生火天七成之<lb/>
二為隂而七為陽之類又如木之甲乙火之丙丁之類<lb/>
皆一行各具一隂陽也<lb/>
四夷來王本於無怠無荒乃知人君一心之敬雖微而<lb/>
逺人歸往之效甚大<lb/>
聖人篤恭而天下平二帝三王之治皆原於此<lb/>
<pb n="KR3a0079_WYG_012-7b"/>
邵子所謂畫前有易者即朱子所謂已定之形已成之<lb/>
勢則固已具於渾然之中而不容毫髮作為於其間也<lb/>
畫前之易即冲漠無朕之中萬象森然已具也<lb/>
涵養吾一一即主敬也<lb/>
致中致和為難涵養不可不深省察不可不密<lb/>
體用一原顯微無間黙而觀之<lb/>
凡事分所當為不可有一毫矜伐之意<lb/>
伊傅周召王佐事業大矣自其心觀之則若浮雲之漠<lb/>
<pb n="KR3a0079_WYG_012-8a"/>
然無所動其心<lb/>
天之道公而已聖人法天為治一出於天道之公此王<lb/>
道之所以為大也<lb/>
程子曰謂之變則堅者腐存者亡輪迴之説何其誕邪<lb/>
必首出庶物而後萬國咸寧也<lb/>
四時行百物生莫非天理發見流行之實所謂天理即<lb/>
元亨利貞是也聖人一動一靜莫非妙道精義之著所<lb/>
謂妙道精義即仁義禮知是也在天為天理在聖人為<lb/>
<pb n="KR3a0079_WYG_012-8b"/>
妙道精義其理一也<lb/>
天理發見流行於四時行百物生不待言而可見妙道<lb/>
精義著見於聖人之一動一靜又豈待言而後顯哉<lb/>
須要實見得天理發見流行與妙道精義之實處一一<lb/>
體認得分明乃可見道<lb/>
觀太極圖皆天理流行發見之實聖人定之以中正仁<lb/>
義而立人極以至與天地日月四時鬼神合徳合明合<lb/>
序合吉凶皆妙道精義之著<lb/>
<pb n="KR3a0079_WYG_012-9a"/>
太極圖包括天地貫徹古今<lb/>
偶見日影之移與川流之意同<lb/>
鑿穿孔也枘刻木端所以入鑿也不量其鑿而納枘其<lb/>
能入乎<lb/>
太極形而上之通也隂陽形而下之器也即是充塞天<lb/>
地太極本然之妙也動靜所乗之機也即是貫徹古今<lb/>
太極即理也性也故朱子太極圖解節節指出性言之<lb/>
太極性理之尊號<lb/>
<pb n="KR3a0079_WYG_012-9b"/>
在天為元亨利貞在人為仁義禮知太極不外乎此也<lb/>
中庸言中也者天下之大本也即仁義禮知皆中也此<lb/>
專言中也周子言聖人定之以中正仁義而主靜此中<lb/>
只是禮之一徳偏言之中也專言之中是未發之中偏<lb/>
言之中是時中之中<lb/>
天人合一流通往來之理無間<lb/>
好善優於天下若自用己能惡聞人善何以成事功<lb/>
有一毫矜飾即心馳於外而氣象卑陋矣<lb/>
<pb n="KR3a0079_WYG_012-10a"/>
不知仁義道徳為美其所事者皆外物也心役物不可<lb/>
役於物<lb/>
只循理而餘悉聽之天<lb/>
象數未形而其理已具即畫前之易也<lb/>
用人不可不慎才不稱事事何以立<lb/>
聖人謂舉爾所知爾所不知人其舍諸正欲人各舉其<lb/>
所知也必欲舉人皆出於己何以公天下取人之道乎<lb/>
天下之生久矣一治一亂知易者莫若孟子<lb/>
<pb n="KR3a0079_WYG_012-10b"/>
率仁義禮知之性謂之道聖門專論求仁為本心之全<lb/>
徳求仁得仁即仁義禮知在其中而率性之道不外是<lb/>
矣<lb/>
只循理便是行道<lb/>
程明道曰中有主則實則外患不能入此實字指主敬<lb/>
而言主敬則天理存而心實外患自不能入伊川曰中<lb/>
有主則虚虚謂外邪不能入此中有主即主敬之主主<lb/>
敬則理雖實而心體常虚虚謂外邪不能入又曰中無<lb/>
<pb n="KR3a0079_WYG_012-11a"/>
主則實實謂物來奪之此實字指外物言中無主謂不<lb/>
主敬即中無主而天理不存外物皆得以入故曰實實<lb/>
即物來填塞於中<lb/>
敬而和處衆之要<lb/>
處己事上接下皆當以誠敬為主<lb/>
有不合當知幾而不可妄求易曰浚恒貞凶<lb/>
霍光小心謹慎沈靜詳審可以為人臣之法<lb/>
易於十二月臨卦二陽方長之時已為八月遯卦二隂<lb/>
<pb n="KR3a0079_WYG_012-11b"/>
初長之戒聖人之逺慮如此<lb/>
春秋不言事應而事應具存天道真可畏未有虚發於<lb/>
前而不應於後者視天為茫茫不足與言天道<lb/>
聖人凡事皆謹於微姤初六坤初六之類可見<lb/>
道者率性而已皆出於天之元亨利貞故曰道之大原<lb/>
出於天<lb/>
本領之學天命之性是也<lb/>
守約施博體用之謂也<lb/>
<pb n="KR3a0079_WYG_012-12a"/>
守約歛之退藏於密施博放之彌滿六合<lb/>
學到口不言而心自得者乃可言自得也<lb/>
造化萬物皆從虚中來故程子謂老子𤣥牝一章最善<lb/>
亦謂虚中生萬化所謂谷神也<lb/>
伊尹周公但能輔其君為太甲成王而已固不能輔之<lb/>
為成湯文武也<lb/>
學易最要知時識勢不然茫茫不知吉凶悔吝之機<lb/>
無極而太極便是元亨利貞天命之全體渾然而未分<lb/>
<pb n="KR3a0079_WYG_012-12b"/>
者動而生陽靜而生隂即天命之流行也<lb/>
天何言哉四時行焉百物生焉天何言哉聖人以道體<lb/>
告子貢而子貢未喻也<lb/>
黙識心通活潑潑地無物不有無時不然不為物累覺<lb/>
得身心甚輕<lb/>
自古以來汲汲於外物之求者併與外物漠然無存矣<lb/>
外物果何益哉<lb/>
天地之塞氣也形而下者也天地之帥理也形而上者<lb/>
<pb n="KR3a0079_WYG_012-13a"/>
也氣也理也渾合而無間者也<lb/>
定之以中正仁義而主靜蓋義與正為靜中與仁為動<lb/>
以中與仁為動是以中仁之用言也<lb/>
只為外物所累太重便不能有為<lb/>
清心省事為官切要且有無限之樂<lb/>
靜坐中覺有雜念者不誠之本也惟聖人之心自然真<lb/>
一虚靜無一毫之雜念<lb/>
莊生各有儀則謂之性朱子有取焉<lb/>
<pb n="KR3a0079_WYG_012-13b"/>
隂陽迭為消長夬之後姤即繼之泰之後否即繼之剝<lb/>
之後復即繼之此即吉凶貞勝之理<lb/>
嘗提省此心勿令昏蔽妄馳即處事少錯矣<lb/>
無忘無助即天理存<lb/>
心切不可外馳<lb/>
未應事時常持守此心勿失應事時省察此心勿差既<lb/>
應事了還持守此心勿失<lb/>
常主敬則心便存心存即應事不錯<lb/>
<pb n="KR3a0079_WYG_012-14a"/>
切不可聽人之言而随和之故聽不外馳即無知誘物<lb/>
化之失<lb/>
視聽言動善惡吉凶悔吝之幾皆由於此檢察身心只<lb/>
在視聽言動上用工夫<lb/>
聽人之言而随和之而不知其言之是非得失此修已<lb/>
第一失也<lb/>
自秦漢以來不知自何時易之圖象不傳於世如王輔<lb/>
嗣作易解只自乾元亨利貞經文以下皆不論其圖象<lb/>
<pb n="KR3a0079_WYG_012-14b"/>
至邵子得先天圖於希夷而後圖象始明<lb/>
易圖象本原至邵子復明<lb/>
因見園中花草茂盛曰此即顯諸仁也<lb/>
窮通醜好之説士大夫所當知<lb/>
在天成象在地成形萬狀彌滿於天地之間皆顯諸仁<lb/>
也而其所以然乃藏諸用也<lb/>
粲然者顯諸仁隱然者藏諸用<lb/>
君子思不出其位而天下定矣<lb/>
<pb n="KR3a0079_WYG_012-15a"/>
四夷來王本於無怠無荒故知以威武服逺人者末也<lb/>
三風十愆遵其戒則治違其戒則亂<lb/>
二五事之疇貌言視聽思恭從明聰睿肅乂哲謀聖乃<lb/>
踐形盡性之學<lb/>
朱子曰道則天人性命之理天命元亨利貞也人性仁<lb/>
義禮知也理統性命而言天人之學貫於一<lb/>
收斂檢束身心到至細至密至靜至定之極作事愈有<lb/>
力<lb/>
<pb n="KR3a0079_WYG_012-15b"/>
凝定靜密自不外馳<lb/>
不知操持此心則馳騖出入無一息之寧靜虚則萬理<lb/>
咸具於寂然之中動直則感而遂通天下之故此聖所<lb/>
以可學也與<lb/>
欲寡而理明則心虚而自無克伐怨欲之累<lb/>
人之一動一靜即隂陽之動靜也一動一靜之理即一<lb/>
隂一陽之道人能順動靜自然之理即與隂陽動靜之<lb/>
道相合矣<lb/>
<pb n="KR3a0079_WYG_012-16a"/>
朱子曰聖人太極之全體一動一靜無適而非中正仁<lb/>
義之極蓋太極動而為中與仁靜而為正與義即太極<lb/>
之全體也<lb/>
循理即率性也自一身之耳目口鼻手足百體各順其<lb/>
則以至人倫庻事各得其宜皆循理也<lb/>
知化則善述其事化者天地之化一過而無迹如隂陽<lb/>
之變化是也知隂陽之變化則凡率性而行見諸事為<lb/>
之間者無非天地之事猶孝子之善述其事也窮神則<lb/>
<pb n="KR3a0079_WYG_012-16b"/>
善繼其志神者妙而不測如天命之神明是也有以窮<lb/>
之則吾性之全體無非天地之志亦猶孝子之善繼其<lb/>
志也化以氣言故曰知化則善述其事志以理言故曰<lb/>
窮神則善繼其志謂之知猶知化育之知黙與之契非<lb/>
但聞見之知也謂之窮則洞見天地之心猶易所謂通<lb/>
神明之徳心與之相合無一毫之間也知天地隂陽五<lb/>
行變化之道體之吾身而有動靜五常之道則所行者<lb/>
無非天地之事矣通天地元亨利貞神明之徳體之吾<lb/>
<pb n="KR3a0079_WYG_012-17a"/>
心而有健順五常之性則所存者無非天地之心矣然<lb/>
神者天地之本化者天地之用必窮神而後知化也知<lb/>
天地之變化而行事循乎天理皆知化而善述其事也<lb/>
知天道之本原而存心純乎天理即窮神善繼其志也<lb/>
剝上九碩果不食言陽有復生之理夬上六不言隂有<lb/>
復生之理十月純坤而初六之中陽已生至十一月冬<lb/>
至成一陽爻為復聖人則言復亨四月純乾而初九之<lb/>
中隂已生至夏至成一隂爻而為姤聖人則有羸豕躑<lb/>
<pb n="KR3a0079_WYG_012-17b"/>
躅之戒聖人扶陽抑隂而贊天地之化育者可見矣<lb/>
致中是窮神繼志之意致和是知化述事之意<lb/>
剝窮於上而陽生於下夬決於上而隂生於下以此見<lb/>
陽固未嘗有息而隂亦未嘗可絶隂陽消息相因之理<lb/>
微矣<lb/>
仁義禮知道也道出於天之元亨利貞故曰道之大原<lb/>
出於天<lb/>
天人一理也天有不能為人所為者人有不能為天所<lb/>
<pb n="KR3a0079_WYG_012-18a"/>
為者此其分殊也<lb/>
太極者性理之尊號道為太極理為太極性為太極心<lb/>
為太極其實一也<lb/>
不可於中正仁義之外求太極<lb/>
上天之載無聲無臭至矣舉中庸之義而約言之是無<lb/>
極太極之理中庸言之備矣道是自然之理不待盡己<lb/>
推己而後然未至於自然之理誠能盡己之忠推己之<lb/>
恕則至自然之理為不逺也<lb/>
<pb n="KR3a0079_WYG_012-18b"/>
天命之性太極之理也<lb/>
天之晝夜隂陽人之語黙動靜皆與道為體運行而不<lb/>
息也<lb/>
仁即道也能以愛己之心愛人則盡仁道也<lb/>
明道作字甚敬曰非欲字好只此是學推之凡事皆然<lb/>
河圖木火土金水即人心所具肝心脾肺腎之形仁義<lb/>
禮知信之徳是人心上自有一河圖也<lb/>
河圖之數五行一隂陽也隂陽一太極也太極本無極<lb/>
<pb n="KR3a0079_WYG_012-19a"/>
也<lb/>
萬化之本原中也一心之妙用和也聖人之能事致中<lb/>
和天地位萬物育也學問之極功言復聖之事也<lb/>
天下之本在國國之本在家家之本在身身之本在心<lb/>
心正身修家齊國治天下平王道不過如此<lb/>
此理在天未賦於人物謂之善己賦於人物謂之性故<lb/>
朱子太極圖解曰其動也誠之通也繼之者善萬物之<lb/>
所資以始也其靜也誠之復也成之者性萬物各正其<lb/>
<pb n="KR3a0079_WYG_012-19b"/>
性命也孟子言性善指理之在人心者而言易言繼之<lb/>
者善指理之在造化者而言其實一也<lb/>
時中即性之發而為情中乎節者便是性即未發之中<lb/>
也<lb/>
太極既無聲無臭而又可圖之乎當黙識於圖之表<lb/>
勿忘最是學者日用切要工夫人所以心與理背馳者<lb/>
正緣忘於所有事耳誠能時時刻刻不忘於操存省察<lb/>
等事即心常存而天理不忘矣<lb/>
<pb n="KR3a0079_WYG_012-20a"/>
萬物惟其同一氣故皆同一理<lb/>
一氣一理渾然無間萬物各得一氣一理分之則殊合<lb/>
之則一<lb/>
聖人定之以中正仁義而主靜主靜即中庸立天下之<lb/>
大本也<lb/>
三綱五常為萬事之本綱常立而萬事舉唐虞三代治<lb/>
天下之道不外乎此<lb/>
中是道理得其恰好處<lb/>
<pb n="KR3a0079_WYG_012-20b"/>
太極即易書詩春秋禮記四書所言性天道之理非性<lb/>
天道之外别有太極也<lb/>
守約是守此心性之理施博是推此心性之理<lb/>
誠者自成也天命之性也而道自道也率性之道也<lb/>
己欲立而立人己欲達而達人仁者之事小人反是<lb/>
誠是性之真實无妄非性之外别有誠也聰明睿知生<lb/>
知之資而具仁義禮知之徳即性之之聖人也<lb/>
萬物並育道並行大徳敦化太極之體也不害不悖小<lb/>
<pb n="KR3a0079_WYG_012-21a"/>
徳川流太極之用也<lb/>
天道流行而賦於萬物其流行者即繼之者善也賦於<lb/>
萬物者即成之者性也<lb/>
渾然性理無方所無内外非知道者孰能識之<lb/>
性命合一即學貫天人矣<lb/>
天人之理同條而共貫者也<lb/>
格物致知到豁然貫通處即所謂天下無性外之物而<lb/>
性無不在也<lb/>
<pb n="KR3a0079_WYG_012-21b"/>
天地萬物分雖殊而理則一所以可格而致其知<lb/>
中者天地萬物所全具之理和者天下古今所共由之<lb/>
道只中和二字包括無窮之理其要只在心<lb/>
大哉乾元萬物資始至哉坤元萬物資生始者氣之始<lb/>
生者形之始萬物資乾元為氣之始即資坤元為形之<lb/>
始是則坤元之氣即乾元之氣坤無所作為惟順承天<lb/>
施而已<lb/>
朱子曰道者天理之自然中而已矣是則中者其道理<lb/>
<pb n="KR3a0079_WYG_012-22a"/>
之總名與<lb/>
朱子曰知其性分之所固有職分之所當為而各俛焉<lb/>
以盡其力千古聖賢之學只是學於此而已舍此皆是<lb/>
俗學<lb/>
讀易謹察象占二字斯得易之本義<lb/>
荀卿之托身黄歇揚雄之失節莽賊<lb/>
子曰邦有道危言危行邦無道危行言孫其知幾乎<lb/>
一本萬殊萬殊一本於太極圖見之<lb/>
<pb n="KR3a0079_WYG_012-22b"/>
一貫即中和之義<lb/>
程子言忠恕所以明聖道之體用<lb/>
一貫之妙於太極圖見之<lb/>
直書其事其義自見此實春秋之本義<lb/>
顔子幾於無我觀曽子之言可見<lb/>
即至著之象顯至㣲之理無物不然<lb/>
程子曰復其見天地之心一言以蔽之天地以生物為<lb/>
心朱子論仁本於此<lb/>
<pb n="KR3a0079_WYG_012-23a"/>
咸其輔頰舌艮其輔言有序悔亡發言之得失可見<lb/>
天地自然之易所見皆是<lb/>
天地隂陽晝夜四時人物男女萬物始終皆真易充滿<lb/>
六合貫徹乎古今也<lb/>
象數自河圖始滿天地間無非象數也而理在其中<lb/>
顔子犯而不校蓋不知物我之有間<lb/>
常人纔有觸即有不平意只是量小<lb/>
犯而不校最省事<lb/>
<pb n="KR3a0079_WYG_012-23b"/>
只可潛修黙進不可求人知<lb/>
待人而人不信只可自反其忠<lb/>
禮運曰人者其天地之徳隂陽之交鬼神之㑹五行之<lb/>
秀氣也與此言與太極圖頗相合<lb/>
律呂律法也述也呂助也助陽以宣氣也統天地萬物<lb/>
一氣之變化<lb/>
天下古今萬物萬事皆隂陽之變化而理為之主<lb/>
天地間只一氣因有動靜故有隂陽剛柔之分先儒言<lb/>
<pb n="KR3a0079_WYG_012-24a"/>
之詳矣<lb/>
舉目皆實理實氣此外無一物<lb/>
程子言天本廓然無窮知此則道大無窮可知矣<lb/>
只順理而行都無一事之勞擾<lb/>
順理心安身亦安矣<lb/>
易簡處事自無勞擾<lb/>
事來只順應之不可無故而先生事端<lb/>
進修皆分内事與人何所干渉而求知乎為善求人知<lb/>
<pb n="KR3a0079_WYG_012-24b"/>
者皆非為己之學也<lb/>
韓子曰未聞響大而聲㣲者也故君子務求響之大而<lb/>
不可急於聲之大<lb/>
易曰震無咎者存乎悔動其補過之心可以無咎此日<lb/>
新之要<lb/>
又曰憂悔吝者存乎介介即周子所謂幾也於此憂懼<lb/>
豈復有悔吝乎<lb/>
凡事皆能謹於幾微則不至於差之大矣四時行百物<lb/>
<pb n="KR3a0079_WYG_012-25a"/>
生皆與道為體運乎晝夜未嘗息也<lb/>
太極自能生兩儀四象八卦加倍生生而不容已所謂<lb/>
生生之謂易也<lb/>
卦爻皆隂陽竒偶之變易皆氣也而太極理也理不雜<lb/>
乎氣故一卦一爻皆有太極焉<lb/>
卦爻形而下之器也太極形而上之道也<lb/>
朱子解曾㸃言志處有三節其曰曽㸃之學蓋有以見<lb/>
夫人欲盡去天理流行隨處充滿無少欠缺故其動靜<lb/>
<pb n="KR3a0079_WYG_012-25b"/>
之際從容如此此一節言其應對之際也其曰而其言<lb/>
志又不過即其所居之位樂其日用之常初無舍己為<lb/>
人之意此一節言其言志也其曰而其胸次悠然直與<lb/>
天地萬物上下同流各得其所之妙隱然自見於言外<lb/>
此一節又是想象曾㸃言外之意與聖人之志同處便<lb/>
是天地氣象也<lb/>
誠者聖人之本誠為太極太極之有動靜是天命之流<lb/>
行也天命為太極天下無性外之物而性無不在性為<lb/>
<pb n="KR3a0079_WYG_012-26a"/>
太極一隂一陽之謂道道為太極聖人定之以仁義中<lb/>
正而主靜立人極焉仁義中正即太極以主宰而言謂<lb/>
之帝帝即太極以妙用而言謂之神神即太極以理而<lb/>
言謂之天天即太極徳無常師主善為師善無常主協<lb/>
于克一一為太極喜怒哀樂謂之中中為太極心統性<lb/>
情心為太極惟皇上帝降衷于下民衷為太極繼之者<lb/>
善也善為太極太極者至大至極至精至妙無以加尚<lb/>
萬理之總名也與上天之載無聲無臭至矣<lb/>
<pb n="KR3a0079_WYG_012-26b"/>
易言繼之者善也此善字實指理言也孟子言性善此<lb/>
善字虚言性有善而無惡也然孟子言性善實自繼之<lb/>
者善來因繼之者善故性有善而無惡也<lb/>
無適而非道但當隨時隨處識得分明行得切實耳大<lb/>
傳曰初率其辭而揆其方既有典常茍非其人道不虚<lb/>
行朱子曰方道也始由辭以度其理則見其有典常矣<lb/>
然神而明之則存乎其人也是則凡聖賢之書無非度<lb/>
天下之理必神而明之則人與理為一不然則書自書<lb/>
<pb n="KR3a0079_WYG_012-27a"/>
人自人耳神而明之存乎其人融㑹貫通之謂也<lb/>
神而明之亦足以發之謂也<lb/>
至神而明之乃有得矣<lb/>
隂陽有實體有實氣天地者隂陽之實體也寒暑者隂<lb/>
陽之實氣也然實體實氣非有二也<lb/>
知言則知人纔聽人之言便知其於是理有是非<lb/>
常存心於義理久久漸明存心於閒事即於義理日昧<lb/>
矣<lb/>
<pb n="KR3a0079_WYG_012-27b"/>
無忘無助長最切於日用之功而無忘尤急<lb/>
處事最要妥帖定善即無瑕隙之可議<lb/>
中人以上可以語上也中人以下不可以語上也須謹<lb/>
守此訓斯無失言之過<lb/>
夫子之言性與天道不可得而聞也在子貢尚如此况<lb/>
不及子貢者乎<lb/>
交馳於聲利之塲而此心存焉者寡矣<lb/>
一切外物放下緊緊於身心上用力斯得近裏之效矣<lb/>
<pb n="KR3a0079_WYG_012-28a"/>
放下一切外物覺得心閒省事<lb/>
人心感而遂通天下之故者元亨誠之通寂然不動者<lb/>
利貞誠之復天人合一之理也<lb/>
理之散在天地萬物各殊者小徳之川流理之本於一<lb/>
源深逺不已者大徳之敦化小徳者即大徳之分大徳<lb/>
者即小徳之具體用一源非有二也<lb/>
朱子曰鬼神謂凡竒偶生成之屈伸往來者蓋生也伸<lb/>
也來也皆神也成也屈也往也皆鬼也<lb/>
<pb n="KR3a0079_WYG_012-28b"/>
嘉言罔攸伏萬邦咸寧古之聖君賢臣皆樂聞善言以<lb/>
成善治若君臣皆惡聞正言有可慮者矣<lb/>
窮理者窮人物之理也人之理則有降衷秉彞之性物<lb/>
之理則有水火木金之性以至萬物萬事皆有當然之<lb/>
理於衆理莫不窮䆒其極而無一毫之疑所謂窮理也<lb/>
窮得人之理必須盡仁義禮知之性窮得事物之理必<lb/>
須使事物各得其宜所謂盡性也理也性也皆天命之<lb/>
元亨利貞也窮理盡性與天命無一毫之間所謂至命<lb/>
<pb n="KR3a0079_WYG_012-29a"/>
也曰理曰性曰命雖無彼此之殊曰窮曰盡曰至則畧<lb/>
有先後之序矣此先儒之成説愚竊述之<lb/>
凡聖賢之書神而明之則在乎人也<lb/>
内史過曰敬禮之輿也不敬則禮不行春秋之時議論<lb/>
如此猶有先聖之遺訓焉<lb/>
百里奚曰行道有福即自天祐之吉無不利即永言配<lb/>
命自求多福之意<lb/>
充滿天地皆元氣流行此仁道所以為大也<lb/>
<pb n="KR3a0079_WYG_012-29b"/>
天乃陽氣之實體地乃隂氣之實體<lb/>
元亨利貞仁義禮知之道流行古今充塞宇宙無物不<lb/>
有無時不然聖人性之而無不盡賢者復之而求其至<lb/>
凡民則日用而不知也<lb/>
中只是性情未發已發不偏不倚無過不及便是非性<lb/>
情之外别有中也庸只是此中平常之理便是非中之<lb/>
外别有庸也已發之中無過不及之處便是和非已發<lb/>
之中中節之外别有和也<lb/>
<pb n="KR3a0079_WYG_012-30a"/>
庖丁解牛只是順理人處事能順理即如庖丁無全牛<lb/>
矣<lb/>
程子謂未出門時此儼若思也又曰未接物時只主敬<lb/>
便是為善皆發先聖所未發古人云自勝者强抑暴猛<lb/>
之氣克方縱之欲皆自勝之强也彼血氣之勇烏足謂<lb/>
之强哉<lb/>
虚中無我惟善是從<lb/>
偏執已私而不能從善者由無克己之功也<lb/>
<pb n="KR3a0079_WYG_012-30b"/>
異端邪誕之説欺惑萬世貽害萬世<lb/>
舜處父子兄弟之變湯武處君臣之變周公處兄弟之<lb/>
變聖人處人倫之變而不失其正者亦惟盡乎天理之<lb/>
當然而已<lb/>
程子曰古之為學專養性情蓋性者仁義禮知乃道之<lb/>
體情者惻隱羞惡辭讓是非乃道之用故養性情即學<lb/>
道也<lb/>
太極涵萬物萬物統體一太極也萬物分太極物物各<lb/>
<pb n="KR3a0079_WYG_012-31a"/>
具一太極也<lb/>
即天地萬物觀之渾然一理逺邇大小之間萬物統體<lb/>
一太極也即天地萬物分而言之天有太極地有太極<lb/>
萬物有一太極一物各具一太極也<lb/>
太極之理其大無外其小無内上下四方無一毫空缺<lb/>
之處而天地萬物自不能外此太極常包涵乎天地萬<lb/>
物如大海之水包涵夫水之百物所謂萬物統體一太<lb/>
極也就天地萬物觀之各有一太極如海中之百物各<lb/>
<pb n="KR3a0079_WYG_012-31b"/>
得海水之一所謂萬物各具一太極也<lb/>
惟其萬物統體一太極故萬物各具一太極<lb/>
一國一家常使外有可虞内有可懼則警畏常存而國<lb/>
家安<lb/>
心無外者可以當大任<lb/>
命有以理言者天命之謂性是也有以氣言者死生有<lb/>
命是也<lb/>
數自河圖始理在其中<lb/>
<pb n="KR3a0079_WYG_012-32a"/>
維天之命於穆不已於太極圖見之<lb/>
不度事勢之可否故妄作<lb/>
六十四卦三百八十四爻皆隂陽之變所謂易也而一<lb/>
卦一爻之理即太極也<lb/>
周子曰太極動而生陽靜而生隂朱子解曰太極本然<lb/>
之妙也動靜所乗之機也是太極即在隂陽之中周子<lb/>
又曰陽變隂合而生水火木金土朱子解曰五行各一其<lb/>
性而渾然太極之全體無不各具於其中是太極即在<lb/>
<pb n="KR3a0079_WYG_012-32b"/>
五行之中也以太極生兩儀言之兩儀隂陽而太極無<lb/>
不在即所謂太極本然之妙也動靜所乗之機也以兩<lb/>
儀生四象言之四象即水火木金而太極無不在即所<lb/>
謂五行各一其性而太極渾然之全體無不各具於一<lb/>
物之中也由八卦至六十四卦三百八十四爻每卦每<lb/>
爻無非竒偶隂陽卦卦有太極爻爻有太極氣之所在<lb/>
理隨在焉夫豈有虧欠間隔哉<lb/>
太極自能生兩儀四象八卦加倍生生而不已所謂生<lb/>
<pb n="KR3a0079_WYG_012-33a"/>
生之謂易也<lb/>
聖人與曽㸃言志處全在言外蓋曽㸃當春氣和煦之<lb/>
時浴乎沂風乎舞雩見夫天地上下同流不息飛潛動<lb/>
植萬物各得其所此時曽㸃之心即對時育物之思乃<lb/>
聖人物各付物之妙故曰與聖人之志同便是天地氣<lb/>
象此夫子所以與㸃也<lb/>
無逸一書只是敬與怠故其效不同殷之三宗與文王<lb/>
無逸而敬也故有永年之效自時厥後帝王生則逸逸<lb/>
<pb n="KR3a0079_WYG_012-33b"/>
則不敬也故享年不永<lb/>
天之道只是隂陽之理人之道只是動靜之理<lb/>
聖人只教人求仁蓋人之性雖有四而仁無不統能求<lb/>
仁而克盡已私復還天理則四者之性無不全而天下<lb/>
之萬善豈復有加於此哉<lb/>
元亨利貞仁義禮知之道流行古今充塞宇宙無物不<lb/>
有無時不然性之者聖人也復之者賢人也百姓則日<lb/>
用而不知矣<lb/>
<pb n="KR3a0079_WYG_012-34a"/>
天理元亨利貞也民彞仁義禮知信也天理民彞一而<lb/>
二二而一者也<lb/>
程子曰冲漠無朕萬象森然已具未應不是先已應不<lb/>
是後蓋未應有已發之理具故不是先已應有未發之<lb/>
理在故不是後<lb/>
元亨利貞古無此名至文王彖易乃立此四言以釋乾<lb/>
卦元大也亨通也利宜也貞正也文王意謂乾道大通<lb/>
而至正筮得此卦六爻不變者其占當得大通而必利<lb/>
<pb n="KR3a0079_WYG_012-34b"/>
在於正固乃可以保其終也至孔子為傳遂分為四徳<lb/>
元為始於時為春亨為通於時為夏利為宜於時為秋<lb/>
貞為正固於時為冬此即天理之流行而賦於物者所<lb/>
謂天所賦為命也是命賦於人為性元為仁亨為禮利<lb/>
為義貞為知所謂人所受為性也率是性而行所謂道<lb/>
也<lb/>
理既無聲無臭隂陽亦變化不常是豈得而圖之周子<lb/>
作太極圖不過假象以顯義耳學者要當默識其理於<lb/>
<pb n="KR3a0079_WYG_012-35a"/>
圖像之表茍只於圖中溺意以求之又焉有超然自得<lb/>
之妙哉<lb/>
天命即天理也詩曰永言配命自求多福朱子解曰常<lb/>
自省察使其行無不合於天理則盛大之福自我致之<lb/>
有不外求而得矣<lb/>
太極只是性朱子曰乾男坤女以氣化者言也各一其<lb/>
性而男女一太極也萬物化生以形化者言也各一其<lb/>
性而萬物一太極也又曰天下無性外之物而性無不<lb/>
<pb n="KR3a0079_WYG_012-35b"/>
在此無極二五渾融而無間也則太極只是性可見<lb/>
朱子曰性為之主而隂陽五行為之經緯錯綜又各以<lb/>
類而凝聚而成形焉即所謂上天之載無聲無臭而實<lb/>
造化之樞紐品彚之根柢也<lb/>
朱子曰聖人太極之全體一動一靜無適而非中正仁<lb/>
義之極是則太極即中正仁義也四者之外别無太極<lb/>
太極合性命而統言之其致一也<lb/>
先儒曰凡有形者皆為氣無形者皆為密而密即理也<lb/>
<pb n="KR3a0079_WYG_012-36a"/>
凡渉於有為者皆氣其無為者道體也<lb/>
體用一源顯㣲無間隨時隨處見之<lb/>
性理難强以語人可語者必其人也<lb/>
韓子謂世無孔子不當在弟子之列其自任如此<lb/>
夬履貞厲非但居高自任剛決雖正亦危凡人居顯位<lb/>
操勢柄遇事果行不顧者亦若此占也<lb/>
素履最吉以其不為物誘而率其所履者也<lb/>
韓子曰觀貌之是非不若論其心與行事之是非可否<lb/>
<pb n="KR3a0079_WYG_012-36b"/>
為不失足以破相術之謬<lb/>
周子誠上章誠即太極也大哉乾元萬物資始誠之源<lb/>
也即陽動也乾道變化各正性命誠斯立焉即隂靜也<lb/>
純粹至善者即太極之理有善而無惡也故曰一隂一<lb/>
陽之謂道隂陽即動靜也道即太極也繼之者善即誠<lb/>
之源也成之者性即誠斯立焉元亨誠之通即太極動<lb/>
而陽也利貞誠之復即太極靜而隂也大哉易也其性<lb/>
命之源乎易即隂陽互根動靜循環而性命之源即隂<lb/>
<pb n="KR3a0079_WYG_012-37a"/>
陽動靜之理太極是也圖與書相表裏如此<lb/>
心常存即黙識道理無物不有無時不然心不存即茫<lb/>
無所識其所識者不過萬物形體而已<lb/>
理不外乎氣惟心常存則能因氣而識理性理無聲無<lb/>
臭自非存心體認之久不能黙悟其妙也<lb/>
道之大原出於天聖賢發明其理言各不同而理則一<lb/>
也<lb/>
庖丁解牛而技經肯綮之未嘗者只是處事順理自無<lb/>
<pb n="KR3a0079_WYG_012-37b"/>
齟齬也<lb/>
朱子曰中者不偏不倚無過不及之名庸者平常也蓋<lb/>
不偏不倚解五性渾然未發之中無過不及解性發為<lb/>
情各中其節之和庸即性情未發已發皆平常之理非<lb/>
性情之外别有所謂庸也<lb/>
周子通書誠上誠下等章皆與中庸相表裏<lb/>
性者萬善之一源即無極而太極也<lb/>
天命天道天理天性天徳一也<lb/>
<pb n="KR3a0079_WYG_012-38a"/>
天地間可見者皆造化之迹其不可見者密也<lb/>
太極圖五行各一圏雖曰各一其性各一太極其實初<lb/>
無空缺處但自統體者分之各有一太極耳男女萬物<lb/>
各有一太極亦如此<lb/>
太極其大無外其小無内分而言之天地人雖各具一<lb/>
太極合而言之則統體一太極也<lb/>
道無所不在故莊子有道在稊稗螻蟻瓦礫之類之言<lb/>
程子言莊生形容道體之言亦有之此類是也<lb/>
<pb n="KR3a0079_WYG_012-38b"/>
鬼神字始見於書而詳於易大傳<lb/>
陳北溪曰如鼻中呼吸是氣那靈處便屬魂視聽是體<lb/>
那聰明處便是魄<lb/>
太極上一圏是天地之性隂陽五行男女萬物各一太<lb/>
極是氣質之性然氣質之性即天地之性隨在氣質中<lb/>
非有二也<lb/>
程子曰在物為理處物為義體用之謂也如在父子有<lb/>
仁在君臣有義之類是在物之理也處之各得其宜所<lb/>
<pb n="KR3a0079_WYG_012-39a"/>
謂義也<lb/>
隋文聽獨孤言以廣易勇晉武聽楊后言不易衷後來<lb/>
皆致亂婦言可畏如此<lb/>
義理精則能辨是非定予奪故綱目非朱子不能作<lb/>
知覺運動之蠢然人與物同者人皆知之仁義禮知之<lb/>
粹然人與物異者知之者鮮矣<lb/>
中庸言道皆率性之謂也<lb/>
中庸不可能者以人不能得性情之正也私欲盡則性<lb/>
<pb n="KR3a0079_WYG_012-39b"/>
情得其正而中庸可能矣故日用求中庸之道者不外<lb/>
乎性情得其正也<lb/>
人纔動便有差只是妄動不妄動則不差矣<lb/>
行之而不著習矣而不察學者之通患也程子曰古之<lb/>
學者專務養性情蓋養性情即求中庸之道也<lb/>
朱子曰五性之殊散為萬事是萬事皆一性性即太極<lb/>
也<lb/>
太極動而生陽神之伸也靜而生隂鬼之屈也屈伸相<lb/>
<pb n="KR3a0079_WYG_012-40a"/>
感動靜相因循環無端易之謂也<lb/>
太極通書皆相表裏<lb/>
朱子曰聰明睿知神武而不殺者只是譬喻蓍龜雖未<lb/>
用而神靈之理具在猶武是殺人底事聖人却存此神<lb/>
武而不殺也又曰神武得其理而不假其物之謂又曰<lb/>
神武不殺之言只是譬喻謂聖人已具此理却不犯手<lb/>
朱子曰明道愛舉聖人以此齋戒以神明其徳夫雖不<lb/>
是本文意思要之意思自好養性情便是為善便是學<lb/>
<pb n="KR3a0079_WYG_012-40b"/>
道<lb/>
全體呈露是仁義禮知信之性妙用顯行是惻隱羞惡<lb/>
辭讓是非之情<lb/>
全體呈露是大徳之敦化妙用顯行是小徳之川流<lb/>
全體呈露是維天之命於穆不已妙用顯行是乾道變<lb/>
化各正性命<lb/>
交人而人不敬信者只當反求諸己<lb/>
善莫大於取人之善<lb/>
<pb n="KR3a0079_WYG_012-41a"/>
凡事皆當推功讓能於人不可有一毫自徳自能之意<lb/>
性情之外無道<lb/>
性者道之體情者道之用體用一源顯微無間<lb/>
朱子解剥太極圖括盡周子圖説至為精密<lb/>
易只是隂陽剛柔仁義三極之道一太極也<lb/>
仁之道大仁即天地之元也元於天之四徳無不統仁<lb/>
於人之四徳無不貫其大可知<lb/>
朱子曰道之顯者謂之文即所謂體用一源顯微無間<lb/>
<pb n="KR3a0079_WYG_012-41b"/>
也<lb/>
人之寐隂也闔也寤陽也闢也一寐一寤一隂一陽一<lb/>
闔一闢即所謂易有太極也物有本末不可分本末為<lb/>
二物道有體用不可分體用為二致<lb/>
渾然天理而與物無間道器合一也<lb/>
左氏孟獻子曰禮身之幹也敬身之基也此言猶有先<lb/>
王之遺教焉<lb/>
劉子曰民受天地之中以生所謂命也中也命也即天<lb/>
<pb n="KR3a0079_WYG_012-42a"/>
命之性也<lb/>
召誥敬徳之言不一而足則古大臣告君之本端在此<lb/>
矣<lb/>
萬物統體一太極理一也萬物各具一太極分殊也舉<lb/>
天下萬物總而言之只是一理即理一也就天地萬物<lb/>
分而言之各有一理即分殊也理一貫乎分殊之中分<lb/>
殊不在理一之外<lb/>
詩曰永言配命自求多福朱子曰命天命也天命即元<lb/>
<pb n="KR3a0079_WYG_012-42b"/>
亨利貞也永言配命即已之仁義禮知之徳合乎天命<lb/>
則自然順理而多福矣<lb/>
君子行此四徳故曰乾元亨利貞聖人與天地合徳也<lb/>
晉伯宗每朝其妻必戒之曰盗憎主人民惡其上子好<lb/>
直言必及於難後伯宗果為三郤所害伯宗之妻有先<lb/>
見之明如此<lb/>
仁為天之尊爵則禮義知信皆仁所統也惟深也故能<lb/>
通天下之志只是見理透徹學不明所見皆淺末之事<lb/>
<pb n="KR3a0079_WYG_012-43a"/>
修道之教正是聖人贊天地之化育<lb/>
只循理凡事無不順序<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0079_WYG_012-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀書續録卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀書錄卷七</head>
    <p>
<pb n="KR3a0079_WYG_007-1a"/>
欽定四庫全書<lb/>
　讀書錄卷七　　　　　　　明　薛瑄　撰<lb/>
孟子七篇乃洙泗之正傳經千餘載世儒例以子書視<lb/>
之而無知之者獨唐之韓子謂孟氏醇乎醇者也又曰<lb/>
軻之死不得其傳焉又曰求觀聖人之道必自孟子始<lb/>
又曰孟氏之功不在禹下是則千載之間知孟子者韓<lb/>
子一人而已宋之大儒有徳業聞望重於一世者猶儕<lb/>
孟子於法言之後尚何望於他人邪惟河南程夫子倡<lb/>
<pb n="KR3a0079_WYG_007-1b"/>
明絶學始表章其書發揮其㫖而一時及門之士遂相<lb/>
與翕然服膺其説天下始曉然知其為洙泗之正傳而<lb/>
不敢妄議至朱子又取程氏及羣賢之説㑹萃折衷以<lb/>
釋其義與論語大學中庸列為四書由是洙泗之正傳<lb/>
益以明備千古入道之門造道之閫無越於此矣有志<lb/>
者尚篤所力哉<lb/>
六十四卦三百八十四爻一隂陽也隂陽一太極也太<lb/>
極本無極也<lb/>
<pb n="KR3a0079_WYG_007-2a"/>
頥外實中虛頥頷之象<lb/>
人渾身統體一太極耳目口鼻四肢百骸五臓毛竅各<lb/>
具一太極<lb/>
先天圖左半屬陽故乾健兌説離明震動四卦之徳皆<lb/>
陽右半屬隂故巽入坎陷艮止坤順四卦之徳皆隂此<lb/>
雖先儒所未言竊意其如此<lb/>
四百年之漢文帝培其本三百年之唐太宗養其根三<lb/>
百餘年之宋太祖太宗真宗仁宗浚其源秦晉隋皆不<lb/>
<pb n="KR3a0079_WYG_007-2b"/>
一再傳而遂亡者由無恭儉之君培養浚導其源於前<lb/>
即繼之以殘暴淫侈之主也<lb/>
漢高祖之後非得文景之養民即繼之以武帝之多欲<lb/>
則漢之存亡未可知也唐髙祖之後非得太宗之富民<lb/>
即繼之以高宗之昏懦則唐之存亡未可知也大抵漢<lb/>
唐之所以延綿國祚者率由此數君有以立其本耳<lb/>
程子曰人能克己則仰不愧俯不怍心廣體胖其樂可<lb/>
知竊意顔子之樂亦如此<lb/>
<pb n="KR3a0079_WYG_007-3a"/>
孟子七篇托始於仁義誠能黙識而旁通之則全書之<lb/>
㫖不外是矣<lb/>
釋氏逃世滅倫以為潔正猶陳仲子辟兄離母以為㢘<lb/>
也是安可以其小者信其大者哉<lb/>
康節見盛衰之際甚明<lb/>
康節首尾吟多盛極慮衰之意<lb/>
聖人當盛時即憂衰時既濟曰初吉終亂<lb/>
纔有私便不能推所以為不仁<lb/>
<pb n="KR3a0079_WYG_007-3b"/>
仁義禮智信有則一齊有但各有所主耳<lb/>
如仁主於愛愛莫大於愛親然知所當愛者知也愛得<lb/>
其宜者義也愛有節文者禮也愛出誠實者信也以至<lb/>
事君從兄之類無不皆然<lb/>
日用問身心切要道理只是仁義禮智之性發而為惻<lb/>
隠羞惡辭讓是非之情隨事隨處必體認得了了分明<lb/>
方為見道而無行不著習不察之患矣<lb/>
氣機無須臾之止息如雲在空中飛揚上下浮游往来<lb/>
<pb n="KR3a0079_WYG_007-4a"/>
萬起萬滅頃刻不暫停止亦可見其一端<lb/>
動靜兩端雖相因無窮竊謂動意常多泛觀萬物若草<lb/>
木山石之類皆靜植不動而生意常流行其間雖秋冬<lb/>
翕寂閉蔵之餘而生意未嘗毫髮間㫁故竊謂動多於<lb/>
靜也<lb/>
觀易横圖見生意之無窮<lb/>
一身萬物皆天地公共之器非己所能私也<lb/>
勿恃其不攻恃吾有所不可攻非特兵法為然蓋可以<lb/>
<pb n="KR3a0079_WYG_007-4b"/>
為防小人之法<lb/>
原始反終只是一理故知生則知死矣<lb/>
原始而知其来者如此則反終而知其往也亦如此死<lb/>
生非有二致也<lb/>
原始而知其来也自無而有則反終而知其自有而無<lb/>
也必矣<lb/>
人惟不知原始反終之理故舉俗為異端惑<lb/>
觀雲亦可以知生死之説倐然雲聚而有形者猶精氣<lb/>
<pb n="KR3a0079_WYG_007-5a"/>
為物也倐然雲㪚而無迹者猶逰魂為變也精氣為物<lb/>
者自無而有遊魂為變者自有而無<lb/>
原始而精氣成物神之情狀生之説也反終而逰魂為<lb/>
變鬼之情狀死之説也<lb/>
勑天之歌喜起熈為韻臯陶𢋫歌明叶良康為韻脞惰<lb/>
為韻先儒謂此乃三百篇之權輿良是<lb/>
古人論治必本末兼舉如臯陶陳謨首曰允廸厥徳本<lb/>
也謨明弼諧末也及帝問其詳則曰云云蓋慎厥身脩<lb/>
<pb n="KR3a0079_WYG_007-5b"/>
思永惇叙九族皆允廸厥徳之事庶明勵翼皆謨明弼<lb/>
諧之事邇可遠在兹則通言上文之效<lb/>
臯陶謨典禮刑賞四者萬世為治之大經不出於此先<lb/>
儒謂知人安民臯陶一篇之體要竊謂允廸厥徳又知<lb/>
人安民之本源也蓋允廸厥徳者實踐此徳於身也至<lb/>
若知人知之事安民仁之事則皆此徳之推行耳茍非<lb/>
實踐此徳於身則私欲盛而天理微知人之智何自而<lb/>
明安民之仁何自而行哉故曰允廸厥徳又知人安民<lb/>
<pb n="KR3a0079_WYG_007-6a"/>
之本源也<lb/>
動多靜少故地對天不過<lb/>
地無根附於天耳<lb/>
歐公本論由韓公明先王之道以道之一語以立意也<lb/>
韓子原道篇中欲治其心而外天下國家之語深中異<lb/>
端之病老釋二家皆務潔其身清其心棄絶倫理而不<lb/>
恤正韓子所謂欲治其心而外天下國家者也<lb/>
左右之言不可輕信必審其實<lb/>
<pb n="KR3a0079_WYG_007-6b"/>
僮僕姑取其給使令之役耳切不可聽其言恐大有害<lb/>
於事<lb/>
為政通下情為急<lb/>
集衆人之耳目為一己之耳目<lb/>
合仁義禮智信言之統體一太極分仁義禮智信言之<lb/>
各具一太極也<lb/>
凡詩文出於真情則工昔人所謂出於肺腑者是也如<lb/>
三百篇楚詞武侯出師表李令伯陳情表陶靖節詩韓<lb/>
<pb n="KR3a0079_WYG_007-7a"/>
文公祭兄子老成文歐陽公瀧岡阡表皆所謂出於肺<lb/>
腑者也故皆不求工而自工故凡作詩文皆以真情為<lb/>
主<lb/>
小學只一性字貫之立教者所以教此也明倫者所以<lb/>
明此也敬身者所以敬此也<lb/>
以言乎遠則不禦大而無外也以言乎近則靜而正小<lb/>
而無内也<lb/>
記曰君父之仇不共戴天只是天理人心自不能已而<lb/>
<pb n="KR3a0079_WYG_007-7b"/>
死生存亡非所計也如宋之高宗父兄宗族皆為金人<lb/>
所虜甚至辱及陵寢以大義言之只當以不共戴天為<lb/>
心而求所以必報其仇至於死生存亡非所當計也若<lb/>
區區為自全茍安之計則必不能伸大義於天下矣<lb/>
秦檜所以得售其講和姦謀者正以高宗自全茍安之<lb/>
心有以来之也嗚呼可恨哉<lb/>
湛然純一之謂齋肅然警惕之謂戒<lb/>
程子曰聖人以此洗心退藏於密以此齋戒以神明其<lb/>
<pb n="KR3a0079_WYG_007-8a"/>
徳夫<lb/>
韓文公元和聖徳詩終篇頌美之中多繼以規戒之詞<lb/>
深得古詩遺意<lb/>
愛民而民不親者皆愛之不至也書曰如保赤子誠能<lb/>
以保赤子之心愛民則民豈有不親者哉<lb/>
聖人為治純用徳而刑以輔之後人則純用法術而已<lb/>
不明理者㝠行而已<lb/>
一隂一陽之謂道即張子所謂隂陽兩端循環不已者<lb/>
<pb n="KR3a0079_WYG_007-8b"/>
立天地之大義繼之者善也成之者性也即張子所謂<lb/>
㳺氣紛擾㪚而成質者生人物之萬殊但易兼理氣言<lb/>
張子以氣言然器亦道也道亦器也是則言雖殊而其<lb/>
致一也<lb/>
參同契全是先天圖卦氣方位流行朱子所謂大易圖<lb/>
象隠者隱於此類可見<lb/>
萬物各具一理物物各具一太極也萬物同出於一原<lb/>
萬物統體一太極也<lb/>
<pb n="KR3a0079_WYG_007-9a"/>
勑天之歌正大小雅之權輿也五子之歌變風變雅之<lb/>
權輿也讀五子湯誓泰誓諸篇則知唐虞之盛為不可<lb/>
及矣風氣日降不可返矣<lb/>
今天地萬物人皆知之而所以為天地萬物則人莫得<lb/>
而知之也如欲知之是所謂誠歟道歟理歟命歟性歟<lb/>
帝歟神歟鬼歟太極歟其極一而已矣<lb/>
無所為而為者誠也有所為而為者偽也誠者不息偽<lb/>
者易輟<lb/>
<pb n="KR3a0079_WYG_007-9b"/>
克己之目動兼視聽言三者<lb/>
須㸔無物之先其理如何<lb/>
先儒梅根指太極姑舉一物而言耳如一草一木一人<lb/>
一事一塵一介安往而不可指太極哉<lb/>
畫出天地萬物理象數以示人者六十四卦也<lb/>
一生二就數上説太極生兩儀就理上説<hi>佘在黔中夢對衆儒士説</hi>
<hi>書余謂之曰一字尚不能識既覺得此語遂中夜燭下書之</hi>
天地之化無日不變因在黔中觀柑實初極青日漸至<lb/>
<pb n="KR3a0079_WYG_007-10a"/>
於黄色人之少而壯壯而老亦如此但變之漸而不覺<lb/>
耳<lb/>
以誠感人者人亦以誠應以詐御人者人亦以詐應<lb/>
木火土金水之質在我為肝心脾肺腎木火土金水之<lb/>
神在我為仁義禮智信之徳萬物備於我舉此亦可見<lb/>
至而伸之神反而歸之鬼天人一也<lb/>
天道屈伸兩端而已<lb/>
氣合精凝為神逰魂降魄為鬼<lb/>
<pb n="KR3a0079_WYG_007-10b"/>
鬼者一往而不復觀天地之化可見<lb/>
自頂以及踵皆天之所與但當順天而已<lb/>
一本萬殊萬殊一本之理開眼便見<lb/>
一物各具一太極之中又有統體各具者存焉如一人<lb/>
各具一太極也一人之身心又統體之太極也五臟百<lb/>
骸之理又各具之太極也一草一木各具一太極也一<lb/>
草一木之根榦又統體之太極也枝葉花果又各具之<lb/>
太極也萬物莫不皆然<lb/>
<pb n="KR3a0079_WYG_007-11a"/>
天下無無理之物無無物之理<lb/>
誠者統體之太極也元亨利貞各具之太極也<lb/>
元亨利貞春夏秋冬木火土金水仁義禮智信君臣父<lb/>
子夫婦長㓜朋友青黄赤白黑鹹苦酸辛甘天命人性<lb/>
五常四時五行五色是皆一隂陽也隂陽一太極也<lb/>
於春曰元於夏曰亨扵秋曰利於冬曰貞其命一也在<lb/>
父子曰仁在君臣曰義在長㓜曰禮在夫婦曰智在朋<lb/>
友曰信其性一也<lb/>
<pb n="KR3a0079_WYG_007-11b"/>
程子曰始比不以道隙於終者多矣故結交貴乎謹始<lb/>
宣徳六年十月七日夜余在辰夢從二程夫子逰小程<lb/>
夫子論朱文公大程夫子贊曰揚休山立之語不若中<lb/>
和獨立因記於此<lb/>
物惡太過自造化尚然況人事乎<lb/>
人之饗用當各量其分薄功而厚饗鮮不仆矣<lb/>
錦衣玉食古人謂惟辟可以有此以其功在天下而分<lb/>
所當然也世有一介之士得志一時即侈用無節甚至<lb/>
<pb n="KR3a0079_WYG_007-12a"/>
袒衣皆綾綺之類宜其顛覆之無日此余有目覩其事<lb/>
者可為貪侈之戒<lb/>
不欺君自不欺心始<lb/>
日載月魂載魄載乃加載之載朱子於楚辭辨之詳矣<lb/>
吾心誠志於學天其遂吾願乎<lb/>
正以處心㢘以律已忠以事君恭以事長信以接物寛<lb/>
以待下敬以處事居官之七要也<lb/>
謙以自牧安往而不善<lb/>
<pb n="KR3a0079_WYG_007-12b"/>
為吏不可一事茍且如文移之類皆當明白<lb/>
凡所為當下即求合理勿曰今日姑如此明日改之一<lb/>
事茍其餘無不茍矣<lb/>
未有逆理而能乆者間有之所謂枉之生也幸而免聖<lb/>
賢之言如蓍龜言吉則吉言凶則凶或不然者但有淹<lb/>
速耳時下通塞不足為欣戚要乆而後見<lb/>
人當自信<lb/>
定見明自信篤可以處大事<lb/>
<pb n="KR3a0079_WYG_007-13a"/>
衆曰然而有不然者衆曰不然而有然者惟理明者能<lb/>
知之<lb/>
婦人女子之言不可聽余見仕宦之人多有以是取敗<lb/>
者不可不以為戒<lb/>
忍所不能忍容所不能容惟識量過人者能之<lb/>
嘗過一獨木橋一步不敢慢惟恐蹉跌墜失人之處世<lb/>
每事能畏慎如此安有失者<lb/>
善惡分明有降祥降殃之報間有不然者非常理也<lb/>
<pb n="KR3a0079_WYG_007-13b"/>
河氷解者非自上消也由陽氣自下而上騰也故時至<lb/>
三陽之月則陽氣上達而河氷畢解矣<lb/>
上交諂者人多有此失蓋事上以恭為主恭之過則不<lb/>
覺有趨之之意是即所謂諂也<lb/>
舜好問而好察邇言人須體此<lb/>
舜清問於下民忘其勢而通下情也<lb/>
遇横逆之来當思古人所處有甚於此者則知自寛矣<lb/>
行有不得於外皆當反求諸己求諸己者無不盡善而<lb/>
<pb n="KR3a0079_WYG_007-14a"/>
猶或有不得者當安於命而已<lb/>
唐人詩曰足知造化力不及使君需吾有取焉<lb/>
理自不可冺所遇稍有識者皆能言天理但真知而篤<lb/>
信者少矣<lb/>
春秋於災異不言事應而事應具存見天人合一之理<lb/>
天命甚微聖人所罕言春秋多言之皆微其辭<lb/>
欲事之合理誠難但細微處一一能謹或少過舉矣<lb/>
凡事既濟則盛極而有悔故大象曰思患而豫防之<lb/>
<pb n="KR3a0079_WYG_007-14b"/>
寒中有一半陽暑中有一半隂此造化相攙接處故治<lb/>
不生於治而生於亂亂不生於亂而生於治<lb/>
康節曰思慮未發鬼神莫知不由乎我更由乎誰人能<lb/>
慎所發於將發則無悔矣<lb/>
以其能治不能以其賢治不賢設官之本意不過如此<lb/>
有假官威剥民以自奉者果何心哉<lb/>
一不容二邪正不兩立<lb/>
去弊當治其本本未治而徒去其末雖衆人之所暫快<lb/>
<pb n="KR3a0079_WYG_007-15a"/>
而賢知之所深慮<lb/>
觀野馬而知化機之無息<lb/>
㳺氣紛擾野馬是也<lb/>
禮人不答只當反其敬<lb/>
為人謀而不忠非仁也<lb/>
不為人之非笑而易其所守<lb/>
凡深藏者必重器而顯露者必賤物<lb/>
萬物皆氣機之所為<lb/>
<pb n="KR3a0079_WYG_007-15b"/>
人皆妄意於名位之顯榮而固有之善則無一念之及<lb/>
其不知類也甚矣<lb/>
不怨天不尤人此語當自勉<lb/>
人欲無涯不以禮節之莫知所極矣<lb/>
戲謔甚則氣蕩而心亦為所移不戲謔亦存心養氣之<lb/>
一端<lb/>
四月六陽全而隂已生隂非至此始生也蓋自三月五<lb/>
陽一隂之時而姤之初爻已兆於夬之下矣先儒謂陽<lb/>
<pb n="KR3a0079_WYG_007-16a"/>
亦然者正謂此耳<lb/>
名利闗誠實難過上蔡所謂能言如鸚鵡者真可畏也<lb/>
人能自信則富貴貧賤窮通有不能累矣<lb/>
人開口皆能談禮義論名節及見利必趨見勢必附又<lb/>
不知禮義名節為何物也<lb/>
恭而和處衆之道<lb/>
積誠而人不感者未之有也<lb/>
機事不密則害成易之大戒也<lb/>
<pb n="KR3a0079_WYG_007-16b"/>
即人言可以見所養之淺深<lb/>
知進退存亡而不失其正子房庶幾焉<lb/>
不為衆譽而加喜不為衆毁而加戚其過人遠矣<lb/>
紛華擾擾浮雲之過目耳<lb/>
君子窮以義達以義窮達皆天理也小人窮以利達以<lb/>
利窮達皆人欲也<lb/>
有鳯凰翔於千仞之氣象則不為區區聲利所動矣<lb/>
君子志於道小人志於利利與義之間不能容髮<lb/>
<pb n="KR3a0079_WYG_007-17a"/>
聽言觀行知人之良法<lb/>
君子浩然之氣不勝其大小人自滿之氣不勝其小<lb/>
道大無對故逰於聖人之門者難為言<lb/>
小知之人得用即用漫不知行其所無事<lb/>
以誠而感人者人亦以誠而應以術而馭人者人亦以<lb/>
術而待觀漢初君臣可見<lb/>
禮樂至於棄本尚末乃周衰之弊況末猶不得其正乎<lb/>
噫弊也乆矣<lb/>
<pb n="KR3a0079_WYG_007-17b"/>
聽言即可以知人之失如好色者開口即論女色好貨<lb/>
者開口即論貨財他皆類此至於匿情而言正者又當<lb/>
徐察其行可也世有聞人論道學不非笑之以為狂則<lb/>
憎惡之以為矯噫使學不學道則所學者果何事耶<lb/>
人知天地萬物為一體則薰然慈良惻怛之心有不覺<lb/>
而自發於中者<lb/>
靜能制動沉能制浮寛能制褊緩能制急<lb/>
貧而無怨難富而無驕易宜深體之<lb/>
<pb n="KR3a0079_WYG_007-18a"/>
富莫富於富有大莫大於無方拘於物者不足以語此<lb/>
惡流之濫而决其防未見其能止也<lb/>
一念之欲不能制而禍流於滔天<lb/>
友正直者日益友邪柔者日損<lb/>
醉於欲者汲汲如狂而心莫知所止矣<lb/>
為善勿怠去惡勿疑<lb/>
忠信積乆而後效見<lb/>
私欲盡而惻隱之心見<lb/>
<pb n="KR3a0079_WYG_007-18b"/>
熟於小知自私者不足以語大道<lb/>
滿腔子惻隠之心即藹然天地生物之心<lb/>
傲則仰慙則俯邪則欹正則平<lb/>
恭而不近於諛和而不至於流事上處衆之道<lb/>
被髮而祭於伊川興辛有之歎非知幾之君子孰能與<lb/>
于斯<lb/>
誠意孚于未言之前則言出而人信之<lb/>
氣機之運必無差爽但其理微而人自不察耳<lb/>
<pb n="KR3a0079_WYG_007-19a"/>
君父人之大倫只當竭誠敬盡所以事之之道其合與<lb/>
否有所不恤也茍慮其不合枉道以求之則所失者多<lb/>
矣交朋友事官長皆然<lb/>
蕭何廣市田宅以自汙猶王翦伐楚請美田宅甚衆之<lb/>
意漢初君臣以術相持此亦可見<lb/>
一縷之肉而萬蟻咂之一勺之水而萬魚吸之欲滿其欲<lb/>
可乎<lb/>
人有滿於得意而不覺形於色詞者則其所養可知矣<lb/>
<pb n="KR3a0079_WYG_007-19b"/>
作事快心必慎其悔蓋消息循環自然之理持之有道<lb/>
則雖亢而非滿矣<lb/>
心有毫髮所繫即不得其平<lb/>
天道甚可畏感於此則應於彼但有淹速不同耳<lb/>
揚子曰後而有如揚子雲者必好之矣某之自信亦然<lb/>
人之好諛非特言語為然也而文辭尤甚也素無實徳<lb/>
實才而悦人作文辭以諛已而作文辭者又極口稱譽<lb/>
之彼以諛求此以諛應文詞之弊孰有甚於此乎<lb/>
<pb n="KR3a0079_WYG_007-20a"/>
士無氣節則國勢奄奄以就盡西漢之季是也<lb/>
士之氣節全在上之人奬激則氣節盛茍樂軟熟之士<lb/>
而惡剛正之人則人務容身而氣節消矣<lb/>
事貴審處古人謂天下甚事不因忙後錯了真名言也<lb/>
高深遠近皆是天但以青而在上者為天衆人之見也<lb/>
患得患失之心推其極不仁之甚者也<lb/>
㢘而不公者只是人欲之私<lb/>
世之㢘者有三有見理明而不妄取者有尚名節而不<lb/>
<pb n="KR3a0079_WYG_007-20b"/>
茍取者有畏法律保禄位而不敢取者見理明而不妄<lb/>
取無所為而然上也尚名節而不茍取狷介之士其次<lb/>
也畏法律保禄位而不敢取則勉强而然斯又為次也<lb/>
操得其要則不待深懲重賞而人自化於㢘孔子曰茍<lb/>
子之不欲雖賞之不竊<lb/>
方圖圓圖横圖竒耦皆相對<lb/>
韓子曰澄其源而清其流統於一而應於萬可以形容<lb/>
道體<lb/>
<pb n="KR3a0079_WYG_007-21a"/>
人能𢎞道見氣强而理弱<lb/>
贈言以名位期人不若以徳業勉人<lb/>
先儒謂天包地外竊謂不但包乎地外實行乎地中是<lb/>
則上下内外皆天也<lb/>
吾意天地一終之時昏暗之極未必便得開明觀一日<lb/>
之暮可見但動靜之機未嘗息乆則漸次開明矣一時<lb/>
之末一日之暮一月之晦一嵗之暮一元之終皆氣化<lb/>
之息也但乆速之不同耳<lb/>
<pb n="KR3a0079_WYG_007-21b"/>
復為動之始乾為動之極姤為靜之始坤為靜之極靜<lb/>
極復動動極復靜循環無端非知道者孰能識之復之<lb/>
初爻自坤之初爻来姤之初爻自乾之初爻来隂陽互<lb/>
根此亦可見<lb/>
氣正則生人亦正氣偏則生人亦偏如古今世運可見<lb/>
左氏多有言過其實者昌黎所謂浮誇是也<lb/>
春秋時尚辭命而文過其實者多然亦可以觀世變矣<lb/>
左傳所論是非一一有吉凶成敗驗於後豈盡然乎<lb/>
<pb n="KR3a0079_WYG_007-22a"/>
天開於子山水之原皆在西北故坎艮居之<lb/>
左氏極有膚淺者只是理不明<lb/>
伯宗曰怙其雋才而不以茂徳滋益罪也此可以為後<lb/>
生輕俊者之戒<lb/>
君子語大而天下莫能載語小而天下莫能破須要真<lb/>
見得不能載不能破處<lb/>
左氏論敬處多亦是先王之教有未泯者<lb/>
大學之至善論語之一貫孟子之性善中庸之誠周子<lb/>
<pb n="KR3a0079_WYG_007-22b"/>
之太極言雖殊而其義一也<lb/>
聖賢垂世立教之意大要欲人復其性而已而後之學<lb/>
者讀聖賢之書但資以為詞章之用利禄之階而不知<lb/>
一言之切於身心聖賢垂世立教之意果何在哉<lb/>
楚辭載營魄之載與漢史從與載之載揚子載魄之載<lb/>
韓子畫記以孺子載之載皆加載之意朱子論之詳矣<lb/>
讀書之乆見得書上之理與自家身上之理一一契合<lb/>
方始有得處<lb/>
<pb n="KR3a0079_WYG_007-23a"/>
中庸一書皆性情之徳而所謂誠者即此徳之實也<lb/>
微而草木大而隂陽造化盛衰之理一也<lb/>
余所見誠有惻然不忍者非强然是所不能已也<lb/>
程子常書視民如傷四字於座側曰某於此有愧大賢<lb/>
尚然後之臨民者當何如哉<lb/>
人能心在腔子裏則百事可精<lb/>
所處之地雖靜而心飛颺於外亦不得靜也惟身在是<lb/>
而心亦在是則不擇地而靜矣<lb/>
<pb n="KR3a0079_WYG_007-23b"/>
一切外事與己本無干渉而與之擾擾俱馳是所以為<lb/>
心病也惟知止則心自定矣<lb/>
莊子人間世篇揣摩之術也<lb/>
有所自樂則不為外物所移<lb/>
見理明則遇事迎刃而解<lb/>
一毫省察之不至即處事失宜而悔吝隨之不可不慎<lb/>
處事當沉重詳細堅正不可輕浮忽畧故易多言利艱<lb/>
貞蓋艱貞則不敢輕忽而必以正所以吉也<lb/>
<pb n="KR3a0079_WYG_007-24a"/>
天道只是往復而已觀否泰剥復之類可見<lb/>
感應之理於先天圖見之<lb/>
隂陽迭勝無須臾止息<lb/>
太極動而生陽且從動處説起其實動自靜中來觀右<lb/>
半隂中之陽可見靜又自動中来觀左半陽中之隂可<lb/>
見程子所謂動靜無端隂陽無始張子所謂隂陽之精<lb/>
互蔵其宅者於是可見<lb/>
孟子之書齊梁諸國之君皆稱諡則成於後來弟子無疑<lb/>
<pb n="KR3a0079_WYG_007-24b"/>
易之為教大槩欲人敬慎雖吉事亦不敢易而為之如<lb/>
大壯乃陽壯之事占者吉亨不言可知而必曰利貞是<lb/>
即敬慎之意<lb/>
晝夜昏明居半天地開闢亦如之以元㑹運世觀之天<lb/>
地開闢各有一半昏明即如晝夜可見<lb/>
氣無涯而形有限故天大地小<lb/>
地於天中一毫毛耳<lb/>
以言乎遠則不禦以言乎邇則靜而正以言乎天地之<lb/>
<pb n="KR3a0079_WYG_007-25a"/>
間則備矣即鳶飛魚躍之意<lb/>
乾一而實故以質言而曰大坤二而虛故以量言而曰<lb/>
廣至哉言乎<lb/>
反身而誠最為難事反身而誠則實有諸己矣<lb/>
形而上者謂之道隠也形而下者謂之器費也<lb/>
形而上形而下道器元不相離舉目皆是<lb/>
曾子曰戰戰兢兢如臨深淵如履薄氷君子之守其身<lb/>
可不謹乎<lb/>
<pb n="KR3a0079_WYG_007-25b"/>
必使一言不妄發則庶乎寡過矣<lb/>
聖人言學易可以無大過此非設言也蓋必有己所獨<lb/>
得而人不及知者焉<lb/>
聖賢工夫步步著實如莊老之學儘説得只是不著實<lb/>
小人不知義理或名或利凡可以茍得者無不求之<lb/>
一故神兩故化近觀之人身遠觀之天地無不盡然<lb/>
無行可悔則徳進矣<lb/>
天下大慮惟下情不通為可慮昔人所謂下有危亡之<lb/>
<pb n="KR3a0079_WYG_007-26a"/>
勢而上不知是也<lb/>
聖賢以義制心得志與天下由之不得志獨行其道出<lb/>
處進退富貴貧賤視之如一初不少動其心小人則不<lb/>
然方血氣盛時據位持勢真若剛强不屈者及血氣既<lb/>
衰去位失勢悲感流涕卑屈茍賤之態靡所不至由無<lb/>
義以制心也<lb/>
珠藏澤自媚玉藴山含輝此涵養之至要<lb/>
鄭㳺吉九言曰無始亂無怙富無恃寵無違同無傲禮<lb/>
<pb n="KR3a0079_WYG_007-26b"/>
無驕能無復怒無謀非徳無犯非義竊謂九言之中無<lb/>
犯非義無傲禮二言足以盡蓋其餘<lb/>
范武子曰喜怒以類者鮮易者實多此名言也<lb/>
左傳曰思其終也思其復也思其反也蓋人能每事即<lb/>
始而慮終則必無悔吝之及矣<lb/>
詩三百篇天道人事無不備<lb/>
人只為耳目口鼻四肢百骸做得不是壞了仁義禮智<lb/>
信若耳目口鼻四肢百骸做得是便是仁義禮智信之<lb/>
<pb n="KR3a0079_WYG_007-27a"/>
性詩所謂有物有則孟子所謂踐形者是也<lb/>
程子曰文明則能燭理故能明大同之義剛健則能克<lb/>
己故能盡大同之道<lb/>
晉伯宗每朝其妻必戒曰盜憎主人民惡其上子好直<lb/>
言必及於難伯宗不能用後果為三郤譛而殺之<lb/>
正風未幾而變風繼之正大小雅未幾而變大小雅繼<lb/>
之否泰治亂之相尋理之必然也何足怪哉<lb/>
不忮不求可以為守身之法<lb/>
<pb n="KR3a0079_WYG_007-27b"/>
國風至於弼小雅至於鴻雁大雅至於民勞皆泰極而<lb/>
否隂陽相根之理微矣<lb/>
天地間無物無隂陽偶讀韻書其平聲者陽也側聲者<lb/>
隂也<lb/>
詩一經性情二字括盡<lb/>
闗雎之類言夫婦鹿鳴之類言君臣棠棣之類言兄弟<lb/>
蓼莪之類言父子黄鳥之類言朋友此詩於人倫之道<lb/>
無不備也<lb/>
<pb n="KR3a0079_WYG_007-28a"/>
不欺君不賣法不害民此作官持已之三要也<lb/>
讀正風正雅則心樂讀變風變雅則心不樂者好善惡<lb/>
惡之真情也<lb/>
為政當有張弛張而不弛則過於嚴弛而不張則流於<lb/>
廢一張一弛為政之中道也<lb/>
李景讓母鄭氏曰士不勤而禄猶災其身雖婦人之言<lb/>
亦可以為居官怠職者之戒<lb/>
一五行之疇於八疇無不包誠以五行一隂陽也隂陽<lb/>
<pb n="KR3a0079_WYG_007-28b"/>
一太極也太極本無極也天下之理豈有出於無極太<lb/>
極之外者哉其㫖深矣<lb/>
勢屈於匹夫義不勝也<lb/>
行有不得反之於己使行之是則得不得有命已何與<lb/>
焉使行之非即當改之不可執其非以求勝於人也<lb/>
或曰人有慢己者何以處之曰使己有可慢之事則彼<lb/>
得矣己無可慢之事則彼失矣失得在彼己何與焉此<lb/>
先儒之論重書以為警<lb/>
<pb n="KR3a0079_WYG_007-29a"/>
好勝人之大病<lb/>
富貴易至溺人可不謹哉<lb/>
節儉樸素人之美徳奢侈華麗人之大惡<lb/>
人有不謹者不可以己能病之<lb/>
人遇拂亂之事愈當動心忍性増益其所不能所行有<lb/>
窒碍處必思有以通之則智益明<lb/>
統天地萬物為一理所謂理一也在天有天之理在地<lb/>
有地之理在萬物有萬物之理所謂分殊也理一所以<lb/>
<pb n="KR3a0079_WYG_007-29b"/>
統乎分殊分殊所以行乎理一非有二也<lb/>
如人一身之理理一也四肢百骸各具之理分殊也理<lb/>
一統乎分殊之中分殊不在理一之外<lb/>
本然之性理一也氣質之性分殊也<lb/>
纔自有其能便為心累如顔子雖簞瓢陋巷不改其樂<lb/>
在顔子之心則未嘗自以樂為能也<lb/>
有此理則有此物及有物則理又在物中<lb/>
以不雜者言之謂之本然之性以不離者言之謂之氣<lb/>
<pb n="KR3a0079_WYG_007-30a"/>
質之性非有二也<lb/>
人莫不飲食也鮮能知味也人莫不有道也鮮識其真<lb/>
也<lb/>
造化非隂即陽人事非柔即剛<lb/>
動靜雖屬隂陽而所以能動靜者則太極之所為也如<lb/>
寂感雖屬人心而所以能寂感則性之所為也<lb/>
太極圖解下朱子語録論道器曰如這人身是器語言<lb/>
動作便是人之理竊謂此或記者之悞蓋人身與語言<lb/>
<pb n="KR3a0079_WYG_007-30b"/>
動作皆是器也人身語言動作之則乃理也若指人之<lb/>
語言動作為理則是認氣為道昧於形而上形而下之<lb/>
别矣故疑此言或記者之誤也<lb/>
萬物各受此理如衆水各受此日光但物之清者受此<lb/>
理則理亦明物之昏者受此理則理亦昏昏非理昏也<lb/>
由物之昏蔽之也如水之清者受此日光則光亦明水<lb/>
之濁者受此日光則光亦暗暗非光暗也水之濁以淆<lb/>
之也以是觀之則性本善而無惡可知其惡者皆氣質<lb/>
<pb n="KR3a0079_WYG_007-31a"/>
之拘也<lb/>
人於動處難得恰好纔動便有差所以發而中節為難<lb/>
也<lb/>
人皆有此理聖人與塗人同聖人有耳目鼻口之理塗<lb/>
人亦有耳目鼻口之理聖人有心肝脾肺腎之理塗人<lb/>
亦有心肝脾肺腎之理聖人有君臣父子夫婦長幼朋<lb/>
友之理塗人亦有君臣父子夫婦長幼朋友之理但聖<lb/>
人稟得氣質清粹故能全盡此理衆人稟得氣質昏駁<lb/>
<pb n="KR3a0079_WYG_007-31b"/>
有不能全盡耳<lb/>
將欲翕之必固張之將欲弱之必固强之將欲廢之必<lb/>
固興之將欲奪之必固與之是皆竊春夏之闢而為秋<lb/>
冬之闔程子所謂老子竊弄闢闔者以此<lb/>
乾始能以美利利天下不言所利大矣哉如堯舜利世<lb/>
之功大矣而其心則曷嘗自以為大哉使有一毫自大<lb/>
之心則與乾始利天下不言所利不同而非所以為堯<lb/>
舜矣<lb/>
<pb n="KR3a0079_WYG_007-32a"/>
人之一呼者太極動而陽也一吸者太極靜而隂也吸<lb/>
為呼之根呼為吸之根即隂陽之一動一靜而互為其<lb/>
根也以至一語一黙無不皆然則太極隂陽之妙又豈<lb/>
外於人之一身哉<lb/>
近海斥鹵而地氣亦薄故生物不暢茂觀山東海豐諸<lb/>
邑林木稍長即悴可見<lb/>
一理也得之為天得之為地得之為萬物<lb/>
道無聲之可聞無形之可見惟因夫形而下之器黙識<lb/>
<pb n="KR3a0079_WYG_007-32b"/>
夫形而上之理則謂之見道非若天地萬物真有形之<lb/>
可見也<lb/>
天不以隆冬大寒而息其生物之機緘人不以熟寢大<lb/>
寐而息其虛靈之知覺<lb/>
人心至為神明如来日將早作今夕雖熟寐之甚及至<lb/>
其期而自覺豈非心之神明乎<lb/>
人惟一心操之為君子放之為小人<lb/>
自古興亡治亂之幾皆由於心之存亡<lb/>
<pb n="KR3a0079_WYG_007-33a"/>
一念之差貽患生靈有不可勝言者如漢武只因欲得<lb/>
西域善馬甘心喪師不悔及貳師再舉西伐僅得善馬<lb/>
數十匹而還是以數十匹馬易萬人之命又且作歌被<lb/>
之聲樂誇耀祖宗其為不仁甚矣原其本只由一念之<lb/>
差耳<lb/>
如来旦將早作而中夜屢寐屢寤警愓不安者心之神<lb/>
明使然也<lb/>
滿眼皆實理而人不之信釋氏持一偏空説舉前古之<lb/>
<pb n="KR3a0079_WYG_007-33b"/>
人皆為所惑何哉<lb/>
身體髮膚受之父母不敢毁傷人之大孝也夫婦配偶<lb/>
所以承先世之重延悠遠之緒人之大倫也釋氏乃使<lb/>
人髠其髮絶其配不孝絶倫之罪大矣<lb/>
莊子曰泰宇定發乎天光言心定則明也<lb/>
聖人順天理而盡人倫釋氏逆天理而滅人倫<lb/>
雖上知不能無人心聖人所謂無欲者非若釋氏盡去<lb/>
根塵但人心之得其正者即道心以其不流於人欲之<lb/>
<pb n="KR3a0079_WYG_007-34a"/>
私所謂無欲也<lb/>
造化只是隂陽五行人道只是健順五常<lb/>
皆實理也知者鮮矣<lb/>
聖人一片實心種種道理皆從此出<lb/>
無有大於理氣者<lb/>
作聖作狂此心一轉移耳<lb/>
中庸引詩曰上天之載無聲無臭即無極而太極也<lb/>
莊子曰詩以道志書以道事易以道隂陽春秋以道名<lb/>
<pb n="KR3a0079_WYG_007-34b"/>
分先儒謂莊子是大秀才觀此可見<lb/>
張子曰一故神神即太極也或者謂太極不㑹動靜則<lb/>
神為無用之物矣豈所以為造化之樞紐品彚之根柢<lb/>
哉<lb/>
只一箇太極行乎隂陽五行男女萬物之間無所不在<lb/>
盆成括小有才而不知君子之大道適足以殺其身蓋<lb/>
人知大道則明於進退存亡吉凶消長之理必不至於<lb/>
輕率逞才妄為以取禍也<lb/>
<pb n="KR3a0079_WYG_007-35a"/>
視其色在目而知其色之理在心聴其聲在耳而知其<lb/>
聲之理在心食其味在口而知其味之理在心聞其香<lb/>
在鼻而知其香之理在心此心所以為一身之主宰也<lb/>
天人一理故致乖致和無不感通<lb/>
耳目口鼻各專一事而心則無不通<lb/>
耳順則聲入心通目明則物接理見<lb/>
莊子曰生物以息相吹息是人呼吸之息九萬里之氣<lb/>
亦是此息相吹則人之氣召和召災可知矣<lb/>
<pb n="KR3a0079_WYG_007-35b"/>
七竅鑿而混沌死七情熾而天理亡之譬也<lb/>
舉四海九州生民之氣無不和則自足以感隂陽之和<lb/>
舉四海九州生民之氣既乖則亦足以感隂陽之異此<lb/>
理之必然也<lb/>
固不可假公法以報私仇亦不可假公法以報私徳<lb/>
物各具五行之色如天地有五方土石有五色雲氣有<lb/>
五色之類是則萬物豈出於五行之外哉<lb/>
下民之寃不伸者由長人者之非其人也<lb/>
<pb n="KR3a0079_WYG_007-36a"/>
為官者切不可厭煩惡事茍視民之寃抑一切不理曰<lb/>
我務省事則民不得其死者多矣可不戒哉<lb/>
一命之士茍存心於愛物必有所濟蓋天下事莫非分<lb/>
所當為凡事茍可用力者無不盡心其間則民之受惠<lb/>
者多矣<lb/>
昔人謂律是八分書蓋律之條目莫非防範人欲扶翼<lb/>
天理故謂之八分書<lb/>
慎言謹行是脩已第一事<lb/>
<pb n="KR3a0079_WYG_007-36b"/>
人之所為不犯律條即為義犯之即為非義則律為八<lb/>
分書可見<lb/>
余一夕夢先人告余曰慈温良得非有所警乎<lb/>
心口如一為忠信心口不一非忠信也<lb/>
只四勿念之豈有差乎<lb/>
天下至貴者道得之則生失之則死為天下至貴不亦<lb/>
宜乎<lb/>
偶讀醫書有曰洗心日齊防患日戒吾有取焉<lb/>
<pb n="KR3a0079_WYG_007-37a"/>
乞墦之富貴恬不知恥可怪也夫<lb/>
責人當反求諸己<lb/>
釋氏本是自潔其身紛紛之言皆其徒附㑹之也<lb/>
道家者流如老子道徳經是也如符録科儀飛昇黄白<lb/>
之術皆後人附㑹為道家之事道徳經豈有是哉<lb/>
朱子於吾無隠乎爾章以作止語黙無非教也釋之蓋<lb/>
作與語屬陽動之發也止與黙屬隂靜之為也動靜隂<lb/>
陽曷莫非是道之著至於動而靜靜而復動循環無端<lb/>
<pb n="KR3a0079_WYG_007-37b"/>
則又道之至妙者也其示人之意豈不顯而可見哉<lb/>
曾㸃之鼔瑟希鏗爾舍瑟而作對曰異乎三子者之撰<lb/>
其動靜從容者此理也莫春者春服既成冠者五六人<lb/>
童子六七人浴乎沂風乎舞雩詠而歸者亦此理也是<lb/>
則人欲盡處天理流行隨處充滿無少欠缺安往而不<lb/>
然哉<lb/>
聖人一身動靜無非仁義禮智之徳充乎中而發乎外<lb/>
其示人可謂無隠矣<lb/>
<pb n="KR3a0079_WYG_007-38a"/>
認得為已何所不至此言當深翫味體認<lb/>
不虐無告不廢困窮聖人之仁也<lb/>
勿以小事而忽之大小必求合義<lb/>
法立而行則人不翫<lb/>
事合義雖大不懼不合義雖小當謹<lb/>
道有正有邪徳有凶有吉此韓子所謂道與徳為虛位<lb/>
也<lb/>
氣質之蔽最深民不可使知之是皆蔽之深不能有以<lb/>
<pb n="KR3a0079_WYG_007-38b"/>
開其識也如佛老之教分明非正理而舉世趨之雖先<lb/>
儒開示精切而猶不能祛其惑是皆氣質蔽之深也<lb/>
偶一事發不中節終夕不快<lb/>
命性道教只是一理<lb/>
臨屬官公事外不可泛及他事<lb/>
不仁者不可乆處約不可長處樂朱子釋之謂不仁之<lb/>
人失其本心乆約必濫乆樂必淫濫即為貧賤所移而<lb/>
更其節也淫即為富貴所淫而蕩其心也若貧賤不能<lb/>
<pb n="KR3a0079_WYG_007-39a"/>
移即仁者能乆處約矣富貴不能淫即仁者能長處樂<lb/>
矣孔孟之言互相發明如此<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0079_WYG_007-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀書録卷七<lb/>
</p>
<p>
</p>
  </div>
</body>
</text>
</TEI>
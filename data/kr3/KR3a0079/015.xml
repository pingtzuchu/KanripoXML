<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀書續録卷四</head>
    <p>
<pb n="KR3a0079_WYG_015-1a"/>
欽定四庫全書<lb/>
　讀書續録卷四　　　　　　明　薛瑄　撰<lb/>
太極涵萬象體用一源也萬象具太極顯微無間也<lb/>
漢初文章猶是論事所以近古至司馬相如輩詞賦專<lb/>
尚華藻文體變矣<lb/>
漢文帝天資恭儉非由學力<lb/>
中庸戒慎恐懼慎獨靜存動察為仁之功也正理所見<lb/>
既明則邪説不能惑<lb/>
<pb n="KR3a0079_WYG_015-1b"/>
陽一以施隂兩而承此理萬古不易<lb/>
天所賦為命元亨利貞也人所受為性仁義禮智也天<lb/>
下古今萬理不出性命<lb/>
程子曰理無形也故假象以顯義乾六爻皆然其餘卦<lb/>
爻皆然<lb/>
竒陽之數健陽之性有數即有理元不相離偶隂亦然<lb/>
動心忍性則日新矣<lb/>
隨處有天理順天理皆可樂也<lb/>
<pb n="KR3a0079_WYG_015-2a"/>
大本大原無所見淺矣<lb/>
大本大原直是不可得而形容上天之載無聲無臭至<lb/>
矣<lb/>
天何言哉其理則至顯<lb/>
卦畫只是隂陽而其理無窮<lb/>
隂陽中有理理不外乎隂陽精粗本末無二致觀太極<lb/>
圖可見矣<lb/>
理氣物物皆然<lb/>
<pb n="KR3a0079_WYG_015-2b"/>
理氣之外無一物<lb/>
惠迪吉理也<lb/>
希夷陳氏曰羲皇始畫八卦重為六十四不立文字使<lb/>
天下之人觀其象而已能如象焉則吉凶應違其象則<lb/>
吉凶反後世卦畫不明易道不傳聖人於是不得已而<lb/>
有辭學者謂易止於是而不知有畫矣觀希夷之言如<lb/>
此則卦象者其易之本與<lb/>
易是氣道是理隨時變易以從道氣在是而理亦在是<lb/>
<pb n="KR3a0079_WYG_015-3a"/>
也<lb/>
如人之一動一靜易也動靜合理即從道也修辭以立<lb/>
誠一言必須實<lb/>
多記駁雜之事妨正理<lb/>
惻隱羞惡辭讓是非皆善幾之發見也<lb/>
天下古今只有一善而已人不為善何以為人<lb/>
妄念邪念息則意自誠矣<lb/>
繼之者善也成之者性也善性一理也<lb/>
<pb n="KR3a0079_WYG_015-3b"/>
在造化為善在人物為性繼之者善誠之源也成之者<lb/>
性誠斯立焉<lb/>
消息盈虚大而天地之闔闢小而日時之始終皆一理<lb/>
也<lb/>
自太極生一竒一偶加倍至六十四卦便是易伏羲元<lb/>
無文字至文王繫彖周公繫爻文王周公之易也孔子<lb/>
十翼孔子之易也皆發明六十四卦三百八十四爻之<lb/>
理而已<lb/>
<pb n="KR3a0079_WYG_015-4a"/>
天地間隂陽是自然之易卦畫竒偶不過模寫隂陽之<lb/>
象而已故亦謂之易卦之竒偶法隂陽之竒偶而畫天<lb/>
地之易易書之易同一隂陽而已<lb/>
自一竒一偶漸次生滿六畫是聖人作易之本原後聖<lb/>
卦下繫之辭亦謂之易伏羲先天圖卦畫次序方位是<lb/>
易文王周公孔子之畫乃易之辭也<lb/>
隂陽滚滚不已造化人事皆由此出造化日新人事亦<lb/>
日新<lb/>
<pb n="KR3a0079_WYG_015-4b"/>
周禮三易經卦皆八其别六十有四即易也伏羲之卦<lb/>
因文王周公繫之辭故曰周易後天圖乃文王之圖彖<lb/>
爻之辭文王周公所繫故謂之周易<lb/>
遲速不尤人只歸之天<lb/>
如先天圖陽交於隂隂交於陽天地定位山澤通氣雷<lb/>
風相薄水火不相射八卦相錯是交易之易朱子所謂<lb/>
交易為體也自坤而復以至於乾自乾而巽以至於坤<lb/>
一動一靜互為其根寒往暑來循環不已是變易之易<lb/>
<pb n="KR3a0079_WYG_015-5a"/>
朱子所謂變易為用也易有交易變易之義如此<lb/>
交易為體以定位而言變易為用以流行而言天地上<lb/>
下四方定位也晝夜寒暑往來流行也<lb/>
交易為體以定位而言天地上下四方是也變易為用<lb/>
以流行而言晝夜寒暑往來是也隂陽竒偶天地之易<lb/>
卦畫竒偶易書之易天地之易易書之易同一隂陽而<lb/>
已<lb/>
交易為體以定位而言天地上下四方是也在圓圖上<lb/>
<pb n="KR3a0079_WYG_015-5b"/>
即乾坤坎離之定位變易為用以流行而言晝夜寒暑<lb/>
往來是也在圓圖上即卯酉子午之流行<lb/>
圓圖定位流行之易模寫天地間定位流行之易<lb/>
於穆不已於先天圖見之<lb/>
精是卦畫之理蘊是卦畫之辭就卦畫推出偏傍之理<lb/>
也<lb/>
如乾健是卦徳象天是卦象内外卦爻位是卦體爻自<lb/>
外來是卦變<lb/>
<pb n="KR3a0079_WYG_015-6a"/>
先天圖離卯為春乾午為夏坎酉為秋復子為冬坤為<lb/>
晦復為朔自坤之震月之始生初三日也至兌月之上<lb/>
弦初八日也至乾月滿為朢十五日也至巽則月之始<lb/>
虧十八日也至艮則月之下弦二十三日也至坤三十<lb/>
日又為晦矣卯離晝而旦酉坎夜而昏春夏秋冬晦朔<lb/>
弦朢晝夜昏旦莫不見於此圖<lb/>
自復之息至乾而盈自巽之消至坤而虚復又息而至<lb/>
於乾而盈巽又消而至於坤而虚消息盈虚皆氣之流<lb/>
<pb n="KR3a0079_WYG_015-6b"/>
行而理為之主也<lb/>
消生於極盈之時息生於極虚之際以是見亂生於治<lb/>
治生於亂其幾㣲矣<lb/>
如乾卦六陽爻而已就乾上有天之理四徳之義六爻<lb/>
有六龍潛見惕躍飛亢之義凡彖爻文言之辭皆發明<lb/>
卦爻之理而已餘卦皆然故朱子曰先天圖所該甚廣<lb/>
易中一字一義無不自其中流出者也<lb/>
易之辭皆自易之卦畫中出<lb/>
<pb n="KR3a0079_WYG_015-7a"/>
學者舊習語言出於鄙俚者皆當絶去必使一言無不<lb/>
正所謂修辭立誠也<lb/>
陽息而盈則隂消而虚隂息而盈則陽消而虚<lb/>
天之外無人物人物之外無天<lb/>
天地人物渾合無間一本故也<lb/>
息而盈自無而有消而虚自有而無<lb/>
易言修辭立誠乃為學第一功夫<lb/>
潜修不求人知理當如此<lb/>
<pb n="KR3a0079_WYG_015-7b"/>
善即性也為善即所以盡性也為不善則失其性矣<lb/>
性之一字無所不包當時時體認而力行之孟子所謂<lb/>
左右逢其源者即此性也<lb/>
性雖無物不有無時不然然或心有不存則不能體是<lb/>
性而與之相違矣故道雖不可離而存養省察之功不<lb/>
可間也<lb/>
孟子言仁義禮智之性惻隱羞惡辭讓是非之情道之<lb/>
體用全具古今天下之理不外乎此<lb/>
<pb n="KR3a0079_WYG_015-8a"/>
與人居官者言當使有益於其身有惠及於人<lb/>
所謂欲寡其過而未能者吾老猶體之<lb/>
西銘曰乾稱父坤稱母予兹藐焉乃混然中處天地之<lb/>
塞吾其體天地之帥吾其性天地萬物分明為一體<lb/>
五行有質有氣有性有事有味有色有聲天下萬物之<lb/>
理皆不出五行五行之氣循環無端動靜無始<lb/>
知言則能知人如持權衡以較輕重錙銖不差<lb/>
莫大於理天下之言合乎理者為是不合乎理者為非<lb/>
<pb n="KR3a0079_WYG_015-8b"/>
惟知言者能辨之<lb/>
舜執其兩端用其中於民知言之至也<lb/>
濓洛關閩諸儒之書皆根據至理而切於人生日用之<lb/>
實<lb/>
文章止論古今得失事體利害而不根於天命人心之<lb/>
正朱子所謂以文自立者也<lb/>
五行之質之氣之理渾合無間<lb/>
文中子心在天下為甚公但明徳之功未至遽欲新民<lb/>
<pb n="KR3a0079_WYG_015-9a"/>
失本末先後之序如朱子所論是也<lb/>
董子曰尊孔氏者黜百家若尊孔氏又信百家必不能<lb/>
真尊孔氏矣<lb/>
君子有所為有所不為如為聖人之學則不為異端之<lb/>
學茍無所不為則其學雜矣<lb/>
漢四百年識正學者董子唐三百年識正學者韓子<lb/>
為學當謹守聖人之道雖未至是亦聖人之徒也<lb/>
孔子安仁即天地之心也<lb/>
<pb n="KR3a0079_WYG_015-9b"/>
天下古今學術之邪正義利之分而已<lb/>
王者之心無私如天地人得而知之<lb/>
<hi>闕</hi>
<pb n="KR3a0079_WYG_015-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0079_WYG_015-10b"/>
　<lb/>
　<lb/>
　<lb/>
　<lb/>
　<lb/>
　<lb/>
孔子廟廡謂宜更立廟於其鄉世官其宗子以主祀事<lb/>
畧如孔子闕里之儀斯得崇徳報功之意矣<lb/>
<pb n="KR3a0079_WYG_015-11a"/>
師上六開國承家小人勿用此實萬世之大戒自三代<lb/>
以至後世守其戒則治違其戒則亂見於載籍者可考<lb/>
也<lb/>
五岳四瀆五鎮四海神號之正本於宋儒之議論<lb/>
立言當百世以俟聖人而不惑<lb/>
朱子論祀典之説今用之過前代逺矣<lb/>
聖人為後世慮無所不至但人自不察耳<lb/>
見而知之者聞而知之者自堯舜至孟子其人可考周<lb/>
<pb n="KR3a0079_WYG_015-11b"/>
程朱子蓋亦神㑹心得聞而知之者<lb/>
萬物皆氣之凝聚而理亦賦焉<lb/>
靜坐黙存未發之中萬化皆從此出<lb/>
自有靜時自有動時若當靜時心亦馳於外是不能立<lb/>
天下之大本矣<lb/>
立身常在禮義中斯不為清議所少<lb/>
細思理義出於天至貴至重外物世之所有至賤至㣲<lb/>
當常保其至重至貴而不為賤而輕者所移庻幾近道<lb/>
<pb n="KR3a0079_WYG_015-12a"/>
矣<lb/>
履之上九其旋元吉人之所履必周充而無欠缺斯應<lb/>
元吉之占故人之履行不可不慎或謂乾九三言誠坤<lb/>
六二言敬先儒誠敬之學起於此乾九二言仁坤六二<lb/>
言義仁義者隂陽之變也先儒論仁義之用起於此然<lb/>
誠敬仁義之名書己言之矣謂皆起於易恐未然也<lb/>
朱子曰天地之間萬物粲然而畢陳者皆隂麗於陽其<lb/>
美外見者也如坤之六三六五皆隂麗於陽也<lb/>
<pb n="KR3a0079_WYG_015-12b"/>
如花木之類其中流行者氣之陽也其支榦花葉美而<lb/>
外見者隂也此所謂隂麗於陽也與<lb/>
隂麗於陽乃形麗於氣也<lb/>
治大衆必有容乃可易曰包蒙吉<lb/>
中庸序以天下之理豈有加於此哉此即精一執中也<lb/>
中即天命之性也天下之理豈有出於天命之性哉<lb/>
萬物不出中者以性上不可加一物如龜山所云也<lb/>
論老莊之失程朱之言曲盡矣<lb/>
<pb n="KR3a0079_WYG_015-13a"/>
以世儒之論折衷於程朱之言其是非一見而判然矣<lb/>
觀人之文章即知其學術之邪正孟子所謂知言也不<lb/>
知言而讀天下之書何以知其是非邪正哉<lb/>
物格知至是明得天理盡也<lb/>
觀人與讀書惟知言可以知其賢否是非<lb/>
孟子不尤臧倉與孔子不尤公伯竂之意同知言物格<lb/>
知至也如此而觀天下之事是非得失了然矣<lb/>
惟不知言為異端惑為小人㒺為俗學眩知言皆無此<lb/>
<pb n="KR3a0079_WYG_015-13b"/>
失矣<lb/>
孔子述而不作學聖賢之道不述聖賢之言而自立新<lb/>
竒之説去道逺矣<lb/>
老子莊子不述前聖之言自為新竒之説所以為異端<lb/>
也<lb/>
濓洛關閩之書一日不可不讀周程張朱之道一日不<lb/>
可不尊舍此而他學則非矣<lb/>
在人始有心之名在天則渾然是理理具於人心乃可<lb/>
<pb n="KR3a0079_WYG_015-14a"/>
言心統性情<lb/>
天理在造化繼之者善也至成之者性則天理在人物<lb/>
矣<lb/>
心統性情張子就人心説心體無窮故於性情無不統<lb/>
天道流行命也命賦於人性也性與心俱生者也性體<lb/>
無為人心有覺故心統性情<lb/>
孔子登泰山而小天下聖人所處愈高則所見愈下矣<lb/>
立言不在乎艱深竒古貴乎明理而已如程朱之言平<lb/>
<pb n="KR3a0079_WYG_015-14b"/>
易簡質而理自明矣<lb/>
朱子曰周子通書近世道學之源其言簡質如此則務<lb/>
為閎衍華藻者去道逺矣<lb/>
布帛菽粟之文民生日用之常一日不可缺金膏水碧<lb/>
空青丹砂之文雖曰竒寳饑不可食寒不可衣亦何益<lb/>
於生人哉<lb/>
慮事周密處心泰然<lb/>
孔子自得之樂深故視不義之富貴輕也<lb/>
<pb n="KR3a0079_WYG_015-15a"/>
聖人之心千變萬化一以貫之<lb/>
孔顔之樂其全盡天理者與<lb/>
堯舜禹湯文武治天下皆不出性分之外<lb/>
漢光武䂓模不及高祖者以好吏事如馬援所論也<lb/>
妄念生不誠之源也<lb/>
左右逢其源隨處皆此理無窮盡無方體<lb/>
山川草木霜雪雨露之類皆造化之醩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>張子言之詳<lb/>
矣<lb/>
<pb n="KR3a0079_WYG_015-15b"/>
太極者本然之妙也動靜者所乘之機也理與氣無間<lb/>
亦無息也<lb/>
天下之理具於吾心性無不同也<lb/>
雜博之學不可以入堯舜之道<lb/>
理學淵源無窮<lb/>
道學以五經四書為本專用心於史學者無自而入道<lb/>
聞一君子進則喜好善之心自不能已也<lb/>
宋景濓諸子辨列周程於其後非尊道學者也失倫次<lb/>
<pb n="KR3a0079_WYG_015-16a"/>
甚矣周程聖賢豈諸子之敢望乎或者謂立言當求先<lb/>
儒所未言者夫以孔子之大聖猶述而不作况後學不<lb/>
述古聖賢之言而欲創立已説乎<lb/>
專心致志於仁義禮智之道則不雜離此即雜矣<lb/>
程子曰始比不以道隙於終者多矣如不擇賢否非類<lb/>
相比得不隙於終乎蓋世有其人讀易至此有合識之<lb/>
師以文章為教弟子以文章為學何以入聖人之道<lb/>
近思録宜熟讀程子論未發之中處當參看朱子中庸<lb/>
<pb n="KR3a0079_WYG_015-16b"/>
或問其餘間有不同者亦當參考<lb/>
道教盛於宋道君林靈素後世踵其妄誕求福不已使<lb/>
果有可求之福道君得之矣<lb/>
明道曰邪誕妖妄之説競起塗生民之耳目溺天下於<lb/>
汚濁然則邪誕妖妄之説彌漫充塞自古如此矣<lb/>
渾然一理至大而粲然條理至密<lb/>
窮理盡性至命學貫天人也<lb/>
在天成象在地成形皆一氣也<lb/>
<pb n="KR3a0079_WYG_015-17a"/>
上下四方曰宇往古來今曰宙氣無窮理亦無窮<lb/>
歧伯論地曰大氣舉之則地有涯氣無涯矣雨水自天<lb/>
而降人不異者見之熟也况地下之天獨不能為水而<lb/>
行於地中乎<lb/>
源泉混混不舍晝夜生生之氣無窮<lb/>
肉羶而蟻聚至微之物亦有知覺性無不在可見矣<lb/>
雲氣合而成雨故雲散則雨止地氣合而成水地常凝<lb/>
聚故水無窮<lb/>
<pb n="KR3a0079_WYG_015-17b"/>
孟子守得大綱定遇事只以此應之大綱者何仁義禮<lb/>
智是也<lb/>
聖人之心寂然不動隨感而應所謂神也<lb/>
見理熟則處事易<lb/>
行或使之止或尼之行止非人之所為也天也順乎天<lb/>
則心自泰然矣<lb/>
性命之理具於心施於四體四體不言而喻者熟也<lb/>
順理則裕四字用之不盡<lb/>
<pb n="KR3a0079_WYG_015-18a"/>
程子論漢唐雜伯雜夷斷盡其失<lb/>
事親奉祭未盡孝為臣奉職未盡敬宗族疎戚未盡仁<lb/>
交友接人未盡忠讀書行已未盡誠此吾自少至老恒<lb/>
念有未盡也<lb/>
汲汲自修不及何暇責人不自修而責人舍其田而耘<lb/>
人之田也<lb/>
程子論蠱之上九高尚其事有不同者以人品而言也<lb/>
易言貞吉守正未有不吉者<lb/>
<pb n="KR3a0079_WYG_015-18b"/>
正其誼不謀其利明其道不計其功仁者之事即王者<lb/>
之事<lb/>
道學治道不可歧而為二道學正所以推而為治道<lb/>
孟子之後知王伯之分者董子<lb/>
漢宣帝亦自言漢家本雜王伯為治<lb/>
春秋時有五伯之名有楊朱異端之名皆衰世之事也<lb/>
尊徳性而道問學致廣大而盡精微極高明而道中庸<lb/>
温故而知新敦厚以崇禮朱子曰徳性者吾所受於天<lb/>
<pb n="KR3a0079_WYG_015-19a"/>
之正理竊謂尊徳性所以尊此理也道問學所以窮此<lb/>
理也致廣大所以極此理之大也盡精微所以盡此理<lb/>
之細也極高明所以極此理之明無不照道中庸所以<lb/>
行此無過不及平常之理温故而知新者因温尋此理<lb/>
而有知新之益敦厚以崇禮者敦篤乎此理而日謹其<lb/>
節文之詳故此五句尊問致盡極道温故知新敦崇皆<lb/>
指吾所受於天之正理而言也<lb/>
人之動靜語黙寤寐皆易也<lb/>
<pb n="KR3a0079_WYG_015-19b"/>
人與天地之理氣混然無間故天地為人之父母而人<lb/>
當心父母之心行父母之事也<lb/>
天地為人之父母故人知天地變化之道則所行者能<lb/>
述父母之事矣通天地神明之徳則所存者能繼父母<lb/>
之志矣<lb/>
人心所具之性即天地之理人身所禀之氣即天地之<lb/>
氣故能致其性之中則天地位致其氣之和則萬物育<lb/>
早作夜息無非順隂陽自然之理即所謂易也<lb/>
<pb n="KR3a0079_WYG_015-20a"/>
自思誠不如古人古人處大震懼不少動其心自思誠<lb/>
不如古人逺矣<lb/>
勇者不懼誠亦難能<lb/>
交易變易雖有體用之分其實體即所以為用而用不<lb/>
離體也<lb/>
周子曰不善之動妄也妄復則無妄矣無妄則誠矣程<lb/>
子曰無妄之謂誠周程相傳之學可見<lb/>
道之大原出於天故聖人繼天立極<lb/>
<pb n="KR3a0079_WYG_015-20b"/>
太極渾然其大無外其小無内無物不有無時不然實<lb/>
未嘗分也但就萬物各有一太極而言則似乎有分然<lb/>
渾然者則未嘗不統也<lb/>
太極不可分者以理無不在也<lb/>
周子曰聖可學乎曰可曰有要乎曰有請問焉曰一為<lb/>
要一者無欲也無欲則靜虚動直靜虚則明明則通動<lb/>
直則公公則溥明通公溥其庻矣乎蓋一即無極之真<lb/>
靜虚隂動直陽即兩儀明木通火公金溥水即四象朱<lb/>
<pb n="KR3a0079_WYG_015-21a"/>
子謂學者能深翫而力行之則有以知無極之真兩儀<lb/>
四象之本皆不外乎此心而日用間自别無用力處矣<lb/>
無極之真是性之全體靜虚為隂無極之真在隂中動<lb/>
直為陽無極之真在陽中明木通火公金溥水無極之<lb/>
真在五行中即圖之太極隂陽五行也靜虚隂也而曰<lb/>
明通木火根於隂也動直陽也而曰公溥金水根於陽<lb/>
也即圖之木火根於隂水金根於陽之理人之息呼根<lb/>
於吸吸根於呼亦隂陽相根之理<lb/>
<pb n="KR3a0079_WYG_015-21b"/>
孟子曰天下之生久矣一治一亂即易之隂陽盛衰之<lb/>
理也<lb/>
周子曰有至貴至富可愛可求朱子言即周子之教程<lb/>
子每令尋仲尼顔子樂處所樂何事學者當熟思而實<lb/>
體之不可但以言語解㑹而已愚按朱子之言引而不<lb/>
發竊意天地間至貴至富可愛可求者莫過於天命之<lb/>
性能深知其理而實體之於身則日用動靜之間莫非<lb/>
天理之流行而無一毫私欲之雜撓仰不愧俯不怍心<lb/>
<pb n="KR3a0079_WYG_015-22a"/>
廣體胖樂可知矣妄意如此書之以俟來哲<lb/>
周子顔子章不言貴富為何事其下師友章言天地間<lb/>
至尊者道至貴者徳道徳即天命之性也恐孔顔之樂<lb/>
亦不過全天命之性而已<lb/>
不責人即心無凝氷焦火之累<lb/>
孟子論孔子之仕止久速皆踐履易之道也卦畫陽竒<lb/>
而隂偶天地鬼神之理豈有出於隂陽之外哉<lb/>
浩然之氣即乾元坤元之氣人資以為始為生者也朱<lb/>
<pb n="KR3a0079_WYG_015-22b"/>
子曰浩然之氣乃天地之正氣人得以生者其斯之謂<lb/>
與<lb/>
孔子微服過宋其自處雖裕慮事則密<lb/>
蕩滌私邪存養心性端謹容節<lb/>
五行之生各一其性則渾然太極無不各具於一物之<lb/>
中而性之無所不在又可見矣然太極既無不在果不<lb/>
可分也<lb/>
聖人定之以仁義中正而主靜立人極焉中正仁義性<lb/>
<pb n="KR3a0079_WYG_015-23a"/>
也性即人極也萬物之生同一太極此不可分也因物<lb/>
物各具一太極若有分耳雖若有分而統體之太極實<lb/>
未嘗分也<lb/>
聖賢之忠厚不可當如明道之去分明不容於時猶謂<lb/>
巳學未至當時誠意不能動人其忠厚如此<lb/>
人自得者深則不慕乎外矣<lb/>
朱子論宗廟之制宜為法<lb/>
太極圖説在當時惟朱子盡得其妙其次張南軒而已<lb/>
<pb n="KR3a0079_WYG_015-23b"/>
專用心於内則有進或出或入則有間矣<lb/>
旅獒之書萬世當法<lb/>
有本則應之無窮<lb/>
老子執左契而不責於人因應之謂也<lb/>
聖人天理爛熟自無不樂<lb/>
朱子曰惟人也得其秀而最靈純粹至善之性是所謂<lb/>
太極也是則太極即性明矣<lb/>
太極在隂中其體立太極在陽中其用行太極隨隂陽<lb/>
<pb n="KR3a0079_WYG_015-24a"/>
而無不在果不分也<lb/>
天地間理無縫隙實不可分<lb/>
天之生物一本故理無不同<lb/>
就萬物萬事上求實理格物致知之要也<lb/>
天地生物之心元也人得之為仁<lb/>
程子曰由辭以得其意則在乎人焉不但讀易實讀書<lb/>
之要法也<lb/>
神妙萬物之體神妙萬物之用即太極也<lb/>
<pb n="KR3a0079_WYG_015-24b"/>
統一氣而有動靜故曰隂陽<lb/>
輕清之陽雖升而為天重濁之隂雖降而為地統一氣<lb/>
之升降耳<lb/>
上下四方曰宇以充塞無窮而言往古來今曰宙以流<lb/>
行不息而言<lb/>
天地間只一動一靜而理為之主萬化皆由是出萬物<lb/>
皆由是生<lb/>
乾元坤元萬化之源也<lb/>
<pb n="KR3a0079_WYG_015-25a"/>
堯之克明峻徳實萬世君天下之本<lb/>
天地之塞天地之帥人物得之以為形性者也<lb/>
萬物一本舉目可見<lb/>
安於義命即泰然矣<lb/>
一性散為萬善萬善原於一性一本萬殊萬殊一本也<lb/>
人有萬善纎毫動作不可輕也<lb/>
克勤小物者以善無不在<lb/>
程子取柳宗元封建論其必有説矣<lb/>
<pb n="KR3a0079_WYG_015-25b"/>
賈誼疏中教太子法宜為後世法<lb/>
柳子守原議有關於世道<lb/>
伊川經筵疏皆格心之論三代以下為人臣者但論政<lb/>
事人才而已未有直從本原如程子之論也<lb/>
朱子章疏有本有末有綱有目當時不能行其一二信<lb/>
乎用言之難也<lb/>
王安石作新法以功利蠱君心害天下斵喪有宋之兀<lb/>
氣奸邪迭踵其跡持紹述之説以媒進至於板蕩而後<lb/>
<pb n="KR3a0079_WYG_015-26a"/>
巳此天下後世之所共知劉將孫猶謂朱子未必主元<lb/>
祐右君實予不知其為何説也<lb/>
王道備於大學之書<lb/>
孔子曰居上不寛大抵居上以寛為本太狹則難為其<lb/>
下矣<lb/>
詩云天生烝民有物有則人之秉彞好是懿徳孔子曰<lb/>
為此詩者其知道乎以有一物必有一理而言謂之則<lb/>
以秉執此常理而言謂之秉彞以是理之美得於心而<lb/>
<pb n="KR3a0079_WYG_015-26b"/>
言謂之懿徳則也彞也徳也皆理也理即道也故曰為<lb/>
此詩者其知道乎<lb/>
周子言勢之輕重朱子以秦漢之事明之其意深矣<lb/>
萬物皆自天地之塞之帥來所謂一理也至散而為萬<lb/>
物則殊分矣<lb/>
事以義為者則事無不正以利為者事雖正猶未免出<lb/>
於利心<lb/>
孟子老吾老以及人之老幼吾幼以及人之幼王道仁<lb/>
<pb n="KR3a0079_WYG_015-27a"/>
政皆自此出有一夫之不獲其所聖人之心為之戚然<lb/>
不寧<lb/>
聖人惟言求仁仁則萬事出於正不仁則萬事出於不<lb/>
正<lb/>
司馬遷論儒博而寡要第彼自不識其要耳要者何天<lb/>
命之性是也<lb/>
歴代史學議論之卑不知王道為何物至宋道學君子<lb/>
王道始明<lb/>
<pb n="KR3a0079_WYG_015-27b"/>
朱子綱目是非定天理明<lb/>
孟子言人無四端非人也人無四端則靡所不為而入<lb/>
於禽獸矣<lb/>
四端雖並説然必有惻隱之心斯有羞惡辭讓是非之<lb/>
心此仁所以統四徳也<lb/>
前代史載異端駁雜怪誕之説不足以立教適足以惑<lb/>
人<lb/>
讀書吾得其要天命之性是也<lb/>
<pb n="KR3a0079_WYG_015-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0079_WYG_015-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀書續録卷四<lb/>
</p>
<p>
</p>
  </div>
</body>
</text>
</TEI>
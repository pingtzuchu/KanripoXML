<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀書録卷十</head>
    <p>
<pb n="KR3a0079_WYG_010-1a"/>
欽定四庫全書<lb/>
　讀書録卷十　　　　　　　明　薛瑄　撰<lb/>
在天為命在人為性一而二二而一者也<lb/>
理無空缺與人心之性渾合無間<lb/>
敬以直内之語自夫子始發之至程朱發明其義無餘<lb/>
蘊矣<lb/>
陽動之時太極在陽中隂静之時太極在隂中以至天<lb/>
地萬物無所不在此理不雜乎氣亦不離乎氣也太極<lb/>
<pb n="KR3a0079_WYG_010-1b"/>
圗上一圏之中冲漠無朕而隂陽五行男女萬物之象<lb/>
已具所謂體用一源也隂陽五行男女萬物而太極之<lb/>
理隨在所謂顯微無間也<lb/>
程子曰以小人貪求不已之心移於進徳則何善如之<lb/>
此即孟子所謂求有益於得者求在已者也<lb/>
董卓郿塢之金亦愚矣哉身行不義自斃而已其能有<lb/>
之乎<lb/>
治亂無不自微至大看復姤初爻可見<lb/>
<pb n="KR3a0079_WYG_010-2a"/>
惡由微以至大坤之初六可見<lb/>
尚義則道日長尚利則道日消天下治忽分焉<lb/>
朱子超然逺引當時小人方欲以利禄輕重之是何異<lb/>
䲭鴞得腐鼠而嚇鵷鸞也<lb/>
滔滔趨利之勢不已必至於亂非聖賢孰能救之此孟<lb/>
子之書首言仁義以㧞本塞源也<lb/>
人己一也浚人之脂膏以自肥何其不仁如是哉<lb/>
姤一隂生於下羣陽不能自立君子謹之<lb/>
<pb n="KR3a0079_WYG_010-2b"/>
夏月陽氣充盛萬物暢茂嘉美之㑹也<lb/>
春秋最重民力凡有興作小大必書聖人仁民之意深<lb/>
矣<lb/>
秦惡聞其過而亡漢好謀能聽而興豈非千古之永鑑<lb/>
天理本順而自逆之是故惡夫鑿者<lb/>
鳥知擇巢人不知擇所處可以人而不如鳥乎<lb/>
南宋之君大抵無剛明者雖朱子之賢不能用群姦得<lb/>
志終至僨國豈非後世之鑑<lb/>
<pb n="KR3a0079_WYG_010-3a"/>
昭烈孔明抑於史筆之不公至朱子綱目然後大義明<lb/>
於萬世<lb/>
朱子楚詞集註成於晚年所感者深矣<lb/>
元劉靖脩不屑就其意微矣<lb/>
司馬公勸仁宗建儲一事可謂大忠<lb/>
忠臣事君視天下猶一家非為身謀也<lb/>
聖賢之言專務明理不尚文彩然理明字順自無不文<lb/>
常人之言專尚文彩理茍未明文亦何用<lb/>
<pb n="KR3a0079_WYG_010-3b"/>
萬物美惡精粗不齊者皆氣之為也<lb/>
耳目口鼻小體也皆能知聲色臭味心大體也反不能<lb/>
知義理是非惑莫大焉<lb/>
或問太虛程子曰亦無虛遂指虚曰皆是理安得謂之<lb/>
虚天下無寔于理者朱子曰天下之理至虛之中有至<lb/>
實者存至無之中有至有者存夫理者寓於至有之中<lb/>
不可以目撃而指数也觀程朱之言可以知道矣<lb/>
萬事差錯只是是非顛倒<lb/>
<pb n="KR3a0079_WYG_010-4a"/>
人欲肆而羞惡之心亡矣<lb/>
人猶知論人之是非而已之是非則不知也<lb/>
吮癰䑛痔而得車多者小人之無恥也<lb/>
朱子曰程子言仁本末甚備今撮其要不過数言盖曰<lb/>
仁者生之性也而愛其情也孝弟其用也公者所以體<lb/>
仁猶克己復禮為仁也學者於前之三言者可以識仁<lb/>
之名義於後一言可以知用力之方矣<lb/>
因黙念一隂一陽之謂道繼之者善也成之者性也竊<lb/>
<pb n="KR3a0079_WYG_010-4b"/>
以繼成皆以氣言貼隂陽字說善性皆以理言貼道字<lb/>
說及撿陳北溪性理字義與鄙意合因志之<lb/>
朱子曰一隂一陽之謂道太極也繼之者善生生不已<lb/>
之意属陽成之者性各正性命之意属隂<lb/>
隂陽之外無一物<lb/>
繼善成性無須臾止息<lb/>
徃年在湖南嘗行沅州北澗谷中霧雨蒸濕及登髙山<lb/>
絶頂則日光晴霽俯視沅州城郭及衆山之低小者雲<lb/>
<pb n="KR3a0079_WYG_010-5a"/>
氣浮繞徃來其間駛如奔馬開闔萬變是時必雨於其<lb/>
下矣以是知雲氣最低方雲合而雨之時日在雲上未嘗<lb/>
不光霽也<lb/>
天最髙日月星辰次之雲氣最低凡雲氣皆在日月星<lb/>
辰之下以是知其最低也<lb/>
邵子曰乾四十八而四分之一分為所剋之隂也盖自<lb/>
乾至泰乾夬大有大壯小畜需大畜泰凡八卦共四十<lb/>
八爻分作四分每分十二爻其三分三十六陽爻其一<lb/>
<pb n="KR3a0079_WYG_010-5b"/>
分十二隂爻也又曰坤四十八而四分之一分為所剋<lb/>
之陽也盖自坤至否坤剥比觀豫晉萃否凡八卦共四<lb/>
十八爻分作四分每分十二爻其三分三十六隂爻其<lb/>
一分十二陽爻也<lb/>
忠如水之源恕如水之流一箇忠做出百千箇恕来一<lb/>
箇源流出百千道水来即忠恕而一貫之㫖明矣自然<lb/>
體立用行者聖人之忠恕也盡已推己者學者之忠恕<lb/>
也曾子言夫子之道忠恕而已矣非謂學者盡已為忠<lb/>
<pb n="KR3a0079_WYG_010-6a"/>
推已為恕也姑借忠以明一之體借恕以明貫之用故<lb/>
知盡已推已其施無窮則知一貫之理不盡矣<lb/>
中庸之忠恕乃學者盡已推已之正名即程子所謂動<lb/>
以人也論語之忠恕乃聖人自然之忠恕即程子所謂<lb/>
動以天也<lb/>
太極圗見天人合一之妙<lb/>
太史公言漢武帝譴死鈎弋夫人與凡有子之嬪御為<lb/>
能杜絶後来之女亂是則然矣亦非仁者之心也誠使<lb/>
<pb n="KR3a0079_WYG_010-6b"/>
家法嚴倫理明則後世之女亂非所憂也如文王之修<lb/>
身齊家以及天下欲使萬物皆得其所何至不仁如是<lb/>
乎<lb/>
張子曰鬼神者二氣之良能也良能是其自然能伸能<lb/>
屈之妙朱子曰鬼者隂之靈神者陽之靈靈即所謂<lb/>
良能也<lb/>
天地之開闔世運之興衰日月之徃来晝夜之變化寒<lb/>
暑之推遷萬物之始終皆隂陽之氣屈伸消息為之主<lb/>
<pb n="KR3a0079_WYG_010-7a"/>
此鬼神所以體物而不可遺也<lb/>
海水是衆水之聚與山澤通氣有源之水不同嘗問海<lb/>
上居人海水味鹹其海中山島井泉之水却甘以是知<lb/>
海水與有源之水不同<lb/>
隂陽不在五行外太極亦豈在隂陽外所謂精粗本末<lb/>
無彼此也<lb/>
周子言男女而萬物在其中言萬物而男女在其内互<lb/>
文也<lb/>
<pb n="KR3a0079_WYG_010-7b"/>
魏公子無忌從車騎虚左迎侯生生直上載公子上坐<lb/>
此載字亦加載之意與老子屈子揚子載魄之載字同<lb/>
義<lb/>
聖賢之言皆平易易知後世儒者有作禪語以見於文<lb/>
辭者雖曰明理失平易之意矣<lb/>
陳平以金間楚即戰國之術<lb/>
有以釋老機巧之言解吾書者幾何而不陷於異端<lb/>
乎<lb/>
<pb n="KR3a0079_WYG_010-8a"/>
文武成康之治一變而為春秋再變而為戰國極矣<lb/>
朱子曰乾一而實故以質言而曰大地二而虛故以量言<lb/>
而曰廣<lb/>
程子易傳質慤精深廣大微妙朱子本義亦有不能出<lb/>
其外者<lb/>
程子之易主孔子但與本義不合<lb/>
人之為學當於性情上用功尤切<lb/>
知而不去為智雖知不能固守而去之焉得為智<lb/>
<pb n="KR3a0079_WYG_010-8b"/>
四方上下徃来古今實理實氣無絲毫之空隙無一息<lb/>
之間斷<lb/>
西銘只是欲人存天理<lb/>
人物皆得天地之氣以成形所謂天地之塞吾其體皆<lb/>
得天地之理以成性所謂天地之帥吾其性體性人與<lb/>
物皆同所謂理一也然人得其氣之正而理亦全物得<lb/>
其氣之偏而理亦偏聖人尤得其氣之最清最秀者故<lb/>
性極其全與天地合徳賢者禀其次乎聖人故其徳出<lb/>
<pb n="KR3a0079_WYG_010-9a"/>
乎凡民皆分殊也<lb/>
致知力行惟在於實一有不實則不能造其極矣<lb/>
夫子四教忠信為文行之本<lb/>
思量萬事萬理不過一實<lb/>
為學不實無可據之地<lb/>
人之所為一有不實即為妄矣<lb/>
人而不實無一而可<lb/>
人於實之一字當念念不忘随事随處省察於言動居<lb/>
<pb n="KR3a0079_WYG_010-9b"/>
處應事接物之間必使一念一事皆出於實斯有進徳<lb/>
之地<lb/>
千言萬語只在實<lb/>
因讀天地之塞吾其體之塞字益知上下四方氣之充<lb/>
塞無絲毫之空隙<lb/>
天地之塞吾其體得天地之氣以成形也天地之帥吾<lb/>
其性得天地之理以成性也踐形則能全天賦我之體<lb/>
盡性則能全天賦我之理知化窮神者樂天而能踐形<lb/>
<pb n="KR3a0079_WYG_010-10a"/>
盡性也無愧無忝者畏天而求踐形盡性也古語云天<lb/>
定能勝人人定亦能勝天如古者無道之世若秦若隋<lb/>
若武氏之流方其勢盛之時虐熖如烈火不可近此人<lb/>
定勝天也及其罪盈惡稔人怨天怒勦絶覆亡之無遺<lb/>
育此天定勝人也善惡之報豈不明甚信古語之不誣<lb/>
繼之者善化育之始流行而未已陽也成之者性人物<lb/>
禀受一定而不易隂也<lb/>
繼之者善就造化流行上説成之者性就人物禀受說<lb/>
<pb n="KR3a0079_WYG_010-10b"/>
萬物至大者皆有外惟理之大無外萬物至小者皆有<lb/>
内惟理之小無内<lb/>
天地萬物皆虚惟理最實<lb/>
隂陽五行男女萬物太極都在裏許<lb/>
朱子謂河圗之數不過一隂一陽一竒一偶以兩其五<lb/>
行而已盖河圗一六水二七火三八木四九金五十土<lb/>
皆兩其五行也自其著者觀之則動静不同時隂陽不<lb/>
同位而太極無不在焉所謂顯微無間也自其微者而<lb/>
<pb n="KR3a0079_WYG_010-11a"/>
觀之則冲漠無朕之中而動靜隂陽之理已具於其中<lb/>
矣所謂體用一源也<lb/>
理氣象數初不相離如乾之健理也其象天象也其所<lb/>
以為象者氣也氣之有次第節限者數也<lb/>
豫上九曰㝠豫成有渝無咎復六三頻復厲無咎皆廣<lb/>
遷善之門也<lb/>
以五乘十二六十也以十二乘五亦六十也即參伍之<lb/>
義<lb/>
<pb n="KR3a0079_WYG_010-11b"/>
易曰憂悔吝者存乎介介即周子所謂幾善惡也<lb/>
朱子曰大概看易須謹守彖象之言聖人自解得極精<lb/>
密平易竊觀朱子解文王彖辭惟主孔子<lb/>
能艮其背便不獲其身行其庭不見其人<lb/>
孔子惡利口之覆邦家者千萬世國家亂亡皆由於此<lb/>
大人虎變未占有孚如成湯自其征伐之先已有傒蘓<lb/>
之望是未占有孚也<lb/>
朱子之易惟主卜筮與程子異其論亦有不出程傳之<lb/>
<pb n="KR3a0079_WYG_010-12a"/>
外者<lb/>
聖賢千言萬語只要人存天理去人欲<lb/>
天之道知也地之道仁也聖人與天地相似者知仁而<lb/>
已知周乎萬物者知也道濟乎天下者仁也樂天知命<lb/>
故不憂知也安土敦仁故能愛仁也天地之道不外乎<lb/>
仁智聖人之道亦不外乎仁智此聖人與天地合徳也<lb/>
易曰一隂一陽之謂道繼之者善也成之者性也繼成<lb/>
以氣言從隂陽字来善性以理言從道字来<lb/>
<pb n="KR3a0079_WYG_010-12b"/>
程復心大學章句圗首畫太極圗中間着一氣字是以<lb/>
氣言太極周子無極而太極專以理言也程說曰太極<lb/>
未有象惟一氣耳是即漢儒異端之說又豈識所謂太<lb/>
極哉<lb/>
河圗之一竒一偶造化之一動一靜人之一呼一吸皆<lb/>
一隂陽也<lb/>
東漢之規模不如西漢者政以光武好吏事不如髙祖<lb/>
得人君之體也<lb/>
<pb n="KR3a0079_WYG_010-13a"/>
光武以䜟緯論學何以為出治之本<lb/>
隂陽無時不相勝隂退則陽勝隂陽退則隂勝陽一隂<lb/>
一陽相勝而不已也<lb/>
剥盡為坤陽生為復夬盡為乾隂生為姤聖人於陽曰<lb/>
復於隂曰姤扶陽抑隂之意也<lb/>
東漢黨錮諸君子正不知羣隂並長之時而欲力勝之<lb/>
難矣<lb/>
聖人之進退存亡與造化消息盈虛之理為一異乎漢<lb/>
<pb n="KR3a0079_WYG_010-13b"/>
末諸賢矣<lb/>
漢末諸賢先儒謂一變則至於道<lb/>
後漢賢者刻意尚行若不可及概以中庸之道則有不<lb/>
合者矣<lb/>
太極理也生物之本隂陽五行氣也生物之具男女萬<lb/>
物皆自此出而理氣則渾融無間也<lb/>
至大者道也聖人之門而道存焉游其門者難為言可<lb/>
知矣<lb/>
<pb n="KR3a0079_WYG_010-14a"/>
三代之後有漢世道之大䧏也<lb/>
地處天中而有盡天包地外而無窮<lb/>
三代聖人皆以道治天下漢髙不喜詩書至溺儒冠豈<lb/>
非世道之大䧏與<lb/>
漢髙有功於天下固大矣其修身無本治家無法以詐<lb/>
御臣下視禹湯文武為何如哉<lb/>
上下四方理氣充塞無窮盡無方體<lb/>
無一時一事而無理故當無一時一事而不習此學而<lb/>
<pb n="KR3a0079_WYG_010-14b"/>
時習之也今人特以執卷誦習為習此特習所知之一<lb/>
端耳又豈能盡時習之功哉<lb/>
時時皆道處處皆道事事皆道道不可離如此存養<lb/>
省察之功不可須臾或間也<lb/>
隂陽變易自人身以至天地萬物無時不然知此則知<lb/>
易矣<lb/>
人動作皆以天則無妄不以天則妄矣<lb/>
曾㸃見夫人欲盡處天理流行鳶飛魚躍之意<lb/>
<pb n="KR3a0079_WYG_010-15a"/>
蓍龜雖是卜筮之物聖人却未必用而神靈之理已具<lb/>
如武雖是殺人事聖人却存此神武而不殺<lb/>
不假卜筮而知吉凶所以說神武而不殺<lb/>
神武得其理而不假其物猶蓍龜得其神之理而不假<lb/>
卜筮也<lb/>
顔子問仁專言之仁朱子以心之全徳釋之則仁義禮<lb/>
智之徳無不包矣<lb/>
論語多專言之仁<lb/>
<pb n="KR3a0079_WYG_010-15b"/>
體用一源是隠而費顯微無間是費而隠<lb/>
程子曰予所傳者辭也由辭以得其意則在人焉爾讀<lb/>
書之法皆當由辭以得意徒得其辭而不得其意章句<lb/>
文字之學也<lb/>
只是循天理便有序而和故仁者禮樂之本也<lb/>
實理皆在乎萬物萬事之間聖賢之書不過摸寫其理<lb/>
耳讀書而不知實理之所在徒滯於言辭之末夫何益<lb/>
之有<lb/>
<pb n="KR3a0079_WYG_010-16a"/>
大徳敦化理一也小徳川流分殊也<lb/>
維天之命於穆不已者理一也乾道變化各正性命者<lb/>
分殊也<lb/>
讀西銘理明而心廣<lb/>
統天地萬物言之一理也天地萬物各有一理分殊也<lb/>
就天言之天一理也而天之風雲雷雨之属各有一理<lb/>
其分殊也就地言之地一理也而地之山川草木之類<lb/>
各有一理其分殊也就人一家言之一理也而人之父<lb/>
<pb n="KR3a0079_WYG_010-16b"/>
子夫婦長㓜之類各有一理分殊也就人一身言之一<lb/>
理也而四肢百骸各有一理分殊也就一國天下言之<lb/>
莫不皆然就一草一木言之一理也而枝幹花葉之不<lb/>
同分殊也理一行乎分殊之中分殊不在理一之外一<lb/>
本萬殊萬殊一本也<lb/>
一以貫之即大徳敦化小徳川流即一理而分殊也天<lb/>
地間游塵紛擾無須臾止息無毫髮間斷是皆氣機使<lb/>
然觀日射牕屋之間可見因有詩曰日射屋山内烟華<lb/>
<pb n="KR3a0079_WYG_010-17a"/>
幾丈虹游塵從此見長滿太虛中<lb/>
為學第一工夫立心為本心存則讀書窮理躬行踐<lb/>
履皆自此進孟子曰學問之道無他求其放心而已程<lb/>
子曰聖賢千言萬語只是欲人将已放之心收之反入<lb/>
身來自能尋向上去皆此意也<lb/>
天地有動静之復無善惡之復人有善惡之復有動静<lb/>
之復聖人無復者以善惡而言也聖人之心渾然至善<lb/>
未嘗間斷故不見其復若動静之復則亦有之<lb/>
<pb n="KR3a0079_WYG_010-17b"/>
趙宋立國規模不如漢者以封建之法不立無藩屏根<lb/>
柢之固故一遭變故蕩然不可維持也<lb/>
趙普自謂以半部論語佐太祖定天下盖亦大言而已<lb/>
其實未見行論語一言也如伯夷叔齊求仁而得仁使<lb/>
趙普真知此理其肯定陳橋之策乎<lb/>
趙普克伐怨欲必行其功雖大而徳或未也<lb/>
尹和靖謂動静一理伊川曰試喻之適聞鐘響尹曰譬<lb/>
如未撞時聲固在也伊川喜曰且更涵養竊謂鐘未撞<lb/>
<pb n="KR3a0079_WYG_010-18a"/>
時聲固在即心未感時理已存隂未動時陽已具皆動<lb/>
静一理也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0079_WYG_010-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀書録卷十<lb/>
</p>
<p>
</p>
  </div>
</body>
</text>
</TEI>
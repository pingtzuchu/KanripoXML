<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀書録卷八</head>
    <p>
<pb n="KR3a0079_WYG_008-1a"/>
欽定四庫全書<lb/>
　讀書録卷八　　　　　　　明　薛瑄　撰<lb/>
所謂知幾者扵事未形著而識其㣲也非聖人其孰能<lb/>
之<lb/>
凡禍患伏扵無形之中惟聖人則知幾而防之扵未然<lb/>
故能消其禍衆人不知幾而圖之扵已著則已無及矣<lb/>
迷扵利欲者如醉酒之人人不堪其醜而已不覺也<lb/>
耳目之聪明為魄魄者形之神也口鼻之呼吸為魂魂者<lb/>
<pb n="KR3a0079_WYG_008-1b"/>
氣之神也人有許多聰明知識者魄之為也有許多呼<lb/>
吸運動者魂之為也<lb/>
堯之欽明俊德以至黎民於變時雍舜之慎徽五典以<lb/>
至烈風雷雨弗迷與孔子之立之斯立道之斯行綏之<lb/>
斯來動之斯和皆聖人作用神速功效<lb/>
史臣首叙堯舜禹之事有乾坤之道焉堯曰欽明舜曰<lb/>
重華禹曰祗承則堯舜為乾禹為坤可見帝降而王殆<lb/>
以此歟<lb/>
<pb n="KR3a0079_WYG_008-2a"/>
後人不知人臣之道但得高官厚禄即有自滿之色觀<lb/>
臣克艱厥臣及為臣不易之語禄位果可自滿乎<lb/>
動而不息者陽魂也静而有識者隂魄也<lb/>
夜氣如泉源淆之數亦不能清矣君子所以貴乎存息<lb/>
也<lb/>
仁是嫩物譬之草木嫩則生老則枯<lb/>
寂而感虛而實此吾儒與釋子不同處<lb/>
變化無須㬰之止息<lb/>
<pb n="KR3a0079_WYG_008-2b"/>
自不知其所以然而然者造化也<lb/>
天地之大德曰生無間斷無空缺<lb/>
知而不仁如老莊之流是也<lb/>
静中之識曰魄動中之靈曰魂<lb/>
草木之敷榮暢茂者神之迹其凋落枯悴者鬼之迹知<lb/>
至至之窮理也知終終之盡性以至扵命也<lb/>
朱子曰誠之有物不待形而有盖雖冲漠無朕之中而<lb/>
萬象森然已具矣<lb/>
<pb n="KR3a0079_WYG_008-3a"/>
理義之心不可少有間斷孟子所謂無忘是也<lb/>
心斯須不存即與理義背馳可不念哉<lb/>
烝民之詩二五之疇同一義也<lb/>
至誠無息者大德之敦化萬物各得其所者小德之川<lb/>
流<lb/>
一本萬殊殊與本不可分而為二<lb/>
朱子曰聖人作易因隂陽之實體為卦爻之法象此見<lb/>
作易之本義<lb/>
<pb n="KR3a0079_WYG_008-3b"/>
天地設位而易行乎其中天之生生不已也成性存存<lb/>
道義之門理之生生不已也<lb/>
知禮皆性也人能知崇如天禮卑如地便是成性存存<lb/>
而道義自此出也人之知不能如天之高禮不能如地<lb/>
之卑是壞其性而不存道義何自而出哉反此則成性<lb/>
存存而道義出矣<lb/>
只知崇禮卑便是成性存存<lb/>
知崇禮卑成性存存應天地設位道義之門應易在其<lb/>
<pb n="KR3a0079_WYG_008-4a"/>
中矣<lb/>
博文知崇也約禮禮卑也<lb/>
中庸之道問學致廣大盡精㣲極高明温故知新皆易<lb/>
知崇之事尊徳性道中庸敦厚崇禮皆易禮卑之事<lb/>
天者陽氣之實體地者隂形之實體<lb/>
成性即天地存存即設位道義之門即易行乎其中<lb/>
夫子之徳温良屬仁儉屬義㳟讓屬禮<lb/>
近世易書詩春秋四書傳註之外世儒纂集諸家之說<lb/>
<pb n="KR3a0079_WYG_008-4b"/>
附釋其後雖時有發明其實太繁複汗漫而學者終不<lb/>
能遍觀而盡讀反扵正經本㫖日至蔽隔支離先儒燭<lb/>
籠之譬正如此<lb/>
道之不明科舉之學害之也<lb/>
四書集註章句之外倪氏集釋最為精簡其他割裂舊<lb/>
說附㑹己意但欲起學者之觀聴圖已名之不朽駁雜<lb/>
浩穣害理尤甚<lb/>
自朱子沒而道之所寄不越乎言語文辭之間能因文<lb/>
<pb n="KR3a0079_WYG_008-5a"/>
辭而得朱子之心學者許魯齋一人而已<lb/>
雲而雨者自無而有雨而晴者自有而無雷霆風露之<lb/>
類亦然<lb/>
太極中無所不有分而為隂陽五行男女萬物無所不<lb/>
在<lb/>
元亨利貞文王之言也其理無窮<lb/>
聖賢之書垂訓萬世本欲開明天理使人反求諸身心<lb/>
而得其實自朱子沒士子誦習其說者率多以為出身<lb/>
<pb n="KR3a0079_WYG_008-5b"/>
干禄之階梯而不知反已以求其實聖賢垂訓之意果<lb/>
安在乎<lb/>
寒暑徃來有一定之節萬物生育有一定之形人倫綱<lb/>
常有一定之理是皆太極為之主窮天地亘古今而不<lb/>
易者也<lb/>
新竹有露者津液上行結而為露也如人髪中有汗然<lb/>
<hi>曹縣分司偶觀新竹記此</hi>
因觀烏鳥哺其雛仁心藹然可見<lb/>
<pb n="KR3a0079_WYG_008-6a"/>
天地分明一大父母生出無限小父母來<lb/>
知道則自簡<lb/>
漢高祖取天下大抵能用群䇿如下陳留用酈生之䇿<lb/>
還軍霸上攻嶢闗用樊噲張良之䇿從漢中東兵用韓<lb/>
信之䇿守滎陽成臯又用酈生之䇿捐金間楚用陳平<lb/>
之䇿封韓信齊王追項羽垓下以地封韓彭英布使自<lb/>
為戰又用良平之䇿及天下已定徙都闗中用劉敬之<lb/>
䇿悉收群䇿而用其長此所以破秦滅楚不五載而成<lb/>
<pb n="KR3a0079_WYG_008-6b"/>
帝業<lb/>
枚乗曰欲人無聞莫若勿言欲人無知莫若勿為又曰<lb/>
積徳累行不知其善有時而用棄義背理不知其惡有<lb/>
時而亡此皆名言也<lb/>
朱子曰其心明乎正理而無蔽然後其言平正通達而<lb/>
無病此知言所以能知人也<lb/>
天地萬物皆一理也天地萬物各有其一分分殊也通<lb/>
書一誠字括盡<lb/>
<pb n="KR3a0079_WYG_008-7a"/>
通書與太極圖表裏<lb/>
只一復卦多少義理天道人事無不備<lb/>
讀易在識時勢<lb/>
存心不失為中應事不差為和<lb/>
中也者至徳也和也者要道也<lb/>
地泥城隍墻皆土也孝慈恤愛惻怛皆仁也理一分殊<lb/>
扵此亦可見<lb/>
親親而仁民仁民而愛物其理一為仁分殊為義<lb/>
<pb n="KR3a0079_WYG_008-7b"/>
隂陽合則魄凝魂聚而有生隂陽判則䰟升為神魄降<lb/>
為鬼易大傳所謂精氣為物逰魂為變故知鬼神之情<lb/>
狀者正以明此書所謂徂落者亦以升降為言耳此中<lb/>
庸或問朱子之言死生之說不過如此<lb/>
昔人訓皇為太極為中皆虛字也朱子非之謂皇為君<lb/>
極猶屋極之極則二字皆實矣盖謂極居此物之中則可<lb/>
便謂極為中則不可近因道出武定州北隅觀郵亭撮<lb/>
頂一木居中衆木四面輳之此正所謂極也因朱子之説<lb/>
<pb n="KR3a0079_WYG_008-8a"/>
而記余之所見如此<lb/>
太極圖假象以顯義<lb/>
無輕民事惟艱無安厥位惟危豈惟為人君當然哉凡<lb/>
為人臣者亦當守此以為愛民保已之法也<lb/>
周公作無逸告成王逺舉殷之三宗皆繼體守成之君<lb/>
欲成王有所法也近舉太王王季文王皆周先哲王欲<lb/>
成王有所嚴憚以脩其徳也其意切矣<lb/>
<hi>闕</hi>
<pb n="KR3a0079_WYG_008-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0079_WYG_008-9b"/>
　<lb/>
　<lb/>
　<lb/>
理上天之載無聲無臭又即天命之性矣<lb/>
不論人之賢否但見勢利即傾慕豈非失其本心乎噫<lb/>
弊也久矣<lb/>
高則明博則厚觀之天地可見<lb/>
凡物虛則有神如皷虛則響鐘虛則鳴心虛則靈<lb/>
<pb n="KR3a0079_WYG_008-10a"/>
日入而群動息日出而群動作一息一作者其易之謂與<lb/>
大聲不入扵里耳折揚皇荂則嗑然而咲高言不止扵<lb/>
衆人之心驗之世俗誠然<lb/>
朱子註四書明聖賢之道正欲學者務為己之學後世<lb/>
皆藉此以為進身之階梯夫豈朱子註書之初意哉<lb/>
夏葛冬裘饑食渴飲朝作暮息之得其正者皆時中也<lb/>
張之極者必翕强之極者必弱興之極者必廢與之極<lb/>
者必奪乃造化消息盈虛自然之理老子意欲翕之乃<lb/>
<pb n="KR3a0079_WYG_008-10b"/>
固張之意欲弱之乃固强之意欲廢之乃固興之意欲<lb/>
奪之乃固與之此程子所謂竊弄闔闢而為術也<lb/>
太極圖只是隂陽兩端循環不已而理為之主<lb/>
太極圖天地古今隂陽寒暑晝夜死生剛柔動静無不<lb/>
括盡<lb/>
太極圖逺而萬古近而一息無能外者<lb/>
先天圖十月純坤初爻中已有十一月復卦初爻之根<lb/>
即太極圖右半隂中陽也先天圖四月純乾初爻中已<lb/>
<pb n="KR3a0079_WYG_008-11a"/>
有五月姤卦初爻之根即太極左半陽中隂也由是觀<lb/>
之先天與太極圖亦未嘗不合<lb/>
静㸔太極圖斯須離之不可得也<lb/>
謙者聖人之誠心非為有所取於人而然也老子乃曰<lb/>
聖人欲上民必以言下之欲先民必以身後之則是出<lb/>
於有意之私而非聖人誠心之謙徳矣<lb/>
史記日者季主之言深有中於墨者<lb/>
古人用字最宻如冐色之冐字是也<lb/>
<pb n="KR3a0079_WYG_008-11b"/>
火木陽也生於隂隂中有陽也水金隂也生於陽陽中<lb/>
有隂也<lb/>
心所具之理為太極心之動静為隂陽<lb/>
忠信立身之本<lb/>
惟誠無間斷破缺<lb/>
周程張朱真儒也四子辨佛老之非至矣學者讀四子<lb/>
之書而乃匍匐佛老之奴𨽻是豈真知四子而能讀其<lb/>
書者哉<lb/>
<pb n="KR3a0079_WYG_008-12a"/>
學者得如周程張朱之為人亦可矣四子不好佛而學<lb/>
者乃好之則是為人不求如四子之賢而好佛乃求過<lb/>
於四子也惑之甚矣<lb/>
即無極而太極觀之沖漠無朕之中萬象森然已具所<lb/>
謂體用一源也即隂陽五行男女萬物觀之而此理無<lb/>
所不在所謂顯微無間也<lb/>
體用一源不可分體用為二顯微無間不可分道器為二<lb/>
以武王之聖而不知夷齊之賢豈非命歟<lb/>
<pb n="KR3a0079_WYG_008-12b"/>
只是一箇性分而為仁義禮智信散而為萬善<lb/>
義者天命之性也君子行義而盡其性則天命在是矣<lb/>
所行者善則吉所行者惡則凶所謂無卜筮而知吉凶也<lb/>
中庸之理不離乎動作語黙人倫之間知者鮮矣<lb/>
過一分為太過不及一分為不及此中庸所以為難也<lb/>
程復心四書章圖破碎義理愈使學者生疑<lb/>
程復心將太極圖中着一氣字又從而釋之曰太極未<lb/>
有象數惟一氣耳乃漢儒涵三為一老莊指太極為氣<lb/>
<pb n="KR3a0079_WYG_008-13a"/>
之説其失周子朱子之㫖逺矣<lb/>
理氣宻匝匝地真無毫髪之縫隙<lb/>
無大無小無内無外一以貫之<lb/>
盡事親之道而得其仁盡事君之道而得其義盡夫婦<lb/>
之道而得其知盡事兄之事而得其禮盡朋友之交而<lb/>
得其信皆所謂下學人事上達天理也以至盡耳目口<lb/>
鼻手足之道而得聰明正肅恭重之理又皆所謂下學<lb/>
人事上達天理也<lb/>
<pb n="KR3a0079_WYG_008-13b"/>
西銘明理一而分殊太極圖自一理二氣五行成男成<lb/>
女而化生萬物亦無徃而非理一分殊也<lb/>
父母生子耳目口鼻四肢百骸無不備人子能體其全<lb/>
而歸之斯謂之孝天之生人五常百行之理無不全人<lb/>
能以事親之心事天於天所賦之理無一之或失則亦<lb/>
天之孝子矣<lb/>
理為萬物之一源理一也萬物各得其一理分殊也<lb/>
天道無言而四時行萬物生聖人不言而四德著萬善<lb/>
<pb n="KR3a0079_WYG_008-14a"/>
全其致一也<lb/>
大徳敦化理一也小德川流分殊也<lb/>
氣質極難變十分用力猶有變不能盡者然亦不可以<lb/>
為難變而遂懈於用力也<lb/>
畫前之易太極中森然已具者也<lb/>
太極雖冲漠無形而两儀四象八卦以至六十四卦無<lb/>
窮之數已森然具在其中矣<lb/>
太極两儀四象以至六十四卦體用一源也自六十四<lb/>
<pb n="KR3a0079_WYG_008-14b"/>
卦以至两儀太極顯微無間也<lb/>
余徃年讀楚詞喜其華今讀楚詞喜其實葢其警戒之<lb/>
言亦皆切己之事也<lb/>
目之逐物最能䘮徳故四勿以視居先<lb/>
私意最難去故程子謂克己最為難事惟嘗用力者知<lb/>
其難<lb/>
男女之欲天下之至情聖人能通其情故家道正而人<lb/>
倫明<lb/>
<pb n="KR3a0079_WYG_008-15a"/>
欲心一動如火之熾如水之溢非用大壯之力莫能止<lb/>
其欲<lb/>
老子曰不見可欲使心不亂<lb/>
伏羲則河圖以畫卦大禹法洛書以叙疇聖人之心與<lb/>
天地之心分明為一<lb/>
未有天地萬物而天地萬物之理已具於冲漠無朕之<lb/>
中未有兩儀四象八卦而两儀四象八卦之理已具於<lb/>
太極之内乃所謂體用一源也<lb/>
<pb n="KR3a0079_WYG_008-15b"/>
即樹根觀之須思未有根之先而冲漠無朕之中樹<lb/>
根之理已具逮夫氣機一動資始資生而理亦隨之樹<lb/>
之根由是生焉<lb/>
太極圖理一而分殊<lb/>
觀春草從地迸出無絲毫之空隙則道莫能破可知天<lb/>
地萬物體皆虚而理則實<lb/>
四時溫燠寒凉之氣人體無不覺者則人與天地同體<lb/>
可知<lb/>
<pb n="KR3a0079_WYG_008-16a"/>
程子曰理無形也故假象以顯義非特易為然太極圖<lb/>
亦是已<lb/>
無窮盡無方體太極是也<lb/>
理本無名字字之曰太極<lb/>
有高才能文章坐此而取敗者多矣如禰衡孔融之徒<lb/>
是也非特古為然今亦有之可不戒哉<lb/>
太極圖水火木金土五箇小圏子即五行各具一太極<lb/>
也其下一小圏子乃理氣妙合而無間也又下一大圏<lb/>
<pb n="KR3a0079_WYG_008-16b"/>
子乃氣化生出男女牝牡雌雄而各具一太極也又最<lb/>
下一圏子乃男女已生之後形交氣感形化萬物而各<lb/>
具一太極也<lb/>
大徳敦化者中也性也一也小德川流者和也情也貫也<lb/>
讀太極圖說句句體貼向身上㸔自有無窮之味<lb/>
以太極圖反求之身心動静之間無一不合<lb/>
天地隂陽古今萬物始終生死之理太極圖盡之<lb/>
良心開而天理明猶山徑之蹊間介然用之而成路良<lb/>
<pb n="KR3a0079_WYG_008-17a"/>
心蔽而天理暗猶為間不用而茅塞之也<lb/>
自子至午陽氣方息而伸者神之迹自午至亥隂氣方<lb/>
消而屈者鬼之迹也<lb/>
中是性情恰好的道理以其平常而不可易故又謂之<lb/>
庸非中之外别有所謂庸也<lb/>
中之理所包甚大存扵心而不偏不倚發扵情而無過<lb/>
不及以其可以常行不可易故又謂之庸<lb/>
子在川上曰逝者如斯夫不舍晝夜即中庸之至誠無<lb/>
<pb n="KR3a0079_WYG_008-17b"/>
息也<lb/>
天下之獄自古不得其平者多矣掌刑者可不擇其人<lb/>
乎<lb/>
偶過長清知己斷一獄事不得其平重有感扵心而知<lb/>
天下之獄不得其平者多矣正統四年十一月十九日<lb/>
茌平燈下書上兩節<lb/>
人臣巧文以避罪非忠也<lb/>
雨露雪霜只是天地之氣凝結而成者如人之呵氣遇<lb/>
<pb n="KR3a0079_WYG_008-18a"/>
冷成氷結鬚其理可見<lb/>
春秋之時諸侯擅相征伐㑹盟而不知有天子之命非<lb/>
義甚矣<lb/>
禮樂征伐不出扵天子春秋所由作<lb/>
事物當然之理如父子之仁之類是也所以當然之故<lb/>
乃仁義禮智所自來在天為元亨利貞是也<lb/>
春秋書夫人姜氏㑹齊侯于禚夫人姜氏享齊侯于祝<lb/>
丘夫人姜氏如齊師夫人姜氏㑹齊侯于糓所謂直書<lb/>
<pb n="KR3a0079_WYG_008-18b"/>
其事而其義自見也<lb/>
春秋書法意在言外<lb/>
春秋辭雖謹嚴而意實忠厚<lb/>
春秋直書其事使人思而得之<lb/>
諸儒解經多入外意惟朱子只主本義而無泛論<lb/>
春秋大抵多㣲辭<lb/>
聖人作春秋其㣲意真非数千載之下所能窺測若欲<lb/>
句句字字盡釋其義竊恐不能無穿鑿之弊<lb/>
<pb n="KR3a0079_WYG_008-19a"/>
讀春秋大義可見者尊君父討亂賊内中國外夷狄貴<lb/>
王賤霸而已<lb/>
莊子曰道者萬物之所由也庶物失之者死得之者生<lb/>
為事逆之則敗順之則成故道之所在聖人尊之此言<lb/>
近正<lb/>
安其内不求扵外見其大而畧扵小<hi>正統五年正月十八日分司夣得此</hi>
<hi>語因記之</hi>
小人不可與盡言<lb/>
<pb n="KR3a0079_WYG_008-19b"/>
道人以善不可則止其知幾乎<lb/>
待小人嚴而和<lb/>
分外之事一毫不可與<lb/>
易大象皆以義理言<lb/>
天何言哉吾無隱乎爾與曽㸃言志之意皆天理流行<lb/>
之妙<lb/>
言要緩行要徐手要恭立要端以至作事有節皆不暴<lb/>
其氣之事<lb/>
<pb n="KR3a0079_WYG_008-20a"/>
約其情使合扵中亦養氣之事也<lb/>
怒至扵過喜至扵流皆暴其氣也<lb/>
資始資生固乾元之氣而其理則太極也<lb/>
風霆雨露之氣所以成物者皆太極之所為也<lb/>
大氣發生一切有形之物而太極為之主<lb/>
以鼻息觀之呼感得吸來吸感得呼來<lb/>
暑為感感得寒來則寒為應寒復為感感得暑來則暑<lb/>
為應應又為感感又為應于是見感應之無端<lb/>
<pb n="KR3a0079_WYG_008-20b"/>
感應之理于太極圖隂陽互根見之<lb/>
大舜聞一善言見一善行沛然莫之能禦即感而遂通<lb/>
天下之故也<lb/>
感自外來應由中出<lb/>
天地寒暑人生盛衰其宻移之機無毫髪之間斷<lb/>
謀利計功乃人欲之私學者之通患也<lb/>
大而人倫小而言動皆理之當然纔有有為之心雖所<lb/>
行合理亦是人欲<lb/>
<pb n="KR3a0079_WYG_008-21a"/>
王伯之分正在不謀利計功與謀利計功之分<lb/>
學者自㓜便為謀利計功而學宜其不足以入堯舜之<lb/>
道<lb/>
絶謀利計功之念其心超然無係<lb/>
萬化交則通不交則隔礙而不能成化功<lb/>
太極圖如水一源流而為千支萬派却都只是源中水<lb/>
也<lb/>
六十四卦只是一竒一偶但因所遇之時所居之位不<lb/>
<pb n="KR3a0079_WYG_008-21b"/>
同故有無窮之事變如人只是一動一静但因時位不<lb/>
同故有無窮之道理此所以為易也<lb/>
因小生對句便知有隂陽<lb/>
太極只是性<lb/>
太極是性之表徳<lb/>
宋文帝子劭巫蠱事覺不能斷以大義誅之卒有合殿<lb/>
之變正所謂為人君父不通春秋之義者必䝉首惡之<lb/>
名<lb/>
<pb n="KR3a0079_WYG_008-22a"/>
聖賢著書立言句句明理非欲言詞之富麗也<lb/>
易横圖一而二二而四四而八八而十六十六而三十<lb/>
二三十二而六十四太極圖則一理二氣五行男女遂<lb/>
至扵化生萬物雖所推有詳畧之不同其為理氣則一<lb/>
而已矣<lb/>
太極圖上一圏純以理言而其下餘圏則兼以氣言然<lb/>
上一圏即在下餘圏之中所謂精粗本末無彼此也<lb/>
人熟寐而有知覺正如純坤卦下一爻中有陽動之幾<lb/>
<pb n="KR3a0079_WYG_008-22b"/>
也其理妙矣<lb/>
如王莾之徒竊人之國皆引先王之事以文其奸即莊<lb/>
子所謂儒以詩禮發塚者歟<lb/>
鳶飛魚躍即取之左右逢其原之意言道無所不在也<lb/>
鳶而必戾于天魚而必躍于淵父必慈子必孝君必仁<lb/>
臣必敬兄必愛弟必恭夫必義婦必從以至四體百骸<lb/>
之有其則昆蟲草木之若其性隂陽日月風霆雨露之<lb/>
各以其時皆鳶飛魚躍之意所謂活潑潑地也<lb/>
<pb n="KR3a0079_WYG_008-23a"/>
物之觸目觸耳者皆活潑潑地之理<lb/>
風動林木即鳶飛魚躍之意<lb/>
屈以感伸伸為應伸又感屈屈為應屈又感伸伸又感<lb/>
屈屈伸感應如循環之無端<lb/>
二程之名言朱子采入四書集註或問中者多矣求二<lb/>
夫子之心者當于此觀之<lb/>
身在堂上方能辨堂下人曲直故有知言之明乃可以<lb/>
折𠂻群言不然去取必失其當<lb/>
<pb n="KR3a0079_WYG_008-23b"/>
讀書講明道義求日用之實理也若讀書而不講明道<lb/>
義則溺心扵文字之間終不能知實理之所在<lb/>
明徳新民止扵至善下文即繼之以知止而後定静安<lb/>
慮得以見明徳新民之止扵至善皆由知止定静安慮<lb/>
而後得止扵至善也<lb/>
男女氣化之太極與萬物形化之太極一也<lb/>
氣化言男女而萬物在其中形化言萬物而男女在其<lb/>
中互文也<lb/>
<pb n="KR3a0079_WYG_008-24a"/>
但是血氣之物靈扵他物<lb/>
飛潜動之物靈扵植物而人又動物中之尤靈者也<lb/>
摇扇有風見天地間無處無氣<lb/>
人雖各是一體其實與天地萬物渾融相合無一毫之<lb/>
間<lb/>
蕩滌胸中無一毫之私累可以言大矣<lb/>
應事纔應即休不可湏㬰留滯為心累<lb/>
和從中上流出來中是和之源頭一而二二而一者也<lb/>
<pb n="KR3a0079_WYG_008-24b"/>
庸即中和之理平常而不可易者非中和之外别有所<lb/>
謂庸也<lb/>
<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>養本源是尊徳性之事思索義理是道問學之事中<lb/>
和不可湏㬰離盖静而不存則有不中動而不察則有<lb/>
不和此中和所以不可湏臾離也<lb/>
人之學道由經而入窮經有得則道不在經者可黙識<lb/>
矣<lb/>
學湏有覺方得總㑹處<lb/>
<pb n="KR3a0079_WYG_008-25a"/>
朱子論造化之精約莫過扵太極圖解<lb/>
水能鑑物故智屬之金能斷物故義屬之木有生意故<lb/>
仁屬之火則文明故禮屬之土則質實故信屬之<lb/>
屋極北極為有形之極太極乃無形之極也故曰太極<lb/>
本無極皇極之極以物之在中而言如屋極北極之義<lb/>
若即訓極為中則非矣<lb/>
莊子曰至人之用心若鏡不將不迎應而不藏程子所<lb/>
謂形容道體之言此類是也<lb/>
<pb n="KR3a0079_WYG_008-25b"/>
人日用求太極只中正仁義便是此理然仁義中正是<lb/>
各具之太極五性未發乃統體之太極也<lb/>
五經四書小註不勝其繁讀者誠有文滅質博溺心之<lb/>
患<lb/>
非有過人之識而欲纂集群言以折衷聖賢之經㫖多<lb/>
見其不知量也<lb/>
鐡中生火陽生扵隂也<lb/>
就天地萬物中各具一理者各具之太極也合天地萬<lb/>
<pb n="KR3a0079_WYG_008-26a"/>
物為一理者統體之太極也<lb/>
天地間理無空缺處人終日在太極中而不知也<lb/>
忠信積久可孚扵人不然則言出而人弗信矣<lb/>
輕言戯謔最害事盖言不忘發則言出而人信之茍輕<lb/>
言戱謔後雖有誠實之言人亦弗之信矣<lb/>
一失人則人皆莫之與孤立而無助矣<lb/>
輕諾則寡信<lb/>
易曰修辭立其誠故慎言乃進脩之要<lb/>
<pb n="KR3a0079_WYG_008-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀書録卷八<lb/>
</p>
<p>
</p>
  </div>
</body>
</text>
</TEI>
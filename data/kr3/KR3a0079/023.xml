<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀書續録卷十二</head>
    <p>
<pb n="KR3a0079_WYG_023-1a"/>
欽定四庫全書<lb/>
　讀書續録卷十二　　　　　明　薛瑄　撰<lb/>
窮理之言出於易以致知格物為窮理始於程子<lb/>
天地生物之心流行於四時無一時之間斷<lb/>
伊尹言顧諟天之明命見天人合一之理自是而後聖<lb/>
賢之言天命者皆原於此<lb/>
周張程朱之前知孟子者韓子一人而已<lb/>
自有大學書以來發明致知格物為窮理之事者程子<lb/>
<pb n="KR3a0079_WYG_023-1b"/>
而已繼程子而發明其言者朱子一人而已<lb/>
不知致知格物之功即始條理之事有缺矣<lb/>
程子謂韓子言所傳者何事竊謂聖人之心天理渾全<lb/>
得其心斯得其傳矣<lb/>
程子言性即理也故滿天地間皆理即滿天地間皆性<lb/>
矣此合内外之道也<lb/>
朱子曰天地之間只有動靜兩端循環不已更無餘事<lb/>
此之謂易而其動其靜必有所以動靜之理焉是則所<lb/>
<pb n="KR3a0079_WYG_023-2a"/>
謂太極也愚謂朱子之言即所謂一隂一陽之謂道也<lb/>
易曰安土敦乎仁故能愛此言仁之體用<lb/>
天地以生物為心元亨利貞也人得天地生物之心以<lb/>
爲心仁義禮智也是即天命之性也<lb/>
學後世之詩到工處止做得詩人學聖人之道到極處<lb/>
可以為聖人<lb/>
上天之載無聲無臭維天之命於穆不已乃詩言天道<lb/>
之至妙處<lb/>
<pb n="KR3a0079_WYG_023-2b"/>
昊天曰明及爾出王昊天曰旦及爾游衍是亦詩言天<lb/>
之妙處<lb/>
一隂一陽之謂道繼之者善也成之者性也一息如此<lb/>
萬古如此<lb/>
表章大學語孟中庸始於程子成於朱子<lb/>
天有以形體言者有以理言者然以形體言即有理以<lb/>
理言即有形體非可二之也<lb/>
㡬字始見於書如萬㡬時㡬之類至易有知㡬之類周<lb/>
<pb n="KR3a0079_WYG_023-3a"/>
子發明㡬字至矣<lb/>
君子無終食之間違仁造次必於是顛沛必於是此專<lb/>
言之仁則包四徳無違仁則欲常存仁義禮智之性矣<lb/>
易雖古於書然伏羲時但有卦畫而無文辭文辭實始<lb/>
於書故凡言德言聖言神言心言道言中言性言天言<lb/>
命言誠言善言一之類諸性理之名多見於書書之後<lb/>
乃有易繫辭及諸經書聖賢發明性理之名雖有淺深<lb/>
不同實皆原於書也<lb/>
<pb n="KR3a0079_WYG_023-3b"/>
孟子知言亦本於孔子不知言無以知人之説<lb/>
孟子言知言即孔子所謂知者不惑其言養氣即孔子<lb/>
所謂勇者不懼<lb/>
程子言孟子學已到聖處故其論堯舜性之湯武反之<lb/>
孔子聖之時之類皆深知聖人所以為聖人使非學到<lb/>
聖處安能知聖人哉<lb/>
論古今人物賢否得失惟心通乎道者能之心不通乎<lb/>
道而論人之賢否得失鮮不差矣<lb/>
<pb n="KR3a0079_WYG_023-4a"/>
程子曰天人一也更不分别浩然之氣乃吾氣也觀此<lb/>
則天人一理可知矣<lb/>
程子曰荀子只一句性惡大本已失揚子亦不識性更<lb/>
説甚道盖性者大本也言性惡則大本已失道者率性<lb/>
之謂不識性更說甚道<lb/>
孟子養氣章縮字直字義字皆意同<lb/>
書以前雖已有文籍皆不傳今文籍可見者自書堯典<lb/>
始<lb/>
<pb n="KR3a0079_WYG_023-4b"/>
知言最難惟心乎道乃能知古今天下言之是非<lb/>
所行不合乎仁義禮智即莫由道也<lb/>
見賢思齊見不賢而内自省不獨見當時之人如此以<lb/>
至讀古人之書見古人之賢者皆思齊見古人之不賢<lb/>
者皆自省則進善去惡之功益廣矣<lb/>
論性不論氣不備有二說專論性不論氣則性無安泊<lb/>
處此不備也專論性不論氣則雖知性之本善而不知<lb/>
氣質有清濁之殊此不備也論氣不論性不明亦有二<lb/>
<pb n="KR3a0079_WYG_023-5a"/>
説如告子以知覺運動之氣為性而不知性之為理此<lb/>
不明也如論氣質有清濁之懸殊而不知性之本善此<lb/>
不明也二之則不是蓋理氣雖不相雜亦不相離天下<lb/>
無無氣之理亦無無理之氣氣外無性性外無氣是不<lb/>
可二之也若分而二是有無氣之性無性之氣矣故曰<lb/>
二之則不是<lb/>
論性不論氣不備言孟子於極本窮原之性已明但未<lb/>
備耳論氣不論性不明則是告子全不識性也<lb/>
<pb n="KR3a0079_WYG_023-5b"/>
大學之明徳即中庸天命之性<lb/>
黙識仁義禮智之性與元亨利貞之天合則有得矣聞<lb/>
道即知性知天也<lb/>
天者理也其尊無對逆理則獲罪於天矣蓋理即仁義<lb/>
禮智之理逆理則獲罪於天矣<lb/>
程子曰四端不言信者既有誠心為四端則信在其中<lb/>
矣愚謂若無誠心則四端亦無矣故四端必以信為本<lb/>
克己復禮與天地合德<lb/>
<pb n="KR3a0079_WYG_023-6a"/>
性者人所受之天理仁義禮智也天道者天理自然之<lb/>
本體元亨利貞也性與天道渾合無間故曰其實一也<lb/>
聖人接人惟一誠<lb/>
由辭以得意如元亨利貞仁義禮智辭也由辭以得元<lb/>
亨利貞仁義禮智之意則有得矣<lb/>
鬼神者天地陰陽之靈魂魄者人身隂陽之靈<lb/>
學不至於聖賢只是有不誠處<lb/>
　<lb/>
<pb n="KR3a0079_WYG_023-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀書續録卷十二<lb/>
</p>
<p>
</p>
  </div>
</body>
</text>
</TEI>
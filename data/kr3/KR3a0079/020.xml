<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀書續録卷九</head>
    <p>
<pb n="KR3a0079_WYG_020-1a"/>
欽定四庫全書<lb/>
　讀書續録卷九　　　　　　明　薛瑄　撰<lb/>
人心所具之性即天所賦之命人能常存仁義禮智之<lb/>
性即不咈乎天之所命或有一之未盡即咈乎天命而<lb/>
自絶於天矣<lb/>
天命之流注於人心而為性者其來源源無窮人能常<lb/>
存此性則天命無時不流注而其本無窮矣<lb/>
分正百職各司其事此唐虞三代大公至正之法也後<lb/>
<pb n="KR3a0079_WYG_020-1b"/>
世有内相之稱非相之職行相之事失公正矣<lb/>
唐太宗過鄴祭魏武夫魏武漢賊也祭之過矣胡氏以<lb/>
魏武唐太宗才優於徳夫唐太宗雖假仁義猶有及人<lb/>
之德魏武則殘賊生民潜移漢鼎弑伏后及皇子殺害<lb/>
忠良乃天下萬世不道大賊也何徳之有胡氏以之與<lb/>
唐太宗並稱恐非至論<lb/>
處大事貴乎明而能斷不明固無以知事之當斷然明<lb/>
而不斷亦不免於後艱矣<lb/>
<pb n="KR3a0079_WYG_020-2a"/>
中庸言明善不言明性善即性也<lb/>
言善則性在其中言性則善在其中善性無二理也逝<lb/>
者如斯夫不舍晝夜即元亨利貞之理<lb/>
濂溪先生在當時知之者少故從遊者不多惟程珦知<lb/>
之使二子從學遂明斯道之傳是則周子從遊者雖<lb/>
少反勝於從遊者之多也<lb/>
人之一呼一吸之息不停即天地之化不停也<lb/>
朱子言人心最靈而有以通貫乎性命之全體心性命<lb/>
<pb n="KR3a0079_WYG_020-2b"/>
一理也<lb/>
性即理也滿天地間皆性也<lb/>
朱子本義依古易次序自為一書不與程傳雜最可見<lb/>
象占卜筮教人之本意後儒摘以附程傳之次失朱子<lb/>
之意矣<lb/>
費隠是顯㣲無間<lb/>
朱子本義簡切明白深得聖人作易之意<lb/>
雜慮少則漸近道<lb/>
<pb n="KR3a0079_WYG_020-3a"/>
古聖賢多言私欲為人性之蔽至張子程子皆論氣質<lb/>
之性則知為人性之蔽不獨私欲而亦拘於氣質故朱<lb/>
子論人性之蔽必兼私欲氣質言之<lb/>
朱子曰明命赫然罔有内外是性無内外也<lb/>
性情之德具於人心此道不可須㬰離也<lb/>
由經以求道由辭以得意程子教人切要之言<lb/>
程朱之書吾寤寐敬畏之不敢慢也<lb/>
漢馬融絳帳女樂為權奸作奏害忠良得罪名教大矣<lb/>
<pb n="KR3a0079_WYG_020-3b"/>
猶配饗孔子廟廡謂宜黜罷之可也<lb/>
語之而不惰者子獨稱顔子則其餘聞夫子之言而惰<lb/>
者亦恐多矣<lb/>
人心即食色之性道心即天命之性<lb/>
聖人立法皆脩道之謂教非於道之外强立法制也若<lb/>
雜霸立法則非修道之教矣<lb/>
自得之全在因書之辭以得其意得其辭不得其意程<lb/>
子所謂糟粕耳<lb/>
<pb n="KR3a0079_WYG_020-4a"/>
程子有曰帝王以道治天下者蓋自天徳推之㠪道也<lb/>
其曰後世只是以智力把持天下者則無天德以行王<lb/>
道但用智力之私以防制之耳<lb/>
漢詔多引咎責躬恤民之意最為近古<lb/>
為人須做徹表徹裏一般人<lb/>
自孔子後知易者周子程子邵子朱子也<lb/>
堯命舜慎徽五典舜命契敬敷五教臯陶言勑我五典<lb/>
湯肇修人紀武王重民五教五典五教人紀天理人倫<lb/>
<pb n="KR3a0079_WYG_020-4b"/>
道莫出乎是<lb/>
朱子至精至粹之言己見於四書集註章句及易本義<lb/>
詩傳中其文集語類之屬所載者或有非定論者讀者<lb/>
擇焉可也<lb/>
聖人之德莫大於孝故書首稱舜克諧以孝<lb/>
孟子書首言利之害千萬世人之失皆由於此<lb/>
老吾老以及人之老幼吾幼以及人之幼聖人之仁政<lb/>
皆自此推之<lb/>
<pb n="KR3a0079_WYG_020-5a"/>
道從天出是有本之學<lb/>
文章俗學所以淺者由不知大本大原自天出而賦於<lb/>
人物故雖博極羣書識逹古今馳騁文章建立事功終<lb/>
為無本原而淺故君子貴乎知道<lb/>
知性知天則理無不明矣<lb/>
惟天之一字足以包括萬理<lb/>
聖人所以為聖人無一毫之不實處程子論邵子為人<lb/>
直是無禮不恭恐與聖人之學異<lb/>
<pb n="KR3a0079_WYG_020-5b"/>
水為摶激之可使過顙在山而就下之性常在性為氣<lb/>
質物欲拘蔽為惡而善之性常在<lb/>
孔子稱孟之反不伐如漢丙吉深厚不伐善恐孟之反<lb/>
不能過也<lb/>
天地之一陰一陽一闔一闢一晝一夜一寒一暑一𤾉<lb/>
一雨人之一動一靜一語一黙一作一止一寤一寐一<lb/>
呼一吸皆易道也<lb/>
孟子董子韓子論王道與霸術誠偽貴賤不同司馬氏<lb/>
<pb n="KR3a0079_WYG_020-6a"/>
言王霸無異道胡氏論之明矣<lb/>
盛衰皆隂陽之變萬古如此<lb/>
不明善而行者㝠行也<lb/>
乾健不息故運而成晝夜成四時成古今故曰但謂之<lb/>
乾而無所不包矣<lb/>
易非邵子羲晝不明非程子周經不明非朱子本義不<lb/>
明三君子大有功於易者也<lb/>
四書經文集註為聖為賢皆由此入惟讀者真知實得<lb/>
<pb n="KR3a0079_WYG_020-6b"/>
乃有其效耳<lb/>
率性而行即孟子所謂大智也<lb/>
天者萬物之祖無一物一理不出於天<lb/>
周程之學非朱子無以發<lb/>
四時行百物生即逝者如斯夫不舍晝夜之意<lb/>
天理發見流行之實不但四時行百物生而已如雨露<lb/>
霜雪風霆鬼神星辰雲物山峙川流凡有形有色有動<lb/>
有息者皆天理發見流行之實也<lb/>
<pb n="KR3a0079_WYG_020-7a"/>
周子之學得於易者多發明大學語孟中庸者少然其<lb/>
理則同也<lb/>
克己復禮為仁則盡性矣<lb/>
維天之命於穆不已忠也道之體也萬殊之所以一本<lb/>
也乾道變化各正性命恕也道之用也一本之所以萬<lb/>
殊也<lb/>
中也者天下之大本也道之體也萬殊之所以一本也<lb/>
和也者天下之逹道也道之用也一本之所以萬殊也<lb/>
<pb n="KR3a0079_WYG_020-7b"/>
大德敦化者道之體也萬殊之所以一本也小德川流<lb/>
者道之用也一本之所以萬殊也<lb/>
萬物統體一太極者道之體也萬殊之所以一本也萬<lb/>
物各具一太極者道之用也一本之所以萬殊也大哉<lb/>
乾元萬物資始誠之源也道之體也萬殊之所以一本<lb/>
也乾道變化各正性命誠斯立焉道之用也一本之所<lb/>
以萬殊也然凡言體用不可分而為二<lb/>
史雖紀事然事皆有理即事而窮其理亦致知格物之<lb/>
<pb n="KR3a0079_WYG_020-8a"/>
一端也<lb/>
明善即是知性<lb/>
克伐怨欲不行心尚為四者之累而不虚必四者凈盡<lb/>
則心虛而仁全矣<lb/>
漢唐宋之君未聞有知道者所以治效止於如此<lb/>
聖人不輕許人以仁蓋専言之仁則包四德仁則四德<lb/>
全而盡性矣故不輕許人以仁也<lb/>
孟子曰道一而已矣朱子註曰古今聖愚本同一性是<lb/>
<pb n="KR3a0079_WYG_020-8b"/>
則自堯舜至於塗人同一性也如書言俊徳𤣥徳迪徳<lb/>
大德一德敬徳以至言道心言中言降衷言天之明命<lb/>
之類雖所主有殊而莫非性之理也故自堯舜禹湯文<lb/>
武周公孔子顔曾思孟相傳之道又豈外於性哉所謂<lb/>
道一而已矣者於是可見<lb/>
復則吉迷復凶古之亡國之君敗家之子皆迷復者也<lb/>
復而無妄聖人矣<lb/>
道體無内外無古今<lb/>
<pb n="KR3a0079_WYG_020-9a"/>
必君臣同德乃可有為<lb/>
仁義禮智之性日用無時無處不發見但人自不察耳<lb/>
論性不論氣不備言孟子論性善固得性之本原然不<lb/>
論氣則不知有清濁昏明之異故未備論氣不論性不<lb/>
明言告子以知覺運動之氣為性而不知性之善故不<lb/>
明論性不論氣此氣字指氣質之性而言論氣不論性<lb/>
此氣字指告子以知覺運動之氣而言蓋告子論氣亦<lb/>
不知有清濁昏明氣質之性也二之則不是言性不離<lb/>
<pb n="KR3a0079_WYG_020-9b"/>
氣氣不離性分性氣為二則不是<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀書續録卷九<lb/>
</p>
<p>
</p>
  </div>
</body>
</text>
</TEI>
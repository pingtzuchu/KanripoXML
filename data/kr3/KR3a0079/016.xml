<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀書續録卷五</head>
    <p>
<pb n="KR3a0079_WYG_016-1a"/>
欽定四庫全書<lb/>
　讀書續録卷五　　　　　　明　薛瑄　撰<lb/>
周子挺生南服建圖立說以明造化之源性命之㣲傳<lb/>
之二程以當時無受之者遂不以語人至朱子旣即其<lb/>
圖以剖析其㫖又即其說以盡發其奥由是周子建圖<lb/>
立說之意大明學者誠欲求其意當即朱子之解以求<lb/>
周子之說熟讀精思潜玩黙體期以數十年之功俟其<lb/>
融㑹貫通超然有得於圖象之表庶㡬造化之源性命<lb/>
<pb n="KR3a0079_WYG_016-1b"/>
之㣲天人之理畢貫於一而其實不外乎吾心矣<lb/>
朱子曰易者交錯代換之名卦爻之立由是而已此易<lb/>
之在卦畫者又曰天地之間隂陽交錯而實理流行一<lb/>
賦一受於其中此易之在造化者然易之在卦畫者實<lb/>
由易之在造化者出也<lb/>
易雖有交易之體變易之用然用不在體之外<lb/>
人君之德惟明為先書稱堯曰欽明舜曰文明禹曰明<lb/>
明湯曰克明文王曰若日月之照臨皆言明也明則在<lb/>
<pb n="KR3a0079_WYG_016-2a"/>
己之理欲判然在人之邪正别白處己處人萬事皆得<lb/>
其當矣<lb/>
張子曰學至於不責人其學進矣此言當深體而力行<lb/>
之愚屢言及此而不厭其煩者亦欲深體而力行之也<lb/>
書雖不及史之詳然帝王治天下之大經大法已具後<lb/>
世人主能力求其要而法其治何三代之不可復書之<lb/>
精一執中治天下之要用賢才脩政事之類皆其法也<lb/>
經書中有字同而義異者如易泰卦泰乃亨泰之義論<lb/>
<pb n="KR3a0079_WYG_016-2b"/>
語君子泰而不驕泰乃舒泰之義大學驕泰以失之乃<lb/>
侈肆之義又如書言有忍乃濟忍乃容忍之義論語言<lb/>
忍乃忍於為惡之義孟子言不忍人之心乃仁心發見<lb/>
之義經書字如此類者字同而義異讀者當各即其義<lb/>
而觀之不可以字泥也<lb/>
孔子曰多乎哉不多也世儒以該博為能而不察其理<lb/>
之有無者去道逺矣<lb/>
有一毫私欲之間雜即非仁矣<lb/>
<pb n="KR3a0079_WYG_016-3a"/>
自古有天下者觀其所用之人則政事可知矣<lb/>
周子誠上章誠善道性元亨利貞命皆太極也<lb/>
程子言國祚之祈天永命周過其厯即其效也<lb/>
三王皆以仁立國所謂王道也<lb/>
漢唐雖雜伯雜夷尚能假仁義而行故國祚自三代以<lb/>
下最為長逺秦隋南北朝五代皆以不仁立國故其祚<lb/>
如彼之促斯可以為萬世鑑矣<lb/>
至大者善也人胡不為善<lb/>
<pb n="KR3a0079_WYG_016-3b"/>
正己者乃能正人未有枉己而能正人者也<lb/>
作史者不可以强弱成敗論人只當斷以大義<lb/>
民不習教化但知有刑政風俗難乎其淳矣<lb/>
賢其賢否其否天下所以治賢其否否其賢天下所以<lb/>
不治<lb/>
天下國家當大培根本何以培之仁而已聖人之道蔽<lb/>
昧不明者千五六百年至周程張朱而始明<lb/>
書稱堯曰欽明文思允恭克讓舜曰濬哲文明温恭允<lb/>
<pb n="KR3a0079_WYG_016-4a"/>
塞曰明曰文曰恭二帝皆同徳<lb/>
道流行於天地間即元亨利貞仁義禮智是也未嘗有<lb/>
間斷但道之託於人者有絶有續耳<lb/>
道體於穆而不已道統有絶有續<lb/>
道非亡也幽厲不由也不由則道之在人者亡矣而道<lb/>
之在天者則未嘗亡也<lb/>
行止乆速皆有理焉順理處之可也<lb/>
行止乆速由乎天故不可尤人<lb/>
<pb n="KR3a0079_WYG_016-4b"/>
中字專言則包四徳喜怒哀樂未發之謂中是也偏言<lb/>
則止為禮之一德定之以中正仁義是也<lb/>
靜存動察學易之要也<lb/>
動靜語黙應事接物求合乎理即學易也<lb/>
易者陰陽也其理則道也道即天命之流行朱子所謂<lb/>
隂陽交錯而實理流行一賦一受於其中是也<lb/>
五位相得而各有合相得謂一與二相得三與四相得<lb/>
五與六相得七與八相得九與十相得有合謂一與六<lb/>
<pb n="KR3a0079_WYG_016-5a"/>
合二與七合三與八合四與九合五與十合朱子曰相<lb/>
得如兄弟有合如夫婦相得則取其奇偶之相為次第<lb/>
辨其類而不容紊也有合則取其奇偶之相爲生成合<lb/>
其類而不容間也相得有合四字該盡河圖之數<lb/>
河圖洛書之奇偶不過一隂一陽耳朱子言之備矣洛<lb/>
書之五行即河圖之一六二七三八四九五十之五行<lb/>
也<lb/>
河圖之數十太陽之位一得數九成十少隂之位二得<lb/>
<pb n="KR3a0079_WYG_016-5b"/>
數八成十少陽之位三得數七成十太隂之位四得數<lb/>
六成十<lb/>
事無大小皆當致謹<lb/>
舜之兢兢業業禹之祗台徳先成湯之慄慄危懼文王<lb/>
之小心翼翼皆敬謹之謂也<lb/>
義利無並立之理尚義者必不尚利尚利者必不尚義<lb/>
惟君子為能尚義而去利也孳孳為義者君子也孳孳<lb/>
為利者小人也聖賢言之詳矣<lb/>
<pb n="KR3a0079_WYG_016-6a"/>
尚義則天下治三代盛時是也尚利則天下亂戰國末<lb/>
季是也<lb/>
行王道則黜伯功行伯道則棄王道後世有王伯並用<lb/>
之說非矣<lb/>
王道天理也伯功人欲也天理人欲未有並立者也<lb/>
老子多藏必厚亡之言曲盡事理自古以來黷貨厚積以<lb/>
取顛覆者多矣而猶不知戒何邪<lb/>
利者人心之同欲而欲專之可乎<lb/>
<pb n="KR3a0079_WYG_016-6b"/>
孟子深辨王霸之誠偽所以擴天理遏人欲也<lb/>
千古聖賢之學惟欲人存天理遏人欲而已<lb/>
天道可畏聖帝明王事天如事父母父母有怒人子恐<lb/>
懼不寧思有以消其怒聖帝明王之事天也亦然春秋<lb/>
書灾異不言事應而事應具存未有書於前而不應於<lb/>
後也朱子綱目書法倣春秋之意<lb/>
事天當自一念之㣲純乎天理次而一身一家皆出於<lb/>
至正則事天而天心悅矣<lb/>
<pb n="KR3a0079_WYG_016-7a"/>
古語云事天以實不以文存其心養其性事天之實也<lb/>
書言罰弗及嗣賞延于世此聖賢之仁心也故賞當過<lb/>
於厚而刑不過於濫<lb/>
乾道變化各正性命物物一太極也<lb/>
性命之理於一草一木見之於天地萬物皆見之<lb/>
周子論樂至矣<lb/>
邵子詩云不讀人間非聖書凡不正之書皆不可讀<lb/>
陰陽消息盛衰屈伸即易也順之則吉<lb/>
<pb n="KR3a0079_WYG_016-7b"/>
天地盈虚與時消息學易當深體此理<lb/>
朱子曰㸔來人處大運中無一時閒吉凶悔吝一息不<lb/>
曽停如大輪一般一恁滚將去聖人只隨他恁地去看<lb/>
道理如何這裏則將這道理處之那裏則將那道理處<lb/>
之愚按朱子此言論乾卦潛見愓躍飛亢之事學易者<lb/>
當知此意<lb/>
大有之遏惡揚善朱子謂非特用人反之於身亦莫不<lb/>
皆然如去人欲存天理即遏惡揚善也<lb/>
<pb n="KR3a0079_WYG_016-8a"/>
日中則昃月盈則食天地盈虚與時消息如東漢諸君<lb/>
子欲以力扶當時之衰亂是不知此義也<lb/>
隂陽在内外分否泰聖人以君子小人發明其義自古<lb/>
治亂皆由於是易之垂戒深矣<lb/>
朱子曰太極中本無一物天地生物不言所利故聖人<lb/>
之於功業雖有若無分定也制將智謀為本不然雖驍<lb/>
勇一夫之敵也易曰師貞丈人吉所謂丈人必能以智<lb/>
謀為本矣<lb/>
<pb n="KR3a0079_WYG_016-8b"/>
聖賢之書神而明之在乎人不然書特塵編耳<lb/>
書能神而明之則活潑潑地<lb/>
聖賢之書所載皆天地古今萬事萬物之理能因書以<lb/>
知理則理有實用不然書自書理自理何以有實用哉<lb/>
偶持一卷中庸書因思此書滿天下能因中庸之書實<lb/>
得中庸之理者㡬何人哉燈下記此以上四條<lb/>
易之初卦畫而已今經傳本義之外諸儒之說遂至數<lb/>
十卷何其文之多也<lb/>
<pb n="KR3a0079_WYG_016-9a"/>
支流多則迷本源雜說多則亂本㫖今五經四書傳註<lb/>
之外増録後儒之說日益多學者至白首不能遍讀吾<lb/>
恐本源本㫖迷而亂也<lb/>
宋末之文弊如周末許魯齋嘗言之矣<lb/>
士農工商之業為之必有實效異端誦妖誕之空言以<lb/>
徼不可必之福茫如捕風繫影舉前古為之何其惑之<lb/>
甚邪<lb/>
六十四卦其辭至於無窮<lb/>
<pb n="KR3a0079_WYG_016-9b"/>
為善誠實則天報之以福豈有為不善之人誦異端之<lb/>
誕言而福可求邪<lb/>
隂陽迭為消長自復至乾陽長隂消自姤至坤陽消隂<lb/>
長然陽之長雖至復始成一陽而坤之初爻陽已萌矣<lb/>
隂之長雖至姤始成一隂而乾之初爻隂已萌矣聖人<lb/>
於陽之復則喜見於辭於隂之姤則不言扶陽抑隂之<lb/>
義也<lb/>
剥盡為純坤剥于上而陽已萌於下夬盡則為純乾夬<lb/>
<pb n="KR3a0079_WYG_016-10a"/>
於上而隂已萌於初此陽無間容息隂亦無間容息故<lb/>
程子曰隂亦然聖人不言耳<lb/>
知卦畫即易知交易變易之易知隂陽迭為消長<lb/>
隂陽無頓絶之理至隂之中陽已生純坤初爻有陽是<lb/>
也至陽之中隂已生純乾初爻有隂是也<lb/>
姤次夬纔夬去隂為乾而隂又生邵子所謂亂生於治<lb/>
也<lb/>
程子曰顔子簞瓢在他人則憂而顔子獨樂者仁而已<lb/>
<pb n="KR3a0079_WYG_016-10b"/>
愚謂聖賢之樂不過全天命之性仁即天命之性也專<lb/>
言仁則義禮智皆在矣<lb/>
程子曰理性命一也<lb/>
堯舜之朝白僉者衆共之辭其舉人皆於公朝也此意<lb/>
行公道行矣<lb/>
乾健坤順之類易神明之徳仁義禮智信人神明之德<lb/>
旣徃之非不可追將來之非不可作此吾之自省也欲<lb/>
寡其過而未能之意時時不可忘此實脩己之要也<lb/>
<pb n="KR3a0079_WYG_016-11a"/>
蘧伯玉之使以夫子欲寡其過而未能之言對孔子之<lb/>
問不惟能知伯玉之心其能自知也審矣<lb/>
衞武公蘧伯玉皆以高年而篤於進修誠可為後世法<lb/>
孔子晩年喜易猶曰假我數年以學易可以無大過况<lb/>
常人之於學可不知所勉乎<lb/>
鬼神體物而不可遺無物無隂陽<lb/>
程子曰離隂陽更無道竊謂離物亦無道富有之謂大<lb/>
業理氣充塞無涯日新之謂盛徳理氣流行不息富有<lb/>
<pb n="KR3a0079_WYG_016-11b"/>
雖曰大無外日新雖曰乆無窮其實均一理氣耳<lb/>
道不為堯存不為桀亡萬古常如此<lb/>
道不離人人懵然無知覺者氣質拘之物欲蔽之也人<lb/>
之善端亦時有發見者但私欲盛隨復汩之耳<lb/>
朱子曰董遇云讀書千遍其義可見又曰思之思之又<lb/>
重思之思之不通鬼神將教之非思鬼之力也精神之<lb/>
極也非妄語也此言讀書熟思之精自有通悟時也<lb/>
楊龜山曰人性上不可添一物以是見龜山之識極髙<lb/>
<pb n="KR3a0079_WYG_016-12a"/>
朱子曰太極之有動靜是天命之流行也所謂一隂一<lb/>
陽之謂道誠者聖人之本物之終始而命之道也其動<lb/>
也誠之通也繼之者善萬物之所資以始也其靜也誠<lb/>
之復也成之者性萬物各正其性命也是則太極也天<lb/>
命也道也誠也善也性也一理也<lb/>
天下之理再無加於性分之外者<lb/>
孟子言性善於道之大本大原見之至明矣故其一言<lb/>
一理皆自此出荀揚諸子不明道之本原雖多言愈支<lb/>
<pb n="KR3a0079_WYG_016-12b"/>
矣<lb/>
聖人之言性與天道雖曰不可得而聞然與諸弟子言<lb/>
仁義孝弟忠信天命仁聖之類與凡不言之教何莫非<lb/>
性與天道之妙哉<lb/>
孔子曰若聖與仁則吾豈敢抑為之不厭誨人不倦則<lb/>
可謂云爾已矣讀論語者湏要見何者是聖人之為聖<lb/>
與仁不厭處何者是聖人以仁與聖誨人不倦處<lb/>
問自其本以之末則一理之實而萬物分之以為體故<lb/>
<pb n="KR3a0079_WYG_016-13a"/>
萬物各具一太極如此說則太極有分裂乎朱子曰本<lb/>
只是一太極而萬物各有禀受又各自全一太極爾如<lb/>
月在天只一而已及散在江湖則處處皆見不可謂月<lb/>
分也又問理性命章如何下分字曰不是割成片去只<lb/>
如月映萬川相似以朱子之言觀之太極渾然一理其<lb/>
大無外其小無内人物雖各得一理似乎分矣合而言<lb/>
之又渾是一理實未嘗分也正如天地間總是一月光<lb/>
萬川雖各得一月光又總是一月光也太極不可分於<lb/>
<pb n="KR3a0079_WYG_016-13b"/>
是可見矣<lb/>
大學傳言聖人之止雖有仁敬孝慈信之分其實皆以<lb/>
敬為主故曰無不敬而安所止也<lb/>
為善之心當念念不忘不可有須㬰之間也<lb/>
人心能止則篤實輝光故易於大畜言之周子言㡬字<lb/>
亦自易知㡬其神乎之語來天體無窮程子言之備矣<lb/>
維天之命於穆不已自一刻一時一晝一夜一月一嵗<lb/>
積累至千萬嵗無非一隂一陽之謂道循環而無窮此<lb/>
<pb n="KR3a0079_WYG_016-14a"/>
維天之命於穆不已也蓋命即元亨利貞之命道之謂<lb/>
也善最大以性無不在也<lb/>
天理本善故人性無不善故程子曰性即理也<lb/>
或在陽或在隂故神無方或為陽或為隂故易無體神<lb/>
不離乎隂陽亦未嘗倚於隂陽也<lb/>
四皓定惠帝之位先儒多稱留侯之謀而朱子綱目不<lb/>
大書其事惟附註於髙帝還宫之下必有深意楚辭鴻<lb/>
鵠歌有朱子集註議論當以為正<lb/>
<pb n="KR3a0079_WYG_016-14b"/>
讀史最有益古人多有明見於事㡬之先者如事之成<lb/>
敗人之賢否皆預言於前而具應於後此等殊開人智<lb/>
識<lb/>
朱子曰易若靠定象去㸔便滋味長若只恁懸空看也<lb/>
無甚意思本義多是靠定象看<lb/>
中夜思千古聖人之心惟是誠而已<lb/>
進學之本惟在忠信聖賢言之詳矣<lb/>
孔子視其所以一章亦可反觀己之為善為惡所由所<lb/>
<pb n="KR3a0079_WYG_016-15a"/>
安之實<lb/>
大學經傳一明徳貫之明明徳者明徳明於己新民者<lb/>
明徳明於人止至善者人已之明徳各造其極格物致<lb/>
知窮盡此明徳之理也誠意者實其明徳於心之所發<lb/>
也正心脩身全此明徳於身心也齊家治國平天下者<lb/>
明徳明於家國天下也<lb/>
元亨利貞之命充塞天地流行古今無一毫之空隙無<lb/>
一息之間斷即維天之命於穆不已也<lb/>
<pb n="KR3a0079_WYG_016-15b"/>
五行之外無隂陽隂陽之外無太極太極之外無性與<lb/>
天道精粗本末渾然一致也仁義禮智天理也樂天即<lb/>
循天理而樂也識太極則識聖人矣<lb/>
宴好之私不形於動靜情欲之感無介於威儀盛徳之<lb/>
至也<lb/>
易不出乎隂陽之理故太極圖可以包之元始統天仁<lb/>
道統人<lb/>
朱子曰道之體用不外乎隂陽而其所以然者則未嘗<lb/>
<pb n="KR3a0079_WYG_016-16a"/>
倚於隂陽也是則道即不測之神與<lb/>
堯之命官厯象授時以閏月定四時之類皆範圍天地<lb/>
之化而不過曲成萬物而不遺也歟<lb/>
晝動夜靜而太極不離乎動靜故曰太極本然之妙也<lb/>
動靜所乘之機也天位乎上為陽地位乎下為隂而太<lb/>
極不離乎隂陽故曰隂陽形而下之器也太極形而上<lb/>
之道也<lb/>
太極說不過中庸之理耳通書曰誠者聖人之本誠太<lb/>
<pb n="KR3a0079_WYG_016-16b"/>
極也即中庸喜怒哀樂未發之中也其曰大哉乾元萬<lb/>
物資始誠之源也即中庸天命之本然也其曰乾道變<lb/>
化各正性命誠斯立焉即中庸天命流行賦於人物之<lb/>
性也其曰誠者五常之本又即未發之中也其曰動而<lb/>
和曰道即和之逹道也<lb/>
周子無極而太極指性命之全體而言張子西銘理一<lb/>
分殊指仁義而言西銘示人以求仁之體專言之仁也<lb/>
於太極圖中正仁義亦無不包矣<lb/>
<pb n="KR3a0079_WYG_016-17a"/>
太極圖言一理二氣五行化生萬物西銘言乾坤為萬<lb/>
物之父母則一理二氣五行化生萬物在其中矣<lb/>
惇五典庸五禮彰五服用五刑治天下之大本大法不<lb/>
出於是<lb/>
千古聖賢教人之法只欲人復其性而已聖人千言萬<lb/>
語雖有精粗本末不同皆說從性上來學者黙識而旁<lb/>
通之<lb/>
天人之理性命而已<lb/>
<pb n="KR3a0079_WYG_016-17b"/>
學只學天理人倫<lb/>
西銘大㫖欲人克己為仁<lb/>
顯也用也即道之費也㣲也體也即道之隠也體用一<lb/>
源顯㣲無間<lb/>
太極圖說程子之後惟朱子知之宜程子不以語人也<lb/>
太極圖說朱子解知者鮮矣<lb/>
天地萬事萬物各有自然之條理人之處事惟順其條<lb/>
理而行斯無難處之事矣<lb/>
<pb n="KR3a0079_WYG_016-18a"/>
致知格物是於事物求至極之理<lb/>
理不外事惟於事上求其理理既明即以此理處此事<lb/>
斯得其當矣<lb/>
中庸或問曰格物之功正在即事即物而各求其理天<lb/>
之神道而四時不忒元亨利貞是也聖人以神道設<lb/>
教而天下服仁義禮智是也神明之徳在天為元亨利<lb/>
貞在人為仁義禮智<lb/>
中庸序曰恍然似有得其要領所謂要領天命之性也<lb/>
<pb n="KR3a0079_WYG_016-18b"/>
一書之理不外是<lb/>
論語雖不明言性善凡言仁義孝弟道徳天命之類無<lb/>
非性善也<lb/>
人之寂然不動時隂也而理具焉感而遂通時陽也而<lb/>
理亦具焉或隂或陽而理無不在此在人隂陽不測之<lb/>
神也<lb/>
論語凡告門弟子問仁一貫求仁得仁禮義善性之類<lb/>
皆天理也天理即性善也<lb/>
<pb n="KR3a0079_WYG_016-19a"/>
聖人雖罕言命而論語所言者無非命之理雖罕言仁<lb/>
而所言者無非仁之道蓋命即元亨利貞賦於人仁義<lb/>
禮智之性聖人一言一事豈有出於性命之外者學者<lb/>
黙而識之可也<lb/>
靜而敬以涵養喜怒哀樂未發之中動而敬以省察喜<lb/>
怒哀樂中節之和此為學之切要也<lb/>
關雎之詩即中和之理<lb/>
動以天天即仁義禮智之天理也<lb/>
<pb n="KR3a0079_WYG_016-19b"/>
論語言仁大學言明徳中庸言天命之性孟子言仁義<lb/>
一理也<lb/>
動靜無端隂陽無始於貞元之間見之<lb/>
一以貫之只是性情<lb/>
聖人教人百行萬善性以貫之<lb/>
豁然貫通者性而已<lb/>
日省已過之不暇何暇責人之過<lb/>
恕字用之不盡<lb/>
<pb n="KR3a0079_WYG_016-20a"/>
道無聲臭取之不竭用之無窮<lb/>
朱子太極西銘解至矣盡矣<lb/>
貞元動靜人心動靜一也<lb/>
朱子言顔子觸處洞然自有條理條理即性情之條理<lb/>
大本逹道也<lb/>
性命之理散見於聖賢之書天地之間反之吾心至精<lb/>
至宻之地而不可見也<lb/>
始終條理性命體用是也<lb/>
<pb n="KR3a0079_WYG_016-20b"/>
聖人荅門弟子問仁雖因人變化不同其致一也<lb/>
造化無一息之間人之存心亦當無一息之間<lb/>
學者一日之間心在義理上之時少在閒事上之時多<lb/>
所以於義理生而於閒事熟誠能移在閒事上之心常<lb/>
在義理上念念不忘則天理熟矣<lb/>
孟子言仁亦在乎熟之而已譬之飲食熟則消融而有<lb/>
益生則非徒無益又將有害焉此為仁貴乎熟也<lb/>
程子曰人只有箇天理不能存更做甚人蓋天理即仁<lb/>
<pb n="KR3a0079_WYG_016-21a"/>
義禮智也四者一有失焉則非人矣<lb/>
思萬端外事皆無益惟思天理則日進高明<lb/>
誠為中庸之樞紐即此性之實也非性之外别有一物<lb/>
為誠<lb/>
博學詳說反說到至約之處則無聲無臭矣<lb/>
道心即仁義禮智之心性是也<lb/>
盡性者聖人復性者賢人至於聖人聖人相傳之道不<lb/>
過於此<lb/>
<pb n="KR3a0079_WYG_016-21b"/>
堯舜禹湯文武之道非得孔子後世莫知所尊周程張<lb/>
子之道非得朱子後世莫知所統孔子之後有大功於<lb/>
道學者朱子也古聖人之道四書之理湮晦千五百年<lb/>
至程朱始明<lb/>
知至處即性之一源<lb/>
性者萬物之一源無方所無形象<lb/>
費隠即逹道大本<lb/>
不遷怒工夫甚難惟嘗用力者知之然亦不可不勉<lb/>
<pb n="KR3a0079_WYG_016-22a"/>
孔子曰君子之道四丘未能一焉聖不自聖者如此<lb/>
復之有益於人大矣雖顔子亦由於不逺復<lb/>
小學以事教人理在其中精粗本末無二致也<lb/>
踐履盡小學之事則天理爛熟雖大而化之之聖恐亦<lb/>
不外是<lb/>
天地萬物晝夜寒暑彌滿六合流行古今皆易也<lb/>
易曰知崇禮卑知崇如博文禮卑如約禮日夜省察身<lb/>
心思慮動作之過惡改之體認身心性情固有之天理<lb/>
<pb n="KR3a0079_WYG_016-22b"/>
存之改過存善晝夜循環用功庶㡬惡去而善存<lb/>
讀西銘筆録<lb/>
朱子解西銘天地之帥吾其性曰乾健坤順此天地之<lb/>
志為氣之帥而人物之所得以為性者也蓋乾坤之健<lb/>
順即元亨利貞之徳賦於人物為仁義禮智之性也人<lb/>
物皆同此性民曰同胞以能推明乎此性也物吾與也<lb/>
以不能推明乎此性也大君宗子大臣家相高年長長<lb/>
孤弱㓜㓜聖人賢者以至兄弟無告凡天下之人皆天<lb/>
<pb n="KR3a0079_WYG_016-23a"/>
地之子而同此性也惟聖人能全其性與天地合徳也<lb/>
賢者能不失其性而秀出於等夷也于時保之保此性<lb/>
也樂且不憂樂天即樂此性也違曰悖徳害仁曰賊濟<lb/>
惡者不才皆逆此性戕此性稔惡而淪滅此性者也踐<lb/>
形惟肖者能充形色之性而克肖乎乾坤父母者也知<lb/>
化善述其事者知隂陽變化之道而所行者皆天地之<lb/>
事即此性見於日用事為之間者也窮神善繼其志者<lb/>
通天地元亨利貞神明之徳而所存者皆天地之心即<lb/>
<pb n="KR3a0079_WYG_016-23b"/>
此性藴於寂然不動者也不愧屋漏為無忝存此性於<lb/>
幽隠之中無忝於乾坤父母也存心養性為匪懈存其<lb/>
心養其性不怠於事天者也遏人欲而惡㫖酒又所以<lb/>
顧天之養而存此性也育英才而永錫類乃所以廣萬<lb/>
物之一原而推此性也不弛勞而盡底豫之恭非存此<lb/>
性以事天乎無所逃而待烹非盡此性以順天乎體其<lb/>
受而全歸者全歸乎此性而已順乎天而惟命是從者<lb/>
不咈乎此性而已或富貴而厚吾生吾惟盡其性而不<lb/>
<pb n="KR3a0079_WYG_016-24a"/>
敢驕或貧賤而玉吾成吾惟順其性而不敢怨以至存<lb/>
則存吾性以事天沒則全吾性以樂天此性之一字皆<lb/>
自天地之帥吾其性之性來西銘始終之意因事親之<lb/>
誠以明事天之道惟在吾養性而已先儒以理一分殊<lb/>
明此篇之大㫖然理一所以為仁分殊所以為義舉仁<lb/>
義而言則性之全體在其中矣竊以性之一字貫之如<lb/>
此未知是否以俟正於後之君子薛瑄識<lb/>
觀顔子所好何學論顔子全在性情上用功夫<lb/>
<pb n="KR3a0079_WYG_016-24b"/>
程子曰西銘乃原道之宗祖蓋原道但言率性之道西<lb/>
銘言道所從出即天命之性也<lb/>
親親而仁民仁民而愛物皆仁也於親曰親於民曰仁<lb/>
於物曰愛仁之始各得其宜者義也此仁之理一貫乎<lb/>
分殊之中義之分殊不在理一之外也<lb/>
道學相傳非有物以相授也蓋性者萬物之一原而天<lb/>
下古今公共之理即所謂道也但先覺能明是道行是<lb/>
道得其人而有以覺之使之明是道行是道則道得其<lb/>
<pb n="KR3a0079_WYG_016-25a"/>
傳無其人則道失其傳矣<lb/>
天地之塞吾其體天地之帥吾其性此可見人與天地<lb/>
萬物為一體<lb/>
朱子本義卜筮外亦多本程傳<lb/>
至誠無息即維天之命於穆不已在聖人則純亦不已<lb/>
舉目見天地萬物之理皆活潑潑地何止鳶飛魚躍理<lb/>
者何即天命之性是也所謂洞見道體者恐不過如此<lb/>
一性貫乎中庸上天之載無聲無臭至矣君子篤恭而<lb/>
<pb n="KR3a0079_WYG_016-25b"/>
天下平即首章致中和天地位萬物育之意<lb/>
明徳新民止於至善無非盡已盡人之性各造其極物<lb/>
理之極處即性之一原也天下之物皆造乎極處則吾<lb/>
心所知無不至矣<lb/>
程子曰沿流而求源流者傳之辭也源者易之理也因<lb/>
辭以求理所謂沿流而求源也<lb/>
長沮桀溺之徒其言聖人雖非其自處却是蓋天下有<lb/>
道則見無道則隠賢者只當守此義若聖人則無不可<lb/>
<pb n="KR3a0079_WYG_016-26a"/>
為之時不當以賢者例之也<lb/>
惟聖人之言中正無過賢者之言或有過者<lb/>
宇文周多行周禮然無其本焉得有周禮之治<lb/>
大學物格而后知至知至而后意誠觀知至連意誠說<lb/>
則致知格物先於身心性情上用功可知身心性情之<lb/>
理明則意可得而誠矣<lb/>
允執厥中中者性命之理也千古道學之源本於此故<lb/>
朱子曰堯之一言至矣盡矣<lb/>
<pb n="KR3a0079_WYG_016-26b"/>
吳陸遜有先禮後刑之言亦可謂識治體矣<lb/>
常存不如人之心則有進<lb/>
元大而始人得天地生物之心以為仁則仁道之大可<lb/>
知<lb/>
仁從乾元大本大原中流出所以為衆善之長<lb/>
忠信所以進徳也脩辭立其誠所以居業也知行皆實<lb/>
也<lb/>
　讀書續録卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀書續録卷六</head>
    <p>
<pb n="KR3a0079_WYG_017-1a"/>
欽定四庫全書<lb/>
　讀書續録卷六　　　　　　明　薛瑄　撰<lb/>
為學之要在於知性善知性善則知所用力矣<lb/>
告子以食色為性若紾兄之臂而得食得為性乎踰東<lb/>
家墻摟處子則得妻得為性乎故食色氣也食色之理<lb/>
性也<lb/>
寒暑陰陽也所以變化者神也變化之神無方陰陽之<lb/>
易無體<lb/>
<pb n="KR3a0079_WYG_017-1b"/>
天地設位而易行乎其中而易亦天地也成性存存道<lb/>
義之門而道義亦性也<lb/>
居處恭執事敬存吾心之天對越在天之天即顧諟天<lb/>
之明命畏天命尊徳性之謂也<lb/>
孟子道性善言必稱堯舜又曰聖人人倫之至也又曰<lb/>
堯舜性之也是則聖人之所以為聖人者全此性而已<lb/>
程子曰乾天也一節論天至矣<lb/>
顔子所言髙堅前後朱子曰道體也道體即性也<lb/>
<pb n="KR3a0079_WYG_017-2a"/>
天命之性渾然無間故存心養性即所以事天也<lb/>
聖人以四代禮樂告顔子使其得位則於前代之法必<lb/>
有因有革未必盡溺古法也<lb/>
朱子曰功用言其氣也妙用言其理也功用兼精<lb/>
粗<hi>闕</hi>
論性是學問大本大原知此則天下之理可明矣<lb/>
自泰之否易自否之泰難<lb/>
卦爻隨時取義不同<lb/>
<pb n="KR3a0079_WYG_017-2b"/>
君徳明為本居敬窮理則明矣<lb/>
朱子曰至精之理於至粗之物上見<lb/>
班彪王命論真西山文章正宗取之<lb/>
知行雖是兩事然行是行其所知之理亦一也<lb/>
乾專直是一坤翕闢是二<lb/>
參同契終是方技之書<lb/>
顔子與聖人未達一間者以三月不違與純亦不已也<lb/>
聖人相傳之心法性而已<lb/>
<pb n="KR3a0079_WYG_017-3a"/>
既曰上天之載無聲無臭復何言哉<lb/>
萬古之闔闢不可得而窮程子所謂動静無端隂陽<lb/>
無始者與<lb/>
物格知至在物之理與在己之理無間故曰纔明彼即<lb/>
曉此<lb/>
格物是方推致其知物格則知至矣<lb/>
通天地萬物總是一理致知格物者正欲推極吾心之<lb/>
知以貫天地萬物之理也<lb/>
<pb n="KR3a0079_WYG_017-3b"/>
孟子曰使吏治其賦後世分封者多用其言<lb/>
天命有善而無惡性之謂也<lb/>
大同之道即理也<lb/>
誠之源即張子所謂性者萬物之一原<lb/>
唐郭子儀竭忠誠以事君故君心無所疑以厚徳不露<lb/>
圭角處小人故讒邪莫能害<lb/>
觀孟子答井田之問則其法壞已甚矣<lb/>
四徳仁為大知為重非知之明守之固則仁亦不能有<lb/>
<pb n="KR3a0079_WYG_017-4a"/>
諸己矣<lb/>
朱子贊明道曰龍徳正中甚大<lb/>
孟氏醇乎醇以其言不出乎仁義禮智<lb/>
言出乎已可警乎已<lb/>
程子曰心通乎道然後能辨是非如持權衡以較輕<lb/>
重盖道即仁義禮智心通乎道以辨人之是非其合於<lb/>
道者為是不合於道者為非道即權衡較輕重即辨<lb/>
是非也<lb/>
<pb n="KR3a0079_WYG_017-4b"/>
朱子論陸象山之學具有定論臨川吳氏猶左右之何<lb/>
也<lb/>
元人詩曰不宗朱氏元非學美哉言乎<lb/>
晉司徒魏舒凡有為先行而後言可以為法其遜位而<lb/>
去一節尤髙<lb/>
孟子專心致志四字讀書之至要<lb/>
率性之謂道全是自然<lb/>
天下後世有公是公非秦檜祖子孫三世領史職亦不<lb/>
<pb n="KR3a0079_WYG_017-5a"/>
能揜其奸邪之迹<lb/>
聖人之言皆自天理中流出所以為載道之文<lb/>
知性善則天下之道皆自此出不知性而論道者妄也<lb/>
學至知道乃可以言學道者何性是也<lb/>
在天成象在地成形皆造化之迹<lb/>
太極動而生陽静而生隂即二氣之良能也<lb/>
元亨利貞仁義禮智八箇字無物不有無時不然充塞<lb/>
天地貫徹古今日用須㬰不可離也<lb/>
<pb n="KR3a0079_WYG_017-5b"/>
君子行此四徳者故曰乾元亨利貞聖人盡性以至命<lb/>
也<lb/>
大哉乾元乃統天萬化之源也<lb/>
一隂一陽之謂道繼之者善也成之者性也無時不然<lb/>
天既無言恐理亦無名<lb/>
二氣之良能即屈伸之自然也<lb/>
細思人與天地本無二理惟無私貫之<lb/>
凡言性命仁義禮智道徳之理皆無形聲之可接惟<lb/>
<pb n="KR3a0079_WYG_017-6a"/>
黙而識之可也故曰上達必由心悟命之曰道盖借人<lb/>
所行實有道路之道以明人所行當然之理耳非真有<lb/>
形如道路之道也<lb/>
先儒言聞道見道者但心悟其理故借聞見以明之非<lb/>
真有聲之可聞有形之可見也<lb/>
降衷秉彞天理民彝朱子於孟子豪傑興及聞見章<lb/>
註兩言之千載聖賢所傳所學之道不外乎是<lb/>
持盈惟有徳者能之<lb/>
<pb n="KR3a0079_WYG_017-6b"/>
作徳心逸日休者誠也作偽者反是<lb/>
人無忠信不可立於世<lb/>
天地聖人誠而已<lb/>
本一氣而有動静耳<lb/>
荀子以人性為惡則是誣天下萬世之人皆為惡也其<lb/>
昩於理如是之甚<lb/>
周世宗亦五代之賢君而争南唐江北之地亦多傷兩<lb/>
國之生靈仁者不為也<lb/>
<pb n="KR3a0079_WYG_017-7a"/>
孟子處戰國之時不言兵其仁心大矣<lb/>
觀唐虞三代之書其世道可見<lb/>
宋元祐宣仁臨朝亦非大有為之時<lb/>
氣化流行未嘗間斷可見道體無一息之停<lb/>
周禮後世用其制者猶不可易可見為聖人之書<lb/>
成湯不邇聲色不殖貨利最為難事<lb/>
孟子得仁義禮智之大者其言千變萬化皆由此出天<lb/>
道元而已人道仁而已<lb/>
<pb n="KR3a0079_WYG_017-7b"/>
大學言明徳論語言仁中庸言性孟子言仁義一理<lb/>
也<lb/>
坤之元即乾之氣也<lb/>
一隂一陽之謂道繼之者善也成之者性也先儒謂是<lb/>
孔子言性與天道處<lb/>
非知道者不足以知聖人<lb/>
自孟子後知孔子者鮮矣至周張程朱乃知之<lb/>
顯諸仁是藏諸用之發見處藏諸用是顯諸仁之機<lb/>
<pb n="KR3a0079_WYG_017-8a"/>
緘處<lb/>
三代王佐事業皆本於道徳後世輔相事功多出於<lb/>
才氣<lb/>
莫之為莫之致皆當謹其在已者<lb/>
中庸惟聖人能之雖大賢亦未免有過不及者<lb/>
議論是非易行事合理難<lb/>
聖賢書所言之理神而明之在乎人不然書特塵編<lb/>
耳<lb/>
<pb n="KR3a0079_WYG_017-8b"/>
一之理不患不能知患無可貫之實耳<lb/>
朱子本義依吕氏所定經二卷傳十卷古易次序可見<lb/>
易本卜筮之義<lb/>
　<lb/>
　<lb/>
　<lb/>
　<lb/>
　讀書續録巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀書續録卷十</head>
    <p>
<pb n="KR3a0079_WYG_021-1a"/>
欽定四庫全書<lb/>
　讀書續録卷十　　　　　　明　薛瑄　撰<lb/>
朱子詩曰渾然一理貫即性與天道也<lb/>
心性天一理也其大無外<lb/>
誠即性命之實理非性命之外别有誠也<lb/>
天人之理誠而已<lb/>
維天之命於穆不已即乾之健而不息也<lb/>
人之威儀須㬰不可不嚴整蓋有物有則也<lb/>
<pb n="KR3a0079_WYG_021-1b"/>
張子反原之說吕氏屈者不亡之言謝氏歸根之論程<lb/>
子朱子辨之明矣<lb/>
程子曰人心一有所欲則離道矣此克己所以為難也<lb/>
嚴子陵有懐仁輔義天下恱之言非不仕也但不肯少<lb/>
貶其道耳觀其謂光武差増於徃則其㣲意可見作史<lb/>
者列於逸民傳非知光者<lb/>
出處去就士君子之大節不可不謹禮曰進以禮退以<lb/>
義孔子曰有命孟子不見諸侯尤詳於進退之道故出<lb/>
<pb n="KR3a0079_WYG_021-2a"/>
處去就之節不可不謹<lb/>
王者行一不義殺一不辜而得天下不為也<lb/>
魏晉五胡南北朝十六國五代或假禪授以竊人之國<lb/>
或騁兵力以荼毒生民皆王者之賊也<lb/>
古經易畫自伏羲始書自堯典始<lb/>
周子之學當時無知者太極圖說通書傳之程子程子<lb/>
以其理㣲不以語學者至朱子始發明之然能因朱子<lb/>
之言以求周子之學者亦未易得也<lb/>
<pb n="KR3a0079_WYG_021-2b"/>
誠心父母斯民為王道有一毫不誠即非王道矣<lb/>
性與天道只在目前黙而識之可也<lb/>
顔子簞瓢陋巷不改其樂使逹而在上則有天下而不<lb/>
與矣<lb/>
韓子言孟子醇乎醇以其言仁義而不雜也<lb/>
朱子謂程子說荀揚等語是就分金秤上說下來蓋所<lb/>
謂知言知人也<lb/>
無物非氣無氣無道<lb/>
<pb n="KR3a0079_WYG_021-3a"/>
千古聖賢之心仁而已<lb/>
自近古四海九州無不崇信釋老惟今孔子闕里曲阜<lb/>
一縣無佛老之居無僧道<lb/>
維天之命於穆不已者誠而已<lb/>
朱子曰程子言以功用謂之鬼神以妙用謂之神功用<lb/>
言其氣也妙用言其理也凡易兼言鬼神者皆言其氣<lb/>
單言神者皆言其理朱子釋隂陽不測之謂神章言道<lb/>
之體用不外乎隂陽而其所以然則未嘗倚於隂陽是<lb/>
<pb n="KR3a0079_WYG_021-3b"/>
則神即道也理也<lb/>
神無方而易無體不但隂陽造化為然如人之動而陽<lb/>
神在動中靜而隂神在靜中此神無方也人之動而靜<lb/>
靜而動動而又靜此易無體也<lb/>
一隂一陽之謂道繼之者善也成之者性也<lb/>
流行賦予無一息之間但人自不察耳<lb/>
論性不論氣不備有二說性氣不相離專論性不論氣<lb/>
則性無安泊處此不備也性氣既不相離因氣有清濁<lb/>
<pb n="KR3a0079_WYG_021-4a"/>
故性有明暗若専論本然之性善而不論氣則不知有<lb/>
清濁明暗氣質之性此不備也<lb/>
論氣不論性不明是指告子以知覺運動生之氣為性<lb/>
而不知性即理也故不明<lb/>
萬事萬物一理貫之理即性也性之仁貫乎父子之親<lb/>
仁民愛物之類性之義貫乎君臣之義尊賢之等事物<lb/>
之宜性之禮貫乎長㓜之序天秩之節文儀則性之智<lb/>
貫乎夫婦之别是非善惡賢否之分性之信貫乎朋友<lb/>
<pb n="KR3a0079_WYG_021-4b"/>
之交五常萬事之實只一性貫乎萬事萬物所謂一理<lb/>
渾然而泛應曲當也<lb/>
知一隂一陽之謂道繼之者善也成之者性也則知道<lb/>
德之本源矣<lb/>
氣質之拘最大不然何自古聖賢之生不多見與<lb/>
孔子以聖人君子善人有恒者不得而見聖賢之生豈<lb/>
偶然哉<lb/>
人心所具之性從繼之者善來即所謂天命之謂性也<lb/>
<pb n="KR3a0079_WYG_021-5a"/>
夏商周皆有興廢惟唐虞無廢<lb/>
善惡不係於世類多矣以莽賊而有孝平后之貞烈自<lb/>
古来萬變之外物皆泯惟善惡之迹不泯可畏哉夏商<lb/>
周之子孫久而無聞孔子之子孫愈久愈盛何其德之<lb/>
長也<lb/>
心每有妄發即以經書聖賢之言制之<lb/>
程子曰以形體謂之天以主宰謂之帝以功用謂之鬼<lb/>
神以妙用謂之神以性情謂之乾此數言不出理氣二<lb/>
<pb n="KR3a0079_WYG_021-5b"/>
字而天以貫之<lb/>
㳺程子之門流於老禪者由致知格物之功未至也<lb/>
程子曰天本廓然無窮即道之廓然無窮也天以形體<lb/>
言道即理也<lb/>
老子曰大道廢有仁義夫仁義即大道也大道既廢又<lb/>
豈有仁義乎至分道德仁義禮為五皆理不明也先儒<lb/>
已辨之矣<lb/>
陳希夷亦遯世離羣者與<lb/>
<pb n="KR3a0079_WYG_021-6a"/>
程子曰性即理也理則自堯舜至於塗人一也此論本<lb/>
然之性又曰才禀於氣氣有清濁禀其清者為賢禀其<lb/>
濁者為愚此論氣質之性<lb/>
朱子之後大儒真西山大學衍義有補於治道<lb/>
朱子言自程子之後論格物致知者皆失程子之意詳<lb/>
見大學或問<lb/>
學者不於身心事物上體認其理而力行之徒矻矻於<lb/>
記誦文辭之間難乎有得矣<lb/>
<pb n="KR3a0079_WYG_021-6b"/>
因惻隠羞惡恭敬是非之情善而知仁義禮智之性善<lb/>
亦猶因水之流清而知其源之清也此先儒之成説特<lb/>
申言之<lb/>
自孔子後數千年易只曰周經乾元亨利貞以下而伏<lb/>
羲先天四圖隱而不傳雖有繫辭易有太極是生兩儀<lb/>
兩儀生四象四象生八卦及説卦天地定位山澤通氣<lb/>
雷風相薄水火不相射八卦相錯數徃者順知來者逆<lb/>
之言人亦不知何謂至邵子傳先天圖自陳希夷於是<lb/>
<pb n="KR3a0079_WYG_021-7a"/>
以繫辭説卦之言證圖一一相合而伏羲作易本原復<lb/>
明<lb/>
邵子一分為二二分為四四分為八等語即發明易有<lb/>
太極是生兩儀云云之横圖也其曰乾坤縱而六子横<lb/>
等語即發明天地定位云云之圓圖也<lb/>
堯典克明峻德一言貫千萬世君徳之始<lb/>
程子稱邵子觀天地之運化隂陽之消長以逹乎萬物<lb/>
之變其意深矣<lb/>
<pb n="KR3a0079_WYG_021-7b"/>
鬼者屈也神者伸也屈伸是隂陽之靈處<lb/>
乾一而實故以質言而曰大坤二而虛故以量言而曰<lb/>
廣乾坤之廣大即易之廣大也<lb/>
人與天地萬物混然一理一氣但分有不同耳<lb/>
孔子以至德稱泰伯文王乃萬世之人極<lb/>
天人一理備見於孔子贊易之辭<lb/>
明德貫大學經傳<lb/>
天人一理湯曰惟皇上帝降衷于下民武王曰惟天地<lb/>
<pb n="KR3a0079_WYG_021-8a"/>
萬物父母惟人萬物之靈詩曰天生烝民有物有則孔<lb/>
子所謂性與天道子思所謂天命之性孟子所謂知性<lb/>
知天皆有以見天人之一理後世大道不明論天者不<lb/>
及於人言人者無渉於天由是分天人爲二致惟董子<lb/>
有道之大原出於天之言亦可見天人之一理至周子<lb/>
作太極圖明人物出於造化之一原而張子程子朱子<lb/>
各有發明天人一理之説大道於是復明<lb/>
學問大本原在天命之性於此所見不差則天下之理<lb/>
<pb n="KR3a0079_WYG_021-8b"/>
不差矣<lb/>
邵康節見造化人事熟所以終不出<lb/>
惟知言窮理則能知人之邪正<lb/>
聖賢成大事業者從戰戰兢兢之小心來<lb/>
孔子言有恒者難見驗之人信然<lb/>
帝王治道治法皆實德實事豈後世無本智力之所及<lb/>
至誠能盡其性盡性即至誠<lb/>
純乎天理而不雜為誠雜則妄而不誠矣<lb/>
<pb n="KR3a0079_WYG_021-9a"/>
克盡已私為誠有一毫之私未盡則非誠矣<lb/>
程子曰有無動靜始終之理聚散而已蓋聚則為有為<lb/>
動為始散則為無為靜為終生死之説不過如此釋氏<lb/>
聚散亦人耳安能以已散者為禍福邪舉前古為其所<lb/>
惑理之不明也甚矣<lb/>
聖人最重民力觀春秋所書可見<lb/>
心無愧怍則廣大寛平而體常舒泰其樂可知矣<lb/>
程子曰釋氏不識隂陽晝夜死生古今愚謂惟其如此<lb/>
<pb n="KR3a0079_WYG_021-9b"/>
故其言誕妄<lb/>
聖人言天地之造化莫備於易論天地之造化而不本<lb/>
於易皆妄也<lb/>
　<lb/>
　<lb/>
　<lb/>
　<lb/>
　讀書續録卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀書録卷九</head>
    <p>
<pb n="KR3a0079_WYG_009-1a"/>
欽定四庫全書<lb/>
　讀書録卷九　　　　　　　明　薛瑄　撰<lb/>
舉天地萬物皆物也天地萬物之理其則也<lb/>
無物不有無時不然此言宜時時深體之<lb/>
無極而太極天地本然之性也隂陽太極氣質之性也<lb/>
天地本然之性就氣質中指出不雜者言之氣質之性<lb/>
即本然之性堕在氣質中者初非二性也<lb/>
雷電風雨參錯交動於下而太虛之本體自若萬事萬<lb/>
<pb n="KR3a0079_WYG_009-1b"/>
變紛紜膠擾於外而吾心之本體自如<lb/>
孟子曰君子深造以道欲其自得之也道者進為之方<lb/>
如學問思辨博文約禮之類是也循此而進潛翫積乆<lb/>
則有自得之妙不循此而進徒事於記誦辭章之末欲<lb/>
求自得之妙難矣<lb/>
書載堯舜之行事皆先德行而後事功事功之大者莫<lb/>
大於用人之一事觀諸二典可見矣<lb/>
有物有則於六十四卦三百八十四爻見之<lb/>
<pb n="KR3a0079_WYG_009-2a"/>
陳仲子亡親戚君臣上下其廉為小節釋氏滅天理人<lb/>
倫以潔其身果何道哉<lb/>
敬之詩曰學有緝熈於光明則成王之學日進於髙明<lb/>
矣<lb/>
感而遂通天下之故者元亨誠之通寂然不動者利貞<lb/>
誠之復元亨利貞亦於人心見之<lb/>
觀敬之詩成王眞得傳心之學者也<lb/>
視箴曰蔽交於前其中則遷所謂蔽者非止謂非禮之<lb/>
<pb n="KR3a0079_WYG_009-2b"/>
色凡見一切可好之物目逐之而動者皆是也<lb/>
讀西銘如見天之大<lb/>
為學第一在變化成質不然只是講說耳<lb/>
西銘自乾父坤母至兄弟顛連而無告者一節皆狀仁<lb/>
之體自于時保之至没吾寜也皆求仁之方<lb/>
余病頭風乆不敢讀書因念克伐怨欲不行可以為難<lb/>
之語原憲之學尚未至於仁况未至於憲之學者可不<lb/>
勉乎<lb/>
<pb n="KR3a0079_WYG_009-3a"/>
聴人之言便識其學之淺深<lb/>
聖人之博博而約以其有此理也衆人之博但務聞見<lb/>
之廣而不察其理之有無此所以異於聖人之博也<lb/>
好為怪異不經之談者不明理也<lb/>
朱子小學一書理與事而已内篇之立教明倫敬身通<lb/>
論言其理也稽古之立教明倫敬身通論實之以事也<lb/>
外篇嘉言之廣立教明倫敬身又以理言也善行實立<lb/>
教明倫敬身又實之以事也然理精也本也事粗也末<lb/>
<pb n="KR3a0079_WYG_009-3b"/>
也本末精粗一以貫之其小學之書乎<lb/>
先儒月映萬川之喻最好喻太極盖萬川總是一月光<lb/>
萬物統體一太極也川川各具一月光物物各具一太<lb/>
極也其統體之太極即各具之一本其各具之太極即<lb/>
全體之萬殊非有二太極也<lb/>
推之於前不見其始引之於後不見其終此所謂動静<lb/>
無端隂陽無始也<lb/>
仁義禮智信五字括盡小學一書亦括盡五經四書人<lb/>
<pb n="KR3a0079_WYG_009-4a"/>
纔動即有差故君子慎動<lb/>
見理明則處事熟如庖丁解牛矣<lb/>
太極中涵隂陽五行男女萬物之理體用一原也隂陽<lb/>
五行男女萬物具太極之理顯微無間也<lb/>
體用一原顯微無間見道器合一之妙<lb/>
周子太極圗畫出理氣示人<lb/>
體用一原顯微無間動靜無端隂陽無始其大無外其<lb/>
小無内非知道者孰能知之<lb/>
<pb n="KR3a0079_WYG_009-4b"/>
周子太極圗說字字貼在圗上朱子解亦然<lb/>
聖人言性與天道惟於賛易極言之耳平日與門人言<lb/>
者極少<lb/>
道以渾淪言之義以條理言之<lb/>
孔門弟子知孔子者不過顔曾二子其次惟子貢庶幾<lb/>
焉<lb/>
張子曰富有者大無外日新者乆無窮其㫖深矣<lb/>
自矜自伐者皆不能克有已之私也<lb/>
<pb n="KR3a0079_WYG_009-5a"/>
大而無外天道之於穆也乆而無窮天道之不已也動<lb/>
靜者隂陽也所以動靜者太極也盖太極有動之理故<lb/>
動而生陽太極有靜之理故靜而生隂<lb/>
天地公共之理人得之為性人能盡其性是亦公共之<lb/>
理耳無可矜伐者故程子曰達理則樂天而不競内充<lb/>
故退讓而不矜<lb/>
在在處處時時刻刻事事物物皆道也須要識得<lb/>
聖人之言如蓍龜曰吉則吉曰凶則凶<lb/>
<pb n="KR3a0079_WYG_009-5b"/>
禮樂只在進反之間盖進而盈溢樂也以反為文退而<lb/>
收歛禮也以進為文<lb/>
惟正足以服人<lb/>
孔子微辭奥義多在繋辭伊川微辭奥義多在易傳<lb/>
徳是得於心行是徳之見於事者如仁義禮智徳也仁<lb/>
形於孝親義形於事君禮形於長㓜智形於夫婦之類<lb/>
皆行也<lb/>
治夷狄之法只當謹守疆場勿使侵軼而已窮治不已<lb/>
<pb n="KR3a0079_WYG_009-6a"/>
必為中國患如秦皇漢武是也<lb/>
二十三四夜深時月初出東方其終魄于東之光比未<lb/>
望載魄之光尤光明者盖初昇之日光尤甚西下之日<lb/>
色故其光明如此<lb/>
舍五經四書與周程張朱之書不讀而讀他書者是猶<lb/>
惡覩泰山而喜丘垤也<lb/>
聖人不怨天不尤人心地多少灑落自在常人纔與人<lb/>
不合即尤人纔不得於天即怨天其心忿忮勞擾無一<lb/>
<pb n="KR3a0079_WYG_009-6b"/>
時之寧泰與聖人之心何啻霄壤<lb/>
必上達乃有知天之妙<lb/>
中庸言知天地之化育是聖人之心與天為一論語言<lb/>
知我者其天乎是天與聖人之心為一<lb/>
學者多以言語觀聖人而不察其天理流行之實有不<lb/>
待言而顯者是以徒得其言而不得其所以言盖能得<lb/>
其所以言則於聖人之言仁便知聖人身上何者是仁<lb/>
言義便知聖人身上何者是義以至聖人凡所言之理<lb/>
<pb n="KR3a0079_WYG_009-7a"/>
皆於聖人身上求其實則天理流行之實有不待言而<lb/>
著者可黙識矣<lb/>
宋儒亦有流於禪者不可不察<lb/>
偶見一伶人於三層卓上頭頂一小童可謂危矣因笑<lb/>
自喻曰此伶此際俱無邪心何也以恐懼之心勝也賤<lb/>
技且然君子學道必常存戒懼之心如處至危之地斯<lb/>
無邪心矣茍安於怠惰放肆則無限之邪心竊從而生<lb/>
矣<lb/>
<pb n="KR3a0079_WYG_009-7b"/>
處事識為先斷次之<lb/>
當大任有一毫私心人必見之<lb/>
人不自知其過者不明也<lb/>
作官常知不能盡其職則過人逺矣<lb/>
處大事不宜大厲聲色付之當然可也<lb/>
以己之欲知人之欲亦由是以己之勞知人之勞亦由<lb/>
是當推以同之<lb/>
省察存養不可毫髮間斷<lb/>
<pb n="KR3a0079_WYG_009-8a"/>
作官一事不可茍<lb/>
朱子曰觀其始合之不正知其終之有敝盖人之相交<lb/>
始合不以正欲其無隙於終者難矣故交在謹始人以<lb/>
説而動未有不失其正者<lb/>
礎潤而天雨霜降而鐘鳴氣類相感也<lb/>
心無妄思言無妄言身無妄動安得有差故有差者皆<lb/>
妄也無妄之義大矣<lb/>
道無待於言而著<lb/>
<pb n="KR3a0079_WYG_009-8b"/>
無非道也識者鮮矣<lb/>
人譽之使無可譽之實不可為之加喜人毁之使無可<lb/>
毁之實不可為之加戚惟篤於自信而已<lb/>
人之自立當斷於心若實見得是當决意為之不可<lb/>
因人言以前却而易其守<lb/>
纔呼即吸纔吸即呼無纎毫之間隂陽消息亦然天人<lb/>
之理一也<lb/>
察於安危寧於禍福謹於去就莫之能害也莊生之言<lb/>
<pb n="KR3a0079_WYG_009-9a"/>
亦可取<lb/>
輕言則人厭故謹言為自修之要<lb/>
靜可以制動<lb/>
大者弗察掇拾小者以為之不知類甚矣<lb/>
人真實有命不可以僥倖易其守<lb/>
心有開時開時見是理無物不有無時不然塞時則不<lb/>
見矣故為學要時時提醒此心勿令昏塞<lb/>
孔子曰死生有命富貴在天是皆一定之理君子知之<lb/>
<pb n="KR3a0079_WYG_009-9b"/>
故行義以俟命小人不知故行險以僥倖<lb/>
為治逺者大者不務而近小是急衆人之見也<lb/>
為政須通經有學術者不學無術雖有小能不達大<lb/>
體所為不過胥吏法律之事爾<lb/>
識量大則毁譽欣戚不足以動其中<lb/>
必能忍人不能忍之觸忤斯能為人不能為之事功人<lb/>
不知而不慍最為難事今人少被人侮慢即有不平之<lb/>
意是誠徳之未至也<lb/>
<pb n="KR3a0079_WYG_009-10a"/>
一念之善景星慶雲一念之惡烈風疾雨<lb/>
恒人不可與言上正猶徐無鬼武侯之對也<lb/>
許魯齋曰世間巧拙俱相伴不許區區智力爭此言<lb/>
宜念<lb/>
劉靖修髙士也百世之下聞其風者莫不為之興起<lb/>
誠足以廉頑立懦<lb/>
側媚小人惟得是務不自知其可賤也<lb/>
劉靖修有鳳凰翔於千仞之氣象<lb/>
<pb n="KR3a0079_WYG_009-10b"/>
未同而與言古人所深恥<lb/>
要當渾厚中有分辨者在乃可<lb/>
真是天理民彛不可冺滅<lb/>
立得脚定却須寛和以處之<lb/>
但當自求所未至者知不知在人我何與焉<lb/>
法者輔治之具當以教化為先<lb/>
習於見聞之乆則事之雖非者亦莫覺其非矣<lb/>
所貴於智者為能别賢否分是非也是非賢否不能辨<lb/>
<pb n="KR3a0079_WYG_009-11a"/>
烏足以言智<lb/>
舉萬物莫能尚其過人逺矣<lb/>
昔周子惟程珦知之宜其生二程為道學之宗也<lb/>
千萬人一人宜其識非常人所及<lb/>
止末作禁游民所以敦財利之源省妄費去冗食所以<lb/>
裕財利之用<lb/>
聖賢惡異端為其陷人心耗財用貽害之大<lb/>
財出於民費用廣則財不足財不足則賦斂重賦斂重<lb/>
<pb n="KR3a0079_WYG_009-11b"/>
則民窮民窮則力竭力竭則本摇矣<lb/>
伍舉曰私欲𢎞侈則徳義鮮少徳義不行則近者騷離<lb/>
逺者違距亦名言也<lb/>
無深逺之慮樂淺近之事者恒人也<lb/>
其何能淑載胥及溺詩之意深逺矣非孟子孰能知之<lb/>
無妄語入誠之門深宜體此<lb/>
與人言宜和氣從容氣忿則不平色厲則取怨<lb/>
民至愚而神不可欺也惟至誠足以動之<lb/>
<pb n="KR3a0079_WYG_009-12a"/>
劉立之謂從明道年乆未嘗見其有暴厲之容宜觀明<lb/>
道之氣象<lb/>
徳冠古今功滿天下皆分内事與人一毫殊不相干何<lb/>
矜伐之有<lb/>
進将有為退必自修君子出處惟此二事<lb/>
記曾㸃之言志獨詳其本末亦見道之大意者與<lb/>
宋鑑取予是非未當者多讀者宜自謹擇<lb/>
顔子為仁之效天下歸仁仲弓為仁之效邦家無怨其<lb/>
<pb n="KR3a0079_WYG_009-12b"/>
大小可見<lb/>
漢初君臣大抵尚詐如躡足封信蕭何賤市民田漢祖<lb/>
詐遊雲夢之類此其為雜霸之治<lb/>
人有以自樂則窮通為一<lb/>
太史公作屈平傳有感而然也<lb/>
太史公作賈誼傳不載治安䟽載弔屈原鵩鳥賦亦有<lb/>
感而然<lb/>
漢法去秦無幾觀武帝時可見<lb/>
<pb n="KR3a0079_WYG_009-13a"/>
天地上下同流是乾道變化萬物各得其所是各正性<lb/>
命<lb/>
為學只要分理欲二字<lb/>
程子言惡亦不可不謂性也此指理在氣中荀子言性<lb/>
惡則專主氣言故有不同<lb/>
孔子因堯舜三代之遺典故得以刪述賛修朱子因濂<lb/>
洛諸儒之遺論故得以折𠂻去取<lb/>
堯舜之道非孔子無以明濂洛之道非朱子無以發周<lb/>
<pb n="KR3a0079_WYG_009-13b"/>
子程子張子之學非得朱子為之發明後世紛紛莫知<lb/>
所定論矣<lb/>
理無形也假象以顯義易卦太極圗皆然<lb/>
使堯舜禹湯文武周孔顔曽思孟周程張子之道昭然<lb/>
明于萬世而異端邪說莫能雜者朱子之功也韓子謂<lb/>
孟子之功不在禹下余亦謂朱子之功不在孟子下<lb/>
氣有消息理無窮盡<lb/>
理無方體無窮盡<lb/>
<pb n="KR3a0079_WYG_009-14a"/>
朱子門人陳北溪論理切實<lb/>
程子曰在物為理處物為義陳北溪曰理是在物當然<lb/>
之理義所以處此理<lb/>
行道而有得於心之謂徳不但動時如此雖静而有得<lb/>
於心即所謂徳<lb/>
黙而存之有得於心非所謂徳乎<lb/>
非禮勿視聽言動便是克己視聽言動之合禮處便是<lb/>
復禮<lb/>
<pb n="KR3a0079_WYG_009-14b"/>
程子曰不仁者無所知覺指知覺為仁則不可竊疑知<lb/>
覺之所以能知覺者由生理之流行而無間也生理是<lb/>
仁知覺是智如人一身生理周流無間是仁有是仁方<lb/>
能知覺痛痒生理不周流則不仁不仁則不知痛痒所<lb/>
謂手足痿痺不仁也<lb/>
仁則滿腔子是惻隠之心故有知覺不仁則此心頑然<lb/>
無知覺矣<lb/>
知覺不可訓仁所以能知覺者仁也<lb/>
<pb n="KR3a0079_WYG_009-15a"/>
體言理用言象體用一源言理而象在其中顯言象微<lb/>
言理顯微無間以象言而理在其中<lb/>
天以一理賦與萬物人得其全物得其偏於全之中又<lb/>
有氣質昬明強弱之不齊惟生知上聖氣得其清於全<lb/>
者無所蔽中人以下則氣質昬濁而全者不能無蔽與<lb/>
物之偏者無異此人有近於物者物於偏之中又有得<lb/>
其一端之明者如雎鳩有别蜂蟻君臣之類此物有近<lb/>
於人者但物之氣質之偏終為所拘不能通乎理之全<lb/>
<pb n="KR3a0079_WYG_009-15b"/>
惟人能變化氣質則有可通之理故張子曰善變之則<lb/>
天地之性存焉氣質之性君子有弗性者焉<lb/>
不知言則無以知人盖知言則理明於人之賢否無遯<lb/>
情如鑑之照物<lb/>
臨川呉氏曰太極無動静故朱子釋太極圗曰太極之<lb/>
有動静是天命之流行也此是為周子分解太極不當<lb/>
言動静以天命有流行故只得以動静言竊謂天命即<lb/>
天道也天道非太極乎天命既有流行太極豈無動静<lb/>
<pb n="KR3a0079_WYG_009-16a"/>
乎朱子曰太極本然之妙也動静所乘之機也是則動<lb/>
静雖属隂陽而所以能動静者實太極為之也使太極<lb/>
無動静則為枯寂無用之物又焉能為造化之樞紐品<lb/>
彚之根柢乎以是而觀則太極能為動静也明矣<lb/>
宋髙宗中興之主陳少陽岳飛皆死于讒佞信用汪黄<lb/>
秦檜之奸邪其不亡者幸而已<lb/>
水火木金土五行雖各具一性却總是一箇太極之理<lb/>
但五行之氣各有所偏故所得不全耳如普照萬物總<lb/>
<pb n="KR3a0079_WYG_009-16b"/>
是一箇日光而得其光者有偏全由物有大小不同而<lb/>
日光則本無不全也朱子所謂五行各一其性而太極<lb/>
渾然之全體無不各具於一物之中而性無不在者此<lb/>
也<lb/>
宋徽宗崇道教真宗啟之也其效可見矣<lb/>
語大天下莫能載萬物統體一太極也語小天下莫能<lb/>
破萬物各具一太極也<lb/>
戰國之時舉世趨利而孟子言仁義是以所如不合性<lb/>
<pb n="KR3a0079_WYG_009-17a"/>
如水水本清被泥沙濁了便濁了也只得謂之水性本<lb/>
善被氣質夾雜惡了便惡了也只得謂之性故程子曰<lb/>
惡亦不可不謂之性者此也<lb/>
人心無一毫私意便與天地萬物之理相合為一<lb/>
聖人教人只是文行忠信未嘗極論髙逺<lb/>
教人言理太髙使人無可依據<lb/>
聖人未嘗輕以理之本原語人也<lb/>
　<lb/>
<pb n="KR3a0079_WYG_009-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀書録卷九<lb/>
</p>
<p>
</p>
  </div>
</body>
</text>
</TEI>
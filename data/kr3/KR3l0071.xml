<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>歩里客談卷上</head>
    <p>
<pb n="KR3l0071_WYG_001-1a"/>
欽定四庫全書<lb/>
　歩里客談卷上　　　　　宋　陳長方　撰<lb/>
太祖皇帝出兵平江南李煜遣其臣徐鉉來以口舌勝<lb/>
趙普屢言擇館伴及又請乃中批差三班院下名使臣<lb/>
以徃鉉反覆問之其人聲喏言不識字而已鉉無如之<lb/>
何也<lb/>
富文忠公少日有詬之者如不聞或問之曰恐罵他人<lb/>
曰斥公名曰富某曰天下安知無同姓名者<hi>案此條載説郛本今</hi>
<pb n="KR3l0071_WYG_001-1b"/>
<hi>増入</hi>
范文正帥西方時相恐其成功入政府欲塞其門故授<lb/>
以邠州觀察使再三以月俸優厚及遣中使宣諭文正<lb/>
力辭以伐其謀竟得請以罷未幾坐擅答李元昊書議<lb/>
加極法降知耀州<lb/>
范忠宣公言江民表作小官時便作取宰相時事舜居<lb/>
歴山及得天下若固有之者養於素也<lb/>
魏泰託梅聖俞之名作書號碧雲騢以詆當世巨公如<lb/>
<pb n="KR3l0071_WYG_001-2a"/>
范文正亦不免其曰范公欲附堂吏范仲之故名仲淹<lb/>
意欲結之為兄弟余於石氏士繇家見之<lb/>
卲康節先天學自李挺之穆伯長相授墓志中云推其<lb/>
源流逺有端緒其實自陳希夷來嘗云天下聰明過人<lb/>
唯程伯淳正叔其次則章惇邢恕可傳此學程先生問<lb/>
幾年可成曰二十年先生曰某兄弟無此等閑工夫章<lb/>
邢聞康節語遂來康節視之曰章子厚邢和叔心術不<lb/>
正挾此將何所不為終不與之故先天之學不傳嘗為<lb/>
<pb n="KR3l0071_WYG_001-2b"/>
章子厚筮一卦説平生不差一字<lb/>
熙寧戊申卲堯夫聞杜䳌啼不樂或問之曰將有人起<lb/>
東南為相以文敎亂天下此禍非六十年不已未幾王<lb/>
介甫召自江寧介甫所建明經術法令至建炎戊申方<lb/>
熄<lb/>
徐翼之云見一老堂吏言司馬文正在朝堂處置常程<lb/>
事宜有尋常處忽發一事便令人心服<lb/>
外祖林卿云翰林學士趙彦若司馬文正上客也人未<lb/>
<pb n="KR3l0071_WYG_001-3a"/>
嘗見其私謁請問者有事公言之平日隨衆進退而已<lb/>
政和間范文甫建議於廬州湖州取周鼎遂持節過宋<lb/>
解后劉器之請敎劉曰君富文忠外孫程正叔門人使<lb/>
某何所措詞<lb/>
田腴承伯云作官從人奏辟非但賔主便有君臣之義<lb/>
不宜輕也<lb/>
初筮仕者求敎於劉待制安世曰清明和緩又問何以<lb/>
言緩曰何事不是忙壊却此言固足敎初學然學者知<lb/>
<pb n="KR3l0071_WYG_001-3b"/>
道則緩急先後皆不失節矣<lb/>
劉道原恕嘗面折王介甫故子瞻送之詩云孔融不肯<lb/>
讓曹操汲黯本自輕張湯此語蓋詆介甫也<lb/>
吕惠卿附王介甫甚固司馬公言利合必離後果發介<lb/>
甫手簡云無使上知蘇子瞻改鑄顔淵之語曰吾聞覿<lb/>
君子者問彫人不問彫木曰人可彫歟曰吕惠卿彫王<lb/>
安石<lb/>
邢和叔遇人即訓誨時人目曰邢訓<lb/>
<pb n="KR3l0071_WYG_001-4a"/>
吕正獻初喜邢恕聞恕到京訪之旅邸中<lb/>
王伯虎炳之自編修官得帖職章子厚徧問堂中諸人<lb/>
云誰主張吕正獻曰伯虎於例得實上恩也章遂黙然<lb/>
元祐中東坡行吕吉甫責詞叙神考初用而中棄之曰<lb/>
先皇帝求賢如不及從善若轉圜始以帝堯之聰姑試<lb/>
伯鯀終焉孔子之聖不信宰予又曰喜則摩足以相歡<lb/>
怒則反目以相視既而語人云三十年作劊子今日方<lb/>
剮得一箇有肉漢<lb/>
<pb n="KR3l0071_WYG_001-4b"/>
元祐間顧子敦臨為夕郎封駮任情吕汲公大防謀之<lb/>
於吕正獻吕曰遷臨耶躁進者效之責臨耶畏懦者將<lb/>
不敢方今治河之議未决宜遣相河因此賞罰皆非由<lb/>
封駮也<lb/>
陳瑩中答楊中立書云乃欲毁此白麻哭殿庭某謂白<lb/>
麻王言也不可毁天子之庭非哭所也<hi>案此原本分為二條而上半段</hi>
<hi>語重當係一條今併</hi>
蔡京為翰林承㫖陳瑩中已言治亂之分在京用否蔡<lb/>
<pb n="KR3l0071_WYG_001-5a"/>
君濟元康問之曰京小人也尤好交結宦者用京與宦<lb/>
者得志天下何以不亂靖康初貶京分司與瑩中贈諫<lb/>
議大夫命齊下<hi>案此條又見孫榖祥野老記聞記聞序云先人舊在陳唯室先生講席及見諸</hi>
<hi>所從游如和靖尹先生之流有野老記聞數篇姑録梗概或原係客談中語也</hi>
崇寧間立元祐姦黨碑於宣和殿蔡京書立於諸長吏<lb/>
㕔事未㡬星變一夕大雷雨碎宣和殿碑石遂併諸州<lb/>
者去之人心不以為然而天應之天人無間如此體究<lb/>
可以知道<lb/>
<pb n="KR3l0071_WYG_001-5b"/>
宣和殿所立元祐姦黨碑以司馬溫公為首<lb/>
元祐黨籍固多真儒賢士然蔡京以勢利傾奪錮之鉤<lb/>
黨者亦多矣未必皆君子也余嘗題其後云等是名丹<lb/>
籍誰知品目多蚖龍同在肆玉石共沉河摧折人材盡<lb/>
消磨歲月過厲階生已甚龜鍳莫蹉跎<hi>已甚謂吕汲公行事也</hi>
游公定夫其子性剛名之以損且曰損君子以懲忿窒<lb/>
慾先賢事事可法<lb/>
孫中丞多内寵夫人以為病縱其尤者犯上孫不能堪<lb/>
<pb n="KR3l0071_WYG_001-6a"/>
去之用此遂數人俱去孫不之悟<lb/>
靖康初金為城下之盟而去唐欽叟少宰引唐自明皇<lb/>
而後屢失而復興者以人主在外可以號召四方力救<lb/>
京師宜舉景徳故事下詔出臨洛京以令天下或能大<lb/>
振王畧不然亦可還據秦雍以圖興復翌日何㮚入對<lb/>
引蘇内翰志林以謂周之失計未有如東遷之甚其議<lb/>
遂格<lb/>
</p>
<p>
</p>
  </div>
<div>
                <head>歩里客談卷下</head>
    <p>
<pb n="KR3l0071_WYG_002-1a"/>
欽定四庫全書<lb/>
　歩里客談卷下　　　　　宋　陳長方　撰<lb/>
盡心一篇真法言也此孟子晩年言語比之公孫丑等<lb/>
篇無復剛烈之氣<lb/>
伯夷歌云神農虞夏忽然没兮我安適歸矣陳古刺今<lb/>
用意涵蓄此太史公文筆非伯夷意也<lb/>
韓師徳曰史記書韓信之語曰吾悔不用蒯通之計乃<lb/>
為兒女子所詐兒女子指蕭何吕雉也班固畧其語曰<lb/>
<pb n="KR3l0071_WYG_002-1b"/>
悔不用蒯通之言死於兒女手殊失本指水上軍鬭入<lb/>
班固刪去亦非也<lb/>
司馬遷作武帝紀實録方士神仙事無一字譏刺使讀<lb/>
者不覺思其事則武帝之愚甚也<hi>案此條載説郛本今増入</hi>
漢武亦善用人末年用金霍及東方朔枚臯司馬相如<lb/>
之徒處之皆得其地但中年宰相皆不擇人<lb/>
太史公有俠氣故於趙奢穰苴儀秦刺客等作傳更得<lb/>
手以未嘗窺聖賢門戸故五帝三王孔子孟子傳記雖<lb/>
<pb n="KR3l0071_WYG_002-2a"/>
補綴事迹亦未盡善<hi>案此下二條俱據説郛本增入</hi>
西漢末文章與文景武帝時小異然文物之盛也無如<lb/>
武帝時將氣有盛衰耶抑由人主所好耶<lb/>
美新不𩔖子雲文字畏死仕莽不敢去後人遂以此汙<lb/>
之君子惡居下流<lb/>
范蔚宗黄憲傳最佳憲初無事迹蔚宗直以語言模冩<lb/>
叔度形容體段使後人見之此最妙處其他傳即馮衍<lb/>
馬援勝蓋得二人文字照映便覺此傳不同以此知班<lb/>
<pb n="KR3l0071_WYG_002-2b"/>
固前書之不可及者亦得太史公司馬相如賈誼董仲<lb/>
舒晁錯劉向諸人文字作底草爾<lb/>
五代史於楊凝式不立傳載其歴梁唐晉漢周以疾致<lb/>
仕又不明其本心凝式諫父渉言大人為唐宰相而以<lb/>
傳國璽與人則其心可見又不仕五代而託心疾其人<lb/>
賢其節髙可知矣余嘗謂自晦與草木共盡者五代不<lb/>
為無人史不得其自者固可歎若凝式本末昭晰史復<lb/>
不書執筆者何其與善之狹也<lb/>
<pb n="KR3l0071_WYG_002-3a"/>
陳師錫伯修作五代史序文詞平平初蘇子瞻以讓曾<lb/>
子固曰歐陽門生中子固先進也子固答曰子瞻不作<lb/>
吾何人哉二公相推未决陳奮筆為之<lb/>
古人作詩斷句輒旁入他意最為警䇿如老杜云雞蟲<lb/>
得失無了時注目寒江倚江閣是也黄魯直作水仙花<lb/>
詩亦用此體云坐對真成花被惱出門一笑大江横至<lb/>
陳無已云李杜齊名吾豈敢晩風無樹不鳴蟬則直不<lb/>
𩔖矣<lb/>
<pb n="KR3l0071_WYG_002-3b"/>
章叔度憲云每下一俗間言語無一字無來處此陳無<lb/>
已黄魯直作詩法也<lb/>
阿房宫賦只是篇末説秦及六國處佳若丁頭粟粒等<lb/>
語俳優不如<lb/>
余嘗疑三器論非退之文章又疑下邳侯傳是後人擬<lb/>
作退之傳毛頴以文滑稽耳正如伶人作戱初出一諢<lb/>
語滿塲皆笑此語蓋再出耶毛頴傳贊賞不酬勞以老<lb/>
見疏秦真少恩哉甚似太史公筆勢董晉行狀書迴紇<lb/>
<pb n="KR3l0071_WYG_002-4a"/>
李懐光二事似左氏文字通解非退之文字之乎者也<lb/>
下皆未當其誣退之多矣<lb/>
秦少游云退之元和聖徳詩與平淮西碑如出兩手余<lb/>
以歲月攷之蓋相去十二年也然以平淮西碑方鄆州<lb/>
谿堂詩則又如他人所作也<lb/>
羅池廟碑古本以渉有新船為歩有新船春與猿吟兮<lb/>
秋與鶴飛作秋鶴與飛歐陽永叔以歩有新船是而秋<lb/>
鶴與飛為不然説者以是為歐韓文字之分蓋篤論也<lb/>
<pb n="KR3l0071_WYG_002-4b"/>
余嘗以三言評子厚文章曰其大體似紀渻子養鬭鷄<lb/>
在中朝時方虚驕而恃氣永州以後猶聽影響栁州以<lb/>
後望之似木鷄矣<lb/>
栁子厚先友記廼用孔子七十弟子傳體若真符及雅<lb/>
則以盤誥詩人之文為祖矣<lb/>
東坡辨黄樓賦非代於子由此所謂欲蓋而彰之也卻<lb/>
掃編徐州黄樓東坡所作而子由為之賦東坡自書<lb/>
韓退之畫記東坡以為甲乙帳而秦少游乃效之作五<lb/>
<pb n="KR3l0071_WYG_002-5a"/>
百羅漢記人心之不同如此喻子才道王侍郎剛中語<lb/>
云文字使人擊節賞歎不如使人肅然生敬<hi>案此條據説郛本増</hi>
<hi>入</hi>
張文潛見富鄭公神道碑至論趙濟處曰公文固奇欲<lb/>
加一字可否遂改云及英宗神宗之世公老矣功在史<lb/>
官徳在生民北敵西戎視公進退以為中國輕重而一<lb/>
趙濟敢揺之一字固文字闗紐也<lb/>
余頃見嘉祐一詔罷茶鹽法讀之數十過不能去手每<lb/>
<pb n="KR3l0071_WYG_002-5b"/>
歎息以為真主言既而觀歐陽文忠集乃歐筆也歐文<lb/>
溫潤尤宜綸誥之詞其言有私藏盗販實繁有徒嚴刑<lb/>
重誅情所不忍是於江湖外數千里設陷穽而陷吾民<lb/>
也<lb/>
東坡志林云嘗欲倣盤谷序作一文字竟不能成態度<lb/>
如風雲變滅水波成文直因勢而然必欲執一時之迹<lb/>
以明定體乃欲繫風捕影也<lb/>
余嘗問王子世云蘇氏為縱横之學如何曰有之時案<lb/>
<pb n="KR3l0071_WYG_002-6a"/>
上有莊子廟記云只此記中謂莊子於孔氏陽擠而隂<lb/>
助之此語亦縱横家流也<lb/>
自古稱齊名甚多其實未必然如姚宋則宋之守正非<lb/>
姚比也韓栁元白四人出處邪正不同人言劉白而劉<lb/>
之詩文亦勝白公至如近代歐梅蘇黄而子瞻文章去<lb/>
黄逺甚黄之詩律蘇亦不逮也<lb/>
内外二制以潤色王言布告天下為職一字重輕皆繫<lb/>
國體喜則升之九天怒則擠之九地此為何理要須褒<lb/>
<pb n="KR3l0071_WYG_002-6b"/>
貶之間示有懲戒如駱賔王詆武后讀之但笑至一抔<lb/>
之土未乾六尺之孤安在處乃曰宰相安得失此人武<lb/>
氏猶知此况天下有識之士乎<lb/>
江淮春夏之交多雨其俗謂之梅雨也蓋夏至前後各<lb/>
半月或疑西北不然余謂東南澤國春夏天地氣交水<lb/>
氣上騰遂多雨於理有之<lb/>
或謂月受日之光至望則光滿非也日月内涵隂陽月<lb/>
之隂有時而消長陽亦隨之故光有圓缺至望則月之<lb/>
<pb n="KR3l0071_WYG_002-7a"/>
光自滿適與日望非受日之光<lb/>
沈存中云世多指脾為黄庭非也黄庭有名而無形冲<lb/>
炁也虚而無方物者也又云腎有左右所以為坎離坎<lb/>
離交而滋五蔵如乾坤之生六子余謂知脾非黄庭而<lb/>
謂坎離為兩腎何異於紾兄之臂而曰姑徐徐也<lb/>
承平時茶酒班殿侍繫四五重顔色褁肚先是京師以<lb/>
竹盛五色線拽之為戱謂之變線又以殿侍所繫褁肚<lb/>
似之故亦謂之變線今不復繫如許褁肚但有義𢃄數<lb/>
<pb n="KR3l0071_WYG_002-7b"/>
條耳<hi>楊宜之侍郎云其前母吕氏舅有為之者</hi>
古人多用轉蓬竟不知何物外祖林公使遼見蓬花枝<lb/>
葉相屬團欒在地遇風即轉問之云轉蓬也<lb/>
</p>
<p>
</p>
  </div>
        </body>
</text>\m</TEI>
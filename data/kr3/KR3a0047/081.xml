<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷八十一</head> <lb/>
    <p>
<pb n="KR3a0047_WYG_081-1a"/>
欽定四庫全書<lb/>
　朱子語類卷八十一<lb/>
　　詩二<lb/>
　　　周南關睢<hi>兼論二南</hi>
詩未論音律且如讀二南與鄭衞之詩相去多少<lb/>
問程氏云詩有二南猶易有乾坤莫只是以功化淺深<lb/>
　言之曰不然問莫是王者諸侯之分不同曰今只㸔<lb/>
　大序中説便可見大序云關睢麟趾之化王者之風<lb/>
<pb n="KR3a0047_WYG_081-1b"/>
　故繋之周公鵲巢騶虞之徳諸侯之風先王之所以<lb/>
　教故繋之召公只㸔那化字與徳字及所以教字便<lb/>
　見二南猶乾坤也<hi>文蔚</hi>
前輩謂二南猶易之乾坤其詩粹然無非道理與他詩<lb/>
　不同曰須是寛中㸔𦂳底意思因言匡衡漢儒㡬語<lb/>
　亦自説得好曰便是他做處却不如此<hi>炎</hi>
闗睢一詩文理深奥如乾坤卦一般只可熟讀詳味不<lb/>
　可説至如葛覃卷耳其言廹切主於一事便不如此<lb/>
<pb n="KR3a0047_WYG_081-2a"/>
　了又曰讀詩須得他六義之體如風雅頌則是詩人<lb/>
　之格後人説詩以為雜雅頌者縁釋七月之詩者以<lb/>
　為備風雅頌三體所以啓後人之説如此又曰興之<lb/>
　為言起也言興物而起其意如青青陵上栢青青河<lb/>
　畔草皆是興物詩也如藁砧今何在何當大刀頭皆<lb/>
　是比詩體也<hi>卓</hi>
敬子説詩周南曰他大綱領處只在戒謹恐懼上只自<lb/>
　闗關雎鳩便從這裏做起後面只是漸漸推得濶<hi>僴</hi>
<pb n="KR3a0047_WYG_081-2b"/>
讀關睢之詩便使人有齊荘中正意思所以冠于三百<lb/>
　篇與禮首言毋不敬書首言欽明文思皆同<hi>㽦</hi>
問二南之詩真是以此風化天下否曰亦不須問是要<lb/>
　風化天下與不風化天下且要從關關雎鳩在河之<lb/>
　洲云云裏靣㸔義理是如何今人讀書只是説向外<lb/>
　面去却於本文全不識<hi>木之</hi>
關雎之詩非民俗所可言度是宫闈中所作問程子云<lb/>
　是周公作曰也未見得是<hi>木之</hi>
<pb n="KR3a0047_WYG_081-3a"/>
關雎㸔來是妾媵做所以形容得寤寐反側之事外人<lb/>
　做不到此<hi>明作</hi>
樂得淑女以配君子憂在進賢不淫其色<hi>天理人欲○方</hi>
説后妃多失却文王了今以君子為文王伊川詩説多<lb/>
　未是<hi>璘</hi>
問器逺君舉所説詩謂關雎如何曰謂后妃自謙不敢<lb/>
　當君子謂如此之淑女方可為君子之仇匹這便是<lb/>
　后妃之徳曰這是鄭氏也如此説了某㸔來恁地説<lb/>
<pb n="KR3a0047_WYG_081-3b"/>
　也得只是覺得偏主一事無正大之意關睢如易之<lb/>
　乾坤意思如何得恁地無方際如下面諸篇却多就<lb/>
　一事説這只反覆形容后妃之徳而不可指説道甚<lb/>
　麽是徳只恁地渾淪説這便見后妃徳盛難言處<hi>賀孫</hi>
問曹兄云陳丈説闗睢如何曹云言關睢以美夫人有<lb/>
　謙退不敢自當君子之徳曰如此則淑女又别是一<lb/>
　箇人也曹云是如此先生笑曰今人説經多是恁地<lb/>
　回互説去如史丞相説書多是如此説祖伊恐奔告<lb/>
<pb n="KR3a0047_WYG_081-4a"/>
　於受處亦以紂為好人而不殺祖伊若他人則殺之<lb/>
　矣先生乃云讀書且虚心去㸔未要自去取舍且依<lb/>
　古人書恁地讀去久後自然見得義理<hi>卓</hi>
魏兄問左右芼之曰芼是擇也左右擇而取之也<hi>卓</hi>
解詩如抱橋柱浴水一般終是離脫不得鳥獸草木今<lb/>
　在眼前識得底便可窮究且如雎鳩不知是箇甚<lb/>
　物亦只得從他古説道是摯而有别之類<lb/>
魏才仲問詩闗睢注摯至也至先生作切至説似形容<lb/>
<pb n="KR3a0047_WYG_081-4b"/>
　其美何如曰也只是恁地問芼字曰擇也讀詩只是<lb/>
　将意思想像去㸔不如他書字字要捉縛教定詩意<lb/>
　只是叠叠推上去因一事上有一事一事上又有一<lb/>
　事如關睢形容后妃之徳如此又當知君子之徳如<lb/>
　此又當知詩人形容得意味深長如此必不是以下<lb/>
　底人又當知所以齊家所以治國所以平天下人君<lb/>
　則必當如文王后妃則必當如太姒其原如此<hi>賀孫</hi>
雎鳩毛氏以為摯而有别一家作猛摯説謂雎鳩是鶚<lb/>
<pb n="KR3a0047_WYG_081-5a"/>
　之屬鶚自是沈鷙之物恐無和樂之意盖摯與至同<lb/>
　言其情意相與深至而未嘗狎便見其樂而不淫之<lb/>
　意此是興詩興起也引物以起吾意如雎鳩是摯而<lb/>
　有别之物荇菜是潔浄和柔之物引此起興猶不甚<lb/>
　逺其他亦有全不相類只借它物而起吾意者雖皆<lb/>
　是興與關睢又畧不同也<hi>時舉</hi>
古説關睢為王睢摯而有别居水中善捕魚説得來可<lb/>
　畏當是鷹鸇之類做得勇武氣象恐后妃不然某見<lb/>
<pb n="KR3a0047_WYG_081-5b"/>
　人説淮上有一般水禽名王睢雖兩兩相隨然相離<lb/>
　每逺此説却與列女傳所引義合<hi>浩</hi>
王鳩嘗見淮上人説淮上有之状如此間之鳩差小而<lb/>
　長常是雌雄二箇不相失雖然二箇不相失亦不曽<lb/>
　相近而立處須是隔丈來地所謂摯而有别也人未<lb/>
　嘗見其乗居而匹處匹處謂兩箇同處也只是二箇<lb/>
　相隨既不失其偶又未嘗近而相狎所以為貴也余<lb/>
　正甫云宵行自是夜光之蟲夜行於地熠燿言其光<lb/>
<pb n="KR3a0047_WYG_081-6a"/>
　耳非螢也芭今之苦藚<hi>賀孫</hi>
　　　卷耳<lb/>
問卷耳與前篇葛覃同是賦體又似畧不同盖葛覃直<lb/>
　叙其所嘗經歴之事卷耳則是託言也曰亦安知后<lb/>
　妃之不自采卷耳設使不曾經歴而自言我之所懐<lb/>
　者如此則亦是賦體也若螽斯則只是比盖借螽斯<lb/>
　以比后妃之子孫衆多宜爾子孫振振兮却自是説<lb/>
　螽斯之子孫不是説后妃之子孫也盖比詩多不説破<lb/>
<pb n="KR3a0047_WYG_081-6b"/>
　這意然亦有説破者此前數篇賦比興皆已備矣自<lb/>
　此推之令篇篇各有著落乃好時舉因云螽只是春<lb/>
　秋所書之螽竊疑斯字只是語辭恐不可把螽斯為<lb/>
　名曰詩中固有以斯為語者如鹿斯之奔湛湛露斯<lb/>
　之類是也然七月詩乃云斯螽動股則恐螽斯即便<lb/>
　是名也<hi>時舉</hi>
　　　樛木<lb/>
問樛木詩樂只君子作后妃亦無害否曰以文義推之<lb/>
<pb n="KR3a0047_WYG_081-7a"/>
　不得不作后妃若作文王恐太隔越了某所著詩傳<lb/>
　盖皆推尋其脉理以平易求之不敢用一毫私意大<lb/>
　抵古人道言語自是不泥著某云詩人道言語皆發<lb/>
　乎情又不比他書曰然<hi>可學</hi>
　　　螽斯<lb/>
不妬忌是后妃之一節關睢所論是全體<hi>方子</hi>
　　　兎罝<lb/>
問兎罝詩作賦㸔得否曰亦可作賦㸔但其辭上下相<lb/>
<pb n="KR3a0047_WYG_081-7b"/>
　應恐當為興然亦是興之賦<hi>可學</hi>
　　　漢廣<lb/>
問文王時紂在河北政化只行於江漢曰然西方亦有<lb/>
　玁狁<hi>可學</hi>
漢廣游女求而不可得行露之男不能侵陵正女豈當<lb/>
　時婦人䝉化而男子則非亦是偶有此様詩説得一<lb/>
　邊<hi>淳</hi>
問漢之廣矣不可泳思江之永矣不可方思此是興何<lb/>
<pb n="KR3a0047_WYG_081-8a"/>
　如曰主意只説漢有游女不可求思兩句六句是反<lb/>
　復説如奕奕寝廟君子作之秩秩大猷聖人莫之他<lb/>
　人有心予忖度之躍躍毚兎遇犬獲之上下六句亦只<lb/>
　興出他人有心兩句<hi>賀孫○詩傳今作興而比</hi>
　　　汝墳<lb/>
君舉詩言汝墳是已被文王之化者江漢是聞文王之<lb/>
　化而未被其澤者却有意思<lb/>
　　　麟趾<lb/>
<pb n="KR3a0047_WYG_081-8b"/>
問麟趾騶虞之詩莫是當時有此二物出來否曰不是<lb/>
　只是取以為比云即此便是麟便是騶虞又問詩序<lb/>
　説麟趾之時無義理曰此語有病<hi>木之</hi>
時舉説雖衰世之公子皆信厚如麟趾之時似亦不成<lb/>
　文理曰是<hi>時舉</hi>
　　　召南鵲巢<lb/>
問召南之有鵲巢猶周南之有關雎關雎言窈窕淑女<lb/>
　則是明言后妃之徳也惟鵲巢三章皆不言夫人之<lb/>
<pb n="KR3a0047_WYG_081-9a"/>
　徳如何曰鳩之為物其性専静無比可借以見夫人<lb/>
　之徳也<hi>時舉</hi>
　　　采蘩<lb/>
問采蘋蘩以供祭祀采枲耳以備酒漿后妃夫人恐未<lb/>
　必親為之曰詩人且是如此説<hi>徳明</hi>
器之問采蘩何故存兩説曰如今不見得果是如何且<lb/>
　與兩存從來説蘩所以生蠶可以供蠶事何必底死<lb/>
　説道只為奉祭事不為蠶事<hi>木之</hi>
<pb n="KR3a0047_WYG_081-9b"/>
問采蘩詩若只作祭事説自是曉然若作蠶事説雖與<lb/>
　葛覃同類而恐實非也葛覃是女功采蘩是婦職以<lb/>
　為同類亦無不可何必以蠶事而後同耶曰此説亦<lb/>
　姑存之而已<hi>時舉</hi>
　　　殷其靁<lb/>
問殷其靁比君子于役之類莫是寛緩和平故入正風<lb/>
　曰固然但正變風亦是後人如此分别當時亦只是<lb/>
　大約如此取之聖人之言在春秋易書無一字虚至<lb/>
<pb n="KR3a0047_WYG_081-10a"/>
　于詩則發乎情不同<hi>可學</hi>
　　　摽有梅<lb/>
問摽有梅何以入於正風曰此乃當文王與紂之世方<lb/>
　變惡入善未可全責備<hi>可學</hi>
問摽有梅之詩固出于正只是如此急廹何耶曰此亦<lb/>
　是人之情嘗見晉宋間有怨父母之詩讀詩者於此<lb/>
　亦欲達男女之情<hi>文蔚</hi>
　　　江有汜<lb/>
<pb n="KR3a0047_WYG_081-10b"/>
器之問江有汜序勤而無怨之説曰便是序不可信如<lb/>
　此詩序自是兩三人作今但信詩不必信序只㸔詩<lb/>
　中説不我以不我過不我與便自見得不與同去之<lb/>
　意安得勤而無怨之意因問器之此詩召南詩如何<lb/>
　公方㸔周南便又説召南讀書且要逐處沈潜次第<lb/>
　理㑹不要班班剥剥指東摘西都不濟事若能沈潜<lb/>
　専一㸔得文字只此便是治心養性之法<hi>木之</hi>
　　　何彼穠矣<lb/>
<pb n="KR3a0047_WYG_081-11a"/>
問何彼穠矣之詩何以録于召南曰也是有些不稳當<lb/>
　但先儒相傳如此説也只得恁地就他説如定要分<lb/>
　箇正經及變詩也自難考據如頌中儘多周公説話<lb/>
　而風雅又未知如何<hi>賀孫</hi>
雖則王姬亦下嫁於諸侯車服不繫其夫下王后一等<lb/>
　只是一句其語拙耳<hi>璘</hi>
　　　騶虞<lb/>
騶虞之詩盖于田獵之際見動植之蕃庶因以贊詠文<lb/>
<pb n="KR3a0047_WYG_081-11b"/>
　王平昔仁澤之所及而非指田獵之事為仁也禮曰<lb/>
　無事而不田曰不敬故此詩彼茁者葭仁也一發五<lb/>
　豝義也<hi>必大</hi>
仁在一發之前使庶類蕃殖者仁也一發五豝者義也<lb/>
　<hi>人傑</hi>
于嗟乎騶虞㸔來只可解做獸名以于嗟麟兮類之可<lb/>
　見若解做騶虞官終無甚意思<hi>僴</hi>
　　　弼栢舟<lb/>
<pb n="KR3a0047_WYG_081-12a"/>
問汎彼栢舟亦汎其流注作比義㸔來與關關雎鳩在<lb/>
　河之洲亦無異彼何以為興曰他下面便説淑女見<lb/>
　得是因彼興此此詩纔説栢舟下面更無貼意見得<lb/>
　其義是比<hi>時舉</hi>
陳器之疑栢舟詩解日居月諸胡迭而㣲太深又屢辨<lb/>
　賦比興之體曰賦比興固不可以不辨然讀詩者須<lb/>
　當諷味㸔他詩人之意是在甚處如栢舟婦人不得<lb/>
　於其夫冝其怨之深矣而其言曰我思古人實獲我<lb/>
<pb n="KR3a0047_WYG_081-12b"/>
　心又曰静言思之不能奮飛其詞氣忠厚惻怛怨而<lb/>
　不過如此所謂止乎禮義而中喜怒哀樂之節者所<lb/>
　以雖為變風而繼二南之後者以此臣之不得於其<lb/>
　君子之不得于其父弟之不得於其兄朋友之不相信<lb/>
　處之皆當以此為法如屈原不忍其憤懐沙赴水此<lb/>
　賢者過之也賈誼云歴九州而相其君兮何必懐此<lb/>
　都也則又失之逺矣讀詩須合如此㸔所謂詩可以<lb/>
　興可以觀可以羣可以怨是詩中一箇大義不可不<lb/>
<pb n="KR3a0047_WYG_081-13a"/>
　理㑹得也<hi>閎祖</hi>
器之問静言思之不能奮飛似猶未有和平意曰也只<lb/>
　是如此説無過當處既有可怨之事亦須還他有怨<lb/>
　底意思終不成只如平時却與土木相似只㸔舜之<lb/>
　號泣旻天更有甚於此者喜怒哀樂但發之不過其<lb/>
　則耳亦豈可無聖賢處憂患只要不失其正如緑衣<lb/>
　言我思古人實獲我心這般意思却又分外好<hi>木之</hi>
　　　緑衣<lb/>
<pb n="KR3a0047_WYG_081-13b"/>
或問緑衣卒章我思古人實獲我心二句曰言古人所<lb/>
　為恰與我合只此便是至善前乎千百世之已往後<lb/>
　乎千百世之未來只是此箇道理孟子所謂得志行<lb/>
　乎中國若合符節政謂是爾<hi>胡泳</hi>
　　　燕燕<lb/>
或問燕燕卒章戴媯不以荘公之已死而勉荘姜以思<lb/>
　之可見温和惠順而能終也亦縁他之心塞實淵深<lb/>
　所禀之厚故能如此曰不知古人文字之美詞氣温<lb/>
<pb n="KR3a0047_WYG_081-14a"/>
　和義理精宻如此秦漢以後無此等語某讀詩於此<lb/>
　數句讀書至先王肇修人紀從諌弗咈先民時若居<lb/>
　上克明為下克忠與人不求備檢身若不及以至於<lb/>
　有萬邦茲惟艱哉深誦嘆之<hi>胡泳</hi>
時舉説燕燕詩前三章但見荘姜拳拳于戴媯有不能<lb/>
　己者及四章乃見荘姜于戴媯非是情愛之私由其有<lb/>
　塞淵温惠之徳自能淑謹其身又能以先君之思而<lb/>
　勉己以不忘則見戴媯平日于荘姜相勸勉以善者<lb/>
<pb n="KR3a0047_WYG_081-14b"/>
　多矣故於其歸而愛之若此無非情性之正也先生<lb/>
　頷之<hi>時舉</hi>
　　　日月終風<lb/>
又說日月終風二篇據集注云當在燕燕之前以某觀<lb/>
　之終風當在先日月當次之燕燕是荘公死後之詩<lb/>
　當居最後盖詳終風之辭荘公于荘姜猶有往来之<lb/>
　時但不暴則狎荘姜不能堪耳至日月則見荘公已<lb/>
　絶不顧荘姜而荘姜不免㣲怨矣以此觀之則終風<lb/>
<pb n="KR3a0047_WYG_081-15a"/>
　當先而日月當次曰恐或如此<hi>時舉</hi>
　　　式㣲<lb/>
器之問式㣲詩以為勸耶戒耶曰亦不必如此㸔只是<lb/>
　隨它當時所作之意如此便與存在也可以見得有<lb/>
　羈旅狼狽之君如此而方伯連帥無救䘏之意今人<lb/>
　多被止乎禮義一句泥了只管去曲説且要平心㸔<lb/>
　詩人之意如北門只是説官卑禄薄無可如何又如<lb/>
　摽有梅女子自言婚姻之意如此㸔來自非正理但<lb/>
<pb n="KR3a0047_WYG_081-15b"/>
　人情亦自有如此者不可不知向見伯恭麗澤詩有<lb/>
　唐人女言兄嫂不以嫁之詩亦自鄙俚可惡後來思<lb/>
　之亦自是見得人之情處為父母者能於是而察之<lb/>
　則必使之及時矣此所謂詩可以觀子升問麗澤詩<lb/>
　編得如何曰大綱亦好但自據他之意揀擇大率多<lb/>
　喜深巧有意者若平淡底詩則多不取問此亦有接<lb/>
　續三百篇之意否曰不知他亦須有此意<hi>木之</hi>
　　　簡兮<lb/>
<pb n="KR3a0047_WYG_081-16a"/>
問簡兮詩張子謂其迹如此而其中固有以過人者夫<lb/>
　能卷而懷之是固可以為賢然以聖賢出處律之恐<lb/>
　未可以為盡善曰古之伶官亦非甚賤其所執者猶<lb/>
　是先王之正樂故獻工之禮亦與之交酢但賢者而<lb/>
　為此則自不得志耳<hi>時舉</hi>
　　　泉水<lb/>
問駕言出遊以冩我憂注云安得出遊于彼而冩其憂<lb/>
　哉恐只是因思歸不得故欲出遊於國以冩其憂否<lb/>
<pb n="KR3a0047_WYG_081-16b"/>
　曰夫人之遊亦不可輕出只是思遊於彼地耳<hi>時舉</hi>
　　　北門<lb/>
問北門詩只作賦説如何曰當作賦而比當時必因出<lb/>
　北門而後作此詩亦有比意思<hi>可學</hi>
問莫赤匪狐莫黑匪烏狐與烏不知詩人以比何物曰<lb/>
　不但指一物而言當國将危亂時凡所見者無非不<lb/>
　好底景象也<hi>時舉</hi>
　　　静女<lb/>
<pb n="KR3a0047_WYG_081-17a"/>
問静女注以為淫奔期㑹之詩以静為閒雅之意不知<lb/>
　淫奔之人方相與狎溺又何取乎閒雅曰淫奔之人<lb/>
　不知其為可醜但見其為可愛耳以女而俟人於城<lb/>
　隅安得謂之閒雅而此曰静女者猶日月詩所謂徳<lb/>
　音無良也無良則不足以為徳音矣而此曰徳音亦<lb/>
　愛之之辭也<hi>時舉</hi>
　　　二子乘舟<lb/>
問二子乗舟注取太史公語謂二子與申生不明驪姬<lb/>
<pb n="KR3a0047_WYG_081-17b"/>
　之過同其意似取之未知如何曰太史公之言有所<lb/>
　抑揚謂三人皆惡傷父之志而終于死之其情則可<lb/>
　取雖於理為未當然視夫父子相殺兄弟相戮者則<lb/>
　大相逺矣<hi>時舉</hi>
因説宣姜生衞文公宋桓夫人許穆夫人衞夀朔以此<lb/>
　觀之則人生自有秉彛不係氣類<hi>燾</hi>
　　　干旄<lb/>
問文蔚彼姝者子指誰而言文蔚曰集傳言大夫乘此<lb/>
<pb n="KR3a0047_WYG_081-18a"/>
　車馬以見賢者賢者言車中之人徳美如此我将何<lb/>
　以告之曰此依舊是用小序説此只是傍人見此人<lb/>
　有好善之誠曰彼姝者子何以告之盖指賢者而言<lb/>
　也如此說方不費力今若如集傳説是説斷了再起<lb/>
　覺得費力<hi>文蔚</hi>
　　　淇澳<lb/>
文蔚曰淇澳一篇衞武公進徳成徳之序始終可見一<lb/>
　章言切磋琢磨則學問自修之功精宻如此二章言<lb/>
<pb n="KR3a0047_WYG_081-18b"/>
　威儀服飾之盛有諸中而形諸外者也三章言如金<lb/>
　鍚圭璧則煅煉以精温純深粹而徳器成矣前二章<lb/>
　皆有瑟僴赫咺之詞三章但言寛綽戯謔而已於此<lb/>
　可見不事矜持而周旋自然中禮之意曰說得甚善<lb/>
　衞武公學問之功甚不苟年九十五嵗猶命羣臣使<lb/>
　進規諫至如抑詩是他自警之詩後人不知遂以為<lb/>
　戒厲王畢竟周之卿士去聖人近氣象自是不同且<lb/>
　如劉康公謂民受天地之中以生便說得這般言語<lb/>
<pb n="KR3a0047_WYG_081-19a"/>
　出<hi>文蔚</hi>
　　　君子陽陽<lb/>
君子陽陽先生不作淫亂說何如曰有箇君子于役如<lb/>
　何别将這箇做一様說由房只是人出入處古人屋<lb/>
　於房處前有壁後無壁所以通内所謂馬得諼草言<lb/>
　樹之背蓋房之北也<hi>賀孫</hi>
　　　狡童<hi>兼論鄭詩</hi>
鄭衞皆淫奔之詩風雨狡童皆是又豈是思君子剌忽<lb/>
<pb n="KR3a0047_WYG_081-19b"/>
　忽愚何以為狡<hi>振</hi>
經書都被人說壊了前後相仍不覺且如狡童詩是序<lb/>
　之妄安得當時人民敢指其君為狡童况忽之所為<lb/>
　可謂之愚何狡之有當是男女相怨之詩<hi>浩</hi>
問狡童剌忽也古注謂詩人以狡童指忽而言前輩嘗<lb/>
　舉春秋書忽之法且引碩䑕以況其義先生詩解取<lb/>
　程子之言謂作詩未必皆聖賢則其言豈免小疵孔<lb/>
　子刪詩而不去之者特取其可以為後戒耳琮謂鄭<lb/>
<pb n="KR3a0047_WYG_081-20a"/>
　之詩人果若指斥其君目以狡童其疵大矣孔子自<lb/>
　應刪去曰如何見得曰似不曾以狡童指忽且今所<lb/>
　謂彼者它人之義也所謂子者爾之義也他與爾似<lb/>
　非共指一人而言今詩人以維子之故使我不能餐<lb/>
　兮為憂忽之辭則彼狡童兮自應别有所指矣曰却<lb/>
　是指誰曰必是當時擅命之臣曰不與我言兮却是<lb/>
　如何曰如祭仲賣國受盟之事國人何嘗與知琮因<lb/>
　是以求碩䑕之義烏知必指其君而非指其任事之<lb/>
<pb n="KR3a0047_WYG_081-20b"/>
　臣哉曰如此解經盡是詩序悞人鄭忽如何做得狡<lb/>
　童若是狡童自㑹託婚大國而借其助矣謂之頑愚<lb/>
　可也許多鄭風只是孔子一言斷了曰鄭聲淫如将<lb/>
　仲子自是男女相與之辭却干祭仲共叔段甚事如<lb/>
　褰裳自是男女相咎之辭却干忽與哭爭國甚事但<lb/>
　以意推㸔狡童便見所指是何人矣不獨鄭風詩序<lb/>
　大率皆然問每篇詩名下一句恐不可無自一句而<lb/>
　下却似無用曰蘓氏有此說且如卷耳如何是后妃<lb/>
<pb n="KR3a0047_WYG_081-21a"/>
　之志南山有臺如何是樂得賢甚至漢廣之詩寜<hi>闕</hi>
　是文王之道以下至求而不可得也尚自不妨却如<lb/>
　徳廣所及也一句成甚説話又問大序如何曰其間<lb/>
　亦自有鑿説處如言國史明乎得失之迹按周禮史<lb/>
　官如大史小史内史外史其職不過掌書無掌詩者<lb/>
　不知明得失之迹却干國史甚事曰舊聞先生不取<lb/>
　詩序之說未能領受今聼一言之下遂活却一部毛<lb/>
　詩<hi>琮</hi>
<pb n="KR3a0047_WYG_081-21b"/>
江疇問狡童剌忽也言其疾之太重曰若以當時之暴<lb/>
　斂於民觀之為言亦不為重盖民之於君聚則為君<lb/>
　臣散則為仇讐如孟子所謂君之視臣如草芥則臣<lb/>
　視君如冦讎是也然詩人之意本不如此何曾言狡<lb/>
　童是剌忽而序詩者妄意言之致得人如此說聖人<lb/>
　言鄭聲淫者盖鄭人之詩多是言當時風俗男女淫<lb/>
　奔故有此等語狡童想說當時之人非刺其君也又<lb/>
　曰詩辭多是出於當時鄉談鄙俚之語雜而為之如<lb/>
<pb n="KR3a0047_WYG_081-22a"/>
　鴟鴞云拮据捋荼之語皆此類也又曰此言乃周公<lb/>
　為之周公不知其人如何然其言皆聱牙難攷如書<lb/>
　中周公之言便難讀如立政君奭之篇是也最好者<lb/>
　惟無逸一書中間用字亦有譸張為幻之語至若周<lb/>
　官蔡仲等篇却是官様文字必出於當時有司潤色<lb/>
　之文非純周公語也又曰古人作詩多有用意不相<lb/>
　連續如嘒彼小星三五在東釋者皆云小星者是在<lb/>
　天至小之星也三五在東者是五緯之星應在於東<lb/>
<pb n="KR3a0047_WYG_081-22b"/>
　也其言全不相貫<hi>卓</hi>
問碩鼠狡童之刺其君不已甚乎曰碩鼠刺君重斂盖<lb/>
　暴取虐民民怨之極則将視君如冦仇故發為怨上<lb/>
　之辭至此若狡童詩本非是剌忽纔做剌忽便費得<lb/>
　無限杜撰説話鄭忽之罪不至已甚往往如宋襄這<lb/>
　般人大言無當有甚狡處狡童剌忽全不近傍些子<lb/>
　若鄭突却是狡詩意本不如此聖人云鄭聲淫盖周<lb/>
　衰惟鄭國最為淫俗故諸詩多是此事東萊将鄭忽<lb/>
<pb n="KR3a0047_WYG_081-23a"/>
　深文詆斥得可畏<hi>賀孫</hi>
曹云陳先生以此詩不是剌忽但詩人說他人之言如<lb/>
　彼狡童兮不與我言兮㣲子之故使我不能餐兮言<lb/>
　狡童不與我言則己之曰又去裏面添一箇休字也<lb/>
　這只是鄭人當時淫奔故其言鄙俚如此非是為君<lb/>
　言也<hi>卓</hi>
　　　鷄鳴<lb/>
問鷄鳴詩序却似不妨詩中却要理㑹其曰鷄既鳴矣<lb/>
<pb n="KR3a0047_WYG_081-23b"/>
　朝既盈矣匪鷄則鳴蒼蠅之聲舊注謂夫人以蠅聲<lb/>
　為鷄聲所以警戒所恃以感君聼者言有誠實而已<lb/>
　今鷄本未鳴乃借蠅聲以紿之一夕偶然其君尚以<lb/>
　為非信它夕其復敢言乎是曰莫是要作推托不肯<lb/>
　起之意在否鄙見政謂是酬答之辭曰如此說亦可<lb/>
　<hi>琮</hi>
　　　著<lb/>
問著是刺何人曰不知所刺但覺是親迎底詩古者五<lb/>
<pb n="KR3a0047_WYG_081-24a"/>
　等之爵朝祭祀似皆以充耳亦不知是說何人親迎<lb/>
　所說尚之以青黄素瓊瑶瑛大抵只是押韻如衞詩<lb/>
　說良馬六此是天子禮衞安得而有之㸔來只是押<lb/>
　韻不知古人充耳以瑱或用玉或用象不知是塞于<lb/>
　耳中為復是塞在耳外㸔來恐只是以線穿垂在當<lb/>
　耳處<hi>子䝉</hi>
　　　園有桃<lb/>
園有桃似比詩<hi>升卿</hi>
<pb n="KR3a0047_WYG_081-24b"/>
　　　蟋蟀<lb/>
問如蟋蟀之序全然鑿說固不在言然詩作于晉而風<lb/>
　係於唐却須有說曰本是唐及居晉水方改號晉琮<lb/>
　曰莫是周之班籍只有唐而無晉否曰文侯之命書<lb/>
　序固稱晉矣曰書序想是紀事之詞若如春秋書晉<lb/>
　之法乃在曲沃既命之後豈亦係詩之意乎曰恁地<lb/>
　説忒𦂳恰似舉子做時文去<lb/>
蟋蟀自做起底詩山有樞自做到底詩皆人所自作<hi>升卿</hi>
<pb n="KR3a0047_WYG_081-25a"/>
　　　豳七月<lb/>
問豳詩本風而周禮籥章氏祈年於田祖則吹豳雅蜡<lb/>
　祭息老物則吹豳頌不知就豳詩觀之其孰為雅孰<lb/>
　為頌曰先儒因此說而謂風中自有雅自有頌雖程<lb/>
　子亦謂然似都壊了詩之六義然有三說一說謂豳<lb/>
　之詩吹之其調可以為風可為雅可為頌一說謂楚<lb/>
　茨大田甫田是豳之雅噫嘻載芟豐年諸篇是豳之<lb/>
　頌謂其言田之事如七月也如王介甫則謂豳之詩<lb/>
<pb n="KR3a0047_WYG_081-25b"/>
　自有雅頌今既亡矣數說皆通恐其或然未敢必也<lb/>
　<hi>道夫</hi>
問古者改正朔如以建子月為首則謂之正月抑只謂<lb/>
　之十一月曰此亦不可攷如詩之月數即今之月孟<lb/>
　子七八月之間旱乃今之五六月十一月徒杠成十<lb/>
　二月輿梁成乃今之九十月國語夏令曰九月成杠<lb/>
　十月成梁即孟子之十一月十二月若以為改月則<lb/>
　與孟子春秋相合而與詩書不相合若以為不改月<lb/>
<pb n="KR3a0047_WYG_081-26a"/>
　則與詩書相合而與孟子春秋不相合如秦元年以<lb/>
　十月為首末又有正月又似不改月<hi>義剛</hi>
問東萊曰十月而曰改嵗三正之通于民俗尚矣周特<lb/>
　舉而迭用之耳據詩如七月流火之類是用夏正一<lb/>
　之日觱發之類是周正即不見其用商正而呂氏以<lb/>
　為舉而迭用之何也曰周歴夏商其未有天下之時<lb/>
　固用夏商之正朔然其國僻逺無純臣之義又自有<lb/>
　私紀其時月者故三正皆曾用之也<hi>時舉○無純臣語恐記誤</hi>
<pb n="KR3a0047_WYG_081-26b"/>
問躋彼公堂稱彼兕觥民何以得升君之堂曰周初國<lb/>
　小君民相親其禮樂法制未必盡備而民事之艱難<lb/>
　君則盡得以知之成王時禮樂備法制立然但知為<lb/>
　君之尊而未必知為國之初此等意思故周公特作<lb/>
　此詩使之因是以知民事也<hi>時舉</hi>
　　　鴟鴞<lb/>
因論鴟鴞詩問周公使管叔監殷豈非以愛兄之心勝<lb/>
　故不敢疑之耶曰若説不敢疑則已是有可疑者矣<lb/>
<pb n="KR3a0047_WYG_081-27a"/>
　蓋周公以管叔是吾之兄事同一體今既克商使之<lb/>
　監殷又何疑焉非是不敢疑乃是即無可疑之事也<lb/>
　不知他自差異造出一件事周公為之奈何哉叔重<lb/>
　因云孟子所謂周公之過不亦冝乎者正謂此也曰<lb/>
　然<hi>時舉</hi>
或問既取我子無毁我室解者以為武庚既殺我管蔡<lb/>
　不可復亂我王室不知是如此否畢竟當初是管蔡<lb/>
　挾武庚為亂武庚是紂子豈有父為人所殺而其子<lb/>
<pb n="KR3a0047_WYG_081-27b"/>
　安然視之不報讐者曰詩人之言只得如此不成歸<lb/>
　怨管蔡周公愛兄只得如此說自是人情是如此不<lb/>
　知當初何故忽然使管蔡去監他做出一場大疎脱<lb/>
　合天下之力以誅紂了却使出屋裏人自做出這一<lb/>
　場大疎脫這是周公之過無可疑者然當初周公使<lb/>
　管蔡者想見那時好在必不疑他後來有這様事管<lb/>
　蔡必是被武庚與商之頑民每日将酒去灌啗它乗<lb/>
　醉以語言離間之曰你是兄却出來在此周公是弟<lb/>
<pb n="KR3a0047_WYG_081-28a"/>
　反執大權以臨天下管蔡獃想被這㡬箇唆動了所<lb/>
　以流言說公将不利于孺子這都是武庚與商之頑<lb/>
　民教他使得管蔡如此後來周公所以做酒誥丁寜<lb/>
　如此必是當日因酒做出許多事其中間思煞有説<lb/>
　話而今書傳只載得大槩其中更有㡬多機變曲折<lb/>
　在<hi>僴</hi>
　　　東山<lb/>
問東山詩序前後都是只中間挿大夫美之一句便知<lb/>
<pb n="KR3a0047_WYG_081-28b"/>
　不是周公作矣曰小序非出一手是後人旋旋添續<lb/>
　往往失了前人本意如此類者多矣<hi>時舉</hi>
詩曲盡人情方其盛時則作之于上東山是也及其衰<lb/>
　世則作之於下伯兮是也<hi>燾</hi>
　　　破斧<lb/>
破斧詩㸔聖人這般心下詩人直是形容得出這是答<lb/>
　東山之詩古人做事苟利國家雖殺身為之而不辭<lb/>
　如今人箇箇計較利害㸔你四國如何不安也得不<lb/>
<pb n="KR3a0047_WYG_081-29a"/>
　寜也得只是䕶了我斨我斧莫得闕壊了此詩説出<lb/>
　極分明毛注却云四國是管蔡商奄詩裏多少處說<lb/>
　四國如正是四國之類猶言四海他却不照這例自<lb/>
　恁地說<hi>賀孫</hi>
破斧詩須㸔那周公東征四國是皇見得周公用心始<lb/>
　得這箇却是箇好話頭<hi>義剛</hi>
問破斧詩傳何以謂被堅執銳皆聖人之徒曰不是聖<lb/>
　人之徒便是盜賊之徒此語大槩是如此不必恁粘<lb/>
<pb n="KR3a0047_WYG_081-29b"/>
　皮帶骨㸔不成說聖人之徒便是聖人且如孳孳為<lb/>
　善是舜之徒然孳孳為善亦有多少淺深<hi>淳○義剛録詳别出</hi>
安卿問破斧詩傳云被堅執鋭皆聖人之徒似未可謂<lb/>
　聖人之徒曰不是聖人之徒時便是賊徒公多年不<lb/>
　相見意此來必有大題目可商量今却恁地如何做<lb/>
　得工夫恁地細碎安卿因呈問目先生曰程子言有<lb/>
　讀了後全然無事者有得一二句喜者到這一二句<lb/>
　喜處便是入頭處如此讀将去将久自解踏著他關<lb/>
<pb n="KR3a0047_WYG_081-30a"/>
　捩了倐然悟時聖賢格言自是句句好須知道那一<lb/>
　句有契於心著實理㑹得那一句透如此推來推去<lb/>
　方解有得今只恁地包罩說道好如喫物事相似事<lb/>
　事道好若問那般較好其好是如何却又不知如此<lb/>
　濟得甚事因云如破斧詩却是一箇好話頭而今却<lb/>
　只去理㑹那聖人之徒便是不曉<hi>義剛</hi>
先生謂淳曰公當初說破斧詩某不合截得𦂳了不知<lb/>
　更有甚疑曰當初只是疑被堅執鋭是麄人如何謂<lb/>
<pb n="KR3a0047_WYG_081-30b"/>
　之聖人之徒曰有麄底聖人之徒亦有讀書識文理<lb/>
　底盜賊之徒<hi>淳</hi>
破斧詩最是箇好題目大有好理㑹處安卿適來只說<lb/>
　那一句沒𦂳要底淳曰此詩見得周公之心分明天<lb/>
　地正大之情只被那一句礙了曰只泥一句便是未<lb/>
　見得他意味<hi>淳</hi>
　　　九罭<lb/>
寛厚温柔詩教也若如今人説九罭之詩乃責其君之<lb/>
<pb n="KR3a0047_WYG_081-31a"/>
　辭何處討寛厚温柔之意<hi>賀孫</hi>
九罭詩分明是東人願其東故致願留之意公歸豈無<lb/>
　所於汝但暫寓信宿耳公歸将不復來於汝但暫寓<lb/>
　信處耳是以有衮衣兮是以兩字如今都不說盖本<lb/>
　謂縁公暫至於此是以此間有被衮衣之人無以我公<lb/>
　歸兮無使我心悲兮其為東人願留之詩豈不甚明<lb/>
　白止縁序有刺朝廷不知之句故後之說詩者悉委<lb/>
　曲附㑹之費多少辭語到底鶻突某嘗謂死後千百<lb/>
<pb n="KR3a0047_WYG_081-31b"/>
　年須有人知此意自㸔來直是盡得聖人之心<hi>賀孫</hi>
鴻飛遵渚公歸無所鴻飛遵陸公歸不復飛歸叶是句<lb/>
　腰亦用韻詩中亦有此體<hi>方子</hi>
　　　狼䟦<lb/>
狼跋其胡載㚄其尾此興是反說亦有些意義略似程<lb/>
　子之説但程子説得深如云狼性貪之類公孫碩膚<lb/>
　如言幸虜營及北狩之意言公之被毁非四國之流<lb/>
　言乃公自遜此大美爾此古人善於辭命處<hi>必大</hi>
<pb n="KR3a0047_WYG_081-32a"/>
問公孫碩膚注以為此乃詩人之意言此非四國之所<lb/>
　為乃公自讓其大美而不居耳盖不使䜛邪之口得<lb/>
　以加乎公之忠聖此可見其愛公之深敬公之至<hi>云</hi>
　<hi>云</hi>㸔來詩人此意也回互委曲却大傷巧得來不好<lb/>
　曰自是作詩之體當如此詩人只得如此說如春秋<lb/>
　公孫于齊不成説昭公出奔聖人也只得如此書自<lb/>
　是體當如此<hi>僴</hi>
問公孫碩膚集傳之說如何曰魯昭公明是為季氏所<lb/>
<pb n="KR3a0047_WYG_081-32b"/>
　逐春秋却書云公孫于齊如其自出云耳是此意<hi>必大</hi>
　　　二雅<lb/>
小雅恐是燕禮用之大雅須饗禮方用小雅施之君臣<lb/>
　之間大雅則止人君可歌<hi>必大</hi>
大雅氣象宏闊小雅雖各指一事說得精切至到嘗見<lb/>
　古人工歌宵雅之三將作重事近嘗令孫子誦之則<lb/>
　見其詩果是<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>至如鹿鳴之詩見得賓主之間相好<lb/>
　之誠如徳音孔昭以燕樂嘉賔之心情意<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>切而不<lb/>
<pb n="KR3a0047_WYG_081-33a"/>
　失義理之正四牡之詩古注云無公義非忠臣也無<lb/>
　私情非孝子也此語甚切當如既云王事靡盬乂云<lb/>
　不遑将母皆是人情少不得底説得<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>切如皇皇者<lb/>
　華即首云每懐靡及其後便須咨詢咨謀㸔此詩不<lb/>
　用小序意義自然明白<hi>㽦</hi>
　　　鹿鳴諸篇<lb/>
問鹿鳴四牡皇皇者華三詩儀禮皆以為上下通用之<lb/>
　樂不知為君勞使臣謂王事靡盬之類庶人安得而<lb/>
<pb n="KR3a0047_WYG_081-33b"/>
　用之曰鄉飲酒亦用而大學始教宵雅肄三官其始<lb/>
　也正謂習此盖入學之始須教他便知有君臣之義<lb/>
　始得又曰上下常用之樂小雅如鹿鳴以下三篇及<lb/>
　南有嘉魚魚麗南山有臺三篇風則是關睢卷耳采<lb/>
　蘩采蘋等篇皆是然不知當初何故獨取此數篇也<lb/>
　<hi>時舉</hi>
　　　常棣<lb/>
雖有兄弟不如友生未必其人實以兄弟為不如友生<lb/>
<pb n="KR3a0047_WYG_081-34a"/>
　也猶言喪亂既平之後乃謂反不如友生乎盖疑而<lb/>
　問之辭也<hi>時舉</hi>
蘓宜又問常棣詩一章言兄弟之大畧二章言其死亡<lb/>
　相收三章言其患難相救四章言不幸而兄弟有䦧<lb/>
　猶能外禦其侮一節輕一節而其所以著夫兄弟之<lb/>
　義者愈重到得喪亂既平便謂兄弟不如友生其於<lb/>
　所厚者薄如此則亦不足道也六章七章就他逸樂<lb/>
　時良心發處指出謂酒食備而兄弟有不具則無以<lb/>
<pb n="KR3a0047_WYG_081-34b"/>
　共其樂妻子合而兄弟有不翕則無以久其樂盖居<lb/>
　患難則人情不期而相親故天理常易復處逸樂則<lb/>
　多為物欲所轉移故天理常隠而難尋所以詩之卒<lb/>
　章有是究是圖亶其然乎之句反復玩味真能使人<lb/>
　孝友之心油然而生也曰所謂生于憂患死于安樂<lb/>
　那二章正是遏人欲而存天理須是恁地㸔<hi>胡泳</hi>
聖人之言自是精粗輕重得宜呂伯恭常棣詩章説聖<lb/>
　人之言大小高下皆宜而左右前後不相悖此句説<lb/>
<pb n="KR3a0047_WYG_081-35a"/>
　得極好<hi>銖</hi>
　　　伐木<lb/>
問伐木大意皆自言待朋友不可不加厚之意所以感<lb/>
　發之也曰然又問釃酒云縮酌用茅是此意否恐茅<lb/>
　乃以酹曰某亦嘗疑今人用茅縮酒古人芻狗乃酹<lb/>
　酒之物則茅之縮酒乃今以醡酒也想古人不肯用<lb/>
　絹帛故以茅縮酒也<hi>幹</hi>
問神之聼之終和且平曰若能盡其道於朋友雖鬼神<lb/>
<pb n="KR3a0047_WYG_081-35b"/>
　亦必聼之相之而錫之以和平之福<hi>燾</hi>
　　　天保<lb/>
何福不除義如除戎器之除<hi>必大</hi>
問如松柏之茂無不爾或承承是繼承相接續之謂如<lb/>
　何曰松栢非是葉不凋但舊葉凋時新葉已生木犀<lb/>
　亦然<hi>燾</hi>
問天保上三章天以福鍚人君四章乃言其先君先王<lb/>
　亦錫爾以福五章言民亦徧為爾徳則福莫大於此<lb/>
<pb n="KR3a0047_WYG_081-36a"/>
　矣故卒章畢言之曰然<hi>幹</hi>
時舉說第一章至第三章皆人臣頌祝其君之言然辭<lb/>
　䌓而不殺者以其愛君之心無已也至四章則以祭<lb/>
　祀先公為言五章則以徧為爾徳為言盖謂人君之<lb/>
　徳必上無媿於祖考下無媿於斯民然後福禄愈逺<lb/>
　而愈新也故末章終之以無不爾或承先生頷之叔<lb/>
　重因云蓼蕭詩云令徳夀豈亦是此意盖人君必有<lb/>
　此徳而後可以稱是福也曰然<hi>時舉</hi>
<pb n="KR3a0047_WYG_081-36b"/>
　　　采薇<lb/>
又説采薇首章略言征夫之出蓋以玁狁不可不征故<lb/>
　舍其室家而不遑寜處二章則既出而不能不念其<lb/>
　家三章則竭力致死而無還心不復念其家矣四章<lb/>
　五章則惟勉於王事而欲成其戰伐之功也卒章則<lb/>
　言其事成之後極陳其勞苦憂傷之情而念之也其<lb/>
　序恐如此曰雅者正也乃王公大人所作之詩皆有<lb/>
　次序而文意不苟極可玩味風則或出於婦人小子<lb/>
<pb n="KR3a0047_WYG_081-37a"/>
　之口故但可觀其大畧耳<hi>時舉</hi>
　　　出車<lb/>
問先生詩傳舊取此詩與關雎詩論非天下之至静不<lb/>
　足以配天下之至健處今皆削之豈亦以其太精巧<lb/>
　耶曰正為後來㸔得如此故削去曰關雎詩今引匡<lb/>
　衡說甚好曰呂氏亦引但不如此詳便見古人㸔文<lb/>
　字亦寛博如此<hi>銖</hi>
子善問詩畏此簡書簡書有二說一説簡書戒命也隣<lb/>
<pb n="KR3a0047_WYG_081-37b"/>
　國有急則以簡書相戒命一說䇿命臨遣之詞曰後<lb/>
　說為長當以後說載前前説只據左氏簡書同惡相<lb/>
　恤之謂然此是天子戒命不得謂之隣國也又問胡<lb/>
　不斾斾東萊以為初出軍時旌旗未展為卷而建之<lb/>
　<hi>引左氐建而不斾</hi>故曰此旗何不斾斾而飛揚乎盖以命下<lb/>
　之初我方憂心悄悄而僕夫憔悴亦若人意之不舒<lb/>
　也曰此說精巧然胡不斾斾一句語勢似不如此胡<lb/>
　不猶言遐不作人言豈不斾斾乎但我自憂心悄悄<lb/>
<pb n="KR3a0047_WYG_081-38a"/>
　而僕夫又況瘁耳如此却自平正伯恭詩太巧詩正<lb/>
　怕如此㸔古人意思自寛平何嘗如此纎細拘廹<hi>銖</hi>
　　　魚麗<lb/>
文武以天保以上治内采薇以下治外始於憂勤終於<lb/>
　逸樂這四句儘說得好<hi>道夫</hi>
　　　南有嘉魚<lb/>
子善問南有嘉魚詩中汕汕字曰是以木葉捕魚今所<lb/>
　謂魚花園是也問枸曰是機枸子建陽謂之皆拱子<lb/>
<pb n="KR3a0047_WYG_081-38b"/>
　俗謂之癩漢指頭味甘而解酒毒有人家酒房一柱<lb/>
　是此木而醖酒不成左右前後有此則亦醖酒不成<lb/>
　<hi>節</hi>
　　　蓼蕭<lb/>
時舉說蓼蕭湛露二詩曰文義也只如此却更須要諷<lb/>
　詠實見他至誠和樂之意乃好<hi>時舉</hi>
　　　六月<lb/>
六月詩既成我服<hi>不失机</hi>于三十里<hi>常度方律○</hi>
<pb n="KR3a0047_WYG_081-39a"/>
　　　采芑<lb/>
時舉說采芑詩曰宣王南征蠻荆想不甚費力不曾大<lb/>
　段戰鬭故只極稱其軍容之盛而已<hi>時舉</hi>
　　　車攻<lb/>
時舉說車攻吉日二詩先生曰好田臘之事古人亦多<lb/>
　刺之然宣王之田乃是因此見得其車馬之盛紀律<lb/>
　之嚴所以為中興之勢者在此其所謂田異乎尋常<lb/>
　之田矣<lb/>
<pb n="KR3a0047_WYG_081-39b"/>
　　　庭燎<lb/>
時舉說庭燎有煇曰煇火氣也天欲明而見其烟光相<lb/>
　雜此是吴才老之說説此一字極有功也<hi>時舉</hi>
　　　斯干<lb/>
楊問横渠説斯干兄弟冝相好不要相學指何事而言<lb/>
　曰不要相學不好處且如兄去友弟弟却不能恭其<lb/>
　兄兄豈可學弟之不恭而遂亦不友為兄者但當盡<lb/>
　其友可也為弟能恭其兄兄乃不友其弟為弟者豈<lb/>
<pb n="KR3a0047_WYG_081-40a"/>
　可亦學兄之不友而遂忘其恭為弟者但當知其盡<lb/>
　恭而已如冦萊公撻倒用印事王文正公謂他底既<lb/>
　不是則不可學他不是亦是此意然詩之本意猶字<lb/>
　作相圖謀說<hi>㝢</hi>
載弄之瓦瓦紡磚也紡時所用之物舊見人畵列女傳<lb/>
　漆室乃手執一物如今銀子様意其為紡磚也然未<lb/>
　可必<hi>時舉</hi>
　　　節南山<lb/>
<pb n="KR3a0047_WYG_081-40b"/>
自古小人其初只是它自竊國柄少間又自不奈何引<lb/>
　得别人來一齊不好了如尹氏太師只是它一箇不<lb/>
　好少間到那𤨏瑣姻婭處是幾箇人不好了<hi>義剛</hi>
秉國之均均本當從金所謂如泥之在鈞者不知鈞是<lb/>
　何物時舉曰恐只是為瓦器者所謂車盤是也盖運<lb/>
　得愈急則其成器愈快恐此即是鈞曰秉國之鈞只<lb/>
　是此義今集傳訓平者此物亦惟平乃能運也<hi>時舉</hi>
　　　小弁<lb/>
<pb n="KR3a0047_WYG_081-41a"/>
問小弁詩古今説者皆以為此詩之意與舜怨慕之意<lb/>
　同竊以為只我罪伊何一句與舜於我何哉之意同<lb/>
　至後面君子秉心維其忍之與君子不惠不舒究之<lb/>
　分明是怨其親却與舜怨慕之意似不同曰作小弁<lb/>
　者自是未到得舜地位盖亦常人之情耳只我罪伊<lb/>
　何上面說何辜于天亦一似自以為無罪相似未可<lb/>
　與舜同日而語也問莫髙匪山莫浚匪泉君子無易<lb/>
　由言耳屬于垣集傳作賦體是以上兩句興下兩句<lb/>
<pb n="KR3a0047_WYG_081-41b"/>
　耶曰此只是賦盖以為莫髙如山莫浚如泉而君子<lb/>
　亦不可易其言亦恐有人聞之也又曰㸔小雅雖未<lb/>
　畢且併㸔大雅小雅後數篇大槩相似只消兼㸔因<lb/>
　言詩人所見極大如巧言詩奕奕寝廟君子作之秩<lb/>
　秩大猷聖人莫之他人有心予忖度之躍躍毚兎遇<lb/>
　犬獲之此一章本意只是惡巧言䜛譛之人却以奕<lb/>
　奕寝廟與秩秩大猷起興葢以其大者興其小者便<lb/>
　見其所見極大形於言者無非義理之極致也時舉<lb/>
<pb n="KR3a0047_WYG_081-42a"/>
　云此亦是先王之澤未冺理義根於其心故其形於<lb/>
　言者自無非義理先生頷之<hi>時舉</hi>
　　　大東<lb/>
有饛簋飱有捄棘七詩傳云興也問似此等例却全無<lb/>
　義理曰興有二義有一様全無義理<hi>炎</hi>
東有啟明西有長庚庚續也啟明金星長庚水星金在<lb/>
　西故日将出則東見水在日東故日将没則西見<hi>泳</hi>
　　　楚茨<lb/>
<pb n="KR3a0047_WYG_081-42b"/>
楚茨一詩精深宏博如何做得變雅<hi>方子</hi>
問神保是饗詩傳謂神保是鬼神之嘉號引楚詞語思<lb/>
　靈保兮賢姱但詩中既説先祖是皇又說神保是饗<lb/>
　似語意重複如何曰近見洪慶善説靈保是巫今詩<lb/>
　中不說巫當便是尸却是向來解錯了此兩字<hi>文蔚</hi>
　　　甫田<lb/>
子善問甫田詩志大心勞曰小序說志大心勞已是說<lb/>
　他不好人若能循序而進求之以道則志不為徒大<lb/>
<pb n="KR3a0047_WYG_081-43a"/>
　心亦何勞之有人之所期固不可不逺大然下手做<lb/>
　時也須一步斂一步著實做始得若徒然心務髙逺<lb/>
　而不下著實之功亦何益哉<hi>銖</hi>
驕驕張王之意猶曰暢茂桀敖耳桀桀與驕驕之義同<lb/>
　今田畆間莠㝡硬搶<hi>必大</hi>
　　　瞻彼洛矣<lb/>
問瞻彼洛矣洛水或云兩䖏曰只是這一洛有統言之<lb/>
　有説小地名東西京共千里東京六百里西京四百<lb/>
<pb n="KR3a0047_WYG_081-43b"/>
　里<hi>賀孫</hi>
問韎韐有奭韎韐毛鄭以為祭服王氏以為戎服曰只<lb/>
　是戎服左傳云有韎韋之跗注是也又曰詩多有酬<lb/>
　酢應答之篇瞻彼洛矣臣歸美其君君子指君也當<lb/>
　時朝㑹於洛水之上而臣祝其君如此裳裳者華又<lb/>
　是君報其臣桑扈鴛鴦皆然<hi>賀孫</hi>
　　　車牽<lb/>
問烈女傳引詩辰彼碩女作展彼碩女先生以為然且<lb/>
<pb n="KR3a0047_WYG_081-44a"/>
　云向来煞尋得<hi>方子</hi>
　　　賓之初筵<lb/>
或問賓之初筵詩是自作否曰有時亦是因酒之後作<lb/>
　此自戒也未可知<hi>卓</hi>
　　　漸漸之石<lb/>
周家初興時周原膴膴堇荼如飴苦底物事亦甜及其<lb/>
　衰也牂羊墳首三星在罶人可以食鮮可以飽直恁<lb/>
　地蕭索<hi>文蔚</hi>
<pb n="KR3a0047_WYG_081-44b"/>
　　　大雅文王<lb/>
大雅非聖賢不能為其間平易明白正大光明<hi>㽦</hi>
問周受命如何曰命如何受於天只是人與天同然觀<lb/>
　周自后稷以來積仁累義到此時人心奔赴自有不<lb/>
　可已又問太王翦商左氏云太伯不從是以不嗣莫<lb/>
　是此意曰此事難明但太王居於夷狄之邦強大已<lb/>
　久商之政令亦未必行於周大要天下公器所謂有<lb/>
　徳者易以興無徳者易以亡使紂無道太王取之何<lb/>
<pb n="KR3a0047_WYG_081-45a"/>
　害今必言太王不取則是武王為亂臣賊子若文王<lb/>
　之事則分明是盛徳過人處孔子於泰伯亦云至徳<lb/>
　<hi>可學</hi>
文王詩直說出道理<hi>振</hi>
帝命文王豈天諄諄然命之耶只文王要恁地便是理<lb/>
　合如此便是帝命之也<hi>礪</hi>
問先生解文王陟降在帝左右文王既沒精神上與天<lb/>
　合㸔來聖人禀得清明純粹之氣其生也既有以異<lb/>
<pb n="KR3a0047_WYG_081-45b"/>
　於人則其散也其死與天為一則其聚也其精神上<lb/>
　與天合一陟一降在帝左右此又别是一理與衆人<lb/>
　不同曰理是如此若道真有箇文王上上下下則不<lb/>
　可若道詩人只胡亂恁地說也不可<hi>子䝉</hi>
在帝左右察天理而左右也古注亦如此左氏傳天子<lb/>
　所右寡君亦右之所左亦左之之意<hi>人傑</hi>
馬節之問無遏爾躬曰無自遏絶於爾躬如家自毁國<lb/>
　自伐<hi>蓋卿</hi>
<pb n="KR3a0047_WYG_081-46a"/>
　　　緜<lb/>
虞芮質厥成文王蹶厥生蹶動也生是興起之意當時<lb/>
　一日之間虞芮質成而來歸者四十餘國其勢張盛<lb/>
　一時見之如忽然跳起又曰麄說時如今人言軍勢<lb/>
　益張<hi>義剛</hi>
舊嘗見横渠詩傳中說周至太王辟國已甚大其所據<lb/>
　有之地皆是中國與夷狄夾界所空不耕之地今亦<lb/>
　不復見此書矣意者周之興與元魏相似初自極北<lb/>
<pb n="KR3a0047_WYG_081-46b"/>
　起來漸漸強大到得後來中原無主被他取了<hi>廣</hi>
　　　棫樸<lb/>
問棫樸何以見文王之能官人曰小序不可信類如此<lb/>
　此篇與前後數詩同為稱揚之辭作序者為見棫樸<lb/>
　近箇人材底意思故云能官人也行葦序尤可笑第<lb/>
　一章只是起興何與仁及草木以祈黄耈是願頌之<lb/>
　詞如今人舉酒稱夀底言語只見有祈字便說是乞<lb/>
　言<hi>㽦</hi>
<pb n="KR3a0047_WYG_081-47a"/>
棫樸序只下能官人三字便晦了一篇之意楚茨等十<lb/>
　來篇皆是好詩如何見得是傷今思古只被亂在變<lb/>
　雅中便被後人如此想像如東坡說某處猪肉衆客<lb/>
　稱美之意<hi>㽦</hi>
倬彼雲漢為章於天周王夀考遐不作人先生以為無<lb/>
　甚義理之興或解云云先生曰解書之法只是不要<lb/>
　添字追琢其章者以金玉其相故也勉勉我王者以<lb/>
　綱紀四方故也瑟彼玉瓉黄流在中豈弟君子福禄<lb/>
<pb n="KR3a0047_WYG_081-47b"/>
　攸降此是比得齊整好者也<hi>璘</hi>
詩無許多事大雅精宻遐是何字<hi>以彚雅得之</hi>又曰解詩多<lb/>
　是推類得之<hi>方子</hi>
遐不作人古注并諸家皆作逺字甚無道理禮記注訓<lb/>
　胡字甚好<hi>人傑○去偽録注云道隨事着也</hi>
　　　皇矣<lb/>
周人詠文王伐崇伐宻事皆以帝謂文王言之若曰此<lb/>
　盖天意云爾文王既戡黎又伐崇伐宻已做得事勢<lb/>
<pb n="KR3a0047_WYG_081-48a"/>
　如此只是尚不肯伐紂故曰至徳<hi>必大</hi>
時舉説皇矣詩先生謂此詩稱文王徳處是從無然畔<lb/>
　援無然歆羨上説起後面却説不識不知順帝之則<lb/>
　見得文王先有這箇工夫此心無一毫之私故見於<lb/>
　伐崇伐宻皆是道理合著恁地初非聖人之私怒也<lb/>
　問無然畔援無然歆羨竊恐是說文王生知之資得<lb/>
　於天之所命自然無畔援歆羨之意後面不識不知<lb/>
　順帝之則乃是文王做工夫處曰然<hi>時舉</hi>
<pb n="KR3a0047_WYG_081-48b"/>
　　　下武<lb/>
昭茲來許漢碑作昭哉洪氏𨽻釋茲哉叶韻栢梁臺詩<lb/>
　末句韻亦同<hi>方子</hi>
　　　文王有聲<lb/>
問鎬至豐邑止二十五里武王何故自豐遷鎬曰此只<lb/>
　以後來事推之可見秦始皇營朝宫渭南史以為咸<lb/>
　陽人多先王之宫庭小故作之想得遷鎬之意亦是<lb/>
　如此周得天下諸侯盡來朝覲豐之故宫不足以容<lb/>
<pb n="KR3a0047_WYG_081-49a"/>
　之爾<hi>廣</hi>
　　　生民<lb/>
生民詩是叙事詩只得恁地盖是叙那首尾要盡下武<lb/>
　文王有聲等詩却有反復歌詠底意思<hi>義剛</hi>
問履帝武敏曰此亦不知其何如但詩中有此語自歐<lb/>
　公不信祥瑞故後人纔見說祥瑞皆闢之若如後世<lb/>
　所謂祥瑞固多偽妄然豈可因後世之偽妄而併真<lb/>
　實者皆以為無乎鳯鳥不至河不出圖孔子之言不<lb/>
<pb n="KR3a0047_WYG_081-49b"/>
　成亦以為非<hi>廣</hi>
時舉說履帝武敏歆攸介攸止處曰敏字當為絶句蓋<lb/>
　作母鄙反叶上韻耳履巨跡之事有此理且如契之<lb/>
　生詩中亦云天命𤣥鳥降而生商盖以為稷契皆天<lb/>
　生之耳非有人道之感非可以常理論也漢髙祖之<lb/>
　生亦類此此等不可以言盡當意㑹之可也<hi>時舉</hi>
　　　既醉<lb/>
時舉說既醉詩古人祝頌多以夀考及子孫衆多為言<lb/>
<pb n="KR3a0047_WYG_081-50a"/>
　如華封人祝堯願聖人夀願聖人多男子亦此意曰<lb/>
　此兩事孰有大於此者乎曰觀行葦及既醉二詩見<lb/>
　古之人君盡其誠敬於祭祀之時極其恩義於燕飲<lb/>
　之際凡父兄耆老所以祝望之者如此則其獲福也<lb/>
　冝矣此所謂禍福無不自己求之者也先生頷之<hi>時舉</hi>
子善問釐爾女士曰女之有士行者銖曰荆公作向后<lb/>
　冊云唯昔先王釐厥士女士女與女士義自不同蘓<lb/>
　子由曾論及曰恐它只是倒用了一字耳因言荆公<lb/>
<pb n="KR3a0047_WYG_081-50b"/>
　誥詞中唯此冊做得極好後人皆學之不能及銖曰<lb/>
　曾子固作皇太子冊亦放此曰子固誠是學它只是<lb/>
　不及耳子固却是後面㡬箇誥詞好國朝之制外而<lb/>
　三公三少内而皇后太子貴妃皆有冊但外自三公<lb/>
　而下内自嬪妃而下皆聼其辭免<hi>一辭即免</hi>惟皇后太子<lb/>
　用冊<hi>銖</hi>
　　　假樂<lb/>
干禄百福子孫千億是願其子孫之衆多穆穆皇皇冝<lb/>
<pb n="KR3a0047_WYG_081-51a"/>
　君冝王不愆不忘率由舊章是願其子孫之賢<hi>道夫</hi>
舜功問不愆不忘率由舊章是勿忘勿助長之意曰不<lb/>
　必如此說不愆是不得過不忘是不得忘能如此則<lb/>
　能率由舊章<hi>可學</hi>
此詩末章則承上章之意故上章云四方之綱而下章<lb/>
　即繼之曰之綱之紀盖張之為綱理之為紀下面百<lb/>
　辟卿士至於庶民皆是頼君以為綱所謂不解於位<lb/>
　者盖欲綱常張而不弛也<hi>時舉</hi>
<pb n="KR3a0047_WYG_081-51b"/>
　　　公劉<lb/>
問第二章說既庶既繁既順乃宣而第三章方言居邑<lb/>
　之成不知未成邑之時何以得民居之繁庶也曰公<lb/>
　劉始於草創而人從之者已若是其盛是以居邑由<lb/>
　是而成也問第四章君之宗之處曰東萊以為為之<lb/>
　立君立宗恐未必是如此只是公劉自為羣臣之君<lb/>
　宗耳盖此章言其一時燕饗恐未說及立宗事也問<lb/>
　徹田為糧處先生以為徹通也之說乃是横渠説然<lb/>
<pb n="KR3a0047_WYG_081-52a"/>
　孟子考之只曰八家皆私百畆同養公田又公羊云<lb/>
　公田不治則非民私田不治則非吏似又與横渠之<lb/>
　說不同盖未必是計畆而分也又問此詩與豳七月<lb/>
　詩皆言公劉得民之盛想周家自后稷以來至公劉<lb/>
　始稍盛耳曰自后稷之後至於不窋盖已失其官守<lb/>
　故云文武不先不窋至於公劉乃始復修其業故周<lb/>
　室由是而興也<hi>時舉</hi>
時舉說公劉詩鞞琫容刀注云或曰容刀如言容臭謂<lb/>
<pb n="KR3a0047_WYG_081-52b"/>
　鞞琫之中容此刀也如何謂之容臭曰如今香囊是<lb/>
　也<hi>時舉</hi>
　　　卷阿<lb/>
時舉說卷阿詩畢以為詩中凡稱頌人君之夀考福禄<lb/>
　者必歸於得人之盛故既醉詩云君子萬年介爾景<lb/>
　福而必曰朋友攸攝攝以威儀假樂詩言受天之禄<lb/>
　與干禄百福而必曰率由羣匹與百辟卿士媚于天<lb/>
　子盖人君所以致福禄者未有不自得人始也先生<lb/>
<pb n="KR3a0047_WYG_081-53a"/>
　頷之<hi>時舉</hi>
　　　民勞<lb/>
時舉竊謂每章上四句是刺厲王下六句是戒其同列<lb/>
　曰皆只是戒其同列鋪叙如此便自可見故某以為<lb/>
　古人非是直作一詩以刺其王只陳其政事之失自<lb/>
　可以為戒時舉因謂第二章末謂無棄爾勞以為王<lb/>
　休盖以為王者之休莫大於得人惟羣臣無弃其功<lb/>
　然後可以為王者之休羙至第三章後二句謂敬慎<lb/>
<pb n="KR3a0047_WYG_081-53b"/>
　威儀以近有徳盖以為既能拒絶小人必須自反於<lb/>
　已又不可以不親有徳之人不然則雖欲絶去小人<lb/>
　未必有以服其心也後二章無俾正敗無俾正反尤<lb/>
　見詩人憂慮之深盖正敗則惟敗壊吾之正道而正<lb/>
　反則全然反乎正矣其憂慮之意盖一章切於一章<lb/>
　也先生頷之<hi>時舉</hi>
　　　板<lb/>
昊天曰明及爾出王昊天曰旦及爾游衍旦與明祗一<lb/>
<pb n="KR3a0047_WYG_081-54a"/>
　意這箇豈是人自如此皆有來處纔有些放肆他便<lb/>
　知<hi>賀孫録云這裏若有些違理恰似天知得一般</hi>所以曰日監在茲又曰敬<lb/>
　天之怒無敢戯豫敬天之渝無敢馳驅問渝字如何<lb/>
　曰變也如迅雷風烈必變之變但未至怒<hi>道夫○賀孫録同</hi>
道夫言昨來所論昊天曰明<hi>云云</hi>至游衍此意莫祗是<lb/>
　言人之所以為人者皆天之所為故雖起居動作之<lb/>
　頃而所謂天者未嘗不在也曰公說天體物不遺既<lb/>
　說得是則所謂仁體事而無不在者亦不過如此今<lb/>
<pb n="KR3a0047_WYG_081-54b"/>
　所以理㑹不透祗是以天與仁為有二也今須将聖<lb/>
　賢言仁處就自家身上思量久之自見記曰兩君相<lb/>
　見揖讓而入門入門而縣興揖讓而升堂升堂而樂<lb/>
　闋下管象武夏籥序興陳其薦爼序其禮樂備其百<lb/>
　官如此而後君子知仁焉又曰賔入大門而奏肆夏<lb/>
　示易以敬也卒爵而樂闋孔子屢嘆之道夫曰如此<lb/>
　則是合正理而不紊其序便是仁曰恁地猜終是血<lb/>
　脉不貫且反復熟㸔<hi>道夫</hi>
<pb n="KR3a0047_WYG_081-55a"/>
時舉說板詩問天體物而不遺是指理而言仁體事而<lb/>
　無不在是指人而言否曰體事而無不在是指心而<lb/>
　言也天下一切事皆此心發見爾因言讀書窮理當<lb/>
　體之於身凡平日所講貫窮究者不知逐日常見得<lb/>
　在吾心目間否不然則隨文逐義趕趂期限不見悦<lb/>
　處恐終無益<hi>時舉○餘見張子書顃</hi>
　　　蕩<lb/>
時舉說首章前四句有怨天之辭後四句乃解前四句<lb/>
<pb n="KR3a0047_WYG_081-55b"/>
　謂天之降命本無不善惟人不以善道自終故天命<lb/>
　亦不克終如疾威而多邪僻也此章之意既如此故<lb/>
　自次章以下托文王言紂之辭而皆就人君身上說<lb/>
　使知其非天之過如女興是力爾徳不明與天不湎<lb/>
　爾以酒匪上帝不時之類皆自發明首章之意先生<lb/>
　頷之<hi>時舉</hi>
　　　抑<lb/>
抑非刺厲王只是自警嘗攷衞武公生於厲王末年安<lb/>
<pb n="KR3a0047_WYG_081-56a"/>
　得有刺厲王之詩據國語只是自警詩中辭氣若作<lb/>
　自警甚有理若作刺厲王全然不順伯恭却謂國語<lb/>
　非是<hi>浩</hi>
抑小序衞武公刺厲王亦以自警不應一詩既刺人又<lb/>
　自警之理且厲王無道一旦被人言提其耳以小子<lb/>
　呼之必不索休且厲王監謗暴虐無所不至此詩無<lb/>
　限大過都不問著却只㸃檢威儀之末此決不然以<lb/>
　史記考之武公即位在厲王死之後宣王之時說者<lb/>
<pb n="KR3a0047_WYG_081-56b"/>
　謂是追刺尤不是伯恭主張小序又云史記不可信<lb/>
　恐是武公必曾事厲王若以為武公自警之詩則其<lb/>
　意味甚長國語云武公九十餘嵗作此詩其間匪我<lb/>
　言耄可以為據又如謹而侯度注家云所以制侯國<lb/>
　之度只是侯國之度耳曰喪厥國則是諸侯自謂無<lb/>
　疑盖武公作此詩使人日夕諷誦以警已耳所以有<lb/>
　小子告爾之類皆是箴戒作文之體自指耳<hi>後漢侯芭亦有</hi>
　<hi>此説○㽦</hi>
<pb n="KR3a0047_WYG_081-57a"/>
先生說抑詩煞好鄭謂東萊硬要做刺厲王縁以爾汝<lb/>
　字礙曰如幕中之辨人反以汝為叛臺中之評人反<lb/>
　以汝為傾等類亦是自謂古人此様多大抵他說詩<lb/>
　其原生於不敢異先儒将詩去就那序被這些子礙<lb/>
　便轉來穿鑿胡説更不向前來廣大處去或有兩三<lb/>
　說則俱要存之如一句或為興或為比或為賦則曰<lb/>
　詩兼備此體某謂既取興體則更不應又取比體既<lb/>
　取比體則更不應又取賦體說狡童便引石虎事證<lb/>
<pb n="KR3a0047_WYG_081-57b"/>
　且要有字不曵白南軒不解詩道詩不用解諸先生<lb/>
　說好了南軒却易曉說與他便轉<hi>淳</hi>
衛武公抑詩自作懿戒也中間有嗚呼小子等語自呼<lb/>
　而告之也其警戒持循如是所以詩人美其如切如<lb/>
　磋<hi>方</hi>
　　　雲漢<lb/>
問雲漢詩乃他人述宣王之意然責己處太少曰然<hi>可學</hi>
　　　崧髙<lb/>
<pb n="KR3a0047_WYG_081-58a"/>
問崧髙烝民二詩是皆遣大臣出為諸侯築城曰此也<lb/>
　曉不得封諸侯固是大事㸔黍苗詩當初召伯帶領<lb/>
　許多車從人馬去也自勞攘古人做事有不可曉者<lb/>
　如漢築長安城都是去别處調發人來又只是數日<lb/>
　便休詩云溥彼韓城燕師所完注家多說是燕安之<lb/>
　衆某説即召公所封燕國之師不知當初何故不只<lb/>
　教本土人築又須去别處發人來豈不大勞攘古人<lb/>
　重勞民如此等事又却不然更不可曉強說便成穿<lb/>
<pb n="KR3a0047_WYG_081-58b"/>
　鑿又曰㸔烝民詩及左傳國語周人説底話多有好<lb/>
　處也是文武周公立學校教養得許多人所以傳得<lb/>
　這些言語如烝民詩大故細膩劉子曰人受天地之<lb/>
　中以生皆說得好<hi>䕫孫○義剛録小異</hi>
　　　烝民<lb/>
問烝民詩解云仲山甫盖以冢宰兼太保何以知之曰<lb/>
　其言式是百辟則是為宰相可知其曰保茲天子王<lb/>
　躬是保則是為太保可知此正召康公之舊職<hi>廣</hi>
<pb n="KR3a0047_WYG_081-59a"/>
仲山甫之徳柔嘉維則詩傳中用東萊呂氏説先生曰<lb/>
　記得他甚主張那柔字文蔚曰他後一章云柔亦不<lb/>
　茹剛亦不吐此言仲山甫之徳剛柔不偏也而二章<lb/>
　首舉仲山甫之徳獨以柔嘉維則蔽之崧高稱申伯<lb/>
　番番終論其徳亦曰柔惠且直然則入徳之方其可<lb/>
　知矣曰如此則乾卦不用得了人之資禀自有柔徳<lb/>
　勝者自有剛徳勝者如本朝范文正公冨鄭公輩是<lb/>
　以剛徳勝如范忠宣范淳夫趙清獻蘓子容輩是以柔<lb/>
<pb n="KR3a0047_WYG_081-59b"/>
　徳勝只是他柔却柔得好今仲山甫令儀令色小心<lb/>
　翼翼却是柔但其中自有骨子不是一向如此柔去<lb/>
　便是人㸔文字要得言外之意若以仲山甫柔嘉維<lb/>
　則必要以此為入徳之方則不可人之進徳須用剛<lb/>
　健不息<hi>文蔚</hi>
既明且哲以保其身曰只是上文肅肅王命仲山甫将<lb/>
　之邦國若否仲山甫明之便是明哲所謂明哲者只<lb/>
　是曉天下事理順理而行自然災害不及其身可以<lb/>
<pb n="KR3a0047_WYG_081-60a"/>
　保其禄位今人以邪心讀詩謂明哲是見㡬知㣲先<lb/>
　去占取便宜如揚子雲說明哲煌煌旁燭無疆遜於<lb/>
　不虞以保天命便是占便宜底說話所以它一生被<lb/>
　這㡬句誤然明哲保身亦只是常法若到那舍生取<lb/>
　義處又不如此論<hi>文蔚</hi>
問既明且哲以保其身有些小委曲不正處否曰安得<lb/>
　此只是見得道理分明事事處之得其理有可全之<lb/>
　道便有委曲處亦是道理可以如此元不失正特不<lb/>
<pb n="KR3a0047_WYG_081-60b"/>
　直犯之耳若到殺身成仁處亦只得死古人只是平<lb/>
　說中庸無一理不明即是明哲若只見得一偏便有<lb/>
　蔽便不能見得理盡便不可謂之明哲學至明哲只<lb/>
　是依本分行去無一事不當理即是保身之道今人<lb/>
　皆将私看了必至於孔光之徒而後已<lb/>
　　　周頌清廟<lb/>
假以溢我當從左氏作何以恤我何遐通轉而為假也<lb/>
　<hi>方子</hi>
<pb n="KR3a0047_WYG_081-61a"/>
　　　昊天有成命<lb/>
昊天有成命詩成王不敢康詩傳皆斷以為成王誦某<lb/>
　問下武言成王之孚如何曰這箇且只得做武王説<lb/>
　<hi>炎</hi>
　　　我将<lb/>
問我将乃祀文王於明堂之樂章詩傳以謂物成形於<lb/>
　帝人成形於父故季秋祀帝於明堂而以父配之取<lb/>
　其成物之時也此乃周公以義起之非古禮也不知<lb/>
<pb n="KR3a0047_WYG_081-61b"/>
　周公以後将以文王配耶以時王之父配耶曰諸儒<lb/>
　正持此二議至今不決㸔來只得以文王配且周公<lb/>
　所制之禮不知在武王之時在成王之時若在成王<lb/>
　則文王乃其祖也亦自可見又問繼周者如何曰只<lb/>
　得以有功徳之祖配之<hi>僴</hi>
　　　敬之<lb/>
日就月将是日成月長就成也将大也<hi>節</hi>
　　　絲衣<lb/>
<pb n="KR3a0047_WYG_081-62a"/>
繹祭之明日也賔尸以賔客之禮燕為尸者<hi>敬仲</hi>
　　　魯頌泮水<lb/>
泮宫小序詩傳不取或言詩中既作泮宫則未必非修<lb/>
　也直卿云此落成之詩<hi>佐</hi>
　　　閟宫<lb/>
太王翦商武王所言中庸言武王纉太王王季文王之<lb/>
　緒是其事素定矣横渠亦言周之於商有不純臣之<lb/>
　義盖自其祖宗遷豳遷岐皆其僻逺自居非商之所<lb/>
<pb n="KR3a0047_WYG_081-62b"/>
　封土也<hi>楊</hi>
　　　商頌<lb/>
商頌簡奥<hi>方子</hi>
伯豐問商頌恐是宋作曰宋襄一伐楚而已其事可攷<lb/>
　安有莫敢不來王等事又問恐是宋人作之追述往<lb/>
　事以祀其先代若是商時所作商尚質不應商頌反<lb/>
　多於周頌曰商頌雖多如周頌覺得文勢自别周頌<lb/>
　雖簡文自平易商頌之辭自是奥古非宋襄可作乂<lb/>
<pb n="KR3a0047_WYG_081-63a"/>
　問頌是告于神明却魯頌中多是頌當時之君如戎<lb/>
　狄是膺荆舒是懲僖公豈有此事曰是頌願之辭又<lb/>
　問戎狄是膺荆舒是懲孟子引以為周公如何曰孟<lb/>
　子引經自是不仔細又問或謂魯頌非三百篇之類<lb/>
　夫子姑附於此耳曰思無邪一句正出魯頌<hi>㽦</hi>
　　　𤣥鳥<lb/>
問𤣥鳥詩吞卵事亦有此否曰當時恁地說必是有此<lb/>
　今不可以聞見不及定其為必無<hi>淳</hi>
<pb n="KR3a0047_WYG_081-63b"/>
　　　長發<lb/>
湯降不遲聖敬日躋天之生湯恰好到合生時節湯之<lb/>
　修徳又無一日間斷<hi>㽦</hi>
　<lb/>
　<lb/>
　<lb/>
　<lb/>
　朱子語類卷八十一<lb/>
</p>
<p>
</p>
  </div>
</body>
</text>
</TEI>
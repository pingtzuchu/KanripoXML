<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷三十八</head> <lb/>
    <p>
<pb n="KR3a0047_WYG_038-1a"/>
欽定四庫全書<lb/>
　朱子語類卷三十八<lb/>
　　論語二十<lb/>
　　　鄉黨篇<lb/>
　　　　總論<lb/>
鄉黨記聖人動容周旋無不中禮<hi>泳</hi>
如鄉黨說聖人容色䖏是以有事觀聖人如言燕居申<lb/>
　申夭夭是以無事時觀聖人學者於此又知得聖人<lb/>
<pb n="KR3a0047_WYG_038-1b"/>
　無時無䖏而不然<hi>燾</hi>
鄉黨一篇自天命之謂性至道不可須臾離也皆在裏<lb/>
　面許多道理皆自聖人身上迸出来惟聖人做得甚<lb/>
　分曉故門人見之熟是以紀之詳也<lb/>
問看論語及鄉黨之半曰覺公看得淺未甚切已終了<lb/>
　鄉黨篇更須從頭温一過許多說話盡在集注中<hi>賀孫</hi>
問賀孫讀鄉黨已終覺得意思如何曰見得段段都是<lb/>
　道理合着如此不如此定不得纔有些子不如此心<lb/>
<pb n="KR3a0047_WYG_038-2a"/>
　下便不安曰聖賢一句是一箇道理要得教人識着<lb/>
　都是要人収拾已放之心所謂學問之道無他求其<lb/>
　放心而已非是學問只在求放心非把求放心為學<lb/>
　問工夫乃是學問皆所以求放心如詩三百一言以<lb/>
　蔽之曰思無邪大要皆欲使人思無邪而已<hi>賀孫</hi>
　　　　第一節<hi>鄉黨宗廟朝廷言貌不同</hi>
看鄉黨篇須以心體之孔子於鄉黨恂恂如也似不䏻<lb/>
　言者如何是似不䏻言者宗廟朝廷便便言唯謹如<lb/>
<pb n="KR3a0047_WYG_038-2b"/>
　何是便便言唯謹朝與下大夫言侃侃如也與上大<lb/>
　夫言誾誾如也如何是侃侃如何是誾誾<hi>義剛錄云看鄉黨一</hi>
　<hi>篇須是想像他恂恂是如何誾誾是如何不可一滚看</hi>
問先生解侃侃誾誾四字不與古注同古注以侃侃為<lb/>
　和樂誾誾為中正曰衎字乃訓和樂與此侃字不同<lb/>
　說文以侃為剛直後漢書中亦云侃然正色誾誾是<lb/>
　和說而諍此意思甚好和說則不失事上之恭諍則<lb/>
　又不失自家義理之正<hi>廣</hi>
<pb n="KR3a0047_WYG_038-3a"/>
或問鄉黨如恂恂侃侃之類曰如此類解說則甚易須<lb/>
　是以心體之真自見箇氣象始得<hi>士毅</hi>
問孔子於鄉黨恂恂如也似不䏻言者或有大是非利<lb/>
　害似不可不說所謂似不䏻言者恐但當以卑遜為<lb/>
　主所以說似不䏻言曰不是全不說但較之宗廟朝<lb/>
　廷為不敢多說耳問其在宗廟朝廷集注云宗廟禮<lb/>
　法之所在在宗廟則毎事問固是禮法之所在不知<lb/>
　聖人還已知之而猶問還以其名物制度之非古而<lb/>
<pb n="KR3a0047_WYG_038-3b"/>
　因訂之曰便是這䖏某甞道是孔子初仕時如此若<lb/>
　初来問一畨了後畨畨来畨畨問恐不如此孰謂鄹<lb/>
　人之子知禮乎呼曰鄹人之子是與孔子父相識者<lb/>
　有此語多應是孔子初年<hi>賀孫</hi>
　　　　第二節<hi>在朝廷事上接下不同</hi>
亞夫問朝與下大夫言侃侃如也與上大夫言誾誾如<lb/>
　也曰侃侃是剛直貌以其位不甚尊故吾之言可得<lb/>
　而直遂至於上大夫之前則雖有所諍必須有含蓄<lb/>
<pb n="KR3a0047_WYG_038-4a"/>
　不盡底意思不如侃侃之發露得盡也閔子侍側一<lb/>
　章義亦如此<hi>時舉</hi>
問注云侃侃剛直誾誾是和恱而諍不知諍意思如何<lb/>
　曰說道和恱終不成一向放倒了到合辨别䖏也須<lb/>
　辨别始得内不失其事上之禮而外不至於曲從如<lb/>
　古人用這般字不是只說字義須是想像這意思是<lb/>
　如此如恂恂皆是有此意思方下此字如史記云魯<lb/>
　道之衰洙泗之間齗齗如也<hi>齗誾字同</hi>這正見和恱而諍<lb/>
<pb n="KR3a0047_WYG_038-4b"/>
　底意思當道化盛時斑白者不提挈不負戴於道路<lb/>
　少壯者代其事到周衰少壯者尚欲執其任而老者<lb/>
　自不肯安爭欲自提挈自負戴此正是和恱而諍<hi>賀孫</hi>
誾誾說文云和恱而諍看得字義是一難底字縁有爭<lb/>
　義漢志洙泗之間齗齗義一同兩齒相㫁<hi>泳</hi>
漢書諸尚書爭一件事其中有云誾誾侃侃得禮之容<lb/>
　緘嘿邪心非朝廷福<hi>泳</hi>
　　　　第三節<hi>為君擯相</hi>
<pb n="KR3a0047_WYG_038-5a"/>
問賔不顧矣曰古者賔退主人送出門外設兩拜賔更<lb/>
　不顧而去國君於列國之卿大夫亦如此<hi>燾</hi>
問君召使擯擯如其命數之半如上公九命則擯者五<lb/>
　人以次傳命曰古者擯介之儀甚煩如九命擯五人<lb/>
　介則如命數是九人賔主相見自擯以下列兩行行<lb/>
　末相近如主人說一句主人之擯傳許多擯者訖又<lb/>
　交過末介傳中介直至賔之上介方聞之賔<hi>賀孫</hi>
古者相見之禮主人有擯賔有介賔傳命於上介上介<lb/>
<pb n="KR3a0047_WYG_038-5b"/>
　傳之次介次介傳之末介末介傳之末擯末擯傳之<lb/>
　次擯次擯傳之上擯上擯傳之主人然後賔主方相<lb/>
　見又曰看来古人大故淳朴人君出命不甚㑹說話<lb/>
　所以着人代他說話<hi>燾</hi>
植舉注云揖左人則左其手揖右人則右其手揖左人<lb/>
　傳命出也揖右人傳命入也曰然<hi>植</hi>
集注引晁氏說謂孔子無使擯執圭之事正淳曰定公<lb/>
　十年夾谷之㑹孔子相恐即擯相之相曰相自是相<lb/>
<pb n="KR3a0047_WYG_038-6a"/>
　擯自是擯相是相其禮儀擯是傳道言語故擯用命<lb/>
　數之半以次傳說<hi>必大○今集注無</hi>
　　　　第四節<hi>在朝之容</hi>
立不中門行不履閾注云棖闑之間由闑右不踐閾只<lb/>
　是自外入右邊門邊乃君出入之所闑如一木拄門<lb/>
　如今人多用石墩當兩門中臣傍闑右邊出入<hi>此右字自</hi>
　<hi>内出而言○賀孫</hi>
棖如今衮頭相似闑當中礙門者今城門有之古人常<lb/>
<pb n="KR3a0047_WYG_038-6b"/>
　揜左扉人君多出在門外見人所以當棖闑之間為<lb/>
　君位<hi>泳</hi>
問立不中門或問謂門之左右扉各有中其制可考否<lb/>
　曰門之中有闑扉之兩旁有棖棖闑之間即中古人<lb/>
　常闔左扉所謂中門者謂右扉之中也<hi>必大</hi>
蕭問過位色勃如也位謂門屏之間人君宁立之䖏曰<lb/>
　古今之制不同今之朝儀用秦制也古者朝會君臣<lb/>
　皆立故史記謂秦王一旦捐賔客而不立朝君立於<lb/>
<pb n="KR3a0047_WYG_038-7a"/>
　門屏之間屏者乃門間蕭墻也今殿門亦設之三公<lb/>
　九卿以下設位於廷中故謂之三槐九棘者廷中有<lb/>
　樹處公卿位當其下也<hi>雉</hi>
過位注云君之虚位謂門屏之間曰如今人㕔門之内<lb/>
　屏門之外似周禮所謂外朝也<hi>植</hi>
問復其位踧踖如也曰此是到末梢又結筭則箇若衆<lb/>
　人到末梢便撤了聖人則始乎敬終乎敬故到末梢<lb/>
　又整頓則箇<hi>燾</hi>
<pb n="KR3a0047_WYG_038-7b"/>
　　　　第五節<hi>為君聘</hi>
上如揖下如授舊說亦好但此方說升堂時其容如此<lb/>
　既升堂納圭於君前即不復執之以下故說做下堂<lb/>
　不得所以只用平衡之說言之上下謂執圭之高低<lb/>
　也<hi>必大</hi>
執圭上如揖下如授前軰多作上階之上下階之下其<lb/>
　實既下則已不用笏往往授介者只是高不過於揖<lb/>
　故如揖下不低於授故如授<hi>賀孫</hi>
<pb n="KR3a0047_WYG_038-8a"/>
享禮有容色曰聘但以圭至享則更用圭璧庭實<hi>植</hi>
問聘享之禮曰正行聘禮畢而後行享禮聘是以命圭<lb/>
　通信少間仍舊退還命圭享是獻其圭璧琮璜非命<lb/>
　圭也幣皮輿馬之類皆拜跪以獻退而又以物獻其<lb/>
　夫人凡三四次方畢所獻之物皆受但少間别有物<lb/>
　回之又問庭實曰皮幣輿馬皆陳之扵庭實私覿是<lb/>
　所遣之大夫既以君命行聘享之禮畢却行私禮参<lb/>
　見他國之君也<hi>燾</hi>
<pb n="KR3a0047_WYG_038-8b"/>
享禮有容色儀禮謂發氣滿容何故如此曰聘是初見<lb/>
　時故其意極於恭肅既聘而享則用圭璧以通信有<lb/>
　廷實以將其意比聘時漸紓也<hi>聘禮篇○廣</hi>
私覿愉愉曰聘者享禮乃其君之信私覿則聘使亦有<lb/>
　私禮物與所聘之國君及其大臣<hi>植</hi>
　　　　第六節<hi>衣服之制</hi>
君子不以紺緅飾紅紫不以為䙝服今反以紅紫為朝<lb/>
　服<hi>賀孫</hi>
<pb n="KR3a0047_WYG_038-9a"/>
紺是而今深底鴉青色<hi>義剛</hi>
紺深青揚赤色揚浮也<hi>植</hi>
問緅以飾練服緅是絳色練服是小祥後喪服如何用<lb/>
　絳色以為飾曰便是不可曉此箇制度差異絳是淺<lb/>
　紅色紺是青赤色如今之閃青也<hi>廣</hi>
問紅紫且近於婦人女子之服不知古之婦人女子亦<lb/>
　多以紅紫為服否曰此亦不可知但據先儒如此說<lb/>
　耳<hi>廣</hi>
<pb n="KR3a0047_WYG_038-9b"/>
蒨纁絳朱此紅之染數一入為蒨再入為纁三入為絳<lb/>
　四入為朱<hi>子䝉</hi>
當暑袗絺綌必表而出之與蒙彼縐絺有兩說<hi>泳</hi>
裘乃純用獸皮而加裏衣如今之貂裘或問狐白裘曰<lb/>
　是集衆狐為之<hi>植</hi>
　　　　第七節<hi>謹齋事</hi>
眀衣即是箇布衫長一身有半欲蔽足爾又曰即浴衣<lb/>
　也見玉藻注<hi>植</hi>
<pb n="KR3a0047_WYG_038-10a"/>
問變食謂不飲酒不茹葷而今之致齋者有酒何也曰<lb/>
　飲酒非也但禮中亦有飲不至醉之說<hi>廣</hi>
問齋必變食曰葷是不食五辛<hi>㽦</hi>
　　　　第八節<hi>飲食之制</hi>
一言一語一動一作一坐一立一飯一食都有是非是<lb/>
　底便是天理非底便是人欲如孔子失飪不食不時<lb/>
　不食割不正不食不多食無非天理如口腹之人不<lb/>
　時也食不正也食失飪也食便都是人慾便都是逆<lb/>
<pb n="KR3a0047_WYG_038-10b"/>
　天理如只喫得許多物事如不當喫纔去貪喫不住<lb/>
　都是逆天理看道理只管進只管細便好只管見上<lb/>
　面只管有一重方好如一物相似剥一重又剥一重<lb/>
　又有一重又剥一重剥到四五重剥得許多皮殻都<lb/>
　盡方見真寔底今人不是不理㑹道理只是不肯仔<lb/>
　細只守著自底便了是是非非一向都沒分别如詖<lb/>
　淫邪遁之辭也不消得辨便說道是他自陷自蔽自<lb/>
　如此且恁地和同過也不妨<hi>賀孫</hi>
<pb n="KR3a0047_WYG_038-11a"/>
問割不正不食與席不正不坐此是聖人之心純正故<lb/>
　日用間纔有不正䖏便與心不相合心亦不安曰聖<lb/>
　人之心無毫釐之差謂如事當恁地做時便硬要恁<lb/>
　地做且如不得其醤不食這一物合用醤而不得其<lb/>
　醤聖人寧可不喫盖皆欲得其當然之則故也又問<lb/>
　注云精鑿也曰是挿教那米白着<hi>燾</hi>
不得其醤不食其字正𦂳要其醤如魚膾芥醤之類<hi>閑祖</hi>
不得其醤非今所謂醤如禮記内則中有數般醤隨所<lb/>
<pb n="KR3a0047_WYG_038-11b"/>
　用而不同<hi>植</hi>
肉雖多不使勝食氣非特肉也凡蔬果之類皆不可勝<lb/>
　食氣<hi>泳</hi>
　　　　第十節<hi>居鄉之事</hi>
問鄉人儺朝服而立於阼階集注云庶其依已而安或<lb/>
　云存室神盖五祀之属子孫之精神即祖考之精神<lb/>
　故祖考之精神依於已若門行戸竈之属吾身朝夕<lb/>
　之所出䖏則鬼神亦必依已而存曰然一家之主則<lb/>
<pb n="KR3a0047_WYG_038-12a"/>
　一家之鬼神属焉諸侯守一國則一國鬼神属焉天<lb/>
　子有天下則天下鬼神属焉看来為天子者這一箇<lb/>
　神眀是多少大如何有些子差忒得若縱欲無度天<lb/>
　上許多星辰地下許多山川如何不變怪蔡云子陵<lb/>
　足加帝腹便見客星侵帝座曰殷之未喪師克配上<lb/>
　帝紂未做不好時便與天相配是甚細事<hi>賀孫</hi>
　　　　第十一節<hi>與人交之誠意</hi>
蘇實問問人於他邦再拜而送之曰古人重此禮遣使<lb/>
<pb n="KR3a0047_WYG_038-12b"/>
　者問人於他邦則主人拜而送之從背脊後拜潘子<lb/>
　善因言浙中若納婦嫁娶盛禮時遣人入傳語婚姻<lb/>
　之家亦拜送之至反命則不拜也<hi>植</hi>
問康子饋藥拜而受之看此一事見聖人應接之問義<lb/>
　理發見極其周宻曰這般所在却是龜山看得仔細<lb/>
　云大夫有賜拜而受之禮也未達不敢甞所以慎疾<lb/>
　必告之直也直而有禮故其直不絞龜山為人粘泥<lb/>
　故說之較宻<hi>賀孫</hi>
<pb n="KR3a0047_WYG_038-13a"/>
　　　　第十三節<hi>事君之禮</hi>
君祭先飯尋常則主人延客祭如世俗出坐之類今侍<lb/>
　食於君君祭則臣先自喫飯若為君甞食然不敢當<lb/>
　客禮也饍人取那飲食来請君祭<hi>泳</hi>
問疾君視之方東首常時首當在那邊禮記自云寝常<lb/>
　當東首矣平時亦欲受生氣恐不獨於疾時為然曰<lb/>
　常時多東首亦有隨意卧時節如記云請席何向請<lb/>
　袵何趾這見得有隨意向時節然多是東首故玉藻<lb/>
<pb n="KR3a0047_WYG_038-13b"/>
　云居常當戸寝常柬首也常寝於北牖下君問疾則<lb/>
　移南牖下<hi>賀孫</hi>
問病者居北牖之義曰是就北牖下安牀睡因君来故<lb/>
　遷之南牖下使以南面視已耳<hi>義剛</hi>
　　　　第十四節<hi>交朋友之義</hi>
問朋友死無所歸曰於我殯朋友之饋非祭肉不拜朋<lb/>
　友之義固當如此後世同志者少而汎然交䖏者多<lb/>
　只得隨其淺深厚薄度吾力量為之寧可過厚不可<lb/>
<pb n="KR3a0047_WYG_038-14a"/>
　過薄曰朋友交㳺固有淺深若泛然之交一一要周<lb/>
　旋也不可於自家情分稍厚自著如此須是情文相<lb/>
　稱若泛泛施之却是曲意狥物古人於這般所在自<lb/>
　分眀如交友稱其信也執友稱其仁也自有許多様<lb/>
　又如於師吾哭諸寝朋友哭諸寝門之外所知哭於<lb/>
　野恩義自有許多節<hi>賀孫</hi>
　　　　第十五節<hi>容貌之變</hi>
問記云若有疾風迅雷甚雨雖夜必興衣服冠而坐看<lb/>
<pb n="KR3a0047_WYG_038-14b"/>
　来不如此定是不安但有終日之雷終夜之雨如何<lb/>
　得常如此曰固當常如此但亦主於疾風迅雷甚雨<lb/>
　若平平底雷風雨也不消如此問當應接之際無相<lb/>
　妨否曰有事也只得應<hi>賀孫</hi>
　　　　第十六節<hi>升車之容</hi>
立之說車中不内顧一章曰立視五巂式視馬尾盖巂<lb/>
　是車輪一轉之地車輪高六尺圍三徑一則闊丈八<lb/>
　五轉則正為九丈矣立視雖逺亦不過此<hi>時舉</hi>
<pb n="KR3a0047_WYG_038-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0047_WYG_038-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子語類卷三十八<lb/>
</p>
<p>
</p>
  </div>
</body>
</text>
</TEI>
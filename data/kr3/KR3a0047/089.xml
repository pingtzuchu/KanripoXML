<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷八十九</head> <lb/>
    <p>
<pb n="KR3a0047_WYG_089-1a"/>
欽定四庫全書<lb/>
　朱子語類卷八十九<lb/>
　　禮六<lb/>
　　　冠昏䘮<lb/>
　　　　總論<lb/>
冠禮昏禮不知起於何時如禮記疏説得恁地不知如<lb/>
　何朱暇辨得<hi>義剛</hi>
問冠昏喪祭何書可用曰只温公書儀略可行亦不備<lb/>
<pb n="KR3a0047_WYG_089-1b"/>
　又曰只是儀禮問伊川亦有書曰只有些子<hi>節</hi>
敬夫嘗定諸禮可行者<hi>淳録云在廣西刋三家禮</hi>乃除冠禮不載問<lb/>
　之云難行某答之云古禮惟冠禮最易行<hi>淳録云只一家事</hi>
　如昏禮須兩家皆好禮<hi>淳録云礙兩家如五兩之儀須兩家是一樣人始得</hi>方<lb/>
　得行喪禮臨時哀痛中少有心力及之祭禮則終獻<lb/>
　之儀煩多長久皆是難行看冠禮比他禮却最易行<lb/>
　<hi>賀孫○淳録少異</hi>
問喪祭之禮今之士固難行而冠昏自行可乎曰亦自<lb/>
<pb n="KR3a0047_WYG_089-2a"/>
　可行某今所定者前一截依温公後一截依伊川昏<lb/>
　禮事屬兩家恐未必信禮恐或難行若冠禮是自家<lb/>
　屋裏事却易行向見南軒説冠禮難行某云是自家<lb/>
　屋裏事關了門将巾冠與子弟戴有甚難又云昏禮<lb/>
　廟見舅姑之亡者而不及祖盖古者宗子法行非宗<lb/>
　子之家不可别立祖廟故但有禰廟今只共廟如何<lb/>
　只見禰而不見祖此當以義起亦見祖可也問必待<lb/>
　三月如何曰今若既歸來直待三月又似太久古人<lb/>
<pb n="KR3a0047_WYG_089-2b"/>
　直是至此方見可以為婦及不可為婦此後方反馬<lb/>
　馬是婦初歸時所乗車至此方送還母家<hi>賀孫</hi>
問冠昏喪祭禮曰今日行之正要簡簡則人易從如温<lb/>
　公書儀人己以為難行其殽饌十五味亦難辦舜功<lb/>
　云隨家豐儉曰然問唐人立廟不知當用何器曰本<lb/>
　朝只文潞公立廟不知用何器曰與叔亦曾立廟用<lb/>
　古器然其祭以古𤣥服乃作大袖皂衫亦怪不如著<lb/>
　公服今五禮新儀亦簡唐人祭禮極詳<hi>可學</hi>
<pb n="KR3a0047_WYG_089-3a"/>
問冠昏之禮如欲行之當須使冠昏之人易曉其言乃<lb/>
　為有益如三加之辭出門之戒若只以古語吿之彼<lb/>
　将謂何曰只以今之俗語吿之使之易曉乃佳<hi>時舉</hi>
　　　　冠<lb/>
因言冠禮或曰邾隱公将冠使孟懿子問於孔子孔子<lb/>
　對他一段好曰似這様事孔子肚裏甚多但今所載<lb/>
　於方册上者亦無幾爾<hi>廣</hi>
　　　　昏<lb/>
<pb n="KR3a0047_WYG_089-3b"/>
天子諸侯不再娶亡了后妃只是以一娶十二女九女<lb/>
　者推上魯齊破了此法再娶大夫娶三士二却得再<lb/>
　娶<hi>揚</hi>
因論今之士大夫多是死於慾曰古人法度好天子一<lb/>
　娶十二女諸侯一娶九女老則一齊老了都無許多<lb/>
　患<hi>揚</hi>
親迎之禮從伊川之説為是近則迎於其國逺則迎於<lb/>
　其館<hi>閎祖</hi>
<pb n="KR3a0047_WYG_089-4a"/>
問程氏昏儀與温公儀如何曰互有得失曰當以何為<lb/>
　主曰迎婦以前温公底是婦入門以後程儀是温公<lb/>
　儀親迎只拜妻之父兩拜便受婦以行却是程儀徧<lb/>
　見妻之黨則不是温公儀入門便廟見不是程儀未<lb/>
　廟見却是大槩只此兩條以此為準去仔細看曰廟<lb/>
　見當以何日曰古人三月而後見曰何必待三月曰<lb/>
　未知得婦人性行如何三月之久則婦儀亦熟方成<lb/>
　婦矣然今也不能到三月只做箇節次如此曰古人<lb/>
<pb n="KR3a0047_WYG_089-4b"/>
　納采後又納吉若卜不吉則如何曰便休也曰古人<lb/>
　納幣五兩只五匹耳恐太簡難行否曰計繁簡則是<lb/>
　以利言矣且吾儕無望於復古則風俗更教誰變曰<lb/>
　温公用鹿皮如何曰大節是了小小不能皆然亦沒<lb/>
　𦂳要曰温公婦見舅姑及舅姑享婦儀是否曰亦是<lb/>
　古人有此禮<hi>淳</hi>
或問古者婦三月廟見而温公禮用次日今有當日即<lb/>
　廟見者如何曰古人是從下做上其初且是行夫婦<lb/>
<pb n="KR3a0047_WYG_089-5a"/>
　禮次日方見舅姑服事舅姑已及三月不得罪於舅<lb/>
　姑方得奉祭祀<hi>義剛</hi>
問婦當日廟見非禮否曰固然温公如此他是取左氏<lb/>
　先配後祖之説不知左氏之語何足慿豈可取不足<lb/>
　憑之左氏而棄可信之儀禮乎<hi>卓</hi>
人著書只是自入些己意便做病痛司馬與伊川定昏<lb/>
　禮都是依儀禮只是各改了一處便不是古人意司<lb/>
　馬禮云親迎奠雁見主昏者即出<hi>不先見妻父母者以婦未見舅姑也</hi>
<pb n="KR3a0047_WYG_089-5b"/>
　是古禮如此伊川却教拜了又入堂拜大男小女這<lb/>
　不是伊川云婿迎婦既至即揖入内次日見舅姑三<lb/>
　月而廟見是古禮司馬禮却説婦入門即拜影堂這<lb/>
　又不是古人初未成婦次日方見舅姑盖先得於夫<lb/>
　方可見舅姑到兩三月得舅姑意了舅姑方令見祖<lb/>
　廟某思量今亦不能三月之久亦須第二日見舅姑<lb/>
　第三日廟見乃安亦當行親迎之禮古者天子必無<lb/>
　親至后家之禮今妻家逺要行禮一則令妻家就近<lb/>
<pb n="KR3a0047_WYG_089-6a"/>
　處設一處却就彼往迎歸館成禮一則妻家出至一<lb/>
　處婿即就彼迎歸自成禮<hi>賀孫</hi>
叔器問昏禮温公儀婦先拜夫程儀夫先拜婦或以為<lb/>
　妻者齊也當齊拜何者為是曰古者婦人與男子為<lb/>
　禮皆俠拜每拜以二為禮昏禮婦先二拜夫答一拜<lb/>
　婦又二拜夫又答一拜冠禮雖見母母亦俠拜<hi>淳</hi>
問今有士人對俗人結姻欲行昏禮而彼俗人不從却<lb/>
　如何先生㣲笑顧義剛久之乃曰這也是費力只得<lb/>
<pb n="KR3a0047_WYG_089-6b"/>
　宛轉使人去與他商量古禮也省徑人也何苦不行<lb/>
　直卿曰若古禮有甚難行者也不必拘如三周御輪<lb/>
　不成是硬要扛定轎子旋三匝先生亦笑而應義剛<lb/>
　曰如俗禮若不大段害理者些小不必盡去也得曰<lb/>
　是久之云古人也有不可曉古人於男女之際甚嚴<lb/>
　却如何地親迎乃用男子御車但只令畧偏些子不<lb/>
　知怎生地直卿舉今人結髪之説為笑先生曰若娶<lb/>
　用結髪則結髮從軍皆先用結了頭髪後方與番人<lb/>
<pb n="KR3a0047_WYG_089-7a"/>
　厮殺耶<hi>義剛</hi>
堯卿問姑舅之子為昏曰㩀律中不許然自仁宗之女<lb/>
　嫁李璋家乃是姑舅之子故歐陽公曰公私皆已通<lb/>
　行此句最是把嵓<hi>去聲</hi>這事又如魯初間與宋世為昏<lb/>
　後又與齊世為昏其間皆有姑舅之子者從古已然<lb/>
　只怕未不是<hi>義剛</hi>
　　　　喪<lb/>
問喪禮制度節目曰恐怕儀禮也難行如朝夕奠與葬<lb/>
<pb n="KR3a0047_WYG_089-7b"/>
　時事尚可未殯以前如何得一一恁地仔細只如含<lb/>
　飯一節教人從那裏轉那裏安頓一一各有定所須<lb/>
　是有人相方得孔子曰行夏之時乘殷之輅已是厭<lb/>
　周文之煩了某怕聖人出來也只隨今風俗立一箇<lb/>
　限制須從寛簡而今考得禮仔細一一如古固是好<lb/>
　如考不得也只得隨俗不礙理底行去<hi>胡泳</hi>
因論喪服曰今人吉服皆已變古獨喪服必欲從古恐<lb/>
　不相稱閎祖云雖是如此但古禮已廢幸此喪服尚<lb/>
<pb n="KR3a0047_WYG_089-8a"/>
　有古制不猶愈於俱亡乎直卿亦以為然先生曰禮<lb/>
　時為大某嘗謂衣冠本以便身古人亦未必一一有<lb/>
　義又是逐時增添名物愈繁若要可行須是酌古之<lb/>
　制去其重複使之簡易然後可又云一人自在下面<lb/>
　做不濟事須是朝廷理㑹一齊與整頓過又云康節<lb/>
　説某今人須著今時衣服忒煞不理㑹也<hi>閎祖○以下喪服</hi>
問子升向見考祔禮煞仔細不知其他禮數都考得如<lb/>
　此否曰未能及其他曰今古不同如殯禮今已自不<lb/>
<pb n="KR3a0047_WYG_089-8b"/>
　可行子升因問喪禮如温公儀今人平時既不用古<lb/>
　服却獨於喪禮服之恐亦非宜兼非禮不足哀有餘<lb/>
　之意故向來斟酌只以今服加衰絰曰論來固是如<lb/>
　此只如今因喪服尚存古制後世有願治君臣或可<lb/>
　因此舉而行之若一向廢了恐後來者愈不復識矣<lb/>
　<hi>木之</hi>
問喪服今人亦有欲用古制者時舉以為吉服既用今<lb/>
　制而獨喪服用古制恐徒駭俗不知當如何曰駭俗<lb/>
<pb n="KR3a0047_WYG_089-9a"/>
　猶些小事但恐考之未必是耳若果考得是用之亦<lb/>
　無害<hi>時舉</hi>
喪禮衣服之類逐時換去<hi>如葬後換葛衫小祥後換紳布之類○揚</hi>
問喪服之制曰衣帶下尺鄭注云要也廣尺足以掩裳<lb/>
　上際廖西仲云以布半幅其長隨衣之圍横綴於衣<lb/>
　下而謂之要<lb/>
問喪服如至尊之喪小官及士庶等服於古皆差儀禮<lb/>
　諸侯為天子斬衰三年傳曰君至尊也注天子諸侯<lb/>
<pb n="KR3a0047_WYG_089-9b"/>
　及卿大夫有地者皆曰君庶人為國君齊衰三月注<lb/>
　不言民而言庶人庶人或有在官者天子畿内之民<lb/>
　服天子亦如之以是觀之自古無通天下為天子三<lb/>
　年之制前輩恐未之考曰今士庻人既無本國之君<lb/>
　服又無至尊服則是無君亦不可不示其變如今涼<lb/>
　衫亦不害此亦只存得些影子問士庶亦不可久庶<lb/>
　人為國君亦止齊衰三月諸侯之大夫為天子亦止<lb/>
　小功繐衰或問有官人嫁娶在祔廟後曰只不可帶<lb/>
<pb n="KR3a0047_WYG_089-10a"/>
　花用樂少示其變又曰至尊之服要好初來三日用<lb/>
　古冠服上衣下裳以後却用今所制服四脚幞頭等<lb/>
　自京官以上是一等服京官以下是一等服士人又<lb/>
　一等服庶人又一等服如此等級分明也好器之問<lb/>
　壽皇行三年之喪是誰建議曰自是要行這是甚次<lb/>
　第可惜無好宰相将順成此一大事若能因舉行盛<lb/>
　典及於天下一整數千百年之陋垂數千百年之成<lb/>
　憲是甚次第時相自用紫衫皂帶入臨用白衫待退<lb/>
<pb n="KR3a0047_WYG_089-10b"/>
　歸便不著某前日在上前説及三年之喪亦自感動<lb/>
　次日即付出與禮官集議意甚好不知後來如何忽<lb/>
　又住了却對宰相説也似咤異不知壽皇既已行了<lb/>
　又有甚咤異只是亦無人助成此事因檢儀禮注䟽<lb/>
　説嫡孫承重甚詳君之喪服士庶亦可聚哭但不可<lb/>
　設位某在潭州時亦多有民衆欲入衙來哭某初不<lb/>
　知外面被門子止約了待兩三日方知遂出榜吿示<lb/>
　亦有來哭者<hi>賀孫○以下君喪</hi>
<pb n="KR3a0047_WYG_089-11a"/>
因説天子之喪自太子宰執而下漸降其服至於四海<lb/>
　則盡三月服謂凶服訃所至不問地之逺近但盡於<lb/>
　三月而止天子初死近地先聞則盡三月逺地或後<lb/>
　聞之亦止於三月之内也又云古者次第公卿大夫<lb/>
　與列國之諸侯各為天子三年之喪而列國之卿大<lb/>
　夫又各為其君三年之服蓋止是自服其君如諸侯<lb/>
　之大夫為本國諸侯服三年之喪則不復為天子服<lb/>
　百姓則畿内之民自為天子服本國之君服三年之<lb/>
<pb n="KR3a0047_WYG_089-11b"/>
　喪也故禮曰百姓為天子諸侯有土者服三年之喪<lb/>
　為此也又云君之喪諸達官之長杖逹官謂得自通<lb/>
　於君者如内則公卿宰執六曹之長九寺五監之長<lb/>
　外則監司郡守皆自得通章奏於君者凡此者皆杖<lb/>
　以次則不杖如太常卿杖太常少卿則不杖若無太<lb/>
　常卿則少卿代之杖也只不知王畿之内公卿之有<lb/>
　采地者其民當何如服當檢㸔<hi>卓</hi>
徽廟訃至胡明仲知嚴州衆議欲以日易月張晉彦為<lb/>
<pb n="KR3a0047_WYG_089-12a"/>
　司理為明仲言前世以日易月皆是有遺詔今太上<lb/>
　在逺無遺詔豈可行胡曰然則如之何曰盍請之於<lb/>
　朝胡如其説不報<hi>可學</hi>
髙宗登遐壽皇麻衣不離身而臣子晏然朝服如常只<lb/>
　於朝見時畧換皂帶以為服至尊之服冠有數様衣<lb/>
　有數様所以當時如此者乃是甚麽時便著甚麽様<lb/>
　冠服昨聞朝廷無所折衷将許多衣服一齊重疊著<lb/>
　了古禮恐難行如今來却自有古人做未到處如古<lb/>
<pb n="KR3a0047_WYG_089-12b"/>
　者以皮束棺如何㑹彌縫又設熬黍稷於棺旁以惑<lb/>
　蚍蜉可見少智然三日便殯了又見得防慮之深逺<lb/>
　今棺以用漆為固要拘三日便殯亦難喪最要不失<lb/>
　大本如不用浮屠送葬不用樂這也須除却所謂古<lb/>
　禮難行者非是道不當行只怕少間止了得要合那<lb/>
　邊要合這邊到這裏一重大利害處却沒理㑹却便<lb/>
　成易了古人已自有箇活法如身執事者面垢而已<lb/>
　之類<hi>賀孫</hi>
<pb n="KR3a0047_WYG_089-13a"/>
器逺問安常習故是如何曰且如親生父母子合當安<lb/>
　之到得立為伯叔後疑於伯叔父有不安者這也是<lb/>
　理合當如此然而自古却有大宗無子則小宗之子<lb/>
　為之後這道理又却重只得安於伯叔父母而不可<lb/>
　安於所生父母喪服則為為後父母服三年所生父<lb/>
　母只齊衰不杖期<hi>賀孫○以下服制</hi>
問天下事易至於安常習故如何曰且如今人為所生<lb/>
　父母齊衰不杖期為所養父母斬衰三年以理觀之<lb/>
<pb n="KR3a0047_WYG_089-13b"/>
　自是不安然聖人有箇存亡繼絶底道理又不容不<lb/>
　安且如濮安懿王事當時皆以司馬公為是今則濮<lb/>
　安懿王下却有主祀朝廷却未嘗正其號<hi>卓</hi>
祖在父亡祖母死亦承重<hi>揚</hi>
嫡孫承重庶孫是長亦不承<hi>闕</hi>
庶子之長子死亦服三年<hi>揚</hi>
禮只有父母服他服並無故今長幼服都無考妻服期<lb/>
　子以父在服亦期故哭祭之類同今律則不然故其<lb/>
<pb n="KR3a0047_WYG_089-14a"/>
　禮皆齟齬<hi>揚</hi>
顯道問服制曰唐時添那服制添得也有差異處且如<lb/>
　親叔伯是期堂叔須是大功乃便降為小功不知是<lb/>
　怎生地<hi>義剛</hi>
服議漢儒自為一家之學以儀禮喪服篇為宗禮記中<lb/>
　小記大傳則皆申其説者詳宻之至如理絲櫛髪可<lb/>
　試考之畫作圖子更參以通典及今律令當有以見<lb/>
　古人之意不苟然也<hi>灝</hi>
<pb n="KR3a0047_WYG_089-14b"/>
問孝子於尸柩之前在喪禮都不拜如何曰想只是父<lb/>
　母在生時子弟欲拜亦須俟父母起而衣服今恐未<lb/>
　忍以神事之故亦不拜<hi>胡泳○以下居喪</hi>
或問哀慕之情易得間斷如何曰此如何問得人孝子<lb/>
　喪親哀慕之情自是心有所不能已豈待抑勒亦豈<lb/>
　待問人只是時時思慕自哀感所以説祭思敬喪思<lb/>
　哀只是思著自是敬自是哀若是不哀别人如何抑<lb/>
　勒得他因舉宰我問三年之喪云云曰女安則為之<lb/>
<pb n="KR3a0047_WYG_089-15a"/>
　聖人也只得如此説不當抑勒他教他須用哀只是<lb/>
　從心上説教他自感悟<hi>僴録畧</hi>
問居喪以來惟看喪禮不欲讀他書恐妨哀然又覺精<lb/>
　神元自荒迷更專一用心去考索制度名物愈覺枯<lb/>
　燥今欲讀語孟不知如何曰居喪初無不得讀書之<lb/>
　文古人居喪廢業業是簨簴上版子廢業謂不作樂<lb/>
　耳古人禮樂不去身惟居喪然後廢樂故喪復常讀<lb/>
　樂章周禮司業者亦司樂也<lb/>
<pb n="KR3a0047_WYG_089-15b"/>
問有王事用墨衰便於出入而不合禮經如何曰若能<lb/>
　不出則不服之亦好但有出入治事則只得服之喪<lb/>
　服四制説百官備百物具不言而事行者扶而起言<lb/>
　而後事行者杖而起身執事而後行者面垢而已蓋<lb/>
　惟天子諸侯始得全伸其禮庶人皆是自執事不得<lb/>
　伸其禮<hi>淳○義剛同</hi>
親喪兄弟先滿者先除服後滿者後除以在外聞喪有<lb/>
　先後者<hi>揚</hi>
<pb n="KR3a0047_WYG_089-16a"/>
喪妻者木主要作妻名不可作母名若是婦須作婦名<lb/>
　翁主之卒哭即祔更立木主於靈坐朝夕奠就之三<lb/>
　年除之<hi>揚</hi>
長子死則主父喪用次子不用姪今法如此宗子法立<lb/>
　則用長子之子此法已壞只從今法<hi>揚</hi>
問喪之五服皆有制不知飲食起居亦當終其制否曰<lb/>
　合當盡其制但今人不能行然在人斟酌行之<hi>㝢</hi>
問喪禮不飲酒不食肉若朝夕奠及親朋來奠之饌則<lb/>
<pb n="KR3a0047_WYG_089-16b"/>
　如之何曰與無服之親可也<hi>淳</hi>
喪葬之時只當以素食待客祭饌葷食只可分與僕役<lb/>
　<hi>賀孫</hi>
問居喪為尊長强之以酒當如何曰若不得辭則勉徇<lb/>
　其意亦無害但不可至沾醉食已復初可也問坐客<lb/>
　有歌唱者如之何曰當起避<hi>僴</hi>
或問親死遺囑教用僧道則如何曰便是難處或曰也<lb/>
　可以不用否曰人子之心有所不忍這事須仔細商<lb/>
<pb n="KR3a0047_WYG_089-17a"/>
　量<hi>胡泳</hi>
或問設如母卒父在父要循俗制喪服用僧道火化則<lb/>
　如何曰公如何曰只得不從曰其他都是皮毛外事<lb/>
　若決如此做從之也無妨若火化則不可泳曰火化<lb/>
　則是殘父母之遺骸曰此話若將與喪服浮屠一道<lb/>
　說便是未識輕重在<hi>胡泳</hi>
喪三年不祭盖孝子居倚廬堊室只是思慕哭泣百事<lb/>
　皆廢故不祭耳然亦疑當令宗人攝祭但無明文不<lb/>
<pb n="KR3a0047_WYG_089-17b"/>
　可考耳<hi>閎祖○以下䘮廢祭</hi>
伊川謂三年喪古人盡廢事故併祭祀都廢今人事都<lb/>
　不廢如何獨廢祭祀故祭祀可行先生曰然亦須百<lb/>
　日外方可然奠獻之禮亦行不得只是鋪排酒食儀<lb/>
　物之類後主祭者去拜若是百日之内要祭或從伯<lb/>
　叔兄弟之類有人可以行或問今人以孫行之如何<lb/>
　曰亦得又曰朞大小功緦麻之類服今法上日子甚<lb/>
　少便可以入家廟燒香拜<hi>揚</hi>
<pb n="KR3a0047_WYG_089-18a"/>
問喪三年不祭曰程先生謂今人居喪都不能如古禮<lb/>
　却於祭祀祖先獨以古禮不行恐不得横渠曰如此<lb/>
　則是不以禮祀其親也某嘗謂如今人居喪時行三<lb/>
　二分居喪底道理則亦當行三二分祭先底禮數<hi>今按</hi>
　<hi>此語非謂只可行三二分但既不得盡如古則喪祭亦皆當存古耳○廣</hi>
古人緦麻已廢祭祀恐今人行不得<hi>揚</hi>
問三年喪中得做祭文祭故舊否曰古人全不弔祭今<lb/>
　不柰何胡籍溪言只散句做不押韻<hi>揚</hi>
<pb n="KR3a0047_WYG_089-18b"/>
先生以子喪不舉盛祭就影堂前致薦用深衣幅巾薦<lb/>
　畢反喪服哭奠于靈至慟<hi>賀孫</hi>
問練而祔是否曰此是殷禮而今人都從周禮若只此<lb/>
　一件却行殷禮亦無意思若如陸子静説祔了便除<lb/>
　去几筵則須練而祔若鄭氏説祔畢復移主出於寢<lb/>
　則當如周制祔亦何害<hi>賀孫○以下祔</hi>
今不立昭穆即所謂祔于曾祖曾祖姑者無情理也<hi>德明</hi>
古人所以祔于祖者以有廟制昭穆相對將來祧廟則<lb/>
<pb n="KR3a0047_WYG_089-19a"/>
　以新死者安於祖廟所以設祔祭豫吿使死者知其<lb/>
　將來安於此位亦令其祖知是將來移上去其孫來<lb/>
　居此位今不異廟只共一堂排作一列以西為上則<lb/>
　將來祧其髙祖了只䟎得一位死者當移在禰處如<lb/>
　此則只當祔禰今祔於祖全無義理但古人本是祔<lb/>
　於祖今又難改他底若卒改他底將來後世或有重<lb/>
　立廟制則又著改也神宗朝欲議立朝廷廟制當時<lb/>
　張虎則以為祧廟祔廟只移一位陸農師則以為祔<lb/>
<pb n="KR3a0047_WYG_089-19b"/>
　廟祧廟皆移一匝如農師之說則是世為昭穆不定<lb/>
　豈得如此文王却是穆武王却是昭如曰我穆考文<lb/>
　王又曰我昭考武王又如左傳說管蔡郕霍魯衞毛<lb/>
　那郜雍曹滕畢原酆郇文之昭也這十六國是文王<lb/>
　之子文王是穆故其子曰文之昭也邗晉應韓武之<lb/>
　穆也這四國是武王之子武王是昭故其子曰武之<lb/>
　穆也則昭穆是萬世不可易豈得如陸氏之說陸氏<lb/>
　禮象圖中多有杜撰處不知當時廟制後來如何不<lb/>
<pb n="KR3a0047_WYG_089-20a"/>
　行<hi>賀孫</hi>
袝新主而遷舊主亦合吿祭舊主古書無所載兼不說<lb/>
　遷於何所天子則有始祖之廟而藏之夾室大夫亦<lb/>
　自有始祖之廟今皆無此更無頓處古人埋桑主於<lb/>
　兩堦間盖古者階間人不甚行今則混雜亦難埋於<lb/>
　此㸔來只得埋於墓所大戴禮說得遷祔一條又不<lb/>
　分曉<hi>分一作可</hi>
先生以長子大祥先十日朝暮哭諸子不赴酒食㑹近<lb/>
<pb n="KR3a0047_WYG_089-20b"/>
　祥則舉家蔬食此日除祔先生累日顔色憂戚<hi>賀孫</hi>
二十五月祥後便禫㸔來當如王肅之說於是月禫徙<lb/>
　月樂之說為順而今從鄭氏之說雖是禮疑從厚然<lb/>
　未為當㸔來而今喪禮須當從儀禮為正如父在為<lb/>
　母期非是薄於母只為尊在其父不可復尊在母然<lb/>
　亦須心喪三年及嫂叔無服這般處皆是大項事不<lb/>
　是小節目後來都失了而今國家法為所生父母皆<lb/>
　心喪三年此意甚好<hi>賀孫○以下禫</hi>
<pb n="KR3a0047_WYG_089-21a"/>
先是旦日吳兄不講禮先生問何故曰為祖母承重方<lb/>
　在禫故不敢講賀禮或問為祖母承重有禫制否曰<lb/>
　禮惟於父母與長子有禫<hi>賀孫録云却於祖母未聞</hi>今既承重則<lb/>
　便與父母一般了當服禫<hi>廣○賀孫同</hi>
或問女子已嫁為父母禫否曰<hi>賀孫録云想是無此禮</hi>據禮云父<lb/>
　在為母禫止是主男子而言<hi>廣○賀孫同</hi>
問今弔者用横烏如何曰此正與羔裘𤣥冠不以弔相<lb/>
　反亦不知起於何時想見當官者既不欲易服去吊<lb/>
<pb n="KR3a0047_WYG_089-21b"/>
　人故杜撰成箇禮數若閒居時只當易服用涼衫<hi>廣○</hi>
　<hi>弔</hi>
本朝於大臣之喪待之甚哀賀孫舉哲宗哀臨温公事<lb/>
　曰温公固是如此至於嘗為執政已告老而死祖宗<lb/>
　亦必為之親臨罷樂看古禮君於大夫小歛往焉大<lb/>
　歛往焉於士既殯往焉何其誠愛之至今乃恝然這<lb/>
　也只是自渡江後君臣之勢方一向懸絶無相親之<lb/>
　意故如此古之君臣所以事事做得成縁是親愛一<lb/>
<pb n="KR3a0047_WYG_089-22a"/>
　體因説金人初起時其酋長與部落都無分别同坐<lb/>
　同飲相為戱舞所以做得事如後來兀术犯中國虜<lb/>
　掠得中國士類因有教之以分等陛立制度者於是<lb/>
　上下位勢漸隔做事漸難<hi>賀孫○君臨臣䘮</hi>
某舊為先人飾棺考制度作帷㡛李先生以為不切而<lb/>
　今禮文覺繁多使人難行後聖有作必是裁減了方<lb/>
　始行得<hi>賀孫○飾棺</hi>
先生殯其長子諸生具香燭之奠先生留寒泉殯所受<lb/>
<pb n="KR3a0047_WYG_089-22b"/>
　弔望見客至必涕泣逺接之客去必逺送之就寒泉<lb/>
　庵西向殯掘地深二尺濶三四尺内以火磚鋪砌用<lb/>
　石灰重重徧塗之棺木及外用土磚夾砌將下棺以<lb/>
　食五味奠亡人次子以下皆哭拜諸客拜奠次子代<lb/>
　亡人答拜蓋兄死子幼禮然也<hi>賀孫○以下殯</hi>
伯量問殯禮可行否曰此不用問人當自觀其宜今以<lb/>
　不漆不灰之棺而欲以甎土圍之此可不可耶必不<lb/>
　可矣數日見公說喪禮太繁絮禮不如此看說得人<lb/>
<pb n="KR3a0047_WYG_089-23a"/>
　都心悶須討箇活物事弄如弄活蛇相似方好公今<lb/>
　只是弄得一條死蛇不濟事某嘗說古者之禮今只<lb/>
　是存他一箇大槩令勿散失使人知其意義要之必<lb/>
　不可盡行如始喪一段必若欲盡行則必無哀戚哭<lb/>
　泣之情何者方哀苦荒迷之際有何心情一一如古<lb/>
　禮之繁細委曲古者有相禮者所以導孝子為之若<lb/>
　欲孝子一一盡依古禮必躬必親則必無哀戚之情<lb/>
　矣況只依今世俗之禮亦未為失但使哀戚之情盡<lb/>
<pb n="KR3a0047_WYG_089-23b"/>
　耳有虞氏瓦棺而葬夏后氏堲周必無周人之繁文<lb/>
　委曲也又禮壙中用牲體之屬久之必潰爛却引蟲<lb/>
　蟻非所以為亡者慮久逺也古人壙中置物甚多以<lb/>
　某觀之禮文之意太備則防患之意反不足要之只<lb/>
　當防慮久逺毋使土親膚而已其他禮文皆可畧也<lb/>
　又如古者棺不釘不用漆粘而今灰漆如此堅宻猶<lb/>
　有蟻子入去何況不使釘漆此皆不可行孔子曰如<lb/>
　用之則吾從先進已是厭周之文了又曰行夏之時<lb/>
<pb n="KR3a0047_WYG_089-24a"/>
　乘殷之輅此意皆可見使聖賢者作必不盡如古禮<lb/>
　必裁酌從今之宜而為之也又如士相見禮鄉飲酒<lb/>
　禮射禮之屬而今去那裏行只是當存他大槩使人<lb/>
　不可不知方周之盛時禮文全體皆備所以不可有<lb/>
　纎毫之差今世盡不見徒掇拾編緝於殘編斷簡之<lb/>
　餘如何必欲盡倣古之禮得或曰郁郁乎文哉吾從<lb/>
　周聖人又欲從周之文何也曰聖人之言固非一端<lb/>
　盖聖人生於周之世周之一代禮文皆備誠是整齊<lb/>
<pb n="KR3a0047_WYG_089-24b"/>
　聖人如何不從得只是如用之則吾從先進謂自為<lb/>
　邦則從先進耳<hi>僴</hi>
伯謨問某人家欲除服而未葬除之則魂魄無所依不<lb/>
　可祔廟曰不可如何不早葬葬何所費只是悠悠因<lb/>
　語莆人葬只是於馬鬛上大可憂須是懸棺而葬<hi>可學</hi>
　<hi>○以下葬</hi>
喪事都不用㝠器糧瓶之類無益有損棺槨中都不著<lb/>
　世俗所用者一物<hi>揚</hi>
<pb n="KR3a0047_WYG_089-25a"/>
因說地理曰程先生亦揀草木茂盛處便不是不擇伯<lb/>
　恭却只胡亂平地上便葬若是不知此理亦不是若<lb/>
　是知有此道理故意不理㑹尤不是<hi>㽦</hi>
堯卿問合葬夫婦之位曰某當初葬亡室只存東畔一<lb/>
　位亦不曾考禮是如何安卿云地道以右為尊恐男<lb/>
　當居右曰祭以西為上則葬時亦當如此方是<hi>義剛</hi>
先生葬長子喪儀銘旌埋銘魂轎柩止用紫盖盡去繁<lb/>
　文埋銘石二片各長四尺濶二尺許止記姓名歲月<lb/>
<pb n="KR3a0047_WYG_089-25b"/>
　居里刻訖以字面相合以鐵束之置於壙上其壙用<lb/>
　石上盖厚一尺許五六段横湊之兩旁及底五寸許<lb/>
　内外皆用石灰雜炭末細沙黄泥築之<hi>賀孫</hi>
問改葬曰須吿廟而後告墓方啓墓以葬葬畢奠而歸<lb/>
　又告廟哭而後畢事方穏行葬更不必出主祭告時<lb/>
　却出主於寢<hi>賀孫</hi>
人家墓壙棺槨切不可太大當使壙僅能容槨槨僅能<lb/>
　容棺乃善去年此間陳家墳墓遭發掘者皆縁壙中<lb/>
<pb n="KR3a0047_WYG_089-26a"/>
　太濶其不能發者皆是壙中狹小無著脚手處此不<lb/>
　可不知也<hi>又此間墳墓山脚低卸做盜易入</hi>問墳與墓何别曰墓想<lb/>
　是塋域墳即土封隆起者光武紀云為墳但取其稍<lb/>
　髙四邉能走水足矣古人墳極髙大壙中容得人行<lb/>
　也没意思法令一品已上墳得一丈二尺亦自儘髙<lb/>
　矣守約云墳墓所以遭發掘者亦隂陽家之説有以<lb/>
　啓之盖凡發掘者皆以葬淺之故若深一二丈自無<lb/>
　此患古禮葬亦許深曰不然深葬有水嘗見興化漳<lb/>
<pb n="KR3a0047_WYG_089-26b"/>
　泉間墳墓甚髙問之則曰棺只浮在土上深者僅有<lb/>
　一半入地半在地上所以不得不髙其封後來見福<lb/>
　州人舉移舊墳稍深者無不有水方知興化漳泉淺<lb/>
　葬者盖防水爾北方地土深厚深葬不妨豈可同也<lb/>
　問槨外可用炭灰雜沙土否曰只純用炭末置之槨<lb/>
　外槨内實以和沙石灰或曰可純用灰否曰純灰恐<lb/>
　不實須雜以節過沙久之灰沙相乳入其堅如石槨<lb/>
　外四圍上下一切實以炭末約厚七八寸許既辟濕<lb/>
<pb n="KR3a0047_WYG_089-27a"/>
　氣免水患又截樹根不入樹根遇炭皆生轉去以此<lb/>
　見炭灰之妙盖炭是死物無情故樹根不入也抱朴<lb/>
　子曰炭入地千年不變問范家用黄泥拌石灰實槨<lb/>
　外如何曰不可黄泥久之亦能引樹根又問古人用<lb/>
　瀝青恐地氣蒸熱瀝青溶化棺有偏陷却不便曰不<lb/>
　曾親見用瀝青利害但書傳間多言用者不知如何<lb/>
　<hi>僴</hi>
風之為物無物不入<hi>因觧㢲為風</hi>今人棺木葬在地中少間<lb/>
<pb n="KR3a0047_WYG_089-27b"/>
　都吹喎了或吹翻了問今地上安一物雖烈風未必<lb/>
　能吹動何故地如此堅厚却吹得動曰想得在地中<lb/>
　藴蓄欲發其力盛猛及出平地則其氣渙散矣或云<lb/>
　恐無此理曰政和縣有一人家葬其親於某位葬了<lb/>
　但時聞壙中響聲其家以為地之善故有此響久之<lb/>
　家業漸替子孫貧窮以為地之不利遂發視之見棺<lb/>
　木一邊擊觸皆損壞其所擊觸處正當壙前之籠壙<lb/>
　今捲塼為之棺木所入之處也或云恐是水浸致然<lb/>
<pb n="KR3a0047_WYG_089-28a"/>
　曰非也若水浸則安能擊觸有聲不知此理如何<hi>闕</hi>
古人惟塜廟有碑廟中者以繫牲塜上四角四箇以繫<lb/>
　索下棺棺既下則埋於四角所謂豐碑是也或因而<lb/>
　刻字於其上後人凡碑刻無不用之且於中間穴孔<lb/>
　不知欲何用也今㑹稽大禹廟有一碑下廣銳而上<lb/>
　小薄形製不方不圓尚用以繫牲云是當時葬禹之<lb/>
　物上有𨽻字盖後人刻之也<hi>僴○碑</hi>
　<lb/>
<pb n="KR3a0047_WYG_089-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子語類卷八十九<lb/>
</p>
<p>
</p>
  </div>
</body>
</text>
</TEI>
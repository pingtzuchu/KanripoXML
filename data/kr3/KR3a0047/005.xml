<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷五</head> <lb/>
    <p>
<pb n="KR3a0047_WYG_005-1a"/>
欽定四庫全書<lb/>
　朱子語類卷五<lb/>
　　性理二<lb/>
　　　性情心意等名義<lb/>
問天與命性與理四者之别天則就其自然者言之命<lb/>
　則就其流行而賦於物者言之性則就其全體而萬<lb/>
　物所得以為生者言之理則就其事事物物各有其<lb/>
　則者言之到得合而言之則天即理也命即性也性<lb/>
<pb n="KR3a0047_WYG_005-1b"/>
　即埋也是如此否曰然但如今人説天非蒼蒼之謂<lb/>
　據某看來亦捨不得這箇蒼蒼底<hi>賀孫○以下論性命</hi>
理者天之體命者理之用性是人之所受情是性之用<lb/>
　<hi>道夫</hi>
命猶誥勅性猶職事情猶施設心則其人也<hi>賀孫</hi>
天所賦為命物所受為性賦者命也所賦者氣也受者<lb/>
　性也所受者氣也<hi>㝢</hi>
道即性性即道固只是一物然須看因甚唤做性因甚<lb/>
<pb n="KR3a0047_WYG_005-2a"/>
　唤做道<hi>淳○以下論性</hi>
性即理也在心唤做性在事唤做理<hi>燾</hi>
生之理謂性<hi>節</hi>
性只是此理<hi>節</hi>
性是合當底<hi>同</hi>
性則純是善底<hi>同</hi>
性則天生成許多道理<hi>同</hi>
性是許多理散在處為性<hi>同</hi>
<pb n="KR3a0047_WYG_005-2b"/>
問性既無形復言以理理又不可見曰父子有父子之<lb/>
　理君臣有君臣之理<hi>節</hi>
性是實理仁義禮智皆具<hi>徳明</hi>
問性固是理然性之徳還是就人生禀得言之否曰繼<lb/>
　之者善成之者性這箇理在天地間時只是善無有<lb/>
　不善者生物得來方始名曰性要之這理在天則曰<lb/>
　命在人則曰性<hi>淳</hi>
鄭問先生謂性是未發善是已發何也曰纔成箇人影<lb/>
<pb n="KR3a0047_WYG_005-3a"/>
　子許多道理便都在那人上其惻隠便是仁之善羞<lb/>
　惡便是義之善到動極復靜處依舊只是理曰這善<lb/>
　也是性中道理到此方見否曰這須就那地頭看繼<lb/>
　之者善也成之者性也在天地言則善在先性在後<lb/>
　是發出來方生人物發出來是善生人物便成箇性<lb/>
　在人言則性在先善在後或舉孟子道性善曰此則<lb/>
　性字重善字輕非對言也文字須活看此且就此説<lb/>
　彼則就彼説不可死看牽此合彼便處處有礙<hi>淳</hi>
<pb n="KR3a0047_WYG_005-3b"/>
性不是卓然一物可見者只是窮理格物性自在其中<lb/>
　不須求故聖人罕言性<hi>徳明</hi>
諸儒論性不同非是於善惡上不明乃性字安頓不着<lb/>
　<hi>砥</hi>
聖人只是識得性百家紛紛只是不識性字揚子鶻鶻<lb/>
　突突荀子又所謂隔靴爬痒<hi>揚</hi>
致道謂心為太極林正卿謂心具太極致道舉以為問<lb/>
　先生曰這般處極細難説看來心有動靜其體則謂<lb/>
<pb n="KR3a0047_WYG_005-4a"/>
　之易其理則謂之道其用則謂之神直卿退而發明<lb/>
　曰先生道理精熟容易説出來須至極賀孫問其體<lb/>
　則謂之易體是如何曰體不是體用之體恰似説體<lb/>
　質之體猶云其質則謂之易理即是性這般所在當<lb/>
　活看如心字各有地頭説如孟子云仁人心也仁便<lb/>
　是人心這説心是合理説如説顔子其心三月不違<lb/>
　仁是心為主而不違乎理就地頭看始得又云先生<lb/>
　太極圖解云動靜者所乗之機也蔡季通聰明看得<lb/>
<pb n="KR3a0047_WYG_005-4b"/>
　這般處出謂先生下此語最精盖太極是理形而上<lb/>
　者隂陽是氣形而下者然理無形而氣却有迹氣既<lb/>
　有動靜則所載之理亦安得謂之無動靜又舉通書<lb/>
　動靜篇云動而無靜靜而無動物也動而無動靜而<lb/>
　無靜神也動而無動靜而無靜非不動不靜也物則<lb/>
　不通神妙萬物動靜者所乗之機也先生因云某向<lb/>
　來分别得這般所在今心力短便是這般所在都説<lb/>
　不到因云向要到雲谷自下上山半塗大雨通身皆<lb/>
<pb n="KR3a0047_WYG_005-5a"/>
　濕得到地頭因思着天地之塞吾其體天地之帥吾<lb/>
　其性時季通及某人同在那裡某因各人解此兩句<lb/>
　自亦作兩句解後來看也自説得着所以迤邐便作<lb/>
　西銘等解<hi>賀孫○以下論心</hi>
心之理是太極心之動靜是隂陽<hi>振</hi>
惟心無對<hi>方子</hi>
問靈處是心抑是性曰靈處只是心不是性性只是理<lb/>
　<hi>淳</hi>
<pb n="KR3a0047_WYG_005-5b"/>
問知覺是心之靈固如此抑氣之為邪曰不專是氣是<lb/>
　先有知覺之理理未知覺氣聚成形理與氣合便能<lb/>
　知覺譬如這燭火是因得這脂膏便有許多光燄問<lb/>
　心之發處是氣否曰也只是知覺<hi>淳</hi>
所知覺者是理理不離知覺知覺不離理<hi>節</hi>
問心是知覺性是理心與理如何得貫通為一曰不須<lb/>
　去著貫通本來貫通如何本來貫通曰理無心則無著<lb/>
　處<hi>節</hi>
<pb n="KR3a0047_WYG_005-6a"/>
所覺者心之理也能覺者氣之靈也<hi>節</hi>
心者氣之精爽<hi>節</hi>
心官至靈藏往知來<hi>燾</hi>
發明心字曰一言以蔽之曰生而已天地之大徳曰生<lb/>
　人受天地之氣而生故此心必仁仁則生矣<hi>力行</hi>
心須兼廣大流行底意看又須兼生意看且如程先生<lb/>
　言仁者天地生物之心只天地便廣大生物便流行<lb/>
　生生不窮<hi>端䝉</hi>
<pb n="KR3a0047_WYG_005-6b"/>
心與理一不是理在前面為一物理便在心之中心包<lb/>
　蓄不住隨事而發因笑云説到此自好笑恰似那藏<lb/>
　相似除了經函裏面㸃燈四方八面皆如此光明燦<lb/>
　爛但今人亦少能看得如此<hi>廣</hi>
問心之為物衆理具足所發之善固出於心至所發不<lb/>
　善皆氣禀物欲之私亦出於心否曰固非心之本體<lb/>
　然亦是出於心也又問此所謂人心否曰是子升因<lb/>
　問人心亦兼善惡否曰亦兼説<hi>木之</hi>
<pb n="KR3a0047_WYG_005-7a"/>
或問心有善惡否曰心是動底物事自然有善惡且如<lb/>
　惻隠是善也見孺子入井而無惻隠之心便是惡矣<lb/>
　離着善便是惡然心之本體未嘗不善又却不可説<lb/>
　惡全不是心若不是心是甚麽做出來古人學問便<lb/>
　要窮理知至直是下工夫消磨惡去善自然漸次可<lb/>
　復操存是後面事不是善惡時事問明善擇善如何<lb/>
　曰能擇方能明且如有五件好底物事有五件不好<lb/>
　底物事將來揀擇方解理㑹得好底不擇如何解明<lb/>
<pb n="KR3a0047_WYG_005-7b"/>
　<hi>謙</hi>
心無間於已發未發徹頭徹尾都是那處截做已發未<lb/>
　發如放僻邪侈此心亦在不可謂非心<hi>淳</hi>
問形體之動與心相闗否曰豈不相闗自是心使他動<lb/>
　曰喜怒哀樂未發之前形體亦有運動耳目亦有視<lb/>
　聽此是心已發抑未發曰喜怒哀樂未發又是一般<lb/>
　然視聽行動亦是心向那裏若形體之行動心都不<lb/>
　知便是心不在行動都没理㑹了説甚未發未發不<lb/>
<pb n="KR3a0047_WYG_005-8a"/>
　是漠然全不省亦常醒在這裡不恁地困<hi>淳</hi>
問惻隠羞惡喜怒哀樂固是心之發曉然易見處如未<lb/>
　惻隠羞惡喜怒哀樂之前便是寂然而静時然豈得<lb/>
　塊然槁木其耳目亦必有自然之聞見其手足亦必<lb/>
　有自然之舉動不審此時唤作如何曰喜怒哀樂未<lb/>
　發只是這心未發耳其手足運動自是形體如此<hi>淳</hi>
問先生前日以揮扇是氣節後思之心之所思耳之所<lb/>
　聽目之所視手之持足之履似非氣之所能到氣之<lb/>
<pb n="KR3a0047_WYG_005-8b"/>
　所運必有以主之者曰氣中自有箇靈底物事<hi>節</hi>
虚靈自是心之本體非我所能虚也耳目之視聽所以<lb/>
　視聽者即其心也豈有形象然有耳目以視聽之則<lb/>
　猶有形象也若心之虚靈何嘗有物<hi>人傑</hi>
問五行在人為五臓然心却具得五行之理以心虚靈<lb/>
　之故否曰心屬火縁是箇光明發動底物所以具得<lb/>
　許多道理<hi>僴</hi>
問人心形而上下如何曰如肺肝五臓之心却是實有<lb/>
<pb n="KR3a0047_WYG_005-9a"/>
　一物若今學者所論操舍存亡之心則自是神明不<lb/>
　測故五臓之心受病則可用藥補之這箇心則非菖<lb/>
　蒲茯苓所可補也問如此則心之理乃是形而上否<lb/>
　曰心比性則㣲有迹比氣則自然又靈<hi>謨</hi>
問先生嘗言心不是這一塊某竊謂滿體皆心也此特<lb/>
　其樞紐耳曰不然此非心也乃心之神明升䧏之舍<lb/>
　人有病心者乃其舍不寧也凡五臓皆然心豈無運<lb/>
　用須常在軀殻之内譬如此建陽知縣須常在衙裡<lb/>
<pb n="KR3a0047_WYG_005-9b"/>
　始管得這一縣也某曰然則程子言心要在腔子裡<lb/>
　謂當在舍之内而不當在舍之外即曰不必如此若<lb/>
　言心不可在脚脚又不可在手上只得在這些子上<lb/>
　也<hi>義剛</hi>
性猶太極也心猶隂陽也太極只在隂陽之中非能離<lb/>
　隂陽也然至論太極自是太極隂陽自是隂陽惟性<lb/>
　與心亦然所謂一而二二而一也韓子以仁義禮智<lb/>
　信言性以喜怒哀樂言情盖愈於諸子之言性然至<lb/>
<pb n="KR3a0047_WYG_005-10a"/>
　分三品却只説得氣不曾説得性<hi>砥○以下總論心性</hi>
問天之付與人物者為命人物之受於天者為性主於<lb/>
　身者為心有得於天而光明正大者為明徳否曰心<lb/>
　與性如何分别明如何安頓受與得又何以異人與<lb/>
　物與身又何間别明徳合是心合是性曰性却實以<lb/>
　感應虚明言之則心之意亦多曰此兩箇説著一箇<lb/>
　則一箇隨到元不可相離亦自難與分别捨心則無<lb/>
　以見性捨性又無以見心故孟子言心性每每相隨<lb/>
<pb n="KR3a0047_WYG_005-10b"/>
　説仁義禮智是性又言惻隠之心羞惡之心辭遜是<lb/>
　非之心更細思量<lb/>
或問心性之别曰這箇極難説且是難為譬喻如伊川<lb/>
　以水喻性其説本好却使曉不得者生病心大概似<lb/>
　箇官人天命便是君之性命便如職事一般此亦大<lb/>
　概如此要自理㑹得如邵子云性者道之形體盖道<lb/>
　只是合當如此性則有一箇根苗生出君臣之義父<lb/>
　子之仁性雖虚都是實理心雖是一物却虚故能包<lb/>
<pb n="KR3a0047_WYG_005-11a"/>
　含萬理這箇要人自體察始得<hi>學䝉○方子録云性本是無却是實理心</hi>
　<hi>似乎有影象然其體却虚</hi>
舊嘗以論心論性處皆類聚看看熟乆則自見<hi>淳</hi>
性便是心之所有之理心便是理之所㑹之地<hi>一心字饒録作</hi>
　<hi>性○升卿</hi>
性是理心是包含該載敷施發用底<hi>䕫孫</hi>
問心之動性之動曰動處是心動底是性<hi>㝢</hi>
心以性為體心將性做饀子模様盖心之所以具是理<lb/>
<pb n="KR3a0047_WYG_005-11b"/>
　者以有性故也<hi>盖卿</hi>
心有善惡性無不善若論氣質之性亦有不善<hi>節</hi>
鄭仲履問先生昨説性無不善心固有不善然本心則<lb/>
　元無不善曰固是本心元無不善誰教你而今却不<lb/>
　善了今人外面做許多不善却只説我本心之善自<lb/>
　在如何得<hi>盖卿</hi>
心性理拈著一箇則都貫穿惟觀其所指處輕重如何<lb/>
　如養心莫善於寡欲雖有不存焉者寡矣存雖指理<lb/>
<pb n="KR3a0047_WYG_005-12a"/>
　言然心自在其中操則存此存雖指心言然理自在<lb/>
　其中<hi>端䝉</hi>
或問人之生禀乎天之理以為性其氣清則為知覺而<lb/>
　心又不可以知覺言當如何曰難説以天命之謂性<lb/>
　觀之則命是性天是心心有主宰之義然不可無分<lb/>
　别亦不可太説開成兩箇當熟玩而黙識其主宰之<lb/>
　意可也<hi>髙</hi>
説得出又名得出方是見得分明如心性所難説嘗曰<lb/>
<pb n="KR3a0047_WYG_005-12b"/>
　性者心之理情者性之動心者性情之主<hi>徳明</hi>
性對情言心對性情言合如此是性動處是情主宰是<lb/>
　心大抵心與性似一而二似二而一此處最當體認<lb/>
　<hi>可學</hi>
有這性便發出這情因這情便見得這性因今日有這<lb/>
　情便見得本來有這性<hi>方子</hi>
性不可言所以言性善者只看他惻隠辭遜四端之善<lb/>
　則可以見其性之善如見水流之清則知源頭必清<lb/>
<pb n="KR3a0047_WYG_005-13a"/>
　矣四端情也性則理也發者情也其本則性也如見<lb/>
　影知形之意<hi>力行</hi>
在天為命禀於人為性既發為情此其脉理甚實仍更<lb/>
　分明易曉唯心乃虚明洞徹統前後而為言耳據性<lb/>
　上説寂然不動處是心亦得據情上説感而遂通處<lb/>
　是心亦得故孟子説盡其心者知其性也文義可見<lb/>
　性則具仁義禮智之端實而易察知此實理則心無<lb/>
　不盡盡亦只是盡曉得耳如云盡曉得此心者由知<lb/>
<pb n="KR3a0047_WYG_005-13b"/>
　其性也<hi>大雅</hi>
景紹問心性之别曰性是心之道理心是主宰於身者<lb/>
　四端便是情是心之發見處四者之萌皆出於心而<lb/>
　其所以然者則是此性之理所在也道夫問滿腔子<lb/>
　是惻隠心如何曰腔子是人之軀殻上蔡見明道舉經<lb/>
　史不錯一字頗以自矜明道曰賢却記得許多可謂<lb/>
　玩物䘮志矣上蔡見明道説遂滿面發赤汗流浹背<lb/>
　明道曰只此便是惻隠之心公要見滿腔子之説但<lb/>
<pb n="KR3a0047_WYG_005-14a"/>
　以是觀之問玩物之説主甚事曰也只是矜字<hi>道夫</hi>
伯豐論性有已發之性有未發之性曰性纔發便是情<lb/>
　情有善惡性則全善心又是一箇包總性情底大抵<lb/>
　言性便須見得是元受命於天其所禀賦自有本根<lb/>
　非若心可以一概言也却是漢儒解天命之謂性云<lb/>
　木神仁金神義等語却有意思非苟言者學者要體<lb/>
　㑹親切又嘆曰若不用明破只恁涵養自有到處亦<lb/>
　自省力若欲立言示訓則須契勘教子細庻不背於<lb/>
<pb n="KR3a0047_WYG_005-14b"/>
　古人<hi>大雅</hi>
履之問未發之前心性之别曰心有體用未發之前是<lb/>
　心之體已發之際乃心之用如何指定説得盖主宰<lb/>
　運用底便是心性便是㑹恁地做底理性則一定在<lb/>
　這裡到主宰運用却在心情只是㡬箇路子隨這路<lb/>
　子恁地做去底却又是心<hi>道夫</hi>
或問靜是性動是情曰大抵都主於心性字從心從生<lb/>
　情字從心從青性是有此理且如天命之謂性要須<lb/>
<pb n="KR3a0047_WYG_005-15a"/>
　天命箇心了方是性漢卿問心如箇藏四方八面都<lb/>
　恁地光明皎潔如佛家所謂六牕中有一猴這邊呌<lb/>
　也應那邊呌也應曰佛家説心處儘有好處前輩云<lb/>
　勝於楊墨<hi>賀孫</hi>
叔器問先生見教謂動處是心動底是性竊推此二句<lb/>
　只在底處兩字上如榖種然生處便是榖生底却是<lb/>
　那裡面些子曰若以榖譬之榖便是心那為粟為菽<lb/>
　為禾為稻底便是性康節所謂心者性之郛郭是也<lb/>
<pb n="KR3a0047_WYG_005-15b"/>
　包裹底是心發出不同底是性心是箇没思量底只<lb/>
　㑹生又如喫藥喫得㑹治病是藥力或涼或寒或熱<lb/>
　便是藥性至於喫了有寒證有熱證便是情<hi>義剛</hi>
舊看五峰説只將心對性説一箇情字都無下落後來<lb/>
　看横渠心統性情之説乃知此話有大功始尋得箇<lb/>
　情字着落與孟子説一般孟子言惻隠之心仁之端<lb/>
　也仁性也惻隠情也此是情上見得心又曰仁義禮<lb/>
　智根於心此是性上見得心盖心便是包得那性情<lb/>
<pb n="KR3a0047_WYG_005-16a"/>
　性是體情是用心字只一箇字母故性情字皆從心<lb/>
　<hi>僴</hi>
人多説性方説心看來當先説心古人制字亦先制得<lb/>
　心字性與情皆從心以人之生言之固是先得這道<lb/>
　理然才生這許多道理却都具在心裡且如仁義自<lb/>
　是性孟子則曰仁義之心惻隠羞惡自是情孟子則<lb/>
　曰惻隠之心羞惡之心盖性即心之理情即性之用<lb/>
　今先説一箇心便教人識得箇情性底總腦教人知<lb/>
<pb n="KR3a0047_WYG_005-16b"/>
　得箇道理存着處若先説性却似性中别有一箇心<lb/>
　横渠心統性情語極好又曰合性與知覺有心之名<lb/>
　則恐不能無病便似性外别有一箇知覺了<lb/>
或問心情性曰孟子説惻隠之心仁之端也一段極分<lb/>
　曉惻隠羞惡是非辭遜是情之發仁義禮智是性之<lb/>
　體性中只有仁義禮智發之為惻隠辭遜是非乃性<lb/>
　之情也如今人説性多如佛老説别有一件物事在<lb/>
　那裡至𤣥至妙一向説開去便入虚無寂滅吾儒論<lb/>
<pb n="KR3a0047_WYG_005-17a"/>
　性却不然程子云性即理也此言極無病孟子道性<lb/>
　善善是性合有底道理然亦要子細識得善處不可<lb/>
　但隨人言話説了若子細下工夫子細尋䆒自然見<lb/>
　得如今人全不曾理㑹才見一庸人妄説便從他去<lb/>
　嘗得項平甫書云見陳君舉門人説儒釋只論其是<lb/>
　處不問其同異遂敬信其説此是甚説話元來無所<lb/>
　有底人見人底説話便惑將去若果有學如何謾得<lb/>
　他如舉天下説生薑辣待我喫得真箇辣方敢信胡<lb/>
<pb n="KR3a0047_WYG_005-17b"/>
　五峰説性多從東坡子由門見識説去<hi>謙</hi>
問性情心仁曰横渠説得最好言心統性情者也孟子<lb/>
　言惻隠之心仁之端羞惡之心義之端極説得性情<lb/>
　心好性無不善心所發為情或有不善説不善非是<lb/>
　心亦不得却是心之本體本無不善其流為不善者<lb/>
　情之遷於物而然也性是理之總名仁義禮智皆性<lb/>
　中一理之名惻隠羞惡辭遜是非是情之所發之名<lb/>
　此情之出於性而善者也其端所發甚㣲皆從此心<lb/>
<pb n="KR3a0047_WYG_005-18a"/>
　出故曰心統性情者也性不是别有一物在心裡心<lb/>
　具此性情心失其主却有時不善如我欲仁斯仁至<lb/>
　我欲不仁斯失其仁矣囘也三月不違仁言不違仁<lb/>
　是心有時乎違仁也出入無時莫知其鄊存養主一<lb/>
　使之不失去乃善大要在致知致知在窮理理窮自<lb/>
　然知至要騐學問工夫只看所知至與不至不是要<lb/>
　逐件知過因一事研磨一理乆乆自然光明如一鏡<lb/>
　然今日磨些明日磨些不覺自光若一些子光工夫<lb/>
<pb n="KR3a0047_WYG_005-18b"/>
　又歇仍舊一塵鏡已光處㑹昏未光處不復光矣且<lb/>
　如仁之一字上蔡只説知仁孔子便説為仁是要做<lb/>
　工夫去為仁豈可道知得便休今學問流而為禪上<lb/>
　蔡為之首今人自無實學見得説這一般好也投䧏<lb/>
　那一般好也投降許乆南軒在此講學諸公全無實<lb/>
　得處混亂有一人入潭州城裡説人便靡然從之此<lb/>
　是何道理學問只理㑹箇是與不是不要添許多無<lb/>
　益説話今人為學多是為名又去安排討名全不顧<lb/>
<pb n="KR3a0047_WYG_005-19a"/>
　義理説苑載證父者以為直及加刑又請代受以為<lb/>
　孝孔子曰父一也而取二名此是宛轉取名之弊學<lb/>
　問只要心裡見得分明便從上面做去如殺身成仁<lb/>
　不是自家計較要成仁方死只是見得此事生為不<lb/>
　安死為安便自殺身旁人見得便説能成仁此旁人<lb/>
　之言非我之心要如此所謂經徳不囘非以干禄哭死<lb/>
　而哀非為生也若有一毫為人之心便不是了南軒<lb/>
　云為己之學無所為而然是也<hi>謙</hi>
<pb n="KR3a0047_WYG_005-19b"/>
性情心惟孟子横渠説得好仁是性惻隠是情須從心<lb/>
　上發出來心統性情者也性只是合如此底只是理<lb/>
　非有箇物事若是有底物事則既有善亦必有惡惟<lb/>
　其無此物只是理故無不善<hi>盖卿</hi>
伊川性即理也横渠心統性情二句顛撲不破<hi>砥</hi>
性是未動情是已動心包得已動未動盖心之未動則<lb/>
　為性已動則為情所謂心統性情也欲是情發出來<lb/>
　底心如水性猶水之静情則水之流欲則水之波瀾<lb/>
<pb n="KR3a0047_WYG_005-20a"/>
　但波瀾有好底有不好底欲之好底如我欲仁之類<lb/>
　不好底則一向奔馳出去若波濤翻浪大段不好底<lb/>
　欲則滅却天理如水之壅決無所不害孟子謂情可<lb/>
　以為善是説那情之正從性中流出來者元無不好<lb/>
　也因問可欲之謂善之欲如何曰此不是情欲之欲<lb/>
　乃是可愛之意<hi>銖○明作録畧</hi>
心主宰之謂也動靜皆主宰非是靜時無所用及至動<lb/>
　時方有主宰也言主宰則混然體統自在其中心統<lb/>
<pb n="KR3a0047_WYG_005-20b"/>
　攝性情非儱侗與性情為一物而不分别也<hi>端䝉</hi>
性以理言情乃發用處心即管攝性情者也故程子曰<lb/>
　有指體而言者寂然不動是也此言性也有指用而<lb/>
　言者感而遂通是也此言情也<hi>端䝉</hi>
心統性情故言心之體用嘗跨過兩頭未發已發處説<lb/>
　仁之得名只專在未發上惻隠便是已發却是相對<lb/>
　言之<hi>端䝉</hi>
心者主乎性而行乎情故喜怒哀樂未發則謂之中發<lb/>
<pb n="KR3a0047_WYG_005-21a"/>
　而皆中節則謂之和心是做工夫處<hi>端䝉</hi>
心之全體湛然虚明萬理具足無一毫私欲之間其流<lb/>
　行該徧貫乎動靜而妙用又無不在焉故以其未發<lb/>
　而全體者言之則性也以其已發而妙用者言之則<lb/>
　情也然心統性情只就渾淪一物之中指其已發未<lb/>
　發而為言爾非是性是一箇地頭心是一箇地頭情<lb/>
　又是一箇地頭如此懸隔也<hi>端䝉</hi>
問人當無事時其中虚明不昧此是氣自然動處便是<lb/>
<pb n="KR3a0047_WYG_005-21b"/>
　性曰虚明不昧便是心此理具足於中無少欠闕便<lb/>
　是性感物而動便是情横渠説得好由太虚有天之<lb/>
　名由氣化有道之名此是總説合虚與氣有性之名<lb/>
　合性與知覺有心之名是就人物上説<hi>䕫孫</hi>
問心性情之辨曰程子云心譬如榖種其中具生之理<lb/>
　是性陽氣發生處是情推而論之物物皆然<hi>㽦</hi>
因言心性情之分自程子張子合下見得定了便都不<lb/>
　差如程子諸門人傳得他師現成底説却一齊差却<lb/>
<pb n="KR3a0047_WYG_005-22a"/>
　或曰程子張子是他自見得門人不過只聽得他師<lb/>
　現成説底話所以後來一向差曰只那聽得早差了<lb/>
　也<hi>僴</hi>
性主具有許多道理昭昭然者屬性未發理具已發理<lb/>
　應則屬心動發則情所以存其心則養其性心該備通<lb/>
　貫主宰運用吕云未發時心體昭昭程云有指體而言<lb/>
　者有指用而言者李先生云心者貫幽明通有無<hi>方</hi>
心如水情是動處愛即流向去處<hi>椿</hi>
<pb n="KR3a0047_WYG_005-22b"/>
問意是心之運用處是發處曰運用是發了問情亦是<lb/>
　發處何以别曰情是性之發情是發出恁地意是主<lb/>
　張要恁地如愛那物是情所以去愛那物是意情如<lb/>
　舟車意如人去使那舟車一般<hi>㝢○以下兼論意</hi>
心意猶有痕跡如性則全無兆朕只是許多道理在這<lb/>
　理<hi>砥</hi>
問意是心之所發又説有心而後有意則是發處依舊<lb/>
　是心主之到私意盛時心也隨去曰固然<hi>士毅</hi>
<pb n="KR3a0047_WYG_005-23a"/>
李夢先問情意之别曰情是㑹做底意是去百般計較<lb/>
　做底意因有是情而後用<hi>䕫孫録云因是有情而後用其意○義剛</hi>
問情意如何體認曰性情則一性是不動情是動處意<lb/>
　則有主向如好惡是情好好色惡惡臭便是意<hi>士毅</hi>
未動而能動者理也未動而欲動者意也<hi>若海</hi>
性者即天理也萬物禀而受之無一理之不具心者一<lb/>
　身之主宰意者心之所發情者心之所動志者心之<lb/>
　所之比於情意尤重氣者即吾之血氣而充乎體者<lb/>
<pb n="KR3a0047_WYG_005-23b"/>
　也比於他則有形器而較粗者也又曰舍心無以見<lb/>
　性舍性無以見心<hi>椿○以下兼論志</hi>
心之所之謂之志日之所之謂之時志字從之從心時<lb/>
　字從之從日如日在午時在寅時制字之義由此志<lb/>
　是心之所之一直去底意又是志之經營徃來底是<lb/>
　那志底脚凡營為謀度徃來皆意也所以横渠云志<lb/>
　公而意私問情比意如何曰情又是意底骨子志與<lb/>
　意都屬情情字較大性情字皆從心所以説心統性<lb/>
<pb n="KR3a0047_WYG_005-24a"/>
　情心兼體用而言性是心之理情是心之用<hi>僴</hi>
問意志曰横渠云以意志兩字言則志公而意私志剛<lb/>
　而意柔志陽而意隂<hi>卓</hi>
志是公然主張要做底事意是私地潜行間發處志如<lb/>
　伐意如侵<hi>升卿</hi>
問情與才何别曰情只是所發之路陌才是㑹恁地去<lb/>
　做底且如惻隠有懇切者有不懇切者是則才之有<lb/>
　不同又問如此則才與心之用相類曰才是心之力<lb/>
<pb n="KR3a0047_WYG_005-24b"/>
　是有氣力去做底心是管攝主宰者此心之所以為<lb/>
　大也心譬水也性水之理也性所以立乎水之靜情<lb/>
　所以行乎水之動欲則水之流而至於濫也才者水<lb/>
　之氣力所以能流者然其流有急有緩則是才之不<lb/>
　同伊川謂性稟於天才禀於氣是也只有性是一定<lb/>
　情與心與才便合著氣了心本未嘗不同隨人生得<lb/>
　來便别了情則可以善可以惡又曰要見得分曉但<lb/>
　看明道云其體則謂之易其理則謂之道其用則謂<lb/>
<pb n="KR3a0047_WYG_005-25a"/>
　之神易心也道性也神情也此天地之心性情也<hi>砥○</hi>
　<hi>以下兼論才</hi>
性者心之理情者心之動才便是那情之㑹恁地者情<lb/>
　與才絶相近但情是遇物而發路陌曲折恁地去底<lb/>
　才是那㑹如此底要之千頭萬緒皆是從心上來<hi>道夫</hi>
問性之所以無不善以其出於天也才之所以有善不<lb/>
　善以其出於氣也要之性出於天氣亦出於天何故<lb/>
　便至於此曰性是形而上者氣是形而下者形而上<lb/>
<pb n="KR3a0047_WYG_005-25b"/>
　者全是天理形而下者只是那渣滓至於形又是渣<lb/>
　滓至濁者也<hi>道夫</hi>
問才出於氣徳出於性曰不可才也是性中出徳也是<lb/>
　有是氣而後有是徳人之有才者出來做得事業也<lb/>
　是它性中有了便出來做得但温厚篤實便是徳剛<lb/>
　明果敢便是才只為它氣之所禀者生到那裡多故<lb/>
　為才<hi>䕫孫</hi>
問能為善便是才曰能為善而本善者是才若云能為<lb/>
<pb n="KR3a0047_WYG_005-26a"/>
　善便是才則能為惡亦是才也<hi>人傑</hi>
論才氣曰氣是敢做底才是能做底<hi>徳明</hi>
問天命之謂性充體謂氣感觸謂情主宰謂心立趨向<lb/>
　謂志有所思謂意有所逐謂欲答云此語或中或否<lb/>
　皆出臆度要之未可遽論且涵咏玩索乆之當自有<lb/>
　見銖嘗見先生云名義之語極難下如説性則有天<lb/>
　地之性氣質之性説仁則伊川有專言之仁偏言之<lb/>
　仁此等且要黙識心通<hi>人傑</hi>
<pb n="KR3a0047_WYG_005-26b"/>
問知與思於人身最𦂳要曰然二者也只是一事知與<lb/>
　手相似思是交這手去做事也思所以用夫知也<hi>卓</hi>
　<lb/>
　<lb/>
　<lb/>
　<lb/>
　<lb/>
　朱子語類卷五<lb/>
</p>
<p>
</p>
  </div>
</body>
</text>
</TEI>
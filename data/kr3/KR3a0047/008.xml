<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷八</head> <lb/>
    <p>
<pb n="KR3a0047_WYG_008-1a"/>
欽定四庫全書<lb/>
　朱子語類卷八<lb/>
　　學二<lb/>
　　　總論為學之方<lb/>
這道體<hi>饒本作理</hi>浩浩無窮<lb/>
道體用雖極精㣲聖賢之言則甚明白<hi>若海</hi>
聖人之道如饑食渴飲<hi>人傑</hi>
聖人之道有髙逺處有平實處<hi>道夫</hi>
<pb n="KR3a0047_WYG_008-1b"/>
夫道若大路然豈難知哉人病不求耳<hi>道夫</hi>
道未嘗息而人自息之非道亡也幽厲不由也<hi>道夫</hi>
聖人教人大概只是説孝弟忠信日用常行底話人能<lb/>
　就上面做將去則心之放者自收性之昏者自著如<lb/>
　心性等字到子思孟子方説得詳<hi>因説象山之學○儒用</hi>
聖人教人有定本舜使契為司徒教以人倫父子有親<lb/>
　君臣有義夫婦有别長幼有序朋友有信夫子對顔<lb/>
　淵曰克己復禮為仁非禮勿視非禮勿聽非禮勿言<lb/>
<pb n="KR3a0047_WYG_008-2a"/>
　非禮勿動皆是定本<hi>人傑</hi>
聖門日用工夫甚覺淺近然推之理無有不包無有不<lb/>
　貫及其充廣可與天地同其廣大故為聖為賢位天<lb/>
　地育萬物只此一理而已<lb/>
常人之學多是偏於一理主於一説故不見四旁以起<lb/>
　爭辯聖人則中正和平無所偏倚<hi>人傑</hi>
聖賢所説工夫都只一般只是一箇擇善固執論語則<lb/>
　説學而時習之孟子則説明善誠身只是隨他地頭<lb/>
<pb n="KR3a0047_WYG_008-2b"/>
　所説不同下得字來各自精細其實工夫只是一般<lb/>
　須是盡知其所以不同方知其所謂同也<hi>僴</hi>
這箇道理各自有地頭不可只就一面説在這裏時是<lb/>
　恁地説在那裏時又如彼説其賔主彼此之勢各自<lb/>
　不同<hi>僴</hi>
學者工夫但患不得其要若是尋究得這箇道理自然<lb/>
　頭頭有箇著落貫通浹洽各有條理如或不然則處<lb/>
　處窒礙學者常談多説持守未得其要不知持守甚<lb/>
<pb n="KR3a0047_WYG_008-3a"/>
　底説擴充説體騐説涵養皆是揀好底言語做箇説<lb/>
　話必有實得力處方可所謂要於本領上理㑹者盖<lb/>
　縁如此<hi>謨</hi>
為學須先立得箇大腔當了却旋去裏面修治壁落教<lb/>
　綿宻今人多是未曽知得箇大規模先去修治得一<lb/>
　間半房所以不濟事<hi>僴</hi>
識得道理原頭便是地盤如人要起屋須是先築教基<lb/>
　址堅牢上面方可架屋若自無好基址空自今日買<lb/>
<pb n="KR3a0047_WYG_008-3b"/>
　得多少木去起屋少間只起在别人地上自家身已<lb/>
　自没頓放處<hi>賀孫</hi>
須就源頭看教大底道理透濶開基廣開址如要造百<lb/>
　間屋須著有百間屋基要造十間屋須著有十間屋<lb/>
　基縁這道理本同甲有許多乙也有許多丙也有許<lb/>
　多<hi>賀孫</hi>
學須先理㑹那大底理㑹得大底了將來那裏面小底<lb/>
　自然通透今人却是理㑹那大底不得只去搜尋裏<lb/>
<pb n="KR3a0047_WYG_008-4a"/>
　面小小節目<hi>植</hi>
學問須是大進一番方始有益若能於一處大處攻得<lb/>
　破見那許多零碎只是這一箇道理方是快活然零<lb/>
　碎底非是不當理㑹但大處攻不破縱零碎理㑹得<lb/>
　些少終不快活曽㸃漆雕開己見大意只縁他大處<lb/>
　看得分曉今且道它那大底是甚物事天下只有一<lb/>
　箇道理學只要理㑹得這一箇道理這裏纔通則凡<lb/>
　天理人欲義利公私善惡之辨莫不皆通<hi>闕</hi>
<pb n="KR3a0047_WYG_008-4b"/>
或問氣質之偏如何救得曰才説偏了又著一箇物事<lb/>
　去救他偏越見不平正了越討頭不見要緊只是看<lb/>
　教大底道理分明偏處自見得如暗室求物把火來<lb/>
　便照見若只管去摸索費盡心力只是摸索不見若<lb/>
　見得大底道理分明有病痛處也自㑹變移不自知<lb/>
　不消得費力<hi>賀孫</hi>
成己方能成物成物在成己之中須是如此推出方能<lb/>
　合義理聖賢干言萬語教人且從近處做去如灑掃<lb/>
<pb n="KR3a0047_WYG_008-5a"/>
　大㕔大廊亦只是如灑掃小室模様掃得小處淨潔<lb/>
　大處亦然若有大處開拓不去即是於小處便不曾<lb/>
　盡心學者貪髙慕逺不肯從近處做去如何理㑹得<lb/>
　大頭項底而今也有不曽從裏做得底外面也做得<lb/>
　好此只是才髙以智力勝將去中庸説細處只是謹<lb/>
　獨謹言謹行大處是武王周公達孝經綸天下無不<lb/>
　載小者便是大者之騐須是要謹行謹言從細處做<lb/>
　起方能充得如此大又曰如今為學甚難縁小學無<lb/>
<pb n="KR3a0047_WYG_008-5b"/>
　人習得如今却是從頭起古人於小學小事中便皆<lb/>
　存箇大學大事底道理在大學只是推將開濶去向<lb/>
　來小時做底道理存其中正似一箇坯素相似<hi>明作</hi>
學者做工夫莫説道是要待一箇頓段大項目工夫後<lb/>
　方做得即今逐些零碎積累將去才等待大項目後<lb/>
　方做即今便蹉過了學者只今便要做去斷以不疑<lb/>
　鬼神避之需者事之賊也<hi>至</hi>
如今學問未識箇入路就他自做倒不覺惟既識得箇<lb/>
<pb n="KR3a0047_WYG_008-6a"/>
　入頭却事事須著理㑹且道世上多多少少事江文<lb/>
　卿云只先生一言一語皆欲為一世法所以須著如<lb/>
　此曰不是説要為世法既識得路頭許多事都自是<lb/>
　合著如此不如此不得自是天理合下當然<hi>賀孫</hi>
若不見得入頭處緊也不可慢也不得若識得些路頭<lb/>
　須是莫斷了若斷了便不成待得再新整頓起來費<lb/>
　多少力如雞抱卵看來抱得有甚煖氣只被他常常<lb/>
　恁地抱得成若把湯去盪便死了若抱才住便冷了<lb/>
<pb n="KR3a0047_WYG_008-6b"/>
　然而實是見得入頭處也自不解住了自要做去他<lb/>
　自得些滋味了如喫菓子相似未識滋味時喫也得<lb/>
　不消喫也得到識滋味了要住自住不得<hi>賀孫</hi>
待文王而後興者凡民也若夫豪傑之士雖無文王猶<lb/>
　興豪傑質美生下來便見這道理何用費力今人至<lb/>
　於沉迷而不反聖人為之屢言方始肯來已是下愚<lb/>
　了况又不知求之則終於為禽獸而已盖人為萬物<lb/>
　之靈自是與物異若迷其靈而昏之則與禽獸何别<lb/>
<pb n="KR3a0047_WYG_008-7a"/>
　<hi>大雅</hi>
學問是自家合做底不知學問則是欠闕了自家底知<lb/>
　學問則方無所欠闕今人把學問來做外面添底事<lb/>
　看了<hi>廣</hi>
聖賢只是做得人當為底事盡今做到聖賢止是恰好<lb/>
　又不是過外<hi>祖道</hi>
凡人須以聖賢為己任世人多以聖賢為髙而自視為<lb/>
　卑故不肯進抑不知使聖賢本自髙而已别是一様<lb/>
<pb n="KR3a0047_WYG_008-7b"/>
　人則早夜孜孜别是分外事不為亦可為之亦可然<lb/>
　聖賢禀性與常人一同既與常人一同又安得不以<lb/>
　聖賢為己任自開闢以來生多少人求其盡己者千<lb/>
　萬人中無一二只是滚同枉過一世詩曰天生烝民<lb/>
　有物有則今世學者徃徃有物而不能有其則中庸<lb/>
　曰尊徳性而道問學極髙明而道中庸此數句乃是<lb/>
　徹首徹尾人性本善只為嗜慾所迷利害所逐一齊<lb/>
　昏了聖賢能盡其性故耳極天下之聰目極天下之<lb/>
<pb n="KR3a0047_WYG_008-8a"/>
　明為子極孝為臣極其忠某問明性須以敬為先曰<lb/>
　固是但敬亦不可混淪説須是每事上檢㸃論其大<lb/>
　要只是不放過耳大抵為己之學於他人無一毫干<lb/>
　預聖賢千言萬語只是使人反其固有而復其性耳<lb/>
　<hi>可學</hi>
學者大要立志所謂志者不道將這些意氣去盖他人<lb/>
　只是直截要學堯舜孟子道性善言必稱堯舜此是<lb/>
　真實道理世子自楚反復見孟子孟子曰世子疑吾<lb/>
<pb n="KR3a0047_WYG_008-8b"/>
　言乎夫道一而已矣這些道理更無走作只是一箇<lb/>
　性善可至堯舜别没去處了下文引成覸顔子公明<lb/>
　儀所言便見得人人皆可為也學者立志須教勇猛<lb/>
　自當有進志不足以有為此學者之大病<hi>謨</hi>
世俗之學所以與聖賢不同者亦不難見聖賢直是真<lb/>
　箇去做説正心直要心正説誠意直要意誠脩身齊<lb/>
　家皆非空言今之學者説正心但將正心吟詠一餉<lb/>
　説誠意又將誠意吟詠一餉説脩身又將聖賢許多<lb/>
<pb n="KR3a0047_WYG_008-9a"/>
　説修身處諷誦而已或掇拾言語綴緝時文如此為<lb/>
　學却於自家身上有何交涉這裏須用著意理㑹今<lb/>
　之朋友固有樂聞聖賢之學而終不能去世俗之陋<lb/>
　者無他只是志不立爾學者大要立志纔學便要做<lb/>
　聖人是也<hi>謨</hi>
學者須是立志今人所以悠悠者只是把學問不曽做<lb/>
　一件事看遇事則且隨意恁地打過了此只是志不<lb/>
　立<hi>雉</hi>
<pb n="KR3a0047_WYG_008-9b"/>
問人氣力怯弱於學有妨否曰為學在立志不干氣禀<lb/>
　强弱事又曰為學何用憂惱但須令平易寛快去㝢<lb/>
　舉聖門弟子唯稱顔子好學其次方説及曾子以此<lb/>
　知事大難曰固是如此某看來亦有甚難有甚易只<lb/>
　是堅立著志順義理做去他無蹺攲也<hi>㝢</hi>
英雄之王所以有天下只是立得志定見得大利害如<lb/>
　今學者只是立得志定講究得義理分明<hi>賀孫</hi>
立志要如饑渴之於飲食才有悠悠便是志不立<hi>祖道</hi>
<pb n="KR3a0047_WYG_008-10a"/>
為學須是痛切懇惻做工夫使饑忘食渴忘飲始得<hi>砥</hi>
這箇物事要得不難如饑之欲食渴之欲飲如救火如<lb/>
　追亡似此年嵗間看得透活潑潑地在這裏流轉方<lb/>
　是<hi>僴</hi>
學者做工夫當忘寢食做一上使得些入處自後方滋<lb/>
　味接續浮浮沉沉半上落下不濟得事<hi>振</hi>
而今緊要且看聖人是如何常人是如何自家因甚便<lb/>
　不似聖人因甚便只是常人就此理㑹得透自可超<lb/>
<pb n="KR3a0047_WYG_008-10b"/>
　凡入聖<hi>淳</hi>
為學須思所以超凡入聖如何昨日為鄉人今日便為<lb/>
　聖人須是竦拔方始有進<hi>砥</hi>
為學須覺今是而昨非日改月化便是長進<hi>砥</hi>
今之學者全不曽發憤<hi>升卿</hi>
為學不進只是不勇<hi>燾</hi>
不可倚靠師友<hi>方子</hi>
不要等待<hi>方子</hi>
<pb n="KR3a0047_WYG_008-11a"/>
今人做工夫不肯便下手皆是要等待如今日早間有<lb/>
　事午間無事則午間便可下手午間有事晚間便可<lb/>
　下手却須要待明日今月若尚有數日必直待後月<lb/>
　今年尚有數月不做工夫必曰今年嵗月無幾直須<lb/>
　來年如此何縁長進<hi>因康叔臨問致知先生曰如此説得不濟事○盖卿</hi>
道不能安坐等其自至只待别人理㑹來放自家口裏<lb/>
　<hi>淳</hi>
學者須是耐煩耐辛苦<hi>方子</hi>
<pb n="KR3a0047_WYG_008-11b"/>
必須端的自省特地自肯然後可以用力莫如下學而<lb/>
　上達也<hi>去偽</hi>
凡人便是生知之資也須下困學勉行底工夫方得盖<lb/>
　道理縝宻去那裏捉摸若不下工夫如何㑹了得<hi>敬仲</hi>
今之學者本是困知勉行底資質却要學他生知安行<lb/>
　底工夫便是生知安行底資質亦用下困知勉行工<lb/>
　夫况是困知勉行底資質<hi>文蔚</hi>
大抵為學雖有聰明之資必須做遲鈍工夫始得既是<lb/>
<pb n="KR3a0047_WYG_008-12a"/>
　遲鈍之資却做聰明底様工夫如何得<hi>伯羽</hi>
今人不肯做工夫有先覺得難後遂不肯做有自知不<lb/>
　可為公然遜與他人如退産相似甘伏批退自已不<lb/>
　願要<hi>盖卿</hi>
為學勿責無人為自家剖析出來須是自家去裏面講<lb/>
　究做工夫要自家得<hi>道夫</hi>
小立課程大作工夫<hi>可學</hi>
工夫要䟎期限要寛<hi>從周</hi>
<pb n="KR3a0047_WYG_008-12b"/>
且理㑹去未須計其得<hi>徳明</hi>
纔計於得則心便二頭便低了<hi>至</hi>
嚴立功程寛著意思乆之自當有味不可求欲速之功<lb/>
　<hi>道夫</hi>
自早至暮無非是做工夫時節<hi>道夫</hi>
人多言為事所奪有妨講學此為不能使船嫌溪曲者<lb/>
　也遇富貴就富貴上做工夫遇貧賤就貧賤上做工<lb/>
　夫兵法一言甚佳因其勢而利導之也人謂齊人弱<lb/>
<pb n="KR3a0047_WYG_008-13a"/>
　田單乃因其弱以取勝今日三萬竈明日二萬竈後<lb/>
　日一萬竈又如韓信特地送許多人安於死地乃始<lb/>
　得勝學者若有絲毫氣在必須進力除非無了此氣<lb/>
　只口不㑹説話方可休也因舉浮屠語曰假使鐵輪<lb/>
　頂上旋定慧圓明終不失<hi>力行</hi>
聖賢千言萬語無非只説此事須是䇿勵此心勇猛奮<lb/>
　發㧞出心肝與他去做如兩邊擂起戰皷莫問前頭<lb/>
　如何只認捲將去如此方做得工夫若半上落下半<lb/>
<pb n="KR3a0047_WYG_008-13b"/>
　沉半浮濟得甚事<hi>僴</hi>
又如大片石須是和根拔今只於石面上薄削濟甚事<lb/>
　作意向學不十日五日又懶孟子曰一日暴之十日<lb/>
　寒之<hi>可學</hi>
宗杲云如載一車兵器逐件取出來弄弄了一件又弄<lb/>
　一件便不是殺人手段我只有寸鐵便可殺人<hi>㽦</hi>
且如項羽救趙既渡沉船破釜持三日糧示士必死無<lb/>
　還心故能破秦若瞻前顧後便做不成<hi>㽦</hi>
<pb n="KR3a0047_WYG_008-14a"/>
如居燒屋之下如坐漏船之中<hi>可學</hi>
為學極要求把篙處著力到工夫要斷絶處又更增工<lb/>
　夫著力不放令倒方是向進處為學正如撐上水船<lb/>
　方平穏處儘行不妨及到灘脊急流之中舟人來這<lb/>
　上一篙不可放緩直須著力撐上不得一歩不緊放<lb/>
　退一歩則此船不得上矣<hi>洽</hi>
學者為學譬如煉丹須是將百十觔炭火煅一餉方好<lb/>
　用㣲㣲火養教成就今人未曽將百十觔炭火去煅<lb/>
<pb n="KR3a0047_WYG_008-14b"/>
　便要將㣲火養將去如何得㑹成<hi>恪</hi>
今語學問正如煑物相似須爇猛火先煑方用㣲火慢<lb/>
　煑若一向只用㣲火何由得熟欲復自家元來之性<lb/>
　乃恁地悠悠幾時㑹做得大要須先立頭緒頭緒既<lb/>
　立然後有所持守書曰若藥不瞑眩厥疾弗瘳今日<lb/>
　學者皆是養病<hi>可學</hi>
譬如煎藥先猛火煎教百沸大滚直至湧坌出來然後<lb/>
　却可以慢火養之<hi>㽦</hi>
<pb n="KR3a0047_WYG_008-15a"/>
須磨礪精神去理㑹天下事非燕安暇豫之可得<hi>淳</hi>
萬事須是有精神方做得<hi>振</hi>
陽氣發處金石亦透精神一到何事不成<hi>驤</hi>
凡做事須著精神這箇物事自是剛有鋒刃如陽氣發<lb/>
　生雖金石也透過<hi>賀孫</hi>
人氣須是剛方做得事如天地之氣剛故不論甚物事<lb/>
　皆透過人氣之剛其本相亦如此若只遇著一重薄<lb/>
　物事便退轉去如何做得事<hi>從周○方子録云天地之氣雖至堅如金石無</hi>
<pb n="KR3a0047_WYG_008-15b"/>
　<hi>所不透故人之氣亦至剛盖其本相如此</hi>
學者識得箇脉路正便須剛決向前若半青半黄非惟<lb/>
　無益<hi>闕</hi>
因舉酒云未嘗見有衰底聖賢<hi>徳明</hi>
學者不立則一齊放倒了<hi>升卿</hi>
不帶性氣底人為僧不成做道不了<hi>方</hi>
因言前輩也多是背處做㡬年方成<hi>振</hi>
進取得失之念放輕却將聖賢格言處研窮考究若悠<lb/>
<pb n="KR3a0047_WYG_008-16a"/>
　悠地似做不做如捕風捉影有甚長進今日是這箇<lb/>
　人明日也是這箇人<hi>季札</hi>
學者只是不為己故日間此心安頓在義理上時少安<lb/>
　頓在閑事上時多於義理却生於閒事却熟<hi>方子</hi>
今學者要緊且要分别箇路頭要緊是為己為人之際<lb/>
　為己者直拔要理㑹這箇物事欲自家理㑹得不是<lb/>
　漫恁地理㑹且恁地理㑹做好看教人説道自家也<lb/>
　曽理㑹來這假饒理㑹得十分是當也都不闗自身<lb/>
<pb n="KR3a0047_WYG_008-16b"/>
　己事要須先理㑹這箇路頭若分别得了方可理㑹<lb/>
　文字<hi>賀孫</hi>
學者須是為己譬如喫飯寜可逐些喫令飽為是乎寜<lb/>
　可鋪攤放門外報人道我家有許多飯為是乎近來<lb/>
　學者多是以自家合做底事報與人知又言此間學<lb/>
　者多好髙只是將義理略從肚裏過却飜出許多説<lb/>
　話舊見此間人做婚書亦説天命人倫男婚女嫁自<lb/>
　是常事盖有厭卑近之意故須將日用常行底事裝<lb/>
<pb n="KR3a0047_WYG_008-17a"/>
　荷起來如此者只是不為己不求益只是好名圖好<lb/>
　看亦聊以自誑如南越王黄屋左纛聊以自娯爾<hi>方子</hi>
近世講學不著實常有夸底意思譬如有飯不將來自<lb/>
　喫只管鋪攤在門前要人知得我家裏有飯打疊得<lb/>
　此意盡方有進<hi>振</hi>
今之學者直與古異今人只是强探向上去古人則逐<lb/>
　步步實做將去<hi>廣</hi>
只是實去做工夫議論多轉閙了<hi>徳明</hi>
<pb n="KR3a0047_WYG_008-17b"/>
每論諸家學及己學大指要下學著實<hi>方</hi>
為學須是切實為己則安靜篤實承載得許多道理若<lb/>
　輕揚淺露如何探討得説得去也承載不住<hi>銖</hi>
入道之門是將自家身己入那道理中去漸漸相親乆<lb/>
　之與己為一而今人道理在這裏自家身在外面全<lb/>
　不曽相干涉<hi>僴</hi>
或問為學曰今人將作箇大底事説不切己了全無益<lb/>
　一向去前人説中乘虚接𣺌妄取許多枝蔓只見逺<lb/>
<pb n="KR3a0047_WYG_008-18a"/>
　了只見無益於己聖賢千言萬語儘自多了前輩説<lb/>
　得分曉了如何不切己去理㑹如今看文字且要以<lb/>
　前賢程先生等所解為主看它所説如何聖賢言語<lb/>
　如何將己來聽命於它切己思量體察就日用常行<lb/>
　中著衣喫飯事親從兄盡是問學若是不切己只是<lb/>
　説話今人只憑一己私意瞥見些子説話便立箇主<lb/>
　張硬要去説便要聖賢從我言語路頭去如何㑹有<lb/>
　益此其病只是要説髙説妙將來做箇好看底物事<lb/>
<pb n="KR3a0047_WYG_008-18b"/>
　做弄如人喫飯方知滋味如不曽喫只要攤出在外<lb/>
　面與人看濟人濟己都不得<hi>謙</hi>
或問為學如何做工夫曰不過是切己便的當此事自<lb/>
　有大綱亦有節目常存大綱在我至於節目之間無<lb/>
　非此理體認省察一毫不可放過理明學至件件是<lb/>
　自家物事然亦須各有倫序問如何是倫序曰不是<lb/>
　安排此一件為先此一件為後此一件為大此一件<lb/>
　為小隨人所為先其易闕其難者將來難者亦自可<lb/>
<pb n="KR3a0047_WYG_008-19a"/>
　理㑹且如讀書一樣禮春秋有制度之難明本末之難<lb/>
　見且放下未要理㑹亦得如詩書直是不可不先理<lb/>
　㑹又如詩之名數書之盤誥恐難理㑹且先讀典謨<lb/>
　之書雅頌之詩何嘗一言一句不説道理何嘗深潜<lb/>
　諦玩無有滋味只是人不曽子細看若子細看裏面<lb/>
　有多少倫序須是子細參研方得此便是格物窮理<lb/>
　如遇事亦然事中自有一箇平平當當道理只是人<lb/>
　討不出只隨事滚將去亦做得却有掣肘不中節處<lb/>
<pb n="KR3a0047_WYG_008-19b"/>
　亦縁鹵莽了所以如此聖賢言語何曾誤天下後世<lb/>
　人自學不至耳<hi>謙</hi>
佛家一向撤去許多事只理㑹自身已其教雖不是其<lb/>
　意思却是要自理㑹所以它那下常有人自家這下<lb/>
　自無人今世儒者能守經者理㑹講解而已看史傳<lb/>
　者計較利害而已那人直是要理㑹身已從自家身<lb/>
　己做去不理㑹自身己説甚别人長短明道曰不立<lb/>
　己後雖向好事猶為化物不得以天下萬物撓已已<lb/>
<pb n="KR3a0047_WYG_008-20a"/>
　立後自能了當得天下萬物只是從程先生後不再<lb/>
　傳而已衰所以某嘗説自家這下無人佛家有三門<lb/>
　曰教曰律曰禪禪家不立文字只直截要識心見性<lb/>
　律本法甚嚴毫髪有罪如云不許飲水纔飲水便有<lb/>
　罪過如今小院號為律院乃不律之尤者也教自有<lb/>
　三項曰天台教曰慈恩教曰延夀教延夀教南方無<lb/>
　傳有此文字無能通者其學近禪故禪家以此為得<lb/>
　天台教專理㑹講解慈恩教亦只是講解吾儒家若<lb/>
<pb n="KR3a0047_WYG_008-20b"/>
　見得道理透就自家身心上理㑹得本領便自兼得<lb/>
　禪底講説辨訂便自兼得教底動由規矩便自兼得<lb/>
　律底事事是自家合理㑹顔淵問為邦看它陋巷簞<lb/>
　瓢如此又却問為邦之事只是合當理㑹看得是合<lb/>
　做底事若理㑹得入頭意思一齊都轉若不理㑹得<lb/>
　入頭少間百事皆差錯若差了路頭底亦多端有纔<lb/>
　出門便錯了路底有行過三兩條路了方差底有畧<lb/>
　差了便轉底有一向差了煞逺終於不轉底<hi>賀孫</hi>
<pb n="KR3a0047_WYG_008-21a"/>
不可只把做面前物事看了須是向自身上體認教分<lb/>
　明如道家存想有所謂龍虎亦是就身上存想<hi>士毅</hi>
為學須是專一吾儒惟專一於道理則自有得<hi>砥</hi>
既知道自家患在不專一何不便專一去<hi>逍遥</hi>
須是在己見得只是欠闕它人見之却有長進方可<hi>僴</hi>
人白睚不得要將聖賢道理扶持<hi>振</hi>
為學之道須先存得這個道理方可講究事情<hi>闕</hi>
今人口畧依稀説過不曾心曉<hi>淳</hi>
<pb n="KR3a0047_WYG_008-21b"/>
發得早時不費力<hi>升卿</hi>
有資質甚髙者一了一切了即不須節節用工也有資<lb/>
　質中下者不能盡了却須節節用工<hi>振</hi>
博學問天地萬物之理脩己治人之方皆所當學然亦<lb/>
　各有次序當以其大而急者為先不可雜而無統也<lb/>
今之學者多好説得髙不喜平殊不知這個只是合當<lb/>
　做底事<hi>節</hi>
譬如登山人多要至髙處不知自底處不理㑹終無至<lb/>
<pb n="KR3a0047_WYG_008-22a"/>
　髙處之理<hi>徳明</hi>
於顯處平易處見得則幽㣲底自在裏許<hi>徳明</hi>
且於切近處加功<hi>升卿</hi>
著一些急不得<hi>方子</hi>
學者須是直前做去莫起計獲之心如今説底恰似畫<lb/>
　卦影一般吉凶未應時一場鶻突知它是如何到應<lb/>
　後方始知元來是如此<hi>廣</hi>
某適來因澡浴得一説大抵揩背須從頭徐徐用手則<lb/>
<pb n="KR3a0047_WYG_008-22b"/>
　力省垢可去若於此處揩又於彼處揩用力雜然則<lb/>
　終日勞而無功學問亦如此若一畨理㑹不了又作<lb/>
　一畨理㑹終不濟事<hi>盖卿</hi>
學者須是熟熟時一喚便在目前不熟時須著旋思索<lb/>
　到思索得來意思已不如初了<hi>士毅</hi>
道理生便縛不住<hi>淳</hi>
見須是見得確定<hi>淳</hi>
須是心廣大似這個方包裹得過運動得行<hi>方子</hi>
<pb n="KR3a0047_WYG_008-23a"/>
學者立得根脚濶便好<hi>升卿</hi>
須是有頭有尾成個物事<hi>方子</hi>
徹上徹下無精粗本末只是一理<hi>賜</hi>
最怕粗看了便易走入不好處去<hi>士毅</hi>
學問不只於一事一路上理㑹<hi>振</hi>
貫通是無所不通<hi>闕</hi>
未有耳目狹而心廣者其説甚好<hi>振</hi>
帖底謹細做去所以能廣<hi>振</hi>
<pb n="KR3a0047_WYG_008-23b"/>
大凡學者無有徑截一路可以教它了得須是博洽歴<lb/>
　渉多方通<hi>振</hi>
不可渉其流便休<hi>方子</hi>
天下更有大江大河不可守個土窟子謂水專在是<hi>力行</hi>
學者若有本領相次千枝萬葉都來湊著這裏看也須<lb/>
　易曉讀也須易記<hi>方子</hi>
大本不立小規不正<hi>可學</hi>
刮落枝葉栽培根本<hi>可學</hi>
<pb n="KR3a0047_WYG_008-24a"/>
大根本流為小根本<hi>舉前説因先説欽夫學大本如此則發處不能不受病○方</hi>
學問須嚴宻理㑹銖分毫析<hi>道夫</hi>
因論為學曰愈細宻愈廣大愈謹確愈髙明<hi>僴</hi>
開濶中又著細宻寛緩中又著謹嚴<hi>廣</hi>
如其窄狹則當涵泳廣大氣象頽惰則當涵泳振作氣<lb/>
　象<hi>方子</hi>
學者須養教氣宇開濶𢎞毅<hi>升卿</hi>
當使截斷嚴整之時多膠膠擾擾之時少方好<hi>徳明</hi>
<pb n="KR3a0047_WYG_008-24b"/>
只有一個界分出則便不是<hi>廣</hi>
義理難者便不是<hi>振</hi>
體認為病自在即好<hi>振</hi>
須是玩味<hi>方子</hi>
咬得破時正好咀味<hi>文蔚</hi>
若只是握得一個鶻崙底果子不知裏面是酸是鹹是<lb/>
　苦是澁須是與它嚼破便見滋味<hi>㽦</hi>
易曰學以聚之問以辨之寛以居之仁以行之語曰執<lb/>
<pb n="KR3a0047_WYG_008-25a"/>
　徳不𢎞信道不䔍焉能為有焉能為亡學問之後斷<lb/>
　以寛居信道篤而又欲執徳𢎞者人之為心不可促<lb/>
　迫也人心須令著得一善又著一善善之來無窮而<lb/>
　吾心受之有餘地方好若只著得一善第二般來又<lb/>
　未便容得如此無縁心廣而道積也<hi>洽</hi>
自家猶不能快自家意如何他人却能盡快我意要在<lb/>
　虚心以從善<hi>升卿</hi>
虚心順理學者當守此四字<hi>人傑</hi>
<pb n="KR3a0047_WYG_008-25b"/>
聖人與理為一是恰好其它以心處這理却是未熟要<lb/>
　將此心處理<hi>可學</hi>
今人言道理説要平易不知到那平易處極難被那舊<lb/>
　習纒繞如何便擺脱得去譬如作文一般那個新巧<lb/>
　者易作要平淡便難然須還他新巧然後造於平淡<lb/>
　又曰自髙險處移下平易處甚難<hi>端䝉</hi>
人之資質有偏則有縫罅做工夫處盖就偏處做將去<lb/>
　若資質平底則如死水然終激作不起謹愿底人更<lb/>
<pb n="KR3a0047_WYG_008-26a"/>
　添些無狀便是鄉原不可以為知得些子便了<hi>燾</hi>
只聞下學而上達不聞上達而下學<hi>徳明</hi>
今學者之於大道其未及者雖有遲鈍却須終有到時<lb/>
　唯過之者便不肯復囘來耳<hi>必大</hi>
或人性本好不須矯揉教人一用此極害理又有讀書<lb/>
　見義理釋書義理不見亦可慮<hi>可學</hi>
學者議論工夫當因其人而示以用工之實不必費辭<lb/>
　使人知所適從以入於坦易明白之域可也若泛為<lb/>
<pb n="KR3a0047_WYG_008-26b"/>
　端緒使人迫切而自求之適恐資學者之病<hi>人傑</hi>
師友之功但能示之於始而正之於終爾若中間三十<lb/>
　分工夫自用喫力去做既有以喻之於始又自勉之<lb/>
　於中又其後得人商量是正之則所益厚矣不爾則<lb/>
　亦何補於事<hi>道夫</hi>
或論人之資質或長於此而短於彼曰只要長善救失<lb/>
　或曰長善救失不特教者當如此人自為學亦當如<lb/>
　此曰然<hi>燾</hi>
<pb n="KR3a0047_WYG_008-27a"/>
凡言誠實都是合當做底事不是説道誠實好了方去<lb/>
　做不誠實不好了方不做自是合當誠實<hi>僴</hi>
言必忠信言自合著忠信何待安排有心去要恁地便<lb/>
　不是活便不能乆矣若如此便是剩了一個字在信<lb/>
　見邊自是著不得如事親必於孝事長必於弟孝弟<lb/>
　自是道理合當如此何須安一個必字在心頭念念<lb/>
　要恁地做如此便自辛苦如何得㑹長乆又如集義<lb/>
　乆然後浩然之氣自生若著一個意在這裏等待氣<lb/>
<pb n="KR3a0047_WYG_008-27b"/>
　生便為害今日集得許多又等待氣生却是私意了<lb/>
　必有事焉而勿正正便是期必也為學者須從窮理<lb/>
　上做工夫若物格知至則意自誠意誠則道理合做<lb/>
　底事自然行將去自無下面許多病痛也擴然而大<lb/>
　公物來而順應<hi>闕</hi>
切須去了外慕之心<hi>力行</hi>
有一分心向裏得一分力有兩分心向裏得兩分力<hi>文蔚</hi>
須是要打疊得盡方有進<hi>從周</hi>
<pb n="KR3a0047_WYG_008-28a"/>
看得道理熟後只除了這道理是真實法外見世間萬<lb/>
　事顛倒迷妄耽嗜戀著無一不是戱劇真不堪著眼<lb/>
　也又答人書云世間萬事須㬰變滅皆不足置胸中<lb/>
　惟有窮理脩身為究竟法耳<hi>僴</hi>
大凡人只合講明道理而謹守之以順全於天之所與<lb/>
　者若乃身外榮辱休戚當一切聽命而已<hi>闕</hi>
因説索麪曰今人於飲食動使之物日極其精巧到得<lb/>
　義理却不理㑹漸漸昏蔽了都不知<hi>廣</hi>
<pb n="KR3a0047_WYG_008-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子語類卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷七十七</head> <lb/>
    <p>
<pb n="KR3a0047_WYG_077-1a"/>
欽定四庫全書<lb/>
　朱子語類卷七十七<lb/>
　　周易十三<lb/>
　　　說卦<lb/>
贊於神明猶言治於人相似謂為人所治也贊於神明<lb/>
　神明所贊也聖人用於字恁地用不然只當説幽贊<lb/>
　神明此却是説見助於神明<hi>淵</hi>
贊只是贊化育之贊不解便說那贊命於神明這只説<lb/>
<pb n="KR3a0047_WYG_077-1b"/>
　道他為神明所贊所以生出這般物事來與人做卦<lb/>
　<hi>淵</hi>
生蓍便是大衍之數五十如何恰限生出百莖物事教<lb/>
　人做筮用到那三天兩地方是取數處看得來隂陽<lb/>
　剛柔四字隂陽指二老剛柔指二少<hi>淵</hi>
問參天兩地舊説以為五生數中天參地兩不知其説<lb/>
　如何曰如此只是三天兩地不見參兩之意參天者<lb/>
　參而三之兩地者兩之以二也以方員而言則七八<lb/>
<pb n="KR3a0047_WYG_077-2a"/>
　九六之數都自此而起問以方員而言參兩如天之<lb/>
　員徑一則以圍三而參之地之方徑一則以圍四而<lb/>
　兩之否曰然<hi>榦</hi>
問參天兩地而倚數曰天圓得數之三地方得數之四<lb/>
　一畫中有三畫三畫中參之則為九此天之數也陽<lb/>
　道常饒隂道常乏地之數不能為三止於兩而已三<lb/>
　而兩之為六故六為坤<hi>去偽</hi>
參天兩地而倚數一箇天參之為三一箇地兩之為二<lb/>
<pb n="KR3a0047_WYG_077-2b"/>
　三三為九三二為六兩其三一其二為八兩其二一<lb/>
　其三為七二老為隂陽二少為柔剛<hi>參不是三之數是徃參焉之參</hi>
　兼三才而兩之初剛而二柔<hi>按下二爻於三極為地</hi>三仁而四<lb/>
　義<hi>按中二爻於三極為人</hi>五陽而上隂<hi>按上二爻於三極為天</hi>陽化為隂<lb/>
　只恁地消縮去無痕迹故謂之化隂變為陽其勢浸<lb/>
　長便較突兀有頭面故謂之變隂少於陽氣理數皆<lb/>
　如此用全用半所以不同<hi>至</hi>
參天兩地而倚數此在揲蓍上說參者元是箇三數底<lb/>
<pb n="KR3a0047_WYG_077-3a"/>
　物事自家從而三之兩者元是箇兩數底物事自家<lb/>
　從而兩之雖然却只是説得箇三在未見得成何數<lb/>
　倚數云者似把幾件物事挨放這裏如已有三數更<lb/>
　把箇三數倚在這裏成六又把箇三數物事倚在此<lb/>
　成九兩亦如之<hi>淵</hi>
一箇天參之則三一箇地兩之則二數便從此起此與<lb/>
　大衍之數五十各自説一箇道理不須合來看然要<lb/>
　合也合得一箇三一箇二衍之則成十便是五十<hi>淵</hi>
<pb n="KR3a0047_WYG_077-3b"/>
天下之數都只始於三二謂如陽數九只是三三而九<lb/>
　之隂數六只是三二而六之故孔子云三天兩地而<lb/>
　倚數此數之本也康節却云非天地之正數是他見<lb/>
　得不盡康節却以四為數<hi>端蒙</hi>
倚數倚是靠在那裏且如先得箇三又得箇三只成六<lb/>
　更得箇三方成九若得箇二却成八恁地倚得數出<lb/>
　來有人説參作三謂一三五兩謂二四一三五固是<lb/>
　天數二四固是地數然而這却是積數不是倚數<hi>淵</hi>
<pb n="KR3a0047_WYG_077-4a"/>
問觀變於隂陽而立卦觀變是就蓍數上觀否曰恐只<lb/>
　是就隂陽上觀未用說到蓍數處<hi>學履</hi>
觀變於隂陽且統説道有幾畫隂幾畫陽成箇甚卦發<lb/>
　揮剛柔却是就七八九六上説初間做這卦時未曉<lb/>
　得是變與不變及至發揮出剛柔了方知這是老隂<lb/>
　少隂那是老陽少陽<hi>淵</hi>
問觀變於隂陽而立卦發揮於剛柔而生爻既有卦則<lb/>
　有爻矣先言卦而後言爻何也曰自作易言之則有<lb/>
<pb n="KR3a0047_WYG_077-4b"/>
　爻而後有卦此却似自後人觀聖人作易而言方其<lb/>
　立卦時只見是卦及細别之則有六爻問隂陽剛柔<lb/>
　一也而别言之何也曰觀變於隂陽近於造化而言<lb/>
　發揮剛柔近於人事而言且如泰卦以卦言之只見<lb/>
　得小徃大來隂陽消長之意爻裏面便有包荒之類<lb/>
　<hi>榦</hi>
問近見先生易詩云立卦生爻自有因兩儀四象已前<lb/>
　陳因字之義如何曰卦爻因儀象而生立即兩儀生<lb/>
<pb n="KR3a0047_WYG_077-5a"/>
　四象四象生八卦之意又問生爻指言重卦否曰然<lb/>
　<hi>銖</hi>
問和順道德而理於義是就聖人上説是就易上説曰<lb/>
　是説易又問和順是聖人和順否曰是易去和順道<lb/>
　德而理於義如吉凶消長之道順而無逆是和順道<lb/>
　德也理於義則又極其細而言隨事各得其宜之謂<lb/>
　也和順道德如極髙明理於義如道中庸<hi>學履</hi>
和順道德而理於義是統説底窮理盡性至命是分説<lb/>
<pb n="KR3a0047_WYG_077-5b"/>
　底上一句是離合言之下一句以淺深言之凡卦中<lb/>
　所説莫非和順那道德不悖了他理於義是細分他<lb/>
　逐事上各有箇義理和順字理字最好看聖人下這<lb/>
　般字改移不得不似今時抹了却添幾字都不妨<hi>淵</hi>
聖人作易時其中固是具得許多道理人能體之而盡<lb/>
　則便似那易他説那吉凶悔吝處莫非和順道德理<lb/>
　於義窮理盡性之事這一句本是説易之書如此後<lb/>
　人説去學問上却是借他底然這上也有意思皆是<lb/>
<pb n="KR3a0047_WYG_077-6a"/>
　自淺至深<hi>淵</hi>
道理須是與自家心相契方是得他所以要窮理忠信<lb/>
　進徳之類皆窮理之事易中自具得許多道理便是<lb/>
　教人窮理循理<hi>淵</hi>
窮理是理㑹得道理窮盡盡性是做到盡處如能事父<lb/>
　然後盡仁之性能事君然後盡義之性<hi>閎祖</hi>
窮理是窮得物盡得人性到得那天命所以説道性命<lb/>
　之源<hi>淵</hi>
<pb n="KR3a0047_WYG_077-6b"/>
窮理是知字上説盡性是仁字上説言能造其極也至<lb/>
　於範圍天地是至命言與造化一般<hi>淵</hi>
窮理盡性以至於命這物事齊整不亂其所從來一也<lb/>
　<hi>人傑</hi>
窮理盡性至於命本是就易上説易上皆説物理便是<lb/>
　窮理盡性即此便是至命諸先生把來就人上説能<lb/>
　窮理盡性了方至於命<hi>淳</hi>
問窮理盡性以至於命曰此言作易者如此後來不合<lb/>
<pb n="KR3a0047_WYG_077-7a"/>
　將做學者事看如孟子盡心知性知天之説豈與此<lb/>
　是一丳却是學者事只於窮理上著工夫窮得理時<lb/>
　性與命在其中矣横渠之説未當<hi>去偽</hi>
或問窮理盡性以至于命程子之説如何曰理性命只<lb/>
　是一物故知則皆知盡則皆盡不可以次序言但知<lb/>
　與盡却有次第耳<lb/>
伯豐問窮理盡性以至於命程張之説孰是曰各是一<lb/>
　説程子皆以見言不如張子有作用窮理是見盡性<lb/>
<pb n="KR3a0047_WYG_077-7b"/>
　是行覺得程子是説得快了如為子知所以孝為<lb/>
　臣知所以忠此窮理也為子能孝為臣能忠此盡性<lb/>
　也能窮此理充其性之所有方謂之盡以至於命是<lb/>
　拖脚却説得於天者盡性是我之所至也至命是説<lb/>
　天之所以予我者耳昔嘗與人論舜事舜盡事親之<lb/>
　道而瞽瞍底豫瞽瞍底豫而天下化瞽瞍底豫而天<lb/>
　下之為人父子者定知此者是窮理者也能此者盡<lb/>
　性者也<hi>
                        <graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>
                    </hi>
<pb n="KR3a0047_WYG_077-8a"/>
昔者聖人之作易將以順性命之理聖人作易只是要<lb/>
　發揮性命之理模寫那箇物事下文所説隂陽剛柔<lb/>
　仁義便是性中有這箇物事<hi>順性命之理只是要發揮性命之理○淵</hi>
問將以順性命之理而下言立天地人之道乃繼之以<lb/>
　兼三才而兩之此恐言聖人作易之由如觀鳥獸之<lb/>
　文與地之宜始作八卦相似蓋聖人見得三才之理<lb/>
　只是隂陽剛柔仁義故為兩儀四象八卦也只是這<lb/>
　道理六畫而成卦也只是這道理曰聖人見得天下<lb/>
<pb n="KR3a0047_WYG_077-8b"/>
　只是這兩箇物事故作易只是模寫出這底問模寫<lb/>
　出來便所謂順性命之理性命之理便是隂陽剛柔<lb/>
　仁義否曰便是順性命之理問兼三才如何分曰以<lb/>
　一卦言之上兩畫是天中兩畫是人下兩畫是地兩<lb/>
　卦各自看則上與三是天五與二為人四與初為地<lb/>
　問以八卦言之則九三者天之陽六三者天之隂九<lb/>
　二者人之仁六二者人之義初九者地之剛初六者<lb/>
　地之柔不知是否曰恁地看也得如上便是天之隂<lb/>
<pb n="KR3a0047_WYG_077-9a"/>
　三便是天之陽五便是人之仁二便是人之義四便<lb/>
　是地之柔初便是地之剛<hi>榦</hi>
問立天之道曰隂陽道理也隂陽氣也何故以隂陽為<lb/>
　道曰形而上者謂之道形而下者謂之器明道以為<lb/>
　須著如此説然器亦道道亦器也道未嘗離乎器道<lb/>
　亦只是器之理如這交椅是器可坐便是交椅之理<lb/>
　人身是器語言動作便是人之理理只在器上理與<lb/>
　器未嘗相離所以一隂一陽之謂道曰何謂一曰一<lb/>
<pb n="KR3a0047_WYG_077-9b"/>
　如一闔一闢謂之變只是一隂了又一陽此便是道<lb/>
　寒了又暑暑了又寒這道理只循環不已維天之命<lb/>
　於穆不已萬古只如此<hi>淳</hi>
立天之道曰隂與陽是以氣言立地之道曰柔與剛是<lb/>
　以質言立人之道曰仁與義是以理言<hi>端蒙</hi>
隂陽是陽中之隂陽剛柔是隂中之隂陽剛柔以質言<lb/>
　是有箇物了見得是剛底柔底隂陽以氣言<hi>淵</hi>
問仁是柔如何却屬乎剛義是剛如何却屬乎柔曰蓋<lb/>
<pb n="KR3a0047_WYG_077-10a"/>
　仁本是柔底物事發出來却剛但看萬物發生便自<lb/>
　恁地奮迅出來有剛底意思義本是剛底物事發出<lb/>
　來却柔但看萬物肅殺時便恁地收斂憔悴有柔底<lb/>
　意思如人春夏間陽勝却有懈怠處秋冬間隂勝却<lb/>
　有健實處又問揚子雲君子於仁也柔於義也剛如<lb/>
　何曰仁體柔而用剛義體剛而用柔銖曰此豈所謂<lb/>
　陽根隂隂根陽耶曰然<hi>銖</hi>
隂陽剛柔仁義看來當曰義與仁當以仁對陽仁若不<lb/>
<pb n="KR3a0047_WYG_077-10b"/>
　是陽剛如何做得許多造化義雖剛却主於收斂仁<lb/>
　却主發舒這也是陽中之隂隂中之陽互藏其根之<lb/>
　意且如今人用賞罰到賜與人自是無疑便做將去<lb/>
　若是刑殺時便遲疑不肯果決這見得陽舒隂斂仁<lb/>
　屬陽義屬隂處<hi>淵</hi>
㬊問如何以仁比剛曰人施恩惠時心自是直無疑憚<lb/>
　心行刑罰時心自是疑畏萬有一失則奈何且如春<lb/>
　生則氣舒自是剛秋則氣收而漸衰自是柔<hi>學蒙</hi>
<pb n="KR3a0047_WYG_077-11a"/>
兼三才而兩之兼貫通也通貫是理本如此兩之者隂<lb/>
　陽剛柔仁義也<hi>方</hi>
兼三才而兩之初剛而二柔三仁而四義五陽而六隂<lb/>
　兩之如言加一倍本是一箇又各加一箇為兩<hi>方子</hi>
問分隂分陽迭用柔剛隂陽剛柔只是一理兼而舉之<lb/>
　否曰然<hi>榦</hi>
問山澤通氣只為兩卦相對所以氣通曰澤氣升於山<lb/>
　為雲為雨是山通澤之氣山之泉脉流於澤為泉為<lb/>
<pb n="KR3a0047_WYG_077-11b"/>
　水是澤通山之氣是兩箇之氣相通<hi>學䝉</hi>
山澤通氣水火不相射山澤一髙一下而水脉相為灌<lb/>
　輸也水火下然上沸而不相滅息也或曰射音亦與<lb/>
　斁同言相為用而不相厭也<hi>僴</hi>
射猶犯也<hi>人傑</hi>
射一音亦是不相厭之義一音食是不相害水火本相<lb/>
　殺滅用一物隔著却相為用此二義皆通<hi>學蒙</hi>
問射或音石或音亦孰是曰音石水火與風雷山澤不<lb/>
<pb n="KR3a0047_WYG_077-12a"/>
　相類本是相剋底物事今却相應而不相害問若以<lb/>
　不相厭射而言則與上文通氣相薄之文相類不知<lb/>
　如何曰不相射乃下文不相悖之意不相悖乃不相<lb/>
　害也水火本相害之物便如未濟之水火亦是中間<lb/>
　有物隔之若無物隔之則相害矣此乃以其不害而<lb/>
　明其相應也<hi>榦</hi>
數徃者順這一段是從卦氣上看來也是從卦畫生處<lb/>
　看來恁地方交錯成六十四<hi>淵</hi>
<pb n="KR3a0047_WYG_077-12b"/>
易逆數也似康節説方可通但方圖則一向皆逆若以<lb/>
　圓圖看又只一半逆不知如何<hi>學蒙</hi>
雷以動之以下四句取象義多故以象言艮以止之以<lb/>
　下四句取卦義多故以卦言又曰喚山以止之又不<lb/>
　得只得云艮以止之<hi>學蒙</hi>
後四卦不言象也只是偶然到後兩句説乾以君之坤<lb/>
　以藏之却恁地説得好<hi>淵</hi>
帝出乎震與萬物出乎震只這兩段説文王卦<hi>淵</hi>
<pb n="KR3a0047_WYG_077-13a"/>
帝出乎震萬物發生便是他主宰從這裏出齊乎巽曉<lb/>
　不得離中虚明可以為南方之卦坤安在西南不成<lb/>
　西北方無地西方肅殺之地如何云萬物之所説乾<lb/>
　西北也不可曉如何隂陽只來這裏相薄勞乎坎勞<lb/>
　字去聲似乎慰勞之意言萬物皆歸藏于此去安存<lb/>
　慰勞他<hi>學蒙</hi>
問戰乎乾何也曰此處大抵難曉恐是箇肅殺收成底<lb/>
　時節故曰戰乎乾問何以謂之隂陽相薄曰乾陽也<lb/>
<pb n="KR3a0047_WYG_077-13b"/>
　乃居西北故曰隂陽相薄恐是如此也見端的未得<lb/>
　<hi>榦</hi>
問勞乎坎曰恐是萬物有所歸有箇勞徠安定他之意<lb/>
　<hi>榦</hi>
勞乎坎是説萬物休息底意成言乎艮艮在東北是説<lb/>
　萬物終始處<hi>淵</hi>
艮也者萬物之所以成終而成始也猶春冬之交故其<lb/>
　位在東北<hi>方子</hi>
<pb n="KR3a0047_WYG_077-14a"/>
帝出乎震以下何以知其為文王之卦位曰康節之説<lb/>
　如此問仔細看此數段前兩段説伏羲卦位後兩段<lb/>
　自帝出乎震以下説文王卦位自神者妙萬物而為<lb/>
　言下有兩段前一段乃文王卦位後段乃伏羲底恐<lb/>
　夫子之意以為伏羲文王所定方位不同如此然生<lb/>
　育萬物既如文王所次則其方位非如伏羲所定亦<lb/>
　不能變化既成萬物無伏羲底則做文王底不出竊<lb/>
　恐文義如此説較分明曰如是則其歸却主在伏羲<lb/>
<pb n="KR3a0047_WYG_077-14b"/>
　上恁地説也好但後兩段却除了乾坤何也曰竊恐<lb/>
　著一句神者妙萬物而為言引起則乾坤在其中矣<lb/>
　曰恐是如此問且如雷風水火山澤自不可喚做神<lb/>
　曰神者乃其所以動所以撓者是也<hi>榦</hi>
文王八卦坎艮震在東北離坤兊在西南所以分隂方<lb/>
　陽方<hi>淵</hi>
文王八卦不可曉處多如離南坎北離坎却不應在南<lb/>
　北且做水火居南北兊也不屬金如今只是見他底<lb/>
<pb n="KR3a0047_WYG_077-15a"/>
　慣了一似合當恁地相似<hi>淵</hi>
文王八卦有些似京房卦氣不取卦畫只取卦名京房<lb/>
　卦氣以復中孚屯為次復陽氣之始也中孚陽實在<lb/>
　内而未發也屯始發而艱難也只取名義文王八卦<lb/>
　配四方四時離南坎北震東兊西若卦畫則不可移<lb/>
　換<hi>方子</hi>
水火相逮一段又似與上面水火不相射同又自是伏<lb/>
　羲卦<hi>淵</hi>
<pb n="KR3a0047_WYG_077-15b"/>
八卦次序是伏羲底此時未有文王次序三索而為六<lb/>
　子這自是文王底各自有箇道理<hi>淵</hi>
震一索而得男一段看來不當專作揲蓍看揲蓍有不<lb/>
　依這序時便說不通大槩只是乾求於坤而得震坎<lb/>
　艮坤求於乾而得巽離兊一二三者以其畫之次序<lb/>
　言也<hi>淵</hi>
震一索而得男索字訓求字否曰是又曰非震一索而<lb/>
　得男乃是一索得陽爻而後成震又曰一說是就變<lb/>
<pb n="KR3a0047_WYG_077-16a"/>
　體上説謂就坤上求得一陽爻而成震卦一說乃是<lb/>
　揲蓍求卦求得一陽後面二隂便是震求得一隂後<lb/>
　面二陽便是巽<hi>學蒙</hi>
乾坤三索則七八固有六子之象然不可謂之六子之<lb/>
　䇿若謂少隂陽為六子之䇿則乾坤為無少隂陽乎<lb/>
　<hi>淵</hi>
卦象指文王卦言所以乾言為寒為氷<hi>淵</hi>
為乾卦其究為躁卦此卦是巽下一爻變則為乾便是<lb/>
<pb n="KR3a0047_WYG_077-16b"/>
　純陽而躁動此蓋言巽反為震震為決躁故為躁<lb/>
　卦此亦不繫大綱領處無得工夫去㸃檢他這般處<lb/>
　若恁地逐段理㑹得來也無意思<hi>淵</hi>
至之問艮何以為手曰手去捉定那物便是艮又問捉<lb/>
　物乃手之用不見取象正意曰也只是大槩略恁地<lb/>
　安卿説麻衣以艮為鼻曰鼻者面之山晉管輅已如<lb/>
　此説亦各有取象又問麻衣以巽為手取義於風之<lb/>
　舞非是為股先生蹙眉曰亂道如此之甚<hi>義剛</hi>
<pb n="KR3a0047_WYG_077-17a"/>
　　　序卦<lb/>
問序卦或以為非聖人之書信乎曰此沙隨程氏之説<lb/>
　也先儒以為非聖人之藴某以為謂之非聖人之精<lb/>
　則可謂非易之藴則不可周子分精與藴字甚分明<lb/>
　序卦却正是易之藴事事夾雜都有在裏面問如何<lb/>
　謂易之精曰如易有太極是生兩儀兩儀生四象四<lb/>
　象生八卦這是易之精問如序卦中亦見消長進退<lb/>
　之義喚作不是精不得曰此正是事事夾雜有在裏<lb/>
<pb n="KR3a0047_WYG_077-17b"/>
　面正是藴須是自一箇生出來以至於無窮便是精<lb/>
　<hi>榦</hi>
序卦自言天地萬物男女夫婦是因咸恒為夫婦之道<lb/>
　說起非如舊人分天道人事之說大率上經用乾坤<lb/>
　坎離為始終下經便當用艮兊巽震為始終<hi>淵</hi>
問序卦中有一二處不可曉處如六十四卦獨不言咸<lb/>
　卦何也曰夫婦之道即咸也問恐亦如上經不言乾<lb/>
　坤但言天地則乾坤可見否曰然問不養則不可以<lb/>
<pb n="KR3a0047_WYG_077-18a"/>
　動故受之以大過何也曰動則過矣故小過亦曰有<lb/>
　其信者必行之故受之以小過問物不可以終壯故<lb/>
　受之以晉壯與晉何别曰不但如此壯而已又更須<lb/>
　進一步也<hi>榦</hi>
問禮義有所錯錯字陸氏兩音如何曰只是作措字謂<lb/>
　禮義有所施設耳<hi>
                        <graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>
                    </hi>
問序卦中如所謂緩必有所失似此等事恐後人道不<lb/>
　到曰然問緩字恐不是遲緩之緩乃是懈怠之意故<lb/>
<pb n="KR3a0047_WYG_077-18b"/>
　曰解緩也曰緩是散漫意問如縱弛之類否曰然<lb/>
　　　雜卦<lb/>
序卦雜卦聖人去這裏見有那無緊要底道理也説則<lb/>
　箇了過去然雜卦中亦有説得極精處<hi>淵</hi>
雜卦反對之義只是反覆則其吉凶禍福動静剛柔皆<lb/>
　相反了曰是如此不知如何數卦又不對了大畜時<lb/>
　也也曉不得又與无妄不相反是如何臨觀更有與<lb/>
　求之義臨以二陽言之則二陽可以臨上四隂以卦<lb/>
<pb n="KR3a0047_WYG_077-19a"/>
　爻言之則六五上六又以上而臨下觀自下而觀上<lb/>
　則為觀是平聲自上而為物之觀是去聲噬嗑食也<lb/>
　賁無色也義雖可通但不相反謙輕是以謙抑不自<lb/>
　尊重女待男而行所以為漸<lb/>
謙輕而豫怠輕是卑小之義豫是悦之極便放倒了如<lb/>
　上六㝠豫是也<hi>去偽</hi>
伊川説未濟男之窮為三陽失位以為斯義得之成都<lb/>
　隠者見張敬夫説伊川之在涪也方讀易有箍桶人<lb/>
<pb n="KR3a0047_WYG_077-19b"/>
　以此問伊川伊川不能答其人云三陽失位火珠林<lb/>
　上已有伊川不曾看雜書所以被他說動了<lb/>
　<lb/>
　<lb/>
　<lb/>
　<lb/>
　<lb/>
　朱子語類卷七十七<lb/>
</p>
<p>
</p>
  </div>
</body>
</text>
</TEI>
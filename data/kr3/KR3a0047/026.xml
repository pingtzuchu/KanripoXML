<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷二十六</head> <lb/>
    <p>
<pb n="KR3a0047_WYG_026-1a"/>
欽定四庫全書<lb/>
　朱子語類卷二十六<lb/>
　　論語八<lb/>
　　　里仁篇上<lb/>
　　　　里仁為美章<lb/>
或問里仁一篇自首至觀過斯知仁矣都是說仁里仁<lb/>
　為美是指言仁厚之俗觀過斯知仁是指言慈愛底<lb/>
　仁其他則皆就心徳上說曰雖是如此然統體便都<lb/>
<pb n="KR3a0047_WYG_026-1b"/>
　只是那箇仁如里有仁厚之俗便那一里之人這心<lb/>
　不大故走作所以有仁厚之俗觀過斯知仁便也是<lb/>
　這心<hi>僴</hi>
問里仁為美論語孟子注不同如何曰論語本文之意<lb/>
　只是擇居孟子引来證擇術又是一般意思言里以<lb/>
　仁者為美人之擇術豈可不謹然亦不争多問美是<lb/>
　里之美抑人之美曰如云俗美一般如今有箇鄉村<lb/>
　人淳厚便是那鄉村好有箇鄉村人不仁無㢘無恥<lb/>
<pb n="KR3a0047_WYG_026-2a"/>
　者多便是那鄉村不好這章也無甚奥義只是擇居<lb/>
　而已然里仁字也差異<hi>淳</hi>
問里仁為美孟子引用自要說下文安宅謝氏說論語<lb/>
　本意不是如此曰若這般說話也要認得本㫖是了<lb/>
　若如孟子說也無害如謝氏也無害<hi>賀孫</hi>
問此章謝氏引孟子擇術為證如何曰聖人本語不是<lb/>
　說擇術古人居必擇鄉逰必就士是合著事劉問今<lb/>
　人數世居此土豈宜以他鄉俗美而遽遷邪曰古人<lb/>
<pb n="KR3a0047_WYG_026-2b"/>
　危邦不入亂邦不居近而言之若一鄉之人皆為盜<lb/>
　賊吾豈可不知所避聖人言語說得平正必欲求竒<lb/>
　說令髙逺如何今人說文字眼前淺近底他自要說<lb/>
　深在外底他要說向裏本是說他事又要引從身上<lb/>
　来本是說身上事又要引從心裏来皆不可<hi>㝢</hi>
　　　　不仁者不可以久處約章<lb/>
問不仁者不可以久處約不可以長處樂仁者安仁知<lb/>
　者利仁此四句都相属知者則知天理之為是而必<lb/>
<pb n="KR3a0047_WYG_026-3a"/>
　循之知人欲之為非而必去之所以䏻處約處樂而<lb/>
　不至於濫與淫曰如此說時便是硬去做都不見利<lb/>
　仁底意思如安仁者他便是仁了更不用說如所謂<lb/>
　利仁者是真箇見得這仁愛這一箇物事好了猶甘<lb/>
　於芻豢而不甘於粗糲若只是聞人說這箇是好自<lb/>
　家也髣髴見得是如此却如何得如芻豢之恱我口<lb/>
　如何得利仁底意便只是硬去做了<hi>燾</hi>
問既是失其本心則便解濫淫而必以久言之何故曰<lb/>
<pb n="KR3a0047_WYG_026-3b"/>
　也有時下未肯恁地做底聖人說話穏而今說道他<lb/>
　不仁則約便濫樂便淫也有不便恁地底<hi>義剛○賀孫錄云亦</hi>
　<hi>有乍䏻勉强一時者</hi>
至之問仁者安仁曰仁者心便是仁早是多了一安字<lb/>
　知者利仁未䏻無私意只是知得私意不是著脚所<lb/>
　在又知得無私意處是好所以在這裏千方百計要<lb/>
　克去箇私意這便是利仁<hi>時舉</hi>
劉潜夫問安仁利仁之别曰安仁者不知有仁如帶之<lb/>
<pb n="KR3a0047_WYG_026-4a"/>
　忘腰屨之忘足利仁者是見仁為一物就之則利去<lb/>
　之則害<hi>壮祖</hi>
晞遜問所謂利仁者莫是南軒所謂有所為而為者否<lb/>
　曰有所為而為不是好底心與利仁不同仁者安仁<lb/>
　恰似如今要做一事信手做将去自是合道理更不<lb/>
　待逐旋安排如孟子說動容周旋中禮者盛徳之至<lb/>
　也哭死而哀非為生者也經徳不回非以干祿也言<lb/>
　語必信非以正行也這只順道理合做處便做更不<lb/>
<pb n="KR3a0047_WYG_026-4b"/>
　待安排布置待得君子行法以俟命而已便與上不<lb/>
　同又云有為而為之正是說五覇假之也之類<hi>賀孫</hi>
仁者温淳篤厚義理自然具足不待思而為之而所為<lb/>
　自帖帖地皆是義理所謂仁也知者知有是非而取<lb/>
　於義理以求其是而去其非所謂知也<hi>升卿</hi>
蕭景昭問而今做工夫且須利仁曰唯聖人自誠而明<lb/>
　合下便自安仁若自明而誠須是利仁銖<lb/>
仁知雖一然世間人品所得自有不同顔子曾子得仁<lb/>
<pb n="KR3a0047_WYG_026-5a"/>
　之深者也子夏子貢得知之深者也如程門之尹氏<lb/>
　則仁勝上蔡則知勝<hi>升卿</hi>
或問仁者心無精粗内外逺近之間曰若有便成兩叚<lb/>
　此句為仁者安仁設<hi>節○集義</hi>
或問仁者心無内外逺近精粗之間如何曰仁者洞然<lb/>
　只是一箇心所以無内外精粗逺近之間然須看自<lb/>
　家有間底心是如何然後看無間底心是如何又問<lb/>
　無内外之問是如何曰表裏如一又問如何是逺近<lb/>
<pb n="KR3a0047_WYG_026-5b"/>
　精粗之間曰他當初若更添髙下顯㣲古今這様字<lb/>
　也只是一理又問纔有些箇攙絶間斷便不得曰纔<lb/>
　有私意便間斷了所以要克已復禮便是要克盡私<lb/>
　意盖仁者洞然只是這一箇心如一椀清水纔入些<lb/>
　泥有清處有濁處又問上蔡解此叚只是論仁者安<lb/>
　仁知者利仁先解這一段方連上面說曰看他文義<lb/>
　須是包上面說方得相貫然仁者安仁知者利仁又<lb/>
　須著自去看<lb/>
<pb n="KR3a0047_WYG_026-6a"/>
問不䏻無逺近精粗之間如何曰亦只是内外意思吾<lb/>
　心渾然一理無内外逺近精粗這叚分别說極通透<lb/>
　上蔡尋常說有過當處此却他人說不到先生再三<lb/>
　誦安仁則一利仁則二之句以為解中未有及此者<lb/>
　因歎云此公見識直是髙利仁貪利為之未要做逺<lb/>
　底且就近底做未要做精底且就粗底做問安仁者<lb/>
　非顔閔以上不知此味便是聖人之事乎曰是須知<lb/>
　非顔閔以上不知此味到顔閔地位知得此味猶未<lb/>
<pb n="KR3a0047_WYG_026-6b"/>
　到安處也<hi>㝢</hi>
問安仁者心無内外逺近精粗之間性之未動既皆至<lb/>
　理所存情之既發無非至理所著利仁固是審於既<lb/>
　發莫更著謹於未發否曰若未發時自著不得工夫<lb/>
　未發之時自堯舜至於塗人一也問原憲克伐怨欲<lb/>
　不行是他許多不好物事都已發了只白地壅遏得<lb/>
　住所以非獨不得為仁亦非求仁之事曰是如此<hi>賀孫</hi>
問上蔡云安仁非顔閔以上做不得顔閔似未至安仁<lb/>
<pb n="KR3a0047_WYG_026-7a"/>
　曰亦見此意思<hi>可學</hi>
　　　　惟仁者能好人能惡人章<lb/>
蕭景昭說此章先生云注中引程子所謂得其公正是<lb/>
　如何答云只是好惡當理便是公正先生曰程子只<lb/>
　著箇公正二字解某恐人不理㑹得故以無私心解<lb/>
　公字好惡當於理解正字有人好惡當於理而未必<lb/>
　無私心有人無私心而好惡又未必皆當于理惟仁<lb/>
　者既無私心而好惡又皆當于理也<hi>時舉</hi>
<pb n="KR3a0047_WYG_026-7b"/>
問唯仁者䏻好人䏻惡人程子所謂得其公正是也曰<lb/>
　今人多連看公正二字其實公自是公正自是正這<lb/>
　兩箇字相少不得公是心裏公正是好惡得来當理<lb/>
　苟公而不正則其好惡必不䏻皆當乎理正而不公<lb/>
　則切切然於事物之間求其是而心却不公此兩字<lb/>
　不可少一<hi>僴</hi>
居父問仁者動静皆合正理心有定則凡可好可惡者<lb/>
　皆湊在這則子上所以䏻好人䏻惡人曰然程子所<lb/>
<pb n="KR3a0047_WYG_026-8a"/>
　以說得其公正是也惟公然後䏻正公是箇廣大無<lb/>
　私意正是箇無所偏主處<hi>賀孫</hi>
問惟仁者䏻好人䏻惡人好善而惡惡天下之同情若<lb/>
　稍有些子私心則好惡之情發出来便失其正惟仁<lb/>
　者心中渾是正理見人之善者則好之見不善者則<lb/>
　惡之或好或惡皆因人之有善惡而吾心廓然大公<lb/>
　絶無私係故見得善惡十分分明而好惡無不當理<lb/>
　故謂之䏻好䏻惡曰程子之言約而盡公者心之平<lb/>
<pb n="KR3a0047_WYG_026-8b"/>
　也正者理之得也一言之中體用備矣<hi>南升</hi>
　　　　苟志於仁章<lb/>
問苟志於仁矣無惡也竊謂學者有志於仁雖其趨向<lb/>
　已正而心念未必純善而無過差纔有過差便即是<lb/>
　惡豈得言無曰志於仁則雖有過差不謂之惡惟其<lb/>
　不志於仁是以至於有惡此志字不可草草看<hi>人傑</hi>
先生問學者苟志於仁矣無惡也與士志於道而恥惡<lb/>
　衣惡食者未足與議也前面說志於仁則䏻無惡此<lb/>
<pb n="KR3a0047_WYG_026-9a"/>
　叚說志於道而猶有此病其志則一而其病不同如<lb/>
　何諸友言不合曰仁是最切身底道理志於仁大叚<lb/>
　是親切做工夫底所以必無惡志於道則說得来濶<lb/>
　凡人有志於學皆志於道也若志得来泛泛不切則<lb/>
　未必無恥惡衣惡食之事又恥惡衣惡食亦有數様<lb/>
　今人不䏻甘粗糲之衣食又是一様若恥惡衣惡食<lb/>
　者則是也喫著得只是怕人笑羞不如人而已所以<lb/>
　不足與議<hi>僴</hi>
<pb n="KR3a0047_WYG_026-9b"/>
苟志於仁矣方志仁時便無惡若間斷不志仁時惡又<lb/>
　生或云過非心所欲為惡則心所欲曰惡是誠中形<lb/>
　外過是偶然過差<hi>明興</hi>
楊氏云苟志於仁矣未必無過舉也然而為惡則無矣<lb/>
　先生問學者過與惡如何分别曰過非心所欲為惡<lb/>
　是心所欲為曰惡是誠於中形諸外所以異也<hi>銖</hi>
　　　　冨與貴章<lb/>
或問冨貴不處是安於義貧賤不去是安於命曰此語<lb/>
<pb n="KR3a0047_WYG_026-10a"/>
　固是但須知如何此是安義彼是安命盖吾何求哉<lb/>
　求安於義理而已不當冨貴而得冨貴則害義理故<lb/>
　不處不當貧賤而得貧賤則自家義理已無愧居之<lb/>
　何害冨貴人所同欲若不子細便錯了貧賤人所同<lb/>
　惡自家既無愧義理若更去其中分䟽我不當貧賤<lb/>
　便不是張子韶說審冨貴而安貧賤極好<hi>學蒙</hi>
審冨貴而安貧賤者言不以其道得冨貴須是審苟不<lb/>
　以其道決是不可受他底不以其道得貧賤却要安<lb/>
<pb n="KR3a0047_WYG_026-10b"/>
　盖我雖是不當貧賤然當安之不可於上面計較云<lb/>
　我不當得貧賤有汲汲求去之心譬如人作折本經<lb/>
　紀相似<hi>銖</hi>
問君子當得冨貴所謂不當得而得者乃人君不䏻用<lb/>
　其言徒欲冨貴其身曰冨貴不以道得之不但說人<lb/>
　君不用其言只冨貴其身如此說却說定了凡是冨<lb/>
　貴貧賤有不當得而得者皆不處不去如孔子主我<lb/>
　衛卿可得之類亦是不當得之冨貴須且平說不要<lb/>
<pb n="KR3a0047_WYG_026-11a"/>
　執定一事又終食造次顛沛一句宻似一句須至傾<lb/>
　覆流離之際亦不違仁也<hi>南升</hi>
文振問冨與貴一章曰冨與貴不以其道得之若曰是<lb/>
　諂曲以求之此又是最下等人所謂得之者便設有<lb/>
　自到我面前者吾知其有一毫不是處也不可處譬<lb/>
　如秀才赴試有一人先得試官題目将出来賣只要<lb/>
　三兩貫錢便可買得人定是皆去買惟到這裏見得<lb/>
　破方是有學力聖人言語豈可以言語解過一遍便<lb/>
<pb n="KR3a0047_WYG_026-11b"/>
　休了須是實體於身灼然行得方是讀書時<hi>舉</hi>
問貧賤如何是不當得而得之曰小人放僻邪侈自當<lb/>
　得貧賤君子履仁行義疑不當得貧賤然却得貧賤<lb/>
　這也只得安而受之不可說我不當得貧賤而必欲<lb/>
　求脫去也今人大率於利雖不當得亦泯黙受之有<lb/>
　害則必以為不當得而求去之矣君子則於冨貴之<lb/>
　来須是審而處之於貧賤則不問當得與不當得但<lb/>
　當安而受之不求去也問此二節語猶云怨有不讎<lb/>
<pb n="KR3a0047_WYG_026-12a"/>
　而徳無不報之意否曰然盖於冨貴則有所不處於<lb/>
　貧賤則必受之而不辭也<hi>僴</hi>
問不以其道得之不去也去字或讀作上聲可否曰自<lb/>
　家離去之去去聲讀除去之去上聲讀此章只是去<lb/>
　聲<hi>義剛</hi>
君子去仁之去只音去聲如孟子去齊之去我元有而<lb/>
　自離去之也若作上聲則是除却<hi>賀孫○明作錄云是除却了非也</hi>
冨與貴貧與賤一章某曰學者須是從冨貴貧賤處判<lb/>
<pb n="KR3a0047_WYG_026-12b"/>
　斷得下方有用工處先生喜曰這裏看得分曉須要<lb/>
　做下面工夫若做得下面工夫看上面事愈覺分曉<lb/>
　又問惡不仁者直是如此峻潔曰只縁是不要一㸃<lb/>
　不仁底事著在身上又曰如此看得方是<hi>炎</hi>
子善問此章曰且如不處不去若是資質好底所見稍<lb/>
　明便於這裏也䏻見得只是未必到無終食不違底<lb/>
　意思不處不去乃是立脚處好了細宻工夫方下得<lb/>
　若上面無立脚處了其他可見<hi>一作下面工夫無縁可見</hi>聖人之<lb/>
<pb n="KR3a0047_WYG_026-13a"/>
　意不獨是教人於冨貴貧賤處做工夫須是到終食<lb/>
　不違顛沛造次都用工方可<hi>恪</hi>
先生因㝢看里仁篇云前面㡬段更好熟看令意脈接<lb/>
　續因問造次是急遽苟且之時苟且莫只就人情上<lb/>
　說否曰苟且是時暫處苟可以坐苟可以立令此心<lb/>
　常存非如大賔大祭時也問曾子易簀莫是苟且時<lb/>
　否曰此正是顛沛之時那時已不可扶持要如此坐<lb/>
　也不能得<hi>㝢</hi>
<pb n="KR3a0047_WYG_026-13b"/>
敬之問冨貴貧賤聖人教人要得分别取舎到箇真切<lb/>
　處便隨道理做去有一般昏弱之人都只是人欲上<lb/>
　行便是不識痛癢底人先生曰聖人這處恰似說得<lb/>
　疎學問工夫儘多聖人去冨貴貧賤上做工夫不是<lb/>
　處冨貴貧賤時節又如何做工夫終不成閑過了這<lb/>
　處聖人且立箇大界限先要人分别得箇路頭君子<lb/>
　去仁便是不成箇君子看聖人說得来似疎下面便<lb/>
　說到細宻處須是先說箇粗後面方到細處若不是<lb/>
<pb n="KR3a0047_WYG_026-14a"/>
　就粗處用工便要恁地細宻也不得須知節節有工<lb/>
　夫剥了一重又一重去了一節又一節敬之云此章<lb/>
　說此三句可謂緊切雖然只說存養未說仁處要是<lb/>
　教人自體認看先生笑曰公文如此所見這裏未是<lb/>
　極處更要去言外說道理如何得聖人這處正是說<lb/>
　築底處正是好著力處却如此輕說過了衆人是這<lb/>
　箇心聖人也只是這箇心存得心在這裏道理便在<lb/>
　這裏從古聖賢只是要理㑹這箇物事保養得這箇<lb/>
<pb n="KR3a0047_WYG_026-14b"/>
　在那事不從這裏做出<hi>㝢</hi>
冨與貴貧與賤方是就至粗處說後面無終食之間違<lb/>
　仁與造次顛沛必於是方說得来細宻然先不立得<lb/>
　這箇至粗底根脚則後面許多細宻工夫更無安頓<lb/>
　處人更無可得說須是先䏻於冨貴不處貧賤不去<lb/>
　立得這箇粗底根脚了方可說上至細處去若見利<lb/>
　則趨見便則奪這粗上不曾立得定更說箇甚麽正<lb/>
　如貧而無諂冨而無驕與貧而樂冨而好禮相似若<lb/>
<pb n="KR3a0047_WYG_026-15a"/>
　未䏻無諂無驕如何說得樂與好禮却是先就粗處<lb/>
　說上細上去<hi>僴</hi>
冨貴貧賤不處不去此一節且說箇粗底方是箇君子<lb/>
　皮殻裏面更多有事在然先㑹做這事方始䏻不去<lb/>
　其仁既把得定然後存養之功自此漸漸加宻<hi>䕫孫錄云</hi>
　<hi>此下云然必先無終食違仁然後造次顛沛於是</hi>如孟子言善利之間須從<lb/>
　間字上看但孟子之言勇決孔子之言詳緩學者須<lb/>
　就這上著力今學者都不濟事才略略有些利害便<lb/>
<pb n="KR3a0047_WYG_026-15b"/>
　一齊放倒了某常向朋友說須是就這上立得脚住<lb/>
　方是離得泥水若不如此則是在泥裏行才要出又<lb/>
　堕在泥裏去縱說得道理也没安頓處如大學所謂<lb/>
　誠其意者毋自欺也毋自欺有多少事他却只就小<lb/>
　人閒居為不善見君子而後厭然揜其不善而著其<lb/>
　善處說為甚先要去了這箇蓋不切則磋無所施不<lb/>
　琢則磨無所措矣又曰審冨貴是義安貧賤是命<hi>賜</hi>
不以道得冨貴不處不以道得貧賤不去是說處這事<lb/>
<pb n="KR3a0047_WYG_026-16a"/>
　君子去仁惡乎成名是主宰處終食造次顛沛是操<lb/>
　存處李先生說得好<hi>端䝉</hi>
問冨與貴是人之所欲也一章曰如孔子言此便是自<lb/>
　平居時說到那造次顛沛之際如孟子說義重於生<lb/>
　處却又說急處有打得過時如閒居時却有照管不<lb/>
　到處或失之<hi>燾</hi>
周李卿問造次之義曰杜預謂造次之期言草草不成<lb/>
　禮也便是此意左傳謂過信為次亦只是苟且不為<lb/>
<pb n="KR3a0047_WYG_026-16b"/>
　久計之意<hi>義剛</hi>
蜚卿問注云取舎之分明然後存養之功宻存養之功<lb/>
　宻則取舎之分益明如何曰此言内外大小皆當理<lb/>
　㑹外若不謹細行則内何以為田地根本内雖有田<lb/>
　地根本而外行不謹則亦為之揺奪如世間固有小<lb/>
　廉曲謹而臨大節無可取者亦有外面界辨分明而<lb/>
　内守不固者<hi>可學</hi>
問明道云不以其道得之冨貴如患得之文義如何曰<lb/>
<pb n="KR3a0047_WYG_026-17a"/>
　如患得之是患不得之将此得字解上得字<hi>必大○集義</hi>
　　　　我未見好仁者章<lb/>
問好仁即便㑹惡不仁惡不仁便㑹好仁今並言如何<lb/>
　曰固是好仁䏻惡不仁然有一般天資寛厚温和底<lb/>
　人好人之意較多惡人之意較少一般天資剛毅奮<lb/>
　發底人惡人之意較多好人之意較少好仁者無以<lb/>
　尚之惡不仁不使不仁者加乎其身這箇便是好惡<lb/>
　様子問此處以成徳而言便是顔子得一善拳拳服<lb/>
<pb n="KR3a0047_WYG_026-17b"/>
　膺曾子任重而道逺與啓手足處是這地位否曰然<lb/>
好仁者自是那一等天資純粹底人亦其真知仁之可<lb/>
　好而實好之故視天下之物無以尚乎此惡不仁者<lb/>
　又是那一等天資耿介底人亦其真知不仁之可惡<lb/>
　而實惡之故凡不仁之事不使毫髪加諸已若好仁<lb/>
　而有以尚之這便不是真好惡不仁而未免有所不<lb/>
　當為這便不是真惡然好仁者於不仁非不惡終是<lb/>
　好底意思多惡不仁者於仁非不好終是惡底意思<lb/>
<pb n="KR3a0047_WYG_026-18a"/>
　重好仁非顔曾未易言惡不仁恐伯夷叔齊方始當<lb/>
　得<lb/>
問此一章曰好仁者與惡不仁者雖略有輕重然惡不<lb/>
　仁者到得不使不仁加乎其身便亦是仁了二者以<lb/>
　資禀言之其寛𢎞静重者便是好仁底人其剛毅特<lb/>
　立者便是惡不仁底人時舉曰利仁者即是好仁者<lb/>
　否曰好仁惡不仁皆利仁者之事時舉曰盖有之矣<lb/>
　我未之見也是言未見用力底人還是未見用力而<lb/>
<pb n="KR3a0047_WYG_026-18b"/>
　力不足之人曰此意聖人只是言其用力者之難得<lb/>
　用力於好者固未之見到資禀昬弱欲進而不能者<lb/>
　亦未之見可見用力者難得也<lb/>
問好仁惡不仁是有優劣否曰略有之好仁者自有一<lb/>
　般人資質較寛和温厚惡不仁者自是有一般人資<lb/>
　禀較剛果決烈然而皆可謂之成徳横渠言好仁惡<lb/>
　不仁只是一人說得亦好但不合聖人言兩者字必<lb/>
　竟是言兩人也<lb/>
<pb n="KR3a0047_WYG_026-19a"/>
問好仁惡不仁有輕重否曰也㣲有些輕重好仁是他<lb/>
　資質寛厚和重惡不仁是剛毅方正好仁則於仁與<lb/>
　禮上多些惡不仁則於義與智上多些好仁只知有<lb/>
　仁而不見那不仁来害他惡不仁是曾得知這病痛<lb/>
　惟恐来害他略與安行强行相似好仁是康强底人<lb/>
　平生未嘗病亦不知有病痛惡不仁是曾被病害知<lb/>
　得病源惟恐病来侵著惡不仁終是兩件好仁却渾<lb/>
　淪了學者未䏻好仁且從惡不仁上做将去庶㡬堅<lb/>
<pb n="KR3a0047_WYG_026-19b"/>
　實<hi>僴</hi>
問好仁者如顔子惡不仁者似孟子否曰好仁者與惡<lb/>
　不仁者本無優劣只是他兩箇資質如此好仁底人<lb/>
　是箇温柔寛厚底資質只見得好仁處好不甚嫌那<lb/>
　不仁底他只見得好仁路上熟惡不仁者便是箇剛<lb/>
　勁峭直底資質心裏真箇是惡那不仁底事好仁底<lb/>
　較强些子然好仁而未至却不及那惡不仁之切底<lb/>
　盖惡不仁底真是壁立千仭滴水滴凍做得事成<hi>僴</hi>
<pb n="KR3a0047_WYG_026-20a"/>
好仁惡不仁只是利仁事却有此二等然亦無大優劣<lb/>
　只是好仁者是資性渾厚底惡不仁者是資性剛毅<lb/>
　底好仁者惻隠之心較多惡不仁者羞惡之心較多<lb/>
　聖人之意謂我未見好仁惡不仁者又從而自解之<lb/>
　曰我意所謂好仁者須是無以尚之所謂惡不仁者<lb/>
　須是不使不仁者加乎其身是好之篤惡之切如此<lb/>
　等人不是說那畧畧恁地好仁惡不仁底又曰伯夷<lb/>
　是惡不仁底柳下惠是好仁底也無大故優劣<hi>夔孫</hi>
<pb n="KR3a0047_WYG_026-20b"/>
因論好仁惡不仁曰此亦以資質而言蓋有一等人只<lb/>
　知好仁更不管惡不仁事一等人專是惡不仁意思<lb/>
　多然其不使不仁者加乎其身則所為必無不仁矣<lb/>
　然必竟好仁者終是較得便宜縁他只低著頭自去<lb/>
　做了惡不仁者却露些圭角芒刃得人嫌在如顔子<lb/>
　明道是好仁孟子伊川是惡不仁康節近於好仁横<lb/>
　渠是惡不仁<hi>燾</hi>
問好仁惡不仁莫只是一様人否曰把做一様說也得<lb/>
<pb n="KR3a0047_WYG_026-21a"/>
　把做兩様㸔也得也有那好仁底人也有那惡不仁<lb/>
　底人如伯夷便是惡不仁底栁下惠便是好仁底因<lb/>
　言此數段皆是緊要處須是把做箇題目只管去尋<lb/>
　始得尋来尋去将久自解有悟如喫物事味味皆好<lb/>
　却須知道那一般最好其所以好是如何方是<hi>義剛</hi>
好仁者無以尚之言好之深而莫有䏻變易之者惡不<lb/>
　仁者不使加乎其身言惡之篤而不使不仁之事加<lb/>
　於己此與如好好色如惡惡臭皆是自己上事非是<lb/>
<pb n="KR3a0047_WYG_026-21b"/>
　專言好人之仁惡他人之不仁也<hi>端䝉</hi>
好仁者無以尚之只是将無以加之来說此與惡不仁<lb/>
　一段相對既是好仁便知得其他無以加此若是說<lb/>
　我好仁又却好財好色物皆有好便是不曾好仁若<lb/>
　果是好仁便須天下之物皆無以過之亦有解作無<lb/>
　一物可以易其所好者蓋只是好仁一件方可謂之<lb/>
　好仁所以言我未見好仁者徐元震問惡不仁如何<lb/>
　曰只謂惡不仁本不是仁只不使不仁者加乎其身<lb/>
<pb n="KR3a0047_WYG_026-22a"/>
　便是仁了<hi>㽦</hi>
好仁者與惡不仁者便别如好仁者則真䏻好之惡不<lb/>
　仁者知不仁之可惡而不知好仁故别<hi>夀昌</hi>
好仁者便髙了惡不仁者如見白黑相似吾好白者只<lb/>
　取白者彼黑者便自從一邊去如好白而不取白只<lb/>
　管地去疾黑者則亦淺矣孔子言仁處皆是用力處<lb/>
問有䏻一日用其力於仁矣乎曰此心散漫放肆打一<lb/>
　聳動時便在這裏䏻使得多少力雖云用力却不大<lb/>
<pb n="KR3a0047_WYG_026-22b"/>
　故用力<hi>佐</hi>
問好仁惡不仁雖不可得果䏻一旦奮然用力不患力<lb/>
　之不足曰須是立志為先這氣便隨他敬義夾持上<lb/>
　達天徳問一日用其力将志氣合說如何曰用力說<lb/>
　氣較多志亦在上面了志之所至氣必至焉這志如<lb/>
　大将一般指揮一出三軍皆隨只怕志不立若䏻立<lb/>
　志氣自由我使夫志氣之帥也氣體之充也人出来<lb/>
　恁地萎萎衰衰恁地柔弱亦只是志不立志立自是<lb/>
<pb n="KR3a0047_WYG_026-23a"/>
　奮發敢為這氣便生志在這裏氣便在這裏因舉手<lb/>
　而言曰心在這手上手便暖在這脚上脚便暖志與<lb/>
　氣自是相隨若真箇要求仁豈患力不足聖人又說<lb/>
　道亦有一般曾用力而力不足之人可見昏弱之甚<lb/>
　如這般人也直是少敬之問這章聖人前面說箇向<lb/>
　上底中間說箇䏻用力而無不足底又說到有用力<lb/>
　而力不足底有許多次第所以深警學者否曰也不<lb/>
　是深警學者但言成徳之事已不可見而用力於仁<lb/>
<pb n="KR3a0047_WYG_026-23b"/>
　者亦無之<hi>㝢</hi>
敬之問好仁惡不仁至我未之見也此不出兩端好仁<lb/>
　惡不仁者是真知得分明此身常在天理上下面說<lb/>
　有能一日用力及力不足者皆是正當分别天理人<lb/>
　欲處著工夫又說里仁前面所說都是且教人涵養<lb/>
　别須更有下工夫處曰工夫只是這箇若䏻於此涵<lb/>
　養是甚次第今㸔世上萬法萬事都只是這一箇心<lb/>
　又曰今夜說許多話最要緊所謂講學者講此而已<lb/>
<pb n="KR3a0047_WYG_026-24a"/>
　所謂學者學此而已<hi>賀孫</hi>
問集注云好仁者真知仁之可好故舉天下之物無以<lb/>
　加之惡不仁者真知不仁之可惡故其所以為仁者<lb/>
　必䏻絶去不仁之事而不使少有及於吾身此亦只<lb/>
　是利仁事否曰然問上蔡謂智者謂之有所見則可<lb/>
　有所得則未可如此則是二者乃方用功底人聖人<lb/>
　何以為未之見曰所謂未有得者當已見得仁如此<lb/>
　好了貪心篤好必求其至便喚做有所得未可問集<lb/>
<pb n="KR3a0047_WYG_026-24b"/>
　注於好仁惡不仁云皆成徳之事所以難得而見若<lb/>
　說未有得如何又謂之成徳曰若真是好仁惡不仁<lb/>
　底人已是大段好了只是未喚做得仁問這雖說是<lb/>
　成徳莫亦未是十全否曰雖未是十全須已及六七<lb/>
　分了<hi>賀孫○集注</hi>
問集注云是成徳之事如何曰固是便是利仁之事問<lb/>
　這處地位便是在安仁之次而利仁之熟也曰到這<lb/>
　裏是熟又未說到安仁安仁又别<hi>㝢</hi>
<pb n="KR3a0047_WYG_026-25a"/>
問集注前後說不同前說能用力於仁未見其力有不<lb/>
　足者後說有用力而力不足者既曰用力亦安有昬<lb/>
　弱欲進而不能者曰有這般人其初用力非不切至<lb/>
　到中間自是欲進不能夫子所謂力不足者中道而<lb/>
　廢正說此等人冉求力可做却不自去著力耳間或<lb/>
　有曾用力而力不足底人這般人亦是難得某舊只<lb/>
　說得有能一日用其力一句後知其未穏大段費思<lb/>
　量一似蟻鑚珠模様鑚来鑚去語脈却是如此方見<lb/>
<pb n="KR3a0047_WYG_026-25b"/>
　得兩箇未見字不相礙<hi>㝢</hi>
問集注云志之所至氣亦至焉以泳觀之亦有始立之<lb/>
　志不足以帥久縱之氣者曰也是志不足問養得志<lb/>
　完全時只在持守否曰持守體察講學考索凡聖人<lb/>
　所說底皆著去做問須有一箇本領曰貫通處只是<lb/>
　敬問南軒云敬字貫通動静而以静為本曰那是就<lb/>
　那主静上說閑時若静坐些小也不妨因舉明道教<lb/>
　上蔡且静坐彼時却在扶溝縣學中明道言某只是<lb/>
<pb n="KR3a0047_WYG_026-26a"/>
　聽某說話更不去行上蔡對以無可行處明道教他<lb/>
　且静坐若是在家有父母合當奉養有事務合當應<lb/>
　接不成只管静坐休<hi>胡泳</hi>
一日諸生講論語至此章有引范氏之言者曰惡不仁<lb/>
　者不若好仁者之為美也又援吕氏之說以為惡不<lb/>
　仁者劣於好仁者蓋謂孔子以好仁無以尚之故以<lb/>
　惡不仁者之為劣也曰惡不仁者亦不易得但其人<lb/>
　嚴厲可畏不如好仁者之和易也正不須将好仁惡<lb/>
<pb n="KR3a0047_WYG_026-26b"/>
　不仁分優劣聖人謂好仁者無以尚之非以好仁者<lb/>
　為不可過也謂人之好仁如好好色更無以尚之者<lb/>
　此誠於好仁者也其曰惡不仁者其為仁矣不使不<lb/>
　仁加乎其身者惡不仁如惡惡臭唯恐惡臭之及吾<lb/>
　身其真箇惡他如此非是且如此惡他後又却不惡<lb/>
　他也<hi>去偽○集義</hi>
　　　　人之過也章<lb/>
黨類也偏也君子過於厚小人過於薄觀此則仁與不<lb/>
<pb n="KR3a0047_WYG_026-27a"/>
　仁可知君子過於厚厚雖有未是處終是仁人或問<lb/>
　過莫是失否曰亦是失也<hi>去偽</hi>
問觀過知仁一章曰此是就人有過失處觀之謂如一<lb/>
　人有過失或做錯了事便觀其是過於厚是過於薄<lb/>
　過於厚底雖是不是然可恕亦是仁者之類過於薄<lb/>
　底便不得便是不仁了知仁只是知其仁與不仁而<lb/>
　已<hi>燾</hi>
非是專要在過上㸔仁蓋就過上亦可以知仁<hi>炎</hi>
<pb n="KR3a0047_WYG_026-27b"/>
觀過斯知仁此仁字是指慈愛而言<hi>淳</hi>
問里仁數章說仁自有淺深輕重曰固是如觀過知仁<lb/>
　之仁只是就仁愛上說故程先生尹先生皆只将厚<lb/>
　薄愛忍字說便見只是慈愛底仁如里仁為美却是<lb/>
　那全底<hi>義剛</hi>
問觀過知仁曰先儒說得仁来大了學者只管逐句愛<lb/>
　說深不知此仁字說較淺不是仁者安仁之仁如有<lb/>
　好底人無私意而過只是理㑹事錯了便也見得仁<lb/>
<pb n="KR3a0047_WYG_026-28a"/>
　在不好底人有私意便無過也不敢保他有仁如禮<lb/>
　記謂仁者之過易辭仁者之過只是理㑹錯了無甚<lb/>
　蹊蹺故易說不仁之過是有私意故難說此亦是觀<lb/>
　過知仁意<hi>淳</hi>
或問觀過斯知仁這仁字說得較輕曰也只是此理所<lb/>
　以伊川云君子常失於厚過於愛厚字愛字便見得<lb/>
　仁湖南諸公以知覺做仁說得来張大可畏某嘗見<lb/>
　人解麒麟之於走獸云麒麟獅子也某嘗以為似湖<lb/>
<pb n="KR3a0047_WYG_026-28b"/>
　南諸公言仁且麒麟是不踐生草不食生物多少仁<lb/>
　厚他却喚做獅子却是可畏但㸔聖人将仁字與義<lb/>
　字相同說便見<hi>南升</hi>
聖人之言寛舒無所偏失如云觀過斯知仁猶曰觀人<lb/>
　之過足知夫仁之所存也若於此而欲求仁之體則<lb/>
　失聖人本意矣禮記與人同過之言說得太巧失於<lb/>
　迫切<hi>人傑</hi>
性之問此章曰所謂君子過於厚與愛者雖然是過然<lb/>
<pb n="KR3a0047_WYG_026-29a"/>
　亦是從那仁中来血脉未至斷絶若小人之過於薄<lb/>
　與忍則與仁之血脉已是斷絶其謂之仁可乎<hi>時舉</hi>
問過於厚與愛雖未為中理然就其厚與愛處㸔得来<lb/>
　便見得是君子本心之徳發出来曰厚與愛畢竟是<lb/>
　仁上發来其苗脈可見<hi>南升</hi>
此段也只是論仁若論義則當云君子過於公小人過<lb/>
　於私君子過於亷小人過於貪君子過於嚴小人過<lb/>
　於縱觀過斯知義矣方得這般想是因人而發專指<lb/>
<pb n="KR3a0047_WYG_026-29b"/>
　仁愛而言也僴<lb/>
問伊川謂人之過也各於其類君子常失於厚小人常<lb/>
　失於薄君子過於愛小人傷於忍愚謂此與禮與其<lb/>
　奢也寜儉同意曰近之<hi>人傑</hi>
或問伊川此說與諸家之說如何曰伊川之說最善以<lb/>
　君子之道觀君子則君子常過於愛失之厚以小人<lb/>
　之道觀小人則小人常過於忍失於薄如此觀人之<lb/>
　過則人之仁與不仁可知矣又問南軒謂小人失於<lb/>
<pb n="KR3a0047_WYG_026-30a"/>
　薄傷於忍豈人之情也哉其所陷溺可知矣此云陷<lb/>
　溺如何曰他要人自觀故下陷溺二字知所陷溺則<lb/>
　知其非仁矣問南軒作韋齋記以黨為偏云偏者過<lb/>
　之所由生也觀者用力之妙也覺吾之偏在是從而<lb/>
　觀之則仁可識矣此說如何曰此說本平易只被後<lb/>
　来人說得别了<hi>去偽</hi>
問昨與劉公度㸔南軒為先生作韋齋記其間說觀過<lb/>
　知仁一段以所觀在己及洙泗言仁論又以所觀在<lb/>
<pb n="KR3a0047_WYG_026-30b"/>
　人不知二說先生孰取曰觀人底是記曰與仁同功<lb/>
　其仁未可知也與仁同過然後其仁可知也即是此<lb/>
　意又問不知此語還是孔子說否曰固不可知只是<lb/>
　有此理曰以琮觀之不如觀巳底穏貼曰此禪話也<lb/>
　曰琮不識禪話但據巳見思量若所觀在人謂君子<lb/>
　常過於厚小人常過於薄小人於其黨類亦有過於<lb/>
　厚處恐君子小人之過於厚薄上分别不開故謂不<lb/>
　如只作觀己說較静辦曰有觀字有過字有知字不<lb/>
<pb n="KR3a0047_WYG_026-31a"/>
　知那箇是仁或謂觀便是仁事在那裏曰如琮鄙見<lb/>
　觀字過字知字皆不是仁仁字政與過字相對過則<lb/>
　不仁仁則不過蓋黨是巳私仁是天理識得過底是<lb/>
　己私便識得不過底是天理曰如此則却常留箇過<lb/>
　與己私在傍邊做甚琮曰此是聖人言知仁處未是<lb/>
　言為仁處曰此是禪學下等說話禪門髙底也自不<lb/>
　肯如此說一部論語何嘗只說知仁便須有下手處<lb/>
　請自思量别處說仁還有只言知仁底意思否<hi>琮</hi>
<pb n="KR3a0047_WYG_026-31b"/>
　　　　朝聞道章<lb/>
問朝聞道道是如何曰道只是眼前分明底道理<hi>賀孫</hi>
問朝聞道而可夕死莫須是知得此理之全體便可以<lb/>
　了足一生之事乎曰所謂聞道亦不止知得一理須<lb/>
　是知得多有箇透徹處至此雖便死也不妨明道所<lb/>
　謂非誠有所得豈以夕死為可乎須是實知有所得<lb/>
　方可<hi>㝢</hi>
道只是事物當然之理只是尋箇是處大者易曉於細<lb/>
<pb n="KR3a0047_WYG_026-32a"/>
　㣲曲折人須自辨認取若見得道理分曉生固好死<lb/>
　亦不妨不然生也不濟事死也枉死又云所謂聞者<lb/>
　通凡聖而言不專謂聖賢然大率是為未聞道者設<lb/>
　且如昨日不曽聞今日聞之便是程子所謂人知而<lb/>
　信者為難非誠有所得豈以夕死為可乎知後須要<lb/>
　得得後方信得篤夕可死矣只是說便死也不妨非<lb/>
　謂必死也<hi>明作</hi>
問集注云道者事物當然之理然嘗思道之大者莫過<lb/>
<pb n="KR3a0047_WYG_026-32b"/>
　乎君臣父子夫婦明友之倫而其有親有義有别有<lb/>
　信學者苟至一日之知則孰不聞焉而即使之死則<lb/>
　亦覺未甚濟得事然而所謂道者果何處真切至當<lb/>
　處又何以使人聞得而遂死亦無憾曰道誠不外乎<lb/>
　日用常行之間但公說未甚濟事者第恐知之或未<lb/>
　真耳若是知得真實必能信之篤守之固幸而未死<lb/>
　則可以充其所知為聖為賢萬一即死則亦不至昬<lb/>
　昧過了一生如禽獸然是以為人必以聞道為貴也<lb/>
<pb n="KR3a0047_WYG_026-33a"/>
　曰所謂聞者莫是大而天地微而草木幽而鬼神顯<lb/>
　而人事無不知否曰亦不必如此大要知得為人底<lb/>
　道理則可矣其多與少又在人學力也曰㸔得此章<lb/>
　聖人非欲人聞道而必死但深言道之不可不聞耳<lb/>
　若将此二句来反之曰若人一生而不聞道雖長生<lb/>
　亦何為便自明白曰然若人而聞道則生也不虚死<lb/>
　也不虚若不聞道則生也枉了死也枉了<hi>壮祖</hi>
問朝聞道如何便夕死可矣曰物格知至則自然理㑹<lb/>
<pb n="KR3a0047_WYG_026-33b"/>
　得這箇道理觸處皆是這箇道理無不理㑹得生亦<lb/>
　是這一箇道理死亦是這一箇道理<hi>恪</hi>
問夕死可矣雖死亦安無有遺恨曰死亦是道理<hi>南升</hi>
朝聞道夕死可矣此聞是知得到信得及方是聞道故<lb/>
　雖死可也若以聽人之說為聞道若如此便死亦可<lb/>
　謂枉死了<hi>燾</hi>
問朝聞道夕死可矣曰若是聞道則生也得箇好生死<lb/>
　也得箇好死問朝夕固甚言其近然既聞而非久即<lb/>
<pb n="KR3a0047_WYG_026-34a"/>
　死莫多有不及事之悔否曰猶愈於不聞<hi>胡泳</hi>
問朝聞道夕死可矣曰所謂夕死可者特舉其大者而<lb/>
　言耳蓋苟得聞道則事無小大皆可處得冨貴貧賤<lb/>
　無所徃而不可故雖死亦有死之道也<hi>此說與集注少異讀者詳</hi>
　<hi>之○時舉</hi>
守約問伊川解朝聞道夕死可矣死得是也不知如何<lb/>
　曰朝聞道則生得是死便也死得是若不聞道則生<lb/>
　得不是死便也恁地若在生仰不愧俯不怍無纎毫<lb/>
<pb n="KR3a0047_WYG_026-34b"/>
　不合道理處則死如何不㑹是<hi>賀孫○集義</hi>
朝聞道夕死可矣二先生之說初無甚異蓋道却是事<lb/>
　物當然之理見得破即隨生隨死皆有所處生固所<lb/>
　欲死亦無害<lb/>
先生顧安卿曰伊川說實理有不可曉處云實見得是<lb/>
　實見得非恐是記者之誤見字上必有漏落理自是<lb/>
　理見自是見盖物物有那實理人須是實見得義剛<lb/>
　曰理在物見在我曰是如此<hi>義剛○淳錄云實理與實見不同盖有那實理</hi>
<pb n="KR3a0047_WYG_026-35a"/>
　<hi>人須是見得見得恁地確定便是實見若不實見得又都閑了</hi>
賀孫問聞道自是聞道也無間於死生曰如何是無間<lb/>
　於死生曰若聞道生也得死也得曰若聞道而死方<lb/>
　是死得是死是則在生也都是若不聞道在生也做<lb/>
　不是到死也不是吾儒只是要理㑹這道理生也是<lb/>
　這理死也只是這理佛家却說被這理勞攘百端費<lb/>
　力要掃除這理教無了一生被這理撓一生被這心<lb/>
　撓問伊川說此一段及吕氏說動容周旋中禮盛徳<lb/>
<pb n="KR3a0047_WYG_026-35b"/>
　之至君子行法俟命是此意否曰這是兩項動容周<lb/>
　旋中禮這是聖人事聞道自不足以言之自與道為<lb/>
　一了自無可得聞行法以俟命是見得了立定恁地<lb/>
　做問伊川云得之於心是為有得不待勉强學者須<lb/>
　當勉强是如何曰這兩項又與上别這不待勉强又<lb/>
　不是不勉而中從容中道只是見得通透做得順便<lb/>
　如所謂樂循理底意思問曾子易簀當時若差了這<lb/>
　一著喚做聞道不聞道曰不論易簀與不易簀只論<lb/>
<pb n="KR3a0047_WYG_026-36a"/>
　他平日是聞道與不聞道平日已是聞道那時萬一<lb/>
　有照管不到也無奈何問若果已聞道到那時也不<lb/>
　到㑹放過曰那時是正終大事既見得自然不放過<lb/>
　<hi>賀孫</hi>
　　　　士志於道章<lb/>
問志於道而恥惡衣惡食既是志道如何尚如此曰固<lb/>
　有這般半上半落底人其所謂志也是志得不力只<lb/>
　是名為志道及外物来誘則又變遷了這箇最不濟<lb/>
<pb n="KR3a0047_WYG_026-36b"/>
　事<hi>義剛</hi>
衆朋友共說士志於道以下六章畢先生曰此數章如<lb/>
　尹和靖程子所注只於本文添一兩字㸔著似平淡<lb/>
　子細去窮究其味甚長<hi>義剛</hi>
　　　　君子之於天下也章<lb/>
文矩問君子之於天下也一章曰義是吾心所處之宜<lb/>
　者見事合恁地處則隨而應之更無所執也<hi>時舉</hi>
義之與比非是我去與義相親義自是與比<hi>謨</hi>
<pb n="KR3a0047_WYG_026-37a"/>
敬之問義之與比是我這裏所主者在義曰自不消添<lb/>
　語言只是無適無莫看義理合如何處物為義只看<lb/>
　義理合如何區處他義當冨貴便冨貴義當貧賤便<lb/>
　貧賤當生則生當死則死只看義理合如何<hi>賀孫</hi>
南軒說無適無莫適是有所必莫是無所主便見得不<lb/>
　安程氏謂無所往無所不往且要義之與比處便安<lb/>
　了曰古人訓釋字義無用適字為徃字者此適字當<lb/>
　如吾誰適從之適音的是端的之意言無所定亦無<lb/>
<pb n="KR3a0047_WYG_026-37b"/>
　所不定爾欽夫云吾儒無適無莫釋氏有適有莫此<lb/>
　亦可通<hi>大雅</hi>
問上蔡所謂於無可無不可之間有義存焉則君子之<lb/>
　心果有所倚乎凡事皆有一箇合宜底道理須是見<lb/>
　得分明雖毫髪不差然後得是當曰義即宜也但須<lb/>
　處得合宜故曰處物為義<hi>南升</hi>
先生問謝氏謂君子之心果有所倚乎如何看義剛云<lb/>
　只是隨事物去量度不是倚於義曰只是把心去看<lb/>
<pb n="KR3a0047_WYG_026-38a"/>
　是與不是義剛因問無可無不可皆是無所容心但<lb/>
　聖人是有箇義佛老是聽其自然是恁地否曰聖人<lb/>
　也不說道可也不說道不可但看義如何耳佛老皆<lb/>
　不睹是我要道可便是可我要道不可便是不可只<lb/>
　由在我說得<hi>義剛</hi>
　　　　君子懐徳章<lb/>
懐刑只是惡不善不使不善之事加乎一身<hi>南升</hi>
君子懐刑言思刑法而必不犯之如懼法之云爾<hi>端䝉</hi>
<pb n="KR3a0047_WYG_026-38b"/>
君子懐刑如禮記所謂畏法令又如肅政教之類皆是<lb/>
　或謂如問國之大禁而後敢入是否曰不必如此說<lb/>
　只此懐刑一句亦可為善如違條礙貫底事不做亦<lb/>
　大段好了<hi>明作</hi>
問所貴乎君子者正以其無所待於外而自修也刑者<lb/>
　先王所以防小人君子何必以是為心哉先生黙然<lb/>
　良久曰無慕於外而自為善無畏於外而自不為非<lb/>
　此聖人之事也若自聖人以降亦豈不假於外以自<lb/>
<pb n="KR3a0047_WYG_026-39a"/>
　修飾所以能見不善如探湯不使不仁者加乎其身<lb/>
　皆為其知有所畏也某因思集注言君子小人趨向<lb/>
　不同公私之間而已只是小人之事莫非利己之事<lb/>
　私也君子所懐在徳則不失其善至於刑則初不以<lb/>
　先王治人之具而有所憎疾也亦可借而自修省耳<lb/>
　只是一箇公心且如伊川却做感應之理解此一章<lb/>
　文義雖亦可通然論語上言君子小人皆是對舉而<lb/>
　並言此必不然也先生又言如漢舉孝亷必曰順鄉<lb/>
<pb n="KR3a0047_WYG_026-39b"/>
　里肅政教肅政教之云是亦懐刑之意也某因思得<lb/>
　此所謂君子者非所謂成徳之人也若成徳之人則<lb/>
　誠不待於懐刑也但言如此則可以為君子如此則<lb/>
　為小人未知是否<hi>壮祖</hi>
此是君子小人相對說看尹子之說得之若一串說底<lb/>
　便添兩箇則字惠字下又著添字又問懐刑曰只是<lb/>
　君子心常存法大抵君子便思量苦底小人便思量<lb/>
　甜底又有一說懐刑作恤刑懐徳作施徳要之不如<lb/>
<pb n="KR3a0047_WYG_026-40a"/>
　好善而惡不仁者是<hi>㽦</hi>
　　　　放於利而行章<lb/>
放於利而行多怨只是要便宜底人凡事只認自家有<lb/>
　便宜處做便不恤他人所以多怨<hi>南升</hi>
放於義而行只據道理做去亦安能盡無怨於人但識<lb/>
　道理者須道是雖有怨者如何恤得他若放於利則<lb/>
　悖理徇私其取怨之多必矣<hi>閎祖</hi>
或說放於利而行義剛云此非斷斷然為利但是依放<lb/>
<pb n="KR3a0047_WYG_026-40b"/>
　那利行是外不為利而内實有為利底意思曰才是<lb/>
　放時便是為利了豈有兩様若是外不為利而内實<lb/>
　為利則是為利尤甚於斷斷然為利者<hi>義剛</hi>
放利多怨或問青苗亦自便民何故人怨曰青苗便是<lb/>
　要利息所以人怨<hi>明作</hi>
　　　　能以禮讓為國章<lb/>
讓是那禮之實處苟徒跪拜俯伏而以是為禮何足取<lb/>
　信於人讓者譬如凡事寜就自家身上扶出些子辭<lb/>
<pb n="KR3a0047_WYG_026-41a"/>
　尊居卑辭多受少底意思方是禮之實賜<lb/>
不能以禮讓為國是徒能進退可觀容止可度及到緊<lb/>
　要處却不能讓雖有這繁文末節處亦無用亦不得<lb/>
　謂之禮<hi>僴</hi>
問讓者禮之實也莫是辭讓之端發於本心之誠然故<lb/>
　曰讓是禮之實曰是若玉帛交錯固是禮之文而擎<lb/>
　跪曲拳升降俯仰也只是禮之文皆可以偽為惟是<lb/>
　辭讓方是禮之實這却偽不得既有是實自然是感<lb/>
<pb n="KR3a0047_WYG_026-41b"/>
　動得人心若以好争之心而徒欲行禮文之末以動<lb/>
　人如何感化得他問如禮何一句從来諸先生都說<lb/>
　得費力今說讓是禮之實則此句尤分明曰前輩於<lb/>
　這般處也自濶畧才被說得定了便只是是也<hi>賀孫</hi>
問不能以禮讓為國如禮何諸家解義却是解做如國<lb/>
　何了曰是如此如諸家所說則便當改作如國何大<lb/>
　率先王之為禮讓正要朴實頭用若不能以此為國<lb/>
　則是禮為虚文爾其如禮何謨<lb/>
<pb n="KR3a0047_WYG_026-42a"/>
問禮者自吾心恭敬至於事為之節文兼本末而言也<lb/>
　讓者禮之實所為恭敬辭遜之心是也君子欲治其<lb/>
　國亦須是自家盡得恭敬辭遜之心方能以禮為國<lb/>
　所謂一家讓一國興讓則為國何難之有不能盡恭<lb/>
　敬辭遜之心則是無實矣雖有禮之節文亦不能<lb/>
　行况為國乎曰且不奈禮之節文何何以為國<hi>南升</hi>
義剛說禮讓為國一章添不信仁賢咈百姓從己之欲<lb/>
　等語曰此於聖賢本意不親切一家讓一國興讓此<lb/>
<pb n="KR3a0047_WYG_026-42b"/>
　只是說我能如此禮遜則下面人自是興起更相遜<lb/>
　讓如此則為國何難之有未說到那一人貪戾一國<lb/>
　作亂處在如東坡說敦教化中一段亦自好其說雖<lb/>
　粗道理却是恁地而今人好𤣥妙剗地說得無形無<lb/>
　影却不如只粗說較强良久歎息言今日不能制民<lb/>
　之産已自不是民自去買田又更收牙税是甚說話<lb/>
　古人禁人聚歛今却張官置吏惟恐人不来歛如此<lb/>
　却何以責人謙遜<hi>義剛</hi>
<pb n="KR3a0047_WYG_026-43a"/>
　　　　不患無位章<lb/>
不患無位患所以立猶云不怕無官做但怕有官不㑹<lb/>
　做若有致君澤民之具達則行之無位非所患也<hi>南升</hi>
不患莫已知求為可知也不患人之不已知患不知人<lb/>
　也這箇須看聖人所說底語意只是教人不求知但<lb/>
　盡其在我之實而已看聖人語意了又看今人用心<lb/>
　也有務要人知者只是看這語意差便要如此所謂<lb/>
　求為可知只是盡其可知之實非是要做些事便要<lb/>
<pb n="KR3a0047_WYG_026-43b"/>
　夸張以期人知這須看語意如居易以俟命也只教<lb/>
　人依道理平平做将去看命如何却不是說關門絶<lb/>
　事百様都不管安坐以待這命<hi>賀孫</hi>
　<lb/>
　<lb/>
　<lb/>
　<lb/>
　朱子語類卷二十六<lb/>
</p>
<p>
</p>
  </div>
</body>
</text>
</TEI>
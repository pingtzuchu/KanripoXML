<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷四十七</head> <lb/>
    <p>
<pb n="KR3a0047_WYG_047-1a"/>
欽定四庫全書<lb/>
　朱子語類卷四十七<lb/>
　　論語二十九<lb/>
　　　陽貨篇<lb/>
　　　　陽貨欲見孔子章<lb/>
或問陽貨矙亡以饋孔子孔子矙亡而徃拜之陽貨之<lb/>
　矙亡此不足責如孔子亦矙亡而徃則不幾於不誠<lb/>
　乎曰非不誠也據道理合當如此彼人矙亡來我亦<lb/>
<pb n="KR3a0047_WYG_047-1b"/>
　矙亡徃一徃一來禮甚相稱但孔子不幸遇諸塗耳<lb/>
　<hi>去偽</hi>
亞夫問揚子雲謂孔子於陽貨敬所不敬為詘身以信<lb/>
　道不知渠何以見聖人為詘身處曰陽貨是惡人本<lb/>
　不可見孔子乃見之亦近於詘身却不知聖人是理<lb/>
　合去見他不為詘矣到與他說話時只把一兩字答<lb/>
　他辭氣温厚而不自失非聖人㫁不能如此也<hi>時舉</hi>
　　　　性相近章<lb/>
<pb n="KR3a0047_WYG_047-2a"/>
性相近以氣質言性善以理言<hi>祖道</hi>
問性相近是本然之性是氣質之性曰是氣質之性本<lb/>
　然之性一般無相近程子曰性與聖不可一概論<hi>節</hi>
性相近唤做近便是兩箇物事這便是說氣質之性若<lb/>
　是降衷底便是没那相近了箇箇都只一般<hi>佐</hi>
性相近是通善惡智愚說上智下愚是就中摘出懸絶<lb/>
　者說<hi>僴</hi>
問性相近習相逺惟上智與下愚不移書中謂惟聖罔<lb/>
<pb n="KR3a0047_WYG_047-2b"/>
　念作狂惟狂克念作聖又有移得者如何曰上智下<lb/>
　愚不移如狂作聖則有之既是聖人決不到得作狂<lb/>
　此只是言其人不可不學又問或言人自不移耳此<lb/>
　說如何曰此亦未是有一般下愚底人直有不可移<lb/>
　者問雖愚必明又是如何曰那箇是做甚次第工夫<lb/>
　人一能之已百之人十能之已千之<hi>去偽</hi>
問此章曰此所謂性亦指氣質之性而言性習逺近與<lb/>
　上智下愚本是一章子曰二字衍文也蓋習與性成<lb/>
<pb n="KR3a0047_WYG_047-3a"/>
　而至於相遠則固有不移之理然人性本善雖至惡<lb/>
　之人一日而能從善則為一日之善人夫豈有終不<lb/>
　可移之理當從伊川之說所謂雖强戾如商辛之人<lb/>
　亦有可移之理是也<hi>謨</hi>
先生問木之前日所說氣質之性理㑹得未對曰雖知<lb/>
　其說終是胷中未見得通透兼集註上智下愚章先<lb/>
　生與程子說未理會得合處曰便是莫要只管求其<lb/>
　合且㸔聖人所說之意聖人所言各有地頭孔子說<lb/>
<pb n="KR3a0047_WYG_047-3b"/>
　相近至不移便定是不移了人之氣質實是有如此<lb/>
　者如何必說道變得所以謂之下愚而其所以至此<lb/>
　下愚者是怎生這便是氣質之性孔子說得都渾成<lb/>
　伊川那一段却只說到七分不說到底孟子却只說<lb/>
　得性善其所言地頭各自不同正如今喫茶相似有<lb/>
　喫得盡底有喫得多底少底必要去牽合便成穿鑿<lb/>
　去<hi>木之</hi>
問集註謂氣質相近之中又有一定而不可易者復舉<lb/>
<pb n="KR3a0047_WYG_047-4a"/>
　程子無不可移之說似不合曰且㸔孔子說底如今<lb/>
　却自有不移底人如堯舜之不可為桀紂桀紂之不<lb/>
　可使為堯舜夫子說底只如此伊川却又推其說須<lb/>
　知其異而不害其為同因說氣化有不可曉之事但<lb/>
　終未理會得透不能無疑釋氏之學只是定静少間<lb/>
　亦自有明識處或問他有靈怪處是如何曰多是真<lb/>
　偽相雜人都貪財好色都重死生却被他不貪財不<lb/>
　好色不重死生這般處也可以降服得鬼神如六祖<lb/>
<pb n="KR3a0047_WYG_047-4b"/>
　衣鉢說移不動底這只是胡說果然如此何不鳴鼔<lb/>
　集衆白晝發去却夜間發去做甚麽曰如今賢者都<lb/>
　信他向上底說下愚人都信他禍福之說曰最苦是<lb/>
　世間所謂聰明之人却去推演其說說到神妙處如<lb/>
　王介甫蘇東坡一世所尊尚且為之推波助瀾多矣<lb/>
　今若得士大夫間把得論定猶可耳<hi>木之</hi>
　　　　子之武城章<lb/>
問君子學道則愛人小人學道則易使曰君子學道是<lb/>
<pb n="KR3a0047_WYG_047-5a"/>
　曉得那已欲立而立人已欲達而達人與乾稱父坤<lb/>
　稱母底道理方能愛人小人學道不過曉得孝弟忠<lb/>
　信而已故易使也<hi>燾</hi>
　　　　公山弗擾章<lb/>
夫子曰吾其為東周乎興東周之治也孔子之志在乎<lb/>
　東周然苟有用我者亦是天命如何爾聖人胷中自<lb/>
　有處置非可執定本以議之也<hi>人傑</hi>
問吾其為東周乎使聖人得行其志只是就齊魯東方<lb/>
<pb n="KR3a0047_WYG_047-5b"/>
　做起否曰也只得就這裏做又問其如周何曰這般<lb/>
　處難說只㸔挨到臨時事勢如何若使天命人心有<lb/>
　箇響合處也自不由聖人了使周家修其禮物作賔<lb/>
　於王家豈不賢於赧王之自獻其邑而滅亡乎問孔<lb/>
　子猶說著周至孟子則都不說了曰然只是當時六<lb/>
　國如此强盛各自擡夯得箇身已如此大了勢均力<lb/>
　敵如何地做不知孟子奈何得下奈何不下想得也<lb/>
　須滅一兩箇方做得㸔来六國若不是秦始皇出來<lb/>
<pb n="KR3a0047_WYG_047-6a"/>
　從頭打疊一番做甚合殺問王者雖曰不殺一不辜<lb/>
　行一不義事勢到不得已處也只得如此做曰然湯<lb/>
　東征西怨南征北怨武王滅國五十便是如此只是<lb/>
　也不唤做殺不辜行不義我這裏方行仁義之師救<lb/>
　民於水火之中你却抗拒不服如何不伐得聖人做<lb/>
　處如此到得後來都不如此了如劉先主不取劉琮<lb/>
　而取劉璋更不成舉措當初劉琮孱弱為曹操奪而<lb/>
　取之若乘此時明劉琮之孱弱將為曹操所圖起而<lb/>
<pb n="KR3a0047_WYG_047-6b"/>
　取之豈不正當到得臨了却淬淬地去取劉璋全不<lb/>
　光明了當初孔明便是教他先取荆州他却不從或<lb/>
　曰終是先主規模不大索性或進或退所以終做事<lb/>
　不成曰然又曰唐太宗殺諸盗如竇建徳猶自得而<lb/>
　殺之惟不殺王世充後却宻使人殺之便不成舉措<lb/>
　蓋當初王世充立越王於東都髙祖立代王於闗中<lb/>
　皆是叛煬帝立少主以輔之事體一般故髙祖負愧<lb/>
　而不敢明殺世充也此最好笑負些子曲了更擡頭<lb/>
<pb n="KR3a0047_WYG_047-7a"/>
　不起又曰漢髙祖之起與唐太宗之起不同髙祖是<lb/>
　起自匹夫取秦所以無愧唐却是為隋之官因其資<lb/>
　而取之所以負愧也要之自秦漢而下須用作兩節<lb/>
　㸔如太宗都莫㸔他初起一節只取他濟世安民之<lb/>
　志他這意思又却多若要檢㸃他初起時事更不通<lb/>
　㸔或曰若以義理㸔太宗更無三兩分人曰然<hi>僴</hi>
問諸家皆言不為東周集注却言興周道於東方何如<lb/>
　曰這是古注如此說其字乎字只是閒字只是有用<lb/>
<pb n="KR3a0047_WYG_047-7b"/>
　我者我便也要做些小事如釋氏言竿木隨身逢場<lb/>
　作戯相似那處是有不為東周底意這與二十年之<lb/>
　後呉其為沼乎辭語一般亦何必要如此翻轉文字<lb/>
　須寛㸔仔細玩味方見得聖人語言如小人之中庸<lb/>
　分明這一句是解上文人見他偶然脱一箇反字便<lb/>
　恁地硬說去小人中庸做小人自為中庸下面文勢<lb/>
　且直解兩句未有那自以為中庸底意亦何必恁地<lb/>
　翻轉<hi>㝢</hi>
<pb n="KR3a0047_WYG_047-8a"/>
問公山弗擾果能用夫子夫子果徃從之亦不過勸得<lb/>
　他改過自新舎逆從順而已亦如何能興得周道曰<lb/>
　便是理會不得良乆却曰聖人自不可測且是時名<lb/>
　分亦未定若謂公山弗擾既為季氏臣不當畔季氏<lb/>
　所謂改過者不過令其臣順季氏而已此只是常法<lb/>
　聖人須别有措置問如此則必大有所更張否曰聖<lb/>
　人做時須驚天動地然卒於不徃者亦料其做不得<lb/>
　爾夫子為魯司冦齊人來歸女樂夫子便行以人情<lb/>
<pb n="KR3a0047_WYG_047-8b"/>
　論之夫子何不畧說令分曉却只黙黙而去此亦不<lb/>
　可曉處且說齊人歸女樂夫子所以便行者何也說<lb/>
　論語者謂受女樂則必怠於政事然以史記觀之又<lb/>
　以夫子懼其䜛毁而去如曰彼婦之口可以出走是<lb/>
　以魯仲連論帝秦之害亦曰彼又將使其子女䜛妾<lb/>
　為諸侯妃處梁之宫梁君安得晏然而已乎想當時<lb/>
　列國多此等事夫子不得不星夜急走又曰夫子墮<lb/>
　三都亦是瞞著三家了做如季氏已墮術中及圍成<lb/>
<pb n="KR3a0047_WYG_047-9a"/>
　公歛處父不肯曰若無成是無孟氏也遂連季氏唤<lb/>
　醒夫子亦便休且說聖人處事何故亦有做不成者<lb/>
　必大以夫子之得邦家為對曰有土有民便伸縮在<lb/>
　我若靠他人則只是羇旅之臣若不見信用便只得<lb/>
　縮手而退又曰陽虎云吾欲張公室也人曰家臣而<lb/>
　欲張公室罪莫大焉此是當時一種議論<hi>必大○人傑錄頗異</hi>
　<hi>别出</hi>
伯豐問夫子欲從公山之召而曰如有用我者吾其為<lb/>
<pb n="KR3a0047_WYG_047-9b"/>
　東周乎如何曰理㑹不得便是不可測度處人傑問<lb/>
　墮三都事費郈已墮而成不可墮是不用夫子至於<lb/>
　此否曰既不用却何故圍成當時夫子行乎季孫三<lb/>
　月不違則費郈之墮出於不意及公歛處父不肯墮<lb/>
　成次第喚醒了叔季二家便做這事不成又齊人以<lb/>
　女樂歸之遂行不然當别有處置也問女樂既歸三<lb/>
　日不朝夫子自可明言於君相之前討箇分曉然後<lb/>
　去亦未晩何必匆遽如此曰此亦難曉然據史記之<lb/>
<pb n="KR3a0047_WYG_047-10a"/>
　說却是夫子恐其害己故其去如此之速魯仲連所<lb/>
　謂秦將使其子女讒妾為諸侯妃則當時列國蓋有<lb/>
　是事也又云夫子能墮費郈而不能墮成雖聖人亦<lb/>
　有做不成底事伯豐謂如夫子之得邦家者所謂立<lb/>
　之斯立云云曰固是須是有土有民方能做得若羇<lb/>
　旅之臣靠着他人便有所牽制做事不成又問是時<lb/>
　三家衰㣲陪臣執命故陽虎奔齊有吾欲張公室之<lb/>
　語或謂家臣而欲張公室罪莫大焉曰便是當時有<lb/>
<pb n="KR3a0047_WYG_047-10b"/>
　此一種議論視大夫專命以為固然又問舊見人議<lb/>
　論子産叔向輩之賢其議論遠過先軫舅犯之徒然<lb/>
　事實全不及他曰如元祐諸臣愛說一般道理相似<lb/>
　又云衛靈公最無道夫子何故戀戀其國有欲扶持<lb/>
　之意更不可曉<hi>人傑</hi>
　　　　子張問仁章<lb/>
問恭寛信惠固是求仁之方但敏字於求仁工夫似不<lb/>
　甚親切莫是仁之為事才悠悠則此心便間㫁之時<lb/>
<pb n="KR3a0047_WYG_047-11a"/>
　多亦易得走失若能勤敏去做便此心不至間㫁走<lb/>
　失之時少故敏亦為求仁之一是如此否曰不止是<lb/>
　悠悠蓋不敏於事則便有怠忽之意才怠忽便心不<lb/>
　存而間㫁多便是不仁也<hi>時舉</hi>
或問信則人任焉曰任是人靠得自家如謂任俠者是<lb/>
　能為人擔當事也<hi>燾</hi>
任是堪倚靠<hi>僴</hi>
　　　　佛肸召章<lb/>
<pb n="KR3a0047_WYG_047-11b"/>
焉能繫而不食古注是<hi>㽦</hi>
夫子於佛肸之召但謂其不能凂我而已於公山之召<lb/>
　却真箇要去做<hi>必大</hi>
味道問佛肸與公山弗擾召孔子孔子欲徃此意如何<lb/>
　曰此是二子一時善意聖人之心適與之契所以欲<lb/>
　徃然更思之則不徃矣蓋二子暫時有尊賢向善之<lb/>
　誠心故感得聖人欲徃之意然違道叛逆終不能改<lb/>
　故聖人亦終不徃也譬如重隂之時忽畧開霽有些<lb/>
<pb n="KR3a0047_WYG_047-12a"/>
　小光明又被重隂遮閉了曰陽貨欲見孔子却終不<lb/>
　許他是如何曰陽貨全無善意來時便已不好了故<lb/>
　亦不能畧感聖人也<hi>時舉○賀孫録詳别出</hi>
聖人見萬物不得其所皆陷於塗炭豈不為深憂思欲<lb/>
　出而救之但時也要出不得亦只得且住聖人於斯<lb/>
　世固不是苟且枉道以徇人然世俗一種說話便謂<lb/>
　聖人泊然不以入其心這亦不然如孔子云天下有<lb/>
　道丘不與易也這箇是十分要做不得亦有不能自<lb/>
<pb n="KR3a0047_WYG_047-12b"/>
　已之意如說聖人無憂世之心固不可謂聖人視一<lb/>
　世未治常恁戚戚憂愁無聊過日亦非也但要出做<lb/>
　不得又且放下其憂世之心要出仕者聖人愛物之<lb/>
　仁至於天命未至亦無如之何如云君子之仕也行<lb/>
　其義也道之不行已知之矣若就道之不行已知之<lb/>
　矣上㸔恰似一向没理會明知不可以行道且漫去<lb/>
　做㸔這便不得須㸔行其義也便自是去就出處之<lb/>
　大義亦在這裏賀孫因舉公山佛肸之召皆欲徃而<lb/>
<pb n="KR3a0047_WYG_047-13a"/>
　終不徃者度得是時終不可為其人終不可與有為<lb/>
　如南軒云守身之常法體道之大權又云欲徃者愛<lb/>
　物之仁終不徃者知人之智這處說得分明曰然但<lb/>
　聖人欲徃之時是當他召聖人之時有這些好意來<lb/>
　接聖人聖人當時亦接他這些好意思所以欲徃然<lb/>
　他這箇人終是不好底人聖人待得重理會過一番<lb/>
　他許多不好又只在所以終於不可去如隂雨蔽翳<lb/>
　重結不解忽然有一處畧畧開霽雲收霧斂見得青<lb/>
<pb n="KR3a0047_WYG_047-13b"/>
　天白日這處自是好<hi>賀孫</hi>
　　　　子曰由也章<lb/>
問好信不好學其蔽也賊曰只為不擇是我要恁地便<lb/>
　恁地終是害事<hi>燾</hi>
楊問好信不好學何故便到賊害於物處曰聖人此等<lb/>
　語多有相類如恭而無禮則勞處一般此皆是就子<lb/>
　路失處正之昔劉大諫從温公學溫公教之誠謂自<lb/>
　不妄語始劉公篤守其說及調洛州司法時運使呉<lb/>
<pb n="KR3a0047_WYG_047-14a"/>
　守禮至州欲按一司户贓以問劉公公對以不知吳<lb/>
　遂去而公常心自不足謂此人實有贓而我不以誠<lb/>
　告其違溫公教乎後因讀楊子避礙通諸理始悟那<lb/>
　處有礙合避以通之若只好信不好學固守不妄語<lb/>
　之說直說那人有贓其人因此得罪豈不是傷害於<lb/>
　物<hi>李謂亦有自賊之理○淳○道夫録云問好信不好學如何便至於相賊害曰其父攘羊而子證之</hi>
　<hi>是也昔劉忠定云云</hi>
六言六蔽五美等話雖其意亦是然皆不與聖人常時<lb/>
<pb n="KR3a0047_WYG_047-14b"/>
　言語一様家語此様話亦多大抵論語後數篇間不<lb/>
　類以前諸篇<hi>淳</hi>
問集注云剛者勇之體勇者剛之發曰春秋傳云使勇<lb/>
　而無剛者嘗冦則勇者發見於外者也人傑謂以五<lb/>
　常揆之則專言勇者勇屬於義言剛柔則剛屬於仁<lb/>
　曰便是這箇物事㸔他用處如何不可以一定名之<lb/>
　揚子雲說君子於仁也柔於義也剛亦只是一說人<lb/>
　傑謂以仁為柔以義為剛止說得箇情狀體段耳曰<lb/>
<pb n="KR3a0047_WYG_047-15a"/>
　然<hi>人傑</hi>
　　　　小子何莫學夫詩章<lb/>
問詩如何可以興曰讀詩見其不美者令人羞惡見其<lb/>
　美者令人興起<hi>節</hi>
　　　　子謂伯魚章<lb/>
問為周南召南曰為字如固哉髙叟之為詩之為只是<lb/>
　謂講論爾横渠所謂近試令家人為周南召南之事<lb/>
　不知其如何地為<hi>必大</hi>
<pb n="KR3a0047_WYG_047-15b"/>
亞夫問不為周南召南其猶正牆面而立曰不知所以<lb/>
　修身齊家則不待出門便已動不得了所以謂之正<lb/>
　牆面者謂其至近之地亦行不得故也<hi>時舉</hi>
問正牆面而立曰修身齊家自家最近底事不待出門<lb/>
　便有這事去這箇上理㑹不得便似那當牆立時眼<lb/>
　既無所見要動也行不去<hi>植</hi>
問先生解正牆面而立曰言即其至近之地而一物無<lb/>
　所見一歩不可行人若不知修身齊家則自然推不<lb/>
<pb n="KR3a0047_WYG_047-16a"/>
　去是一歩不可行也如何是一物無所見曰自家一<lb/>
　身一家已自都理㑹不得又況其逺者乎問此可見<lb/>
　知與行相須之義否曰然<hi>廣</hi>
明道謂二南人倫之本王化之基苟不為之其猶正牆<lb/>
　面而立是才出門便不知便錯了<hi>士毅</hi>
　　　　色厲内荏章<lb/>
問色厲而内荏何以比之穿窬曰為他意只在要瞞人<lb/>
　故其心常怕人知如做賊然<hi>大雅</hi>
<pb n="KR3a0047_WYG_047-16b"/>
不直心而私意如此便是穿窬之類<hi>又云裏面是如此外面却不如此外</hi>
　<hi>面恁地裏面却不恁地○燾</hi>
　　　　鄉原徳之賊章<lb/>
李問鄉原徳之賊曰最是孟子說得數句好曰生斯世<lb/>
　也為斯世也善斯可矣此是鄉原本情<hi>雉</hi>
或問鄉原引荀子愿慤之說何也曰鄉原無甚見識其<lb/>
　所謂愿亦未必真愿乃卑陋而隨俗之人耳<lb/>
義剛云去冬請問鄉愿比老子如何䝉賜教謂老子害<lb/>
<pb n="KR3a0047_WYG_047-17a"/>
　倫理鄉原却只是箇無見識底人今春又問色取仁<lb/>
　而行違比鄉愿如何䝉賜教謂色取仁而行違底是<lb/>
　大拍頭揮人鄉原是不做聲不做氣做罪過底人深<lb/>
　玩二說㣲似不同先生笑云便是世間有這一般半<lb/>
　間不界底人無見識不顧理之是非一味謾人㸔時<lb/>
　也似是箇好人然背地裏却乖却做罪過<hi>義剛</hi>
敬之問鄉原徳之賊曰鄉原者為他做得好便人皆稱<lb/>
　之而不知其有無窮之禍如五代馮道者此真鄉原<lb/>
<pb n="KR3a0047_WYG_047-17b"/>
　也本朝范質人謂其好宰相只是欠為世宗一死爾<lb/>
　如范質之徒却最敬馮道輩雖蘇子由議論亦未免<lb/>
　此本朝忠義之風却是自范文正公作成起来也<hi>時舉</hi>
問鄉原一章曰此章賊字棄字說得重而有力蓋鄉原<lb/>
　只知偷合苟容似是而非而人皆稱之故曰徳之賊<lb/>
　道聴塗說者纔聴來便說了更不能蓄既不能有之<lb/>
　於心不能行之於身是棄其徳也故曰徳之棄<hi>必大</hi>
　　　　古者民有三疾章<lb/>
<pb n="KR3a0047_WYG_047-18a"/>
問古之矜也廉曰亷是側邊廉隅這側是那分處所謂<lb/>
　廉者為是分得那義利去處譬如物之側稜兩下分<lb/>
　去<hi>植</hi>
　　　　惡紫之奪朱章<lb/>
問紫之奪朱曰不但是易於惑人蓋不正底物事自常<lb/>
　易得勝那正底物事且如以朱染紫一染了便退不<lb/>
　得朱却不能變得紫也紫本亦不是易惑人底只為<lb/>
　他力勢大了便易得勝又如孔子云惡莠之亂苗莠<lb/>
<pb n="KR3a0047_WYG_047-18b"/>
　又安能惑人但其力勢易盛故苗不能勝之耳且一<lb/>
　邦一家力勢也甚大然被利口之人說一兩句便有<lb/>
　傾覆之患此豈不可畏哉<hi>時舉</hi>
紫近黒色蓋過了那朱既為紫了便做朱不得便是奪<lb/>
　了元只是一箇色做出來紫是過則箇鄭雅也只是<lb/>
　一箇樂雅較平淡鄭便過而為淫哇蓋過了那雅便<lb/>
　是亂雅<hi>植</hi>
問范氏謂天下之理正而勝者常少不正而勝者常多<lb/>
<pb n="KR3a0047_WYG_047-19a"/>
　曰此當以時運言之譬如一日與人一生能有幾多<lb/>
　好底時節<hi>廣</hi>
　　　　予欲無言章<lb/>
問予欲無言一章恐是言有所不能盡故欲無言否曰<lb/>
　不是如此只是不消得說蓋已都撒出來了如四時<lb/>
　行焉百物生焉天又更說箇甚底若是言不能盡便<lb/>
　是有未盡處聖人言處也盡做處也盡動容周旋無<lb/>
　不盡惟其無不盡所以不消得說了<hi>燾</hi>
<pb n="KR3a0047_WYG_047-19b"/>
先生問林擇之天何言哉四時行焉百物生焉此三句<lb/>
　何句較好對曰四時行百物生二句好先生因說擇<lb/>
　之㸔得是只四時行百物生所謂天何言哉已在其中<lb/>
　矣<hi>徳</hi>
問尹氏之說曰尹氏自說得不緊要了又辨其不緊要<lb/>
　話愈更不緊要矣<hi>必大</hi>
　　　　孺悲欲見孔子章<lb/>
先生云南康一士人云聖賢亦有不誠處如取瑟而歌<lb/>
<pb n="KR3a0047_WYG_047-20a"/>
　出弔東郭之類說誠不如只說中某應之曰誠而中<lb/>
　君子而時中不誠而中小人之無忌憚<hi>閎祖</hi>
　　　　宰我問三年之喪章<lb/>
問鑽燧改火直卿曰若不理㑹細碎便無以盡精微之<lb/>
　義若一向細碎去又無以致廣大之理曰須是大細<lb/>
　兼舉<hi>淳</hi>
問宰我問三年之喪為自居喪時問或為大綱問也曰<lb/>
　必是他居喪時問成布曰成布是稍細成布初來未<lb/>
<pb n="KR3a0047_WYG_047-20b"/>
　成布也問縓縁曰縓今淺絳色小祥以縓為縁㸔古<lb/>
　人小祥縓縁者不入謂縓禮有四入之說亦是漸漸<lb/>
　加深色耳然古人亦不專把素色為凶蓋古人常用<lb/>
　皮弁皮弁純白自今言之則為大凶矣劉問布升數<lb/>
　曰八十縷為一升古尺一幅只濶二尺二寸算來斬<lb/>
　衰三升如今網一般又云如今漆布一般所以未為<lb/>
　成布也如深衣十五升布似如今極細絹一般這處<lb/>
　升數又曉未得古尺大短於今尺若盡一千二百縷<lb/>
<pb n="KR3a0047_WYG_047-21a"/>
　須是一幅濶不止二尺二寸方得如此所謂布帛精<lb/>
　麤不中數不鬻於市又如何自要濶得這處亦不可<lb/>
　曉<hi>㝢</hi>
亞夫問宰我問短喪處曰此處聖人責之至嚴<hi>植録云聖人尋</hi>
　<hi>常未嘗輕許人以仁亦未嘗絶人以不仁</hi>所謂予之不仁者便謂他之良<lb/>
　心已死了也前輩多以他無隱於聖人而取之蓋無<lb/>
　隱於聖人固是他好處然却不可以此而掩其不仁<lb/>
　之罪也<hi>時舉</hi>
<pb n="KR3a0047_WYG_047-21b"/>
　　　　飽食終日章<lb/>
問飽食終日無所用心難矣哉心體本是運動不息若<lb/>
　頃刻間無所用之則邪僻之念便生聖人以為難矣<lb/>
　哉言其至危而難安也曰心若有用則心有所主只<lb/>
　㸔如今纔讀書心便主於讀書纔冩字心便主於冩<lb/>
　字若是悠悠蕩蕩未有不入於邪僻<hi>賀孫</hi>
　　　　君子尚勇乎章<lb/>
子路之勇夫子屢箴誨之是其勇多有未是處若知勇<lb/>
<pb n="KR3a0047_WYG_047-22a"/>
　於義知大勇則不如此矣又其勇有見得到處便行<lb/>
　將去如事孔悝一事却是見不到蓋不以出公之立<lb/>
　為非觀其謂正名為迂斯可見矣<hi>人傑○㽦録若是勇於義已不仕季</hi>
　<hi>氏</hi>
　　　　君子亦有惡乎章<lb/>
問惡勇而無禮者惡果敢而窒者勇與果敢如何分曰<lb/>
　勇是以氣加人故易至於無禮果敢是率然敢為蓋<lb/>
　果敢而不窒則所為之事必當於理窒而不果敢則<lb/>
<pb n="KR3a0047_WYG_047-22b"/>
　於理雖不通然亦未敢輕為惟果敢而窒者則不論<lb/>
　是非而率然妄作此聖人所以惡之也<hi>時舉</hi>
　<lb/>
　<lb/>
　<lb/>
　<lb/>
　<lb/>
　朱子語類卷四十七<lb/>
</p>
<p>
</p>
  </div>
</body>
</text>
</TEI>
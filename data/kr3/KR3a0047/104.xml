<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷一百四</head> <lb/>
    <p>
<pb n="KR3a0047_WYG_104-1a"/>
欽定四庫全書<lb/>
　朱子語類卷一百四<lb/>
　　朱子一<lb/>
　　　自論為學工夫<lb/>
某自丱角讀四書甚辛苦諸公今讀時文較易做工夫了<lb/>
　<hi>敬仲○以下讀書</hi>
後生家好著些工夫子細看文字某向來看大學猶病<lb/>
　於未子細如今愈看方見得精切因説前輩諸先生<lb/>
<pb n="KR3a0047_WYG_104-1b"/>
　長者説話於大體處固無可議若看其他細碎處大<lb/>
　有工夫未到<hi>木之</hi>
某向丱角讀論孟自後欲一本文字髙似論孟者竟無<lb/>
　之<hi>友仁</hi>
某十數嵗時讀孟子言聖人與我同類者喜不可言以<lb/>
　為聖人亦易做今方覺得難<hi>楊</hi>
某舊時看文字一向看去一看數卷全不曾得子細於<lb/>
　義理之文亦然極為病今日看中庸只看一叚子<hi>揚</hi>
<pb n="KR3a0047_WYG_104-2a"/>
讀書須純一如看一般未了又要般渉都不濟事某向<lb/>
　時讀書方其讀上句則不知有下句讀上章則不知<lb/>
　有下章讀中庸則秪讀中庸讀論語則秪讀論語一<lb/>
　日秪看一二章將諸家説看合與不合凡讀書到冷<lb/>
　淡無味處尤當著力推考<hi>道夫</hi>
讀書湏讀到不忍捨處方是見得真味若讀之數過略<lb/>
　曉其義即厭之欲别求書看則是於此一卷書猶未<lb/>
　得趣也盖人心之靈天理所在用之則愈明只提醒<lb/>
<pb n="KR3a0047_WYG_104-2b"/>
　精神終日著意看得多少文字窮得多少義理徒為<lb/>
　懶倦則精神自是憒憒只恁昏塞不通可惜某舊日<lb/>
　讀書方其讀論語時不知有孟子方讀學而第一不<lb/>
　知有為政第二今日看此一叚明日且更看此一叚<lb/>
　看來看去直待無可看方換一叚看如此看文自然<lb/>
　洞貫方為浹洽時下雖是鈍滯便一件了得一件將<lb/>
　來却有盡理㑹得時若撩東劄西徒然看多事事不<lb/>
　了日暮途逺將來荒忙不濟事舊見李先生説理㑹<lb/>
<pb n="KR3a0047_WYG_104-3a"/>
　文字湏令一件融釋了後方更理㑹一件融釋二字<lb/>
　下得極好此亦伊川所謂今日格一件明日又格一<lb/>
　件格得多後自脱然有貫通處此亦是他真曾經歴<lb/>
　來便説得如此分明今若一件未能融釋而又欲理<lb/>
　㑹一件則第二件又不了推之萬事事不了何益<lb/>
　<hi>大雅</hi>
某是自十六七時下工夫讀書彼時四畔皆無津涯只<lb/>
　自恁地硬著力去做至今日雖不足道但當時也是<lb/>
<pb n="KR3a0047_WYG_104-3b"/>
　喫了多少辛苦讀了書今人卒乍便要讀到某田地<lb/>
　也是難要湏積累著力方可某今老而將死所望者<lb/>
　但願朋友勉力學問而已<hi>道夫</hi>
器之問野有死麕曰讀書之法湏識得大義得他滋味<lb/>
　没要緊處縱理㑹得也無益大凡讀書多在諷誦中<lb/>
　見義理况詩又全在諷誦之功所謂清廟之瑟一唱<lb/>
　而三嘆一人唱之三人和之方有意思又如今詩曲<lb/>
　若只讀過也無意思湏是歌起來方見好處因説讀<lb/>
<pb n="KR3a0047_WYG_104-4a"/>
　書湏是有自得處到自得處説與人也不得某舊讀<lb/>
　仲氏任只其心塞淵終温且恵淑慎其身先君之思<lb/>
　以朂寡人既破我斧又闕我斨周公東征四國是皇<lb/>
　哀我人斯亦孔之將伊尹曰先王肇修人紀從諫弗<lb/>
　咈先民時若居上克明為下克忠與人不求備檢身<lb/>
　若不及以至於有萬邦兹惟艱哉如此等處直為之<lb/>
　廢卷慨想而不能已覺得朋友間看文字難得這般<lb/>
　意思某二十嵗前後已看得書大意如此如今但較<lb/>
<pb n="KR3a0047_WYG_104-4b"/>
　精宻日月易得匆匆過了五十來年<hi>木之</hi>
謂器之看詩病於草率器之云如今將先生數書循環<lb/>
　看去曰都讀得了方可循環再看如今讀一件書湏<lb/>
　是真箇理㑹得這一件了方可讀第二件讀這一叚<lb/>
　湏是理㑹得這一叚了方可讀第二叚少間漸漸節<lb/>
　次看去自解通透只五年間可以讀得經子諸書迤<lb/>
　邐去看史傳無不貫通韓退之所謂沈潜乎訓義反<lb/>
　覆乎句讀湏有沈潜反覆之功方得所謂審問之湏<lb/>
<pb n="KR3a0047_WYG_104-5a"/>
　是表裏内外無一毫之不盡方謂之審恁地竭盡心<lb/>
　力猶有見未到處却不奈何如今人不曾竭盡心力<lb/>
　只見得三兩分了便草草揭過少間只是鶻突無理<lb/>
　㑹枉著日月依舊似不曾讀相似只如韓退之老蘇<lb/>
　作文章本自没要緊事然他大叚用功少間方㑹漸<lb/>
　漸掃去那許多鄙俗底言語換了箇心胷説這許多<lb/>
　言語出來如今讀書湏是加沈潜之功將義理去澆<lb/>
　灌胷腹漸漸盪滌去那許多淺近鄙陋之見方㑹見<lb/>
<pb n="KR3a0047_WYG_104-5b"/>
　識髙明因説讀詩惟是諷誦之功上蔡亦云詩湏是<lb/>
　謳吟諷誦以得之某舊時讀詩也只先去看許多注<lb/>
　解少間却被惑亂後來讀至半了却只將詩來諷誦<lb/>
　至四五十過已漸漸得詩之意却去看注解便覺減<lb/>
　了五分以上工夫更從而諷誦四五十過則胷中判<lb/>
　然矣因説如今讀書多是不曾理㑹得一處通透了<lb/>
　少間却多牽引前面疑難來説此最學者大病譬如<lb/>
　一箇官司本自是鶻突了少間又取得許多鶻突底<lb/>
<pb n="KR3a0047_WYG_104-6a"/>
　證見來證對却成一塲無理㑹去又有取後面未曾<lb/>
　理㑹底來説却似如今只來建陽縣猶自未見得分<lb/>
　曉却又將建寧府與南劔州事來説如何説得行少<lb/>
　間弄來弄去只是胡説瞞人有人説話如此者某最<lb/>
　怕之説甲未了又纒向乙上去説乙未了又纒向丙<lb/>
　上去無一句著實正如斜風雨相似只管吹將去無<lb/>
　一㸃著地竟有終日與他説不曾判斷得一件分曉<lb/>
　徒費氣力耳<hi>木之</hi>
<pb n="KR3a0047_WYG_104-6b"/>
先生因與朋友言及易曰易非學者之急務也某平生<lb/>
　也費了些精神理㑹易與詩然其得力則未若語孟<lb/>
　之多也易與詩中所得似雞肋焉<hi>壮祖</hi>
問近看胡氏春秋初無定例止説歸忠孝處便為經義<lb/>
　不知果得孔子意否曰某嘗説詩書是隔一重兩重<lb/>
　説易春秋是隔三重四重説春秋義例易爻象雖是<lb/>
　聖人立下今説者用之各信巳見然於人倫大綱皆<lb/>
　通但未知曾得聖人當初本意否且不如讓渠如此<lb/>
<pb n="KR3a0047_WYG_104-7a"/>
　説且存取大意得三綱五常不至廢墜足矣令欲直<lb/>
　得聖人本意不差未湏理㑹經先湏於論語孟子中<lb/>
　專意看他切不可忙虛心觀之不湏先自立見識徐<lb/>
　徐以俟之莫立課程某二十年前得上蔡語録觀之<lb/>
　初用銀朱畫出合處及再觀則不同矣乃用粉筆三<lb/>
　觀則又用墨筆數過之後則全與元看時不同矣大<lb/>
　抵老兄好去難處用工不肯向平易處用工故見如<lb/>
　此難進今當於平易處用工<hi>大雅</hi>
<pb n="KR3a0047_WYG_104-7b"/>
讀書貪多最是大病下梢都理㑹不得若到閑時無書<lb/>
　讀時得一件書看更子細某向為同安簿滿到泉州<lb/>
　候批書在客邸借文字只借得一冊孟子將來子細<lb/>
　讀方尋得本意見看他初間如此問又如此答待再<lb/>
　問又恁地答其文雖若不同自有意脉都相貫通句<lb/>
　句語意都有下落<hi>賀孫</hi>
看文字却是索居獨處好用功夫方精專看得透徹未<lb/>
　湏便與朋友商量某徃年在同安日因差出體究公<lb/>
<pb n="KR3a0047_WYG_104-8a"/>
　事處夜寒不能寐因看得子夏論學一叚分明後官<lb/>
　滿在郡中等批書已遣行李無文字看於館人處借<lb/>
　得孟子一冊熟讀方曉得飬氣一章語脉當時亦不<lb/>
　暇冩出只逐叚以紙簽簽之云此是如此説簽了便<lb/>
　看得更分明後來其間雖有修改不過是轉換處大<lb/>
　意不出當時所見如謾人底議論某少年亦㑹説只<lb/>
　是終不安直到尋箇慤實處方已<hi>
                        <graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>
                    </hi>
某舊年思量義理未透直是不能睡初看子夏先傳後<lb/>
<pb n="KR3a0047_WYG_104-8b"/>
　倦一章凡三四夜窮䆒到明徹夜聞杜鵑聲<hi>過</hi>
問嘗聞先生為學者言讀書湏有箇悦處方進先生又<lb/>
　自言某雖如此屢覺有所悦因禀曰此先生進徳日<lb/>
　新工夫不知學者如何到得悦處曰亦只是時習時<lb/>
　習故悦<hi>徳明</hi>
某嘗説看文字湏似法家深刻方窮究得盡某直是下<lb/>
　得工夫<hi>義剛</hi>
某舊時讀書專要㨂好處看到平平泛泛處多闊略後<lb/>
<pb n="KR3a0047_WYG_104-9a"/>
　多記不得自覺也是一箇病今有一般人看文字却<lb/>
　只摸得些查滓到有深意好處却全不識<hi>此因有獻易説多失</hi>
　<hi>伊川精意而言○賀孫</hi>
凡看文字諸家説異同處最可觀某舊日看文字專看<lb/>
　異同處如謝上蔡之説如彼楊龜山之説如此何者<lb/>
　為得何者為失所以為得者是如何所以為失者是<lb/>
　如何<hi>學䝉</hi>
某尋常看文字都曾疑來如上蔡觀復堂記文定答曾<lb/>
<pb n="KR3a0047_WYG_104-9b"/>
　吉甫書皆曾把做孔孟言語一般看乆之方見其未<lb/>
　是每一次看透一件便覺意思長進不似他人只依<lb/>
　稀一見謂其不似便不復看不特不見其長處亦不<lb/>
　見其短處<hi>
                        <graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>
                    </hi>
某尋常見是人文字未嘗敢輕易亦恐有好處鞭著工<lb/>
　夫看它<hi>
                        <graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>
                    </hi>
某所以讀書自覺得力者只是不先立論<hi>方子</hi>
某自十五六時至二十嵗史書都不要看但覺得閑是<lb/>
<pb n="KR3a0047_WYG_104-10a"/>
　閑非没要緊不難理㑹大率才看得此等文字有味<lb/>
　畢竟麤心了吕伯恭教人看左傳不知何謂<hi>履孫</hi>
學者難得都不肯自去著力讀書某登科後要讀書被<lb/>
　人横截直截某只是不管一面自讀顧文蔚曰且如<lb/>
　公有誰鞭辟畢竟是自要讀書<hi>文蔚</hi>
看道理若只恁地説過一遍便了則都不濟事湏是常<lb/>
　常把來思量始得看過了後無時無候又把起來思<lb/>
　量一遍十分思量不透又且放下待意思好時又把<lb/>
<pb n="KR3a0047_WYG_104-10b"/>
　起來看恁地將乆自然解透徹延平先生嘗言道理<lb/>
　湏是日中理㑹夜裏却去静處坐地思量方始有得<lb/>
　某依此説去做真箇是不同<hi>義剛○以下窮理</hi>
或問先生謂講論固不可無湏是自去體認如何是體<lb/>
　認曰體認是把那聽得底自去心裏重複思量過伊<lb/>
　川曰時復思繹浃洽於中則説矣某向來從師一日<lb/>
　間所聞説話夜間如温書一般字字子細思量過才<lb/>
　有疑明日又問<hi>廣</hi>
<pb n="KR3a0047_WYG_104-11a"/>
問必有事焉而勿正心勿㤀勿助長曰此亦只是為公<lb/>
　孫丑不識浩然之氣故教之飬氣工夫緩急云不必<lb/>
　太急不要忘了亦非教人於無著摸處用工也某舊<lb/>
　日理㑹道理亦有此病後來李先生説令去聖經中<lb/>
　求義某後刻意經學推見實理始信前日諸人之誤<lb/>
　也<hi>大雅</hi>
器之問嘗讀孟子求放心章今毎覺心中有三病籠統<lb/>
　不專一看義理毎覺有一重似簾幙遮蔽又多有苦<lb/>
<pb n="KR3a0047_WYG_104-11b"/>
　心不舒快之意曰若論求此心放失有千般萬様病<lb/>
　何止於三然亦别無道理醫治只在專一果能專一<lb/>
　則静静則明明則自無遮蔽既無遮蔽須自有舒泰<lb/>
　寛展處這也未㑹如此且收歛此心專一漸漸自㑹<lb/>
　熟熟了自有此意看來百事只在熟且如百工技藝<lb/>
　也只要熟熟則精精則巧器之又問先生徃時初學<lb/>
　亦覺心有不專一否曰某初為學全無見成規模這<lb/>
　邊也去理㑹尋討那邊也去理㑹尋討向時諸前軰<lb/>
<pb n="KR3a0047_WYG_104-12a"/>
　毎人各是一般説話後來見李先生李先生較説得<lb/>
　有下落説得較縝宻若看如今自是有見成下工夫<lb/>
　處看來湏是先理㑹箇安着處譬如人治生也湏先<lb/>
　理㑹箇屋子安著身已方始如何經營如何積累漸<lb/>
　漸湏做成家計若先未有安著身已處雖然經營畢<lb/>
　竟不濟事為學者不先存此心雖説要去理㑹東東<lb/>
　西西都自無安著處孟子所以云收放心亦不是説<lb/>
　只收放心便了收放心且收歛得箇根基方可以做<lb/>
<pb n="KR3a0047_WYG_104-12b"/>
　工夫若但知收放心不做工夫則如近日江西所説<lb/>
　則是守箇死物事故大學之書湏教人格物致知以<lb/>
　至於誠意正心修身齊家治國平天下節節有工夫<lb/>
　<hi>賀孫</hi>
某所得處甚約只是一兩切要句上却日夜就此一兩<lb/>
　句上用意玩味胷中自是灑落又云放心不必是走<lb/>
　在别處去但一劄眼間便不見才覺得又便在面前<lb/>
　不是難收拾自去提撕便見得是如此<hi>恪</hi>
<pb n="KR3a0047_WYG_104-13a"/>
近日已覺向來説話太支離處反身以求正坐自己用<lb/>
　功亦未切耳因此減去文字功夫覺得閑中氣象甚<lb/>
　適毎勸學者亦且看孟子道性善求放心兩章著實<lb/>
　體察收拾為要其餘文字且大概諷誦涵詠未湏大<lb/>
　叚著力考索也<lb/>
舊在湖南理㑹乾坤乾是先知坤是踐履上是知至下<lb/>
　是終之却不思今只理㑹箇知未審到何年月方理<lb/>
　㑹終之也是時覺得無安居處常恁地忙又理㑹動<lb/>
<pb n="KR3a0047_WYG_104-13b"/>
　静以為理是静吾身上出來便是動却不知未發念<lb/>
　慮時静應物時動静而理感亦有動動時理安亦有<lb/>
　静初尋得箇動静意思其樂甚乖然却一日舊似一<lb/>
　日當時看明道答横渠書自不入也<hi>方</hi>
舊來失了此物多時今收來尚未便入腔窠但當盡此<lb/>
　生之力而後已<hi>自謂云爾○方</hi>
今日學者不長進只是心不在焉嘗記少年時在同安<lb/>
　夜聞鐘鼓聲聴其一聲未絶而此心己自走作因此<lb/>
<pb n="KR3a0047_WYG_104-14a"/>
　警懼乃知為學湏是專心致志又言人有一正念自<lb/>
　是分曉又從旁别生一小念漸漸放闊去不可不察<lb/>
　<hi>徳明</hi>
這道理湏是見得是如此了驗之於物又如此驗之吾<lb/>
　身又如此以至見天下道理皆端的如此了方得如<lb/>
　某所見所言又非自㑹説出來亦是當初於聖賢與<lb/>
　二程所説推之而又驗之於已見得真實如此<hi>道夫</hi>
劉晏見錢流地上想是他計較得熟了如此某而今看<lb/>
<pb n="KR3a0047_WYG_104-14b"/>
　聖人説話見聖人之心成片價從面前過<hi>胡泳</hi>
某尋常莫説前軰只是長上及朋友稍稍説道理底某<lb/>
　便不敢説他説得不是且將他説去研䆒及自家曉<lb/>
　得却見得他底不是某尋常最居人後又曰尋常某<lb/>
　最得此力<hi>節</hi>
初師屏山籍溪籍溪學於文定又好佛老以文定之學<lb/>
　為論治道則可而道未至然於佛老亦未有見屏山<lb/>
　少年能為舉業官莆田接塔下一僧能入定數日後<lb/>
<pb n="KR3a0047_WYG_104-15a"/>
　乃見了老歸家讀儒書以為與佛合故作聖傳論其<lb/>
　後屏山先亡籍溪在某自見於此道未有所得乃見<lb/>
　延平<hi>可學○論傳授</hi>
或説象山説克己復禮不但只是欲克去那利欲忿懥<lb/>
　之私只是有一念要做聖賢便不可曰此等議論恰<lb/>
　如小兒則劇一般只管要髙去聖門何常有這般説<lb/>
　話人要去學聖賢此是好底念慮有何不可若以為<lb/>
　不得則堯舜之兢兢業業周公之思兼三王孔子之<lb/>
<pb n="KR3a0047_WYG_104-15b"/>
　好古敏求顔子之有為若是孟子之願學孔子之念<lb/>
　皆當克去矣看他意思只是禪誌公云不起纎毫修<lb/>
　學心無相光中常自在他只是要如此然豈有此理<lb/>
　只如孔子答顔子克己復禮為仁據他説時只這一<lb/>
　句已多了又况有下頭一落索只是顔子才問仁便<lb/>
　與打出方是及至恁地説他他又却諱某嘗謂人要<lb/>
　學禪時不如分明去學他禪和一棒一喝便了今乃<lb/>
　以聖賢之言夾雜了説都不成箇物事道是龍又無<lb/>
<pb n="KR3a0047_WYG_104-16a"/>
　角道是蛇又有足子静舊年也不如此後來弄得直<lb/>
　恁地差異如今都教壊了後生箇箇不肯去讀書一<lb/>
　味顛蹷没理㑹處可惜可惜正如荀子不睹是逞快<lb/>
　胡罵亂罵教得箇李斯出來遂至焚書坑儒若使荀<lb/>
　卿不死見斯所為如此必湏自悔使子静今猶在見<lb/>
　後生軰如此顛蹷亦湏自悔其前日之非又曰子静<lb/>
　説話常是兩頭明中間暗或問暗是如何曰是他那<lb/>
　不説破處他所以不説破便是禪所謂鴛鴦繡出從<lb/>
<pb n="KR3a0047_WYG_104-16b"/>
　君看莫把金針度與人他禪家自愛如此某年十五<lb/>
　六時亦嘗留心于此一日在病翁所㑹一僧與之語<lb/>
　其僧只相應和了説也不説是不是却與劉説某也<lb/>
　理㑹得箇昭昭靈靈底禪劉後説與某某遂疑此僧<lb/>
　更有要妙處在遂去扣問他見他説得也煞好及去<lb/>
　赴試時便問他意思去胡説是時文字不似而今細<lb/>
　宻由人麤説試官為某説動了遂得舉<hi>時年十九</hi>後赴同<lb/>
　安任時年二十四五矣始見李先生與他説李先生<lb/>
<pb n="KR3a0047_WYG_104-17a"/>
　只説不是某却倒疑李先生理㑹此未得再三質問<lb/>
　李先生為人簡重却是不甚㑹説只教看聖賢言語<lb/>
　某遂將那禪來權倚閣起意中道禪亦自在且將聖<lb/>
　人書來讀讀來讀去一日復一日覺得聖賢言語漸<lb/>
　漸有味却囬頭看釋氏之説漸漸破綻罅漏百出<hi>廣</hi>
問擇之云先生作延平行狀言黙坐澄心觀四者未發<lb/>
　已前氣象此語如何曰先生亦自説有病後復以問<lb/>
　先生云學者不湏如此某少時未有知亦曾學禪只<lb/>
<pb n="KR3a0047_WYG_104-17b"/>
　李先生極言其不是後來考究却是這邊味長才這<lb/>
　邊長得一寸那邊便縮了一寸到今銷鑠無餘矣畢<lb/>
　竟佛學無是處<hi>徳明</hi>
某舊時亦要無所不學禪道文章楚詞詩兵法事事要<lb/>
　學出入時無數文字事事有兩冊一日忽思之曰且<lb/>
　慢我只一箇渾身如何兼得許多自此逐時去了大<lb/>
　凡人知箇用心處自無縁及得外事<hi>揚</hi>
某自十四五嵗時便覺得這物事是好底物事心便愛<lb/>
<pb n="KR3a0047_WYG_104-18a"/>
　了<lb/>
某不敢自昧實以銖累寸積而得之<hi>方子</hi>
與范直閣説忠恕是三十嵗時書大概也是然説得不<lb/>
　似而今看得又較别<hi>淳</hi>
三十年前長進三十年後長進得不多<hi>僴</hi>
某今且勸諸公屏去外務䟎工夫專一去看這道理某<lb/>
　年二十餘已做這工夫將謂下梢理㑹得多少道理<lb/>
　今忽然有許多年紀不知老之至此也只理㑹得這<lb/>
<pb n="KR3a0047_WYG_104-18b"/>
　些子嵗月易得蹉跎可畏如此<hi>賀孫</hi>
因言讀書用功之難諸公覺得大故淺近不曾著心某<lb/>
　舊時用心甚苦思量這道理如過危木橋子相去只<lb/>
　在毫髪之間才失脚便跌落下去用心極苦五十嵗<lb/>
　已後覺得心力短看見道理只争絲髪之間只是心<lb/>
　力把不上所以大學中庸語孟諸文字皆是五十嵗<lb/>
　已前做了五十已後長進得甚不多而今人看文字<lb/>
　全然心粗未論説道理只是前軰一様文士亦是用<lb/>
<pb n="KR3a0047_WYG_104-19a"/>
　幾多工夫方做得成他工夫更多若以他這心力移<lb/>
　在道理上那裏得來如韓文公答李翊一書與老蘇<lb/>
　上歐陽公書他直如此用工夫未有苟然而成者歐<lb/>
　陽公則就作文上改換只管揩磨逐旋捱將去乆之<lb/>
　漸漸揩磨得光老蘇則直是心中都透熟了方出之<lb/>
　於書看他們用工夫更難可惜若移之於此大叚可<lb/>
　畏看來前軰以至敏之才而做至鈍底工夫今人以<lb/>
　至鈍之才而欲為至敏底工夫渉獵看過所以不及<lb/>
<pb n="KR3a0047_WYG_104-19b"/>
　古人也故孔子曰參也魯湏是如此做工夫始得<hi>僴</hi>
讀書湏是虚心方得他聖人説一字是一字自家只平<lb/>
　著心去秤停他都不使得一毫杜撰只順他去某向<lb/>
　時也杜撰説得終不濟事如今方見得分明方見得<lb/>
　聖人一言一字不吾欺只今六十一嵗方理㑹得恁<lb/>
　地若或去年死也則枉了自今夏來覺見得纔是聖<lb/>
　人説話也不少一箇字也不多一箇字恰恰地好都<lb/>
　不用一些穿鑿荘子云吾與之虚而委蛇既虚了又<lb/>
<pb n="KR3a0047_WYG_104-20a"/>
　要隨他曲折恁地去今且與公説箇様子乆之自見<lb/>
　今人大抵偪塞滿胷有許多伎倆如何便得他虚亦<lb/>
　大是難分明道知至而後意誠盖知未至雖見人説<lb/>
　終是信不過今説格物且只得一件兩件格將去及<lb/>
　乆多後自然貫通信得<hi>道夫</hi>
某覺得今年方無疑<hi>伯羽</hi>
理㑹得時今老而死矣能受用得幾年然十數年前理<lb/>
　㑹不得死又却可惜<hi>士毅○丙辰冬</hi>
<pb n="KR3a0047_WYG_104-20b"/>
先生多有不可為之歎漢卿曰前年侍坐聞先生云天<lb/>
　下無不可為之事兵隨將轉將逐符行今乃謂不可<lb/>
　為曰便是這符不在自家手裏或謂漢卿多禪語賀<lb/>
　孫因云前承漢卿教訓似主静坐澄清之語漢卿云<lb/>
　味道煞篤實<hi>云云</hi>先生曰静坐自是好近得子約書<lb/>
　云湏是識得喜怒哀樂未發之本體此語儘好漢卿<lb/>
　又問前年侍坐所聞似與今别前年云近方看得這<lb/>
　道理透若以前死却亦是枉死了今先生忽發歎以<lb/>
<pb n="KR3a0047_WYG_104-21a"/>
　為只如此不覺老了還當以前是就道理説今就勲<lb/>
　業上説先生曰不如此自是覺得無甚長進於上面<lb/>
　猶覺得隔一膜<hi>又云於上面但覺透得一半○賀孫</hi>
某當初講學也豈意到這裏幸而天假之年許多道理<lb/>
　在這裏今年頗覺勝似去年去年勝似前年<hi>䕫孫</hi>
某老矣無氣力得説<hi>時先生病當夜説話氣力比常時甚㣲</hi>看也看不得<lb/>
　了行也行不盡了説也説不辦了諸公勉之<hi>僴</hi>
敬子舉先生所謂傳命之脉及佛氏傳心傳髓之説曰<lb/>
<pb n="KR3a0047_WYG_104-21b"/>
　便是要自家意思與他為一若心不在上面書自是<lb/>
　書人自是人如何看得出孔子曰吾十有五而志於<lb/>
　學只十五歲時便斷斷然以聖人為志矣<hi>二程自十五六時便</hi>
　<hi>慨然欲學聖人○僴</hi>
周敬王四十一年壬戌孔子卒至宋慶元三年丁巳一<lb/>
　千六百七十六年<hi>先生是年正旦書於藏書閣下東楹○人傑</hi>
人之血氣固有强弱然志氣則無時而衰苟常持得這<lb/>
　志縱血氣衰極也不由他如某而今如此老病衰極<lb/>
<pb n="KR3a0047_WYG_104-22a"/>
　非不知每日且放晚起以飬病但自是心裏不穏只<lb/>
　交到五更初目便睡不著了雖欲勉强睡然此心已<lb/>
　自是箇起來底人不肯就枕了以此知人若能持得<lb/>
　這箇志氣定不㑹被血氣奪凡為血氣所移者皆是<lb/>
　自棄自暴之人耳<hi>僴○以下雜記</hi>
先生患氣痛脚弱泄㵼或勸晚起曰某自是不能晩起<lb/>
　雖甚病纔見光亦便要起尋思文字纔稍晚便覺似<lb/>
　宴安鴆毒便似箇懶惰底人心裏便不安湏是早起<lb/>
<pb n="KR3a0047_WYG_104-22b"/>
　了却覺得心下鬆爽<hi>僴</hi>
某氣質有病多在忿懥<hi>閎祖</hi>
因語某人好作文曰平生最不喜作文不得已為人所<lb/>
　託乃為之自有一等人樂於作詩不知移以講學多<lb/>
　少有益符舜功曰趙昌父前日在此好作詩與之語<lb/>
　道理如水投石<hi>可學</hi>
戊辰年省試出剛中而應或云此句凡七出某將彖辭<lb/>
　暗地黙數只有五箇其人堅執某又再誦再數只與<lb/>
<pb n="KR3a0047_WYG_104-23a"/>
　説記不得只記得五出且隨某所記行文已而出院<lb/>
　檢本果五出耳又云只記得大象便畫得卦<hi>銖</hi>
先生每得未見書必窮日夜讀之嘗云向時得徽宗實<lb/>
　録連夜看看得眼睛都疼一日得韓南澗集一夜與<lb/>
　文蔚同看倦時令文蔚讀聴至五更盡卷曰一生做<lb/>
　詩只有許多<hi>文蔚</hi>
　<lb/>
　<lb/>
<pb n="KR3a0047_WYG_104-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子語類卷一百四<lb/>
</p>
<p>
</p>
  </div>
</body>
</text>
</TEI>
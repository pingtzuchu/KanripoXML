<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷一百九</head> <lb/>
    <p>
<pb n="KR3a0047_WYG_109-1a"/>
欽定四庫全書<lb/>
　朱子語類卷一百九<lb/>
　　朱子六<lb/>
　　　論取士<lb/>
古人學校教飬徳行道藝選舉爵禄宿衛征伐師旅田<lb/>
　獵皆只是一項事皆一理也<lb/>
召穆公始諌厲王不聼而退居於郊及厲王出奔國人<lb/>
　欲殺其子召公匿之國人圍召公之第召公乃以己<lb/>
<pb n="KR3a0047_WYG_109-1b"/>
　子代厲王之子而宣王以立因歎曰便是這話難説<lb/>
　古者公卿世及君臣恩意交結素深與國家共休戚<lb/>
　故患難相為如此後世相遇如塗人及有患難則渙<lb/>
　然離散而已然今之公卿子孫亦不可用者只是不<lb/>
　曾教得故公卿之子孫莫不驕奢滛泆不得已而用<lb/>
　草茅新進之士舉而加之公卿之位以為苟勝於彼<lb/>
　而已然所恃者以其知義理故勝之耳若更不知義<lb/>
　理何所不至古之教國子其法至詳宻故其才者既<lb/>
<pb n="KR3a0047_WYG_109-2a"/>
　足以有立而不才者亦得以薫陶漸染而不失為寡<lb/>
　過之人豈若今之驕騃滛奢也哉陳同父課藁中有<lb/>
　一段論此稍佳<hi>僴</hi>
竇問人才湏教飬明道章䟽湏先擇學官如何曰便是<lb/>
　未有善擇底人某嘗謂天下事不是從中做起湏得<lb/>
　結子頭是當然後從上梳理下來方見次序徳明問<lb/>
　聞先生嘗言州縣學且依舊課試太學當專飬行義<lb/>
　之士曰却如此不得士自四方逺來太學無縁盡知<lb/>
<pb n="KR3a0047_WYG_109-2b"/>
　其來歴湏是從鄉舉<hi>徳明</hi>
吕與叔欲奏立四科取士曰徳行曰明經曰政事曰文<lb/>
　學徳行則待州縣舉薦下三科却許人投牒自試明<lb/>
　經裏面分許多項目如春秋則兼通三傳禮則通三<lb/>
　禮樂則盡通諸經所説樂處某看來樂處説也未盡<lb/>
　政事則如試法律等及行移決判事又定為試辟未<lb/>
　試則以事授之一年看其如何辟則令所屬長官舉<lb/>
　辟器逺云這也只是法曰固是法也待人而行然這<lb/>
<pb n="KR3a0047_WYG_109-3a"/>
　却法意詳盡如今科舉直是法先不是了今來欲教<lb/>
　吏部與二三郎官盡識得天下官之賢否定是了不<lb/>
　得這事<hi>賀孫</hi>
因論學校曰凡事湏有規模且如太學亦當用一好人<lb/>
　使之自立䋲墨遲之十年日與之磨煉方可今日學<lb/>
　官只是計資考遷用又學識短淺學者亦不尊尚可<lb/>
　學曰神宗未立三舎前太學亦盛曰吕氏家塾記云<lb/>
　未立三舎前太學只是一大書㑹當時有孫明復胡<lb/>
<pb n="KR3a0047_WYG_109-3b"/>
　安定之流人如何不趍慕<hi>可學</hi>
林擇之曰今士人所聚多處風俗便不好故太學不如<lb/>
　州學州學不如縣學縣學不如鄉學曰太學真个無<lb/>
　益於國家教化之意何在向見陳魏公説亦以為可<lb/>
　罷<hi>義剛</hi>
祖宗時科舉法踈闊張乖崖守蜀有士人亦不應舉乖<lb/>
　崖去尋得李畋出來舉送去如士人要應舉時只是<lb/>
　著布衫麻鞋陳状稱百姓某人今聞朝廷取士如何<lb/>
<pb n="KR3a0047_WYG_109-4a"/>
　如何來應舉連投所業太守略看所業方請就客位<lb/>
　換襴幞相見方得請試只一二人試訖舉送舊亦不<lb/>
　糊名仁宗時方糊名<hi>揚</hi>
商鞅論人不可多學為士人廢了耕戰此無道之言然<lb/>
　以今觀之士人千人萬人不知理㑹甚事真所謂游<lb/>
　手只是恁地底人一旦得髙官厚禄只是為害朝廷<lb/>
　何望其濟事真是可憂因云<hi>云云</hi>舊時此中赴試時<lb/>
　只有四五千人今多一倍因論吕與叔論得取士好<lb/>
<pb n="KR3a0047_WYG_109-4b"/>
　因論其集上代人章表之類文字多難看此文集之<lb/>
　弊揚因謂去了此等好曰然因歎與叔甚髙可惜死<lb/>
　早使其得六十左右直可觀可惜善人無福兄弟都<lb/>
　有立一兄和叔做鄉儀者更直截死早<hi>揚</hi>
康節謂天下治則人上行天下亂則人上文太祖時人<lb/>
　都不理㑹文仁宗時人㑹説今又不㑹説只是胡説<lb/>
　因見時文義甚是使人傷心<hi>揚</hi>
因説子張學干禄曰如今時文取者不問其能應者亦<lb/>
<pb n="KR3a0047_WYG_109-5a"/>
　不必其能只是盈紙便可得推而上之如除擢皆然<lb/>
　禮官不識禮樂官不識樂皆是吏人做上去學官只<lb/>
　是備員考試而已初不是有徳行道藝可為表率仁<lb/>
　義禮智從頭不識到尾國家元初取人如此為之奈<lb/>
　何<hi>明作</hi>
三舎人做乾元統天義説乾元處云如目之有視耳之<lb/>
　有聴體之有氣心之有神<hi>云云</hi>如今也無這般時文<lb/>
　<hi>僴</hi>
<pb n="KR3a0047_WYG_109-5b"/>
今人作經義正是醉人説話只是許多説話改頭換面<lb/>
　説了又説不成文字<hi>僴</hi>
今人為經義者全不顧經文務自立説心麄膽大敢為<lb/>
　新竒詭異之論方試官命此題已欲其立竒説矣又<lb/>
　出題目定不肯依經文成片叚都是斷章牽合是甚<lb/>
　麽義理三十年前人猶不敢如此只因一番省試出<lb/>
　上天之載無聲無臭儀刑文王三句後遂成例當時<lb/>
　人甚駭之今遂以為常矣遂使後生軰違背經㫖争<lb/>
<pb n="KR3a0047_WYG_109-6a"/>
　為新竒迎合主司之意長浮競薄終将若何可慮可<lb/>
　慮王介甫三經義固非聖人意然猶使學者知所統<lb/>
　一不過專念本經及看注解而以其本注之説為文<lb/>
　辭主司考其工拙而定去留耳豈若今之違經背義<lb/>
　恣為竒説而無所底止哉當時神宗令介甫造三經<lb/>
　義意思本好只是介甫之學不正不足以發明聖意<lb/>
　為可惜耳今為經義者又不若為詞賦詞賦不過工<lb/>
　於對偶不敢如治經者之亂説也聞北朝科舉罷即<lb/>
<pb n="KR3a0047_WYG_109-6b"/>
　曉示云後舉於某經某史命題仰士子各習此業使<lb/>
　人心有所定止專心看一經一史不過數舉則經史<lb/>
　皆通此法甚好今為主司者務出隠僻題目以乘人<lb/>
　之所不知使人弊精神於檢閲茫然無所向方是果<lb/>
　何法也<hi>僴</hi>
時有報行遣試官牽合破碎出題目者或曰如此行遣<lb/>
　一番也好曰某常説不當就題目上理㑹這箇都是<lb/>
　道術不一所以如此所以王介甫行三經字説説是<lb/>
<pb n="KR3a0047_WYG_109-7a"/>
　一道徳同風俗是他真箇使得天下學者盡只念這<lb/>
　物事更不敢别走作胡説上下都有箇據守若是有<lb/>
　才者自就他這腔子裏説得好依舊是好文字而今<lb/>
　人却務出暗僻難曉底題目以乘人之所不知却如<lb/>
　何教他不杜撰不胡説得或曰若不出難題恐盡被<lb/>
　人先牢籠做了曰莫管他自家依舊是取得好文字<lb/>
　不悞逺方觀聴而今却都是杜撰胡説破壊後生心<lb/>
　術這箇乖某常説今日學校科舉不成法上之人分<lb/>
<pb n="KR3a0047_WYG_109-7b"/>
　明以賊盜遇士士亦分明以盜賊自處動不動便鼓<lb/>
　譟作閙以相廹脅非盜賊而何這箇治之無他只是<lb/>
　嚴挾書傳義之禁不許繼燭少間自沙汰了一半不<lb/>
　是秀才底人他亦自不敢來雖無沙汰之名而有其<lb/>
　實既不許繼燭他自要奔<hi>去聲</hi>無縁更代得人筆或曰<lb/>
　恐難止遏今只省試及太學補試已自禁遏不住曰<lb/>
　也只是無人理㑹若捉得一兩箇真箇痛治人誰敢<lb/>
　犯這箇湏從保伍中做起却從保正社首中討保明<lb/>
<pb n="KR3a0047_WYG_109-8a"/>
　状五家為保互相保委若不是秀才定不得與保明<lb/>
　若捉出詭名納兩副三副卷底人來定将保明人痛<lb/>
　治人誰敢犯某嘗説天下無難理㑹底事這般事只<lb/>
　是黒地裏脚指縫也求得出來不知如何得恁地無<lb/>
　人理㑹又曰今日科舉考試也無法不通看或曰解<lb/>
　額當均否曰固是當均或曰看來不必立為定額但<lb/>
　以幾名終場卷子取一名足矣曰不得少間便長詭<lb/>
　名納卷之弊依舊與他立定額只是從今起照前三<lb/>
<pb n="KR3a0047_WYG_109-8b"/>
　舉内終場人數計之就這數内立定額數三舉之後<lb/>
　又将來均一番如此則多少不至相懸絶矣因説混<lb/>
　補曰頃在朝時趙丞相欲行三舎法陳君舉欲行混<lb/>
　補趙丞相不肯曰今此天寒粟貴若復混補湏添萬<lb/>
　餘人米價愈騰踊矣某曰為混補之説者固大謬為<lb/>
　三舎之説亦未為得也未論其他只州郡那裏得許<lb/>
　多錢榖飬他盖入學者既有舎法之利又有科舉之<lb/>
　利不入學者止有科舉一塗這裏便是不均利之所<lb/>
<pb n="KR3a0047_WYG_109-9a"/>
　在人誰不趨看來只均大學解額於諸路便無事如<lb/>
　今太學解額七人取兩人便七人取一人也由我十<lb/>
　人取一人也由我二十人三十人四十人取一人也<lb/>
　只由我而今自立箇不平放這裏如何責得人趨或<lb/>
　問恩榜無益於國家可去否曰此又去不得去之則<lb/>
　傷仁恩人必怨看來只好作文學助教闕立定某州<lb/>
　文學幾員助教幾員隨其人士之多少以定員數如<lb/>
　宗室宫觀例令自指射占闕相與受代莫要教他出<lb/>
<pb n="KR3a0047_WYG_109-9b"/>
　來做官既不傷仁恩又無老耄昏濁貪猥不事事之<lb/>
　病矣<hi>杜佑通典中説釋奠處有文學助教官</hi>因説禄令曰今日禄令更<lb/>
　莫説更是不均且如宫觀祠禄少間又盡指占某州<lb/>
　某州盖州郡財賦各自不同或元初立額有厚薄或<lb/>
　後來有増減少間人盡占多處去雖曰州郡富厚被<lb/>
　人炒多了也供當不去少間本州本郡底不曽給得<lb/>
　只得去應副他處人矣因又説經界或曰初做也湏<lb/>
　擾人曰若處之有法何擾之有而今只是人人不曉<lb/>
<pb n="KR3a0047_WYG_109-10a"/>
　所以被人瞞説難行間有一兩箇曉得底終不足以<lb/>
　勝不曉者之多若人人都教他筭教他法量他便使<lb/>
　瞞不得矣打量極多法惟法筭量極易自紹興間秦<lb/>
　丞相舉行一番以至今看來是蘇綽以後到紹興方<lb/>
　得行一番今又多弊了看來湏是三十年又量一番<lb/>
　庶常無弊盖人家田産只五六年間便自不同富者<lb/>
　貧貧者富少間病敗便多飛産匿名無所不有湏是<lb/>
　三十年再與打量一番則乘其弊少而易為力人習<lb/>
<pb n="KR3a0047_WYG_109-10b"/>
　見之亦無所容其姦矣要之既行也安得盡無弊只<lb/>
　是得大綱好其間寧無少弊處只如秦丞相紹興間<lb/>
　行也安得盡無弊只是十分弊也湏革去得九分半<lb/>
　所餘者一分半分而已今人却情願受這十分重弊<lb/>
　壓在頭上都不管及至纔有一人理㑹起便去搜剔<lb/>
　那半分一分底弊來瑕疵之以為決不可行如被人<lb/>
　少却百貫千貫却不管及被人少却百錢千錢便反<lb/>
　倒要與理㑹今人都是這般見識而今分明是有箇<lb/>
<pb n="KR3a0047_WYG_109-11a"/>
　天下國家無一人肯把做自家物事看不可説著某<lb/>
　常説天下事所以終做不成者只是壊於懶與私而<lb/>
　已懶則士大夫不肯任事有一様底説我只認做三<lb/>
　年官了去誰能閒理㑹得閒事閒討煩惱我不理㑹<lb/>
　也得好好做官去次則豪家上戸羣起遮攔恐法行<lb/>
　則奪其利盡用納税惟此二者為梗而已又曰事無<lb/>
　有處置不得者事事自有箇恰好處只是不㑹思量<lb/>
　不得其法只如舊時科舉無定日少間人來這州試<lb/>
<pb n="KR3a0047_WYG_109-11b"/>
　了又過那州試州裏試了又去漕司試無理㑹處不<lb/>
　知誰恁聦明㑹思量定作八月十五日積年之弊一<lb/>
　朝而革這箇方喚做處置事聖人所以做事動中機<lb/>
　㑹便是如此又曰凡事湏看透背後去因舉掌云且<lb/>
　如這一事見得這一面是如此便湏看透那手背後<lb/>
　去方得如國手下棊一著便見得數十著以後之著<lb/>
　若只看這一面如何見得那事幾更説甚治道<hi>僴</hi>
包顯道言科舉之弊先生曰如他經尚是就文義上説<lb/>
<pb n="KR3a0047_WYG_109-12a"/>
　最是春秋不成説話多是去求言外之意説得不成<lb/>
　模様某說道此皆是侮聖人之言却不如王介甫様<lb/>
　索性廢了較强又笑云常有一人作隨時變通論皆<lb/>
　説要復古至論科舉要復鄉舉里選却説湏是歇二<lb/>
　十年却行要待那種子盡了方行得説得來也是<hi>義剛</hi>
器逺問今士人習為時文應舉如此湏當有箇轉處否<lb/>
　曰某舊時看只見天下如何有許多道理恁地多如<lb/>
　今看來只有一箇道理只有一箇學在下者也著如<lb/>
<pb n="KR3a0047_WYG_109-12b"/>
　此學在上者也著如此學在上若好學自見道理許<lb/>
　多弊政亦自見得湏要整頓若上好學便於學舎選<lb/>
　舉賢儒如胡安定孫明復這般人為教導之官又湏<lb/>
　将科目盡變了全理㑹經學這湏㑹好今未説士子<lb/>
　且看朝廷許多奏表支離蔓衍是説甚麽如誥宰相<lb/>
　只湏説數語戒諭如此做足矣敬之云先生常説表<lb/>
　奏之文下諛其上也誥勅之文上諛其下也<hi>賀孫</hi>
問今日科舉之弊使有可為之時此法何如曰也廢他<lb/>
<pb n="KR3a0047_WYG_109-13a"/>
　不得然亦湏有箇道理又曰更湏兼他科目取人<lb/>
今時文賦却無害理經義大不便分明是侮聖人之言<lb/>
　如今年三知舉所上劄子論舉人使字理會這箇濟<lb/>
　得甚今日亦未論變科舉法只是上之人主張分别<lb/>
　善惡擢用正人使士子少知趨向則人心自變亦有<lb/>
　可觀可學問歐陽公當時變文體亦是上之人主張<lb/>
　曰渠是變其詭怪但此等事亦湏平日先有服人方<lb/>
　可舜功問歐陽公本論亦好但末結未盡曰本論精<lb/>
<pb n="KR3a0047_WYG_109-13b"/>
　宻却過於原道原道言語皆自然本論却生受觀其<lb/>
　意思乃是聖人許多憂慮做出却無自然氣象下篇<lb/>
　不可曉徳粹云以拜佛知人之性善先生曰亦有說<lb/>
　話佛亦教人為善故渠以此觀之也<hi>可學</hi>
今科舉之弊極矣鄉舉里選之法是第一義今不能行<lb/>
　只是就科舉法中與之區處且變著如今經義格子<lb/>
　使天下士子各通五經大義一舉試春秋一舉試三<lb/>
　禮一舉試易詩書禁懐挾出題目便寫出注疏與諸<lb/>
<pb n="KR3a0047_WYG_109-14a"/>
　家之説而斷以己意䇿論則試以時務如禮樂兵刑<lb/>
　之屬如此亦不為無益欲革奔競之弊則均諸州解<lb/>
　額稍損太學之額太學則罷月書季攷之法皆限之<lb/>
　以省試獨取經明行修之人如此亦庶幾矣<hi>木之</hi>
因言今日所在解額太不均先生曰只將諸州終場人<lb/>
　數與合發解人數定便了又不是天造地設有定數<lb/>
　何故不敢改動也是好笑<hi>浩</hi>
或言太學補試動一二萬人之冗曰要得不冗將太學<lb/>
<pb n="KR3a0047_WYG_109-14b"/>
　解額減損分布於諸州軍解額少處如此則人皆只<lb/>
　就本州軍試又何苦就補試也<hi>燾</hi>
臨别先生留飯坐間出示理㑹科舉文字大要欲均諸<lb/>
　州解額仍乞罷詩賦專經學論䇿條目井井云且得<lb/>
　士人讀些書三十年後恐有人出<hi>泳</hi>
乙卯年先生作科舉私議一通付過看大概欲於三年<lb/>
　前曉示下次科場以某經某子某史試士人如大義<lb/>
　毎道只六伯字其餘兩場亦各不同後次又預前以<lb/>
<pb n="KR3a0047_WYG_109-15a"/>
　某年科場别以某經某子某史試士人盖欲其逐番<lb/>
　精通也過欲借録不許<hi>過</hi>
先生言時文之謬云如科舉後便下詔今番科舉第一<lb/>
　場出題目在甚經内論題出在甚史内如史記漢書<lb/>
　等廣説二書䇿只出一二件事庶幾三年之間專心<lb/>
　去看得一書得底固是好不得底也逐番看得一般<lb/>
　書子細<hi>胡泳</hi>
先生云禮書已定中間無所不包某常欲作一科舉法<lb/>
<pb n="KR3a0047_WYG_109-15b"/>
　今之詩賦實為無用經義則未離於説經但變其虚<lb/>
　浮之格如近古義直述大意立科取人以易詩書為<lb/>
　一類三禮為一類春秋三傳為一類如子年以易詩<lb/>
　書取人則以前三年舉天下皆理㑹此三經卯年以<lb/>
　三禮取人則以前三年舉天下皆理㑹此三禮午年<lb/>
　以春秋三傳取人則以前三年舉天下皆理㑹此春<lb/>
　秋三傳如易詩書稍易理㑹故先用此一類取人如<lb/>
　是周而復始其毎舉所出䇿論皆有定所如某書出<lb/>
<pb n="KR3a0047_WYG_109-16a"/>
　論某書出䇿如天文地理樂律之類皆指定令學者<lb/>
　習而用以為題賀孫云此法若行但恐卒未有考官<lb/>
　曰湏先令考官習之<hi>賀孫</hi>
李先生説今日習春秋者皆令各習一傳并習誰解只<lb/>
　得依其説不得臆説先生曰六經皆可如此下家状<lb/>
　時皆令定了<hi>揚</hi>
今人都不曾讀書不㑹出題目禮記有無數好處好出<lb/>
　題目<hi>揚</hi>
<pb n="KR3a0047_WYG_109-16b"/>
科舉種子不好<hi>謂試官只是這般人○揚</hi>
張孟逺以書來論省試䇿題目言今日之弊在任法而<lb/>
　不任人孟逺謂今日凡事傷不能守法曰此皆偏説<lb/>
　今日只是要做好事則以礙法不容施行及至做不<lb/>
　好事即便越法不顧只是不勇於為善<hi>必大</hi>
科舉是法弊大抵立法只是立箇得人之法若有奉行<lb/>
　非其人却不干法事若只得人便可今却是法弊雖<lb/>
　有良有司亦無如之何王嘉叟云朝廷只有兩般法<lb/>
<pb n="KR3a0047_WYG_109-17a"/>
　一是排連法今銓部是也一是信采法今科舉是也<lb/>
　<hi>
                        <graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>
                    </hi>
問今之學校自麻沙時文冊子之外其他未嘗過而問<lb/>
　焉曰怪它不得上之所以教者不過如此然上之人<lb/>
　曽不思量時文一件學子自是著急何用更要爾教<lb/>
　爾設學校却好教他理㑹本分事業曰上庠風化之<lb/>
　原所謂季攷行藝者行尤可笑只毎月占一日之食<lb/>
　便是先生笑曰何其簡易也曰天下之事大正則難<lb/>
<pb n="KR3a0047_WYG_109-17b"/>
　如學校間小正湏可曰大處正不得小處越難才動<lb/>
　著便有掣肘如何正得<hi>琮</hi>
因説科舉所取文字多是輕浮不明白著實因歎息云<lb/>
　最可憂者不是説秀才做文字不好這事大關世變<lb/>
　東晉之末其文一切含胡是非都没理㑹<hi>賀</hi>
有少年試教官先生曰公如何湏要去試教官如今最<lb/>
　没道理是教人懐牒來試討教官某嘗經歴諸州教<lb/>
　官都是許多小兒子未生髭鬚入學底多是老大底<lb/>
<pb n="KR3a0047_WYG_109-18a"/>
　人如何服得他某思量湏是立箇定制非四十以上<lb/>
　不得任教官又云湏是罷了堂除及注授教官却請<lb/>
　本州鄉先生為之如福州便教林少頴這般人做士<lb/>
　子也歸心他教也必不苟又云只見泉州教官却老<lb/>
　成意思却好然他教人也未是如教人編抄甚長編<lb/>
　文字又曰今教授之職只教人做科舉時文若科舉<lb/>
　時文他心心念念要争功名若不教他爾道他自做<lb/>
　不做何待設官置吏費廪禄教他做也湏是當職底<lb/>
<pb n="KR3a0047_WYG_109-18b"/>
　人怕道人不曉義理湏是要教人識些如今全然無<lb/>
　此意如何恁地<hi>賀孫</hi>
坐中有説赴賢良科曰向來作時文應舉雖是角虚無<lb/>
　實然猶是白直却不甚害事今來最是喚做賢良者<lb/>
　其所作䇿論更讀不得縁世上只有許多時事已前<lb/>
　一齊話了自無可得説如笮酒相似第一番淋了第<lb/>
　二番又淋了第三番又淋了如今只管又去許多糟<lb/>
　粕裏只管淋有甚麽得話既無可得話又只管要新<lb/>
<pb n="KR3a0047_WYG_109-19a"/>
　最切害處是輕徳行毁名節崇智術尚變詐讀之使<lb/>
　人痛心疾首不知是甚世變到這裏可畏可畏這都<lb/>
　是不祥之兆隆興以來不恁地自隆興以後有恢復<lb/>
　之説都要來説功名初不曽濟得些事今看來反把<lb/>
　許多元氣都耗却管子孔門所不道而其言猶曰禮<lb/>
　義亷恥是謂四維如今将禮義亷恥一切掃除了却<lb/>
　來説事功<hi>賀孫</hi>
葉正則彭大老欲放混補廟堂亦可之但慮艱食故不<lb/>
<pb n="KR3a0047_WYG_109-19b"/>
　果行二人之意大率為其鄉人地耳廟堂云今日大<lb/>
　學文字不好却不知所以不好之因便使時文做得<lb/>
　十分好後濟得甚事某有一䇿諸州解額取見三舉<lb/>
　終場最多人數以寛處為準皆與添上省試取數却<lb/>
　不増其補試却用科舉年八月十五日引試若要就<lb/>
　補湏舍了解試始得如此庶幾人有固志免得如此<lb/>
　奔競喧閧<hi>閎祖</hi>
説趙丞相欲放混補歎息云方今大倫恁地不成模様<lb/>
<pb n="KR3a0047_WYG_109-20a"/>
　身為宰相合以何為急却要急去理㑹這般事如何<lb/>
　恁地不識輕重此皆是衰亂之態只看宣和末年番<lb/>
　人将至宰相説甚事只看實録頭一版便見且説大<lb/>
　學秀才做時文不好爾道是識世界否如今待補取<lb/>
　士有甚不得如何道恁地便取得人才如彼便取不<lb/>
　得人才只是亂説待補之立也恰如擲骰子一般且<lb/>
　試采擲得便得試擲不得便不得試且以為節制那<lb/>
　裏得底便是不得底便不是這般做事都是枉費氣<lb/>
<pb n="KR3a0047_WYG_109-20b"/>
　力某常説均解額只将逐州三舉終場人數用其最<lb/>
　多為額毎百人取幾人太學許多濫恩一齊省了元<lb/>
　在學者聴依舊恩例諸路牒試皆罷了士人如何也<lb/>
　只安鄉舉如何自家却立箇物事引誘人來奔趨下<lb/>
　面又恁地促窄無入身處如何又只就㣲末處理㑹<lb/>
　若均解額取人數多或恐下梢恩科數多則更将分<lb/>
　數立一長限以前得舉人却只依舊限有甚不得處<lb/>
　他只説近日學中縁有待補不得廣取以致學中無<lb/>
<pb n="KR3a0047_WYG_109-21a"/>
　好文字不知時文之弊己極雖鄉舉又何嘗有好文<lb/>
　字膾炙人口若是要取人才那裏将這幾句冒頭見<lb/>
　得只是胡説今時文日趨於弱日趨於巧小将士人<lb/>
　這些志氣都消削得盡莫説以前只是宣和末年三<lb/>
　舍法纔罷學舍中無限好人才如胡邦衡之類是甚<lb/>
　麽様有氣魄做出那文字是甚豪壮當時亦自煞有<lb/>
　人及紹興渡江之初亦自有人才那時士人所做文<lb/>
　字極麄更無委曲柔弱之態所以亦飬得氣宇只看<lb/>
<pb n="KR3a0047_WYG_109-21b"/>
　如今秤斤注兩作兩句破頭如此是多少衰氣<hi>賀孫</hi>
或問趙子直建議行三舍法補入縣學自縣學比試入<lb/>
　於州學自州學貢至行在補試方入太學如何曰這<lb/>
　是顯然不可行底事某嘗作書與説他自謂行之有<lb/>
　次第這下梢湏大乖今只州縣學裏小小補試動不<lb/>
　動便只是請囑之私若更把這箇為補試之地下梢<lb/>
　湏至於興大獄子直這般所在都不詢訪前軰如向<lb/>
　者三舍之弊某嘗及見老成人説劉聘君云縣學嘗<lb/>
<pb n="KR3a0047_WYG_109-22a"/>
　得一番分肉肉有内舍外舍多寡之差偶齋僕下錯<lb/>
　了一分學生便以界方打齋僕髙聲大怒云我是内<lb/>
　舍生如何却只得外舍生肉如此等無亷耻事無限<lb/>
　只是蔡京法度如此嘗見胡珵徳輝有言曰學校之<lb/>
　設所以教天下之人為忠為孝也國家之學法始於<lb/>
　熈寧成於崇觀熈寧之法李定為之也崇觀之法蔡<lb/>
　京為之也李定者天下之至不孝者也蔡京者天下<lb/>
　之至不忠者也豈有不忠不孝之人而其所立之法<lb/>
<pb n="KR3a0047_WYG_109-22b"/>
　可行於天下乎今欲行三舍之法亦本無他説只為<lb/>
　所取待補多滅裂真正老成士人多不得太學就試<lb/>
　太學縁此多不得人然初間所以立待補之意只為<lb/>
　四方士人都來就試行在壅隘故為此法然又湏思<lb/>
　量所以致得四方士人苦死都要來赴太學試為甚<lb/>
　麽這是箇弊端湏從根頭理㑹去某與子直書曽云<lb/>
　若怕人都來赴太學試湏思量士人所以都要來做<lb/>
　甚麽皆是秀才皆非有古人教飬之實而仕進之途<lb/>
<pb n="KR3a0047_WYG_109-23a"/>
　如此其易正試既優又有舍選恩數厚較之諸州或<lb/>
　五六百人解送一人何其不平至於此自是做得病<lb/>
　痛如此不就這處醫治却只去理㑹其末今要好且<lb/>
　明降指揮自今太學並不許以恩例為免若在學人<lb/>
　援執舊例則以自今新補入為始他未入者幸得入<lb/>
　而已未暇計此太學既無非望之恩又於鄉舉額窄<lb/>
　處増之則人人自安鄉里何苦都要入太學不就此<lb/>
　整理更説甚髙抑崇秦相舉之為司業抑崇乃龜山<lb/>
<pb n="KR3a0047_WYG_109-23b"/>
　門人龜山於學校之弊煞有説話渠非不習聞講論<lb/>
　到好做處却略不施為秦本惡程學後見其用此人<lb/>
　人莫不相慶以為庶幾善類得相汲引後乃大不然<lb/>
　一向苟合取媚而已學校以前整頓固難當那時兵<lb/>
　興之後若從頭依自家好規模整頓一番豈不可為<lb/>
　他當時於秦相前亦不敢説及此<hi>賀孫</hi>
因論黄幾先言曽於周丈處見北朝賦氣脉厚先生曰<lb/>
　那處是氣象大了説得出來自是如此不是那邊人<lb/>
<pb n="KR3a0047_WYG_109-24a"/>
　㑹<hi>揚</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0047_WYG_109-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子語類卷一百九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷三十九</head> <lb/>
    <p>
<pb n="KR3a0047_WYG_039-1a"/>
欽定四庫全書<lb/>
　朱子語類卷三十九<lb/>
　　論語二十一<lb/>
　　　先進篇上<lb/>
　　　　先進於禮樂章<lb/>
立之問先進後進於禮樂文質何以不同曰禮只是一<lb/>
　箇禮用得自不同如升降揖遜古人只是誠實依許<lb/>
　多威儀行將去後人便自做得一般様忒好看了古<lb/>
<pb n="KR3a0047_WYG_039-1b"/>
　人只是正容謹節後人便近於巧言令色樂亦只是<lb/>
　一箇樂亦是用䖏自不同古樂不可得而見矣只如<lb/>
　今人彈琴亦自可見如誠寔底人彈便雍容平淡自<lb/>
　是好聽若弄手弄脚撰出無限不好底聲音只見繁<lb/>
　碎耳因論樂黄鍾之律最長應鍾之律最短長者聲<lb/>
　濁短者聲清十二律旋相為宫宫為君商為臣樂中<lb/>
　最忌臣陵君故有四清聲如今響板子有十六箇十<lb/>
　二箇是正律四箇是四清聲清聲是減一律之半如<lb/>
<pb n="KR3a0047_WYG_039-2a"/>
　應鐘為宫其聲最短而清或蕤賓為商則是商聲高<lb/>
　似宫聲是為臣陵君不可用遂乃用蕤賔律減半為<lb/>
　清聲以應之雖然減半然只是此律故亦自能相應<lb/>
　也此是通典載此一項徽宗朝作大晟樂其聲是一<lb/>
　聲低似一聲故其音緩散太祖英眀不可及當王朴<lb/>
　造樂時聞其聲太急便令減下一律其聲遂平<hi>時舉</hi>
問先進於禮樂此禮樂還說宗廟朝廷以至州閭鄉黨<lb/>
　之禮樂曰也不止是這般禮樂凡日用之間一禮一<lb/>
<pb n="KR3a0047_WYG_039-2b"/>
　樂皆是禮樂只管文勝去如何合殺湏有箇變轉道<lb/>
　理如今日事都恁地侈靡某在南康時通上位書啓<lb/>
　只把紙封後来做書盝如今盡用紫羅背盝内用真<lb/>
　紅事事都如此如何合殺問孔子又云吾從周只是<lb/>
　指周之前軰而言曰然聖人窮而在下所用禮樂固<lb/>
　是從周之前軰若聖人達而在上所用禮樂湏更有<lb/>
　損益不止從周之前軰若答顔子為邦之問則告以<lb/>
　四代之禮樂問如孔子所言禮與其奢也寧儉喪與<lb/>
<pb n="KR3a0047_WYG_039-3a"/>
　其易也寧戚又云禮云禮云玉帛云乎哉樂云樂云<lb/>
　鐘鼔云乎哉此皆欲損過就中之意曰固是此等語<lb/>
　最多又云觀聖人意思因見得事事都如此非獨禮<lb/>
　樂如孟子後面說許多鄉原狂狷亦是此意鄉原直<lb/>
　是不好寧可是狂底狷底如今人恁地文理細宻倒<lb/>
　未必好寧可是白直粗踈底人<hi>賀孫</hi>
夫子於禮樂欲從先進今觀禮書所載燕饗之禮品節<lb/>
　太繁恐亦難用不若只如今人宴集就中删修使之<lb/>
<pb n="KR3a0047_WYG_039-3b"/>
　合義如鄉飲酒禮向来所行真成彊人行之何益所<lb/>
　以難久不若只就今時宴飲之禮中删改行之情意<lb/>
　却須浹洽<hi>必大</hi>
　　　　從我於陳蔡章<lb/>
問從我於陳蔡者皆不及門曰此說當從眀道謂此時<lb/>
　適皆不在孔子之門思其相從於患難而言其不在<lb/>
　此耳門人記之因歴數顔子而下十人并目其所長<lb/>
　云耳<hi>謨</hi>
<pb n="KR3a0047_WYG_039-4a"/>
問徳行不知可兼言語文學政事否曰不消如此看自<lb/>
　就逐項上看如顔子之徳行固可以備若他人固有<lb/>
　徳行而短於才者因云冉伯牛閔子之徳行亦不多<lb/>
　見子夏子㳺兩人成就自不同胡五峯說不知集注<lb/>
　中載否他說子夏是循規守矩細宻底人子㳺却高<lb/>
　朗又欠細宻工夫荀子曰第作其冠神禫其辭禹行<lb/>
　而舜趋是子張氏之賤儒也正其衣冠齊其顔色嗛<lb/>
　然而終日不言是子夏氏之賤儒也偷懦憚事無亷<lb/>
<pb n="KR3a0047_WYG_039-4b"/>
　恥而嗜飲食必曰君子固不用力是子㳺氏之賤儒<lb/>
　也如學子游之弊只學得許多放蕩踈闊意思賀孫<lb/>
　因舉如喪致乎哀而止事君數斯辱朋友數斯䟽皆<lb/>
　是子㳺之言如小子當洒掃應對進退等語皆是子<lb/>
　夏之言又如子㳺䏻飬而不䏻敬子夏䏻敬而少温<lb/>
　潤之色皆見二子氣象不同䖏曰然<hi>賀孫</hi>
問徳行言語政事文學之别曰徳行是箇兼内外貫夲<lb/>
　末全體底物事那三件各是一物見於用者也<lb/>
<pb n="KR3a0047_WYG_039-5a"/>
徳行得之於心而見於行事者也<lb/>
　　　　囬也非助我者也<lb/>
舊曾問李先生顔子非助我者䖏李先生云顔子於聖<lb/>
　人根本有黙契䖏不假枝葉之助也如子夏乃枝葉<lb/>
　之功<hi>祖道</hi>
　　　　南容三復白圭章<lb/>
先生令接讀問自南容三復白圭云不是一旦讀此乃<lb/>
　是日日讀之玩味此詩而欲謹於言行也此事見家<lb/>
<pb n="KR3a0047_WYG_039-5b"/>
　語自分眀<hi>時舉</hi>
　　　　顔路請子之車章<lb/>
鄭問顔淵死孔子既不與之車若有錢還亦與之否曰<lb/>
　有錢亦湏與之無害<lb/>
問注以為命車何以驗之曰禮記言大夫賜命車<hi>節</hi>
　　　　門人厚𦵏章<lb/>
門人厚𦵏是顔子之門人不得視猶子以有二三子故<lb/>
　也嘆不得如𦵏鯉之得宜此古註說得甚好又簡徑<lb/>
<pb n="KR3a0047_WYG_039-6a"/>
　<hi>明作</hi>
　　　　季路問事鬼神章<lb/>
事人事鬼以心言知生知死以理言<hi>泳</hi>
或問季路問鬼神章曰事君親盡誠敬之心即移此心<lb/>
　以事鬼神則祭如在祭神如神在人受天所賦許多<lb/>
　道理自然完具無欠闕須盡得這道理無欠闕到那<lb/>
　死時乃是生理已盡安於死而無愧<hi>時舉</hi>
或問二氣五行聚則生散則死聚則不能不散如晝之<lb/>
<pb n="KR3a0047_WYG_039-6b"/>
　不能不夜故知所以生則知所以死苟於事人之道<lb/>
　未䏻盡焉能事鬼哉曰不須論鬼為已死之物但事<lb/>
　人須是誠敬事鬼亦要如此事人如出則事公卿入<lb/>
　則事父兄事其所當事者事鬼亦然苟非其鬼而事<lb/>
　之則謟矣<hi>去偽</hi>
問人鬼一理人䏻誠敬則與理為一自然能盡事人事<lb/>
　鬼之道有是理則有是氣人氣聚則生氣散則死是<lb/>
　如此否曰人且從分眀䖏理㑹去如誠敬不至以之<lb/>
<pb n="KR3a0047_WYG_039-7a"/>
　事人則必不能盡其道况事神乎不能曉其所以生<lb/>
　則又焉能曉其所以死乎<lb/>
亞夫問未知生焉知死先生曰若曰氣聚則生氣散則<lb/>
　死才說破則人便都理㑹得然須知道人生有多少<lb/>
　道理自禀五常之性以来所以父子有親君臣有義<lb/>
　者須要一一盡得這生底道理則死底道理皆可知<lb/>
　矣張子所謂存吾順事沒吾寧也是也<hi>時舉</hi>
問天地之化雖生生不窮然而有聚必有散有生必有<lb/>
<pb n="KR3a0047_WYG_039-7b"/>
　死能原始而知其聚而生則必知其後必散而死能<lb/>
　知其生也得於氣化之日初無精神寄寓於太虚之<lb/>
　中則知其死也與氣而俱散無復更有形象尚留於<lb/>
　𡨕漠之内曰死便是都散無了<lb/>
或問季路問鬼神章曰世間無有聚而不散散而不聚<lb/>
　之物聚時是這模様則散時也是這模様若道孔子<lb/>
　說與子路又不全與他說若道不說又也只是恁地<lb/>
　<hi>義剛</hi>
<pb n="KR3a0047_WYG_039-8a"/>
先生說未能事人焉能事鬼曾以一時趨平原者言之<lb/>
　我於人之不當事者不妄事則於鬼神亦然所以程<lb/>
　子云能盡事人之道則能盡事鬼之道一而二二而<lb/>
　一<hi>過</hi>
問伊川謂死生人鬼一而二二而一是兼氣與理言之<lb/>
　否曰有是理則有是氣有是氣則有是理氣則二理<lb/>
　則一<hi>賀孫</hi>
徐問集注云鬼神不外人事在人事中何以見曰鬼神<lb/>
<pb n="KR3a0047_WYG_039-8b"/>
　只是二氣屈伸往来在人事如福善禍滛亦可見鬼<lb/>
　神道理論語少說此般話曰動靜語黙亦是此理否<lb/>
　曰亦是然聖人全不曾說這般話與人以其無形無<lb/>
　影固亦難說所謂敬鬼神而逺之只如此說而已<hi>淳○</hi>
　<hi>今集注無</hi>
　　　　閔子侍側章<lb/>
問閔子誾誾冉有子貢侃侃二者氣象曰閔子純粹冉<lb/>
　有子貢便較粗了侃侃便有盡發見在外底氣象閔<lb/>
<pb n="KR3a0047_WYG_039-9a"/>
　子則較近裏些子<hi>雉</hi>
問冉有子貢侃侃如也這侃侃字只作剛直說如何曰<lb/>
　也只是剛直閔子騫氣象便自深厚冉有子貢便都<lb/>
　發見在外<lb/>
冉有子貢侃侃如也侃侃剛直之貌不必泥事迹以二<lb/>
　子氣象觀之賜之達求之藝皆是有才底人大凡人<lb/>
　有才便自暴露便自然有這般氣象閔子純於孝自<lb/>
　然有誾誾氣象<hi>端䝉</hi>
<pb n="KR3a0047_WYG_039-9b"/>
誾誾是深沈底侃侃是發露圭角底行行是發露得粗<lb/>
　底<hi>䕫孫</hi>
問誾誾行行侃侃皆是剛正之意如冉求平日自是箇<lb/>
　退遜之人如何也解有此意思曰三子皆意思大同<lb/>
　小異求賜則微見其意子路則全體發在外閔子則<lb/>
　又全不外見然此意思亦自在三子者皆有疑必問<lb/>
　有懐必吐無有遮覆含糊之意曰豈非以卑承尊易<lb/>
　得入於柔佞卑謟三子各露其情寔如此故夫子樂<lb/>
<pb n="KR3a0047_WYG_039-10a"/>
　之曰都無那委曲回互底意思<hi>廣</hi>
問誾誾行行侃侃曰閔子於和恱中却有剛正意思仲<lb/>
　由一於剛正閔子深厚仲由較表露問子路不得其<lb/>
　死然曰然者未定之辭聖人雖謂其不得其死使子<lb/>
　路䏻變其氣習亦必有以䖏死<hi>賀孫</hi>
呉伯英講由也不得其死䖏問曰由之死疑其甚不眀<lb/>
　於大義豈有子拒父如是之逆而可以仕之乎曰然<lb/>
　仲由之死也有些沒𦂳要然誤䖏不在致死之時乃<lb/>
<pb n="KR3a0047_WYG_039-10b"/>
　在於委質之始但不知夫子既教之以正名而不深<lb/>
　切言其不可仕於衛何與若冉有子貢則䏻問夫子<lb/>
　為衛君與否盖不若子路之粗率<hi>壮祖</hi>
或問子路死於孔悝之難死得是否曰非是自是死得<lb/>
　獃出公豈可仕也又問若仕於孔悝則其死為是否<lb/>
　曰未問死孔悝是不是只合下仕於衛自不是了况<lb/>
　孔悝亦自是不好底人何足仕也子路只見得可仕<lb/>
　於大夫而不知輙之國非可仕之國也問孔門弟子<lb/>
<pb n="KR3a0047_WYG_039-11a"/>
　多仕於列國之大夫者何故曰他别無科闕仕進者<lb/>
　只有此一門舎此則無從可仕所以顔閔寧不仕耳<lb/>
　<hi>僴</hi>
子路死孔悝之難未為不是只是他當初事孔悝時錯<lb/>
　了到此不得其死<hi>饒本作到此只得死</hi>衛君不正冉有子貢便<lb/>
　䏻疑而問之有思量便不去事他若子路粗率全不<lb/>
　信聖人說話必也正名亦是教子路不要事衛他更<lb/>
　說夫子之迂若由也不得其死聖人已見得他錯了<lb/>
<pb n="KR3a0047_WYG_039-11b"/>
　但不如鳴鼔攻之責得求之深雖有不得其死及正<lb/>
　名之說然終不分曉痛說與他使之知不要事孔悝<lb/>
　此事不可曉不知聖人何故不痛責之<hi>眀作</hi>
子路為人粗於精微䖏多未達其事孔悝盖其心不以<lb/>
　出公為非故也悝即出公之黨何以見得他如此如<lb/>
　衛君待子為政夫子欲先正名他遂以為迂可見他<lb/>
　不以出公為非故其事悝盖自以為善而為之而不<lb/>
　知其非義也<hi>㽦</hi>
<pb n="KR3a0047_WYG_039-12a"/>
　　　　子貢問師與商也章<lb/>
問師也過商也不及看過與不及䖏莫只是二子知見<lb/>
　上欠工夫曰也不獨知見上欠只二子合下資質是<lb/>
　這模様子張便常要將大話盖將去子夏便規規謹<lb/>
　守看論語中所載子張說話及夫子告子張䖏如多<lb/>
　聞闕疑多見闕殆之類如子張自說我之大賢與於<lb/>
　人何所不容我之不賢與人將拒我如之何其拒人<lb/>
　也此說話固是好只是他地位未說得這般話這是<lb/>
<pb n="KR3a0047_WYG_039-12b"/>
　大賢以上聖人之事他便把來盖人其疎曠多如此<lb/>
　孔子告子夏如云無為小人儒又云無欲速無見小<lb/>
　利如子夏自言可者與之其不可者拒之小子當洒<lb/>
　掃應對進退之類可見又問參也竟以魯得之魯却<lb/>
　似有不及之意然曾參雖魯而規模志向自大所以<lb/>
　終能傳夫子之道子夏合下淺狹而不能窮䆒道體<lb/>
　之大全所以終於不及曰魯自與不及不相似魯是<lb/>
　質樸渾厚意思只是鈍不及底恰似一箇物事欠了<lb/>
<pb n="KR3a0047_WYG_039-13a"/>
　些子<hi>賀孫</hi>
問伊川謂師商過不及其弊為楊墨曰不似楊墨墨氏<lb/>
　之學萌蘖已久晏子時已有之兼師商之過不及與<lb/>
　兼愛為我不闗事<hi>必大</hi>
　　　　季氏富於周公章<lb/>
問以季氏之富而求也為之聚斂曰不問季氏貧富若<lb/>
　季氏雖富而取於民有制亦何害此必有非所當取<lb/>
　而取之者故夫子如此說<hi>義剛</hi>
<pb n="KR3a0047_WYG_039-13b"/>
問冉求聖門高弟親炙聖人不可謂無所見一旦仕於<lb/>
　季氏為之聚斂而附益之盖縁他工夫間斷故不知<lb/>
　不覺做到這裏豈可不時時自㸃檢曰固是只縁箇<lb/>
　公私義利界分不眀所以如此若是常在界分内做<lb/>
　自然不到如此纔出界分去則無所不至矣<hi>廣</hi>
問季氏富於周公一章先生令舉范氏之說歎美久之<lb/>
　云人最怕資質弱若過於剛如子路雖不得其死百<lb/>
　世之下其勇氣英風尚足以起頑立懦若冉求之徒<lb/>
<pb n="KR3a0047_WYG_039-14a"/>
　都自扶不起如云可使足民他豈不知愛民而反為<lb/>
　季氏聚斂如范氏云其心術不眀惟是心術不眀到<lb/>
　這般所在都不自知又云以仕為急他只縁以仕為<lb/>
　急故從季氏見他所為如此又拔不出一向從其惡<lb/>
　賀孫因云若閔子善為我辭之意便見得煞高曰然<lb/>
　因云謝氏說閔子䖏最好因令賀孫舉讀全文曰冉<lb/>
　求路頭錯䖏只在急於仕人亦有多様有一等人合<lb/>
　下只是要求進又有一等人心性自不要如此見此<lb/>
<pb n="KR3a0047_WYG_039-14b"/>
　事自匹似閒又有一等人雖要求進度其不可亦有<lb/>
　退歩之意<hi>賀孫</hi>
　　　　柴也愚章<lb/>
柴也愚他是箇謹厚底人不曾見得道理故曰愚<hi>眀作</hi>
呉伯英問柴也愚因說柴甞避難於衞不徑不竇使當<lb/>
　時非有室可入則柴必不免此還合義否曰此聖人<lb/>
　所以言其愚也若夫子畏於匡微服過宋料須不如<lb/>
　此<hi>壮祖</hi>
<pb n="KR3a0047_WYG_039-15a"/>
用之問高子羔不竇不徑事曰怕聖人須不如此如不<lb/>
　徑不竇只說平安無事時節若當有冦賊患難如何<lb/>
　専守此以殘其軀此柴之所以為愚聖人微服而過<lb/>
　宋微服是着那下賤人衣服觀這意如此只守不徑<lb/>
　不竇之說不得如途中萬一遇大盜賊也須走避那<lb/>
　時如何要不由小徑去得然子羔也是守得定若更<lb/>
　學到變通䖏儘好止縁他學有未盡䖏問學到時便<lb/>
　如曾子之易簀曰易簀也只是平常時節又曰子路<lb/>
<pb n="KR3a0047_WYG_039-15b"/>
　使子羔為費宰子曰賊夫人之子不可為政者正縁<lb/>
　他未䏻應變他底却自正問子路之死與子羔事如<lb/>
　何曰子路事更難說又曰如聖節就祝夀䖏拜四拜<lb/>
　張忠甫不出仕甞曰只怕國忌聖節去拜佛不得這<lb/>
　也如不徑不竇相似因說國家循襲這般禮數都曉<lb/>
　不得往往拜佛之事始於梁武帝以私忌設齋始思<lb/>
　量聖節要寓臣子之意又未有箇所在奉安又曰尊<lb/>
　號始於唐徳宗後来只管循襲若不是人主自理㑹<lb/>
<pb n="KR3a0047_WYG_039-16a"/>
　得如何說當神宗時羣臣上尊號司馬温公宻撰不<lb/>
　允詔書勸上不受神宗便不受這只是神宗自見得<lb/>
　雖温公也要如此不得且如三年䘮其廢如此長逺<lb/>
　夀皇要行便行了也不見有甚不可行䖏<hi>賀孫</hi>
參也魯魯是魯鈍曾子只縁魯鈍被他不肯放過所以<lb/>
　做得透若是放過只是魯而已<hi>恪</hi>
讀參也魯一段云只曾子資質自得便宜了盖他以遲<lb/>
　鈍之故見得未透只得且去理㑹終要洞達而後已<lb/>
<pb n="KR3a0047_WYG_039-16b"/>
　若理㑹不得便放下了如何得通透則是終於魯而<lb/>
　已<hi>時舉</hi>
參也竟以魯得之曾子魯鈍難曉只是他不肯放過直<lb/>
　是捱得到透徹了方住不似别人只略綽見得些小<lb/>
　了便休今一様敏底見得容易又不能堅守鈍底捱<lb/>
　得到略曉得䖏便說道理止此更不深求惟曾子不<lb/>
　肯放舎若這事看未透真是捱得到盡䖏所以竟得<lb/>
　之<hi>僴</hi>
<pb n="KR3a0047_WYG_039-17a"/>
眀道謂曾子竟以魯得之縁他質鈍不解便理㑹得故<lb/>
　着工夫去看遂看得来透徹非他人所及有一等伶<lb/>
　俐人見得雖快然只是從皮膚上略過所以不如他<lb/>
　且莫說義理只如人學做文章非是只恁地讀前人<lb/>
　文字了便㑹做得似他底亦須是下工夫始造其妙<lb/>
　觀韓文公與李翊書老蘇與歐陽公書說他學做文<lb/>
　章時工夫甚麽細宻豈是只恁從册子上略過便做<lb/>
　得如此文字也<hi>毅夫</hi>
<pb n="KR3a0047_WYG_039-17b"/>
參也竟以魯得之不說須要魯魯却正是他一般病但<lb/>
　却尚是適好底病就他說却是得這箇魯底力<hi>義剛</hi>
參也竟以魯得之魯鈍則無造作<hi>賀孫</hi>
曾子以魯得之只是魯鈍之人却能守其心専一眀達<lb/>
　者毎事要入一分半上落下多不専一<hi>端䝉</hi>
　　　　回也其庶乎章<lb/>
敬之問回也其庶乎屢空大意謂顔子不以貧窶動其<lb/>
　心故聖人見其於道庶幾子貢不知貧富之定命而<lb/>
<pb n="KR3a0047_WYG_039-18a"/>
　於貧富之間不能無留情故聖人見其平日所講論<lb/>
　者多出億度而中曰據文勢也是如此但顔子於道<lb/>
　庶幾却不在此聖人謂其如此益見其好子貢不受<lb/>
　命也在平日聖人亦不因其貨殖而言賀孫因問集<lb/>
　注云顔回言其樂道又能安貧以此意看若顔子不<lb/>
　䖏貧賤困窮之地亦不害其為樂曰顔子不䖏貧賤<lb/>
　固自樂到他䖏貧賤只恁地更難所以聖人於此數<lb/>
　數拈掇出来<hi>賀孫</hi>
<pb n="KR3a0047_WYG_039-18b"/>
顔子屢空說作空中不是論語中只有空空如也是說<lb/>
　無所得别不見說虚空䖏<hi>可學</hi>
問屢空前軰及南軒皆作空無說以為無意必固我之<lb/>
　無但顔子屢空未至於聖人之皆無而純然天理也<lb/>
　及先生所解却作屢空乏而自樂何也曰經意當如<lb/>
　此不然則連下文子貢作二段事空無之說盖自何<lb/>
　晏有此解晏老氏清淨之學也因其有此說後来諸<lb/>
　公見其說得新好遂發眀之若顔子固是意必固我<lb/>
<pb n="KR3a0047_WYG_039-19a"/>
　之屢無只是此經意不然顔子不以貧乏改其樂而<lb/>
　求其富如此說下文見得子貢有優劣<hi>㝢</hi>
問吕曰貨殖之學聚所聞見以度物可以屢中而不能<lb/>
　悉中甞記前軰一説曰自太史公班固列子貢於貨<lb/>
　殖下與馬醫夏畦同科謂其所至諸侯莫不分庭抗<lb/>
　禮天下後世無不指子貢為竪賈之事子貢孔門高<lb/>
　弟豈有聖人之門而以賈竪為先乎屢空無我者也<lb/>
　其學則自内而求貨殖自外而入非出於已之所自<lb/>
<pb n="KR3a0047_WYG_039-19b"/>
　得也特其才高凡接於見聞者莫不解悟比之屢空<lb/>
　者為有間矣曰此說乃觀文葉公所作審是集中之<lb/>
　語盖吕與叔之遺意也乍看似好而道理恐不如是<lb/>
　盖屢空者空乏其身也貨殖則對屢空而言不能不<lb/>
　計較者是也范氏曰顔子簞食瓢飲屢絶而不改其<lb/>
　樂天下之物豈有能動其心者此說為得之<hi>謨</hi>
　　　　子張問善人之道章<lb/>
問善人之道曰善人之道只是箇善人底道理所謂善<lb/>
<pb n="KR3a0047_WYG_039-20a"/>
　人者是天資渾然一箇好人他資質至善而無惡即<lb/>
　可欲之謂善他所行底事自然皆善不消得按本子<lb/>
　自不至於惡若是常人不依夲子便不能盡善流而<lb/>
　為惡但他既天資之善故不必循塗守轍行之皆善<lb/>
　却縁只是如此而無學故不能入聖人閫室横渠之<lb/>
　解極好<hi>塗轍猶言規矩尺度○㽦</hi>
味道問善人只是好資質全未曾學曰是又問不踐迹<lb/>
　曰是古人所做底事恁地好雖不曾學古人已做底<lb/>
<pb n="KR3a0047_WYG_039-20b"/>
　事做得来也恁地好循塗守轍猶言循規守矩云耳<lb/>
踐迹迹是舊迹前人所做過了底様子是成法也善人<lb/>
　雖不曾知得前人所做様子效他去做但所為亦自<lb/>
　與暗合但未能到聖人深䖏<hi>恪</hi>
施問不踐迹曰是他資質美所為無箇不是雖不踐成<lb/>
　法却暗合道理然他也自不能曉㑹只暗合而已又<lb/>
　却不曾學問所以亦不入於室林問不入室室是神<lb/>
　化地位否曰非也室只是深奥䖏<hi>㝢</hi>
<pb n="KR3a0047_WYG_039-21a"/>
問不踐迹曰善人質美雖不學様子却做得是然以其<lb/>
　不學是以不入室到聖人地位不得<hi>謙之</hi>
善人乃是天資自然有善者不待循常迹而自然能有<lb/>
　其善然而不能加學則亦不足以入聖人之室<hi>震</hi>
謝教問不踐迹曰資質美只是暗合不依本子做横渠<lb/>
　說得好然亦只是終於此而已<hi>淳</hi>
問不踐迹亦不入於室莫是篤行之而後可以入善之<lb/>
　閫奥否曰若如此言却是說未為以前事今只說善<lb/>
<pb n="KR3a0047_WYG_039-21b"/>
　人只是一箇好底資質不必踐元本子亦未入於室<lb/>
　須是要學方入聖賢之域惟横渠云志於仁而無惡<lb/>
　此句最盡如樂正子自可欲之善人去自可到美大<lb/>
　聖神地位<hi>去偽</hi>
問善人莫是天資好人否故雖不必循守舊人途轍而<lb/>
　自不為惡然其不知學問故亦不能入於聖人之室<lb/>
　此可見美質有限學問無窮否曰然<hi>廣</hi>
問尋常解踐迹猶踏故歩不踐迹者亦有所進亦不入<lb/>
<pb n="KR3a0047_WYG_039-22a"/>
　於室者所進不逺也今集註解踐迹不循様轍之意<lb/>
　如何曰善人者以其心善故不假成法而其中自能<lb/>
　運用故曰不踐迹據此止說善人未有進意<hi>洽</hi>
問不踐迹何以為善人曰不循習前人已試之法度而<lb/>
　亦可以為善如漢文帝是也<hi>大雅</hi>
魏才仲問善人之道一章曰如所謂雖曰未學吾必謂<lb/>
　之學矣之類又問如太史公賛文帝為善人意思也<lb/>
　是曰然只為他截斷只到這裏不能做向上去所以<lb/>
<pb n="KR3a0047_WYG_039-22b"/>
　說道不依様子也自不為惡只是不能入聖人之室<lb/>
　又問文帝好黄老亦不免有慘酷䖏莫是纔好清淨<lb/>
　便至於法度不立必至殘酷而後可以服人曰自清<lb/>
　淨至殘酷中間大有曲折却如此說不得唯是自家<lb/>
　好清淨便一付之法有犯罪者都不消問自家但看<lb/>
　法何如只依法行自家這裏更不與你思量得此所<lb/>
　以流而為殘酷伯謨曰黄老之教本不為刑名只要<lb/>
　理㑹自已亦不說要慘酷但用之者過耳曰縁黄老<lb/>
<pb n="KR3a0047_WYG_039-23a"/>
　之術凡事都先退一着做教人不防他到得逼近利<lb/>
　害也便不譲别人寧可我殺了你定不容你殺了我<lb/>
　他術多是如此所以文景用之如此文帝猶善用之<lb/>
　如南越反則卑辭厚禮以誘之吴王不朝賜以几杖<lb/>
　等事這退一着却是術數到他教太子晁錯為家令<lb/>
　他謂太子亦好學只欠識術數故以晁錯傅之到後<lb/>
　來七國之變弄成一塲紛亂看文景許多慈祥豈弟<lb/>
　䖏都只是術數然景帝用得不好如削之亦反不削<lb/>
<pb n="KR3a0047_WYG_039-23b"/>
　亦反<hi>賀孫</hi>
　　　　子畏於匡章<lb/>
或問回何敢死伊川改死為先是否曰伊川此話門人<lb/>
　傳之恐誤其間前後有相背䖏今只作死字說其曰<lb/>
　吾以汝為死矣者孔子恐顔回遇害故有此語顔子<lb/>
　答曰子在回何敢死者顔子謂孔子既得脫禍吾可<lb/>
　以不死矣若使孔子遇害則顔子只得以死救之也<lb/>
　或問顔路在顔子許人以死何也曰事偶至此只得<lb/>
<pb n="KR3a0047_WYG_039-24a"/>
　死此與不許友以死之意别不許以死在未䖏難以<lb/>
　前乃可如此䖏已遇難却如此說不得<hi>去偽</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0047_WYG_039-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子語類卷三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷五十四</head> <lb/>
    <p>
<pb n="KR3a0047_WYG_054-1a"/>
欽定四庫全書<lb/>
　朱子語類卷五十四<lb/>
　　孟子四<lb/>
　　　公孫丑下<lb/>
　　　　天時不如地利章<lb/>
孤虛以方位言如俗言向某方利某方不利之類王相<lb/>
　指日時<hi>集説○僴</hi>
　　　　孟子将朝王章<lb/>
<pb n="KR3a0047_WYG_054-1b"/>
問孟子将朝王齊王托疾召孟子孟子亦辭以疾莫是<lb/>
　以齊王不合托疾否曰未論齊王托疾㸔孟子意只<lb/>
　説他不合来召盖在他國時諸侯無越境之禮只應<lb/>
　以幣来聘故賢者受其幣而往見之所謂答禮行義<lb/>
　是也如見梁恵王也是恵王先来聘之既至其國或<lb/>
　為賓師有事則王自来見或自往見王但召之則不<lb/>
　可召之則有自尊之意故不往見也答陳代如不待<lb/>
　其招而往何哉此以在他國而言答萬章天子不召<lb/>
<pb n="KR3a0047_WYG_054-2a"/>
　師而况諸侯乎此以在其國而言<hi>僴</hi>
或問孟子将朝王一段曰賢者在異國諸侯可以使幣<lb/>
　聘之若既在本國賢者可以自去相見諸侯却不當<lb/>
　去召他了盖異國則諸侯不能親往故可以聘在國<lb/>
　則君自當去相見又豈可以召哉要見孟子出䖏之<lb/>
　義更兼陳代與公孫丑問不見諸侯䖏及天子不召<lb/>
　師并之齊不見平陸事一道㸔方見得孟子自有一<lb/>
　箇方法在問孟子不去亦兼惡其託疾不真實否曰<lb/>
<pb n="KR3a0047_WYG_054-2b"/>
　觀其終篇不如此説又問平陸大夫既以幣交得不<lb/>
　是何故又受他底曰又恐他忽地自来<lb/>
夫豈不義而曾子言之文勢似使管子而愚人也則可<lb/>
　若是義理不是則曾子豈肯恁地説<lb/>
　　　　孟子之平陸章<lb/>
王之為都左傳邑有先君之廟曰都㸔得来古之王者<lb/>
　甞為都䖏便自有廟<hi>賀孫録云古人之廟不遷</hi>如太王廟在岐文<lb/>
　王廟在豐武王祭太王則扵岐祭文王則於豐<hi>賀孫云鎬</hi>
<pb n="KR3a0047_WYG_054-3a"/>
　<hi>京却無二王之廟</hi>王朝歩自周至于豐是自鎬至豐以告文<lb/>
　王廟也又如晋獻公使申生祭于曲沃武公雖自曲<lb/>
　沃入晋而其先君之廟則仍在曲沃而不徙也又如<lb/>
　魯祖文王鄭祖厲王則諸侯祖天子矣三桓祖桓公<lb/>
　則大夫祖諸侯矣故禮運曰諸侯不得祖天子大夫<lb/>
　不得祖諸侯公廟之設私家非禮也自三桓始也是<lb/>
　三桓各立桓公廟於其邑也又問漢原廟如何曰原<lb/>
　再也如原蠶之原謂既有廟而再立一廟如本朝既<lb/>
<pb n="KR3a0047_WYG_054-3b"/>
　有太廟又有景靈宫又問此於禮當否曰非禮也<hi>賀孫</hi>
　<hi>云問郡國有原廟否曰行幸䖏有之然皆非禮也</hi>然以洛邑有文武廟言之<lb/>
　則似周亦有兩廟又問原廟之制如何曰史記月出<lb/>
　衣冠逰之所<hi>賀孫云漢之原廟是藏衣冠之所</hi>謂藏髙帝之衣冠於<lb/>
　其中月一取其衣冠出逰於國中也古之廟制前廟<lb/>
　後寝寝所以藏亡者之衣冠故周禮守祧掌守先王<lb/>
　先公之廟祧其遺衣服藏焉至漢時却移寝於陵所<lb/>
　謂陵寝故眀帝於原陵見太后鏡奩中物而悲哀蔡<lb/>
<pb n="KR3a0047_WYG_054-4a"/>
　邕因謂上陵亦古禮眀帝猶有古之餘意然此等議<lb/>
　論皆是他講學不眀之故他只是偶見眀帝之事故<lb/>
　為是説然何不使人君移此意於宗廟中耶又曰王<lb/>
　之為都又恐是周禮所謂都鄙之都周禮四縣為都<lb/>
　<hi>廣○録同賀孫</hi>
　　　　孟子為卿於齊章<lb/>
問孟子賓師之禮如何曰當時有所謂客卿者是也大<lb/>
　概尊禮之而不居職任事召之則不往又却為使出<lb/>
<pb n="KR3a0047_WYG_054-4b"/>
　弔於滕<hi>木之</hi>
　　　　沈同以其私問章<lb/>
孟子答沈同伐燕一章誠為未盡何以異於是之下合<lb/>
　更説是吊民伐罪不行殘虐之主方可以伐之如此<lb/>
　乃善又孟子居齊許久伐燕之事必親見之齊王乃<lb/>
　無一語謀於孟子而孟子亦無一語諌之何也想得<lb/>
　孟子亦必以伐之為是但不意齊師之暴虐耳不然<lb/>
　齊有一大事如此而齊王不相謀孟子豈可更居齊<lb/>
<pb n="KR3a0047_WYG_054-5a"/>
　耶史記云鄒人孟軻勸齊伐燕云此湯武之舉也想<lb/>
　承此誤然亦有不可曉者<hi>僴</hi>
勸齊伐燕如何曰孟子言伐燕䖏有四須合而觀之燕<lb/>
　之父子君臣如此固有可伐之理然孟子不曾教齊<lb/>
　不伐亦不曾教齊必伐但曰為天吏則可以伐之又<lb/>
　曰若殺其父兄係累其子弟則非孟子意也<hi>去偽</hi>
　　　　燕人畔章<lb/>
安卿問周公誅管蔡自公義言之其心固正大直截自<lb/>
<pb n="KR3a0047_WYG_054-5b"/>
　私恩言之其情終有不自滿䖏所以孟子謂周公之<lb/>
　過不亦宜乎曰是但他豈得已哉莫到恁地較好㸔<lb/>
　周公當初做這一事也大段踈脱他也㸔那兄弟不<lb/>
　過本是怕武庚叛故遣管蔡霍叔去監他為其至親<lb/>
　可恃不知他反去與武庚同作一黨不知如何紂出<lb/>
　得箇兒子也恁地狡猾想見他當時日夜去炒那管<lb/>
　叔説道周公是你弟今却欲簒為天子汝是兄今却<lb/>
　只恁地管叔被他炒得心熱他性又急所以便發出<lb/>
<pb n="KR3a0047_WYG_054-6a"/>
　這件事来堯卿問是時可調䕶莫殺否曰他已叛只<lb/>
　得殺如何調䕶得蔡叔霍叔性較慢罪較輕所以只<lb/>
　囚于郭鄰降為庶人想見當時被管叔做出這事来<lb/>
　騷動許多百姓想見也怕人鴟鴞鴟鴞既取我子毋<lb/>
　毁我室當時也是被他害得猛如常棣一詩是後来<lb/>
　制禮作樂時作這是先被他害所以當天下平定後<lb/>
　更作此詩故其辭獨哀切不似諸詩和平義剛曰周<lb/>
　公也豈不知管叔狡獪但當時於義不得不封他曰<lb/>
<pb n="KR3a0047_WYG_054-6b"/>
　㸔来不是狡獪只是獃子<hi>義剛</hi>
　　　　孟子去齊章<lb/>
陳希真問孟子去齊䖏集注引李氏説憂則違之而荷<lb/>
　蕢所以為果如何曰孟子與荷蕢皆是憂則違之但<lb/>
　荷蕢果於去不若孟子遲遲吾行盖得時行道者聖<lb/>
　人之本心不遇而去者聖人之不得已此與孔子去<lb/>
　魯之心同盖聖賢憂世濟時之心誠非若荷蕢之果<lb/>
　於去也<hi>時舉</hi>
<pb n="KR3a0047_WYG_054-7a"/>
　　　　孟子去齊居休章<lb/>
沙隨謂繼而有師命乃師友之師非師旅也正齊王欲<lb/>
　授孟子室養弟子以萬鍾使諸大夫國人皆有所矜<lb/>
　式時事先生曰舊已有此説但欲授孟子室乃孟子<lb/>
　辭去時事所謂於崇吾得見王則初見齊王時事以<lb/>
　此攷之則師旅為當<hi>道夫</hi>
　<lb/>
　<lb/>
<pb n="KR3a0047_WYG_054-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子語類卷五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷九十二</head> <lb/>
    <p>
<pb n="KR3a0047_WYG_093-1a"/>
欽定四庫全書<lb/>
　朱子語類卷九十二<lb/>
　　孔孟周程<lb/>
㸔聖賢代作未有孔子便無論語之書未有孟子便無<lb/>
　孟子之書未有堯舜便無典謨未有商周便無風雅<lb/>
　頌<hi>賀孫</hi>
此道更前後聖賢其説始備自堯舜以下若不生箇孔<lb/>
　子後人去何處討分曉孔子後若無箇孟子也未有<lb/>
<pb n="KR3a0047_WYG_093-1b"/>
　分曉孟子後數千載乃始得程先生兄弟發眀此理<lb/>
　今㸔来漢唐以下諸儒説道理見在史䇿者便直是<lb/>
　説夢只有箇韓文公依稀説得畧似耳<hi>文蔚</hi>
天不生仲尼萬古長如夜唐子西嘗於一郵亭梁間見<lb/>
　此語季通云天先生伏羲堯舜文王後不生孔子亦<lb/>
　不得後又不生孟子亦不得二千年後又不生二程<lb/>
　亦不得<hi>方</hi>
孔子天地間甚事不理㑹過若非許大精神亦吞許多<lb/>
<pb n="KR3a0047_WYG_093-2a"/>
　不得一日因話又説今覺見朋友間都無大精神<hi>文蔚</hi>
問定禮樂是禮記所載否曰不見得節復問賛易之賛<lb/>
　曰稱𫐠其事如大哉乾元之類是贊<hi>節</hi>
戰國秦漢間孔子言語存者尚多有之如孟子所引人<lb/>
　不可為衆為此詩者其知道乎又如劉向所引之類<lb/>
夫子度量極大與堯同門弟子中如某人輩皆不㸃檢<lb/>
　他如堯容四凶在朝相似<hi>必大○木之一云堯容四凶在朝夫子之門亦何所</hi>
　<hi>不容</hi>
<pb n="KR3a0047_WYG_093-2b"/>
問孔子不是不欲仕只是時未可仕曰聖人無求仕之<lb/>
　義君不見用只得且恁地做<hi>銖</hi>
或問孔子當衰周時可以有為否曰聖人無有不可為<lb/>
　之事只恐權柄不入手若得權柄在手則兵隨印轉<lb/>
　將逐符行近温左氏傳見定哀時煞有可做底事問<lb/>
　固是聖人無不可為之事聖人有不可為之時否曰<lb/>
　便是聖人無不可為之時若時節變了聖人又自處<lb/>
　之不同又問孔子當衰周豈不知時君必不能用已<lb/>
<pb n="KR3a0047_WYG_093-3a"/>
　曰聖人却無此心豈有逆料人君能用我與否到得<lb/>
　後來説吾不復夢見周公與鳳鳥不至河不出圖吾<lb/>
　已矣夫時聖人亦自知其不可為矣但不知此等話<lb/>
　是㡬時説据陳恒弑其君孔子沐浴而朝請討之時<lb/>
　是獲麟之年那時聖人猶欲有為也<hi>廣</hi>
問㸔聖人汲汲皇皇不肯没身逃世只是急於救世不<lb/>
　能廢君臣之義至于可與不可臨時依舊裁之以義<lb/>
　曰固是但未須説急于救世自不可不仕又問若據<lb/>
<pb n="KR3a0047_WYG_093-3b"/>
　危邦不入亂邦不居有道則見無道則隠等語却似<lb/>
　長沮桀溺之徒做得是曰此為學者言之聖人做作<lb/>
　又自不同又問聖人亦眀知世之不可為否曰也不<lb/>
　是眀知不可但天下無不可為之時苟可以仕則仕<lb/>
　至不可處便止如今時節臺諌固不可做州縣也自<lb/>
　做得到得居位守職却教自家枉道廢法雖一簿尉<lb/>
　也做不得便著去位<hi>木之</hi>
某嘗疑誅少正卯無此事出於齊魯陋儒欲尊夫子之<lb/>
<pb n="KR3a0047_WYG_093-4a"/>
　道而造為之説若果有之則左氏記載當時人物甚<lb/>
　詳何故有一人如許勞攘而畧不及之史傳間不足<lb/>
　信事如此者甚多<hi>僴</hi>
衞靈公無道如此夫子直欲扶持之戀戀其國乆而不<lb/>
　去不知是何意不可曉<hi>必大</hi>
孔子在衞國居得甚乆想是靈公有英雄之氣孔子見<lb/>
　其可與有為故乆居而欲輔之<hi>夀昌</hi>
問自孔子後何故無聖人曰公且看三代而下那件不<lb/>
<pb n="KR3a0047_WYG_093-4b"/>
　薄文章字畫亦可見只縁氣自薄因問康節一元開<lb/>
　物閉物之説是否曰有此理不易他窺測至此<hi>浩○揚録</hi>
　<hi>云自周後氣薄亦不生聖賢</hi>
或問孔子當孟子時如何曰孔子自有作用然亦須稍<lb/>
　加峻厲又問孔子若見用顔子還亦出否曰孔子若<lb/>
　用顔子亦須出來做他次一等人如孔子做宰相顔<lb/>
　子便做㕘政<hi>去偽</hi>
龜山謂孔子如知州孟子如通判權州也是如此通判<lb/>
<pb n="KR3a0047_WYG_093-5a"/>
　權州畢竟是别人事須著些力去做始得<hi>廣</hi>
問顔子合下完具只是小要漸漸恢廓孟子合下大只<lb/>
　是未粹要素學以充之此莫是才具有異曰然孟子<lb/>
　覺有動蕩底意思<hi>可學</hi>
或問顔子比湯如何曰顔子只據見在事業未必及湯<lb/>
　使其成就則湯又不得比顔子前軰説禹與顔子雖<lb/>
　是同道禹比顔子又麄些顔子比孟子則孟子當麄<lb/>
　㸔磨稜合縫猶未有盡處若㸔諸葛亮只㸔他大體<lb/>
<pb n="KR3a0047_WYG_093-5b"/>
　正當細㸔不得<hi>大雅</hi>
才仲問顔子因舉先生舊語云顔子優於湯武如何見<lb/>
　得曰公只且自做工夫這般處説不得據自看覺得<lb/>
　顔子渾渾無㾗迹<hi>賀孫</hi>
問顔子之學莫是先於性情上著工夫否曰然凡人為<lb/>
　學亦須先於性情上著工夫非獨於性情上著工夫<lb/>
　行歩坐立亦當著工夫<hi>煇○謨録云學者固當存飬性情然處事接物動止應酬</hi>
　<hi>皆是著工夫處不獨性情也</hi>
<pb n="KR3a0047_WYG_093-6a"/>
邵漢臣問顔淵仲尼不同曰聖人之德自是無不備其<lb/>
　次則自是易得不備如顔子已是煞周全了只比之<lb/>
　聖人更有些未完如仲弓則偏於淳篤而少顔子剛<lb/>
　眀之意若其他弟子未見得只如曾子則大抵偏於<lb/>
　剛毅這終是有立脚處所以其他諸子皆無傳惟曾<lb/>
　子獨得其傳到子思也恁地剛毅孟子也恁地剛毅<lb/>
　惟是有這般人方始湊合得著惟是這剛毅等人方<lb/>
　始立得定子思别無可考只孟子所稱如摽使者出<lb/>
<pb n="KR3a0047_WYG_093-6b"/>
　諸大門之外北面再拜稽首而不受如云事之云乎<lb/>
　豈曰友之云乎之類這是甚麽様剛毅<hi>賀孫</hi>
孔門只一箇顔子合下天資純粹到曾子便過於剛與<lb/>
　孟子相似世衰道㣲人欲横流不是剛勁有脚跟底<lb/>
　人定立不住<hi>淳</hi>
問若使曾子為邦比顔子如何曰想得不似顔子熟然<lb/>
　曾子亦大故有力曾子子思孟子大畧皆相似問眀<lb/>
　道比顔子如何曰不要如此問且㸔他做工夫處<hi>德眀</hi>
<pb n="KR3a0047_WYG_093-7a"/>
曾㸃開闊漆雕開深穏<hi>振</hi>
曾㸃父子為學不同㸃有康節底意思將那一箇物玩<lb/>
　弄<hi>道夫</hi>
曾子父子相反參合下不曾見得只從日用間應事接<lb/>
　物上積累做去及至透徹那小處都是自家底了㸃<lb/>
　當下見得甚髙做處却又欠闕如一座大屋只見㕔<lb/>
　堂大槩裏面房室元不曾經歴所以夷考其行而有<lb/>
　不掩卒歸於狂<hi>儒用</hi>
<pb n="KR3a0047_WYG_093-7b"/>
曾子真積力乆<hi>若海</hi>
曾子説話盛水不漏<hi>敬仲</hi>
曾子太深壁立萬仭<hi>振</hi>
孔門弟子如子貢後來見識煞髙然終不及曾子如一<lb/>
　唯之傳此是大體畢竟他落脚下手立得定壁立萬<lb/>
　仭觀其言如彼以其富我以吾仁可以托六尺之孤<lb/>
　士不可以不𢎞毅之類故後來有子思孟子其傳永<lb/>
　孟子氣象尤可見<hi>士毅</hi>
<pb n="KR3a0047_WYG_093-8a"/>
曾子本是魯拙後來既有所得故守得夫子規矩定其<lb/>
　教人有法所以有傳若子貢則甚敏見得易然又雜<lb/>
　徃徃教人亦不似曾子守定規矩故其後無傳<hi>因竇問子</hi>
　<hi>貢之學無傳○德明</hi>
子貢俊敏子夏謹嚴孔子門人自曾顔而下惟二子後<lb/>
　來想大故長進<hi>僴</hi>
但將論語子夏之言㸔甚嚴毅<hi>節</hi>
子游是箇簡易人於節文有未至處<hi>如譏子夏之門人與喪致乎哀而止</hi>
<pb n="KR3a0047_WYG_093-8b"/>
　<hi>○廣</hi>
子張過髙子夏窄狹<hi>端䝉</hi>
子張是箇務外底人子游是箇髙簡虚曠不屑細務底<lb/>
　人子夏是箇謹守規矩嚴毅底人因觀荀子論三子<lb/>
　之賤儒亦是此意盖其末流必至是也<hi>僴</hi>
問孔門學者如子張全然務外不知如何地學却如此<lb/>
　曰也干他學甚事他在聖門亦豈不曉得為學之要<lb/>
　只是他資質是箇務外底人所以終身只是這意思<lb/>
<pb n="KR3a0047_WYG_093-9a"/>
　子路是箇好勇底人終身只是説出那勇底話而今<lb/>
　學者閒時都㑹説道理當如何只是臨事時依前只<lb/>
　是他那本來底面目出來都不如那閒時所説者<hi>僴</hi>
子路全義理管仲全功利<hi>振</hi>
孟子極尊敬子路<lb/>
問韓子稱孔子之道大而能博大是就渾淪博是就該<lb/>
　貫處否曰韓子亦未必有此意但如此㸔亦自好至<lb/>
　問如何是學焉而皆得其性之所近曰政事者就政<lb/>
<pb n="KR3a0047_WYG_093-9b"/>
　事上學得文學者就文學上學得德行言語者就德<lb/>
　行言語上學得<hi>至</hi>
㸔來人全是資質韓退之云孔子之道大而能博門弟<lb/>
　子不能徧觀而盡識也故學焉而皆得其性之所近<lb/>
　此説甚好㸔來資質定了其為學也只就他資質所<lb/>
　向處添得些小好而已所以學貴公聴並觀求一箇<lb/>
　是當處不貴徒執己自用今觀孔子諸弟子只除了<lb/>
　曾顔之外其他説話便皆有病程子諸門人上蔡有<lb/>
<pb n="KR3a0047_WYG_093-10a"/>
　上蔡之病龜山有龜山之病和靖有和靖之病無有<lb/>
　無病者或問也是後來做工夫不到故如此曰也是<lb/>
　合下見得不周徧差了又曰而今假令親見聖人説<lb/>
　話盡傳得聖人之言不差一字若不得聖人之心依<lb/>
　舊差了何况猶不得其言若能得聖人之心則雖言<lb/>
　語各别不害其為同如曾子説話比之孔子又自不<lb/>
　同子思傳曾子之學比之曾子其言語亦自不同孟<lb/>
　子比之子思又自不同然自孔子以後得孔子之心<lb/>
<pb n="KR3a0047_WYG_093-10b"/>
　者惟曾子子思孟子而已後來非無能言之士如楊<lb/>
　子雲法言模倣論語王仲淹中説亦模倣論語言愈<lb/>
　似而去道愈逺直至程子方畧眀得四五十年為得<lb/>
　聖人之心然一傳之門人則已皆失其真矣<hi>云云</hi>其<lb/>
　終卒歸於擇善固執眀善誠身博文約禮而已只是<lb/>
　要人自去理㑹<hi>僴</hi>
孟子比之孔門原憲謹守必不似他然他不足以及人<lb/>
　不足以任道孟子便擔當得事<hi>淳○孟子</hi>
<pb n="KR3a0047_WYG_093-11a"/>
孟子不甚細膩如大匠把得繩墨定千門萬户自在<hi>又記</hi>
　<hi>千門字上有東南西北字○節</hi>
鄧子禮問孟子恁地而公孫萬章之徒皆無所得曰也<lb/>
　只是逐孟子上上下下不曽自去理㑹又曰孔子於<lb/>
　門人恁地提撕警覺尚有多少病痛<hi>賀孫</hi>
問周子是從上面先見得曰也未見得是恁地否但是<lb/>
　周先生天資髙想見下面工夫也不大故費力而今學<lb/>
　者須是從下學理㑹若下學而不上達也不成箇學<lb/>
<pb n="KR3a0047_WYG_093-11b"/>
　問須是尋到頂頭却從上貫下來<hi>䕫孫○周子</hi>
季通云濓溪之學精慤深宻<hi>端䝉</hi>
濓溪清和孔經甫祭其文曰公年壮盛玉色金聲從容<lb/>
　和毅一府皆傾墓碑亦謂其精宻嚴恕氣象可想矣<lb/>
　<hi>道夫</hi>
周子㸔得這理熟縱横妙用只是這數箇字都括盡了<lb/>
　周子從理處㸔邵子從數處㸔都只是這理砥曰畢<lb/>
　竟理較精粹曰從理上㸔則用處大數自是細碎<hi>砥</hi>
<pb n="KR3a0047_WYG_093-12a"/>
今人多疑濓溪出於希夷又云為禪學其諸子皆學佛<lb/>
　可學云濂溪書具存如太極圖希夷如何有此説或<lb/>
　是本學老佛而自變了亦未可知曰嘗讀張忠定公<lb/>
　語録公問李畋云汝還知公事有隂陽否<hi>云云</hi>此説<lb/>
　全與濂溪同忠定見希夷盖亦有些來歴但當時諸<lb/>
　公知濂溪者未嘗言其有道可學曰此無足怪程太<lb/>
　中獨知之曰然又問明道之學後來固别但其本自<lb/>
　濂溪發之只是此理推廣之耳但不如後來程門授<lb/>
<pb n="KR3a0047_WYG_093-12b"/>
　業之多曰當時既未有人知無人徃復只得如此<hi>可學</hi>
濂溪在當時人見其政事精絶則以為宦業過人見其<lb/>
　有山林之志則以為襟懐洒落有仙風道氣無有知<lb/>
　其學者惟程太中獨知之這老子所見如此宜其生<lb/>
　兩程子也只一時程氏類多好人舉横渠祭太中弟<lb/>
　云父子參㸃又祭眀道女兄云見伯淳言汝讀孟子<lb/>
　有所見死生鬼神之藴無不洞曉今人為卿相大臣<lb/>
　者尚不能知先生笑曰此事是譏富公竇問韓公一<lb/>
<pb n="KR3a0047_WYG_093-13a"/>
　家氣象如何曰韓公天資髙但學識淺故只做得到<lb/>
　那田地然其大綱皆正又云明道當初想明得煞容<lb/>
　易便無那查滓只一再見濂溪當時又不似而今有<lb/>
　許多言語出來不是他天資髙見得易如何便明得<lb/>
　德明問遺書中載明道語便自然洒落明快曰自是<lb/>
　他見得容易伊川易傳却只管修改晚年方出其書<lb/>
　若使明道作想無許多事嘗見門人有祭明道文云<lb/>
　先生欲著樂書有志未就不知其書要如何作<hi>德明○周</hi>
<pb n="KR3a0047_WYG_093-13b"/>
　<hi>程</hi>
問明道濂溪俱髙不如伊川精切曰明道説話超邁不<lb/>
　如伊川説得的確濂溪也精宻不知其他書如何但<lb/>
　今所説這些子無一字差錯問明道不著書曰嘗見<lb/>
　某人祭明道文説蹺蹊説明道要著樂書<hi>樂音洛</hi>樂如<lb/>
　何著得書<hi>德輔</hi>
汪端明嘗言二程之學非全資於周先生者盖通書人<lb/>
　多忽畧不曾考究今觀通書皆是發明太極書雖不<lb/>
<pb n="KR3a0047_WYG_093-14a"/>
　多而統紀已盡二程盖得其傳但二程之業廣耳<hi>㽦</hi>
二程不言太極者用劉絢記程言清虚一大恐人别處<lb/>
　走今只説敬意只在所由只一理也一理者言仁義<lb/>
　中正而主靜<hi>方</hi>
濓溪静一明道敬<hi>方子</hi>
明道説話渾淪煞髙學者難㸔<hi>淳○程子</hi>
明道説底話恁地動彈流轉<hi>方子</hi>
明道語宏大伊川語親切<hi>方</hi>
<pb n="KR3a0047_WYG_093-14b"/>
明道説話一㸔便好轉㸔轉好伊川説話初㸔未甚好<lb/>
　乆㸔方好<hi>義剛</hi>
明道説話亦有説過處如説舜有天下不與又其説闊<lb/>
　人有難曉處如説鳶飛魚躍謂心勿忘勿助長處伊<lb/>
　川較子細説較無過然亦有不可理㑹處又曰明道<lb/>
　所見甚俊偉故説得較快初㸔時便好子細㸔亦好<lb/>
　伊川説初㸔時較拙子細㸔亦拙又曰明道説經處<lb/>
　較逺不甚協注<hi>揚</hi>
<pb n="KR3a0047_WYG_093-15a"/>
説明道言語儘寛平伊川言語初難㸔細讀有滋味又<lb/>
　云某説大處自與伊川合小處却時有意見不同説<lb/>
　南軒見處髙如架屋相似大間架已就只中間少装<lb/>
　折<hi>㝢</hi>
明道曾㸔釋老書伊川則莊列亦不曾㸔先生云後來<lb/>
　須著㸔不㸔無縁知他道理<lb/>
伊川好學論十八時作明道十四五便學聖人二十及<lb/>
　第出去做官一向長進定性書是二十二三時作是<lb/>
<pb n="KR3a0047_WYG_093-15b"/>
　時遊山許多詩甚好<hi>義剛</hi>
問明道可比顔子伊川可比孟子否曰明道可比顔子<lb/>
　孟子才髙恐伊川未到孟子處然伊川收束檢制處<lb/>
　孟子却不能到<hi>煇</hi>
竇問前輩多言伊川似孟子曰不然伊川謹嚴雖大故<lb/>
　以天下自任其實不似孟子放脚放手孟子不及顔<lb/>
　子顔子常自以為不足<hi>德明</hi>
鄭問明道到處響應伊川入朝成許多事此亦可見二<lb/>
<pb n="KR3a0047_WYG_093-16a"/>
　人用處曰明道從容伊川都挨不行陳後之問伊川<lb/>
　做時似孟子否曰孟子較活絡問孟子做似伊尹石<lb/>
　先生首肯又曰孟子傳伊尹許多話當時必有一書<lb/>
　該載<hi>淳</hi>
問學於明道恐易開發學於伊川恐易成就曰在人用<lb/>
　力若不用力恐於伊川無向傍處明道却有悟人處<lb/>
　<hi>方</hi>
伊川説話如今㸔來中間寕無小小不同只是大綱統<lb/>
<pb n="KR3a0047_WYG_093-16b"/>
　體説得極善如性即理也一語直自孔子後惟是伊<lb/>
　川説得盡這一句便是千萬世説性之根基理是箇<lb/>
　公共底物事不解㑹不善人做不是自是失了性却<lb/>
　不是壊了著修<hi>賀孫</hi>
明道詩云旁人不識予心樂將為偷閒學少年此是後<lb/>
　生時氣象眩露無含蓄<hi>學䝉</hi>
或問明道五十年猶不忘遊獵之心曰人當以此自㸃<lb/>
　檢須見得明道氣質如此至五十年猶不能忘在我<lb/>
<pb n="KR3a0047_WYG_093-17a"/>
　者當益加操守方是不可以此自恕<hi>卓</hi>
東坡見伊川主司馬公之喪譏其父在何以學得喪禮<lb/>
　如此然後人遂為伊川解説道伊川先丁母艱也不<lb/>
　消如此人自少讀書如禮記儀禮便都已理㑹了古<lb/>
　人謂居喪讀喪禮亦平時理㑹了到這時更把來温<lb/>
　審不是方理㑹<hi>賀孫</hi>
因論司馬文呂諸公當時尊伊川太髙自宰相以下皆<lb/>
　要來聽講遂致蘇孔諸人紛紛曰宰相尊賢如此甚<lb/>
<pb n="KR3a0047_WYG_093-17b"/>
　好自是諸人難與語只如今賭錢喫酒等人正在無<lb/>
　禮你却將禮記去他邊讀如何不致他惡<hi>揚</hi>
伊川令呂晉伯去了韓安道李先生云此等事須是自<lb/>
　信得及如何教人做得<hi>揚</hi>
至之問程先生當初進説只以聖人之説為可必信先<lb/>
　王之道為可必行不狃滯於近規不遷惑於衆口必<lb/>
　期致天下如三代之世何也先生曰也不得不恁地<lb/>
　説如今説與學者也只得教他依聖人言語恁地做<lb/>
<pb n="KR3a0047_WYG_093-18a"/>
　去待他就裏面做工夫有見處便自知得聖人底是<lb/>
　確然恁地荆公初時與神宗語亦如此曰願陛下以<lb/>
　堯舜禹湯為法今苟能為堯舜禹湯之君則自有臯<lb/>
　䕫稷契伊傅之臣諸葛亮魏徴有道者所羞道也説<lb/>
　得甚好只是他所學偏後來做得差了又在諸葛魏<lb/>
　徴之下<hi>義剛</hi>
有咎伊川著書不以示門人者再三誦之先生不以為<lb/>
　然也因坐復嘆先生曰公恨伊川著書不以示人某<lb/>
<pb n="KR3a0047_WYG_093-18b"/>
　獨恨當時提撕他不緊故當時門人弟子布在海内<lb/>
　炳如日星自今觀之皆不滿人意只今易傳一書散<lb/>
　滿天下家置而人有之且道誰曾㸔得他箇果有得<lb/>
　其意者否果曾有行得他箇否<hi>道夫</hi>
聞伯夷桞下惠之風者頑廉薄敦皆有興起此孟子之<lb/>
　善想像者也孔子元氣也顔子和風慶雲也孟子泰<lb/>
　山巖巖之氣象也此程夫子之善想像者也今之想<lb/>
　像大程夫子者當識其明快中和處小程夫子者當<lb/>
<pb n="KR3a0047_WYG_093-19a"/>
　識其初年之嚴毅晚年又濟以寛平處豈徒想像而<lb/>
　已哉必還以騐之吾身者如何也若言論風㫖則誦<lb/>
　其詩讀其書字字而訂之句句而議之非惟求以得<lb/>
　其所言之深㫖將併與其風範氣象得之矣<hi>大雅</hi>
書無所不讀事無所不能若作強記多能觀之誠非所<lb/>
　以形容有道之君子然在先生分上正不妨書之當<lb/>
　讀者無所不讀欲其無不察也事之當能者無所不<lb/>
　能以其無不通也觀其平日辯異端闢邪説如此之<lb/>
<pb n="KR3a0047_WYG_093-19b"/>
　詳是豈不讀其書而以耳剽決之耶至於鄙賤之事<lb/>
　雖𤨏屑然孰非天理之流行者但此理既得自然不<lb/>
　習而無不能耳故孔子自謂多能鄙事但以為學者<lb/>
　不當自是以求之故又曰不多也今欲務於强記多<lb/>
　能固非所以為學然事物之間分别太甚則有修飾<lb/>
　邊幅簡忽細故之病又非所以求盡心也<hi>鎬</hi>
伊川快説禪病如後來湖南龜山之弊皆先曾説過湖<lb/>
　南正以為善龜山求中於喜怒哀樂之前<hi>方</hi>
<pb n="KR3a0047_WYG_093-20a"/>
居仁謂伊川顢頇語是親見與病叟書中説<hi>方</hi>
伊川告詞如此是紹興初年議論未免一褒一貶之雜<lb/>
　也<hi>謨</hi>
程先生傳甚偹見徽廟實録呂伯恭撰<hi>振</hi>
叔器問横渠似孟子否曰一人是一様規模各不同横<lb/>
　渠嚴宻孟子宏闊孟子是箇有規矩底康節安卿曰<lb/>
　他宏闊中有縝宻處每常於所謂不見諸侯何也曰<lb/>
　不敢也賜之則不受何也曰不敢也此兩處見得他<lb/>
<pb n="KR3a0047_WYG_093-20b"/>
　存心甚畏謹守義甚縝宻曰固是至之曰孟子平正<lb/>
　横渠髙處太髙僻處太僻曰是<hi>義剛○張子</hi>
横渠將這道理擡弄得來大後更柰何不下<hi>必大</hi>
横渠儘㑹做文章如西銘及應用之文如百椀燈詩甚<lb/>
　敏到説話却如此難曉怕関西人語言自如此<hi>賀孫</hi>
横渠之學是苦心得之乃是致曲與伊川異以孔子為<lb/>
　非生知渠盖執好古敏以求之故有此語不知好古<lb/>
　敏以求之非孔子做不得<hi>可學</hi>
<pb n="KR3a0047_WYG_093-21a"/>
問横渠之教以禮為先浩恐謂之禮則有品節每遇事<lb/>
　須用秤停當禮方可遵守初學者或未曾識禮恐無<lb/>
　下手處敬則有一念之肅便已改容更貌不費安排<lb/>
　事事上見得此意如何先生曰古人自幼入小學便<lb/>
　教以禮及長自然在規矩之中横渠却是用官法教<lb/>
　人禮也易學今人乍見徃徃以為難某嘗要取三禮<lb/>
　編成一書事多蹉過若有朋友只兩年工夫可成<hi>浩</hi>
張横渠傳當時人推范純夫作見神宗實録<hi>揚</hi>
<pb n="KR3a0047_WYG_093-21b"/>
明道之學從容涵泳之味洽横渠之學苦心力索之功<lb/>
　深<hi>端䝉○程張</hi>
横渠之於程子猶伯夷伊尹之於孔子<hi>若海</hi>
問孔子六經之書盡是説道理内實事故便覺得此道<lb/>
　大自孟子以下如程張之門多指説道之精㣲學之<lb/>
　要領與夫下手處雖甚親切易見然被他開了四至<lb/>
　便覺規模狹了不如孔子六經氣象大曰後來縁急<lb/>
　欲人曉得故不得不然然亦無他不得若無他説破<lb/>
<pb n="KR3a0047_WYG_093-22a"/>
　則六經雖大學者從何處入頭横渠最親切程氏規<lb/>
　模廣大其後學者少有能如横渠軰用工者近㸔得<lb/>
　横渠用工最親切直是可畏學者用工須是如此親<lb/>
　切更有一説奉祝老兄言語更多些更須刪削見簡<lb/>
　㓗處方是<hi>大雅</hi>
閭丘次孟云諸先生説話皆不及小程先生雖大程亦<lb/>
　不及曰不然明道説話儘髙那張説得端的處儘好<lb/>
　且如伊川説仁者天下之公善之本也大段寛而不<lb/>
<pb n="KR3a0047_WYG_093-22b"/>
　切如横渠説心統性情這般所在説得的當又如伊<lb/>
　川謂鬼神者造化之迹却不如横渠所謂二氣之良<lb/>
　能也直卿曰如何曰程子之説固好但只渾淪在這<lb/>
　裏張子之説分明便見有箇隂陽在曰如所謂功用<lb/>
　則謂之鬼神也與張子意同曰只為他渾淪在那裏<lb/>
　閭丘曰明則有禮樂幽則有鬼神曰只這數句便要<lb/>
　理㑹明便如何説禮樂幽便如何説鬼神須知樂便<lb/>
　屬神禮便屬鬼他此語落着主在鬼神因指甘蔗曰<lb/>
<pb n="KR3a0047_WYG_093-23a"/>
　甘香氣便喚做神其漿汁便喚做鬼直卿曰向讀中<lb/>
　庸所謂誠之不可掩處竊疑謂鬼神為隂陽屈伸則<lb/>
　是形而下者若中庸之言則是形而上者矣曰今也<lb/>
　且只就形而下者説來但只是他皆是實理處發見<lb/>
　故未有此氣便有此理既有此理必有此氣<hi>道夫</hi>
今且須㸔孔孟程張四家文字方始講究得着實其他<lb/>
　諸子不能無過差也<hi>理</hi>
　<lb/>
<pb n="KR3a0047_WYG_093-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子語類卷九十三<lb/>
</p>
<p>
</p>
  </div>
</body>
</text>
</TEI>
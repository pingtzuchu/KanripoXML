<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷一</head> <lb/>
    <p>
<pb n="KR3a0047_WYG_001-1a"/>
欽定四庫全書<lb/>
　朱子語類卷一<lb/>
　　理氣上<lb/>
　　　太極天地上<lb/>
問太極不是未有天地之先有箇渾成之物是天地萬<lb/>
　物之理總名否曰太極只是天地萬物之理在天地<lb/>
　言則天地中有太極在萬物言則萬物中各有太極<lb/>
　未有天地之先畢竟是先有此理動而生陽亦只是<lb/>
<pb n="KR3a0047_WYG_001-1b"/>
　理静而生隂亦只是理問太極解何以先動而後静<lb/>
　先用而後體先感而後寂曰在隂陽言則用在陽而<lb/>
　體在隂然動静無端隂陽無始不可分先後今只就<lb/>
　起處言之畢竟動前又是静用前又是體感前又是<lb/>
　寂陽前又是隂而寂前又是感静前又是動將何者<lb/>
　為先後不可只道今日動便為始而昨日静更不說<lb/>
　也如鼻息言呼吸則辭順不可道吸呼畢竟呼前又<lb/>
　是吸吸前又是呼<hi>淳</hi>
<pb n="KR3a0047_WYG_001-2a"/>
問昨謂未有天地之先畢竟是先有理如何曰未有天<lb/>
　地之先畢竟也只是理有此理便有此天地若無此<lb/>
　理便亦無天地無人無物都無該載了有理便有氣<lb/>
　流行發育萬物曰發育是理發育之否曰有此理便<lb/>
　有此氣流行發育理無形體曰所謂體者是強名否<lb/>
　曰是曰理無極氣有極否曰論其極將那處做極<hi>淳</hi>
若無太極便不翻了天地<hi>方子</hi>
太極只是一箇理字<hi>人傑</hi>
<pb n="KR3a0047_WYG_001-2b"/>
有是理後生是氣自一隂一陽之謂道推來此性自有<lb/>
　仁義<hi>徳明</hi>
天下未有無理之氣亦未有無氣之理<hi>氣以成形而理亦賦焉○銖</hi>
先有箇天理了却有氣氣積為質而性具焉<hi>敬仲</hi>
問理與氣曰伊川說得好曰理一分殊合天地萬物而<lb/>
　言只是一箇理及在人則又各自有一箇理<hi>䕫孫</hi>
問理與氣曰有是理便有是氣但理是本而今且從理<lb/>
　上說氣如云太極動而生陽動極而静静而生隂不<lb/>
<pb n="KR3a0047_WYG_001-3a"/>
　成動已前便無静程子曰動静無端盖此亦是且自<lb/>
　那動處說起若論著動以前又有静静以前又有動<lb/>
　如云一隂一陽之謂道繼之者善也這繼字便是動<lb/>
　之端若只一開一闔而無繼便是闔殺了又問繼是<lb/>
　動静之間否曰是静之終動之始也且如四時到得<lb/>
　冬月萬物都歸窠了若不生來年便都息了盖是貞<lb/>
　復生元無窮如此又問元亨利貞是備箇動静隂陽<lb/>
　之理而易只謂乾有之曰若論文王易本是作大亨<lb/>
<pb n="KR3a0047_WYG_001-3b"/>
　利貞只作兩字說孔子見這四字好便挑開說了所<lb/>
　以某嘗說易難看便是如此伏羲自是伏羲易文王<lb/>
　自是文王易孔子因文王底說又却出入乎其間也<lb/>
　又問有是理而後有是氣未有人時此理何在曰也<lb/>
　只在這裏如一海水或取得一杓或取得一檐或取<lb/>
　得一碗都是這海水但是他為主我為客他較長乆<lb/>
　我得之不乆耳<hi>䕫孫○義剛録同</hi>
問先有理抑先有氣曰理未嘗離乎氣然理形而上者<lb/>
<pb n="KR3a0047_WYG_001-4a"/>
　氣形而下者自形而上下言豈無先後理無形氣便<lb/>
　粗有渣滓<hi>淳</hi>
或問必有是理然後有是氣如何曰此本無先後之可<lb/>
　言然必欲推其所從來則須說先有是理然理又非<lb/>
　别為一物即存乎是氣之中無是氣則是理亦無掛<lb/>
　搭處氣則為金木水火理則為仁義禮智<hi>人傑</hi>
或問理在先氣在後曰理與氣本無先後之可言但推<lb/>
　上去時却如理在先氣在後相似又問理在氣中發<lb/>
<pb n="KR3a0047_WYG_001-4b"/>
　見處如何曰如隂陽五行錯綜不失條緒便是理若<lb/>
　氣不結聚時理亦無所附著故康節云性者道之形<lb/>
　體心者性之郛郭身者心之區宇物者身之舟車問<lb/>
　道之體用曰假如耳便是體聽便是用目是體見是<lb/>
　用<hi>祖道</hi>
或問先有理後有氣之說曰不消如此說而今知得他<lb/>
　合下是先有理後有氣邪後有理先有氣邪皆不可<lb/>
　得而推䆒然以意度之則疑此氣是依傍這理行及<lb/>
<pb n="KR3a0047_WYG_001-5a"/>
　此氣之聚則理亦在焉盖氣則能凝結造作理却無<lb/>
　情意無計度無造作只此氣凝聚處理便在其中且<lb/>
　如天地間人物草木禽獸其生也莫不有種定不會<lb/>
　無種子白地生出一箇物事這箇都是氣若理則只<lb/>
　是箇浄潔空濶底世界無形迹他却不會造作氣則<lb/>
　能醖釀凝聚生物也但有此氣則理便在其中<hi>僴</hi>
問有是理便有是氣似不可分先後曰要之也先有理<lb/>
　只不可說是今日有是理明日却有是氣也須有先<lb/>
<pb n="KR3a0047_WYG_001-5b"/>
　後且如萬一山河天地都陷了畢竟理却只在這裏<lb/>
　<hi>胡泳</hi>
徐問天地未判時下面許多都已有否曰只是都有此<lb/>
　理天地生物千萬年古今只不離許多物<hi>淳○天地</hi>
問天地之心亦靈否還只是漠然無為曰天地之心不<lb/>
　可道是不靈但不如人恁地思慮伊川曰天地無心<lb/>
　而成化聖人有心而無為<hi>淳</hi>
問天地之心天地之理理是道理心是主宰底意否曰<lb/>
<pb n="KR3a0047_WYG_001-6a"/>
　心固是主宰底意然所謂主宰者即是理也不是心<lb/>
　外别有箇理理外别有箇心又問此心字與帝字相<lb/>
　似否曰人字似天字心字似帝字<hi>䕫孫○義剛同</hi>
道夫言向者先生教思量天地有心無心近思之竊謂<lb/>
　天地無心仁便是天地之心若使其有心必有思慮<lb/>
　有營為天地曷嘗有思慮來然其所以四時行百物<lb/>
　生者盖以其合當如此便如此不待思惟此所以為<lb/>
　天地之道曰如此則易所謂復其見天地之心正大<lb/>
<pb n="KR3a0047_WYG_001-6b"/>
　而天地之情可見又如何如公所說秪說得他無心<lb/>
　處爾若果無心則須牛生出馬桃樹上發李花他又<lb/>
　却自定程子曰以主宰謂之帝以性情謂之乾他這<lb/>
　名義自定心便是他箇主宰處所以謂天地以生物<lb/>
　為心中間欽夫以為甚不合如此說某謂天地别無<lb/>
　勾當只是以生物為心一元之氣運轉流通畧無停<lb/>
　間只是生出許多萬物而已問程子謂天地無心而<lb/>
　成化聖人有心而無為曰這是說天地無心處且如<lb/>
<pb n="KR3a0047_WYG_001-7a"/>
　四時行百物生天地何所容心至於聖人則順理而<lb/>
　已復何為哉所以明道云天地之常以其心普萬物<lb/>
　而無心聖人之常以其情順萬事而無情說得最好<lb/>
　問普萬物莫是以心周徧而無私否曰天地以此心<lb/>
　普及萬物人得之遂為人之心物得之遂為物之心<lb/>
　草木禽獸接著遂為草木禽獸之心只是一箇天地<lb/>
　之心爾今須要知得他有心處又要見得他無心處<lb/>
　只恁定說不得<hi>道夫</hi>
<pb n="KR3a0047_WYG_001-7b"/>
萬物生長是天地無心時枯槁欲生是天地有心時<hi>方</hi>
問上帝降衷于民天将降大任於人天祐民作之君天<lb/>
　生物因其材而篤作善降百祥作不善降百殃天将<lb/>
　降非常之禍於此世必預出非常之人以擬之凡此<lb/>
　等類是蒼蒼在上者真有主宰如是邪抑天無心只<lb/>
　是推原其理如此曰此三段只一意這箇也只是理<lb/>
　如此氣運從來一盛了又一衰一衰了又一盛只管<lb/>
　恁地循環去無有衰而不盛者所以降非常之禍於<lb/>
<pb n="KR3a0047_WYG_001-8a"/>
　世定是生出非常之人邵堯夫經世吟有云羲軒堯<lb/>
　舜湯武桓文皇王帝霸父子君臣四者之道理陷於<lb/>
　秦降及兩漢又歴三分東西俶擾南北紛紜五胡十<lb/>
　姓天紀幾棼非唐不濟非宋不存千世萬世<hi>闕</hi>　有<lb/>
　人盖一治必又一亂一亂必又一治<hi>闕</hi>　只是<hi>闕</hi>
　須是還他<hi>闕</hi>　<hi>淳</hi>
帝是理為主<hi>淳</hi>
蒼蒼之謂天運轉周流不已便是那箇而今說天有箇<lb/>
<pb n="KR3a0047_WYG_001-8b"/>
　人在那裏批判罪惡固不可說道全無主之者又不<lb/>
　可這裏要人見得<hi>僴○又僴問經傳中天字曰要人自看得分曉也有説蒼蒼者也有</hi>
　<hi>説主宰者也有單訓理時</hi>
天地初間只是隂陽之氣這一箇氣運行磨來磨去磨<lb/>
　得急了便拶許多渣滓裏面無處出便結成箇地在<lb/>
　中央氣之清者便為天為日月為星辰只在外常周<lb/>
　環運轉地便只在中央不動不是在下<hi>淳</hi>
清剛者為天重濁者為地<hi>道夫</hi>
<pb n="KR3a0047_WYG_001-9a"/>
天運不息晝夜輥轉故地搉在中間使天有一息之停<lb/>
　則地須陷下惟天運轉之急故凝結得許多渣滓在<lb/>
　中間地者氣之渣滓也所以道輕清者為天重濁者<lb/>
　為地<hi>道夫</hi>
天以氣而依地之形地以形而附天之氣天包乎地地<lb/>
　特天中之一物爾天以氣而運乎外故地㩁在中間<lb/>
　隤然不動使天之運有一息停則地須陷下<hi>道夫</hi>
天包乎地天之氣又行乎地之中故橫渠云地對天不<lb/>
<pb n="KR3a0047_WYG_001-9b"/>
　過<hi>振</hi>
地却是有空闕處天却四方上下都周匝無空闕逼塞徧<lb/>
　滿皆是天地之四向底下却靠著那天天包地其氣<lb/>
　無不通恁地看來渾只是天了氣却從地中迸出又<lb/>
　見地廣處<hi>淵</hi>
季通云地上便是天<hi>端䝉</hi>
天只是一箇大底物須是大著心腸看他始得以天運<lb/>
　言之一日固是轉一匝然又有大轉底時候不可如<lb/>
<pb n="KR3a0047_WYG_001-10a"/>
　此偏滯求也<hi>僴</hi>
天明則日月不明天無明夜半黑淬淬地天之正色<hi>僴</hi>
山河大地初生時須尚軟在<hi>氣質○方子</hi>
天地始初混沌未分時想只有水火二者水之滓脚便<lb/>
　成地今登髙而望羣山皆為波浪之状便是水泛如<lb/>
　此只不知因甚麽時凝了初間極軟後來方凝得硬<lb/>
　問想得如潮水湧起沙相似曰然水之極濁便成地<lb/>
　火之極清便成風霆雷電日星之屬<hi>僴</hi>
<pb n="KR3a0047_WYG_001-10b"/>
西北地至髙地之髙處又不在天之中<hi>義剛</hi>
唐太宗用兵至極北處夜亦不曾太暗少頃即天明謂<lb/>
　在地尖處去天地上下不相逺掩日光不甚得<hi>揚</hi>
地有絶處唐太宗收至骨利幹置堅昆都督府其地夜<lb/>
　易曉夜亦不甚暗盖當地絶處日影所射也其人髮<lb/>
　皆赤<hi>揚</hi>
通鑑説有人適外國夜熟一羊脾而天明此是地之角<lb/>
　尖處日入地下而此處無所遮蔽故常光明及從東<lb/>
<pb n="KR3a0047_WYG_001-11a"/>
　岀而為曉其所經遮蔽處亦不多耳<hi>義剛</hi>
問康節論六合之外恐無外否曰理無内外六合之形<lb/>
　須有内外日從東畔升西畔沉明日又從東畔升這<lb/>
　上面許多下面亦許多豈不是六合之外厯家筭氣<lb/>
　只筭得到日月星辰運行處上去更筭不得安得是<lb/>
　無内外<hi>淳</hi>
問自開闢以來至今未萬年不知已前如何曰已前亦<lb/>
　須如此一畨明白來又問天地㑹壊否曰不㑹壊只<lb/>
<pb n="KR3a0047_WYG_001-11b"/>
　是相将人無道極了便一齊打合混沌一畨人物都<lb/>
　盡又重新起問生第一箇人時如何曰以氣化二五<lb/>
　之精合而成形釋家謂之化生如今物之化生者甚<lb/>
　多如虱然<hi>揚</hi>
天地不恕謂肅殺之類<hi>振</hi>
可幾問大鈞播物還是一去便休也還有去而復來之<lb/>
　理曰一去便休耳豈有㪚而復聚之氣<hi>道夫○氣</hi>
造化之運如磨上面常轉而不止萬物之生似磨中撤<lb/>
<pb n="KR3a0047_WYG_001-12a"/>
　出有粗有細自是不齊又曰天地之形如人以兩盌<lb/>
　相合貯水於内以手常常掉開則水在内不出稍住<lb/>
　手則水漏矣<hi>過</hi>
問氣之伸屈曰譬如将水放鍋裏煑水既乾那泉水依<lb/>
　前又來不到得将已乾之水去做它<hi>䕫孫</hi>
人呼氣時腹却脹吸氣時腹却厭論來呼而腹厭吸而<lb/>
　腹脹乃是今若此者盖呼氣時此一口氣雖出第二<lb/>
　口氣復生故其腹脹及吸氣其所生之氣又從裏趕<lb/>
<pb n="KR3a0047_WYG_001-12b"/>
　出故其腹却厭大凡人生至死其氣只管出出盡便<lb/>
　死如吸氣時非是吸外氣而入只是住得一霎時第<lb/>
　二口氣又出若無得出時便死老子曰天地之間其<lb/>
　猶橐籥乎動而不屈虚而愈出橐籥只是今之鞴扇<lb/>
　耳<hi>廣</hi>
數只是筭氣之節候大率只是一箇氣隂陽播而為五<lb/>
　行五行中各有隂陽甲乙木丙丁火春屬木夏屬火<lb/>
　年月日時無有非五行之氣甲乙丙丁又屬隂屬陽<lb/>
<pb n="KR3a0047_WYG_001-13a"/>
　只是二五之氣人之生適遇其氣有得清者有得濁<lb/>
　者貴賤夀夭皆然故有參差不齊如此聖賢在上則<lb/>
　其氣中和不然則其氣偏行故有得其氣清聰明而<lb/>
　無福禄者亦有得其氣濁有福禄而無知者皆其氣<lb/>
　數使然堯舜禹臯文武周召得其正孔孟夷齊得其<lb/>
　偏者也至如極亂之後五代之時又却生許多聖賢<lb/>
　如祖宗諸臣者是極而復者也<hi>揚録云碩果不食之理</hi>如大睡<lb/>
　一覺及醒時却有精神<hi>○揚録此下云今却詭詐玩弄未有醒時非積亂之甚五</hi>
<pb n="KR3a0047_WYG_001-13b"/>
　<hi>六十年即定氣息未蘇了是大可憂也</hi>
天地統是一箇大隂陽一年又有一年之隂陽一月又<lb/>
　有一月之隂陽一日一時皆然<hi>端䝉○隂陽五行</hi>
隂陽五行之理須常常看得在目前則自然牢固矣<hi>人傑</hi>
隂陽是氣五行是質有這質所以做得物事出來五行<lb/>
　雖是質他又有五行之氣做這物事方得然却是隂<lb/>
　陽二氣截做這五箇不是隂陽外别有五行如十干<lb/>
　甲乙甲便是陽乙便是隂<hi>髙○淵同</hi>
<pb n="KR3a0047_WYG_001-14a"/>
問前日先生答書云隂陽五行之為性各是一氣所稟<lb/>
　而性則一也兩性字同否曰一般又曰同者理也不<lb/>
　同者氣也又曰他所以道五行之生各一其性節復<lb/>
　問這箇莫是木自是木火自是火而其理則一先生<lb/>
　應而曰且如這箇光也有在硯盖上底也有在墨上<lb/>
　底其光則一也<hi>節</hi>
五行相為隂陽又各自為隂陽<hi>端䝉</hi>
氣之精英者為神金木水火土非神所以為金木水火<lb/>
<pb n="KR3a0047_WYG_001-14b"/>
　土者是神在人則為理所以為仁義禮智信者是也<lb/>
　<hi>植</hi>
金木水火土雖曰五行各一其性然一物又各具五行<lb/>
　之理不可不知康節却細推出來<hi>僴</hi>
天一自是生水地二自是生火生水只是合下便具得<lb/>
　濕底意思木便是生得一箇軟底金便是生出得一<lb/>
　箇硬底五行之説正䝉中説得好又曰木者土之精<lb/>
　華也又記曰水火不出於土正䝉一段説得最好不<lb/>
<pb n="KR3a0047_WYG_001-15a"/>
　肯亂下一字<hi>節</hi>
問黃寺丞云金木水火體質屬土曰正䝉有一説好只<lb/>
　説金與木之體質屬土水與火却不屬土問火附木<lb/>
　而生莫亦屬土否曰火自是箇虚空中物事問只温<lb/>
　熱<hi>一作煖</hi>之氣便是火否曰然<hi>胡泳○僴同</hi>
水火清金木濁土又濁<hi>可學</hi>
論隂陽五行曰康節説得法宻横渠説得理透邵伯温<lb/>
　載伊川言曰向惟見周茂叔語及此然不及先生之<lb/>
<pb n="KR3a0047_WYG_001-15b"/>
　有條理也欽夫以為伊川未必有此語盖伯温妄載<lb/>
　某則以為此語恐誠有之<hi>方子</hi>
土無定位故今厯家以四季之月十八日為土分得七<lb/>
　十二日若説播五行於四時以十干推之亦得七十<lb/>
　二日<hi>方子○髙同</hi>
問四時取火何為季夏又取一畨曰土旺於未故再取<lb/>
　之土寄旺四季每季皆十八日四箇十八日計七十<lb/>
　二日其他四行分四時亦各得七十二日五箇七十<lb/>
<pb n="KR3a0047_WYG_001-16a"/>
　二日共湊成三百六十日也<hi>僴</hi>
問古者取火四時不同不知所取之木既别則火亦異<lb/>
　否曰是如此<hi>胡泳</hi>
火中有黑陽中隂也水外黑洞洞地而中却明者隂中<lb/>
　之陽也故水謂之陽火謂之隂亦得<hi>伯羽</hi>
隂以陽為質陽以隂為質水内明而外暗火内暗而外<lb/>
　明横渠曰隂陽之精互藏其宅正此意也<hi>坎離○道夫</hi>
清明内影濁明外影清明金水濁明火日<hi>僴</hi>
<pb n="KR3a0047_WYG_001-16b"/>
天有春夏秋冬地有金木水火人有仁義禮智皆以四<lb/>
　者相為用也<hi>季札</hi>
春為感夏為應秋為感冬為應若統論春夏為感秋冬<lb/>
　為應明嵗春是又為感<hi>可學○四時</hi>
問學者云古人排十二時是如何諸生思未得先生云<lb/>
　志是從之從心乃是心之所之古時字從之從日亦<lb/>
　是日之所至盖日至於午則謂之午時至未則謂之<lb/>
　未時十二時皆如此推古者訓日字實也月字缺也<lb/>
<pb n="KR3a0047_WYG_001-17a"/>
　月則有缺時日常實是如此如天行亦有差月星行<lb/>
　又遲趕它不上惟日鐵定如此又云看北斗可以見<lb/>
　天之行<hi>䕫孫</hi>
　<lb/>
　<lb/>
　<lb/>
　<lb/>
　<lb/>
<pb n="KR3a0047_WYG_001-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子語類卷一<lb/>
</p>
<p>
</p>
  </div>
</body>
</text>
</TEI>
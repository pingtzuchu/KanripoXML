<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷一百五</head> <lb/>
    <p>
<pb n="KR3a0047_WYG_105-1a"/>
欽定四庫全書<lb/>
　朱子語類卷一百五<lb/>
　　朱子二<lb/>
　　　論自注書<lb/>
　　　揔論<lb/>
𫝊至叔言伊洛諸公文字説得不恁分曉至先生而後<lb/>
　大明先生曰他一時間都是英才故撥著便轉便只<lb/>
　湏恁地説然某於文字却只是依本分解注大抵前<lb/>
<pb n="KR3a0047_WYG_105-1b"/>
　聖説話雖後面便生一箇聖人有未必盡曉他説者<lb/>
　盖他那前聖是一時間或因事而言或主一見而立<lb/>
　此説後來人却未見他當時之事故不解得一一與<lb/>
　之合且如伊川解經是㨿他一時所見道理恁地説<lb/>
　未必便是聖經本㫖要之他那箇説却亦是好説且<lb/>
　如易之元亨利貞本來只是大亨而利於正雖有亨<lb/>
　若不正則那亨亦使不得了當時文王之意秪是為<lb/>
　卜筮設故秪有元亨更無有不元亨秪有利貞更無<lb/>
<pb n="KR3a0047_WYG_105-2a"/>
　不利貞後來夫子於彖既以元亨利貞為四徳又於<lb/>
　文言復以為言故後人秪以為四徳更不做大亨利<lb/>
　貞説了易只是為卜筮而作故周禮分明言太卜掌<lb/>
　三易連山歸藏周易古人於卜筮之官立之凡數人<lb/>
　秦去古未逺故周易亦以卜筮得不焚今人纔説易<lb/>
　是卜筮之書便以為辱累了易見夫子説許多道理<lb/>
　便以為易只是説道理殊不知其言吉㓙悔吝皆有<lb/>
　理而其教人之意無不在也夫子見文王所謂元亨<lb/>
<pb n="KR3a0047_WYG_105-2b"/>
　利貞者把來作四箇説道理亦自好故恁地説但文<lb/>
　王當時未有此意今若以元者善之長亨者嘉之㑹<lb/>
　利者義之和貞者事之幹與來卜筮者言豈不大糊<lb/>
　塗了他要之文王者自不妨孔子之説孔子者自不<lb/>
　害文王之説然孔子却不是曉文王意不得但他又<lb/>
　自要説一様道理也<hi>道夫</hi>
某釋經毎下一字直是秤等輕重方敢寫出<hi>方子</hi>
某解書如訓詁一二字等處多有不必解處只是解書<lb/>
<pb n="KR3a0047_WYG_105-3a"/>
　之法如此亦要教人知得看文字不可忽略<hi>賀孫</hi>
某所改經文字者必有意不是輕改當觀所以改之之<lb/>
　意<hi>節</hi>
每常解文字諸先生有多少好説話有時不敢載者盖<lb/>
　他本文未有這般意思在<hi>道夫</hi>
問先生解經有異於程子説者如何曰程子説或一句<lb/>
　自有兩三説其間必有一説是兩説不是理一而已<lb/>
　安有兩三説皆是之理盖其説或後嘗改之今所以<lb/>
<pb n="KR3a0047_WYG_105-3b"/>
　與之異者安知不曾經他改來盖一章而衆説叢然<lb/>
　若不平心明目自有主張斷入一説則必無衆説皆<lb/>
　是之理<hi>大雅</hi>
方伯謨勸先生少著書曰在世間喫了飯後全不做得<lb/>
　些子事無道理伯謨曰但發大綱曰那箇毫釐不到<lb/>
　便有差錯如何可但發大綱<lb/>
　　　小學之書<lb/>
問小學云徳崇業廣曰徳是得之於心業是見之於事<lb/>
<pb n="KR3a0047_WYG_105-4a"/>
　<hi>燾</hi>
問小學舞勺舞象曰勺是周公樂象是武王樂曰注勺<lb/>
　籥也是如何曰而今也都見不得<hi>淳</hi>
問衣不帛襦袴恐太温傷隂氣也曰是如此今醫家亦<lb/>
　説小兒子不要太煖内則亦是小兒不要著好物事<lb/>
　<hi>璘</hi>
問小學舉内則篇四十始仕方物出謀發慮先生注云<lb/>
　方物出謀則謀不過物方物發慮則慮不過物請問<lb/>
<pb n="KR3a0047_WYG_105-4b"/>
　不過物之義曰方物謀慮大概只是隨事謀慮<hi>植</hi>
方物出謀發慮方猶對也只是比並那物如窮理一般<lb/>
　也<hi>淳</hi>
和之所問小學方物之義乃是第二條莫只且看到此<lb/>
　某意要識得下面許多事和之因問五御中逐水曲<lb/>
　及過君表等處先生既荅曰而今便治禮記者他也<lb/>
　不看盖是他將這箇不干我事無用處便且鹵莾讀<lb/>
　過了和之云後當如先生所教且將那頭放輕曰便<lb/>
<pb n="KR3a0047_WYG_105-5a"/>
　放輕也不得湏是見得這頭有滋味時那頭自輕<hi>時舉</hi>
問小學立教篇大司徒六行孝友睦婣任恤後面八刑<lb/>
　糾萬民却無不友之刑雖有不弟之刑又注云不敬<lb/>
　師長如何曰也不湏恁地看且看古之聖人教人之<lb/>
　法如何而今全無這箇且天降下民作之君作之師<lb/>
　作之君便是作之師<hi>倪</hi>
楊尹叔問嚴威儼恪非所以事親也注恪為恭敬如何<lb/>
　曰恭敬較寛便都包許多解恪字亦未盡恪是恭敬<lb/>
<pb n="KR3a0047_WYG_105-5b"/>
　中朴實緊切處今且恁地解若就恭敬説則恭敬又<lb/>
　别恭主容敬主事如居處恭執事敬之類安卿問恪<lb/>
　非所以事親只是有嚴意否曰太荘太嚴厲了<hi>寓</hi>
問小學明倫一篇見得盡是節文事親之實曰其中極<lb/>
　有難行處曰愛敬與他為一自無難行曰此便是愛<lb/>
　敬尺度湏是把他去量度方見得愛敬<hi>倪</hi>
葉兄問小學君師父三節曰劉表遣韓嵩至京師嵩曰<lb/>
　嵩至京師天子假嵩一職則成天子之臣将軍之故<lb/>
<pb n="KR3a0047_WYG_105-6a"/>
　吏耳在君為君不復為將軍死也便是此意<hi>卓</hi>
問林兄看小學如何林舉小學父慈而教子孝而箴先<lb/>
　生曰人既自有這良能良知了聖賢又恁地説直要<lb/>
　人尋教親切父慈而教子孝而箴看我是能恁地不<lb/>
　恁地小學所説教人逐一去上面尋許多道理到著<lb/>
　大學亦只是這道理又教人看得就切實如此不是<lb/>
　胡亂恁地説去<hi>子䝉</hi>
問疑事毋質經文只説疑事而小學注云毋得成言之<lb/>
<pb n="KR3a0047_WYG_105-6b"/>
　何也曰質成也成言之皆古注文謂彼此俱疑不要<lb/>
　將己意斷了問直而勿有亦只是上意否曰是從上<lb/>
　文來都是教人謙退遜讓<hi>賀孫</hi>
問小學實明倫篇何以無朋友一條曰當時是衆編類<lb/>
　來偶無此爾<hi>淳</hi>
安卿問曲禮外言不入於閫内言不出於閫一叚甚切<lb/>
　何故不編入小學曰此様處漏落也多又曰小學多<lb/>
　説那恭敬處少説那防禁處<hi>義剛</hi>
<pb n="KR3a0047_WYG_105-7a"/>
　　　近思録<lb/>
脩身大法小學備矣義理精㣲近思録詳之<hi>閎祖</hi>
近思録好看四子六經之階梯近思録四子之階梯<hi>淳</hi>
近思録逐篇綱目一道體二為學大要三格物窮理四<lb/>
　存養五改過遷善克己復禮六齊家之道七出處進<lb/>
　退辭受之義八治國平天下之道九制度十君子處<lb/>
　事之方十一教學之道十二改過及人心疵病十三異<lb/>
　端之學十四聖賢氣象<hi>振</hi>
<pb n="KR3a0047_WYG_105-7b"/>
近思録大率所録雜逐卷不可以一事名如第十卷亦<lb/>
　不可以事君目之以其有人教小童在一叚<hi>揚</hi>
近思録一書無不切人身救人病者<hi>夀昌</hi>
鄭言近思録中語甚有切身處曰聖賢説得語言平如<lb/>
　中庸大學論語孟子皆平易近思録是近來人説話<lb/>
　便較切<hi>賀孫卓同</hi>
或問近思録曰且熟看大學了即讀語孟近思録又難<lb/>
　看<hi>賀孫</hi>
<pb n="KR3a0047_WYG_105-8a"/>
近思録首卷難看某所以與伯恭商量教他做數語以<lb/>
　載於後正謂此也若只讀此則道理孤單如頓兵堅<lb/>
　城之下却不如語孟只是平鋪説去可以遊心<hi>道夫</hi>
看近思録若於第一卷未曉得且從第二第三卷看起<lb/>
　乆乆後看第一卷則漸曉得<hi>過</hi>
問蜚卿近思録看得如何曰所疑甚多曰今猝乍看這<lb/>
　文字也是難有時前面恁地説後面又不是恁地這<lb/>
　裏説得如此那裏又却不如此子細看來看去却自<lb/>
<pb n="KR3a0047_WYG_105-8b"/>
　中間有箇路陌推尋通得四五十條後又却只是一<lb/>
　箇道理伊川云窮理豈是一日窮得盡窮得多後道<lb/>
　理自通徹<hi>驤</hi>
因論近思録曰不當編易傳所載問如何曰公湏自見<lb/>
　意謂易傳已自成書<hi>文蔚</hi>
因説近思續録曰如今書已儘多了更有却看不辦<hi>㽦</hi>
　　　論語或問<lb/>
張仁叟問論語或問曰是十五年前文字與今説不類<lb/>
<pb n="KR3a0047_WYG_105-9a"/>
　當時欲修後來精力衰那箇工夫大後掉了<hi>節</hi>
先生説論語或問不湏看請問曰支離<hi>氷</hi>
　　　孟子要指<lb/>
先生因編孟子要㫖云孟子若讀得無統也是費力某<lb/>
　從十七八嵗讀至二十嵗只逐句去理㑹更不通透<lb/>
　二十嵗已後方知不可恁地讀元來許多長叚都自<lb/>
　首尾相照管脉絡相貫串只恁地熟讀自見得意思<lb/>
　從此看孟子覺得意思極通快亦因悟作文之法如<lb/>
<pb n="KR3a0047_WYG_105-9b"/>
　孟子當時固不是要作文只言語説出來首尾相應<lb/>
　脉絡相貫自是合著如此又曰某當初讀自暴自棄<lb/>
　章只恁地鶻突讀去伊川易傳云拒之以不信絶之<lb/>
　以不為當初也匹似閑看過後因在舟中偶思量此<lb/>
　將孟子上下文看乃始通串方始説得是如此亦温<lb/>
　故知新之意又曰看文字不可恁地看過便道了湏<lb/>
　是時復玩味庶幾忽然感悟到得義理與踐履處融<lb/>
　㑹方是自得這箇意思與尋常思索而得意思不同<lb/>
<pb n="KR3a0047_WYG_105-10a"/>
　<hi>賀孫</hi>
問孟子首章是先剖判箇天理人欲令人曉得其托<lb/>
　始之意甚明若先生所編要略却是要從源頭説<lb/>
　來所以不同曰某向時編此書今看來亦不必只<lb/>
　孟子便直恁分曉示人自是好了時舉曰孟子前<lb/>
　面多是分明説與時君且如章首説上下交征利<lb/>
　其害便至於不奪不饜説仁義便云未有遺其親<lb/>
　後其君次章説賢者便有此樂不賢者便不能有<lb/>
<pb n="KR3a0047_WYG_105-10b"/>
　此樂都是一反一正言其效騐如此亦欲人君少<lb/>
　知恐懼之意耳曰也不是要人君知恐懼但其效<lb/>
　自必至此孟子之書明白親切無甚可疑者只要<lb/>
　日日熟讀須教他在吾肚中轉作千百囘便自然<lb/>
　純熟某當初看時要逐句去看他便但覺得意思<lb/>
　促廹到後來放寛看却有條理然此書不特是義<lb/>
　理精明又且是甚次第底文章某因熟讀後便見<lb/>
　自此也知作文之法<hi>時舉</hi>
<pb n="KR3a0047_WYG_105-11a"/>
敬之問看要略見先生所説孟子皆歸之仁義如説<lb/>
　性及以後諸處皆然曰是他見得這道理通透見<lb/>
　得裏面本來都無别物事只有箇仁義到得説將<lb/>
　出都離這箇不得不是要安排如此道也是離這<lb/>
　仁義不得舍仁義不足以見道如造化只是箇隂<lb/>
　陽捨隂陽不足以明造化問古人似各有所主如<lb/>
　曾子只守箇忠恕子思只守箇誠孟子只守箇仁<lb/>
　義其實皆一理也曰也不是他安排要如此是他<lb/>
<pb n="KR3a0047_WYG_105-11b"/>
　見得道理做出都是這箇説出也只是這箇只各<lb/>
　就地頭説不是把定這箇將來做如堯舜是多少<lb/>
　道理到得後來衣鉢之傳只説人心惟危道心惟<lb/>
　㣲惟精惟一允執厥中緊要在上三句説㑹如此<lb/>
　方得箇中方得箇恰好這也到這地頭當説中便<lb/>
　説箇中聖賢言語初不是著意安排只遇著這字<lb/>
　便説出這字也<hi>賀孫</hi>
因整要略謂孟子發明許多道理都盡自此外更<lb/>
<pb n="KR3a0047_WYG_105-12a"/>
　無别法思惟這箇先從性看看得這箇物事破<lb/>
　了然後看入裏面去終不甚費力要知雖有此<lb/>
　數十條是古人已説過不得不與他理㑹到得<lb/>
　做工夫時却不用得許多難得勇猛底人直截<lb/>
　便做去<hi>賀孫</hi>
敬之問要指不取杞栁一章曰此章自分曉更無可<lb/>
　玩索不用入亦可却是生之謂性一段難曉説得<lb/>
　來反恐鶻突故不編入<hi>賀孫</hi>
<pb n="KR3a0047_WYG_105-12b"/>
　　　中庸集略<lb/>
大凡文字上古聖賢説底便不差到得周程張邵們<lb/>
　説得亦不差其他門人便多病某初要節一本中<lb/>
　庸集略更下手不得其間或有一節説得好第二<lb/>
　節便差底又有説得似好而又説從别處去底然<lb/>
　而看得他們説多却覺煞得力<hi>義剛</hi>
　　　仁説<lb/>
仁説只得前一截好<hi>閎祖</hi>
<pb n="KR3a0047_WYG_105-13a"/>
</p>
<p>
<pb n="KR3a0047_WYG_105-14a"/>
問仁者天地生物之心曰天地之心只是箇生凡物皆<lb/>
　是生方有此物如草木之萌芽枝葉條幹皆是生方<lb/>
　有之人物所以生生不窮者以其生也才不生便乾<lb/>
　枯殺了這箇是統論一箇仁之體其中又自有節目<lb/>
　界限如義禮智又自有細分處也問偏言則一事專<lb/>
　言則包四者曰以專言言之則一者包四者以偏言<lb/>
　言之則四者不離乎一者<hi>僴</hi>
問先生仁説説存此者也不失此者也如説行此則仁<lb/>
<pb n="KR3a0047_WYG_105-14b"/>
　在其中非仁也曰謂之仁固不可謂之非仁則只得<lb/>
　恁地説如孟子便去解這仁字孔子却不恁地<hi>節</hi>
　　　敬齋箴<lb/>
問持敬與克己工夫曰敬是涵飬操持不走作克己則<lb/>
　和根打併了教他盡淨問敬齋箴曰此是敬之目説<lb/>
　有許多地頭去處<hi>僴</hi>
守口如瓶是言語不亂出防意如城是恐為外所誘<hi>道夫</hi>
守口如瓶不妄出也防意如城閑邪之入也蟻封乃小<lb/>
<pb n="KR3a0047_WYG_105-15a"/>
　巷屈曲之地是折旋中矩不㤀動也<hi>敬仲</hi>
周旋中規折旋中矩周旋是直去却囬來其囬轉處欲<lb/>
　其圓如中規也折旋是直去了復横去如曲尺相似<lb/>
　其横轉處欲其方如中矩也又問敬齋箴蟻封曰蟻<lb/>
　垤也北方謂之蟻樓如小山子乃蟻穴地其泥墳起<lb/>
　如丘垤中間屈曲如小巷道古語云乘馬折旋於蟻<lb/>
　封之間言蟻封之間巷路屈曲狹小而能乘馬折旋<lb/>
　於其間不失其馳驟之節所以為難也鸛鳴于垤垤<lb/>
<pb n="KR3a0047_WYG_105-15b"/>
　即蟻封也天隂雨下則蟻出故鸛鳴于垤以俟蟻之<lb/>
　出而啄食之也王荆公初解垤為自然之丘不信蟻<lb/>
　封之説後過北方親見有之遂改其説<hi>僴</hi>
問主一曰心只要主一不可容兩事一件事了更加一<lb/>
　件便是貳一件事了更加兩件便是叁勿二以二勿<lb/>
　叁以三是不要二三不東以西不南以北是不要走<lb/>
　作<hi>淳</hi>
問勿貳以二勿參以三不東以西不南以北如何分别<lb/>
<pb n="KR3a0047_WYG_105-16a"/>
　曰都只是形容箇敬敬湏主一初來有一箇事又添<lb/>
　一箇便是來貳他成兩箇元有一箇又添兩箇便是<lb/>
　來叁他成三箇不東以西不南以北只一心做東去<lb/>
　又要做西去做南去又要做北去皆是不主一上面<lb/>
　説箇心不二三下面説箇心不走作<hi>寓</hi>
或問敬齋箴後面少些從容不廹之意欲先生添數句<lb/>
　曰如何解廹切今未曾下手在便要從容不廹却無<lb/>
　此理除非那人做工夫大段嚴廹然後勸他勿廹切<lb/>
<pb n="KR3a0047_WYG_105-16b"/>
　如人相殺未曾交鋒便要引退今未曾做工夫在便<lb/>
　要開後門然亦不解廹切只是不曾做做著時不患<lb/>
　其廹切某但常覺得緩寛底意思多耳李曰先生猶<lb/>
　如此説學者當如何也<hi>僴</hi>
　　　六君子贊<lb/>
勇撤臯比説講易事<hi>閎祖</hi>
　　　通鑑綱目<lb/>
説編通鑑綱目尚未成文字因言伯恭大事記忒藏頭<lb/>
<pb n="KR3a0047_WYG_105-17a"/>
　亢腦如摶謎相似又解題之類亦太多<lb/>
問正統之説自三代以下如漢唐亦未純乎正統乃變<lb/>
　中之正者如秦西晉隋則統而不正者如蜀東晉則<lb/>
　正而不統者曰何必恁地論只天下為一諸侯朝覲<lb/>
　獄訟皆歸便是得正統其有正不正又是隨他做如<lb/>
　何恁地論有始不得正統而後方得者是正統之始<lb/>
　有始得正統而後不得者是正統之餘如秦初猶未<lb/>
　得正統及始皇并天下方始得正統晉初亦未得正<lb/>
<pb n="KR3a0047_WYG_105-17b"/>
　統自泰康以後方始得正統隋初亦未得正統自滅<lb/>
　陳後方得正統如本朝至太宗并了太原方是得正<lb/>
　統又有無統時如三國南北五代皆天下分裂不能<lb/>
　相君臣皆不得正統<hi>義剛録作此時便是無統</hi>某嘗作通鑑綱目<lb/>
　有無統之説此書今未及修後之君子必有取焉温<lb/>
　公只要編年號相續此等處湏把一箇書帝書崩而<lb/>
　餘書主書殂既不是他臣子又不是他史官只如旁<lb/>
　人立看一般何故作此尊奉之態此等處合只書甲<lb/>
<pb n="KR3a0047_WYG_105-18a"/>
　子而附注年號於其下如魏黄初幾年蜀章武幾年<lb/>
　呉青龍幾年之類方為是又問南軒謂漢後當以蜀<lb/>
　漢年號繼之此説如何曰如此亦得他亦以蜀漢是<lb/>
　正統之餘如東晉亦是正統之餘也問東周如何曰<lb/>
　必竟周是天子問唐後來多藩鎮割㨿<hi>義剛録云唐末天子不能</hi>
　<hi>有其土地亦可謂正統之餘否</hi>則如何曰唐之天下甚闊所不服者<lb/>
　只河北數鎮之地而已<hi>義剛録云安得謂不能有其土地○淳○義剛同</hi>
温公通鑑以魏為主故書蜀丞相亮冦何地從魏志也<lb/>
<pb n="KR3a0047_WYG_105-18b"/>
　其理都錯某所作綱目以蜀為主後劉聦石勒諸人<lb/>
　皆晉之故臣故東晉以君臨之至宋後魏諸國則兩<lb/>
　朝平書之不主一邊年號只書甲子<lb/>
問綱目主意曰主在正統問何以主在正統曰三國當<lb/>
　以蜀漢為正而温公乃云某年某月諸葛亮入宼是<lb/>
　冠履倒置何以示訓縁此遂欲起意成書推此意修<lb/>
　正處極多若成書當亦不下通鑑許多文字但恐精<lb/>
　力不逮未必能成耳若度不能成則湏焚之<hi>大雅</hi>
<pb n="KR3a0047_WYG_105-19a"/>
問宋齊梁陳正統如何書曰自古亦有無統時如周亡<lb/>
　之後秦未帝之前自是無所統屬底道理南北亦只<lb/>
　是並書又問東晉如何書曰宋齊如何比得東晉又<lb/>
　問三國如何書曰以蜀為正蜀亡之後無多年便是<lb/>
　西晉中國亦權以魏為正又問後唐亦可以繼唐否<lb/>
　曰如何繼得<hi>賜</hi>
綱目於無正統處並書之不相主客通鑑於無統處湏<lb/>
　立一箇為主某又參取史法之善者如權臣擅命多<lb/>
<pb n="KR3a0047_WYG_105-19b"/>
　書以某人為某王某公范曄却書曹操自立為魏公<lb/>
　綱目亦用此例<hi>方子</hi>
問武后擅唐則可書云帝在房陵吕氏在漢所謂少帝<lb/>
　者又非恵帝子則宜何書曰彼謂非恵帝子者乃漢<lb/>
　之大臣不欲當弑逆之名耳既云後宫美人子則是明其<lb/>
　非正嫡元子耳<hi>大雅</hi>
或問武后之禍曰前軰云當廢武后所出别立太宗子<lb/>
　孫曰此論固善但當時宗室為武氏殺盡存者皆愚<lb/>
<pb n="KR3a0047_WYG_105-20a"/>
　暗豈可恃因説通鑑提綱例凡逆臣之死皆書曰死<lb/>
　至狄仁傑則甚疑之李氏之復雖出仁傑然畢竟是<lb/>
　死於周之大臣不奈何也教相隨入死例書云某年<lb/>
　月日狄仁傑死也<hi>大雅</hi>
　<lb/>
　<lb/>
　<lb/>
　<lb/>
<pb n="KR3a0047_WYG_105-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子語類卷一百五<lb/>
</p>
<p>
</p>
  </div>
</body>
</text>
</TEI>
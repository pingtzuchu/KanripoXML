<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷三十七</head> <lb/>
    <p>
<pb n="KR3a0047_WYG_037-1a"/>
欽定四庫全書<lb/>
　朱子語類卷三十七<lb/>
　　論語十九<lb/>
　　　子罕篇下<lb/>
　　　　法語之言章<lb/>
法語之言巽與之言巽謂巽順與他說都是教他做好<lb/>
　事如有言遜于汝志重䖏在不改不繹聖人謂如此<lb/>
　等人與他說得也不濟事故曰吾末如之何也已<hi>端䝉</hi>
<pb n="KR3a0047_WYG_037-1b"/>
植說此章集注云法語人所敬憚故必從然不改則面<lb/>
　從而已如漢武帝見汲黯之直深所敬憚至帳中可<lb/>
　其奏可謂從矣然黯論武帝内多慾而外施仁義豈<lb/>
　非面從集注云巽言無所乖忤故必恱然不繹又不<lb/>
　足以知其微意之所在如孟子論太王好色好貨齊<lb/>
　王豈不恱若不知繹則徒知古人所謂好色不知其<lb/>
　䏻使内無怨女外無曠夫徒知古人所謂好貨不知<lb/>
　其䏻使居者有積倉行者有褁糧先生因曰集注中<lb/>
<pb n="KR3a0047_WYG_037-2a"/>
　舉楊氏說亦好<hi>植</hi>
　　　　三軍可奪帥章<lb/>
志若可奪則如三軍之帥被人奪了做官奪人志志執<lb/>
　得定故不可奪執不牢也被物欲奪去志真箇是不<lb/>
　可奪<hi>泳</hi>
　　　　衣敝緼袍章<lb/>
衣敝緼袍是裏面夾衣有綿作胎底<hi>義剛</hi>
衣敝緼袍也有一等人資質自不愛者然如此人亦難<lb/>
<pb n="KR3a0047_WYG_037-2b"/>
　得<hi>泳</hi>
先生曰李閎祖云忮是疾人之有求是恥已之無吕氏<lb/>
　之說亦近此意然此說又分曉<hi>㽦</hi>
問子路終身誦之曰是自有一般人着破衣服在好衣<lb/>
　服中亦不管者子路自是不把這般當事㽦問子路<lb/>
　却是能克治如願車馬衣輕裘與朋友共敝之而無<lb/>
　憾曰子路自是恁地人有好物事猶要與衆人共用<lb/>
　了上蔡論語中說管仲小器䖏一段極好<hi>㽦</hi>
<pb n="KR3a0047_WYG_037-3a"/>
問子路終身誦之此子路所以不及顔淵䖏盖此便是<lb/>
　願車馬衣輕裘與朋友共敝之而無憾底意思然他<lb/>
　將来自誦便是無那無伐善施勞意思曰所謂終身<lb/>
　誦之亦不是他矜伐只是將這箇做好底事終身誦<lb/>
　之要常如此便别無長進矣又問吕氏貧與富交強<lb/>
　者必忮弱者必求之語曰世間人見富貴底不是心<lb/>
　裏妬嫉他便羨慕他只是這般見識爾<hi>僴</hi>
謝教問子路終身誦之夫子何以見得終其身也曰只<lb/>
<pb n="KR3a0047_WYG_037-3b"/>
　是以大勢恁地這䖏好只不合自擔當了便止於此<lb/>
　便是自畫大凡十分好底事纔自擔便也壊了所謂<lb/>
　有其善喪厥善<hi>淳</hi>
道怕擔了<hi>何足以臧○可學</hi>
　　　　知者不惑章<lb/>
知者不惑真見得分曉故不惑<hi>泳</hi>
道夫問仁者不憂曰仁者通體是理無一㸃私心事之<lb/>
　来者雖無窮而此之應者各得其度所謂建諸天地<lb/>
<pb n="KR3a0047_WYG_037-4a"/>
　而不悖質諸鬼神而無疑百世以俟聖人而不惑何<lb/>
　憂之有<hi>驤</hi>
仁者不憂仁者天下之公私欲不萌而天下之公在我<lb/>
　何憂之有<hi>泳</hi>
或問仁者不憂但不憂似亦未是仁曰今人學問百種<lb/>
　只是要克己復禮若能克去私意日間純是天理自<lb/>
　無所憂如何不是仁<hi>義剛</hi>
陳仲亨說仁者不憂云此非仁體只是說夫子之事先<lb/>
<pb n="KR3a0047_WYG_037-4b"/>
　生曰如何又生出這一項情節恁地則那兩句也須<lb/>
　恁地添一說始得這只是統說仁者便是不憂<hi>義剛</hi>
勇者不懼氣足以助道義故不懼故孟子說配義與道<lb/>
　無是餒也今有見得道理分曉而反懾怯者氣不足<lb/>
　也<hi>泳</hi>
或問勇者不懼舉程子眀理可以治懼之說曰眀理固<lb/>
　是能勇然便接那不懼未得盖爭一節在所以聖人<lb/>
　曰勇者不懼<hi>燾</hi>
<pb n="KR3a0047_WYG_037-5a"/>
李閎祖問論語所說勇者不懼䖏作有主則不懼恐有<lb/>
　主字眀勇字不出曰也覺見是如此多是一時間下<lb/>
　字未穏又且恁地備員去因云前輩言解經命字為<lb/>
　難近人解經亦間有好䖏但是下語親切說得分曉<lb/>
　若前軰所說或有不大故分曉䖏亦不好如近来耿<lb/>
　氏說易女子貞不字伊川說作字育之字耿氏說作<lb/>
　許嫁笄而字之字言女子貞不字者謂其未許嫁也<lb/>
　却與昏媾之義相通亦說得有理又云伊川易亦有<lb/>
<pb n="KR3a0047_WYG_037-5b"/>
　不分曉䖏甚多如益之用凶事作凶荒之凶直指刺<lb/>
　史郡守而言在當時未見有刺史郡守豈可以此說<lb/>
　某謂益之用凶事者言人臣之益君是責難於君之<lb/>
　時必以危言鯁論恐動其君而益之雖以中而行然<lb/>
　必用圭以通其信若不用圭而通又非忠以益扵君<lb/>
　也<hi>卓</hi>
行夫說仁者不憂一章曰勇者不懼勇是一箇果勇必<lb/>
　行之意說不懼也易見知者不惑知是一箇分辨不<lb/>
<pb n="KR3a0047_WYG_037-6a"/>
　亂之意說不惑也易見惟是仁如何㑹不憂這須思<lb/>
　之行夫云仁者順理故不憂若只順這道理做去自<lb/>
　是無憂曰意思也是如此更須細思之久之行夫復<lb/>
　<hi>云云</hi>曰畢竟也說得麄仁者所以無憂者止縁仁者<lb/>
　之心便是一箇道理看是甚麽事来不問大小改頭<lb/>
　換面来自家此心各各是一箇道理應副去不待事<lb/>
　来方始安排心便是理了不是方見得道理合如此<lb/>
　做不是方去恁地做<hi>賀孫○恪錄别出</hi>
<pb n="KR3a0047_WYG_037-6b"/>
蔡行夫問仁者不憂一章曰知不惑勇不懼却易理㑹<lb/>
　仁者不憂須思量仁者如何㑹不憂蔡云莫只是無<lb/>
　私否<hi>方子錄云或曰仁者無私心故樂天而不憂</hi>曰固是無私然所以不<lb/>
　憂者須看得透方得楊至之云是人欲淨盡自然樂<lb/>
　否曰此亦只是貌說洪慶問先生說是如何曰仁者<lb/>
　心便是理看有甚事来便有道理應他所以不憂<hi>方子</hi>
　<hi>録云仁者理即是心心即是理有一事来便有一理以應之所以無憂○恪錄一作仁者心與理一心純</hi>
　<hi>是這道理看甚麽事来自有這道理在䖏置他自不煩惱</hi>人所以憂者只是卒然<lb/>
<pb n="KR3a0047_WYG_037-7a"/>
　遇事未有一箇道理應他便不免有憂<hi>恪錄一作今人有這事却</hi>
　<hi>無這理便䖏置不来所以憂○從周錄云人所以有憂者只是䖏未得○恪</hi>
方毅父問知者不惑眀理便䏻無私否曰也有人眀理<lb/>
　而不能去私慾者然去私慾必先眀理無私慾則不<lb/>
　屈於物故勇惟聖人自誠而眀可以先言仁後言知<lb/>
　至扵教人當以知為先<hi>銖○時舉少異</hi>
先生說知者不惑章惟不惑不憂便生得這勇来<hi>植</hi>
問知者不惑章曰有仁知而後有勇然而仁知又少勇<lb/>
<pb n="KR3a0047_WYG_037-7b"/>
　不得盖雖曰仁䏻守之只有這勇方䏻守得到頭方<lb/>
　䏻接得去若無這勇則雖有仁知少間亦恐㑹放倒<lb/>
　了所以中庸說仁知勇三者勇本是箇沒緊要底物<lb/>
　事然仁知不是勇則做不到頭半塗而廢<hi>燾</hi>
或問仁者不憂知者不惑勇者不懼何以與前面知者<lb/>
　不惑仁者不憂勇者不懼次序不同曰成徳以仁為<lb/>
　先進學以知為先此誠而眀眀而誠也中庸言三徳<lb/>
　之序如何曰亦為學者言也問何以勇皆在後曰末<lb/>
<pb n="KR3a0047_WYG_037-8a"/>
　後做工夫不退轉此方是勇<hi>銖</hi>
或問人之所以憂惑懼者只是窮理不盡故如此若窮<lb/>
　盡天下之理則何憂何懼之有因其無所憂故名之<lb/>
　曰仁因其無所惑故名之曰知因其無所懼故名之<lb/>
　曰勇不知二說孰是曰仁者隨所寓而安自是不憂<lb/>
　知者所見眀自是不惑勇者所守定自是不懼夫不<lb/>
　憂不惑不懼自有次第或曰勇於義是義理之勇如<lb/>
　孟施舍北宫黝皆血氣之勇<hi>人傑問云或曰勇是勇於義或是武勇之</hi>
<pb n="KR3a0047_WYG_037-8b"/>
　<hi>勇曰大槩統言之如孟施舎北宫黝皆血氣之勇</hi>曰三者也須窮理克復方<lb/>
　得只如此說不濟事<hi>去偽</hi>
問知者不惑集注知以知之仁以守之勇以終之看此<lb/>
　三句恐知是致知格物仁是存養勇是克治之功先<lb/>
　生首肯曰是勇是持守堅固問中庸力行近乎仁又<lb/>
　似勇者不懼意思曰交互說都是如或生而知之或<lb/>
　學而知之或困而知之三知都是知或安而行之或<lb/>
　利而行之或勉強而行之三行都是仁好學近乎知<lb/>
<pb n="KR3a0047_WYG_037-9a"/>
　力行近乎仁知恥近乎勇三近都是勇<hi>㽦</hi>
　　　　可與共學章<lb/>
可與共學有志於此可與適道已看見路脈可與立能<lb/>
　有所立可與權遭變事而知其宜此只是大綱如此<lb/>
　說<hi>可學</hi>
問可與適道章曰這箇只說世人可與共學底未必便<lb/>
　可與適道可與適道底未必便可與立可與立底未<lb/>
　必便可與權學時須便教可適道適道便更教立去<lb/>
<pb n="KR3a0047_WYG_037-9b"/>
　立便須教權去<hi>植</hi>
或問可與立是如嫂叔不通問可與權是嫂溺援之以<lb/>
　手曰然<hi>燾</hi>
問權地位如何曰大賢已上<hi>可學</hi>
權是稱量教子細著<hi>閎祖</hi>
問權便是義否曰權是用那義底問中便是時措之宜<lb/>
　否曰以義權之而後得中義似秤權是將這秤去稱<lb/>
　量中是物得其平䖏<hi>僴</hi>
<pb n="KR3a0047_WYG_037-10a"/>
經自經權自權但經有不可行䖏而至扵用權此權所<lb/>
　以合經也如湯武事伊周事嫂溺則援事常如風和<lb/>
　日暖固好變如迅雷烈風若無迅雷烈風則都旱了<lb/>
　不可以為常<hi>泳</hi>
蘇宜久問可與權曰權與經不可謂是一件物事畢竟<lb/>
　權自是權經自是經但非漢儒所謂權變權術之說<lb/>
　聖人之權雖異於經其權亦是事體到那時合恁地<lb/>
　做方好<hi>植○時舉同</hi>
<pb n="KR3a0047_WYG_037-10b"/>
可與立未可與權亦是甚不得已方說此話然須是聖<lb/>
　人方可與權若以顔子之賢恐也不敢議此磨而不<lb/>
　磷涅而不緇而今人才磨便磷才涅便緇如何更說<lb/>
　權變所謂未學行先學走也<hi>僴</hi>
先生因說可與立未可與權權䖏是道理上面更有一<lb/>
　重道理如君子小人君子固當用小人固當去然方<lb/>
　當小人進用時猝乍要用君子也未得當其深根固<lb/>
　蒂時便要去他反為所害這裏須斟酌時宜便知箇<lb/>
<pb n="KR3a0047_WYG_037-11a"/>
　緩急深淺始得或言本朝人才過於漢唐而治效不<lb/>
　及者縁漢唐不去攻小人本朝専要去小人所以如<lb/>
　此曰如此說所謂内君子外小人古人且胡亂恁地<lb/>
　說不知何等議論永嘉學問専去利害上計較恐出<lb/>
　此又曰正其義不謀其利眀其道不計其功正其義<lb/>
　則利自在眀其道則功自在専去計較利害定未必<lb/>
　有利未必有功<hi>㝢</hi>
叔重問程子云權者言秤錘之義也何物以為權義是<lb/>
<pb n="KR3a0047_WYG_037-11b"/>
　也然也只是說到義義以上更難說在人自看如何<lb/>
　此意如何看曰此如有人犯一罪性之剛者以為可<lb/>
　誅性之寛者以為可恕槩之以義皆未是合宜此則<lb/>
　全在權量之精審然後親審不差欲其權量精審是<lb/>
　他平日涵養本原此心虚眀純一自然權量精審伊<lb/>
　川常云敬以直内則義以方外義以為質則禮以行<lb/>
　之<hi>時舉</hi>
問經權之别曰經與權須還他中央有箇界分如程先<lb/>
<pb n="KR3a0047_WYG_037-12a"/>
　生說則無界分矣程先生權即經之說其意盖恐人<lb/>
　離了經然一滚来滚去則經與權都鶻突沒理㑹了<lb/>
　又問權是秤錘也秤衡是經否曰這箇以物譬之難<lb/>
　得親切久之曰稱得平不可增加些子是經到得物<lb/>
　重衡昻移退是權依舊得平便是合道故反經亦須<lb/>
　合道也<hi>燾</hi>
問經權曰權者乃是到這地頭道理合當恁地做故雖<lb/>
　異於經而寔亦經也且如冬月便合着綿向火此是<lb/>
<pb n="KR3a0047_WYG_037-12b"/>
　經忽然一日暖則亦須使扇當風坐此便是權伊川<lb/>
　謂權只是經意亦如此但說經字太重若偏了漢儒<lb/>
　反經合道之說却說得經權兩字分曉但他說權遂<lb/>
　謂反了經一向流於變詐則非矣<hi>義剛</hi>
用之問權也者反經而合於道此語亦好曰若淺說亦<lb/>
　不妨伊川以為權便是經某以為反經而合於道乃<lb/>
　所以為經如征伐視揖遜放廢視臣事豈得是常事<lb/>
　但終是正也<hi>賀孫</hi>
<pb n="KR3a0047_WYG_037-13a"/>
或問伊川云權即是經漢儒云反經合道其說如何曰<lb/>
　伊川所說權是說這䖏合恁地做便是正理須是曉<lb/>
　得他意漢儒語亦未十分有病但他意却是横說一<lb/>
　向不合道理胡做了人曰男女授受不親是常經合<lb/>
　恁地嫂溺援之以手亦是道理合恁地但不是毎常<lb/>
　底道理了譬如冬月衣裘附火是常理也忽然天氣<lb/>
　做熱便須衣夾揮扇然便不是毎常底常理了公羊<lb/>
　就宋人執祭仲䖏說得權又怪異了又曰經是已定<lb/>
<pb n="KR3a0047_WYG_037-13b"/>
　之權權是未定之經<hi>義剛</hi>
呉伯英問伊川言權即是經何也曰某常謂不必如此<lb/>
　說孟子分眀說男女授受不親禮也嫂溺援之以手<lb/>
　者權也權與經豈容無辨但是伊川見漢儒只管言<lb/>
　及經是權恐後世無忌憚者皆得借權以自飾因有<lb/>
　此論耳然經畢竟是常權畢竟是變又問某欲以義<lb/>
　字言權如何曰義者宜也權固是宜經獨不宜乎<hi>壯祖</hi>
問經權不同而程子云經即權也曰固是不同經是萬<lb/>
<pb n="KR3a0047_WYG_037-14a"/>
　世常行之道權是不得已而用之大槩不可用時多<lb/>
　又曰權是時中不中則無以為權矣<hi>賜</hi>
或問反經合道之說程先生不取乃云不必說權權即<lb/>
　是經如何曰某常以為程先生不必如此說是多說<lb/>
　了經者道之常也權者道之變也道是箇統體貫乎<lb/>
　經與權如程先生之說則鶻突了所謂經衆人與學<lb/>
　者皆䏻循之至於權則非聖賢不䏻行也<hi>燾</hi>
或有書来問經權先生曰程子固曰權即經也人須着<lb/>
<pb n="KR3a0047_WYG_037-14b"/>
　仔細看此項大段要仔細經是萬世常行之道權是<lb/>
　不得已而用之須是合義也如湯放桀武王伐紂伊<lb/>
　尹放太甲此是權也若日日時時用之則成甚世界<lb/>
　了或云權莫是中否曰是此一時之中不中則無以<lb/>
　為權矣然舜禹之後六七百年方有湯湯之後又六<lb/>
　七百年方有武王權也是難說故夫子曰可與立未<lb/>
　可與權到得可與權時節也是地位太煞高了也<hi>祖道</hi>
或問經與權之義曰公羊以反經合道為權伊川以為<lb/>
<pb n="KR3a0047_WYG_037-15a"/>
　非若平看反經亦未為不是且如君臣兄弟是天地<lb/>
　之常經不可易者湯武之誅桀紂却是以臣殺君周<lb/>
　公之誅管蔡却是以弟殺兄豈不是反經但時節到<lb/>
　這裏道理當恁地做雖然反經却自合道理但反經<lb/>
　而不合道理則不可若合道理亦何害於經乎又曰<lb/>
　合於權便是經在其中正甫謂權義舉而皇極立權<lb/>
　義只相似曰義可以縂括得經權不可將来對權義<lb/>
　當守經則守經義當用權則用權所以謂義可以總<lb/>
<pb n="KR3a0047_WYG_037-15b"/>
　括得經權若可權義竝言如以兩字對一字當云經<lb/>
　權舉乃可伊川曰惟義無對伊川所謂權便是經亦<lb/>
　少分别須是分别經權自是兩物到得合於權便自<lb/>
　與經無異如此說乃可<hi>恪</hi>
問可與立如何是立曰立是見得那正當底道理分眀<lb/>
　了不為事物所遷惑又問程子謂權只是經先生謂<lb/>
　以孟子援嫂之事例之則權與經亦當有辨莫是經<lb/>
　是一定之理權則是隨事以取中既是中則與經不<lb/>
<pb n="KR3a0047_WYG_037-16a"/>
　異否曰經是常行道理權則是那常理行不得䖏不<lb/>
　得已而有所通變底道理權得其中固是與經不異<lb/>
　畢竟權則可暫而不可常如堯舜揖遜湯武征誅此<lb/>
　是權也豈可常行乎觀聖人此意畢竟是未許人用<lb/>
　權字學者須當先理㑹這正底道理且如朝廷之上<lb/>
　辨别君子小人君子則進之小人則去之此便是正<lb/>
　當底道理今人不去理㑹此却說小人亦不可盡去<lb/>
　須放他一路不爾反䏻害人自古固有以此而濟事<lb/>
<pb n="KR3a0047_WYG_037-16b"/>
　者但終非可常行之理若是君子小人常常竝進則<lb/>
　豈可也<hi>廣</hi>
亞夫問可與立未可與權曰漢儒謂反經合道為權伊<lb/>
　川說權是經所不及者權與經固是兩義然論權而<lb/>
　全離乎經則不是盖權是不常用底物事如人之病<lb/>
　熱病者當服涼藥冷病者當服熱藥此是常理然有<lb/>
　時有熱病却用熱藥去發他病者亦有冷病却用冷<lb/>
　藥去發他病者此皆是不可常論者然須是下得是<lb/>
<pb n="KR3a0047_WYG_037-17a"/>
　方可若有毫釐之差便至於殺人不是則劇然若用<lb/>
　得是便是少他不得便是合用這箇物事既是合用<lb/>
　此權也所以為經也大抵漢儒說權是離了箇經說<lb/>
　伊川說權便道權只在經裏面且如周公誅管蔡與<lb/>
　唐太宗殺建成元吉其推刃於同氣者雖同而所以殺<lb/>
　之者則異盖管蔡與商之遺民謀危王室此是得罪<lb/>
　於天下得罪於宗廟盖不得不誅之也若太宗則分<lb/>
　眀是爭天下故周公可以謂之權而太宗不可謂之<lb/>
<pb n="KR3a0047_WYG_037-17b"/>
　權孟子曰有伊尹之志則可無伊尹之志則簒也故<lb/>
　在伊尹可以謂之權而在他人則不可也權是最難<lb/>
　用底物事故聖人亦罕言之自非大賢以上自見得<lb/>
　這道理合是恁地了不得也<hi>時舉</hi>
因論經權二字曰漢儒謂權者反經合道却是權與經<lb/>
　全然相反伊川非之是矣然却又曰其實未甞反經<lb/>
　權與經又却是一箇略無分别恐如此又不得權固<lb/>
　不離於經看可與立未可與權及孟子嫂溺援之以<lb/>
<pb n="KR3a0047_WYG_037-18a"/>
　手事毫釐之間亦當有辨文蔚曰經是常行之理權<lb/>
　是適變䖏曰大綱說固是如此要就程子說中分别<lb/>
　一箇異同須更精微文蔚曰權只是經之用且如秤<lb/>
　衡有許多星兩一定而不可易權往来稱物使輕重<lb/>
　恰好此便是經之用曰亦不權得大綱都是只爭些<lb/>
　子伊川又云權是經所不及者此說方盡經只是一<lb/>
　箇大綱權是那精微曲折䖏且如君仁臣忠父慈子<lb/>
　孝此是經常之道如何動得其間有該不盡䖏須是<lb/>
<pb n="KR3a0047_WYG_037-18b"/>
　用權權即細宻非見理大段精審不䏻識此可與立<lb/>
　便是可與經却未可與權此見經權毫釐之間分别<lb/>
　䖏荘子曰小變而不失其大常或曰荘子意思又别<lb/>
　曰他大槩亦是如此但未知他將甚做大常<hi>文蔚○僴錄别</hi>
　<hi>出</hi>
經與權之分諸人說皆不合曰若說權自權經自經不<lb/>
　相干渉固不可若說事須用權經須權而行權只是<lb/>
　經則權與經又全無分别觀孔子曰可與立未可與<lb/>
<pb n="KR3a0047_WYG_037-19a"/>
　權孟子曰嫂溺援之以手則權與經須有異䖏雖有<lb/>
　異而權實不離乎經也這裏所爭只毫釐只是諸公<lb/>
　心粗看不仔細伊川說權只是經恐也未盡甞記龜<lb/>
　山云權者經之所不及這說却好盖經者只是存得<lb/>
　箇大法正當底道理而已至精微曲折䖏固非經之<lb/>
　所䏻盡也所謂權者於精微曲折䖏曲盡其宜以濟<lb/>
　經之所不及耳所以說中之所貴者權權者即是經<lb/>
　之要妙䖏也如漢儒說反經合道此語亦未甚病盖<lb/>
<pb n="KR3a0047_WYG_037-19b"/>
　事也有那反經底時節只是不可說事事要反經又<lb/>
　不可說全不反經如君令臣從父慈子孝此經也若<lb/>
　君臣父子皆如此固好然事有必不得已䖏經所行<lb/>
　不得䖏也只得反經依舊不離乎經耳所以貴乎權<lb/>
　也孔子曰可與立未可與權立便是經可與立則䏻<lb/>
　守箇經有所執立矣却說未可與權以此觀之權乃<lb/>
　經之要妙微宻䖏非見道理之精宻透徹純熟者不<lb/>
　足以語權也又曰荘子曰小變而不失其大常便是<lb/>
<pb n="KR3a0047_WYG_037-20a"/>
　經權之别或曰恐荘子意思又别曰他大槩亦是如<lb/>
　此只不知他把甚麽做大常人云事有緩急理有小<lb/>
　大這様䖏皆須以權稱之僴問子莫執中程子之解<lb/>
　經便是權則權字又似海說如云時措之宜事事皆<lb/>
　有自然之中則似事事皆用權以孟子嫂溺援之以<lb/>
　手言之則權字須有别曰執中無權這權字稍輕可<lb/>
　以如此說嫂溺援之以手之權這權字却又重亦有<lb/>
　深淺也<hi>僴</hi>
<pb n="KR3a0047_WYG_037-20b"/>
問伊川謂權只是經如何曰程子說得却不活絡如漢<lb/>
　儒之說權却自曉然曉得程子說底知得權也是常<lb/>
　理曉不得他說底經權却鶻突了某之說非是異程<lb/>
　子之說只是須與他分别經是經權是權且如冬日<lb/>
　則飲湯夏日則飲水此是經也有時天之氣變則冬<lb/>
　日須着飲水夏日須着飲湯此是權也權是礙着經<lb/>
　行不得䖏方使用得然却依前是常理只是不可數<lb/>
　數用如舜不告而娶豈不是怪差事以孟子觀之那<lb/>
<pb n="KR3a0047_WYG_037-21a"/>
　時合如此䖏然使人人不告而娶豈不亂大倫所以<lb/>
　不可常用<hi>賜○䕫孫錄詳别出</hi>
問經權曰冬日則飲湯夏日則飲水此是經也有時行<lb/>
　不得䖏冬日須飲水夏日則飲湯此是權也此又依<lb/>
　前是經但經是可常之理權是礙着經行不得䖏方<lb/>
　始用權然當那時却是常理如舜不告而娶是箇怪<lb/>
　差底事然以孟子觀之却也是常理只是不可常用<lb/>
　如人人不告而娶大倫都亂了<hi>因推說湯武事</hi>伊川說權却<lb/>
<pb n="KR3a0047_WYG_037-21b"/>
　是經却說得死了不活如某說非是異伊川說即是<lb/>
　須為他分别經是經權是權如漢儒反經之說却經<lb/>
　權曉然在眼前伊川說曉得底却知得權也是常理<lb/>
　曉不得底却鶻突了如大過卦說道無不中無不常<lb/>
　聖人有小過無大過某謂不須恁地說聖人既說有<lb/>
　大過直是有此事但云大過亦是常理則得因舉晉<lb/>
　州蒲事云某舊不曉文定之意後以問其孫伯逢他<lb/>
　言此䖏有意思但難說出如左氏分眀有稱君君無<lb/>
<pb n="KR3a0047_WYG_037-22a"/>
　道之說厲公信有罪但廢之可也欒書中行偃直殺<lb/>
　之則不是然畢竟厲公有罪故難說出後必有曉此<lb/>
　意者<hi>䕫孫</hi>
問可與立未可與權看来權字亦有兩様伊川以權只<lb/>
　是經盖毎日事事物物上稱量箇輕重䖏置此權也<lb/>
　權而不離乎經也若論堯舜禪遜湯武放伐此又是<lb/>
　火底權是所謂反經合道者也曰只一般但有小大<lb/>
　之異耳如堯舜之禪遜是遜與人遜一盆水也是遜<lb/>
<pb n="KR3a0047_WYG_037-22b"/>
　湯武放伐是爭爭一箇彈丸也是爭康節詩所謂唐<lb/>
　虞玉帛煙光紫湯武干戈草色萋大小不同而已矣<lb/>
　堯夫非是愛吟詩正此意也伊川說經權字將經做<lb/>
　箇大底物事經却包得那箇權此說本好只是據聖<lb/>
　人說可與立未可與權須是還他是兩箇字經自是<lb/>
　經權自是權若如伊川說便用廢了那權字始得只<lb/>
　是雖是權依舊不離那經權只是經之變如冬日須<lb/>
　向火忽然一日大熱須著使扇這便是反經今須是<lb/>
<pb n="KR3a0047_WYG_037-23a"/>
　曉得孔子說又曉伊川之說方得若相把做一說如<lb/>
　兩脚相併便行不得須還他是兩隻脚雖是兩隻依<lb/>
　舊是脚又曰若不是大聖賢用權少間出入便易得<lb/>
　走作<hi>僴</hi>
恭父問可與立未可與權曰可與立者能䖏置得常事<lb/>
　可與權者即能䖏置得變事雖是䖏變事而所謂䖏<lb/>
　置常事意思只在井以辨義巽以行權此說義與權<lb/>
　自不同漢儒有反經之說只縁將論語下文偏其反<lb/>
<pb n="KR3a0047_WYG_037-23b"/>
　而誤作一章解故其說相承曼衍且看集義中諸儒<lb/>
　之說莫不連下文獨是范純夫不如此說蘇氏亦不<lb/>
　如此說自以唐棣之華為下截程子所說漢儒之誤<lb/>
　固是如此要之反經合道一句細思之亦通縁權字<lb/>
　與經字對說纔說權便是變却那箇須謂之反可也<lb/>
　然雖是反那經却不悖於道雖與經不同而其道一<lb/>
　也因知道伊川之說㫁然經自是經權亦是經漢儒<lb/>
　反經之說不是此說不可不知然細與權考其言亦<lb/>
<pb n="KR3a0047_WYG_037-24a"/>
　無害此說亦不可不知義字大自包得經與權自在<lb/>
　經與權過接䖏如事合當如此區䖏是常法如此固<lb/>
　是經若合當如此亦是義當守其常事合當如此區<lb/>
　䖏却變了常法恁地區䖏固是權若合當恁地亦是<lb/>
　義當通其變文中子云權義舉而皇極立若云經權<lb/>
　舉則無害今云權義舉則義字下不得何故却是將<lb/>
　義来當權不知經自是義權亦是義義字兼經權而<lb/>
　用之若以義對經恰似將一箇包兩物之物對着包<lb/>
<pb n="KR3a0047_WYG_037-24b"/>
　一物之物行夫云經便是權曰不是說經便是權經<lb/>
　自是經權自是權但是雖反經而䏻合道却無背於<lb/>
　經如人兩脚相似左脚自是左脚右脚自是右脚行<lb/>
　時須一脚先一脚後相待而行方始行得不可將左<lb/>
　脚便喚做右脚右脚便喚做左脚繫辭既說井以辨<lb/>
　義又說井居其所而遷井是不可動底物事水却可<lb/>
　隨所汲而徃如道之正體却一定於此而隨事制宜<lb/>
　自莫不當所以說井以辨義又云井居其所而遷<hi>賀孫</hi>
<pb n="KR3a0047_WYG_037-25a"/>
　　　　唐棣之華章<lb/>
問唐棣之華偏其反而曰此自是一篇詩與今棠棣之<lb/>
　詩别常音裳爾雅棣栘似白楊江東呼夫栘常棣棣<lb/>
　子如櫻桃可食自是兩般物此逸詩不知當時詩人<lb/>
　思箇甚底東坡謂思賢而不得之詩看来未必是思<lb/>
　賢但夫子大槩止是取下面兩句云人但不思思則<lb/>
　何逺之有初不與上面說權䖏是一段唐棣之華而<lb/>
　下自是一段縁漢儒合上文為一章故誤認偏其反<lb/>
<pb n="KR3a0047_WYG_037-25b"/>
　而為反經合道所以錯了晉書扵一䖏引偏字作翩<lb/>
　反作平聲言其花有翩反飛動之意今無此詩不可<lb/>
　考據故不可立為定說<hi>去偽</hi>
或問未之思也夫何逺之有一章時舉因云人心放之<lb/>
　甚易然反之亦甚易曰反之固易但恐不䏻得他久<lb/>
　存爾<hi>時舉</hi>
　<lb/>
　朱子語類卷三十七<lb/>
</p>
<p>
</p>
  </div>
</body>
</text>
</TEI>
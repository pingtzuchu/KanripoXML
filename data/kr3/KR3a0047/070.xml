<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷七十</head> <lb/>
    <p>
<pb n="KR3a0047_WYG_070-1a"/>
欽定四庫全書<lb/>
　朱子語類卷七十<lb/>
　　易六<lb/>
　　　　屯<lb/>
屯是隂陽未通之時蹇是流行之中有蹇滯困則窮矣<lb/>
　<hi>賀孫</hi>
屯利建侯此占恐與乾卦利見大人同例亦是占者與<lb/>
　爻相為主賔也曰然但此亦大槩如此到占得時又<lb/>
<pb n="KR3a0047_WYG_070-1b"/>
　看如何若是自卜為君者得之則所謂建侯者乃已<lb/>
　也若是卜立君者得之則所謂建侯者乃君也此又<lb/>
　看其所遇如何緣易本不是箇綳定底文字所以曰<lb/>
　不可為典要問占者固如此恐作易者須有定論曰<lb/>
　也只是看一時間見得箇意思如何耳<hi>榦</hi>
問剛柔始交而難生程傳以雲雷之象為始交謂震始<lb/>
　交於下坎始交於中如何曰剛柔始交只指震言所<lb/>
　謂震一索而得男也此三句各有所指剛柔始交而<lb/>
<pb n="KR3a0047_WYG_070-2a"/>
　難生是以二體釋卦名義動乎險中大亨貞是以二<lb/>
　體之徳釋卦辭雷雨之動滿盈天造草昧宜建侯而<lb/>
　不寜是以二體之象釋卦辭只如此看甚眀緣後来<lb/>
　説者交雜混了故覺語意重複<hi>銖</hi>
剛柔始交而難生龜山解云剛柔始交是震難生是坎<lb/>
　<hi>㽦</hi>
雷雨之動滿盈亦是那鬱塞底意思<hi>淵</hi>
天造草昧宜建侯而不寜孔子又是别發出一道理説<lb/>
<pb n="KR3a0047_WYG_070-2b"/>
　當此擾攘之時不可無君故須立君<hi>礪</hi>
宜建侯而不寜不可道建侯便了須更自以為不安寜<lb/>
　方可<hi>淵</hi>
問本義云此以下釋元亨利貞用文王本意何也曰文<lb/>
　王本意說乾元亨利貞只是說乾道大通而至正故<lb/>
　筮得者其占當得大通而利於正固至孔子方作四徳<lb/>
　說後人不知将謂文王作易便作四徳說即非也如<lb/>
　屯卦所謂元亨利貞者以其能動即可以亨而在險<lb/>
<pb n="KR3a0047_WYG_070-3a"/>
　則宜守正故筮得之者其占為大亨而利於正初非<lb/>
　謂四徳也故孔子釋此彖辭只曰動乎險中大亨貞<lb/>
　是用文王本意釋之也<hi>銖</hi>
問屯需二象皆隂陽未和洽成雨之象然屯言君子以<lb/>
　經綸需乃言飲食宴樂何也曰需是緩意在他無所<lb/>
　致力只得飲食宴樂屯是物之始生象草木初出地<lb/>
　之状其初出時欲破地面而出不無齟齬艱難故當<lb/>
　為經綸其義所以不同也<hi>時舉</hi>
<pb n="KR3a0047_WYG_070-3b"/>
問屯彖云利建侯而本義取初九一爻之義初九一爻<lb/>
　盖成卦之主也一陽居二隂之下有以賢下人之象<lb/>
　有為民歸徃之象<hi>隂從陽也</hi>故宜立君故象曰以貴下賤<lb/>
　大得民也此意甚好因問程傳只言宜建侯輔助如<lb/>
　何曰易只有三處言利建侯屯兩言之豫一言之皆<lb/>
　言立君左氏分眀有立君之説衛公子元遇屯則可<lb/>
　見矣<hi>但他又説名元是有元之象或問元者善之長曰公子元夢康叔謂己曰元康叔名之可謂長</hi>
　<hi>矣云云</hi>
<pb n="KR3a0047_WYG_070-4a"/>
銖又問彖傳言宜建侯而不寜豈以有動而遇險之象<lb/>
　耶曰聖人見有此象故又因以為戒曰宜立君而又<lb/>
　不可遽謂安寜也<hi>然此是押韻○銖</hi>
問初九利建侯注云占者如是則利建以為侯此爻之<lb/>
　占與卦辭異未知其指盤桓難進者處隂之下欲進<lb/>
　不能耶将所居得正不肯輕進耶曰卦辭通論一卦<lb/>
　所謂侯者乃属他人即爻之初九也爻辭專言一爻<lb/>
　所謂侯者乃其自已故不同也<hi>榦</hi>
<pb n="KR3a0047_WYG_070-4b"/>
問初九以陽在下而居動體上應六四隂柔險陷之爻<lb/>
　固為盤桓之象然六二屯如邅如乗馬班如亦似有<lb/>
　盤桓意曰盤桓只是欲進而難進貌若六二則有險<lb/>
　難矣盖乗初九之剛下為陽逼故為所難而邅回不<lb/>
　進又問匪冦婚媾程傳設匪逼於冦難則徃求於婚<lb/>
　媾此說如何曰某舊二十許嵗時讀至此便疑此語<lb/>
　有病只是别無他説可據只得且隨他説然每不滿<lb/>
　後来方見得不然盖此四字文義不應必如此費力<lb/>
<pb n="KR3a0047_WYG_070-5a"/>
　解也六二乗初九之剛下為陽所逼然非為冦也乃<lb/>
　来求已為婚媾耳此婚媾與已皆正指六四也又問<lb/>
　六四求婚媾此婚媾疑指初九之陽婚媾是隂何得<lb/>
　陽亦可言曰婚媾通指隂陽但程傳謂六二徃求初<lb/>
　九之婚媾恐未然也又問十年乃字十年只是指數<lb/>
　窮理極而言耶曰易中此等取象不可曉如說十年<lb/>
　三年七日八月等處皆必有所指但今不可穿鑿姑<lb/>
　闕之可也<hi>銖</hi>
<pb n="KR3a0047_WYG_070-5b"/>
耿氏解易女子貞不字許嫁笄而字貞不字者謂未許<lb/>
　嫁也却與婚媾之義相通亦說得有理伊川說作字<lb/>
　育之字<hi>闕</hi>
十年乃字耿南仲亦如此說<hi>淵</hi>
問即鹿無虞曰虞只是虞人六三隂柔在下而居陽位<lb/>
　隂不安於隂則貪求陽欲乗隂即妄行故不中不正<lb/>
　又上無正應妄行取困所以為即鹿無虞陷入林中<lb/>
　之象沙隨盛稱唐人郭京易好近寄得来說鹿當作<lb/>
<pb n="KR3a0047_WYG_070-6a"/>
　麓象辭當作即鹿無虞何以從禽也問郭據何書曰<lb/>
　渠云曾得王輔嗣親手與韓康伯注底易本鹿作麓<lb/>
　以從禽上有何字然難考據恐是亂說<hi>銖</hi>
　　　　䝉<lb/>
伊川說䝉亨髣髴是指九二一爻説所以云剛中也<hi>淵</hi>
山下有險是卦象險而止是卦徳䝉有二義險而止險<lb/>
　在内止在外自家這裏先自不安穏了外面更去不<lb/>
　得便是䝉昧之象若見險而能止則為蹇却是險在<lb/>
<pb n="KR3a0047_WYG_070-6b"/>
　外自家這裏見得去不得所以不去故曰知矣哉甞<lb/>
　説八卦著這幾箇字形容最好看如險止健順麗入<lb/>
　説動都包括得盡喚做卦之情<hi>淵</hi>
山下有險䝉之地也山下已是險峻處又遇險前後去<lb/>
　不得故於此䝉昧也䝉之意也只是心下鶻突<hi>燾</hi>
問本義云九二以可亨之道發人之䝉而又得其時之<lb/>
　中如下文所指之事皆以亨行而當其可何以見其<lb/>
　當其可曰下文所謂二五以志相應而初筮則告之<lb/>
<pb n="KR3a0047_WYG_070-7a"/>
　再三瀆則不告皆時中也初筮告以剛中者亦指九<lb/>
　二有剛中之徳故能告而有節夫能告而有節即所<lb/>
　謂以剛而中也問匪我求童䝉童䝉求我我指二童<lb/>
　䝉指五五柔暗而二剛眀五来求二二不求五也但<lb/>
　占者若是九二之眀則為人求我而亨在人占者若<lb/>
　是九五之暗則為我求人而亨在我與乾九二九五<lb/>
　利見大人之占同例否曰某作如此説却僅勝近世<lb/>
　人硬装一件事説得来窒礙費氣力但亦恐是如此<lb/>
<pb n="KR3a0047_WYG_070-7b"/>
　耳因問初筮告再三瀆瀆則不告若作占者説則如<lb/>
　何曰人来求我我則當視其可否而告之<hi>盖視其来求我發䝉</hi>
　<hi>者有初筮之誠則告之再三煩瀆則不告之也</hi>我求人則當致其精一<lb/>
　以叩之<hi>盖我而求人以發䝉則當盡初筮之誠而不可有再三之瀆也</hi>銖曰發此一<lb/>
　例即所謂稽實待虚曰然<hi>銖</hi>
卦中説剛中處最好看剛故能包䝉不剛則方且為物<lb/>
　所䝉安能包䝉剛而不中亦不能包䝉如上九過剛<lb/>
　而不中所以為擊䝉六三說勿用取女者大率隂爻<lb/>
<pb n="KR3a0047_WYG_070-8a"/>
　又不中不正合是那一般無主宰底女人金夫不必<lb/>
　解做剛夫此一卦緊要是九二一爻為主所以治䝉<lb/>
　者只在兩箇陽爻而上九過剛故只在此九二為主<lb/>
　而二與五應亦助得那五去治䝉大抵䝉卦除了初<lb/>
　爻統説治䝉底道理其餘三四五皆是䝉者所以唯<lb/>
　九二一爻為治䝉之主<hi>淵</hi>
䝉以養正聖功也盖言䝉昧之時先自養教正當了到<lb/>
　那開發時便有作聖之功若䝉昧之中已自不正他<lb/>
<pb n="KR3a0047_WYG_070-8b"/>
　日何由得㑹有聖功<hi>淵</hi>
問山下出泉曰古人取象也只是看大意畧如此髣髴<lb/>
　不皆端的若解要到親切便都沒去處了如天在山<lb/>
　中山中豈有天如地中有山便只是平地了<hi>淳</hi>
果行育徳又是别説一箇道理山下出泉却是箇流行<lb/>
　底物事暫時被他礙住在這裏觀這意思却是說自<lb/>
　家當恁地做工夫卦中如此者多<hi>淵</hi>
以象言之果者泉之必通育者静之時也季通云育徳<lb/>
<pb n="KR3a0047_WYG_070-9a"/>
　是艮止也<hi>端䝉</hi>
或自家是䝉得他人發或他人是䝉得自家發<hi>節</hi>
卦辭有平易底有難曉底利用刑人用說桎梏粗説時<lb/>
　如今人打人棒也須與他脫了那枷方可一向枷他<lb/>
　不得若一向枷他便是以徃吝這只是說治䝉者當<lb/>
　寛慢盖法當如此<hi>淵</hi>
不利為冦冦只是要去害他故戒之如此<hi>淵</hi>
問擊䝉不利為冦如本義只是就自身克治上說是如<lb/>
<pb n="KR3a0047_WYG_070-9b"/>
　何曰事之大小都然治身也恁地若治人做得太甚<lb/>
　亦反成為冦占得此爻凡事不可過當如伊川作用<lb/>
　兵說亦是但只做得一事用不如且就淺處説去却<lb/>
　事事上有用若便說深了則一事用得别事用不得<lb/>
　<hi>學履</hi>
問利用禦冦上下順也曰上九一陽而衆隂隨之如人<lb/>
　皆從順於我故能禦冦便如適来說孔子告陳恒之<lb/>
　事須是得自家屋裏人從我方能去理㑹外頭人若<lb/>
<pb n="KR3a0047_WYG_070-10a"/>
　自家屋裏人不從時如何去禦得冦便做不得所以<lb/>
　象曰上下順也<hi>燾</hi>
　　　　需<lb/>
需主事孚主心需其事而心能信實則光亨以位乎尊<lb/>
　位而中正故所為如此利渉大川而能需則徃必有<lb/>
　功利渉大川亦䝉上文有孚光亨貞吉<hi>淵</hi>
問需卦大指曰需者寜耐之意以剛遇險時節如此只<lb/>
　當寜耐以待之且如渉川者多以不能寜耐致覆溺<lb/>
<pb n="KR3a0047_WYG_070-10b"/>
　之禍故需卦首言利渉大川銖問乾陽上進之物前<lb/>
　遇坎險不可遽進以陷於險故為需曰遇此時節當<lb/>
　隨逺隨近寜耐以待之直至需于泥己甚狼當矣然<lb/>
　能敬慎亦不至敗至於九五需得好只是又難得這<lb/>
　般時節當此時只要定以待之耳至上六居險之極<lb/>
　又有三陽並進六不當位又處隂柔亦只得敬以待<lb/>
　之則吉又問不當位如何曰凡初上二爻皆無位<hi>二士</hi>
　<hi>三卿大夫四大臣五君位</hi>上六之不當位如父老不任家事而<lb/>
<pb n="KR3a0047_WYG_070-11a"/>
　退閒僧家之有西堂之類<hi>銖</hi>
以正中以中正也則一般這只是要協韻<hi>淵</hi>
利渉大川利渉是乾也大川是坎也徃有功是乾有功<lb/>
　也<hi>或云以乾去渉大川○燾</hi>
需待也以飲食宴樂謂更無所為待之而已待之須有<lb/>
　至時學道者亦猶是也<hi>人傑</hi>
後世䇿士之言只説出竒應變聖人不恁地合當需時<lb/>
　便需<hi>淵</hi>
<pb n="KR3a0047_WYG_070-11b"/>
問敬慎不敗本義以為發眀占外之意何也曰言象中<lb/>
　本無此意占者不可無此意所謂占外意也<hi>銖</hi>
問敬慎曰敬字大慎字細小如人行路一直恁地去便<lb/>
　是敬前面險處防有喫跌便是慎慎是惟恐有失之<lb/>
　之意如思慮兩字思是恁地思去慮是怕不恁地底<lb/>
　意思<hi>䕫孫</hi>
穴是陷處喚做所安處不得分眀有箇坎陷也一句柔<lb/>
　得正了需而不進故能出於坎陷四又是坎體之初<lb/>
<pb n="KR3a0047_WYG_070-12a"/>
　有出底道理到那上六則索性陷了<hi>淵</hi>
伯豐問需于酒食貞吉曰需只是待當此之時别無作<lb/>
　為只有箇待底道理然又須是正方吉<hi>㽦</hi>
坎體中多説酒食想須有此象但今不可考<hi>淵</hi>
王弼説初上無位如言乾之上九貴而無位需之不當<lb/>
　位然乾之上九不是如此需之不當却有可疑二四<lb/>
　止是隂位不得言不當<hi>淵</hi>
　　　　訟<lb/>
<pb n="KR3a0047_WYG_070-12b"/>
訟攻責也如今訟人攻責其短而訟之自訟則反之於<lb/>
　身亦如此<hi>僴</hi>
問訟卦大指因言大凡卦辭取義不一如訟有孚窒惕<lb/>
　中吉盖取九二中實坎為加憂之象<hi>中實為有孚坎險為窒坎為加</hi>
　<hi>憂為惕九二居下卦之中故曰有信而見窒能懼而得中也</hi>終㐫蓋取上九終<lb/>
　極於訟之象利見大人盖取九五剛徤中正居尊之<lb/>
　象不利渉大川又取以剛乗險以實履陷之象此取<lb/>
　義不一也然亦有不必如此取者此特其一例也曰<lb/>
<pb n="KR3a0047_WYG_070-13a"/>
　卦辭如此辭極齊整盖所取諸爻義皆與爻中本辭<lb/>
　協亦有雖取爻義而與爻本辭不同者此為不齊整<lb/>
　處也又問卦變之義曰此訟卦變自遯而来為剛来<lb/>
　居二此是卦變中二爻變者盖四陽二隂自遯来者<lb/>
　十四卦訟即初變之卦剛来居二柔進居三故曰剛<lb/>
　来而得中又問細讀本義所釋卦辭若看得分眀則<lb/>
　彖辭之義亦自眀只須畧提破此是卦義此是卦象<lb/>
　卦體卦變不必更下注脚矣曰某當初作此文字時<lb/>
<pb n="KR3a0047_WYG_070-13b"/>
　正欲如此盖彖辭本是釋經之卦辭若看卦辭分眀<lb/>
　則彖辭亦已可見但後来要重整頓過未及不知而<lb/>
　今所解能如此本意否又問觀訟一卦之體只是訟<lb/>
　不可成初只不永所事九二不克訟六三守舊居正<lb/>
　非能訟者九四不克訟而能復就正理渝變心志安<lb/>
　處於正九五聽訟元吉上九雖有鞶帶之錫而不免<lb/>
　終朝之褫首尾皆是不可訟之意故彖曰終㓙訟不<lb/>
　可成此句豈即本義所指卦體耶曰然因問易最難<lb/>
<pb n="KR3a0047_WYG_070-14a"/>
　㸃如訟九四不克訟<hi>句</hi>復即命<hi>句/</hi>渝<hi>句/</hi>安貞<hi>句</hi>吉六<lb/>
　三食舊徳<hi>句</hi>貞<hi>句/</hi>厲終吉<hi>句</hi>曰厲自是一句終吉又<lb/>
　是一句易辭只是元排此幾句在此伊川作變其不<lb/>
　安者為安貞作一句讀恐不甚自然又曰如訟上剛<lb/>
　下險是屬上句險而健訟是属下句銖<lb/>
不利渉大川是上面四畫陽載不起壓了這船重<hi>淵</hi>
問訟彖云剛来而得中也大抵上體是剛下體是柔剛<lb/>
　下而變柔則為剛来今訟之上體既是純剛安得謂<lb/>
<pb n="KR3a0047_WYG_070-14b"/>
　之剛来邪曰此等要須畫箇圖子看便好訟卦本是<lb/>
　遯卦變来遯之六二上為訟之六三其九三下為九<lb/>
　二乃為訟卦此類如柔来而文剛分剛上而文柔與<lb/>
　夫剛自外来而為主於内皆是如此若畫圖子起便<lb/>
　極好看更不待説若如先儒説則多牽强矣<hi>時舉</hi>
天自向上去水自向下来必是有訟<hi>淵</hi>
作事謀始言觀此等象便當毎事謀之於其始<hi>淵</hi>
王弼言有徳司契是借這箇契字說言自家執這箇契<lb/>
<pb n="KR3a0047_WYG_070-15a"/>
　在此人来合得我便與他自家先定了這是謀始司<lb/>
　契底意思<hi>闕</hi>
問不永所事小有言終吉曰此爻是隂柔之人也不㑹<lb/>
　十分與人訟那人也無十分傷犯底事但只畧去訟<lb/>
　之才辨得眀便止所以終吉也<hi>燾</hi>
九二正應在五五亦陽故為窒塞之象<hi>淵</hi>
問九二不克訟歸而逋其邑人三百户無眚解者牽强<lb/>
　曰如此解時只得說小邑常以為易有象數者以此<lb/>
<pb n="KR3a0047_WYG_070-15b"/>
　何故不言二百户以其有定數也聖人之象便依様<lb/>
　子又不似數之類只曰不克訟歸逋竄也<hi>振</hi>
三百户必須有此象今不可考王輔嗣説得意忘象是<lb/>
　要忘了這象伊川又説假象是只要假借此象今看<lb/>
　得不解得恁地全無那象只是不可知只得且從理<lb/>
　上説乾為馬却説龍坤為牛却説馬離為龜却説牛<lb/>
　做得箇例来括他方得見説已做了例又却不曾見<lb/>
　得<hi>淵</hi>
<pb n="KR3a0047_WYG_070-16a"/>
問食舊徳從上吉也曰是自做不得若隨人做方得吉<lb/>
　之道<hi>闕</hi>
復即命渝言復就命而變其不順之命<hi>淵</hi>
訟元吉便似乾之利見大人有占無象者爻便是象訟<lb/>
　元吉九五便是<hi>淵</hi>
　　　　師<lb/>
吉無咎謂如一件事自家做出来好方得無罪咎若做<lb/>
　得不好雖是好事也則有咎无咎吉謂如一件事元<lb/>
<pb n="KR3a0047_WYG_070-16b"/>
　是合做底自家做出来又好如所謂戰則克祭則受<lb/>
　福戰而臨事懼好謀成祭而恭敬齊肅便是无咎克<lb/>
　與受福便是吉如行師之道既己正了又用大人率<lb/>
　之如此則是都做得是便是吉了還有甚咎<hi>淵</hi>
師彖辭亦是説得齊整處<hi>銖</hi>
在師中吉言以剛中之徳在師中所以吉<hi>淵</hi>
問潘謙之説師九二欲互説在師中吉懐萬邦也王三<lb/>
　錫命承天寵也何如曰聖人作易象只是大槩恁地<lb/>
<pb n="KR3a0047_WYG_070-17a"/>
　不是恁地仔細解釋<hi>礪</hi>
問師或輿尸伊川説訓為衆主如何曰從来有輿尸血<lb/>
　刃之説何必又牽引别説某自小時未曾識訓詁只<lb/>
　讀白本時便疑如此説後来從鄉先生學皆作衆主<lb/>
　説甚不以為然今看来只是兵敗輿其尸而歸之義<lb/>
　小年更讀左傳形民之力而無醉飽之心意欲解釋<lb/>
　形字是割剥之意醉飽是厭足之意盖以為割剥民<lb/>
　力而無厭足之心後来見注解皆以形字訓象字意<lb/>
<pb n="KR3a0047_WYG_070-17b"/>
　云象民之力而無己甚某甚覺不然但被形字無理<lb/>
　會不敢改他底近看貞觀政要有引用處皆作形民<lb/>
　又看家語亦作形民字方知舊来看得是此是祭公<lb/>
　箴穆王之語須如某説其語方切<hi>礪</hi>
問易爻取意義如師之五長子帥師乃是本爻有此象<lb/>
　又却説弟子輿尸何也曰此假設之辭也若言弟子<lb/>
　輿尸則㓙矣問此例恐與家人嗃嗃而繼以婦子嘻<lb/>
　嘻同曰然<hi>翰</hi>
<pb n="KR3a0047_WYG_070-18a"/>
問程傳云長子謂九二以中正之徳合於上而受任以<lb/>
　行夫以九之居二中則是矣豈得為正曰此只是錯<lb/>
　了一字耳莫要泥他<hi>時舉</hi>
開國承家為是坤有土之象然屯之利建侯却都無坤<lb/>
　止有震此又不可曉<hi>淵</hi>
開國承家小人勿用舊時説只作論功行賞之時不可<lb/>
　及小人今思量看理去不得他既一例有功如何不<lb/>
　及他得看来開國承家一句是公共得底未分别君<lb/>
<pb n="KR3a0047_WYG_070-18b"/>
　子小人在小人勿用則是勿更用他與之謀議經畫<lb/>
　爾漢光武能用此義自定天下之後一例論功行封<lb/>
　其所以用之在左右者則鄧禹耿弇賈復數人他不<lb/>
　與焉因問古之論功行封真箇是裂土地與之守非<lb/>
　如後世虚帶爵邑若使小人參其間則誠有弊病曰<lb/>
　勢不容不封他得但聖人别有以處之未見得如何<lb/>
　如舜封象則使吏治其國若是小人亦自有以處之<lb/>
　也<hi>先生云此義方思量得如此未曾改入本義且記取○學履</hi>
<pb n="KR3a0047_WYG_070-19a"/>
　　　　比<lb/>
李問比卦大抵占得之多是人君為人所比之象曰也<lb/>
　不必拘若三家村中推一箇人作頭首也是為人所<lb/>
　比也須自審自家才徳可以為之比否所以原筮元<lb/>
　永貞也<hi>學履</hi>
筮字説做占決亦不妨然亦不必説定不是龜筮之筮<lb/>
　<hi>淵</hi>
問不寜方来後夫㓙曰别人自相比了已既後於衆人<lb/>
<pb n="KR3a0047_WYG_070-19b"/>
　却要强去比他豈不為人所惡是取㓙也後夫猶言<lb/>
　後人春秋傳有云先夫當之矣亦是占中一義<hi>㽦</hi>
後夫不必如伊川説左傳齊崔卜娶妻卦云入于其宫<lb/>
　不見其妻凶人以為凶他云前夫當之矣彼云前夫<lb/>
　則此云後夫正是一様語陽便是夫隂便是婦<hi>礪</hi>
後夫只是説後来者古人亦曾説先夫當之也有喚作<lb/>
　夫婦之夫底<hi>淵</hi>
後夫凶言九五既為衆隂所歸若後面更添一箇陽来<lb/>
<pb n="KR3a0047_WYG_070-20a"/>
　則必凶古人如袁紹劉馥劉繇劉備之事可見兩雄<lb/>
　不並棲之義<hi>淵</hi>
比吉也也字羨當云比吉比輔也下順從也比輔也解<lb/>
　比字下順從也解吉字<hi>廣</hi>
伊川言建萬國以比民言民不可盡得而比故建諸侯<lb/>
　使比民而天子所親者諸侯而已這便是他比天下<lb/>
　之道<hi>淵</hi>
終来有他説将来似顯比便有那周遍底意思<hi>淵</hi>
<pb n="KR3a0047_WYG_070-20b"/>
問比之匪人曰初應四四是外比於賢為比得其人二<lb/>
　應五五為顯比之君亦為比得其人惟三乃應上上<lb/>
　為比之无首者故為比之匪人也<hi>時舉</hi>
問伊川解顯比王用三驅失前禽所謂来者揜之去者<lb/>
　不追與失前禽而殺不去者所譬頗不相類如何曰<lb/>
　田獵之禮置旌以為門刈草以為長圍田獵者自門<lb/>
　驅而入禽獸向我而出者皆免惟被驅而入者皆獲<lb/>
　故以前禽比去者不追獲者譬来則取之大意如此<lb/>
<pb n="KR3a0047_WYG_070-21a"/>
　無縁得一一相似伊川解此句不須疑但邑人不誡<lb/>
　吉一句似可疑恐易之文義不如此耳<hi>洽</hi>
比九五邑人不誡盖上之人顯眀其比道而不必人之<lb/>
　從已而其私属亦化之不相戒約而自然從已也<hi>礪</hi>
邑人不誡如有聞無聲言其自不消相告戒又如歸市<lb/>
　者不止耕者不變相似<hi>淵</hi>
易第六爻在上為首自下又為尾兩用比上六象曰比<lb/>
　之无首旡所終也是也<hi>闕</hi>
<pb n="KR3a0047_WYG_070-21b"/>
　　　　小畜<lb/>
小畜言以巽之柔順而畜三陽畜他不住大畜則以艮<lb/>
　畜乾畜得有力所以喚作大畜小畜亨是説陽縁隂<lb/>
　畜他不住故陽得自亨横渠言易為君子謀不為小<lb/>
　人謀凡言亨皆是説陽到得説隂處便分曉説道小<lb/>
　人吉亨字便是下面剛中而志行乃亨<hi>淵</hi>
問見人説此卦作巽體順是小人以柔順小術畜君子<lb/>
　故曰小畜如何曰易不可専就人上説且就隂陽上<lb/>
<pb n="KR3a0047_WYG_070-22a"/>
　看分眀巽畜乾隂畜陽故謂之小若配之人事則為<lb/>
　小人畜君子也得為臣畜君也得為因小小事畜止<lb/>
　也得不可泥定一事説<hi>學履</hi>
問密雲不雨自我西郊曰此是以巽畜乾巽順乾健畜<lb/>
　他不得故不能雨凡雨者皆是隂氣盛凝結得密方<lb/>
　濕潤下降為雨且如飯甑盖得密了氣鬱不通四畔<lb/>
　方有温汗今乾上進一隂止他不得所以彖中云尚<lb/>
　徃也是指乾欲上進之象到上九則以卦之始終言<lb/>
<pb n="KR3a0047_WYG_070-22b"/>
　畜極則散遂為既雨既處隂徳盛滿如此所以有君<lb/>
　子征凶之戒<hi>學履</hi>
密雲不雨尚徃也是隂包他不住陽氣更散做雨不成<lb/>
　所以尚徃也<hi>礪</hi>
問風行天上小畜象義如何曰天在山中大畜盖山是<lb/>
　堅剛之物故能力蓄其三陽風是柔軟之物止能小<lb/>
　畜之而已耳<hi>時舉</hi>
風行天上小畜君子以懿文徳言畜他不住且只逐些<lb/>
<pb n="KR3a0047_WYG_070-23a"/>
　子發泄出来只以大畜比之便見得大畜説多識前<lb/>
　言徃行以畜其徳小畜只是做得這些箇文徳如威<lb/>
　儀文辭之類<hi>淵</hi>
問初九復自道何其咎吉此爻與四相應正為四所畜<lb/>
　者乃云復自道何邪曰易有不必泥爻義看者如此<lb/>
　爻只平看自好復自道便吉復不自道便凶自無可<lb/>
　疑者矣<hi>時舉</hi>
復自道之復與復卦之復不同復卦言已前不見了這<lb/>
<pb n="KR3a0047_WYG_070-23b"/>
　陽如今復在此復自道是復他本位從那道路上去<lb/>
　如無徃不復之復<hi>淵</hi>
小畜但能畜得九三一爻而已九三是廹近他底那兩<lb/>
　爻自牽連上来<hi>淵</hi>
孚有在陽爻有在隂爻伊川謂中虚信之本中實信之<lb/>
　質<hi>淵</hi>
富以其鄰與上合志是説上面巽體同力畜乾鄰如東<lb/>
　家取箇西家取箇取上下兩畫也此言五居尊位便<lb/>
<pb n="KR3a0047_WYG_070-24a"/>
　動得那上下底攣如手把攣住之象既雨既處言便<lb/>
　做畜得住了做得雨後這氣必竟便透出散了徳積<lb/>
　是説隂徳婦人雖正亦危月才滿便虧君子到此亦<lb/>
　行不得這是那隂陽皆不利之象<hi>淵</hi>
問小畜以一隂而畜五陽而九五乃云富以其鄰是與<lb/>
　六四之隂并力而畜下三陽不知九五何故反助隂<lb/>
　耶曰九五上九皆為隂所畜又是同巽之體故反助<lb/>
　之也又曰上九爻辭殊不可斷若人占得此爻則吉<lb/>
<pb n="KR3a0047_WYG_070-24b"/>
　凶未可知然易占法有活法聖人因事教人如有是<lb/>
　徳而得是爻則為吉無是徳而得是爻則不應須如<lb/>
　此看乃活如輿説輹夫妻反目一爻可謂不好然能<lb/>
　以剛自守則雖得此爻而凶不應矣<hi>銖</hi>
上九雖是隂畜陽至極處和而為雨必竟隂制陽是不<lb/>
　順所以雖正亦厲<hi>礪</hi>
小畜上九疑是太甲伊尹之事當之注云隂既盛而亢<lb/>
　陽則君子亦不可以有行恐當云君子於此宜静而<lb/>
<pb n="KR3a0047_WYG_070-25a"/>
　不宜動故征則凶也方與上意不相害曰作伊周之<lb/>
　事説亦得作易本意只説隂畜陽到極處問既如此<lb/>
　則何故又曰君子征凶曰便是易本意只言隂畜陽<lb/>
　若以事言之則伊尹之於太甲周公之於成王固如<lb/>
　此如武后之於髙宗亦然問武后事恐不可謂之既<lb/>
　雨曰他也自和問恐不可謂之婦貞曰易中之意言<lb/>
　婦雖貞猶厲而况於不貞乎盖易文本是兩下説在<lb/>
　那裏不可執定看<hi>幹</hi>
<pb n="KR3a0047_WYG_070-25b"/>
十六日月雖闕未多却圓似生眀之時畢竟是漸闕去<lb/>
　月初雖小於生魄時却是長底時節問占得此爻則<lb/>
　如何曰這當看所值之時何如大意大抵不得便宜<lb/>
　<hi>月幾望小畜上九歸妹六五中孚六四</hi>
　　　　履<lb/>
履虎尾言履危而不傷之象便是後履前之意隨著他<lb/>
　後去<hi>淵</hi>
履上乾下兊以隂躡陽是隨後躡他如踏他脚跡相似<lb/>
<pb n="KR3a0047_WYG_070-26a"/>
　所以云履虎尾是隨後履他尾故於卦之三四爻發<lb/>
　虎尾義便是隂去躡他陽背脊後處伊川云履藉説<lb/>
　得生受<hi>礪</hi>
問履以兊遇乾和悦以躡剛强之後所以有履虎尾而<lb/>
　不傷之象但彖言剛中正履帝位而不疚正指九五<lb/>
　而言而九五爻辭乃曰夬履貞厲有危象焉何也曰<lb/>
　夬決也九五以剛中正履帝位而下又以和説應之<lb/>
　故其所行果決自為無所疑礙所以雖正亦厲盖曰<lb/>
<pb n="KR3a0047_WYG_070-26b"/>
　雖使得正亦危道也為戒深矣<hi>銖時舉錄見下</hi>
叔重問剛中正履帝位而不疚光眀此是指九五而言<lb/>
　然九五爻辭云夬履貞厲與彖似相反何邪曰九五<lb/>
　是以剛居上下臨柔説之人故決然自為而無所疑<lb/>
　不自知其過於剛耳<hi>時舉</hi>
問履如何都做禮字説曰定上下辨民志便也是禮底<lb/>
　意思又曰禮主卑下履也是那踐履處所行若不由<lb/>
　禮自是乖戾所以曰履以和行謙又更卑下所以節<lb/>
<pb n="KR3a0047_WYG_070-27a"/>
　制乎禮又曰禮是自家恁地卑下謙是就應物而言<lb/>
　又曰履和而至以下毎句皆是反説履出於人情之<lb/>
　自然所以和者疑於不然而却至謙尊而光若秦人<lb/>
　尊君卑臣則雖尊而不光惟謙則尊而又光<lb/>
伊川這一卦説那大象并素履履道坦坦却說得好<hi>闕</hi>
履道道即路也<hi>淵</hi>
武人為于大君必有此象但六三隂柔不見得有武人<lb/>
　之象<hi>淵</hi>
<pb n="KR3a0047_WYG_070-27b"/>
履三四爻正是躡他虎尾處陽是進底物事四又上躡<lb/>
　五亦為虎尾之象<hi>砥</hi>
志行也只是説進将去<hi>淵</hi>
夬履是做得忒快雖合履底也有危厲<hi>淵</hi>
夬履貞厲正東坡所謂憂治世而危眀主也<hi>學履</hi>
視履考祥居履之終視其所履而考其祥做得周備底<lb/>
　則大吉若只是半截時無由考得其祥後面半截却<lb/>
　不好未可知旋是那團旋来却到那起頭處<hi>淵</hi>
<pb n="KR3a0047_WYG_070-28a"/>
　　　　泰<lb/>
論隂陽各有一半聖人於泰否只為陽説道理看来聖<lb/>
　人出来做須有一箇道理使得天下皆為君子世間<lb/>
　人多言君子小人常相半不可太去治他急廹之却<lb/>
　為害不然如舜湯舉臯陶伊尹不仁者逺自是小人<lb/>
　皆不敢為非被君子央持得皆革面做好人了<hi>闕</hi>
問看否泰二卦見得泰無不否若是有手段底則是稍<lb/>
　遲得曰自古自治而入亂者易由亂而入治者難治<lb/>
<pb n="KR3a0047_WYG_070-28b"/>
　世稍不支捂便入亂去亂時須是大人休否方做得<lb/>
　<hi>學履</hi>
問裁成輔相字如何解曰裁成猶裁截成就之也裁成<lb/>
　者所以輔相也<hi>一作輔相者便只是於裁成處以補其不及而已</hi>又問裁<lb/>
　成何處可見曰眼前皆可見且如君臣父子兄弟夫<lb/>
　婦聖人便為制下許多禮數倫序只此便是裁成處<lb/>
　至大至小之事皆是固是萬物本自有此理若非聖<lb/>
　人裁成亦不能如此齊整所謂賛天地化育而與之<lb/>
<pb n="KR3a0047_WYG_070-29a"/>
　參也<hi>一作此皆天地之所不能為而聖人能之所以賛天地之化育而功與天地參也</hi>又<lb/>
　問輔相裁成學者日用處有否曰飢食渴飲冬裘夏<lb/>
　葛耒耜罔罟皆是<hi>僴</hi>
裁成是截做叚子底輔相是佐助他底天地之化儱侗<lb/>
　相續下来聖人便截作叚子如氣化一年一周聖人<lb/>
　與他截做春夏秋冬四時<hi>淵</hi>
問裁成輔相無時不當然何獨於泰時言之曰泰時則<lb/>
　萬物各遂其理方始有裁成輔相處若否塞不通一<lb/>
<pb n="KR3a0047_WYG_070-29b"/>
　齊都無理㑹了如何裁成輔相得<hi>學履○燾錄作天地閉塞萬物不生</hi>
　<hi>聖人亦無所施其力</hi>
泰初九云占者陽剛則其征吉矣當云占者陽剛而得<lb/>
　其類則征吉矣以其彚亦是占辭曰以其彚属上文<lb/>
　甞見郭璞易林亦如此作句便是那時人已自恁地<lb/>
　讀了盖㧞茅連茹者物象也以其彚者人也<hi>榦</hi>
問包荒得尚于中行以光大也以九二剛中有光大之<lb/>
　徳乃能包荒邪為是包荒得尚于中行所以光大邪<lb/>
<pb n="KR3a0047_WYG_070-30a"/>
　曰易上如説以中正也皆是以其中正方能如此此<lb/>
　處也只得做以其光大説若不是一箇心胷眀濶底<lb/>
　如何做得<hi>礪</hi>
勿恤其孚只作一句讀孚只是信盖言不恤後来信與<lb/>
　不信爾<hi>義剛</hi>
于食有福食如食舊徳之食赤壁賦吾與子之所共食<lb/>
　之食<hi>礪</hi>
富以其鄰言以其富厚之力而能用其鄰不富以其鄰<lb/>
<pb n="KR3a0047_WYG_070-30b"/>
　言不待富厚之力而能用其鄰<hi>淵</hi>
帝乙歸妹今人只做道理譬喻推説看来須是帝乙嫁<lb/>
　妹時占得此爻<hi>淵</hi>
自邑告命是倒了邑是私邑却倒来命令自家雖便做<lb/>
　得正人君到此也則羞吝<hi>淵</hi>
方泰極之時只得自治其邑程先生説民心離散自其<lb/>
　親近者而告命之雖正亦吝然此時只得如此雖吝<lb/>
　却未至於凶<hi>礪</hi>
<pb n="KR3a0047_WYG_070-31a"/>
且如城復于隍須有這箇城底象隍底象邑底象城隍<lb/>
　邑皆土地在坤爻中自有此象<hi>淵</hi>
城復于隍隍是河掘其土以為城又因以固城也勿用<lb/>
　師師是兵師凡坤有衆與土之象<hi>礪</hi>
問泰卦無平不陂無徃不復與城復于隍因言否泰相<lb/>
　乗如此聖人因以垂戒曰此亦事勢之必然治久必<lb/>
　亂亂久必治天下無久而不變之理子善遂言天下<lb/>
　治亂皆生於人心治久則人心放肆故亂因此生亂<lb/>
<pb n="KR3a0047_WYG_070-31b"/>
　極則人心恐懼故治由此起曰固是生於人心然履<lb/>
　其運者必有變化持守之道可也如眀皇開元之始<lb/>
　自是好了若但能把捉不至如天寳之放肆則後来<lb/>
　亦不應如此狼狽銖因言觀聖人立象繫辭當好時<lb/>
　便須有戒懼收斂底意當不好時便須有艱難守正<lb/>
　底意徹首徹尾不過敬而已卦中無全好者亦無全<lb/>
　不好者大率敬即好不敬即不好先生頷之<hi>銖</hi>
　　　　否<lb/>
<pb n="KR3a0047_WYG_070-32a"/>
否之匪人言沒了這人道<hi>淵</hi>
問否之匪人三字説者多牽强本義云與泰相反故曰<lb/>
　匪人言非人道也程易却云天地不交而萬物不生<lb/>
　故無人道如何曰説者云此三字衍盖與比之匪人<lb/>
　語同而字異遂錯誤於此今强解不通也又問初六<lb/>
　㧞茅茹以其彚征吉亨盖三隂在下各以類進然惡<lb/>
　未形故戒其能正則吉而亨盖能正則變為君子矣<lb/>
　程易作君子在下説云當否之時君子在下以正自<lb/>
<pb n="KR3a0047_WYG_070-32b"/>
　守如何曰程氏亦作君子之象説某覺得牽强不是<lb/>
　此意又問九四有命无咎疇離祉三隂已過而陽得<lb/>
　亨則否過中而将濟之時與泰九三無平不陂無徃<lb/>
　不復相類曰泰九三時已有小人便是可畏如此故<lb/>
　艱貞則无咎否下三爻君子尚畏他至九四即不畏<lb/>
　之矣故有有命疇離祉之象占也又問九五其亡其<lb/>
　亡繋于苞桑如何曰有戒懼危亡之心則便有苞桑<lb/>
　繫固之象盖能戒懼危亡則如繫于苞桑堅固不㧞<lb/>
<pb n="KR3a0047_WYG_070-33a"/>
　矣如此説則象占乃有收殺非是其亡其亡而又繫<lb/>
　于苞桑也<hi>銖</hi>
㧞茅茹貞吉亨這是吉凶未判時若能於此改變時小<lb/>
　人便是做君子君子小人只是箇正不正初六是那<lb/>
　小人欲為惡而未發露之時到六二包承則已是打<lb/>
　破頭面了然尚自承順那君子未肯十分做小人在<lb/>
　到六三便全做小人了所以包許多羞耻大凡小人<lb/>
　做了罪惡他心下也自不穏當此便是包羞之説<hi>淵</hi>
<pb n="KR3a0047_WYG_070-33b"/>
包承龜山以包承小人為一句言否之出當包承那小<lb/>
　人如此却不成句龜山之意盖欲解洗他從蔡京父<lb/>
　子之失也<hi>淵</hi>
包承也是包得許多承順底意思<hi>學履</hi>
包羞之説是有意傷善而未能之意他六二尚自包承<lb/>
　到這六三已是要害君子然做事不得所以包許多<lb/>
　羞耻<hi>淵</hi>
否九四雖是陽爻猶未離乎否體只緣他是陽故可以<lb/>
<pb n="KR3a0047_WYG_070-34a"/>
　有為然須有命方做得又曰有命是有箇機㑹方可<lb/>
　以做占者便須是有箇築著磕著時節方做得事成<lb/>
　方无咎<hi>礪</hi>
否九四有命无咎疇離祉這裏是吉凶未判須是有命<lb/>
　方得无咎故須得一箇幸㑹方能轉禍為福否本是<lb/>
　隂長之卦九五休否上九傾否又自大故好盖隂之<lb/>
　與陽自是不可相無者今以四時寒暑而論若是無<lb/>
　隂陽亦做事不成但以善惡及君子小人而論則聖<lb/>
<pb n="KR3a0047_WYG_070-34b"/>
　人直是要消盡了惡去盡了小人盖亦抑隂進陽之<lb/>
　義<hi>學履錄作助陽之意</hi>某於坤卦曾畧發此意今有一様人<lb/>
　議論謂君子小人相對不可大故去他若要盡去他<lb/>
　則反激其禍且如舜湯舉臯陶伊尹不仁者逺所謂<lb/>
　去小人非必盡滅其類只是君子道盛小人自化雖<lb/>
　有些小無狀處亦不敢發出来豈必𠞰滅之乎<hi>文蔚○學</hi>
　<hi>履錄畧</hi>
九四則否已過中上三爻是説君子言君子有天命而<lb/>
<pb n="KR3a0047_WYG_070-35a"/>
　无咎大抵易為君子謀且如否内三爻是小人得志<lb/>
　時然不大段會做得事初則如此二又如此三雖做<lb/>
　得些箇也不濟事到四則聖人便説他那君子得時<lb/>
　否漸次反泰底道理五之包桑繫辭中説得條暢盡<lb/>
　之矣上九之傾否這裏便傾了否做泰<hi>淵</hi>
九五以陽剛得位可以休息天下之否然須常存得危<lb/>
　亡之心方有苞桑之固不知聖人於否泰只管説包<lb/>
　字如何須是象上如何取其義今曉他不得只得説<lb/>
<pb n="KR3a0047_WYG_070-35b"/>
　堅固甞見林謙之與張欽夫講易林以為有象欽夫<lb/>
　云看孔子説公用射隼于髙墉之上只是以道理解<lb/>
　了便是無用乎象遂著書説此看来不如此盖當時<lb/>
　人皆識得象却有未曉得道理處故聖人不説象却<lb/>
　就上發出道理説初不是懸空説出道理凡天下之<lb/>
　物須是就實事上説方有著落又曰聖人分明是見<lb/>
　有這象方就上面説出来今只是曉他底不得未説<lb/>
　得也未要緊不可説道他無此象吕大臨以酬爵不<lb/>
<pb n="KR3a0047_WYG_070-36a"/>
　舉解不盡人之歡酬爵不舉是實事如此不盡人之<lb/>
　歡便是就上説出這話来<hi>礪</hi>
　　　　同人<lb/>
同人于野亨利渉大川是兩象一義利見君子貞是一<lb/>
　象<hi>淵</hi>
乾行也言須是這般剛健之人方做得這般事若是柔<lb/>
　弱者如何會出去外面同人又去渉險<hi>淵</hi>
易雖抑隂然有時把隂為主如同人是也然此一隂雖<lb/>
<pb n="KR3a0047_WYG_070-36b"/>
　是一卦之主又却柔弱做主不得<hi>淵</hi>
類族辨物言類其族辨其物且如青底做一類白底做<lb/>
　一類恁地類了時同底自同異底自異<hi>淵</hi>
問類族辨物如伊川説云各以其類族辨物之同異也<lb/>
　則是就類族上辨物否曰類族是就人上説辨物是<lb/>
　就物上説天下有不可皆同之理故隨他頭項去分<lb/>
　别類族如分姓氏張姓同作一類李姓同作一類辨<lb/>
　物如牛類是一類馬類是一類就其異處以致其同<lb/>
<pb n="KR3a0047_WYG_070-37a"/>
　此其所以為同也伊川之説不可曉<hi>學履</hi>
問六二與九五柔剛中正上下相應可謂盡善却有同<lb/>
　人于宗吝與先號咷之象如何曰以其大好兩者時<lb/>
　位相應意氣相合只知欵密却無至公大同之心未<lb/>
　免係於私故有吝觀二人同心其利斷金同心之言<lb/>
　其臭如蘭固是他好處然於好處猶有失以其係於<lb/>
　私暱而不能大同也大凡悔者自凶而之吉吝者自<lb/>
　吉而趨凶又問伏戎于莽升其髙陵如何曰只是伏<lb/>
<pb n="KR3a0047_WYG_070-37b"/>
　于髙陵之草莽中三嵗不敢出與九四乗其墉皆為<lb/>
　剛盛而髙三欲同於二而懼九五之見攻故升髙伏<lb/>
　戎欲敵之而五陽方剛不可奪故三嵗不興而象曰<lb/>
　不能行也四欲同於二而為三所隔故乗墉攻之而<lb/>
　以居柔遂自反而弗克而象曰義弗克也程傳謂升<lb/>
　髙陵有升髙顧望之意此説雖巧恐非本意程傳説<lb/>
　得通天下之志處極好云文眀則能燭理故能眀大<lb/>
　同之義剛健則能克已故能盡大同之道此説甚善<lb/>
<pb n="KR3a0047_WYG_070-38a"/>
　大凡説書只就眼前説出底便好﨑嶇尋出底便不<lb/>
　好問大師克相遇本義無説何也曰舊説只用大師<lb/>
　克勝之方得相遇或云大師之克見二陽之强則非<lb/>
　也銖曰二五本自同心而為三四所隔故先號咷先<lb/>
　謂理直也<hi>淵錄云以中直也言其理直而不得伸所以先號咷</hi>大師克而後相<lb/>
　遇則後笑矣盖亦義理之同物終不得而間之故相<lb/>
　遇也先生頷之又問同人于郊曰郊是荒寂無人之<lb/>
　所言不能如同人于野曠逺無私荒僻無與同盖居<lb/>
<pb n="KR3a0047_WYG_070-38b"/>
　外無應莫與同者亦可以無悔也<hi>銖</hi>
伯豐問同人三四皆有争奪之義曰只是争六二一隂<lb/>
　爻却六二自與九五相應三以剛居剛便迷而不返<lb/>
　四以剛居柔便有反底道理繫辭云近而不相得則<lb/>
　凶如初上則各在事外不相干渉所以無争<hi>㽦</hi>
問同人于郊曰同人于野是廣大無我之意同人于郊<lb/>
　是無可與同之人也取義不同自不相悖<hi>時舉</hi>
　　　　大有<lb/>
<pb n="KR3a0047_WYG_070-39a"/>
應乎天而時行程説以為應天時而行何如曰是以時<lb/>
　而行是有可行之時<hi>礪</hi>
火在天上大有凡有物須是自家照見得方見得有若<lb/>
　不照見則有無不可知何名為有<hi>淵</hi>
問君子以遏惡揚善順天休命竊以為天之所以命我<lb/>
　者此性之善也人惟蔽於非心邪念是以善端之在<lb/>
　人心日以湮㣲君子儻能遏止非心邪念於未萌則<lb/>
　善端始自發揚而天之所以命我者始無所不順如<lb/>
<pb n="KR3a0047_WYG_070-39b"/>
　此而為順天休命若何曰天道喜善而惡惡遏惡而<lb/>
　揚善非順天休命而何吾友所説却似嫌他説得大<lb/>
　要束小了説<hi>盖卿</hi>
問初九无交害匪咎艱則无咎曰此爻本最吉不解有<lb/>
　咎然須説艱則无咎盖易之書大抵教人戒謹恐懼<lb/>
　無有以為易而處之者雖至易之事亦必以艱難處<lb/>
　之然後无咎也<hi>僴</hi>
古人於亨字作享烹字通用如公用亨于天子分眀是<lb/>
<pb n="KR3a0047_WYG_070-40a"/>
　享字易中解作亨字便不是<hi>㽦</hi>
問上九自天祐之吉无不利曰上九以陽剛居上而能<lb/>
　下從六五者盖陽從隂也大有唯六五一隂而上下<lb/>
　五陽應之上九能下從六五則為履信思順而尚賢<lb/>
　盖五之交孚信也而上能履之謙退不居思順也志<lb/>
　從於五尚賢也天之所助者順人之所助者信所以<lb/>
　有自天祐之吉无不利之象若無繫辭此數句此爻<lb/>
　遂無收殺以此見聖人讀易見爻辭有不分眀處則<lb/>
<pb n="KR3a0047_WYG_070-40b"/>
　於繫辭傳説破如此類是也又問遏惡揚善順天休<lb/>
　命由天命有善而無惡當大有時遏止其惡顯揚其<lb/>
　善反之於身亦莫不然非止用人用人乃其一事耳<lb/>
　又問公用亨于天子亨只當作享字看與王用亨于<lb/>
　西山同曰公用亨于天子已有左氏所引可證如隨<lb/>
　之王用亨于西山亦必是祭享之享無疑又問匪其<lb/>
　彭只當依程傳作盛貌曰程説為優王弼作下比九<lb/>
　三分權之臣盖以彭為旁言專心承五常匪其旁<hi>因説</hi>
<pb n="KR3a0047_WYG_070-41a"/>
　<hi>王荆公上韓魏公啟云時當大有更懐下比之嫌用此事譏魏公也○銖</hi>
　　　　謙<lb/>
謙便能亨文為君子有終之象<hi>淵</hi>
虧盈益謙是自然之理<hi>淵</hi>
變盈流謙揚子雲言山殺瘦澤增髙此是説山上之土<lb/>
　為水漂流下来山便瘦澤便髙<hi>淵</hi>
鬼神言害言福是有些造化之柄<hi>淵</hi>
鬼神説害説福如言與鬼神合其吉㓙則鬼神便説箇<lb/>
<pb n="KR3a0047_WYG_070-41b"/>
　吉凶字<hi>淵</hi>
問謙彖云云鬼神是造化之跡既言天地之道又言鬼<lb/>
　神何邪曰天道是就寒暑徃来上説地道是就地形<lb/>
　髙下上説鬼神是就禍福上説各自主一事而言耳<lb/>
　因云上古之時民心昧然不知吉㓙之所在故聖人<lb/>
　作易教之卜筮使吉則行之凶則避之此是開物成<lb/>
　務之道故繫辭云以通天下之志以定天下之業以<lb/>
　斷天下之疑正謂此也初但有占而無文徃徃如今<lb/>
<pb n="KR3a0047_WYG_070-42a"/>
　之环珓相似耳但如今人因火珠林起課者但用其<lb/>
　爻而不用其辭則知古者之占徃徃不待辭而後見<lb/>
　吉凶至文王周公方作彖爻之辭使人得此爻者便<lb/>
　觀此辭之吉凶至孔子又恐人不知其所以然故又<lb/>
　復逐爻解之謂此爻所以吉者謂以中正也此爻所<lb/>
　以凶者謂不當位也眀眀言之使人易曉耳至如文<lb/>
　言之類却是就上面發眀道理非是聖人作易專為<lb/>
　説道理以教人也須見聖人本意方可學易<hi>時舉</hi>
<pb n="KR3a0047_WYG_070-42b"/>
謙之為義不知天地人鬼何以皆好尚之盖太極中本<lb/>
　無物若事業功勞又於我何有觀天地生萬物而不<lb/>
　言所利可見矣<hi>賀孫</hi>
問謙尊而光卑而不可踰恐程先生之説非周易本文<lb/>
　之意尊字是對卑字説言能謙則位處尊而徳愈光<lb/>
　位雖卑而莫能踰如古之聖賢之君以謙下人則位<lb/>
　尊而愈光若驕奢自大則雖尊而不光<hi>子䝉</hi>
謙尊而光卑而不可踰以尊而行謙則其道光以卑而<lb/>
<pb n="KR3a0047_WYG_070-43a"/>
　行謙則其徳不可踰尊對卑言伊川以謙對卑説非<lb/>
　是但聖人九卦只引此一句看来大綱説<hi>僴</hi>
裒多益寡便是謙稱物平施便是裒多益寡<hi>淵</hi>
問謙裒多益寡看来謙雖是若放低去實是損髙就低<lb/>
　使教恰好不是一向低去曰大抵人多見得在已者<lb/>
　髙在人者卑謙則抑己之髙而卑以下人便是平也<lb/>
　<hi>學履</hi>
鳴謙在六二又言貞者言謙而有聞須得其正則吉盖<lb/>
<pb n="KR3a0047_WYG_070-43b"/>
　六二以隂處隂所以戒他要貞謙而不貞則近於邪<lb/>
　佞上六之鳴却不同處謙之極而有聞則失謙本意<lb/>
　盖謙本不要人知况在人之上而有聞乎此所以志<lb/>
　未得<hi>淵</hi>
撝謙言發揚其謙盖四有隂位又在上卦之下九三之<lb/>
　上所以更當發撝其謙不違則言不違法則<hi>淵</hi>
六四撝謙是合如此不是過分事故某解其象云言不<lb/>
　為過<hi>礪</hi>
<pb n="KR3a0047_WYG_070-44a"/>
叔重因問程易説利用侵伐盖以六五柔順謙卑然君<lb/>
　道又當有剛武意故有利用侵伐之象然上九亦言<lb/>
　利用行師如何曰便是此等有不通處<hi>時舉</hi>
用之問謙上六象曰志未得也如何曰為其志未得所<lb/>
　以行師征邑國盖以未盡信從故也又問謙之五上<lb/>
　專説征伐何意曰坤為地為衆凡説國邑征伐處多<lb/>
　是因坤聖人元不曾著意只是因有此象方説此事<lb/>
　<hi>文蔚</hi>
<pb n="KR3a0047_WYG_070-44b"/>
問謙上六志未得也曰志未得所以行師亦如六五之<lb/>
　意問謙上六何取象於行師曰坤為衆有坤卦處多<lb/>
　言師如泰上六城復于隍勿用師之類坤為土土為<lb/>
　國故云征邑國也以此見聖人於易不是硬做皆是<lb/>
　取象因有這象方就上面説<hi>礪</hi>
問謙是不與人争如何五上二爻皆言利用侵伐利用<lb/>
　行師象曰利用侵伐征不服也若以其不服而征則<lb/>
　非所以為謙矣曰老子言大國以下小國則取小國<lb/>
<pb n="KR3a0047_WYG_070-45a"/>
　小國以下大國則取大國又言抗兵相加哀者勝矣<lb/>
　孫子曰始如處女敵来閉户後如脫兔敵不及拒大<lb/>
　抵謙自是用兵之道只退處一歩耳所以利用侵伐<lb/>
　也盖自初六積到六五上六謙亦極矣自宜人人服<lb/>
　之尚更不服則非人矣故利用侵伐也如必也臨事<lb/>
　而懼皆是此意<hi>銖</hi>
　　　　豫<lb/>
建侯行師順動之大者立箇國君非舉動而何<hi>淵</hi>
<pb n="KR3a0047_WYG_070-45b"/>
刑罰不清民不服只為舉動不順了致得民不服便是<lb/>
　徒配了他亦不服<hi>淵</hi>
豫之時義言豫之時底道理<hi>闕</hi>
雷出地奮止是象其聲而已薦上帝配祖考大槩言之<lb/>
　<hi>淵</hi>
先王作樂無處不用然用樂之大者尤在於薦上帝配<lb/>
　祖考也<hi>僴</hi>
問作樂崇徳曰先王作樂其功徳便自不可掩也<hi>時舉</hi>
<pb n="KR3a0047_WYG_070-46a"/>
問作樂崇徳是自崇其徳如大韶大武之類否曰是<hi>礪</hi>
叔重問豫初六與九四為應九四由豫大有得本亦自<lb/>
　好但初六恃有强援不勝其豫至於自鳴所以凶否<lb/>
　曰九四自好自是初六自不好怎奈他何又問雷出<lb/>
　地奮豫先王以作樂崇徳先王謂象其聲者謂雷取<lb/>
　其義者為和崇徳謂著其徳作樂所以發揚其徳也<lb/>
　<hi>時舉</hi>
介于石言兩石相摩擊而出火之意言介然之頃不待<lb/>
<pb n="KR3a0047_WYG_070-46b"/>
　終日而便見得此道理<hi>淵</hi>
盱豫悔言覷著六四之豫便當速悔遲時便有悔盱豫<lb/>
　是句<hi>淵</hi>
問六三云上視於四而下溺於豫下溺之義未曉曰此<lb/>
　如人趨時附勢以得富貴而自為樂者也<hi>榦</hi>
由豫猶言由頥<hi>淵</hi>
　　　　隨<lb/>
伊川説説而動動而説不是不當説説而動凡卦皆從<lb/>
<pb n="KR3a0047_WYG_070-47a"/>
　内説出去盖卦自内生動而説却是若說説而動却<lb/>
　是自家説他後他動不成隨了我動彼説此之謂隨<lb/>
　<hi>淵</hi>
動而説成隨巽而止成蠱<hi>節</hi>
天下隨時處當從王肅説<hi>淵</hi>
問程先生云澤隨雷動君子當隨時宴息是否曰既曰<lb/>
　雷動何不言君子以動作却言宴息范益之曰宴息<lb/>
　乃所以養其眀曰不是盖其卦震下兊上乃雷入地<lb/>
<pb n="KR3a0047_WYG_070-47b"/>
　中之象雷隨時藏伏故君子亦嚮晦入宴息此是某<lb/>
　所見如此不知舊人曾如此看否<hi>子䝉</hi>
問初九官有渝貞吉出門交有功官是主字之義是一<lb/>
　卦之主首變得正便吉不正便凶曰是如此又曰這<lb/>
　必是變了只是要出門交有功却是變<hi>礪</hi>
官有渝隨之初主有變動然尚未深<hi>淵</hi>
小子丈夫程説是<hi>淵</hi>
王用亨于西山言誠意通神眀神亦隨之如况于鬼神<lb/>
<pb n="KR3a0047_WYG_070-48a"/>
　乎之意<hi>淵</hi>
　　　　蠱<lb/>
皿蟲為蠱言器中盛那蠱教他自相併便是那積蓄到<lb/>
　那壊爛底意思一似漢唐之衰弄得来到那極弊大<lb/>
　壊時所以言元亨盖極弊則将復興故言元亨巽而<lb/>
　止蠱却不是巽而止能治蠱巽而止所以為蠱趙徳<lb/>
　莊説下面人只務巽上面人又懶惰不肯向前上面<lb/>
　一向剛下面一向柔倒塌了這便是蠱底道理<hi>淵○必大</hi>
<pb n="KR3a0047_WYG_070-48b"/>
　<hi>錄云上頭底只管剛下頭㡳只管柔乂只巽順事事不向前安得不蠱舊聞趙徳莊如此説</hi>
問蠱是壊亂之象雖亂極必治如何便㑹元亨曰亂極<lb/>
　必治天道循環自是如此如五胡亂華以至於隋亂<lb/>
　之極必有唐太宗者出又如五季必生太祖若不如<lb/>
　此便無天道了所以彖只云蠱元亨而天下治也<hi>礪</hi>
先甲後甲言先甲之前三日乃辛也是時前段事已過<lb/>
　中了是那欲壊之時便當圖後事之端畧畧撐拄則<lb/>
　箇雖終歸於弊且得支吾幾時<hi>淵</hi>
<pb n="KR3a0047_WYG_070-49a"/>
問蠱剛上柔下有數義剛在上而柔在下為卦體下卑<lb/>
　巽而上苟止所以為蠱此卦義又自卦變言之自賁<lb/>
　井既濟来皆剛上而柔下此卦變曰是龜山説巽而<lb/>
　止乃治蠱之道言當柔順而止不可堅正必為此説<lb/>
　非惟不成道理且非易彖文義巽而止蠱猶順以動<lb/>
　豫動而説隨皆言卦義某本義之説盖是趙徳莊説<lb/>
　趙云剛在上柔在下下卑巽而上苟止所以蠱壊此<lb/>
　則文義甚協又問先甲辛也後甲丁也辛有新意丁<lb/>
<pb n="KR3a0047_WYG_070-49b"/>
　有丁寜意其説似出月令注曰然但古人祭祀亦多<lb/>
　用先庚先甲先庚丁也後庚癸也如用丁亥辛亥之<lb/>
　類又問有子考无咎與意承考之考皆是指父在父<lb/>
　在而得云考何曰古人多通言如康誥大傷厥考心<lb/>
　可見又問九三幹父之蠱小有悔无大咎言小有悔<lb/>
　則无大悔矣言无大咎則不免有小咎矣但象曰終<lb/>
　无咎則以九三雖過剛不中然在巽體不為無順而<lb/>
　得正故雖悔而无咎至六四則不然以隂居柔不能<lb/>
<pb n="KR3a0047_WYG_070-50a"/>
　有為寛裕以治蠱将日深而不可治故徃則見吝言<lb/>
　自此以徃則有吝也曰此兩爻說得悔吝二字最分<lb/>
　眀九三有悔而无咎由凶而趨吉也六四雖目下無<lb/>
　事然却終吝由吉而趨凶也元祐間劉莘老劉器之<lb/>
　之徒必欲盡去小人却是未免有悔至其他諸公欲<lb/>
　且寛裕無事莫大段整頓不知目前雖遮掩拖延得<lb/>
　過後面憂吝却多可見聖人之深戒又問上九不事<lb/>
　王侯髙尚其事占與戒皆在其中如何曰有此象則<lb/>
<pb n="KR3a0047_WYG_070-50b"/>
　其占當如此又戒其必如此乃可也若得此象而不<lb/>
　能從則有凶矣當時此節若能斷然不事王侯髙尚<lb/>
　其事不半上落下或出或入則其志真可法則矣只<lb/>
　為人不能如此也<hi>銖</hi>
剛上而柔下巽而止蠱此是言致蠱之由非治蠱之道<lb/>
　龜山之說非是又甞見龜山在朝與陳幾叟書及有<lb/>
　一人赴召請教於龜山龜山云不要拆壊人屋子皆<lb/>
　是此意思及胡文定論時政説得便自精神索性堯<lb/>
<pb n="KR3a0047_WYG_070-51a"/>
　夫詩云安得淳厚又秀慧與之共話天下事<hi>必大</hi>
巽而止蠱是事事不理㑹積沓到後面成一大弊故謂<lb/>
　之蠱非謂治蠱之道當巽而止龜山才質困弱好説<lb/>
　一般不振底話如云包承小人又語某人云莫拆了<lb/>
　人屋子其意謂屋弊不可大段整理他只得且撐柱<lb/>
　過其説巽止之義盖亦如此意爾豈不大害哉<hi>端䝉</hi>
汪聖錫曾言某人别龜山徃赴召龜山送之曰且緩下<lb/>
　手莫去拆倒人屋子因言龜山解蠱卦以巽而止為<lb/>
<pb n="KR3a0047_WYG_070-51b"/>
　治蠱之道所以有此説大凡看易須先看成卦之義<lb/>
　險而健則成訟巽而止則成蠱蠱艮止而巽下艮剛<lb/>
　居上巽柔居下上髙亢而不下交下卑巽而不能救<lb/>
　此所以蠱壊也巽而止只是巽順便止了便無所施<lb/>
　為如何治蠱蠱元亨而天下治須是大善以亨方能<lb/>
　治蠱也<hi>徳眀</hi>
問巽而止蠱莫是遇事巽順以求其理之所止而後為<lb/>
　治蠱之道曰非也大抵資質柔巽之人遇事便不能<lb/>
<pb n="KR3a0047_WYG_070-52a"/>
　做事無奮迅之意所以事遂至於蠱壊了只是事之<lb/>
　壊了者<hi>祖道</hi>
蠱元亨而天下治言蠱之時如此必須是大善亨通而<lb/>
　後天下治<hi>淵</hi>
問蠱君子以振民育徳如何曰當蠱之時必有以振起<lb/>
　聳動民之觀聽而在已進徳不已必須有此二者則<lb/>
　可以治蠱矣<hi>銖</hi>
問幹父之蠱程傳云初居内而在下故取子幹父蠱之<lb/>
<pb n="KR3a0047_WYG_070-52b"/>
　象本義云蠱者前人已壊之事故諸爻皆以子幹父<lb/>
　蠱為言柄謂若如此説惟初爻為可通若他爻則説<lb/>
　不行矣本義之説則諸爻皆可通也曰是如此<hi>柄</hi>
幹母之蠱伊川説得是<hi>淵</hi>
不事王侯無位之地如何出得来更幹箇甚麽<hi>淵</hi>
問蠱上九傳知止足之道退而自保者與量能度分安<lb/>
　於不求知者何以别曰知止足是能做底量能度分<lb/>
　是不能做底<hi>淳</hi>
<pb n="KR3a0047_WYG_070-53a"/>
　　　　臨<lb/>
問臨不特是上臨下之謂臨凡進而逼近者皆謂之臨<lb/>
　否曰然此是二陽自下而進上則知凡相逼近者皆<lb/>
　為臨也<hi>學履</hi>
問至于八月有兩説前説自復一陽之月至遯二隂之<lb/>
　月隂長陽遯之時後説自泰至觀觀二陽在上四隂<lb/>
　在下與臨相反亦隂長陽消之時二説孰長曰前説<lb/>
　是周正八月後説是夏正八月恐文王作卦辭時只<lb/>
<pb n="KR3a0047_WYG_070-53b"/>
　用周正紀之不可知也又問二爻皆云咸臨二陽徧<lb/>
　臨四隂故有咸臨之象程易作咸感之義如何曰隂<lb/>
　必從陽謂咸為感亦是但覺得牽强些此等處皆曉<lb/>
　未得如至臨與敦臨亦相似難分别今只得如此説<lb/>
　此易所以未易看也<hi>銖</hi>
剛浸而長以下三句解臨字大亨以正便是天之道也<lb/>
　解亨字亦是惟如此所以如此須用説八月有凶甘<lb/>
　者盖要反那二陽二陽在下四五皆以正應臨之三<lb/>
<pb n="KR3a0047_WYG_070-54a"/>
　無所應却還去臨那二陽三近二陽也去臨他如小<lb/>
　人在上位却把甘言好語臨在下之君子至臨言其<lb/>
　相臨之切敦臨有敦厚之意<hi>淵</hi>
易中言天之命也天之道也義只一般但取其成韻耳<lb/>
　不必强分析<hi>賀孫</hi>
問臨初九以剛居正九二以剛居中六四六五以柔順<lb/>
　臨下故有相感應之道所以謂之咸臨否曰是又問<lb/>
　六四以隂居正柔順臨下又有正應臨之極善故謂<lb/>
<pb n="KR3a0047_WYG_070-54b"/>
　之至臨曰至臨无咎未是極好只是與初相臨得切<lb/>
　至故謂之至上九敦臨自是積累至極處有敦篤之<lb/>
　義艮上九亦謂之敦艮復上六爻不好了所以只於<lb/>
　五爻謂之敦復居臨之時二陽得時上進隂不敢與<lb/>
　之争而志與之應所謂在内者非謂正應只是卦内<lb/>
　與二陽應也又曰此便是好卦不獨説道理自是好<lb/>
　讀所謂卦有小大辭有險易此便是大底卦<hi>礪</hi>
　　　　觀<lb/>
<pb n="KR3a0047_WYG_070-55a"/>
盥非灌之義盥本謂薦而不薦是欲蓄其誠意以觀示<lb/>
　民使民觀感而化之義有孚顒若便是那下觀而化<lb/>
　却不是説人君身上事聖人以神道設教是聖人不<lb/>
　犯手做底即是盥而不薦之義順而巽中正以觀天<lb/>
　下謂以此觀示之也<hi>潚</hi>
問盥而不薦是取未薦之時誠意渾全而未散否曰祭<lb/>
　祀無不薦者此是假設来説薦是用事了盥是未用<lb/>
　事之初云不薦者言常持得這誠敬如盥之意常在<lb/>
<pb n="KR3a0047_WYG_070-55b"/>
　若薦則是用出用出則纔畢便過了無復有初意矣<lb/>
　詩云心乎愛矣遐不謂矣中心藏之何日忘之楚詞<lb/>
　云思公子兮未敢言正是此意説出這愛了則都無<lb/>
　事可把持矣惟其不説但藏在中心所以常見其不<lb/>
　忘也<hi>學履</hi>
問盥而不薦曰這猶譬喻相似盖無這事且如祭祀纔<lb/>
　盥便必薦那有不薦底但取其潔之義耳<hi>燾</hi>
用之問盥而不薦伊川以為灌鬯之初誠敬猶存至薦<lb/>
<pb n="KR3a0047_WYG_070-56a"/>
　羞之後精意懈怠本義以為致其潔清而不輕自用<lb/>
　其義不同曰盥只是浣手不是灌鬯伊川承先儒之<lb/>
　誤若云薦羞之後誠意懈怠則先王祭祀只是灌鬯<lb/>
　之初猶有誠意及薦羞之後皆不成禮矣問若爾則<lb/>
　是聖人在上視聽言動皆當為天下法而不敢輕亦<lb/>
　猶祭祀之時致其潔清而不敢輕用否曰然問有孚<lb/>
　顒若先生以為孚信在中而尊嚴故下觀而化之伊<lb/>
　川以為天下之人孚信顒然而仰之恐須是孚信尊<lb/>
<pb n="KR3a0047_WYG_070-56b"/>
　嚴方得下觀而化曰然又問觀觀之義曰自上示下<lb/>
　曰觀<hi>去聲</hi>自下觀上曰觀<hi>平聲</hi>故卦名之觀去聲而<lb/>
　六爻之觀皆平聲問觀我生觀其生之别曰我者彼<lb/>
　我對待之言是以彼觀此觀其生是以此自觀六三<lb/>
　之觀我生進退者事君則觀其言聽計從治民則觀<lb/>
　其政教可行膏澤可下可以見自家所施之當否而<lb/>
　為進退九五之觀我生如觀風俗之<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>惡臣民之從<lb/>
　違可以見自家所施之善惡上九之觀其生則是就<lb/>
<pb n="KR3a0047_WYG_070-57a"/>
　自家視聽言動應事接物處自觀九五上九君子无<lb/>
　咎盖為君子有剛陽之徳故无咎小人無此徳自當<lb/>
　不得此爻如初六童觀小人之道也君子則吝小人<lb/>
　自是如此故无咎此二爻君子小人正相對説<hi>僴</hi>
問有孚顒若承上文盥而不薦盖致其潔清而不輕自<lb/>
　用則孚信在中而顒然可仰一說下之人信而仰之<lb/>
　二說孰長曰從後說則合得彖辭下觀而化之義或<lb/>
　曰前說似好曰當以彖辭為定又問六三觀我生進<lb/>
<pb n="KR3a0047_WYG_070-57b"/>
　退不觀九五而觀已所行通塞以為進退否曰看来<lb/>
　合是觀九五大率觀卦二陽在上四隂仰之九五為<lb/>
　主六三觀我生進退者觀九五如何而為進退也初<lb/>
　六六二以去五之逺<hi>觀貴扵近</hi>所觀不眀不大六四却見<lb/>
　得親切故有觀光利用之象六三處二四之間固當<lb/>
　觀九五以為進退也子善遂問如此則我字乃是指<lb/>
　九五而言易中亦有此例如頥之初九曰舎爾靈龜<lb/>
　觀我朶頥是也曰此我乃是假外而言耳又問觀卦<lb/>
<pb n="KR3a0047_WYG_070-58a"/>
　四隂長而二陽消正八月之卦而名卦繫辭不取此<lb/>
　義何也曰只為九五中正以觀示天下事都别了以<lb/>
　此見易不可執一看所謂不可為典要惟變所適也<lb/>
　<hi>此說我字與本義不同當考○銖</hi>
觀天之神道只是自然運行底道理四時自然不忒聖<lb/>
　人神道亦是說他有教人自然觀感處<hi>淵</hi>
問觀六爻一爻勝似一爻豈所據之位愈髙則所見愈<lb/>
　大邪曰上二爻意自别下四爻是所據之位愈近則<lb/>
<pb n="KR3a0047_WYG_070-58b"/>
　所見愈親切底意思<hi>學履</hi>
問觀卦隂盛而不言凶咎曰此卦取義不同盖隂雖盛<lb/>
　於下而九五之君乃當正位故只取為觀於下之義<lb/>
　而不取隂盛之象也<hi>時舉</hi>
觀我是自觀如視履考祥底語勢觀其亦是自觀却從<lb/>
　别人說易中其字不說别人只是自家如乗其墉之<lb/>
　類<hi>淵</hi>
觀我生如月受日光觀其生只是日光<hi>礪</hi>
<pb n="KR3a0047_WYG_070-59a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0047_WYG_070-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子語類卷七十<lb/>
</p>
<p>
</p>
  </div>
</body>
</text>
</TEI>
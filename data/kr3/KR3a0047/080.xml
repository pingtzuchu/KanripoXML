<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷八十</head> <lb/>
    <p>
<pb n="KR3a0047_WYG_080-1a"/>
欽定四庫全書<lb/>
　朱子語類卷八十<lb/>
　　詩一<lb/>
　　　綱領<lb/>
只是思無邪一句好不是一部詩皆思無邪<lb/>
温柔敦厚詩之教也使篇篇皆是譏刺人安得温柔敦<lb/>
　厚<hi>璘</hi>
因論詩曰孔子取詩只取大意三百篇也有㑹做底有<lb/>
<pb n="KR3a0047_WYG_080-1b"/>
　不㑹做底如君子偕老子之不淑云如之何此是顕<lb/>
　然譏刺他到第二章已下又全然放寛豈不是亂道<lb/>
　如載馳詩煞有首尾委曲詳盡非大段㑹底説不得<lb/>
　又如鶴鳴做得極巧更含蓄意思全然不露如清廟<lb/>
　一倡三歎者人多理㑹不得注下分明説一人倡之<lb/>
　三人和之譬如今人挽歌之類今人解者又須要胡<lb/>
　説亂道<hi>祖道</hi>
問剛詩曰那曾見得聖人執筆剛那箇存這箇也只得<lb/>
<pb n="KR3a0047_WYG_080-2a"/>
　就相傳上説去<hi>賀孫</hi>
問詩次序是當如此否曰不見得只是楚茨信南山甫<lb/>
　田大田諸詩元初却當作一片又曰如卷阿説豈弟<lb/>
　君子是作賢者如洞酌説豈弟君子是作人君大抵<lb/>
　詩中有可以比並㸔底有不可如此㸔自有這般様<lb/>
　子<hi>賀孫○説卷阿與詩傳不同○以下論詩次序章句</hi>
詩人只見他恁地重三疊四説将謂是無倫理次序不<lb/>
　知他一句不胡亂下文蔚曰今日偶㸔棫樸一篇凡<lb/>
<pb n="KR3a0047_WYG_080-2b"/>
　有五章前三章是説人歸附文王之徳後二章乃言<lb/>
　文王有作人之功及紀綱四方之徳致得人歸附者<lb/>
　在此一篇之意次第甚明曰然遐不作人却是説他<lb/>
　鼔舞作興底事功夫細宻處又在後一章如曰勉勉<lb/>
　我王綱紀四方四方便都在他線索内牽著都動文<lb/>
　蔚曰勉勉即是純亦不已否曰然追琢其章金玉其<lb/>
　相是那工夫到後文章真箇是盛美資質真箇是堅<lb/>
　實<hi>文蔚</hi>
<pb n="KR3a0047_WYG_080-3a"/>
恭父問詩章起於誰曰有故言者是指毛公無故言者<lb/>
　皆是鄭康成有全章換一韻處有全押韻處如頌中<lb/>
　有全篇句句是韻如殷武之類無兩句不是韻到稼<lb/>
　穡匪解自欠了一句前軰分章都曉不得某細讀方<lb/>
　知是欠了一句<hi>賀孫</hi>
李善注文選其中多有韓詩章句常欲冩出易直子諒<lb/>
　韓詩作慈良<hi>方子</hi>
問王風是他風如此不是降為國風曰其辭語可見風<lb/>
<pb n="KR3a0047_WYG_080-3b"/>
　多出於在下之人雅乃士夫所作雅雖有刺而其辭<lb/>
　荘重與風異<hi>可學○以下論風雅頌</hi>
大序言一國之事係一人之本謂之風所以析衛為弼<lb/>
　鄘衛曰詩古之樂也亦如今之歌曲音各不同衞有<lb/>
　衛音鄘有鄘音弼有弼音故詩有鄘音者係之鄘有<lb/>
　弼音者係之弼若大雅小雅則亦如今之商調宫調<lb/>
　作歌曲者亦按其腔調而作爾大雅小雅亦古作樂<lb/>
　之體格按大雅體格作大雅按小雅體格作小雅非<lb/>
<pb n="KR3a0047_WYG_080-4a"/>
　是做成詩後旋相度其辭目為大雅小雅也大抵國<lb/>
　風是民庶所作雅是朝廷之詩頌是宗廟之詩又云<lb/>
　小序漢儒所作有可信處絶少大序好處多然亦有<lb/>
　不滿人意處<hi>去偽</hi>
器之問風雅與無天子之風之義先生舉鄭漁仲之説<lb/>
　言出於朝廷者為雅出於民俗者為風文武之時周<lb/>
　召之作者謂之周召之風東遷之後王畿之民作者<lb/>
　謂之王風似乎大約是如此亦不敢為斷然之説但<lb/>
<pb n="KR3a0047_WYG_080-4b"/>
　古人作詩體自不同雅自是雅之體風自是風之體<lb/>
　如今人做詩曲亦自有體製不同者自不可亂不必<lb/>
　説雅之降為風今且就詩上理㑹意義其不可曉處<lb/>
　不必反倒因説嘗見蔡行之與陳君舉説春秋云須<lb/>
　先㸔聖人所不書處方見所書之義見成所書者更<lb/>
　自理㑹不得却又取不書者來理㑹少間只是説得<lb/>
　竒巧<hi>木之</hi>
詩有是當時朝廷作者雅頌是也若國風乃採詩者採<lb/>
<pb n="KR3a0047_WYG_080-5a"/>
　之民間以見四方民情之美惡二南亦是採民言而<lb/>
　被樂章爾程先生必要説是周公作以教人不知是<lb/>
　如何某不敢從若變風又多是淫亂之詩故班固言<lb/>
　男女相與歌詠以言其傷是也聖人存此亦以見上<lb/>
　失其教則民欲動情勝其弊至此故曰詩可以觀也<lb/>
　且詩有六義先儒更不曾説得明却因周禮説豳詩<lb/>
　有豳雅豳頌即於一詩之中要見六義思之皆不然<lb/>
　盖所謂六義者風雅頌乃是樂章之腔調如言仲呂<lb/>
<pb n="KR3a0047_WYG_080-5b"/>
　調大石調越調之類至比興賦又别直指其名直叙<lb/>
　其事者賦也本要言其事而虚用兩句釣起因而接<lb/>
　續去者興也引物為況者比也立此六義非特使人<lb/>
　知其聲音之所當又欲使歌者知作詩之法度也問<lb/>
　豳之所以為雅為頌者恐是可以用雅底腔調又可<lb/>
　用頌底腔調否曰恐是如此某亦不敢如此斷今只<lb/>
　説恐是亡其二<hi>大雅</hi>
問二雅所以分曰小雅是所係者小大雅是所係者大<lb/>
<pb n="KR3a0047_WYG_080-6a"/>
　呦呦鹿鳴其義小文王在上於昭于天其義大問變雅曰亦<lb/>
　是變用他腔調爾大抵今人説詩多去辨他序文要求著落至<lb/>
　其正文闗闗雎鳩之義却不與理㑹王徳修云詩序只是國史<lb/>
　一句可信如關睢后妃之徳此下即講師説如蕩詩自<lb/>
　是説蕩蕩上帝序却言是天下蕩蕩賚詩自是説文<lb/>
　王既勤止我應受之是説後世子孫頼其祖宗基業之<lb/>
　意他序却説賚予也豈不是後人多被講師瞞耶曰此<lb/>
　是蘓子由曾説來然亦有不通處如漢廣徳廣所及<lb/>
<pb n="KR3a0047_WYG_080-6b"/>
　也有何義理却是下面無思犯禮求而不可得幾句却<lb/>
　有理若某只上一句亦不敢信他舊曾有一老儒鄭漁仲<lb/>
　更不信小序只依古本與疊在後面某今亦只如此令人<lb/>
　虚心㸔正文久之其義自見盖所謂序者類多世儒之<lb/>
　談不解詩人本意處甚多且如止乎禮義果能止禮<lb/>
　義否□中之詩禮義在何處王曰他要存戒曰此正<lb/>
　文中無戒意只是直述他淫亂事爾若鶉之奔奔相<lb/>
　䑕等詩却是譏罵可以為戒此則不然某今㸔得鄭<lb/>
<pb n="KR3a0047_WYG_080-7a"/>
　詩自叔于田等詩之外如狡童子衿等篇皆淫亂之<lb/>
　詩而説詩者誤以為刺昭公刺學校廢耳衞詩尚可<lb/>
　猶是男子戯婦人鄭詩則不然多是婦人戯男子所<lb/>
　以聖人尤惡鄭聲也出其東門却是箇識道理底人<lb/>
　做<hi>大雅</hi>
林子武問詩者中聲之所止曰這只是正風雅頌是中<lb/>
　聲那變風不是伯恭堅要牽合説是然恐無此理今<lb/>
　但去讀㸔便自有那輕薄底意思在了如韓愈説数<lb/>
<pb n="KR3a0047_WYG_080-7b"/>
　句其聲浮且淫之類這正是如此<hi>義剛</hi>
問比興曰説出那物事來是興不説出那物事是比如<lb/>
　南有喬木只是説箇漢有游女奕奕寝廟君子作之<lb/>
　只説箇他人有心予忖度之關睢亦然皆是興體比<lb/>
　底只是從頭比下來不説破興比相近却不同周禮<lb/>
　説以六詩教國子其實只是這賦比興三箇物事風<lb/>
　雅頌詩之標名理㑹得那興比賦時裏面全不大段<lb/>
　費解今人要細解不道此説為是如奕奕寝廟不認<lb/>
<pb n="KR3a0047_WYG_080-8a"/>
　得意在那他人有心處只管解那奕奕寝廟<hi>植○以下賦比</hi>
　<hi>興</hi>
問詩中説興處多近比曰然如關睢麟趾相似皆是興<lb/>
　而兼比然雖近比其體却只是興且如關關雎鳩本<lb/>
　是興起到得下面説窈窕淑女此方是入題説那實<lb/>
　事盖興是以一箇物事貼一箇物事説上文興而起<lb/>
　下文便接説實事如麟之趾下文便接振振公子一<lb/>
　箇對一箇説盖公本是箇好底人子也好孫也好族<lb/>
<pb n="KR3a0047_WYG_080-8b"/>
　人也好譬如麟趾也好定也好角也好及比則却不<lb/>
　入題了如比那一物説便是説實事如螽斯羽詵詵<lb/>
　兮宜爾子孫振振兮螽斯羽一句便是説那人了下<lb/>
　面宜爾子孫依舊是就螽斯羽上説更不用説實事<lb/>
　此所以謂之比大率詩中比興皆類此<hi>僴</hi>
比雖是較切然興却意較深逺也有興而不甚深逺者<lb/>
　比而深逺者又係人之髙下有做得好底有拙底常<lb/>
　㸔後世如魏文帝之徒作詩皆只是説風影獨曺操<lb/>
<pb n="KR3a0047_WYG_080-9a"/>
　愛説周公其詩中屢説便是那曺操意思也是較别<lb/>
　也是乖<hi>義剛</hi>
比是以一物比一物而所指之事常在言外興是借彼<lb/>
　一物以引起此事而其事常在下句但比意雖切而<lb/>
　却淺興意雖闊而味長<hi>賀孫</hi>
詩之興全無巴鼻<hi>振録云多是假他物舉起全不取其義</hi>後人詩猶有此<lb/>
　體如青青陵上柏磊磊澗中石人生天地間忽如逺<lb/>
　行客又如髙山有崕林木有枝憂來無端人莫之知<lb/>
<pb n="KR3a0047_WYG_080-9b"/>
　青青河畔草綿綿思逺道皆是此體<hi>方子○倪録同</hi>
六義自鄭氏以來失之后妃自程先生以來失之后妃<lb/>
　安知當時之稱如何<hi>可學○以下六義</hi>
或問詩六義注三經三緯之説曰三經是賦比興是做<lb/>
　詩底骨子無詩不有才無則不成詩盖不是賦便是<lb/>
　比不是比便是興如風雅頌却是裏靣横串底都有<lb/>
　賦比興故謂之三緯<hi>燾</hi>
器之問詩傳分别六義有未備處曰不必又只管滯却<lb/>
<pb n="KR3a0047_WYG_080-10a"/>
　許多且㸔詩意義如何古人一篇詩必有一篇意思<lb/>
　且要理㑹得這箇如柏舟之詩只説到静言思之不<lb/>
　能奮飛緑衣之詩説我思古人實獲我心此可謂止<lb/>
　乎禮義所謂可以怨便是喜怒哀樂發而皆中節處<lb/>
　推此以觀則子之不得於父臣之不得於君朋友之<lb/>
　不相信皆當以此意處之如屈原之懐沙赴水賈誼<lb/>
　言歴九州而相其君何必懐此都也便都過當了古<lb/>
　人胷中發出意思自好㸔著三百篇詩則後世之詩<lb/>
<pb n="KR3a0047_WYG_080-10b"/>
　多不足觀矣<hi>木之</hi>
問詩傅説六義以托物興辭為興與舊説不同曰覺舊<lb/>
　説費力失本指如興體不一或借眼前物事説将起<lb/>
　或别自将一物説起大抵只是将三四句引起如唐<lb/>
　時尚有此等詩體如青青河畔草青青水中蒲皆是<lb/>
　别借此物興起其辭非必有感有見於此物也有将<lb/>
　物之無興起自家之所有将物之有興起自家之所<lb/>
　無前輩都理㑹這箇不分明如何説得詩本指只伊<lb/>
<pb n="KR3a0047_WYG_080-11a"/>
　川也自未見得㸔所説有甚廣大處子細㸔本指却<lb/>
　不如此若上蔡怕曉得詩如云讀詩須先要識得六<lb/>
　義體面這是他識得要領處問詩雖是吟咏使人自<lb/>
　有興起固不専在文辭然亦須是篇篇句句理㑹著<lb/>
　實見得古人所以作此詩之意方始於吟咏上有得<lb/>
　曰固是若不得其真實吟咏箇甚麽然古人已多不<lb/>
　曉其意如左傳所載歌詩多與本意元不相關問我<lb/>
　将維天其右之既右享之今所解都作左右之右與<lb/>
<pb n="KR3a0047_WYG_080-11b"/>
　舊不同曰周禮有享右祭祀之文如詩中此例亦多<lb/>
　如既右烈考亦右文母之類如我将所云作保祐説<lb/>
　更難方説維羊維牛如何便説保祐到伊嘏文王既<lb/>
　右享之也説未得右助之右問振鷺詩不是正祭之<lb/>
　樂歌乃獻助祭之臣未審如何曰㸔此文意都無告<lb/>
　神之語恐是獻助祭之臣古者祭祀每一受胙主與<lb/>
　賔尸皆有獻酬之禮既畢然後亞獻至獻畢復受胙<lb/>
　如此禮意甚好有接續意思到唐時尚然今併受胙於<lb/>
<pb n="KR3a0047_WYG_080-12a"/>
　諸獻既畢之後主與賔尸意思皆隔了古者一祭之<lb/>
　中所以多事如季氏祭逮闇而祭日不足繼之以燭<lb/>
　雖有強力之容肅敬之心皆倦怠矣有司跛倚以臨<lb/>
　祭其為不敬大矣他日祭子路與室事交乎户堂事<lb/>
　交乎階質明而始行事晏朝而退孔子聞之曰誰謂<lb/>
　由也而不知禮乎古人祭禮是大段有節奏<hi>賀孫</hi>
詩序起闗睢后妃之徳也止教以化之大序起詩者志<lb/>
　之所之也止詩之至也<hi>敬仲○以下大序</hi>
<pb n="KR3a0047_WYG_080-12b"/>
聲發出於口成文而節宣和暢謂之音乃合於音調如<lb/>
　今之唱曲合宫調商調之類<hi>敬仲</hi>
詩大序亦只是後人作其間有病句<hi>國史○方子</hi>
詩纔説得宻便説他不著國史明乎得失之迹這一句<lb/>
　也有病周禮禮記中史並不掌詩左傳說自分曉以<lb/>
　此見得大序亦未必是聖人做小序更不須説他做<lb/>
　小序不㑹寛説每篇便求一箇實事填塞了他有尋<lb/>
　得著底猶自可通不然便與詩相礙那解底要就詩<lb/>
<pb n="KR3a0047_WYG_080-13a"/>
　却礙序要就序却礙詩詩之興是劈頭説那没來由<lb/>
　底兩句下面方説那事這箇如何通解鄭聲淫所以<lb/>
　鄭詩多是淫佚之辭狡童将仲子之類是也今喚做<lb/>
　忽與祭仲與詩辭全不相似這箇只是而今閒潑曲<lb/>
　子南山有臺等數篇是燕享時常用底叙賔主相好<lb/>
　之意一似今人致語又曰詩小序不可信而今㸔詩<lb/>
　有詩中分明説是某人某事者則可知其他不曾説<lb/>
　者而今但可知其説此等事而已韓退之詩曰春秋<lb/>
<pb n="KR3a0047_WYG_080-13b"/>
　書王法不誅其人身<hi>高</hi>
大序亦有未盡如發乎情止乎禮義又只是説正詩變<lb/>
　風何嘗止乎禮義<lb/>
問止乎禮義曰如變風柏舟等詩謂之止乎禮義可也<lb/>
　桑中諸篇曰止乎禮義則不可盖大綱有止乎禮義<lb/>
　者<hi>㽦</hi>
止乎禮義如泉水載馳固止乎禮義如桒中有甚禮義<lb/>
　大序只是㨂好底説亦未盡<hi>㽦</hi>
<pb n="KR3a0047_WYG_080-14a"/>
詩大序只有六義之説是而程先生不知如何又却説<lb/>
　從别處去如小序亦間有説得好處只是杜撰處多<lb/>
　不知先儒何故不虚心仔細㸔這道理便只恁説却<lb/>
　後人又只依他那箇説出亦不㸔詩是有此意無若<lb/>
　説不去處又須穿鑿説将去又詩人當時多有唱和<lb/>
　之詞如是者有十數篇序中都説從别處去且如蟋<lb/>
　蟀一篇本其風俗勤儉其民終嵗勤勞不得少休及<lb/>
　嵗之暮方且相與燕樂而又遽相戒曰日月其除無<lb/>
<pb n="KR3a0047_WYG_080-14b"/>
　已太康盖謂今雖不可以不為樂然不已過於樂乎<lb/>
　其憂深思逺固如此至山有樞一詩特以和答其意<lb/>
　而解其憂爾故説山則有樞矣隰則有榆矣子有衣<lb/>
　裳弗曵弗婁子有車馬弗馳弗驅一旦宛然以死則<lb/>
　他人藉之以為樂爾所以解勸他及時而樂也而序<lb/>
　蟋蟀者則曰刺晉僖公儉不中禮盖風俗之變必由<lb/>
　上以及下今謂君之儉反過於禮而民之俗猶知用<lb/>
　禮則必無是理也至山有樞則以為刺晋昭公又大<lb/>
<pb n="KR3a0047_WYG_080-15a"/>
　不然矣若魚藻則天子燕諸侯而諸侯美天子之詩<lb/>
　也采菽則天子所以答魚藻矣至鹿鳴則燕享賔客<lb/>
　也序頗得其意四牡則勞使臣也而詩序下文則妄<lb/>
　矣皇皇者華則遣使臣之詩也棠棣則燕兄弟之詩<lb/>
　也序固得其意伐木則燕朋友故舊之詩也人君以<lb/>
　鹿鳴而下五詩燕其臣故臣受君之賜者則歌天保<lb/>
　之詩以答其上天保之序雖畧得此意而古注言鹿<lb/>
　鳴至伐木皆君所以下其臣臣亦歸美於上崇君之<lb/>
<pb n="KR3a0047_WYG_080-15b"/>
　尊而福禄之以答其歌却説得尤分明又如行葦自<lb/>
　是祭畢而燕父兄耆老之詩首章言開燕設席之初<lb/>
　而慇懃篤厚之意已見於言語之外二章言侍御獻<lb/>
　酬飲食歌樂之盛三章言既燕而射以為懽樂末章<lb/>
　祝頌其既飲此酒皆得享夫長夀今序者不知本㫖<lb/>
　見有勿踐履之説則便謂仁及草木見戚戚兄弟便<lb/>
　謂親睦九族見黄耉台背便謂飬老見以祈黄耉便<lb/>
　謂乞言見介爾景福便謂成其福禄細細碎碎殊無<lb/>
<pb n="KR3a0047_WYG_080-16a"/>
　倫理其失為尤甚既醉則父兄所以答行葦之詩也<lb/>
　鳬鷖則祭之明日繹而賔尸之詩也古者宗廟之祭<lb/>
　皆有尸既祭之明日則煖其祭食以燕為尸之人故<lb/>
　有此詩假樂則公尸之所以答鳬鷖也今序篇皆失<lb/>
　之又曰詩即所謂樂章雖有唱和之意祗是樂工代<lb/>
　歌亦非是君臣自歌也<hi>道夫</hi>
詩書序當開在後面<hi>升卿○以下小序</hi>
敬之問詩書序曰古本自是别作一處如易大傳班固<lb/>
<pb n="KR3a0047_WYG_080-16b"/>
　序傳並在後京師舊本揚子注其序亦摠在後<hi>徳明</hi>
王徳修曰六經惟詩最分明曰詩本易明只被前面序<lb/>
　作梗序出於漢儒反亂詩本意且只将四字成句底<lb/>
　詩讀却自分曉見作詩集傳待取詩令編排放前面<lb/>
　驅逐過後面自作一處<hi>文蔚</hi>
詩序作而觀詩者不知詩意<hi>節</hi>
詩序東漢儒林傳分明説道是衞宏作後來經意不明<lb/>
　都是被他壊了某又㸔得亦不是衞宏一手作多是<lb/>
<pb n="KR3a0047_WYG_080-17a"/>
　兩三手合成一序愈説愈踈浩云蘇子由却不取小<lb/>
　序曰他雖不取下面言語留了上一句便是病根伯<lb/>
　恭専信序又不免牽合伯恭凡百長厚不肯非毁前<lb/>
　輩要出脱回䕶不知道只為得箇解經人却不曾為<lb/>
　得聖人本意是便道是不是便道不是方得<hi>浩</hi>
詩小序全不可信如何定知是美刺那人詩人亦有意<lb/>
　思偶然而作者又其序與詩全不相合詩詞理甚順<lb/>
　平易易㸔不如序所云且如葛覃一篇只是見葛而<lb/>
<pb n="KR3a0047_WYG_080-17b"/>
　思歸寜序得却如此毛公全無序解鄭間見之序是<lb/>
　衞宏作<lb/>
　序極有難曉處多是附㑹如魚藻詩見有王在鎬之<lb/>
　言便以為君子思古之武王似此類甚多<lb/>
因論詩歴言小序大無義理皆是後人杜撰先後增益<lb/>
　湊合而成多就詩中採摭言語更不能發明詩之大<lb/>
　㫖纔見有漢之廣矣之句便以為徳廣所及才見有<lb/>
　命彼後車之言便以為不能飲食教載行葦之序但<lb/>
<pb n="KR3a0047_WYG_080-18a"/>
　見牛羊勿踐便謂仁及草木但見戚戚兄弟便謂親<lb/>
　睦九族見黄耉台背便謂飬老見以祈黄耉便謂乞<lb/>
　言見介爾景福便謂成其福禄隨文生義無復倫理<lb/>
　卷耳之序以求賢審官知臣下之勤勞為后妃之志<lb/>
　事固不倫矣况詩中所謂嗟我懐人其言親暱太甚<lb/>
　寜后妃所得施於使臣者哉桃夭之詩謂婚姻以時<lb/>
　國無鰥民為后妃之所致而不知其為文王刑家及<lb/>
　國其化固如此豈専后妃所能致耶其他變風諸詩<lb/>
<pb n="KR3a0047_WYG_080-18b"/>
　未必是刺者皆以為刺未必是言此人必附㑹以為<lb/>
　此人桑中之詩放蕩留連止是淫者相戯之辭豈有<lb/>
　刺人之惡而反自陥於流蕩之中子衿詞意輕儇亦<lb/>
　豈刺學校之辭有女同車等皆以為刺忽而作鄭忽<lb/>
　不娶齊女其初亦是好底意思但見後來失國便将<lb/>
　許多詩盡為刺忽而作考之於忽所謂淫昬暴虐之<lb/>
　類皆無其實至遂目為狡童豈詩人愛君之意况其<lb/>
　所以失國正坐柔懦闊踈亦何狡之有幽厲之刺亦<lb/>
<pb n="KR3a0047_WYG_080-19a"/>
　有不然甫田諸篇凡詩中無詆譏之意者皆以為傷<lb/>
　今思古而作其他謬誤不可勝説後世但見詩序巍<lb/>
　然冠於篇首不敢復議其非至於解説不通多為飾<lb/>
　辭以曲䕶之者其誤後學多矣大序却好或者謂補<lb/>
　湊而成亦有此理書小序亦未是只如堯典舜典便<lb/>
　不能通貫一篇之意堯典不獨為遜舜一事舜典到<lb/>
　歴試諸艱之外便不該通了其他書序亦然至如書<lb/>
　大序亦疑不是孔安國文字大抵西漢文章渾厚近<lb/>
<pb n="KR3a0047_WYG_080-19b"/>
　古雖董仲舒劉向之徒言語自别讀書大序便覺軟<lb/>
　慢無氣未必不是後人所作也<hi>謨</hi>
詩序實不足信向見鄭漁仲有詩辨妄力詆詩序其間<lb/>
　言語太甚以為皆是村野妄人所作始亦疑之後來<lb/>
　子細㸔一兩篇因質之史記國語然後知詩序之果<lb/>
　不足信因是㸔行葦賔之初筵抑數篇序與詩全不<lb/>
　相似以此㸔其他詩序其不足信煞多以此知人不<lb/>
　可亂説話便都被人㸔破了詩人假物興辭大率将<lb/>
<pb n="KR3a0047_WYG_080-20a"/>
　上句引下句如行葦勿踐履戚戚兄弟莫逺具爾行<lb/>
　葦是比兄弟勿字乃興莫字此詩自是飲酒㑹賔之<lb/>
　意序者却牽合作周家忠厚之詩遂以行葦為仁及<lb/>
　草木如云酌以大斗以祈黄耉亦是歡合之時祝夀<lb/>
　之意序者遂以為飬老乞言豈知祈字本只是祝頌<lb/>
　其髙夀無乞言意也抑詩中間煞有好語亦非刺厲<lb/>
　王如於乎小子豈是以此指其君兼厲王是暴虐大<lb/>
　惡之主詩人不應不述其事實只説謹言節語况厲<lb/>
<pb n="KR3a0047_WYG_080-20b"/>
　王無道謗訕者必不容武公如何恁地指斥曰小子<lb/>
　國語以為武公自警之詩却是可信大率古人作詩<lb/>
　與今人作詩一般其間亦自有感物道情吟咏情性<lb/>
　幾時盡是譏刺他人只縁序者立例篇篇要作美刺<lb/>
　説将詩人意思盡穿鑿壊了且如今人見人纔做事<lb/>
　便作一詩歌美之或譏刺之是甚麽道理如此一似<lb/>
　里巷無知之人胡亂稱頌䛕説把持放鵰何以見先<lb/>
　王之澤何以為情性之正詩中數處皆應答之詩如<lb/>
<pb n="KR3a0047_WYG_080-21a"/>
　天保乃與鹿鳴為唱答行葦與既醉為唱答蟋蟀與<lb/>
　山有樞為唱答唐自是晉未改號時國名自序者以為<lb/>
　刺僖公便牽合謂此晉也而謂之唐乃有堯之遺風本<lb/>
　意豈因此而謂之唐是皆鑿説但唐風自是尚有勤儉<lb/>
　之意作詩者是一箇不敢放懐底人説今我不樂日月<lb/>
　其除便又説無已太康職思其居到山有樞是答者便<lb/>
　謂子有衣裳弗曵弗婁宛其死矣他人是愉子有鍾鼔<lb/>
　弗鼔弗考宛其死矣他人是保這是答他不能享些快<lb/>
<pb n="KR3a0047_WYG_080-21b"/>
　活徒恁地苦澁詩序亦有一二有憑據如清人碩人載<lb/>
　馳諸詩是也昊天有成命中説成王不敢康成王只是<lb/>
　成王何須牽合作成王業之王自序者恁地附㑹便謂<lb/>
　周公作此以告成功他既作周公告成功便將成王字<lb/>
　穿鑿説了又幾曾是郊祀天地被序者如此説後來遂<lb/>
　生一塲事端有南北郊之事此詩自説昊天有成命又<lb/>
　不曾説著地如何説道祭天地之詩設使合祭亦須㡬<lb/>
　句説及后土如漢諸郊祀詩祭其神便説某事若用以<lb/>
<pb n="KR3a0047_WYG_080-22a"/>
　祭地不應只説天不説地東萊詩記却編得仔細只<lb/>
　是大本已失了更説甚麽向嘗與之論此如清人載<lb/>
　馳一二詩可信渠却云安得許多文字證據某云無<lb/>
　證而可疑者只當闕之不可據序作證渠又云只此<lb/>
　序便是證某因云今人不以詩説却以序解詩是以<lb/>
　委曲牽合必欲如序者之意寜失詩人之本意不恤<lb/>
　也此是序者大害處<hi>賀孫</hi>
詩序多是後人妄意推想詩人之美刺非古人之所作<lb/>
<pb n="KR3a0047_WYG_080-22b"/>
　也古人之詩雖存而意不可得序詩者妄誕其説但<lb/>
　疑見其人如此便以為是詩之美刺者必若人也如<lb/>
　荘姜之詩却以為刺衞頃公今觀史記所述頃公竟<lb/>
　無一事可紀但言某公卒子某公立而已都無其事<lb/>
　頃公固亦是衛一不美之君序詩者但見其詩有不<lb/>
　美之迹便指為刺頃公之詩此類甚多皆是妄生美<lb/>
　刺初無其實至有不能攷者則但言刺詩也思賢妃<lb/>
　也然此是汎汎而言如漢廣之序言徳廣所及此語<lb/>
<pb n="KR3a0047_WYG_080-23a"/>
　最亂道詩人言漢之廣矣其言已分曉至如下面小<lb/>
　序却説得是謂文王之化被于南國美化行乎江漢<lb/>
　之域無思犯禮求而不可得也此數語却好又云㸔<lb/>
　來詩序當時只是箇山東學究等人做不是箇老師<lb/>
　宿儒之言故所言都無一事是當如行葦之序雖皆<lb/>
　是詩人之言但却不得詩人之意不知而今做義人<lb/>
　到這處将如何做於理決不順某謂此詩本是四章<lb/>
　章八句他不知作八章章四句讀了如敦彼行葦牛<lb/>
<pb n="KR3a0047_WYG_080-23b"/>
　羊勿踐履方苞方體惟葉泥泥戚戚兄弟莫逺具爾<lb/>
　或肆之筵或授之几此詩本是興詩即是興起下四<lb/>
　句言以行葦興兄弟勿踐履是莫逺意也又云鄭衛<lb/>
　詩多是淫奔之詩鄭詩如将仲子以下皆鄙俚之言<lb/>
　只是一時男女淫奔相誘之語如桑中之詩云衆散<lb/>
　民流而不可止故樂記云桑間濮上之音亡國之音<lb/>
　也其衆散其民流誣上行私而不可止也鄭詩自緇<lb/>
　衣之外亦皆鄙俚如采蕭采艾青衿之類是也故夫<lb/>
<pb n="KR3a0047_WYG_080-24a"/>
　子放鄭聲如抑之詩非詩人作以刺君乃武公為之<lb/>
　以自警又有稱小子之言此必非臣下告君之語乃<lb/>
　自謂之言無疑也<hi>卓</hi>
問詩傳盡撤去小序何也曰小序如碩人定之方中等<lb/>
　見於左傳者自可無疑若其他刺詩無所據多是世<lb/>
　儒将他謚號不美者挨就立名爾今只考一篇見是<lb/>
　如此故其他皆不敢信且如蘇公刺暴公固是姓暴<lb/>
　者多萬一不見得是暴公則惟暴之云者只作一箇<lb/>
<pb n="KR3a0047_WYG_080-24b"/>
　狂暴底人説亦可又如将仲子如何便見得是祭仲<lb/>
　某由此見得小序大故是後世陋儒所作但既是千<lb/>
　百年已往之詩今只見得大意便了又何必要指實<lb/>
　得其人姓名於㸔詩有何益也<hi>大雅</hi>
問詩傳多不解詩序何也曰某自二十嵗時讀詩便覺<lb/>
　小序無意義及去了小序只玩味詩詞却又覺得道<lb/>
　理貫徹當初亦嘗質問諸鄉先生皆云序不可廢而<lb/>
　某之疑終不能釋後到三十嵗斷然知小序之出於<lb/>
<pb n="KR3a0047_WYG_080-25a"/>
　漢儒所作其為謬戾有不可勝言東萊不合只因序<lb/>
　講解便有許多牽強處某嘗與之言終不肯信讀詩<lb/>
　記中雖多說序然亦有説不行處亦廢之某因作詩<lb/>
　傳遂成詩序辨説一冊其他謬戾辨之頗詳<hi>煇</hi>
鄭漁仲謂詩小序只是後人将史傳去揀并㸔謚却附<lb/>
　㑹作小序美刺<hi>振</hi>
伯恭黨得小序不好使人㸔著轉可惡<hi>振</hi>
器之問詩叶韻之義曰只要音韻相叶好吟哦諷誦易<lb/>
<pb n="KR3a0047_WYG_080-25b"/>
　見道理亦無甚要𦂳今且要将七分工夫理㑹義理<lb/>
　三二分工夫理㑹這般去處若只管留心此處而於<lb/>
　詩之義却見不得亦何益也又曰叶韻多用吴才老<lb/>
　本或自以意補入<hi>木之○以下論詩韻</hi>
問詩叶韻是當時如此作是樂歌當如此曰當時如此<lb/>
　作古人文字多有如此者如正考父鼎銘之類<hi>可學</hi>
問先生説詩率皆叶韻得非詩本樂章播諸聲詩自然<lb/>
　叶韻方諧律吕其音節木如是耶曰固是如此然古<lb/>
<pb n="KR3a0047_WYG_080-26a"/>
　人文章亦多是叶韻因舉王制及老子叶韻處數段<lb/>
　又曰周頌多不叶韻疑自有和底篇相叶清廟之瑟<lb/>
　朱絃而疏越一唱而三歎歎即和聲也<hi>儒用</hi>
詩之音韻是自然如此這箇與天通古人音韻寛後人分<lb/>
　得宻後隔開了離騷注中發兩箇例在前朕皇考曰<lb/>
　伯庸庚寅吾以降<hi>洪</hi>又重之以修能<hi>耐</hi>紉秋蘭以為<lb/>
　佩後人不曉却謂只此兩韻如此某有楚詞叶韻作<lb/>
　子厚名字刻在漳州<hi>方子</hi>
<pb n="KR3a0047_WYG_080-26b"/>
叶韻恐當以頭一韻為準且如華字叶音敷如有女同<lb/>
　車是第一句則第二句顔如舜華當讀作敷字然後<lb/>
　與下文佩玉瓊琚洵美且都皆叶至如何彼穠矣唐<lb/>
　棣之華是第一韻則當依本音讀而下文王姬之車<lb/>
　却當作尺奢反如此方是今只從吴才老舊説不能<lb/>
　又創得此例然楚詞紛余既有此内美兮又重之以<lb/>
　以修能能音耐然後下文紉秋蘭以為佩叶若能字<lb/>
　只從本音則佩字遂無音如此則又未可以頭一韻<lb/>
<pb n="KR3a0047_WYG_080-27a"/>
　為定也<hi>閎祖</hi>
呉才老補韻甚詳然亦有推不去者某煞尋得當時不<lb/>
　曾記今皆忘之矣如外禦其務叶烝也無戎才老無<lb/>
　尋處却云務字古人讀做䝉不知戎汝也汝戎二字<lb/>
　古人通用是協音汝也如南仲太祖太師皇父整我<lb/>
　六師以修我戎亦是協音汝也下民有嚴叶不敢怠<lb/>
　遑才老欲音嚴為荘云避漢諱却無道理某後來讀<lb/>
　楚辭天問見一嚴字乃押從荘字乃知是叶韻嚴讀<lb/>
<pb n="KR3a0047_WYG_080-27b"/>
　作昂也天問才老豈不讀往往無甚意義只恁打過<lb/>
　去也<hi>義剛○饒何氏録云中庸奏格無言奏音族平聲音騣所以毛詩作騣字</hi>
或問吴氏叶韻何據曰他皆有據泉州有其書每一字<lb/>
　多者引十餘證少者亦兩三證他説元初更多後刪<lb/>
　去姑存此耳然猶有未盡因言商頌天命降監下民<lb/>
　有嚴不僣不濫不敢怠遑吳氏云嚴字恐是荘字漢<lb/>
　人避諱改作嚴字某後來因讀楚辭天問見嚴字都<lb/>
　押入剛字方字去又此間鄉音嚴作户剛反乃知嚴<lb/>
<pb n="KR3a0047_WYG_080-28a"/>
　字自與皇字叶然吴氏豈不曾㸔楚詞想是偶然失<lb/>
　之又如兄弟䦧于墻外禦其務毎有良朋烝也無戎<lb/>
　呉氏復疑務當作䝉以叶戎字某却疑古人訓戎為汝<lb/>
　如以佐戎辟戎雖小子則戎女音或通後來讀常武<lb/>
　詩有云南仲太祖太師皇父整我六師以修我戎則<lb/>
　與汝叶明矣因言古之謡諺皆押韻如夏諺之類散<lb/>
　文亦有押韻者如曲禮安民哉叶音茲則與上面思<lb/>
　辭二字叶矣又如将上堂聲必揚将入户視必下下<lb/>
<pb n="KR3a0047_WYG_080-28b"/>
　叶音䕶禮運孔子閒居亦多押韻荘子中尤多至於<lb/>
　易彖辭皆韻語也<hi>又云禮記五至三無處皆協○廣</hi>
知子之來<hi>扐</hi>之雜佩以贈<hi>入</hi>之此例甚多作字作做保<lb/>
　字作補往近王舅近音既説文作□誤冩作近<hi>㽦</hi>
問詩叶韻有何所據而言曰叶韻乃呉才老所作某又<lb/>
　續添減之盖古人作詩皆押韻與今人歌曲一般今<lb/>
　人信口讀之全失古人詠歌之意<hi>煇</hi>
詩音韻間有不可曉處因説如今所在方言亦自有音<lb/>
<pb n="KR3a0047_WYG_080-29a"/>
　韻與古合處子升因問今陽字却與唐字通清字却<lb/>
　與青字分之類亦自不可曉曰古人韻踈後世韻方<lb/>
　嚴宻見某人好考古字却説青字音自是親如此類<lb/>
　極多<hi>木之</hi>
器之問詩曰古人情意温厚寛和道得言語自恁地好<lb/>
　當時叶韻只是要便於諷詠而已到得後來一向於<lb/>
　字韻上嚴切却無意思漢不如周魏晉不如漢唐不<lb/>
　如魏晉本朝又不如唐如元微之劉禹錫之徒和詩<lb/>
<pb n="KR3a0047_WYG_080-29b"/>
　猶自有韻相重宻本朝和詩便定不要一字相同不<lb/>
　知却愈壞了詩<hi>木之</hi>
　　　論讀詩<lb/>
詩中頭項多一項是音韻一項是訓詁名件一項是文<lb/>
　體若逐一根究然後討得些道理則殊不濟事須是<lb/>
　通悟者方㸔得<hi>方子○以下搃論讀詩之方</hi>
聖人有法度之言如春秋書禮是也一字皆有理如詩<lb/>
　亦要逐字将理去讀便都礙了<hi>淳</hi>
<pb n="KR3a0047_WYG_080-30a"/>
問聖人有法度之言如春秋書與周禮字較實詩無理<lb/>
　㑹只是㸔大意若要将序去讀便礙了問變風變雅<lb/>
　如何曰也是後人恁地説今也只依他恁地説如漢<lb/>
　廣汝墳皆是説婦人如此則是文王之化只及婦人<lb/>
　不及男子只㸔他大意恁地拘不得<hi>㝢</hi>
公不㑹㸔詩須是㸔他詩人意思好處是如何不好處<lb/>
　是如何㸔他風土㸔他風俗又㸔他人情物態只㸔<lb/>
　伐檀詩便見得他一箇清髙底意思㸔碩䑕詩便見<lb/>
<pb n="KR3a0047_WYG_080-30b"/>
　他一箇暴歛底意思好底意思是如此不好底是如<lb/>
　彼好底意思令自家善意油然感動而興起㸔他不<lb/>
　好底自家心下如着創相似如此㸔方得詩意<hi>僴</hi>
詩有説得曲折後好底有只恁平直説後是好底如燕<lb/>
　燕末後一章這不要㸔上文考下章便知得是恁地<lb/>
　意思自是髙逺自是説得那人著<hi>義剛</hi>
林子武説詩曰不消得恁地求之太深他當初只是平<lb/>
　説横㸔也好豎㸔也好今若要討箇路頭去裏面尋<lb/>
<pb n="KR3a0047_WYG_080-31a"/>
　却怕廹窄了<hi>義剛</hi>
讀詩之法且如白華菅兮白茅束兮之子之逺俾我獨<lb/>
　兮盖言白華與茅尚能相依而我與子乃相去如此<lb/>
　之逺何哉又如倬彼雲漢為章于天周王夀考遐不<lb/>
　作人只是説雲漢恁地為章于天周王夀考豈不能<lb/>
　作人也上兩句皆是引起下面説畧有些意思傍著<lb/>
　不須深求只此讀過便得<hi>僴</hi>
㸔詩且㸔他大意如衞諸詩其中有説時事者固當細<lb/>
<pb n="KR3a0047_WYG_080-31b"/>
　考如鄭之淫亂底詩苦苦搜求他有甚意思一日㸔<lb/>
　五六篇可也<hi>僴</hi>
㸔詩義理外更好㸔他文章且如谷風他只是如此説<lb/>
　出來然而叙得事曲折先後皆有次序而今人費盡<lb/>
　氣力去做後尚做得不好<hi>義剛</hi>
讀詩且只将做今人做底詩㸔或每日令人誦讀却從<lb/>
　旁聼之其詁有未通者畧檢注解㸔却時時誦其本<lb/>
　文便見其語脉所在又曰念此一詩既已記得其語<lb/>
<pb n="KR3a0047_WYG_080-32a"/>
　却逐箇字将前後一様字通訓之今注解中有一字<lb/>
　而兩三義者如假字有云大者有云至者只是隨處<lb/>
　旋紐揑耳非通訓也<hi>㽦</hi>
先生因言㸔詩須并叶韻讀便見得他語自整齊又更<lb/>
　畧知叶韻所由來甚善又曰伊川有詩解數篇説到<lb/>
　小雅以後極好盖是王公大人好生地做都是識道<lb/>
　理人言語故它裏靣説得儘有道理好仔細㸔非如<lb/>
　國風或出於婦人小夫之口但可觀其大槩也<hi>銖</hi>
<pb n="KR3a0047_WYG_080-32b"/>
問以詩觀之雖千百載之逺人之情偽只此而已更無<lb/>
　兩般曰以某㸔來須是别換過天地方别換一様人<lb/>
　情釋氏之説固不足據然其書説盡百千萬劫其事<lb/>
　情亦只如此而已况天地無終窮人情安得有異<hi>必大</hi>
㸔詩不要死煞㸔了見得無所不包今人㸔詩無興底<lb/>
　意思<hi>節○以下論讀詩在興起</hi>
讀詩便長人一格如今人讀詩何縁㑹長一格詩之興<lb/>
　最不𦂳要然興起人意處正在興㑹得詩人之興便<lb/>
<pb n="KR3a0047_WYG_080-33a"/>
　有一格長豐水有芑武王豈不仕盖曰豐水且有芑<lb/>
　武王豈不有事乎此亦興之一體不必更注解如龜<lb/>
　山説關睢處意亦好然終是説死了如此便詩眼不<lb/>
　活<hi>必大</hi>
問向見呂丈問讀詩之法呂丈舉横渠置心平易之説<lb/>
　見教某遵用其説去誦味來固有箇涵泳情性底道<lb/>
　理然終不能有所啓發程子謂興於詩便知有著力<lb/>
　處今讀之止見其善可為法惡可為戒而已不知其<lb/>
<pb n="KR3a0047_WYG_080-33b"/>
　他如何著力曰善可為法惡可為戒不特詩也他書<lb/>
　皆然古人獨以為興於詩者詩便有感發人底意思<lb/>
　今讀之無所感發者正是被諸儒解殺了死著詩義<lb/>
　興起人善意不得如南山有䑓序云得賢則能為邦<lb/>
　家立太平之基蓋為見詩中有邦家之基字故如此<lb/>
　解此序自是好句但纔如此説定便局了一詩之意<lb/>
　若果先得其本意雖如此説亦不妨正如易解若得<lb/>
　聖人繫辭之意便横説竪説都得今斷以一義解定<lb/>
<pb n="KR3a0047_WYG_080-34a"/>
　易便不活詩所以能興起人處全在興如山有樞隰<lb/>
　有榆别無意義只是興起下面子有車馬子有衣裳<lb/>
　耳小雅諸篇皆君臣燕飲之詩道主人之意以譽賔<lb/>
　如今人宴飲有致語之類亦間有叙賔客答辭者漢<lb/>
　書載客歌驪駒主人歌客毋庸歸亦是此意古人以<lb/>
　魚為重故魚䴡南有嘉魚皆特舉以歌之儀禮載乃<lb/>
　間歌魚䴡笙由庚歌南有嘉魚笙崇丘歌南山有臺<lb/>
　笙由儀本一套事後人移魚䴡附於鹿鳴之什截以<lb/>
<pb n="KR3a0047_WYG_080-34b"/>
　嘉魚以下為成王詩遂失當時用詩之意故胡亂解<lb/>
　今觀魚麗嘉魚南山有臺等篇辭意皆同菁莪湛露<lb/>
　蓼蕭皆燕飲之詩詩中所謂君子皆稱賔客後人却<lb/>
　以言人君正顛倒了如以湛露為恩澤皆非詩義故<lb/>
　野有蔓草零露湑兮亦以為君之澤不下流皆局於<lb/>
　一箇死例所以如此周禮以六詩教國子當時未有<lb/>
　注解不過教之曰此興也此比也此賦也興者人便<lb/>
　自作興㸔比者人便自作比㸔興只是興起謂下句<lb/>
<pb n="KR3a0047_WYG_080-35a"/>
　直説不起故将上句帶起來説如何去上討義理今<lb/>
　欲觀詩不若且置小序及舊説只将原詩虚心熟讀<lb/>
　徐徐玩味候彷彿見箇詩人本意却從此推尋将去<lb/>
　方有感發如人拾得一箇無題目詩再三熟㸔要須<lb/>
　辨得出來若被舊説一局局定便㸔不出今雖説不<lb/>
　用舊説終被他先入在内不期依舊從它去某向作<lb/>
　詩解文字初用小序至解不行處亦曲為之説後來<lb/>
　覺得不安第二次解者雖存小序間為辨破然終是<lb/>
<pb n="KR3a0047_WYG_080-35b"/>
　不見詩人本意後來方知只盡去小序便自可通於<lb/>
　是盡滌舊説詩意方活又曰變風中固多好詩雖其<lb/>
　間有没意思者然亦須得其命辭遣意處方可觀後<lb/>
　人便自做箇道理解説於其造意下語處元不及究<lb/>
　只後代文集中詩亦多不解其辭意者樂府中羅敷<lb/>
　行羅敷即使君之妻使君即羅敷之夫其曰使君自<lb/>
　有婦羅敷自有夫正相戱之辭又曰夫婿從東來千<lb/>
　騎居上頭觀其氣象即使君也後人亦錯解了須得<lb/>
<pb n="KR3a0047_WYG_080-36a"/>
　其辭意方見好笑處<hi>必大</hi>
學者當興於詩須先去了小序只将本文熟讀玩味仍<lb/>
　不可先㸔諸家注解㸔得久之自然認得此詩是説<lb/>
　箇甚事謂如拾得箇無題目詩説此花既白又香是<lb/>
　盛寒開必是梅花詩也卷阿召康公戒成王其始只<lb/>
　説箇好意思如豈弟君子皆指成王純嘏爾夀之類<lb/>
　皆説優游享福之事至有馮有翼以下方説用賢大<lb/>
　抵告人之法亦當如此須先令人歆慕此事則其肯<lb/>
<pb n="KR3a0047_WYG_080-36b"/>
　從吾言必樂為之矣<hi>人傑</hi>
讀詩正在於吟咏諷誦觀其委曲折旋之意如吾自作<lb/>
　此詩自然足以感發善心今公讀詩只是将己意去<lb/>
　包籠他如做時文相似中間委曲周旋之意盡不曾<lb/>
　理㑹得濟得甚事若如此㸔只一日便可觀盡何用<lb/>
　逐日只捱得數章而又不曾透徹耶且如人入城郭<lb/>
　須是逐街坊里巷屋廬臺榭車馬人物一一㸔過方<lb/>
　是今公等只是外面望見城是如此便説我都知得<lb/>
<pb n="KR3a0047_WYG_080-37a"/>
　了如鄭詩雖淫亂然出其東門一詩却如此好女曰<lb/>
　鷄鳴一詩意思亦好讀之真箇有不知手之舞足之<lb/>
　蹈者<hi>僴○以下論詩在熟讀玩味</hi>
詩如今恁地注解了自是分曉易理㑹但須是沈潜諷<lb/>
　誦玩味義理咀嚼滋味方有所益若只草草㸔過一<lb/>
　部詩只三兩日可了但不得滋味也記不得全不濟<lb/>
　事古人説詩可以興須是讀了有興起處方是讀詩<lb/>
　若不能興起便不是讀詩因説永嘉之學只是要立<lb/>
<pb n="KR3a0047_WYG_080-37b"/>
　新巧之説少間指摘東西闘湊零碎便立説去縱説<lb/>
　得是也只無益莫道又未是<hi>木之</hi>
讀詩之法只是熟讀涵泳自然和氣從胷中流出其妙<lb/>
　處不可得而言不待安排措置務自立説只恁平讀<lb/>
　著意思自足須是打疊得這心光蕩蕩地不立一箇<lb/>
　字只管虚心讀他少間推來推去自然推出那箇道<lb/>
　理所以説以此洗心便是以這道理盡洗出那心裏<lb/>
　物事渾然都是道理上蔡曰學詩須先識得六義體<lb/>
<pb n="KR3a0047_WYG_080-38a"/>
　面而諷詠以得之此是讀詩之要法㸔來書只是要<lb/>
　讀讀得熟時道理自見切忌先自布置立説<lb/>
問學者誦詩每篇誦得幾遍曰也不曾記只覺得熟便<lb/>
　止曰便是不得須是讀熟了文義都曉得了涵泳讀<lb/>
　取百來遍方見得那好處那好處方出方見得精怪<lb/>
　見公每日説得來乾燥元來不曾熟讀若讀到精熟<lb/>
　時意思自説不得如人下種子既下得種了須是討<lb/>
　水去灌溉他討糞去培擁他與他耘鋤方是下工夫<lb/>
<pb n="KR3a0047_WYG_080-38b"/>
　養他處今却只下得箇種子了便休都無耘治培養<lb/>
　工夫如人相見纔見了便散去都不曾交一談如此<lb/>
　何益所以意思都不生與自家都不相入都恁地乾<lb/>
　燥這箇貪多不得讀得這一篇恨不得常熟讀此篇<lb/>
　如無那第二篇方好而今只是貪多讀第一篇了便<lb/>
　要讀第二篇讀第二篇了便要讀第三篇恁地不成<lb/>
　讀書此便是大不敬<hi>此句厲聲説</hi>須是殺了那走作底心<lb/>
　方可讀書<lb/>
<pb n="KR3a0047_WYG_080-39a"/>
大凡讀書先曉得文義了只是常常熟讀如㸔詩不須<lb/>
　得著意去裏靣訓解但只平平地涵泳自好因舉池<lb/>
　之竭矣不云自頻泉之竭矣不云自中四句吟咏者<lb/>
　久之又曰大雅中如烝民板抑等詩自有好底董氏<lb/>
　舉侯芭常言衞武公作抑詩使人日誦於其側不知<lb/>
　此出在何處他讀書多想見是如此又曰如孟子也<lb/>
　大故分曉也不用解他熟讀滋味自出<hi>䕫孫</hi>
先生問林子武㸔詩何處曰至大雅大聲曰公前日方<lb/>
<pb n="KR3a0047_WYG_080-39b"/>
　㸔節南山如何恁地快恁地不得而今人㸔文字敏<lb/>
　底一揭開板便曉但於意味却不曾得便只管㸔時<lb/>
　也只是恁地但百遍自是强五十遍時二百遍自是<lb/>
　強一百遍時題彼脊令載飛載鳴我日斯邁而月斯<lb/>
　征夙興夜寐無忝爾所生這箇㸔時也只是恁地但<lb/>
　裏靣意思却有説不得底解不得底意思却在説不<lb/>
　得底裏面又曰生民等篇也可見祭祀次第此與儀<lb/>
　禮正相合<hi>義剛</hi>
<pb n="KR3a0047_WYG_080-40a"/>
問時舉㸔文字如何曰詩傳今日方㸔得綱領要之𦂳<lb/>
　要是要識得六義頭面分明則詩亦無難㸔者曰讀<lb/>
　詩全在諷詠得熟則六義将自分明須使篇篇有箇<lb/>
　下落始得且如子善向㸔易傳往往畢竟不曾熟如<lb/>
　此則何縁㑹浃洽横渠云書須成誦精思多在夜中<lb/>
　或静坐得之不記則思不起今學者㸔文字若記不<lb/>
　得則何縁貫通時舉曰縁資性魯鈍全記不起曰只<lb/>
　是貪多故記不得福州陳正之極魯鈍每讀書只讀<lb/>
<pb n="KR3a0047_WYG_080-40b"/>
　五十字必三二百遍而後能熟積習讀去後來却赴<lb/>
　賢良要知人只是不㑹耐苦耳凡學者要須做得人<lb/>
　難做底事方好若見做不得便不去做要任其自然<lb/>
　何縁做得事成切冝勉之<hi>時舉</hi>
問㸔詩如何曰方㸔得關睢一篇未有疑處曰未要去<lb/>
　討疑處只熟㸔某注得訓詁字字分明便却玩索涵<lb/>
　泳方有所得若便要立議論往往裏靣曲折其實未<lb/>
　曉只髣髴見得便自虚説耳恐不濟事此是三百篇<lb/>
<pb n="KR3a0047_WYG_080-41a"/>
　之首可更熟㸔<hi>時舉</hi>
先生謂學者曰公㸔詩只㸔集傳全不㸔古注曰某意<lb/>
　欲先㸔了先生集傳却㸔諸家解曰便是不如此無<lb/>
　却㸔底道理才説却理㑹便是悠悠語今見㸔詩不<lb/>
　從頭㸔一過云且等我㸔了一箇了却㸔那箇幾時<lb/>
　得再㸔如厮殺相似只是殺一陣便了不成説今夜<lb/>
　且如此厮殺明日又重新殺一畨<hi>僴</hi>
文蔚泛㸔諸家詩説先生曰某有集傳後只㸔集傳先<lb/>
<pb n="KR3a0047_WYG_080-41b"/>
　生又曰曾㕘㸔諸家否曰不曾曰却不可<hi>文蔚</hi>
　　　解詩<lb/>
漢書傳訓皆與經别行三傳之文不與經連故石經書<lb/>
　公羊傳皆無經文藝文志云毛詩經二十九卷毛詩<lb/>
　詁訓傳三十卷是毛為詁訓亦不與經連也馬融為<lb/>
　周禮註乃云欲省學者兩讀故具載本文然則後漢<lb/>
　以來始就經為注未審此詩引經附傳是誰為之其<lb/>
　毛詩二十九卷不知併何卷也<lb/>
<pb n="KR3a0047_WYG_080-42a"/>
毛鄭所謂山東老學究歐陽㑹文章故詩意得之亦多<lb/>
　但是不合以今人文章如他底意思去㸔故皆局促<lb/>
　了詩意古人文章有五七十里不回頭者蘇黄門詩<lb/>
　說踈放覺得好<hi>振</hi>
歐陽公有詩本義二十餘篇煞説得有好處有詩本末<lb/>
　篇又有論云何者為詩之本何者為詩之末詩之本<lb/>
　不可不理㑹詩之末不理㑹得也無妨其論甚好近<lb/>
　世自集注文字出此等文字都不見了也害事如呂<lb/>
<pb n="KR3a0047_WYG_080-42b"/>
　伯恭讀詩記人只是㸔這箇它上面有底便㸔無底<lb/>
　更不知㸔了<hi>僴</hi>
因言歐陽永叔本義而曰理義大本復明於世固自周<lb/>
　程然先此諸儒亦多有助舊來儒者不越注疏而已<lb/>
　至永叔原父孫明復諸公始自出議論如李㤗伯文<lb/>
　字亦自好此是運數将開理義漸欲復明於世故也<lb/>
　蘓明允說歐陽之文處形容得極好近見其奏議文<lb/>
　字如回河等劄子皆説得盡誠如老蘓所言便如詩<lb/>
<pb n="KR3a0047_WYG_080-43a"/>
　本義中辨毛鄭處文辭舒緩而其説直到底不可移<lb/>
　易<hi>㽦</hi>
　程先生詩傳取義太多詩人平易恐不如此<lb/>
横渠云置心平易始知詩然横渠解詩多不平易程子<lb/>
　説胡安定解九四作太子事云若一爻作一事只做<lb/>
　得三百八十四事此真㸔易之法然易傳中亦有偏<lb/>
　解作一事者林艾軒嘗云伊川解經有說得未的當<lb/>
　處此文義間事安能一一皆是若大頭項則伊川底<lb/>
<pb n="KR3a0047_WYG_080-43b"/>
　却是此善觀伊川者陸子静㸔得二程低此恐子静<lb/>
　㸔其説未透耳譬如一塊精金却道不是金非金之<lb/>
　不好盖是不識金也<hi>人傑○必大録云横渠解悠悠蒼天此何人哉却不平易</hi>
子由詩解好處多歐公詩本義亦好因説東萊改本書<lb/>
　解無闕疑處只據意説去木之問書解誰底好㸔曰<lb/>
　東坡解大綱也好只有説如説人心惟危這般處便<lb/>
　説得差了如今㸔他底須是識他是與不是處始得<lb/>
　<hi>木之</hi>
<pb n="KR3a0047_WYG_080-44a"/>
問讀詩記序中雅鄭邪正之説未明曰向來㸔詩中鄭<lb/>
　詩弼鄘衞詩便是鄭衞之音其詩大段邪淫伯恭直<lb/>
　以謂詩皆賢人所作皆可歌之宗廟用之賔客此甚<lb/>
　不然如國風中亦多有邪淫者又問思無邪之義曰<lb/>
　此只是三百篇可蔽以詩中此言所謂無邪者讀詩<lb/>
　之大體善者可以勸而惡者可以戒若以為皆賢人<lb/>
　所作賢人決不肯為此若只一鄉一里中有箇恁地<lb/>
　人専一作此怨刺恐亦不静至於皆欲被之絃歌用<lb/>
<pb n="KR3a0047_WYG_080-44b"/>
　之宗廟如鄭衞之詩豈不䙝凟用以祭幽厲褒姒可<lb/>
　也施之賔客燕饗亦待好賔客不得須衞靈陳幽乃<lb/>
　可耳所謂詩可以興者使人興起有所感發有所懲<lb/>
　創可以觀者見一時之習俗如此所以聖人存之不<lb/>
　盡刪去便盡見當時風俗<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>惡非謂皆賢人所作耳<lb/>
　大序説止乎禮義亦可疑小序尤不可信皆是後人<lb/>
　託之仍是不識義理不曉事如山東學究者皆是取<lb/>
　之左傳史記中所不取之君隨其謚之美惡有得惡<lb/>
<pb n="KR3a0047_WYG_080-45a"/>
　諡及傳中載其人之事者凡一時惡詩盡以歸之最<lb/>
　是鄭忽可憐見鄭風中惡詩皆以為刺之伯恭又欲<lb/>
　主張小序煅煉得鄭忽罪不勝誅鄭忽却不是狡若<lb/>
　是狡時它却須結齊國之援有以鉗制祭仲之徒決<lb/>
　不至於失國也謚法中如墮覆社稷曰頃便将柏舟<lb/>
　一詩硬差排為衞頃公便云賢人不遇小人在側更無分<lb/>
　疏處愿而無立曰僖衡門之詩便以誘陳僖愿而無<lb/>
　立志言之如子矜只是淫奔之詩豈是學校中氣象<lb/>
<pb n="KR3a0047_WYG_080-45b"/>
　褰裳詩中子恵思我褰裳渉溱至狂童之狂也且豈<lb/>
　不是淫奔之辭只縁左傳中韓宣子引豈無他人便<lb/>
　将做國人思大國之正已不知古人引詩但借其言<lb/>
　以寓己意初不理㑹上下文義偶一時引之耳伯恭<lb/>
　只詩綱領第一條便載上蔡之説上蔡費盡辭説只<lb/>
　解得箇怨而不怒纔先引此便是先瞎了一部文字<lb/>
　眼目<hi>㽦</hi>
問今人自做一詩其所寓之意亦只自曉得前軰詩如<lb/>
<pb n="KR3a0047_WYG_080-46a"/>
　何可盡解曰何况三百篇後人不肯道不㑹須要字<lb/>
　字句句解得麽<lb/>
當時解詩時且讀本文四五十遍已得六七分却㸔諸<lb/>
　人説與我意如何大綱都得之又讀三四十遍則道<lb/>
　理流通自得矣<lb/>
或問詩曰詩幾年埋没被某取得出來做公們㸔得恁<lb/>
　地搭滯㸔十年仍舊死了那一部詩今若有㑹讀書<lb/>
　底人㸔某詩傳有不活絡處都塗了方好而今詩傳<lb/>
<pb n="KR3a0047_WYG_080-46b"/>
　只堪減不堪添<hi>胡泳</hi>
伯恭說詩太巧亦未必然古人直不如此今某説皆直<lb/>
　靠直説<hi>揚</hi>
李茂欽問先生曾與東萊辨論淫奔之詩東萊謂詩人<lb/>
　所作先生謂淫奔者之言至今未曉其説曰若是詩<lb/>
　人所作譏刺淫奔則婺州人如有淫奔東萊何不作<lb/>
　一詩刺之茂欽又引他事問難先生曰未須别説只<lb/>
　為我答此一句來茂欽辭窮先生曰若人家有隠僻<lb/>
<pb n="KR3a0047_WYG_080-47a"/>
　事便作詩訐其短譏刺此乃今之輕薄子好作謔詞<lb/>
　嘲鄉里之類為一鄉所疾害者詩人温醇必不如此<lb/>
　如詩中所言有善有惡聖人兩存之善可勸惡可戒<lb/>
　<hi>杞</hi>
某解詩多不依他序縱解得不好也不過只是得罪於<lb/>
　作序之人只依序解而不攷本詩上下文意則得罪<lb/>
　於聖賢也<hi>揚</hi>
因説學者解詩曰某舊時㸔詩數十家之説一一都從<lb/>
<pb n="KR3a0047_WYG_080-47b"/>
　頭記得初間那裏敢便判斷那説是那説不是㸔熟<lb/>
　久之方見得這説似是那説似不是或頭邊是尾説<lb/>
　不相應或中間數句是兩頭不是或尾頭是頭邊不<lb/>
　是然也未敢便判斷疑恐是如此又㸔久之方審得<lb/>
　這説是那説不是又熟㸔久之方敢決定斷説這説<lb/>
　是那説不是這一部詩并諸家解都包在肚裏公而<lb/>
　今只是見已前人解詩便也要注解更不問道理只<lb/>
　認捉著便據自家意思説於已無益於經有害濟得<lb/>
<pb n="KR3a0047_WYG_080-48a"/>
　甚事凡先儒解經雖未知道然其盡一生之力縱未<lb/>
　説得七八分也有三四分且湏熟讀詳究以審其是<lb/>
　非而為吾之益今公纔㸔着便妄生去取肆以己意<lb/>
　是發明得箇甚麽道理公且説人之讀書是要将作<lb/>
　甚麽用所貴乎讀書者是要理㑹這箇道理以反之<lb/>
　於身為我之益而已<hi>僴</hi>
詩傳中或云姑從或云且從其説之類皆未有所攷不<lb/>
　免且用其説<hi>拱夀</hi>
<pb n="KR3a0047_WYG_080-48b"/>
詩傳只得如此説不容更著語工夫却在讀者<hi>必大</hi>
問分詩之經詩之傳何也曰此得之於呂伯恭風雅之<lb/>
　正則為經風雅之變則為傳如屈平之作離騷即經<lb/>
　也如後人作反騷與夫九辯之類則為傳耳<hi>煇</hi>
　<lb/>
　<lb/>
　<lb/>
　朱子語類卷八十<lb/>
</p>
<p>
</p>
  </div>
</body>
</text>
</TEI>
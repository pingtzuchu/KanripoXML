<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷一百三</head> <lb/>
    <p>
<pb n="KR3a0047_WYG_103-1a"/>
欽定四庫全書<lb/>
　朱子語類卷一百三<lb/>
　　羅氏門人<lb/>
　　　李愿中<lb/>
李先生終日危坐而神彩精明略無隤墮之氣<hi>升卿</hi>
延平先生氣象好<hi>振</hi>
問延平先生言行曰他却不曾著書充養得極好凡爲<lb/>
　學也不過是恁地涵養將去初無異義只是先生睟<lb/>
<pb n="KR3a0047_WYG_103-1b"/>
　面盎背自然不可及<hi>驤</hi>
李延平初間也是豪邁底人到後來也是磨琢之功在<lb/>
　鄉若不異於常人鄉曲以上底人只道他是箇善人<lb/>
　他也畧不與人說待問了方與說<hi>賀孫</hi>
李先生少年豪勇夜醉馳馬數里而歸後來養成徐緩<lb/>
　雖行二三里路常委蛇緩歩如從容室中也問先生<lb/>
　如何養曰先生只是潜養思索<hi>方</hi>
人性卞急發不中節者當於平日言語動作間以緩持<lb/>
<pb n="KR3a0047_WYG_103-2a"/>
　之持之久則心中所發自有條理因說李先生行郊<lb/>
　外緩歩委蛇如在室中不計其遠嘗隨至人家才相<lb/>
　見便都看了壁上碑文先生俟茶罷即起向壁立看<lb/>
　看了一㕔碑又移歩向次壁看看畢就坐其所持專<lb/>
　一詳緩如此初性甚急後來養成至於是也<hi>方</hi>
行夫問李先生謂常存此心勿爲事物所勝先生答之<lb/>
　云云頃之復曰李先生涵養得自是别真所謂不爲<lb/>
　事物所勝者古人云終日無疾言遽色他真箇是如<lb/>
<pb n="KR3a0047_WYG_103-2b"/>
　此如尋常人去近處必徐行出遠處行必稍急先生<lb/>
　出近處也如此出遠處亦只如此尋常人呌一人呌<lb/>
　之一二聲不至則聲必厲先生呌之不至聲不加於<lb/>
　前也又如坐處壁間有字某每常亦須起頭一看若<lb/>
　先生則不然方其坐時固不看也若是欲看則必起<lb/>
　就壁下視之其不爲事物所勝大率若此常聞先生<lb/>
　後生時極豪邁一飲必數十盃醉則好馳馬一驟三<lb/>
　二十里不回後來却收拾得恁地純粹所以難及<hi>道夫</hi>
<pb n="KR3a0047_WYG_103-3a"/>
李先生居處有常不作費力事所居狹隘屋宇卑小及<lb/>
　子弟漸長逐間接起又接起㕔屋亦有小書室然甚<lb/>
　齊整瀟灑安物皆有常處其制行不異於人亦嘗爲<lb/>
　任希純教授延入學作職事居常無甚異同頽如也<lb/>
　真得龜山法門亦嘗議龜山之失<hi>方</hi>
李延平不著書不作文頽然若一田夫野老然又太和<lb/>
　順了羅仲素衣服之類亦日有定程如黄昬如何服<lb/>
　睡復易然太執<hi>揚</hi>
<pb n="KR3a0047_WYG_103-3b"/>
李先生好看論語自明而已謂孟子早是說得好了使<lb/>
　人愛看了也其居在山間亦殊無文字看讀辨正更<lb/>
　愛看春秋左氏初學于仲素只看經後侯師聖來沙<lb/>
　縣羅邀之至問伊川如何看云亦看左氏要見曲折<lb/>
　故始看左氏<hi>方</hi>
或問近見廖子晦言今年見先生問延平先生靜坐之<lb/>
　說先生頗不以爲然不知如何曰這事難說靜坐理<lb/>
　㑹道理自不妨只是討要靜坐則不可理㑹得道理<lb/>
<pb n="KR3a0047_WYG_103-4a"/>
　明透自然是靜今人都是討靜坐以省事則不可嘗<lb/>
　見李先生說舊見羅先生說春秋頗覺不甚好不知<lb/>
　到羅浮靜極後又理㑹得如何<hi>是時羅已死</hi>某心常疑之<lb/>
　以今觀之是如此葢心下熱閙如何看得道理出須<lb/>
　是靜方看得出所謂靜坐只是打疊得心下無事則<lb/>
　道理始出道理既出則心下愈明靜矣<hi>僴</hi>
舊見李先生云初問羅先生學春秋覺說得自好後看<lb/>
　胡文定春秋方知其說有未安處又云不知後來到<lb/>
<pb n="KR3a0047_WYG_103-4b"/>
　羅浮山中靜極後見得又如何某頗疑此說以爲春<lb/>
　秋與靜字不相干何故須是靜處方得工夫長進後<lb/>
　來方覺得這話好蓋義理自有著力看不出處然此<lb/>
　亦是後面事初間亦須用力去理㑹始得若只靠著<lb/>
　靜後聽他自長進便却不得然爲學自有許多階級<lb/>
　不可不知也如某許多文字便覺得有箇喫力處尚<lb/>
　有這些病在若還更得數年不知又如何<hi>榦</hi>
李先生云看聖賢言語但一踔看過便見道理者却是<lb/>
<pb n="KR3a0047_WYG_103-5a"/>
　真意思纔著心去看便蹉過了多<hi>升卿</hi>
正蒙知言之類學者更須被他汨没李先生極不要人<lb/>
　傳寫文字及看此等舊嘗看正蒙李甚不許然李終<lb/>
　是短於辨論邪正蓋皆不可無也無之即是少博學<lb/>
　詳說工夫也<hi>方</hi>
李先生云横渠說不須看非是不是只是恐先入了費<lb/>
　力<hi>方</hi>
李問陳幾叟借得文定傳本用薄紙真謹寫一部易傳<lb/>
<pb n="KR3a0047_WYG_103-5b"/>
　亦然<hi>方</hi>
李先生云書不要㸃看得更好<hi>方</hi>
李先生說一歩是一歩如說仁者其言也訒某當時爲<lb/>
　之語云聖人如天覆萬物<hi>云云</hi>李曰不要如是廣說<lb/>
　須窮其言也訒前頭如何要得一進歩處<hi>方</hi>
李先生不要人强行須有見得處方行所謂灑然處然<lb/>
　猶有偏在灑落而行固好未到灑落處不成不行亦<lb/>
　須按本行之待其著察<hi>方</hi>
<pb n="KR3a0047_WYG_103-6a"/>
李先生當時說學已有許多意思只爲說敬字不分明<lb/>
　所以許多時無捉摸處<hi>方</hi>
李先生說人心中大叚惡念却易制伏最是那不大叚<lb/>
　計利害乍往乍來底念慮相續不斷難爲驅除今看<lb/>
　得來是如此<hi>廣</hi>
李先生嘗云人之念慮若是於顯然過惡萌動此却易<lb/>
　見易除却怕於相似閑底事爆起來纒繞思念將去<lb/>
　不能除此尤害事某向來亦是如此<hi>賀孫</hi>
<pb n="KR3a0047_WYG_103-6b"/>
必有事焉由此可至君子三變改過遷善由此可至所<lb/>
　過者化李先生說<hi>方</hi>
李先生言事雖紛紛須還我處置<hi>方</hi>
李先生有爲只用蠱卦但有決裂處<hi>方</hi>
李先生云天下事道理多如子瞻才智高亦或窺得然<lb/>
　其得處便有病也<hi>方</hi>
問先生所作李先生行状云終日危坐以驗夫喜怒哀<lb/>
　樂之前氣象爲如何而求所謂中者與伊川之說若<lb/>
<pb n="KR3a0047_WYG_103-7a"/>
　不相似曰這處是舊日下得語太重今以伊川之語<lb/>
　格之則其下工夫處亦是有些子偏只是被李先生<lb/>
　靜得極了便自見得是有箇覺處不似别人今終日<lb/>
　危坐只是且收歛在此勝如奔馳若一向如此又似<lb/>
　坐禪入定<hi>賀孫</hi>
或問延平先生何故驗於喜怒哀樂未發之前而求所<lb/>
　謂中曰只是要見氣象陳後之曰持守良久亦可見<lb/>
　未發氣象曰延平即是此意若一向這裏又差從釋<lb/>
<pb n="KR3a0047_WYG_103-7b"/>
　氏去<hi>淳</hi>
問延平欲於未發之前觀其氣象此與楊氏體驗於未<lb/>
　發之前者異同如何曰這箇亦有些病那體驗字是<lb/>
　有箇思量了便是已發若觀時恁著意看便也是已<lb/>
　發問此體驗是著意觀只恁平常否曰此亦是以不<lb/>
　觀觀之<hi>淳</hi>
再論李先生之學常在目前先生曰只是君子戒謹所<lb/>
　不睹恐懼所不聞便自然常存顔子非禮勿視聽言<lb/>
<pb n="KR3a0047_WYG_103-8a"/>
　動正是如此<hi>德明</hi>
　　胡氏門人<lb/>
　　　張敬夫<lb/>
近日南軒書來不曾見說嘗讀某書有何新得今又與<lb/>
　伯恭相聚往往打入多中去也<hi>方</hi>
欽夫見識極高却不耐事伯恭學耐事却有病<hi>升卿</hi>
南軒伯恭之學皆踈畧南軒踈畧從高處去伯恭踈畧<lb/>
　從卑處去伯恭說道理與作爲自是兩件事如云仁<lb/>
<pb n="KR3a0047_WYG_103-8b"/>
　義道德與度數刑政介然爲兩塗不可相通他在時<lb/>
　不曾見與某說他死後諸門人弟子此等議論方漸<lb/>
　漸說出來乃云皆原於伯恭也<hi>僴</hi>
欽夫說得高了故先生只要得典實平易<hi>方</hi>
敬夫高明他將謂人都似他纔一說時便更不問人曉<lb/>
　㑹與否且要說盡他箇故他門人敏底秪學得他說<lb/>
　話若資質不逮依舊無著摸某則性鈍讀書極是辛<lb/>
　苦故尋常與人言多不敢爲高遠之論蓋爲是身曾<lb/>
<pb n="KR3a0047_WYG_103-9a"/>
　親經歴過故不敢以是責人爾學記曰進而不顧其<lb/>
　安使人不由其誠今教者之病多是如此<hi>道夫</hi>
學者於理有未至處切不可輕易與之說張敬夫爲人<lb/>
　明快每與學者說話一切傾倒說出此非不可但學<lb/>
　者見未到這裏見他如此說便不復致思亦甚害事<lb/>
　某則不然非是不與他說蓋不欲與學者以未至之<lb/>
　理耳<hi>枅</hi>
南軒嘗言遁悶工夫好做<hi>振</hi>
<pb n="KR3a0047_WYG_103-9b"/>
南軒說端倪兩字極好此兩字却自人欲中生出來人<lb/>
　若無這些箇秉彛如何思量得要做好人<hi>煇</hi>
或問南軒云行之至則知益明知既明則行益至此意<lb/>
　如何曰道理固是如此學者工夫當並進不可推泥<lb/>
　牽連下梢成兩下擔閣然二者都要用工則成就時<lb/>
　二者自相資益矣<hi>銖</hi>
王壬問南軒類聚言仁處先生何故不欲其如此曰便<lb/>
　是工夫不可恁地如此則氣象促廹不好聖人說仁<lb/>
<pb n="KR3a0047_WYG_103-10a"/>
　處固是緊要不成不說仁處皆無用亦須是從近看<lb/>
　將去優柔玩味久之自有一箇㑹處方是工夫如愽<lb/>
　學審問慎思明辨篤行聖人須說博學如何不教人<lb/>
　便從謹獨處做須是說禮儀三百威儀三千始得<hi>雉</hi>
問先生舊與南軒反覆論仁後來畢竟合否曰亦有一<lb/>
　二處未合敬夫說本出胡氏胡氏之說惟敬夫獨得<lb/>
　之其餘門人皆不曉但云當守師之說向來往長沙<lb/>
　正與敬夫辨此<hi>可學</hi>
<pb n="KR3a0047_WYG_103-10b"/>
問南軒與先生書說性善者嘆美之辭如何曰不必如<lb/>
　此說善只是自然純粹之理今人多以善與惡對說<lb/>
　便不是大凡人何嘗不願爲好人而怕惡人<hi>煇</hi>
問南軒謂動中見靜方識此心如何是動中見靜曰動<lb/>
　中見靜便是程子所說艮止之意釋氏便言定聖人<lb/>
　只言止<hi>㝢錄云此叚文已詳了</hi>敬夫却要將這箇爲見天地之<lb/>
　心復是靜中見動他又要動中見靜却倒說了<hi>淳○㝢同</hi>
問曾看南軒論語否曰雖嘗畧看未之熟也曰南軒後<lb/>
<pb n="KR3a0047_WYG_103-11a"/>
　來只脩得此書如孟子竟無工夫改<hi>必大</hi>
南軒論語初成書時先見後十篇一切寫去與他說後<lb/>
　見前十篇又寫去後得書來謂說得是都改了孟子<lb/>
　說不曾商量<lb/>
問南軒觧子謂子產有君子之道四焉將孟子惠而不<lb/>
　知爲政立兩壁辯論非特於本㫖爲贅且使學者又<lb/>
　生出一事曰欽夫最不可得聽人說話便肯改如論<lb/>
　語舊說某與議論修來多是此類且如他向觧顏淵<lb/>
<pb n="KR3a0047_WYG_103-11b"/>
　克已復禮處須說要先格物然後克已某與說克已<lb/>
　一事自始學至成德若未至從心所欲不踰矩從容<lb/>
　中道時皆要克豈可與如此說定因作一戲語云譬<lb/>
　如對先生長者聽其格言至論却嫌他說得未盡云<lb/>
　我更與他添些令盡彼當時聞此語即相從除却先<lb/>
　要格物一段不意今又添出自始學至成德皆要克<lb/>
　一段此是某攻他病底藥病去則藥自不用可也今<lb/>
　又更留取藥在却是去得一病又留取一病在又如<lb/>
<pb n="KR3a0047_WYG_103-12a"/>
　述而不作處他元說先云彼老彭者何人哉而反使<lb/>
　吾夫子想像慕用某與說此譬如吾夫子前面致恭<lb/>
　盡禮于人而吾軰乃奮怒攘臂於其後他聞說即改<lb/>
　此類甚衆若孟子則未經修爲人傳去印了彼亦自<lb/>
　悔出仕後不曾看得文字未及修孟子而卒蓋其間<lb/>
　有大段害事者如論性善處却著一片說入太極來<lb/>
　此類頗多大雅云此書却好把與一般頽闒者看以<lb/>
　作其喜學之意曰此亦吕伯恭教人看上蔡語錄之<lb/>
<pb n="KR3a0047_WYG_103-12b"/>
　意但既與他看了候他稍知趨嚮便與醫了則得<hi>大雅</hi>
南軒語孟子嘗說他這文字不好看蓋解經不必做文<lb/>
　字止合觧釋得文字通則理自明意自足今多去上<lb/>
　做文字少間說來說去只說得自己一片道理經意<lb/>
　却蹉過了要之經之於理亦猶傳之於經傳所以解<lb/>
　經也既通其經則傳亦可無經所以明理也若曉得<lb/>
　理則經雖無亦可嘗見一僧云今人解書如一盞酒<lb/>
　本自好被這一人來添些水那一人來又添些水次<lb/>
<pb n="KR3a0047_WYG_103-13a"/>
　第添來添去都淡了他禪家儘見得這樣只是他又<lb/>
　忒無註觧問陸氏之學恐將來亦無註解去曰他本<lb/>
　只是禪榦問嘗看文字多是虛字上無緊要處最有<lb/>
　道理若做文粗踈粗解這般意思却恐都不見了曰<lb/>
　然且如今說秉彛這箇道理却在彛字上秉字下所<lb/>
　以莊子謂批大卻導大窽便是道理都在空處如易<lb/>
　中說觀其㑹通以行其典禮通便是空處行得去便<lb/>
　是通㑹便是四邊合湊來處問莊子云聞解牛得養<lb/>
<pb n="KR3a0047_WYG_103-13b"/>
　生如何可以養生曰只是順他道理去不假思慮不<lb/>
　去傷著他便可以養生又曰不見全牛只是見得骨<lb/>
　骼自開問莊子此意如何曰也是他見得箇道理如<lb/>
　此問他本是絶滅道理如何有所見曰他也是就他<lb/>
　道理中見得如此因嘆曰天下道理各見得恁地剖<lb/>
　析開去多少快活若只鶻突在裏是自欺而已又問<lb/>
　老子云三十幅共一轂有之以爲利無之以爲用亦<lb/>
　是此意否曰某也政謂與此一般便也是他看得到<lb/>
<pb n="KR3a0047_WYG_103-14a"/>
　這裏<hi>榦</hi>
林艾軒在行在一日訪南軒曰程先生語錄某却看得<lb/>
　易傳看不得南軒曰何故林曰易有象數伊川皆不<lb/>
　言何也南軒曰孔子說易不然易曰公用射隼於高<lb/>
　墉之上獲之無不利如以象言則公是甚射是甚隼<lb/>
　是甚高墉是甚聖人止曰隼者禽也弓矢者器也射<lb/>
　之者人也君子藏器於身待時而動何不利之有<hi>振</hi>
龍泉簿范伯崇寄書來云今日氣象官無大小皆難於<lb/>
<pb n="KR3a0047_WYG_103-14b"/>
　有爲葢通身是病無下藥處耳安得大賢君子正其<lb/>
　根本使萬目具舉吾民得樂其生耶嚴陵之政遠近<lb/>
　能言之葢惻隱之心發於誠然加之明敏何事不立<lb/>
　<hi>方</hi>
上初召魏公先召南軒來某亦赴召至行在語南軒云<lb/>
　湯進之不去事不可爲莫擔負了他底至於敗事某<lb/>
　待得見魏公時親與之說度住不得一二日去矣及<lb/>
　魏公來湯左相張右相都不可商量事同進同退獨<lb/>
<pb n="KR3a0047_WYG_103-15a"/>
　與上商量又不得上又要商量但時召南軒入往來<lb/>
　傳言與魏公商量一日召南軒上在一幄中外無一<lb/>
　人說話甚欵南軒開陳臨安不可居乞且移蹕建康<lb/>
　然宫禁左右且少帶人又百司之類亦且帶緊要底<lb/>
　去上曰朕獨行后妃宫禁之類全不帶一人去臨安<lb/>
　淫侈之甚如何居南軒祝上未須與人說相將又謅<lb/>
　上曰朕不言卿不須漏洩上因曰待朕取一文字與<lb/>
　卿看上顧左右無人使遂曰卿且待上自起去取南<lb/>
<pb n="KR3a0047_WYG_103-15b"/>
　軒見幄外皆是宫人深懼所言皆爲彼聞之矣少頃<lb/>
　上來忘其文字其後與宰相議用兵事湯固力爭上<lb/>
　曰朕旦夕親往建康未幾外面閧閧地謂上往建康<lb/>
　南軒見上問云陛下嘗祝臣勿言聞陛下對宰執言<lb/>
　之何也上曰被他撓人故以此激之<hi>意思如此記不全</hi>南軒<lb/>
　出入甚親宻滿朝忌之一日往見周葵政府諸人在<lb/>
　次第遂報南軒來周指之曰吾輩進退皆在此郎之<lb/>
　手是時南軒少年又處得地位不是而人情皆如此<lb/>
<pb n="KR3a0047_WYG_103-16a"/>
　何以成得事南軒亦間至太上處理㑹事之類太上<lb/>
　曰尚記得卿父娶時如何事卿今如此南軒奏邊事<lb/>
　并不可和之意太上亦順應之臨辭去乃曰與卿父<lb/>
　說不如和好湯在相位時有御札出來罵亦有秦檜<lb/>
　不如之語然竟用之不可曉恐是太上意上因廣西<lb/>
　買馬事之類甚向南軒諸公已忌之後到荆南趙雄<lb/>
　事事沮之不可爲矣先生又言近有誰說在荆南時<lb/>
　司天奏相星在楚地甚明上曰張栻當之人愈忌之<lb/>
<pb n="KR3a0047_WYG_103-16b"/>
　<hi>楊</hi>
南軒再召時論今日自是當理㑹恢復然不如此理㑹<lb/>
　須是<hi>云云</hi>有劄子上大喜次日降出劄子御批恢復<lb/>
　須是如此理㑹即除侍講云且得直宿時與卿說話<lb/>
　虞允文趙雄之徒不喜遂沮抑<hi>揚</hi>
南軒自魏公有事後在家凡出入人事之類必以兩轎<lb/>
　同其弟出入<hi>揚</hi>
議南軒祭禮曰欽夫信忒猛又學胡氏<hi>云云</hi>有一般没<lb/>
<pb n="KR3a0047_WYG_103-17a"/>
　人情底學問嘗謂欽夫曰改過不吝從善如流固好<lb/>
　然於事上也畧審覆行亦何害<hi>南軒只以魏公繼室配又以時祭廢俗祭</hi>
　<hi>某屢言之○伯羽</hi>
因說南軒爲人作文序曰欽夫無文字不做序<hi>淳</hi>
南軒從善之亟先生嘗與閑坐立所見什物之類放得<lb/>
　不是所在并不齊整處先生謾言之雖夜後亦即時<lb/>
　令人移正之<hi>揚</hi>
春風駘蕩家家到天理流行事事清此南軒題桃符云<lb/>
<pb n="KR3a0047_WYG_103-17b"/>
　爾擇之譏之<hi>方</hi>
欽夫言老子云不善人善人之資善人不善人之師與<lb/>
　孔子見賢思齊見不賢内省之意不同爲老子不合<lb/>
　有資之之意不善也<hi>方</hi>
　<lb/>
　<lb/>
　<lb/>
　朱子語類卷一百三<lb/>
</p>
<p>
</p>
  </div>
</body>
</text>
</TEI>
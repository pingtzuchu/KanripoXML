<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷五十一</head> <lb/>
    <p>
<pb n="KR3a0047_WYG_051-1a"/>
欽定四庫全書<lb/>
　朱子語類卷五十一<lb/>
　　孟子一<lb/>
　　　題辭<lb/>
陳文言孟子趙岐所注者却做得好曰做得絮氣悶人<lb/>
　東漢文章皆如此<hi>卓</hi>
解書難得分曉趙岐孟子拙而不眀王弼周易巧而不<lb/>
　眀<lb/>
<pb n="KR3a0047_WYG_051-1b"/>
　　　梁惠王上<lb/>
　　　　孟子見梁恵王章<lb/>
希真説孟子對梁恵王以仁義章曰凡事不可先有箇<lb/>
　利心才説着利必害於義聖人做處只向義邊做然<lb/>
　義未甞不利但不可先説道利不可先有求利之心<lb/>
　盖縁本来道理只有一箇仁義更無别物事義是事<lb/>
　事要合宜<hi>賀孫</hi>
説義利處曰聖賢之言所以要辨别教分眀但只要向<lb/>
<pb n="KR3a0047_WYG_051-2a"/>
　義邊一直去更不通思量第二着才説義乃所以為<lb/>
　利固是義有大利存焉若行義時便説道有利則此<lb/>
　心只邪向那邊去固是未有仁而遺其親未有義而<lb/>
　後其君纔於為仁時便説要不遺其親為義時便説<lb/>
　要不後其君則是先有心於為利聖賢要人止向一<lb/>
　路做去不要做這一邊又思量那一邊仲舒所以分<lb/>
　眀説不謀其利不計其功<hi>賀孫</hi>
孟子大綱都剖析得分眀如説義利等處如答宋牼處<lb/>
<pb n="KR3a0047_WYG_051-2b"/>
　見得事只有箇是非不通去説利害㸔来惟是孟子<lb/>
　説得斬釘截鐡<hi>賀孫</hi>
正淳問仁者心之徳愛之理義者心之制事之宜徳與<lb/>
　理俱以體言制與冝俱以用言否曰心之徳是渾淪<lb/>
　説愛之理方説到親切處心之制却是説義之體程<lb/>
　子所謂處物為義是也揚雄言義以冝之韓愈言行而<lb/>
　宜之之謂義若只以義為冝則義有在外意須如程子<lb/>
　言處物為義則是處物者在心而非外也又云大概説<lb/>
<pb n="KR3a0047_WYG_051-3a"/>
　道理只渾淪説又使人無捉摸處若要説得親切又<lb/>
　却局促有病如伊川説仁者天下之公善之本也説<lb/>
　得渾淪開闊無病知言説理是要親切所以多病<hi>賀孫</hi>
或問心之徳愛之理以體言心之制事之冝以用言曰<lb/>
　也不是如此義亦只得如此説事之宜雖若在外然<lb/>
　所以制其義則在心也程子曰處物為義非此一句<lb/>
　則後人恐未免有義外之見如義者事之冝事得其<lb/>
　宜之謂義皆説得未分曉盖物之宜雖在外而所以<lb/>
<pb n="KR3a0047_WYG_051-3b"/>
　處之使得其冝者則在内也曰仁言心之徳便見得<lb/>
　可包四者義言心之制却只是説義而已曰然程子<lb/>
　説仁者天下之公善之本也固是好然説得太渾淪<lb/>
　只恐人理㑹不得大抵説得寛廣自然不受指㸃若<lb/>
　説得親切又覺得意思局促不免有病知言則是要<lb/>
　説得親切而不免有病者也又曰也須説教親切因<lb/>
　言漢唐諸人説義理只與説夢相似至程先生兄弟方<lb/>
　始説得分眀唐人只有退之説得近旁然也只似説夢<lb/>
<pb n="KR3a0047_WYG_051-4a"/>
　但不知所謂劉迅者如何曰迅是知㡬之子據本傳<lb/>
　説迅甞注釋六經以為舉世無可語者故盡焚之曰<lb/>
　想只是他理㑹不得若是理㑹得自是著説與人<hi>廣</hi>
至問心之徳是就專言之統體上説愛之理是就偏言<lb/>
　之一體上説雖言其體而用未嘗不包在其中心之<lb/>
　制是説義之主於中事之冝是説義之形於外合内<lb/>
　外而言之也曰心之制亦是就義之全體處説事之<lb/>
　冝是就千條萬緒各有所冝處説事之宜亦非是就<lb/>
<pb n="KR3a0047_WYG_051-4b"/>
　在外之事説㸔甚麽事来這裏面便有箇宜處這便<lb/>
　是義又舉伊川曰在物為理處物為義又曰義似一<lb/>
　柄利刀㸔甚物来皆割得去非是刀之割物處是義<lb/>
　只這刀便是義<hi>時舉録畧别出</hi>
至之問義者心之制事之宜曰事之宜也是説在外底<lb/>
　事之宜但我才見箇事来便知這箇事合恁地處此<lb/>
　便是事之冝也義如刀相似其鋒可以割制他物才<lb/>
　到面前便割将去然鋒與刀則初未甞相離也<hi>時舉</hi>
<pb n="KR3a0047_WYG_051-5a"/>
義者心之制事之冝所謂事之宜方是指那事物當然<lb/>
　之理未説到䖏置合冝䖏也<hi>僴</hi>
問心之制是裁制曰是裁制問莫是以制其心曰心自<lb/>
　有這制<hi>心自是有制</hi>制如快利刀斧事来劈将去可底從<lb/>
　這一邊去不可底從那一邊去<hi>節</hi>
梁恵王問利國便是為己只管自家國不管他人國義<lb/>
　利之分其争毫釐范氏只為説不到聖賢地位上盖<lb/>
　義者利之和也<hi>謨○集義</hi>
<pb n="KR3a0047_WYG_051-5b"/>
　　　　王立於沼上章<lb/>
徳修説王立於沼上一章引齊宣王見孟子於雪宫事<lb/>
　云梁恵王其辭遜齊宣王其辭誇先生曰此説好乂<lb/>
　説寡人願安承教一章有和氣致祥乖氣致異之説<lb/>
　曰恐孟子之意未到此<hi>文蔚</hi>
　　　　寡人之於國章<lb/>
移民移粟荒政之所不廢也<hi>燾</hi>
　　　　　晉國天下莫强焉章<lb/>
<pb n="KR3a0047_WYG_051-6a"/>
問孟子告梁王省刑罰薄稅斂便可以撻秦椘之甲兵<lb/>
　夫魏地廹近於秦無時不受兵割地求城無虚日孟<lb/>
　子之言似大容易否曰自是響應如此當時之人焦<lb/>
　熬已甚率歡欣鼔舞之民而征之自是見効速後来<lb/>
　公子無忌縞素一舉直擣至函谷關可見<hi>徳眀</hi>
孟子亦是作為底人如云彼䧟溺其民王往而征之夫<lb/>
　誰與王敵非不用兵也特其用兵不若當時戰國之<lb/>
　無義理耳如五畝之宅樹之以桑而下為政之實行<lb/>
<pb n="KR3a0047_WYG_051-6b"/>
　之既至則視當時無道之國豈可但已哉<hi>人傑</hi>
　　　　孟子見梁襄王章<lb/>
問望之不似人君此語孔子還道否曰孔子不説孟子<lb/>
　忍不住便説安卿煞不易他㑹㸔文字疑得都是合<lb/>
　疑䖏若近思固不能疑蜚卿又疑得曲折多無事生<lb/>
　出事又曰公疑得太過都落從小路去了<hi>伯羽</hi>
　　　　齊宣王問齊桓晉文之事章<lb/>
無道桓文之事事者營覇之事儒者未甞講求如桓公<lb/>
<pb n="KR3a0047_WYG_051-7a"/>
　覇諸侯一匡天下則誰不知至於經營覇業之事儒<lb/>
　者未甞言也<hi>謨</hi>
或問仁術字當何訓曰此是齊王見牛觳觫而不忍之<lb/>
　心萌故以羊易之孟子所謂無傷盖能䕶得齊王仁<lb/>
　心發見䖏術猶方便也<hi>履孫</hi>
仁術謂已将牛去殺是其仁心無可為䖏了却令以羊<lb/>
　易之又却存得那仁心此是為其仁之術也<hi>振</hi>
陳希周問仁術曰術未必便是全不好且如仁術見牛<lb/>
<pb n="KR3a0047_WYG_051-7b"/>
　之觳觫是仁心到這裏䖏置不得無術以䖏之是自<lb/>
　家這仁心抑遏不得流行故以羊易之這是用術處<lb/>
　有此術方得自家仁心流行<hi>植○時舉録詳</hi>
陳希周問仁術曰術字本非不好底字只縁後来把做<lb/>
　變詐㸔了便道是不好却不知天下事有難䖏䖏須<lb/>
　着有箇巧底道理始得當齊王見牛之時惻隠之心<lb/>
　已發乎中又見釁鐘事大似住不得只得以所不見<lb/>
　者而易之乃是他既周旋得那事又不抑遏了這不<lb/>
<pb n="KR3a0047_WYG_051-8a"/>
　忍之心此心乃得流行若當時無箇措置便抑遏了<lb/>
　這不忍之心遂不得而流行矣此乃所謂術也<hi>時舉</hi>
見牛未見羊也未字有意味盖言其體則無限量言其<lb/>
　用則無終窮充擴得去有甚盡時要都盡是有限量<lb/>
　<hi>方</hi>
問先生解物皆然心為甚曰人心應物其輕重長短之<lb/>
　難齊而不可不度以本然之權度又有甚於物者不<lb/>
　知如何是本然之權度曰本然之權度亦只是此心<lb/>
<pb n="KR3a0047_WYG_051-8b"/>
　此心本然萬理皆具應物之時須是仔細㸔合如何<lb/>
　便是本然之權度也如齊宣王見牛而不忍之心見<lb/>
　此是合權度處及至興甲兵危士臣構怨於諸侯又<lb/>
　却忍為之便是不合權度失其本心又問莫只是無<lb/>
　所為而發者便是本心曰固是然人又多是忘了問<lb/>
　如何忘了曰當惻隠時却不惻隠是也問此莫是養<lb/>
　之未至否曰亦是察之未精<hi>廣</hi>
黄先之問物皆然心為甚曰物之輕重長短之差易見<lb/>
<pb n="KR3a0047_WYG_051-9a"/>
　心之輕重長短之差難見物之差無害心之差有害<lb/>
　故曰心為甚又曰物易見心無形度物之輕重長短<lb/>
　易度心之輕重長短難度物差了只是一事差心差<lb/>
　了時萬事差所以心為甚又曰以本然之權度度心<lb/>
　又曰愛物冝輕仁民冝重此是權度以此去度<hi>節</hi>
問孟子論齊王事考之史記後来無一不效曰雖是如<lb/>
　此已是見得遲了須㸔他一部書見得句句的確有<lb/>
　必然之效方是<hi>徳眀</hi>
<pb n="KR3a0047_WYG_051-9b"/>
至云㸔孟子已㸔到七八章見孟子於義利之辨王覇<lb/>
　之辨其剖判為甚嚴至於顧鴻雁麋鹿之樂與好世<lb/>
　俗之樂此亦是人情之常故孟子順而導之以與民<lb/>
　同樂之意至於誤認移民移粟以為盡心而不能制<lb/>
　民之産以行仁政徒有愛牛之心而不能推廣以行<lb/>
　仁政故開導誘掖以先王之政可謂詳眀至皆未見<lb/>
　所疑處只伊川説孟子説齊梁之君行王政王者天<lb/>
　下之義主也聖賢亦何心哉視天命之改與未改爾<lb/>
<pb n="KR3a0047_WYG_051-10a"/>
　於此數句未甚見得眀先生却問至云天命之改與<lb/>
　未改如何見得曰莫是周末時禮樂征伐皆不出於<lb/>
　天子生民塗炭而天王不能正其權以救之否曰如<lb/>
　何三晉猶尚請命於周曰三晉請命既不是而周王<lb/>
　與之亦不是如温公所云云便是天王已不能正其<lb/>
　權曰如何周王與之不是便以為天命之改曰至見<lb/>
　得未甚明舊曾記得程先生説譬如一株花可以栽<lb/>
　培則須栽培莫是那時已是栽培不得否曰大勢已<lb/>
<pb n="KR3a0047_WYG_051-10b"/>
　去了三晉請命於周亦不是知尊周謾假其虛聲耳<lb/>
　大抵人心已不復有愛戴之實自入春秋以来二百<lb/>
　四十年間那時猶自可整頓不知周之子孫何故都<lb/>
　無一人䏻眀目張膽出来整頓到孟子時人心都已<lb/>
　去曰程子説天命之改莫是大勢已去曰然<hi>至○集義</hi>
　　　梁恵王下<lb/>
　　　　莊暴見孟子章<lb/>
孟子開導時君故曰今之樂猶古之樂至於言百姓聞<lb/>
<pb n="KR3a0047_WYG_051-11a"/>
　樂音欣欣然有喜色處則關閉得甚宻如好色好貨<lb/>
　亦此類也<hi>謨</hi>
　　　　齊宣王問文王之囿章<lb/>
孟子言文王由百里興亦未必然問孟子謂文王之囿<lb/>
　方七十里先生以為三分天下有其二以後事若只<lb/>
　百里如何有七十里之囿然孟子所謂傳有之者如<lb/>
　何曰想他須有據但孟子此説其意亦只主在風齊<lb/>
　宣王爾若文王之囿果然縱一切人往則雖七十里<lb/>
<pb n="KR3a0047_WYG_051-11b"/>
　之大不過㡬時亦為赤地矣又焉得有林木鳥獸之<lb/>
　長茂乎周之盛時雖天下山林猶有厲禁豈有君之<lb/>
　苑囿反縱芻獵恣往而不禁乎亦無是理漢武帝規<lb/>
　上林苑只有二三十里當時諸臣已皆以為言豈有<lb/>
　文王之囿反如是之大<lb/>
　　　　問交鄰國有道章<lb/>
湯事葛文王事昆夷昆夷不可考大抵湯之事葛文王<lb/>
　事昆夷其本心所以事之之時猶望其有悔悟之心<lb/>
<pb n="KR3a0047_WYG_051-12a"/>
　必待伐之豈得已哉亦所當然耳<hi>謨</hi>
問仁者為䏸以大事小是仁者之心寛洪惻怛便是小<lb/>
　國不恭亦撓他不動智者為能以小事大盖智者見<lb/>
　得利害甚眀故祗得事大曰也不特是見得利害眀<lb/>
　道理自合恁地小之事大弱之事强皆是道理合恁<lb/>
　地至問樂天者保天下畏天者保其國曰只是説其<lb/>
　規模氣象如此<hi>時舉録作有大小耳○至</hi>
問樂天畏天者曰樂天是聖人氣象畏天是賢人氣象<lb/>
<pb n="KR3a0047_WYG_051-12b"/>
　孟子只是説大概聖賢氣象如此使智者當以大事<lb/>
　小時也必以大事小使仁者當以小事大處也必以<lb/>
　小事大不可将大王文王交互立説便失了聖賢氣<lb/>
　象此自是兩層事孟子之説是前面一層又須是㸔<lb/>
　得後面一層所以貴乎不以文害辭者正是此類人<lb/>
　須見得言外意好<hi>去偽</hi>
　　　　問人皆謂我毁明堂章<lb/>
問孟子以公劉大王之事告其君恐亦是委曲誘掖之<lb/>
<pb n="KR3a0047_WYG_051-13a"/>
　意曰這兩事却不是告以好色好貨乃是告以公劉<lb/>
　大王之事如此兩事㸔来却似易待去做時多少難<lb/>
　大凡文字須将心體認㸔這箇仔細㸔来甚是難如<lb/>
　孟子又説子服堯之服誦堯之言行堯之行是堯而<lb/>
　已矣㸔来也似易這如何便得相似又如説徐行後<lb/>
　長者謂之弟疾行先長者謂之不弟堯舜之道孝弟<lb/>
　而已矣㸔来也似易<hi>賀孫</hi>
問孟子語好貨好色事使孔子肯如此答否曰孔子不<lb/>
<pb n="KR3a0047_WYG_051-13b"/>
　如此答但不知作如何答問孟子答梁王問利直掃<lb/>
　除之此䖏又却如此引導之曰此處亦自分義利特<lb/>
　人不察耳<hi>可學</hi>
　　　　問湯放桀章<lb/>
賊仁者無愛心而殘忍之謂也賊義者無羞惡之心之<lb/>
　謂也<hi>節</hi>
先生舉賊仁者謂之賊賊義者謂之殘問何以别近思<lb/>
　云賊仁是害心之理賊義是見於所行處傷其理曰<lb/>
<pb n="KR3a0047_WYG_051-14a"/>
　以義為見於所行便是告子義外矣義在内不在外<lb/>
　義所以度事亦是心度之然此果何以别盖賊之罪<lb/>
　重殘之罪輕仁義皆是心仁是天理根本處賊仁則<lb/>
　大倫大法虧滅了便是殺人底人一般義是就一節<lb/>
　一事上言一事上不合宜便是傷義似手足上損傷<lb/>
　一般所傷者小尚可以補<hi>淳○㝢録同</hi>
問孟子言賊仁賊義如何力行曰譬之伐木賊仁乃是<lb/>
　伐其本根賊義只是殘害其一枝一葉人而賊仁則<lb/>
<pb n="KR3a0047_WYG_051-14b"/>
　害了本心曰賊仁便是将三綱五常天叙之典天秩<lb/>
　之理一齊壊了義随事制宜賊義只是於此一事不<lb/>
　是更有他事在<hi>力行</hi>
問賊仁是絶滅天理賊義是傷敗彛倫如臣弑君子弑<lb/>
　父及齊襄公鳥獸之行等事皆人倫大惡不審是絶<lb/>
　滅天理是傷敗彛倫曰傷敗彛倫只是小小傷敗常<lb/>
　理若此等乃是絶害天理了<hi>義剛録云傷敗彛倫只是小小傷敗常理如不</hi>
　<hi>以禮食不親迎之類若紾兄之臂踰東家墻底便是絶滅天理</hi>丹書怠勝敬者滅即<lb/>
<pb n="KR3a0047_WYG_051-15a"/>
　賊仁者謂之賊意欲勝義者凶即賊義者謂之殘意<lb/>
　賊義是就一事上説賊仁是就心上説其實賊義便<lb/>
　即是賊那仁底但分而言之則如此<hi>淳○義剛録同</hi>
　　　　為巨室章<lb/>
問教玉人彫琢玉集注云不敢自治而付之能者愛之<lb/>
　甚也治國家則不能用賢而徇私欲是愛國家不如<lb/>
　玉也此莫是餘意否曰正意是如何曰正意只是説<lb/>
　玉人自㑹琢玉何消教他賢者自有所學何用教他<lb/>
<pb n="KR3a0047_WYG_051-15b"/>
　舎其所學後譬只是申觧前譬曰兩譬又似不相似<lb/>
　不知如何做得恁地嵯峨<lb/>
　　　　齊人伐燕勝之章<lb/>
齊人伐燕孟子以為齊宣史記以為湣王温公平生不<lb/>
　喜孟子及作通鑑却不取史記而獨取孟子皆不可<lb/>
　曉荀子亦云湣王伐燕然則非宣王眀矣問孟子必<lb/>
　不誤曰想得湣王後来做得不好門人為孟子諱故<lb/>
　改為宣王爾問湣王若此之暴豈能慙於孟子曰既<lb/>
<pb n="KR3a0047_WYG_051-16a"/>
　做得不是説得他底是他亦豈不愧也温公通鑑中<lb/>
　自移了十年據史記湣王十年伐燕今温公信孟子<lb/>
　改為宣王遂硬移進前十年温公硬拗如此又云史<lb/>
　記魏恵王三十六年惠王死襄王立襄王死哀王立<lb/>
　今汲冢竹書不如此以為魏惠王先未稱王時為侯<lb/>
　三十六年乃稱王遂為後元年又十六年而惠王卒<lb/>
　即無哀王恵王三十六年了便是襄王史記誤以後<lb/>
　元年為哀王立故又多了一哀王汲冢是魏安釐王<lb/>
<pb n="KR3a0047_WYG_051-16b"/>
　冡竹書記其本國事必不㑹錯温公取竹書不信史<lb/>
　記此一段却是<hi>僴○此條有誤當従春秋觧後序</hi>
居之問取之而燕民悦則取之至文王是也竊疑文王<lb/>
　豈有革商之念曰此等難説孔子謂可與立未可與<lb/>
　權到那時事勢自是要住不得後人把文王説得忒<lb/>
　恁地却做一箇道行㸔着不做聲不做氣如此形容<lb/>
　文王都没情理以詩書考之全不是如此如詩自從<lb/>
　太王王季説来如云至于太王實始剪商如下武之<lb/>
<pb n="KR3a0047_WYG_051-17a"/>
　詩文王有聲之詩都説文王做事且如伐崇一事是<lb/>
　做甚麽又不是一項小小侵掠乃是大征伐詢爾仇<lb/>
　方同爾兄弟以爾鉤援與爾臨衝以伐崇墉此見大<lb/>
　段動衆岐山之下與崇相去自是多少因甚如此這<lb/>
　般處要做文王無意取天下<hi>他録作出做事</hi>都不得又如説<lb/>
　侵自阮疆陟我髙岡無矢我陵我陵我阿無飲我泉<lb/>
　我泉我池這裏見都自據有其土地自是大段施張<lb/>
　了或曰紂命文王得專征伐紂不得已命之文王不<lb/>
<pb n="KR3a0047_WYG_051-17b"/>
　得已受之横渠云不以聲色為政不以革命有中國<lb/>
　黙順帝則而天下歸焉其惟文王乎若如此説恰似<lb/>
　内無純臣之義外亦不属於商這也未必如此只是<lb/>
　事勢自是不可已只當商之季七顛八倒上下崩頽<lb/>
　忽於岐山下突出許多人也是誰當得文王之事惟<lb/>
　孟子識之故七篇之中所以告列國之君莫非勉之<lb/>
　以王道<hi>賀孫</hi>
　　　　滕文公問滕小國也章<lb/>
<pb n="KR3a0047_WYG_051-18a"/>
問孟子答滕文公三段皆是無可柰何只得勉之為善<lb/>
　之辭想見滕國至弱都主張不起故如此曰只是如<lb/>
　此只是吾得正而斃焉之意盖滕是必亡無可疑矣<lb/>
　况王政不是一日行得底事他又界在齊楚之間二<lb/>
　國視之猶太山之壓雞卵耳若教他粗成次第此二<lb/>
　國亦必不見容也當時湯與文王之興皆在空閒之<lb/>
　地無人来覷他故日漸盛大若滕則實是難保也立<lb/>
　之云若教他䏻舉國以聴孟子如何曰他若能用得<lb/>
<pb n="KR3a0047_WYG_051-18b"/>
　孟子至二三十年使鄰國之民仰之若父母則大國<lb/>
　亦想不能動他但世間事直是難得恰好耳齊梁之<lb/>
　國甚强可以有為而孟子與其君言恬然不恤滕文<lb/>
　公却有善意又以國小主張不起以此知機㑹真不<lb/>
　易得也<hi>時舉</hi>
　　　　魯平公將出章<lb/>
魯平公極是箇衰弱底人不知孟子要去見他是如何<lb/>
　孟子平生大機㑹只可惜齊宣一節這箇不相遇其<lb/>
<pb n="KR3a0047_WYG_051-19a"/>
　他也應是無可成之理如見滕文公説許多井田也<lb/>
　是一塲踈脱云有王者起必来取法孟子也只是説<lb/>
　得在這裏滕也只是做不得<hi>賀孫</hi>
　<lb/>
　<lb/>
　<lb/>
　<lb/>
　<lb/>
<pb n="KR3a0047_WYG_051-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子語類卷五十一<lb/>
</p>
<p>
</p>
  </div>
</body>
</text>
</TEI>
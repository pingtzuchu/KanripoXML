<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷七十六</head> <lb/>
    <p>
<pb n="KR3a0047_WYG_076-1a"/>
欽定四庫全書<lb/>
　朱子語類卷七十六<lb/>
　　周易十二<lb/>
　　　下繫<lb/>
問八卦成列只是説乾兊離震㢲坎艮坤先生解云之<lb/>
　類如何曰所謂成列者不止只論此横圖若乾南坤<lb/>
　北又是一列所以云之類<hi>學履</hi>
問八卦成列象在其中矣象只是乾兊離震之象未說<lb/>
<pb n="KR3a0047_WYG_076-1b"/>
　到天地雷風處否曰是然八卦是一項看象在其中<lb/>
　又是逐箇看又問成列是自一竒一耦畫到三畫處<lb/>
　其中逐一分便有乾兊離震之象否曰是<hi>學履</hi>
問剛柔相推變在其中矣繫辭焉而命之動在其中矣<lb/>
　變字是摠卦爻之有徃來交錯者言動字是專指占<lb/>
　者所值當動底爻象而言否曰變是就剛柔交錯而<lb/>
　成卦爻上言動是專主當占之爻言如二爻變則占<lb/>
　者以上爻為主這上爻便是動處如五爻變一爻不<lb/>
<pb n="KR3a0047_WYG_076-2a"/>
　變則占者以不變之爻為主則這不變者便是動處<lb/>
　也<hi>學履</hi>
剛柔者立本者也變通者趨時者也此兩句亦相對說<lb/>
　剛柔者隂陽之質是移易不得之定體故謂之本若<lb/>
　剛變為柔柔變為剛便是變通之用<hi>
                        <graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>
                    </hi>
剛柔者立本者也變通者趨時者也便與變化者進退<lb/>
　之象也剛柔者晝夜之象也是一様剛柔兩箇是本<lb/>
　變通只是其徃來者<hi>學履</hi>
<pb n="KR3a0047_WYG_076-2b"/>
吉凶者貞勝者也這一句最好看這箇物事常在這裏<lb/>
　相勝一箇吉便有一箇凶在後面來這兩箇物事不<lb/>
　是一定住在這裏底物各以其所正為常正是說他<lb/>
　當然之理蓋言其本相如此與利貞之貞一般所以<lb/>
　說利貞者性情也横渠說得别他說道貞便能勝得<lb/>
　他如此則下文三箇貞字說不通這箇只是說吉凶<lb/>
　相勝天地間一隂一陽如環無端便是相勝底道理<lb/>
　隂符經說天地之道浸故隂陽勝浸字最下得妙天<lb/>
<pb n="KR3a0047_WYG_076-3a"/>
　地間不陡頓恁地隂陽勝又說那五箇物事在這裏<lb/>
　相生相尅曰五賊在心施行於天用不好心去看他<lb/>
　便都是賊了五賊乃言五性之德施行於天言五行<lb/>
　之氣陳子昂感遇詩亦略見得這般意思大槩說相<lb/>
　勝是說他常底他以本相為常<hi>淵</hi>
問吉凶者貞勝者也貞字便是性之骨曰貞是常恁地<lb/>
　便是他本相如此猶言附子者貞熱者也龍腦者貞寒<lb/>
　者也天下只有箇吉凶常相往來隂符經云自然之道<lb/>
<pb n="KR3a0047_WYG_076-3b"/>
　静故萬物生天地之道浸故隂陽勝極説得妙静能<lb/>
　生動浸是漸漸恁地消去又漸漸恁地長天地之道<lb/>
　便是常恁地示人<hi>隂符經云天地之道浸故隂陽勝隂陽相推而變化順矣○學䝉</hi>
貞常也隂陽常只是相勝如子以前便是夜勝晝子以<lb/>
　後便是晝勝夜觀是示人不窮貞夫一者也天下當<lb/>
　只是有一箇道理又曰須是看教字義分明方看得<lb/>
　下落說也只說得到偏傍近處貞便是他體處常常<lb/>
　如此所以說利貞者性情也<hi>礪</hi>
<pb n="KR3a0047_WYG_076-4a"/>
貞只是常吉凶常相勝不是吉勝凶便是凶勝吉二者<lb/>
　常相勝故曰貞勝天地之道則常示日月之道則常<lb/>
　明天下之動貞夫一者也天下之動雖不齊常有一<lb/>
　箇是底故曰貞夫一隂符經云自然之道静故天地<lb/>
　萬物生天地之道浸故剛柔勝若不是極静則天地<lb/>
　萬物不生浸者漸也天地之道漸漸消長故剛柔勝<lb/>
　此便是吉凶貞勝之理這必是一箇識道理人說其<lb/>
　他多不可曉似此等處特然好<hi>文蔚</hi>
<pb n="KR3a0047_WYG_076-4b"/>
問吉凶貞勝一段横渠說何如曰說貞勝處巧矣却恐<lb/>
　不如此只伊川說作常字甚佳易傳解此字多云正<lb/>
　固固乃常也但不曽發出貞勝之理葢吉凶二義無<lb/>
　兩立之理迭相為勝非吉勝凶則凶勝吉矣故吉凶<lb/>
　常相勝<hi>人傑録云理自如此</hi>所以訓貞字作常者貞是正固只<lb/>
　一正字盡貞字義不得故又著一固字謂此雖是正<lb/>
　又須常固守之然後為貞在五常屬智孟子所謂知<lb/>
　之實知斯二者弗去是也正是知之固是守之徒知<lb/>
<pb n="KR3a0047_WYG_076-5a"/>
　之而不能守之則不可須是知之又固守之蓋貞屬<lb/>
　冬大抵北方必有兩件事皆如此莫非自然言之可<lb/>
　笑如朱雀青龍白虎只一物至𤣥武便龜蛇二物謂<lb/>
　如冬至前四十五日屬今年後四十五日便屬明年<lb/>
　夜分子時前四刻屬今日後四刻即屬來日耳<hi>
                        <graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>○人傑</hi>
　<hi>録畧</hi>
問張子貞勝之說曰此雖非經意然其說自好便只行<lb/>
　得他底說有甚不可大凡看人解經雖一時有與經<lb/>
<pb n="KR3a0047_WYG_076-5b"/>
　意稍遠然其說底自是一說自有用處不可廢也不<lb/>
　特後人古來已如此如元亨利貞文王重卦只是大<lb/>
　亨利於守正而已到夫子却自解分作四德看文王<lb/>
　卦辭當看文王意思到孔子文言當看孔子意思豈<lb/>
　可以一說為是一說為非<hi>
                        <graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>
                    </hi>
問爻者效此者也曰爻是兩箇交又看來只是交變之<lb/>
　義卦分明是將一片木畫掛於壁上所以為卦<lb/>
問爻也者效此者也是效乾坤之變化而分六爻象也<lb/>
<pb n="KR3a0047_WYG_076-6a"/>
　者像此者也是象乾坤之虚實而為竒耦曰像此效<lb/>
　此此便是乾坤象只是像其竒耦<hi>學蒙</hi>
先生問如何是爻象動乎内吉凶見乎外或曰隂陽老<lb/>
　少在分蓍揲卦之時而吉凶乃見於成卦之後曰也<lb/>
　是如此然内外字猶言先後㣲顯<hi>學履</hi>
功業見乎變是就那動底爻見得這功業字似吉凶生<lb/>
　大業之業猶言事變庶事相似<hi>學履</hi>
聖人之情見乎辭下連接說天地大德曰生此不是相<lb/>
<pb n="KR3a0047_WYG_076-6b"/>
　連乃各自説去聖人之大寶曰位後世只為這兩箇<lb/>
　不相對有位底無德有德底無位有位則事事做得<lb/>
　<hi>淵</hi>
守位曰仁釋文仁作人伯恭尚欲擔當此以為當從釋<lb/>
　文<hi>淵</hi>
問人君臨天下多少大事只言理財正辭如何曰是因<lb/>
　上文而言聚得許多人無財何以養之有財不能理<lb/>
　又不得正辭便只是分别是非又曰教化便在正辭<lb/>
<pb n="KR3a0047_WYG_076-7a"/>
　裏面<hi>學履</hi>
理財正辭禁非是三事大槩是辨别是非理財言你底<lb/>
　還你我底還我正辭言是底説是不是底説不是猶<lb/>
　所謂正名<hi>淵</hi>
　　　　右第一章<lb/>
仰則觀象於天一段只是隂陽竒耦<hi>閎祖</hi>
觀鳥獸之文與地之宜近取身逺取物仰觀天俯察地<lb/>
　只是一箇隂陽聖人看這許多般事物都不出隂陽<lb/>
<pb n="KR3a0047_WYG_076-7b"/>
　兩字便是河圖洛書也則是隂陽粗説時即是竒耦<lb/>
　聖人却看見這箇上面都有那隂陽底道理故説道<lb/>
　讀易不可恁逼拶他歐公只是執定那仰觀俯察之<lb/>
　説便與河圖相礙遂至不信他<hi>淵</hi>
伏羲觀鳥獸之文與地之宜那時未有文字只是仰觀<lb/>
　俯察而已想得聖人心細雖以鳥獸羽毛之㣲也盡<lb/>
　察得有隂陽今人心粗如何察得或曰伊川見兎曰<lb/>
　察此亦可以畫卦便是此義曰就這一端上亦可以<lb/>
<pb n="KR3a0047_WYG_076-8a"/>
　見凡草木禽獸無不有隂陽鯉魚脊上有三十六鱗<lb/>
　<hi>隂數</hi>龍脊上有八十一鱗<hi>陽數</hi>龍不曽見鯉魚必有之又<lb/>
　龜背上文中間一簇成五段文兩邊各挿四段共成<lb/>
　八段子八段之外兩邊周圍共有二十四段中間五<lb/>
　段者五行也兩邊挿八段者八卦也周圍二十四段<lb/>
　者二十四氣也箇箇如此又如草木之有雌雄銀杏<lb/>
　桐楮牝牡麻竹之類皆然又樹木向陽處則堅實其<lb/>
　背隂處必虚軟男生必伏女生必偃其死於水也亦<lb/>
<pb n="KR3a0047_WYG_076-8b"/>
　然蓋男陽氣在背女陽氣在腹也<hi>揚子雲太𤣥云觀龍虎之文與龜鳥</hi>
　<hi>之象謂二十八宿也○僴</hi>
以通神明之德以類萬物之情盡於八卦而震巽坎離<lb/>
　艮兊又搃於乾坤曰動曰陷曰止皆健底意思曰入<lb/>
　曰麗曰悦皆順底意思聖人下此八字極狀得八卦<lb/>
　性情盡<hi>
                        <graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>
                    </hi>
蓋取諸益等蓋字乃模様是恁地<hi>淳○可學録云蓋字有義</hi>
黄帝堯舜氏作到這時候合當如此變易窮則變道理<lb/>
<pb n="KR3a0047_WYG_076-9a"/>
　亦如此垂衣裳而天下治是大變他以前底事了十<lb/>
　三卦是大槩説則這箇幾卦也自難曉<hi>淵</hi>
使民不倦須是得一箇人通其變若聽其自變如何得<lb/>
　<hi>賀孫</hi>
上古結繩而治後世聖人易之以書契天下事有古未<lb/>
　之為而後人為之因不可無者此類是也如年號一<lb/>
　事古所未有後來既置便不可廢胡文定却以後世<lb/>
　建年號為非以為年號之美有時而窮不若只作元<lb/>
<pb n="KR3a0047_WYG_076-9b"/>
　年二年此殊不然三代以前事迹多有不可考者正<lb/>
　縁無年號所以事無統紀難記如云某年王某月箇<lb/>
　箇相似無理㑹處及漢既建年號於是事乃各有紀<lb/>
　屬而可記今有年號猶自姦偽百出若只冩一年二<lb/>
　年三年則官司詞訟簿厯憑何而決少間都無理㑹<lb/>
　處嘗見前輩説有兩家争田地甲家買在元祐幾年<lb/>
　乙家買在前甲家遂將元字改擦作嘉字乙家則將<lb/>
　出文字又在嘉祐之先甲家遂又將嘉祐字塗擦作<lb/>
<pb n="KR3a0047_WYG_076-10a"/>
　皇祐有年號了猶自被人如此無後如何<hi>僴</hi>
結繩今溪洞諸蠻猶有此俗又有刻板者凡年月日時<lb/>
　以至人馬粮草之數皆刻板為記都不相亂<hi>僴</hi>
　　　　右第二章<lb/>
林安卿問易者象也象也者像也四句莫只是解箇象<lb/>
　字否曰象是解易字像又是解象字材又是解彖字<lb/>
　末句意亦然<hi>義剛</hi>
易也者象也象也者像也只是髣髴説不可求得太深<lb/>
<pb n="KR3a0047_WYG_076-10b"/>
　程先生只是見得道理多後却須將來寄搭在上面<lb/>
　説<hi>淵</hi>
易者象也是摠說起言易不過只是隂陽之象下云像<lb/>
　也材也天下之動也則皆是説那上面象字<hi>學履</hi>
　　　　右第三章<lb/>
二君一民試教一箇民有兩箇君看是甚模様<hi>淵</hi>
　　　　右第四章<lb/>
天下何思何慮一句便是先打破那箇思字却説同歸<lb/>
<pb n="KR3a0047_WYG_076-11a"/>
　殊塗一致百慮又再説天下何思何慮謂何用如此<lb/>
　憧憧徃來而為此朋從之思也日月寒暑之徃來尺<lb/>
　蠖龍蛇之屈信皆是自然底道理不徃則不來不屈<lb/>
　則亦不能信也今之為學亦只是如此精義入神用<lb/>
　力於内乃所以致用乎外利用安身求利於外乃所<lb/>
　以崇德乎内只是如此做將去雖至於窮神知化地<lb/>
　位亦只是德盛仁熟之所致何思何慮之有<hi>謨</hi>
問天下同歸殊塗一致百慮何不云殊塗而同歸百慮<lb/>
<pb n="KR3a0047_WYG_076-11b"/>
　而一致曰也只一般但他是從上説下自合如此<hi>學蒙</hi>
乾乾不息者體日徃月來寒來暑徃者用有體則有用<lb/>
　有用則有體不可分先後説<hi>僴</hi>
天下何思何慮一段此是言自然而然如精義入神自<lb/>
　然致用利用安身自然崇德<hi>節</hi>
問天下同歸而殊塗一章言萬變雖不同然皆是一理<lb/>
　之中所自有底不用安排曰此只説得一頭尺蠖若<lb/>
　不屈則不信得身龍蛇若不蟄則不伏得氣如何存<lb/>
<pb n="KR3a0047_WYG_076-12a"/>
　得身精義入神疑與行處不相關然而見得道理通<lb/>
　徹乃所以致用利用安身亦疑與崇德不相關然而<lb/>
　動作得其理則德自崇天下萬事萬變無不有感通<lb/>
　徃來之理又曰日徃則月來一段乃承上文憧憧徃<lb/>
　來而言往來皆人所不能無者但憧憧則不可<hi>學蒙</hi>
尺蠖之屈以求信龍蛇之蟄以存身精義入神以致用<lb/>
　利用安身以崇德大凡這箇都是一屈一信一消一<lb/>
　息一徃一來一闔一闢大底有大底闔闢消息小底<lb/>
<pb n="KR3a0047_WYG_076-12b"/>
　有小底闔闢消息皆只是這道理<hi>砥</hi>
或問尺蠖之屈以求信也伊川說是感應如何曰屈一<lb/>
　屈便感得那信底信又感得那屈底如呼吸出入徃<lb/>
　來皆是<lb/>
尺蠖屈便要求信龍蛇蟄便要存身精研義理無毫釐<lb/>
　絲忽之差入那神妙處這便是要出來致用外面用<lb/>
　得利而身安乃所以入來自崇已德致用之用即是<lb/>
　利用之用所以横渠云精義入神事豫吾内求利吾<lb/>
<pb n="KR3a0047_WYG_076-13a"/>
　外利用安身素利吾外致養吾内事豫吾内言曾到<lb/>
　這裏面來<hi>淵○至録略</hi>
且如精義入神如何不思那致用底却不必思致用底<lb/>
　是事功是效驗<hi>淵</hi>
入神是到那㣲妙人不知得處<hi>一事一理上○淵</hi>
利用安身今人循理則自然安利不循理則自然不安<lb/>
　利<hi>升卿</hi>
未之或知是到這裏不可奈何窮神知化雖不從這裏<lb/>
<pb n="KR3a0047_WYG_076-13b"/>
　面出來然也有這箇意思<hi>淵</hi>
窮神知化德之盛也這德字只是上面崇德之德德盛<lb/>
　後便能窮神知化便如聰明睿知皆由此出自誠而<lb/>
　明相似<hi>淵</hi>
窮神知化化是逐些子挨將去底一日復一日一月復<lb/>
　一月節節挨將去便成一年這是化神是一箇物事<lb/>
　或在彼或在此當在隂時全體在隂在陽時全體在<lb/>
　陽都只是這一物兩處都在不可測故謂之神横渠<lb/>
<pb n="KR3a0047_WYG_076-14a"/>
　言一故神兩故化又注云兩在故不測這説得甚分<lb/>
　曉<hi>淵</hi>
問非所困而困焉名必辱大意謂石不能動底物<hi>學蒙録作</hi>
　<hi>挨動不得底物事</hi>自是不須去動他若只管去用力徒自困<lb/>
　耳<hi>學䝉録云且以事言有著力不得處若只管著力去做少間做不成他人却道自家無能便是辱了</hi>
　<hi>或曰若在其位則只得做曰自是如此</hi>曰爻意謂不可做底便不可入<lb/>
　頭去做<hi>學履○學䝉録詳</hi>
公用射隼孔子是發出言外意<hi>學蒙</hi>
<pb n="KR3a0047_WYG_076-14b"/>
問危者以其位為可安而不知戒懼故危亡者以其存<lb/>
　為可常保是以亡亂者是自有其治如有其善之有<lb/>
　是以亂曰某舊也如此説看來保字説得較牽强只<lb/>
　是常有危亡與亂之意則可以安其位保其存有其<lb/>
　治<lb/>
易曰知幾其神乎便是這事難如邦有道危言危行邦<lb/>
　無道危行言孫今有一様人其不畏者又言過於直<lb/>
　其畏謹者又縮做一團更不敢說一句話此便是不<lb/>
<pb n="KR3a0047_WYG_076-15a"/>
　曉得那幾若知幾則自中節無此病矣君子上交不<lb/>
　諂下交不瀆葢上交貴於恭恭則便近於諂下交貴<lb/>
　和易和則便近於瀆葢恭與諂相近和與瀆相近只<lb/>
　爭些子便至於流也<hi>僴</hi>
君子上交不諂下交不瀆下面説幾最要看箇幾字只<lb/>
　争些子凡事未至而空説道理易見事已至而顯然<lb/>
　道理也易見惟事之方萌而動之㣲處此最難見或<lb/>
　問幾者動之㣲何以獨於上交下交言之曰上交要<lb/>
<pb n="KR3a0047_WYG_076-15b"/>
　恭遜才恭遜便不知不覺有箇諂底意思在裏下交<lb/>
　不瀆亦是如此所謂幾者只才覺得近諂近瀆便勿<lb/>
　令如此此便是知幾幾者動之㣲吉之先見者也漢<lb/>
　書引此句吉下有凶字當有凶字<hi>僴</hi>
蓋人之情上交必諂下交必瀆所争只是些子能於此<lb/>
　而察之非知幾者莫能<hi>上交著些取奉之心下交便有傲慢之心皆是也</hi>
幾者動之㣲是欲動未動之間便有善惡便須就這處<lb/>
　理㑹若到發出處更怎生奈何得所以聖賢説慎獨<lb/>
<pb n="KR3a0047_WYG_076-16a"/>
　便是要就幾㣲處理㑹<hi>賀孫</hi>
魏問幾者動之㣲吉之先見者也曰似是漏字漢書說<lb/>
　幾者動之㣲吉凶之先見者也似説得是幾自是有<lb/>
　善有惡君子見幾亦是見得方舍惡從善不能無惡<lb/>
　又曰漢書上添字如豈若匹夫匹婦之為諒自經於<lb/>
　溝瀆而人莫之知也添箇人字似是<hi>賀孫</hi>
知㣲知彰知柔知剛是四件事<hi>學履</hi>
問伊川作見㣲則知彰矣見柔則知剛矣其説如何曰<lb/>
<pb n="KR3a0047_WYG_076-16b"/>
　也好看來只作四件事亦自好既知㣲又知彰既知<lb/>
　柔又知剛言其無所不知所以為萬民之望也<hi>學履</hi>
其殆庶幾乎殆是幾乎之義又曰是近又曰殆是危殆<lb/>
　者是争些子底意思又曰或以幾字為因上文幾字<lb/>
　而言但左傳與孟子庶幾兩字都只做近字説<lb/>
顔子有不善未嘗不知知之未嘗復行今人只知知之<lb/>
　未嘗復行為難殊不知有不善未嘗不知是難處今<lb/>
　人亦有説道知得這箇道理及事到面前又却只隨<lb/>
<pb n="KR3a0047_WYG_076-17a"/>
　私欲做將去前所知者都自忘了只為是不曾知<hi>銖</hi>
有不善未嘗不知知之未嘗復行直是顔子天資好如<lb/>
　至清之水纎芥必見<hi>葢卿</hi>
天地氤氲言氣化也男女構精言形化也<hi>端蒙</hi>
天地絪緼萬物化醇致一專一也惟專一所以能絪緼<lb/>
　若不專一則各自相離矣化醇是已化後化生指氣<lb/>
　化而言草木是也<hi>僴</hi>
致一是專一之義程先生言之詳矣天地男女都是兩<lb/>
<pb n="KR3a0047_WYG_076-17b"/>
　箇方得專一若三箇便亂了三人行減了一箇則是<lb/>
　兩箇便專一一人行得其友成兩箇便專一程先生<lb/>
　説初與二三與上四與五皆兩相與自説得好<hi>初二二陽</hi>
　<hi>四五二隂同德相比三與上應皆兩相與○學䝉</hi>
横渠云艮三索而得男乾道之所成兊三索而得女坤<lb/>
　道之所成所以損有男女構精之義亦有此理<lb/>
　　　　右第五章<lb/>
乾坤易之門不是乾坤外别有易只易便是乾坤乾坤<lb/>
<pb n="KR3a0047_WYG_076-18a"/>
　便是易似那兩扇門相似一扇開便一扇閉只是一<lb/>
　箇隂陽做底如闔户謂之坤闢户謂之乾<hi>淵</hi>
問乾坤易之門門者是六十四卦皆由是出如兩儀生<lb/>
　四象只管生出邪為是取闔闢之義邪曰只是取闔<lb/>
　闢之義六十四卦只是這一箇隂陽闔闢而成但看<lb/>
　他下文云乾陽物也坤隂物也隂陽合德而剛柔有<lb/>
　體便見得只是這兩箇<hi>學蒙</hi>
乾陽物坤隂物隂陽形而下者乾坤形而上者<hi>道夫</hi>
<pb n="KR3a0047_WYG_076-18b"/>
天地之撰撰即是說他做處<hi>淵○<graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>録云撰是所為</hi>
問其稱名也雜而不越是指繫辭而言是指卦名而言<lb/>
　曰他後面兩三畨説名後又舉九卦說看來只是謂<lb/>
　卦名又曰繫辭自此以後皆難曉<hi>學蒙</hi>
於稽其類一本作於稽<hi>音啓</hi>其顙又一本於作烏不知如<lb/>
　何曰但不過是説稽考其事類<hi>淵</hi>
其衰世之意邪伏羲畫卦時這般事都已有了只是未<lb/>
　曾經歴到文王時世變不好古來未曾有底事都有<lb/>
<pb n="KR3a0047_WYG_076-19a"/>
　了他一一經歴這﨑嶇萬變過來所以說出那卦辭<lb/>
　如箕子之明夷如入于左腹獲明夷之心于出門庭<lb/>
　此若不是經歴如何説得<hi>淵</hi>
彰徃察來徃者如隂陽消長來者事之未來吉凶<hi>僴</hi>
問彰徃察來如神以知來知以藏徃相似徃是已定底<lb/>
　如天地隂陽之變皆已見在這卦上了來謂方來之<lb/>
　變亦皆在這上曰是<hi>學蒙</hi>
㣲顯闡幽幽者不可見便就這顯處說出來顯者便就<lb/>
<pb n="KR3a0047_WYG_076-19b"/>
　上面尋其不可見底教人知得又曰如顯道神徳行<lb/>
　相似<hi>學䝉</hi>
㣲顯闡幽便是顯道神德行德行顯然可見者道不可<lb/>
　見者㣲顯闡幽是將道來事上看言那箇雖是麤底<lb/>
　然皆出於道義之蘊<hi>潛龍勿用顯也陽在下也只是就両頭說</hi>㣲顯所以<lb/>
　闡幽闡幽所以㣲顯只是一箇物事<hi>僴</hi>
將那道理來事物上與人看就那事物上推出那裏面<lb/>
　有這道理<hi>㣲顯闌幽○僴</hi>
<pb n="KR3a0047_WYG_076-20a"/>
　　　　右第六章<lb/>
因論易九卦云聖人道理只在口邊不是安排來如九<lb/>
　卦只是偶然説到此而今人便要說如何不說十卦<lb/>
　又如何不說八卦便從九卦上起義皆是胡説且如<lb/>
　履德之基只是要以踐履為本謙德之柄只是要謙<lb/>
　退若處患難而矯亢自髙取禍必矣復德之本如孟<lb/>
　子所謂自反困德之辨困而通則可辨其是困而不<lb/>
　通則可辨其非損是懲忿窒慾益是修德益令廣大<lb/>
<pb n="KR3a0047_WYG_076-20b"/>
　巽德之制巽以行權巽只是低心下意要制事須是<lb/>
　將心入那事裏面去順他道理<hi>方能制事方能行權</hi>若心麤只<lb/>
　從事皮膚上綽過如此行權便就錯了巽伏也入也<lb/>
　<hi>學蒙</hi>
三陳九卦初無他意觀上面其有憂患一句便見得是<lb/>
　聖人説處憂患之道聖人去這裏偶然看見這幾卦<lb/>
　有這箇道理所以就這箇説去若論到底睽蹇皆是<lb/>
　憂禍患底事何故却不説以此知只是聖人偶然去<lb/>
<pb n="KR3a0047_WYG_076-21a"/>
　這裏見得有此理便就這裏説出聖人視易如雲行<lb/>
　水流初無定相不可確定他在易之序履卦當在第<lb/>
　十上面又自不説乾坤<hi>淵</hi>
鄭仲履問易繫云作易者其有憂患乎如何止取九卦<lb/>
　曰聖人論處憂患偶然説此九卦爾天下道理只在<lb/>
　聖人口頭開口便是道理偶説此九卦意思自足若<lb/>
　更添一卦也不妨更不説一卦也不妨只就此九卦<lb/>
　中亦自儘有道理且易中儘有處憂患底卦非謂九<lb/>
<pb n="KR3a0047_WYG_076-21b"/>
　卦之外皆非所以處憂患也若以困為處憂患底卦<lb/>
　則屯蹇非處憂患而何觀聖人之經正不當如此後<lb/>
　世拘於象數之學者乃以為九陽數聖人之舉九卦<lb/>
　合此數也尤泥而不通矣既論九卦之後因言今之<lb/>
　談經者徃徃有四者之病本卑也而抗之使髙本淺<lb/>
　也而鑿之使深本近也而推之使逺本明也而必使<lb/>
　至於晦此今日談經之大患也<hi>蓋卿</hi>
三説九卦是聖人因上面説憂患故發明此一項道理<lb/>
<pb n="KR3a0047_WYG_076-22a"/>
　不必深泥如困德之辨若説蹇屯亦可蓋偶然如此<lb/>
　説大抵易之書如雲行水流本無定相確定説不得<lb/>
　揚子雲太𤣥一爻吉一爻凶相間排將去七百三十<lb/>
　贊乃三百六十五日之晝夜晝爻吉夜爻凶又以五<lb/>
　行參之故吉凶有深淺毫髪不可移此可為典要之<lb/>
　書也聖人之易則有變通如此卦以陽居陽則吉他<lb/>
　卦以陽居陽或不為吉此卦以隂居隂則凶他卦以<lb/>
　隂居隂或不為凶此不可為典要之書也<hi>方子</hi>
<pb n="KR3a0047_WYG_076-22b"/>
問巽何以為德之制曰巽為資斧巽多作斷制之象葢<lb/>
　巽字之義非順所能盡乃順而能入之義謂巽一隂<lb/>
　入在二陽之下是入細直徹到底不只是到皮子上<lb/>
　如此方能斷得殺若不見得盡如何可以行權<hi>
                        <graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>
                    </hi>
問井德之地曰井有本故澤及於物而井未嘗動故曰<lb/>
　居其所而遷如人有德而後能施以及人然其德性<lb/>
　未嘗動也井以辨義如人有德而其施見於物自有<lb/>
　斟酌裁度<hi>礪</hi>
<pb n="KR3a0047_WYG_076-23a"/>
損先難而後易如子産為政鄭人歌之曰孰殺子産吾<lb/>
　其與之及三年人復歌而誦之蓋事之初在我亦有<lb/>
　所勉强在人亦有所難堪乆之當事理順人心這裏<lb/>
　方易便如利者義之和一般義是一箇斷制物事恰<lb/>
　似不和乆之事得其宜乃所以為和如萬物到秋許<lb/>
　多嚴凝肅殺之氣似可畏然萬物到這裏若不得此<lb/>
　氣收斂凝結許多生意又無所成就其難者乃所以<lb/>
　為易也益長裕而不設長裕只是一事但充長自家<lb/>
<pb n="KR3a0047_WYG_076-23b"/>
　物事教寛裕而已困窮而通此因困卦説澤無水困<lb/>
　君子以致命遂志蓋此是致命遂志之時所以困彖<lb/>
　曰險以說困而不失其所亨其惟君子乎蓋處困而<lb/>
　能說也困而寡怨是得其處困之道故無所怨於天<lb/>
　無所尤於人若不得其道則有所怨尤矣井居其所<lb/>
　而遷井是不動之物然其水却流行出去利物井以<lb/>
　辨義辨義謂安而能慮葢守得自家先定方能辨事<lb/>
　之是非若自家心不定事到面前安能辨其義也巽<lb/>
<pb n="KR3a0047_WYG_076-24a"/>
　稱而隠巽是箇卑巽底物事如兊見而巽伏也自是<lb/>
　箇隠伏底物事蓋巽一隂在下二陽在上隂初生時<lb/>
　已自稱量得箇道理了不待顯而後見如事到面前<lb/>
　自家便有一箇道理處置他不待發露出來如云尊<lb/>
　者於已踰等不敢問其年蓋才見箇尊長底人便自<lb/>
　不用問其年不待更計其年然後方稱量合問與不<lb/>
　合問也稱而隠是巽順恰好底道理有隠而不能稱<lb/>
　量者有能稱量而不能隠伏不露形迹者皆非巽之<lb/>
<pb n="KR3a0047_WYG_076-24b"/>
　道也巽德之制也巽以行權都是此意<hi>僴</hi>
問巽稱而隠曰以巽以行權觀之則稱字宜音去聲為<lb/>
　稱物之義又問巽有優㳺巽入之義權是仁精義熟<lb/>
　於事能優㳺以入之意曰是又曰巽是入細底意說<lb/>
　在九卦之後是八卦事了方可以行權某前時以稱<lb/>
　揚為說錯了<hi>學蒙</hi>
問巽稱而隠隠字何訓曰隠不見也如風之動物無物<lb/>
　不入但見其動而不見其形權之用亦猶是也昨得<lb/>
<pb n="KR3a0047_WYG_076-25a"/>
　潘恭叔書説滕文公問間於齊楚與竭力以事大國<lb/>
　兩段注云蓋遷國以圖存者權也效死勿去者義也<lb/>
　義字當改作經思之誠是蓋義便近權如或可如此<lb/>
　或可如彼皆義也經則一定而不易既對權字須著<lb/>
　用經字<hi>僴</hi>
問井以辨義曰只是井居其所而遷大小多寡施之各<lb/>
　當<hi>
                        <graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>
                    </hi>
或問井以辨義之義曰井居其所而遷又云井德之地<lb/>
<pb n="KR3a0047_WYG_076-25b"/>
　也蓋井有定體不動然水却流行出去不窮猶人心<lb/>
　有持守不動而應變則不窮也德之地也地是那不<lb/>
　動底地頭<hi>一本云是指那不動之處</hi>又曰佛家有函蓋乾坤句有<lb/>
　隨波逐流句有截斷衆流句聖人言語亦然如以言<lb/>
　其逺則不禦以言其邇則静而正此函蓋乾坤句也<lb/>
　如井以辨義等句只是隨道理説將去此隨波逐流<lb/>
　句也如復其見天地之心神者妙萬物而為言此截<lb/>
　斷衆流句也<hi>僴</hi>
<pb n="KR3a0047_WYG_076-26a"/>
才卿問巽以行權曰權之用便是如此見得道理精熟<lb/>
　後於物之精㣲委曲處無處不入所以說巽以行權<lb/>
　<hi>僴</hi>
問巽以行權權是逶迤曲折以順理否曰然巽有入之<lb/>
　義巽為風如風之入物只為巽便能入義理之中無<lb/>
　細不入又問巽稱而隠隠亦是入物否曰隠便是不<lb/>
　見處<hi>文蔚</hi>
鄭仲履問巽以行權恐是神道曰不須如此說巽只是<lb/>
<pb n="KR3a0047_WYG_076-26b"/>
　孝順低心下意底氣象人至行權處不少巽順如何<lb/>
　行得此外八卦各有所主皆是處憂患之道<hi>蓋卿</hi>
巽以行權兊見而巽伏權是隠然做底物事若顯然底<lb/>
　做却不成行權<hi>淵</hi>
　　　　右第七章<lb/>
問易之所言无非天地自然之理人生日用之所不能<lb/>
　須㬰離者故曰不可逺曰是<hi>學蒙</hi>
既有典常是一定了占得這爻了吉凶自定便是有典<lb/>
<pb n="KR3a0047_WYG_076-27a"/>
　常<hi>淵</hi>
易不可為典要易不是確定硬本子揚雄太𤣥却是可<lb/>
　為典要他排定三百五十四贊當晝三百五十四贊<lb/>
　當夜晝底吉夜底凶吉之中又自分輕重凶之中又<lb/>
　自分輕重易却不然有陽居陽爻而吉底又有凶底<lb/>
　有隂居隂爻而吉底又有凶底有有應而吉底有有<lb/>
　應而凶底是不可為典要之書也是有那許多變所<lb/>
　以如此<hi>淵</hi>
<pb n="KR3a0047_WYG_076-27b"/>
問據文勢則内外使知懼合作使内外知懼始得曰是<lb/>
　如此不知這兩句是如何硬解時也解得去但不曉<lb/>
　其意是說甚底上下文意都不相屬乂曰上文說不<lb/>
　可為典要下文又說既有典常這都不可曉常猶言<lb/>
　常理<hi>學蒙</hi>
使知懼便是使人有戒懼之意易中說如此則吉如此<lb/>
　則凶是也既知懼則雖無師保一似臨父母相似常<lb/>
　恁地戒懼<hi>淵</hi>
<pb n="KR3a0047_WYG_076-28a"/>
　　　　右第八章<lb/>
其初難知至非其中爻不備若解也硬解了但都曉他<lb/>
　意不得這下面却説一箇噫字都不成文章不知是<lb/>
　如何後面説二與四同功三與五同功却説得好但<lb/>
　不利逺者也曉不得<hi>學蒙</hi>
問雜物撰德辨是與非則非其中爻不備曰這様處曉<lb/>
　不得某常疑有闕文先儒解此多以為互體如屯卦<lb/>
　震下坎上就中間四爻觀之自二至四則為坤自三<lb/>
<pb n="KR3a0047_WYG_076-28b"/>
　至五則為艮故曰非其中爻不備互體説漢儒多用<lb/>
　之左傳中一處説占得觀卦處亦舉得分明看來此<lb/>
　説亦不可廢<hi>學履</hi>
問其要无咎其用柔中也近君則當柔和逺去則當有<lb/>
　强毅剛果之象始得此二之所以不利然而居中所<lb/>
　以无咎曰也是恁地説<lb/>
問上下貴賤之位何也曰四二則四貴而二賤五三則<lb/>
　五貴而三賤上初則上貴而初賤上雖無位然本是<lb/>
<pb n="KR3a0047_WYG_076-29a"/>
　貴重所謂貴而無位髙而無民在人君則為天子父<lb/>
　天子師在他人則清髙而在物外不與事者此所以<lb/>
　為貴也<hi>銖</hi>
　　　　右第九章<lb/>
問道有變動故曰爻爻有等故曰物物相雜故曰文曰<lb/>
　道有變動不是指那隂陽老少之變是説卦中變動<lb/>
　如乾卦六畫初潛二見三惕四躍這箇便是有變動<lb/>
　所以謂之爻爻中自有等差或髙或低或遠或近或<lb/>
<pb n="KR3a0047_WYG_076-29b"/>
　貴或賤皆謂之等易中便可見如説遠近相取而悔<lb/>
　吝生近而不相得則凶二與四同功而異位二多譽<lb/>
　四多懼近也三與五同功而異位三多凶五多功貴<lb/>
　賤之等也又曰列貴賤者存乎位皆是等也物者想<lb/>
　見古人占卦必有箇物事名為物而今亡矣這箇物<lb/>
　是那列貴賤辨尊卑底物相雜故曰文如有君又有<lb/>
　臣便為君臣之文是兩物相對待在這裏故有文若<lb/>
　相離去不相干便不成文矣卦中有隂爻又有陽爻<lb/>
<pb n="KR3a0047_WYG_076-30a"/>
　相間錯則為文若有隂無陽有陽無隂如何得有文<lb/>
　學<hi>履</hi>
　　　　右第十章<lb/>
其辭危是有危懼之意故危懼者能使之安平慢易者<lb/>
　能使之傾覆易之書於萬物之理無所不具故曰百<lb/>
　物不廢其要是約要之義若作平聲則是要其歸之<lb/>
　意又曰要去聲是要恁地要平聲是這裏取那裏意<lb/>
　思又曰其要只欲无咎<lb/>
<pb n="KR3a0047_WYG_076-30b"/>
　　　　右第十一章<lb/>
或問乾是至健不息之物經歴艱險處多雖有險處皆<lb/>
　不足為其病自然足以進之而無難否曰不然舊亦<lb/>
　嘗如此說覺得終是硬說易之書本意不如此正要<lb/>
　人知險而不進不説是我至健順了凡有險阻只恁<lb/>
　冒進而無難如此大非聖人作易之意觀上文云易<lb/>
　之興也其當殷之末世周之盛德邪至此之謂易之<lb/>
　道也看他此語但是恐懼危險不敢輕進之意乾之<lb/>
<pb n="KR3a0047_WYG_076-31a"/>
　道便是如此卦中皆然所以多說見險而能止如需<lb/>
　卦之類可見易之道正是要人知進退存亡之道若<lb/>
　是冒險前進必陷於險是知進而不知退知存而不<lb/>
　知亡豈乾之道邪惟其至健而知險故止於險而不<lb/>
　陷於險也又曰此是就人事上說又曰險與阻不同<lb/>
　險是自上視下見下之險故不敢行阻是自下觀上<lb/>
　為上所阻故不敢進<hi>僴○學履録少異</hi>
問夫乾天下之至健也德行至知阻曰不消先說健順<lb/>
<pb n="KR3a0047_WYG_076-31b"/>
　好底物事自是知險阻恰如良馬他才遇險阻處便<lb/>
　自不去了如人臨懸崖之上若說不怕險要跳下來<lb/>
　必跌殺良乆又曰此段專是以憂患之際而言且如<lb/>
　健當憂患之際則知險之不可乘順當憂患之際便<lb/>
　知阻之不可越這都是當憂患之際處憂患之道當<lb/>
　如此因憂患方生那知險知阻若只就健順上看便<lb/>
　不相似如下文說危者使平易者使傾能說諸心能<lb/>
　研諸慮皆因憂患説大要乾坤只是循理而已他若<lb/>
<pb n="KR3a0047_WYG_076-32a"/>
　知得前有險之不可乘而不去則不陷於險知得前<lb/>
　有阻之不可冒而不去則不困於阻若人不循理以<lb/>
　私意行乎其間其過乎剛者雖知險之不可乘却硬<lb/>
　要乘則陷於險矣雖知阻之不可越却硬要越則困<lb/>
　於阻矣只是順理便無事又問在人固是如此以天<lb/>
　地言之則如何曰在天地自是無險阻這只是大綱<lb/>
　說箇乾坤底意思如此又曰順自是畏謹宜其不越<lb/>
　夫阻如健却宜其不畏險然却知險而不去蓋他當<lb/>
<pb n="KR3a0047_WYG_076-32b"/>
　憂患之際故也又問簡易曰若長是易時更有甚麽<lb/>
　險他便不知險矣若長是簡時更有甚麽阻他便不<lb/>
　知阻矣只是當憂患之際方見得<hi>僴</hi>
乾天下之至健更著思量看來聖人無冒險之事須是<lb/>
　知險便不進向前去又曰他只是不直撞向前自别<lb/>
　有一箇路去如舜之知子不肖則以天下授禹相似<lb/>
　又曰這只是説剛健之理如此莫硬去天地上説<hi>闕</hi>
因説乾坤知險阻非是説那定位底險阻乾是箇至健<lb/>
<pb n="KR3a0047_WYG_076-33a"/>
　底物自是見那物事皆低坤是至順底物自是見那<lb/>
　物事都大敬子云如云能勝物之謂剛故常信於萬<lb/>
　物之上相似曰然如云膽欲大而心欲小至健恒易<lb/>
　以知險如膽欲大至順恒簡以知阻如心欲小又如<lb/>
　云大心則天而道小心則畏義而節相似李云如人<lb/>
　欲渡若風濤洶湧未有要緊不渡也不妨萬一有若<lb/>
　父之急也只得渡曰固是如此只是未説到這裏在<lb/>
　這箇又是説處那險阻聖人固自有道以處之這裏<lb/>
<pb n="KR3a0047_WYG_076-33b"/>
　方説知險阻知得了方去處他問如此則乾之所見<lb/>
　無非險坤之所見無非阻矣曰不然乾是至健底物<lb/>
　自是見那物事低如人下山坂自上而下但見其險<lb/>
　而其行也易坤是至順底物則自下而上但見其阻<lb/>
　險阻只是一箇物事一是自上而視下一是自下而<lb/>
　視上若見些小險便止了不敢下去安足為健若不顧<lb/>
　萬仞之險只恁從上面擂將下去此又非所以為乾若<lb/>
　見些小阻便止了不敢上去固不是坤若不顧萬仞<lb/>
<pb n="KR3a0047_WYG_076-34a"/>
　之阻必欲上去又非所以為坤<hi>所説險阻與本義異○僴</hi>
乾健而以易臨下故知下之險險底意思在下坤順而<lb/>
　以簡承上故知上之阻阻是自家低他却髙底意思<lb/>
　自上面下來到那去不得處便是險自下而上上到<lb/>
　那去不得處便是阻易只是這兩箇物事自東而西<lb/>
　也是這箇自西而東也是這箇左而右右而左皆然<lb/>
　<hi>淵</hi>
因言乾坤簡易知險知阻而曰知險阻便不去了惟其<lb/>
<pb n="KR3a0047_WYG_076-34b"/>
　簡易所以知險阻而不去敬子云今行險徼倖之人<lb/>
　雖知險阻而猶冒昧前進惟乾坤德行本自簡易所<lb/>
　以知險阻<hi>僴</hi>
問乾常易以知險坤常簡以知阻曰乾健則看什麽物<lb/>
　都剌<hi>音辣</hi>將過去坤則有阻處便不能進故只是順如<lb/>
　上壁相似上不得自是住了<hi>後復云前説差了乾雖至健知得險了却不下</hi>
　<hi>去坤雖至順知得阻了更不上去以人事言之若健了一向進去做甚收殺或録云乾到險處便止不行</hi>
　<hi>所以為常易○學䝉</hi>
<pb n="KR3a0047_WYG_076-35a"/>
又説知險知阻曰舊因登山而知之自上而下則所見<lb/>
　為險自下而上則所向為阻蓋乾則自上而下坤則<lb/>
　自下而上健則遇險亦易順則遇阻亦簡然易則可<lb/>
　以濟險而簡亦有可涉阻之理<hi>
                        <graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>
                    </hi>
因登山而得乾坤險阻之説尋常將險阻作一箇意思<lb/>
　其實自髙而下愈覺其險乾以險言者如此自下而<lb/>
　升自是阻礙在前坤以阻言者如此<hi>謨</hi>
自山下上山為阻故指坤而言自山上觀山下為險故<lb/>
<pb n="KR3a0047_WYG_076-35b"/>
　指乾而言<hi>敬仲</hi>
易只是一隂一陽做出許多様事夫乾夫坤一段也似<lb/>
　上面知大始作成物意思說諸心只是見過了便説<lb/>
　這箇屬陽研諸慮是研窮到底似那安而能慮直是<lb/>
　子細這箇屬隂定吉凶是陽成亹亹是隂便是上面<lb/>
　作成物且以做事言之吉凶未定時人自意思懶散<lb/>
　不肯做去吉凶定了他自勉勉做將去所以屬隂大<lb/>
　率陽是輕清底物事之輕清底屬陽隂是重濁底物<lb/>
<pb n="KR3a0047_WYG_076-36a"/>
　事之重濁者屬隂成亹亹是做將去<hi>淵</hi>
能說諸心乾也能研諸慮坤也説諸心有自然底意思<lb/>
　故屬陽研諸慮有作為意思故屬隂定吉凶乾也成<lb/>
　亹亹坤也事之未定者屬乎陽定吉凶所以為乾事<lb/>
　之已為者屬隂成亹亹所以為坤大抵言語兩端處<lb/>
　皆有隂陽如開物成務開物是陽成務是隂如致知<lb/>
　力行致知是陽力行是隂周子之書屢發此意推之<lb/>
　可見<hi>謨</hi>
<pb n="KR3a0047_WYG_076-36b"/>
能説諸心能研諸慮方始能定天下之吉凶成天下之<lb/>
　亹亹凡事見得通透了自然歡説既說諸心是理㑹<lb/>
　得了於事上便審一審便是研諸慮研是更去研磨<lb/>
　定天下之吉凶是剖判得這事成天下之亹亹是做<lb/>
　得這事業<hi>學蒙</hi>
問變化云為吉事有祥象事知器占事知來曰上兩句<lb/>
　只説理如此下兩句是人就理上知得在隂陽則為<lb/>
　變化在人事則為云為吉事自有祥兆惟其理如此<lb/>
<pb n="KR3a0047_WYG_076-37a"/>
　故於變化云為則象之而知己有之器於吉事有祥<lb/>
　則占之而知未然之事也又問器字是凡見於有形<lb/>
　之實事者皆為器否曰易中器字是恁地説<hi>學履</hi>
變化云為是明吉事有祥是幽象事知器是人事占事<lb/>
　知來是筮象事知器是人做這事去占事知來是他<lb/>
　方有箇禎祥這便占得他如中庸言必有禎祥見乎<lb/>
　蓍龜之類吉事有祥凶事亦有<hi>淵</hi>
問易書之中有許多變化云為又吉事皆有休祥之應<lb/>
<pb n="KR3a0047_WYG_076-37b"/>
　所以象事者於此而知器占事者於此而知來曰是<lb/>
天地設位四句說天人合處天地設位便聖人成其功<lb/>
　能人謀鬼謀則雖百姓亦可以與其能成能與與能<lb/>
　雖大小不同然亦是小小底造化之功用然百姓與<lb/>
　能却須因蓍龜而方知得人謀鬼謀如謀及乃心庶<lb/>
　人卜筮相似<hi>淵</hi>
百姓與能與字去聲他無知因卜筮便㑹做得事便是<lb/>
　與能人謀鬼謀猶洪範之謀及卜筮卿士庶人相似<lb/>
<pb n="KR3a0047_WYG_076-38a"/>
　<hi>學蒙</hi>
八卦以象告以後説得叢雜不知如何<hi>學蒙</hi>
問八卦以象告至失其守者其辭屈一段竊疑自吉凶<lb/>
　可見矣而上只是摠説易書所載如此自變動以利<lb/>
　言而下則專就人占時上説曰然又問易之情近而<lb/>
　不相得則凶或害之悔且吝是如何曰此疑是指占<lb/>
　法而言想古人占法更多今不見得蓋逺而不相得<lb/>
　則安能為害惟切近不相得則凶害便能相及如一<lb/>
<pb n="KR3a0047_WYG_076-38b"/>
　箇凶人在五湖四海之外安能害自家若與之為隣<lb/>
　近則有害矣又問此如今人占火珠林課底若是凶<lb/>
　神動與世不相干則不能為害惟是克世應世則能<lb/>
　為害否曰恐是這様意思<hi>學履</hi>
中心疑者其辭枝中心疑故不敢説殺其辭枝者如木<lb/>
　之有枝開兩岐去德輔云思曰睿學而不思則罔蓋<lb/>
　亦弗思而已矣豈有不可思維之理曰固是若不可<lb/>
　思維則聖人著書立言於後世何用<hi>德輔</hi>
<pb n="KR3a0047_WYG_076-39a"/>
　　　　右第十二章<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0047_WYG_076-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子語類卷七十六<lb/>
</p>
<p>
</p>
  </div>
</body>
</text>
</TEI>
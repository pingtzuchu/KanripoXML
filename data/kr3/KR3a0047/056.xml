<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷五十六</head> <lb/>
    <p>
<pb n="KR3a0047_WYG_056-1a"/>
欽定四庫全書<lb/>
　朱子語類卷五十六<lb/>
　　孟子六<lb/>
　　　離婁上<lb/>
　　　　離婁之明章<lb/>
上無道揆則下無法守倘上無道揆則下雖有奉法守<lb/>
　一官者亦将不䏻用而去之矣朝不信道工不信度<lb/>
　信如憑信之信此理只要人信得及自然依那箇行<lb/>
<pb n="KR3a0047_WYG_056-1b"/>
　不敢逾越惟其不信所以妄作如胥吏分眀知得條<lb/>
　法只是他冒法以為姦便是不信度也因歎曰㸔得<lb/>
　道理熟見世間事才是苟且底鮮有不害事雖至小<lb/>
　之事以苟且行之必亦有害而况大事乎只是信不<lb/>
　及所以苟且凡云且如此作且如此過去皆其弊也<lb/>
　凡見人説某人做得事好做得事無病這便是循理<lb/>
　若見人説某人做得有害其中必有病如今人所以<lb/>
　苟且者只為見理不眀故苟且之心多若是見得道<lb/>
<pb n="KR3a0047_WYG_056-2a"/>
　理熟自然有所分别而不肯為惡矣<hi>卓○僴録畧</hi>
上無禮下無學此學謂國之俊秀者前面工是百官守<lb/>
　法度者此學字是責學者之事惟上無教下無學所<lb/>
　以不好之人並起而居髙位執進退黜陟之權盡做<lb/>
　出不好事来則國之䘮亡無日矣所以謂之賊民蠧<lb/>
　國害民非賊而何然其要只在於仁者冝在髙位所<lb/>
　謂一正君而國定也<hi>僴</hi>
問責難之恭陳善閉邪之敬何以别曰大概也一般只<lb/>
<pb n="KR3a0047_WYG_056-2b"/>
　恭意思較濶大敬意思較細宻如以堯舜三代望其<lb/>
　君不敢謂其不䏻便是責難於君便是恭陳善閉邪<lb/>
　是就事上説盖不徒責之以難凡事有善則陳之邪<lb/>
　則閉之使其君不䧟於惡便是敬責難之恭是尊君<lb/>
　之詞先立箇大志以先王之道為可必信可必行陳<lb/>
　善閉邪是子細着工夫去照管務引其君於當道陳<lb/>
　善閉邪便是做那責難底工夫不特事君為然為學<lb/>
　之道亦如此大立志向而細宻着工夫如立志以古<lb/>
<pb n="KR3a0047_WYG_056-3a"/>
　聖賢逺大自期便是責難然聖賢為法於天下我猶<lb/>
　未免為鄉人其何以到須是擇其善者而從之其非<lb/>
　者而去之如日用間凡一事須有箇是有箇非去其<lb/>
　非便為是克去己私便復禮如此雖未便到聖賢地<lb/>
　位已是入聖賢路了<hi>淳</hi>
責難於君謂之恭以堯舜責之而不敢以中才常主望<lb/>
　之非尊之而何陳善閉邪謂之敬此是尊君中細宻<lb/>
　工夫問人臣固當望君以堯舜若度其君不足以為<lb/>
<pb n="KR3a0047_WYG_056-3b"/>
　善而不之諌或謂君為中才可以致小康而不足以<lb/>
　致大治或導之以功利而不輔之以仁義此皆是賊<lb/>
　其君否曰然人臣之道但當以極等之事望其君責<lb/>
　他十分事臨了只做得二三分若只責他二三分少<lb/>
　間做不得一分矣若論才質之優劣志趣之髙下固<lb/>
　有不同然吾之所以導之者則不可問其才志之髙<lb/>
　下優劣但當以堯舜之道望他如飯必用喫衣必用<lb/>
　着脾胃壮者喫得来多弱者喫得来少然不可不喫<lb/>
<pb n="KR3a0047_WYG_056-4a"/>
　那飯也人君資質縱説卑近不足與有為然不脩身<lb/>
　得否不講學得否不眀徳得否此皆是必用做底到<lb/>
　得隨他資質做得出来自有髙下大小然不可不如<lb/>
　此做也孔子曰敬事而信節用而愛人使民以時這<lb/>
　般言語是鐡定底條法更改易不得如此做則成不<lb/>
　如此做則敗豈可謂吾君不能而遂不以此望之也<lb/>
　<hi>僴</hi>
問責難於君謂之恭陳善閉邪謂之敬曰恭是就人君<lb/>
<pb n="KR3a0047_WYG_056-4b"/>
　分上理㑹把他做箇大底人㸔致恭之謂也敬只是<lb/>
　就自家身上做如陳善閉邪是在已當如此做<hi>燾</hi>
賓師不以趨走承順為恭而以責難陳善為敬人君不<lb/>
　以崇髙冨貴為重而以貴徳尊士為賢則上下交而<lb/>
　徳業成矣<hi>燾</hi>
　　　　規矩方圓之至章<lb/>
問規矩方圓之至也曰規矩是方圓之極聖人是人倫<lb/>
　之極盖規矩便盡得方圓聖人便盡得人倫故物之<lb/>
<pb n="KR3a0047_WYG_056-5a"/>
　方圓者有未盡䖏以規矩為之便見於人倫有未盡<lb/>
　處以聖人觀之便見惟聖人都盡無一毫之不盡故<lb/>
　為人倫之至<hi>燾</hi>
問欲為君至堯舜而已矣昨因㸔近思録如㸔二典便<lb/>
　當求堯所以治民舜所以事君某謂堯所以治民修<lb/>
　己而已舜所以事君誠身以獲乎上而已曰便是不<lb/>
　如此㸔此只是大概説讀書之法而已如何恁地硬<lb/>
　要椿定一句去包括他得若論堯所以治民舜所以<lb/>
<pb n="KR3a0047_WYG_056-5b"/>
　事君是事事做得盡且如㸔堯典自欽眀文思安安<lb/>
　以至終篇都是治民底事自欽眀文思至格于上下<lb/>
　是一段自克眀俊徳至於變時雍又是一段自乃命<lb/>
　羲和至庶績咸熈又是一段後面又説禪舜事無非<lb/>
　是治民之事舜典自濬哲文眀以至終篇無非事君<lb/>
　之事然亦是治民之事不成説只是事君了便了只<lb/>
　是大概言觀書之法如此或曰若論堯所以治民舜<lb/>
　所以事君二典亦不足以盡之曰也大槩可見<hi>僴</hi>
<pb n="KR3a0047_WYG_056-6a"/>
或問道二仁與不仁而已矣不仁何以亦曰道曰此譬<lb/>
　如説有小路有大路何疑之有<hi>去偽</hi>
道二仁與不仁而已矣猶言好底道理不好底道理也<lb/>
　若論正當道理只有一箇更無第二箇所謂夫道一<lb/>
　而已矣者也因言胡季隨主其家學<hi>云云已下見胡仁仲類○僴</hi>
　　　　三代之得天下章<lb/>
廢興存亡惟天命不敢不從若湯武是也<hi>吕燾</hi>
　　　　愛人不親章<lb/>
<pb n="KR3a0047_WYG_056-6b"/>
聖人説話是䟎上去更無退後来孟子説愛人不親反<lb/>
　其仁治人不治反其智禮人不答反其敬行有不得<lb/>
　者皆反求諸已其身正而天下歸之這都是䟎向上<lb/>
　去更無退下来如今人愛人不親更不反求諸已教<lb/>
　你不親也休治人不治更不反求諸已教你不治也<lb/>
　休禮人不答更不反求諸已教你不答也休我也不<lb/>
　解恁地得你也不仁不義無禮無智我也不仁不義<lb/>
　無禮無智大家做箇鶻突没理㑹底人范忠宣所説<lb/>
<pb n="KR3a0047_WYG_056-7a"/>
　以恕己之心恕人且如自家不孝也教天下人不消<lb/>
　得事其親自家不忠也教天下人不消事其君自家<lb/>
　不弟也教天下人不消事其兄自家不信也教天下人<lb/>
　不消信其友恁地得不得還有這道理否又曰張子韶<lb/>
　説中庸所求乎子以事父未䏻也到事父下㸃做一<lb/>
　句㸔他説以聖人之所難克這正是聖人因責人而<lb/>
　㸃檢自家有未盡處如何恁地説了而今人多説章<lb/>
　句之學為陋某㸔見人多因章句㸔不成句却壊了<lb/>
<pb n="KR3a0047_WYG_056-7b"/>
　道理又曰眀道言忠恕二字要除一箇更除不得須<lb/>
　是忠方可以行其恕若自家不穿窬便教你不穿窬<lb/>
　方喚做恕若自家穿窬却教别人不穿窬這便不是<lb/>
　恕若自家穿窬也教大家穿窬這也不是恕雖然聖<lb/>
　人之責人也輕如所謂以人治人改而止教他且存<lb/>
　得這道理也得小人革面教他且革面也得又不成<lb/>
　只恁地也須有漸又曰堯舜其猶病諸聖人終是不<lb/>
　足<hi>賀孫</hi>
<pb n="KR3a0047_WYG_056-8a"/>
　　　　為政不難章<lb/>
吴伯英問不得罪於巨室曰只是服得他心<hi>佐</hi>
　　　　天下有道章<lb/>
小徳役大徳小賢役大賢是以賢徳論小役大弱役强<lb/>
　全不賭是非只以力論<hi>振</hi>
鄭問小役大弱役强亦曰天何也曰到那時不得不然<lb/>
　亦是理當如此<hi>淳</hi>
仁不可為衆為猶言難為弟難為兄之為言兄賢難做<lb/>
<pb n="KR3a0047_WYG_056-8b"/>
　他弟弟賢難做他兄仁者無敵難做衆去抵當他<hi>端䝉</hi>
仁不可為衆也毛公注亦云盛徳不可為衆也鳶飛戾<lb/>
　天注亦曰言其上下察也此語必别有箇同出䖏如<lb/>
　金聲玉振兒寛云天子建中和之極兼總條貫金聲<lb/>
　而玉振之亦必是古語<hi>㽦</hi>
不䏻自强則聴天所命脩徳行仁則天命在我今之為<lb/>
　國者論為治則曰不消做十分底事只隨風俗做便<lb/>
　得不必須欲如堯舜三代只恁地做天下也治為非<lb/>
<pb n="KR3a0047_WYG_056-9a"/>
　者則曰做人也不須做到孔孟十分事且做得一二<lb/>
　分也得盡是這様苟且見識所謂聴天所命者也<hi>僴</hi>
　　　　自暴者章<lb/>
問自暴自棄之别曰孟子説得己分眀㸔来自暴者便<lb/>
　是剛惡之所為自棄者便是柔惡之所為也<hi>時舉</hi>
自暴是非毁道理底自棄是自放棄底<hi>賜</hi>
言非禮義以禮義為非而拒之以不信自暴自賊害也<lb/>
　吾身不䏻居仁由義自謂不能而絶之以不為自棄<lb/>
<pb n="KR3a0047_WYG_056-9b"/>
　自棄絶也<hi>閎祖</hi>
先生問梁自暴自棄如何梁未答先生曰言非禮義非<lb/>
　如非先王之道之非謂所言必非詆禮義之説為非<lb/>
　道是失之暴戾我雖言而彼必不肯聴是不足與有<lb/>
　言也自棄者謂其意氣卑弱志趣凡陋甘心自絶以<lb/>
　為不䏻我雖言其仁義之美而彼以為我必不䏻居<lb/>
　仁由義是不足有為也故自暴者强自棄者弱伊川<lb/>
　云自暴者拒之以不信自棄者絶之以不為梁云平<lb/>
<pb n="KR3a0047_WYG_056-10a"/>
　日大為科舉累曰便是科舉不䏻為累<hi>卓</hi>
問向所説自暴作自粗暴與今集注暴害也不同曰也<lb/>
　只是害底是如暴其民甚言非禮義謂之自暴要去<lb/>
　非議這禮義如今人要罵道學一般只説道這許多<lb/>
　做好事之人自做許多模様不知這道理是人人合<lb/>
　有底他自恁地非議是他自害了這道理<hi>賀孫</hi>
仁人之安宅義人之正路自人身言之則有動靜自理<lb/>
　言之則是仁義<hi>祖道</hi>
<pb n="KR3a0047_WYG_056-10b"/>
　　　　居下位章<lb/>
誠是天道在人只説得思誠<hi>泳</hi>
敬之問誠者天之道也思誠者人之道也思誠莫須是<lb/>
　眀善否曰眀善自是眀善思誠自是思誠眀善是格<lb/>
　物致知思誠是毋自欺謹獨眀善固所以思誠而思<lb/>
　誠上面又自有工夫在誠者都是實理了思誠者恐<lb/>
　有不實䖏便思去實它誠者天之道天無不實寒便<lb/>
　是寒暑便是暑更不待使它恁地聖人仁便真箇是<lb/>
<pb n="KR3a0047_WYG_056-11a"/>
　仁義便真箇是義更無不實䖏在常人説仁時恐猶<lb/>
　有不仁䖏説義時恐猶有不義處便着思有以實之<lb/>
　始得<hi>時舉</hi>
問至誠而不動者未之有也不誠未有䏻動者也此是<lb/>
　以實理見之於用故便有感通底道理曰不是以實<lb/>
　理去見之於用只是既有其實便自䏻感動得人也<lb/>
　因言孟子扵義利間辨得毫釐不差見一事来便劈<lb/>
　做兩片便分箇是與不是這便是集義䖏義是一柄<lb/>
<pb n="KR3a0047_WYG_056-11b"/>
　刀相似才見事到面前便與他割制了<hi>時舉</hi>
　　　　伯夷辟紂章<lb/>
才卿問伯夷是中立而不倚栁下恵是和而不流否曰<lb/>
　栁下恵和而不流之事易見伯夷中立不倚之事何<lb/>
　以驗之陳曰扣馬之諫餓而死此是不倚曰此謂之<lb/>
　偏倚亦何可以見其不倚<hi>文蔚録云如此却是倚做一邊去文蔚曰他雖如此</hi>
　<hi>又却不念舊惡曰亦不相似</hi>劉用之曰伯夷居北海之濱若将終<lb/>
　身焉及聞西伯善養老遂来歸之此可見其不倚否<lb/>
<pb n="KR3a0047_WYG_056-12a"/>
　曰此下更有一轉方是不倚盖初聞文王而歸之及<lb/>
　武王伐紂而去之遂不食周粟此可以見其不倚也<lb/>
　<hi>僴○文蔚録意同</hi>
　　　　求也為季氏宰章<lb/>
至之問如李悝盡地力之類不過欲教民而已孟子何<lb/>
　以謂任土地者亦次於刑曰只為他是欲富國不是<lb/>
　欲為民但强占土地開墾将去欲為己物耳皆為君<lb/>
　聚歛之徒也<hi>時舉</hi>
<pb n="KR3a0047_WYG_056-12b"/>
辟草莱任土地者次之如李悝盡地力商鞅開阡陌他<lb/>
　欲致富强而已無教化仁愛之本所以為可罪也<hi>僴</hi>
　　　　恭者不侮人章<lb/>
聖人但顧我理之是非不問利害之當否衆人則反是<lb/>
　且如恭儉聖人但知恭儉之不可不為爾衆人則以<lb/>
　為我不侮人則人亦不侮我我不奪人則人亦不奪<lb/>
　我便是計較利害之私要之聖人與衆人做䖏便是<lb/>
　五峯所謂天理人欲同行而異情者也<hi>道夫</hi>
<pb n="KR3a0047_WYG_056-13a"/>
　　　　淳于髠曰章<lb/>
事有緩急理有大小這樣䖏皆須以權稱之或問執中<lb/>
　無權之權與嫂溺援之以手之權微不同否曰執中<lb/>
　無權之權稍輕嫂溺援之以手之權較重亦有深淺<lb/>
　也<hi>僴</hi>
　　　　人不足與適章<lb/>
大人格君心之非此謂精神意氣自有感格䖏然亦須<lb/>
　有箇開導底道理不但黙黙而已伊川解遇主于巷<lb/>
<pb n="KR3a0047_WYG_056-13b"/>
　所謂至誠以感動之盡力以扶持之眀義理以致其<lb/>
　知杜蔽惑以誠其意正此意也或曰設遇暗君将如<lb/>
　何而格之曰孔子不䏻格魯哀孟子不能格齊宣諸<lb/>
　葛孔眀之於後主國事皆出於一己将出師先自排<lb/>
　布宫中府中許多人後主雖能聴從然以資質之庸<lb/>
　難以變化孔眀雖親寫許多文字與之亦終不䏻格<lb/>
　之凡此皆是雖有格君之理而終不可以致格君之<lb/>
　效者也<hi>謨○可學録云問有不好君如何格曰其精神動作之間亦須有以格之要之有此理在</hi>
<pb n="KR3a0047_WYG_056-14a"/>
　<hi>我而在人者不可必</hi>
人不足與適至格君心之非三句當作一句讀某甞説<lb/>
　此處與言不必信行不必果惟義所在皆須急忙連<lb/>
　下句讀若偶然脱去下句豈不害事<hi>方子</hi>
　　　　人之患章<lb/>
孟子一句者如人之患在好為人師之類當時議論須<lb/>
　多今其所記者乃其要語耳<lb/>
　　　　孟子謂樂正子曰章<lb/>
<pb n="KR3a0047_WYG_056-14b"/>
徳脩謂樂正子從子敖之齊未必徒哺啜曰無此事豈<lb/>
　可遽然加以此罪<hi>文蔚</hi>
　　　　仁之實章<lb/>
或問事親從兄一段曰緊要在五箇實字上如仁是親<lb/>
　親而仁民仁民而愛物義是長長貴貴尊賢然在家<lb/>
　時未便到仁民愛物未事君時未到貴貴未從師友<lb/>
　時未到尊賢且須先從事親従兄上做将去這箇便<lb/>
　是仁義之實仁民愛物貴貴尊賢是仁義之英華若<lb/>
<pb n="KR3a0047_WYG_056-15a"/>
　理㑹得這箇便知得其他那分眀見得而守定不移<lb/>
　便是智之實行得恰好便是禮之實由中而出無所<lb/>
　勉强便是樂之實大凡一段中必有緊要䖏這一段<lb/>
　便是這箇字緊要<hi>胡泳</hi>
仁之實事親是也義之實從兄是也此數句某煞曾入<lb/>
　思慮来甞與伯恭説實字有對名而言者謂名實之<lb/>
　實有對理而言者謂事實之實有對華而言者謂華<lb/>
　實之實今這實字不是名實事實之實正是華實之<lb/>
<pb n="KR3a0047_WYG_056-15b"/>
　實仁之實本只是事親推廣之愛人利物無非是仁<lb/>
　義之實本只是從兄推廣之忠君弟長無非是義事<lb/>
　親從兄便是仁義之實推廣出去者乃是仁義底華<lb/>
　采<hi>文蔚</hi>
問仁義之實曰須是理㑹得箇實字方曉得此章意思<lb/>
　這實字便是對華字且如愛親仁民愛物無非仁也<lb/>
　但是愛親乃是切近而真實者乃是仁最先發去䖏<lb/>
　於仁民愛物乃逺而大了義之實亦然<hi>䕫孫</hi>
<pb n="KR3a0047_WYG_056-16a"/>
事親是孝從兄是弟堯舜之道孝弟而已今人将孝弟<lb/>
　低㸔了孝弟之至通于神眀光于四海直是如此竇<lb/>
　問仁之實事親是也竊謂實者是事親得其驩心當<lb/>
　此時直是和悦此是實否曰不然此乃樂之實樂斯<lb/>
　二者之事但事親從兄是仁義之根實䖏最初發得<lb/>
　来分曉向亦曾理㑹此實字却對得一箇華字親親<lb/>
　仁也仁民愛物亦仁也事親是實仁民愛物乃華也<lb/>
　<hi>徳眀</hi>
<pb n="KR3a0047_WYG_056-16b"/>
問事親從兄有何分别曰事親有愛底意思事兄有嚴<lb/>
　底意思又曰有敬底意思問從兄如何為義之實曰<lb/>
　言従兄則有可否問所以同䖏如何曰不當論同問<lb/>
　伊川以為須自一理中别出此意如何曰只是一箇<lb/>
　道理發出来偏於愛底些子便是仁偏於嚴底些子<lb/>
　便是義又曰某怕人便説理一<hi>節</hi>
問事之當為者皆義也如何專以從兄言之曰從兄乃<lb/>
　事之當為而最先者又問事親豈非事之當為而不<lb/>
<pb n="KR3a0047_WYG_056-17a"/>
　歸之義何也曰己與親乃是一體豈可論當為不當<lb/>
　為<hi>柄</hi>
問義之實從兄是也曰義是那良知良能底發端䖏雖<lb/>
　小兒子莫不愛父母到長大方理㑹得從兄所謂及<lb/>
　其長也無不知敬其兄此義發端䖏<hi>植</hi>
問孟子言義之實從兄是也中庸却言義者冝也尊賢<lb/>
　為大甚不同如何曰義謂得冝尊賢之等道理冝如<lb/>
　此曰父子兄弟皆是恩合今以從兄為義何也曰以<lb/>
<pb n="KR3a0047_WYG_056-17b"/>
　兄弟比父子已是争得些問五典之常義主於君臣<lb/>
　今曰從兄又曰尊賢豈以隨事立言不同其實則一<lb/>
　否曰然<hi>徳眀</hi>
問孟子言羞惡之心義之端也又曰義之實從兄是也<lb/>
　不知羞惡與從兄之意如何相似曰不要如此㸔且<lb/>
　理㑹一處上義理教通透了方可别㸔如今理㑹一<lb/>
　處未得却又牽一處来滚同説少間愈無理㑹䖏聖<lb/>
　賢説話各有㫖歸且與他就逐句逐字上理㑹去<hi>木之</hi>
<pb n="KR3a0047_WYG_056-18a"/>
問性中雖具四端五常其實只是一理故孟子獨以仁<lb/>
　義二者為主而以禮為節文斯二者智為知斯二者<lb/>
　柄謂仁義二者之中又當以仁為主盖仁者愛之理<lb/>
　愛之得其當則義也曰義却是當愛不當愛<hi>柄</hi>
問仁之實事親是也一段似無四者只有兩箇以禮為<lb/>
　節文斯二者智是知斯二者只是兩箇生出禮智来<lb/>
　曰太極初生亦只生隂陽然後方有其他底<hi>節</hi>
問孟子言禮之實節文斯二者知之實知斯二者禮知<lb/>
<pb n="KR3a0047_WYG_056-18b"/>
　似無專位今以四徳言却成有四箇物事曰也只是<lb/>
　一處如此説有言四箇底有言兩箇底有言三箇底<lb/>
　不成説道他只説得三箇遺了一箇不説四箇言兩<lb/>
　箇如扇一面青一面白一箇説這一邊謂之青扇一<lb/>
　箇説那一邊謂之白扇不成道説青扇底是説白扇<lb/>
　底不是<hi>節</hi>
專言仁則包三者言仁義則又管攝禮智二者如智之<lb/>
　實知斯二者禮之實節文斯二者是也<hi>徳眀</hi>
<pb n="KR3a0047_WYG_056-19a"/>
問節文之文曰文是装裹得好如升降揖遜<hi>節</hi>
節者等級也文不直回互之貌<hi>節</hi>
朱蜚卿問樂則生矣生則惡可已也曰如今恁地勉强<lb/>
　安排如何得樂到得常常做得熟自然浃洽通快周<lb/>
　流不息油然而生不䏻自已只是要到這樂䖏實是<lb/>
　難在若只恁地把捉安排纔忘記又斷了這如何得<lb/>
　樂如何得生問如今也且着恁地把捉曰固是且着<lb/>
　恁地須知道未是到䖏須知道樂則生䖏是當到這<lb/>
<pb n="KR3a0047_WYG_056-19b"/>
　地頭恰似春月草木許多芽蘖一齊爆出来更止遏<lb/>
　不得賀孫問如孩提之童無不知愛其親及其長也<lb/>
　無不知敬其兄這箇不是旋安排這只就他初發上<lb/>
　説曰只如今不能常㑹如此孩提知愛其親如今自<lb/>
　失了愛其親意思及其長也知敬其兄如今自失了<lb/>
　敬其兄意思須着理㑹孟子所以説大人者不失其<lb/>
　赤子之心須要常常恁地要之須是知得這二者使<lb/>
　常常見這意思方㑹到得樂則生矣䖏要𦂳却在知<lb/>
<pb n="KR3a0047_WYG_056-20a"/>
　斯二者弗去是也二句上須是知得二者是自家合<lb/>
　有底不可暫時失了到得禮之實節文斯二者既知<lb/>
　了又須着檢㸃教詳宻子細節節應拍方始㑹不間<lb/>
　斷方始樂方始生孟子又云知皆擴而充之若火之<lb/>
　始然泉之始達苟能充之足以保四海苟不充之不<lb/>
　足以事父母與知斯二者節文斯二者一段語勢有<lb/>
　不同一則説得緊急一則説得有許多節次次序詳<lb/>
　宻又曰樂則生如水之流撥盡許多擁塞之物只恁<lb/>
<pb n="KR3a0047_WYG_056-20b"/>
　底滔滔流将去<hi>賀孫</hi>
　　　　天下大悦章<lb/>
不得乎親不可以為人不順乎親不可以為子得乎親<lb/>
　者不問事之是非但能曲為承順則可以得其親之<lb/>
　悦苟父母有做得不是䖏我且從之苟有孝心者皆<lb/>
　可然也順乎親則和那道理也順了非特得親之悦<lb/>
　又使之不陷於非義此所以為尤難也<hi>僴</hi>
恭父問不得乎親以心言不順乎親以道言道謂喻父<lb/>
<pb n="KR3a0047_WYG_056-21a"/>
　母於道恐如此㸔得不可為人不可為子兩字出曰<lb/>
　人字只説大綱子字却説得重不得乎親之心固有<lb/>
　人承親順色㸔父母做甚麽事不問是非一向不逆<lb/>
　其志這是得親之心然猶是淺事惟順乎親則親之<lb/>
　心皆順乎理必如此而後可以為子所以又説烝烝<lb/>
　又不格姦瞽叟底豫而天下化瞽叟底豫而天下之<lb/>
　為父子者定<hi>賀孫</hi>
不順乎親不可以為子是無一事不是䖏和親之心也<lb/>
<pb n="KR3a0047_WYG_056-21b"/>
　順了下面所以説瞽瞍底豫<lb/>
舜盡事親之道而瞽瞍底豫瞽瞍底豫而天下化瞽瞍<lb/>
　底豫而天下之為父子者定此之謂盡性<hi>人傑</hi>
　<lb/>
　<lb/>
　<lb/>
　<lb/>
　朱子語類卷五十六<lb/>
</p>
<p>
</p>
  </div>
</body>
</text>
</TEI>
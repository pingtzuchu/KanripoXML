<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷一百二</head> <lb/>
    <p>
<pb n="KR3a0047_WYG_102-1a"/>
欽定四庫全書<lb/>
　朱子語類卷一百二<lb/>
　　楊氏門人<lb/>
　　　羅仲素<lb/>
羅先生嚴毅清苦殊可畏<hi>道夫</hi>
李先生言羅仲素春秋說不及文定葢文定才大設張<lb/>
　羅落者大<hi>文定集有荅羅書可見○方</hi>
道夫言羅先生教學者靜坐中看喜怒哀樂未發謂之<lb/>
<pb n="KR3a0047_WYG_102-1b"/>
　中未發作何氣象李先生以爲此意不惟於進學有<lb/>
　力兼亦是養心之要而遺書有云既思則是已發昔<lb/>
　嘗疑其與前所舉有礙細思亦甚緊要不可以不攷<lb/>
　直卿曰此問亦甚切但程先生剖析毫釐體用明白<lb/>
　羅先生探索本源洞見道體二者皆有大功於世善<lb/>
　觀之則亦並行而不相悖矣况羅先生於靜坐觀之<lb/>
　乃其思慮未萌虚靈不昧自有以見其氣象則初無<lb/>
　害於未發蘇季明以求字爲問則求非思慮不可此<lb/>
<pb n="KR3a0047_WYG_102-2a"/>
　伊川所以力辨其差也先生曰公雖是如此分解羅<lb/>
　先生說終恐做病如明道亦說靜坐可以爲學謝上<lb/>
　蔡亦言多著靜不妨此說終是小偏才偏便做病道<lb/>
　理自有動時自有靜時學者只是敬以直内義以方<lb/>
　外見得世間無處不是道理雖至微至小處亦有道<lb/>
　理便以道理處之不可專要去靜處求所以伊川謂<lb/>
　只用敬不用靜便說得平也是他經歴多故見得恁<lb/>
　地正而不偏若以世之大叚紛擾人觀之若㑹靜得<lb/>
<pb n="KR3a0047_WYG_102-2b"/>
　固好若講學則不可有毫髪之偏也如天雄附子冷<lb/>
　底人喫得也好如要通天下喫便不可<hi>道夫</hi>
　　　蕭子莊<lb/>
先生問浦城有蕭先生顗受業於龜山之門不知所得<lb/>
　如何道夫遂以蕭先生所答范公三書呈先生曰元<lb/>
　來是箇天資自好朴實頭底人初非學問之力且如<lb/>
　所謂人能𢎞道君子泰而不驕君子坦蕩蕩三者那<lb/>
　人舉得本自不倫他又却從而贊美之也須思量道<lb/>
<pb n="KR3a0047_WYG_102-3a"/>
　如何而能𢎞如何而能泰與坦蕩蕩却只恁說教人<lb/>
　從何處下手况人能𢎞道本非此意如他所說却是<lb/>
　士不可以不𢎞毅執德不𢎞今却以人能𢎞道言之<lb/>
　自不干事又如第二書言士之所志舍仁義而何爲<lb/>
　哉惟仁必欲熟義必欲精仁熟則造次顛沛有所不<lb/>
　違義精則利用安身而德崇矣此數句說得儘好但<lb/>
　仁固欲熟義固欲精也須道如何而能精如何而能<lb/>
　熟却只隨他在後面說不知前面畢竟是如何又如<lb/>
<pb n="KR3a0047_WYG_102-3b"/>
　舉孟子不動心養氣之說皆是汎說惟其如此故人<lb/>
　亦謂伊川也只恁地所以豪傑之士皆傲聣不服又<lb/>
　曰據公所見若有人問自家仁必欲熟義必欲精兩<lb/>
　句如何地答這便是格物致知道夫曰莫是克去已<lb/>
　私以明天理則仁自然熟義自然精曰此正程先生<lb/>
　所謂涵養必以敬進學在致知之意也<hi>道夫</hi>
　　　廖用中<lb/>
或問爲善爲利處因舉龜山答廖用中書云龜山說得<lb/>
<pb n="KR3a0047_WYG_102-4a"/>
　鶻突用中認得不子細後來於利害便不能分别紹<lb/>
　興間秦老當國方主和議廖有召命自無所見却去<lb/>
　扣其平日所友善之人鄭邦達邦達初不經意但言<lb/>
　和亦是好事廖到闕即助和議遂爲中丞幸而不肯<lb/>
　爲秦鷹犬秦嘗諷其論趙丞相不從遷工部尚書迄<lb/>
　以此去<hi>儒用</hi>
龜山與廖尚書說義利事廖云義利即是天理人欲龜<lb/>
　山曰只怕賢錯認以利爲義也後來被召主和議果<lb/>
<pb n="KR3a0047_WYG_102-4b"/>
　如龜山說廖初舉鄭厚與某人可見其賢此二人二<lb/>
　人皆要<hi>上恐脫不字</hi>主和議及廖被召却不問此二人却<lb/>
　去與葉孝先商量更輔之以主和及爲中丞又薦鄭<lb/>
　轂然廖終與秦不合而出但初不能别義利之分亦<lb/>
　是平時講之不熟也鄭博士某舊及見之年七十餘<lb/>
　云嘗見上蔡先人甚敬之<hi>賀孫</hi>
因言廖用中議和事云廖用中固非詭隨者但見道理<lb/>
　不曾分曉當時龜山已嘗有語云恐子以利爲義者<lb/>
<pb n="KR3a0047_WYG_102-5a"/>
　政爲是也<hi>夀昌</hi>
　　　胡德輝<lb/>
因說胡珵德輝所著文字問德輝何如人曰先友也晉<lb/>
　陵人曾從龜山游故所記多龜山說話能詩文墨𨽻<lb/>
　皆精好嘗見先人館中唱和一卷唯胡詩特佳趙忠<lb/>
　簡公當國與張嵲巨山同爲史官及趙公去位張魏<lb/>
　公獨相以爲元祐未必全是熈豐未必全非遂擢何<lb/>
　掄仲李似表二人爲史官胡張所脩史皆摽出欲改<lb/>
<pb n="KR3a0047_WYG_102-5b"/>
　之胡張遂求去及忠簡再入相遂去何李依舊用胡<lb/>
　張爲史官成書奏上㺯得都成私意<hi>儒用</hi>
　　尹氏門人<lb/>
　　　王德脩<lb/>
先生云嚮日鄉間一親戚虞氏見仙里王德脩見教云<lb/>
　學者要識一愧字與耻字此言却極好<hi>大雅</hi>
一日侍坐學者問難紛然王德脩曰不必多問但去行<lb/>
　取且如人理㑹惟精惟一允執厥中只管說如此是<lb/>
<pb n="KR3a0047_WYG_102-6a"/>
　精如此是一臨了中却不見先生曰精一則中矣<hi>文蔚</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0047_WYG_102-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子語類卷一百二<lb/>
</p>
<p>
</p>
  </div>
</body>
</text>
</TEI>
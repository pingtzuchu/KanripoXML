<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷一百六</head> <lb/>
    <p>
<pb n="KR3a0047_WYG_106-1a"/>
欽定四庫全書<lb/>
　朱子語類卷一百六<lb/>
　　朱子三<hi>外任</hi>
　　　同安主簿<lb/>
主簿就職内大有事縣中許多簿書皆當管某向為同<lb/>
　安簿許多賦税出入之簿逐日㸃對僉押以免吏人<lb/>
　作弊時某人為泉倅簿書皆過其目後歸鄉與説及<lb/>
　亦懵不知他是極子細官人是時亦只恁呈過<hi>賀孫</hi>
<pb n="KR3a0047_WYG_106-1b"/>
因説慢令致期謂之賊曰昔在同安作簿時毎㸃追<lb/>
　税必先期曉示只以一幅紙截作三片作小榜徧<lb/>
　貼云本㕔取幾日㸃追甚鄉分税仰人户鄉司主<lb/>
　人頭知委只如此到限日近時納者紛紛然此只<lb/>
　是一箇信而已如或違限遭㸃定斷不恕所以人<lb/>
　怕<hi>時舉</hi>
初任同安主簿縣牒委補試喚吏人問例云預榜曉示<lb/>
　令其具檢頗多即諭以不要如此只用一幅紙冩數<lb/>
<pb n="KR3a0047_WYG_106-2a"/>
　榜但云縣學某月某日補試各請知悉臨期吏覆云<lb/>
　例當展日又諭以斷不展日<hi>過</hi>
問奏狀還借用縣印否曰豈惟縣印縣尉印亦可借盖<lb/>
　是專達與給納官司及有兵刑處朝廷皆給印今之<lb/>
　官司合用印處縁兵火散失多用舊印要去朝廷請<lb/>
　印又湏要錢所以官司且只苟簡過了某在同安作<lb/>
　簿去州請印當時有箇指揮使并一道家印縁胥吏<lb/>
　得錢方給某戯謂要做箇軍員與道士亦不能得又<lb/>
<pb n="KR3a0047_WYG_106-2b"/>
　見崇安縣丞用淮西漕使印<hi>人傑</hi>
　　　南康<lb/>
因説賑濟曰平居湏是修陂塘始得到得旱了賑濟委<lb/>
　無良䇿然下手得早亦得便宜在南康時才見旱便<lb/>
　剗刷錢物庫中得三萬來貫準擬糴米添支官兵却<lb/>
　去上供錢内借三萬貫糴米賑糶早時糴得却糶錢<lb/>
　還官中解發是以不闕事舊來截住客舡糴三分米<lb/>
　至於客舡不來某見官中及上戸自有米遂出榜放<lb/>
<pb n="KR3a0047_WYG_106-3a"/>
　客船米自便不糴客舡米又且米價不甚貴又曰悔一<lb/>
　件事南康煞有常平米是庚寅辛夘年大旱時糴米<lb/>
　價甚貴在法不得減元價遂不曾糶當時只好糶了<lb/>
　上章待罪且得為更新米一畨亦縁當時自有米所<lb/>
　以不動此米乆之為南康官吏之害<hi>璘</hi>
某在南康時民有訟坐家逃移者是身只在家而託言<lb/>
　逃移不納税又有訟望鄉復業者是身不囬鄉而寄<lb/>
　狀管業也<hi>淳</hi>
<pb n="KR3a0047_WYG_106-3b"/>
道夫言察院黄公<hi>鈸字用和</hi>剛正人素畏憚其族有縱惡馬<lb/>
　踏人者公治之急其人避之惟謹公則斬其馬足以<lb/>
　謝所傷先生曰某南康臨罷有躍馬於市者踏了一<lb/>
　小兒將死某時在學中令送軍院次日以屬知録晚<lb/>
　過𪠘舍知録云早上所喻已栲治如法某既而不能<lb/>
　無疑囬至軍院則其人冠屨儼然初未嘗經栲掠也<lb/>
　遂將吏人并犯者訊次日吏人杖脊勒罷偶一相識<lb/>
　云此是人家子弟何苦辱之某曰人命所係豈可寛弛<lb/>
<pb n="KR3a0047_WYG_106-4a"/>
　若云子弟得躍馬踏人則後日將有甚於此者矣况<lb/>
　州郡乃朝廷行法之地保佑善良抑挫豪横乃其職也<lb/>
　縱而不問其可得耶後某罷諸公相餞於白鹿某為<lb/>
　極口説西銘民吾同胞物吾與也一叚今人為秀才<lb/>
　者便主張秀才為武官者便主張武官為子弟者便<lb/>
　主張子弟其所陷溺一至於此<hi>賀孫聞之先生云因出謁囬即使吏杖之</hi>
　<hi>譙樓下方始交割○道夫○人傑録云因説劉子澄好言家世曰某在南康時有一子弟騎馬損人家小</hi>
　<hi>兒某訊而禁之子濳以為不然某因講西銘凡天下疲癃殘疾惸獨鰥寡吾兄弟顛連而無告者也君子</hi>
<pb n="KR3a0047_WYG_106-4b"/>
　<hi>之為政且要主張這一等人遂痛責之大概人不可有偏倚處</hi>
法鄰縣有事於鄰州只是牒上今却小郡與鄰大郡便<lb/>
　申狀非是盖雖是大郡却都只是列郡只合使牒某<lb/>
　在南康時吏人欲申隆興及建康除了安撫亦只是<lb/>
　列郡某都是使牒吏初皇懼某與之云有法不妨只<lb/>
　如此去<hi>揚</hi>
　　　總論作郡<lb/>
因論常平倉曰某自㸃二州知常平之弊如此更不敢<lb/>
<pb n="KR3a0047_WYG_106-5a"/>
　理㑹看南康自有五六萬石漳州亦六七萬石盡是<lb/>
　浮埃空殻如何敢挑動這一件事不知做甚麽合殺<lb/>
　某在浙東嘗奏云常平倉與省倉不可相連湏是東<lb/>
　西置立令兩倉相去逺方可毎常官吏檢㸃省倉則<lb/>
　掛省倉某號牌子檢㸃常平倉則掛常平倉牌子只<lb/>
　是一箇倉互相遮瞞今所在常平倉都教司法管此<lb/>
　最不是少間太守要侵支司法如何敢拗他通判雖<lb/>
　管常平而其職實管於司法又所在通判大率避嫌<lb/>
<pb n="KR3a0047_WYG_106-5b"/>
　不敢與知州争事韓文公所謂例以嫌不可否事者<lb/>
　也且如經緫制錢牙契錢倍契錢之類盡被知州瞞<lb/>
　朝廷奪去更不敢爭<hi>僴</hi>
與陳尉説治盜事因曰凡事湏子細體察思量到人所<lb/>
　思量不到處防備到人所防備不到處方得無事又<lb/>
　曰凡事湏是小心寅畏若恁地麄心駕去不得又曰<lb/>
　某嘗作郡來毎見有賊發則惕然皇恐便思自家是<lb/>
　長民之官所以致此是何由遂百種為收捉捉得便<lb/>
<pb n="KR3a0047_WYG_106-6a"/>
　自歡喜不捉得則終夜皇恐<hi>賀孫</hi>
因説鄭恵叔愛惜官錢云某見人將官錢胡使為之痛<lb/>
　心兩為守皆承弊政之後其所用官錢並無分明凡<lb/>
　所送遺並無定例但隨意所向為厚薄問胥軰皆云<lb/>
　有時這般官員過徃或十千或五千後番或是這様<lb/>
　又全不送白休了某遂云如此不得朝廷有箇公庫<lb/>
　在這裏若過徃官員當隨其髙下多少與之乃是公<lb/>
　道豈可把為自家私恩於是立為定例看甚麽官員<lb/>
<pb n="KR3a0047_WYG_106-6b"/>
　過此便用甚麽例送與之却得公溥後來至於凡入<lb/>
　廣諸小官如簿尉之屬箇箇有五千之助覺得意思<lb/>
　儘好<hi>賀孫</hi>
馬子嚴莊甫見先生言近有人作假書請託公事者先<lb/>
　生曰收假書而不見下書之人非善處事者舊見呉<lb/>
　提刑<hi>逵</hi>公路當官凡下書者湏令當㕔投下却將書<lb/>
　於背處觀之觀畢方發付其人令等囬書前軰處事<lb/>
　詳宻如此又某當官時有人將書來者亦有法以待<lb/>
<pb n="KR3a0047_WYG_106-7a"/>
　之湏是留其人喫湯當面拆書若無他方令其去<hi>人傑</hi>
問今之神祠無義理者極多若當官處於極無義理之<lb/>
　神祠雖係勅額凡祈禱之類不徃可否曰某當官所<lb/>
　至湏理㑹一番如儀案所具合祈禱神示有無義理<lb/>
　者使人可也<hi>人傑</hi>
　　　浙東<lb/>
而今捄荒甚可笑自古救荒只有兩説第一是感召和<lb/>
　氣以致豐穰其次只有儲蓄之計若待他飢時理㑹<lb/>
<pb n="KR3a0047_WYG_106-7b"/>
　更有何䇿東邊遣使去賑濟西邊遣使去賑濟只討<lb/>
　得逐州幾箇紫綾冊子來某處已如何措置某處已<lb/>
　如何經畫元無實恵及民或問先生向來捄荒如何<lb/>
　曰亦只是討得紫綾冊子更有何䇿<hi>自修</hi>
賑濟無竒䇿不如講水利到賑濟時成甚事向在浙東<lb/>
　疑山隂㑹稽二縣刷飢餓人少通判鄭南再三云數<lb/>
　實及子細刷起三倍<hi>可學</hi>
紹興時去得遲已無擘畫只依常行先差一通判抄劄<lb/>
<pb n="KR3a0047_WYG_106-8a"/>
　城下兩縣飢民其人不留意只抄得四萬來人外縣<lb/>
　却抄得多遂欲治之而不曾却託石天民重抄得八<lb/>
　萬人是時已遲天民云甚易只闗集大保長盡在一<lb/>
　寺令供出入之貧者大保長無有不知數目便辨却<lb/>
　分作數等賑濟賑糶其初令畵地圖量道里逺近就<lb/>
　僧寺或莊宇置糶米所於門首立木牎關防再入之<lb/>
　人<hi>璘</hi>
先生語次問浙東旱可學云浙東民戸歌先生之徳先<lb/>
<pb n="KR3a0047_WYG_106-8b"/>
　生曰向時到部州縣有措置亦頼朝廷應副得以効<lb/>
　力已自有名無實者多因曰向時浙東先措置分戸<lb/>
　髙下出米不知有米無米不同有徐木者獻䇿湏是<lb/>
　逐鄉使相推排有米者時以事逼不曾行今若行之<lb/>
　一縣甚易大抵今時做事在州郡已難在監司尤難<lb/>
　以地濶逺動成文具惟縣令於民親行之為易計米<lb/>
　之有無而委鄉之聦明誠信者處之聦明者人不能<lb/>
　欺誠信者人不忍欺若昏懦之人為人所紿譎詐之<lb/>
<pb n="KR3a0047_WYG_106-9a"/>
　士則務欲容於此大不可<hi>可學</hi>
浙東之病如和買之害酒坊之害<hi>置酒坊者做不起破家做得起害民</hi>如<lb/>
　鹽倉之害<hi>如温州有數處鹽倉置官吏甚多而一歲所買不過數十斤自可省罷</hi>更欲<lb/>
　白之朝出鹽之地納白戸鹽却令過私鹽<hi>升</hi>
某向在浙東吏人押安撫司牒既僉名押字至紹興府<lb/>
　牒吏亦請僉名某當時只押字去聞王仲行有語此<lb/>
　伊川所謂只第一件便做不得者如南康舊來有文<lb/>
　字到建康皆用申狀某以為不然是時陳福公作留<lb/>
<pb n="KR3a0047_WYG_106-9b"/>
　守只牒建康僉㕔若非前宰執只當直牒也如南康<lb/>
　有文字到鄰路監司亦只合備牒其諸縣於鄰州用<lb/>
　牒却有著令<hi>徳明</hi>
因論監司廵歴受折送曰近法自上任許一次受直卿<lb/>
　曰看亦只可量受曰某在浙東都不曾受<hi>道夫</hi>
建陽簿權縣有婦人夫無以贍父母欲取以歸事到官<lb/>
　簿斷聴離致道深以為不然謂夫婦之義豈可以貧<lb/>
　而相棄官司又豈可遂從其請曰這般事都就一邊<lb/>
<pb n="KR3a0047_WYG_106-10a"/>
　看不得若是夫不才不能育其妻妻無以自給又奈<lb/>
　何這似不可拘以大義只怕妻之欲離其夫别有曲<lb/>
　折不可不根究直卿云其兄任某處有繼母與父不<lb/>
　恤前妻之子其子數人貧窶不能自活哀鳴于有司<lb/>
　有司以名分不便只得安慰而遣之竟無如之何曰<lb/>
　不然這般所在當以官法治之也湏追出後母責戒<lb/>
　勵若更離間前妻之子不存活他定湏痛治因云程<lb/>
　先生謂舜不告而娶舜雖不告堯嘗告之矣堯之告<lb/>
<pb n="KR3a0047_WYG_106-10b"/>
　之也以王法治之而已因云昔為浙東倉時紹興有<lb/>
　繼母與夫之表弟通遂為接脚夫擅用其家業恣意<lb/>
　破蕩其子不甘來訴初以其名分不便却之後趕至<lb/>
　數十里外其情甚切遂與受理委楊敬仲敬仲深以<lb/>
　為子訴母不便某告之曰曾與其父思量否其父身<lb/>
　死其妻輒棄背與人私通而敗其家業其罪至此官<lb/>
　司若不與根治則其父得不衘寃於地下乎今官司<lb/>
　只得且把他兒子頓在一邊渠當時亦以為然某後<lb/>
<pb n="KR3a0047_WYG_106-11a"/>
　去官想成休了初追之急其接脚夫即赴井其有罪<lb/>
　盖不可掩<hi>賀孫</hi>
　　　漳州<lb/>
郡中元自出公牒延郡士黄知録樵施允夀石洪慶李<lb/>
　唐咨林易簡楊士訓及淳與永嘉徐㝢八人入學而<lb/>
　張教授與舊職事沮格至是先生下學僚屬又有乞<lb/>
　留舊有官學正有司只得守法言者不止先生變色<lb/>
　厲詞曰郡守以承流宣化為職不以簿書財計獄訟<lb/>
<pb n="KR3a0047_WYG_106-11b"/>
　為事某初到此未知人物賢否風俗厚薄今已九月<lb/>
　矣方知得學校底裏遂欲留意學校所以採訪鄉評<lb/>
　物論延請黄知録以其有恬退之節欲得表率諸生<lb/>
　又延請前軰士人同為之表率欲使邦人士子識些<lb/>
　向背稍知為善之方與一邦之人共趨士君子之域<lb/>
　以體朝廷教飬作成之意不謂作之無應弄得來沒<lb/>
　合殺教授受朝廷之命分教一邦其責任不為不重<lb/>
　合當自行規矩而今却容許多無行之人爭訟職事<lb/>
<pb n="KR3a0047_WYG_106-12a"/>
　人在學枉請官錢都不成學校士人先要識箇亷退<lb/>
　之節禮義亷恥是謂四維若寡亷鮮恥雖能文要何<lb/>
　用某雖不肖深為諸君耻之<hi>淳○㝢録少異</hi>
詣學學官以例講書歸謂諸生曰且湏看他古人道理<lb/>
　意思如何今却只做得一篇文字讀了望他古人道<lb/>
　理意思處都不曽見<hi>道夫</hi>
先生熟聞知録趙師虙之為人試之政事又得其實遂<lb/>
　首舉之其詞曰履行深醇持心明恕聞者莫不心服<lb/>
<pb n="KR3a0047_WYG_106-12b"/>
　<hi>道夫</hi>
問先生禁漳民禮佛朝嶽皆所以正人心也曰未説到<lb/>
　如此只是男女混淆便當禁約爾侍坐諸公各言諸<lb/>
　處淫巫鼓惑等事先生蹙頞嗟嘆而已因舉江西有<lb/>
　玉隆萬夀宫太平興國宫毎歲兩處朝拜不憚逺近<lb/>
　奔趨失其本心一至於此曰某嘗見其如此深哀其<lb/>
　愚上昇一事斷無此理豈有許多人一日同登天自<lb/>
　後又却不見一箇登天之人如汀民事定光王佛其<lb/>
<pb n="KR3a0047_WYG_106-13a"/>
　惑亦甚其佛肉身嘗留公㕔禱祈徼福果有知道理<lb/>
　人為汀州合先投畀水火以祛民惑愚民施財崇修<lb/>
　佛宇所在皆然此弊滋蔓尤甚陳後之言泉州妖巫<lb/>
　惑民新立廟貌海舡運土石及逺來施財遭風覆舟<lb/>
　相繼而不悟曰亦嘗望見廟宇壮麗但尋常不喜入<lb/>
　神廟不及徃觀凡此皆是愚而無知者之所為耳<hi>謨</hi>
鄭湜補之問戢盜曰只是嚴保伍之法鄭云保伍之中<lb/>
　其弊自難關防如保頭等易得挟勢為擾曰當令逐<lb/>
<pb n="KR3a0047_WYG_106-13b"/>
　處鄉村舉衆所推服底人為保頭又不然則行某漳<lb/>
　州教軍之法以戢盜心這是已試之效因與説某在<lb/>
　漳州初到時教習諸軍弓射等事皆無一人能之後<lb/>
　分許多軍作三番毎月輪畨入校場挽弓及等者有<lb/>
　賞其不及者留在只管挽射及等則止終不及則罷<lb/>
　之両月之間翕然都㑹射及上等者亦多後多留刺<lb/>
　以填闕額其有老弱不能者並退罷之他若㑹射了<lb/>
　有賊盜他是不怕他劉叔通問韓范當初教兵甚善<lb/>
<pb n="KR3a0047_WYG_106-14a"/>
　先生因云公道韓公兵法如何又云刺陕西義勇事<lb/>
　何故這箇人恁地不曉事儂智髙反亦是輕可底事<lb/>
　何故恁地費力劉云聞廣中都無城郭其處種竻木<lb/>
　為城枝節生刺刀火不能破<hi>賀孫</hi>
楊通老問趙守斷人立後事錯了人無所訴曰理却是<lb/>
　心之骨這骨子不端正少間萬事一齊都差了如一<lb/>
　箇印刋得不端正看印在甚麽所在千箇萬箇都喎<lb/>
　斜不知人心如何恁地暗昧這項事其義甚明這般<lb/>
<pb n="KR3a0047_WYG_106-14b"/>
　所在都是要自用不肯分委屬官所以事叢雜處置<lb/>
　不暇胡亂斷去在法屬官自合毎日到官長處共理<lb/>
　㑹事如有不至者自有罪今則屬官雖要來長官自<lb/>
　不要他來他也只得體這般法意是多少好某嘗説<lb/>
　或是作縣看是狀牒如何煩多都自有箇措置毎聴<lb/>
　詞狀集屬官都來列位於廳上看有多少均分之各<lb/>
　自判去到著到時亦復如此若是眼前易事各自處<lb/>
　斷若有可疑等事便留在集衆較量斷去無有不當<lb/>
<pb n="KR3a0047_WYG_106-15a"/>
　則獄訟如何㑹壅此非獨為長官者省事而屬官亦<lb/>
　各欲自效兼是如簿尉等初官使之決獄聴訟得熟<lb/>
　是亦教誨之也某在漳州豐憲送下狀如雨初亦為<lb/>
　隨手斷幾件後覺多了恐被他壓倒了於是措置幾<lb/>
　隻厨子在廳上分了頭項送下訟來即與上簿合索<lb/>
　案底自入一厨人案已足底自入一厨一日集諸同<lb/>
　官各分幾件去定奪只於廳兩邊設幙位令逐項叙<lb/>
　來歴末後擬判俟食時即就郡厨辦數味飲食同坐<lb/>
<pb n="KR3a0047_WYG_106-15b"/>
　食訖即逐人以所定事較量初間定得幾箇來自去<lb/>
　做文章都不説著事情某不免先為畫様子云某官<lb/>
　今承受提刑司判下状係某事一甲家於某年某月<lb/>
　某日有甚干照計幾項乙家於某年某月某日有甚<lb/>
　干照計幾項逐項次第冩令分明一甲家如何因甚<lb/>
　麽事爭起到官乙家如何來解釋互論甲家又如何<lb/>
　供對已前事分明了一某年某月某日如何斷一某<lb/>
　年某月某日某家於某官畨訴某官又如何斷以後<lb/>
<pb n="KR3a0047_WYG_106-16a"/>
　幾經畨訴並畫一寫出後面却㸃對以前所斷當否<lb/>
　或有未盡情節擬斷在後如此了却把來看中間有<lb/>
　擬得是底並依其所擬斷決合追人便追人若不消<lb/>
　追人便只依其所擬囬申提刑司去有擬得未是底<lb/>
　或大事可疑却合衆商量如此事都了並無壅滯楊<lb/>
　通老云天下事體固是説道當從原頭理㑹來也湏<lb/>
　是從下面細處理㑹將上始得曰固是如做監司只<lb/>
　管怕訟多措置不下然要省狀也不得若不受詞訟<lb/>
<pb n="KR3a0047_WYG_106-16b"/>
　何以知得守令政事之當否全在這裏見得只如入<lb/>
　建陽受建陽民戸訟這箇知縣之善惡便見得如今<lb/>
　做守令其弊百端豈能盡防如胥吏沈滯公事邀求<lb/>
　於人人皆知可惡無術以防之要好在嚴立程限他<lb/>
　限日到自要苦苦邀索不得若是做守令有可以白<lb/>
　干沈滯底事便是無頭腦湏逐事上簿逐事要了始<lb/>
　得某為守一日詞訴一日著到合是第九日亦詞訟<lb/>
　某却罷了此日詞訟明日是休日今日便刷起一旬<lb/>
<pb n="KR3a0047_WYG_106-17a"/>
　之内有未了事一齊都要了大抵做官湏是令自家<lb/>
　常閑吏胥常忙方得若自家被文字來叢了討頭不<lb/>
　見吏胥便來作弊做官湏是立綱紀綱紀既立都自<lb/>
　無事如諸縣發簿歴到州在法本州㸃對自有限日<lb/>
　如初間是本州磨筭司便自有十日限却交過通判<lb/>
　審計司亦有五日限今到處並不管著限日或遲延<lb/>
　一月或遲延兩三月以邀索縣道直待計囑滿其所<lb/>
　欲方與呈州初過磨算司使一畨錢了到審計司又<lb/>
<pb n="KR3a0047_WYG_106-17b"/>
　使一畨錢到倅㕔發囬呈州呈覆吏人又要錢某曾<lb/>
　作簿知其弊於南康及漳州皆用限日他這般法意<lb/>
　甚好後來一向埋没了某毎到即以法曉諭定要如<lb/>
　此亦使磨底磨得子細審底審得子細有新簿舊簿<lb/>
　不同處便批出理㑹初間吏軰以為無甚緊要在漳<lb/>
　州押下縣簿付磨算司及審計司限到滿日却不見<lb/>
　到根究出乃是交㸃司未將上即時決兩吏後來却<lb/>
　毎毎及限雖欲邀索也不敢遷延縣道知得限嚴也<lb/>
<pb n="KR3a0047_WYG_106-18a"/>
　不被他邀索如此等事整頓得幾件自是省事此是<lb/>
　大綱紀如某為守凡遇支給官員俸給預先示以期<lb/>
　日到此日只要一日支盡更不留未支這亦防邀索<lb/>
　之弊看百弊之多只得嚴限以促之使他大叚邀索<lb/>
　不得又曰某人世為良宰云要緊處有八字開除民<lb/>
　丁剗割戸税世世傳之又曰法初立時有多少好意<lb/>
　思後來節次臣僚胡亂申請皆變壊了如父母在堂<lb/>
　不許異財法意㝡好今為人父母在不異財却背地<lb/>
<pb n="KR3a0047_WYG_106-18b"/>
　去典賣後來却昬頼人以一時之弊變萬世之良法<lb/>
　只是因某人私意申請法儘有好處今非獨下之人<lb/>
　不畏法把法做文具事上自朝廷也只把做文具行<lb/>
　了皆不期於必行前夜説上下視法令皆為閒事如<lb/>
　不許州郡監司饋送幾畨行下而州郡監司亦復如<lb/>
　前但變換名目多是做忌日去寺中焚香於是皆有<lb/>
　折送其數不薄間有甚無亷恥者本無忌日乃設為<lb/>
　忌日焚香以圖饋送者朝廷詔令事事都如此無紀<lb/>
<pb n="KR3a0047_WYG_106-19a"/>
　綱人人玩弛可慮可慮又曰只如省部有時行下文<lb/>
　字儘有好處只是後來付之胥吏之手都没收殺某<lb/>
　在漳州忽行下文字應諸州用鑄印處或有闕損磨<lb/>
　滅底並許申上重行改造此亦有當申者如合有鑄<lb/>
　印處乃是兵刑錢榖處如尉有鑄印亦有管部弓兵<lb/>
　司理主郡刑獄乃無鑄印後來申去又如掉在水中<lb/>
　一般過得幾時又行文字來又申去又休了如今事<lb/>
　事如此省部文字一付之吏手一味邀索百端阻節<lb/>
<pb n="KR3a0047_WYG_106-19b"/>
　如某在紹興有納助米人從縣保明到州州保明到<lb/>
　監司監司方與申部忽然部中又行下一文字來再<lb/>
　令保明某遂與逐一詳細申去云已從下一一保明<lb/>
　訖未委今來因何再作行移如此申去休了後來忽<lb/>
　又行下來云助米人稱進士未委是何處幾時請到<lb/>
　文解還是鄉貢如何仰一一牒問上來這是叵耐不<lb/>
　叵耐他事事敢如此邀求取索當初朝廷只許進士<lb/>
　助米所謂進士只是科舉終場人如何敢恁地説某<lb/>
<pb n="KR3a0047_WYG_106-20a"/>
　當時若便得這省吏在前即時便與刺兩行字配將<lb/>
　去然申省去將謂省官湏治此吏那裏治他又如奏<lb/>
　罷一縣令即申請一面差人待闕候救荒事訖交割<lb/>
　下替不知下替便來爭上去部裏論部裏便判罷權<lb/>
　官後來與申去云元初差這人乃是奉聖㫖令救荒<lb/>
　盡與備許多在前及後部中行下乃前列聖㫖了後<lb/>
　乃仍舊自云合還下替交割職事直是恁地胡亂行<lb/>
　移略不知有聖㫖那箇權官見代者來得恁地急不<lb/>
<pb n="KR3a0047_WYG_106-20b"/>
　能與爭自去了<hi>賀孫</hi>
敬之問淳熈事類本朝累聖刪定刑書不知尚有未是<lb/>
　處否曰正縁是刪改太多遂失當初立法之意如父<lb/>
　母在堂不許分異此法意極好到後來因有人親在<lb/>
　私自分析用盡了到親亡却㨿法負頼遂著令許私<lb/>
　分又某徃在臨漳豐憲送一項公事有人情願不分<lb/>
　人皆以為美乃是有寡嫂孤子後來以計嫁其嫂而<lb/>
　又以己子添立併其産業後委鄭承看驗逐項剖析<lb/>
<pb n="KR3a0047_WYG_106-21a"/>
　子細乃知其情<hi>賀孫</hi>
頃常欲因奏對言一事而㤀之諸州軍兵衣絹或非所<lb/>
　有則以上供錢對易於出産州軍最為煩擾如漳州<lb/>
　舊與信處二州對易毎嵗本州為兩州包認上供錢<lb/>
　若干盡數觧納而兩州絹絶不來太守嵗遣書饋懇<lb/>
　情恬不為意或得三分之一措發到一半極矣然絹<lb/>
　紕薄而價髙常致軍人怨詈傅景仁初解漳州以支<lb/>
　散衣絹不好為軍人喊噪不得已以錢貼支始得無<lb/>
<pb n="KR3a0047_WYG_106-21b"/>
　事嵗以為苦興化取之台州更是囬逺此事最不難<lb/>
　理㑹而無一人肯言之者不知何故既知漳不出絹<lb/>
　信州處州有之何不令兩州以所合發納上供錢輸<lb/>
　絹左藏只令漳州以錢散軍人豈不兩便軍人皆願<lb/>
　得錢不願得絹盖今絹價毎疋三千省而請錢則得<lb/>
　五千省故也此亦當初立法委曲勞複之過改之何<lb/>
　妨<hi>僴</hi>
本州鬻鹽最為毒民之横賦屢經㫖罷而復屢起先生<lb/>
<pb n="KR3a0047_WYG_106-22a"/>
　至石丈屢言其利害曲折先生即散榜先罷瀕海十<lb/>
　一鋪其餘諸鋪擬俟經界正賦既定然後悉除之至<lb/>
　是諸鋪解到鹽錢諸庫皆充塞先生曰某而今方見<lb/>
　得鹽錢底裏與郡中歲計無預前後官都被某見過<lb/>
　無不巧作名色支破者古者山澤之利與民共之今<lb/>
　都占了是何理也合盡行除罷而行廹無及矣<hi>淳</hi>
本朝立法以知州為不足恃又置通判分掌財賦之屬<lb/>
　然而知州所用之財下面更有許多幕職官通管尚<lb/>
<pb n="KR3a0047_WYG_106-22b"/>
　可稽考惟通判使用更無稽考通判㕔財賦極多某<lb/>
　在漳州凡胥吏軰窠坐有優輕處重難處盡與他擺<lb/>
　換一次優者移之重處重者移之優處惟通判㕔人吏<lb/>
　不願移換某曰你若不肯盡與你斷罷於是皆一例<lb/>
　擺換盖通判㕔財賦多恣意侵漁無所稽考也<hi>僴</hi>
問欲行經界本末曰本一官員姓唐上殿論及此尋行<lb/>
　下漳泉二州相度本州申以為可行而泉州顔尚書<lb/>
　操兩可之説致廟堂疑貳却是因黄伯耆輪對再論<lb/>
<pb n="KR3a0047_WYG_106-23a"/>
　其劄子未極好如云今日以天下之大公卿百官之<lb/>
　衆商量一經界三年而不成使更有大於此者將若<lb/>
　之何上如其請即時付出三省宰執奏請又止且行<lb/>
　於漳州且事當論是非若經界果可行當行於三州<lb/>
　若不可行則皆當止漳與泉汀接壤今獨行於漳州<lb/>
　果何謂某云今農務已興乃差官措置豈是行經界<lb/>
　之時去冬好行乃不行廟堂何不略思曰今日諸公<lb/>
　正是如此滚纒過故做到公卿如少有所思則必至<lb/>
<pb n="KR3a0047_WYG_106-23b"/>
　觸礙安得身如此之安若放此心於天地間公平處<lb/>
　置則何事不可為去年上朝廷文字及後來抗詞請<lb/>
　皆有後時之慮今日却非避事<hi>可學</hi>
經界料半年便都了以半年之勞而革數百年之弊且<lb/>
　未説到乆亦湏四五十年未便卒壊若行則令四縣<lb/>
　特作四樓以貯簿籍州特作一樓以貯四縣之圖帳<lb/>
　不與他文書混闔郡皆曰不可者只是一様人田多<lb/>
　税少便造説唪嚇以為必有害無利一様人是憚勞<lb/>
<pb n="KR3a0047_WYG_106-24a"/>
　懶做事却被那説所誣遂合辭以為不可其下者因<lb/>
　翕然從之或曰亦是民間多無契故恐耳曰十分做<lb/>
　一分無契此只一端耳况某亦許無契者來自陳或<lb/>
　曰只㨿民戸見在田不必索契如何曰如此則起無<lb/>
　限争訟必索契則無限争訟遏矣今之為縣真有愛<lb/>
　民之心者十人則十人以經界為利無意於民者十<lb/>
　人則十人以經界為害今之民只教貧者納税富者<lb/>
　自在收田置田不要納税如此則人便道好更無些<lb/>
<pb n="KR3a0047_WYG_106-24b"/>
　事不順他便稱頌為賢守<hi>淳</hi>
因論漳泉行經界事假未得人勢亦著做古人立事亦<lb/>
　硬擔當著做以死繼之而已韓魏公作相温公在言<lb/>
　路凡事頗不以魏公為然魏公甚被他激撓後來温<lb/>
　公作魏公祠堂記却説得魏公事分明見得魏公不<lb/>
　可及處温公方心服他記中所載魏公之言曰凡為<lb/>
　人臣者盡力以事君死生以之顧事之是非何如耳<lb/>
　至於成敗天也豈可豫憂其不成遂輟不為哉公為<lb/>
<pb n="KR3a0047_WYG_106-25a"/>
　此言時乃仁宗之末英宗之初盖朝廷多故之時也<lb/>
　<hi>必大○人傑録云某在臨漳欲行經界只尋得善熟者數人任之大抵立事湏要人才若人才難得不成</hi>
　<hi>便休湏著做去又一條云立事之人湏要硬擔當死生以之如韓魏公之立英廟英廟即位繼感風疾魏</hi>
　<hi>公當時只是鎮之以静及英廟疾亟迎立頴王或曰若主上復安將如之何魏公曰不過為太上皇耳温</hi>
　<hi>公為諫官魏公甚苦之及作魏公祠堂記有數語形容魏公最好是他見得魏公有不可及處</hi>
先生於州治射堂之後圃畫為井字九區中區石甃為<lb/>
　髙壇中之後區為茒庵庵三牎左牎欞為泰卦右為<lb/>
　否卦後為復卦前扇為剥卦庵前接為小屋前區為<lb/>
<pb n="KR3a0047_WYG_106-25b"/>
　小茅亭左右三區各列植桃李而間以梅九區之外<lb/>
　圍繞植竹是日逰其間笑謂諸生曰上有九疇八卦<lb/>
　之象下有九丘八陣之法<hi>淳</hi>
先生庚戌四月至臨漳淳罷省試歸至冬至始克拜席<lb/>
　下明年先生以䘮嫡子丐祠甚堅當路者又以經界<lb/>
　一奏先生持之力雖已報行而終以不便己為病幸<lb/>
　其有是請也即為允之四月主管鴻慶宫加秘閣脩<lb/>
　撰二十九日遂行淳送至同安縣東之沈井鋪而别<lb/>
<pb n="KR3a0047_WYG_106-26a"/>
　實五月二日也先生在臨漳首尾僅及一朞以南陬<lb/>
　敝陋之俗驟承道徳正大之化始雖有欣然慕而亦<lb/>
　有諤然疑譁然毁者越半年後人心方肅然以定僚<lb/>
　屬厲志節而不敢恣所欲仕族奉䋲檢而不敢干以<lb/>
　私胥徒易慮而不敢行姦豪猾歛蹤而不敢冒法平<lb/>
　時習浮屠為傳經禮塔朝岳之㑹者在在皆為之屏<lb/>
　息平時附鬼為妖迎遊於街衢而掠抄於閭巷亦皆<lb/>
　相視歛戢不敢輙舉良家子女從空門者各閉精廬<lb/>
<pb n="KR3a0047_WYG_106-26b"/>
　或復人道之常四境狗偷之民亦望風奔遁改復生<lb/>
　業至是及朞正爾安習先生之化而先生行矣是豈<lb/>
　不為恨哉<hi>淳</hi>
先生因説邑中隕星恐有火災縣官禱禳云豈可不脩<lb/>
　人事合當拘家家蓄水警備<hi>因舉漳州之政○賀孫</hi>
建寧自鄭丙程大昌至今聖節不許僧子陞堂説法他<lb/>
　處但人不敢擔當住罷某在臨漳且令隨例祝香只<lb/>
　不許人問話頃曾孝叙知青州請一僧開堂觀者甚<lb/>
<pb n="KR3a0047_WYG_106-27a"/>
　衆其僧忽云此知州是爾青州半面天子孝叙大皇<lb/>
　恐即時自劾枷此僧送獄<hi>必大</hi>
先生除江東漕辭免文蔚問萬一不客辭免則當如何<lb/>
　曰事便是如此安排不得此已辭了而今事却在他<lb/>
　這裏如何預先安排得<hi>文蔚</hi>
　　　潭州<lb/>
在潭州時詣學陞堂以百數籖抽八齋毎齋一人出位<lb/>
　講大學一章講畢教授以下請師座講説大義曰大<lb/>
<pb n="KR3a0047_WYG_106-27b"/>
　綱要緊只是前面三兩章君子小人之分却在誠其<lb/>
　意處誠於為善便是君子不誠底便是小人更無别<lb/>
　説<hi>琮</hi>
問先生到此再詣學矣不知所以教諸生者規模如何<lb/>
　曰且教他讀經書識得聖人法語大訓曰鄉來南康<lb/>
　白鹿學規却是教條不是官司約束曰屢欲尋訪湖<lb/>
　學舊規尚此未獲曰先生如此教人可無躐等之患<lb/>
　曰躐等何害若果有㑹躐等之人自可敬服曰何故<lb/>
<pb n="KR3a0047_WYG_106-28a"/>
　曰今若有人在山脚下便能一躍在山頂上何幸如<lb/>
　之政恐不由山脚終不可以上山頂耳<hi>琮</hi>
先生至嶽麓書院抽簽子請兩士人講大學語意皆不<lb/>
　分明先生遽止之乃諭諸生曰前人建書院本以待<lb/>
　四方士友相與講學非止爲科舉計某自到官甚欲<lb/>
　與諸公相與講明一江之隔又多不暇意謂諸公必<lb/>
　皆留意今日所説反不如州學又安用此贅疣明日<lb/>
　煩教授諸職事共商量一規程將來參定發下兩學<lb/>
<pb n="KR3a0047_WYG_106-28b"/>
　共講磨此事若只如此不留心聴其所之學校本是<lb/>
　來者不拒去者不追豈有固而留之之理且學問自<lb/>
　是人合理㑹底事只如明明徳一句若理㑹得自提<lb/>
　省人多少明徳不是外面將來安在身上自是本來<lb/>
　固有底物事只把此切已做工夫有甚限量此是聖<lb/>
　賢緊要警䇿人處如何不去理㑹不理㑹學問與蚩<lb/>
　蚩横目之氓何異<hi>謙</hi>
客説社倉訟事曰如今官司鶻突都無理㑹不如莫辨<lb/>
<pb n="KR3a0047_WYG_106-29a"/>
　因説如今委送事不知屬官能否胡亂送去更無分<lb/>
　曉了絶時節某在潭州時州中僚屬朝夕相見却自<lb/>
　知得分曉只縣官無由得知後來區處毎月版帳錢<lb/>
　令縣官逐人輪畨押來當日留住試以公事又怕他<lb/>
　鶻突寫來却與立了格式云今䝉使府委送某事如<lb/>
　何一某人於某年月日於某處理某事某官如何斷<lb/>
　一又於某時某再理某官如何斷一某今看詳此事<lb/>
　理如此於條合如何結絶如此人之能否皆不得而<lb/>
<pb n="KR3a0047_WYG_106-29b"/>
　隠<hi>木之</hi>
問先生湏更被大任用在曰某何人安得有此然亦做<lb/>
　不得出來便敗且如任長沙城周圍甚廣而兵甚少<lb/>
　當時事未定江上洶洶萬一兵潰必趨長沙守臣不<lb/>
　可去只是浪戰而死此等事湏是有素定家計魏公<lb/>
　初在五路治兵積粟為五年計然後大舉因金人攻<lb/>
　犯淮甸不得已為牽制之師事既多違魏公乆廢晩<lb/>
　年出來便做不得欲為家計年老等不得了只是逐<lb/>
<pb n="KR3a0047_WYG_106-30a"/>
　急去所以無成某今日亦等不得了規模素不立才<lb/>
　出便敗<hi>徳明</hi>
或問脩城事云修城一事費亦浩瀚恐事大力小兼不得<lb/>
　人亦難做如今只靠兩寨兵固是費力又無馭衆之<lb/>
　將可用張倅云向來靖康之變金至長沙城不可守<lb/>
　雖守臣之罪亦是闊逺難守曰向見某州修城亦以<lb/>
　闊逺之故稍縮令狭却易修周伯夀云前此陳君舉<lb/>
　説長沙米倉酒庫自在城外萬一修得城完財物盡<lb/>
<pb n="KR3a0047_WYG_106-30b"/>
　在城外不便只當移倉庫不當修城曰此是秀才家<lb/>
　應科舉議論倉庫自當移城自當修先生又云向見<lb/>
　張安國帥長沙壁間掛一修城圖計料甚子細有人<lb/>
　云如何料得如此恐可觀不可用張帥自後便卷了<lb/>
　圖子更不説著周益公自是怕事底人不知誰便説<lb/>
　得他動初益公任内只料用錢七萬今甎瓦之費已<lb/>
　使了六萬所餘止一萬初料得少如今朝廷亦不肯<lb/>
　添了<hi>謙</hi>
<pb n="KR3a0047_WYG_106-31a"/>
而今官員不論大小盡不見客敢立定某日見客某日<lb/>
　不見客甚至月十日不出不知甚麽條貫如此是禮<lb/>
　乎法乎可怪不知出來與人相應接少頃有甚辛苦<lb/>
　處使人之欲見者等候不能得見或有急幹欲去有<lb/>
　甚心情等待欲吞不可欲吐不得其苦不可言此等<lb/>
　人所謂不仁之人心都頑然無知抓著不痒搯着不<lb/>
　痛矣小官嘗被上位如此而非之矣至他榮顯又不<lb/>
　自知矣因言夏漕毎日先見過徃人客了然後請職<lb/>
<pb n="KR3a0047_WYG_106-31b"/>
　事官相見盖恐幙職官禀事多時過客不能乆候故<lb/>
　也潭州初一十五例不見客諸司皆然某遂破例令<lb/>
　皆相見<hi>先生在潭州毎間日一詣學士人見於齋中官員則於府署○僴</hi>
今人獄事只管理㑹要從厚不知不問是非善惡只務<lb/>
　從厚豈不長姦恵惡大凡事付之無心因其所犯考<lb/>
　其實情輕重厚薄付之當然可也若從薄者固不是<lb/>
　只云我只要從厚則此病所係亦不輕某在長沙治<lb/>
　一姓張人初不知其惡如此只因所犯追來乆之乃<lb/>
<pb n="KR3a0047_WYG_106-32a"/>
　出頭適有大赦遂且與編管後來聞得此人凶惡不<lb/>
　可言人只是平白地打殺不問門前有一木橋商販<lb/>
　者自橋上過若以拄杖柱其橋必捉來吊縛此等類<lb/>
　甚多若不痛治何以懲戒公等他日仕宦不問官大<lb/>
　小毎日詞状湏置一簿穿字號録判語到事亦作一<lb/>
　簿發放文字亦作一簿毎日必勾了號要一日内許<lb/>
　多事都了方得若或做不辦又作一簿記未了事日<lb/>
　日檢㸃了如此方不被人瞞了事今人只胡亂隨人<lb/>
<pb n="KR3a0047_WYG_106-32b"/>
　來理㑹來與不來都不知豈不誤事<hi>銖</hi>
過甲寅年見先生聞朋軰説昨嵗敵人問使人云南朝<lb/>
　朱先生出處如何對以本朝見擢用既歸即白上所<lb/>
　以得帥長沙之命<hi>過</hi>
　<lb/>
　<lb/>
　<lb/>
　朱子語類卷一百六<lb/>
</p>
<p>
</p>
  </div>
</body>
</text>
</TEI>
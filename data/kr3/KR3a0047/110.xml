<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷一百十</head> <lb/>
    <p>
<pb n="KR3a0047_WYG_110-1a"/>
欽定四庫全書<lb/>
　朱子語類卷一百十<lb/>
　　朱子七<lb/>
　　　論兵<lb/>
今州郡無兵無權先王之制内有六鄉六遂都鄙之兵<lb/>
　外有方伯連帥之兵内外相維緩急相制<hi>賀孫</hi>
本强則精神折衝不强則招殃致凶<hi>僴</hi>
或言古人之兵當如子弟之衛父兄而孫吴之徒必曰<lb/>
<pb n="KR3a0047_WYG_110-1b"/>
　與士卒同甘苦而後可是子弟必待父兄施恩而後<lb/>
　報也先生曰廵而拊之三軍之士皆如挾纊此意也<lb/>
　少不得<hi>賀孫○木之同</hi>
凡為守帥者止教閲将兵足矣程其年力汰斥癃老衰<lb/>
　弱招補壮徤足可為用何必更添寨置軍其間衣糧<lb/>
　或厚或薄遂致偏廢如此間将兵則皆差出接送矣<lb/>
　<hi>方子</hi>
辛棄疾頗諳曉兵事云兵老弱不汰可慮向在湖南收<lb/>
<pb n="KR3a0047_WYG_110-2a"/>
　茶冦令統領揀人要一可當十者押得來便看不得<lb/>
　盡是老弱問何故如此云只揀得如此間有稍壮者<lb/>
　諸處借事去州郡兵既弱皆以大軍可恃又如此為<lb/>
　今之計大叚著揀汰但所汰者又未有頓處某向見<lb/>
　張魏公説以分兵殺敵之勢只縁敵人調發極難完<lb/>
　顔要犯江南整整兩年方調發得聚彼中雖是號令<lb/>
　簡無此間許多周遮但彼中人纔逼廹得太急亦易<lb/>
　變所以要調發甚難只有㳂淮有許多捍禦之兵為<lb/>
<pb n="KR3a0047_WYG_110-2b"/>
　吾之計莫若分幾軍趨闗陜他必擁兵於關陜又分<lb/>
　幾軍向西京他必擁兵於西京又分幾軍望淮北他<lb/>
　必擁兵於淮北其他去處必空弱又使海道兵擣海<lb/>
　上他又著擁兵捍海上吾宻揀精兵幾萬在此度其<lb/>
　勢力既分於是乘其稍弱處一直收山東虜人首尾<lb/>
　相應不及再調發來添助彼卒未聚而吾已據山東<lb/>
　纔據山東中原及燕京自不消得大叚用力盖精鋭<lb/>
　萃於山東而敵勢已截成兩叚去又先下明詔使中<lb/>
<pb n="KR3a0047_WYG_110-3a"/>
　原豪傑自為響應是時魏公答以某只受一方之命<lb/>
　此事恐不能主之蔡云今兵政如此終當如何曰湏<lb/>
　有道理蔡曰莫著改更法制曰這如何得如同父云<lb/>
　将今法制重新洗換一番方好某看來若便使改換<lb/>
　得井牧其田民皆為兵若無人統率之其為亂道一<lb/>
　也然則如之何曰只就這腔裏自有道理這極易只<lb/>
　呼吸之間便可以弱為强變怯為勇振柔為剛易敗<lb/>
　為勝直如反掌耳<hi>賀孫</hi>
<pb n="KR3a0047_WYG_110-3b"/>
先生云當今要復太祖兵法方可復中原又云諸州禁<lb/>
　軍皆不可用幾年説要揀冗兵但只説得各圖苟且<lb/>
　安便無有為者故新者來舊者又不去來而又來相<lb/>
　将積得皆不可用如澄冗官見這人不可用便除一<lb/>
　人而今不可用者又復留而不去故軍冗不練官冗<lb/>
　不澄<hi>夀昌</hi>
問今日之軍政只有君相上下一心揀之又揀如太祖<lb/>
　時方好曰只有揀練便用太祖時即用如揀而飬十<lb/>
<pb n="KR3a0047_WYG_110-4a"/>
　數年又老了依舊無用<hi>揚</hi>
今兵官愈多兵愈不精<hi>道夫</hi>
今日兵不濟事兵官不得人專務刻削兵且驕弱安飬<lb/>
　不知勞苦一旦如何用某嘗言宜散京師之兵却練<lb/>
　諸郡之兵依太祖法毎年更戍䟎去淮上衛邊謂如<lb/>
　福建之兵䟎去饒州饒州之兵䟎去衢信衢信䟎去<lb/>
　行在迤邐䟎去淮上今年如此明年又䟎去則京師<lb/>
　全無飬兵之費豈不大好<hi>㦛</hi>
<pb n="KR3a0047_WYG_110-4b"/>
言今兵政之弊曰唐制節度<hi>兵</hi>觀察<hi>財</hi>處置等使即節<lb/>
　鎮也使持節某州諸軍事<hi>兵</hi>某州刺史<hi>民</hi>即支郡也<lb/>
　支郡𨽻於節鎮而節鎮支郡各有衙前左右押衙管<lb/>
　軍都頭並掌兵事又皆是士人為之其乆則根勢深<lb/>
　固反視節度有客主之勢至有誅逐其上而更代為<lb/>
　之凡陸梁䟦扈之事因兹而有惟是節度得人方能<lb/>
　率服人心歸命朝廷若論唐初兵力最盛斥地最廣<lb/>
　乃在於統兵者簡約而無牽制之患然自唐末大抵<lb/>
<pb n="KR3a0047_WYG_110-5a"/>
　節鎮之患深如人之病外强中乾其勢必有以通其<lb/>
　變而後可故太祖皇帝知其病而䟽理之於是削其<lb/>
　支郡以斷其臂指之勢<hi>當時至有某州某縣直𨽻京師而不屬節度者</hi>置<lb/>
　通判以奪其政命都監監押以奪其兵立倉場庫務<lb/>
　之官以奪其財向之所患今皆無憂矣其後又有路<lb/>
　分鈐轄緫管等員神宗時又增置三十七将亂離之<lb/>
　後又有都統統領統制之名大抵今日之患又却在<lb/>
　於主兵之員多朝廷雖知其無用姑存其名日費國<lb/>
<pb n="KR3a0047_WYG_110-5b"/>
　家之財不可勝計又刻剥士卒使士卒困怨於下若<lb/>
　更不變而通之則其害未艾也要之此事但可責之<lb/>
　郡守他分明謂之郡将若使之練習士卒修治器甲<lb/>
　築固城壘以為一方之守豈不隠然有備而可畏古<lb/>
　人謂生之者衆食之者寡為之者疾用之者舒今一<lb/>
　切反之<hi>道夫</hi>
問後世雖飬長征兵然有緩急依舊徴發於民終是離<lb/>
　民兵不得兼長征兵終不足靠如杜子美石壕吏詩<lb/>
<pb n="KR3a0047_WYG_110-6a"/>
　可見曰自秦漢以下至六朝皆未有長征兵都是徴<lb/>
　發於民及唐府衛法壊然後方有長征兵因論荆襄<lb/>
　義勇州縣官吏反擾之當時朝廷免徴科官吏不得<lb/>
　役使今徴科既不得免民反倍有所費又官吏役使<lb/>
　如故曰某當初見劉共父説他制得義勇極好且是<lb/>
　不屬官吏官不得擾之某應之曰無縁有不屬州縣<lb/>
　之理固疑其末流如此<hi>僴</hi>
兵甲詭名不可免善兵者亦不於此理㑹纔有一人可<lb/>
<pb n="KR3a0047_WYG_110-6b"/>
　用便令其兼數人之料軍中若無此便不足以使人<lb/>
　故朝廷只是擇将以其全數錢米與之只責其成功<lb/>
　不來此屑屑計較近來刮刷得都盡朝廷方以為覈<lb/>
　實得好<hi>先生云聞前軰云云○揚</hi>
兵法以能分合為變不獨一陣之間有分合天下之兵<lb/>
　皆然今日之兵分者便不可合合者便不可分本朝<lb/>
　舊來只郡國禁兵而已但在西北者差精鋭耳渡江<lb/>
　後又添上御前軍却是張韓軰自起此項兵後來既<lb/>
<pb n="KR3a0047_WYG_110-7a"/>
　不可得而去只得如此聚屯今以不如祖宗時財賦<lb/>
　飬祖宗時所無之兵安得不窮也<hi>
                        <graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>
                    </hi>
唐時州縣上供少故州縣富兵在藩鎮朝廷無甚養兵<lb/>
　之費自本朝罷了藩鎮州郡之財已多歸於上熈豐<lb/>
　間又令州郡見看軍額幾人折了者不得補却以其<lb/>
　費椿管上供而朝廷得錢物甚多今天下兵約四五<lb/>
　十萬又皆羸弱無用之人所費不可計今若要理㑹<lb/>
　湏從此起<hi>揚</hi>
<pb n="KR3a0047_WYG_110-7b"/>
論財賦曰財用不足皆起於飬兵十分八分是飬兵其<lb/>
　他用度止在二分之中古者刻剥之法本朝皆備所<lb/>
　以有靖康之亂已前未有池揚江鄂之兵止謂張宣<lb/>
　撫兵某人兵今増添許多兵合當精練禁兵汰其老<lb/>
　弱以為廂兵<hi>節</hi>
今朝廷盡力飬兵而兵常有不足之患自兵農既分之<lb/>
　後計其所費却是無日不用兵也<hi>時舉</hi>
今天下財用費於飬兵者十之八九一百萬貫飬一萬<lb/>
<pb n="KR3a0047_WYG_110-8a"/>
　人<hi>此以一歲計○僴○</hi>
今日民困正縁㳂江屯兵費重只有屯田可減民力見<lb/>
　説襄漢間儘有荒地某云當用甚人耕墾曰兵民兼<lb/>
　用各自為屯彼地沃衍收榖必多若做得成敵人亦<lb/>
　不敢窺伺兵民得利既多且耕且戰便是金城湯池<lb/>
　兵食既足可省漕運民力自蘇然後盡驅州郡所飬<lb/>
　歸明北軍徃彼就食則州郡自寛遲之十年其效必<lb/>
　著湏是擇帥既得其人專一委任許令辟召寮屬同<lb/>
<pb n="KR3a0047_WYG_110-8b"/>
　心措置勿數更易庶幾有濟<hi>浩○屯田</hi>
范伯達有文字説淮上屯田湏與畫成一井中為公田<lb/>
　以給軍令軍中子弟分耕取公田所入以給軍<hi>徳明</hi>
因言淮上屯田前此朝廷嘗差官理㑹其人到彼都不<lb/>
　曽敢起人所閒者却只令人築起㳂江門地以為屯<lb/>
　此亦太不立大抵世事湏是出來擔當不可如此放<lb/>
　倒人是天地中最靈之物天能覆而不能載地能載<lb/>
　而不能覆恁地大事聖人猶能裁成輔相之况於其<lb/>
<pb n="KR3a0047_WYG_110-9a"/>
　他因舉齊景公答夫子君君臣臣之語又與晏子言<lb/>
　美哉室之語皆放倒説話且如五代時兵驕甚矣周<lb/>
　世宗髙平一戰既敗却忽然誅不用命者七十餘人<lb/>
　三軍大振遂復合戰而克之凡事都要人有志<hi>壮祖</hi>
屯田湏是分而屯之統帥屯某州緫司屯甚州漕司屯<lb/>
　甚州以户部尚書為屯田使使各考其所屯之多少<lb/>
　以為殿最則無不可行者今則不然毎欲行一文字<lb/>
　則經由數司僉押相牽制事何由成<hi>道夫</hi>
<pb n="KR3a0047_WYG_110-9b"/>
趙昌父相見因論兵事先生曰兵以用而見其强弱将<lb/>
　以用而見其能否且如本朝諸公游陜西者多知邊<lb/>
　事此亦是用兵之故今日諸生坐於屋下何以知其<lb/>
　能縱有韓白復生亦何由辨之<hi>可學○擇将帥</hi>
問選擇将帥之術曰當無事之時欲識得将湏是具大<lb/>
　眼力如蕭何識韓信方得不然邊警之時兩兵相抗<lb/>
　恁時人才自急且如國家中興張韓劉岳突然而出<lb/>
　豈平時諸公所嘗識者不過事期到此厮拶出來耳<lb/>
<pb n="KR3a0047_WYG_110-10a"/>
　<hi>道夫</hi>
不令宦官賣統軍官職是今日軍政第一義<hi>方</hi>
今日将官全無意思只似人家驕子弟了襃衣博帶談<lb/>
　道理説詩書冩好字事發遣如此何益於事<hi>謙</hi>
今諸道帥臣只曽作一二任監司即以除之有警則又<lb/>
　欲其親督戰士此最不便萬一為賊所虜為之奈何<lb/>
　彼固不足䘏然失一帥其勢豈不張大前軰謂祖宗<lb/>
　用帥取以二路一是曽歴邊郡一是帥臣子弟曽諳<lb/>
<pb n="KR3a0047_WYG_110-10b"/>
　兵事者此最有理或謂戎幕宜用文武三四員此意<lb/>
　亦好盖經歴知得此等利害向後皆可為帥然必湏<lb/>
　精選而任不可泛濫也<hi>道夫</hi>
或問諸公論置二大帥以統諸路之帥如何曰不消如<lb/>
　此只是擇得一箇人了君相便專意委任他却使之<lb/>
　自擇參佐事便歸一今若更置大帥以監臨之少間<lb/>
　必有不相下之意徒然紛擾湏是得一箇人委任他<lb/>
　聴他自漸漸理㑹許多軍政将來自有條理<hi>恪</hi>
<pb n="KR3a0047_WYG_110-11a"/>
蜀逺朝廷萬有餘里擇帥湏用嚴毅素有威名足以畏<lb/>
　壓人心則喜亂之徒不敢作矣<hi>道夫</hi>
或問古今治亂者先生言古今禍亂必有病根漢宦官<lb/>
　后戚唐藩鎮皆病根也今之病根在歸正人忽然放<lb/>
　教他來州縣如何奈得他何所幸老者已死少者無<lb/>
　彼中人氣象似此間人一般無能為矣<hi>謙</hi>
邊防馬政甚弊廬州舊夾肥水而城今只築就一邊<hi>揚</hi>
　　　論刑<lb/>
<pb n="KR3a0047_WYG_110-11b"/>
天下事最大而不可輕者無過於兵刑臨陳時是胡亂<lb/>
　錯殺了幾人所以老子云夫佳兵者不祥之器聖人<lb/>
　不得已而用之獄訟面前分曉事易看其情偽難通<lb/>
　或旁無佐證各執兩説繫人性命處湏喫緊思量猶<lb/>
　恐有誤也<hi>僴</hi>
論刑云今人説輕刑者只見所犯之人為可憫而不知<lb/>
　被傷之人尤可念也如刼盜殺人者人多為之求生<lb/>
　殊不念死者之為無辜是知為盜賊計而不為良民<lb/>
<pb n="KR3a0047_WYG_110-12a"/>
　地也若如酒税偽㑹子及飢荒竊盜之類猶可以情<lb/>
　原其輕重大小而處之<hi>時舉</hi>
今之法家惑於罪福報應之説多喜出人罪以求福報<lb/>
　夫使無罪者不得直而有罪者得倖免是乃所以為<lb/>
　惡爾何福報之有書曰欽哉欽哉惟刑之恤哉所謂<lb/>
　欽恤者欲其詳審曲直令有罪者不得免而無罪者<lb/>
　不得濫刑也今之法官惑於欽恤之説以為當寛人<lb/>
　之罪而出其死故凡罪之當殺者必多為可出之塗<lb/>
<pb n="KR3a0047_WYG_110-12b"/>
　以俟奏裁則率多減等當斬者配當配者徒當徒者<lb/>
　杖當杖者笞是乃賣弄條貫舞法而受賕者耳何欽<lb/>
　恤之有罪之疑者從輕功之疑者從重所謂疑者非<lb/>
　法令之所能決則罪從輕而功從重惟此一條為然<lb/>
　耳非謂凡罪皆可以從輕而凡功皆可以從重也今<lb/>
　之律令亦有此條謂法所不能決者則俟奏裁今乃<lb/>
　明知其罪之當死亦莫不為可生之塗以上之惟夀<lb/>
　皇不然其情理重者皆殺之<hi>僴</hi>
<pb n="KR3a0047_WYG_110-13a"/>
李公晦問恕字前軰多作愛人意思説如何曰畢竟愛<lb/>
　人意思多因云人命至重官司何故斬之於市盖為<lb/>
　此人曽殺那人不斬他則那人之寃無以伸這愛心<lb/>
　便歸在被殺者一邊了然古人罪疑惟輕與其殺不<lb/>
　辜寧失不經雖愛心只在被殺者一邊却又溢出這<lb/>
　一邊些子<hi>佐</hi>
　<lb/>
　<lb/>
<pb n="KR3a0047_WYG_110-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子語類卷一百十<lb/>
</p>
<p>
</p>
  </div>
</body>
</text>
</TEI>
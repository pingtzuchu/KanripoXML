<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷九十九</head> <lb/>
    <p>
<pb n="KR3a0047_WYG_099-1a"/>
欽定四庫全書<lb/>
　朱子語類卷九十九<lb/>
　　張子書之二<hi>非類入近思者别為此卷</hi>
正蒙有差分曉底看<hi>節</hi>
或問正䝉中說得有病處還是他命辭不出有差還是<lb/>
　見得差曰他是見得差如曰繼之者善也方是善惡<lb/>
　混<hi>云云</hi>成之者性是到得聖人處方是成得性所以<lb/>
　說知禮成性而道義岀似這處都見得差了<hi>賀孫</hi>
<pb n="KR3a0047_WYG_099-1b"/>
正䝉所論道體覺得源頭有未是處故伊川云過處乃<lb/>
　在正蒙答書之中云非明睿所照而考索至此葢横<lb/>
　渠却只是一向苦思求將向前去却欠涵泳以待其<lb/>
　義理自形見處如云由氣化有道之名說得是好終<lb/>
　是生受辛苦聖賢便不如此說試教明道說便不同<lb/>
　如以太虛太和爲道體却只是說得形而下者皆是<lb/>
　發而皆中節謂之和處<hi>㽦</hi>
横渠教人道夜間自不合睡只爲無可應接他人皆睡<lb/>
<pb n="KR3a0047_WYG_099-2a"/>
　了已不得不睡他做正䝉時或夜裏黙坐徹曉他直<lb/>
　是恁地勇方做得因舉曾子任重道遠一叚曰子思<lb/>
　曾子直恁地方被他打得透<hi>幹</hi>
横渠作正䝉時中夜有得亦須起冩了方放下得而睡<lb/>
　不然放不下無安著處<lb/>
問正蒙說道體處如太和太虛虛空云者止是說氣說<lb/>
　聚散處其流乃是箇大輪廽蓋其思慮攷索所至非<lb/>
　性分自然之知若語道理惟是周子說無極而太極<lb/>
<pb n="KR3a0047_WYG_099-2b"/>
　最好如由太虚有天之名由氣化有道之名合虚與<lb/>
　氣有性之名合性與知覺有心之名亦說得有理由<lb/>
　氣化有道之名如所謂率性之謂道是也然使明道<lb/>
　形容此理必不如此說伊川所謂横渠之言誠有過<lb/>
　者乃在正䝉以清虚一大爲萬物之原有未安等語<lb/>
　槩可見矣<hi>人傑</hi>
問横渠說太和所謂道一段考索許多亦好其後乃云<lb/>
　不如野馬紛紜不足謂之太和却說倒了曰彼以太<lb/>
<pb n="KR3a0047_WYG_099-3a"/>
　和狀道體與發而中節之和何異<hi>人傑</hi>
問横渠太虚之說本是說無極却只說得無字曰無極<lb/>
　是該貫虚實清濁而言無極字落在中間太虛字落<lb/>
　在一邊了便是難說聖人熟了說出便恁地平正而<lb/>
　今把意思去形容他却有時偏了明道說氣外無神<lb/>
　神外無氣謂清者爲神則濁者非神乎後來亦有人<lb/>
　與横渠說横渠却云清者可以該濁虛者可以該實<lb/>
　却不知形而上者還他是理形而下者還他是器既<lb/>
<pb n="KR3a0047_WYG_099-3b"/>
　說是虛便是與實對了既說是清便是與濁對了如<lb/>
　左丞相大得右丞相不多問曰無極且得做無形無<lb/>
　象說曰雖無形却有理又問無極太極只是一物曰<lb/>
　本是一物被他恁地說却似兩物<hi>䕫孫</hi>
横渠說道止於形器中揀箇好底說耳謂清爲道則濁<lb/>
　之中果非道乎客感客形與無感無形未免有兩截<lb/>
　之病聖人不如此說如曰形而上者謂之道又曰一<lb/>
　隂一陽之謂道<hi>人傑</hi>
<pb n="KR3a0047_WYG_099-4a"/>
言客感客形與無感無形未免分截作兩叚事聖人不<lb/>
　如此說只說形而上形而下而已故又曰一隂一陽<lb/>
　之謂道葢隂陽雖是器而與道初不相離耳道與器<lb/>
　豈各是一物乎<hi>
                        <graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>
                    </hi>
問太虚不能無氣一段曰此難理㑹若看又走作去裏<lb/>
　<hi>去偽</hi>
問氣聚則離明得施而有形氣不聚則離明不得施而<lb/>
　無形離明何謂也曰此說似難曉有作日光說有作<lb/>
<pb n="KR3a0047_WYG_099-4b"/>
　目說看來只是氣聚則目得而見不聚則不得而見<lb/>
　易所謂離爲目是也先生因舉方其形也有以知幽<lb/>
　之因方其不形也有以知明之故合當言其形也有<lb/>
　以知明之故其不形也有以知幽之因方是却反說<lb/>
　何也葢以形之時此幽之因已在此不形之際其明<lb/>
　之故已在此聚者散之因散者聚之故<hi>木之○㝢同</hi>
問横渠云太虛即氣太虛何所指曰他亦指理但說得<lb/>
　不分曉曰太和如何曰亦指氣曰他又云由昧者指<lb/>
<pb n="KR3a0047_WYG_099-5a"/>
　虛空爲性而不本天道如何曰既曰道則不是無釋<lb/>
　氏便直指空了大要渠當初說出此道理多誤<hi>可學</hi>
正䝉中地純隂天浮陽一段說日月五星甚宻<hi>閎祖○參兩篇</hi>
横渠云天左旋處其中者順之少遲則反右矣此說好<lb/>
　<hi>閎祖</hi>
横渠言隂聚之陽必散之一段却見得隂陽之情<hi>
                        <graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>
                    </hi>
横渠云陽爲隂累則相持爲雨而降陽氣正升忽遇隂<lb/>
　氣則相持而下爲雨蓋陽氣輕隂氣重故陽氣爲隂<lb/>
<pb n="KR3a0047_WYG_099-5b"/>
　氣壓墜而下也隂爲陽得則飄揚爲雲而升隂氣正<lb/>
　升忽遇陽氣則助之飛騰而上爲雲也隂氣凝聚陽<lb/>
　在内者不得出則奮擊而爲雷霆陽氣伏於隂氣之<lb/>
　内不得出故爆開而爲雷也陽在外者不得入則周<lb/>
　旋不舍而爲風隂氣凝結於内陽氣欲入不得故旋<lb/>
　繞其外不已而爲風至吹散隂氣盡乃已也和而散<lb/>
　則爲霜雪雨露不和而散則爲戾氣曀霾戾氣飛雹<lb/>
　之類曀霾黄霧之類皆隂陽邪惡不正之氣所以雹<lb/>
<pb n="KR3a0047_WYG_099-6a"/>
　水穢濁或青黒色<hi>僩</hi>
問横渠言帝天之命主於民心曰皆此理也民心之所<lb/>
　向即天心之所存也<hi>人傑○天道篇</hi>
問横渠謂鬼神者往來屈伸之意故天曰神地曰示人<lb/>
　曰鬼示字之義如何曰說文示字以有所示爲義故<lb/>
　視字從示天之氣生而不息故曰神地之氣顯然示<lb/>
　人故曰示向嘗見三舍時舉子易義中有云一而大<lb/>
　謂之天二而小謂之地二而小即示字也恐是字說<lb/>
<pb n="KR3a0047_WYG_099-6b"/>
　又曰天曰神地曰示者蓋其氣未嘗或息也人鬼則<lb/>
　其氣有所歸矣<hi>廣○神化篇</hi>
林問神爲不測故緩辭不足以盡神化爲難知故急辭<lb/>
　不足以體化如何是緩辭急辭曰神自是急底物事<lb/>
　緩辭如何形容之如隂陽不測之謂神神無方易無<lb/>
　體皆是急辭化是漸漸而化若急辭以形容之則不<lb/>
　可<hi>㝢</hi>
林問象若非氣指何爲象時若非象指何爲時<hi>云云</hi>答<lb/>
<pb n="KR3a0047_WYG_099-7a"/>
　曰且如天地日月若無這氣何以撑拄得成這象象<lb/>
　無晦明何以别其爲晝夜無寒無暑何以别其爲冬<lb/>
　夏<hi>㝢</hi>
天氣降而地氣不接則爲霧地氣升而天氣不接則爲<lb/>
　雺<hi>見禮運注</hi>聲者氣形相軋而成兩氣風雷之類兩形桴<lb/>
　鼔之類氣軋形如笙篁之類形軋氣如羽扇敲矢之<lb/>
　類是皆物感之良能人習之而不察耳<hi>至○動物篇</hi>
問横渠說天性在人猶水性之在冰凝釋雖異爲理一<lb/>
<pb n="KR3a0047_WYG_099-7b"/>
　也又言未嘗無之謂體體之謂性先生皆以其言爲<lb/>
　近釋氏冰水之喻有還元反本之病云近釋氏則可<lb/>
　未嘗無之謂體體之謂性蓋謂性之爲體本虛而理<lb/>
　未嘗不實若與釋氏不同曰他意不是如此亦謂死<lb/>
　而不亡耳<hi>文蔚○誠明篇</hi>
問張子冰水之說何謂近釋氏曰水性在冰只是凍凝<lb/>
　成箇冰有甚造化及其釋則這冰復歸於水便有迹<lb/>
　了與天性在人自不同曰程子器受日光之說便是<lb/>
<pb n="KR3a0047_WYG_099-8a"/>
　否曰是除了器日光便不見却無形了<hi>淳</hi>
問横渠謂所不能無感者為性性只是理安能感恐此<lb/>
　言只可名心否曰横渠此言雖未親切然亦有箇模<lb/>
　樣蓋感固是心然所以感者亦是此心中有此理方<lb/>
　能感理便是性但將此句要來解性便未端的如伊<lb/>
　川說仁者天下之正理又曰仁者天下之公善之本<lb/>
　也將此語來賛詠仁則可要來正解仁則未親切如<lb/>
　義豈不是天下之正理<hi>淳</hi>
<pb n="KR3a0047_WYG_099-8b"/>
問横渠言物所不能無感謂性此語如何曰有此性自<lb/>
　是因物有感見於君臣父子日用事物當然處皆感<lb/>
　也所謂感而遂通是也此句對了天所不能自己謂<lb/>
　命蓋此理自無息止時晝夜寒暑無一時停故逝者<lb/>
　如斯而程子謂與道爲體這道理今古晝夜無須臾<lb/>
　息故曰不能己<hi>銖</hi>
問聞見之知非德性之知他便把博物多能作聞見之<lb/>
　知若如學者窮理豈不由此至德性之知曰自有不<lb/>
<pb n="KR3a0047_WYG_099-9a"/>
　由聞見而知者<hi>可學○天心篇</hi>
問横渠耳目知德性知曰便是差了雖在聞見亦同此<lb/>
　理不知他資質如此何故如此差某云吕與叔難曉<lb/>
　處似横渠好處却多曰他又曾見伊川某云他更在<lb/>
　得一二十年須傳得伊川之學曰渠集中有與蘇季<lb/>
　明一書可疑恐曾學佛<hi>可學</hi>
賀孫再問前夜所說横渠聖人不教人避凶趨吉亦以<lb/>
　正信勝之之語伯謨云此可以破世俗利害之說合<lb/>
<pb n="KR3a0047_WYG_099-9b"/>
　理者無不吉悖理者無不凶然其間未免有相反者<lb/>
　未有久而不定也先生因云諸葛誠之却道吕不韋<lb/>
　春秋好道他措置得事好却道董子正其義不謀其<lb/>
　利明其道不計其功說不是他便說若是利成則義<lb/>
　自在其中功成則道自在其中<hi>賀孫○大易篇</hi>
問横渠說遇曰他便說命就理說曰此遇乃是命曰然<lb/>
　命有二有理有氣曰子思天命之謂性是理孟子是<lb/>
　𢃄氣說曰然<hi>可學○乾稱篇</hi>
<pb n="KR3a0047_WYG_099-10a"/>
横渠言遇命是天命遇是人事但說得亦不甚好不如<lb/>
　孟子某又問曰但不知他說命如何<hi>可學</hi>
横渠闢釋氏輪囬之說然其說聚散屈伸處其弊却是<lb/>
　大輪囬蓋釋氏是箇箇各自輪囬横渠是一發和了<lb/>
　依舊一大輪囬吕與叔集中亦多有此意思<hi>
                        <graphic n="KR1228" url="https://raw.githubusercontent.com/kanripo/KR-Gaiji/master/images/KR1228.png" mimeType="image/png"/>
                    </hi>
横渠所謂立得心只是作得主底意思<hi>端蒙○以下理窟篇語錄并雜</hi>
　<hi>錄</hi>
問横渠得尺守尺得寸守寸之說曰不必如此且放寛<lb/>
<pb n="KR3a0047_WYG_099-10b"/>
　地歩不成讀書得一句且守一句須一面居敬持養<lb/>
　將去<hi>德明</hi>
用之問虛者仁之原曰此如克己復禮爲仁又如太極<lb/>
　動而生陽<hi>子蒙</hi>
問虚者仁之原曰虚只是無欲故虛虚明無欲此仁之<lb/>
　所由生也又問此虚字與一大清虛之虛如何曰這<lb/>
　虛也只是無欲渠便將這箇喚做道體然虛對實而<lb/>
　言却不似形而上者<hi>銖</hi>
<pb n="KR3a0047_WYG_099-11a"/>
問横渠有清虛一大之說又要兼清濁虛實曰渠初云<lb/>
　清虛一大爲伊川詰難乃云清兼濁虚兼實一兼二<lb/>
　大兼小渠本要說形而上反成形而下最是於此處<lb/>
　不分明如參兩云以參爲陽兩爲隂陽有太極隂無<lb/>
　太極他要强索精思必得於已而其差如此又問横<lb/>
　渠云太虛即氣乃是指理爲虛似非形而下曰縱指<lb/>
　理爲虚亦如何夾氣作一處問西銘所見又的當何<lb/>
　故却於此差曰伊川云譬如以管窺天四旁雖不見<lb/>
<pb n="KR3a0047_WYG_099-11b"/>
　而其見處甚分明渠他處見錯獨於西銘見得好<hi>可學</hi>
或問横渠先生清虛一大之說如何曰他是揀那大底<lb/>
　說話來該攝那小底却不知道纔是恁說便偏了便<lb/>
　是形而下者不是形而上者須是兼清濁虚實一萬<lb/>
　小大來看方見得形而上者行乎其間<lb/>
横渠清虛一大却是偏他後來又要兼清濁虚實言然<lb/>
　皆是形而下蓋有此理則清濁虛實皆在其中<hi>可學</hi>
横渠說氣清虛一大恰似道有有處有無處須是清濁<lb/>
<pb n="KR3a0047_WYG_099-12a"/>
　虛實一萬大小皆行乎其間乃是道也其欲大之乃<lb/>
　反小之<hi>方</hi>
陳後之問横渠清虛一大恐入空去否曰也不是入空<lb/>
　他都向一邊了這道理本平正清也有是理濁也有<lb/>
　是理虛也有是理實也有是理皆此理之所爲也他<lb/>
　說成這一邊有那一邊無要將這一邊去管那一邊<lb/>
　<hi>淳</hi>
清虛一大形容道體如此道兼虚實言虚只說得一邊<lb/>
<pb n="KR3a0047_WYG_099-12b"/>
　<hi>閎祖</hi>
横渠言清虚一大爲道體是於形器中揀出好底來說<lb/>
　耳遺書中明道嘗辨之<hi>㽦</hi>
或者别立一天疑即是横渠<hi>可學</hi>
問横渠說虚云亦有箇意思只是難說要之只動而無<lb/>
　動靜而無靜說爲善横渠又說至虛無應有病<hi>方</hi>
問中虚信之本中實信之質如何曰只看中虛中實字<lb/>
　便見本質之異中虛是無事時虚而無物故曰中虚<lb/>
<pb n="KR3a0047_WYG_099-13a"/>
　若有物則不謂之中虛自中虚中發出來皆是實理<lb/>
　所以曰中實<hi>燾</hi>
問中虚信之本曰中虛只是自家無私主故發出來無<lb/>
　非真實纔有些私於中便不虚不信矣<hi>燾</hi>
問心如何能通以道使無限量曰心不是横門硬迸教<lb/>
　大得須是去物欲之蔽則清明而無不知窮事物之<lb/>
　理則脫然有貫通處横渠曰不以聞見梏其心大其<lb/>
　心則能體天下之物所謂通之以道便是脫然有貫<lb/>
<pb n="KR3a0047_WYG_099-13b"/>
　通處若只守聞見便自然狹窄了<hi>㽦</hi>
問心包誠一叚曰是横渠說話正如心小性大之意<hi>可學</hi>
横渠云以誠包心不若以心包誠是他看得忒重故他<lb/>
　有心小性大之說<hi>道夫</hi>
因看語錄心小性大心不𢎞於性滯於知思說及上蔡<lb/>
　云心有止說遂云心有何窮盡只得此本然之體推<lb/>
　而應事接物皆是故於此知性之無所不有知天亦<lb/>
　以此因省李先生云盡心者如孟子見齊王問樂則<lb/>
<pb n="KR3a0047_WYG_099-14a"/>
　便對<hi>云云</hi>言貨色則便對<hi>云云</hi>每遇一事便有以處<lb/>
　置將去此是盡心舊時不之曉蓋此乃盡心之效如<lb/>
　此得此本然之心則皆推得去無窮也如見牛未見<lb/>
　羊說苟見羊則亦便是此心矣<hi>方</hi>
横渠云以道體身非以身體道蓋是主於義理只知有<lb/>
　義理却將身只做物樣看待謂如先理㑹身上利害<lb/>
　是非便是以身體道如顔子非禮勿視便只知有禮<lb/>
　不知有已耳<hi>㽦</hi>
<pb n="KR3a0047_WYG_099-14b"/>
問横渠說以道體身等處曰只是有義理直把自家作<lb/>
　無物看伊川亦云除却身只是理懸空只是箇義理<lb/>
　<hi>人傑</hi>
横渠云學者識得仁體後如讀書講明義理皆是培壅<lb/>
　且只於仁體上求得一箇真實却儘有下功夫處也<lb/>
　<hi>謨</hi>
道夫問張子云以心克己即是復性復性便是行仁義<lb/>
　竊謂克己便是克去私心却云以心克己莫剰却以<lb/>
<pb n="KR3a0047_WYG_099-15a"/>
　心兩字否曰克已便是此心克之公但看爲仁由已<lb/>
　而由人乎哉非心而何言忠信行篤敬立則見其參<lb/>
　於前在輿則見其倚於衡這不是心是甚麽凡此等<lb/>
　皆心所爲但不必更著心字所以夫子不言心但只<lb/>
　說在裏教人做如喫飯須是口冩字須是手更不用<lb/>
　說口喫手冩又問復性便是行仁義復是方復得此<lb/>
　性如何便說行得曰既復得此性便恁地行纔去得<lb/>
　不仁不義則所行便是仁義那得一箇在不仁不義<lb/>
<pb n="KR3a0047_WYG_099-15b"/>
　與仁義之中底物事不是人欲便是天理不是天理<lb/>
　便是人欲所以謂欲知舜與蹠之分者無他利與善<lb/>
　之間也所隔甚不多但聖賢把得這界定爾<hi>道夫</hi>
　<lb/>
　<lb/>
　<lb/>
　<lb/>
　朱子語類卷九十九<lb/>
</p>
<p>
</p>
  </div>
</body>
</text>
</TEI>
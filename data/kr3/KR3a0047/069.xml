<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朱子語類卷六十九</head> <lb/>
    <p>
<pb n="KR3a0047_WYG_069-1a"/>
欽定四庫全書<lb/>
　朱子語類卷六十九<lb/>
　　易五<lb/>
　　　　乾下<lb/>
文言上不必大故求道理看来只是恊韻説將去潜龍<lb/>
　勿用何謂也以下大槩各就他要説處便説不必言<lb/>
　專説人事天道伊川説乾之用乾之時乾之義也難<lb/>
　分别到了時似用用似義<hi>淵</hi>
<pb n="KR3a0047_WYG_069-1b"/>
問程易乾之用乾之時乾之義看来恐可移易説曰凡<lb/>
　説經若移易得便不是本意看此三段只是聖人反<lb/>
　復賛咏乾之徳耳如潜龍勿用陽在下也便是第二<lb/>
　段陽氣潜藏便是上段龍徳而隠者也聖人反覆發<lb/>
　眀以示人耳<hi>銖</hi>
問伊川分乾之時乾之義如何曰也是覺得不親切聖<lb/>
　人只是敷衍其義又兼要押韻那裏恁地分别<hi>礪</hi>
庸言庸行盛徳之至到這裡不消得恁地猶自閑邪存<lb/>
<pb n="KR3a0047_WYG_069-2a"/>
　誠便是無射亦保雖無厭斁亦當保也保者持守之<lb/>
　意<hi>淵</hi>
常言既謹常行既信但用閑邪怕他入来此正是無射<lb/>
　亦保之意<hi>僴</hi>
問閑邪莫是為防閑抵拒那外物使不得侵近否曰固<lb/>
　是凡言邪皆自外至者也然只視聽言動無非禮便<lb/>
　是閑<hi>端䝉</hi>
九二處得其中都不著費力庸言之信庸行之謹閑邪<lb/>
<pb n="KR3a0047_WYG_069-2b"/>
　存其誠善世而不伐徳博而化而已若九三則剛而<lb/>
　不中過髙而危故有乾乾之戒<hi>人傑</hi>
利見大人君徳也兩處説這箇君徳却是要發眀大人<lb/>
　即是九二孔子怕人道别是箇大人故如此互相發<lb/>
　使三百八十四爻皆恁地湊著豈不快活人只為中<lb/>
　間多有湊不著底不可曉<hi>淵</hi>
利見大人君徳也夫子怕人不把九二做大人别討一<lb/>
　箇大人所以去這裏説箇君徳也兩處皆如此説龍<lb/>
<pb n="KR3a0047_WYG_069-3a"/>
　徳正中以下皆君徳言雖不當君位却有君徳所以<lb/>
　也做大人伊川却説得這箇大人做兩様<hi>淵</hi>
黄有開問乾之九二是聖人之徳坤之六二是賢人之<lb/>
　徳如何曰只謂乾九二是見成底不待脩為如庸言<lb/>
　之信庸行之謹善世不伐徳博而化此即聖人之徳<lb/>
　也坤六二直方大不習无不利須是敬以直内義以<lb/>
　方外如此方能徳不孤即是大矣此是自直與方以<lb/>
　至於大修為之序如此是賢人之徳也甞謂乾之一<lb/>
<pb n="KR3a0047_WYG_069-3b"/>
　卦皆聖人之徳非是自初九以至上九漸漸做来盖<lb/>
　聖人自有見成之徳所居之位有不同爾徳無淺深<lb/>
　而位有髙下故然昔者聖人作易以為占筮故設卦<lb/>
　假乾以象聖人之徳如勿用无咎利見大人有悔皆<lb/>
　是占辭若人占遇初九則是潜龍之時此則當勿用<lb/>
　如見龍在田之時則宜見大人所謂大人即聖人也<lb/>
問九二説聖人之徳已備何故九三又言進徳修業知<lb/>
　至至之曰聖人只逐爻取象此不是言修徳節次是<lb/>
<pb n="KR3a0047_WYG_069-4a"/>
　言居地位節次六爻皆是聖人之徳只所處之位不<lb/>
　同初爻言不易乎世不成乎名至濳龍也已是説聖<lb/>
　人之徳了只是濳而未用耳到九二却恰好其化已<lb/>
　能及人矣又正是臣位所以處之而安到九三居下<lb/>
　卦之上位已髙了那時節無可做只得恐懼進徳修<lb/>
　業乾乾惕息恐懼此便是伊周地位<hi>㝢錄無此七字</hi>九四位<lb/>
　便乖這處進退不由我了或躍在淵伊川謂淵者龍<lb/>
　之所安恐未然田是平所在縱有水淺淵是深處不<lb/>
<pb n="KR3a0047_WYG_069-4b"/>
　可測躍已離乎行而未至乎飛行尚以足躍則不以<lb/>
　足一跳而起足不踏地跳得便上天去不得依舊在<lb/>
　淵裏皆不可測下離乎行上近乎飛上不在天下不<lb/>
　在田中不在人故或之或之者疑之也不似九二安<lb/>
　穏自在此時進退不得皆不由我只聽天矣以聖人<lb/>
　言之便是舜歴試文王三分天下有二湯武鳴條牧<lb/>
　野時<hi>㝢錄云九三是伊周地位已自離了</hi>到上九又亢了看来人處大<lb/>
　運中無一時閒<hi>㝢錄云跳得時便做有徳無位做不徹亦不失為潜龍</hi>吉凶悔<lb/>
<pb n="KR3a0047_WYG_069-5a"/>
　吝一息不曾停如大車輪一般一恁滚將去聖人只<lb/>
　隨他恁地去看道理如何這裏則將這道理處之那<lb/>
　裏則將那道理處之<hi>淳○㝢同</hi>
進徳修業這四箇字煞包括道理徳是就心上説業是<lb/>
　就事上説忠信是自家心中誠實修辭立其誠是説<lb/>
　處有真實底道理進徳修業最好玩味<hi>淵</hi>
忠信所以進徳忠信實也然從知上来吾心知得是非<lb/>
　端的是如此心便實實便忠信吾心以為實然從此<lb/>
<pb n="KR3a0047_WYG_069-5b"/>
　做去即是進徳修辭處立誠又是進徳事<hi>銖</hi>
問忠信進徳莫只是實理否曰此説實理未得只是實<lb/>
　心有實心則進徳自無窮<hi>學履</hi>
忠信所以進徳實便光眀如誠意之潤身<hi>方子</hi>
忠信進徳便是意誠處至如惡惡臭如好好色然後有<lb/>
　地可據而無私累牽擾之患其進徳孰禦<hi>道夫</hi>
徳者得之於心如得這孝之徳在自家心裏行出来方<lb/>
　見這便是行忠信是真實如此<hi>淵</hi>
<pb n="KR3a0047_WYG_069-6a"/>
忠信是根有此根便能發生枝葉業是外面有端緒者<hi>震</hi>
忠信所以進徳忠信説實理信如吾斯之未能信忠信<lb/>
　進徳就心上説居業就事上説<hi>端䝉</hi>
問修辭立其誠何故獨説辭得非只舉一事而言否曰<lb/>
　然也是言處多言是那發出来處人多是將言語做<lb/>
　沒緊要容易説出来若一一要實這工夫自是大立<lb/>
　其誠便是那後面知終終之可與存義也<hi>僴</hi>
問九二閑邪存誠與九三修辭立誠相似否曰他地位<lb/>
<pb n="KR3a0047_WYG_069-6b"/>
　自别閑邪存誠不大段用力修辭立誠大段著氣力<lb/>
　又問進徳修業欲及時如何曰君子進徳修業不但<lb/>
　為一身亦欲有為於天下及時是及時而進<hi>䕫孫</hi>
問居業當兼言行言之今獨曰修辭何也曰此只是上<lb/>
　文意人多因言語上便不忠信<hi>不忠信首先是言語</hi>因言忠信<lb/>
　進徳便只是大學誠意之説如惡惡臭如好好色有<lb/>
　此根本徳方可進修辭只是言顧行行顧言之意<hi>必大</hi>
或問修業徳亦有進否曰進徳只就心上言居業是就<lb/>
<pb n="KR3a0047_WYG_069-7a"/>
　事上言忠信如惡惡臭如好好色直是事事物物皆<lb/>
　見得如此純是天理則徳日進不成只如此了却修<lb/>
　辭立誠就事上理㑹所以居業也進則日見其新居<lb/>
　則常而不厭<hi>賀孫</hi>
問進徳修業進徳只一般説至修業却又言居業何也<lb/>
　曰未要去理㑹居字修字且須理㑹如何是徳如何<lb/>
　是業曰徳者本於内而言業者見於外而言曰内外<lb/>
　字近之徳者得之於心者也業乃事之就緒者也如<lb/>
<pb n="KR3a0047_WYG_069-7b"/>
　古人所謂業已如此是也且如事親之誠心真箇是<lb/>
　得之於吾心而後見於事親之際方能有所就緒然<lb/>
　却須是忠信方可進徳盖忠信則無一事不誠實猶<lb/>
　木之有根其生不已<hi>佐</hi>
忠信所以進徳只是著實則徳便自進居只是常常守<lb/>
　得常常做去業只是這箇業今日修辭立其誠眀日<lb/>
　又修辭立其誠<hi>淵</hi>
林安卿問修業居業之别曰二者只是一意居守也逐<lb/>
<pb n="KR3a0047_WYG_069-8a"/>
　日修作是修常常如此是守<hi>義剛</hi>
亞夫問進徳脩業復云居業所以不同曰徳則日進不<lb/>
　已業如屋宇未修則當修之既修則居之<hi>盖卿</hi>
進徳修業進是要日新又新徳須是如此業却須著居<lb/>
　修業便是要居他居如人之居屋只住在這裏面便<lb/>
　是居不成道修些箇了便了修辭便是立誠如今人<lb/>
　持擇言語丁一確二一字是一字一句是一句便是<lb/>
　立誠若還脫空亂語誠如何立伊川說這箇做兩字<lb/>
<pb n="KR3a0047_WYG_069-8b"/>
　眀道只做一箇説眀道説這般底説得條直<hi>淵</hi>
伊川云忠信所以進徳聖人之事敬以直内賢人之事<lb/>
　一便恁地剛健一便恁地柔順<hi>賀孫</hi>
或問乾是聖人之事坤是賢人之事曰此但指乾之君<lb/>
　子忠信進徳處與坤之敬以直内義以方外處問如<lb/>
　此則賢者更不可做乾之事曰忠信進徳這箇如惡<lb/>
　惡臭如好好色表裏無一毫不實處及修辭立誠見<lb/>
　得精粗本末直恁地做將去有那剛健底意思若敬<lb/>
<pb n="KR3a0047_WYG_069-9a"/>
　以直内義以方外便是謹守<hi>闕</hi>
忠信所以進徳修辭立其誠所以居業如何是乾徳只<lb/>
　是健底意思恁地做去<hi>㝢錄云硬立脚做去</hi>敬以直内義以方<lb/>
　外如何是坤徳只是順底意思恁地收斂<hi>㝢錄云恁地收斂做</hi>
　<hi>去○淳</hi>
忠信所以進徳是乾健工夫蓋是剛健粹精兢兢業業<lb/>
　日進而不自已如活龍然精彩氣焰自有不可及者<lb/>
　直内方外是坤順工夫蓋是固執持守依文按本底<lb/>
<pb n="KR3a0047_WYG_069-9b"/>
　做將去所以為學者事也又云説易只是隂陽説乾<lb/>
　坤只是健順如此議論更無差錯<hi>人傑</hi>
忠信進徳修辭立誠與敬以直内義以方外分屬乾坤<lb/>
　盖取健順二體修辭立誠自有剛徤主立之體敬義<lb/>
　便有静順之體進修便是箇篤實敬義便是箇虚静<lb/>
　故曰陽實隂虚<hi>㽦</hi>
問忠信所以進徳修辭立誠這是知得此理後全無走<lb/>
　作了故直㧞恁地勇猛剛健做將去便是乾道資敬<lb/>
<pb n="KR3a0047_WYG_069-10a"/>
　義夹持之功不敢有少放慢這是坤道曰意思也是<lb/>
　恁地但乾便帶了箇知底意思帶了箇健底意思所<lb/>
　謂進徳又是他心中已得這箇道理了到坤便有箇<lb/>
　順底意思便只䝉乾之知更不説箇知字只説敬義<lb/>
　夹持做去底已後事道夫問敬以直内若無義以方<lb/>
　外也不得然所謂義以方外者只是見得這箇道理<lb/>
　合當恁地便只斬截恁地做將去否曰見不分曉則<lb/>
　圓後糊塗便不方了義以方外只那界限便分眀四<lb/>
<pb n="KR3a0047_WYG_069-10b"/>
　面皆恁平正<hi>道夫</hi>
履之問忠信進徳修辭立誠以居業乾道也敬以直内<lb/>
　義以方外坤道也乾道恐是有進修不已之意坤道<lb/>
　是安静正固之意否曰大畧也是如此但須識得忠<lb/>
　信所以進徳是如何仲思曰恐只是發已自盡循物<lb/>
　無違曰此是言應事接物者却又依舊是修辭立其<lb/>
　誠了伯羽曰恐是存主誠實以為進徳之地曰如何<lb/>
　便能忠信仲思所説固只是見於接物蜚卿所説也<lb/>
<pb n="KR3a0047_WYG_069-11a"/>
　未見下落處直卿曰恐作内外分説如中庸所謂大<lb/>
　徳敦化小徳川流曰也不必説得恁地髙這只是如<lb/>
　惡惡臭如好好色則其獨自慎○乾固是健然硬要<lb/>
　他健也不得譬如不健底人只有許多精力如何强<lb/>
　得○乾從知處説坤從守處説生知者是合下便見<lb/>
　得透忠信便是他更無使之忠信者○大凡人學須<lb/>
　是見到自住不得處方有功所以聖人説得恁地寛<lb/>
　須是人自去裏面尋之須是知得方能忠信誠之者<lb/>
<pb n="KR3a0047_WYG_069-11b"/>
　人之道看誠之字全只似固執意思然下文必先説<lb/>
　擇善而後可固執也<hi>伯羽</hi>
問忠信進徳修辭立誠乾道也敬以直内義以方外坤<lb/>
　道也修辭恐是顔子非禮勿言之類敬義是確守貞<lb/>
　一如仲弓問仁之類修省言辭等處是剛健進前一<lb/>
　刀兩斷功夫故屬乎陽而曰乾道敬義夹持是退歩<lb/>
　收歛確實静定工夫故曰坤道不知可作如此看否<lb/>
　曰如此看得極是又問程子又云修省言辭乃是體<lb/>
<pb n="KR3a0047_WYG_069-12a"/>
　當自家敬以直内義以方外之實事恐此所謂乾道<lb/>
　坤道處亦不可作兩事看曰固皆是修已上事但若<lb/>
　分言則須如此分别大抵看道理要看得他分合各<lb/>
　有著落方是仔細<hi>銖</hi>
問君子進徳修業曰乾卦連致知格物誠意正心都説<lb/>
　了坤卦只是説持守坤卦是箇無頭物事只有後面<lb/>
　一節只是一箇持守柔順貞固而已事事都不能為<lb/>
　首只是循規蹈矩依而行之乾父坤母意思可見乾<lb/>
<pb n="KR3a0047_WYG_069-12b"/>
　如創業之君坤如守成之君乾如蕭何坤如曹參所<lb/>
　以坤元亨利牝馬之貞都是説箇順底道理又云先<lb/>
　迷後得先迷者無首也前面一項事他都迷不曉只<lb/>
　知順從而已後獲者迷於先而獲於後也乾則不言<lb/>
　所利坤則利牝馬之貞毎毎不同所以康節云乾無<lb/>
　十坤無一乾至九而止竒數也坤數偶無竒數也用<lb/>
　之云乾無十者有坤以承之坤無一者有乾以首之<lb/>
　曰然<hi>僴</hi>
<pb n="KR3a0047_WYG_069-13a"/>
坤只説得持守一邉事如乾九三言忠信所以進徳修<lb/>
　辭立其誠所以居業便連致知持守都説了坤從首<lb/>
　至尾皆去却一箇頭如云後得主而有常或從王事<lb/>
　無成有終皆是無頭文蔚曰此見聖人賢人之分不<lb/>
　同處曰然<hi>文蔚</hi>
用之問忠信進徳有剛健不已底意思所以屬乾道敬<lb/>
　義是持守底意思所以屬之坤道曰乾道更多得上<lb/>
　面半截坤只是後面半截忠信進徳前面更有一段<lb/>
<pb n="KR3a0047_WYG_069-13b"/>
　工夫也<hi>子䝉</hi>
伊川説内積忠信積字説得好某實其善之説雖宻不<lb/>
　似積字見得積在此而未見於事之意<hi>學履</hi>
内積忠信一言一動必忠必信是積也知至至之全在<lb/>
　知字知終終之在著力守之<hi>賀孫</hi>
伊川解修辭立誠作擇言篤志説得来寛不如眀道説<lb/>
　云修其言辭正為立己之誠意乃是體當自家敬以<lb/>
　直内義以方外之實事<hi>學履</hi>
<pb n="KR3a0047_WYG_069-14a"/>
眀道論修辭立其誠所以居業説得来洞洞流轉若伊<lb/>
　川以篤志解立其誠則緩了<hi>髙</hi>
擇言是修辭篤志是立誠大率進徳修業只是一事進<lb/>
　徳是就心上説修業是就事上説<hi>道夫</hi>
問内積忠信是誠之於内擇言篤志是誠之於外否曰<lb/>
　内積忠信是實心擇言篤志是實事又問知至至之<lb/>
　是致知知終終之是力行固是如此然細思恐知至<lb/>
　與知終屬致知至之終之屬力行二者自相兼帶曰<lb/>
<pb n="KR3a0047_WYG_069-14b"/>
　程子云知至至之主知知終終之主行然某却疑似<lb/>
　亦不必如此説只將忠信所以進徳修辭立其誠所<lb/>
　以居業説自得盖無一念之不誠所以進其徳也徳<lb/>
　謂之進則是見得許多又進許多無一言之不實所<lb/>
　以居其業也業謂之居便是知之至此又有以居之<lb/>
　也<hi>道夫</hi>
内積忠信所以進徳也擇言篤志所以居業也擇言便<lb/>
　是修省言辭篤志便是立誠知至至之便是知得進<lb/>
<pb n="KR3a0047_WYG_069-15a"/>
　前去又曰知至便是真實知得如惡惡臭如好好色<lb/>
　至之便是真箇求到如惡惡臭如好好色之地知終<lb/>
　便是知得進到這處了如何保守得便終保守即便<lb/>
　是終之如修辭立其誠便是知終終之可與幾是未<lb/>
　到那裏先見得箇事幾便是見得到那裏可與存義<lb/>
　便似守得箇物事在一箇是進一箇是居進如日知<lb/>
　其所亡只管進前去居如月無忘其所能只管日日<lb/>
　恁地做<hi>賀孫</hi>
<pb n="KR3a0047_WYG_069-15b"/>
問本義云忠信主於心者無一念之不實既無不實則<lb/>
　是成徳恐非進徳之事曰忠信所以進徳忠信者無<lb/>
　一毫之不實若有一毫之不實如捕風捉影更無下<lb/>
　工夫處徳何由進須是表裏皆實無一毫之偽然後有<lb/>
　以為進徳之地徳方日新矣又問修辭云無一言之<lb/>
　不實此易曉居業如何實曰日日如此行從生至死<lb/>
　常如此用工夫無頃刻不相似<hi>池錄云本義說見扵事者</hi>又曰知<lb/>
　崇禮卑亦是此意知崇進徳之事也禮卑居業之事<lb/>
<pb n="KR3a0047_WYG_069-16a"/>
　也<hi>池錄云進謂日見其新居謂常而不厭○僴</hi>
問文言六爻皆以聖人眀之有隠顯而無淺深但九三<lb/>
　一爻又似説學者事豈聖人亦有待於學邪所謂忠<lb/>
　信進徳修辭立誠在聖人分上如何曰聖人亦是如<lb/>
　此進徳亦是如此居業只是在學者則勉强而行之<lb/>
　在聖人則自然安而行之知至知終亦然又問如庸<lb/>
　言之信庸行之謹在聖人則自然如此為盛徳之至<lb/>
　閑邪存其誠在聖人則為無斁亦保是此意否曰謹<lb/>
<pb n="KR3a0047_WYG_069-16b"/>
　信存誠是裏面工夫無迹忠信進徳修辭居業是外<lb/>
　面事㣲有迹在聖人分位皆做得自别<hi>銖</hi>
蜚卿舉聖賢所説忠信處以求其同異曰公所舉許多<lb/>
　忠信只是一箇但地頭不同直卿問乾之忠信與他<lb/>
　處所謂忠信正猶夫子之忠恕與子思所謂違道不<lb/>
　逺之忠恕相似曰不然此非有等級但地頭各别耳<lb/>
　正如伊川所謂無妄之謂誠不欺其次也不欺也是<lb/>
　誠但是次於無妄耳先生復問昨所説如何曰先生<lb/>
<pb n="KR3a0047_WYG_069-17a"/>
　昨舉如好好色如惡惡臭説忠信所以進徳曰只是<lb/>
　如此何不以此思之適所舉忠信只是對人言之者<lb/>
　乾之忠信是專在已上言之者乾卦分眀是先見得<lb/>
　這箇透徹便一直做將去如忠信所以進徳至可與<lb/>
　存義也都是徑前做去有勇猛嚴厲斬截剛果之意<lb/>
　須是見得方能恁地又如樂則行之憂則違之確乎<lb/>
　其不可㧞亦是這般剛決意思所以生知者分眀是<lb/>
　合下便見得透故其健自然如此更著力不得坤卦<lb/>
<pb n="KR3a0047_WYG_069-17b"/>
　則未到這地位敬以直内義以方外未免緊帖把捉<lb/>
　有持底意不似乾卦見得来透徹道夫問易傳云内<lb/>
　積忠信所以進徳也積字又也似用力如何曰正是<lb/>
　用力不用力如何得乾卦雖如此亦是言學但乾是<lb/>
　先知得透故勇猛嚴厲其進莫之能禦履之問易之<lb/>
　忠信莫只是實理曰此説實理未得只是實心有實<lb/>
　心則進徳自無窮已又曰實心便是學者之闗中河<lb/>
　内必先有此而後可以有為若無此則若存若亡而<lb/>
<pb n="KR3a0047_WYG_069-18a"/>
　已烏能有得乎有諸已之謂信意正謂此又曰程子<lb/>
　謂一心之中如有兩人焉將為善有惡以間之為不<lb/>
　善又有愧耻之心此正交戰之驗程子此語正是言<lb/>
　意不誠心不實處大凡意不誠分眀是吾之賊我要<lb/>
　上他牽下来我要前他拖教去後此最學者所宜察<lb/>
　<hi>道夫</hi>
問君子進徳修業忠信所以進徳修辭立誠所以居業<lb/>
　曰這忠信二字正是中庸之反諸身而誠孟子之反<lb/>
<pb n="KR3a0047_WYG_069-18b"/>
　身而誠様誠字是知得真實了知得決然是如此更<lb/>
　攧撲不碎了只欠下手去做忠信是知得到那真實<lb/>
　極至處修辭立誠是做到真實極至處若不是真實<lb/>
　知得進箇甚麽前頭黑淬淬地如何地進得去既知<lb/>
　得若不真實去做那箇道理也只懸空在這裏無箇<lb/>
　安泊處所謂忠信也只是虚底道理而已這裏極難<lb/>
　説須是合中庸反諸身而誠與孟子反身而誠諸處<lb/>
　看<hi>舊又見先生説孟子有諸已之謂信亦是易中所謂忠信非主忠信之忠信也</hi>若看不透<lb/>
<pb n="KR3a0047_WYG_069-19a"/>
　且休待他時看而今正是這忠信所以進徳一節看<lb/>
　未得所以那修辭立誠一段也看未得又問所以只<lb/>
　説修辭者只是工夫之一件否曰言是行之表凡人<lb/>
　所行者無不發出来也是一件大事又曰忠信是始<lb/>
　修辭立誠是終知至至之是忠信進徳之事知終終<lb/>
　之是居業之事問至之是已至其處否曰未在是知<lb/>
　得那至處方有箇向望處正要行進去知終終之是<lb/>
　已至其處終之而不去又問忠信所以進徳至居業<lb/>
<pb n="KR3a0047_WYG_069-19b"/>
　也可以做聖人事否曰不可所以進徳正是做工夫<lb/>
　處聖人則不消説忠信了只説得至誠問如此則皆<lb/>
　是學者事曰然這裏大槩都是學者事問頃見某人<lb/>
　言乾卦是聖人事坤卦是賢人事不知是否曰某不<lb/>
　見得如此便是這物事勞攘好説他是聖人事又有<lb/>
　説學者處如初九云潜龍勿用子曰云云也可以做<lb/>
　聖人事九二曰云云也可以做聖人説及至九三便<lb/>
　説得勞攘只做得學者事矣問内卦以徳學言外卦<lb/>
<pb n="KR3a0047_WYG_069-20a"/>
　以時位言此却定曰然<hi>僴</hi>
問忠信所以進徳修辭立其誠所以居業疑忠信是指<lb/>
　言行發於外者而言如為人謀而不忠與朋友交而<lb/>
　不信皆是發見於外者如何却言進徳修辭立誠與<lb/>
　忠信果何異又指為居業何也曰忠信是心中朴實<lb/>
　頭見得道理如此故其徳日進而不已猶孟子所謂<lb/>
　有諸己者是也故指進徳而言修辭立誠却是就言<lb/>
　語上説又問立誠不就制行上説而特指修辭何也<lb/>
<pb n="KR3a0047_WYG_069-20b"/>
　曰人不誠處多在言語上<hi>柄</hi>
君子進徳至存義也忠信猶言實其善之謂非主忠信<lb/>
　與朋友交而有信之忠信能實其為善之意自是住<lb/>
　不得徳不期進而自進猶饑之欲食自是不可已進<lb/>
　徳則所知所行自進而不已居業則只在此住了不<lb/>
　去只看進字居字可見進者日新而不已居者一定<lb/>
　而不易忠信進徳修辭立誠居業工夫之條件也知<lb/>
　至至之可與幾知終終之可與存義工夫之功程也<lb/>
<pb n="KR3a0047_WYG_069-21a"/>
　此一段只是説終日乾乾而已<hi>學履</hi>
敬之問忠信至存義也上面忠信與修辭立誠未是工<lb/>
　夫到下面方是工夫否曰忠信所以進徳修辭立其<lb/>
　誠所以居業如何未是工夫只上面忠信與修辭立<lb/>
　誠便是材料下面知至知終惟有實了方會如此大<lb/>
　抵以忠信為本忠信只是實若無實如何會進如播<lb/>
　種相似須是實有種子下在泥中方㑹日日見發生<lb/>
　若把箇空殻下在裏面如何㑹發生即是空道理須<lb/>
<pb n="KR3a0047_WYG_069-21b"/>
　是實見得若徒將耳聽過將口説過濟甚事忠信所<lb/>
　以為實者且如孝須實是孝方始那孝之徳一日進<lb/>
　一日如弟須實是弟方始那弟之徳一日進一日若<lb/>
　不實却自無根了如何㑹進今日覺是恁地去眀日<lb/>
　便漸能熟眀日方見有一二分後日便見有三四分<lb/>
　意思自然覺得不同立其誠誠依舊便是上面忠信<lb/>
　修辭是言語照管得到那裏面亦須照管得到居業<lb/>
　是常常如此不少間斷徳是得之於心業是見之於<lb/>
<pb n="KR3a0047_WYG_069-22a"/>
　事進徳是自覺得意思日强似一日日振作似一日<lb/>
　不是外面事只是自見得意思不同業是徳之事也<lb/>
　徳則欲日進業要終始不易居是存而不失之意可<lb/>
　與幾是見得前面箇道理便能日進向前去存義是<lb/>
　守這箇義只是這箇道理常常存在這裏可是心肯<lb/>
　意肯之義譬如昨日是無柰何勉强去為善今日是<lb/>
　心肯意肯要去為善<hi>賀孫</hi>
問忠信進徳一段曰忠信是心中所發真見得道理如<lb/>
<pb n="KR3a0047_WYG_069-22b"/>
　此如惡惡臭好好色一般修辭立誠是就事上説欲<lb/>
　無一言之不實也問修辭也是舉一端而言否曰言<lb/>
　者行之表故就言上説又云知至至之是属忠信進<lb/>
　徳上説盖真見得這道理遂求以至之知終終之是<lb/>
　属修辭立誠上説盖事是已行到那地頭了遂守之<lb/>
　而不失又云忠信進徳是見箇修辭立誠底道理修<lb/>
　辭立誠是行箇忠信進徳底道理<hi>學履</hi>
問忠信所以進徳曰忠信某甞説是如好好色如惡惡<lb/>
<pb n="KR3a0047_WYG_069-23a"/>
　臭是決定徹底恁地這便㑹進人之所以一脚進前<lb/>
　一脚退後只是不曾真實做如何得進知至至之是<lb/>
　見得恁地一向做去故可與幾忠信進徳與知至至<lb/>
　之可與幾也這幾句都是去底字修辭立誠與知終<lb/>
　終之可與存義都是住底字進徳是日日新居業是<lb/>
　日日如此又云進徳是營度方架這屋相似居業是<lb/>
　據見成底屋而居之忠信二字與别處説不同因舉<lb/>
　破釜甑燒廬舎持三日糧示士卒必死無還心如此<lb/>
<pb n="KR3a0047_WYG_069-23b"/>
　方會厮殺忠信便是有這心如此方㑹進徳<hi>䕫孫</hi>
問忠信所以進徳一段曰這忠信如反身而誠如惡惡<lb/>
　臭如好好色恁地底地位是主學者而言在聖人則<lb/>
　為至誠忠信不足以言之也忠信是真箇見得這道<lb/>
　理決然是如此既見得如此便有箇進處不然則黑<lb/>
　淬淬地進箇甚麽此其所以進徳修辭立誠便是真<lb/>
　箇做得如此去做所以曰居業然而忠信便是見得<lb/>
　修辭立誠底許多道理修辭立誠便是居那忠信底<lb/>
<pb n="KR3a0047_WYG_069-24a"/>
　許多道理盖是見得分眀方有箇進處若不曾見得<lb/>
　則從何處進分眀黑淬淬地進箇甚麽然見得箇道<lb/>
　理是如此却不去做便是空見得如不曾見相似知<lb/>
　至至之如忠信進徳底意思盖是見得在那裏如望<lb/>
　見在那裏相似便要到那裏所以曰可與幾也知終<lb/>
　終之如修辭立誠底意思盖已是在這裏做決要做<lb/>
　到那裏所以曰可與存義若只見得不去行時也如<lb/>
　何存得許多道理惟是見得而又能行方可以存義<lb/>
<pb n="KR3a0047_WYG_069-24b"/>
　也又問知至至之知終終之恐是大率立箇期限如<lb/>
　此曰這只是箇始終<hi>燾</hi>
符問知至至之可與幾也知終終之可與存義也曰忠<lb/>
　信所以進徳也修辭立其誠所以居業也方説知至<lb/>
　至之可與幾也知終終之可與存義也知至是知得<lb/>
　到至處至之謂意思也隨他到那處這裏便可與理<lb/>
　㑹幾㣲處知終是知得到終處終之謂意思也隨他<lb/>
　到那裏這裏便可與存義存謂存主今日也存主在<lb/>
<pb n="KR3a0047_WYG_069-25a"/>
　這裏眀日也存主在這裏<hi>賀孫</hi>
知至至之知謂進徳者也知終終之此知謂居業者也<lb/>
　進徳者日日新又日新進進而不已也居業者日日<lb/>
　守定在此也然必内有忠信方能修辭心不在時如<lb/>
　何修得於乾言忠信者有健而無息之意於坤言敬<lb/>
　者有順而有常之意<hi>祖道</hi>
知至雖未做到那裏然已知道業可居心心念念做将<lb/>
　去修辭立其誠以終他終便是居了進徳知至可與<lb/>
<pb n="KR3a0047_WYG_069-25b"/>
　幾是一類事這般處説得精便與那崇徳廣業知崇<lb/>
　禮卑一般若是那始條理終條理底説得麄<hi>淵</hi>
知至至之主在至上知終終之主在終上至是要到那<lb/>
　處而未到之辭如去長安未到長安却先知道長安<lb/>
　在那裏從後行去這便是修徳之事進徳是要日新<lb/>
　又新只管要進去便是要至之故説道可與幾未做<lb/>
　到那裏先知得如此所以説可與幾進字貼着那幾<lb/>
　字至字又貼著那進字終則只是要守業只是這業<lb/>
<pb n="KR3a0047_WYG_069-26a"/>
　今日如此眀日又如此所以下箇居字<hi>壮祖錄云知終終之是居</hi>
　<hi>業意修辭立其誠今日也只做此事明日也只做此事更無住底意故曰可與存義也</hi>終者只<lb/>
　這裏終居字貼著那存字終字又貼著那居字徳是<lb/>
　心上説義是那業上底道理<hi>淵</hi>
用之問知至至之可與幾也知終終之可與存義也曰<lb/>
　上至字是至處下至字是到那至處知終是終處終<lb/>
　之是終之而不去盖求必終於是而守之不去也先<lb/>
　知為幾如人欲徃長安雖未到長安然已知長安之<lb/>
<pb n="KR3a0047_WYG_069-26b"/>
　所在所謂可與幾也若已到彼則不謂之幾幾也先<lb/>
　知之謂也存者守而勿失既知得箇道理如此則堅<lb/>
　守之而勿失所謂可與存義也<hi>僴</hi>
林問知至與知終終字至字其義相近如何曰這處人<lb/>
　都作兩段滚将去所以難得分曉知至與至之知終<lb/>
　與終之分作四截説知至是知得到處知終是終其<lb/>
　到處至之是須著行去到那處終之是定要守到那<lb/>
　處上兩箇知字却一般舉遺書所謂知至至之主知<lb/>
<pb n="KR3a0047_WYG_069-27a"/>
　也知終終之主終也均一知也上却主知下却主終<lb/>
　要得守故如此<hi>㝢</hi>
知至至之知至則知字是輕至字是到那處至之則至<lb/>
　字是實之字是虚如知得要到臨安是知至須是行<lb/>
　到那裏方是至之大學知至知字重至字輕<hi>賀孫</hi>
知至是要知所至之地至之便是至那地頭了知終是<lb/>
　知得合如此終之便須下終底工夫幾字是知之初<lb/>
　方是見得事幾便須是至之存義是守得定方存得<lb/>
<pb n="KR3a0047_WYG_069-27b"/>
　這義<hi>礪</hi>
知至至之知其可至而行至之也知終終之知其可住<lb/>
　而止之<hi>祖道</hi>
問知至至之致知也知終終之力行也雖是如此知至<lb/>
　知終皆致知事至之終之皆力行事然知至至之主<lb/>
　於知故可與幾知終終之主於行故可與存義如何<lb/>
　曰知至至之者言此心所知者心真箇到那所知田<lb/>
　地雖行未到而心已到故其精㣲幾宻一齊在此故<lb/>
<pb n="KR3a0047_WYG_069-28a"/>
　曰可與幾知終終之者既知到極處便力行進到極<lb/>
　處此真實見於行事故天下義理都無走失故曰可<lb/>
　與存義所謂知者不似今人畧知得而已其所知處<lb/>
　此心真箇一一到那上也<hi>知至至之進徳之事以知得端的如此此心自實從</hi>
　<hi>此實處去便是做進徳處也○銖</hi>
可與幾可與存義是旁人説如可與立可與權之可與<lb/>
　同<hi>礪</hi>
可與存義也存字似不甚貼義字然亦且作存字看所<lb/>
<pb n="KR3a0047_WYG_069-28b"/>
　以伊川云守之在後<hi>端䝉</hi>
乾忠信進徳修省言辭立誠是終身事知至以下是節<lb/>
　次知終終之用力處也坤直方大是浩然不習無不<lb/>
　利不疑其所行乃是不動心<hi>方</hi>
體無剛柔位有貴賤因他這貴賤之位隨緊慢説有那<lb/>
　難處有那易處九三處一卦之盡所以説得如此九<lb/>
　二位正中便不恁地<hi>淵</hi>
問乾卦内卦以徳學言外卦以時位言否曰此正説文<lb/>
<pb n="KR3a0047_WYG_069-29a"/>
　言六段盖雖言徳學而時位亦在其中非徳學何以<lb/>
　處時位此是子曰以下分説其後却錯雜説了<hi>僴</hi>
上下無常非為邪進退無恒非離羣是不如此只要得<lb/>
　及時又云如此説也好<hi>淵</hi>
君子進徳修業欲及時者進徳修業九三已備此則欲<lb/>
　其及時以進耳<hi>銖</hi>
飛龍在天利見大人文言分眀言同聲相應同氣相求<lb/>
　水流濕火就燥雲從龍風從虎聖人作而萬物覩他<lb/>
<pb n="KR3a0047_WYG_069-29b"/>
　分眀是以聖人為龍以作言飛以萬物覩解利見大<lb/>
　人只是言天下利見夫大徳之君也今人却别做一<lb/>
　説恐非聖人本意<hi>道夫</hi>
天下所患無君不患無臣有是君必有是臣雖使而今<lb/>
　無少間也必有出来雲從龍風從虎只怕不是真箇<lb/>
　龍虎若是真龍虎必生風致雲也<hi>僴</hi>
看来大人只是這大人無不同處伊川之病在那二五<lb/>
　相見處卦畫如何㑹有相見之理只是説人占得這<lb/>
<pb n="KR3a0047_WYG_069-30a"/>
　爻利於見大人萬物覩之覩便是見字且如學聚問<lb/>
　辨説箇君徳前一處也説君徳盖説道雖非君位而<lb/>
　有君徳下面説許多大人者言所以為大人者如此<lb/>
　今却説二五相見却湊不著他這語脉且如先迷後<lb/>
　得主利西南得朋東北䘮朋只是説先時不好後来<lb/>
　却好西南便合著東北便合不著豈是説卦爻只是<lb/>
　説占底人常觀解易底惟是東坡㑹做文字了都湊<lb/>
　著他語脉如渙其羣元吉諸家皆云渙散了却成羣<lb/>
<pb n="KR3a0047_WYG_069-30b"/>
　都不成語句唯東坡説道渙散他小小羣聚合成一<lb/>
　大羣如那天下混一之際破散他小羣成一大羣如<lb/>
　此方成文理<hi>淵</hi>
問乾皆聖人事坤皆賢人事否曰怕也恁地殺斷説不<lb/>
　得如乾初九似説聖人矣九二學聚問辨則又不然<lb/>
　上九又説賢人在下位則又指五為賢矣看来聖人<lb/>
　不恁地死殺説只逐義隨事説道理而已<hi>闕</hi>
味道問聖人於文言只把做道理説曰有此氣便有此<lb/>
<pb n="KR3a0047_WYG_069-31a"/>
　理又問文言反覆説如何曰如言潛龍勿用陽在下<lb/>
　也又潛龍勿用下也只是一意重疊説伊川作兩意<lb/>
　未穏也<hi>植</hi>
問乾元用九天下治也曰九是天徳健中便自有順用<lb/>
　之則天下治如下文乃見天則則便是天徳與上文<lb/>
　見羣龍無首又别作一様看<hi>礪</hi>
乾元者始而亨一段始而亨是生出去利貞是收斂聚<lb/>
　方見性情所以言元亨誠之通利貞誠之復<hi>道夫</hi>
<pb n="KR3a0047_WYG_069-31b"/>
問一陽動於下乃天地生物之心如何利貞處乃為乾<lb/>
　之性情曰元亨者發見流行之處利貞乃其本體無<lb/>
　所作用之實性情猶言情状於其收斂無所作用方<lb/>
　見他情状真實<hi>銖</hi>
問利貞者性情也曰此只是對元亨説此性情只是意<lb/>
　思體質盖元亨是動發用在外利貞是静而伏藏於<lb/>
　内<hi>㽦</hi>
利貞者性情也是乾元之性情始而亨時是乾之發作<lb/>
<pb n="KR3a0047_WYG_069-32a"/>
　處共是一箇性情到那利貞處一箇有一箇性情百<lb/>
　榖草木皆有箇性情了元亨方是他開花結子時到<lb/>
　這利貞時方見得他底性情就這上看乾之性情便<lb/>
　見得這是那利貞誠之復處<hi>淵</hi>
正淳問利貞者性情曰此是與元亨相對説性情如言<lb/>
　本體<hi>人傑錄云性情猶情性是説本體</hi>元亨是發用處利貞是收斂<lb/>
　歸本體處體却在下用却在上盖春便生夏便長茂<lb/>
　條達秋便有箇收斂撮聚意思直到冬方成問復見<lb/>
<pb n="KR3a0047_WYG_069-32b"/>
　天地心曰天地之心别無可做大徳曰生只是生物<lb/>
　而已謂如一樹春榮夏敷至秋乃實至冬乃成雖曰<lb/>
　成實若未經冬便種不成直是受得氣足便是将欲<lb/>
　相離之時却将千實来種便成千樹如碩果不食是<lb/>
　也方其自小而大各有生意到冬時疑若樹無生意<lb/>
　矣不知却自收斂在下每實各具生理更見生生不<lb/>
　窮之意這箇道理直是自然全不是安排得只是聖<lb/>
　人便窺見機緘發眀出来伊川易傳解四徳便只就<lb/>
<pb n="KR3a0047_WYG_069-33a"/>
　物上説元者萬物之始亨者萬物之長利也萬物之<lb/>
　遂貞也萬物之成解得遂字最好通書曰元亨誠之<lb/>
　通利貞誠之復通即發用復即本體也<hi>㽦○人傑錄少異</hi>
不言所利是不得説似坤時利牝馬之貞但説利貞而<lb/>
　已<hi>淵</hi>
不言所利眀道説云不有其功常久而不已者乾也此<lb/>
　語説得好<hi>淵</hi>
問乾不言所利程易謂無所不利故不言利如何曰是<lb/>
<pb n="KR3a0047_WYG_069-33b"/>
　也乾則無所不利坤只利牝馬之貞則有利不利矣<lb/>
　<hi>銖</hi>
大哉乾乎陽氣方流行固已包了全體隂便在裏了所<lb/>
　以説剛健中正然不可道這裏却夹雜些隂柔所以<lb/>
　却説純粹精<hi>淵</hi>
剛健中正純粹精也觀其文勢只是言此四者又純粹<lb/>
　而精耳程易作六徳解未安<hi>銖</hi>
問乾剛健中正或謂乾剛無柔不得言中正先生甞言<lb/>
<pb n="KR3a0047_WYG_069-34a"/>
　天地之間本一氣之流行而有動静耳以其流行之<lb/>
　統體而言則但謂之乾而無所不包以動静分之然<lb/>
　後有隂陽剛柔之别所謂流行之統體指乾道而言<lb/>
　耶曰大哉乾元萬物資始乾道變化各正性命只乾<lb/>
　便是氣之統體物之所資始物之所正性命豈非無<lb/>
　所不包但自其氣之動而言則為陽自其氣之静而<lb/>
　言則為隂所以陽常兼隂隂不得兼陽陽大隂小隂<lb/>
　必附陽皆是此意也<hi>銖</hi>
<pb n="KR3a0047_WYG_069-34b"/>
剛健中正為其嫌於不中正所以説箇中正陽剛自是<lb/>
　全體豈得不中正這箇因近日趙善譽者著一件物<lb/>
　事説道只乾坤二卦更偏了乾只是剛底一邊坤只<lb/>
　是柔底一邊某説與他道聖人做一部易如何却将<lb/>
　兩箇偏底物事放在劈頭如何不討箇混淪底放在<lb/>
　那裏注中便是破他説<hi>淵</hi>
徳者行之本君子以成徳為行言徳則行在其中矣<hi>道夫</hi>
問行而未成如何曰只是事業未就又問乾六爻皆聖<lb/>
<pb n="KR3a0047_WYG_069-35a"/>
　人事安得有未成伊川云未成是未著莫是如此否<lb/>
　曰雖是聖人畢竟初九行而未成問此只論事業不<lb/>
　論徳否曰不消如此費力且如伊尹居有莘之時便<lb/>
　是行而未成<hi>文</hi>
學聚問辯聖人説得寛這箇便是下面所謂君徳兩處<lb/>
　説君徳皆如此<hi>淵</hi>
乾之九三以過剛不中而處危地當終日乾乾夕惕若<lb/>
　則雖危無咎矣聖人正意只是如此若旁通之則所<lb/>
<pb n="KR3a0047_WYG_069-35b"/>
　謂對越在天等説皆可通大抵易之卦爻上自天子<lb/>
　下至庶人皆有用處若謂乾之九三君徳已著為危<lb/>
　疑之地則只做得舜禹事使<hi>人傑</hi>
問先天而天弗違後天而奉天時聖人與天為一安有<lb/>
　先後之殊曰只是聖人意要如此天便順從先後相<lb/>
　應不差毫釐也因説人常云如雞覆子啐啄同時不<lb/>
　知是如此否時舉云家間養雞時舉為兒童日候其<lb/>
　雛之出見他母初未甞啄盖氣數才足便自横迸裂<lb/>
<pb n="KR3a0047_WYG_069-36a"/>
　開有時見其出之不利因用手畧助之則其子下来<lb/>
　便不長進以此見得這裏一毫人力有不能與先生<lb/>
　笑而然之<hi>時舉</hi>
又問天專言之則道也又曰天地者道也不知天地即<lb/>
　道耶抑天地是形所以為天地乃道耶曰伊川此句<lb/>
　某未敢道是天地只以形言先天而天弗違如禮雖<lb/>
　先王未之有而可以義起之類雖天之所未為而吾<lb/>
　意之所為自與道契天亦不能違也後天而奉天時<lb/>
<pb n="KR3a0047_WYG_069-36b"/>
　如天叙有典天秩有禮之類雖天之所已為而理之<lb/>
　所在吾亦奉而行之耳盖大人無私以道為體此一<lb/>
　節只是釋大人之徳其曰與天地合其徳與日月合<lb/>
　其眀與四時合其序與鬼神合其吉凶将天地對日<lb/>
　月鬼神説便只是指形而下者言<hi>銖○淳立問程子曰天専言之則道</hi>
　<hi>也天且弗違是也又曰天地者道也此語何謂曰程子此語某亦未敢以為然天且弗違此只是上天曰</hi>
　<hi>知性則知天此天便是専言之則道者否曰是</hi>
問胡文定公云舜先天而天弗違志壹則動氣也孔子<lb/>
<pb n="KR3a0047_WYG_069-37a"/>
　後天而奉天時氣壹則動志也如何先生曰先天而<lb/>
　弗違者舜先作韶樂而鳳凰来儀後天而奉天時者<lb/>
　孔子因獲麟而作春秋志壹動氣氣壹動志皆借孟<lb/>
　子之言形容天地感格之意<hi>謨</hi>
乾卦有兩箇其惟聖人乎王肅本却以一箇做愚人此<lb/>
　必其自改得恁地亂道如中庸王肅作小人反中庸<lb/>
　這却又改得是<hi>賀孫</hi>
　　　　坤<lb/>
<pb n="KR3a0047_WYG_069-37b"/>
主利不是謂坤主利萬物是占者主利<hi>砥</hi>
利牝馬之貞言利於柔順之正而不利於剛健之正利<lb/>
　是箇虚字西南得朋固是好了東北䘮朋亦自不妨<lb/>
　為有慶坤比乾都是折一半用底<hi>淵</hi>
利牝馬之貞本無四徳底意彖中方有之彖中説四徳<lb/>
　自不分曉前數説元亨處却説得分眀後面幾句無<lb/>
　理會牝馬地類行地無疆便是那柔順利貞君子攸<lb/>
　行本連下面緣他趂押韻後故説在此這般底難十<lb/>
<pb n="KR3a0047_WYG_069-38a"/>
　分理㑹先迷失道却分曉只是説坤道<hi>池本無先迷至此十二字</hi>
　先迷後得東北西南大槩是陰主減<hi>池本有爲字</hi>陽一半<lb/>
　就前後言沒了前一截就四方言沒了東北一截陽<lb/>
　却是全體安貞之吉他這分段只到這裏若更妄作<lb/>
　以求全時便㐫了在人亦當如此伊川説東北䘮朋<lb/>
　處但不知這處添得許多字否此是用王輔嗣説<hi>闕</hi>
又論坤卦利牝馬之貞曰乾卦元亨利貞便都好到坤<lb/>
　只一半好全好故云利永貞一半好故云利牝馬之<lb/>
<pb n="KR3a0047_WYG_069-38b"/>
　貞即是亦有不利者只西南得朋東北䘮朋雖伊川<lb/>
　亦解做不好殊不知西南得朋乃以類行豈是不好<lb/>
　至於東北是坤卦到西南則好到東北實是䘮朋亦<lb/>
　非是凶只是自然不容不䘮朋雖然䘮朋却終有慶<lb/>
　耳<hi>西南得地與類行自是好東北不得地自然䘮朋然其終亦如此等説恐難依舊説○㽦</hi>
牝馬之貞伊川只為泥那四徳所以如此説不通<hi>淵</hi>
問牝馬取其柔順健行之象坤順而言健何也曰守得<lb/>
　這柔順亦堅確故有健象柔順而不堅確則不足以<lb/>
<pb n="KR3a0047_WYG_069-39a"/>
　配乾矣問柔順利貞君子攸行如何曰柔順利貞坤<lb/>
　之徳也君子而能柔順堅正則其所行雖先迷而後<lb/>
　得雖東北䘮朋反之西南則得朋而有慶盖陽大隂<lb/>
　小陽得兼隂隂不得兼陽坤徳常只得乾之半故常<lb/>
　減於乾之半也<hi>闕</hi>
問君子有攸徃何也曰此是虚句意在下句伊川只見<lb/>
　彖傳辭押韻有柔順利貞君子攸行之語遂解云君<lb/>
　子所行柔順而利且貞恐非也盖言君子有所徃先<lb/>
<pb n="KR3a0047_WYG_069-39b"/>
　迷後得主利也問東北䘮朋西南得朋曰隂不比陽<lb/>
　隂只理會得一半不似陽兼得隂故無所不利隂半<lb/>
　用故得於西南䘮於東北先迷後得亦然自王輔嗣<lb/>
　以下皆不知此多錯解了<hi>銖</hi>
乾主義坤便主利占得這卦便主利這事不是坤道主<lb/>
　利萬物乃是此卦占得時主有利<hi>淵</hi>
隂體柔躁只為他柔所以躁剛便不躁躁是那欲動而<lb/>
　不得動之意剛則便動矣柔躁不能自守所以説安<lb/>
<pb n="KR3a0047_WYG_069-40a"/>
　貞吉<hi>淵</hi>
資乾以始便資坤以生不争得霎時間乾底亨時坤底<lb/>
　亦亨生是生物<hi>池本云坤之所生</hi>即乾之所始者<hi>淵</hi>
徐煥云天之行健一息不停而坤不能順動以應其行<lb/>
　則造化生生之功或幾乎息矣此語亦無病萬物資<lb/>
　乾以始而有氣資坤以生而有形氣至而生生即坤<lb/>
　元徐説亦通<hi>淵</hi>
未有乾行而坤止此説是且如乾施物坤不應則不能<lb/>
<pb n="KR3a0047_WYG_069-40b"/>
　生物既㑹生物便是動若不是他健後如何配乾只<lb/>
　是健得来順<hi>淵</hi>
東北非隂之位隂柔至此既䘮其朋自立脚不得必須<lb/>
　歸本位故終有慶又曰牝是柔順故先迷而䘮朋然<lb/>
　馬健行却後得而有慶牝馬不可分為二今姑分以<lb/>
　見其義<hi>礪</hi>
東北䘮朋乃終有慶既言終有慶則有慶不在今矣為<lb/>
　他是箇柔順底物東北陽方非他所安之地如慢水<lb/>
<pb n="KR3a0047_WYG_069-41a"/>
　中魚去急水中不得自是䘮朋䘮朋於東北則必反<lb/>
　於西南是終有慶也正如先迷後得為他柔順故先<lb/>
　迷柔順而不失乎健故後得所以卦下言利牝馬之<lb/>
　貞䘮朋先迷便是牝有慶後得便是馬将牝馬字分<lb/>
　開却形容得這意思文蔚曰大抵柔順中正底人做<lb/>
　越過分底事不得只是循常守分時又却自做得他<lb/>
　底事曰是如此<hi>文蔚</hi>
問坤言地勢猶乾言天行天行健猶言地勢順然大象<lb/>
<pb n="KR3a0047_WYG_069-41b"/>
　乾不言乾而言健坤不言順而言坤説者雖多究竟<lb/>
　如何曰此不必論只是當時下字時偶有不同必欲<lb/>
　求説則穿鑿却反晦了當理會底問地勢猶言髙下<lb/>
　相因之勢以其順且厚否曰髙下相因只是順若厚<lb/>
　又是一箇道理然惟其厚所以上下只管相因去只<lb/>
　見得他順若是薄底物髙下只管相因則傾陷了不<lb/>
　能如此之無窮矣惟其髙下相因無窮所以為至順<lb/>
　也君子體之惟至厚為能載物天行甚健故君子法<lb/>
<pb n="KR3a0047_WYG_069-42a"/>
　之以自强不息地勢至順故君子體之以厚徳載物<lb/>
　<hi>銖</hi>
地之勢常有順底道理且如這箇平地前面便有坡陁<lb/>
　處突然起底也自順<hi>淵</hi>
隂爻稱六與程傳之説大不同這是就四象看便見得<lb/>
　分曉隂陽一段只説通例此兩物相無不得且如天<lb/>
　晴幾日後無雨便不得十二箇月六月是隂六月是<lb/>
　陽一日中陽是晝隂是夜<hi>淵</hi>
<pb n="KR3a0047_WYG_069-42b"/>
坤六爻雖有重輕大槩皆是持守收斂畏謹底意<hi>礪</hi>
問履霜堅氷何以不著占象曰此自分曉占者目前未<lb/>
　見有害却有未萌之禍所宜戒謹<hi>礪</hi>
問履霜堅氷至曰隂陽者造化之本所不能無但有淑<lb/>
　慝之分盖陽淑而隂慝陽好而隂不好也猶有晝必<lb/>
　有夜有暑必有寒有春夏必有秋冬人有少必有老<lb/>
　其消長有常人亦不能損益也但聖人參天地賛化<lb/>
　育於此必有道故觀履霜堅氷至之象必有謹㣲之<lb/>
<pb n="KR3a0047_WYG_069-43a"/>
　意所以扶陽而抑隂也<hi>銖</hi>
直方大是他隂爻居隂位無如此之純粹爻辭云直方<lb/>
　大者言占者直方大則不習無不利却不是説坤徳<lb/>
　直方大也且如元亨利貞象裏面説底且隨他説做<lb/>
　一箇事後面説底四事又儘隨他説去如某之説爻<lb/>
　無許多勞攘<hi>淵</hi>
問坤之道直方大六二純正能得此以為徳否曰不可<lb/>
　説坤先有是道而後六二得之以為徳坤是何物六<lb/>
<pb n="KR3a0047_WYG_069-43b"/>
　二是何物畢竟只是一箇坤只因這一爻中正便見<lb/>
　得直方大如此<hi>學履</hi>
六二不當説正要説也説得行不若除了<hi>淵</hi>
問坤六二聖人取象何故説得恁地大都與坤徳不相<lb/>
　似曰如何見得不相似曰以隂陽反對觀之直方大<lb/>
　者皆非隂之属也曰坤六爻中只此一爻最重六五<lb/>
　雖居尊位然却是以隂居陽六二以隂居隂而又居<lb/>
　下卦所以如此問坤之順恐似此處順只是順理不<lb/>
<pb n="KR3a0047_WYG_069-44a"/>
　是柔順之順曰也是柔順只是他都有力乾行健固<lb/>
　是有力坤雖柔順亦是決然恁地順不是柔弱放倒<lb/>
　了所以聖人亦説坤至柔而動也剛至静而徳方<hi>榦</hi>
問六四括囊注云六四重隂不中故其象占如此重隂<lb/>
　不中何以見其有括囊之象曰隂而又隂其結塞不<lb/>
　開即為括囊矣又問占者必當括囊則无咎何也曰<lb/>
　當天地閉賢人隠之時若非括囊則有咎矣<hi>榦</hi>
坤六四爻不止言大臣事凡得此爻在位者便當去未<lb/>
<pb n="KR3a0047_WYG_069-44b"/>
　仕者便當隠伯豐因問比干事曰此又别是一義雖<lb/>
　㓙无咎<hi>㽦</hi>
問坤二五皆中爻二是就盡得地道上説且是就著見<lb/>
　於文章事業上説否曰不可説盡得地道他便是坤<lb/>
　道也二在下方是就工夫上説文言云不疑其所行<lb/>
　是也五得尊位則是就他成就處説所以云美在其<lb/>
　中而暢於四支發於事業美之至也<hi>學履</hi>
黄裳元吉不過是在上之人能以柔順之道黄中色裳<lb/>
<pb n="KR3a0047_WYG_069-45a"/>
　是下體之服能似這箇則無不吉<hi>淵</hi>
黄裳元吉這是那居中處下之道乾之九五自是剛健<lb/>
　底道理坤之六五自是柔順底道理各隨他隂陽自<lb/>
　有一箇道理其為九六不同所以在那五處亦不同<lb/>
　這箇五之柔順從那六裏来<hi>淵</hi>
問黄裳元吉伊川解作聖人示戒並舉女媧武后之事<lb/>
　今考本爻無此象這又是象外立教之意否曰不曉<lb/>
　這意若伊川要立議論教人可向别處説不可硬配<lb/>
<pb n="KR3a0047_WYG_069-45b"/>
　在易上説此爻何曾有這義都是硬入這意所以説<lb/>
　得絮了因舉云邵溥謂伊川因宣仁垂簾事有怨母<lb/>
　后之意故此爻義特為他發固是他後生妄測度前<lb/>
　輩然亦因此説而後發也<hi>學履</hi>
問坤上六隂極盛而與陽戰爻中乃不言㐫且乾之上<lb/>
　九猶言有悔此却不言何耶曰戰而至於俱傷其血<lb/>
　元黄不言而凶可知矣<hi>時舉</hi>
子耕問龍戰于野曰乾無對只是一箇物事至隂則有<lb/>
<pb n="KR3a0047_WYG_069-46a"/>
　對待大抵隂常虧於陽<hi>人傑</hi>
問乾上九只言亢坤上六却言戰何也曰乾無對待只<lb/>
　有乾而已故不言坤坤則不可無乾隂體不足常虧<lb/>
　欠若無乾便沒上截大抵隂陽二物本别無隂只陽<lb/>
　盡處便是隂<hi>㽦</hi>
問如乾初九潜龍是象勿用是占辭坤六五黄裳是象<lb/>
　元吉是占辭甚分眀至若坤初六履霜堅氷至六二<lb/>
　直方大不習无不利六三含章可貞或從王事無成<lb/>
<pb n="KR3a0047_WYG_069-46b"/>
　有終上六龍戰于野其血元黄皆是舉象而占意已<lb/>
　見於象中此又别是一例如何曰象占例不一有占<lb/>
　意只見於象中者亦自可見如乾初九坤六四此至<lb/>
　分眀易見者如直方大惟直方故能大所謂敬義立<lb/>
　而徳不孤六二有直方大之象占者有此徳而得此<lb/>
　爻則不習而無不利矣言不待學習而無不利也故<lb/>
　謂直方大為象不習无不利為占辭亦可然直方故<lb/>
　能大故不習无不利象既如此占者亦不離此意矣<lb/>
<pb n="KR3a0047_WYG_069-47a"/>
　六三隂居陽位本是隂帶些陽故為含章之象又貞<lb/>
　以守則為隂象矣或從王事者以居下卦之上不終<lb/>
　含藏故有或時出從王事之象无成有終者不居其<lb/>
　成而能有終也在人臣用之則為不居其成而能有<lb/>
　終之象在占者用之則為始進無成而能有終也此<lb/>
　亦占意己見於象中者六四重隂不中故有括囊之<lb/>
　象无咎无譽亦是象中己見占意因問程易云六四<lb/>
　近君而不得於君為上下間隔之時與重隂不中二<lb/>
<pb n="KR3a0047_WYG_069-47b"/>
　説如何曰只是重隂不中故當謹宻如此<hi>銖</hi>
用六永貞以大終也陽為大隂為小如大過小過之類<lb/>
　皆是以隂陽而言坤六爻皆隂其始本小到此隂皆<lb/>
　變為陽矣所謂以大終也言始小而終大也<hi>文蔚</hi>
坤至柔而動也剛坤只是承天如一氣之施坤則盡能<lb/>
　發生承載非剛安能如此<hi>僴</hi>
問坤至柔而動也剛至静而徳方程傳云坤道至柔而<lb/>
　動則剛坤體至静而徳則方柔與剛相反静與方疑<lb/>
<pb n="KR3a0047_WYG_069-48a"/>
　相似曰静無形方有體方謂生物有常言其徳方正<lb/>
　一定確然不易而生物有常也静言其體則不可見<lb/>
　方言其徳則是其著也<hi>銖</hi>
隂陽皆自㣲至著不是隂便積著陽便合下具足此處<lb/>
　亦不説這箇意履霜堅氷只是説從㣲時便須着慎<lb/>
　来所以説盖言慎也由辯之不早辯李光祖云不早<lb/>
　辯他且到得郎當了却方辯剗地激成事来此説最<lb/>
　好<hi>淵</hi>
<pb n="KR3a0047_WYG_069-48b"/>
敬以直内最是緊切工夫<hi>賀孫</hi>
敬以直内是持守工夫義以方外是講學工夫<hi>升卿</hi>
敬以直内義以方外直是直上直下胷中無纎毫委曲<lb/>
　方是割截方整之意<hi>方疑是齊○徳眀</hi>
敬以直内義以方外只是此二句格物致知是義以方<lb/>
　外<hi>䕫孫</hi>
敬以直内便能義以方外非是别有箇義敬譬如鏡義<lb/>
　便是能照底<hi>徳眀</hi>
<pb n="KR3a0047_WYG_069-49a"/>
敬立而内自直義形而外自方若欲以敬要去直内以<lb/>
　義要去方外即非矣<hi>銖</hi>
問義形而外方曰義是心頭斷事底心斷於内而外便<lb/>
　方正萬物各得其宜<hi>㝢</hi>
先之問敬以直内義以方外曰説只恁地説須自去下<lb/>
　工夫方見得是如此敬以直内是無纎毫私意胷中<lb/>
　洞然徹上徹下表裏如一義以方外是見得是處決<lb/>
　定是恁地不是處決定不恁地截然方方正正須是<lb/>
<pb n="KR3a0047_WYG_069-49b"/>
　自将去做工夫聖門學者問一句聖人答他一句便<lb/>
　領畧将去實是要行得如今説得儘多只是不曾就<lb/>
　身己做看某之講學所以異於科舉之文正是要切<lb/>
　已行之若只恁地説箇依舊不濟事若實是把做工<lb/>
　夫只是敬以直内義以方外八箇字一生用之不窮<lb/>
　<hi>賀孫</hi>
問君子敬以直内義以方外伊川謂主一之謂敬無適<lb/>
　之謂一而不涵義之意則須於應事接物間無徃而<lb/>
<pb n="KR3a0047_WYG_069-50a"/>
　不主一則義亦在其中矣如此則當眀敬中有義義<lb/>
　自敬中出之意方好曰亦不必如此説主一之謂敬<lb/>
　只是心專一不以他念亂之毎遇事與至誠專一做<lb/>
　去即是主一之義但既有敬之名則須還他敬字既<lb/>
　有義之名則須還他義字二者相濟則無失此乃理<lb/>
　也若必欲駢合謂義自敬中出則聖人何不只言敬<lb/>
　字便了既又言義字則須與尋義字意始得<hi>大雅</hi>
景紹問敬義曰敬是立已之本義是處事截然方正各<lb/>
<pb n="KR3a0047_WYG_069-50b"/>
　得其宜道夫曰敬以直内義以方外莫是合内外之<lb/>
　道否曰久之則内外自然合又問敬以直内後便能<lb/>
　義以方外還是更用就上做工夫曰雖是如此也須<lb/>
　是先去敬以直内然後能義以方外景紹曰敬與誠<lb/>
　如何曰敬是戒謹恐懼之義誠是實然之理如實於<lb/>
　為善實於不為惡便是誠只如敬亦有誠與不誠有<lb/>
　人外若謹畏内實縱弛這便是不誠於敬只不誠便<lb/>
　不是這箇物<hi>道夫</hi>
<pb n="KR3a0047_WYG_069-51a"/>
問前所説敬義誠三者今思之敬以直内義以方外是<lb/>
　箇交相養之理至於誠則合一矣曰誠只是實有此<lb/>
　理如實於為敬實於為義皆是誠不誠則是無此所<lb/>
　以中庸謂不誠無物因問舊甞聞有人問不誠無物<lb/>
　先生答曰秉彞不存謂之無人可也中和不存謂之<lb/>
　無禮樂可也還是先生所言否曰不記有無此語只<lb/>
　如此説也却無病<hi>道夫</hi>
敬以直内義以方外敬義立而徳不孤此在坤六二之<lb/>
<pb n="KR3a0047_WYG_069-51b"/>
　爻論六二之徳聖人本意謂人占得此爻若直方大<lb/>
　則不習而无不利夫子遂從而解之以敬解直以義<lb/>
　解方又須敬義皆立然後徳不孤将不孤来解大字<lb/>
　然有敬而無義不得有義而無敬亦不得只一件便<lb/>
　不可行便是孤<hi>必大錄云敬而無義則做出事来必錯了只義而無敬則無本何以為義</hi>
　<hi>皆是孤也</hi>須是敬義立方不孤施之事君則忠於君事<lb/>
　親則悦於親交朋友則信於朋友皆不待習而旡一<lb/>
　之不利也又問方是如何曰方是處此事皆合宜截<lb/>
<pb n="KR3a0047_WYG_069-52a"/>
　然區處得如一物四方在面前截然不可得而移易<lb/>
　之意若是圓時便轉動得<hi>㽦</hi>
坤六二末乃言不疑所行不疑方可入乾知處<hi>方</hi>
　<lb/>
　<lb/>
　<lb/>
　<lb/>
　<lb/>
<pb n="KR3a0047_WYG_069-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朱子語類巻六十九<lb/>
</p>
<p>
</p>
  </div>
</body>
</text>
</TEI>
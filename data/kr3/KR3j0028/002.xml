<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蘇氏演義卷下</head>
    <p>
<pb n="KR3j0028_WYG_002-1a"/>
欽定四庫全書<lb/>
　蘇氏演義卷下　　　　　　唐　蘇鶚　撰<lb/>
急就篇曰以竹為書牒謂之簡釋名云簡者編也可編<lb/>
錄記事而已又曰簡者略也言竹牒之單者将以簡略<lb/>
其事盖平板之類耳<lb/>
牘者讀也以尺二寸之木為之簡又獨也言單獨而用<lb/>
也既可書而讀誦又執以見於尊者形類今之笏但不<lb/>
剉其角荀恱漢紀云武帝與單于書以尺一牘辭曰<lb/>
<pb n="KR3j0028_WYG_002-1b"/>
皇帝敬問單于單于報以尺二牘印封皆大字辭曰天地<lb/>
所生日月所置匈奴大單于敬問漢皇帝是也<lb/>
牋者編也古者書紀其事以竹木編次而為之與此箋<lb/>
同義古文或從前或從木又曰薦也謂書其事皆可薦<lb/>
進於尊者南朝上太子以牋<lb/>
表者白也言其情旨表白於外也傳曰下言於上曰表<lb/>
表者本裳上之衣表字從毛下作衣蓋古者以羽皮為<lb/>
焉論語云當暑袗絺綌必表而出之言非私便之服表<lb/>
<pb n="KR3j0028_WYG_002-2a"/>
者衣上之衣今之言表啓者蓋披露於外也<lb/>
檄者告誓之流史記注云檄者皎也辭理皎然令知我<lb/>
意非也顔師古注急就篇曰以木為書長三尺曰檄檄<lb/>
者激也以詞㫖慷慨發動之意又曰檄激也陳琳檄魏<lb/>
武帝祖君彦檄隋煬帝皆此類焉戰國䇿曰張儀檄楚<lb/>
而始得名<lb/>
誥者告也言布告王者之令使四方聞之今言告身受<lb/>
其告令也<lb/>
<pb n="KR3j0028_WYG_002-2b"/>
觚者稜也學書之牘或以記事削木為之其形或六面<lb/>
或八面面面皆可書以有稜角遂謂之觚今或呼小兒<lb/>
學書簡為觚木文選又云操觚進牘急就篇云竒觚與<lb/>
衆異皆此義耳或云觚者筆類誤也班固賦曰上觚稜<lb/>
而栖金爵此乃闕角者也文字音義云觚者酒器受二<lb/>
升論語注禮器一升曰爵三升曰觚為筆者誤也<lb/>
論衡曰斷木為槧釋名曰槧者漸也板長三尺者也可<lb/>
以書紀其事漸者言當書漸漸而長也鉛槧者鈆黄之<lb/>
<pb n="KR3j0028_WYG_002-3a"/>
用塗改其字故謂之鉛槧<lb/>
程雅問曰堯設誹謗之木何也答曰今之華表木也以<lb/>
横木交柱頭狀若花也形似桔橰大路交衢悉施焉或<lb/>
謂之表木以表王者納諌也亦以表識衢路秦乃除之<lb/>
漢始復修焉今西京謂之交午木<hi>按此條見古今注</hi>
五明扇舜作也舜廣開視聽求賢為輔故作秦漢公卿<lb/>
士大夫皆得用之魏晉以後非乗輿不得用矣<hi>按此條見古今</hi>
<hi>注</hi>
<pb n="KR3j0028_WYG_002-3b"/>
鹵者鼓也簿者部也謂鼓駕成於部伍者也古文□<hi>音鹵</hi>
字象鹽田之形安定有鹵縣蓋西方之鹹地也鹵字與<lb/>
西字上文同類蔡邕獨斷云鹵簿以備大駕他不常用<lb/>
古文□<hi>音西</hi>字亦有如是作者<lb/>
五輅衡上金雀者朱鳥也口銜鈴鈎謂鑾所謂和鑾也<lb/>
<hi>按原本脱此五字据古今注校増</hi>禮云行前朱雀或謂朱鳥者鸞鳥也<lb/>
前有鸞鳥故謂之鸞鸞口銜鈴故謂之鸞鈴今或為<lb/>
鑾事一而義異也<hi>按此條見古今注</hi>
<pb n="KR3j0028_WYG_002-4a"/>
金斧黄鉞也三代通制用之以斷斬今以金斧黄鉞為乗<lb/>
輿之飾武王以黄鉞斬紂頭故王者以為戒大将軍出<lb/>
征特加黄鉞者以銅為之以黄金塗刃及柄不得純金<lb/>
也得賜黄鉞則斬持節将也<hi>按此條見古今注</hi>
鍠秦制也今乗輿諸公王妃主通建焉<hi>按古今注云秦始皇改鐵鉞作</hi>
<hi>鍠</hi>
鐵斧𤣥鉞也諸公王得建之太公以𤣥鉞斬妲己故婦<lb/>
人以為戒漢制諸公亦建𤣥鉞以太公秉之助武王斷<lb/>
<pb n="KR3j0028_WYG_002-4b"/>
斬故為諸公之飾焉<hi>按古今注連上金斧為一條而句亦小異</hi>
節者操也瑞信也謂持節必盡人臣之節操耳又曰制<lb/>
也言使臣仗節制置於四方節之始制三禮義宗曰長<lb/>
一尺二寸春秋握節而死者蓋此節也秦漢已還易之<lb/>
旌幢之形其制漸長數尺餘出使之臣節盛於碧油囊<lb/>
令啓路者雙持於馬上天子之命節制於閫外也及高<lb/>
宗改刺史為節度使漢蘇武陷匈奴中十九年長執漢<lb/>
節據此豈能長大乎古文□<hi>音節</hi>字盖象古之節有符合<lb/>
<pb n="KR3j0028_WYG_002-5a"/>
之象印篆文□字從爪<hi>則絞反</hi>從巴印者信也爪者手也<lb/>
謂執政之所持古之諸侯裂地而封皆佩所封之印其<lb/>
當代位者皆𫝊所司之印則古者持節類於持印夫守國<lb/>
者用玊節守都鄙者用角節使山國者用虎節使土國<lb/>
者用人節使澤國者用龍節關用符節貨賄用璽節道路<lb/>
用旌節此皆節之等制也三禮義宗云天子以圭為節<lb/>
天子大圭尺有二寸以四鎮之山為飾也尺二寸者法<lb/>
十二辰也上公鎮桓圭九寸侯鎮信圭七寸子鎮穀圭<lb/>
<pb n="KR3j0028_WYG_002-5b"/>
五寸男鎮蒲圭五寸凢諸侯之圭璧各依其命數大小<lb/>
也謂之鎮者皆受之於天子以為瑞信鎮撫國家也皆<lb/>
謂之命圭者言皆受命而得故朝覲宗遇則執焉夫瑞<lb/>
節者有五種一曰鎮圭二曰牙璋三曰穀圭四曰琬圭<lb/>
五曰剡圭鄭𤣥云邦節者有五種用之鎮圭以鎮守邦<lb/>
國牙璋以起軍旅牙齒也是兵之象穀圭則用和歡聘<lb/>
女也上飾禾稼之象琬圭無鋒角象文徳也以治徳結<lb/>
好用之剡圭有鋒芒象傷害征伐誅討也諸侯使大夫<lb/>
<pb n="KR3j0028_WYG_002-6a"/>
來聘執以命事故使為瑞節凢天子諸侯之使節尺有<lb/>
二寸有金節玉節玉節為瑞節行事之時所執以徵召<lb/>
四方者也金節者道路所持以為信也人龍虎三節皆<lb/>
以金鑄之使卿大夫聘於諸侯乃為行道所執之信則<lb/>
非行事之時瑞節也故鄭𤣥云鎮圭玉節琬圭之徒但<lb/>
云使者之瑞節鎮圭琬圭之屬是也二者使節龍虎人<lb/>
形是也三者符節旌節管節是也夫云道路用旌節關<lb/>
門用符節都鄙用管節皆以竹為之商由市者即司市<lb/>
<pb n="KR3j0028_WYG_002-6b"/>
者與符節古者買符之關終軍棄繻皆節之類也<lb/>
牛亨問冕旒以繁露者何荅曰綴玉而下重如繁露也<lb/>
<hi>按此條見古今注綴玉而下句古今注作綴珠垂下</hi>
今人以朱衣為朱紱乃大誤也夫紱者必也韠者蔽也<lb/>
鄭𤣥云太古蔽膝之象冕服謂之紱其他謂之韠皆以<lb/>
韋為之故曰蔽韋韠也急就篇云襌<hi>音單</hi>衣蔽膝也顔師<lb/>
古注云亦謂之襜詩云赤韍在膝之服徐廣車服儀制<lb/>
曰古者韍今之蔽膝也明堂位曰有虞氏始服韍鄭云<lb/>
<pb n="KR3j0028_WYG_002-7a"/>
韍冕服之蔽舜始作也以尊祭服昔先王食鳥獸之肉<lb/>
衣其羽皮而韍字遂從于韋韋者皮也春秋正義云戰<lb/>
國時以韍非兵飾乃去之漢明帝復制韍用赤皮魏晉<lb/>
以還易之以絺紗韍字遂有從糸者古文芾<hi>音紱</hi>一從市<lb/>
象市有連帶之形說文云天子朱紱諸侯赤紱大夫葱<lb/>
衡士無紱有帢<hi>音夾又音祫</hi>帢字從市市或從韋𨽻書從巾<lb/>
非正也夫缺四角謂之帢帢者合也言蔽合於兩膝之<lb/>
之間韍者謂於膝前紱以為蔽然紱既古之祭服其制<lb/>
<pb n="KR3j0028_WYG_002-7b"/>
度止於皮蔽膝者也玉藻云韠下廣二尺上廣一尺長<lb/>
三尺韠者紱也今盖扵袍上圓領小袖本類胡服即趙<lb/>
武靈王好著胡服是始也後周武帝始令袍下加襴北<lb/>
齊主好衣朱衣婁太后崩高湛不肯去朱袍衣素服是<lb/>
也隋朝公卿多好著黄袍武徳四年制令二品衣紫五<lb/>
品衣緋絳衣綠袍與紱制大相類明矣<lb/>
漢舊制乗輿黄赤綬四采黄赤縹紺淳黄為圭長二丈<lb/>
九尺九寸五首諸侯王赤綬四采赤黄縹紺淳赤圭長<lb/>
<pb n="KR3j0028_WYG_002-8a"/>
二丈一尺三百首太皇太后皇后皆與乗輿同長公主<lb/>
天子貴人與諸侯王同綬者所加也諸國貴人相國皆<lb/>
緑綬三采綠紫紺淳綠圭長二丈一尺二百四十首公<lb/>
侯将軍紫綬二采紫白淳紫圭長一丈七尺百八十首<lb/>
公主封君服紫綬九卿中二千石二千石青綬三采青<lb/>
白紅淳青圭長一丈七尺百二十首自青綬以上縌皆<lb/>
長三尺二寸與綬同采而首半之<hi>按此條見古今注</hi>
縌者古珮璲也佩綬相迎授故曰縌紫綬以上縌綬之<lb/>
<pb n="KR3j0028_WYG_002-8b"/>
間得施玉環止玉玦云千石六百石黒綬三采青赤紺<lb/>
純青圭長一丈六尺八十首四百石五百石長同三百<lb/>
石二百石黄綬一采淳黄圭長一丈五尺六十首自黑<lb/>
綬以下縌皆長三尺與綬同采而首半之百石青紺綬<lb/>
一采婉轉繆織織長一丈二尺凡先合單紡為一系四<lb/>
系為一扶五扶為一首五首成一丈文采淳為一圭首<lb/>
多者系細首少者系麤皆廣一尺六寸也漢末䘮亂玊<lb/>
佩之法絶而不傳魏侍中王粲識古佩法始更制焉<hi>按此</hi>
<pb n="KR3j0028_WYG_002-9a"/>
<hi>條見古今注</hi>
孔頴達引考工記云大圭長三尺天子服之是天子珽<lb/>
長三尺也許慎云圭者上圓下方法天地也公執桓圭<lb/>
九寸侯執信圭伯執躬圭皆七寸子執穀璧男執蒲璧<lb/>
皆五寸笏度長短之異復與今制不同<hi>隋書禮儀志禮圖云笏長二尺</hi>
<hi>有二寸中博二寸其殺六分去一</hi>
青囊所以盛印也奏劾者則以青布嚢盛印於前示奉<lb/>
王法而行也非奏劾日則以青繒為囊盛印於後也謂<lb/>
<pb n="KR3j0028_WYG_002-9b"/>
奏劾尚質直故用布非奏劾日尚文明故用繒自晉朝<lb/>
以來劾奏之官専以印居前非劾奏之官専以印居後<lb/>
<hi>按此條見古今注</hi>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魏武帝所製也初以軍中服之輕便又作五色<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以<lb/>
表方面也<hi>按此條見古今注</hi>
貂蟬胡服也貂者取其有文采而不炳煥外柔易而内<lb/>
剛勁也蟬者取其清虚識變也在位者有文而不自耀有<lb/>
武而不示人清虚自牧識時而動也<hi>按此條見古今注</hi>
<pb n="KR3j0028_WYG_002-10a"/>
兩漢京兆河南尹及執金吾司𨽻校尉皆使人導引𫝊<lb/>
呼使行者止坐者起四人皆持角弓違者則射之有乗<lb/>
高窺瞰者亦射之魏晉設角弓而不用焉<hi>按原本并上為一條据古今注改正</hi>
牛亨問曰自古有書契已來便應有筆世稱蒙恬造筆<lb/>
何也荅曰蒙恬始造即秦筆耳以枯木為管鹿毛為柱<lb/>
羊毛為被所謂蒼毫非兔毫竹管也<lb/>
又問彤管何也荅曰彤者赤漆耳史官載事故以彤管<lb/>
用赤心記事也詩静女篇静女其孌貽我彤管<lb/>
<pb n="KR3j0028_WYG_002-10b"/>
孫興公問曰世稱黄帝鍊丹於鑿硯山乃得仙乗龍上<lb/>
天羣臣援龍鬚鬚墜而生草曰龍鬚有之乎荅曰無也<lb/>
有龍鬚草一名縉雲草世人為之妄傳至如今有虎鬚<lb/>
草江東亦織以為席號曰西王母席可復是西王母乗<lb/>
虎而墮其鬚也<hi>按牛亨問曰至此三條原本并作一條文復訛錯今据古今注校正</hi>
天子赦天下必䜿以雞以其有五德風雨如晦鷄鳴不<lb/>
已取其告令之象金者鷄之飾也又以鷄屬西方金之<lb/>
位厯象云鷄星動即有赦<lb/>
<pb n="KR3j0028_WYG_002-11a"/>
陽燧以銅為之形如鏡照物則影倒向日則火生以艾<lb/>
承之則得火也<hi>此條見古今注</hi>
魏武帝以瑪瑙石為馬勒硨磲為酒椀<hi>此條見古今注</hi>
孫權時名舸為赤馬言如馬之走陸也又以舟名馳馬<lb/>
<hi>此條見古今注</hi>
北齊楊愔字遵彥為吏部尚書昔嘗遭厄履危一餐之<lb/>
惠酬荅甚厚性命之讎赦而不問及典選取士多以言<lb/>
貌恩舊時致謗言有選人魯漫漢自言猥賤獨不見識<lb/>
<pb n="KR3j0028_WYG_002-11b"/>
愔曰卿前日在光子思坊騎秃尾草驢以方扇障面見<lb/>
我不下云何不識因調曰名以定體漫漢名不虚竟不<lb/>
為選用今俗以惡於己者謂何處見不下驢蓋始於此<lb/>
也<lb/>
侯白字君素魏郡鄴人始舉秀才隋朝頗見貴重博聞<lb/>
多知諧謔辯論應對不窮人皆恱之或買酒饌求其言<lb/>
論必啓齒發題解頥而返所在觀之如市越公甚加禮<lb/>
重文帝命侍從以備顧問撰酒律笑林人皆𫝊錄<lb/>
<pb n="KR3j0028_WYG_002-12a"/>
魏文帝宫人絶寵者有莫瓊樹薛夜來陳尚衣<hi>按陳字古今注作田</hi>
段巧笑四人日夕在側瓊樹乃製蟬鬢縹緲如蟬翼故<lb/>
曰蟬鬢巧笑始作錦衣綵履紫粉拂面尚衣能歌舞夜<lb/>
來善為衣裳一時冠絶<hi>按原本作隋文帝誤今改正</hi>
順宗時南海貢竒女盧眉娘年十四能于一尺綃上綉<lb/>
法華經七卷字如粟米㸃畫分明細于毛髮又作飛仙<lb/>
蓋以絲一縷分為三縷染成五采於掌中結為<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>蓋五<lb/>
重中有十洲三島天人玉女臺殿麟鳯之象而外列執<lb/>
<pb n="KR3j0028_WYG_002-12b"/>
幢奉節之童亦不啻千數其蓋濶一丈秤之無三數兩<lb/>
自煎靈香膏敷之則糺硬不斷上歎其工謂之神助因<lb/>
令止于宫中毎日食胡麻飯二三合至元和中憲宗嘉<lb/>
其聰慧賜金鳯鐶以束其腕眉娘不願住宫中度以黄<lb/>
冠賜號逍遙及後神遷香氣滿室弟子将𦵏舉棺覺輕<lb/>
即撤其蓋惟有偶屨而已後入海人往往見乗紫雲逰<lb/>
于海上羅浮處士李象先作盧逍遙𫝊<hi>按此條本見杜陽雜編此書更</hi>
<hi>不互載别條恐永樂大典誤編入演義也今姑存之</hi>
<pb n="KR3j0028_WYG_002-13a"/>
近代學者著張虬鬚傳頗行於世乃云隋末䘮亂李靖<lb/>
與張虬鬚同詣太原尋天子氣及謁見太宗知是真主<lb/>
<hi>按此條原本尚有别文今刪去存此數語</hi>
六醜圖云北齊徐之才家貧割所居門外地以養親忽<lb/>
賔客會中有言徐六賣却門前地之才第六也盧思道<lb/>
恐辱之才乃止之曰不用道時人遂因之用言成戲而<lb/>
今酒令名徐六者蓋此始也<lb/>
烏孫國有青田核莫測其樹實之形至中國者但得其<lb/>
<pb n="KR3j0028_WYG_002-13b"/>
核耳得清水則有酒味出如醇美好酒核大如五六升<lb/>
瓠空之以盛水俄而成酒劉章時得二核集賔客設之<lb/>
常供二十人飲一核盡一核所盛已復中飲飲盡隨更<lb/>
注水旋盡成不可久置久則苦而不可飲名曰青田壺<lb/>
<hi>按此條見古今注</hi>
今人以酒巡匝為婪尾又云婪貪也謂處于座末得酒<lb/>
為貪婪<lb/>
金陵記江南計吏止於𫝊舍間及時就路以馬殘草㵼<lb/>
<pb n="KR3j0028_WYG_002-14a"/>
於井中而謂已無再過之期不久復由此飲遂為昔時<lb/>
莝刺㗋死後人戒之曰千里井不瀉莝杜詩畏人千里<lb/>
井注諺云千里井不反唾疑唾字無義當為莝謂為莝<lb/>
所哽也按玉臺新詠載曹植代劉勲妻王氏見出而為<lb/>
之詩曰人言去婦薄去婦情更重千里不㵼井况乃昔<lb/>
所奉逺望未為遲踟蹰不得共觀此意乃是嘗飲此井<lb/>
雖舍而去之亦不忍唾也此足見古人忠厚其理甚明<lb/>
黄帝之初有蚩尤氏兄弟七十二人銅頭鐵額食啗砂<lb/>
<pb n="KR3j0028_WYG_002-14b"/>
石制五兵之器而變化雲霧世本及吕氏春秋皆云蚩<lb/>
尤作五兵謂戈殳㦸酋矛夷矛也黄帝誅之於涿鹿之<lb/>
野涿鹿屬冀州任昉述異記曰冀州有蚩尤神謂蚩尤<lb/>
人身牛蹄四目六手涿鹿間往往掘地得髑髏如銅鐵<lb/>
者即蚩尤骨也齊梁尚有蚩尤齒長二寸堅不可碎秦<lb/>
漢間說蚩尤牛耳鬚如劒㦸頭有角與軒轅鬭以角抵<lb/>
人人不能向冀州舊樂名蚩尤戲其民兩兩三三頭帶<lb/>
角而相觝即角觝之戲蓋其遺制也其後人通以角勝<lb/>
<pb n="KR3j0028_WYG_002-15a"/>
之戲為角觝焉或獨以兩人競力為角觝非也齊魏之<lb/>
間太原村落中祭蚩尤神尚不用牛頭漢武時太原有<lb/>
蚩尤神晝見龜足蛇首疫其里人遂立祠漢紀云武帝<lb/>
元封三年作角觝戲以享外國朝獻者而三百里内皆<lb/>
觀之此角觝乃角勝也蓋始於戴角遂有是名耳抵與<lb/>
觝同用此抵字非正文<lb/>
牛亨問曰草木生類乎荅曰生類也又曰有識乎荅曰<lb/>
無識也又曰無識寧得為生類也荅曰物有生而有識<lb/>
<pb n="KR3j0028_WYG_002-15b"/>
者有生而無識者有不生而有識者有不生而無識者<lb/>
夫生而有識者蟲類也生而無識者草木也不生而無<lb/>
識者水土也不生而有識者鬼神也<lb/>
牛亨問曰将離别贈之以芍藥者何荅曰芍藥一名可<lb/>
離故将别以贈之亦猶相招召贈以文無文無一名當<lb/>
歸也欲忘憂者贈以丹棘丹棘一名忘憂使人忘其憂也<lb/>
欲蠲忿者贈以青棠青棠一名合歡合歡則忘忿也<lb/>
芙蓉一名荷花生池澤中實曰蓮花最秀者一名水且<lb/>
<pb n="KR3j0028_WYG_002-16a"/>
一名水芝一名水華色有赤白紅紫青黄紅白二色差<lb/>
多花大者至百葉又有金蓮花青蓮花碧蓮花千葉蓮<lb/>
花石蓮花雙蓮花旱蓮花<lb/>
烏蓮花細六葉色多紅綠紅者紫㸃綠者紺㸃俗謂之<lb/>
仙人花一名連纈花一名鳯翼<hi>按古今注烏蓮葉如鳥翅一名鳥羽一名鳯翼</hi>
<hi>花大者其色多紅緑紅者紫㸃緑者紺㸃俗呼為仙人花一名連纈花較此條尤詳</hi>
蘘荷似<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>苴而白<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>苴色紫花生根中花未敗時可食<lb/>
久置則銷爛不為實矣<hi>按古今注尚有葉似薑宜隂翳地種之常依隂而生十四字</hi>
<pb n="KR3j0028_WYG_002-16b"/>
荼蓼也荼紫色蓼青色其味辛且苦食之明目或謂紫<lb/>
葉者為香荼或謂青葉者為青荼亦以紫色者為紫蓼<lb/>
青色者為青蓼其長大而不苦者為馬蓼<lb/>
白楊葉圓青楊葉長栁葉亦長細<lb/>
蒲楊生水邊葉似青楊<lb/>
栘楊圓葉弱蔕㣲風大搖一名高飛一名獨搖<lb/>
水楊蒲楊也枝勁細紉作矢用或言萑苻亦水楊也<lb/>
赤楊霜降則葉赤材理亦赤<lb/>
<pb n="KR3j0028_WYG_002-17a"/>
苦葴一名苦<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>子有裏形如皮弁始生青熟則赤裏有<lb/>
實<hi>按二字据古今注補</hi>正圓如珠子亦隨裏青赤長安兒童名洛<lb/>
神珠亦曰王母珠亦曰皮弁草<lb/>
虎豆一名虎沙<hi>按古今注尚有似貍豆而大實如小兒拳可食三句</hi>
貍豆一名貍沙一名獵沙<hi>按古今注尚有葉似葛實大如李核可啗三句</hi>
䝁豆葉似葛實長尺餘可蒸食一名䝁菽<hi>按古今注尚有一名治䝁</hi>
<hi>句</hi>
馬豆一名馬沙<hi>按古今注尚有似虎豆而小實大如指亦可食句</hi>
<pb n="KR3j0028_WYG_002-17b"/>
枳椇子一名木餳實形拳曲花在實外<hi>按八字据古今注補入</hi>味<lb/>
甘美如餳蜜也一名樹蜜一名木實一名白石一名白<lb/>
實<lb/>
木蜜生南方合體皆甜嫩枝<hi>一作軟皮</hi>及葉皆可生啗味如<lb/>
蜜解煩止渇其老枝及根幹堅不可食細破煮之煎以<lb/>
為蜜味倍甘美<lb/>
九穀者黍稷稻粱三豆二麥是也<hi>按自草木生類一條至此十九則皆見古今注</hi>
秀繡也草木之花如綺繡者從禾從乃禾者和也二月<lb/>
<pb n="KR3j0028_WYG_002-18a"/>
種八月收得時中和之氣遂名曰秀<lb/>
烏文木出交州色黑有文<lb/>
蘇枋木出扶南林邑外國取細破煮之以染色<lb/>
紫檀木出扶南而色紫亦謂之紫旃<lb/>
燕一名天女又名摯鳥<lb/>
吐綬鳥一名功曹<lb/>
雀一名嘉賔言常棲集人家如賔客也<lb/>
秦始皇有名馬七一曰追風二曰白兎三曰躡景四曰<lb/>
<pb n="KR3j0028_WYG_002-18b"/>
奔電五曰飛翮六曰銅爵七曰神鳬<lb/>
鷄名燭夜又曰翰音狗曰黄耳豬一名㕘軍事<hi>古今注豬作猿</hi>
<hi>疑誤</hi>羊一名髯主簿<hi>按烏文木一條至此凡八則皆見古今注</hi>
世目無朋侣者為獨盖獸名也許慎云北囂山有獸名<lb/>
獨狢焉其状如虎白身豕鬛似馬尾行止無伴遂名曰<lb/>
獨<lb/>
紺蝶一名蜻蛉似蜻蛉而色𤣥紺遼東人謂之紺幡亦<lb/>
曰童幡亦曰天鷄好以七月羣飛闇天海邊蠻夷食之<lb/>
<pb n="KR3j0028_WYG_002-19a"/>
謂海中青鰕化為之也<hi>按自此至末皆見古今注</hi>
蛺蝶一名野蛾江東人謂之撻术<hi>术古今注作末又作木</hi>色白背<lb/>
青者是也<hi>按古今注有此七字</hi>其大者或黑色或青斑曰鳯子一<lb/>
名鳯車一名鬼車生江南柑橘園中<hi>原本脱落今据古今注増補</hi>
蜻蛉一名青亭一名胡蝶色青而大者是也小而黄者<lb/>
曰胡梨一曰胡離小而赤者曰赤卒一名絳騶一名赤<lb/>
衣使者好集水上亦名赤弁丈人<hi>原本脫落据古今注増補</hi>
莎雞一名促織一名絡緯一名蟋蟀絡緯謂其鳴聲如<lb/>
<pb n="KR3j0028_WYG_002-19b"/>
紡績也促織謂其鳴聲如急織也<lb/>
促織一名促機<lb/>
蟋蟀一名吟蛩秋初生得寒乃鳴濟南人謂之嬾婦<lb/>
蝘蜓一曰守宫一曰龍子善於樹上捕蟬食之其五色<lb/>
長細大者名為蜥蜴其短而大者名為蠑螈一曰蛇毉<lb/>
大者長三尺其色𤣥紺善螫人一曰綠螈一曰𤣥螈<lb/>
牛亨問曰蟻名𤣥駒者何也荅曰河内人竝河而居見<lb/>
人馬數千萬皆如黍米逰動往來從旦至暮家人以火<lb/>
<pb n="KR3j0028_WYG_002-20a"/>
燭之人皆是蚊蚋馬皆是大蟻故今人呼蚊蚋曰黍民<lb/>
名蟻曰𤣥駒也<lb/>
牛亨問曰蟬名齊女者何也荅曰齊王后忿而死尸變<lb/>
為蟬登庭樹嘒唳而鳴王悔恨故世名蟬曰齊女也<lb/>
結草蟲一名結葦好于草末折屈草葉為巢窟處處有<lb/>
之<lb/>
蜣蜋一名蛣蜣一名轉丸一名㺯丸能以土包屎轉而<lb/>
成丸圓正無斜角<hi>古今注有莊周曰蛣蜣之智在于轉丸三句</hi>
<pb n="KR3j0028_WYG_002-20b"/>
蠅虎一名豹子<hi>按古今注尚有蠅狐也形似蜘蛛而色灰白善捕蠅一名蠅蝗凡十八字此本常有脱落</hi>
䗅蚑蠨蛸也身小而足長故謂之䗅蚑<lb/>
魭子一名魚子好羣浮水上曰白萍<hi>按古今注曰白魚赤尾者曰触一曰</hi>
<hi>魭或曰雌者曰白魚雄者曰触魚子好羣泳水上者名為白萍校此尤詳</hi>
兖州人謂白鯉為白騏<hi>按古今注曰兖州人呼赤鯉為赤驥呼青鯉為青馬謂黒鯉為</hi>
<hi>𤣥駒白鯉為白騏黄鯉為黄雄校此為詳當是此夲有脫落也</hi>
江東人謂童子魚為土父謂鼉為河伯使者<hi>按古今注尚有呼青</hi>
<hi>衣魚為婢一句</hi>
<pb n="KR3j0028_WYG_002-21a"/>
鼈一名河伯從事<lb/>
烏賊一名河伯度事小吏<lb/>
彭越子似蟹而小揚楚間毎遇寒食其俗競取而食之<lb/>
或𫝊云漢黥布覆彭越醢於江遂化為蟹因名彭越子<lb/>
恐為誤說此蓋彭螖子矣<hi>螖又作蝟</hi>人語訛以螖子為越子<lb/>
緣彭越有名於世故習俗相𫝊因而不改據崔正熊云<lb/>
蟚螖子小蟹也亦曰彭蚑子海邊塗中食土一名長卿<lb/>
其有螯大者名擁劔一名執火其螯赤故也晉司徒蔡<lb/>
<pb n="KR3j0028_WYG_002-21b"/>
謨初過江誤食彭蜞子以為蟹吐下以至委頓他日言<lb/>
於謝尚尚曰卿讀爾雅不熟也<lb/>
</p>
<p>
</p>
  </div>
</body>
</text>
</TEI>
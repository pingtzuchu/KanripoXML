<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>二程外書卷六</head> <lb/>
    <p>
<pb n="KR3a0031_WYG_006-1a"/>
欽定四庫全書<lb/>
　二程外書卷六<lb/>
　　　　　　　　　　　　　宋　朱子　編<lb/>
　　羅氏本拾遺<lb/>
凡看書各有門庭詩易春秋不可逐句看尚書論語可<lb/>
　以逐句看<lb/>
赤舄几几只是形容周公一箇氣象乃孟子所謂睟面<lb/>
　盎背四體不言而喻之意雍雍在宫肅肅在廟亦只<lb/>
<pb n="KR3a0031_WYG_006-1b"/>
　是形容文王氣象大抵古人形容聖人多此類如倬<lb/>
　彼雲漢為章于天亦是形容聖人也<lb/>
不識不知言文王化其民日用不知皆由天理也<lb/>
與子游聞之當作於子游聞之若兩人同聞安得一箇<lb/>
　知一箇不知<lb/>
利字不聨牝馬為義如云利牝馬之貞則坤便只有三<lb/>
　徳<lb/>
陰必從陽然後乃終有慶也<lb/>
<pb n="KR3a0031_WYG_006-2a"/>
黃中色裳宜在下則元吉<lb/>
他卦皆有悔凶咎惟謙未嘗有他卦有待而亨惟謙則<lb/>
　便亨<lb/>
謙君子所以有終故不言吉裒取其多而増益其寡天<lb/>
　理也六二鳴謙處中得正而有徳者故鳴謙者乃中<lb/>
　心得也上六鳴謙乃有求者也有求之小止於征國<lb/>
　邑而已故曰志未得也<lb/>
蹇以反身修徳故往者在外也在外必蹇來者在内也<lb/>
<pb n="KR3a0031_WYG_006-2b"/>
　在内則有譽無尤來連朋來來碩皆反身修徳之謂<lb/>
　也蹇蹇不暴進内顧之象也暴進出外則無事矣連<lb/>
　音平連則無窮也朋來則衆來言朋來未免於有思<lb/>
　也至於來碩則來處於大人之事也故曰從貴<lb/>
闔闢便是易一闔一闢謂之變<lb/>
堯之親九族以明俊徳之人為先蓋有天下國家者以<lb/>
　知人為難以親賢為急<lb/>
善學者要不為文字所梏故文義雖解錯而道理可通<lb/>
<pb n="KR3a0031_WYG_006-3a"/>
　行者不害也<lb/>
論語曾子有子弟子論譔所以知者唯曽子有子不名<lb/>
　<hi>伊川</hi>
學而時習之鷹乃學習之義子路有聞未之能行唯恐<lb/>
　有聞説在心樂主發散在外<hi>伊川</hi>
孝弟本其所以生乃為仁之本孝弟有不中理或至於<lb/>
　犯上然亦鮮矣孟子曰孰不為事事親事之本也孰<lb/>
　不為守守身守之本也不失其身而事親乃誠孝也<lb/>
<pb n="KR3a0031_WYG_006-3b"/>
　推此亦可以知為仁之本<hi>明道</hi>
敬事而信以下事論其所存未及治具故不及禮樂刑<lb/>
　政<hi>伊川</hi>
行有餘力者當先立其本也有本而後學文然有本則<lb/>
　文自至矣<hi>明道</hi>
致身猶言致力乃委質也<hi>明道</hi>
人安重則學堅固<hi>伊川</hi>
禮之用和為貴有不可行者偏也<hi>伊川</hi>
<pb n="KR3a0031_WYG_006-4a"/>
貧而能樂富而能好禮隨貧富所治當如此子貢引切<lb/>
　磋琢磨葢治之之謂也若貧而言好禮則至於卑富而<lb/>
　言樂則至於驕然貧而樂非好禮不能富而好禮非<lb/>
　樂不能<hi>明道</hi>
為政以徳然後無為<hi>伊川</hi>
囘於孔子之道無所不説故如愚退而省其所自得亦<lb/>
　足以開發矣故曰不愚<lb/>
視其所以所為也觀其所由所從也察其所安所處也<lb/>
<pb n="KR3a0031_WYG_006-4b"/>
　察其所處則見其心之所存在巳者能知言窮理則<lb/>
　能以此察人如聖人也<hi>明道</hi>
君子不器無所不施也若一材一藝則器也<hi>伊川</hi>
子貢問君子孔子告以先行其言而後從之而可以為<lb/>
　君子因子貢多言而發也<hi>伊川</hi>
先行其言而後從之謂觀人者彼能先行其言吾然後<lb/>
　信之<hi>伊川</hi>
周謂周旋不比謂不相私比也<hi>伊川</hi>
<pb n="KR3a0031_WYG_006-5a"/>
學而不思則無得故罔思而不學則不進故殆博學之<lb/>
　審問之慎思之明辯之篤行之五者廢其一非學也<lb/>
　<hi>伊川</hi>
尤罪自外至也悔理自内出也修天爵則人爵至祿在<lb/>
　其中矣子張學干祿故告之以此使定其心而不為<lb/>
　利祿動若顏閔則不然矣君子謀道不謀食學也祿<lb/>
　在其中矣然學不必得祿猶耕之不必得食亦有餒<lb/>
　在其中矣君子知其如此故憂道不憂貧此所以告<lb/>
<pb n="KR3a0031_WYG_006-5b"/>
　干祿也<hi>伊川</hi>
奢自文生文過則為奢不足則為儉文者稱實而為飾<lb/>
　文對實已為兩物奢又文之過則去本逺矣儉乃文<lb/>
　不足此所以為禮之本<hi>伊川</hi>
仁者如射射而不中不怨勝巳者反求諸巳而巳豈有<lb/>
　爭也故曰其爭也君子<hi>伊川</hi>
下而飲非謂下堂而飲離去射位而飲也若下堂而飲<lb/>
　則辱之甚無此<hi>伊川</hi>
<pb n="KR3a0031_WYG_006-6a"/>
素喻質繪喻禮凡繪先施素地而加采如有美質而更<lb/>
　文之以禮<hi>伊川</hi>
灌以降神禘之始也既灌而往者自始以至終皆無足<lb/>
　觀言魯祭之非禮也不知者蓋為魯諱如自此事而<lb/>
　正之其於天下如指掌之易<hi>伊川</hi>
為力猶言為功射有五善為功不一故曰不同科所謂<lb/>
　五善者觀徳行别邪正辨威儀云云<hi>伊川</hi>
事君盡禮在他人言之必曰小人以為諂也聖人道𢎞<lb/>
<pb n="KR3a0031_WYG_006-6b"/>
　故止曰人以為諂也<hi>伊川</hi>
樂得淑女以配君子不淫其色是樂而不淫哀窈窕思<lb/>
　賢才求之不得展轉反側是哀而不傷<hi>明道</hi>
成事不説至既往不咎者大槩相似重言之所以深責<lb/>
　之也如今人嗟惜一事未嘗不再三言之也<hi>伊川</hi>
成湯放桀惟有慙徳武王亦然故未盡善堯舜湯武其<lb/>
　揆一也征伐非其所欲所遇之時然耳<hi>伊川</hi>
里居也擇仁而處之為美<hi>明道</hi>
<pb n="KR3a0031_WYG_006-7a"/>
知者利仁知者以仁為利而行之至若欲有名而為之<lb/>
　之類皆是以為利也<lb/>
知者知仁為美擇而行之是利仁也心有其仁故曰利<lb/>
　<hi>伊川</hi>
君子懷徳惟善之所在小人懷土惟事之所在君子懷<lb/>
　刑惟法之所在小人懷惠惟利之所在<hi>伊川</hi>
子貢問賜也何如賜自矜其長而孔子以瑚璉之器答<lb/>
　者但瑚璉可施禮容於宗廟如子貢之才可使於四<lb/>
<pb n="KR3a0031_WYG_006-7b"/>
　方可使與賓客言而已<hi>伊川</hi>
未能自信不可以治人孔子所以説漆雕開之對<hi>明道</hi>
子貢常方人故孔子答以不暇而又問與囘也孰愈所<lb/>
　以抑其方人也<lb/>
聞一知十聞一知二舉多少而言也曰吾與女弗如也<lb/>
　使子貢喻其言知其在勉不喻則亦可使慕之皆有<lb/>
　教也<lb/>
不欲人之加諸我者施諸巳而不願者也無加諸人者<lb/>
<pb n="KR3a0031_WYG_006-8a"/>
　巳所不欲勿施於人者也此無伐善無施勞者能之<lb/>
　故非子貢所及<hi>伊川</hi>
夫子言性與天道不可得而聞唯子貢親達其理故能<lb/>
　為是歎美之辭言衆人不得聞也<hi>伊川</hi>
蔡與采同大夫有采地而為山節藻棁之事不知也山<lb/>
　節藻棁諸侯之事也<hi>伊川</hi>
三月不違仁言其久也然非成徳之事<lb/>
祝鮀之佞所謂巧言宋朝之美所謂令色當衰世非此<lb/>
<pb n="KR3a0031_WYG_006-8b"/>
　難免<hi>伊川</hi>
上知高逺之事非中人以下所可告蓋踰涯分也<hi>伊川</hi>
民之所宜者務之所欲與之聚所惡勿施爾也人之所<lb/>
　以近鬼神而䙝之者蓋惑也故有非鬼而祭之淫祀<lb/>
　以求福知者則敬而逺之<hi>明道</hi>
知如水之流仁如山之安動靜仁知之體也動則自樂<lb/>
　靜則自壽非體仁知之深者不能如此形容之<hi>伊川</hi>
觚之為器不得其法制則非觚矣舉一器而天下之物<lb/>
<pb n="KR3a0031_WYG_006-9a"/>
　莫不皆然天下之事亦猶是也<hi>伊川</hi>
宰我言如井中有人仁者當下從之否子曰君子可使<lb/>
　之往不可陷以非其所履可欺以其方難罔以非其<lb/>
　道<hi>明道</hi>
博學於文而不約之以禮必至於汗漫所謂約之以禮<lb/>
　者能守禮而由於規矩者也未及知之也止可以不<lb/>
　畔而已多聞擇其善者而從之多見而識之知之次<lb/>
　也與此相近顏淵曰博我以文約我以禮欲罷不能<lb/>
<pb n="KR3a0031_WYG_006-9b"/>
　是已知之而進不止者也<hi>明道</hi>
中庸之徳不可須臾離民鮮有久行其道者也<hi>伊川</hi>
聖則無大小至於仁兼上下大小而言之博施濟衆亦<lb/>
　仁也愛人亦仁也堯舜其猶病諸者猶難之也博則<lb/>
　廣而無極衆則多而無窮聖人必欲使天下無一人<lb/>
　之惡無一物不得其所然亦不能故曰病諸修已以<lb/>
　安百姓亦猶是也<hi>伊川</hi>
人於文采皆不曰吾猶人也皆曰勝於人爾至於躬行<lb/>
<pb n="KR3a0031_WYG_006-10a"/>
　君子則吾未見其人也<hi>伊川</hi>
泰伯知王季之賢必能開基成王業故為天下而三讓<lb/>
　之言其公也<hi>明道</hi>
泰伯三以天下讓者立文王則道被天下故泰伯以天<lb/>
　下之故而讓之也不必革命使紂賢文王為三公矣<lb/>
　<hi>伊川</hi>
凡人有所計校者皆私意也孟子曰惟仁者為能以大<lb/>
　事小仁者欲人之善而矜人之惡不計校小大强弱<lb/>
<pb n="KR3a0031_WYG_006-10b"/>
　而事之故能保天下犯而不校亦樂天順理者也<hi>伊川</hi>
人而不仁君子當教養之不盡教養而惟疾之甚必至<lb/>
　於亂<hi>明道</hi>
為學三年而不至於善是不善學也<hi>明道</hi>
亂治也師摯始治闗雎之樂其聲洋洋乎盈耳哉美之<lb/>
　也<hi>明道</hi>
洋洋盈耳美也孔子反魯樂正雅頌各得其所其後自<lb/>
　太師而下入河蹈海由樂正魯不用而放棄之也<hi>伊川</hi>
<pb n="KR3a0031_WYG_006-11a"/>
禹吾無間然矣言徳純完無可非間<hi>明道</hi>
子罕言利非使人去利而就害也蓋人不當以利為心<lb/>
　易曰利者義之和以義而致利斯可矣罕言仁者以<lb/>
　其道大故也論語一部言仁豈少哉蓋仁者大事門<lb/>
　人一一紀錄盡平生所言如此亦不為多也<hi>伊川</hi>
吾有知乎哉無知也者盡以告人他無知也與吾無隱<lb/>
　乎爾同<hi>伊川</hi>
叩就也兩端猶言兩頭謂始終告鄙夫也<hi>伊川</hi>
<pb n="KR3a0031_WYG_006-11b"/>
鳯鳥不至河不出圖吾已矣夫者嗜欲將至有開必先<lb/>
　也<hi>伊川</hi>
可與共學所以求之也可與適道知其所往也可與立<lb/>
　者篤志固執而不變也權與權衡之權同稱物而知<lb/>
　其輕重者也人無權衡則不能知輕重聖人則不以<lb/>
　權衡而知輕重矣聖人則是權衡也<hi>伊川</hi>
寢食不當言語時必齊如也臨祭則敬也<hi>明道</hi>
色斯舉矣不至悔吝翔而後集審擇其處<hi>明道</hi>
<pb n="KR3a0031_WYG_006-12a"/>
山梁雌雉得其時遂其性而人逢亂世反不得其所子<lb/>
　路不達故共具之孔子俾子路復審言詳意故三嗅<lb/>
　而起庶子路知之也<hi>伊川</hi>
先進猶言前輩也後進猶言後輩也先進之於禮樂有<lb/>
　其誠意而質也故曰野人後進之於禮樂習其容止<lb/>
　而文者也故曰君子孔子患時之文弊而欲救之以<lb/>
　質故曰如用之則吾從先進取其誠意之多也<hi>明道</hi>
先進於禮樂野人也謂其質朴後進於禮樂君子也謂<lb/>
<pb n="KR3a0031_WYG_006-12b"/>
　其得宜周末文弊當時之人自謂得宜而以古人為<lb/>
　質樸故孔子欲從古人古人非質樸也<hi>伊川</hi>
從我於陳蔡者皆不及門言此時皆無及孔子之門者<lb/>
　思其人故數顏子以下十人有徳行者政事者言語<lb/>
　者文學者皆從於陳蔡者也<hi>明道</hi>
四科乃從夫子於陳蔡者爾門人之賢者固不止此曽<lb/>
　子傳道而不與焉故知十哲世俗之論也<hi>明道</hi>
閔子之於父母昆弟盡其道而處之故人無非間之言<lb/>
<pb n="KR3a0031_WYG_006-13a"/>
　<hi>伊川</hi>
過猶不及如琴張曽晳之狂皆過也然而行不掩焉是<lb/>
　無實也<hi>明道</hi>
才高者過過則一出一入卑者不及則怠惰廢弛<hi>明道</hi>
師商過不及其弊為楊墨楊出於義墨出於仁仁義雖<lb/>
　天下之美然如此者失之毫釐謬以千里<hi>伊川</hi>
曽子少孔子始也魯觀其後明道豈魯也哉<hi>明道</hi>
善人非豪傑特立之士不能自達者也苟不履聖賢之<lb/>
<pb n="KR3a0031_WYG_006-13b"/>
　迹則亦不入其奥故為邦必至於百年乃可以勝殘<lb/>
　去殺也孟子以樂正子為善人信人有諸巳之謂信<lb/>
　能充實之可以至於聖賢然其始必循轍迹而後能<lb/>
　入也論篤言之篤厚者也取於人者惟言之篤厚者<lb/>
　是與君子者乎色莊者乎未可知也不可以論篤遂<lb/>
　與之必觀其行事乃可也<hi>明道</hi>
一日克己復禮天下歸仁者言一旦能克己復禮則天<lb/>
　下稱其仁非一日之間也<hi>伊川</hi>
<pb n="KR3a0031_WYG_006-14a"/>
子路之言信故片言可以折獄<hi>伊川</hi>
宿謂預也非一宿之宿也<hi>伊川</hi>
子張少仁無誠心愛民則必倦而不盡心者也故孔子<lb/>
　因問而告之<hi>伊川</hi>
先之勞之者昔周公師保萬民易曰以左右民師保左<lb/>
　右先之也勞勉也又勞勉之<hi>伊川</hi>
子路問政孔子既告之矣及請益則曰無倦而已未嘗<lb/>
　復有所告姑使深思之也<hi>明道</hi>
<pb n="KR3a0031_WYG_006-14b"/>
凡有物有形有形則有名有名則有理如以大為小以<lb/>
　高為下則言不順至於民無所措手足也<lb/>
苟有用我朞月而已可也三年有成如何曰昔在經筵<lb/>
　時嘗説因言陛下若以朞月之事問臣臣便以朞月<lb/>
　之事對若以三年之事問臣臣便以三年之事對朞<lb/>
　月而已者整頓大綱也若夫有成則在三年也然朞<lb/>
　月三年之説今世又不同須從頭整理可也漢公孫<lb/>
　𢎞言三年而化臣竊遲之李石對唐文宗以為陛下<lb/>
<pb n="KR3a0031_WYG_006-15a"/>
　責治太急皆率爾之言本不知朞月三年之事<hi>伊川</hi>
三十年為一世三十壯有室也必世而後仁化浹也<hi>伊川</hi>
冉子謂季氏之所行為政孔子抑之曰其事也言季氏<lb/>
　之家事而已謂之政者僭也如國有政吾雖不用猶<lb/>
　當與聞之也<hi>伊川</hi>
言不必信行不必果唯義所在大人之事言必信行必<lb/>
　果硜硜然小人之事小人對大人為小非為惡之小<lb/>
　人也故亦可以為士<hi>明道</hi>
<pb n="KR3a0031_WYG_006-15b"/>
剛者堅之體發而有勇曰毅木者質朴訥者遲鈍此四<lb/>
　者比之巧言令色則近於仁亦猶不得中行而與狂<lb/>
　狷也<hi>伊川</hi>
切切如體之相磨偲偲則以意此言告子路故曰切切<lb/>
　偲偲怡怡如也<hi>明道</hi>
善人教民七年亦可以即戎聖人度其時可矣如小國<lb/>
　五年大國七年云<hi>伊川</hi>
原憲孔子高弟問有所未盡蓋克伐怨欲四者無然後<lb/>
<pb n="KR3a0031_WYG_006-16a"/>
　可以為仁有而不行未至於無故止告之以為難<hi>伊川</hi>
邦有道穀邦無道穀恥也此汎舉也直哉史魚不若君<lb/>
　子哉蘧伯玉然則危言危行危行言遜乃孔子事也<lb/>
　危猶獨也與衆異不安之謂邦無道行雖危而言不<lb/>
　可不遜也<hi>明道</hi>
直哉史魚不若君子哉蘧伯玉卷而懷之乃危行言遜<lb/>
　也危行者嚴厲其行而不苟言則當遜<hi>伊川</hi>
晉文公譎而不正齊桓公正而不譎此為作春秋而言<lb/>
<pb n="KR3a0031_WYG_006-16b"/>
　也晉文公實有勤王之心而不知召王之為不順故<lb/>
　譎掩其正齊桓公伐楚責包茅雖其心未必尊王而<lb/>
　其事則正故正掩其譎孔子言之以為戒正者正行<lb/>
　其事耳非大正也亦猶管仲之仁止以事功而言也<lb/>
　<hi>伊川</hi>
桓公殺公子糾管仲不死而從之殺兄之人固可從乎<lb/>
　曰桓公子糾襄公之二弟也桓公兄而子糾弟也襄<lb/>
　公死則桓公當立此以春秋知之也春秋書桓公則<lb/>
<pb n="KR3a0031_WYG_006-17a"/>
　曰齊小白言當有齊國也於子糾則止曰糾不言齊<lb/>
　以不當有齊也不言子非君嗣子也公穀並注四處<lb/>
　皆書納糾左傳獨言子糾誤也然書齊人取子糾殺<lb/>
　之者齊大夫嘗與魯盟于蔇既欲納糾以為君又殺<lb/>
　之故書子是二罪也管氏始事糾不正也終從於正<lb/>
　義也召忽不負所事亦義也如魏徵王珪不死建成<lb/>
　之難而從太宗可謂害於義矣<hi>伊川</hi>
君子固窮者固守其窮也<hi>伊川</hi>
<pb n="KR3a0031_WYG_006-17b"/>
知及之仁不能守之此言中人以下也若夫真知未有<lb/>
　不能行者<hi>伊川</hi>
民於為仁甚於畏水火水火猶有蹈而死者言民之不<lb/>
　為仁也<hi>伊川</hi>
為仁在已無所與讓也<hi>明道</hi>
諒與信異自大體是信亮必為也<hi>明道</hi>
諒固執也與亮同古字通用孟子曰君子不亮烏乎執<lb/>
　<hi>伊川</hi>
<pb n="KR3a0031_WYG_006-18a"/>
性相近對習相逺而言相近猶相似也上智下愚才也<lb/>
　性則皆善自暴自棄然後不可移不然則可移<hi>伊川</hi>
吾其為東周乎若用孔子必行王道東周衰亂所不肯<lb/>
　為也亦非革命之謂也<hi>明道</hi>
恭則不侮蓋一恭則仁道盡矣又寛以得衆信為人所<lb/>
　任敏而有功惠以使人行五者於天下其仁可知矣<lb/>
　<hi>明道</hi>
佛肸召子必不徒然其往義也然終不往者度其終不<lb/>
<pb n="KR3a0031_WYG_006-18b"/>
　足與有為也<lb/>
六言六蔽正與恭而無禮則勞寛而栗剛而無虐之義<lb/>
　蓋好仁而不好學乃所以愚非能仁而愚徒好而不<lb/>
　知學乃愚<hi>明道</hi>
二南人倫之本王化之基苟不為之則無所自入古之<lb/>
　學者必興於詩不學詩無以言故猶正墻面而立<hi>明道</hi>
孟子曰教亦多術矣予不屑之教誨也者是亦教誨之<lb/>
　而已矣孔子不見孺悲所以深教之也<hi>明道</hi>
<pb n="KR3a0031_WYG_006-19a"/>
君子不施其親施與也言其不私其親暱也<hi>伊川</hi>
與人交際之道則子張為廣聖人亦未嘗拒人也<hi>明道</hi>
日知其所無月無忘其所能此可以為人師法矣非謂<lb/>
　此可以為人師道<lb/>
學不博則不能守約志不篤則不能力行切問近思在<lb/>
　巳者則仁在其中矣<hi>明道</hi>
望之儼然秉天陽高明氣象即之也溫中心和易而接<lb/>
　物也溫備人道也聴其言也厲則如東西南北正定<lb/>
<pb n="KR3a0031_WYG_006-19b"/>
　地道也蓋非禮勿言也君子之道三才備矣<hi>明道</hi>
大徳不踰閑指君臣父子之大義小徳如援溺之事更<lb/>
　推廣之<hi>伊川</hi>
學既優則可以仕仕既優則可以學優裕優閒一也<hi>伊川</hi>
子張既除喪而見予之琴扣之而和彈之而成聲作而<lb/>
　曰先王制禮不敢不至焉推此言之子張過於薄故<lb/>
　難與並為仁矣<hi>明道</hi>
子貢言性與天道以夫子聰明而言綏之斯來動之斯<lb/>
<pb n="KR3a0031_WYG_006-20a"/>
　和以夫子徳性而言<hi>伊川</hi>
因民之所利而利之若耕稼陶漁皆因其順利而道之<lb/>
　<hi>明道</hi>
知言之善惡是非乃可以知人孟子所謂知言是也必<lb/>
　有諸已然後知言知之則能格物而窮理<hi>伊川</hi>
今之城郭不為保民<lb/>
君子道𢎞故可大受而不可小了知測此孟子所以四<lb/>
　十不動心小人反是<hi>明道</hi>
<pb n="KR3a0031_WYG_006-20b"/>
有若等自能知夫子之道假使汚下必不為阿好而言<lb/>
　謂其論可信也<hi>伊川</hi>
惻惻然隱如物之隱應也此仁之端緒赤子入井其顙<lb/>
　有泚推之可見<hi>伊川</hi>
墨子愛其兄之子猶鄰之子墨子書中未嘗有如此等<lb/>
　言但孟子拔本塞源知其流必至於是故直之也<hi>伊川</hi>
廣居正位大道一也不處小節即是廣居<lb/>
事親若曽子而曰可者非謂曽子未盡善也人子事親<lb/>
<pb n="KR3a0031_WYG_006-21a"/>
　豈有大過曽子孟子之心皆可見矣<hi>明道</hi>
君仁莫不仁君義莫不義天下之治亂係乎人君仁不<lb/>
　仁耳離是而非則生於其心必害於其政豈待乎作<lb/>
　之於外哉昔者孟子三見齊王而不言事門人疑之<lb/>
　孟子曰我先攻其邪心心既正然後天下之事可從<lb/>
　而理也夫政事之失用人之非知者能更之直者能<lb/>
　諌之然非心存焉則一事之失救而正之後之失者<lb/>
　將不勝救矣格其非心使無不正非大人其孰能之<lb/>
<pb n="KR3a0031_WYG_006-21b"/>
　<hi>伊川</hi>
君子小人澤及五世者善惡皆及後世也<hi>伊川</hi>
可以仕則仕可以止則止可以久則久可以速則速此<lb/>
　皆時也未嘗不合中故曰君子而時中<hi>伊川</hi>
孔子於孺悲所謂不屑之教誨者也<hi>伊川</hi>
命皆一也莫之致而至者正命也桎梏而死者君子不<lb/>
　謂命<hi>伊川</hi>
恕者入仁之門<hi>伊川</hi>
<pb n="KR3a0031_WYG_006-22a"/>
仁理也人物也以仁合在人身言之乃是人之道也<hi>伊川</hi>
充實而有光輝所謂修身見於世也<hi>伊川</hi>
帶蓋指其近處下猶舍也離也古人於一帶必皆有意<lb/>
　義不下帶而道存猶云只此便有至理存焉<hi>此叚伊川語得</hi>
　<hi>之馬時伸</hi>
經徳不囘乃教上等人禍福之説使中人以下知所畏<lb/>
　懼修省亦自然之理耳若釋氏怖死以學道則立心<lb/>
　不正矣<hi>明道</hi>
<pb n="KR3a0031_WYG_006-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二程外書卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>二程外書卷一</head> <lb/>
    <p>
<pb n="KR3a0031_WYG_001-1a"/>
欽定四庫全書<lb/>
　二程外書卷一<lb/>
　　　　　　　　　　　　　宋　朱子　編<lb/>
　　朱公掞錄拾遺<lb/>
性靜者可以為學<hi>淳</hi>
學在知其所有又養其所有<hi>淳</hi>
實是實非能辨則循實是天下之事歸於一是是乃理<lb/>
　也循此理乃可進學至形而上者也<hi>正</hi>
<pb n="KR3a0031_WYG_001-1b"/>
學如不及猶恐失之不得放過也<hi>正</hi>
忠信為基本所以進徳也辭修誠意立所以居業也此<lb/>
　乃乾道由此二句可至聖人也<hi>淳</hi>
得意則可以忘言然無言又不見其意<hi>正</hi>
心得之然後可以為已物<hi>淳</hi>
君子敬以直内義以方外為學本<lb/>
黙而識之吾不得而見之矣得見善問者斯可矣<lb/>
治其器必求其用學道者當如何爾<lb/>
<pb n="KR3a0031_WYG_001-2a"/>
學始於不欺闇室<lb/>
學者多蔽於解釋注疏不須用功深<lb/>
大率把捉不定皆是不仁<lb/>
去不仁則仁存<lb/>
仁載此四事由行而宜之謂義履此之謂禮知此之謂<lb/>
　智誠此之謂信<lb/>
神也者妙萬物而為言若上竿㺯瓶至於斲輪誠至則<lb/>
　不可得而知上竿初習數尺而後至於百尺習化其<lb/>
<pb n="KR3a0031_WYG_001-2b"/>
　髙矧聖人誠至之事豈可得而知<hi>淳</hi>
人必以忠信為本無友不如巳者無忠信者也子以四<lb/>
　教文行忠信忠信禮之本人無忠信則不可以為學<lb/>
士大夫必建家廟廟必東向其位取地潔不喧處設席<lb/>
　坐位皆如事生以太祖面東左昭右穆而已男女異<lb/>
　位葢舅婦生無共坐也姑婦之位亦同太祖之設其<lb/>
　主皆刻木牌取生前行第或銜位而已婦各從夫每<lb/>
　月告朔茶酒四時春以寒食夏以端午秋以重陽冬<lb/>
<pb n="KR3a0031_WYG_001-3a"/>
　以長至此時祭也每祭訖則藏主於北壁夾室拜墳<lb/>
　則十月一日拜之感霜露也寒食則又從常禮祭之<lb/>
　飲食則稱家有無祭器坐席皆不可雜用廟門非祭<lb/>
　則嚴扃之童孩奴妾皆不可使䙝而近也<lb/>
仁者在巳何憂之有凡不在巳逐物在外皆憂也樂天<lb/>
　知命故不憂此之謂也若顏子簞瓢在他人則憂而<lb/>
　顏子獨樂者仁而已<lb/>
作詩者未必皆聖賢當時所取者取其意思止於禮義<lb/>
<pb n="KR3a0031_WYG_001-3b"/>
　而已其言未必盡善如比君以碩鼠狡童之類<lb/>
詩有取其意思可取者如無衣之詩亦有時而迫切取<lb/>
　興有一事含數件事者如瞻彼日月悠悠我思<lb/>
詖辭偏蔽淫辭陷溺深邪辭信其説至於耽惑遁辭生<lb/>
　於不正窮著便遁如墨者夷之之辭此四者楊墨兼<lb/>
　有<lb/>
不以文害辭文文字之文舉一字則是文成句是辭詩<lb/>
　為解一字不行却遷就他説如有周不顯自是作文<lb/>
<pb n="KR3a0031_WYG_001-4a"/>
　當如此<lb/>
子見南子子路不説以孔子本自見衛君行道反以非<lb/>
　禮見迫孔子歎予所否者天厭之天喪予之意否否<lb/>
　泰之否天厭吾道也<lb/>
性與天道此子貢初時未達此後能達之故發此歎辭<lb/>
　非謂孔子不言其意淵奥如此人豈易到<lb/>
曰山梁雌雉時哉時哉色斯舉矣翔而後集子路聞之<lb/>
　竦然共立後三嗅而作文如此順恐後人編簡脱錯<lb/>
<pb n="KR3a0031_WYG_001-4b"/>
　嗅字又不知古作甚字又近唄字<hi>薄賣反</hi>
日知其所亡月無忘其所能今人不為也<lb/>
信之不篤執徳無由𢎞<lb/>
立則見其參於前也在輿則見其倚於衡也然後可以<lb/>
　祈益<lb/>
無衣若以王道出軍行師我則修我戈矛與子同仇<lb/>
七月豳風大意憂思深逺有終久底意不惟豳國當如<lb/>
　此又成王中變自然發起周公言終久意思一之日<lb/>
<pb n="KR3a0031_WYG_001-5a"/>
　二之日語辭如此今人尚道甚時如何又如何不可<lb/>
　謂變月言日女心傷悲采蘩女功之時悲則思慮意<lb/>
　當女功事思慮一家之所須君子之奉殆及君子同<lb/>
　享此不須執辭此是終久底意思<lb/>
鴟鴞惡鳥謂之既取我子無毁我室言惜巢之甚在鳥<lb/>
　如此在人則是不壞王室不必以子為管蔡鴟鴞是<lb/>
　管蔡此一篇闕文難解<lb/>
出車喓喓草蟲意是南征西夷怨薄伐西戎時如此<lb/>
<pb n="KR3a0031_WYG_001-5b"/>
采薇彼爾戍役戍役維何維常之華言與將帥相承副<lb/>
　如常棣之華路路車也君子將帥也君子所依小人<lb/>
　所腓喻君子之憑依士衆小人則腓也易咸其腓腓<lb/>
　脚肚動貌作止柔止喻時<lb/>
皇華送之以禮樂君不能自行故遣使以諭誠意於四<lb/>
　方若無忠信安得誠意言此詩是如此不必詩中求<lb/>
九罭遵渚不宜刺朝廷言公之不歸於女信安乎得無<lb/>
　以我公歸乎<lb/>
<pb n="KR3a0031_WYG_001-6a"/>
詩若還以樂天知命處之則一時都無事其中也有君<lb/>
　子情意不到處<lb/>
詩可以怨譏刺總是<lb/>
小弁與舜之怨别舜是自怨小弁直怨我罪伊何<lb/>
大要則止乎禮義其情則是國人之情<lb/>
考槃觀其名早已可見君子之心處之已安知天下決<lb/>
　然不可復為雖然如此退處至於其心寤寐間永思<lb/>
　念不得復告於君畎畝不忘君之意<lb/>
<pb n="KR3a0031_WYG_001-6b"/>
候人言不稱其君臣相遇薈兮蔚兮草木藂茂貌山有<lb/>
　薈蔚之草木便朝躋而采之室有婉孌之少女人便<lb/>
　斯飢而思之薈蔚言其材斯飢言其徳<lb/>
白華自是漚之為菅白茅自是為束各自為用如后妾<lb/>
　各自有職分之子却逺此義理雲結為雨露所以均<lb/>
　被菅茅王之遇妃妾貴賤亦當均被我天運艱難故<lb/>
　之子不猶碩人幽王也樵彼桑薪薪之善者也申后<lb/>
　宜待之以禮今反薄鼓聲聞於外我之誠意反不能<lb/>
<pb n="KR3a0031_WYG_001-7a"/>
　感動於君此有鶖得所之不若也鴛鴦戢翼其常如<lb/>
　此扁石登髙以升車今捨此履卑如舍申適褒<lb/>
丘中有麻大都言丘言阿言山多喻朝廷丘中是物所<lb/>
　生聚處麻是亦生其間不謂丘中更豐美但言丘中<lb/>
　有麻麻能衣人有用底物喻賢者有益於人言朝廷<lb/>
　當有賢者今彼畱乃小人賢者却咨嗟不見用將其<lb/>
　來施施思其來當有賢者以施惠澤也麥人所賴以<lb/>
　食亦喻賢者却反在鄉國故思其來食李徒能悦人<lb/>
<pb n="KR3a0031_WYG_001-7b"/>
　口而不足以濟人如小人在位徒能悦人而無實效<lb/>
　及於民又貽我佩玖止以其玩好而不切於用賢者<lb/>
　則如麻麥之衣食人<lb/>
丘中有麻不是所宜有處<hi>一本無不字</hi>
碩人頎頎碩人敖敖疑頎頎敖敖兩句先言莊公衣褧<lb/>
　衣非婦人服說於農郊言其勤政已下始言莊姜翟<lb/>
　茀以朝勸勉莊公使大夫夙退無使君勞不說使驕<lb/>
　上僭却言其勤政見莊姜賢處含怒不妬爭意施罛<lb/>
<pb n="KR3a0031_WYG_001-8a"/>
　濊濊鱣鮪發發言罛非取魚之意不能得大魚興莊<lb/>
　姜不見答徒有葭菼揭揭似庶姜孽孽驕且上僭故<lb/>
　庶士有朅言國人閔而憂之也罛小器也鱣鮪大魚<lb/>
　也葭菼冗雜貌罛中又隱無子意<lb/>
自牧歸荑卑以自牧之意荑柔順意自牧歸順信美且<lb/>
　異此非是女能如此美乃賢美人貽之如此深美之<lb/>
　所以切責之序言衛君無道夫人無徳<lb/>
式㣲式㣲㣲衛君之故故字以其職而言以其為方伯<lb/>
<pb n="KR3a0031_WYG_001-8b"/>
　連帥故暴露於中野㣲衛君之躬指其人也又切指<lb/>
　其人者以仁人君子望之泥中泥塗之中也大率詩<lb/>
　意貴優柔不迫切此乃治詩之法以為君若不在此<lb/>
　我胡為在此斥黎君也乃是脅君以歸又迫切時幾<lb/>
　乎罵<lb/>
旄丘地名前高後下誕之節兮言葛節短也延蔓相屬<lb/>
　叔伯何故却不相救恤何字之<hi>一作文</hi>意黎在衛之西<lb/>
　狄在衛之北我黎之臣子非無車但汝不與我同故<lb/>
<pb n="KR3a0031_WYG_001-9a"/>
　也<lb/>
中谷有蓷蓷菼葦當在水不當在谷中是失所意修字<lb/>
　非修長之修疑同周禮修脯之修過於乾底意暵暴<lb/>
　也其乾猶未甚但遇爾艱難我便不善去濕則其性<lb/>
　之濕都無言其恩意已絶啜其泣矣何嗟及矣嗟時<lb/>
　也<lb/>
三英粲兮粲然光明貌英乃若五紽類自是衣服禮數<lb/>
　制度非三徳也<lb/>
<pb n="KR3a0031_WYG_001-9b"/>
芄蘭蔓生草柔弱不能自立須依附方成枝葉興惠公<lb/>
　柔弱童子佩成人之服雖佩人君成人之服其才能<lb/>
　却不我知垂帶悸兮臨朝悸悸然執心不定甲長也<lb/>
　才能却不能君長我庶民<lb/>
兔爰兔奔走意詩序閔周由桓王失信故諸侯背叛構<lb/>
　怨連禍而使王師傷敗却周人受其禍難羅本以罝<lb/>
　兔今却雉離于羅如諸侯不軌周人受害<lb/>
雄雉于飛泄泄其羽雙飛之意此男怨之辭言雄雉尚<lb/>
<pb n="KR3a0031_WYG_001-10a"/>
　得其配匹已反不如我之懷思自罹此阻隔次章女<lb/>
　怨下上其音相應和之辭日月取其迭往迭來之意<lb/>
　又日月陰陽相配而不相見又旦暮所見動人情思<lb/>
　總意包其間百爾君子責為政者汝豈不知徳行戰<lb/>
　國間惟是報怨不然貪人土地未嘗有以義興師動<lb/>
　衆言汝但不忮不求何所用而不臧忮報怨也求貪<lb/>
　土地也若以義發師婦人何怨之有婦人猶勉之正<lb/>
　也若謂夫從役婦便怨成何義理<lb/>
<pb n="KR3a0031_WYG_001-10b"/>
狡童褰裳此兩節都只一意别無異義然謂君為狡童<lb/>
　於義有害離騷之中憂君之心則至然謂之不合道<lb/>
　者後面比君為禽又况目之曰狡童言不與我即是<lb/>
　鄭國人臣罪當誅天王聖明文王之心以紂為聖明<lb/>
　何況比君為禽又況目之狡童但作詩者未必皆聖<lb/>
　人孔子各有所取此則取其不能與賢人圖事<lb/>
清人一篇却是詠歌其事含情意在其間消彭軸莫也<lb/>
　是地名左旋右抽中軍作好不必言射猶言高克之<lb/>
<pb n="KR3a0031_WYG_001-11a"/>
　進不以禮<lb/>
摽有梅汲汲惟恐不及時<lb/>
有女同車前説忽不娶齊女後言齊女却失却本意忽<lb/>
　不娶齊謂齊大非偶却不因色此則是設辭下言彼<lb/>
　美結他詩中似如此者亦多<lb/>
丰以諸事豐備此詩主意言男則須言女是俟我於巷<lb/>
　非不下我又俟我於堂非不有禮將迎不可訓作送<lb/>
　但女家因事不得將迎也衣錦裳錦即是丈夫若婦<lb/>
<pb n="KR3a0031_WYG_001-11b"/>
　人則惟欲其顯安有惡其文之著古之錦疑今之綾<lb/>
　是褧錦相副之物如男女相配叔兮伯兮故駕予與<lb/>
　行都主男女怨思失期意<lb/>
東門之揚言婚姻昏時今則明星煌煌而不至揚最得<lb/>
　陽氣之先者言人反不及時<lb/>
凡説婚姻男女多言東東取生育之意人君多言南凶<lb/>
　喪多言北又有各就其國所有而言者如周詩多言<lb/>
　南<lb/>
<pb n="KR3a0031_WYG_001-12a"/>
羔裘豹祛不是相稱猶君臣民須一體今反不相䘏民<lb/>
　則惟惠之懷言豈無他人惟子之故<lb/>
汾沮洳沮洳水浸下濕之地雖有生物衆人亦棄之不<lb/>
　采而君去采之言其儉嗇太過衆人棄之如此彼其<lb/>
　之子反美愛之無度公路公行非公道如此非衆人<lb/>
　所共取即非公道公族公類公路衆人所共由之路<lb/>
伐檀檀材可適用者言君子雖不得進亦自致身於清<lb/>
　潔之地檀美材須是作梁棟用至於輪輻非檀可為<lb/>
<pb n="KR3a0031_WYG_001-12b"/>
東門之墠除地曰墠茹藘可以染色言以禮則坦平如<lb/>
　墠以色則姦阻如阪所以致民如此者正謂其室家<lb/>
　則邇其人甚逺大抵丰東門之揚盡是已許昏後以<lb/>
　禮不足不能成昏至於過時後上又不能使人殺禮<lb/>
　故使人至淫奔婦人脯脩棗栗若以禮時則是踐履<lb/>
　此室家之道豈不思欲得以禮如此即子不我即故<lb/>
　待禮不得也<lb/>
葛屨儉嗇便機巧計較所得也糾糾牢固意言牢做葛<lb/>
<pb n="KR3a0031_WYG_001-13a"/>
　屨亦以履霜摻摻貴者言衣服亦分貴賤禮諸母不<lb/>
　潄裳䙅之襋之補綻意提提據字義勞意宛然左辟<lb/>
　右插衣古者短右袂謂便於事此皆賤者之事却佩<lb/>
　象揥貴者之服此等總生於褊心<lb/>
無衣武公始并晉國而能請命於天子之使故美其可<lb/>
　美也當時使來到國故請之七與六衣中一箇數目<lb/>
　無以六為節此惟美其能請命一事以簒國殺君不<lb/>
　以為羞至於衣服僭侈何難然其心不安至於請命<lb/>
<pb n="KR3a0031_WYG_001-13b"/>
　然後安此意思却可取又聖人不獨取其如此亦以<lb/>
　見當時之善雖大惡有如此詩亦可取魯風詩非無<lb/>
　大惡然聖人錄其頌不錄其風此則為君諱也觀其<lb/>
　頌之善止於此其他則可知<lb/>
揚之水白石鑿鑿同介甫説素衣朱襮見其美於外如<lb/>
　桓叔在下反見其徳澤於民使晉人從之<lb/>
采苓苓是甘草喻讒最好若首陽之上却無<lb/>
　二程外書卷一<lb/>
</p>
<p>
</p>
  </div>
</body>
</text>
</TEI>
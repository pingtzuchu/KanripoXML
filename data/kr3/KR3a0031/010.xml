<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>二程外書卷十</head> <lb/>
    <p>
<pb n="KR3a0031_WYG_010-1a"/>
欽定四庫全書<lb/>
　二程外書卷十<lb/>
　　　　　　　　　　　　　宋　朱子　編<lb/>
　　大全集拾遺<lb/>
聖人未嘗無喜也象喜亦喜聖人未嘗無怒也一怒而<lb/>
　安天下之民聖人未嘗無哀也哀此煢獨聖人未嘗<lb/>
　無懼也臨事而懼聖人未嘗無愛也仁民而愛物聖<lb/>
　人未嘗無欲也我欲仁斯仁至矣但中其節則謂之<lb/>
<pb n="KR3a0031_WYG_010-1b"/>
　和<lb/>
荀卿才高學陋以禮為偽以性為惡不見聖賢雖曰尊<lb/>
　子弓然而時相去甚逺聖人之道至卿不傳揚子雲<lb/>
　仕莽賊謂之旁燭無疆可乎隱可也仕不可也<lb/>
劉子文之學甚支離只立名做法語便不是了<lb/>
游酢於西銘讀之已能不逆於心言語之外别立得這<lb/>
　箇義理便道中庸矣<hi>道一作到</hi>
向日與向火意思别火只是一箇酷烈底性日則自然<lb/>
<pb n="KR3a0031_WYG_010-2a"/>
　一般生底氣便與人氣接<lb/>
問星辰曰星是二十八宿辰是日月五星<lb/>
井泉之異全由地脈一澑之别伯淳在扶溝扶溝水皆<lb/>
　醎惟僧舍井小甘不欲令婦女往汲之乃禁之既禁<lb/>
　之又一縣無水乃相一端鑿一井其味適别地脈是<lb/>
　一澑也又如在襄城寺中水醎寺外水甘一日觀其<lb/>
　墻下有地皮一旋裂於是試令近墻鑿井遂亦甘只<lb/>
　是要相地脈如何<lb/>
<pb n="KR3a0031_WYG_010-2b"/>
冬桃今視之似先春其實晚桃也直到如今方發<lb/>
南京三十六岡改葬只是臺中人為之要得自振其術<lb/>
　以營利也<lb/>
有人葬埋至有毁伐其親之屍以祈福利然偶獲禍其<lb/>
　事雖未必然然据理安得不招此禍<lb/>
冬至與諸友賀先生不出云有司法服慰乃出<lb/>
子夏易雖非卜商作必非杜子夏所能為必得於師傳<lb/>
　也<lb/>
<pb n="KR3a0031_WYG_010-3a"/>
易因爻象論變化因變化論神因神論人因人論徳行<lb/>
　大體通論易道而終於黙而成之不言而信存乎德行<lb/>
復者反本也本有而去之今來復乃見天地之心也乃<lb/>
　天理也此賢人之事也<lb/>
惟聖罔念作狂如周官六徳之聖通明之謂也<lb/>
徽柔懿恭四事也徽懿皆美也懿美中似有寛裕意研<lb/>
　其意味乃得之若淵亦深也淵則深中有奧意<lb/>
周禮不全是周公之禮法亦有後世隨時添入者亦有<lb/>
<pb n="KR3a0031_WYG_010-3b"/>
　漢儒撰入者如吕刑文侯之命通謂之周書<lb/>
學者有所得不必在談經論道間當於行事動容周旋<lb/>
　中禮得之<lb/>
學者不學聖人則已欲學之須是熟玩聖人氣象不可<lb/>
　止於名上理㑹如是只是講論文字<lb/>
易學後來曽子子夏學得㬠到上面也<lb/>
君實近年病漸較㬠放得下也<lb/>
致知在格物格至也窮理而至於物則物理盡<lb/>
<pb n="KR3a0031_WYG_010-4a"/>
先生曰司馬遷為近古書中多有前人格言如作紀本<lb/>
　尚書但其間有曉不得書意有錯用却處嘉仲問項<lb/>
　籍作紀如何曰紀只是有天下方可作又問班固嘗<lb/>
　議遷之失如何曰後人議前人固甚易<lb/>
天下寧無魏公之忠亮而不可無忠臣之義昔事建成<lb/>
　而今事太宗可乎<lb/>
薛公言黥布出上策則關東非漢有非也使出上策亦<lb/>
　敗<lb/>
<pb n="KR3a0031_WYG_010-4b"/>
趙襄子姊為代國夫人襄子既殺代王將奪其國夫人<lb/>
　距戰是也身為代國夫人社稷無主獨當其任義不<lb/>
　可棄社稷以與弟則戰而殺之非姊殺弟也代國夫<lb/>
　人殺賊也<lb/>
陳實見張讓是故舊見之可也不然則非矣此所謂太<lb/>
　丘道廣<lb/>
唐之有天下數百年自是無綱紀太宗肅宗皆簒也更<lb/>
　有甚君臣父子其妻則取之不正又妻殺其夫簒其<lb/>
<pb n="KR3a0031_WYG_010-5a"/>
　位無不至也若太宗言以功取天下此尤不可最啓<lb/>
　僭奪之端其惡大是殺兄簒位又取元吉之妻後世<lb/>
　以為聖明之主不可㑹也太宗與建成史所書却是<lb/>
　也肅宗則分明是乘危而簒若是則今後父有事安<lb/>
　得使其子<lb/>
新書且未説義中否且如與小人説能亦有至言然只<lb/>
　是一箇氣象今日新書讀之便有一箇支離氣象<hi>疑有</hi>
　<hi>誤字</hi>
<pb n="KR3a0031_WYG_010-5b"/>
觀太學諸生數千人今日之學要之亦無有自信者如<lb/>
　游酢楊時等二三人游其間諸人遂為之警動敬而<lb/>
　逺之<lb/>
先生自少時未嘗乗轎頃在蜀與二使者游二峽使者<lb/>
　相强乗轎不可詰其故語之曰某不忍乗分明以人<lb/>
　代畜若疾病及泥濘則不得已也二使者亦將不乗<lb/>
　某語之曰使者安可不乗既至留題壁間先生曰毋<lb/>
　書某名詰其故曰以使者與一閒人遊若錚客當時<lb/>
<pb n="KR3a0031_WYG_010-6a"/>
　竟不乗轎亦不留名<lb/>
村酒肆要之蠧米麥聚閒人妨農工致詞訟藏賊盜州<lb/>
　縣極有害<lb/>
正叔謂子厚在禮院所定龍女衣冠使依封號夫人品<lb/>
　秩為準正叔語其非此事合理㑹夫大河之塞莫非<lb/>
　上天降鑒之靈官吏勤職士卒效命彼龍水獸也何<lb/>
　力焉今最宜與他正人畜分不宜使畜產而用人之<lb/>
　衣服<lb/>
<pb n="KR3a0031_WYG_010-6b"/>
汝之多癭以地氣壅滯嘗有人以器雜貯州中諸處水<lb/>
　例皆重濁至有水脚如膠者食之安得無癭治之之<lb/>
　術於中開鑿數道溝渠洩地之氣然後少可也<lb/>
介甫言律是八分書是他見得又有學律者言今之人<lb/>
　析言破律正叔謂律便是此律否但恐非也學者以<lb/>
　傳世來未之或能改也惟近年改了一字舊言指斥<lb/>
　乗輿言理惡者死今改曰情理亦非也今有人極一<lb/>
　場凶惡無禮於上猶不當死須是反逆得死也邪<lb/>
<pb n="KR3a0031_WYG_010-7a"/>
酒是麴糵為之以亂其氣人苟持其志則不到於亂乃<lb/>
　知飲酒須徳持之未有害也志之為力極可怪<lb/>
石炭穴中遺火則連蔓火不絶故有數百千年今火山<lb/>
　蓋為山中時有火光必是此箇火時發於山間也<lb/>
昔聶覺唱不信鬼神之説故身殺湫魚其同行者有不<lb/>
　食魚而病死者有食魚亦不病不死者只是其心打<lb/>
　得過或食而病或不食而病要之山中陰森之氣心<lb/>
　懷憂思以致動其氣血也如太一湫魚自唐以來自<lb/>
<pb n="KR3a0031_WYG_010-7b"/>
　不敢取今當不可容然亦只如此者蓋自相食及亦<lb/>
　有死傷也若晉祠之魚則極多必是吞魚之魚不衆<lb/>
　也伯淳嘗到其水濱魚可俯拾然衆人不取以神為<lb/>
　畏而特不殘及於此魚也<lb/>
今人家買乳婢亦多有不得已者或不能自乳須著使<lb/>
　人然食巳子而殺人之子不是道理必不得已用二<lb/>
　乳而食二子我之子又足備他虞或乳母病且死則<lb/>
　不能為害或以勢要二人又不更為巳子而殺人子<lb/>
<pb n="KR3a0031_WYG_010-8a"/>
　要之只是有所費若不幸致誤其子害孰大焉<lb/>
今人居覆載中却不知天地在照臨之内却不理會得<lb/>
　日月此冥然而行者也<lb/>
凡人有斗筲之量有鍾鼎之量有釜斛之量江海亦大<lb/>
　矣然尚有限惟聖人之量與天地並故至多不盈至<lb/>
　少不虚凡人為器量所拘到滿後自然形見本朝向<lb/>
　敏中號有度量至作相却與張齊賢爭取一妻為其<lb/>
　有十萬囊槖故也王隨亦有徳行仁宗嘗稱王隨徳<lb/>
<pb n="KR3a0031_WYG_010-8b"/>
　行李淑文章至作相蕭端公欲得作三路運使及退<lb/>
　隨語室中人曰何不以溺自照面看做得三路運使<lb/>
　無皆量所動也今人何嘗不動只得綾寫一卷與便<lb/>
　動又干他身分甚事<lb/>
程蘇之姓傳於天下者不蕃至於張王李趙雖其出不<lb/>
　一要之其姓蕃衍此亦受姓之祖其流之盛固有定<lb/>
　分也<lb/>
日再中只是新垣平詐言也史冊實之後世遂以為誠<lb/>
<pb n="KR3a0031_WYG_010-9a"/>
　然如丁謂天書之類當時人却未必全信却是後世<lb/>
　觀史者已信矣<lb/>
太行山千里一塊石更無間故於石上起峰<lb/>
天下獨高處無如河東上黨者言上與天為黨也澤州<lb/>
　北望有桑林村蓋湯自為犧牲處湯十一遷所居皆<lb/>
　言亳却似今言京師之比<lb/>
佛畢竟不知性命世之人相詆曰爾安知性命是果報<lb/>
　知之<lb/>
<pb n="KR3a0031_WYG_010-9b"/>
問古人所謂衣冠不正無容止為身之恥今學佛者反<lb/>
　以為幻妄此誠為理否曰只如一株樹春華秋枯乃<lb/>
　是常理若是常華則無此理却是妄也今佛氏以死<lb/>
　為無常有死則有常無死却是無常<lb/>
周茂叔謂一部法華經只消一箇艮卦可了<lb/>
要之釋氏之學他只是一箇自私姦黠閉睂合眼林間<lb/>
　石上自適而已<lb/>
明言吾理使學者曉然審其是非始得<lb/>
<pb n="KR3a0031_WYG_010-10a"/>
釋氏之説其歸欺詐今在法欺詐雖赦不原為其罪重<lb/>
　也及至釋氏自古至今欺詐天下人莫不溺其説而<lb/>
　不自覺也豈不謂之大惑耶原釋祖只是一箇黠胡<lb/>
　亦能窺測因緣轉化其始亦只似譬喻其徒識卑者<lb/>
　得入於形器故後來只去就上結果其説始以世界為<lb/>
　幻妄而謂有天宫後亦以天為幻卒歸之無佛有髮<lb/>
　而僧復毁形佛有妻子舍之而僧絶其類若使人盡<lb/>
　為此則老者何養幼者何長以至剪帛為衲夜食欲<lb/>
<pb n="KR3a0031_WYG_010-10b"/>
　省舉事皆反常不近人情至如夜食後睡要敗陽氣<lb/>
　其意尤不美直如此奈何不下<lb/>
大宗小宗圖子六七年前被人將出後來京師印却便<lb/>
　是這本<lb/>
　<lb/>
　<lb/>
　<lb/>
　二程外書卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>二程外書卷三</head> <lb/>
    <p>
<pb n="KR3a0031_WYG_003-1a"/>
欽定四庫全書<lb/>
　二程外書卷三<lb/>
　　　　　　　　　　　　　宋　朱子　編<lb/>
　　陳氏本拾遺<lb/>
朝聞道夕死可矣死得是也<lb/>
三月不違仁言其久過此則從心不踰矩聖人也聖人<lb/>
　則渾然無間斷故不言三月此孔子所以惜其未止<lb/>
　也<lb/>
<pb n="KR3a0031_WYG_003-1b"/>
聖人天地之用也<lb/>
養心莫善於寡欲多欲皆自外來公欲亦寡矣<lb/>
興於詩者吟咏性情涵暢道徳之中而歆動之有吾與<lb/>
　㸃之氣象<lb/>
老者安之朋友信之少者懷之乃天道也<lb/>
由孟子可以觀易<lb/>
復其見天地之心一言以蔽之天地以生物為心<lb/>
聖人無一事不順天時故至日閉闗<lb/>
<pb n="KR3a0031_WYG_003-2a"/>
人之一肢病不知痛癢謂之不仁人之不仁亦猶是也<lb/>
　蓋不知仁道之在巳也知仁道之在巳而由之乃仁<lb/>
　也<lb/>
克者勝也難勝莫如巳勝巳之私則能有諸巳是反身<lb/>
　而誠者也凡言仁者能有諸巳也<hi>一作凡言克者未能有諸巳也</hi>必<lb/>
　誠之在已然後為克巳禮亦理也有諸已則無不中<lb/>
　於理君子慎獨敬以直内義以方外所以為克己復<lb/>
　禮也克己復禮則事事皆仁故曰天下歸仁人之視<lb/>
<pb n="KR3a0031_WYG_003-2b"/>
　最先非禮而視則所謂開目便錯了次聴次言次動<lb/>
　有先後之序人能克己<hi>一作克仁</hi>則心廣體胖仰不愧俯<lb/>
　不怍其樂可知有息則餒矣<lb/>
一言可以興邦公也一言可以喪邦私也公主明<lb/>
極高明而道中庸非二事中庸天理也天理固高明不<lb/>
　極乎高明不足以道中庸中庸乃高明之極<hi>伯淳</hi>
君子有義有命求則得之舍則失之是求有益於得也<lb/>
　求在我者也此言義也求之有道得之有命是求無<lb/>
<pb n="KR3a0031_WYG_003-3a"/>
　益於得也求在外者也此言命也至於聖人則惟有<lb/>
　義而無命行一不義殺一不辜而得天下不為也此<lb/>
　言義不言命也<lb/>
人心惟危人欲也道心惟㣲天理也<lb/>
為惡之人未嘗知有思有思則為善矣思至於再則已<lb/>
　審三則惑矣<lb/>
艮其背止欲於無見若欲見於彼而止之所施各異若<lb/>
　艮其止止其所也止各當其所也聖人所以應萬變<lb/>
<pb n="KR3a0031_WYG_003-3b"/>
　而不窮<hi>一作勞</hi>者事各止當其所也若鑑在此而物之<lb/>
　妍媸自見於彼也聖人不與焉時止則止時行則行<lb/>
　時行對時止而言亦止其所也<lb/>
艮思不出其位乃止其所也動靜不失其時皆止其所<lb/>
　也艮其背乃止也背無欲無私也故可止<lb/>
加我數年五十以學易時年未五十也孔子未發明易<lb/>
　道之時如八索之類不能無謬亂既贊易道黜八索<lb/>
　則易之道可以無過謬言學與大皆謙也<lb/>
<pb n="KR3a0031_WYG_003-4a"/>
子貢善形容孔子徳美温以接物良乃善心恭則不侮<lb/>
　儉則無欲讓則不好勝至於是邦宜必聞政<lb/>
孔子生而知之者也自十五以下事皆學而知之者所<lb/>
　以教人也三十有所立四十能不惑五十知天命而<lb/>
　未至命六十聞一以知百耳順心通也凡人聞一言<lb/>
　則滯於一言一事則滯於一事不能貫通耳順者聞<lb/>
　言則喻無所不通七十從心然後至於命<lb/>
願無伐善則不私矣無施勞則仁矣顏子之志則可謂<lb/>
<pb n="KR3a0031_WYG_003-4b"/>
　大而無以加矣然以孔子之言觀之則顔子之言出<lb/>
　於有心也至於老者安之朋友信之少者懷之猶天<lb/>
　地之化付與萬物而已不勞焉此聖人之所為也今<lb/>
　夫羈靮以御馬而不以制牛人皆知羈靮之制在乎<lb/>
　人而不知羈靮之生由於馬聖人之化亦由是也<lb/>
孔子之見南子禮當見之也南子之欲見孔子亦其善<lb/>
　心也聖人豈得而拒之子路不悦故夫子陳之曰予<lb/>
　所否塞者天厭之言使我至此者天命也<lb/>
<pb n="KR3a0031_WYG_003-5a"/>
孔子曰二三子以吾為隱乎吾無隱乎爾無知之謂也<lb/>
　聖人之教人俯就之若此猶恐衆人以為高逺而不<lb/>
　親也聖人之言必降而自卑不如此則人不親賢人<lb/>
　之言必引而自高不如此則道不尊觀孔子孟子則<lb/>
　可見矣<lb/>
叩其兩端者如樊遲問仁子曰愛人問知子曰知人舉<lb/>
　其近者衆人之所知極其逺者雖聖人亦如是矣其<lb/>
　與人莫不皆然終始兩端皆竭盡矣<lb/>
<pb n="KR3a0031_WYG_003-5b"/>
聖人愈自卑而道已高賢人不高則道不尊聖賢之分<lb/>
　也不為酒困是也<lb/>
子路冉有公西華皆欲得國而治之故孔子不取曾㸃<lb/>
　狂者也未必能為聖人之事而能知孔子之志故曰<lb/>
　浴乎沂風乎舞雩詠而歸言樂而得其所也孔子之<lb/>
　志在於老者安之朋友信之少者懷之使萬物莫不<lb/>
　遂其性曾㸃知之故孔子喟然歎曰吾與㸃也<lb/>
仲尼三年有成因周之舊<lb/>
<pb n="KR3a0031_WYG_003-6a"/>
喜怒在事則理之當喜怒也不在血氣則不遷<lb/>
於義理無害雖貧亦樂有害則慊慊<hi>一有則字</hi>不樂<lb/>
桀溺言天下衰亂無道者滔滔者皆是也孔子雖欲行<lb/>
　其教而誰可以化而易之孔子言如使天下有道我<lb/>
　則無所治不與易之也今所以周流四方為時無道<lb/>
　故也聖人不敢有忘天下之心知其不可而猶為之<lb/>
　故其言如此<lb/>
二帝三王之道後世無以加焉孔子之所常言故弟子<lb/>
<pb n="KR3a0031_WYG_003-6b"/>
　聚而記之夫子得邦家亦猶是也<hi>堯曰篇</hi>
語之而敬故不惰言其好學也<lb/>
瞻之在前過者忽然在後不及也如有所立卓爾聖人<lb/>
　之中也<lb/>
子在囘何敢死死當為先死非囘之所當為所當為者<lb/>
　上告天子下告方伯以討其罪爾<lb/>
舉前代之善者準此以損益之此成法也鄭聲使人淫<lb/>
　溺佞人使人危殆故逺之然後可守成法<lb/>
<pb n="KR3a0031_WYG_003-7a"/>
不踰閑者不踰矩也小徳出入於法度之中大徳如孔<lb/>
　子小徳如顏子有一不善是亦出入也<lb/>
聖人之教未嘗私厚其子學詩學禮止可告之若此學<lb/>
　必待其自肯<lb/>
孔子與惡人言故以遜辭免禍言不必信行不必果惟<lb/>
　義所在此之謂也然而孔子未嘗不欲仕但仕於陽<lb/>
　虎之時則不可吾將仕矣未為非信也<lb/>
公山召我而豈徒哉是孔子意他雖叛而召我其心不<lb/>
<pb n="KR3a0031_WYG_003-7b"/>
　徒然往而教之遷善使不叛則已此則於義直有可<lb/>
　往之理而孔子亦有實知其不能改而不往者佛肸<lb/>
　召亦然<lb/>
禘自既灌而往皆不足觀從首至末皆非也知孔子不<lb/>
　欲觀之説則於天下知萬事各正其名則其治如示<lb/>
　諸掌<lb/>
獲罪於天時無所祈禱何為媚奥何為媚竈奥尊者所<lb/>
　居喻貴臣竈一家所切喻當權<lb/>
<pb n="KR3a0031_WYG_003-8a"/>
孔門弟子自孔子沒後各自離散只有曽子便别如子<lb/>
　夏子張欲以所事孔子事有若獨曽子便道不可自<lb/>
　子貢以上必皆不肯某自涪陵歸見門人皆已支離<lb/>
　不知他日身後又何如也但得箇信時便自有長進<lb/>
　處孔子弟子甚多亦不能皆合於孔子如子路言子<lb/>
　之迂也又曰末之也已及其退思終合於孔子只為<lb/>
　他信便自然思量到也<hi>此一叚莆田本</hi>
皆不及門今不在焉<lb/>
<pb n="KR3a0031_WYG_003-8b"/>
徳不孤必有鄰一徳立而百善從之<lb/>
棠棣之華偏其反而豈不爾思室是逺而只取不逺之<lb/>
　意<lb/>
山梁雌雉時哉時哉此聖人嘆雉在山梁得其時而民<lb/>
　不得其時也子路不察乃共之三嗅而作使子路知<lb/>
　我意不在是也<lb/>
毋意毋非禁止之辭聖人絶此四者何用禁止毋意與<lb/>
　毋我相近毋固與毋必相近須要分别不同意與志<lb/>
<pb n="KR3a0031_WYG_003-9a"/>
　别志是所存處意是發動處如先意承志自别也意<lb/>
　發而當即是理也非意也發而不當是私意也又問<lb/>
　聖人莫是任理而不任意否曰是<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0031_WYG_003-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二程外書卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>二程外書卷八</head> <lb/>
    <p>
<pb n="KR3a0031_WYG_008-1a"/>
欽定四庫全書<lb/>
　二程外書卷八<lb/>
　　　　　　　　　　　　　宋　朱子　編<lb/>
　　游氏本拾遺<lb/>
問文中子圓者動方者靜先生曰此正倒説了靜體圓<lb/>
　動體方<lb/>
問管仲設使當初有必死之理管仲還肯死否曰董仲<lb/>
　舒道得好惟仁人正其誼不謀其利明其道不計其<lb/>
<pb n="KR3a0031_WYG_008-1b"/>
　功<lb/>
問知崇禮卑曰崇的便是知卑的便是禮<lb/>
問充塞乎天地之間莫是用於天地間無窒礙處否曰<lb/>
　此語固好然孟子却是説氣之體<lb/>
問寢不尸曰毋不敬<lb/>
因論持其志先生曰只這箇也是私然學者不恁地不<lb/>
　得<lb/>
古者大享夫人有見賓之禮南子雖妾靈公既以夫人<lb/>
<pb n="KR3a0031_WYG_008-2a"/>
　處之使孔子見於是時豈得不見<lb/>
天且不違况於鬼神乎鬼神言其功用天言其主宰<lb/>
天下雷行物與无妄先天後天言合乎天理也人欲則<lb/>
　偽矣<lb/>
古人善推其所為而已矣此特告齊宣云爾聖人則不<lb/>
　待推<lb/>
仲尼聖人其道大當定哀之時人莫不尊之後弟子各<lb/>
　以其所學行異端遂起至孟子時不得不辯也<lb/>
<pb n="KR3a0031_WYG_008-2b"/>
歲寒然後知松柏之後凋只取堅不變之義<lb/>
鼓萬物而不與聖人同憂聖人有為之功天地不宰之<lb/>
　功<lb/>
孔子之時周室雖微天下諸侯尚知尊周為義故春秋<lb/>
　之法以尊周為本至孟子時七國争雄而天下不知<lb/>
　有周然而生民塗炭諸侯是時能行王道則可以王<lb/>
　矣蓋王者天下之義主也故孟子所以勸齊之可以<lb/>
　王者此也<lb/>
<pb n="KR3a0031_WYG_008-3a"/>
初見先生次日先生復禮因問安下飯食穩便因謂君<lb/>
　子食無求飽居無求安顏子簞瓢陋巷不改其樂簞<lb/>
　瓢陋巷何足樂蓋别有所樂以勝之耳<hi>伊川</hi>
問佛戒殺生之説如何曰儒者有兩説一説天生禽獸<lb/>
　本為人食此説不是豈有人為蟣蝨而生耶一説禽<lb/>
　獸待人而生殺之則不仁此説亦不然大抵力能勝<lb/>
　之者皆可食但君子有不忍之心爾故曰見其生不<lb/>
　忍見其死聞其聲不忍食其肉是以君子逺庖厨也<lb/>
<pb n="KR3a0031_WYG_008-3b"/>
　舊先兄嘗見一蝎不忍殺放去頌中有二句云殺之<lb/>
　則傷仁放之則害義<hi>伊川</hi>
敬以直内義以方外與徳不孤一也為善者以類應有<lb/>
　朋自逺方來充之至於塞乎天地皆不孤也<lb/>
伯夷孟子言其迹得聖人之清孔子言淸而有量故曰<lb/>
　不念舊惡怨是用希又曰求仁而得仁又何怨若曰<lb/>
　餓於首陽之下但不食周粟貧且餓爾非謂不食周<lb/>
　粟至於采薇而食之如史遷之説也<lb/>
<pb n="KR3a0031_WYG_008-4a"/>
樂隨風氣至韶則極備若堯之洪水方割四凶未去和<lb/>
　有未至也至舜以聖繼聖治之極和之至故韶為備<lb/>
舜巡狩毎五載一方<lb/>
仁在已讓不可也若善名在外則不可不讓<lb/>
管仲不死觀其九合諸侯不以兵車乃知其仁也若無<lb/>
　此則貪生惜死雖匹夫匹婦之諒亦無也<lb/>
　<lb/>
　<lb/>
<pb n="KR3a0031_WYG_008-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二程外書卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>二程外書卷四</head> <lb/>
    <p>
<pb n="KR3a0031_WYG_004-1a"/>
欽定四庫全書<lb/>
　二程外書卷四<lb/>
　　　　　　　　　　　　　宋　朱子　編<lb/>
　　程氏學拾遺<lb/>
格物者格至也物者凡遇事皆物也欲以窮至物理也<lb/>
　窮至物理無他唯思而已矣思曰睿睿作聖聖人亦<lb/>
　自思而得况於事物乎<lb/>
惟聖人可以踐形者人生禀五行之秀氣頭圓足方以<lb/>
<pb n="KR3a0031_WYG_004-1b"/>
　肖天地則形色天性也惟聖人為能盡人之道故可<lb/>
　以踐形人道者君臣父子兄弟夫婦之類皆是也<lb/>
唯仁者能好人能惡人仁者用心以公故能好惡人公<lb/>
　最近仁人循私欲則不忠公理則忠矣以公理施於<lb/>
　人所以恕也<lb/>
天下之言性也則故而已矣故者以利為本故者舊也<lb/>
　言凡物之初未嘗不以順利為主謂之利者唯不害<lb/>
　之謂也一篇之義皆欲順利之而已<lb/>
<pb n="KR3a0031_WYG_004-2a"/>
文王望道而未之見謂望天下有治道太平而未得見<lb/>
　也武王不泄邇不忘逺者謂逺邇之人之事也<lb/>
人心之所同然者何也謂理也義也何謂理何謂義學<lb/>
　者當深思<lb/>
漢之儒者所以從學者數百人非惟風俗亦皆篤行君<lb/>
　子也晉人高尚不足道矣<lb/>
質夫曰盡心知性佛亦有至此者存心養性佛本不至<lb/>
　此先生曰盡心知性不假存養其惟聖人乎<lb/>
<pb n="KR3a0031_WYG_004-2b"/>
質夫云頻復不已遂至迷復<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二程外書卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>二程外書卷九</head> <lb/>
    <p>
<pb n="KR3a0031_WYG_009-1a"/>
欽定四庫全書<lb/>
　二程外書卷九<lb/>
　　　　　　　　　　　　　宋　朱子　編<lb/>
　　春秋錄拾遺<lb/>
詩書易言聖人之道備矣何以復作春秋蓋春秋聖人<lb/>
　之用也詩書易如律春秋如斷案詩書易如藥方春<lb/>
　秋如治法<lb/>
始隱周之衰也終麟感之始也世衰道不行有述作之<lb/>
<pb n="KR3a0031_WYG_009-1b"/>
　意舊矣但因麟而發耳麟不出春秋亦須作也<lb/>
元年標始年耳猶家人長子呼大郎先儒穿鑿不可用<lb/>
或言絶筆後王者可革命大非也孔子時唯可尊周孟<lb/>
　子時方可革命時變然也前一日不可後一日不可<lb/>
范文甫問趙盾弑其君夷臯又問許世子弑其君買皆<lb/>
　從傳説<lb/>
春秋書戰以戰之者為客受戰者為主以此見聖人深<lb/>
　意蓋彼無義來戰則必上告於天子次告於方伯近<lb/>
<pb n="KR3a0031_WYG_009-2a"/>
　赴於鄰國不如是而與之戰者是以聖人深責之也<lb/>
　若不得已而與之戰者則異文以示意來戰于乾時<lb/>
　是也<lb/>
公羊説春秋書弟謂母弟此大害義禽獸則知母而不<lb/>
　知父人必知本豈論同母與不同母乎<lb/>
桓宣與聞乎弑然聖人如其意而書即位與僖文等同<lb/>
　辭則其惡自見乃所以深責之也定公至六月方即<lb/>
　位又以見季氏制之也<lb/>
<pb n="KR3a0031_WYG_009-2b"/>
始隱孫明復之説是也孫大槩唯解春秋之法不見聖<lb/>
　人所寓微意若如是看有何意味乎<lb/>
蒯聵得罪於父不得復立輒亦不得背其父而不與共<lb/>
　國委於所可立使不失先君之社稷而身從父則義<lb/>
　矣<lb/>
春秋大抵重嫡妾之分及用兵土功嘗因説伐顓臾事<lb/>
　對上言春秋重兵如來戰于郎潞公甚喜<lb/>
　二程外書卷九<lb/>
</p>
<p>
</p>
  </div>
</body>
</text>
</TEI>
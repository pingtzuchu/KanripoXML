<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>伸䝉子卷下</head> <lb/>
    <p>
<pb n="KR3a0018_WYG_003-1a"/>
欽定四庫全書<lb/>
　伸䝉子卷下<lb/>
　　　　　　　　　　　　唐　林慎思　撰<lb/>
　時喻二篇<lb/>
　　上篇凡八章<lb/>
　　　明性<lb/>
韶夏之聲人非不知可敬而不能嗜也鄭衛之聲人非<lb/>
不知可去而不能捨也何哉可敬者禮節也禮則難行<lb/>
<pb n="KR3a0018_WYG_003-1b"/>
故人不能嗜矣可去者非禮也非禮易惑故人不能捨<lb/>
矣是以演先王之教不得人之樂者教難行也吐倡優<lb/>
之辭皆得人之喜者辭易惑也惡有聖徒能乗其心者<lb/>
後易惑而難行哉<lb/>
　　　刺奢<lb/>
一樹之花人爭盼焉一株之棘人争忌焉且人皆愛花<lb/>
之鮮妍不知鮮妍能誘人為驕奢之患矣人皆忌棘之<lb/>
傷害不知傷害能誡人行正直之路矣嗚呼驕奢事極<lb/>
<pb n="KR3a0018_WYG_003-2a"/>
則花為禍人之根者也正直路存則棘為利人之本者<lb/>
也而人不知忌于花而忌于棘噫其惑人也久矣<lb/>
　　　顯防<lb/>
居暗室而望明庭者雖隔簾幙而妍醜亦辨矣居明庭<lb/>
而視暗室者雖去簾幙而美惡不分矣故君子居其顯<lb/>
進退不違規矩也脱有一失則庸昧者皆見而譟矣小<lb/>
人處其昧動作皆為非僻也曽無一是雖尊顯者誰見<lb/>
而誅是以古之聖賢立道光顯為後代所瞻矚使無一<lb/>
<pb n="KR3a0018_WYG_003-2b"/>
失者得不由防其譟之邪<lb/>
　　　伺難<lb/>
舟行防覆溺之患伺無風波則越重溟如池沼矣車行<lb/>
防鹵掠之患伺無冦盜則踰脩嶺如康荘矣君子行其<lb/>
道則先防惡人伺其善則交之豈知有行善而蓄惡者<lb/>
難伺甚于風波冦盜乎及中路罹其謗譖則何啻于舟<lb/>
車之遇溺掠邪<lb/>
　　　治難<lb/>
<pb n="KR3a0018_WYG_003-3a"/>
習幻惑之徒蓄其異術每一呼吸皆能變寒為暑變正<lb/>
為非矣習焚鍊之徒蓄其神方每一施用皆能變石為<lb/>
金變土為銀矣然外物榮枯貴賤猶能變之而已身榮<lb/>
枯貴賤不能變之何邪信知治外物之易而治己身之<lb/>
難也今有人行文行忠信之道能言于人而不能行于<lb/>
己與夫習幻惑焚鍊之徒何如是知巧婦之手不能飾<lb/>
醜為容壯夫之力不能拔賤為貴<lb/>
　　　審類<lb/>
<pb n="KR3a0018_WYG_003-3b"/>
負樵蘓者日跨崇巔不吿吾勞矣乗麒驥者一渉脩途<lb/>
則吾倦矣非負樵者不勞而不告吿之無聽于人焉乗<lb/>
馬者一倦而吁則吁有聞于人焉是以處上位者不見<lb/>
下民之艱一有不快其心者則吁聞于天下矣噫豈知<lb/>
下民終日勞心而無吿于上乎<lb/>
　　　遠化<lb/>
日月之照孰曰偏邪而瞽者不被日月矣雷霆之震孰<lb/>
曰隐邪而聵者不戴雷霆矣聖人以恩信臨人豈得昧<lb/>
<pb n="KR3a0018_WYG_003-4a"/>
于天下乎盖習叛者瞽于恩信也刑法示人豈得黙于<lb/>
天下乎盖習盜者聵于刑法也嗚呼恩信非不博刑法<lb/>
非不大而叛民盜吏瞽聵于下豈恩信刑法能化乎<lb/>
　　　譏惑<lb/>
絲蟲常絲也絆人之身孰曰喜邪梟鳥常舌也鳴人之<lb/>
面孰曰怪邪以其為喜未聞歸福于亂以其為怪未聞<lb/>
降禍于徳是豈蟲鳥之動有徴邪盖為小人觀聽不能<lb/>
無惑耳則知妖容露于人人皆愛也豈知絆人之心為<lb/>
<pb n="KR3a0018_WYG_003-4b"/>
疾乎嗔語示于人人皆惡也豈知鳴人之過為誡乎<lb/>
　　下篇凡八章<lb/>
　　　由天<lb/>
趙女有巧飾容者越女見之謂傾國之態難移矣豈知<lb/>
習之而反自勝邪郢人有善調歌者巴人聞之謂貫珠<lb/>
之音可奪矣豈知習之而反不及邪且顔容喉舌天然<lb/>
也妍醜清濁豈有同乎盖以齊莊運動不得無師矣仲<lb/>
尼昔師于老氏也後設其教則大于老氏焉是師其齊<lb/>
<pb n="KR3a0018_WYG_003-5a"/>
莊也妍醜豈由于老氏乎韓非李斯昔師于荀卿也後<lb/>
行其道則反於荀卿焉是師其運動也清濁豈由於荀<lb/>
卿乎若使人有能否可褒責其師也則妍醜清濁亦可<lb/>
移于人不由天矣<lb/>
　　　警惑<lb/>
投數爭輸贏一有勝之者則呵而怒矣卜聲伺凶吉一<lb/>
有不善者則慄而懼矣投之卜之皆我為也而數與聲<lb/>
豈有情于我乎夫區區于名利之途者朝出暮入投一<lb/>
<pb n="KR3a0018_WYG_003-5b"/>
章卜一句宜為人所知矣及其不知也則或憤或戚焉<lb/>
噫殊不知自為之也豈知知道之人而無憤無戚邪<lb/>
　　　辨功<lb/>
傭治粟者雖役力求精曾不得其嘗焉傭治膳者雖不<lb/>
勞力自精亦先得其嘗焉矧治粟功至僅免于誅也治<lb/>
膳功至又加其賞焉何則治粟猶四方外臣也治膳猶<lb/>
左右内臣也外不及内而然也噫使眀目達聰鑒難易<lb/>
于内外而賞罰豈有謬加者乎<lb/>
<pb n="KR3a0018_WYG_003-6a"/>
　　　慎名<lb/>
終身為善而善未必聞卒有一惡歸之則為善之名敗<lb/>
矣終身為惡而惡不可揜卒有一善歸之則為惡之名<lb/>
弭矣鯀之職非不專也一旦功不至反戾其職矣管仲<lb/>
之謀非不僭也一旦功既霸反髙其謀也嗚呼服玩之<lb/>
器重于千金也忽壊則棄糞壤焉稗草之叢蔓于茸蘭<lb/>
也忽食則同糓粟焉<lb/>
　　　指常<lb/>
<pb n="KR3a0018_WYG_003-6b"/>
啗官之膳以膳為常雖疊嵗飯之而心無荷焉啗人之<lb/>
饌以饌為異雖一旦飯之而心長感焉人在治代則以<lb/>
聚樂為常也疊嵗受唐虞之化孰有荷乎人在亂代則<lb/>
以聚樂為異也一旦被湯武之徳孰無感乎嗟夫徒知<lb/>
感異恩於一旦豈知荷常徳于疊歲邪<lb/>
　　　指公<lb/>
郡起虎狼之暴雖隔他郡聞之亦咸有懼心也地産珠<lb/>
玉之珍雖隔異地聞之亦咸有嗜心也一有能殺狼虎<lb/>
<pb n="KR3a0018_WYG_003-7a"/>
者衆聞之莫不喜一有能得珠玉者衆聞之莫不嫉盖<lb/>
殺者去衆害公其利也得者奪衆好私其利也且人心<lb/>
皆知喜公而嫉私也使能得是公去是私而與衆人喜<lb/>
而不嫉者㡬人乎<lb/>
　　　諷失<lb/>
設穽于路用去害焉害未及去而人過之反為害矣稅<lb/>
金于市用化利焉利未及化而人叛之反失利矣且養<lb/>
其卒非捕民之冦盜邪冦盜未必由卒捕也而先盡民<lb/>
<pb n="KR3a0018_WYG_003-7b"/>
之父子焉條其吏非勸民之農桑邪農桑未必由吏勸<lb/>
也而先奪民之粟帛焉斯不亦用去害而為害化利而<lb/>
失利歟嗚呼韓非説難嵇康養生亦㡬于是矣<lb/>
　　　書誤<lb/>
鑿井於路傍用濟路人之渇一有堕之者則罪鑿井焉<lb/>
立署于河側用𣙜商賈之利一有危之者則反徳立署<lb/>
焉然鑿井至仁而反不仁立署至不仁而反仁邪所反<lb/>
者皆誤而然也是以力仁之人苟防其誤則不得其仁<lb/>
<pb n="KR3a0018_WYG_003-8a"/>
矣力不仁之人不防其誤則不全其不仁矣嗚呼吾見<lb/>
今為不仁但多防誤者矣孰見今為仁有不防誤者邪<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0018_WYG_003-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　伸䝉子卷下<lb/>
</p>
<p>
</p>
  </div>
</body>
</text>
</TEI>
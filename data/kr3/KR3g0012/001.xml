<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洪範皇極内篇卷一</head>
    <p>
<pb n="KR3g0012_WYG_001-1a"/>
欽定四庫全書<lb/>
　洪範皇極内篇卷一　　　　宋　蔡沈　撰<lb/>
<pb n="KR3g0012_WYG_001-2a"/>
</p>
<p>
<pb n="KR3g0012_WYG_001-3a"/>
</p>
<p>
<pb n="KR3g0012_WYG_001-4a"/>
</p>
<p>
<pb n="KR3g0012_WYG_001-5a"/>
</p>
<p>
<pb n="KR3g0012_WYG_001-6a"/>
</p>
<p>
<pb n="KR3g0012_WYG_001-7a"/>
　　皇極内篇上<lb/>
造化之為造化者幽眀屈信而已天者眀而信者也地<lb/>
者幽而屈者也暑者眀而信者也寒者幽而屈者也晝<lb/>
者眀而信者也夜者幽而屈者也天地也寒暑也晝夜<lb/>
也幽眀屈信以成變化者也是故陽者吐氣陰者含氣<lb/>
吐氣者施含氣者化陽施隂化而人道立矣萬物繁矣<lb/>
陽薄陰則繞而為風陰囚陽則奮而為雷陽和隂則為<lb/>
雨為露陰和陽則為霜為雪陰陽不和則為戾氣<lb/>
<pb n="KR3g0012_WYG_001-7b"/>
沖漠無朕萬象具矣動靜無端後則先矣器根於道道<lb/>
著器矣一實萬分萬復一矣混兮闢兮其無窮矣是故<lb/>
數者計乎此者也疇者等乎此者也行者運乎此者也<lb/>
微而顯費而幽神應不測所以妙乎此者也<lb/>
有理斯有氣有氣斯有形形生氣化而生生之理無窮<lb/>
焉天地絪緼萬物化醇男女搆精萬物化生化生者塞<lb/>
化醇者賾覆土之陵積水之澤草木魚蟲孰形孰色無<lb/>
極之真二五之精妙合而凝化化生生莫測其神莫知<lb/>
<pb n="KR3g0012_WYG_001-8a"/>
其能<lb/>
理之所始數之所起微乎㣲乎其小無形昭乎昭乎其<lb/>
大無垠㣲者昭之原小者大之根有先有後孰離孰分<lb/>
成性存存道義之門老氏為虚釋氏為無刑名失實陰<lb/>
陽多拘異端曲學烏乎不渝哉<lb/>
有理斯有氣氣著而理隱有氣斯有形形著而氣隱人<lb/>
知形之數而不知氣之數人知氣之數而不知理之數<lb/>
知理之數則㡬矣動靜可求其端隂陽可求其始天地<lb/>
<pb n="KR3g0012_WYG_001-8b"/>
可求其初萬物可求其紀鬼神知其所幽禮樂知其所<lb/>
著生知所来死知所去易曰窮神知化德之盛也<lb/>
智者君子所以成德之終始也是故欲知道不可以不<lb/>
知仁欲知仁不可以不知義欲知義不可以不知禮欲<lb/>
知禮不可以不知數數者禮之序也分於至㣲等於至<lb/>
著聖人之道知序則㡬矣<lb/>
人非無知也而真知為難人非無見也而真見為難義<lb/>
之質人所知也而犯義者多禮之文人所見也而越禮<lb/>
<pb n="KR3g0012_WYG_001-9a"/>
者衆以其知之非真知見之非真見爾真者精之極精<lb/>
則眀眀則誠誠則為其所為不為其所不為如水之寒<lb/>
火之熱亦性之而已矣<lb/>
物窒而理虚暗窒而眀虚萬物生於虚眀而死於窒暗<lb/>
也萬事善於虚眀而惡於窒暗也虚眀則神神則聖聖<lb/>
者數之通也窒暗則惑惑則愚愚者數之塞也<lb/>
隂陽五行其體而用用而體者耶渾渾淪淪而出入異<lb/>
門繩繩井井而形色俱冺合之而知其異析之而知其<lb/>
<pb n="KR3g0012_WYG_001-9b"/>
同㣲之而知其顯充之而知其不可窮者其庶矣哉<lb/>
隂陽相為首尾者耶是故陽順而隂逆陽長而隂消陽<lb/>
進而隂退順者吉而逆者凶耶長者盛而消者衰耶進<lb/>
者利而退者鈍耶周流不窮道之體也失得相形事之<lb/>
紀也隂陽非可一言盡也以清濁言則清陽而濁隂以<lb/>
動靜言則動陽而靜隂以升䧏言則升陽而降隂以竒<lb/>
偶言則竒陽而偶隂小大髙卑左右後先向背進退逆<lb/>
順醜妍靡物不爾無時不然愈析愈㣲愈窮愈延隂陽<lb/>
<pb n="KR3g0012_WYG_001-10a"/>
之精互藏其營隂陽之氣循環迭至隂陽之質縱横曲<lb/>
直莫或使之莫或禦之<lb/>
變者化之漸化者變之成變化者隂陽之消長屈伸也<lb/>
非二則不能久非一則不能神<lb/>
昔者天錫禹洪範九疇也初一曰五行次二曰敬用五<lb/>
事次三曰農用八政次四曰協用五紀次五曰建用皇<lb/>
極次六曰乂用三德次七曰明用稽疑次八曰念用庶<lb/>
徵次九曰嚮用五福威用六極<lb/>
<pb n="KR3g0012_WYG_001-10b"/>
無形者理也有形者物也隂陽五行其物也歟所以隂<lb/>
陽五行其理也歟無形之中而具有形之實有形之實<lb/>
而體無形之妙故君子語上而不墮於虚無語下而不<lb/>
泥於形器中立而不倚旁行而不流樂天知命而不憂<lb/>
形氣之元極實先焉極無不中也氣或偏矣形又偏矣<lb/>
中無不善偏不善矣氣之善者十之五形之善者十之<lb/>
三三五之中又有至焉有不至焉純乎極者一而已矣<lb/>
漸偏則漸駁氣使然也形使然也氣有方形有體故中<lb/>
<pb n="KR3g0012_WYG_001-11a"/>
者少而偏者多也此天下善惡之所由出失得之所由<lb/>
分吉凶禍福之所由著歟<lb/>
理其至妙矣乎氣之未形物之未生理無不具焉氣之<lb/>
既形物之既生理無不在焉渾然一體而不見其有餘<lb/>
物各賦命而不見其不足無形影可度也無聲臭可聞<lb/>
也主萬化妙萬物人知其神而不知其所以神<lb/>
邵子曰性者道之形體也道妙而無形性則仁義禮智<lb/>
具而體著矣程子曰天運而不已日往則月來寒往則<lb/>
<pb n="KR3g0012_WYG_001-11b"/>
暑來水流而不息物生而不窮皆與道為體者也非性<lb/>
無以見道非不息亦無以見道是以君子盡性而自强<lb/>
不息焉<lb/>
朱子曰太極者本然之妙也動靜者所乗之機也太極<lb/>
形而上之道也隂陽形而下之器也自形而下者觀之<lb/>
則動靜不同時隂陽不同位而太極無不在焉自形而<lb/>
上者觀之則冲漠無朕而動靜隂陽之理已悉具於其<lb/>
中矣雖然推之於前而不見其始之合引之於後而不<lb/>
<pb n="KR3g0012_WYG_001-12a"/>
見其終之離也程子曰動静無端隂陽無始非知道者<lb/>
孰能識之<lb/>
張子曰鬼神者二氣之良能也神者氣之伸陽之動也<lb/>
鬼者氣之屈隂之静也靜不能以不動動則萬物之所<lb/>
從生動不能以不靜靜則萬物之所由復一往一復其<lb/>
機葢有不能自已者焉<lb/>
非一則不能成兩非兩則不能致一兩者可知而一者<lb/>
難知也兩者可見而一者難見也可知可見者體乎難<lb/>
<pb n="KR3g0012_WYG_001-12b"/>
知難見者微乎<lb/>
仁義禮智信者義理之公也人之所固有視聽言貌思<lb/>
者形氣之私也我之所自生公者千萬人之所同私者<lb/>
一人之所獨是以君子貴同而賤獨<lb/>
極建則大本立極眀則大用著以之齊家而家無不齊<lb/>
以之治國而國無不治以之平天下而天下無不平若<lb/>
是者天地其合鬼神其依龜筮其從立百世之下等百<lb/>
世之上而莫能違也立百世之上俟百世之下而亦莫<lb/>
<pb n="KR3g0012_WYG_001-13a"/>
能違也<lb/>
天地之位也四時之運也隂陽感而五行播矣五行隂<lb/>
陽也隂陽五行也<lb/>
數始𡨕𡨕妙於無形非體非用非静非動動實其機用<lb/>
因以隨動極而静清濁體正天施地生品彚咸亨各正<lb/>
性命小大以定斯數之令既眀而神是曰聖人<lb/>
人心至靈也虚眀之頃事物之來是是非非無不眀也<lb/>
少則昏矣久則怠矣又久則棄之矣無他形氣之私溺<lb/>
<pb n="KR3g0012_WYG_001-13b"/>
之也人能超乎形氣㧞乎物欲逹其初心則天下之理<lb/>
得矣<lb/>
天下之理動者竒而静者偶行者竒而止者偶得友者<lb/>
致一而生物者不二也<lb/>
數者彛倫之序也無叙則彛倫斁矣其如禮樂何哉<lb/>
人心動静性情具焉性者理之形體情者性之發動善<lb/>
其本然惡其過不及也存心莫善於敬進學莫善於知<lb/>
二者不可廢一也<lb/>
<pb n="KR3g0012_WYG_001-14a"/>
人之一心實為身主其體則有仁義禮智之性其用則<lb/>
有惻隱羞惡辭讓是非之情方其寂也渾然在中無所<lb/>
偏倚與天地同體雖鬼神不能窺其幽及其感也隨觸<lb/>
隨應範圍造化曲成萬物雖天地不得與其能天地之<lb/>
大人猶有憾故君子語大天下莫能載焉語小天下莫<lb/>
能破焉<lb/>
至小無内至大無外無内不可分也孰分之歟無外不<lb/>
可窮也孰窮之歟思之思之式顯其微度之度之莫或<lb/>
<pb n="KR3g0012_WYG_001-14b"/>
其遺匪神之為而妙於斯<lb/>
程子曰天地之常以其心普萬物而無心聖人之常以<lb/>
其情順萬事而無情常之時義大矣哉<lb/>
禮義交際其萬化所入之門耶東北萬物之所出也出<lb/>
則育神西南萬物之所入也入則復命其出也順而生<lb/>
其入也拂而遂不觀其出無以知物之育不觀其入無<lb/>
以知物之復火之克金水之生木出入循環生克嗣續<lb/>
老彭得之以養身君子得之以養民聖人得之而天下<lb/>
<pb n="KR3g0012_WYG_001-15a"/>
和平<lb/>
周子曰厥彰厥微匪靈弗瑩剛善剛惡柔亦如之中焉<lb/>
止矣二氣五行化生萬物五殊二實二本則一一實萬<lb/>
分萬一各正小大有定<lb/>
眀理而後可與適道守理而後可與治民逹理而後可<lb/>
與言數非理之道老佛之道也非理之治荒唐之説也<lb/>
非理之數京房郭璞之技也君子所不由不為不言也<lb/>
至一而精至虚而靈有動有靜動直靜凝靜已而動動<lb/>
<pb n="KR3g0012_WYG_001-15b"/>
已而靜為屈為伸為鬼為神人心至妙萬化之窌動靜<lb/>
之徼<lb/>
天地之化不翕聚則不能發散仁智交際萬化之機軸<lb/>
也<lb/>
氣之消息也以漸氣之息也形之生也氣之消也形之<lb/>
毁也潤萬物者莫澤乎水化萬物者莫疾於火水火者<lb/>
未離乎氣者也<lb/>
數運無形而著有形智者一之愚者二焉<lb/>
<pb n="KR3g0012_WYG_001-16a"/>
數之方生化育流行數之已定物正性命圎行方止為<lb/>
物終始隨之而無其端也迎之而無其原也渾之惟一<lb/>
析之無極惟其無極是以惟一<lb/>
二氣之初理妙於無無極而太極也五運迭至理藏於<lb/>
智或為之先大本其原或為之後復往之間大本太始<lb/>
復往無已二者不同一而已矣<lb/>
二氣之神隂精陽明消息變化有立有行立則形具行<lb/>
則氣著上下其儀先後其施一行一立為闢為翕何千<lb/>
<pb n="KR3g0012_WYG_001-16b"/>
萬年無終窮焉<lb/>
</p>
<p>
</p>
  </div>
</body>
</text>
</TEI>
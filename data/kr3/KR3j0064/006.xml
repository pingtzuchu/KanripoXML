<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名義考卷六目録</head> <lb/>
    <p>
<pb n="KR3j0064_WYG_006-1a"/>
欽定四庫全書<lb/>
　名義考卷六目録<lb/>
　　人部<lb/>
　　　角羈　　　　　　　于思<lb/>
　　　踑踞　　　　　　　胼胝皸瘃<lb/>
　　　溲　　　　　　　　膏肓<lb/>
　　　臄齶　　　　　　　青白眼<lb/>
　　　夢　　　　　　　　龍鍾潦倒<lb/>
<pb n="KR3j0064_WYG_006-1b"/>
　　　顔面　　　　　　　夸毗<lb/>
　　　籧篨戚施　　　　　欠伸<lb/>
　　　扶寸　　　　　　　上頭<lb/>
　　　半面　　　　　　　輔車<lb/>
　　　睢盱睚眦　　　　　身重<lb/>
　　　揖拜跪　　　　　　唱喏<lb/>
　　　醋大　　　　　　　首䑕章首<lb/>
　　　啟處委質　　　　　惡臭<lb/>
<pb n="KR3j0064_WYG_006-2a"/>
　　　瞽瞍　　　　　　　叩首叩頭<lb/>
　　　如柴如泥　　　　　九畆兩觀<lb/>
　　　詞辭辤　　　　　　嗚呼<lb/>
　　　烏烏咄咄　　　　　翹材<lb/>
　　　𤓰葛葭莩肺附　　　病力力疾<lb/>
　　　入月不月　　　　　休假<lb/>
　　　物故　　　　　　　登假大行<lb/>
　　　婚姻　　　　　　　絶句<lb/>
<pb n="KR3j0064_WYG_006-2b"/>
　　　員　　　　　　　　把麻<lb/>
　　　貳乃辟　　　　　　古人逸名<lb/>
　　　名非用之字　　　　書翰刀筆<lb/>
　　　折簡疊幅　　　　　數借用字<lb/>
　　　御尚　　　　　　　儲胥<lb/>
　　　多古祗字　　　　　寜馨阿堵<lb/>
　　　行李　　　　　　　能為<lb/>
　　　臚句鴻臚<lb/>
<pb n="KR3j0064_WYG_006-3a"/>
欽定四庫全書<lb/>
　名義考卷六　　　　　　　明　周祈　撰<lb/>
　　人部<lb/>
　　　角羈<lb/>
記剪髮為鬌男角女羈注夾囟曰角雙髻也午達曰羈<lb/>
三髻也<hi>鬌音柁囟音信</hi>
　　　于思<lb/>
左傳于思于思棄甲復來注于思多鬚貌按廣韻䯱䰄<lb/>
<pb n="KR3j0064_WYG_006-3b"/>
多鬚也作不思于當是不之訛<hi>䯱音丕</hi>
　　　踑踞<lb/>
踞蹲也踑亦踞也晉書南越踑踞一説踑踞大坐也張<lb/>
耳傳髙祖箕踞師古曰伸兩足狀如箕此因箕生義不<lb/>
知箕本作踑<lb/>
　　　胼胝皸瘃<hi>胼音楩胝音之皸音均瘃音捉</hi>
胼胝皮厚也人勤苦則手足皮厚李斯傳禹手足胼胝<lb/>
墨子重繭而不休息繭本作趼亦胼胝意皸凍裂也瘃<lb/>
<pb n="KR3j0064_WYG_006-4a"/>
寒瘍也寒甚之病李甘傳凍膚皸瘃莊子不龜手之藥<lb/>
龜與皸同<hi>趼音繭龜音均</hi>
　　　溲<hi>溲音小</hi>
廣韻溲先了切便溺也此即小便溲字後人借作小也<lb/>
東方朔傳小遺殿上注小便也張湛傳遺失溲便注溲<lb/>
小便也朔傳以小作溲猶以矢作<graphic n="KR2522" url="https://raw.githubusercontent.com/kanripo/KR-Gaiji/master/images/KR2522.png" mimeType="image/png"/>古字假借者多有<lb/>
之湛傳溲便是本字注者讀作疎鳩切云溲小便也則<lb/>
失之矣疎鳩切與所九切皆訓沃也水調粉麵也以溲<lb/>
<pb n="KR3j0064_WYG_006-4b"/>
為小便因以<graphic n="KR2522" url="https://raw.githubusercontent.com/kanripo/KR-Gaiji/master/images/KR2522.png" mimeType="image/png"/>為大便可笑也<hi>溺與尿同<graphic n="KR2522" url="https://raw.githubusercontent.com/kanripo/KR-Gaiji/master/images/KR2522.png" mimeType="image/png"/>與屎同</hi>
　　　膏肓<hi>肓音荒</hi>
左傳居肓之上膏之下若我何按説文肓心上鬲下也<lb/>
膏毋即所謂鬲與<lb/>
　　　臄齶<hi>臄音却齶音愕</hi>
臄説文口上阿也通俗文云口上曰臄口下曰函校獵<lb/>
賦注口中之上下曰臄齶廣韻口中齗齶梵書作□謂<lb/>
齒内上下肉也是臄者通指口中之上下分之則上為<lb/>
<pb n="KR3j0064_WYG_006-5a"/>
臄下為函齗通指齒根之内外分之則内為齶<hi>齗音銀</hi>
　　　青白眼<lb/>
阮籍能為青白眼母死嵇喜來吊籍作白眼弟康齎酒<lb/>
挾琴造焉籍大悦乃見青眼故後人有青盼垂青之語<lb/>
人平視睛圓則青上視睛蔵則白上視怒目而視也<lb/>
　　　夢<lb/>
説文夢寐而覺者也覺謂有知周禮六夢一正夢二噩<lb/>
夢三思夢四寤夢五喜夢六懼夢又太卜三夢一致夢<lb/>
<pb n="KR3j0064_WYG_006-5b"/>
二觭夢三咸渉列子隂氣壯則夢渉大水而恐懼陽氣<lb/>
壯則夢入大火而燔焫浮虚為疾者則夢揚沉實為疾<lb/>
者則夢溺莊子夢飲酒者旦而哭泣夢哭泣者旦而田<lb/>
獵文中子曰至人無夢佛者曰攝心無寐無夢則可無<lb/>
寐則非<lb/>
　　　龍鍾潦倒<lb/>
湘素雜記古語有二聲合為一字者如不可為叵何不<lb/>
為盍從西域二合之音切字之元也龍鍾潦倒正二合<lb/>
<pb n="KR3j0064_WYG_006-6a"/>
之音龍鍾切癃字潦倒切老字欲言癃欲言老即以龍<lb/>
鍾潦倒言之後有釋者皆不得其義而臆説也<lb/>
　　　顔面<lb/>
説文顔眉目之間也增韻頟角曰顔方言湘江間謂之<lb/>
□中夏謂之頟東齊謂之顙汝潁淮泗之間謂之顔説<lb/>
文面顔前也象人面形今人顔面通一面而言更不復<lb/>
分别<hi>□音氊額俗作額</hi>
　　　夸毗<hi>夸音誇毗音脾</hi>
<pb n="KR3j0064_WYG_006-6b"/>
爾雅夸毗體柔也按夸毗本作䠸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以體柔為訓朱子<lb/>
釋詩無為夸毗曰夸大毗附也言小人不以大言夸之<lb/>
則以䛕言毗之失䠸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之意矣爾雅猶足據也<lb/>
　　　籧篨戚施<lb/>
爾雅籧篨口柔也戚施面柔也説文籧篨粗竹席曹氏<lb/>
曰竹席之為用常仰而不能俯口柔之人視人顔色以<lb/>
為辭常仰面於人因名為籧篨戚施本作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䙾廣韻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
面柔也説文䙾司人也司與伺同愚謂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>从見尗聲亦<lb/>
<pb n="KR3j0064_WYG_006-7a"/>
伺也今巡緝字當作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>廣韻亦誤釋蓋面柔者必低首<lb/>
下人媚以容色有似於伺人者故曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䙾詩作戚施古<lb/>
字通用<lb/>
　　　欠伸<lb/>
禮記君子欠伸欠張口氣悟也今言呵欠伸舒也今言<lb/>
伸要手足亦然亦作申論語申申如也又作信莊子熊<lb/>
經鳥信蓋人志倦則欠體疲則伸<lb/>
　　　扶寸<lb/>
<pb n="KR3j0064_WYG_006-7b"/>
記投壺堂上七扶室中五扶注舖四指曰扶通作膚公<lb/>
羊傳膚寸而合注側手曰膚案指曰寸<lb/>
　　　上頭<lb/>
女子笄曰上頭花蕋夫人宫詞年初十五最風流新賜<lb/>
雲鬟使上頭娼家處女初薦寢於人亦曰上頭俗謂梳<lb/>
櫳言上頭須梳櫳也<lb/>
　　　半面<lb/>
今人謂曽相識曰半面之雅漢應奉少時詣彭城相袁<lb/>
<pb n="KR3j0064_WYG_006-8a"/>
賀賀出閉門造車匠於内啟扉出半面視奉後數年遭<lb/>
於道奉識而呼之至今云半面或云一面也<lb/>
　　　輔車<lb/>
左傳輔車相倚注輔夾輔也車牙車也輔乃車兩旁木<lb/>
所以夾車者其字从車人頰骨似車輔故曰輔車左右<lb/>
相待故曰相倚<hi>頰音刼</hi>
　　　睢盱睚眦<hi>睢隳位二音盱音吁</hi>
睢仰目也盱張目也睢盱小人喜悦貌恣睢暴戾也漢<lb/>
<pb n="KR3j0064_WYG_006-8b"/>
五行志恣睢者衆荀彧傳負功恣睢盱衡眉上曰衡王<lb/>
莽傳盱衡厲色又莊子睢睢盱盱則元氣也睚眦舉目<lb/>
相忤貌范睢睚眦之怨必報眦亦作眥孔光傳睚眥莫<lb/>
不誅傷左雄疏髠鉗之戮生于睚眦<lb/>
　　　身重<lb/>
婦人懐姙曰娠通作身詩大任有身注云重也箋云重<lb/>
謂懐孕也今人亦曰有身或曰身重<lb/>
　　　揖拜跪<lb/>
<pb n="KR3j0064_WYG_006-9a"/>
手與胷平為揖詩詁推手曰揖引手曰厭推手手與胷<lb/>
離也厭則着手於胷首與要平為拜荀子平衡曰拜平<lb/>
衡謂磬折正首與要平兩膝屈地危隉為跪説文跪拜<lb/>
也周禮大祝九拜以首至地曰稽首以首置地曰頓首<lb/>
不至地曰空首恐悚蹙迫而下手曰振動雍容而下手<lb/>
曰吉拜泣血而下手曰㓙拜拜不再拜曰竒拜答拜曰<lb/>
褒拜直身肅容而㣲下手曰肅拜凡言下手與首不至<lb/>
地是立而拜稽首頓首非跪不能拜竒拜褒拜兼跪立<lb/>
<pb n="KR3j0064_WYG_006-9b"/>
二者故跪亦曰拜稽首即稽顙鄭康成曰拜而後稽顙<lb/>
曰吉拜稽顙而後拜曰㐫拜婦人吉事肅拜㓙事手拜<lb/>
肅拜即九拜之肅拜手拜以首至手又謂拜手婦人古<lb/>
無屈膝而拜者有則自武后始也<hi>厭音壓隉音臬</hi>
　　　唱喏<hi>喏音惹</hi>
左傳使訓羣騶知禮注騶喏喝聲也喏玉篇敬言也喝<lb/>
訶也貴者將出唱使避已故曰唱喏亦曰鳴騶即孟子<lb/>
行辟人也今俗謂揖曰唱喏不可曉<lb/>
<pb n="KR3j0064_WYG_006-10a"/>
　　　醋大<lb/>
資暇録云世稱士流為醋大言其峭酸冠四民之首此<lb/>
説得之猶言酸子也或云衣冠儼然比於醋更釅或云<lb/>
能措置大事皆非新鄭志謂邑有醋溝溝東多甲族又<lb/>
以為彼邑之事恐未然<lb/>
　　　首䑕章首<lb/>
灌夫傳首䑕兩端吳越春秋章首傽偟也俗云麞頭蓋<lb/>
䑕性疑出穴多不果一前一却麞膽怯飲水見影輒奔<lb/>
<pb n="KR3j0064_WYG_006-10b"/>
走道書麞鹿無魂<lb/>
　　　啟處委質<lb/>
詩不遑啟處左傳䇿名委質啟處跽也長跪也兩膝着<lb/>
地而立身委質屈膝也拜則屈膝而委身於地<hi>跽音起</hi>
　　　惡臭<lb/>
大學如惡惡臭惡今但以穢惡為義顔師古曰惡即矢<lb/>
也昌邑王傳如是青蠅惡矣越王勾踐為吳王嘗惡皆<lb/>
指言矢矢本作<graphic n="KR2522" url="https://raw.githubusercontent.com/kanripo/KR-Gaiji/master/images/KR2522.png" mimeType="image/png"/>俗作屎借作矢猶溲借作小也<lb/>
<pb n="KR3j0064_WYG_006-11a"/>
　　　瞽瞍<lb/>
鄭云無目眹謂之瞽有目無眸子謂之瞍按眹兆也無<lb/>
目眹謂目上下相合漫無兆域若鼓皮然故曰瞽説文<lb/>
瞽目但有眹也非是瞍即今青盲目上下開有眹而無<lb/>
珠子故曰有目無眸子詩所謂矇瞍也<hi>眹音引</hi>
　　　叩首叩頭<lb/>
叩首以手至首也所謂舉手加額也叩頭以首至地也<lb/>
所謂頓為叩地也叩一也首與頭一也而其辨如此<lb/>
<pb n="KR3j0064_WYG_006-11b"/>
　　　如柴如泥<lb/>
今人謂瘦甚曰如柴醉甚曰如泥埤雅曰柴豺也豺體<lb/>
細瘦謂之豺棘人骨立謂之柴毁豺柴通小説南海有<lb/>
蟲無骨在水中則活去水醉如一塊泥因名泥人醉則<lb/>
肢體軟如泥蟲然<lb/>
　　　九畆兩觀<lb/>
史記禹致羣臣於會稽之山防風後至禹殺而戮之身<lb/>
横九畆司馬法六尺為步步百為畆防風亦人耳何至<lb/>
<pb n="KR3j0064_WYG_006-12a"/>
如是之大戮辱也九畆地也殺而辱之陳尸於九畆也<lb/>
猶肆諸市朝之意家語載孔子誅少正夘事世曰兩觀<lb/>
之誅夘行僻而堅記醜而博罪非死比也攝相七日而<lb/>
誅之毋乃過乎朱子嘗致疑矣予按兩觀即闕以觀雙<lb/>
植謂之兩觀以記教令謂之冀闕古者刑人於市兩觀<lb/>
豈市耶誅責也周禮宰夫以告而誅之是也故責人之<lb/>
隱曰心誅宰予不足責曰於予與何誅則正夘兩觀之<lb/>
誅或是當時列其罪狀於兩觀使人無效尤也<lb/>
<pb n="KR3j0064_WYG_006-12b"/>
　　　詞辭辤<lb/>
詞説文音内而言外徐氏曰語之助也聲成文謂之音<lb/>
詞不出於音故曰音之内為音之助故曰言之外辭説<lb/>
文辭訟也通論曰□理也辛辠也理辠為辭辤説文不<lb/>
受也受辛宜辤也三字義異今人辭訟之辭作詞言詞<lb/>
之詞作辭又以辭為辤受之辤雖經史亦循用<hi>□古辭字辠古</hi>
<hi>罪字</hi>
　　　嗚呼<lb/>
<pb n="KR3j0064_WYG_006-13a"/>
刋謬正俗曰嗚呼歎辭也或佳其美或傷其悲古文作<lb/>
於戲其義一也後人于哀誄祭文用嗚呼于封拜册命<lb/>
用於戲謂嗚呼為哀傷於戲為歎美詩於乎小子未知<lb/>
臧否是傷也書嗚呼威克厥愛允濟是歎美也何所分<lb/>
别乎<lb/>
　　　烏烏咄咄<hi>咄讀若篤</hi>
李斯彈筝拊髀而呼烏烏楊惲仰天拊缶而呼烏烏蓋<lb/>
烏見異則噪烏烏必秦中舊有此曲歎所異也斯下吏<lb/>
<pb n="KR3j0064_WYG_006-13b"/>
惲失爵位皆自以為異云殷浩終日書空作咄咄恠事<lb/>
四字咄咄驚恠聲浩山桑之敗心不能平故自驚恠如<lb/>
此<hi>髀音粃惲音藴缶音可否之否</hi>
　　　翹材<lb/>
説文翹尾長毛也又翹翹髙也翹材者猶言長才髙才<lb/>
也<lb/>
　　　𤓰葛葭莩肺附<lb/>
𤓰葛蔓延相及屬之綿逺者云𤓰葛王導嘗與其子奕<lb/>
<pb n="KR3j0064_WYG_006-14a"/>
爭道導笑曰相與𤓰葛葭蘆也莩蘆中白也雖薄而不<lb/>
相離親之薄者云葭莩中山王傳非有葭莩之親肺附<lb/>
言肝肺相附着通屬籍託心膂者云肺附劉向傳臣幸<lb/>
得託肺附<lb/>
　　　病力力疾<lb/>
汲黯傳今病力謂病甚也杜詩力疾坐清曉謂雖病而<lb/>
勉強之意<lb/>
　　　入月不月<lb/>
<pb n="KR3j0064_WYG_006-14b"/>
女子天癸謂之月事以時下曰入月王建宫詞宻奏君<lb/>
王知入月過時不下為不月内經女子不月<lb/>
　　　休假<lb/>
孟康曰古者名吏休假曰告漢法在官連有三最則予<lb/>
告病三月賜告予告得歸賜告不得歸至成帝時賜告<lb/>
亦得歸和帝賜予皆絶師古曰請休或謂之謝謝亦告<lb/>
也又漢律吏五日一休休言休息以洗沐也亦曰休澣<lb/>
今稱日曰上澣下澣者以此又謂之急晉令急假者五<lb/>
<pb n="KR3j0064_WYG_006-15a"/>
日一急一年以六十日為限曰取急請急長假併假今<lb/>
稱給假非李裴曰休謁之名吉曰告㐫曰寜陳忠傳光<lb/>
武絶告寜之典是休假始絶於光武再絶於和帝也今<lb/>
制内臣得告病外臣否正旦放假餘月否<lb/>
　　　物故<lb/>
蘓武傳物故師古曰謂死也言其同於鬼物也魏臺訪<lb/>
問物故之義髙堂隆答曰物無也故事也言死者無所<lb/>
復能於事二説俱未得蓋人亡則物故不忍直言之也<lb/>
<pb n="KR3j0064_WYG_006-15b"/>
　　　登假大行<hi>假作遐行下孟切</hi>
曲禮告喪曰天王登假注假已也楚辭載營魄而登霞<lb/>
兮注霞與遐同猶言逺適云耳楚辭注是或謂霞赤黄<lb/>
氣莊子作登假釋音讀假為格俱非周書曰謚者行之<lb/>
跡是以大行受大名細行受細名風俗通皇帝新崩未<lb/>
有定謚故總其名曰大行皇帝此說是漢書音義作何<lb/>
庚切曰禮有大行小行人主諡號韋昭曰大行者不在<lb/>
之辭皆非也<lb/>
<pb n="KR3j0064_WYG_006-16a"/>
　　　婚姻<lb/>
禮記疏壻曰婚妻曰姻詩疏婦黨為婚兄弟之黨為姻<lb/>
杜預曰妻父曰婚壻父曰姻字林婚婦家姻壻家諸説<lb/>
不同説文婚婦家也禮記娶婦以昏時故曰婚姻壻家<lb/>
也女之所因故曰姻説文是字林如説文杜預説為近<lb/>
　　　絶句<lb/>
絶句謂句絶而意則相承如栁宗元千山鳥飛絶四句<lb/>
是也若兩箇黄鸝一行白鷺之句則句絶而意亦絶矣<lb/>
<pb n="KR3j0064_WYG_006-16b"/>
或云絶取八句律之四句或云絶妙之句皆非也<lb/>
　　　員<lb/>
説文員物數也徐氏曰古以貝為貨故數之字从具猶<lb/>
言一錢二錢也增韻入官數也今官曰官員生曰生員<lb/>
吏曰吏員皆以數為言也<lb/>
　　　把麻<lb/>
唐六典通事舍人多不知書至宣詔多失句讀拾遺低<lb/>
聲以助之謂之把麻麻黄白麻也把持也把持之使無<lb/>
<pb n="KR3j0064_WYG_006-17a"/>
失也<lb/>
　　　貳乃辟<lb/>
左傳䇿名委質貳乃辟也狐突謂其子既己臣矣不可<lb/>
貳也貳則不忠莫大焉是天下刑戮之民也故曰貳乃<lb/>
辟又曰父教子貳何以事君辟乃刑辟之辟非違辟之<lb/>
辟注謂不可以貳心辟罪殊非<lb/>
　　　古人逸名<lb/>
索隱孤竹君本墨台氏殷湯所封孤竹君名初字子朝<lb/>
<pb n="KR3j0064_WYG_006-17b"/>
伯夷名元或作允字公信叔齊名智或作致字公達夷<lb/>
齊其謚也帝王世紀漢太上皇名煓字執嘉相經云吕<lb/>
公名文字叔平荀悦漢紀壺闗三老姓令狐名茂陳留<lb/>
志東園公姓唐字宣明夏黄公姓崔名廣字少通甪里<lb/>
先生河内軹人姓周名術字元道惟綺里季姓名無傳<lb/>
或曰綺里季夏一人即崔廣也惟黄公名無傳古人傳<lb/>
記中無名者史氏偶未之及耳後來别見他書必有所<lb/>
承非盡杜撰也<lb/>
<pb n="KR3j0064_WYG_006-18a"/>
　　　名非用之字<lb/>
潁川語小曰左氏云介之推燭之武二之字非名也特<lb/>
語助也荀悦云髙祖諱邦之字曰國恵帝諱盈之字曰<lb/>
滿文帝諱恒之字曰常此之字非語助示兒編曰之字<lb/>
訓變謂君諱臣下所避者變以相代也諱邦變國字以<lb/>
代之如左傳遇觀之否謂變觀為否也今以盈之恒之<lb/>
為名而以滿常為字益非矣<lb/>
　　　書翰刀筆<lb/>
<pb n="KR3j0064_WYG_006-18b"/>
古者用羽翰為筆以書故曰書翰刀以削簡牘吏以刀<lb/>
筆自隨故曰刀筆今人直以翰為字以刀為深文殺人<lb/>
失古人命名之義矣<lb/>
　　　折簡疊幅<lb/>
王凌面縛水次遥謂司馬宣王曰卿直以折簡召我我<lb/>
何敢不至折簡猶今拜帖盧光啟受知於張濬每致書<lb/>
凡事别為一紙謂之疊幅疊幅猶今副啟<lb/>
　　　數借用字<lb/>
<pb n="KR3j0064_WYG_006-19a"/>
一二三四五六七八九十百千万此數本字也文省易<lb/>
縁為奸文移家以専壹之壹代一以副貳之貳代二以<lb/>
參錯之參代三以矜肆之肆代四以什伍之伍代五以<lb/>
水陸之陸代六以膠㭍之㭍代七以捌破之捌代八以<lb/>
瓊玖之玖代九以攟拾之拾代十以南北之阡代千以<lb/>
東西之陌代百以蜂萬之萬代万不知起自何時左傳<lb/>
萬盈數漢書阡陌之得相承已久俗呼本字為小借字<lb/>
為大可笑即文移家户口錢糧當用借字款目次第猶<lb/>
<pb n="KR3j0064_WYG_006-19b"/>
當用本字為是<hi>㭍俗桼字</hi>
　　　御尚<lb/>
凡天子所止謂之御前曰御前書曰御書服曰御服皆<lb/>
取統御四海之義又尊者謂之御卑者謂之服御前言<lb/>
臣下所進御也凡主天子之物皆曰尚主醫曰尚醫主<lb/>
食曰尚食主文書曰尚書尚書之尚陸音常又娶公主<lb/>
謂之尚言帝王之女尊而尚之不敢言娶又司馬相如<lb/>
傳卓王孫自以使女尚司馬長卿注尚配也<lb/>
<pb n="KR3j0064_WYG_006-20a"/>
　　　儲胥<lb/>
長楊賦搤熊羆拖豪豬木<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>槍櫐以為儲胥此天下之<lb/>
窮覽極觀也注木槍相櫐以為柵也儲胥舘名按雄以<lb/>
上田獵失時農民不得收歛而賦此何得方言田獵而<lb/>
遽及於宫舘蓋謂所獲之獸如木之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>如槍之櫐可為<lb/>
乾豆可充君庖儲之以待需故曰以為儲胥也斯於上<lb/>
下文義相承<lb/>
　　　多古祇字<lb/>
<pb n="KR3j0064_WYG_006-20b"/>
論語多見其不知量也左傳多見疏也二多字乃古祗<lb/>
字與詩祗自底兮之祗同適所以之辭今讀為多寡之<lb/>
多非甚<lb/>
　　　寧馨阿堵<hi>寧音寗馨音亨</hi>
王衍神情明秀總角時見山濤濤曰何物老嫗生寜馨<lb/>
兒宋廢帝性㐫悖母疾篤召之不往母恚曰持刀來破<lb/>
我腹那得生此寧馨兒寜馨猶言恁地也又衍嫉妻貪<lb/>
鄙口不言錢妻以錢遶床晨起謂婢曰舉此阿堵物去<lb/>
<pb n="KR3j0064_WYG_006-21a"/>
顧凱之每畫人成或數年不㸃睛曰傳神寫照正在阿<lb/>
堵中李耕之女奴却要美容止長子欲蒸之詒曰可於<lb/>
東南隅相待少頃燃炬豁扉照之曰阿堵貧兒爭敢向<lb/>
這裏宿阿堵猶言這箇也<hi>嫗音遇恚音畏</hi>
　　　行李<lb/>
李濟翁資暇録謂□古文使字誤以為李行李當作行<lb/>
使黄直翁謂行李本作行理古文李與理通皆謂使人<lb/>
李説近竒而黄説為是左傳僖三十年行李之往來共<lb/>
<pb n="KR3j0064_WYG_006-21b"/>
其乏困襄八年亦不使一介行李告於寡君用李字昭<lb/>
十三年行理之命無月不至國語行理以節逆之用理<lb/>
字管子書大理亦作李可見理李通用理治也行理行<lb/>
而治事者也因謂行槖曰行理<lb/>
　　　能為<lb/>
説文能熊屬足似鹿獸之堅中而彊壯者故謂人強幹<lb/>
曰能為母猴其為禽好爪有作造之意故凡作造曰為<lb/>
　　　臚句鴻臚<lb/>
<pb n="KR3j0064_WYG_006-22a"/>
叔孫通𫝊大行設九賔臚句𫝊蘓林曰上𫝊語告下為<lb/>
臚下告上為句百官表典客更名大鴻臚韋昭曰鴻大<lb/>
也臚陳序也欲以禮大陳序賔客也是臚一以𫝊語告<lb/>
下一以陳序賔客為義今鴻臚寺其職也在𫝊語其聲<lb/>
大在陳序其儀大故總謂之鴻但臚音閭在魚韻今讀<lb/>
作盧音非唐和逢堯𫝊攝鴻盧卿并字作盧尤非然臚<lb/>
从肉廬省聲説文皮也故籀文作膚<lb/>
　<lb/>
<pb n="KR3j0064_WYG_006-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名義考卷六<lb/>
</p>
<p>
</p>
  </div>
</body>
</text>
</TEI>
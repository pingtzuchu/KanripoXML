<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名義考卷五目録</head> <lb/>
    <p>
<pb n="KR3j0064_WYG_005-1a"/>
欽定四庫全書<lb/>
　名義考卷五目録<lb/>
　　人部<lb/>
　　　姓氏族　　　　　　國家縣官<lb/>
　　　黔首蒼頭　　　　　黄耇台背<lb/>
　　　府君家公　　　　　主臣<lb/>
　　　鼻祖耳孫　　　　　阿翁姑章賤息子姓<lb/>
　　　丈夫丈人大夫夫人　先生太夫人<lb/>
<pb n="KR3j0064_WYG_005-1b"/>
　　　伯仲叔姪　　　　　昆玉<lb/>
　　　稾椹　　　　　　　娣姒<lb/>
　　　孩咳　　　　　　　誕日初度<lb/>
　　　六尺之孤　　　　　公卿<lb/>
　　　黄閤内閣　　　　　特進開府<lb/>
　　　尚書　　　　　　　台鼎<lb/>
　　　黄門　　　　　　　都堂<lb/>
　　　太史　　　　　　　三法司<lb/>
<pb n="KR3j0064_WYG_005-2a"/>
　　　翰林院　　　　　　察院<lb/>
　　　鳯凰池　　　　　　玉筍班龍虎榜<lb/>
　　　守令　　　　　　　蓮幕<lb/>
　　　稗官　　　　　　　古官名<lb/>
　　　陪臣陪儓　　　　　承學<lb/>
　　　不速之客　　　　　臧獲厮養輿臺奚奴<lb/>
　　　胥靡餘胥　　　　　皁卒<lb/>
　　　五百　　　　　　　官銜官聨<lb/>
<pb n="KR3j0064_WYG_005-2b"/>
　　　寮　　　　　　　　當家<lb/>
　　　駔儈　　　　　　　日者風角<lb/>
　　　四㐫　　　　　　　三苖<lb/>
　　　九夷　　　　　　　突厥單于可汗<lb/>
　　　閼氏屠耆居次　　　小㓜<lb/>
　　　乃表　　　　　　　䖍婆營婦<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>拉姑<lb/>
　　　生旦凈丑　　　　　鬝俚<lb/>
<pb n="KR3j0064_WYG_005-3a"/>
欽定四庫全書<lb/>
　名義考卷五　　　　　　　明　周祈　撰<lb/>
　　人部<lb/>
　　　姓氏族<lb/>
天子賜姓命氏諸侯命族姓者所以繫統百世使不别<lb/>
氏者所以别子孫所出族者氏之别名也朱子吕伯恭<lb/>
雖嘗有辨亦誤認氏為姓如黄帝公孫姓此百世不别<lb/>
者也少昊黄帝子已氏顓頊黄帝孫姬氏此别子孫所<lb/>
<pb n="KR3j0064_WYG_005-3b"/>
出也又如魯姬氏黄帝後亦公孫姓無駭以字為展氏<lb/>
因以為族楚芈氏亦黄帝後亦公孫姓屈景昭為三族<lb/>
又謂之三閭此族者氏之别名也天子之後别以氏所<lb/>
謂胙之土而命之氏也諸侯之後别以族所謂官有世<lb/>
功則有官族也後世氏族通謂之姓而曰姓某氏史記<lb/>
黄帝二十五子其得姓者十四人即司馬遷亦不免誤<lb/>
况其後乎<hi>芉音米</hi>
　　　國家縣官<lb/>
<pb n="KR3j0064_WYG_005-4a"/>
漢官儀封禪記詔百官以次下國家隨後明日太醫令<lb/>
問國家起居國家曰不勞東平王傳今暑熱縣官年少<lb/>
霍光子禹傳縣官非我家將軍不得至是曰國家曰縣<lb/>
官皆謂天子也漢書中如此稱甚衆又蔡邕獨斷曰天<lb/>
子無外以天下為家稱天家廣記云五帝官天下三王<lb/>
家天下稱官家猶言帝王也資暇集云至尊以天下為<lb/>
宅四海為家又曰宅家<lb/>
　　　黔首蒼頭<lb/>
<pb n="KR3j0064_WYG_005-4b"/>
秦本記更名民曰黔首祭義疏謂以黑布覆首謂之黔<lb/>
首戰國䇿魏蒼頭鮑彪註謂以青帕首項也又漢名奴<lb/>
亦曰蒼頭黔首則自唐虞以來所謂黎民也亦曰黔黎<lb/>
　　　黄耇台背<lb/>
耇老夀也黄耇老人面色黄也台鯸鮐河豚也其背青<lb/>
老人背色若鮐也詩註謂黄為黄髮耇為凍梨爾雅疏<lb/>
謂燕代北鄙謂耇為梨説文又謂老人面梨若垢諸説<lb/>
似牽強舍人曰老人氣衰皮膚消瘠背若台魚此亦是<lb/>
<pb n="KR3j0064_WYG_005-5a"/>
以意釋不實知鮐者也鮐背豐滿但青黒耳<hi>鯸音侯鮐音胎耇音</hi>
<hi>茍</hi>
　　　府君家公<lb/>
朱子曰府君漢人碑已有之只是尊神之辭如言官府<lb/>
之君列子云家公執席二者皆父稱也家公稱於存時<lb/>
府君稱於亡日<lb/>
　　　主臣<lb/>
史記陳丞相世家漢文帝問陳平一嵗决獄錢穀幾何<lb/>
<pb n="KR3j0064_WYG_005-5b"/>
平曰有主者上曰而君所主者何事也平謝曰主臣馮<lb/>
唐傳文帝聞㢘頗李牧為人良曰嗟乎吾獨不得㢘頗<lb/>
李牧時為吾牧吾豈憂匈奴哉唐曰主臣魏志魏武謂<lb/>
陳琳曰卿為本初檄何乃上及父祖琳謝曰主臣馬援<lb/>
龍虎賦勇怯見之莫不主臣文選任昉奏彈曹景宗先<lb/>
叙其罪後繼之曰景宗即主臣景宗又彈劉整亦曰整<lb/>
即主臣齊沈約彈王源文亦然主臣前人多用之解者<lb/>
皆不得其義孟康曰主羣臣也韋昭曰主臣道不敢欺<lb/>
<pb n="KR3j0064_WYG_005-6a"/>
也張晏曰惶恐也文穎曰猶今言死罪樂彦曰猶上書<lb/>
前言昧死晉灼曰主擊也臣服也言其擊服惶恐也孟<lb/>
韋之説非是張晏以下亦鮮的見按古文臣作臣如人<lb/>
伏地也説文臣擊也事君也象屈服之形蓋人臣對君<lb/>
不容不惶恐不屈服也主臣是一於惶恐屈服之意惶<lb/>
恐乃驚怖非慚愧也上表者云誠惶誠恐是驚怖稽首<lb/>
頓首是屈服知此則死罪昧死惶恐擊服之義皆在其<lb/>
中然史記魏志龍虎賦所云主臣意在驚怖文選所云<lb/>
<pb n="KR3j0064_WYG_005-6b"/>
主臣意在屈服賈子曰主臣禮之正也斯言得之矣<lb/>
　　　鼻祖耳孫<lb/>
鼻祖始祖也方言梁益謂鼻為祖獸之初生其鼻先見<lb/>
故謂鼻為祖耳孫𤣥孫之曾孫也顔師古曰耳孫諸説<lb/>
不同據平帝紀及諸侯王表昆孫之子耳孫耳音仍則<lb/>
耳仍一也為昆孫之子來孫之孫𤣥孫之曾孫或云唯<lb/>
耳可得聞非是<lb/>
　　　阿翁姑章賤息子姓<lb/>
<pb n="KR3j0064_WYG_005-7a"/>
阿翁父也方言周晉秦隴謂父曰翁廣韻翁鳥頸毛也<lb/>
老人頸毛白而疆短若此鳥也善見律翁親則謂祖是<lb/>
父祖皆可稱翁姑章姑也廣川王傳皆尊章師古曰尊<lb/>
章猶言尊姑也或曰舅姑為尊章章本作嫜杜詩何以<lb/>
拜姑嫜又釋名兄公亦曰兄章舅公亦曰舅章息生也<lb/>
子女皆可稱息左師觸龍曰賤息舒祺東觀漢紀此蓋<lb/>
我子息是子稱息吕公見劉季曰僕有弱息願為箕箒<lb/>
妾是女亦稱息子姓孫也玉藻注姓生也孫是子之所<lb/>
<pb n="KR3j0064_WYG_005-7b"/>
生故謂之子姓今人稱尊貴者曰翁稱壻曰姑章稱婦<lb/>
曰息婦息又从女稱子姪輩曰子姓是殆未之考也<lb/>
　　　丈夫丈人大夫夫人<lb/>
丈夫詩疏有傅相之徳而可倚仗丈人師古曰嚴莊之<lb/>
稱凡親而老者皆稱焉此丈夫丈人之義也又十尺曰<lb/>
丈古一丈得今六尺六寸丈夫丈人以身長言也而倚<lb/>
仗嚴莊之義在其中大夫白虎通曰扶達於人者也夫<lb/>
人曲禮注扶持於王者也此大夫夫人之義也又夫本<lb/>
<pb n="KR3j0064_WYG_005-8a"/>
作夰从人一象簪也男冠女副皆須簪焉男女皆可稱<lb/>
夫也而扶達扶持之義在其中<lb/>
　　　先生太夫人<lb/>
今尊貴者人稱曰先生則怒稱其母曰太夫人則不以<lb/>
為怪論語曰有酒食先生饌韓愈進學解招諸生弟子<lb/>
事先生于兹有年矣一則為父兄一則為師何怒也漢<lb/>
文紀注列侯妻稱夫人列侯死子復為列侯乃得稱太<lb/>
夫人是太者父亡母存之號今制猶然奈何稱者見稱<lb/>
<pb n="KR3j0064_WYG_005-8b"/>
於人者不論人父與父存否率以太為尊稱不可怪乎<lb/>
　　　伯仲叔姪<lb/>
伯仲兄弟之稱詩伯氏吹壎仲氏吹箎次仲者為叔詩<lb/>
叔兮伯兮次叔者為季書仲叔季弟姪對姑而言爾雅<lb/>
女子謂晜弟之子為姪狄仁傑云未聞姪為天子而祔<lb/>
姑於廟者此則古人稱伯仲叔姪之義也今人謂父之<lb/>
兄弟曰伯叔謂兄弟之子曰姪皆舛也父之兄弟當曰<lb/>
伯父叔父爾雅父之晜弟先生為世父後生為叔父是<lb/>
<pb n="KR3j0064_WYG_005-9a"/>
也兄弟之子當曰猶子檀弓兄弟之子猶子也或曰從<lb/>
子朱子語録漢人謂姪為從子却得其正是也<hi>晜與昆同箎音</hi>
<hi>池</hi>
　　　昆玉<lb/>
謂兄弟曰昆玉者蓋錯舉金昆玉友之文也兄弟何以<lb/>
謂之昆友昆本作罤周人謂兄曰罤从眔沓弟為罤今<lb/>
猶云沓肩兄弟通作昆詩謂他人昆是也説文友从二<lb/>
又相交徐氏曰二手相順也友有相左右之義兄弟如<lb/>
<pb n="KR3j0064_WYG_005-9b"/>
左右手故謂兄弟為友晏子兄愛而友是也金玉言其<lb/>
貴重耳<hi>罤與晜同眔音沓</hi>
　　　稾椹<lb/>
古樂府稾椹謂夫也古有罪者席稾伏於椹上以鈇斬<lb/>
之言稾椹則兼言鈇矣鈇與夫同音故隠語稾椹為夫<lb/>
也稾禾稈椹斫木櫍俗作砧鈇斧也<hi>椹與砧同櫍音質</hi>
　　　娣姒<lb/>
爾雅長婦謂稚婦為娣婦娣婦謂長婦為姒婦即今妯<lb/>
<pb n="KR3j0064_WYG_005-10a"/>
娌自以其年為長㓜耳廣雅娣姒之名從身長㓜左傳<lb/>
穆姜謂聲伯之母為姒叔向之嫂謂叔向之妻為姒二<lb/>
者皆呼夫弟之妻為姒不從夫之齒也<lb/>
　　　孩咳<hi>咳音孩</hi>
廣韻孩小兒將學語時能鼓頷也莊子未致乎孩而始<lb/>
誰是也説文咳小兒笑聲禮記咳而名之是也孟子孩<lb/>
提之童注知孩笑是以孩作咳也扁鵲傳咳嬰之兒又<lb/>
禮記孩蟲皆以㓜小為義一曰咳古文作孩<hi>頷音含</hi>
<pb n="KR3j0064_WYG_005-10b"/>
　　　誕日初度<lb/>
今人謂生辰曰誕日又曰初度詩曰誕彌厥月𫝊誕大<lb/>
也謂大矣后稷之在母終人道十月而生今曰誕日則<lb/>
是大日降誕則是降大矣離騷經曰皇覽揆予於初度<lb/>
兮肇錫予以嘉名注初度猶言初節也古者子生三月<lb/>
父名之謂命名之初節也非謂生也今自㓜而壯而老<lb/>
皆云初度是期頤皆三月時矣其謬誤有如此者<lb/>
　　　六尺之孤<lb/>
<pb n="KR3j0064_WYG_005-11a"/>
周禮國中自七尺以及六十野自六尺以及六十有五<lb/>
皆征之韓詩外傳曰國中二十行役是七尺二十嵗也<lb/>
其升降皆以五年為率則六尺十五嵗也孟子五尺之<lb/>
童十嵗也<lb/>
　　　公卿<lb/>
背私為公有制為卿公之為字八背也厶私也背私則<lb/>
可以為公矣卿之為字卯事之制也有制則可以為卿<lb/>
矣知二字之義則公卿之職舉人其頋名而思義哉<hi>八音</hi>
<pb n="KR3j0064_WYG_005-11b"/>
<hi>背厶音私卯音賫</hi>
　　　黄閤内閣<lb/>
按唐門下省以黄塗門謂之黄閤明興罷中書省永樂<lb/>
初以解縉等七人直文淵閣謂之内閣則是黄閤為閨<lb/>
閤之閤从合爾雅小閨謂之閤漢文翁傳出入閨閤公<lb/>
孫𢎞傳開東閤皆謂門也内閣為庋閣之閣从各内則<lb/>
天子之閣左達五右達五漢宫殿疏騏驎天禄等閣皆<lb/>
謂重屋也又唐制天子日御前朝見羣臣曰常參朔望<lb/>
<pb n="KR3j0064_WYG_005-12a"/>
薦食陵寢有思慕之感御便殿謂之入閤唐志中書舍<lb/>
人以久次者一人為閤老制本省雜事二閤字皆从合<lb/>
今輔臣延登曰入閣稱謂曰閣老二閣字皆从各名雖<lb/>
同而義則異<hi>庋音几</hi>
　　　特進開府<lb/>
特進自漢宣帝以許廣漢為平恩侯位特進始開府自<lb/>
安帝以鄧隲為開府儀同三司始魏晉以特進為加官<lb/>
隋唐以為文散官宋以特進居文官之首大觀著令非<lb/>
<pb n="KR3j0064_WYG_005-12b"/>
宰臣不除今制亦以為散官文武之穹階也宋太宰以<lb/>
下至光禄大夫開府者為文公大司馬以下至諸將軍<lb/>
開府為武公梁位次三公唐以為文散官雖三公三師<lb/>
亦必冠以此號宋改唐節度使為使相亦稱開府今巡<lb/>
撫私稱開府者本使相之遺意也<lb/>
　　　尚書<lb/>
今曹郎自署銜曰尚書某部郎何謬也夫尚書秦官在<lb/>
殿中主發書漢置尚書令貳有尚書僕射有尚書成帝<lb/>
<pb n="KR3j0064_WYG_005-13a"/>
初分常侍曹二千石曹民曹南北主客曹五曹曹又置<lb/>
尚書及左右丞侍郎光武改常侍曹曰吏部增都官曹<lb/>
為六曹魏為吏部左民客曹五兵度支五曹晉為吏部<lb/>
三公客曹駕部屯田度支六曹隋為吏民禮兵刑工六<lb/>
部唐改民部曰户部部各總四司以本司為頭司餘為<lb/>
子司亦謂之部如金部祠部之類六部迄今因之自漢<lb/>
以來曰尚書臺或曰中臺宋曰尚書省北齊謂之都省<lb/>
省有尚書令六部有尚書子部有郎是六尚書者皆𨽻<lb/>
<pb n="KR3j0064_WYG_005-13b"/>
尚書省故曰尚書某部也今則異於是矣如之何古之<lb/>
襲也<lb/>
　　　台鼎<lb/>
後漢郎顗傳三公上應台階彭宣傳三公鼎足承君此<lb/>
台鼎之稱也周禮大宗伯疏上台司命為太尉中台司<lb/>
中為司徒下台司禄為司空晉天文志曰在人曰三公<lb/>
在天曰三台主開徳宣符也環濟要畧云三公者象鼎<lb/>
三足共承其上也台鼎之義如此<lb/>
<pb n="KR3j0064_WYG_005-14a"/>
　　　黄門<lb/>
今給諌有稱黄門者以唐諫議大夫𨽻門下省開元間<lb/>
改省為黄門省之故不知漢唐以來中書門下二省間<lb/>
雜奄人為之大抵黄門謂奄人也漢輿服志禁門曰黄<lb/>
門中人主之故曰黄門百官公卿表中書謁者令中黄<lb/>
門屬焉師古曰黄門謂奄人居禁中給事者也佛書優<lb/>
婆娑論般荼迦注此云黄門謂去勢及天奄者若以開<lb/>
元改省之故諫議與侍中自異以諫議以來中黄門内<lb/>
<pb n="KR3j0064_WYG_005-14b"/>
給事之故彼皆奄人也<lb/>
　　　都堂<lb/>
唐制尚書省都堂居中左右分司堂東有吏户禮三行<lb/>
每行四司左司統之西有兵刑工三行每行四司右司<lb/>
統之凡二十四司分曹共理今巡撫俗稱都堂無謂<lb/>
　　　太史<lb/>
秦漢以來太史之任兼成周太史馮相保章三職以著<lb/>
述為事而兼掌星厯司馬談父子所職是也至宣帝時<lb/>
<pb n="KR3j0064_WYG_005-15a"/>
著述以他官領之太史惟知占候而已唐為司天臺宋<lb/>
為司天監我朝為欽天監不復稱太史<lb/>
　　　三法司<lb/>
唐百官志凡寃而無告者三司詰之三司謂御史大夫<lb/>
中書門下也六典髙宗武后之際當時大獄以尚書刑<lb/>
部御史臺大理寺推案謂之三司今刑部都察院大理<lb/>
寺為三法司唐制也<lb/>
　　　翰林院<lb/>
<pb n="KR3j0064_WYG_005-15b"/>
唐翰林院在麒徳殿西以處天下藝能技術之士學士<lb/>
院𢎞文舘集賢院以處文儒𤣥宗始選有詞藝學識者<lb/>
入居翰林供奉肅宗令掌詔勑始兼學士之名五代晉<lb/>
翰林學士與中書舎人分為兩制宋翰林學士掌内制<lb/>
制勑詔赦國書及宫禁所用文字乘輿行幸則侍從以<lb/>
備顧問今翰林院知制誥及一應纂脩與宋同而入閣<lb/>
辦事自𢎞正以來為定制矣<lb/>
　　　察院<lb/>
<pb n="KR3j0064_WYG_005-16a"/>
今都察院即秦漢以來御史臺也唐御史臺其屬有三<lb/>
一曰臺院侍御史𨽻焉二曰殿院殿中侍御史𨽻焉三<lb/>
曰察院監察御史𨽻焉今有監察御史分十三道𨽻都<lb/>
察院而省察院其曰察院者相襲如此非官制也<lb/>
　　　鳯凰池<lb/>
通典中書省地在樞近人因其位謂之鳯凰池按中書<lb/>
尚書為兩省秦有尚書令屬少府漢以大將軍領尚書<lb/>
事以大尉録尚書事權尊重矣漢有中書謁者亦屬少<lb/>
<pb n="KR3j0064_WYG_005-16b"/>
府自武帝始用宦者元帝復委以政事魏以中書典尚<lb/>
書奏事而尚書之權漸減故荀朂自中書監遷尚書令<lb/>
恚曰奪我鳯凰池<lb/>
　　　玉筍班龍虎榜<lb/>
李宗敏知貢舉門生多清秀俊茂唐伸薛庠袁郁輩時<lb/>
謂之玉筍陸贄主試得韓愈歐陽詹賈稜陳羽等皆天<lb/>
下孤儁偉傑之士號龍虎榜今人謂朝班為玉筍掲曉<lb/>
懸龍虎畫於榜前者可笑也<lb/>
<pb n="KR3j0064_WYG_005-17a"/>
　　　守令<lb/>
大郡曰守小郡曰尉大縣曰令小縣曰長秦制也漢初<lb/>
因之如魏尚雲中守趙佗南海尉董宣洛陽令陳寔太<lb/>
丘長之謂又郡佐亦謂之尉郡守秦以前稱上大夫即<lb/>
州牧侯伯漢名太守唐名刺史宋名知州或加將軍或<lb/>
號持節或𢃄團練防禦或曰總管皆守也治中别駕長<lb/>
史司馬通判皆郡丞也軍事判官防團推官司理司户<lb/>
皆增置亞于丞者也主簿功曹督郵録事參軍曹掾皆<lb/>
<pb n="KR3j0064_WYG_005-17b"/>
郡尉也縣令秦以前稱下大夫即附庸或又稱宰稱尹<lb/>
稱公漢以後俱稱令宋始稱知縣有戍兵則兼兵馬都<lb/>
監押亦有丞尉又增主簿郡守掌治京師曰内史曰尹<lb/>
王國曰相<lb/>
　　　蓮幕<lb/>
齊王儉領吏部用庾杲之為長史蕭緬與儉書盛府元<lb/>
僚每難其選使杲得泛緑水依芙蓉何其麗也時人以<lb/>
儉府為蓮花池今謂幕官曰蓮幕義出此<lb/>
<pb n="KR3j0064_WYG_005-18a"/>
　　　稗官<lb/>
漢藝文志小説出於稗官細米曰稗王者欲知閭巷風<lb/>
俗細碎之言故立稗官<lb/>
　　　古官名<lb/>
古官名姑舉一二人不常知者如挏馬主馬乳酒者鍾<lb/>
官主鑄錢者大誰長主問非常者都船主徼循京師者<lb/>
平凖主錢穀者司商主賜族受姓者將行主宫掖者若<lb/>
盧主弩射者尚方主御刀劍諸好器物者復陶主衣服<lb/>
<pb n="KR3j0064_WYG_005-18b"/>
者率更主刻漏者負弩主亭者督郵主諸縣糾攝者水<lb/>
衡主税入者遒人主宣令者郵表畷主督約農事者簮<lb/>
裊主飾馬者佽飛主射者剽姚主兵者掌故主故事者<lb/>
鞮鞻氏主夷樂者婕妤娙娥嬪嬙傛華皆女官也中涓<lb/>
黄門皆宦官也<lb/>
　　　陪臣陪儓<lb/>
陪重也陪臣重臣也諸侯之臣於天子曰陪臣陪儓猶<lb/>
陪臣也儓亦作臺左傳僕臣臺方言南楚罵庸賤謂之<lb/>
<pb n="KR3j0064_WYG_005-19a"/>
田臺輟畊録凡婢役於婢者俗謂之重臺<hi>重平聲</hi>
　　　承學<lb/>
承學言學者分門各自承襲其家學如楊何施酬孟喜<lb/>
梁丘賀之徒學易皆祖田何歐陽生大小夏侯勝建之<lb/>
徒學書皆祖伏生翼奉遵后蒼而非韓魯蕭初善賈馬<lb/>
而詆鄭𤣥儒林傳所謂斯文未陵亦各有承是也<lb/>
　　　不速之客<lb/>
易有不速之客廣韵速徴也猶俗謂請也今折簡云速<lb/>
<pb n="KR3j0064_WYG_005-19b"/>
者正此意<lb/>
　　　臧獲厮養輿臺奚奴<lb/>
風俗通臧被罪没官為奴婢獲逃亡獲得為奴婢揚雄<lb/>
凡民男而壻婢謂之臧女而婦奴謂之獲張楫壻婢之<lb/>
子謂之臧婦奴之女謂之獲張耳𫝊厮養卒韋昭注析<lb/>
薪為厮炊烹為養左傳王臣公公臣大夫大夫臣士士<lb/>
臣皁皁臣輿輿臣𨽻𨽻臣僚僚臣僕僕臣臺禮奚八人<lb/>
鄭𤣥曰古者從坐男女没官其少才智以為奚今侍史<lb/>
<pb n="KR3j0064_WYG_005-20a"/>
女婢也説文奴婢皆古罪人周禮其奴男入於皁𨽻女<lb/>
入於舂藁今人家役使者但可謂之傭王逸云傭厮賤<lb/>
之人前功臣表咸出傭保之中師古曰傭賣功傭保可<lb/>
信任皆賃作者今律謂之雇工人也<lb/>
　　　胥靡餘胥<lb/>
傅説胥靡莊子注刑徒之人以鐵鎖相連繫周公曰憎<lb/>
人者憎其餘胥廣韻須者賤妾之稱古人以婢僕為餘<lb/>
須亦作餘胥<lb/>
<pb n="KR3j0064_WYG_005-20b"/>
　　　皁卒<lb/>
左傳士臣皁方言梁宋齊燕之間謂櫪曰皁因謂賤人<lb/>
直馬者曰皁説文卒𨽻人給事者方言南楚東海之間<lb/>
或謂卒為赬郭璞曰言其衣赤今𨽻卒首與要尚衣赤<lb/>
云<hi>赬音蟶</hi>
　　　五百<lb/>
漢宦者傳越騎營五百妻有美色韋昭曰五百本為伍<lb/>
陌伍當也陌道也言使之導引當道陌中以驅除也唐<lb/>
<pb n="KR3j0064_WYG_005-21a"/>
謂行杖人亦曰五百是五百即今之皁𨽻以除路又以<lb/>
行杖<lb/>
　　　官銜官聨<lb/>
徐氏曰馬銜所以制馬之行也官吏階位亦曰銜者以<lb/>
尊卑相銜所以制百官也徐又曰周禮官府之聨事謂<lb/>
大事非一官所了衆共成之也<lb/>
　　　寮<lb/>
爾雅寀寮官也郭璞曰官地為寀同官為寮無同地為<lb/>
<pb n="KR3j0064_WYG_005-21b"/>
寀之文邢昺曰寀采也采取賦稅以供己有采地及言<lb/>
同寮者皆謂有官者也寮亦作僚説文僚好貌廣韻僚<lb/>
賤稱同官相好曰僚僕臣僚故以為賤稱寮之義如此<lb/>
楊用脩謂寮為小忩以齋署同忩為義不知忩竂之竂<lb/>
从穴不从宀説文竂穿也玉篇竂舍也後人遂以竂為<lb/>
忩是窓竂之竂與采寮之寮文既不同義亦自别安得<lb/>
以同窓釋同寮乎<hi>寀采俱音菜宀音綿</hi>
　　　當家<lb/>
<pb n="KR3j0064_WYG_005-22a"/>
奴婢之監知家務者謂之當家或云管家霍光傳愛幸<lb/>
監奴王建詩不是當家頻向説在朝之蒼頭廬兒在官<lb/>
之侍史官婢皆當家也<hi>當平聲</hi>
　　　駔儈<hi>駔子朗切儈音㑹</hi>
貨殖傳駔儈注會二家交易者如今度市師古曰駔者<lb/>
其首率即今所謂牙行牙本作互以交互為義互與牙<lb/>
字相近因訛為牙行廣韻儈會合市人<lb/>
　　　日者風角<lb/>
<pb n="KR3j0064_WYG_005-22b"/>
日者占候時日者也風角占候四方四隅之風者也<lb/>
　　　四㐫<lb/>
帝鴻氏有不才子曰渾沌少昊氏有不才子曰窮竒顓<lb/>
頊氏有不才子曰檮杌縉雲氏有不才子曰饕餮謂之<lb/>
四㐫按帝鴻氏繼黄帝而為君縉雲氏帝鴻氏之子與<lb/>
少昊俱去舜三百餘嵗顓頊亦去舜二百餘嵗四㓙何<lb/>
若是之夀耶必四氏之後有若人耳非子也渾沌驩兜<lb/>
也窮竒共工也檮杌鯀也饕餮三苖也訓者謂渾沌為<lb/>
<pb n="KR3j0064_WYG_005-23a"/>
不開通窮竒為其行窮其好竒檮杌為頑㐫無疇匹貪<lb/>
財為饕貪食為餮不知窮竒獸名狀如牛蝟毛音如嘷<lb/>
狗食人人鬭乃助不直者饕餮獸之嗜食者古者象於<lb/>
彞鼎以為食戒渾沌水不通也檮杌斷木也四㐫有似<lb/>
於四者因以目之也<hi>檮音陶</hi>
　　　三苖<lb/>
書傳三苖國在江南荆楊之間地里沿革表潭州古三<lb/>
苖國潭州今長沙蓋建國在長沙而所治則江南荆揚<lb/>
<pb n="KR3j0064_WYG_005-23b"/>
也國中多猫姓<lb/>
　　　九夷<lb/>
九夷東夷也有畎于方黄白赤𤣥風陽九種箕子之封<lb/>
國俗仁而夀夫子欲居者此也即今朝鮮其字从大从<lb/>
弓重射也男子之所有事也南蠻从虫地多蛇虺也北<lb/>
狄从犬西羌从羊畜宜犬羊也其不及東夷也有以哉<lb/>
又同謂之夷者猶公侯伯子男通謂諸侯也<hi>虫虺俱音卉蛇一音</hi>
<hi>疑</hi>
<pb n="KR3j0064_WYG_005-24a"/>
　　　突厥單于可汗<lb/>
突厥北夷國號夏曰獯鬻殷曰鬼方周曰玁狁漢曰匃<lb/>
奴魏曰突厥北夷謂兠鍪為突厥世居金山山形如兠<lb/>
鍪因以為國號單于北夷酋長號北夷謂廣大為單于<lb/>
言主北方象天廣大單于然也可汗于闐王號于闐謂<lb/>
金翅為<graphic n="KR2091" url="https://raw.githubusercontent.com/kanripo/KR-Gaiji/master/images/KR2091.png" mimeType="image/png"/>鱗黑韓宋封為<graphic n="KR2091" url="https://raw.githubusercontent.com/kanripo/KR-Gaiji/master/images/KR2091.png" mimeType="image/png"/>鱗黑韓王自稱為黑汗王<lb/>
譌為可汗<lb/>
　　　閼氏屠耆居次<hi>閼音焉氏音攴</hi>
<pb n="KR3j0064_WYG_005-24b"/>
閼氏單于妻號謂可愛如烟支屠耆單于子號謂賢為<lb/>
屠耆居次單于女號猶漢言公主也<lb/>
　　　小㓜<lb/>
歌童俗謂之小㓜柔曼溢於女徳或謂能侑飲為小侑<lb/>
不知㓜之名有自來即漢所謂孺也髙之藉孺惠之閎<lb/>
孺皆以婉媚與上起卧藉閎其名孺則㓜小而可親慕<lb/>
也三風頑童亦是此輩<lb/>
　　　夃表<hi>夃音孤</hi>
<pb n="KR3j0064_WYG_005-25a"/>
俗謂娼曰表子私娼者曰夃老表對裏之稱表子猶言<lb/>
外婦夃秦以市買多得為夃蓋負販之徒夃老猶言客<lb/>
人<lb/>
　　　䖍婆營婦<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>拉姑<hi>
                        <graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>音歪</hi>
方言謂賊為䖍䖍婆猶賊婆也營妓古以待軍之無妻<lb/>
者營婦猶軍妻也<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>不正也<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>拉俗謂一拉<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>
                    <graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>拉姑<lb/>
猶不正之婦也<lb/>
　　　生旦凈丑<lb/>
<pb n="KR3j0064_WYG_005-25b"/>
今角戲有生旦凈丑之名嘗求其義而不得偶思樂記<lb/>
及優侏儒獶雜子女注謂俳優雜戲如獼猴之狀乃知<lb/>
生狌也猩猩也山海經猩猩人面豕身聲似小兒啼旦<lb/>
狚也猵狚也莊子猨猵狚以為雌凈猙也廣韻似豹一<lb/>
角五尾又云似狐有翼丑狃也廣韻犬性驕又狐狸等<lb/>
獸跡謂俳優之人如四獸也所謂獶雜子女也末猶末<lb/>
厥之末外猶員外之外其意亦相通<hi>獶音撓獮音迷猩音生猵音篇狚音</hi>
<hi>旦猙音静</hi>
<pb n="KR3j0064_WYG_005-26a"/>
　　　鬝俚<hi>鬝音戞</hi>
俗謂白秃曰臘梨又曰梅花掐或以白如梨與梅花也<lb/>
不知其字之譌臘梨蓋鬝俚梅花掐蓋梅花鬝也博雅<lb/>
鬝秃也丘八切通作掲明堂位注齊人謂無髮為秃掲<lb/>
俚蠻屬也鬝俚猶言秃蠻也梅花鬝猶言白鬝也鬝與<lb/>
臘掐聲相近俚梨亦聲相近遂譌也説文<graphic n="KR1867" url="https://raw.githubusercontent.com/kanripo/KR-Gaiji/master/images/KR1867.png" mimeType="image/png"/>秃也苦骨<lb/>
切法華經<graphic n="KR1867" url="https://raw.githubusercontent.com/kanripo/KR-Gaiji/master/images/KR1867.png" mimeType="image/png"/>瘦注<graphic n="KR1867" url="https://raw.githubusercontent.com/kanripo/KR-Gaiji/master/images/KR1867.png" mimeType="image/png"/>口轄切<graphic n="KR1867" url="https://raw.githubusercontent.com/kanripo/KR-Gaiji/master/images/KR1867.png" mimeType="image/png"/>與鬝一也説文切是法<lb/>
華注妄讀作臘音矣<hi>掐音恰</hi>
<pb n="KR3j0064_WYG_005-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名義考卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名義考卷九目録</head> <lb/>
    <p>
<pb n="KR3j0064_WYG_009-1a"/>
欽定四庫全書<lb/>
　名義考卷九目録<lb/>
　　物部<lb/>
　　　蒲盧　　　　　　　菉竹<lb/>
　　　苞桑　　　　　　　葑菲<lb/>
　　　鬱鬯　　　　　　　黍稷穜稑<lb/>
　　　粱粟秔稻　　　　　蘭蕙<lb/>
　　　鳧茈　　　　　　　頻婆<lb/>
<pb n="KR3j0064_WYG_009-1b"/>
　　　蘋蘩藴藻　　　　　芄蘭<lb/>
　　　杜蘅　　　　　　　蔆芡<lb/>
　　　萑葦　　　　　　　荇蓴<lb/>
　　　蓬蒿　　　　　　　杜榮萇楚<lb/>
　　　荷　　　　　　　　水紅花<lb/>
　　　苹萍　　　　　　　芝<lb/>
　　　芀藜藿　　　　　　蘿蔦<lb/>
　　　菖蒲花　　　　　　甘菊<lb/>
<pb n="KR3j0064_WYG_009-2a"/>
　　　逺志寄生　　　　　雕苽<lb/>
　　　芹獻葵傾　　　　　天棘<lb/>
　　　南燭　　　　　　　石南花<lb/>
　　　菟葵燕麥　　　　　菘芥蘆菔蔓菁<lb/>
　　　稂莠　　　　　　　胡麻戎菽<lb/>
　　　茶即荼　　　　　　松柏<lb/>
　　　橘柚　　　　　　　枏<lb/>
　　　楩梓豫章　　　　　女貞合歡<lb/>
<pb n="KR3j0064_WYG_009-2b"/>
　　　芧栗　　　　　　　木蘭<lb/>
　　　桐　　　　　　　　桂子<lb/>
　　　陽燧隂燧　　　　崖蜜石蜜木蜜竹蜜波羅蜜<lb/>
　　　唐棣　　　　　　　沈速<lb/>
　　　木芍藥木芙蓉　　　樗櫟<lb/>
　　　茈　　　　　　　　竹<lb/>
　　　嶰谷　　　　　　　蘄<lb/>
　　　離離<lb/>
<pb n="KR3j0064_WYG_009-3a"/>
欽定四庫全書<lb/>
　名義考卷九　　　　　　　明　周祈　撰<lb/>
　　物部<lb/>
　　　蒲盧<lb/>
蒲盧沈括以為蒲葦或問以為果蠃爾雅果蠃之實栝<lb/>
樓夫蒲似莞葦大葭也果蠃蜂也栝樓天𤓰也不應相<lb/>
逺如此埤雅曰似匏而圓曰壺小而細腰曰蒲盧其根<lb/>
著在土而浮蔓常縁於木蓋蒲以浮為義盧猶壺盧今<lb/>
<pb n="KR3j0064_WYG_009-3b"/>
人以盛藥物者是浮蔓與敏樹意正合果蠃腰細有似<lb/>
於蒲盧借蒲盧以名果蠃所謂𤣥蜂若壺也非謂果蠃<lb/>
為蒲盧栝樓實兩兩相值有似於果蠃又借果蠃以名<lb/>
栝樓所謂果蠃之實栝樓也非謂栝樓為果蠃朱子訓<lb/>
蒲盧時意亦未安故託之沈括也<lb/>
　　　菉竹<lb/>
大學菉竹毛詩作緑竹是以竹為冬生草篠簜之屬緑<lb/>
為色矣以故二章青青三章如簀皆不可訓不知非也<lb/>
<pb n="KR3j0064_WYG_009-4a"/>
按爾雅菉王芻注云菉蓐也今呼鴟脚莎又爾雅竹扁<lb/>
竹注云似小黎赤莖節好生道旁可食又殺蟲疏皆引<lb/>
菉竹猗猗為據是菉非緑乃王芻竹非冬生草乃扁竹<lb/>
也詩傳亦主此說但王芻扁竹識之者尠嘗考王芻即<lb/>
本草藎草扁竹即本草萹蓄唐慎微云藎草葉似竹而<lb/>
細薄莖亦圓小生平澤溪澗之側煮以染黄極鮮好洗<lb/>
瘡有效俗名菉蓐草圖經曰萹蓄一名扁竹生下濕地<lb/>
苗似瞿麥葉細緑如竹赤莖如釵股節間花出甚細微<lb/>
<pb n="KR3j0064_WYG_009-4b"/>
青黄色根如蒿根二草皆云似竹一生平澤溪澗之間<lb/>
一生下濕地正與淇澳水涯相應藎草今尚無的識萹<lb/>
蓄在處有之南人呼鐵線草者是二草生於淇澳猗猗<lb/>
初生貌青青生而盛也如簀猶言草如茵也詩終朝采<lb/>
緑亦當作采菉若菉豆之菉當作緑其色緑也菉筍之<lb/>
菉當作甪筍嫩者如鳥喙也<hi>卄音入甪音緑啄音恵</hi>
　　　苞桑<lb/>
易其亡其亡繫於苞桑傳謂苞桑為安固之道以桑之<lb/>
<pb n="KR3j0064_WYG_009-5a"/>
為物其根深固苞謂叢生者其固尤甚此非善說易者<lb/>
也易謂休否之大人其視否也有其亡之戒故曰其亡<lb/>
其亡若繫於叢生之桑即書所謂若蹈虎尾渉於春氷<lb/>
也否休則泰來此大人所以吉也凡木樨則叢生喬則<lb/>
特立未有樨而可以為固者也書曰草木漸包包與苞<lb/>
同云水退而草木始叢生也至詩言苞者亦不一肅肅<lb/>
鴇行集于苞桑洌彼下泉浸彼苞稂亦可謂鴇集安固<lb/>
之桑泉浸安固之稂乎此其不然也大人致泰之意在<lb/>
<pb n="KR3j0064_WYG_009-5b"/>
言外<hi>鴇音保稂音郎</hi>
　　　葑菲<lb/>
詩采葑采菲無以下體注謂不可以其根之惡而棄其<lb/>
莖之美此說非由不辨二物故也葑今蘿蔔箋葑蔓菁<lb/>
之類也陸佃云蕪菁一名葑紫華者謂之蘆菔郭璞云<lb/>
蘆菔蕪菁屬紫華大根蕪菁即蔓菁與葑相似紫華惟<lb/>
蘆菔為然是葑為蘆菔故曰蔓菁之類也佃說微有疵<lb/>
吉州人謂蘆菔之脆美者為芋頭葑葑其名芋其形耳<lb/>
<pb n="KR3j0064_WYG_009-6a"/>
謂蘆菔為葑者陳楚方言吉州故楚地名猶存菲今土<lb/>
𤓰郭璞云菲芴土𤓰也唐慎微土𤓰根似葛細而多糝<lb/>
即月令所謂王𤓰二物根為美詩人謂采葑采菲者得<lb/>
無以下體之故乎言已之顔色不足采而徳音或可以<lb/>
配君子故承言及爾同死也<hi>蘆音盧菔音白糁音繖</hi>
　　　鬱鬯<lb/>
記曰鬱合鬯臭先儒謂擣鬱金香草之汁和合鬯酒按<lb/>
本草鬱金無定識嘗考達磨俱含論鬱金樹名出罽賔<lb/>
<pb n="KR3j0064_WYG_009-6b"/>
國花黄色壓汁為香竊恐周以前罽賔未通中國先王<lb/>
不寳逺物亦何取鬱金也蓋鬱非草乃草之舂築猶鬯<lb/>
非酒乃酒之條達說文鬱作鬱芳草也十葉為貫百廾<lb/>
貫築以煮之為鬱故其字从臼从缶又曰百草之華逺<lb/>
方鬱人所貢則鬱乃合衆香草舂築之故曰鬱鬱人亦<lb/>
以是得名以是鬱和酒其氣條達故曰鬯衆香草薫蘭<lb/>
蕭艾之屬皆備也故曰百草之華王度記天子以鬯諸<lb/>
侯以薫大夫以蘭芝士以蕭庶人以艾諸侯以下各一<lb/>
<pb n="KR3j0064_WYG_009-7a"/>
物天子備物耳禮記釋鬱鬯誤引鬱金本草釋鬱金誤<lb/>
引鬱鬯於是交亂矣埤雅釋草至以鬯亦為草名非甚<lb/>
　　　黍稷穜稑<hi>穜音童稑音六</hi>
詩黍稷重穋黍即今黍北人曰黄米以釀酒者古以為<lb/>
秬鬯者也赤黍謂之虋黒黍謂之秬黒黍一稃二米者<lb/>
謂之秠稷即今穄北人曰小米以炊飲者古以為粢盛<lb/>
者也闗西謂之<graphic n="KR1265" url="https://raw.githubusercontent.com/kanripo/KR-Gaiji/master/images/KR1265.png" mimeType="image/png"/>冀州謂之□重穋本作穜稑其實不<lb/>
可知鄭司農曰先種後熟曰穜後種先熟曰稑恐亦無<lb/>
<pb n="KR3j0064_WYG_009-7b"/>
是種疑即今楚人所謂芒穀最先種者稑即今楚人所<lb/>
謂緑穀最後種者萌與穜聲相近緑則稑之譌也<hi>虋音門秬</hi>
<hi>音巨稃音敷穄音祭<graphic n="KR1265" url="https://raw.githubusercontent.com/kanripo/KR-Gaiji/master/images/KR1265.png" mimeType="image/png"/>音糜□音欠</hi>
　　　粱粟秔稻<lb/>
粱與粟同類粱大而粟小詩詁曰粱似粟而大是也粱<lb/>
有青黄白三種最益脾胃但收穫少損地力故人多種<lb/>
粟而少種粱粟即禾說文禾嘉穀二月始生八月而熟<lb/>
粟嘉穀實春秋二十八年冬大無麥禾是也粟有黏不<lb/>
<pb n="KR3j0064_WYG_009-8a"/>
黏二種黏者謂之秫爾雅秫黏粟釀酒汁少於黍為糵<lb/>
温於大麥或以秫為稷之黏或以禾為苗皆非秔與稻<lb/>
亦同類稻黏而秔不黏說文秔稻屬沛國謂稻為稬是<lb/>
也秔今人所常食米有赤白大小四五種惟白晚米最<lb/>
勝一名秈别一種謂之占亦不黏宋真宗給江淮兩浙<lb/>
占城種也稻今造酒者是雜記曰醴稻醴字書解餈稻<lb/>
餅明醴與餈皆稻所為可見稻是稬說文沛國謂稻為<lb/>
稬無疑此本草所以有秔米稻米而無稬米一名稌爾<lb/>
<pb n="KR3j0064_WYG_009-8b"/>
雅稌稻孔子曰食夫稻謂飲酒不然居喪者不粒食耶<lb/>
自漢人置稻田使者字林有稬稻秔稻之說於是始亂<lb/>
矣<hi>稬俗作糯</hi>
　　　蘭蕙<lb/>
古所佩蘭蓋都梁香一名蘭澤與澤蘭又别澤蘭俗名<lb/>
孩兒菊葉尖微有毛方莖紫節花似蘭澤而不香蘭澤<lb/>
葉似澤蘭光潤而有岐隂微紫花紅白色而香二蘭相<lb/>
似而小異又有山蘭似劉寄奴葉無椏馬蘭花似菊而<lb/>
<pb n="KR3j0064_WYG_009-9a"/>
紫今人所種蘭草葉似麥門冬而濶且韌花黄有細紫<lb/>
㸃與所釋佩蘭全異陶隠居以蘭澤為澤蘭本草衍義<lb/>
以今蘭草為蘭澤皆非古所稱蕙蓋零陵香一名薫南<lb/>
越謂之燕草麻葉方莖赤花黒實氣如靡蕪可以已厲<lb/>
雖乾枯猶香爾雅翼蘭一荑一花蕙一荑五六花荑初<lb/>
生芽有荑而後有柎有柎而後有花一荑一花單出者<lb/>
也一荑五六花叢出者也黄山谷曰一幹一花為蘭一<lb/>
幹數花為蕙並蘭蕙俱不識今人已不識蘭又執此以<lb/>
<pb n="KR3j0064_WYG_009-9b"/>
辨蘭蕙益謬矣<hi>韌音刃荑音移</hi>
　　　鳧茈<hi>茈音疵</hi>
今果實有曰荸薺諸書無荸薺字必鳧茈也爾雅芍鳧<lb/>
茈郭璞曰生下田苗似龍鬚而細根如指頭黒色可食<lb/>
本草謂之藉姑又苗曰剪刀草漢劉𤣥傳掘鳧茈而食<lb/>
是也續漢書作符訾已非今作荸薺益妄矣<lb/>
　　　頻婆<lb/>
北方有果六七月熟似林檎而大色通碧注以丹名頻<lb/>
<pb n="KR3j0064_WYG_009-10a"/>
婆按華嚴經脣口丹潔如頻婆果注頻婆果名此果似<lb/>
北方林檎極鮮好者也又西域有頻婆帳頻婆香蓋頻<lb/>
婆梵音猶華言色相端好也此果鮮赤端好得頻婆名<lb/>
故西域種不知何時入中國也帳與香色似此果故亦<lb/>
謂之頻婆<lb/>
　　　蘋蘩藴藻<lb/>
蘋今浮萍也爾雅萍蓱其大者蘋季春始生可糝為茹<lb/>
蘩今白蒿也埤雅蘩葉麄於青蒿從初生至枯白於衆<lb/>
<pb n="KR3j0064_WYG_009-10b"/>
蒿欲似細艾者陸璣云白蒿春始生及秋香美可生食<lb/>
又可蒸爾雅謂之皤蒿蔏蔞亦似艾白色初生即可食<lb/>
詩食野之苹謂蔏蔞也又非蘩藻陸璣云生水底有二<lb/>
種一種葉如鷄蘇莖大如箸長四五尺一種莖大如釵<lb/>
股葉似蓬蒿皆好聚生故曰藴藻<hi>蓱音平糝音繖蔏音商蔞音閭莖音横箸</hi>
<hi>音著</hi>
　　　芄蘭<hi>芄音丸</hi>
爾雅雚芄蘭說文芄蘭莞也莞即蒲一名苻蘺其上臺<lb/>
<pb n="KR3j0064_WYG_009-11a"/>
名蒚一種極纖者名<graphic n="KR2356" url="https://raw.githubusercontent.com/kanripo/KR-Gaiji/master/images/KR2356.png" mimeType="image/png"/>皆可為席但有精粗耳<hi>雚音貫莞音官</hi>
<hi>苻音蒲蒚音歴</hi>
　　　杜蘅<lb/>
陶𨼆居云杜若葉似廉薑而有文理根似髙良薑而細<lb/>
味辛香又絶似旋復根唐慎微云陶所注旋復根即真<lb/>
杜若也一名杜蘅又别有杜蘅圖經曰杜蘅苗似細辛<lb/>
根麄黄白色葉似馬蹄之下布者名馬蹄香山海經曰<lb/>
狀如葵其臭如靡蕪名曰杜蘅可以走馬食之已癭杜<lb/>
<pb n="KR3j0064_WYG_009-11b"/>
若廣雅所謂楚蘅者也杜蘅爾雅所謂土鹵者也<lb/>
　　　蔆芡<lb/>
蔆今蔆角武陵記曰四角三角曰芰兩角曰蔆爾雅蕨<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>是也又芰菜名實如山茱萸闗西謂之薢茩爾雅芵<lb/>
茪是也即屈到所耆者芡今鷄頭子一名鴈頭根謂之<lb/>
䓈莖謂之蒍<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>爾雅所謂鉤芺也蔆華背日性寒芡華<lb/>
向日性暖故醫家本草諸書有蔆寒芡暖之諸要之<lb/>
芡有益于人也<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音眉薢音皆茩音狗芵音決茪音光䓈音役</hi>
<pb n="KR3j0064_WYG_009-12a"/>
　　　萑葦<hi>萑音桓</hi>
埤雅葦即今之蘆一名葭葭葦之未秀者也萑即今之<lb/>
荻一名蒹蒹萑之未秀者也字說蘆謂之葭其小曰萑<lb/>
荻謂之蒹其小曰葦埤雅以萑為蒹荻葦為葭蘆字說<lb/>
以萑為葭蘆葦為蒹荻大都不過二種而萑葦所屬不<lb/>
同今南土多蘆小者曰荻以代薪北土多葦以織箔此<lb/>
可見大者為蘆為葭南土所謂荻者萑也小者為荻為<lb/>
蒹為葦字說為得埤雅不及也即爾雅亦未辨曰菼葭<lb/>
<pb n="KR3j0064_WYG_009-12b"/>
中赤黒色曰薍以根旁行曰虇初生苗也<hi>菼音毯薍音翫虇音綣埤</hi>
<hi>音皮</hi>
　　　荇蓴<hi>荇音杏蓴音純</hi>
荇一作莕一名接余葉紫赤色正圓徑寸餘浮水上莖<lb/>
上青下白與水淺深等大如釵股以苦酒浸之可案酒<lb/>
根在水底正白而細可糟食詩所謂參差荇菜也蓴一<lb/>
名苑一名鳬葵又謂<graphic n="KR1910" url="https://raw.githubusercontent.com/kanripo/KR-Gaiji/master/images/KR1910.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>草葉大如手圓而色赤莖大<lb/>
如箸柔滑可羹以篩盛漏水中結如氷柱張翰所思蓴<lb/>
<pb n="KR3j0064_WYG_009-13a"/>
羹也<hi>
                        <graphic n="KR1910" url="https://raw.githubusercontent.com/kanripo/KR-Gaiji/master/images/KR1910.png" mimeType="image/png"/>音鴨/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音鹿</hi>
　　　蓬蒿<lb/>
陸佃云蓬葉遇風輒拔而旋未識為何草古者觀轉蓬<lb/>
為輪葉雖乗風亦難圓轉今野外有草髙尺許黄花花<lb/>
罷出白穗如彈丸極輕虚表裏洞見風起輒飛揚著地<lb/>
若轉環然疑此蓬也說文蒿菣也爾雅蘩之類青蒿謂<lb/>
之菣皤蒿謂之蘩牡蒿蔚薌蒿蕭藾蒿苹蘿蒿莪其名<lb/>
不同至秋皆為蒿也一云皤蒿謂之蓬蒿<hi>菣覲欠二音</hi>
<pb n="KR3j0064_WYG_009-13b"/>
　　　杜榮萇楚<lb/>
杜榮今莣草也似茅皮可為繩索履屩萇楚今羊桃也<lb/>
葉長而狹紫花實亦似桃枝莖弱引蔓草上莖浸以水<lb/>
汁出如膠可以黏土<lb/>
　　　荷<lb/>
爾雅荷芙蕖其莖茄其葉蕸其本蔤其華菡萏其實蓮<lb/>
其根藕其中的的中薏注蔤莖下白蒻在泥中者蓮房<lb/>
也的蓮中子也薏中心苦<hi>茄音欹蕸音遐蔤音宻菡音喊萏音橝蒻音弱莖音横薏</hi>
<pb n="KR3j0064_WYG_009-14a"/>
<hi>音意</hi>
　　　水紅花<lb/>
詩隰有㳺蘢毛云蘢紅草也陸機云一名馬蓼葉大而<lb/>
赤白色生水澤中髙丈餘爾雅紅蘢古其大者蘬是也<lb/>
今北人多植之院落生水澤者謂之水蓼髙不過二三<lb/>
尺<lb/>
　　　苹萍<lb/>
苹藾蒿陸地所生者詩呦呦鹿鳴食野之苹是也萍浮<lb/>
<pb n="KR3j0064_WYG_009-14b"/>
萍水生楊花所化一夜七子者爾雅萍蓱其大者蘋詩<lb/>
于以采蘋是也<lb/>
　　　芝<lb/>
說文芝神草徐氏曰芝為瑞服之神仙本草有青赤黄<lb/>
白𤣥紫六色今所見者𤣥紫二色如鹿角或如繖蓋皆<lb/>
堅實芳香叩之有聲一種木檽朽木株上生又名木椹<lb/>
賀氏曰芝木椹也一種胡菌天隂生糞上見日則死莊<lb/>
注謂之大芝菌與檽皆得名芝非芝也<lb/>
<pb n="KR3j0064_WYG_009-15a"/>
　　　芀藜藿<hi>艻音條</hi>
芀說文葦華也通作苕抽條搖逺生華而無莩蕚遇風<lb/>
則吹揚如雪其聚地如絮稍大為蘆今人取之以為帚<lb/>
曰芀帚是也一名茢禮記巫祝桃茢藜徐鉉曰今落帚<lb/>
或謂落藜初生可食邢昺以為王彗爾雅曰藜之科大<lb/>
為樹可為帚又可為杖今人曰杖藜是也子名地復子<lb/>
可入藥一名萊詩北山有萊藿說文菽之少豆葉也初<lb/>
生可食一種鹿藿即䝁豆<hi>䝁音勞</hi>
<pb n="KR3j0064_WYG_009-15b"/>
　　　蘿蔦<lb/>
蘿正名女蘿即唐䝉也一名兔絲陸佃云在木為女蘿<lb/>
在草為兔絲爾雅翼女蘿正青而細長無雜蔓蔦即宛<lb/>
童寄生草也陶𨼆居云生桑上者為桑寄生亦有生楊<lb/>
及楓上者各隨其樹名<lb/>
　　　菖蒲花<lb/>
古詩菖蒲開花馬生角甚言菖蒲無花也梁太祖后忽<lb/>
見庭前菖蒲花謂侍者曰女見否曰不見因取吞之是<lb/>
<pb n="KR3j0064_WYG_009-16a"/>
月產武帝此猶是異事至蘇子瞻和子由盆中石菖蒲<lb/>
忽開九花則誠有花矣風俗通菖蒲放花人取而食之<lb/>
長年則是菖蒲有花但不常有耳<lb/>
　　　甘菊<lb/>
風俗通南陽郡酈縣有甘谷其上有大菊水得其滋液<lb/>
飲者多壽爾雅疏菊有兩種一種莖紫氣香而味甘葉<lb/>
可作羹食者為真一種莖青作艾蒿氣味苦不堪食者<lb/>
名苦薏今菊甘谷者亡矣大抵味甘者甘菊也<lb/>
<pb n="KR3j0064_WYG_009-16b"/>
　　　逺志寄生<lb/>
世說謝安晦跡東山已而就桓温辟有餉温逺志者温<lb/>
以問安此藥又名小草何也安未即答郝隆曰處則為<lb/>
逺志出則為小草安有媿色其實苗名小草東方朔傳<lb/>
幸倡郭舎人覆樹上寄生令朔射之朔曰是窶藪也舎<lb/>
人曰果知朔不能中也朔曰生肉為膾乾肉為脯寄生<lb/>
盆下為窶藪上令倡監搒舎人注以盆盛物戴於首故<lb/>
以窶藪薦之楊惲傳䑕不容穴銜窶藪其實窶藪不盡<lb/>
<pb n="KR3j0064_WYG_009-17a"/>
皆寄生<hi>搒音彭</hi>
　　　雕苽<hi>苽音孤</hi>
說文雕一名蔣今所食茭苗米也初生苗謂之茭白中<lb/>
心生薹如藕至秋如小兒臂可蒸食其中有黒㸃者謂<lb/>
之茭鬱至後結實可炊為飯乃雕苽米也爾雅齧雕蓬<lb/>
是也西京雜記作雕胡内則注作彫胡枚乗作安胡相<lb/>
如傳作觚盧爾雅翼云江南人呼茭草刈以飼馬肥土<lb/>
人謂之葑田其莖謂之苽書峙乃芻茭即此物又爾雅<lb/>
<pb n="KR3j0064_WYG_009-17b"/>
茭牛蘄郭璞注今馬蘄葉細銳似芹可食本草注茭生<lb/>
水澤中苗似鬼鍼花青白色子黄黒色似防風子皆是<lb/>
物也但其名有異爾雅又兩言之耳<lb/>
　　　芹獻葵傾<lb/>
今人言芹獻非水芹乃馬芹也言葵傾非蜀葵乃葵菜<lb/>
也芹獻說出嵇康野人美芹子韻㑹馬芹俗謂胡芹不<lb/>
可食惟子香美可調羹飲若水芹則無子故知是馬芹<lb/>
也葵傾說出左傳葵猶能衛其足說文葵菜也有紫白<lb/>
<pb n="KR3j0064_WYG_009-18a"/>
莖二種常傾葉向日不令照其根若蜀葵蜀之言獨也<lb/>
無附枝葉不能衛足故知是葵菜也<lb/>
　　　天棘<lb/>
杜詩天棘蔓青絲人多不識天棘為何物鄭樵以為栁<lb/>
非是學林新編以為天門冬按博物志天門冬逆捋有<lb/>
刺若葉滑者名絺體一名顛棘抱朴子天門冬在東嶽<lb/>
名淫羊藿在中嶽名天門冬在西嶽名管松在北嶽名<lb/>
無不愈在南嶽名百部在京陸山阜名顛棘二書所云<lb/>
<pb n="KR3j0064_WYG_009-18b"/>
皆顛棘又按說文天顛也則顛棘即天棘也天棘即天<lb/>
門冬也<lb/>
　　　南燭<lb/>
南燭日華子謂即烏飯草也本草圖經葉類苦楝而小<lb/>
冬生紅子作穗謂之南天燭其種是木而似草又號南<lb/>
燭葉可以染飯食之令人健即太極真人青精乾石<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
也根治誤吞銅鐵<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音訊</hi>
　　　石南花<lb/>
<pb n="KR3j0064_WYG_009-19a"/>
石南花即今白繡毬花本草注石南生石上葉似枇杷<lb/>
但背無毛光而不皺正二月間開花冬含胎為苞一荑<lb/>
五六苞一苞中十餘花一花六葉如椿花甚細碎淡白<lb/>
緑色葉多於花既開惟見葉不見花花纔罷舊葉盡脫<lb/>
漸生新者湖南北江湘皆有之此惟白繡毬花為然故<lb/>
知為白繡毬花也<lb/>
　　　菟葵燕麥<lb/>
爾雅莃菟葵蘥燕麥本草注菟葵苗如石龍花白如梅<lb/>
<pb n="KR3j0064_WYG_009-19b"/>
莖紫色煮汁極滑堪噉燕麥苗似小麥而弱實似穬麥<lb/>
而細二者今在處有之<lb/>
　　　菘芥蘆菔蔓菁<hi>菘音松菔音白</hi>
菘今白菜也芥今辣菜也蘆菔今蘿蔔也一名葑蔓菁<lb/>
即蕪菁也又名蕘本草圖經菘與蕪菁相類梗長葉不<lb/>
光者為蕪菁梗短葉濶厚而肥痺者為菘衍義曰菘葉<lb/>
似蕪菁緑色差淡其味微苦陶𨼆居曰芥似菘而有毛<lb/>
味辛郭璞曰蘆菔蕪菁屬紫花大根又云蕪菁根細於<lb/>
<pb n="KR3j0064_WYG_009-20a"/>
温菘而葉似菘此說四物之最精者也菘謂之白菜者<lb/>
以白菘得名蘆菔謂之温菘又謂之紫色菘一曰大芥<lb/>
爾雅疏謂葑也須也蕪菁也蔓菁也飱蕪也蕘也芥也<lb/>
七者一物也夫葑與蘆菔一物蕪菁蔓菁蕘一物芥一<lb/>
物須飱蕪郭璞謂似羊蹄葉細味酢與四物又不類當<lb/>
别一物疏殆未之辨與<lb/>
　　　稂莠<hi>稂音郎莠音酉</hi>
爾雅疏稂一名童梁陸璣云禾秀為穗不成則嶷然謂<lb/>
<pb n="KR3j0064_WYG_009-20b"/>
之童梁爾雅翼莠似稷而無實今狗尾草一名葽詩注<lb/>
物成自秀葽始<lb/>
　　　胡麻戎菽<lb/>
胡麻似脂麻而大胡麻稭短而圓一名藤苰脂麻稭長<lb/>
而方一名苣蕂皆可壓油古以為飯鄭司農以居五穀<lb/>
之首今脂麻南北皆有胡麻惟陜西近邊一帶有之云<lb/>
種出大宛故得胡名戎菽即今黄黒大豆大者曰菽小<lb/>
者曰荅古以為粥鄭司農以居五穀之一或以種出山<lb/>
<pb n="KR3j0064_WYG_009-21a"/>
戎得戎名一曰戎大也戎菽猶言大豆也對小者荅而<lb/>
言<lb/>
　　　茶即荼<lb/>
嘗考茶即荼也說文荼从艸余聲有二音一鉏加切一<lb/>
同都切有四義一苦苣霜後可食詩誰謂荼苦是也一<lb/>
委葉布地而生花黄如菊𫝊秦網密於秋荼是也三苑<lb/>
秀其穗色白詩有女如荼是也四苦荼茗也爾雅檟苦<lb/>
荼郭璞曰樹如梔子冬生葉可煮為羹飲本草苦荼能<lb/>
<pb n="KR3j0064_WYG_009-21b"/>
去脂使人不睡是也後人視苦苣委葉苑秀為惡草作<lb/>
荼作同都切視茗為嘉木妄作茶作鉏加切於是有荼<lb/>
字又有茶字不知茶非正文也陸羽荼經曰其字或从<lb/>
艸或从木或艸木并从艸者荼正文也艸木并者旁从<lb/>
木作<graphic n="KR2002" url="https://raw.githubusercontent.com/kanripo/KR-Gaiji/master/images/KR2002.png" mimeType="image/png"/>也巴南人曰椵<graphic n="KR2002" url="https://raw.githubusercontent.com/kanripo/KR-Gaiji/master/images/KR2002.png" mimeType="image/png"/>俗以上从艸下从木作茶亦<lb/>
曰木并不知下余聲非从木也<lb/>
　　　松柏<lb/>
松南土為多北鮮唯塞上者為尤大柏南北皆有之身<lb/>
<pb n="KR3j0064_WYG_009-22a"/>
曲而葉直者松葉曲而身直者柏爾雅樅松葉柏身檜<lb/>
柏葉松身樅葉與身俱直檜葉與身俱曲也埤雅樅直<lb/>
而從檜曲而㑹柏木理堅緻美於松樅又美於柏尸子<lb/>
云松柏之䑕不知堂密之有美樅今塞上大者或即樅<lb/>
與古以為太廟梁材者也<lb/>
　　　橘柚<hi>柚音宥</hi>
橘今黄柑也劉晏𫝊江淮珍甘以味甘得名柑木銜馬<lb/>
口俗借用耳柚大於橘皮薄而苦不可口犀中小瓣如<lb/>
<pb n="KR3j0064_WYG_009-22b"/>
麥粒解之視橘不易敗汁少而微酸詩秦風有條列子<lb/>
吳楚之國有大木其名為櫾皆謂柚也似橘而小如彈<lb/>
丸者名楱似橘而大皮麄厚香美者名橙似柚而大如<lb/>
盂皮厚二三寸中似枳食之少味者名椵一種皮似橙<lb/>
狀如手指俗名佛手柑<lb/>
　　　枏<lb/>
爾雅梅枏夫梅之曰枏猶鯉之曰鱣也枏即楠本大木<lb/>
木理細緻於豫章一名交讓木後人因爾雅梅枏之文遂<lb/>
<pb n="KR3j0064_WYG_009-23a"/>
謂枏為梅雖許慎孫炎亦不復知有楠矣猶鱣本鱣鮪<lb/>
大魚鯉亦謂之鱣不應遂謂鱣獨為鯉也<lb/>
　　　楩梓豫章<lb/>
古人稱美材曰楩梓豫章然四木鮮有辨之者楩蓋椿<lb/>
屬爾雅棆楩屬說文棆母杶此可見為椿屬也梓今梓<lb/>
木楸屬陸璣云楸之白色而生子者為梓正義云豫今<lb/>
枕木章今樟木服䖍曰豫章生七年乃可知以枕樟初<lb/>
生相似也<lb/>
<pb n="KR3j0064_WYG_009-23b"/>
　　　女貞合歡<lb/>
女貞一名萬年枝一名冬青江東人呼為凍生又訛為<lb/>
粽心葉凌冬不凋堪染緋木理白文如象齒子赤如郁<lb/>
李山海經秦山多貞木合歡一名夜合一名青裳北人<lb/>
謂之馬纓花木似梧桐葉與皂莢槐等至暮而合五月<lb/>
花開紅白色若絲茸然嵇康合歡蠲忿<lb/>
　　　芧栗<hi>芧音序</hi>
杜甫詩園收芧栗未全貧與山農詞歳暮鋤犁空傍壁<lb/>
<pb n="KR3j0064_WYG_009-24a"/>
呼兒登山收橡栗意同芧栗即橡栗櫟木子也材善為<lb/>
炭殻可以染子澁膓可禦歉歳莊子狙公賦芧即此物<lb/>
一作杼莊子食杼栗一名栩詩集于包栩一名柞陸機<lb/>
今柞櫟也一名棌相如傳棌椽不斵史記作采俗名皂<lb/>
斗今刻本與讀者皆云芋栗芋為蹲鴟栗為莍蝟是二<lb/>
物矣朱山人其富翁耶<lb/>
　　　木蘭<lb/>
世傳木蘭舟不知木蘭為何物陶𨼆居云似楠木皮甚<lb/>
<pb n="KR3j0064_WYG_009-24b"/>
薄而味辛香相如傳注如椒而香可作面膏或云與桂<lb/>
同或云桂中之一種玊篇欃木蘭也廣韻欃檀木别名<lb/>
則木蘭其理與材堅緻故云似楠皮亦香故云似椒桂<lb/>
　　　桐<lb/>
陶𢎞景謂桐有四種青桐梧桐白桐岡桐青桐似梧桐<lb/>
無子白桐與岡桐無異惟白桐有花子此不足據賈思<lb/>
勰曰華而不實者曰白桐實而皮青者曰梧桐青白之<lb/>
外復有岡桐即油桐也埤雅曰青桐即今梧桐白桐無<lb/>
<pb n="KR3j0064_WYG_009-25a"/>
子材中琹瑟岡桐子大而有油二說為是則桐止三種<lb/>
賈又曰白桐無子冬結似子者乃是明年之華房爾雅<lb/>
所謂榮桐者也鄭氏曰諸桐惟白桐最大可為棺槨爾<lb/>
雅所謂櫬梧者也注指櫬梧與榮桐木皆為梧桐非即<lb/>
郭璞亦未辨況其他乎岡桐埤雅云桐性便濕不生於<lb/>
岡反得岡名<lb/>
　　　桂子<lb/>
桂子如蓮實閩粤間多有之郭璞云桂花而不著子謂<lb/>
<pb n="KR3j0064_WYG_009-25b"/>
白花者也埤雅桂黄花者著子謂在閩粤者也餘則否<lb/>
　　　陽燧隂燧<lb/>
周禮以夫遂取明火於日謂陽燧也淮南子方諸見月<lb/>
則津而為水謂隂燧也廣韻陽檖木名一名赤羅檖與<lb/>
燧同以其木謂之檖以其取火謂之燧今江浙間欏木<lb/>
也與榆棗槐檀皆可取火淮南子注隂燧大蛤也說文<lb/>
方石也諸珠也周禮注鏡謂之方諸韻㑹方諸鑑名由<lb/>
淮南子注則方諸為蛤由說文則方諸為石與珠由周<lb/>
<pb n="KR3j0064_WYG_009-26a"/>
禮注韻㑹則方諸為鏡珠胎于蛤孕月而生以取水氣<lb/>
相感也鏡呵之則水出亦可取水以鏡故又謂之鐩<lb/>
　　　崖蜜石蜜木蜜竹蜜波羅蜜<lb/>
杜詩崖蜜亦易求注以為櫻桃南中八郡志窄甘蔗汁<lb/>
曝成飲謂之石蜜詩註枳枸樹髙大似白楊有子著枝<lb/>
端如指長數寸噉之甘美如飴八月熟亦名木蜜孔氏<lb/>
六帖蜀中有竹蜜蜂好于野竹上結窠窠與蜜并紺色<lb/>
甘倍于常蜜一統志安南有波羅蜜大如冬𤓰皮有軟<lb/>
<pb n="KR3j0064_WYG_009-26b"/>
刺五六月熟味最甜香食能飽人<lb/>
　　　唐棣<lb/>
爾雅唐棣栘注似白楊江東呼夫栘陸璣疏云唐棣奥<lb/>
李也一名雀梅陸佃云唐棣一名栘其華反而後合凡<lb/>
木之華皆先合而後開惟此華先開而後合故曰偏其<lb/>
反而<lb/>
　　　沈速<lb/>
本草沈香木類椿櫸多節皮幹俱朽心與節不壊者香<lb/>
<pb n="KR3j0064_WYG_009-27a"/>
也色黒而沈水者為沈香半沈半浮為鷄骨香最粗者<lb/>
為箋香酉陽雜俎一木四香根曰㫋檀節曰沈香花曰<lb/>
鷄舌膠曰薫陸一名乳香丁香母亦謂之鷄舌伐樹而<lb/>
得者名生結樹自朽而得者名熟結又曰伐樹去木而<lb/>
得香者謂之生速樹仆於地木腐而香存者謂之熟速<lb/>
葉廷珪香譜更不名速何樹或生速熟速即生結熟結<lb/>
也速亦沈香與本產自異域鮮的名以其沈水謂之沈<lb/>
香以其自腐謂之熟結速又熟音之譌也<lb/>
<pb n="KR3j0064_WYG_009-27b"/>
　　　木芍藥木芙蓉<lb/>
牡丹唐人謂之木芍藥李白序開元中禁中初種木芍<lb/>
藥謂牡丹也拒霜唐人謂之木芙蓉栁宗元詩嘉木開<lb/>
芙蓉李白詩花盡木蓮開皆謂拒霜也<lb/>
　　　樗櫟<lb/>
韻㑹樗似椿北人呼山椿江東呼虎目葉脫處有痕如<lb/>
摴蒲子又如眼目故名材易大而不中器用今臭椿是<lb/>
爾雅櫟其實梂孫炎曰櫟實橡也有梂彚自裹木雖堅<lb/>
<pb n="KR3j0064_WYG_009-28a"/>
而不堪充材今櫟炭木是<lb/>
　　　茈<lb/>
茈音子廣韻茈薑玊篇茈草作紫者非又音豺廣韻茈<lb/>
胡作柴者非<lb/>
　　　竹<lb/>
竹類甚多本草所載惟䈽淡苦三竹而已按竹譜䈽音<lb/>
斤其竹堅而促節體圓而質勁皮白如霜大者宜刺舩<lb/>
細者可為笛淡竹肉薄節濶有粉南人以燒竹瀝者苦<lb/>
<pb n="KR3j0064_WYG_009-28b"/>
竹有二種一種出江西及閩中本極麄大味殊苦不可<lb/>
噉一種出江浙肉厚而葉長濶笋微有苦味俗呼甜苦<lb/>
笋食品所最貴者不入藥<lb/>
　　　嶰谷<lb/>
吕氏春秋伶倫自大夏之西沅渝之隂取竹于嶰谷兩<lb/>
節間注解脫也谷溝也取竹之無谷節者則嶰當作解<lb/>
兩節間自無谷節故云取竹于解谷兩節間或以為地<lb/>
名者非也<lb/>
<pb n="KR3j0064_WYG_009-29a"/>
　　　蘄<lb/>
郡志蘄香草也葉如蘼蕪即今之芹菜此說非蓋因廣<lb/>
韻蘄通作芹之說而誤也廣韻謂古文作蘄後通作芹<lb/>
如云馬蘄馬芹非謂蘄即芹也芹楚葵莖潔白有節其<lb/>
氣芬香可食蘄一名茝一名蘼蕪爾雅蘄茝蘼蕪郭璞<lb/>
云香草葉小如萎狀淮南子云似蛇床邢昺云芎藭苗<lb/>
也本草芎藭其葉名蘼蕪圖經蘼蕪一名蘄即楚詞所<lb/>
謂江離也楚謂之蘺晉謂之虈齊謂之茝諸說甚明何<lb/>
<pb n="KR3j0064_WYG_009-29b"/>
得謂之芹也陶𢎞景云芎藭出厯陽者節大莖細狀如<lb/>
馬銜謂之馬銜芎藭因謂馬銜為蘄三都賦結駟方蘄<lb/>
此亦可證吾郡之得名以此管子曰五沃之土生蘼蕪<lb/>
蘄在荆域中亦沃土與說文江夏有蘄春亭前漢志江<lb/>
夏郡有蘄春縣蘄在秦為亭在漢髙析南郡置江夏郡<lb/>
始為縣也又薜名山蘄又名白蘄茭名牛蘄又名馬蘄<lb/>
而白芷一名茝是以混而莫辨也<hi>茝音齒又昌亥切虈音梟芎音熊藭音窮</hi>
<hi>芷音止</hi>
<pb n="KR3j0064_WYG_009-30a"/>
　　　離離<lb/>
詩彼黍離離說文釋䅻引詩彼黍䅻䅻長沙人謂禾把<lb/>
曰䅻詩作離離與說文作䅻䅻俱非是按集韻穲穲黍<lb/>
稷行列也當作彼黍穲穲<lb/>
　<lb/>
　<lb/>
　<lb/>
　<lb/>
<pb n="KR3j0064_WYG_009-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名義考卷九<lb/>
</p>
<p>
</p>
  </div>
</body>
</text>
</TEI>
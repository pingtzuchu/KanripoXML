<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名義考卷三目録</head> <lb/>
    <p>
<pb n="KR3j0064_WYG_003-1a"/>
欽定四庫全書<lb/>
　名義考卷三目録<lb/>
　　地部<lb/>
　　　兩戒　　　　　　　五服<lb/>
　　　河源　　　　　　　潮汐<lb/>
　　　九州道里不一　　　堂室<lb/>
　　　宫殿　　　　　　　牆屋<lb/>
　　　廣輪　　　　　　　旁午<lb/>
<pb n="KR3j0064_WYG_003-1b"/>
　　　辟雍泮宫　　　　　納陛<lb/>
　　　鼇山　　　　　　　南北盛衰<lb/>
　　　三輔　　　　　　　空桑漢夀<lb/>
　　　甲第　　　　　　　譙樓<lb/>
　　　象魏冀闕兩觀　　　國<lb/>
　　　封　　　　　　　　朝陽夕陽<lb/>
　　　崑崙二赤壁二洞庭二九江三<lb/>
　　　函丈方丈杖函　　　青瑣白間<lb/>
<pb n="KR3j0064_WYG_003-2a"/>
　　　楚建都三稱名二　　三楚三吳三晉三秦<lb/>
　　　罘罳　　　　　　　華蓋座<lb/>
　　　蚩尾　　　　　　　鮮卑<lb/>
<pb n="KR3j0064_WYG_003-3a"/>
欽定四庫全書<lb/>
　名義考巻三　　　　　　　明　周祈　撰<lb/>
　　地部<lb/>
　　　兩戒<lb/>
天地山河之象存乎兩戒北戒則自三危積石負地絡<lb/>
之隂西至於太華北抵常山乃西循塞而至於朝鮮是<lb/>
謂北紀所以限南北也南戒則自岷山墦冡負地脉之<lb/>
陽東至於泰山南踰江漢乃東循嶺而至於閩中是謂<lb/>
<pb n="KR3j0064_WYG_003-3b"/>
南紀所以限蠻夷也故星經謂北戒為朔門南戒為越<lb/>
門河源自北紀之首北與地絡相㑹分而東流與涇渭<lb/>
濟相為表裏謂之北河又自南紀之首南與地脉相㑹<lb/>
分而東流與江漢淮相為表裏謂之南河此方輿之大<lb/>
凡也<lb/>
　　　五服<lb/>
禹貢五服之制九州方五千里西漢盛時東西九千三<lb/>
百里南北萬五千里而山川所届猶不出禹貢之域何<lb/>
<pb n="KR3j0064_WYG_003-4a"/>
也禹貢東漸於海東萊之海也漢則遼東之海西被流<lb/>
沙張掖之流沙也漢則敦煌之流沙禹貢朔止平陽漢<lb/>
則盡朔方南止衡陽漢則盡日南名雖襲而實則不同<lb/>
孔穎達鳥道之說非也此自武帝開拓時如此髙惠文<lb/>
景之時南北纔五千里東西猶不及且禹之五服惟東<lb/>
西南為然平陽之北不盈千里僅一服而已<lb/>
　　　河源<lb/>
河源諸書所載不一山經曰敦薨之水西流注於泑澤<lb/>
<pb n="KR3j0064_WYG_003-4b"/>
出於崑崙之東北鄙實惟河源水經載河出崑崙經十<lb/>
餘國乃至泑澤山經又稱陽紆之山河出其中穆天子<lb/>
傳云陽紆之山馮夷所居是為河宗釋氏西域志阿耨<lb/>
達大山上有大利水即崑崙山漢書載河有兩源一出<lb/>
于闐一出葱嶺皆未有能究其實者惟元潘昻霄志謂<lb/>
世祖欲城河源遣都實至其地還云河源在吐蕃朶甘<lb/>
斯西鄙有泉百餘泓淖弱不勝人旁視若列星名鄂端<lb/>
諾爾東騖成川名齊必勒又水西南來名伊爾齊又水南<lb/>
<pb n="KR3j0064_WYG_003-5a"/>
來名呼蘭又水東南來名伊拉齊俱與齊必勒㑹其流寖<lb/>
大水清人可涉又分九派水渾濁土人抱革囊乘馬過<lb/>
之自此以往其深叵測流經伊拉瑪博囉山其山最髙<lb/>
雪冬夏不消自河源至此可三十餘日程又有水西南<lb/>
來名納琳哈喇有水南來名齊爾穆蘓二水合流入河<lb/>
河北行至積石州即禹貢積石自伊拉瑪博囉至此亦<lb/>
三十餘日程又四五日程至河州安鄉關始入漢地鄂<lb/>
端諾爾漢言星宿齊必勒漢言黄河伊拉瑪博囉漢言崑<lb/>
<pb n="KR3j0064_WYG_003-5b"/>
崙也朶甘斯屬元輿地都實為吐蕃招討使昻霄聞之<lb/>
都實弟庫庫楚其言當不妄也宗懍歲時記謂張騫使大<lb/>
夏窮河源至一處見織女牽牛騫止厯大宛月氐等國<lb/>
即崑崙亦未至况河源乎河與天漢通亦自氣言之耳<lb/>
牛女果安在也懍無異病痁然博物志乘槎之説亦謬<lb/>
<hi>泑音有泓音翁淖音閙叵音頗剌音辣氏音攴痁音沾</hi>
　　　潮汐<lb/>
漢東宣伯聚潮候圖説圓則之運大氣舉之方儀之静<lb/>
<pb n="KR3j0064_WYG_003-6a"/>
大水承之氣有升降地有浮沉而潮汐生焉月有盈虚<lb/>
潮有起伏故盈於朔望虚於兩弦息於朓朒消於朏魄<lb/>
而大小凖焉月為隂精水之所生日為陽宗水之所從<lb/>
故晝潮之期日常加子夜潮之候月必在午而晷刻定<lb/>
焉卯酉之月隂陽之交故潮大於餘月朔望之後天地<lb/>
之變故潮大於餘日一晦一明再潮再汐一朔一望再<lb/>
虚再盈天一地二之道也月經於上水緯於下進退消<lb/>
長相為生成此天地之至信而古今不易者也其説頗<lb/>
<pb n="KR3j0064_WYG_003-6b"/>
備<hi>朓音挑朒音衂朏音斐</hi>
　　　九州道里不一<lb/>
禹别九州道里廣狹懸殊兖州徐州相去僅能千里豫<lb/>
州千里而近青州千里而遥冀州二千里而近荆州二<lb/>
千里而遥揚州相距六千里雍州梁州窮數千里是何<lb/>
也徐兖豫在荆河淮濟之間田可井授為中原要區故<lb/>
其地狹荆揚在淮海以南梁雍在函劔以西江湖汎濫<lb/>
嶺嶠重複而又僻在邊陬故其地廣惟青冀為適中也<lb/>
<pb n="KR3j0064_WYG_003-7a"/>
　　　堂室<lb/>
今人以正寢為堂燕寢為室殊非堂盖正寢前露臺也<lb/>
玉篇堂土為屋基也爾雅古者為室自半以前虚之謂<lb/>
之堂半以後實之謂之室是也白虎通天子之堂髙九<lb/>
尺李斯傳堯之有天下也堂髙三尺若以為正寢豈直<lb/>
髙九尺三尺耶書曰若考作室既底法爾雅所謂為室<lb/>
也弗肯堂弗肯虚之也矧肯搆弗肯實之也虚謂築土<lb/>
實謂架木他如賈誼謂廉逺地則堂髙袁盎謂千金之<lb/>
<pb n="KR3j0064_WYG_003-7b"/>
子坐不垂堂鄭泰謂張孟卓東平長者坐不闚堂唐百<lb/>
官志諸校列坐堂皇皆以前虚者為堂也<lb/>
　　　宫殿<lb/>
宫非寢室也牆也殿非正朝之室也亦猶堂也記君為<lb/>
廬宫之儒行注宫牆垣也蝘蜓依牆而生故名守宫不<lb/>
得其門而入者曰宫牆外望宫之為牆可知巳蒼頡篇<lb/>
殿大堂也虞摯云其制有經左墄右平平以文甎相亞<lb/>
次墄者為階級是殿與堂同但有大小耳即今所謂三<lb/>
<pb n="KR3j0064_WYG_003-8a"/>
墠者是也詩殿天子之邦馬融殿後軍義取此殿之為<lb/>
堂可知已古儒有一畝之宫漢黄霸令計吏條對有舉<lb/>
孝子先上殿宫殿又通上下言之秦以後始為至尊之<lb/>
稱師古曰屋之髙嚴者通呼為殿周禮六宫注婦人稱<lb/>
寢曰宫則謂宫為寢室謂殿為正朝之室者亦有自來<lb/>
矣<hi>墄音戚甎與磚同</hi>
　　　牆屋<lb/>
牆非止為垣屋非止為室喪大記注棺牆謂帷孔子閒<lb/>
<pb n="KR3j0064_WYG_003-8b"/>
居負牆謂却就後席論語蕭牆謂門屏檀弓牆置翣謂<lb/>
桞衣宋考父循牆謂幽側之處周禮夫屋謂三夫田三<lb/>
百畝詩夏屋謂大俎喪大記畢塗屋謂輴攅漢紀黄屋<lb/>
謂天子車蓋漢志崇其巾為屋謂幘收雜記素錦以為<lb/>
屋謂小帳顔叔子樎屋以繼謂飼馬具<hi>輴音春樎音述</hi>
　　　廣輪<lb/>
檀弓廣輪撑坎注輪從也横量曰廣從量曰輪東西曰<lb/>
廣南北曰輪輪又謂之袤又謂之運<hi>袤音茂</hi>
<pb n="KR3j0064_WYG_003-9a"/>
　　　旁午<lb/>
旁午霍光傳注分布也韻書交横也按午居正陽位縱<lb/>
也旁則横矣旁午猶縱横之意<lb/>
　　　辟雍泮宫<lb/>
詩靈臺篇辟雍中言鳥獸昆蟲文王有聲篇辟雍言築<lb/>
城作豐魯泮宫言羣醜淮夷皆無預學校漢儒謂辟雍<lb/>
辟作璧為圓水天子之學泮宫為半水諸侯之學羅璧<lb/>
識遺曰辟雍非學也戴埴鼠璞曰泮宫合序與詩初無<lb/>
<pb n="KR3j0064_WYG_003-9b"/>
養才之説亦非學也辟君也雍和也説文天子饗飲曰<lb/>
辟雍月令論曰取其宗廟之清曰清廟取其正室之貌<lb/>
曰太廟取其堂曰明堂取其四門之學曰太學取其水<lb/>
圓璧曰辟雍圓璧之説雖非而清廟太廟明堂太學辟<lb/>
雍則同處異名為甚明也明堂以朝諸侯猶今皇極殿<lb/>
清廟太廟以祭祀猶今太廟太學辟雍以承師問道猶<lb/>
今文華殿成均上庠東序瞽宗則四門之學也泮魯水<lb/>
名僖公作離宫於其上落成之際詩人頌之欲於此而<lb/>
<pb n="KR3j0064_WYG_003-10a"/>
服夷狄受琛貢與宣王考室之詩同意<hi>琛音郴</hi>
　　　納陛<lb/>
王幼學謂納陛為從中階而升孟康謂鑿殿基際為陛<lb/>
二說皆非顔師古曰尊者不欲露而升陛故納之於霤下<lb/>
如今官府升堂有自檐而升者有自階而升者納陛亦<lb/>
自檐之意故曰納之霤下<hi>霤音溜</hi>
　　　鼇山<lb/>
列子歸墟中有五山帝使巨鼇十五載之五山始峙而<lb/>
<pb n="KR3j0064_WYG_003-10b"/>
不動龍伯國之大人一釣連六鼇於是二山流於北極<lb/>
後人所稱鼇山出此按鼇海中大鱉豈能負山龍伯雖<lb/>
大亦人耳大抵莊列之言多類此<lb/>
　　　南北盛衰<lb/>
天下之大勢秦漢以前莫盛於北魏晉猶然隋唐以下<lb/>
莫盛於南宋猶然元則南北俱衰國朝則南北俱盛矣<lb/>
舜分天下為十二州北居其九南居其三周分天下為<lb/>
九州北居其七南居其二漢分天下為十三部北居其<lb/>
<pb n="KR3j0064_WYG_003-11a"/>
九南居其四元始中總天下千二百餘萬戸南二百萬<lb/>
戸僅天下四之一衣冠風俗之美穀粟財用之多舉在<lb/>
北焉當時論者往往指燕雲河湟為重江湖川廣為輕<lb/>
不知地無常利天運實衡其盛衰唐分天下為十道南<lb/>
北各居其五宋分天下為二十三路南居十七北居十<lb/>
三熈豐盛時總天下千六百五十萬戸北五百餘萬戸<lb/>
亦僅天下四之一鄒魯多儒移於濂閩青齊冠蓋乃在<lb/>
吳楚視燕雲河湟豈直過之耶元則舉天下而蕩除之<lb/>
<pb n="KR3j0064_WYG_003-11b"/>
勢少衰矣今南北郡縣相埓人才不殊財賦惟仰給於<lb/>
東南可謂並盛矣<hi>埓音劣</hi>
　　　三輔<lb/>
京兆尹左馮翊右扶風是為三輔京大也天子曰兆民<lb/>
故曰京兆馮翊言依馮輔翊京師扶風言扶助天子風<lb/>
教皆漢武所置秦有内史治京師漢景帝分置左右内<lb/>
史左馮翊左内史也右扶風右内史也京兆今西安府<lb/>
左馮翊今同州右扶風今鳳翔府<hi>馮音平</hi>
<pb n="KR3j0064_WYG_003-12a"/>
　　　空桑漢夀<lb/>
空桑山名在冀北一云在陳畱南一十五里一云在魯<lb/>
南山之空竇中楚辭踰空桑兮從女考𤣥𡨕於空桑郊<lb/>
祀志空桑琴瑟結促成干寳三日記徴在生孔子空桑<lb/>
之地今名空竇伊尹生於空桑正此地列子謂伊尹母<lb/>
視臼水出而東走身化為空桑尚書大傳謂伊尹母行<lb/>
汲化為空桑夫尋至水濱見桑穴中有兒皆不經也漢<lb/>
夀本廣漢葭萌縣地蜀先主置漢夀縣今保寧之廣元<lb/>
<pb n="KR3j0064_WYG_003-12b"/>
關羽之封地也漢制有縣侯如蕭何鄼侯有鄉侯如鄭<lb/>
衆鄛鄉侯有亭侯如靈帝解瀆亭侯之子晉封孔子二<lb/>
十三代孫震為奉聖亭侯或以夀亭為食邑漢為國號<lb/>
誤也<lb/>
　　　甲第<lb/>
漢髙詔列侯食邑者皆賜大第室孟康曰有甲乙次第<lb/>
故曰第第非室也初學記出不由里門靣大道者名曰<lb/>
第爵雖列侯食邑不滿萬戸者不得作第第非通稱也<lb/>
<pb n="KR3j0064_WYG_003-13a"/>
武帝為霍光治第遂以第為室羊祜與從子琇書曰既<lb/>
定邊事當角巾東第遂以第為通稱田蚡治宅甲諸第<lb/>
遂有甲第之稱漢設甲乙科射䇿中者謂之髙第亦謂<lb/>
之甲第隋唐以來進士諸科又有及第之目是科目亦<lb/>
謂之甲第又物品髙者謂之上第漢書四方貢獻皆先<lb/>
輸上第於冀<lb/>
　　　譙樓<lb/>
陳勝傳戰譙門中馬遂傳設二門為譙樓師古曰門上<lb/>
<pb n="KR3j0064_WYG_003-13b"/>
為髙樓以望曰譙廣韻譙樓之别稱古者為樓以望敵<lb/>
陣兵列於其間下為門上為樓或曰譙門或曰譙樓也<lb/>
是譙有望意俗以覷視為譙莊徐無鬼篇魏有麗譙説<lb/>
者謂美麗而嶕嶢則嶕當从山又俗謂門樓曰巢門巢<lb/>
與譙聲相近巢譙之訛也一説若巢然<lb/>
　　　象魏冀闕兩觀<lb/>
古者宫庭為二臺於門外作樓觀於上上圓下方兩觀<lb/>
雙植中不為門門在兩旁中央闕然為道以其縣法謂<lb/>
<pb n="KR3j0064_WYG_003-14a"/>
之象魏象法象也魏其狀巍然髙大也以其記列教令<lb/>
謂之冀闕冀記也闕中央闕然也以其使民觀之謂之<lb/>
觀䨇植謂之兩觀名雖殊其實一也猶今午門然<lb/>
　　　國<lb/>
禹㑹諸侯於塗山執玉帛者萬國商則三千餘國周則<lb/>
千八百國説者以是為夏商之衰諸侯轉相吞滅固然<lb/>
然禹五服纔五千里以萬國分之每服得國二千每國<lb/>
得半里不應如是之小也曰萬國槩言之耳商建國無<lb/>
<pb n="KR3j0064_WYG_003-14b"/>
考周地方千里為縣百為郡四百是得國五百五服得<lb/>
國二千五百曰千八百者或先後盈縮不同也三代以<lb/>
來之國則秦以後之縣<lb/>
　　　封<lb/>
古者墓而不墳墳土起也亦謂之封封土陪益也檀弓<lb/>
若堂若防若覆夏屋若斧皆封之形也四周而平曰堂<lb/>
長而如隄曰防如大俎而垂曰覆夏屋仄而上鋭曰斧<lb/>
亦曰馬鬛今亦多類是<lb/>
<pb n="KR3j0064_WYG_003-15a"/>
　　　朝陽夕陽<hi>朝音潮</hi>
爾雅山東曰朝陽山西曰夕陽蓋山東迎日故曰朝山<lb/>
西送日故曰夕非旦暮之謂也亦猶古者諸侯見天子<lb/>
旦見曰朝暮見曰夕云耳朝日夕月之朝亦讀作潮音<lb/>
詩梧桐生矣於彼朝陽又曰度其夕陽正謂山東西也<lb/>
張華有鳳鳴朝陽之說始指為曉日而謂夕陽為落日<lb/>
者自昔詩人益紛紛矣<lb/>
　　　崑崙二赤壁二洞庭二九江三<lb/>
<pb n="KR3j0064_WYG_003-15b"/>
大荒經阿耨達山一名崑崙恒水出其南此河源之崑<lb/>
崙也禹貢雍州崑崙即叙此酒泉西南之崑崙也魏志<lb/>
赤壁初戰操軍不利此嘉魚西岸與烏林對之赤壁今<lb/>
譌在黄州者也綱目冬十二月劉曜自立於赤壁此趙<lb/>
城霍山西南流之赤壁水名也北夢瑣言湘江蜀江溢<lb/>
為洞庭此岳陽樓之洞庭也揚州太湖一名震澤一名<lb/>
洞庭此姑蘇之洞庭也禹貢九江孔殷沅漸元辰叙酉<lb/>
灃資湘九水即岳陽洞庭亦曰九江也一統志秦虜負<lb/>
<pb n="KR3j0064_WYG_003-16a"/>
芻置楚郡漢初為九江郡今夀州也太康地記湖漢九<lb/>
江入彭蠡澤白蚌烏靡畎源廩提箘九江今九江府也<lb/>
　　　函丈方丈杖函<lb/>
曲禮席間函丈函容也十尺為丈謂席間之地可容十<lb/>
尺也蓋席制三尺三寸三分寸之一逺近間三席是一<lb/>
丈或謂丈作杖容杖以指揮非是孟子食前方丈謂食<lb/>
物前列者方一丈唐顯慶中王𤣥䇿使西域至毗耶離<lb/>
城有維摩居士石室以手板縱横量之得十笏名方丈<lb/>
<pb n="KR3j0064_WYG_003-16b"/>
室後人謂僧舍皆曰方丈周禮伊耆氏共杖函函匱也<lb/>
以函藏杖也<lb/>
　　　青瑣白間<lb/>
漢書給事黄門之職日暮入對青瑣門孟康曰以青畫<lb/>
戸邊鏤中天子之制也師古曰刻為連瑣文而青塗也<lb/>
魏都賦皎皎白間離離列錢張説注白間忩也以白塗<lb/>
之畫以錢文猶綺疏青瑣之類青瑣即今門之有亮<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
者刻鏤為連瑣文本注是白間即今菱花忩<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>文如列<lb/>
<pb n="KR3j0064_WYG_003-17a"/>
錢自生虚白非以白塗為錢文也<hi>鏤音漏<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>音格</hi>
　　　楚建都三稱名二<lb/>
鬻熊重黎之後為周文武師成王得鬻熊曽孫熊繹封<lb/>
於荆蠻其地枝江即郢都也今荆州府厯三十餘世秦<lb/>
白起拔郢頃襄王徙陳今陳州才三十餘年秦日加兵<lb/>
考烈王徙夀春今夀州又十餘年秦虜負芻而楚亡矣<lb/>
春秋莊公以前皆稱荆僖公以後皆稱楚蓋荆楚本一<lb/>
或稱荆或稱楚故人於楚國或稱楚或稱荆也春秋亦<lb/>
<pb n="KR3j0064_WYG_003-17b"/>
是據當時人所稱而云然謂成頵始稱楚非賈逵謂秦<lb/>
莊襄王名楚改稱荆亦非<hi>頵音均</hi>
　　　三楚三吳三晉三秦<lb/>
淮北沛陳汝南南郡西楚也彭城以東吳廣陵東楚也<lb/>
衡山九江江南豫章長沙南楚也蘇州東吳也潤州中<lb/>
吳也湖州西吳也魏斯趙籍韓䖍三晉也章邯司馬欣<lb/>
董翳三秦也<lb/>
　　　罘罳<hi>罘音浮罳音思</hi>
<pb n="KR3j0064_WYG_003-18a"/>
罘罳博雅謂之屏顔師古曰連闕曲閣也二說往嘗疑<lb/>
之求之字義亦不合今宫殿檐栱之間有銅絲網以避<lb/>
飛鳥初疑即此亦未是後見夏月以黄絲為網自檐及<lb/>
階張之遇視朝則捲朝罷復設此即罘罳之遺制唐蘇<lb/>
鶚曰罘罳从网是形謂織絲之文輕疎浮虚之貌蓋宫<lb/>
殿檐戸之間也唐文宗甘露之變出殿北門裂斷罘罳<lb/>
而去温庭筠上陳武帝書罘罳晝捲此皆可證若屏與<lb/>
曲閣則字不當以网又豈可裂斷可捲耶釋文請事復<lb/>
<pb n="KR3j0064_WYG_003-18b"/>
思之説為尤謬<lb/>
　　　華蓋座<lb/>
華蓋本星名晉天文志天皇大帝上九星曰華蓋所以<lb/>
覆蔽大帝之座也下九星曰杠蓋之柄也古者天子所<lb/>
坐曰華蓋之座取象於天也沈存中曰輦後曲蓋謂之<lb/>
筤兩扇夾心通謂之扇筤此華盖之制崔豹古今注黄<lb/>
帝與蚩尤戰於涿鹿上有五色雲氣止於帝所因作華<lb/>
蓋非<hi>筤音朗</hi>
<pb n="KR3j0064_WYG_003-19a"/>
　　　蚩尾<hi>蚩音笞</hi>
倦㳺録漢以宫殿多火災術士言天上有魚尾星為其<lb/>
象於屋以禳之類要曰東海有魚似鴟噴浪即降雨唐<lb/>
以來設其象於屋脊蘇氏演義蚩海獸也漢武作栢梁<lb/>
殿以蚩尾水之精能却火災因置其象於上倦㳺録所<lb/>
謂魚尾即蚩尾類要所謂有魚似鴟亦即蚩譌為鴟也<lb/>
椒園雜記螭䗓形似獸立於屋角上又譌為螭又云<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>似龍鼇魚亦似龍皆立於屋上者今殿庭曰䗓衙舍<lb/>
<pb n="KR3j0064_WYG_003-19b"/>
曰獸頭大抵皆蚩也殿庭為龍形衙舍為獸形或為魚<lb/>
形以别於宫殿皆以意為之非其本則然也<lb/>
　　　鮮卑<lb/>
鮮卑東方之支依鮮卑山為號在栁州界又楚辭小腰<lb/>
秀頸若鮮卑只注鮮卑滚帶頭也言好女之狀腰支細<lb/>
小頸鋭秀長若以鮮卑之帶約而束之也鮮卑一為東<lb/>
方號一為滚帶頭或是帶出於東方因以得名云<lb/>
　名義考卷三<lb/>
</p>
<p>
</p>
  </div>
</body>
</text>
</TEI>
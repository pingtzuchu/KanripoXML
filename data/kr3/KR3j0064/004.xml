<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名義考卷四目録</head> <lb/>
    <p>
<pb n="KR3j0064_WYG_004-1a"/>
欽定四庫全書<lb/>
　名義考卷四目録<lb/>
　　地部<lb/>
　　　菑畬　　　　　　　街階祴<lb/>
　　　濫觴濫竽　　　　　陽溝<lb/>
　　　州郡府縣　　　　　四十雙<lb/>
　　　衙門　　　　　　　康衢擊壤<lb/>
　　　端門掖門五鳳樓　　濡湏沙羨<lb/>
<pb n="KR3j0064_WYG_004-1b"/>
　　　建瓴　　　　　　　甌窶汙邪<lb/>
　　　柣棖橛　　　　　　榫卯<lb/>
　　　白屋衡門　　　　　三戸<lb/>
　　　黄鶴樓　　　　　　沙堤火城<lb/>
　　　草莽市井　　　　　揭涉厲<lb/>
　　　圯上脽上　　　　　鴛鴦瓦<lb/>
　　　紫㣲堂　　　　　　虚集<lb/>
　　　開阡陌　　　　　　東南西北音義<lb/>
<pb n="KR3j0064_WYG_004-2a"/>
　　　酇䣜　　　　　　　古南衙<lb/>
　　　盬字有三義　　　　井幹<lb/>
　　　杝巴　　　　　　　銅柱<lb/>
　　　耤田　　　　　　　行馬<lb/>
　　　灃灃　　　　　　　帶礪<lb/>
　　　胥濤　　　　　　　江黄<lb/>
　　　瀚海　　　　　　　古今地名不同<lb/>
　　　雷首　　　　　　　龍門吕梁<lb/>
<pb n="KR3j0064_WYG_004-2b"/>
　　　辨先儒江漢經文之誤<lb/>
　　　弱水黒水　　　　　三危<lb/>
　　　舜陵　　　　　　　陟方岳<lb/>
　　　滄浪蒼梧鳴條熊耳各二<lb/>
　　　鹵莽滅裂　　　　　荆蠻<lb/>
　　　東陵<lb/>
<pb n="KR3j0064_WYG_004-3a"/>
欽定四庫全書<lb/>
　名義考卷四　　　　　　　明　周祈　撰<lb/>
　　地部<lb/>
　　　菑畬<hi>菑音淄畬音予</hi>
爾雅田一歲曰菑二歲曰新田三歲曰畬鄭云田一歲<lb/>
曰菑二歲曰畬三歲曰新田鄭與爾雅小異鄭説是也<lb/>
菑災也始災殺其草木也畬漸和柔也新謂已成田尚<lb/>
新也四歲則田矣<lb/>
<pb n="KR3j0064_WYG_004-3b"/>
　　　街階祴<hi>祴音皆</hi>
街四通道也今街衢之街階陛也今階級之階祴磚道<lb/>
也周禮考工記堂涂注若今令甓祴今之磚砌地也令<lb/>
與瓴同爾雅瓴甋謂之甓<lb/>
　　　濫觴濫竽<lb/>
家語江出㟭山源可濫觴言其初尚微也韓子齊宣王<lb/>
使人吹竽有三百人南郭先生不知竽而濫於三百人<lb/>
之中以食禄言非據也<lb/>
<pb n="KR3j0064_WYG_004-4a"/>
　　　陽溝<lb/>
中華古今注楊溝植髙楊於其上也一曰羊溝為溝以<lb/>
阻羊之觝觸也二説皆非楊當作陽隂溝水入地潛行<lb/>
陽溝水出地顯行見不見之别耳<lb/>
　　　州郡府縣<lb/>
人皇氏依山川土地之勢財度九州州之名始見周制<lb/>
天子地方千里分為百縣縣有四郡郡縣之名始見唐<lb/>
改郡為州改大州為府府之名始見人皇氏之九州即<lb/>
<pb n="KR3j0064_WYG_004-4b"/>
舜之十二州秦之三十六郡西漢之十三州唐之十道<lb/>
宋之二十三路今之十三布政司也周制千里百縣百<lb/>
里之國也縣有四郡不能五十里之國也七十里五十<lb/>
里之國又損益於其中秦以後其制盡廢今之府由漢<lb/>
以來之郡之州也今之縣由秦以來之縣也其廣狹大<lb/>
小代有不同耳<lb/>
　　　四十雙<lb/>
金黄花老人詩招客先開四十雙雲南雜志夷人耕者<lb/>
<pb n="KR3j0064_WYG_004-5a"/>
三人使二牛前牽中壓而後驅之犂一日為一雙約有<lb/>
中原四畝地盖一日二牛謂之雙地則四畝今粤西計<lb/>
田以工二工言一人可耕耘也大率三工為一畝<lb/>
　　　衙門<lb/>
古者天子出建大牙旗故有建牙之號吳志孫權作黄<lb/>
龍大牙帶在軍中視其所向又立於帳前謂之牙門公<lb/>
孫瓉傳拔其牙門是也唐制天子居曰衙行曰駕遂謂<lb/>
正朝為正衙後通謂官府為衙門乃牙門之訛不知何<lb/>
<pb n="KR3j0064_WYG_004-5b"/>
始官寺日再視事謂之放衙丁文果射覆蘤蘤華華雖<lb/>
無官職一日兩衙是也<hi>蘤音委</hi>
　　　康衢擊壤<lb/>
爾雅四達謂之衢五達謂之康六達謂之莊史記所謂<lb/>
康莊之衢風土記擊壤以木為之長三四寸其形如履<lb/>
臘節僮少以為戲分部以擿摶也將戲先側一壤於地<lb/>
遙於三四十步以手中壤擿之中者為上<hi>擿音直</hi>
　　　端門掖門五鳳樓<lb/>
<pb n="KR3j0064_WYG_004-6a"/>
端門見周勃傳師古曰殿之正門掖門見成帝紀服䖍<lb/>
曰正門之旁小門如人臂掖也五鳳樓梁太祖即位羅<lb/>
紹威取魏良材建周翰所謂去地百丈在天半空五鳳<lb/>
翹翼者也<lb/>
　　　濡湏沙羨<hi>湏音誨羡音夷</hi>
濡湏水名在今巢縣南一名天河水湏从水俗从彡是<lb/>
須㬰之須矣沙羨邑名即今江夏地羨近知切今讀作<lb/>
延靣切是歆羨之羨矣形聲少差其義逈别<hi>彡音衫</hi>
<pb n="KR3j0064_WYG_004-6b"/>
　　　建瓴<hi>建音蹇</hi>
史記髙屋之上建瓴水注瓴盛水瓶建翻水也韻㑹覆<lb/>
也覆瓶水於髙屋之上其下注之勢順也<lb/>
　　　甌窶汙邪<hi>窶音樓</hi>
甌窶偏側之地汙邪下地也淳于髠傳甌窶滿篝汙邪<lb/>
滿車謂偏側汙下之地皆生五穀篝笭與車皆滿也<lb/>
　　　柣棖橛<hi>柣音送</hi>
爾雅柣謂之閾棖謂之楔橛謂之闑郭璞云閾門限也<lb/>
<pb n="KR3j0064_WYG_004-7a"/>
楔門兩旁木橛門閫孫炎云門限謂門下横木為内外<lb/>
之限今亦謂之門限其制有三有一定者今宫府及南<lb/>
人門多用之有起落者有不設者蓋古者多乘車入門<lb/>
必脫限棖門兩旁斜柱兩木中為容以受限耑以便起<lb/>
落也橛門中所𥪡短木以礙扉此不設限者也二者今<lb/>
驛舍城門及北人門多用之是門限謂之柣曲禮云不<lb/>
履閾是也門兩旁斜木謂之棖玉藻大夫中棖與闑之<lb/>
間是也門中橛為闑玉藻君入門介拂闑是也<hi>限音歉</hi>
<pb n="KR3j0064_WYG_004-7b"/>
　　　榫卯<hi>榫音筍</hi>
伊川語録云枘鑿者榫卯也楊用脩謂榫卯當作簨牡<lb/>
按簨所以懸鐘鼔者横曰簨卯固當作牡榫亦當作牝<lb/>
蓋牡與卯牝與榫聲相近遂譌也直音雖有榫字只是<lb/>
俗書蓋枘以入鑿其象牡鑿以受枘其象牝今俗猶云<lb/>
公母榫<hi>枘音銳</hi>
　　　白屋衡門<lb/>
白屋以白茅覆屋也衡門横一木為門也巖穴之士其<lb/>
<pb n="KR3j0064_WYG_004-8a"/>
居如此<lb/>
　　　三戸<lb/>
楚南公曰楚雖三戸亡秦必楚韋昭謂三戸楚三大姓<lb/>
屈景昭左傳以界楚師於三戸杜預注今丹水縣北三<lb/>
戸亭則三戸當是地名服䖍云三戸漳水津也括地志<lb/>
漳水北經三戸峽為三戸津在相州滏陽縣界後項羽<lb/>
宷渡三戸津破章邯軍邯降秦遂亡南公六國時人善<lb/>
䜟緯知秦亡必於三戸也昭說雖通非南公術數曰雖<lb/>
<pb n="KR3j0064_WYG_004-8b"/>
者設為疑辭不顯言也相州今彰徳府滏陽縣今磁州<lb/>
　　　黄鶴樓<lb/>
黄鶴樓在今武昌唐圖經云費文禕登仙駕黄鶴返憩<lb/>
於此張南軒云黄鶴以山得名今黄鶴樓側有山名黄<lb/>
鵠南軒說是也按鵠蔡衡曰鳯多白色者鵠索隠曰鴻<lb/>
鵠是一鳥若鳳凰然則鵠鳳類也或稱鴻或稱白或稱<lb/>
黄耳黄與白色相近鴻大也司裘注鵠者鳱鵠小鳥難<lb/>
中者也玉篇鳱鵠鵲也鳥之知來者今靈鵲是鳱鵠為<lb/>
<pb n="KR3j0064_WYG_004-9a"/>
小則鴻鵠為大矣既以山得名何又言鶴蓋鵠不常有<lb/>
人鮮的識後人因易以鶴圖經妄託之費文褘也鳱鵠<lb/>
後人又妄作乾鵲<hi>鳱音干</hi>
　　　沙堤火城<lb/>
唐故事凡拜相者府縣載沙填路自私第至子城東街<lb/>
名曰沙堤李肇國史補每大朝㑹百官己集宰相方至<lb/>
列燭多至數百炬謂之火城宰相火城至衆皆滅燭以<lb/>
避之唐宋相如此今亦無矣<lb/>
<pb n="KR3j0064_WYG_004-9b"/>
　　　草莽市井<lb/>
杜預曰草生廣野莽莽然故曰草莽師古曰凡言市井<lb/>
者市交易之處井共汲之所一説古者一井之地以二<lb/>
十畝為廬舍因為市以交易故曰市井<lb/>
　　　揭涉厲<lb/>
爾雅繇膝以下為揭繇膝以上為涉繇帶以上為厲蓋<lb/>
水淺自膝以下攝衣而渡曰揭差深自膝以上徒行而<lb/>
渡曰涉若深至衣帶以上以衣而渡曰厲攝衣之衣謂<lb/>
<pb n="KR3j0064_WYG_004-10a"/>
裳以衣之衣謂褌也徒行不止攝裳又不必用褌也厲<lb/>
本作濿<lb/>
　　　圯上脽上<lb/>
張良傳良㳺下邳圯上遇老父墜履圯下楚人謂橋為<lb/>
圯李白詩我來圯橋下懷古欽英風既曰圯又曰橋複<lb/>
矣白誤讀圯為圮族之圮猶云敗橋不知圯上之圯从<lb/>
已矣之已左無缺圮族之圮从人已之已左缺文微不<lb/>
同漢武紀祭后土汾脽上師古曰脽以形髙起如人尻<lb/>
<pb n="KR3j0064_WYG_004-10b"/>
脽嘗考鄈河東臨汾地漢祭后土處彼土呼鄈為誰訛<lb/>
為脽師古不知而以尻脽釋之鄈在河東岸長四五里<lb/>
廣一里髙十餘丈安得似尻脽也<hi>圯音痞尻音<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>鄈音葵汾與焚同脽與誰</hi>
<hi>同</hi>
　　　鴛鴦瓦<lb/>
唐人鴛鴦詩耿霧盡迷朱殿瓦魏文帝夢殿上雙瓦落<lb/>
地化為鴛鴦以問周宣對曰後宫當有暴死者已而果<lb/>
然則鴛鴦瓦不惟不吉特文帝所夢則然耳安得謂瓦<lb/>
<pb n="KR3j0064_WYG_004-11a"/>
為鴛鴦乎至詠鴛鴦用瓦尤為不通<lb/>
　　　紫微堂<lb/>
今藩司堂扁有曰紫薇堂者其義不可曉意必因元人<lb/>
行中書省之故也唐開元間改中書省曰紫微省以中<lb/>
書令掌佐天子執大政有藩臣匡衛之義取象於紫㣲<lb/>
星則微乃㣲顯之微今扁者作薇藿之薇殊未考也<lb/>
　　　虛集<lb/>
古謂市賣之區曰虚曰集集聚也神農日中為市致天<lb/>
<pb n="KR3j0064_WYG_004-11b"/>
下之民聚天下之貨故謂之集方市則集市罷則虚故<lb/>
謂之虚桞宗元云虚所賣之嶺表録虚市以易醑峒氓<lb/>
詩緑荷包飯赴虚人作墟者誤也况虚本从业乎业古<lb/>
丘字<lb/>
　　　開阡陌<lb/>
顔師古謂阡陌是商鞅所開朱子謂阡陌之外有地商<lb/>
鞅却破開了使成田更不要齊整二説恐非先王井田<lb/>
之制阡是洫上之路陌是遂上之塗有井田便有阡陌<lb/>
<pb n="KR3j0064_WYG_004-12a"/>
豈得是鞅所開又豈得是鞅破開了若云阡陌之外破<lb/>
開成田則此阡陌尚存井田猶末廢蓋開猶除也開除<lb/>
阡陌并其經界而去之也正是廢井田<lb/>
　　　東南西北音義<lb/>
東春方又音當丁東玉聲也南夏方又音淫詩以雅以<lb/>
南樂舞也西秋方又音先漢郊祀歌白集西遷方也北<lb/>
冬方又音佩書分北三苖分異之也穀梁隠十年注戰<lb/>
不逐北敗也<lb/>
<pb n="KR3j0064_WYG_004-12b"/>
　　　酇䣜<hi>酇音賛䣜音磋</hi>
酇則旦切䣜才何切皆秦之縣名酇屬南陽郡漢初以<lb/>
封蕭何䣜屬沛郡後續封何之子地本不同字亦各異<lb/>
集韻酇又才何切䣜亦作酇韻㑹謂酇蕭何子孫所封<lb/>
䣜蕭何初封邑是二字果同音而亦可互用耶此其必<lb/>
不然也何初封本南陽之酇非才何切續封則沛郡之<lb/>
䣜亦不可作酇而乃有訛者何也蓋其後以初封本酇<lb/>
後雖改封䣜仍稱酇也猶楚初封郢後徙陳徙夀春仍<lb/>
<pb n="KR3j0064_WYG_004-13a"/>
稱郢也然則郢亦可他隣女救二切陳與夀亦可作郢<lb/>
耶<lb/>
　　　古南衙<lb/>
今開封府稱古南衙不知其義古者前朝後市王宫在<lb/>
南漢以宫城之軍謂之南軍唐謂之南衙五代謂之殿<lb/>
前司宋以殿前都檢㸃受周禪都汴梁今開封府治或<lb/>
即宋殿前司治所猶襲唐南衙之名也<lb/>
　　　盬字有三義<lb/>
<pb n="KR3j0064_WYG_004-13b"/>
鼠璞曰食貨志猗頓用盬鹽注盬鹽池也詩王事靡盬<lb/>
注不堅固也周禮盬人共甘苦鹽杜子春謂盬鹽不練<lb/>
治也詩禮注謂盬為不堅固不練治食貨注謂盬為鹽<lb/>
池二説似異然盬池練治後成鹽其為鹽也難壊出水<lb/>
即成鹽其為鹽也易壊其理一也予又思左傳夢楚子<lb/>
伏已而盬其腦注盬啑也啑啖也鹽可啖故謂啖為盬<lb/>
字義固有不同者其因此生彼者甚衆如殿大堂也有<lb/>
鎮意故謂軍後曰殿廉堂垂也有分辨意故謂不茍取<lb/>
<pb n="KR3j0064_WYG_004-14a"/>
曰廉初讀若判然不相蒙細思理實相通也<hi>啑音匝啖音淡鹽音</hi>
<hi>古</hi>
　　　井幹<hi>幹音寒</hi>
漢書武帝立井幹之樓楊子重黎篇或問茅焦厯井幹<lb/>
之死按井幹井上木欄其形四角或八角師古曰積木<lb/>
而髙於樓若井幹之形司馬曰始皇殺諌者二十七人<lb/>
積之闕下如井幹之狀<lb/>
　　　杝巴<lb/>
<pb n="KR3j0064_WYG_004-14b"/>
通俗文柴垣曰杝木垣曰栖南土悉以竹為之斜織者<lb/>
謂之巴非杝杝本作籬釋名以柴為之疎離離然爾雅<lb/>
樊藩也郭璞云藩籬也<lb/>
　　　銅柱<lb/>
銅柱二一在交趾漢光武時交趾女子徴側反光武拜<lb/>
馬援為伏波將軍討平之援立銅柱為漢之極西界一<lb/>
在辰州府城西北五代晉時漢州刺史彭士愁納土求<lb/>
盟于楚楚王馬希範立銅柱為界<lb/>
<pb n="KR3j0064_WYG_004-15a"/>
　　　耤田<hi>耤音瘠</hi>
耤田多作藉風俗通曰古者使民如借故曰藉田鄭𤣥<lb/>
曰藉之言借也从艸作藉字與訓皆非也國語宣王不<lb/>
耤於千畝月令藏帝耤於神倉从表昔聲作耤按玉篇<lb/>
鋤耤也天子親耕有事於鋤故曰耤田盧植曰藉耕也<lb/>
引左傳鄅人藉耕意雖得而字不免於誤一曰藉蹈藉<lb/>
也謂天子親蹈之也亦通王制古者公田藉而不稅孟<lb/>
子助者藉也則當从艸作藉<lb/>
<pb n="KR3j0064_WYG_004-15b"/>
　　　行馬<lb/>
今制朝門及公府以衡木為斜好别以木交錯穿之樹<lb/>
於門外俗謂鹿角义即古之行馬也魏文帝拜楊彪光<lb/>
禄大夫令門施行馬晉孝武置檢校御史知行馬外事<lb/>
行馬即周禮所謂梐枑也夫本以禁馬曰行馬者反言<lb/>
之也今言者請禁百官馬不得入柞内按柞疾各切櫟<lb/>
也又陟格切除草也並非行馬之義亦非鋤駕切若謂<lb/>
為遮欄則當用<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>字<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>胡挂切横木不入也<hi>
                        <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>音化</hi>
<pb n="KR3j0064_WYG_004-16a"/>
　　　灃灃<hi>灃音風灃音里</hi>
灃灃二水名灃水出鄠南山豐谷北入渭周都酆邑酆<lb/>
以灃水得名通作豐詩維豐之垣書王來自商至於豐<lb/>
灃字从水豐聲豐从兩丰从山从豆灃水出衡山乃江<lb/>
沅之别流今岳之灃州以灃水得名書東至於灃楚辭<lb/>
濯余佩於灃浦灃字从水豐聲豐从兩丰从凵从豆文<lb/>
本相似但其中一从山一从凵耳蔡邕以豐同豐誤<hi>凵音</hi>
<hi>歉</hi>
<pb n="KR3j0064_WYG_004-16b"/>
　　　帶礪<lb/>
漢功臣誓黄河若帶泰山若礪謂河竭若束帶山泐如<lb/>
礪石猶岸為谷谷為陵之意俗云海枯石爛也<lb/>
　　　胥濤<lb/>
臨安志吳王既賜子胥死盛以鴟夷之革浮之江中子<lb/>
胥因流揚波依潮來徃或有見其乘素車白馬在潮頭<lb/>
者盧元輔謂憤悱致怒配濤作神范希文云伍胥神不<lb/>
滅𤣥貞子云濤之靈曰江胥皆以濤子胥為之也論衡<lb/>
<pb n="KR3j0064_WYG_004-17a"/>
雖辨其妄以子路彭越不能發怒於鼎鑊之中似亦不<lb/>
必以此為證吳越之中惟江濤最雄擁如山岳奮如雷<lb/>
霆山海經以為海鰌出入浮屠書以為神龍變化猶臨<lb/>
安志以為子胥揚波也素車白馬亦猶李白所謂連山<lb/>
噴雪耳或當時為是説以懼吳王後遂謬傳之也<lb/>
　　　江黄<lb/>
江黄人多以為今九江黄州不知非也江春秋時國名<lb/>
漢改為陽安縣晉省故城在今息縣西南一十里黄古<lb/>
<pb n="KR3j0064_WYG_004-17b"/>
黄子國漢初屬汝南後屬江夏魏省故城在今光州西<lb/>
一十二里<lb/>
　　　瀚海<lb/>
博物志四海之外皆復有海南海之外有漲海北海之<lb/>
外有瀚海是以瀚海與漲海等皆水也不知瀚海在火<lb/>
州桞城東北地皆沙磧若大風則行者人馬相失夷人<lb/>
呼為瀚海宋史云瀚海沙深五尺不育五穀沙中生草<lb/>
名登相可食以沙飛若浪人馬相失若沉視猶海然非<lb/>
<pb n="KR3j0064_WYG_004-18a"/>
真濁晦之海也<lb/>
　　　古今地名不同<lb/>
古今地名不同者甚衆姑舉一二顯著者黄帝與蚩尤<lb/>
戰於涿鹿今保安州涿鹿山非涿州舜耕於厯山今蒲<lb/>
州南有厯山非濟南厯城禹避舜之子於陽城今登封<lb/>
縣非澤州陽城周封熊繹於丹陽之地今歸州東七里<lb/>
春秋丹陽邑秦彭超謂苻堅曰丹陽不足平今應天府<lb/>
又今寧國府漢初為丹陽郡俱非鎮江丹陽陳勝吳廣<lb/>
<pb n="KR3j0064_WYG_004-18b"/>
起兵於蘄今宿州南四十里秦蘄縣非蘄州圯上老父<lb/>
謂良曰十三年孺子見我穀城山下黄石即我矣今東<lb/>
阿縣黄山非徳安穀城漢撃韓王信餘冦過柏人今唐<lb/>
山縣非柏鄉縣景帝徙衡山王勃為濟北王今六安州<lb/>
漢衡山國非衡州衡山漢遣謁者說降漢陽㪚羌今秦<lb/>
州非漢陽府朱邑少為桐鄉嗇夫今懐寧縣非嘉興桐<lb/>
鄉成帝封王根為曲陽侯今濟源縣西南一十五里春<lb/>
秋曲陽邑非定州曲陽吳漢耿弇擊富平獲索於平原<lb/>
<pb n="KR3j0064_WYG_004-19a"/>
今樂陵縣非耀州富平樂安太守陸康上書今武定縣<lb/>
非撫州樂安沮授勸袁紹畱屯延津今滑縣東二十里<lb/>
漢延津縣非開封延津曹操鑿泉州渠以通漕今武清<lb/>
縣東南四十里漢泉州縣非泉州府丁忠說吳主亮弋<lb/>
陽可襲而取今光州漢弋陽國非廣信弋陽晉燕冦陷<lb/>
魯髙平今濟寧州晉髙平國非澤州髙平劉裕至東莞<lb/>
與燕兵戰於臨朐今沂水縣非廣州東莞梁定州刺史<lb/>
蕭勃㑹楊㬓於西江今鬱林州陳定州刺史田龍升以<lb/>
<pb n="KR3j0064_WYG_004-19b"/>
江北叛今麻城縣俱非真定定州若以今之地名而求<lb/>
古人之蹟則舛矣<lb/>
　　　雷首<lb/>
禹貢雷首即首陽山徐廣云雷首山在河東蒲坂縣封<lb/>
禪書所謂薄山也括地志云薄山一名襄山一名雷首<lb/>
山一名首陽山在芮縣北十里蒲坂即今蒲州芮縣即<lb/>
今芮城此山盤亘蒲芮數百里之地或云在蒲坂或云<lb/>
在芮縣也今蒲州首陽山上有夷齊墓者是一云在偃<lb/>
<pb n="KR3j0064_WYG_004-20a"/>
師縣西北一云在襄城縣南皆非<lb/>
　　　龍門吕梁<lb/>
<hi>闕</hi>
　<lb/>
龍門伊水所出又以吕梁洪為吕梁夫吕梁洪在徐州<lb/>
雖河流所經逺去孟門數千里皆非也按龍門古耿國<lb/>
殷王相所都在今河津縣三秦記河津一名龍門江海<lb/>
大魚集門下數十不得上上即為龍是龍門山也吕梁<lb/>
<pb n="KR3j0064_WYG_004-20b"/>
在今石州書治梁及岐春秋梁山崩荘子孔子觀於吕<lb/>
梁縣水三十仭流沫四十里酈道元謂吕梁之石崇竦<lb/>
河流激盪震動天地皆謂在石州者也龍門吕梁皆晉<lb/>
山故二山未治河出孟門之上也<lb/>
　　　辨先儒江漢經文之誤<lb/>
禹貢嶓冡導漾二條先儒疑經文與地理不合朱子謂<lb/>
彭蠡即今番陽湖受湖東西諸州之水趨湖口以入於<lb/>
江為江水所遏因却而自豬為澤初無所仰於漢水又<lb/>
<pb n="KR3j0064_WYG_004-21a"/>
謂漢水入江之後未嘗不相持以東惡覩所謂中江北<lb/>
江之别蔡沈謂江漢之間三苗頑不即工禹未嘗親蒞<lb/>
即官屬亦未深入其境以此致誤鄭漁仲謂東滙澤以<lb/>
下十三字為衍文是皆未之考也嶓冡山在今漢中沔<lb/>
縣漢水發源名漾東流至洋縣為漢又東至均州為滄<lb/>
浪過景陵三澨至漢陽大别南入於江徐鉉云江水出<lb/>
岷山至楚都名南江此云南入於江謂漢水入於南江<lb/>
也東滙澤為彭蠡滙當作㑹言漢水東㑹於彭蠡也為<lb/>
<pb n="KR3j0064_WYG_004-21b"/>
彭蠡者言澤為彭蠡非謂漢為彭蠡也故下文云東迤<lb/>
北㑹於滙東為北江即徐鉉所謂江至南徐州為北江<lb/>
漢水至此為北江也南徐州即今鎮江府漢至是趨揚<lb/>
州之海門縣入海矣岷山在今成都府茂州江水發源<lb/>
東至新繁為沱又東至於灃灃即離騷灃浦在今慈利<lb/>
者也九江今洞庭湖江水過之至於東陵地志東陵道<lb/>
士洑在今黄州東者也自漢水南入於江二水合流東<lb/>
迤北㑹於滙滙猶言彭蠡江既言㑹漢惡得言滙乎東<lb/>
<pb n="KR3j0064_WYG_004-22a"/>
為中江即徐鉉所謂江至潯江為九道名中江也亦至<lb/>
海門縣入海是南江在今武昌中江在今九江北江在<lb/>
今鎮江揚之三江既入正謂此也書將言揚州治故云<lb/>
三江既入將言荆州治故云江漢朝宗於海江漢發源<lb/>
於梁州荆之上流也南江在荆州揚之上流也上流治<lb/>
則下流無不治矣此書法也韋昭謂松江錢塘浦陽為<lb/>
三江唐仲初謂婁江東江松江為三江張守節謂三江<lb/>
在蘇州東南三十里名三江口與諸家三江之說皆非<lb/>
<pb n="KR3j0064_WYG_004-22b"/>
也如此訓則經文未嘗與地理不合夫何疑乎<lb/>
　　　弱水黒水<lb/>
薛氏曰弱水出吐谷渾界窮石山至合黎與張掖河合<lb/>
漢張掖郡今陕西甘州衛合黎其山鎮也弱水與張掖<lb/>
河合則弱水當在甘州境内今甘州一帶環青海渥洼<lb/>
之流浸居延鮮卑之水未見有所謂弱水者豈古有而<lb/>
今湮塞耶西域傳弱水在條支然條支去雍州幾二萬<lb/>
里非是或别一弱水也至謂蓬萊弱水則又荒唐矣黒<lb/>
<pb n="KR3j0064_WYG_004-23a"/>
水水經出張掖郡雞山地志出<graphic n="KR1779" url="https://raw.githubusercontent.com/kanripo/KR-Gaiji/master/images/KR1779.png" mimeType="image/png"/>為郡南廣縣汾關山<lb/>
今平凉府開城縣有川曰大黒水平凉去甘州不逺在<lb/>
漢屬張掖郡雍州西據黒水者此也<graphic n="KR1779" url="https://raw.githubusercontent.com/kanripo/KR-Gaiji/master/images/KR1779.png" mimeType="image/png"/>為郡今叙州府<lb/>
城南馬湖江一名盧水盧黒也梁州西據黒水者此也<lb/>
是黒水有二雍州雞山黒水至三危與梁州汾關山黒<lb/>
水南流入於南海故蘇綽云黒水自雍之西北而直出<lb/>
梁之西南二州皆以黒水為界也或以麗水為黒水或<lb/>
以西珥河為黒水俱非是然黒水亦非一今定州漢故<lb/>
<pb n="KR3j0064_WYG_004-23b"/>
奴盧縣奴不流盧黒以縣有黒水不流故名陕西安化<lb/>
縣文縣山東蓬萊縣皆有黒水<lb/>
　　　三危<lb/>
三危蔡沈云西裔之地又云即舜竄三苖之地或以為<lb/>
燉煌水經黒水南至燉煌過三危山蘇綽云麗水者即<lb/>
古之黒水也三危山臨峙其上由蔡說則三危地名由<lb/>
水經蘇綽之說則三危山名按燉煌今陜西赤斤蒙古<lb/>
衛三危既宅見雍州則三危為燉煌明矣非山也如水<lb/>
<pb n="KR3j0064_WYG_004-24a"/>
經所云則燉煌與三危為二如蘇綽所云麗水今雲南<lb/>
麗江府則三危既宅當見梁州不應在雍州也二説非<lb/>
是蔡說為近之但未詳其實也<lb/>
　　　舜陵<lb/>
史記舜南巡崩於蒼梧之野葬零陵之九疑此馬遷牽<lb/>
合有庳之事附㑹家語而不覺其謬也家語舜陟方岳<lb/>
死於蒼梧之野而葬焉按蒼梧有二一郡名今梧州府<lb/>
一山名郴陽何孟春云在海州舜葬當於此孟子舜卒<lb/>
<pb n="KR3j0064_WYG_004-24b"/>
於鳴條吕氏春秋舜葬於紀何孟春云鳴條亭名在陳<lb/>
留縣紀城名在莒州蒼梧山近莒之紀城去鳴條不逺<lb/>
故或言蒼梧或言鳴條或言紀也皆東方之地若蒼梧<lb/>
郡則南方矣且蒼梧郡漢武時始置九疑在秦時屬長<lb/>
沙郡即零陵猶未有也何得言葬零陵之九疑為崩於<lb/>
蒼梧之野然則遷何所本歟昔者舜封象於有庳有庳<lb/>
今道州也九疑山在道州象建國於此死而葬焉後人<lb/>
誤以象冡為舜陵遷因家語有死於蒼梧之文又因九<lb/>
<pb n="KR3j0064_WYG_004-25a"/>
疑有象冡遂不疑謂舜崩於蒼梧之野葬零陵之九疑<lb/>
也使舜南巡崩當云死於衡山之野而葬焉不應云死<lb/>
於蒼梧之野也且衡山去古帝都最逺黄帝以灊霍二<lb/>
山為副漢武徙南嶽之祭於灊山皆以逺故也九疑去<lb/>
衡山又將千里舜勤事野死至衡山足矣葬衡山已矣<lb/>
何暇至蒼梧葬九疑也今九疑有舜嶺舜源簫韶峰臯<lb/>
陶祠皆濫觴於遷耳或曰屈原九辨有湘君湘夫人黄<lb/>
陵廟有舜二妃墓此又何也曰湘君湘夫人不可知為<lb/>
<pb n="KR3j0064_WYG_004-25b"/>
誰即舜南巡豈以二妃從舜既崩二妃豈涉萬里以殉<lb/>
皆誣也<lb/>
　　　陟方岳<lb/>
舜年百有十歲崩尚書陟方乃死家語陟方岳死於蒼<lb/>
梧之野而葬焉尚書脫一岳字當以家語為是孔安國<lb/>
不察以升遐訓陟方謂陟為升遐其義雖通以方屬陟<lb/>
為讀則不可且既言升遐焉得又言乃死也如馬遷所<lb/>
云葬零陵之九疑當是陟南嶽據今所考葬海州之蒼<lb/>
<pb n="KR3j0064_WYG_004-26a"/>
梧山則是陟東嶽家語所謂陟乃陟彼岵兮之陟安國<lb/>
所云陟乃殷禮陟配天之陟自有能辨之者<lb/>
　　　滄浪蒼梧鳴條熊耳各二<lb/>
滄浪水名一在嶧縣孟子滄浪之水清兮一在均州禹<lb/>
貢又東為滄浪之水蒼梧二一郡名今梧州府一山名<lb/>
在海州家語舜死於蒼梧之野而葬焉鳴條二一亭名<lb/>
在陳留孟子舜卒於鳴條一邑名今安邑縣伊訓造攻<lb/>
自鳴條熊耳山名一在盧氏縣禹貢導洛自熊耳一在<lb/>
<pb n="KR3j0064_WYG_004-26b"/>
洛南縣禹貢熊耳外方桐栢至於陪尾<lb/>
　　　鹵莽滅裂<lb/>
長梧封人曰予昔為禾耕而鹵莽之則其實亦鹵莽而<lb/>
報予芸而滅裂之其實亦滅裂而報予按鹵鹹地也莽<lb/>
草淹地也滅赤地也裂龜坼地也四者地之不可耕芸<lb/>
者也為禾者因其鹵莽而鹵莽之滅裂而滅裂之其實有<lb/>
不鹵莽不滅裂而報予者乎所謂欲惡之孽為性萑葦<lb/>
也善為禾者去鹵莽之耕善養性者去欲惡之孽善為<lb/>
<pb n="KR3j0064_WYG_004-27a"/>
政者去淫衺之民楊用脩所訓四字殊覺牽强通義愈<lb/>
疎<lb/>
　　　荆蠻<lb/>
太伯犇荆蠻自號句吳按吳揚州域非荆不應謂之荆<lb/>
蠻太伯與仲雍初犇所至地為梅里聚梅里聚人立以<lb/>
為君號句吳梅里聚在今吳縣北句發語聲吳大也言<lb/>
太伯當昌大也吳之名始此而曰荆蠻者何荆楚也蠻<lb/>
越也梅里聚介在楚越之間故曰荆蠻<lb/>
<pb n="KR3j0064_WYG_004-27b"/>
　　　東陵<lb/>
禹貢導江過九江至於東陵集傳謂東陵為巴陵按九<lb/>
江今洞庭湖在巴陵不應過洞庭又至巴陵也地志以<lb/>
東陵為道士洑在黄州東一百二十里與江水經流次<lb/>
第相恊史記楚世家秦將白起拔我西陵括地志西陵<lb/>
故城在黄州黄山西二里以此互證則東陵為道士洑<lb/>
無疑<lb/>
　名義考卷四<lb/>
</p>
<p>
</p>
  </div>
</body>
</text>
</TEI>
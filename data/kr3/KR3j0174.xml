<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>長物志卷一</head>
    <p>
<pb n="KR3j0174_WYG_001-1a"/>
欽定四庫全書<lb/>
　長物志卷一　　　　　　明　文震亨　撰<lb/>
　　室廬<lb/>
居山水間者為上村居次之郊居又次之吾儕縱不能<lb/>
栖巖止谷追綺園之踪而混跡㕓市要湏門庭雅潔室<lb/>
廬清靚亭臺具曠士之懷齋閣有幽人之致又當種佳<lb/>
木怪籜陳金石圖書令居之者忘老寓之者忘歸逰之<lb/>
者忘倦蘊隆則颯然而寒凛冽則煦然而燠若徒侈土<lb/>
<pb n="KR3j0174_WYG_001-1b"/>
木尚丹堊真同桎梏樊檻而已志室廬第一<lb/>
　　門<lb/>
用木為格以湘妃竹橫斜釘之或四或二不可用六兩<lb/>
傍用板為春帖必隨意取唐聮佳者刻扵上若用石梱<lb/>
必須板扉石用方厚渾朴庶不渉俗門環得古青緑蝴<lb/>
蝶獸面㦯天鷄饕餮之屬釘扵上為佳不則用紫銅或<lb/>
精鐵如舊式鑄成亦可黄白銅俱不可用也漆惟朱紫黒<lb/>
三色餘不可用<lb/>
<pb n="KR3j0174_WYG_001-2a"/>
　　階<lb/>
自三級以至十級愈高愈古須以文石剝成種繡墩㦯<lb/>
草花數莖扵内枝葉紛披映堦傍砌以太湖石疊成者<lb/>
曰澀浪其制更竒然不易就複室須内高扵外取頑石<lb/>
具苔班者嵌之方有巖阿之致<lb/>
　　牕<lb/>
用木為粗格中設細條三眼眼方二寸不可過大牕下<lb/>
塡板尺許佛樓禪室間用菱花及象眼者牕忌用六㦯<lb/>
<pb n="KR3j0174_WYG_001-2b"/>
二㦯三㦯四隨宜用之室高上可用横牕一扇下用低<lb/>
檻承之俱釘明瓦或以紙糊不可用綘素紗及梅花簟<lb/>
冬月欲承日製大眼風牕眼竟尺許中以線經其上庶<lb/>
紙不為風雪所破其制亦雅然僅可用之小齋丈室漆<lb/>
用金漆㦯朱黑二色雕花綵漆俱不可用<lb/>
　　欄干<lb/>
石欄最古第近扵琳宫梵宇及人家冡墓傍池或可用<lb/>
然不如用石蓮柱二木欄為雅柱不可過高亦不可雕<lb/>
<pb n="KR3j0174_WYG_001-3a"/>
鳥獸形亭榭廊廡可用朱欄及鵝頸承坐堂中須以巨<lb/>
木雕如石欄而空其中頂用柿頂朱飾中用荷葉寳瓶<lb/>
綠飾卍字者宜閨閤中不甚古雅取畵圖中有可用者<lb/>
以意成之可也三横木最便第太朴不可多用更須毎<lb/>
楹一扇不可中竪一木分為二三若齋中則竟不必用<lb/>
矣<lb/>
　　照壁<lb/>
得文木如豆瓣楠之類為之華而復雅不則竟用素染<lb/>
<pb n="KR3j0174_WYG_001-3b"/>
或金漆亦可青紫及灑金描畵俱所最忌亦不可用六<lb/>
堂中可用一𢃄齋中則止中楹用之有以夾紗牕㦯細<lb/>
格代之者俱稱俗品<lb/>
　　堂<lb/>
堂之製宜宏敞精麗前後須層軒廣庭廊廡俱可容一<lb/>
席四壁用細磚砌者佳不則竟用粉壁梁用毬門高廣<lb/>
相稱層堦俱以文石為之小堂可不設牕檻<lb/>
　　山齋<lb/>
<pb n="KR3j0174_WYG_001-4a"/>
宜明淨不可太敞明淨可爽心神太敞則費目力或傍<lb/>
簷置牕檻㦯由廊以入俱隨地所宜中庭亦須稍廣可<lb/>
種花木列盆景夏日去北扉前後洞空庭際沃以飯瀋<lb/>
雨漬苔生綠褥可愛遶砌可種翠芸草令遍茂則青葱<lb/>
欲浮前垣宜矮有取薜荔根瘞牆下灑魚腥水扵牆上<lb/>
以引蔓者雖有幽致然不如粉壁為佳<lb/>
　　丈室<lb/>
丈室宜隆冬寒夜略倣北地暖房之製中可置卧榻及<lb/>
<pb n="KR3j0174_WYG_001-4b"/>
禪椅之屬前庭須廣以承日色畱西牕以受斜陽不必<lb/>
開北牖也<lb/>
　　佛堂<lb/>
築基高五尺餘列級而上前為小軒及左右俱設歡門<lb/>
後通三楹供佛庭中以石子砌地列旛幢之屬另建一<lb/>
門後為小室可置臥榻<lb/>
　　橋<lb/>
廣池巨浸須用文石為橋雕鏤雲物極其精工不可入<lb/>
<pb n="KR3j0174_WYG_001-5a"/>
俗小溪曲澗用石子砌者佳四傍可種繡墩艸板橋須<lb/>
三折一木為欄忌平板作朱卍字欄有以太湖石為之<lb/>
亦俗石橋忌三環板橋忌四方磬折尤忌橋上置亭子<lb/>
　　茶寮<lb/>
搆一斗室相傍山齋内設茶具教一童専主茶役以供<lb/>
長日清談寒宵兀坐幽人首務不可少廢者<lb/>
　　琴室<lb/>
古人有扵平屋中埋一缸缸懸銅鐘以彂琴聲者然不<lb/>
<pb n="KR3j0174_WYG_001-5b"/>
如層樓之下蓋上有板則聲不散下空曠則聲透徹或<lb/>
扵喬松修竹岩洞石室之下地清境絕更為雅稱耳<lb/>
　　浴室<lb/>
前後二室以牆隔之前砌鐵鍋後燃薪以俟更須宻室<lb/>
不為風寒所侵近牆鑿井具轆轤為竅引水以入後為<lb/>
溝引水以出藻具巾帨咸具其中<lb/>
　　街徑庭除<lb/>
馳道廣庭以武康石皮砌者最華整花間坼側以石子<lb/>
<pb n="KR3j0174_WYG_001-6a"/>
砌成㦯以碎瓦片斜砌者雨久生苔自然古色寧必金<lb/>
錢作埒乃稱勝地哉<lb/>
　　樓閣<lb/>
樓閣作房闥者須回環窈窕供登眺者須軒敞𢎞麗藏<lb/>
書畵者須爽塏高深此其大畧也樓作四面牕者前楹<lb/>
用牕後及兩傍用板閣作方樣者四面一式樓前忌有<lb/>
露臺捲蓬樓板忌用磚鋪盖既名樓閣必有定式若復<lb/>
鋪磚與平屋何異高閣作三層者最俗樓下柱稍高上<lb/>
<pb n="KR3j0174_WYG_001-6b"/>
可設平頂<lb/>
　　臺<lb/>
築臺忌六角隨地大小為之若築扵土岡之上四周用<lb/>
粗木作朱䦨亦雅<lb/>
　　海論<lb/>
忌用承塵俗所稱天花板是也此僅可用之廨宇中地<lb/>
屏則間可用之暖室不可加簟或用氍毺為地衣亦可<lb/>
然總不如細磚之雅南方卑濕空鋪最宜畧多費耳室<lb/>
<pb n="KR3j0174_WYG_001-7a"/>
忌五柱忌有兩廂前後堂相承忌工字體亦以近官廨<lb/>
也退居則間可用忌傍無避弄庭較屋東偏稍廣則西<lb/>
日不逼忌長而狹忌矮而寛亭忌上銳下狹忌小六角<lb/>
忌用葫蘆頂忌以茆盖忌如鐘鼓及城樓式樓梯須從<lb/>
後影壁上忌置兩傍磚者作數曲更雅臨水亭榭可用<lb/>
藍絹為幔以蔽日色紫絹為帳以蔽風雪外此俱不可<lb/>
用尤忌用布以類酒舩及市藥設帳也小室忌中隔若<lb/>
有北牕者則分為二室忌紙糊忌作雪洞此與混堂無<lb/>
<pb n="KR3j0174_WYG_001-7b"/>
異而俗子絶好之俱不可解忌為卍字牕傍填板忌牆<lb/>
角畵楳及花鳥古人最重題壁今即使顧陸㸃染鍾王<lb/>
濡筆俱不如素壁為佳忌長廊一式㦯更互其製庶不<lb/>
入俗忌竹木屏及竹籬之屬忌黄白銅為屈戍庭際不<lb/>
可鋪細方磚為承露臺則可忌兩楹而中置一梁上設<lb/>
乂手笆此皆元製而不甚雅忌用板隔隔必以磚忌梁<lb/>
椽畵羅紋及金方勝如古屋嵗乆木色已舊未免繪飾<lb/>
必須高手為之凡入門處必小委曲忌太直齋必三楹<lb/>
<pb n="KR3j0174_WYG_001-8a"/>
傍更作一室可置臥榻面北小庭不可太廣以北風甚<lb/>
厲也忌中楹設欄楯如今㧞歩牀式忌穴壁為橱忌以<lb/>
瓦為牆有作金錢梅花式者此俱當付之一擊又鴟吻<lb/>
好望其名最古今所用者不知何物須如古式為之不<lb/>
則亦倣畵中室宇之製簷瓦不可用粉刷得巨栟櫚擘<lb/>
為承溜最雅否則用竹不可用木及錫忌有捲棚此官<lb/>
府設以聽兩造者扵人家不知何用忌用梅花䈳堂簾<lb/>
惟溫州湘竹者佳忌中有花如繡補忌有字如夀山福<lb/>
<pb n="KR3j0174_WYG_001-8b"/>
海之類總之隨方制象各有所宜寧古無時寧朴無巧<lb/>
寧儉無俗至扵蕭疎雅潔又本性生非强作解事者所<lb/>
得輕議矣<lb/>
　<lb/>
　<lb/>
　<lb/>
　<lb/>
　長物志卷一<lb/>
</p>
<p>
</p>
  </div>
<div>
                <head>長物志卷二</head>
    <p>
<pb n="KR3j0174_WYG_002-1a"/>
欽定四庫全書<lb/>
　長物志卷二　　　　　　明　文震亨　撰<lb/>
　　花木<lb/>
弄花一嵗看花十日故幃箔映蔽鈴索䕶持非徒富貴<lb/>
容也第繁花襍木宜以畞計乃若庭除檻畔必以虬枝<lb/>
古榦異種竒名枝葉扶踈位置疎密或水邉石際横偃<lb/>
斜披㦯一望成林㦯孤枝獨秀艸花不可繁雜隨處植<lb/>
之取其四時不斷皆入圖畵又如桃李不可植扵庭除<lb/>
<pb n="KR3j0174_WYG_002-1b"/>
似宜逺望紅梅絳桃俱借以㸃綴林中不宜多植梅生<lb/>
山中有苔蘚者移置藥欄最古杏花差不耐久開時多<lb/>
值風雨僅可作片時玩蠟梅冬月最不可少他如豆棚<lb/>
菜圃山家風味固自不惡然必闢隙地數頃别為一區<lb/>
若扵庭除種植便非韻事更有石磉木柱架縛精整者<lb/>
愈入惡道至扵秇蘭栽菊古各有方時取以課園丁考<lb/>
職事亦幽人之務也志花木第二<lb/>
　　牡丹芍藥<lb/>
<pb n="KR3j0174_WYG_002-2a"/>
牡丹稱花王芍藥稱花相俱花中貴裔栽植賞玩不可<lb/>
毫渉酸氣用文石為欄參差數級以次列種花時設燕<lb/>
用木為架張碧油幔扵上以蔽日色夜則懸燈以照忌<lb/>
二種並列忌置木桷及盆盎中<lb/>
　　玉蘭<lb/>
宜種㕔事前對列數株花時如玉圃瓊林最稱絶勝别<lb/>
有一種紫者名木筆不堪與玉蘭作婢古人稱辛夷即<lb/>
此花然輞川辛夷塢木蘭柴不應複名當是二種<lb/>
<pb n="KR3j0174_WYG_002-2b"/>
　　海棠<lb/>
昌州海棠有香今不可得其次西府為上貼梗次之垂<lb/>
絲又次之余以垂絲嬌媚眞如妃子醉態較二種尤勝<lb/>
木𤓰花似海棠故亦有木𤓰海棠但木𤓰花在葉先海<lb/>
棠花在葉後為差别耳别有一種曰秋海棠性喜隂濕<lb/>
宜種背隂堦砌秋花中此為最艷亦宜多植<lb/>
　　山茶<lb/>
蜀茶滇茶俱貴黄者尤不易得人家多以配玉蘭以其<lb/>
<pb n="KR3j0174_WYG_002-3a"/>
花同時而紅白爛然差俗又有一種名醉楊妃開向雪<lb/>
中更自可愛<lb/>
　　桃<lb/>
桃為仙木能制百鬼種之成林如入武陵桃源亦自有<lb/>
致第非盆盎及庭除物桃性早實十年輒枯故稱短命<lb/>
花碧桃人面桃差乆較凡桃更美池邉宜多植若桃柳<lb/>
相間便俗<lb/>
　　李<lb/>
<pb n="KR3j0174_WYG_002-3b"/>
桃花如麗姝歌舞塲中定不可少李如女道士宜置烟<lb/>
霞泉石間但不必多種耳别有一種名郁李子更美<lb/>
　　杏<lb/>
杏與朱李蟠桃皆堪鼎足花亦柔媚宜築一臺雜植數<lb/>
十夲<lb/>
　　梅<lb/>
幽人花伴梅實専房取苔護蘚封枝稍古者移植石岩<lb/>
或庭際最古另種數畞花時坐卧其中令神骨俱清緑<lb/>
<pb n="KR3j0174_WYG_002-4a"/>
蕚更勝紅梅差俗更有虬枝屈曲置盆盎中者極竒蠟<lb/>
梅磬口為上荷花次之九英最下寒月庭際亦不可無<lb/>
　　瑞香<lb/>
相𫝊廬山有比丘晝寢夢中聞花香寤而求得之故名<lb/>
睡香四方竒異謂花中祥瑞故又名瑞香别名麝囊又<lb/>
有一種金邉者人特重之枝既粗俗香復酷烈能損羣<lb/>
花稱為花賊信不虛也<lb/>
　　薔薇木香<lb/>
<pb n="KR3j0174_WYG_002-4b"/>
甞見人家園林中必以竹為屏牽五色薔薇于上架木<lb/>
為軒名木香棚花時雜坐其下此何異酒食肆中然二<lb/>
種非屏架不堪植或移着閨閤供士女採掇差可别有<lb/>
一種名黄薔薇最貴花亦爛熳恱目更有野外叢生者<lb/>
名野薔薇香更濃郁可比玫瑰他如寶相金沙羅金鉢<lb/>
盂佛見笑七姊妺十姊妺刺桐月桂等花姿態相似種<lb/>
法亦同<lb/>
　　玫瑰<lb/>
<pb n="KR3j0174_WYG_002-5a"/>
玫瑰一名徘徊花以結為香囊芬氲不絶然實非幽人<lb/>
所宜佩嫰條叢刺不甚雅觀花色亦㣲俗宜充食品不<lb/>
宜簪帯吳中有以畞計者花時獲利甚夥<lb/>
　　紫荆棣棠<lb/>
紫荆枝幹枯索花如綴珥形色香韻無一可者特以京<lb/>
兆一事為世所述以比嘉木余謂不如多種棣棠猶得<lb/>
風人之㫖<lb/>
　　葵花<lb/>
<pb n="KR3j0174_WYG_002-5b"/>
葵花種類莫定初夏花繁葉茂最為可觀一曰戎葵竒<lb/>
態百出宜種曠䖏一曰錦葵其小如錢文采可玩宜種<lb/>
堦除一曰向日别名西畨蓮最惡秋時一種葉如龍爪<lb/>
花作鵝黄者名秋葵最佳<lb/>
　　罌粟<lb/>
以重臺千葉者為佳然單葉者子必滿取供清味亦<lb/>
不惡藥欄中不可缺此一種<lb/>
　　薇花<lb/>
<pb n="KR3j0174_WYG_002-6a"/>
薇花四種紫色之外白色者曰白薇紅色者曰紅薇紫<lb/>
𢃄藍色者曰翠薇此花四月開九月歇俗稱百日紅山<lb/>
園植之可稱耐久朋然花但宜逺望北人呼猴郎達樹<lb/>
以樹無皮猴不能捷也其名亦竒<lb/>
　　芙蓉<lb/>
宜植池<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>臨水為佳若他處植之絶無丰致有以靛紙<lb/>
蘸花蕋上仍裹其尖花開碧色以為佳此甚無謂<lb/>
　　萱花<lb/>
<pb n="KR3j0174_WYG_002-6b"/>
蘐草忘憂亦名宜男更可供食品巖間牆角最宜此種<lb/>
又有金萱色淡黄香甚烈義興山谷遍滿吳中甚少他<lb/>
如紫白蛺蝶春羅秋羅鹿葱洛陽石竹皆此花之附庸<lb/>
也<lb/>
　　薝葡<lb/>
一名越桃一名林蘭俗名梔子古稱禪友出自西域宜<lb/>
種佛室中其花不宜近嗅有㣲細蟲入人鼻孔齋閣可<lb/>
無種也<lb/>
<pb n="KR3j0174_WYG_002-7a"/>
　　玉簪<lb/>
潔白如玉有㣲香秋花中亦不惡但宜牆邊連種一帯<lb/>
花時一望成雪若植盆石中最俗紫者名紫蕚不佳<lb/>
　　金錢<lb/>
午開子落故名子午花長過尺許扶以竹箭乃不傾欹<lb/>
種石畔尤可觀<lb/>
　　藕花<lb/>
藕花池塘最勝或種五色官缸供庭除賞玩猶可缸上<lb/>
<pb n="KR3j0174_WYG_002-7b"/>
忌設小朱欄花亦當取異種如並頭重臺品字四面觀<lb/>
音碧蓮金邉等乃佳白者藕勝紅者房勝不可種七石<lb/>
酒缸及花缸内<lb/>
　　水仙<lb/>
水仙二種花髙葉短單瓣者佳冬月宜多植但其性不<lb/>
耐寒取極佳者移盆盎置几案間次者雜植松竹之下<lb/>
或古梅竒石間更雅馮夷服花八石得為水仙其名最<lb/>
雅六朝人乃呼為雅蒜大可軒渠<lb/>
<pb n="KR3j0174_WYG_002-8a"/>
　　鳳仙<lb/>
號金鳳花宋避李后諱改為好兒女花其種易生花葉<lb/>
俱無可觀更有以五色種子同納竹筒花開五色以為<lb/>
竒甚無謂花紅能染指甲然亦非美人所宜<lb/>
　　茉莉素馨百合<lb/>
夏夜最宜多置風輪一鼔滿室清芬章江編籬挿棘俱<lb/>
用茉莉花時千艘俱集虎丘故花市初夏最盛培養得<lb/>
法亦能隔嵗彂花第枝葉非几案物不若夜合可供瓶<lb/>
<pb n="KR3j0174_WYG_002-8b"/>
玩<lb/>
　　杜䳌<lb/>
花極爛熳性喜隂畏熱宜置樹下隂䖏花時移置几案<lb/>
間别有一種名映山紅宜種石岩之上又名羊躑躅<lb/>
　　秋色<lb/>
吴中稱雞冠雁來紅十様錦之屬名秋色秋深雜彩爛<lb/>
然俱堪㸃綴然僅可植廣庭若幽牕多種便覺蕪雜鷄<lb/>
冠有矮腳者種亦竒<lb/>
<pb n="KR3j0174_WYG_002-9a"/>
　　松<lb/>
松柏古雖並稱然最高貴者必以松為首天目最上然<lb/>
不易種取栝子松植堂前廣庭或廣臺之上不妨對偶<lb/>
齋中宜植一株下用文石為臺或太湖石為欄俱可水<lb/>
仙蘭蕙萱草之屬雜<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>其下山松宜植土岡之上龍鱗<lb/>
既成濤水相應何減五株九里哉<lb/>
　　木槿<lb/>
花中最賤然古稱舜華其名最逺又名朝菌編籬野<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>
<pb n="KR3j0174_WYG_002-9b"/>
不妨間植必稱林園佳友未之敢許也<lb/>
　　桂<lb/>
叢桂開時真稱香窟宜闢地二畞取各種並植結亭其<lb/>
中不得顔以天香小山等語更勿以他樹雜之樹下地<lb/>
平如掌潔不容唾花落地即取以充食品<lb/>
　　柳<lb/>
順挿為楊倒挿為柳更須臨池種之柔條拂水弄緑搓<lb/>
黄大有逸致且其種不生蟲更可貴也西湖栁亦佳頗<lb/>
<pb n="KR3j0174_WYG_002-10a"/>
渉脂粉氣白楊風楊俱不入品<lb/>
　　黄楊<lb/>
黄楊未必厄閏然實難長長丈餘者綠葉古株最可愛<lb/>
玩不宜植盆盎中<lb/>
　　芭蕉<lb/>
緑牕分映但取短者為佳盖髙則葉為風所碎耳冬月<lb/>
有去梗以稻艸覆之者過三年即生花結甘露亦甚不<lb/>
必又作盆玩者更可笑不如㯶櫚為雅且為塵尾蒲團<lb/>
<pb n="KR3j0174_WYG_002-10b"/>
更適用也<lb/>
　　槐榆<lb/>
宜植門庭板扉緑映真如翠幄槐有一種天然樛屈枝<lb/>
葉皆倒垂䝉密名盤槐亦可觀他如石楠冬青杉柏皆丘<lb/>
壠間物非園林所尚也<lb/>
　　梧桐<lb/>
青桐有佳䕃株緑如翠玉宜種廣庭中當日令人洗拭<lb/>
且取枝梗如畫者若直上而旁無他枝如拳如盖及生<lb/>
<pb n="KR3j0174_WYG_002-11a"/>
棉者皆所不取其子亦可㸃茶生扵山岡者曰岡桐子<lb/>
可作油<lb/>
　　椿<lb/>
椿樹髙聳而枝葉踈與樗不異香曰椿臭曰樗圃中沿<lb/>
牆宜多植以供食<lb/>
　　銀杏<lb/>
銀杏株葉扶踈新緑時最可愛吴中刹宇及舊家名園<lb/>
大有合抱者新植似不必<lb/>
<pb n="KR3j0174_WYG_002-11b"/>
　　烏臼<lb/>
秋晚葉紅可愛較楓樹更耐久茂林中有一株兩株不<lb/>
减石徑寒山也<lb/>
　　竹<lb/>
種竹宜築土為壠環水為谿小橋斜渡陟級而登上畱<lb/>
平臺以供坐臥科頭散髮儼如萬竹林中人也否則闢<lb/>
地數畞盡去雜樹四週石壘令稍髙以石柱朱欄圍之<lb/>
竹下不畱纎塵片葉可席地而坐或留石臺石櫈之屬<lb/>
<pb n="KR3j0174_WYG_002-12a"/>
竹取長枝巨幹以毛竹為第一然宜山不宜城城中則<lb/>
護基笋最佳竹不甚雅粉筋斑紫四種俱可燕竹最下<lb/>
慈姥竹即桃枝竹不入品又有木竹黄菰竹篛竹方竹<lb/>
黄金間碧玉觀音鳳尾金銀諸竹忌種花欄之上及庭<lb/>
中平植一帯牆頭直立數竿至如小竹叢生曰瀟湘竹<lb/>
宜扵石巖小池之畔留植數枝亦有幽致種竹有踈種<lb/>
宻種淺種深種之法踈種謂三四尺地方種一窠欲其<lb/>
土虛行鞭密種謂竹種雖疎然毎窠卻種四五竿欲其<lb/>
<pb n="KR3j0174_WYG_002-12b"/>
根密淺種謂種時入土不深深種為入土雖不深上以<lb/>
田泥壅之如法無不茂盛又棕竹三等曰筋頭曰短柄<lb/>
二種枝短葉垂堪植盆盎曰樸竹節稀葉硬全欠溫雅<lb/>
但可作扇骨料及畵义柄耳<lb/>
　　菊<lb/>
吴中菊盛時好事家必取數百本五色相間高下次列<lb/>
以供賞玩此以誇富貴容則可若眞能賞花者必覓異<lb/>
種用古盆盎植一枝兩枝莖挺而秀葉密而肥至花發<lb/>
<pb n="KR3j0174_WYG_002-13a"/>
時置几榻間坐卧把玩乃為得花之性情甘菊惟蕩口<lb/>
有一種枝曲如偃盖花密如鋪錦者最竒餘僅可收花<lb/>
以供服食野菊宜着籬落間菊有六要二防之法謂<lb/>
胎養土宜扶植雨暘修葺灌溉防蟲及雀作窠時必<lb/>
來摘葉此皆園丁所宜知又非吾輩事也至如瓦料盆<lb/>
及合兩瓦為盆者不如無花為愈矣<lb/>
　　蘭<lb/>
蘭出自閩中者為上葉如劔芒花高扵葉離騷所謂秋<lb/>
<pb n="KR3j0174_WYG_002-13b"/>
蘭兮青青緑葉兮紫莖者是也次則贑州者亦佳此<lb/>
俱山齋所不可少然毎處僅可置一盆多則類虎丘花<lb/>
市盆盎須覓舊龍泉均州内府供春絶大者忌用花缸<lb/>
牛腿諸俗製四時培植春日葉芽已彂盆土已肥不可<lb/>
沃肥水常以塵帚拂拭其葉勿令塵垢夏日花開葉嫰<lb/>
勿以手揺動待其長茂然後拂拭秋則㣲撥開根土以<lb/>
米泔水少許注根下勿漬汚葉上冬則安頓向陽暖室<lb/>
天晴無風舁出時時以盆轉動四面令勻午後即收入<lb/>
<pb n="KR3j0174_WYG_002-14a"/>
勿令霜雪侵之若葉黑無花則隂多故也治蟻虱惟以<lb/>
大盆㦯缸盛水浸逼花盆則蟻自去又治葉虱如白㸃<lb/>
以水一盆滴香油少許扵内用綿蘸水拂拭亦自去矣<lb/>
此秇蘭簡便法也又有一種出杭州者曰杭蘭出陽羡<lb/>
山中者名興蘭一幹數花者曰蕙此皆可移植石巖之<lb/>
下須得彼中原本則嵗嵗發花珍珠風蘭俱不入品箬<lb/>
蘭其葉如箬似蘭無馨艸花竒種金粟蘭名賽蘭香特<lb/>
甚<lb/>
<pb n="KR3j0174_WYG_002-14b"/>
　　瓶花<lb/>
堂供必髙瓶大枝方快人意忌繁雜如縛忌花瘦扵瓶<lb/>
忌香煙燈煤燻觸忌油手拈弄忌井水貯瓶味鹹不宜<lb/>
扵花忌以挿花水入口梅花秋海棠二種其毒尤甚冬<lb/>
月入硫黄扵瓶中則不凍<lb/>
　　盆玩<lb/>
盆玩時尚以列几案間者為第一列庭榭中者次之余<lb/>
持論則反是最古者以天目松為第一高不過二尺短<lb/>
<pb n="KR3j0174_WYG_002-15a"/>
不過尺許其本如臂其針若簇結為馬逺之欹斜詰曲<lb/>
郭熙之露頂張拳劉松年之偃亞層疊盛子照之拖拽<lb/>
軒翥等狀栽以佳器槎牙可觀又有古梅蒼蘚鱗皴苔<lb/>
鬚垂滿含花吐葉歴久不敗者亦古若如時尚作沉香<lb/>
片者甚無謂盖木片生花有何趣味真所謂以耳食者<lb/>
矣又有枸杞及水冬青野䄖檜柏之屬根若龍虵不露<lb/>
束縛鋸截痕者俱高品也其次則閩之水竹杭之虎刺<lb/>
尚在雅俗間乃若菖蒲九節神仙所珍見石則細見土<lb/>
<pb n="KR3j0174_WYG_002-15b"/>
則粗極難培飬吴人洗根澆水竹翦修淨謂朝取葉間<lb/>
垂露可以潤眼意極珍之余謂此宜以石子鋪一小庭<lb/>
遍種其上雨過青翠自然生香若盆中栽植列几案間<lb/>
殊為無謂此與蟠桃雙果之類俱未敢随俗作好也他<lb/>
如春之蘭蕙夏之夜合黄香萱夾竹桃花秋之黄密矮<lb/>
菊冬之短葉水仙及美人蕉諸種俱可随時供玩盆以<lb/>
青緑古銅白定官哥等窑為第一新製者五色内窑及<lb/>
供春粗料可用餘不入品盆宜圓不宜方尤忌長狹石<lb/>
<pb n="KR3j0174_WYG_002-16a"/>
以靈壁英石西山佐之餘亦不入品齋中亦僅可置一<lb/>
二盆不可多列小者忌架扵朱几大者忌置扵官磚得<lb/>
舊石櫈或古石蓮磉為座乃佳<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0174_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長物志卷二<lb/>
</p>
<p>
</p>
  </div>
<div>
                <head>長物志卷三</head>
    <p>
<pb n="KR3j0174_WYG_003-1a"/>
欽定四庫全書<lb/>
　長物志卷三　　　　　　明　文震亨　撰<lb/>
　　水石<lb/>
石令人古水令人逺園林水石最不可無要湏廻環峭<lb/>
拔安挿得宜一峯則太華千尋一勺則江湖萬里又須<lb/>
修竹老木怪籐醜樹交覆角立蒼崖碧澗奔泉汛流如<lb/>
入深巖絶壑之中乃為名區勝地約略其名匪一端矣<lb/>
志水石第三<lb/>
<pb n="KR3j0174_WYG_003-1b"/>
　　廣池<lb/>
鑿池自畝以及頃愈廣愈勝最廣者中可置臺榭之屬<lb/>
㦯長堤横隔汀蒲<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>葦雜植其中一望無際乃稱巨浸<lb/>
若須華整以文石為㟁朱欄廻遶忌中留土如俗名戰<lb/>
魚墩或擬金焦之類池傍植垂栁忌桃杏間種中畜鳬<lb/>
雁須十數為羣方有生意最廣處可置水閣必如圖畵<lb/>
中者佳忌置簰舍扵<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>側植藕花削竹為䦨勿令蔓衍<lb/>
忌荷葉滿池不見水色<lb/>
<pb n="KR3j0174_WYG_003-2a"/>
　　小池<lb/>
階前石畔鑿一小池必須湖石四圍泉清可見底中畜<lb/>
朱魚翠藻㳺泳可玩四周樹野藤細竹能掘地稍深引<lb/>
泉胍者更佳忌方圎八角諸式<lb/>
　　瀑布<lb/>
山居引泉從高而下為瀑布稍易園林中欲作此須截<lb/>
竹長短不一盡承簷溜暗接藏石罅中以斧劈石疊高<lb/>
下鑿小池承水置石林立其下雨中能令飛泉濆薄潺<lb/>
<pb n="KR3j0174_WYG_003-2b"/>
湲有聲亦一竒也尤宜竹間松下青䓤掩映更自可觀<lb/>
亦有蓄水扵山頂客至去閘水從空直注者終不如雨<lb/>
中承溜為雅盖總屬人為此尤近自然耳<lb/>
　　鑿井<lb/>
井水味濁不可供烹煮然澆花洗竹滌硯拭几俱不可<lb/>
缺鑿井須扵竹樹之下深見泉脈上置轆轤引汲不則<lb/>
盖一小亭覆之石欄古號銀牀取舊製最大而古朴者<lb/>
置其上井有神井傍可置頑石鑿一小龕遇歳時奠以<lb/>
<pb n="KR3j0174_WYG_003-3a"/>
清泉一杯亦自有致<lb/>
　　天泉<lb/>
秋水　　梅水次之秋水白而洌梅水白而甘春冬二<lb/>
水春勝扵冬盖以和風甘雨故夏月暴雨不宜㦯因風<lb/>
雷蛟龍所致最足傷人雪為五榖之精取以煎茶最為<lb/>
幽況然新者有土氣稍陳乃佳承水用布扵中庭受之<lb/>
不可用簷溜<lb/>
　　地泉<lb/>
<pb n="KR3j0174_WYG_003-3b"/>
乳泉漫流如恵山泉為最勝次取清寒者泉不難扵清<lb/>
而難扵寒土多沙膩泥凝者必不清寒又有香而甘者<lb/>
然甘易而香難未有香而不甘者也瀑湧湍急者勿食<lb/>
食久令人有頭疾如廬山水簾天台瀑布以供耳目則<lb/>
可入水品則不宜溫泉下生硫黄亦非食品<lb/>
　　流水<lb/>
江水取去人逺者楊子南冷夾石渟淵特入首品河流<lb/>
通泉竇者必湏汲置候其澄澈亦可食<lb/>
<pb n="KR3j0174_WYG_003-4a"/>
　　丹泉<lb/>
名山大川仙翁修煉之䖏水中有丹其味異常能延年<lb/>
卻病此自然之丹液不易得也<lb/>
　　品石<lb/>
石以靈壁為上英石次之然二種品甚貴購之頗艱大<lb/>
者尤不易得高踰數尺者便屬竒品小者可置几案間<lb/>
色如漆聲如玉者最佳横石以蠟地而峯巒峭拔者為<lb/>
上俗言靈壁無峯英石無坡以余所見亦不盡然他石<lb/>
<pb n="KR3j0174_WYG_003-4b"/>
紋片粗大絶無曲折屼峍森聳崚嶒者近更有以大塊<lb/>
辰砂石青石緑為研山盆石最俗<lb/>
　　靈壁<lb/>
出鳳陽府㝛州靈壁縣在深山沙土中掘之乃見有細<lb/>
白紋如玉不起岩岫佳者如臥牛蟠螭種種異狀真竒<lb/>
品也<lb/>
　　英石<lb/>
出英州倒生岩下以鋸取之故底平起峯高有至三尺<lb/>
<pb n="KR3j0174_WYG_003-5a"/>
及寸餘者小齋之前疊一小山最為清貴然道逺不易<lb/>
致<lb/>
　　太湖石<lb/>
石在水中者為貴嵗久為波濤衝擊皆成空石面面玲<lb/>
瓏在山上者名旱石枯而不潤贋作彈窩若歴年嵗久<lb/>
斧痕已盡亦為雅觀吴中所尚假山皆用此石又有小<lb/>
石久沉湖中漁人網得之與靈壁英石亦頗相類第聲<lb/>
不清響<lb/>
<pb n="KR3j0174_WYG_003-5b"/>
　　堯峰石<lb/>
近時始出苔蘚叢生古朴可愛以未經採鑿山中甚多<lb/>
但不玲瓏耳然政以不玲瓏故佳<lb/>
　　崑山石<lb/>
出崑山馬鞍山下生扵山中掘之乃得以色白者為貴<lb/>
有鷄骨片胡桃塊二種然亦俗尚非雅物也間有高七<lb/>
八尺者置之高大石盆中亦可此山皆火石火氣暖故<lb/>
栽菖蒲等物扵上最茂惟不可置几案及盆盎中<lb/>
<pb n="KR3j0174_WYG_003-6a"/>
　　錦川將樂羊肚<lb/>
石品惟此三種最下錦川尤惡毎見人家石假山輙置<lb/>
數峯于上不知何味斧劈以大而頑者為雅若直立一<lb/>
片亦最可厭<lb/>
　　土瑪瑙<lb/>
出山東兖州府沂州花紋如瑪瑙紅多而細潤者佳有<lb/>
紅絲石白地上有赤紅紋有竹葉瑪瑙花斑與竹葉相<lb/>
類故名此俱可鋸板嵌几榻屏風之類非貴品也石子<lb/>
<pb n="KR3j0174_WYG_003-6b"/>
五色㦯大如拳㦯小如豆中有禽魚鳥獸人物方勝回<lb/>
紋之形置青緑小盆㦯宣窑白盆内班然可玩其價甚<lb/>
貴亦不易得然齋中不可多置近見人家環列數盆竟<lb/>
如賈肆新都人有名醉石齋者聞其藏石甚富且竒其<lb/>
地溪澗中另有純紅純緑者亦可愛玩<lb/>
　　大理石<lb/>
出滇中白若玉黑若墨為貴白㣲帯青黑㣲帯灰者皆<lb/>
下品但得舊石天成山水雲烟如米家山此為無上佳<lb/>
<pb n="KR3j0174_WYG_003-7a"/>
品古人以鑲屏風近始作几榻終為非古近京口一種<lb/>
與大理相似但花色不清石藥填之為山雲泉石亦可<lb/>
得髙價然真偽亦易辨真者更以舊為貴<lb/>
　　永石<lb/>
即祁陽石出楚中石不堅色好者有山水日月人物之<lb/>
象紫花者稍勝然多是刀刮成非自然者以手摸之凹<lb/>
凸者可驗大者以製屏亦雅<lb/>
　<lb/>
<pb n="KR3j0174_WYG_003-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長物志卷三<lb/>
</p>
<p>
</p>
  </div>
<div>
                <head>長物志卷四</head>
    <p>
<pb n="KR3j0174_WYG_004-1a"/>
欽定四庫全書<lb/>
　長物志卷四　　　　　　明　文震亨　撰<lb/>
　　禽魚<lb/>
語鳥拂閣以低飛㳺魚排荇而徑度幽人㑹心輒令竟<lb/>
日忘倦顧聲音顔色飲啄態度逺而巢居穴處眠沙泳<lb/>
浦戲廣浮深近而穿屋賀厦知嵗司晨啼春噪晚者品<lb/>
類不可勝紀丹林緑水豈令凡俗之品䦨入其中故必<lb/>
疏其雅潔可供清玩者數種令童子愛養餌飼得其性<lb/>
<pb n="KR3j0174_WYG_004-1b"/>
情庶幾馴鳥雀狎鳬魚亦山林之經濟也志禽魚第四<lb/>
　　鶴<lb/>
華亭鶴窠村所出具體高俊緑足龜文最為可愛江陵<lb/>
鶴津維揚俱有之相鶴但取標格竒俊唳聲清亮頸欲<lb/>
細而長足欲痩而節身欲人立背欲直削蓄之者當築<lb/>
廣臺㦯高岡土壠之上居以茅菴隣以池沼飼以魚穀<lb/>
欲教以舞俟其飢置食扵空野使童子拊掌頓足以誘<lb/>
之習之既熟一聞拊掌即便起舞謂之食化空林别墅<lb/>
<pb n="KR3j0174_WYG_004-2a"/>
白石青松惟此君最宜其餘羽族俱未入品<lb/>
　　鸂鶒<lb/>
鸂鶒能勅水故水族不能害蓄之者宜扵廣池巨浸十<lb/>
數為羣翠毛朱喙燦然水中他如烏喙白鴨亦可蓄一<lb/>
二以代鵝羣曲欄垂栁之下㳺泳可玩<lb/>
　　鸚鵡<lb/>
鸚鵡能言然須教以小詩及韻語不可令聞市井鄙俚<lb/>
之談聒然盈耳銅架食缸俱須精巧然此鳥及錦鷄孔<lb/>
<pb n="KR3j0174_WYG_004-2b"/>
雀倒挂吐綬諸種皆斷為閨閤中物非幽人所需也<lb/>
　　百舌畵眉鸜鵒<lb/>
飼養馴熟緜蠻軟語百種雜出俱極可聽然亦非幽齋<lb/>
所宜或扵曲廊之下雕籠畵檻㸃綴景色則可吴中最<lb/>
尚此鳥余謂有禽癖者當覓茂林高樹聽其自然弄聲<lb/>
尤覺可愛更有小鳥名黄頭好鬭形既不雅尤屬無謂<lb/>
　　朱魚<lb/>
朱魚獨盛吴中以色如辰州朱砂故名此種最宜盆蓄<lb/>
<pb n="KR3j0174_WYG_004-3a"/>
有紅而帯黄色者僅可㸃綴陂池<lb/>
　　魚類<lb/>
初尚純紅純白繼尚金盔金鞍錦被及印頭紅裹頭紅<lb/>
連腮紅首尾紅鶴頂紅繼又尚墨眼雪眼硃眼紫眼瑪<lb/>
瑙眼琥珀眼金管銀管時尚極以為貴又有堆金砌玉<lb/>
落花流水蓮臺八瓣隔斷紅塵玉帯圍梅花片波浪紋<lb/>
七星紋種種變熊難以盡述然亦随意定名無定式也<lb/>
　　藍魚白魚<lb/>
<pb n="KR3j0174_WYG_004-3b"/>
藍如翠白如雪廹而視之腸胃俱見此即朱魚别種亦<lb/>
貴甚<lb/>
　　魚尾<lb/>
自二尾以至九尾皆有之第美鍾扵尾身材未必佳盖<lb/>
魚身必洪纖合度骨肉停勻花色鮮明方入格<lb/>
　　觀魚<lb/>
宜早起日未出時不論陂池盆盎魚皆蕩漾扵清泉碧<lb/>
沼之間又宜凉天夜月倒影挿波時時驚鱗潑刺耳目<lb/>
<pb n="KR3j0174_WYG_004-4a"/>
為醒至如㣲風披拂琮琮成韻雨過新漲縠紋皺緑皆<lb/>
觀魚之佳境也<lb/>
　　吸水<lb/>
盆中換水一兩日即底積垢膩宜用湘竹一段作吸水<lb/>
筒吸去之倘過時不吸色便不鮮美故佳魚池中斷不<lb/>
可蓄<lb/>
　　水缸<lb/>
有古銅缸大可容二石青緑四裹古人不知何用當是<lb/>
<pb n="KR3j0174_WYG_004-4b"/>
穴中注油㸃燈之物今取以蓄魚最古其次以五色内<lb/>
府官窑瓷州所燒純白者亦可用惟不可用宜興所燒<lb/>
花缸及七石牛腿諸俗式余所以列此者實以備清玩<lb/>
一種若必按圖而索亦為板俗<lb/>
　<lb/>
　<lb/>
　<lb/>
　長物志卷四<lb/>
</p>
<p>
</p>
  </div>
<div>
                <head>長物志卷五</head>
    <p>
<pb n="KR3j0174_WYG_005-1a"/>
欽定四庫全書<lb/>
　長物志卷五　　　　　　明　文震亨　撰<lb/>
　　書畵<lb/>
金生於山珠産扵淵取之不窮猶為天下所珍惜况圖<lb/>
畵在宇宙嵗月既久名人藝士不能復生可不珍祕寳<lb/>
愛一入俗子之手動見勞辱卷舒失所操揉燥裂真書<lb/>
畵之厄也故有收藏而未能識鑒識鑒而不善閱玩閱<lb/>
玩而不能装褫裝褫而不能銓次皆非能真蓄書畵者<lb/>
<pb n="KR3j0174_WYG_005-1b"/>
又蓄聚既多妍蚩混雜甲乙次第毫不可訛若使真贋<lb/>
並陳新舊錯出如入賈胡肆中有何趣味所藏必有晉<lb/>
唐宋元名蹟乃稱博古若徒取近代紙墨較量真偽心<lb/>
無真賞以耳為目手執卷軸口論貴賤真惡道也志書<lb/>
畵第五<lb/>
　　論書<lb/>
觀古法書當澄心定慮先觀用筆結體精神照應次觀<lb/>
人為天巧自然强作次考古今跋尾相傳來歴次辨收<lb/>
<pb n="KR3j0174_WYG_005-2a"/>
藏印識紙色絹素或得結搆而不得鋒釯者模本也得<lb/>
筆意而不得位置者臨本也筆勢不聮屬字形如算子<lb/>
者集書也形跡雖存而真彩神氣索然者雙鈎也又古<lb/>
人用墨無論燥潤肥痩俱透入紙素後人偽作墨浮而<lb/>
易辯<lb/>
　　論畵<lb/>
山水第一竹樹蘭石次之人物鳥獸樓殿屋木小者次<lb/>
之大者又次之人物顧盻語言花果迎風帯露鳥獸蟲<lb/>
<pb n="KR3j0174_WYG_005-2b"/>
魚精神逼真山水林泉清閒幽曠屋廬深邃橋彴徃來<lb/>
石老而潤水淡而明山勢崔嵬泉流灑落雲烟出沒野<lb/>
逕迂回松偃龍蛇竹藏風雨山腳入水澄清水源来歴<lb/>
分曉有此數端雖不知名定是妙手若人物如尸如塑<lb/>
花果類粉揑雕刻蟲魚鳥獸但取皮毛山水林泉布置<lb/>
廹塞樓閣糢糊錯雜橋彴强作斷形徑無夷險路無出<lb/>
入石止一面樹少四枝或髙大不稱㦯逺近不分或濃<lb/>
淡失宜㸃染無法㦯山脚無水面水源無來歴雖有名<lb/>
<pb n="KR3j0174_WYG_005-3a"/>
欵定是俗筆為後人填寫至扵臨摹贋手落墨設色<lb/>
自然不古不難辨也<lb/>
　　書畵價<lb/>
書價以正書為標準如右軍草書一百字乃敵一行行<lb/>
書三行行書敵一行正書至扵樂毅黃庭畵贊告擔但<lb/>
得成篇不可計以字數畵價亦然山水竹石古名賢象<lb/>
可當正書人物花鳥小者可當行書人物大者及神圖<lb/>
佛象宫室樓閣走獸蟲魚可當草書若夫臺閣標功臣之<lb/>
<pb n="KR3j0174_WYG_005-3b"/>
烈宫殿彰貞節之名妙將入神靈則通聖開厨㦯失挂<lb/>
壁欲飛但渉竒事異名即為無價國寳又書畵原為雅<lb/>
道一作牛鬼蛇神不可詰識無論古今名手俱落第二<lb/>
　　古今優劣<lb/>
書學必以時代為限六朝不及晉魏宋元不及六朝與<lb/>
唐畵則不然佛道人物仕女牛馬近不及古山水林石<lb/>
花竹禽魚古不及近如顧凱之陸探㣲張僧繇吴道𤣥<lb/>
及閻立徳立本皆純重雅正性出天然周昉韓幹戴嵩<lb/>
<pb n="KR3j0174_WYG_005-4a"/>
氣韻骨法皆出意表後之學者終莫能及至如李成闗<lb/>
仝范寛董源徐熙黄荃居寀二米勝國松雪大癡元鎭<lb/>
叔眀諸公近代唐沈及吾家太史和州輩皆不藉師資<lb/>
窮工極致借使二李復生邊鸞再出亦何以措手其間<lb/>
故蓄書必逺求上古蓄畵始自顧陸張吳下至嘉隆名<lb/>
筆皆有竒觀惟近時㸃染諸公則未敢輕議<lb/>
　　粉本<lb/>
古人畵藁謂之粉本前輩多寳蓄之盖其草草不經意<lb/>
<pb n="KR3j0174_WYG_005-4b"/>
䖏有自然之妙宣和紹興所藏粉本多有神妙者<lb/>
　　賞鑒<lb/>
看書畵如對美人不可毫渉粗浮之氣盖古畵紙絹皆<lb/>
脆舒卷不得法最易損壞尤不可近風日燈下不可看<lb/>
畵恐落煤燼及為燭淚所汚飯後醉餘欲觀卷軸須以<lb/>
淨水滌手展玩之際不可以指甲剔損諸如此類不可<lb/>
枚舉然必欲事事勿犯又恐渉强作清態惟遇真能賞<lb/>
鑒及閱古甚富者方可與談若對傖父輩惟有珍秘不<lb/>
<pb n="KR3j0174_WYG_005-5a"/>
出耳<lb/>
　　絹素<lb/>
古畵絹色墨氣自有一種古香可愛惟佛像有香烟熏<lb/>
黑多是上下二色偽作者其色黄而不精采古絹自然<lb/>
破者必有鯽魚口須連三四絲偽作則直裂唐絹絲粗<lb/>
而厚或有搗熟者有獨梭絹濶四尺餘者五代絹極粗<lb/>
如布宋有院絹勻淨厚宻亦有獨梭絹濶五尺餘細宻<lb/>
如紙者元絹及國朝内府絹俱與宋絹同勝國時有宻<lb/>
<pb n="KR3j0174_WYG_005-5b"/>
機絹松雪子昭畵多用此盖出嘉興府宓家以絹得名<lb/>
今此地尚有佳者近董太史筆多用砑光白綾未免有<lb/>
進賢氣<lb/>
　　御府書畵<lb/>
宋徽宗御府所藏書畵俱是御書標題後用宣和年號<lb/>
玉瓢御寳記之題畵書扵引首一條濶僅指大傍有木<lb/>
印黒字一行俱裝池匠花押名欵然亦真偽相雜盖當<lb/>
時名手臨摹之作皆題為真蹟至明昌所題更多然今<lb/>
<pb n="KR3j0174_WYG_005-6a"/>
人得之亦可謂買王得羊矣<lb/>
　　院畵<lb/>
宋畵院衆工凡作一畵必先呈稿本然後上真所畵山<lb/>
水人物花木鳥獸皆是無名者今國朝内畵水陸及佛<lb/>
像亦然金碧輝燦亦竒物也今人見無名人畵輒以形<lb/>
似填寫名欵覓高價如見牛必戴嵩見馬必韓幹之類<lb/>
皆為可笑<lb/>
　　单條<lb/>
<pb n="KR3j0174_WYG_005-6b"/>
宋元古畵斷無此式盖今時俗制而人絶好之齋中懸<lb/>
挂俗氣逼人眉睫即果真蹟亦當減價<lb/>
　　名家<lb/>
書畵名家收藏不可錯雜大者懸挂齋壁小者則為卷<lb/>
冊置几案間䆳古篆籀如鍾張衛索顧陸張吴及歴代<lb/>
不甚著名者不能具論書則右軍大令智永虞永興禇<lb/>
河南歐陽率更唐𤣥宗懷素顔魯公栁誠懸張長史李<lb/>
懷琳宋髙宗李建中二蘇二米范文正黄魯直蔡忠惠<lb/>
<pb n="KR3j0174_WYG_005-7a"/>
蘇滄浪薛紹彭黄長睿薛道祖范文穆張即之先信國<lb/>
趙吳興鮮于伯機康里子山張伯雨倪元鎮俞紫芝楊<lb/>
鐵厓柯丹丘袁清容危太素我朝則宋文憲濂中書舍<lb/>
人燧方遜志孝孺宋南宫克沈學士度俞紫芝和徐武<lb/>
功有貞金元玉珏沈大理粲解學士大紳錢文通桑栁<lb/>
州恱祝京兆允明吳文定寛先太史諱王太學寵李太<lb/>
僕應禎王文恪鏊唐解元寅顧尚書璘豐考功坊先兩<lb/>
博士諱王吏部榖祥陸文裕深彭孔嘉年陸尚寳師道<lb/>
<pb n="KR3j0174_WYG_005-7b"/>
陳方伯鎏蔡孔目羽陳山人淳張孝廉鳳翼王徴君穉<lb/>
登周山人天球邢侍御侗董太史其昌又如陳文東璧<lb/>
姜中書立剛雖不能洗院氣而亦錚錚有名者畵則王<lb/>
右丞李思訓父子周昉董北海李營丘郭河陽米南宫<lb/>
宋徽宗米元暉崔白黄筌居寀文與可李伯時郭忠恕<lb/>
董仲翔蘇文忠蘇叔黨王晉卿張舜民楊補之楊季衡<lb/>
陳容李唐馬逺馬逵夏珪范寛闗仝荆浩李山趙松雪<lb/>
管仲姬趙仲穆趙千里李息齋吴仲圭錢舜舉盛子昭<lb/>
<pb n="KR3j0174_WYG_005-8a"/>
陳珏陳仲美陸天㳺曹雲西唐子華王元章高士安高<lb/>
克恭王叔明黄子久倪元鎮柯丹丘方方壺戴文進王<lb/>
孟端夏太常趙善長陳惟允徐㓜文張來儀宋南宫周<lb/>
東村沈貞吉恒吉沈石田杜東原劉完菴先太史先和<lb/>
州五峯唐解元張夢晉周官謝時臣陳道復仇十洲錢<lb/>
叔寶陸叔平皆名筆不可缺者他非所宜蓄即有之亦<lb/>
不當出以示人又如鄭顛仙張復陽鍾欽禮蔣三松張<lb/>
平山汪海雲皆畵中邪學尤非所尚<lb/>
<pb n="KR3j0174_WYG_005-8b"/>
　　宋綉宋刻絲<lb/>
宋繡針線細密設色精妙光彩射目山水分逺近之趣<lb/>
樓閣得深邃之體人物具瞻眺生動之情花鳥極綽約<lb/>
嚵唼之態不可不蓄一二幅以備畵中一種<lb/>
　　裝潢<lb/>
装潢書畵秋為上時春為中時夏為下時暑濕及沍寒<lb/>
俱不可裝裱勿以熟紙背必皺起宜用白滑漫薄大幅<lb/>
生紙紙縫先避人面及接䖏若縫縫相接則卷舒緩急<lb/>
<pb n="KR3j0174_WYG_005-9a"/>
有損必令参差其縫則氣力均平太硬則强急太薄則<lb/>
失力絹素彩色重者不可擣理古畵有積年塵埃用皂<lb/>
莢清水數㝛托扵太平案扞去畵復鮮明色亦不落補<lb/>
綴之法以油紙襯之直其邊際密其隟縫正其經緯就<lb/>
其形制拾其遺脫厚薄均調潤潔平穩又凡書畵法帖<lb/>
不脫落不宜數裝背一裝背則一損精神古紙厚者必<lb/>
不可揭薄<lb/>
　　法糊<lb/>
<pb n="KR3j0174_WYG_005-9b"/>
用瓦盆盛水以麵一斤滲水上任其浮沉夏五日冬十<lb/>
日以臭為度後用清水蘸白芨半両白礬三分去滓和<lb/>
元浸麫打成就鍋内打成團另換水煮熟去水傾置一<lb/>
器候冷日換水浸臨用以湯調開忌用濃糊及敝帚<lb/>
　　<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>褫定式<lb/>
上下天地須用皂綾龍鳳雲鶴等樣不可用團花及葱<lb/>
白月白二色二垂帯用白綾濶一寸許烏絲粗界畫二<lb/>
條玉池白綾亦用前花樣書畵小者須穵嵌用淡月白<lb/>
<pb n="KR3j0174_WYG_005-10a"/>
畵絹上嵌金黄綾條濶半寸許盖宣和裱法用以題識<lb/>
旁用沉香皮條邊大者四面用白綾或单用皮條邊亦<lb/>
可叅書有舊人題䟦不宜剪削無題䟦則斷不可用畵<lb/>
卷有高頭者不須嵌不則亦以細畵絹穵嵌引首須用<lb/>
宋經箋白宋箋及宋元金花箋㦯高麗繭紙日夲畵紙<lb/>
俱可大幅上引首五寸下引首四寸小全幅上引首四<lb/>
寸下引首三寸上褾除擫竹外淨二尺下褾除軸淨一<lb/>
尺五寸横卷長二尺者引首濶五寸前褾濶一尺餘俱<lb/>
<pb n="KR3j0174_WYG_005-10b"/>
以是為率<lb/>
　　褾軸<lb/>
古人有鏤沉檀為軸身以果金鎏金白玉水晶琥珀瑪<lb/>
腦雜寳為飾貴重可觀盖白檀香潔去蟲取以為身最<lb/>
有深意今既不能如舊製只以杉木為身用犀象角三<lb/>
種雕如舊式不可用紫檀花梨法藍諸俗製畵卷須出<lb/>
軸形製既小不妨以寶玉為之斷不可用平軸籤以犀<lb/>
玉為之曾見宋玉籤半嵌錦帯内者最奇<lb/>
<pb n="KR3j0174_WYG_005-11a"/>
　　裱錦<lb/>
古有樗蒲錦樓閣錦紫駝花鸞章錦朱雀錦鳳皇錦走<lb/>
龍錦翻鴻錦皆御府中物有海馬錦龜紋錦粟地錦皮<lb/>
毬錦皆宣和綾及宋繡花鳥山水為<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>池卷首最古今<lb/>
所尚落花流水錦亦可用惟不可用宋叚及紵絹等物<lb/>
帯用錦帯亦有宋織者<lb/>
　　藏畵<lb/>
以杉桫木為匣匣内切勿油漆糊紙恐惹黴濕四五月<lb/>
<pb n="KR3j0174_WYG_005-11b"/>
先將畵幅幅展看㣲見日色收起入匣去地丈餘庶免<lb/>
黴白平時張挂須三五日一易則不厭觀不惹塵濕收<lb/>
起時先拂去兩面塵垢則質地不損<lb/>
　　小畵匣<lb/>
短軸作横面開門匣畵直放入軸頭貼籤標寫某書某<lb/>
畵甚便取㸔<lb/>
　　捲畵<lb/>
須顧邊齊不宜局促不可太寛不可着力捲𦂳恐急裂<lb/>
<pb n="KR3j0174_WYG_005-12a"/>
絹素拭抹用軟絹細細拂之不可以手托起畵軸就觀<lb/>
多致損裂<lb/>
　　法帖<lb/>
歴代名家碑刻當以淳化閣帖壓卷侍書王著勒末有<lb/>
篆題者是蔡京奉㫖摹者曰太清樓帖僧希白所摹者<lb/>
曰潭帖尚書郎潘思旦所摹者曰絳帖王寀輔道守汝<lb/>
州所刻者曰汝帖宋許提舉刻于臨江者曰二王帖元<lb/>
祐中刻者曰祕閣續帖淳熙年刻者曰修内司夲高宗<lb/>
<pb n="KR3j0174_WYG_005-12b"/>
訪求遺書扵淳熙閣摹刻者曰淳熙祕閣續帖后主命<lb/>
徐鉉勒石在淳化之前者曰昇元帖劉次莊摹閣帖除<lb/>
去篆題年月而增入釋文者曰戲魚堂帖武岡軍重摹<lb/>
絳帖曰武岡帖上蔡人臨摹絳帖曰蔡州帖趙彦約于<lb/>
南康所刻曰星鳳樓帖廬江李氏刻曰甲秀堂帖黔人<lb/>
秦世章所刻曰黔江帖泉州重摹閣帖曰泉帖韓平原<lb/>
所刻曰羣玉堂帖薛紹彭所刻曰家塾帖曹之格日新<lb/>
所刻曰寶晉齋帖王庭筠所刻曰雪谿堂帖周府所刻<lb/>
<pb n="KR3j0174_WYG_005-13a"/>
曰東書堂帖吾家所刻曰停雲館帖小停雲帖華氏刻<lb/>
曰真賞齋帖皆帖中名刻摹勒皆精又如歴代名帖收<lb/>
藏不可缺者周秦漢則史籀篆石鼓文壇山石刻李斯<lb/>
篆泰山胊山嶧山諸碑秦誓詛楚文章帝艸書帖蔡邕<lb/>
淳于長夏承碑郭有道碑九疑山碑邉韶碑宣父碑北<lb/>
岳碑崔子玉張平子墓碑郭香察𨽻西岳華山碑魏帖<lb/>
則元常賀捷表大饗碑薦季直表受禪碑上尊號碑宗<lb/>
聖矦碑劉𤣥州華岳碑吴帖則國山碑延陵季子二碑<lb/>
<pb n="KR3j0174_WYG_005-13b"/>
晉帖則蘭亭記筆陣圖黄庭經聖教序樂毅論周府君<lb/>
碑東方朔贊洛神賦曹娥碑告墓文攝山寺碑裴䧺碑<lb/>
興福寺碑宣示帖平西將軍墓銘梁思楚碑羊祜峴山<lb/>
碑宋齊梁陳帖則宋文帝神道碑齊倪桂金庭觀碑齊<lb/>
南陽寺𨽻書碑梁茅君碑瘞鶴銘劉靈正墮淚碑魏齊<lb/>
周帖則有魏裴思順教戒經北齊王思誠八分茅山碑<lb/>
後周大宗伯唐㬌碑蕭子雲章艸出師頌天柱山銘隋<lb/>
帖則有開皇蘭亭薛道衡書朱厰碑舍利塔銘龍藏寺<lb/>
<pb n="KR3j0174_WYG_005-14a"/>
碑智永真行二體千文草書蘭亭唐帖歐書則九成宫<lb/>
銘房定公墓碑化度寺碑皇甫君碑虞恭公碑真書千<lb/>
文小楷心經夢奠帖金蘭帖虞書則夫子廟堂碑破邪<lb/>
論寶曇塔銘隂聖道塲碑汝南公主銘孟法師碑禇書<lb/>
則樂毅論哀冊文忠臣像贊龍馬圖贊臨摹蘭亭臨<lb/>
摹聖教隂符經度人經紫陽觀碑栁書則金剛經𤣥秘塔<lb/>
銘顔書則爭坐位帖麻姑仙壇二祭文家廟碑元次山<lb/>
碑多寶寺碑放生池碑射堂記北岳廟碑艸書千文磨<lb/>
<pb n="KR3j0174_WYG_005-14b"/>
崖碑干禄字帖懷素書則自序三種艸書千文聖母帖<lb/>
藏真律公二帖李北海書則隂符經娑羅樹碑曹娥碑<lb/>
秦望山碑臧懷庇碑有道先生葉公碑岳麓寺碑開元<lb/>
寺碑荆門行雲麾將軍碑李思訓碑戒壇碑太宗書魏<lb/>
徴碑屏風帖李勣碑𤣥宗一行禪師塔銘孝經金仙公<lb/>
主碑孫過庭書譜索靖出師表栁公綽諸葛廟堂碑李<lb/>
陽冰篆書千文城隍廟碑孔子廟碑歐陽通道因禪師<lb/>
碑薛稷昇仙太子碑張旭艸書千文僧行敦遺教經宋<lb/>
<pb n="KR3j0174_WYG_005-15a"/>
則蘇米諸公如洋州園池天馬賦等類元則趙松雪國<lb/>
朝則二宋諸公所書佳者亦當兼收以供賞鑒不必太<lb/>
雜<lb/>
　　南北紙墨<lb/>
古之北紙其紋横質鬆而厚不受墨北墨色青而淺不<lb/>
和油蠟故色澹而紋皺謂之蟬翅搨南紙其紋𥪡用油<lb/>
蠟故色純黑而有浮光謂之烏金搨<lb/>
　　古今帖辨<lb/>
<pb n="KR3j0174_WYG_005-15b"/>
古帖歴年乆而裱數多其墨濃者堅若生漆紙面光彩<lb/>
如砑並無沁墨水跡侵染且有一種異馨彂自紙墨之<lb/>
外<lb/>
　　<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>帖<lb/>
古帖宜以文木薄一分許為板面上刻碑額卷數次則<lb/>
用厚紙五分許以古色錦或青花白地錦為面不可用<lb/>
綾及雜彩色更須製匣以藏之宜少方濶不可狹長濶<lb/>
狹不等以白鹿紙廂邊不可用絹十冊為匣大小如一<lb/>
<pb n="KR3j0174_WYG_005-16a"/>
式乃佳<lb/>
　　宋板<lb/>
藏書貴宋刻大都書寫肥痩有則佳者有歐栁筆法紙<lb/>
質勻潔墨色清潤至扵格用單邊字多諱筆雖辨証之<lb/>
一端然非考據要訣也書以班范二書左傳國語老莊<lb/>
史記文選諸子為第一名家詩文雜記道釋等書次之<lb/>
紙白板新綿紙者為上竹紙活襯者亦可觀糊背批㸃<lb/>
不蓄可也<lb/>
<pb n="KR3j0174_WYG_005-16b"/>
　　懸畵月令<lb/>
嵗朝宜宋畵福神及古名賢像元宵前後宜看燈傀儡<lb/>
正二月宜春逰仕女梅杏山茶玉蘭桃李之屬三月三<lb/>
日宜宋畵真武像清明前後宜牡丹芍藥四月八日宜<lb/>
宋元人畵佛及宋繡佛像十四宜宋畵純陽像端五宜<lb/>
真人玉符及宋元名筆端陽㬌龍舟艾虎五毒之類六<lb/>
月宜宋元大樓閣大幅山水蒙密樹石大幅雲山採蓮<lb/>
避暑等圖七夕宜穿鍼乞巧天孫織女樓閣芭蕉仕女<lb/>
<pb n="KR3j0174_WYG_005-17a"/>
等圖八月宜古桂或天香書屋等圖九十月宜菊花芙<lb/>
蓉秋江秋山楓林等圖十一月宜雪景蠟梅水仙醉楊<lb/>
妃等圗十二月宜鍾馗迎福驅魅嫁魅臘月廿五宜玉<lb/>
帝五色雲車等圖至如移家則有葛仙移居等圖稱夀<lb/>
則有院畵夀星王母等圗祈晴則有東君祈雨則有古<lb/>
畵風雨神龍春雷起蟄等圖立春則有東皇太乙等圗<lb/>
皆随時懸挂以見嵗時節序若大幅神圖及杏花燕子<lb/>
紙帳梅過墻梅松柏鶴鹿夀意之類一落俗套斷不宜<lb/>
<pb n="KR3j0174_WYG_005-17b"/>
懸至如宋元小景枯木竹石四幅大景又不當以時序<lb/>
論也<lb/>
　<lb/>
　<lb/>
　<lb/>
　<lb/>
　<lb/>
　長物志卷五<lb/>
</p>
<p>
</p>
  </div>
<div>
                <head>長物志卷六</head>
    <p>
<pb n="KR3j0174_WYG_006-1a"/>
欽定四庫全書<lb/>
　長物志卷六　　　　　　明　文震亨　撰<lb/>
　　几榻<lb/>
古人製几榻雖長短廣狹不齊置之齋室必古雅可愛<lb/>
又坐臥依憑無不便適燕衎之暇以之展經史閱書畵<lb/>
陳鼎彞羅肴核施枕簟何施不可今人製作徒取雕繪<lb/>
文飾以恱俗眼而古制蕩然令人慨歎實深志几榻第<lb/>
六<lb/>
<pb n="KR3j0174_WYG_006-1b"/>
　　榻<lb/>
坐髙一尺二寸屏高一尺三寸長七尺有竒横一尺五<lb/>
寸周設木格中實湘竹下座不虛三面靠背後背與兩<lb/>
傍等此榻之定式也有古斷紋者有元螺鈿者其製自<lb/>
然古雅忌有四足或為螳螂腿下承以板則可近有大<lb/>
理石鑲者有退光朱黑漆中刻竹樹以粉填者有新螺<lb/>
鈿者大非雅器他如花楠紫檀烏木花棃照舊式制成<lb/>
俱可用一改長大諸式雖曰美觀俱落俗套更見元製<lb/>
<pb n="KR3j0174_WYG_006-2a"/>
榻有長丈五尺濶二尺餘上無屏者盖古人連牀夜臥<lb/>
臥以足抵足其製亦古然今卻不適用<lb/>
　　短榻<lb/>
高尺許長四尺置之佛堂書齋可以習靜坐禪談𤣥揮<lb/>
麈更便斜倚俗名彌勒榻<lb/>
　　几<lb/>
以怪樹天生屈曲若環若帯之半者為之横生三足出<lb/>
自天然摩弄滑澤置之榻上或蒲團可倚手頓顙又見<lb/>
<pb n="KR3j0174_WYG_006-2b"/>
圖畵中有古人架足而臥者製亦竒古<lb/>
　　禪椅<lb/>
以天台藤為之或得古樹根如虬龍詰曲臃腫槎牙四<lb/>
出可挂瓢笠及數珠瓶鉢等器更須瑩滑如玉不露斧<lb/>
斤者為佳近見有以五色芝粘其上者頗為添足<lb/>
　　天然几<lb/>
以文木如花梨鐵梨香楠等木為之第以濶大為貴長<lb/>
不可過八尺厚不可過五寸飛角處不可太尖須平圓<lb/>
<pb n="KR3j0174_WYG_006-3a"/>
乃古式照倭几下有拖尾者更竒不可用四足如書卓<lb/>
式或以古樹根承之不則用木如臺面濶厚者空其中<lb/>
略彫雲頭如意之類不可雕龍鳳花草諸俗式近時所<lb/>
製狹而長者最可厭<lb/>
　　書卓<lb/>
中心取濶大四週廂邊濶僅半寸許足稍矮而細則其<lb/>
製自古凡狹長混角諸俗式俱不可用漆者尤俗<lb/>
　　壁卓<lb/>
<pb n="KR3j0174_WYG_006-3b"/>
長短不拘但不可過濶飛雲起角螳螂足諸式俱可供<lb/>
佛或用大理及祁陽石鑲者出舊製亦可<lb/>
　　方卓<lb/>
舊漆者最多須取極方大古朴列坐可十數人者以供<lb/>
展玩書畵若近製八仙等式僅可供宴集非雅器也燕<lb/>
几别有譜圖<lb/>
　　臺几<lb/>
倭人所製種類大小不一俱極古雅精麗有鍍金鑲四<lb/>
<pb n="KR3j0174_WYG_006-4a"/>
角者有篏金銀片者有暗花者價俱甚貴近時倣舊式<lb/>
為之亦有佳者以置尊彞之屬最古若紅漆狹小三角<lb/>
諸式俱不可用<lb/>
　　椅<lb/>
椅之製最多曾見元螺鈿椅大可容二人其製最古烏<lb/>
木鑲大理石者最稱貴重然亦須照古式為之總之宜<lb/>
矮不宜高宜濶不宜狹其摺疊單靠吴江竹椅専諸<lb/>
禪椅諸俗式斷不可用踏足䖏須以竹鑲之庶歴久不<lb/>
<pb n="KR3j0174_WYG_006-4b"/>
壞<lb/>
　　杌<lb/>
杌有二式方者四面平等長者亦可容二人並坐圓杌<lb/>
須大四足□出古亦有螺鈿朱黑漆者竹杌及縚環諸<lb/>
俗式不可用<lb/>
　　櫈<lb/>
櫈亦用狹邉廂者為雅以川柏為心以烏木廂之最古<lb/>
不則竟用雜木黑漆者亦可用<lb/>
<pb n="KR3j0174_WYG_006-5a"/>
　　交牀<lb/>
即古胡牀之式兩都有篏銀銀鉸釘圓木者携以山逰<lb/>
或舟中用之最便金漆摺疊者俗不堪用<lb/>
　　櫉<lb/>
藏書櫉須可容萬卷愈濶愈古惟深僅可容一冊即濶<lb/>
至丈餘門必用二扇不可用四及六小櫉以有座者為<lb/>
雅四足者差俗即用足亦必髙尺餘下用櫉殿僅宜二<lb/>
尺不則兩櫉疊置矣櫉殿以空如一架者為雅小櫉有<lb/>
<pb n="KR3j0174_WYG_006-5b"/>
方二尺餘者以置古銅玉小器為宜大者用杉木為之<lb/>
可辟螙小者以湘妃竹及豆瓣楠赤水欏古黑漆斷紋<lb/>
者為甲品雜木亦俱可用但式貴去俗耳鉸釘忌用白<lb/>
銅以紫銅照舊式兩頭尖如梭子不用釘釘者為佳竹<lb/>
櫉及小木直楞一則市肆中物一則藥室中物俱不可<lb/>
用小者有内府填漆有日夲所製皆竒品也經櫉用朱<lb/>
漆式稍方以經冊多長耳<lb/>
　　架<lb/>
<pb n="KR3j0174_WYG_006-6a"/>
書架有大小二式大者髙七尺餘濶倍之上設十二格<lb/>
毎格僅可容書十冊以便檢取下格不可置書以近地<lb/>
卑濕故也足亦當稍高小者可置几上二格平頭方木<lb/>
竹架及朱黑漆者俱不堪用<lb/>
　　佛㕑佛卓<lb/>
用朱黑漆須極華整而無脂粉氣有内府雕花者有古<lb/>
漆斷紋者有日本製者俱自然古雅近有以斷紋器凑<lb/>
成者若製作不俗亦自可用若新漆八角委角及建窑<lb/>
<pb n="KR3j0174_WYG_006-6b"/>
佛像斷不可用也<lb/>
　　床<lb/>
以宋元斷紋小<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>牀為第一次則内府所製獨眠牀又<lb/>
次則小木出髙手匠作者亦自可用永嘉粤東有摺疊<lb/>
者舟中携置亦便若竹牀及飄簷㧞歩彩漆卍字回紋<lb/>
等式俱俗近有以栢木硺細如竹者甚精宜閨閤及小<lb/>
齋中<lb/>
　　廂<lb/>
<pb n="KR3j0174_WYG_006-7a"/>
倭廂黒<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>篏金銀片大者盈尺其鉸釘鎖鑰俱竒巧絶<lb/>
倫以置古玉重器或晉唐小卷最宜又有一種差大式<lb/>
亦古雅作方勝纓絡等花者其輕如紙亦可置卷軸香<lb/>
藥雜玩齋中宜多畜以備用又有一種古斷紋者上員<lb/>
下方乃古人經廂以置佛坐間亦不俗<lb/>
　　屏<lb/>
屏風之制最古以大理石鑲下座精細者為貴次則祁<lb/>
陽石又次則花蘂石不得舊者亦須倣舊式為之若紙<lb/>
<pb n="KR3j0174_WYG_006-7b"/>
糊及圍屏木屏俱不入品<lb/>
　　腳凳<lb/>
以木製滚凳長二尺濶六寸髙如常式中分一鐺内二<lb/>
空中車圓木二根兩頭留軸轉動以腳踹軸滚動徃來<lb/>
盖湧泉穴精氣所生以運動為妙竹踏凳方而大者亦<lb/>
可用古琴磚有狹小者夏月用作踏凳甚凉<lb/>
　<lb/>
　長物志卷六<lb/>
</p>
<p>
</p>
  </div>
<div>
                <head>長物志卷七</head>
    <p>
<pb n="KR3j0174_WYG_007-1a"/>
欽定四庫全書<lb/>
　長物志卷七　　　　　　　明　文震亨　撰<lb/>
　　器具<lb/>
古人製器尚用不惜所費故制作極備非若後人苟且<lb/>
上至鐘鼎刀劔盤匜之屬下至隃糜側理皆以精良爲<lb/>
樂匪徒銘金石尚欵識而已今人見聞不廣又習見時<lb/>
世所尚遂致雅俗莫辨更有専事絢麗目不識古軒牕<lb/>
几案毫無韻物而侈言陳設未之敢䡖許也志器具第<lb/>
<pb n="KR3j0174_WYG_007-1b"/>
七<lb/>
　　香罏<lb/>
三代秦漢鼎彞及官哥定窑龍泉宣窑皆以備賞鑒非<lb/>
日用所宜惟宣銅彞罏稍大者最為適用宋姜鑄亦可<lb/>
惟不可用神罏太乙及鎏金白銅雙魚象鬲之類尤忌<lb/>
者雲間潘銅胡銅所鑄八吉祥倭景百釘諸俗式及新<lb/>
製建窑五色花窑等罏又古青緑博山亦可間用木鼎<lb/>
可置山中石鼎惟以供佛餘俱不入品古人鼎彞俱有<lb/>
<pb n="KR3j0174_WYG_007-2a"/>
底盖今人以木為之烏木者最上紫檀花梨俱可忌菱<lb/>
花葵花諸俗式罏頂以宋玉㡌頂及角端海獸諸樣隨<lb/>
罏大小配之瑪瑙水晶之屬舊者亦可用<lb/>
　　香合<lb/>
宋剔合色如珊瑚者為上古有一劔環二花草三人物<lb/>
之說又有五色漆胎刻法深淺隨妝露色如紅花緑葉<lb/>
黄心黑石者次之有倭盒三子五子者有倭撞金銀片<lb/>
者有果園厰大小二種底盖各置一厰花色不等故以<lb/>
<pb n="KR3j0174_WYG_007-2b"/>
一合為貴有内府填漆合俱可用小者有定窑饒窑蔗<lb/>
叚串鈴二式餘不入品尤忌描金及書金字徽人剔漆<lb/>
并磁合即宣成嘉隆等窑俱不可用<lb/>
　　隔火<lb/>
罏中不可斷火即不焚香使其長溫方有意趣且灰燥<lb/>
易燃謂之活灰隔火砂片第一定片次之玉片又次之<lb/>
金銀不可用以火浣布如錢大者銀鑲四圍供用尤妙<lb/>
　　匙筯<lb/>
<pb n="KR3j0174_WYG_007-3a"/>
紫銅者佳雲間胡文明及南都白銅者亦可用忌用金<lb/>
銀及長大填花諸式<lb/>
　　筯瓶<lb/>
官哥定窑者雖佳不宜日用吴中近製短頸細孔者挿<lb/>
筯下重不仆銅者不入品<lb/>
　　袖罏<lb/>
熏衣炙手袖罏最不可少以倭製漏空罩盖漆鼓為上<lb/>
新製輕重方圓二式俱俗製也<lb/>
<pb n="KR3j0174_WYG_007-3b"/>
　　手罏<lb/>
以古銅青緑大盆及簠簋之屬為之宣銅獸頭三脚鼓<lb/>
罏亦可用惟不可用黄白銅及紫檀花梨等架脚罏舊<lb/>
鑄有頫仰蓮坐細錢紋者有形如匣者最雅被罏有香<lb/>
毬等式俱俗竟廢不用<lb/>
　　香筒<lb/>
舊者有李文甫所製中雕花鳥竹石略以古簡為貴若<lb/>
太渉脂粉或雕鏤故事人物便稱俗品亦不必置懷袖<lb/>
<pb n="KR3j0174_WYG_007-4a"/>
間<lb/>
　　筆格<lb/>
筆格雖為古製然既用研山如靈壁英石峰巒起伏不<lb/>
露斧鑿者為之此式可廢古玉有山形者有舊玉子母<lb/>
猫長六七寸白玉為母餘取玉玷或純黄純黑玳瑁之<lb/>
類為子者古銅有鏒金雙螭挽格有十二峯為格有單<lb/>
螭起伏為格窑器有白定三山五山及臥花哇者俱藏<lb/>
以供玩不必置几研間俗子有以老樹根枝蟠曲萬狀或<lb/>
<pb n="KR3j0174_WYG_007-4b"/>
為龍形爪牙俱備者此俱最忌不可用<lb/>
　　筆牀<lb/>
筆牀之製世不多見有古鎏金者長六七寸髙寸二分<lb/>
濶二寸餘上可臥筆四矢然形如一架最不美觀即舊<lb/>
式可廢也<lb/>
　　筆屏<lb/>
鑲以挿筆亦不雅觀有宋内製方圓玊花版有大理舊<lb/>
石方不盈尺者置几案間亦為可厭竟廢此式可也<lb/>
<pb n="KR3j0174_WYG_007-5a"/>
　　筆筒<lb/>
湘竹栟櫚者佳毛竹以古銅鑲者為雅紫檀烏木花梨<lb/>
亦間可用忌八稜菱花式陶者有古白定竹節者最貴<lb/>
然艱得大者冬青磁細花及宣窑者俱可用又有鼓樣<lb/>
中有孔挿筆及墨者雖舊物亦不雅觀<lb/>
　　筆舩<lb/>
紫檀烏木細鑲竹篾者可用惟不可以牙玊為之<lb/>
　　筆洗<lb/>
<pb n="KR3j0174_WYG_007-5b"/>
玉者有鉢盂洗長方洗玉環洗古銅者有古鏒金小洗<lb/>
有青緑小盂有小釡小巵匜此五物原非筆洗今用作<lb/>
洗最佳陶者有官哥葵花洗磬口洗四捲荷葉洗捲口<lb/>
蔗叚洗龍泉有雙魚洗菊花洗百折洗定窑有三篐洗<lb/>
梅花洗方池洗宣窑有魚藻洗葵瓣洗磬口洗鼓樣洗<lb/>
俱可用忌縧環及青白相間諸式又有中盞作洗邊盤<lb/>
作筆覘者此不可用<lb/>
　　筆覘<lb/>
<pb n="KR3j0174_WYG_007-6a"/>
定窑龍泉小淺碟俱佳水晶琉璃諸式俱不雅有玉碾<lb/>
片葉為之者尤俗<lb/>
　　水中丞<lb/>
銅性猛貯水久則有毒易脆筆故必以陶者為佳古銅<lb/>
入土嵗久與窑器同惟宣銅則斷不可用玉者有元口<lb/>
瓮腹大僅如拳古人不知何用今以盛水最佳古銅者<lb/>
有小尊罍小甑之屬俱可用陶者有官哥瓮肚小口鉢<lb/>
盂諸式近有陸子岡所製獸面錦地與古尊罍同者雖<lb/>
<pb n="KR3j0174_WYG_007-6b"/>
佳器然不入品<lb/>
　　水注<lb/>
古銅玉俱有辟邪蟾蜍天鷄天鹿半身鸕鷀杓鏒金鴈<lb/>
壺諸式滴子一合者為佳有銅鑄眠牛以牧童騎牛作<lb/>
注管者最俗大抵鑄為人形即非雅器又有犀牛天祿<lb/>
龜龍天馬口<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>小盂者皆古人注油㸃燈非水滴也陶<lb/>
者有官哥白定方圓立𤓰臥𤓰雙桃蓮房蔕葉茄壺諸<lb/>
式宣窑有五采桃注石榴雙𤓰雙鴛諸式俱不如銅者<lb/>
<pb n="KR3j0174_WYG_007-7a"/>
為雅<lb/>
　　糊斗<lb/>
有古銅有盖小提卣大如拳上有提梁索股者有瓮肚<lb/>
如小酒杯式乘方座者有三篐長桶下有三足姜鑄回<lb/>
文小方斗俱可用陶者有定窑蒜蒲長礶哥窑方斗如<lb/>
斛中置一梁者然不如銅者便扵出洗<lb/>
　　蠟斗<lb/>
古人以蠟代糊故緘封必用蠟斗熨之今雖不用蠟亦<lb/>
<pb n="KR3j0174_WYG_007-7b"/>
可收以充玩大者亦可作水杓<lb/>
　　鎮紙<lb/>
玉者有古玉兔玉牛玉馬玉鹿玉羊玉蟾蜍蹲虎辟邪<lb/>
子母螭諸式最古雅銅者有青緑蝦蟆蹲虎蹲螭眠犬<lb/>
鎏金辟邪臥馬龜龍亦可用其瑪瑙水晶官哥定窑俱<lb/>
非雅器宣銅馬牛猫犬狻猊之屬亦有絶佳者<lb/>
　　壓尺<lb/>
以紫檀烏木為之上用舊玉璏為紐俗所稱昭文帯是<lb/>
<pb n="KR3j0174_WYG_007-8a"/>
也有倭人鏒金雙桃銀葉為紐雖極工緻亦非雅物又<lb/>
有中透一竅内藏刀錐之屬者尤為俗製<lb/>
　　秘閣<lb/>
以長樣古玉璏為之最雅不則倭人所造黑漆秘閣如<lb/>
古玉圭者質輕如紙最妙紫檀雕花及竹雕花巧人物<lb/>
者俱不可用<lb/>
　　貝光<lb/>
古以貝螺為之今得水晶瑪瑙古玉物中有可代者更<lb/>
<pb n="KR3j0174_WYG_007-8b"/>
雅<lb/>
　　裁刀<lb/>
有古刀筆青緑裹身上尖下圓長僅尺許古人殺青為<lb/>
書故用此物今僅可供玩非利用也日本畨夷有絶小<lb/>
者鋒甚利刀靶俱用鸂鶒木取其不染肥膩最佳滇中<lb/>
鏒金銀者亦可用溧陽崑山二種俱入惡道而陸小拙<lb/>
為尤甚矣<lb/>
　　剪刀<lb/>
<pb n="KR3j0174_WYG_007-9a"/>
有賔鐵剪刀外面起花鍍金内嵌回囘字者製作極巧<lb/>
倭製摺疊者亦可用<lb/>
　　書燈<lb/>
有古銅駝燈羊燈龜燈諸葛燈俱可供玩而不適用有<lb/>
青緑銅荷一片檠架花朶於上古人取金蓮之意今用<lb/>
以為燈最雅定窑三臺宣窑二臺者俱不堪用錫者取<lb/>
舊製古朴矮小者為佳<lb/>
　　燈<lb/>
<pb n="KR3j0174_WYG_007-9b"/>
閩中珠燈第一玳瑁琥珀魚魫次之羊皮燈名手如趙<lb/>
虎所畵者亦當多蓄料絲出滇中者最勝丹陽所製<lb/>
有横光不甚雅至如山東珠麥柴梅李花草百鳥百獸夾<lb/>
紗墨紗等製俱不入品燈樣以四方如屏中穿花鳥清<lb/>
雅如畵者為佳人物樓閣僅可于羊皮屏上用之他如<lb/>
蒸籠圏水精毬雙層三層者俱最俗篾絲者雖極<lb/>
精工華絢終為酸氣曾見元時布燈最竒亦非時尚也<lb/>
　　鏡<lb/>
<pb n="KR3j0174_WYG_007-10a"/>
秦陀黒漆古光背質厚無文者為上水銀古花背者次<lb/>
之有如錢小鏡滿背青緑嵌金銀五嶽圖者可供㩗具<lb/>
菱角八角有柄方鏡俗不可用軒轅鏡其形如毬臥榻<lb/>
前懸挂取以辟邪然非舊式<lb/>
　　鈎<lb/>
古銅腰束縧鈎有金銀碧填嵌者有片金銀者有用獸<lb/>
為肚者皆三代物也有羊頭鈎螳螂捕蟬鈎鏒金者皆<lb/>
秦漢物也齋中多設以備懸壁挂畵及拂塵羽扇等用<lb/>
<pb n="KR3j0174_WYG_007-10b"/>
最雅自寸以至盈尺皆可用<lb/>
　　束腰<lb/>
漢鈎漢玦僅二寸餘者用以束腰甚便稍大則便入玩<lb/>
器不可日用縚用沈香真紫餘俱非所宜<lb/>
　　禪燈<lb/>
高麗者佳有月燈其光白瑩如初月有日燈得火内照<lb/>
一室皆紅小者尤可愛高麗有頫仰蓮三足銅罏原以<lb/>
置此今不可得别作小架架之不可製如角燈之式<lb/>
<pb n="KR3j0174_WYG_007-11a"/>
　　香櫞盤<lb/>
有古銅青綠盤有官哥定窑冬青磁龍泉大盤有宣徳<lb/>
暗花白盤蘇麻尼青盤朱砂紅盤以置香櫞皆可此種<lb/>
出時山齋最不可少然一盆四頭既板且套㦯以大盆<lb/>
置二三十尤俗不如覓舊硃雕茶槖架一頭以供清玩<lb/>
或得舊磁盆長樣者置二頭于几案間亦可<lb/>
　　如意<lb/>
古人用以指揮向徃㦯防不測故煉鐵為之非直美觀<lb/>
<pb n="KR3j0174_WYG_007-11b"/>
而已得舊鐵如意上有金銀錯㦯隱㦯見古色濛然者<lb/>
最佳至如天生樹枝竹鞭等制皆廢物也<lb/>
　　麈<lb/>
古人用以清談今若對客揮麈便見之欲嘔矣然齋中<lb/>
懸挂壁上以備一種有舊玉柄者其拂以白尾及青絲<lb/>
為之雅若天生竹鞭萬嵗藤雖玲瓏透漏俱不可用<lb/>
　　錢<lb/>
錢之為式甚多詳具錢譜有金嵌青緑刀錢可為籖如<lb/>
<pb n="KR3j0174_WYG_007-12a"/>
博古圖等書成大套者用之鵝眼貨布可挂杖頭<lb/>
　　瓢<lb/>
得小匾葫蘆大不過四五寸而小者半之以水磨其中<lb/>
布擦其外光彩瑩潔水濕不變塵汚不染用以懸挂<lb/>
杖頭及樹根禪椅之上俱可更有二瓢並生者有可為冠<lb/>
者俱雅其長腰鷺鶿曲項俱不可用<lb/>
　　鉢<lb/>
取深山巨竹根車旋為鉢上刻銘字㦯梵書或五嶽圖<lb/>
<pb n="KR3j0174_WYG_007-12b"/>
填以石青光潔可愛<lb/>
　　花缾<lb/>
古銅入土年久受土氣深以之養花花色鮮明不特古<lb/>
色可玩而已銅器可挿花者曰尊曰罍曰觚曰壺随花<lb/>
大小用之磁器用官哥定窑古膽缾一枝缾小蓍草缾<lb/>
紙槌缾餘如闇花青花茄袋葫蘆細口匾肚瘦足藥罈<lb/>
及新鑄銅缾建窑等缾俱不入清供尤不可用者鵝頸<lb/>
壁瓶也古銅漢方瓶龍泉均州缾有極大高二三尺者<lb/>
<pb n="KR3j0174_WYG_007-13a"/>
以挿古梅最相稱缾中俱用錫作替管盛水可免破裂<lb/>
之患大都瓶寧瘦無過壯寧大無過小高可一尺五寸<lb/>
低不過一尺乃佳<lb/>
　　鐘磬<lb/>
不可對設得古銅秦漢鏄鐘編鐘及古靈壁石磬聲清<lb/>
韻逺者懸之齋室擊以清耳磬有舊玊者股三寸長尺<lb/>
餘僅可供玩<lb/>
　　杖<lb/>
<pb n="KR3j0174_WYG_007-13b"/>
鳩杖最古盖老人多咽鳩能治咽故也有三代立鳩飛<lb/>
鳩杖頭周身金銀填嵌者飾于方竹笻竹萬嵗藤之上<lb/>
最古杖須長七尺餘摩弄滑澤乃佳天台藤更有自然<lb/>
屈曲者一作龍頭諸式斷不可用<lb/>
　　坐墩<lb/>
冬月用蒲草為之高一尺二寸四面編束細密堅實内<lb/>
用木車坐板以柱托頂外用錦飾暑月可置藤墩宫中<lb/>
有繡墩形如小鼓四角垂流蘇者亦精雅可用<lb/>
<pb n="KR3j0174_WYG_007-14a"/>
　　坐團<lb/>
蒲團大徑三尺者席地快甚棕團亦佳山中欲逺濕辟<lb/>
蟲以雄黄熬蠟作蠟布團亦雅<lb/>
　　數珠<lb/>
以金剛子小而花細者為貴以宋做玉降魔杵玉五供<lb/>
養為記總他如人頂龍充珠玉瑪瑙琥珀金珀水晶珊<lb/>
瑚<graphic n="KR2036" url="https://raw.githubusercontent.com/kanripo/KR-Gaiji/master/images/KR2036.png" mimeType="image/png"/>璖者俱俗沉香伽南香者則可尤忌杭州小菩提<lb/>
子及灌香扵内者<lb/>
<pb n="KR3j0174_WYG_007-14b"/>
　　畨經<lb/>
常見畨僧佩經或皮袋或漆匣大方三寸厚寸許匣外<lb/>
兩傍有耳繫䋲佩服中有經文更有貝葉金書彩畵天<lb/>
魔變相精巧細宻斷非中華所及此皆方物可貯佛室<lb/>
與數珠同携<lb/>
　　扇扇墜<lb/>
羽扇最古然得古團扇雕漆柄為之乃佳他如竹篾紙<lb/>
糊竹根紫檀柄者俱俗又今之摺疊扇古稱聚頭扇乃<lb/>
<pb n="KR3j0174_WYG_007-15a"/>
日本所進彼中今尚有絶佳者展之盈尺合之僅兩指<lb/>
許所畵多作仕女乘車跨馬踏青拾翠之狀又以金銀<lb/>
屑飾地面及作星漢人物粗有形似其所染青緑竒甚<lb/>
専以空青海緑為之真竒物也川中蜀府製以進御有<lb/>
金鉸藤骨面薄如輕綃者最為貴重内府别有彩畵五<lb/>
毒百鶴鹿百福夀等式差俗然亦華絢可觀徽杭亦有<lb/>
稍䡖雅者姑蘇最重書畵扇其骨以白竹棕竹烏木紫<lb/>
白檀湘妃眉緑等為之間有用牙及玳瑁者有員頭直<lb/>
<pb n="KR3j0174_WYG_007-15b"/>
根縚環結子板板花諸式素白金面購求名筆圖寫佳<lb/>
者價絶髙其匠作則有李昭李贊馬勲蔣三柳玉臺沈<lb/>
少樓諸人皆高手也紙敝墨渝不堪懷袖别裝卷冊以<lb/>
供玩相沿既乆習以成風至稱為姑蘇人事然實俗製<lb/>
不如川扇適用耳扇墜夏月用伽楠沉香為之漢玉小<lb/>
玦及琥珀眼掠皆可香串緬茄之屬斷不可用<lb/>
　　枕<lb/>
有書枕用紙三大卷状如碗品字相疊束縛成枕有舊<lb/>
<pb n="KR3j0174_WYG_007-16a"/>
窑枕長二尺五寸濶六寸者可用長一尺者謂之尸枕<lb/>
乃古墓中物不可用也<lb/>
　　簟<lb/>
茭蔁出滿喇伽國生扵海之洲渚<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>邊葉性柔軟織為<lb/>
細簟冬月用之愈覺溫暖夏則蘄州之竹簟最佳<lb/>
　　琴<lb/>
琴為古樂雖不能操亦須壁懸一牀以古琴歴年既乆<lb/>
漆光退盡紋如梅花黯如烏木彈之聲不沉者為貴琴<lb/>
<pb n="KR3j0174_WYG_007-16b"/>
軫犀角象牙者雅以蚌珠為徽不貴金玉絃用白色柘<lb/>
絲古人雖有朱絃清越等語不如素質有天然之妙唐<lb/>
有雷文張越宋有施木舟元有朱致逺國朝有恵祥高<lb/>
騰祝海鶴及樊氏路氏皆造琴高手也挂琴不可近風<lb/>
露日色琴囊須以舊錦為之軫上不可用紅緑流蘇抱<lb/>
琴勿横夏月彈琴但宜早晚午則汗易汙且太燥脆絃<lb/>
　　琴臺<lb/>
以河南鄭州所造古郭公磚上有方勝及象眼花者以<lb/>
<pb n="KR3j0174_WYG_007-17a"/>
作琴臺取其中空彂響然此實宜置盆景及古石當更<lb/>
制一小几長過琴一尺高二尺八寸濶容三琴者為雅<lb/>
坐用胡牀兩手更便運動須比他坐稍高則手不費力<lb/>
更有紫檀為邊以錫為池水晶為面者扵臺中置水蓄<lb/>
魚藻實俗製也<lb/>
　　研<lb/>
研以端溪為上出廣東肇慶府有新舊坑上下巖之辨<lb/>
石色深紫襯手而潤叩之清逺有重暈青緑小鸚鵒眼<lb/>
<pb n="KR3j0174_WYG_007-17b"/>
者為貴其次色赤呵之乃潤更有紋慢而大者乃西坑<lb/>
石不甚貴也又有天生石子温潤如玉摩之無聲彂墨<lb/>
而不壞筆真希世之珍有無眼而佳者若白端青緑端<lb/>
非眼不辨黑端出湖廣辰沅二州亦有小眼但石質粗<lb/>
燥非端石也更有一種出婺源歙山龍尾溪亦有新舊<lb/>
二坑南唐時開至北宋已取盡故舊硯非宋者皆此石<lb/>
石有金銀星及羅紋刷絲眉子青黑者尤貴<graphic n="KR2352" url="https://raw.githubusercontent.com/kanripo/KR-Gaiji/master/images/KR2352.png" mimeType="image/png"/>溪石出<lb/>
湖廣常徳辰州二界石色淡青内深紫有金線及黄胍<lb/>
<pb n="KR3j0174_WYG_007-18a"/>
俗所謂紫袍金帯者是洮溪研出陜西臨洮府河中石<lb/>
緑色潤如玉衢硏出衢州開化縣有極大者色黑熟鐵<lb/>
研出青州古瓦研出相州澄泥硏出號州研之樣製不<lb/>
一宋時進御有玉臺鳳池玉環玉堂諸式今所稱貢研<lb/>
世絶重之以髙七寸濶四寸下可容一拳者為貴不知<lb/>
此特進奉一種其製最俗余所見宣和舊研有絶大者<lb/>
有小八稜者皆古雅渾朴别有圓池東坡瓢形斧形端<lb/>
明諸式皆可用葫蘆樣稍俗至如雕鏤二十八㝛鳥獸<lb/>
<pb n="KR3j0174_WYG_007-18b"/>
龜龍天馬及以眼為七星形剝落研質嵌古銅玉器扵<lb/>
中皆入惡道研須日滌去其積墨敗水則墨光瑩澤惟<lb/>
研池邊斑駁墨跡乆浸不浮者名曰墨繡不可磨去研<lb/>
用則貯水畢則乾之滌硯用蓮房殻去垢起滯又不傷<lb/>
研大忌滚水磨墨茶酒俱不可尤不宜令頑童持洗研<lb/>
匣宜用紫黑二漆不可用五金盖金能燥石至如紫檀<lb/>
烏木及雕紅彩漆俱俗不可用<lb/>
　　筆<lb/>
<pb n="KR3j0174_WYG_007-19a"/>
尖齊圓健筆之四徳盖毫堅則尖毫多則齊用檾貼襯<lb/>
得法則毫束而圓用純毫附以香狸角水得法則用久<lb/>
而健此製筆之訣也古有金銀管象管玳瑁管玻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>管<lb/>
縷金緑沈管近有紫檀雕花諸管俱俗不可用惟斑管<lb/>
最雅不則竟用白竹尋丈書筆以木為管亦俗當以笻<lb/>
竹為之盖竹細而節大易扵把握筆頭式須如尖筍細<lb/>
腰葫蘆諸樣僅可作小書然亦時製也畵筆杭州者佳<lb/>
古人用筆洗盖書後即滌去滯墨毫堅不脫可耐久筆<lb/>
<pb n="KR3j0174_WYG_007-19b"/>
敗則瘞之故云敗筆成塚非虛語也<lb/>
　　墨<lb/>
墨之妙用質取其輕煙取其清嗅之無香摩之無聲若<lb/>
晉唐宋元書畵皆傳數百年墨色如漆神氣完好此佳<lb/>
墨之效也故用墨必擇精品且日置几案間即樣製亦<lb/>
須近雅如朝官魁星寶瓶墨玦諸式即佳亦不可用宣<lb/>
徳墨最精幾與宣和内府所製同當蓄以供玩或以臨<lb/>
摹古書畵盖膠色已退盡惟存墨光耳唐以奚廷珪為<lb/>
<pb n="KR3j0174_WYG_007-20a"/>
第一張遇第二廷珪至賜國姓今其墨㡬與珍寶同價<lb/>
　　紙<lb/>
古人殺青為書後乃用紙北紙用横簾造其紋横其質<lb/>
鬆而厚謂之側理南紙用竪簾二王真蹟多是此紙唐<lb/>
人有硬黄紙以黄蘖染成取其辟蠧蜀妓薛濤為紙名<lb/>
十色小箋又名蜀箋宋有澄心堂紙有黄白經箋可掲<lb/>
開用有碧雲春樹龍鳳團花金花等箋有匹紙長三丈<lb/>
至五丈有彩色粉箋及藤白鵠白蠶繭等紙元有彩色<lb/>
<pb n="KR3j0174_WYG_007-20b"/>
粉箋蠟箋黄箋花箋羅紋箋皆出紹興有白籙觀音清<lb/>
江等紙皆出江西山齋俱當多蓄以備用國朝連七觀<lb/>
音奏本榜紙俱不佳惟大内用細密灑金五色粉箋堅<lb/>
厚如板面砑光如白玉有印金花五色箋有青紙如叚<lb/>
素俱可寶近吴中灑金紙松江潭箋俱不耐久涇縣連<lb/>
四最佳高麗别有一種以綿繭造成色白如綾堅韌如<lb/>
帛用以書寫彂墨可愛此中國所無亦竒品也<lb/>
　　劔<lb/>
<pb n="KR3j0174_WYG_007-21a"/>
今無劔客故世少名劔即鑄劔之法亦不傳古劔銅鐵<lb/>
互用陶𢎞景刀劔録所載有屈之如鈎縱之直如絃鏗<lb/>
然有聲者皆目所未見近時莫如倭奴所鑄青光射人<lb/>
曾見古銅劔青緑四裹者蓄之亦可愛玩<lb/>
　　印章<lb/>
以青田石瑩潔如玉照之燦若燈輝者為雅然古人實<lb/>
不重此五金牙玊水晶木石皆可為之惟陶印則斷不<lb/>
可用即官哥冬青等窑皆非雅器也古鏒金鍍金細錯<lb/>
<pb n="KR3j0174_WYG_007-21b"/>
金銀商金青緑金玉瑪瑙等印篆刻精古鈕式竒巧者<lb/>
皆當多蓄以供賞鑒印池以官哥窑方者為貴定窑及<lb/>
八角委角者次之青花白地有盖長樣俱俗近做周身<lb/>
連盖滚螭白玉印池雖工緻絶倫然不入品所見有三<lb/>
代玉方池内外土銹血侵不知何用令以為印池甚古<lb/>
然不宜日用僅可備文具一種圖書匣以豆瓣楠赤水<lb/>
欏為之方樣套盖不則退光素漆者亦可用他如剔漆<lb/>
填漆紫檀鑲嵌古玉及毛竹攅竹者俱不雅觀<lb/>
<pb n="KR3j0174_WYG_007-22a"/>
　　文具<lb/>
文具雖時尚然出古名匠手亦有絶佳者以豆瓣楠癭<lb/>
木及赤水欏為雅他如紫檀花梨等木皆俗三格一替<lb/>
替中置小端硯一筆覘一書冊一小硯山一宣徳墨一<lb/>
倭漆墨匣一首格置玉秘閣一古玉或銅鎮紙一賔鐵<lb/>
古刀大小各一古玉柄棕帚一筆船一高麗筆二枝次<lb/>
格古銅水盂一糊斗蠟斗各一古銅水杓一青緑鎏金<lb/>
小洗一下格稍高置小宣銅彞罏一宋剔合一倭漆小<lb/>
<pb n="KR3j0174_WYG_007-22b"/>
撞白定㦯五色定小合各一矮小花尊㦯小觶一圖書<lb/>
匣一中藏古玉印池古玉印鎏金印絶佳者數方倭漆<lb/>
小梳匣一中置玳瑁小梳及古玉盤匜等器古犀玉小<lb/>
盃二他如古玩中有精雅者皆可入之以供玩賞<lb/>
　　梳具<lb/>
以癭木為之㦯日本所製其纒絲竹絲螺鈿雕漆紫檀<lb/>
等俱不可用中置玳瑁梳玉剔帚玉缸玉合之類即非<lb/>
秦漢間物亦以稍舊者為佳若使新俗諸式䦨入便非<lb/>
<pb n="KR3j0174_WYG_007-23a"/>
韻士所宜用矣<lb/>
　　海論銅玉雕刻窑器<lb/>
三代秦漢人製玉古雅不煩即如子母螭臥蠶紋雙鈎<lb/>
碾法宛轉流動細入毫髮渉世既久土繡血侵最多惟<lb/>
翡翠色水銀色為銅侵者特一二見耳玉以紅如鷄<lb/>
冠者為最黄如蒸栗白如截肪者次之黒如㸃漆青如新<lb/>
栁緑如鋪絨者又次之今所尚翠色通明如水晶者古<lb/>
人號為碧非玉也玉器中圭璧最貴鼎彞觚尊杯注環<lb/>
<pb n="KR3j0174_WYG_007-23b"/>
玦次之鈎束鎮紙玉璏充耳剛夘<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>珈珌琫印章之類<lb/>
又次之琴劒觹佩扇墜又次之銅器鼎彞觚尊敦鬲最<lb/>
貴匜卣罍觶次之簠簋鍾注㰱血盆奩花囊之屬又次<lb/>
之三代之辨商則質素無文周則雕篆細密夏則嵌金<lb/>
銀細巧如髮欵識少者一二字多則二三十字其或二<lb/>
三百字者定周末先秦時器篆文夏用鳥跡商用蟲魚<lb/>
周用大篆秦以大小篆漢以小篆三代用隂欵秦漢用<lb/>
陽欵間有凹入者㦯用刀刻如鐫碑亦有無欵者盖民<lb/>
<pb n="KR3j0174_WYG_007-24a"/>
間之器無功可紀不可遽謂非古也有謂銅氣入土久<lb/>
土氣濕蒸鬱而成青入水久水氣滷浸潤而成緑然亦<lb/>
不盡然第銅氣清瑩不雜易發青緑耳銅色褐色不如<lb/>
硃砂硃砂不如緑緑不如青青不如水銀水銀不如黑<lb/>
漆黑漆最易偽造余謂必以青緑為上偽造有冷冲者<lb/>
有屑湊者有燒斑者皆易辨也窑器柴窑最貴世不一<lb/>
見聞其製青如天明如鏡薄如紙聲如磬未知然否官<lb/>
哥汝窑以粉青色為上淡白次之油灰最下紋取冰裂<lb/>
<pb n="KR3j0174_WYG_007-24b"/>
鱔血鐵足為上梅花片墨紋次之細碎紋最下官窑隱<lb/>
紋如蟹爪哥窑隱紋如魚子定窑以白色而加以泑水<lb/>
如淚痕者佳紫色黑色俱不貴均州窑色如胭脂者為<lb/>
上青若葱翠紫若墨色者次之雜色者不貴龍泉窑甚<lb/>
厚不易茅蔑第工匠稍拙不甚古雅宣窑冰裂鱔血紋<lb/>
者與官哥同隱紋如橘皮紅花青花者俱鮮彩奪目堆<lb/>
垜可愛又有元燒樞府字號亦有可取至扵永樂細欵<lb/>
青花杯成化五彩葡萄杯及純白薄如琉璃者今皆極<lb/>
<pb n="KR3j0174_WYG_007-25a"/>
貴實不甚雅雕刻精妙者以宋為貴俗子輒論金銀胎<lb/>
最為可笑盖其妙處在刀法圓熟藏鋒不露用朱極鮮<lb/>
漆堅厚而無敲裂所刻山水樓閣人物鳥獸皆儼若圖<lb/>
畵為佳絶耳元時張成楊茂二家亦以此技擅名一時<lb/>
國朝果園厰所製刀法視宋尚隔一籌然亦精細至扵<lb/>
雕刻器皿宋以詹成為首國朝則夏白眼擅名宣廟絶<lb/>
賞之吳中如賀四李攵甫陸子岡皆後來繼出高手第<lb/>
所刻必以白玉琥珀水晶瑪瑙等為佳器若一渉竹木<lb/>
<pb n="KR3j0174_WYG_007-25b"/>
便非所貴至扵雕刻果核雖極人工之巧終是惡道<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長物志卷七<lb/>
</p>
<p>
</p>
  </div>
<div>
                <head>長物志卷八</head>
    <p>
<pb n="KR3j0174_WYG_008-1a"/>
欽定四庫全書<lb/>
　長物志卷八　　　　　　明　文震亨　撰<lb/>
　　位置<lb/>
位置之法煩簡不同寒暑各異高堂廣榭曲房奥室各<lb/>
有所宜即如圖書鼎彞之屬亦湏安設得所方如圖畵<lb/>
雲林清秘高梧古石中僅一几一榻令人想見其風致<lb/>
真令神骨俱冷故韻士所居入門便有一種髙雅絶俗<lb/>
之趣若使前堂飬鷄牧豕而後庭侈言澆花洗石政不<lb/>
<pb n="KR3j0174_WYG_008-1b"/>
如凝塵滿案環堵四壁猶有一種蕭寂氣味耳志位置<lb/>
第十<lb/>
　　坐几<lb/>
天然几一設扵室中左偏東向不可廹近牕檻以逼風<lb/>
日几上置舊研一筆筒一筆覘一水中丞一研山一古<lb/>
人置研俱在左以墨光不閃眼且扵燈下更宜書冊鎮<lb/>
紙各一時時拂拭使其光可鑒乃佳<lb/>
　　坐具<lb/>
<pb n="KR3j0174_WYG_008-2a"/>
湘竹榻及禪椅皆可坐冬月以古錦製縟或設臯比俱<lb/>
可<lb/>
　　椅榻屏架<lb/>
齋中僅可置四椅一榻他如古須彌座短榻矮几壁几<lb/>
之類不妨多設忌靠壁平設數椅屏風僅可置一面書<lb/>
架及櫉俱列以置圖史然亦不宜太雜如書肆中<lb/>
　　懸畵<lb/>
懸畵宜高齋中僅可置一軸扵上若懸兩壁及左右<lb/>
<pb n="KR3j0174_WYG_008-2b"/>
對列最俗長畵可挂高壁不可用挨畵竹曲挂畵卓可置<lb/>
竒石㦯時花盆景之屬忌置朱紅漆等架堂中宜挂大<lb/>
幅横披齋中宜小㬌花鳥若單條扇面斗方挂屏之類<lb/>
俱不雅觀畵不對景其言亦謬<lb/>
　　置罏<lb/>
于日坐几上置倭臺几方大者一上置罏一香盒大者<lb/>
一置生熟香小者二置沉香香餅之類筯瓶一齋中不<lb/>
可用二罏不可置扵挨畵卓上及瓶盒對列夏月宜用<lb/>
<pb n="KR3j0174_WYG_008-3a"/>
磁罏冬月用銅罏<lb/>
　　置缾<lb/>
隨瓶製置大小倭几之上春冬用銅秋夏用磁堂屋宜<lb/>
大書屋宜小貴銅瓦賤金銀忌有環忌成對花宜瘦巧<lb/>
不宜煩雜若挿一枝須擇枝柯竒古二枝須高下合挿<lb/>
亦止可一二種過多便如酒肆惟秋花挿小瓶中不論<lb/>
供花不可閉牕户焚香煙觸即萎水仙尤甚亦不可供<lb/>
扵畵卓上<lb/>
<pb n="KR3j0174_WYG_008-3b"/>
　　小室<lb/>
几榻俱不宜多置但取古製狹邊書几一置扵中上設<lb/>
筆硯香合薰罏之屬俱小而雅别設石小几一以置茗<lb/>
甌茶具小榻一以供偃臥趺坐不必挂畵或置古竒石<lb/>
或以小佛橱供鎏金小佛扵上亦可<lb/>
　　臥室<lb/>
地屏天花板雖俗然臥室取乾燥用之亦可第不可彩<lb/>
畵及油漆耳面南設臥榻一榻後别留半室人所不至<lb/>
<pb n="KR3j0174_WYG_008-4a"/>
以置薰籠衣架盥匜廂奩書燈之屬榻前僅置一小<lb/>
几不設一物小方杌二小橱一以置藥玩器室中精潔<lb/>
雅素一渉絢麗便如閨閤中非幽人眠雲夢月所宜矣<lb/>
更湏穴壁一貼為壁牀以供連牀夜話下用抽替以置<lb/>
履襪庭中亦不須多植花木第取異種宜秘惜者置一<lb/>
株于中更以靈壁英石伴之<lb/>
　　亭榭<lb/>
亭榭不蔽風雨故不可用佳器俗者又不可耐須得舊<lb/>
<pb n="KR3j0174_WYG_008-4b"/>
漆方面粗足古朴自然者置之露坐宜湖石平矮者散<lb/>
置四傍其石墩瓦墩之屬俱置不用尤不可用朱架架<lb/>
官磚于上<lb/>
　　敞室<lb/>
長夏宜敞室盡去窗檻前梧後竹不見日色列木几極<lb/>
長大者于正中兩傍置長榻無屏者各一不必挂畵盖<lb/>
佳畵夏日易燥且後壁洞開亦無處宜懸挂也北牕設<lb/>
湘竹榻置簟于上可以髙臥几上大硯一青緑水盆一<lb/>
<pb n="KR3j0174_WYG_008-5a"/>
尊彞之屬俱取大者置建蘭一二盆于几案之側竒峯<lb/>
古樹清泉白石不妨多列湘簾四垂望之如入清涼界<lb/>
中<lb/>
　　佛室<lb/>
内供烏絲藏佛一尊以金鏒甚厚慈容端整妙相具足<lb/>
者為上或宋元脫紗大士像俱可用古漆佛櫉若香象<lb/>
唐象及三尊並列接引諸天等象號曰一堂并朱紅小<lb/>
木等櫉皆僧寮所供非居士所宜也長松石洞之下得<lb/>
<pb n="KR3j0174_WYG_008-5b"/>
古石像最佳案頭以舊磁淨瓶獻花凈碗酌水石鼎□<lb/>
印香夜燃石燈其鐘磬幡幢几榻之類次第鋪設俱戒<lb/>
纎巧鐘磬尤不可並列用古倭漆經廂以盛梵典庭中<lb/>
列施食臺一幡竿一下用古石蓮座石幢一幢下植雜<lb/>
草花數種石須古製不則亦以水蝕之<lb/>
　<lb/>
　<lb/>
　長物志卷八<lb/>
</p>
<p>
</p>
  </div>
<div>
                <head>長物志卷九</head>
    <p>
<pb n="KR3j0174_WYG_009-1a"/>
欽定四庫全書<lb/>
　長物志卷九　　　　　　明　文震亨　撰<lb/>
　　衣飾<lb/>
衣冠製度必與時宜吾儕既不能披鶉帯索又不當綴<lb/>
玉垂珠要須夏葛冬裘被服<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>雅居城市有儒者之風<lb/>
入山林有隱逸之象若徒染五采飾文繢與銅山金穴<lb/>
之子侈靡鬭麗亦豈詩人粲粲衣服之㫖乎至扵蟬冠<lb/>
朱衣方心曲領玉珮朱履之為漢服也幞頭大袍之為<lb/>
<pb n="KR3j0174_WYG_009-1b"/>
隋服也紗㡌圓領之為唐服也簷㡌襴衫申衣幅巾之<lb/>
為宋服也巾環襈領㡌子繫腰之為金元服也方巾團<lb/>
領之為國朝服也皆歴代之制非所敢輕議也志衣飾<lb/>
第八<lb/>
　　道服<lb/>
製如申衣以白布為之四邊延以緇色布或用茶褐為<lb/>
袍縁以皂布有月衣鋪地如月披之則如鶴氅二者用<lb/>
以坐禪䇿蹇披雪避寒俱不可少<lb/>
<pb n="KR3j0174_WYG_009-2a"/>
　　禪衣<lb/>
以灑海剌為之俗名𤨏哈剌盖畨語不易辨也其形似<lb/>
胡羊毛片縷縷下垂𦂳厚如氊其用耐久來自西域聞<lb/>
彼中亦甚貴<lb/>
　　被<lb/>
以五色氆<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>為之亦出西蕃濶僅尺許與𤨏哈剌相類<lb/>
但不𦂳厚次用山東繭紬最耐久其落花流水紫白等<lb/>
錦皆以美觀不甚雅以真紫花布為大被嚴寒用之有<lb/>
<pb n="KR3j0174_WYG_009-2b"/>
畵百蝶扵上稱為蝶夢者亦俗古人用蘆花為被今卻<lb/>
無此製<lb/>
　　褥<lb/>
京師有摺疊臥褥形如圍屏展之盈丈收之僅二尺許<lb/>
厚三四寸以錦為之中實以燈心最雅其椅榻等褥皆<lb/>
用古錦為之錦既敝可以<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>潢卷冊<lb/>
　　絨單<lb/>
出陜西甘肅紅者色如珊瑚然非幽齋所宜夲色者最<lb/>
<pb n="KR3j0174_WYG_009-3a"/>
雅冬月可以代席狐腋貂褥不易得此亦可當溫柔郷<lb/>
矣氊者不堪用青氊用以襯書大字<lb/>
　　帳<lb/>
冬月以繭紬或紫花厚布為之紙帳與紬絹等帳俱俗<lb/>
錦帳帕帳俱閨閤中物夏月以蕉布為之然不易得吴<lb/>
中青撬紗及花手巾製帳亦可有以畵絹為之有寫山<lb/>
水墨梅扵上者此皆欲雅反俗更有作大帳號為漫天<lb/>
帳夏月坐臥其中置几榻櫉架等物雖適意亦不古寒<lb/>
<pb n="KR3j0174_WYG_009-3b"/>
月小齋中製布帳扵牕檻之上青紫二色可用<lb/>
　　冠<lb/>
鐵冠最古犀玉琥珀次之沉香葫蘆者又次之竹籜癭<lb/>
木者最下製惟偃月高士二式餘非所宜<lb/>
　　巾<lb/>
漢巾去唐式不逺今所尚披雲巾最俗或自以意為之<lb/>
幅巾最古然不便扵用<lb/>
　　笠<lb/>
<pb n="KR3j0174_WYG_009-4a"/>
細藤者佳方廣二尺四寸以皂絹綴簷山行以遮風日<lb/>
又有葉笠羽笠此皆方物非可常用<lb/>
　　履<lb/>
冬月秧履最適且可暖足夏月棕鞋惟温州者佳若方<lb/>
舄等樣製作不俗者皆可為濟勝之具<lb/>
　<lb/>
　<lb/>
　<lb/>
<pb n="KR3j0174_WYG_009-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長物志卷九<lb/>
</p>
<p>
</p>
  </div>
<div>
                <head>長物志卷十</head>
    <p>
<pb n="KR3j0174_WYG_010-1a"/>
欽定四庫全書<lb/>
　長物志卷十　　　　　　明　文震亨　撰<lb/>
　　舟車<lb/>
舟之習扵水也𢎞舸連軸巨檻接艫既非素士所能辦<lb/>
蜻蛉蚱蜢不堪起居要使軒牕䦨檻儼若精舍室陳厦<lb/>
饗靡不咸宜用之祖逺餞近以暢離情用之登山臨水<lb/>
以宣幽思用之訪雪載月以寫高韻或芳辰綴賞或靘<lb/>
女采蓮或子夜清聲或中流歌舞皆人生適意之一端<lb/>
<pb n="KR3j0174_WYG_010-1b"/>
也至如濟勝之具籃輿最便但使製度新雅便堪登高<lb/>
渉逺寧必飾以珠玉錯以金貝被以繢罽藉以簟茀鏤<lb/>
以鈎膺攵以輪轅䩓以鞗革和以鳴鸞乃稱周行魯道<lb/>
哉志舟車第九<lb/>
　　巾車<lb/>
今之肩輿即古之巾車也第古用牛馬今用人車實非<lb/>
雅士所宜出閩廣者精麗且輕便楚中有以藤為扛者<lb/>
亦佳近金陵所製纒藤者頗俗<lb/>
<pb n="KR3j0174_WYG_010-2a"/>
　　藍轝<lb/>
山行無濟勝之具則藍轝似不可少武林所製有坐身<lb/>
踏足處俱以䋲絡者上下峻坂皆平最為適意惟不能<lb/>
避風雨有上置一架可張小幔者亦不雅觀<lb/>
　　舟<lb/>
形如剗船底惟平長可三丈有餘頭濶五尺分為四倉<lb/>
中倉可容賔主六人置卓凳筆牀酒鎗鼎彞盆玩之屬<lb/>
以輕小為貴前倉可容僮僕四人置壺榼茗罏茶具之<lb/>
<pb n="KR3j0174_WYG_010-2b"/>
屬後倉隔之以板傍容小弄以便出入中置一榻一小<lb/>
几小㕑上以板承之可置書卷筆硯之屬榻下可置衣<lb/>
廂虎子之屬幔以板不以蓬簟両傍不用欄楯以布絹<lb/>
作帳用蔽東西日色無日則高捲捲以帯不以鈎他如<lb/>
樓船方舟諸式皆俗<lb/>
　　小船<lb/>
長丈餘濶三尺許置扵池塘中㦯時鼓枻中流或時繫<lb/>
扵栁隂曲㟁執竿把釣弄月吟風以藍布作一長幔兩<lb/>
<pb n="KR3j0174_WYG_010-3a"/>
邊走簷前以二竹為柱後縛船尾釘兩圏處一童子<lb/>
刺之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0174_WYG_010-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長物志卷十<lb/>
</p>
<p>
</p>
  </div>
<div>
                <head>長物志卷十一</head>
    <p>
<pb n="KR3j0174_WYG_011-1a"/>
欽定四庫全書<lb/>
　長物志卷十一　　　　　明　文震亨　撰<lb/>
　　蔬果<lb/>
田文坐客上客食肉中客食魚下客食菜此便開千古<lb/>
勢利之祖吾曹談芝討桂既不能餌菊术啖花草乃層<lb/>
酒累肉以供口食真可謂穢我素業古人蘋蘩可薦蔬<lb/>
筍可羞顧山肴野簌湏多預蓄以供長日清談閒宵小<lb/>
飲又如酒鎗皿合皆須古雅精潔不可毫渉市販屠沽<lb/>
<pb n="KR3j0174_WYG_011-1b"/>
氣又當多藏名酒及山珍海錯如鹿脯荔枝之屬庶令<lb/>
可口恱目不特動指流涎而已志蔬果第十一<lb/>
　　櫻桃<lb/>
櫻桃古名楔桃一名朱桃一名英桃又為鳥所含故禮<lb/>
稱含桃盛以白盤色味俱絶南都曲中有英桃脯中置<lb/>
玫瑰瓣一味亦甚佳價甚貴<lb/>
　　桃李梅杏<lb/>
桃易生故諺云白頭種桃其種有匾桃墨桃金桃鷹嘴<lb/>
<pb n="KR3j0174_WYG_011-2a"/>
脫核蟠桃以蜜煮之味極美李品在桃下有粉青黄姑<lb/>
二種别有一種曰嘉慶子味㣲酸北人不辯梅杏熟時<lb/>
乃别梅接杏而生者曰杏梅又有消梅入口即化脆美<lb/>
異常雖果中凡品然卻睡止渇亦自有致<lb/>
　　橘橙<lb/>
橘為木奴既可供食又可獲利有緑橘金橘密橘扁橘<lb/>
數種皆出自洞庭别有一種小于閩中而色味俱相似<lb/>
名漆堞紅者更佳出衢州者皮薄亦美然不多得山中<lb/>
<pb n="KR3j0174_WYG_011-2b"/>
人更以落地未成實者製為橘藥醎者較勝黄橙堪<lb/>
調膾古人所謂金虀若法製丁片皆稱俗味<lb/>
　　柑<lb/>
柑出洞庭者味極甘出新莊者無汁以刀剖而食之更<lb/>
有一種粗皮名蜜羅柑亦美小者曰金柑圓者曰金豆<lb/>
　　香櫞<lb/>
大如㮎盂香氣馥烈吴人最尚以磁盆盛供取其瓤拌<lb/>
以白糖亦可作湯除酒渇又有一種皮稍粗厚者香更<lb/>
<pb n="KR3j0174_WYG_011-3a"/>
勝<lb/>
　　枇杷<lb/>
枇杷獨核者佳株葉皆可愛一名欵冬花薦之果奩色<lb/>
如黄金味絶美<lb/>
　　楊梅<lb/>
吴中佳果與荔枝並擅高名各不相下出光福山中者<lb/>
最美彼中人以漆盤盛之色與漆等一斤僅二十枚真<lb/>
竒味也生當暑中不堪渉逺吴中好事家或以輕橈郵<lb/>
<pb n="KR3j0174_WYG_011-3b"/>
置或買舟就食出他山者味酸色亦不紫有以燒酒浸<lb/>
者色不變而味淡蜜漬者色味俱惡<lb/>
　　葡桃<lb/>
有紫白二種白者曰水晶萄味差亞扵紫<lb/>
　　荔枝<lb/>
荔枝雖非吳地所種然果中名裔人所共愛紅塵一騎<lb/>
不可謂非觧事人彼中有蜜漬者色亦白第殻已殷所<lb/>
謂紅繻白玉膚亦在流想間而已龍眼稱荔枝奴香味<lb/>
<pb n="KR3j0174_WYG_011-4a"/>
不及種類頗少價乃更貴<lb/>
　　棗<lb/>
棗類極多小核色赤者味極美棗脯出金陵南棗出浙<lb/>
中者俱貴甚<lb/>
　　生梨<lb/>
梨有二種花瓣圓而舒者其果甘缺而皺者其果酸亦<lb/>
易辨出山東有大如𤓰者味絶脆入口即化能消痰疾<lb/>
　　栗<lb/>
<pb n="KR3j0174_WYG_011-4b"/>
杜甫寓蜀採栗自給山家禦窮莫此為愈出吳中諸山<lb/>
者絶小風乾味更美出吳興者從溪水中出易壞煨熟<lb/>
乃佳以橄欖同食名為梅花脯謂其口作梅花香然實<lb/>
不盡然也<lb/>
　　銀杏<lb/>
葉如鴨腳故名鴨腳子雄者三棱雌者二棱園圃間植<lb/>
之雖所出不足充用然新緑時葉最可愛吳中諸刹多<lb/>
有合抱者扶疎喬挺最稱佳樹<lb/>
<pb n="KR3j0174_WYG_011-5a"/>
　　柿<lb/>
柿有七絶一夀二多隂三無鳥巢四無蟲五霜葉可愛<lb/>
六嘉實七落葉肥大别有一種名燈柿小而無核味更<lb/>
美或謂柿接三次則全無核未知果否<lb/>
　　菱<lb/>
兩角為菱四角為芰吴中湖泖及人家池沼皆種之有<lb/>
青紅二種紅者最早名水紅菱稍遲而大者曰雁來紅<lb/>
青者曰鶯哥青青而大者曰餛飩菱味最勝最小者曰<lb/>
<pb n="KR3j0174_WYG_011-5b"/>
野菱又有白沙角皆秋來美味堪與扁豆並薦<lb/>
　　芡<lb/>
芡花晝合宵展至秋作房如鷄頭實藏其中故俗名鷄<lb/>
豆有秔穤二種有大如小龍眼者味最佳食之益人若<lb/>
剝肉和糖擣為糕糜真味盡失<lb/>
　　花紅<lb/>
西北稱柰家以為脯即今之蘋婆果是也生者較勝不<lb/>
特味美亦有清香吳中稱花紅即名林檎又名來禽似<lb/>
<pb n="KR3j0174_WYG_011-6a"/>
柰而小花亦可愛<lb/>
　　石榴<lb/>
石榴花勝于果有大紅桃紅淡白三種千葉者名餅子<lb/>
榴酷烈如火無實宜植庭際<lb/>
　　西𤓰<lb/>
西𤓰味甘古人與沉李並埒不僅蔬屬而已長夏消渇<lb/>
吻最不可少且能觧暑毒<lb/>
　　五加皮<lb/>
<pb n="KR3j0174_WYG_011-6b"/>
久服輕身明目吴人于早春採取其芽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>乾㸃茶清香<lb/>
特甚味亦絶美亦可作酒服之延年<lb/>
　　白扁豆<lb/>
純白者味美補脾入藥秋深籬落當多種以供採食乾<lb/>
者亦須收數斛以足一嵗之需<lb/>
　　菌<lb/>
雨後彌山遍野春時尤盛然蟄後蟲蛇始出有毒者最<lb/>
多山中人自能辨之秋菌味稍薄以火焙乾可㸃茶價<lb/>
<pb n="KR3j0174_WYG_011-7a"/>
亦貴<lb/>
　　瓠<lb/>
瓠類不一詩人所取抱甕之餘采之烹之亦山家一種<lb/>
佳味第不可與肉食者道耳<lb/>
　　茄子<lb/>
茄子一名落酥又名崑崙紫𤓰種莧其傍同澆灌之茄<lb/>
莧俱茂新採者味絶美蔡遵為吴興守齋前種白莧<lb/>
紫茄以為常饍五馬貴人猶能如此吾輩安可無此一種<lb/>
<pb n="KR3j0174_WYG_011-7b"/>
味也<lb/>
　　芋<lb/>
古人以蹲鴟起家又云園收芋栗未全貧則禦窮一䇿<lb/>
芋為稱首所謂煨得芋頭熟天子不如我且以為南面<lb/>
王樂其言誠過然寒夜擁罏此實真味别名土芝信不<lb/>
虚矣<lb/>
　　茭白<lb/>
古稱雕胡性尤宜水逐年移之則心不黑池塘中亦宜<lb/>
<pb n="KR3j0174_WYG_011-8a"/>
多植以佐灌園所缺<lb/>
　　山藥<lb/>
夲名薯藥出婁東岳王市者大如臂真不減天公掌定<lb/>
當取作常供夏取其子不堪食至如香芋烏芋鳬茨之<lb/>
屬皆非佳品烏芋即茨菇鳬茨即地栗<lb/>
　　蘿葡蔓菁<lb/>
蘿葡一名土酥蔓菁一名六利皆佳味也他如烏白二<lb/>
菘蓴芹薇蕨之屬皆當命園丁多種以供伊蒲第不<lb/>
<pb n="KR3j0174_WYG_011-8b"/>
可以此市利為賣菜傭耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長物志卷十一<lb/>
</p>
<p>
</p>
  </div>
<div>
                <head>長物志卷十二</head>
    <p>
<pb n="KR3j0174_WYG_012-1a"/>
欽定四庫全書<lb/>
　長物志卷十二　　　　　　明　文震亨　撰<lb/>
　　香茗<lb/>
香茗之用其利最溥物外高隱坐語道徳可以清心悅<lb/>
神初陽薄暝興味蕭騷可以暢懷舒嘯晴窓搨帖揮<lb/>
麈閒吟篝燈夜讀可以逺辟睡魔青衣紅袖密語談<lb/>
私可以助情熱意坐雨閉牕飯餘散歩可以遣寂除煩醉<lb/>
筵醒客夜語蓬牕長嘯空樓冰絃戞指可以佐歡觧渇<lb/>
<pb n="KR3j0174_WYG_012-1b"/>
品之最優者以沉香岕茶為首第焚煮有法必貞夫韻<lb/>
士乃能究心耳志香茗第十二<lb/>
　　伽南<lb/>
一名竒藍又名琪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>有糖結金絲二種糖結面黑若漆<lb/>
堅若玉鋸開上有油若糖者最貴金絲色黄上有線若<lb/>
金者次之此香不可焚焚之㣲有羶氣大者有重十五<lb/>
六斤以雕盤承之滿室皆香真為竒物小者以製扇墜<lb/>
數珠夏月佩之可以辟穢居常以錫合盛蜜飬之合分<lb/>
<pb n="KR3j0174_WYG_012-2a"/>
二格下格置蜜上格穿數孔如龍眼大置香使蜜氣上<lb/>
通則經久不枯沉水等香亦然<lb/>
　　龍涎香<lb/>
蘇門荅剌國有龍涎嶼羣龍交卧其上遺沫入水取以<lb/>
為香浮水為上滲沙者次之魚食腹中刺出如斗者又<lb/>
次之彼國亦甚珍貴<lb/>
　　沉香<lb/>
質重劈開如墨色者佳沉取沉水然好速亦能沉以隔<lb/>
<pb n="KR3j0174_WYG_012-2b"/>
火炙過取焦者别置一器焚以熏衣被曾見世廟有水<lb/>
磨雕刻龍鳳者大二寸許盖醮壇中物此僅可供玩<lb/>
　　片速香<lb/>
鯽魚片雉鷄斑者佳以重實為美價不甚高有偽為者<lb/>
當辨<lb/>
　　唵叭香<lb/>
香膩甚着衣袂可經日不散然不宜獨用當同沉水共<lb/>
焚之一名黑香以軟淨色明手指可撚為丸者為妙都<lb/>
<pb n="KR3j0174_WYG_012-3a"/>
中有唵叭餅别以他香和之不甚佳<lb/>
　　角香<lb/>
俗名牙香以面有黑爛色黄紋直透者為黄熟純白不<lb/>
烘焙者為生香此皆常用之物當覓佳者但既不用隔<lb/>
火亦須輕置罏中庶香氣㣲出不作煙火氣<lb/>
　　甜香<lb/>
宣徳年製清逺味幽可愛黑罈如漆白底上有燒造年<lb/>
月有錫罩盖罐子者絶佳芙蓉梅花皆其遺製近京<lb/>
<pb n="KR3j0174_WYG_012-3b"/>
師製者亦佳<lb/>
　　黄黑香餅<lb/>
恭順侯家所造大如錢者妙甚香肆所製小者及印各<lb/>
色花巧者皆可用然非幽齋所宜宜以置閨閤<lb/>
　　安息香<lb/>
都中有數種總名安息月麟聚仙沉速為上沉速有雙<lb/>
料者極佳内府别有龍挂香倒挂焚之其架甚可玩若<lb/>
蘭香萬春百花等皆不堪用<lb/>
<pb n="KR3j0174_WYG_012-4a"/>
　　暖閣芸香<lb/>
暖閣有黄黑二種芸香短束出周府者佳然僅以備種<lb/>
類不堪用也<lb/>
　　蒼术<lb/>
嵗時及梅雨鬱蒸當間一焚之出句容茅山細梗者佳<lb/>
真者亦艱得<lb/>
　　品茶<lb/>
古今論茶事者無慮數十家若鴻漸之經君謨之録可<lb/>
<pb n="KR3j0174_WYG_012-4b"/>
謂盡善然其時法用熟碾為丸為挺故所稱有龍鳳團<lb/>
小龍團密雲龍瑞雲翔龍至宣和間始以茶色白者為<lb/>
貴漕臣鄭可聞始創為銀絲冰芽以茶剔葉取心清泉<lb/>
漬之去龍腦諸香惟新胯小龍蜿蜒其上稱龍團勝雪<lb/>
當時以為不更之法而我朝所尚又不同其烹試之法<lb/>
亦與前人異然簡便異常天趣悉備可謂盡茶之真味<lb/>
矣至扵洗茶候湯擇器皆各有法寧特侈言烏府雲屯<lb/>
苦節建城等目而已㢤<lb/>
<pb n="KR3j0174_WYG_012-5a"/>
　　虎丘天池<lb/>
最號精絶為天下冠惜不多産又為官司所㨿寂寞山<lb/>
家得一壺兩壺便為竒品然其味實亞扵岕天池出龍<lb/>
池一帶者佳出南山一帶者最早㣲帶草氣<lb/>
　　岕<lb/>
浙之長興者佳價亦甚高今所最重荆溪稍下採茶不<lb/>
必太細細則芽初萌而味欠足不必太青青則茶已老<lb/>
而味欠嫩惟成梗蔕葉緑色而團厚者為上不宜以日<lb/>
<pb n="KR3j0174_WYG_012-5b"/>
晒炭火焙過扇冷以箬葉襯罌貯高處盖茶最喜溫<lb/>
燥而忌冷濕也<lb/>
　　六合<lb/>
宜入藥品但不善炒不能發香而味苦茶之夲性實佳<lb/>
　　松蘿<lb/>
十數畝外皆非真松蘿茶山中亦僅有一二家炒法甚<lb/>
精近有山僧手焙者更妙真者在洞山之下天池之上<lb/>
新安人最重之兩都曲中亦尚此以易扵烹煮且香烈<lb/>
<pb n="KR3j0174_WYG_012-6a"/>
故耳<lb/>
　　龍井天目<lb/>
山中早寒冬來多雪故茶之萌芽較晚採焙得法亦可<lb/>
與天池並<lb/>
　　洗茶<lb/>
先以滚湯候少溫洗茶去其塵垢以定碗盛之俟冷㸃<lb/>
茶則香氣自發<lb/>
　　候湯<lb/>
<pb n="KR3j0174_WYG_012-6b"/>
緩火炙活火煎活火謂炭火之有熖者始如魚目為一<lb/>
沸縁邊泉湧為二沸奔濤濺沫為三沸若薪火方交<lb/>
水釡纔熾急取旋傾水氣未消謂之嫰若水踰十沸湯<lb/>
已失性謂之老皆不能發茶香<lb/>
　　滌器<lb/>
茶瓶茶盞不潔皆損茶味須先時洗滌淨布拭之以備<lb/>
用<lb/>
　　茶洗<lb/>
<pb n="KR3j0174_WYG_012-7a"/>
以砂為之製如碗式上下二層上層底穿數孔用洗茶<lb/>
沙垢悉從孔中流出最便<lb/>
　　茶罏湯瓶<lb/>
有姜鑄銅饕餮獸面火罏及純素者有銅鑄如鼎彞<lb/>
者皆可用湯瓶鉛者為上錫者次之銅者不可用形如<lb/>
竹筒者既不漏火又易㸃注甆瓶雖不奪湯氣然不適<lb/>
用亦不雅觀<lb/>
　　茶壺<lb/>
<pb n="KR3j0174_WYG_012-7b"/>
壺以砂者為上盖既不奪香又無熟湯氣供春最貴第<lb/>
形不雅亦無差小者時大賔所製又太小若得受水半<lb/>
升而形製古潔者取以注茶更為適用其提梁臥𤓰雙<lb/>
桃扇面八棱細花夾錫茶替青花白地諸俗式者俱不<lb/>
可用錫壺有趙良璧者亦佳然宜冬月間用近時吳中<lb/>
歸錫嘉禾黄錫價皆最高然製小而俗金銀俱不入品<lb/>
　　茶盞<lb/>
宣廟有尖足茶盞料精式雅質厚難冷潔白如玉可<lb/>
<pb n="KR3j0174_WYG_012-8a"/>
試茶色盞中第一世廟有壇盞中有茶湯果酒後有金<lb/>
籙大醮壇用等字者亦佳他如白定等窑藏為玩器不<lb/>
宜日用盖㸃茶須熁盞令熱則茶面聚乳舊窑器熁熱<lb/>
則易損不可不知又有一種名崔公窑差大可置果實果<lb/>
亦僅可用榛松新笋鷄豆蓮實不奪香味者他如柑<lb/>
橙茉莉木樨之類斷不可用<lb/>
　　擇炭<lb/>
湯最惡煙非炭不可落葉竹篠樹梢松子之類雖為雅<lb/>
<pb n="KR3j0174_WYG_012-8b"/>
談實不可用又如暴炭膏薪濃煙蔽室更為茶魔炭<lb/>
以長興茶山出者名金炭大小最適用以麩火引之可<lb/>
稱湯友<lb/>
　<lb/>
　<lb/>
　<lb/>
　<lb/>
　長物志卷十二<lb/>
</p>
<p>
</p>
  </div></body>
</text>\m</TEI>
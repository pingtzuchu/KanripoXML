<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>刋誤巻下</head> <lb/>
    <p>
<pb n="KR3j0027_WYG_002-1a"/>
欽定四庫全書<lb/>
　刋誤巻下<lb/>
　　　　　　　　　　　　　唐　李涪　撰<lb/>
　　封爵<lb/>
周制五等爵以封諸侯以其有功加地進律以是所封<lb/>
之國固定非處一方近者凡所封邑必取得姓之地所<lb/>
以疇庸進爵有違王度竊以蕭何封酇侯蕭之得姓不<lb/>
在於酇曹參封平陽侯曹之得姓不在平陽國朝房𤣥<lb/>
<pb n="KR3j0027_WYG_002-1b"/>
齡封梁公房之得姓不在於梁杜如晦封萊公杜之得<lb/>
姓不在於萊古典粲然不可悉數其誤也始於幸蜀之<lb/>
年中書主者不閑舊制故也<lb/>
　　祈雨<lb/>
庚子嵗夏旱禾黍不逾尺京城米粟日増其價一日逹<lb/>
彼九重天子下詔宰臣禱祀所宜承命不過一二日䖍<lb/>
誠於郊廟乃下太常擇日太卜署状宜用來月六日癸<lb/>
亥至是旱苖悉為枯荄矣<lb/>
<pb n="KR3j0027_WYG_002-2a"/>
　　發救兵<lb/>
夫請濟師者是兵力危殆求之速也不逾一兩日發之<lb/>
足以應其急也主帥問其來由命軍師曰為擇一日以<lb/>
遂其請翌日師復命曰以後日戊午吉及乎師至軍壘<lb/>
已陷<lb/>
　　進獻竒零<lb/>
戊戌嵗閲報状見潤州節度進應天節白金二千六百<lb/>
五十七兩臣下獻夀國有常儀少曷不曰二千兩多曷<lb/>
<pb n="KR3j0027_WYG_002-2b"/>
不曰三千兩竒零微鮮無異償債豈臣子之禮哉<lb/>
　　起居<lb/>
今代謁見尊崇皆謹祇候起居起居者動止理固不乖<lb/>
近者復云謹祗候起居某官其義何在相承斯誤曽不<lb/>
經心<lb/>
　　佳禮<lb/>
吉凶賔軍嘉是為五禮婚姻屬之嘉嘉者善也今代每<lb/>
言婚姻則曰佳期者美也婚姻之重所宜依經若用為<lb/>
<pb n="KR3j0027_WYG_002-3a"/>
佳實傷古義<lb/>
　　鵞<lb/>
夫展禮之夕壻執鴈入奠執䞇之義也又以鴈是隨陽<lb/>
之禽隨夫所適鴈是野物非時莫能致故以鵞替之者<lb/>
亦曰奠鴈爾雅云舒鴈鵞鵞亦鴈之屬也其有重於嗣<lb/>
續切於成禮者乃以厚價致之既而獲則曰已有鵞矣<lb/>
何以鴈為是以鴈為使代鵞為禮鴈為長<hi>除悵反</hi>物典故<lb/>
将廢何不正之<lb/>
<pb n="KR3j0027_WYG_002-3b"/>
　　拜客<lb/>
婚期云來日婦於庭拜舅姑次謁夫之長屬中外故舊<lb/>
皆當婦禮即通謂之客故有拜客之名今代非親非舊<lb/>
皆列坐而覿婦容豈其宜哉<lb/>
　　拜四<lb/>
夫郊天祭地止於再拜其禮至重尚不可加今代婦謁<lb/>
姑章其拜必四予輒詳之婦初再拜次則跪獻衣服支<lb/>
史承其筐篚則跪而受之常於此際授受多誤故四拜<lb/>
<pb n="KR3j0027_WYG_002-4a"/>
相屬因為疑又婦拜夫家長老長老答之則又再拜即<lb/>
其事也士林威儀豈可傚諸下里耶謁拜姑章宜修典<lb/>
故再申揷地<hi>周禮婦拜揷地</hi>其儀可觀<lb/>
　　婦謁姑不宜表以絹囊<lb/>
投刺始於雋不疑冠進賢冠帯<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>具劍上謁暴勝之上<lb/>
謁如今之投刺也爾後凡言謁見必先以此道其姓名<lb/>
行於婦人即未知其所自然亦不失於禮敬其有違舅<lb/>
姑在於他國者因節序推遷亦以名紙逺申參奉之儀<lb/>
<pb n="KR3j0027_WYG_002-4b"/>
近代皆以絹囊緘之有同尺題重封也至於婦來面謁<lb/>
舅姑合申投刺之禮豈宜亦以彩帛表之卑敬有乖所<lb/>
宜削去<lb/>
　　樂論<lb/>
貞觀十七年太宗文皇帝與太常少卿祖孝孫論樂太<lb/>
宗曰治政善惡豈此之因御史大夫杜淹曰陳之將亡<lb/>
也為玉樹後庭花隋之将亡也為伴侣行路難聞之莫<lb/>
不悲泣所謂亡國之音以是觀之實自於樂帝曰不然<lb/>
<pb n="KR3j0027_WYG_002-5a"/>
夫音聲豈能感人歡者聞之則悅憂者聽之則悲悲悅<lb/>
在人非因樂也今玉樹伴侣其聲具存今為公奏之知<lb/>
公必不悲矣予曰聖主有所未悟耳禮云國家將興必<lb/>
有禎祥國家將亡必有妖孽見乎蓍龜動乎四體斯曲<lb/>
者陳隋二主之所作也二主荒淫自娱不知將亡之音<lb/>
形於曲折矣是知休徵咎徵皆見其兆豈止於歌樂也<lb/>
哉如文皇君人之道與舜禹比隆耆㓜欣欣然得其所<lb/>
也雖聞桑間濮上如聞韶濩之音何後庭花伴侣行能<lb/>
<pb n="KR3j0027_WYG_002-5b"/>
感其心哉哀也樂也繫於時君詩不云乎治世之音安<lb/>
以樂其政和亂世之音怨以怒其政乖亡國之音哀以<lb/>
思其民困斯之謂也<lb/>
　　釋怪<lb/>
李商隠為文曰儒者之師曰魯仲尼仲尼師耼猶龍不<lb/>
知耼師竺乾善入無為稽首正覺吾師吾師夫老子生<lb/>
於周為柱下史司馬遷史記與韓非同傳曰老子無為<lb/>
自化清浄自正韓非揣事情循勢理故作老子韓非同<lb/>
<pb n="KR3j0027_WYG_002-6a"/>
傳此則老子行藏之道盡於是矣既正史不言老子適<lb/>
異域師於竺乾未知商隠何為取信孔宣父於魯襄公<lb/>
二十一年至哀公十六年卒當周敬王也聖自天資而<lb/>
能廣學師堯舜文王周公之道以老子老而能熟古事<lb/>
故仲尼師之師之之道謂聖人學無常師主善為師又<lb/>
曰三人行必有我師焉非謂㓜而師之如堯舜文王周<lb/>
公之聖徳也故袁宏後漢書孔融答李膺曰先君孔子<lb/>
與子先人李耳同徳比義而相師友是也孟軻論伯夷<lb/>
<pb n="KR3j0027_WYG_002-6b"/>
非其君不事非其民不使治則進亂則退言伊尹也何<lb/>
事非君何使非民治亦進亂亦進論仲尼則曰可以仕<lb/>
則仕可以止則止可以久則久可以速則速乃所願學<lb/>
史遷直筆述乎聖徳以遺後人爾來一千祀歴諸百王<lb/>
行其道者中外寧違其敎者君臣亂竺乾者經史無聞<lb/>
佛書自言生於周昭王時言後漢明帝夢金人有傅毅<lb/>
對徵於周漢正史並無此文未知耼師竺乾出於何典<lb/>
近世尚綺靡鄙稽古而商隠詞藻竒麗為一時之最所<lb/>
<pb n="KR3j0027_WYG_002-7a"/>
著尺題篇詠少年師之如不及無一言經國無纎意奨<lb/>
善唯逞章句因以知夫為錦者纎巧萬狀光輝曜目信<lb/>
其美矣首出百工唯是一端得其性也至於君臣長㓜<lb/>
之義舉四隅莫反其一也彼商隠者乃一錦工耳豈妨<lb/>
其愚也哉<lb/>
　　昭穆<lb/>
按禮記昭明也穆美也盖光揚先祖之徳著斯美號至<lb/>
晉武帝以其父名昭改為韶音歴代已逺豈宜為晉氏<lb/>
<pb n="KR3j0027_WYG_002-7b"/>
之諱而行於我唐哉今請復為昭穆<lb/>
　　洛隨<lb/>
漢以火徳有天下後漢都洛陽字旁有水以水尅火故<lb/>
就隹隨以魏周齊不遑寧䖏文帝惡之遂去走單書隋<lb/>
字故今洛字有水有隹隨字有走無走夫文字者致理<lb/>
之本豈以漢隨兩朝不經之忌而可法哉今宜依古文<lb/>
去隹書走<lb/>
　　僅甥傍繆廐薦<lb/>
<pb n="KR3j0027_WYG_002-8a"/>
近嵗精用文字者反以僅為逺近之近僅者纔也纔以<lb/>
身免纔得中算爾雅云謂我舅者曰甥近者皆去男空<lb/>
書生字不原聖人之旨徒欲異於經文旁者旁求諸野<lb/>
旁求儒雅皆是本字近日皆以旁為傍始𫝊胥生近逼<lb/>
文史繆者名與實爽曰繆又繩愆糾繆又如織絍紕繆<lb/>
近者凡書繆字悉皆從言遂使紕繆廢而不用又五十<lb/>
年來馬廏字皆書廐字廏字從殳既字從旡經史中且<lb/>
無此廐字殳者戈㦸之類馬亦武事故曰廏庫是以廏<lb/>
<pb n="KR3j0027_WYG_002-8b"/>
字從殳若從旡即失武事之義薦字經史並從卄不單<lb/>
書廌<hi>音獬豸之廌</hi>此而不悟曷曰文人<lb/>
　　奉陵<lb/>
奉陵内官内人固有舊制某自省事六十年來常見報<lb/>
状云内官某以某過奉陵内人亦時有之復見士大夫<lb/>
每選兒孫主守塋域必以謹良寡過者䖏之夫事生尚<lb/>
擇其人奉先尤宜盡敬且禮云父母愛一人焉子愛一<lb/>
人焉自衣服飲食皆無敢視父母所愛聖人垂敎誠可<lb/>
<pb n="KR3j0027_WYG_002-9a"/>
企及今以罰過配陵實乖嚴奉之禮其奉陵内官伏請<lb/>
遵行舊制不用有過之人<lb/>
　　宰相合與百官抗禮<lb/>
宰相權重位尊百僚瞻敬然與九品抗禮古今謂㑹昌<lb/>
已前不易斯制咸通已後每謁見丞相必先言中外申<lb/>
拜首乃盡具臣之儀韋庻人保衡為相既曰外進且非<lb/>
公望當時崇秩宿徳競造其門接跡排肩皆被傲然當<lb/>
其拜禮韋於中書命酒執爵揖讓之際師保尚書一時<lb/>
<pb n="KR3j0027_WYG_002-9b"/>
下拜自後羣官謁相府罕有不言中外曲申畢敬者昔<lb/>
汲黯不拜大将軍有揖客為重豈不信哉<lb/>
　　切韻<lb/>
自周隨已降師資道廢既號𫝊授遂憑精音切韻始於<lb/>
後魏校書令李啓撰聲韻十卷夏侯詠撰四聲韻略<lb/>
十二巻撰集非一不可具載至陸法言採諸家纂述而<lb/>
為己有原其著述之初士人尚多専業經史精練罕有<lb/>
不述之文故切韻未為時人之所急後代學問日淺尢<lb/>
<pb n="KR3j0027_WYG_002-10a"/>
少專經或舍四聲則秉筆多礙自爾已後乃為切要之<lb/>
具然呉音乖舛不亦甚乎上聲為去去聲為上又有字<lb/>
同一聲分為兩韻且國家誠未得術又於聲律求人一<lb/>
何乖濶然有司以一詩一賦而定否臧言匪本音韻非<lb/>
中律於此考覈以定去畱以是法言之為行於當代法<lb/>
言平聲以東農非韻以東崇為切上聲以董勇非韻以<lb/>
董動為切去聲以送種非韻以送衆為切入聲以屋燭<lb/>
非韻以屋宿為切又恨怨之恨則在去聲佷戾之佷則<lb/>
<pb n="KR3j0027_WYG_002-10b"/>
在上聲又言辯之辯則在上聲冠弁之弁則在去聲又<lb/>
舅甥之舅則在上聲故舊之舊則在去聲又皓白之皓<lb/>
則在上聲號令之號則在去聲又以恐字若字俱去聲<lb/>
今士君子於上聲呼恨去聲呼恐得不為有知之所笑<lb/>
乎又舊書曰嘉謨嘉猷法言曰嘉予嘉猷詩曰載沈載<lb/>
浮法言曰載沉載浮<hi>伏予反</hi>夫吳民之言如病瘖風而噤<lb/>
每啓其口則語淚喎呐隨聲下筆竟不自悟凡中華音<lb/>
切莫過東都盖居天地之中禀氣特正予嘗以其音證<lb/>
<pb n="KR3j0027_WYG_002-11a"/>
之必大哂而異焉且國風杕杜篇云有杕之杜其葉湑<lb/>
湑獨行踽踽豈無他人不如我同姓又雅大東篇曰周<lb/>
道如砥其直如矢君子所履小人所視此則不切聲律<lb/>
足為驗矣何須東冬中終妄别聲律詩頌以聲韻流靡<lb/>
貴其易熟人口能遵古韻足以詠歌如法言之非疑其<lb/>
怪矣予今别白去上各歸本音詳較重輕以符古義理<lb/>
盡於此豈無知音其間乖舛既多載述難盡申之後序<lb/>
尚愧周詳<lb/>
<pb n="KR3j0027_WYG_002-11b"/>
　　祭物先<lb/>
禮云𤓰祭上環又曰吾食於少施氏而飽少施氏食我<lb/>
以禮吾祭作而辭曰疏食不足祭也此則祭物之先謂<lb/>
神農火食徳侔造化後人追而敬之今代尚崇佛氏謂<lb/>
之衆生士子儒人宜遵典敎<lb/>
　　弔者跪<lb/>
夫為弔者主人當踴弔者跪以手承主人而發弔詞其<lb/>
有主人官髙弔者位卑不敢手及尊者但跪而起起而<lb/>
<pb n="KR3j0027_WYG_002-12a"/>
致詞禮也今代不循其義皆先一拜謂之跪禮至有輕<lb/>
服主人無踴客亦先申一拜豈曰經心於展禮乎<lb/>
　　短啓短疏<lb/>
今代盡敬致禮必有短啓短疏出於晉宋兵革之代時<lb/>
國禁書疏非弔䘮問疾不得輒行尺牘故羲之書首云<lb/>
死罪是違制令故也且啓事論兵皆短而緘之貴易於<lb/>
隠藏前進士崔旭累世藏鍾王書即有羲之啓事一帖<lb/>
折紙尚存盖事出一時沿習不改我唐賢儒接武壞法<lb/>
<pb n="KR3j0027_WYG_002-12b"/>
必修晉宋權機焉可行於聖代令啓事弔疏皆同當代<lb/>
書題削去短封以絶舛謬<lb/>
　　七曜厯<lb/>
賈相國躭撰日月五星行厯推擇吉凶無不差繆夫日<lb/>
星行度遲速不常謹按長厯太陽與水星一年一周天<lb/>
今賈公言一星直一日則是唐堯聖厯甘氏星皆無凖<lb/>
慿何所取則是知賈公之作過於率爾復有溺於陰陽<lb/>
曲言其理者曰此是七曜日直非干五星常度所言既<lb/>
<pb n="KR3j0027_WYG_002-13a"/>
有遲速焉可七日之内能致一周賈公好竒而不悟其<lb/>
怪妄也遂致髙駢慕一公之作誑惑愚淺往往神之<lb/>
　　廄焚<lb/>
廄焚子退朝曰傷人乎不問馬注云重人而賤畜也其<lb/>
下曰不問馬是門弟子歎重夫子之言或有論者曰傷<lb/>
人乎否問馬言先問人後問馬且焚廄退朝而問曰傷<lb/>
人乎又問傷馬乎此乃人之常情何足紀述本以不問<lb/>
馬唯問人弟子慕聖人推心足以垂範又傷人乎即是<lb/>
<pb n="KR3j0027_WYG_002-13b"/>
問之之辭<lb/>
　　臈日非節<lb/>
夫節者因天地四時也而為之節非人事推移而能變<lb/>
之禮云臈也嵗十二月臈得禽獸為祭百神以相其功<lb/>
夫火徳之君以子祖戌臈土徳之君以丑祖辰臈各繫<lb/>
五運盛衰推而用之非稟天地四氣是知臈月為節則<lb/>
乖本義今代凡造作百物必取臈日欲其無壞腐之弊<lb/>
也但取臈月中合作自無朽蠧若須臈日豈謂逹於事<lb/>
<pb n="KR3j0027_WYG_002-14a"/>
耶<lb/>
　　繕完葺牆<lb/>
左𫝊子産相鄭伯以如晉晉侯以魯䘮未之見也子産<lb/>
壞客館之垣以納車馬士文伯讓之曰繕完葺牆以待<lb/>
賔客若皆毁之何以供命予謂垣壞葺之而已今云繕<lb/>
墻豈古人於文理如此不逹耶所疑字誤遂有繁文予<lb/>
輒究其義是繕宇葺墻以待賔客此則本書宇誤為完<lb/>
書曰峻宇雕牆足以為比况上文云髙其閈閎厚其垣<lb/>
<pb n="KR3j0027_WYG_002-14b"/>
牆又曰司空以時平易道路館宫室如此足以待賔客<lb/>
豈徒葺牆而可以崇大諸侯之館哉<lb/>
　　論醫<lb/>
夫醫切脉指下能知生死者非天受其性則因積學而<lb/>
致然始或著能末而寡效論者以始能命通也末繆數<lb/>
窮也予曰不然其初屢中喜於積財記憶未衰軫理方<lb/>
銳及其久也筋力已疲志怠心勞獲效遂鮮則始能末<lb/>
繆於斯見矣若以數之通塞豈曰知理哉<lb/>
<pb n="KR3j0027_WYG_002-15a"/>
　　舅姑服<lb/>
子夏䘮服𫝊婦為舅姑齊衰五升布十一月而練十三<lb/>
月而祥十五月而禫禫後門庭尚素婦服青縑衣以俟<lb/>
夫之終䘮習俗以婦之服青縑謂其尚在䘮制故因循<lb/>
亦同夫之䘮紀再周而後吉禮女子在家以父為天婦<lb/>
人無二天則婦之為舅姑不服齊衰二年著矣貞元十<lb/>
一年河中府倉曹參軍蕭據狀稱堂兄至女子適李氏<lb/>
壻見居䘮今時俗婦為舅姑服三年恐為非禮請禮院<lb/>
<pb n="KR3j0027_WYG_002-15b"/>
詳定垂下詳定判官前太常博士李岧議曰謹按大唐<lb/>
開元禮五服制度婦為舅姑及女子適人為其父母皆<lb/>
齊衰不杖周盖以婦之道以専一不得自逹必繫於人<lb/>
故女子適人服夫以斬而降其父母䘮服傳曰女子已<lb/>
適人為父母何以周也婦人不二斬也婦人從人無専<lb/>
用之道故未嫁從父既嫁從夫夫死從子父者子之天<lb/>
也夫者妻之天也先聖格言歴代不敢易以此論之父<lb/>
母之䘮尚止周嵗舅姑之服無容三年今之學者不本<lb/>
<pb n="KR3j0027_WYG_002-16a"/>
其義輕重紊亂寖以成俗伏以開元禮𤣥宗所修上纂<lb/>
累聖旁求禮經其道昭明其文彰著藏之祕府垂之無<lb/>
窮布在有司頒行天下率土之内固宜遵行有違斯文<lb/>
命曰敗法亂紀伏請正牒以明典章此李岧之論可謂<lb/>
正矣凡居士列得不守之<lb/>
　　杖周議<lb/>
凖禮父在為母為所生母父為嫡子夫為妻皆杖周自<lb/>
周禮已降至於開元禮及唐史二百六十年並不易斯<lb/>
<pb n="KR3j0027_WYG_002-16b"/>
議未聞為兄弟杖者自亂離以後武臣為兄弟始行杖<lb/>
周之禮是賔佐不能以禮正之致其謬誤也予乾寧三<lb/>
年九月行弔於名士之家覩其弟為兄杖門人知舊無<lb/>
有言其乖禮者實慮日久寖以為是自今後士子好禮<lb/>
者於服式之中慎而行之<lb/>
　　祭節拜㦸<lb/>
禮曰君有賜則拜而受之賜莫重於九錫衣服朱户納<lb/>
陛乗輿樂縣虎賁弓矢鈇鉞秬鬯徧詳禮文未有拜衣<lb/>
<pb n="KR3j0027_WYG_002-17a"/>
服虎賁者也是物也故不宜拜若拜朱戸渠門宜謂之<lb/>
神禮記祭法累代祭名不聞有㦸神是知無拜祭之禮<lb/>
也近代受節置於一室朔望必祭之非也凡㦸天子二<lb/>
十四諸侯十今之藩鎮即古之諸侯也在地則施於衙<lb/>
門雖罷守藩閫有爵位崇髙亦許列於私第上元元年<lb/>
宰相吕諲立㦸有司載㦸及門諲方慘服乃更吉服迎<lb/>
而拜之頗為有識者所嗤則知辱君命拜賜可也拜㦸<lb/>
祭節大乖於禮<lb/>
<pb n="KR3j0027_WYG_002-17b"/>
　　客卿<lb/>
按史記春秋之後儒術之士名聞諸侯者既適列國為<lb/>
客卿乃得陳王霸之道如孟軻在齊樂毅在燕趙西漢<lb/>
鄒陽在梁伍被在吳亦行斯道爾後辯說絶但不復客<lb/>
卿耳自中和已後藩鎮道賔者名曰客卿始則索客之<lb/>
徒時有斯號近者名人朝士不免繼之訛謬相承莫不<lb/>
因此恐誤來者故書之以示兒孫<lb/>
　　參謀<lb/>
<pb n="KR3j0027_WYG_002-18a"/>
秦漢之職在賔幕中籌畫戎機非多學深識者莫居是<lb/>
選自亂離已後毎居藩翰必以陰陽伎術者處之仍居<lb/>
將校之末宜重而輕誠可惜也設有文人仗節統戎舉<lb/>
辟名士宜於管記支使之間以正其名不亦善乎<lb/>
　<lb/>
　<lb/>
　<lb/>
　<lb/>
<pb n="KR3j0027_WYG_002-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　刋誤卷下<lb/>
</p>
<p>
</p>
  </div>
</body>
</text>
</TEI>
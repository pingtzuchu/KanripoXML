<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>刋誤卷上</head> <lb/>
    <p>
<pb n="KR3j0027_WYG_001-1a"/>
欽定四庫全書<lb/>
　刋誤卷上<lb/>
　　　　　　　　　　　　　唐　李涪　撰<lb/>
余嘗於學古問政之暇而究風俗之不正者或未造其<lb/>
理則病之於心爰自秦漢迨於近世凡曰乖盭豈可勝<lb/>
道哉前儒廣學刋正固已多矣然尚多漏畧頗惑將來<lb/>
則書𫝊深旨莫測精微而沿習舛儀得陳愚淺撰成五<lb/>
十篇號曰刋誤雖欲自申專志亦如路瑟以掇其譏也<lb/>
<pb n="KR3j0027_WYG_001-1b"/>
　　二都不並建<lb/>
予少讀歴代史每考沿習自夏殷迄於周齊未聞兩都<lb/>
並置東西牙處者夫殷之五遷盖建國不安之為也竟<lb/>
都於亳底綏四方武王克殷為周成王卜洛幽王為犬<lb/>
戎所敗平王東遷自是不復都豐鎬矣更於秦漢晉魏<lb/>
但處一都隋以奄宅區宇公私殷富恃此繁盛遂創兩<lb/>
都為巡幸不常用都為憩息之所洎乎我唐髙宗以伊<lb/>
洛勝槩每樂巡幸是時武后殺蕭妃寃出宫室不安竟<lb/>
<pb n="KR3j0027_WYG_001-2a"/>
因登封遂成都洛武氏革唐為周乃立武氏崇先廟於<lb/>
東都神龍初中宗反正遷崇先於西京乃以其地為太<lb/>
廟欲使四海之知我唐復有宗廟矣爾後中宗還京復<lb/>
饗太廟時朝廷多事不暇議去東都權廟但閟而勿饗<lb/>
𤣥宗巡狩駐蹕復饗洛廟是時君臣安於清泰曽不論<lb/>
及宗廟定制遂使後人皆曰兩都不疑矣夫以出征則<lb/>
載遷廟之主亦有所禀既言載主則郡國豈宜復有廟主<lb/>
耶今二都並建各立神主都洛則有洛廟還秦則有秦<lb/>
<pb n="KR3j0027_WYG_001-2b"/>
廟則是便於人而不敬其神也以是而言毅然不移以<lb/>
朝萬國不亦宜乎昔隋時有上言者一帝二都實非舊<lb/>
典遂改為京始創之日已有譏者足顯二都之設可謂<lb/>
不經髙祖武徳七年正月改東都為洛州是知稽古之<lb/>
帝必考是非置郡罷都垂法後世貞觀四年詔發卒修<lb/>
洛陽乾元殿以備巡幸給事中張𤣥素上書陛下頃平<lb/>
東都之始層樓廣殿皆令撤毁天下翕然同心歸仰豈<lb/>
有初則惡其侈靡後則襲其雕麗每承徳音未即巡幸<lb/>
<pb n="KR3j0027_WYG_001-3a"/>
此則事不急之務成虛費之勞國無兼年之積何用兩<lb/>
都之好昔漢祖將都洛陽婁敬一言即日西駕豈不知<lb/>
地推中土貢賦所均但以形勢不如關内也太宗遂止<lb/>
𤣥素奥學逹識為魏文貞推重請罷修建是也兩都置<lb/>
宗廟不殊侍御史顔標上議東都宗廟天寳建中兩度<lb/>
賊陷東都神主散失之外臣據見在十一主並已瘞於<lb/>
兩陛之間向來遲疑未去東都之號者盖以舊廟存焉<lb/>
則顔標所引原廟述漢失禮理亦至矣旋為巨寇焚藝<lb/>
<pb n="KR3j0027_WYG_001-3b"/>
廟室悉成煨燼况乎城闕崩壞宫室丘墟廢之有時契<lb/>
於至理今請制為藩鎮以汝洛節度為名選帥實兵以<lb/>
遏東夏<lb/>
　　春秋仲月巡陵不合擊樹<lb/>
開元禮春秋二仲月司徒司空巡陵春則掃除枯朽秋<lb/>
則芟薙繁蕪掃除者當發生之時欲使盛茂也芟薙者<lb/>
當秋殺之時除去擁蔽且慮火災也以三公之任隆位<lb/>
髙度力展儀以己率衆令巡陵公卿皆持小斧即其義<lb/>
<pb n="KR3j0027_WYG_001-4a"/>
也近代選任稍輕不逹舊禮將及陵關則取縣吏持斧<lb/>
擊樹三發謂之告神其為不經又何甚也<lb/>
　　禮儀使<lb/>
九卿太常專掌禮樂累代沿習不更其名又春官氏主<lb/>
國之五禮吉凶賔軍嘉也寺有少卿博士禮部有郎中<lb/>
貟外慎選儒學逹於典禮者足以咨訪大國儀範豈有<lb/>
闕文而代宗皇帝用顔真卿為禮儀使真卿博通典式<lb/>
曷不授太常卿禮部尚書而使掌國禮奈何禮儀以使<lb/>
<pb n="KR3j0027_WYG_001-4b"/>
為名則何異營田租庸者乎前史所無我唐有之必為<lb/>
後世之譏宜亟去其名也<lb/>
　　開府儀同三司<lb/>
周制太師太傅太保為三公秦則有太尉司徒司空及<lb/>
安帝以車騎将軍鄧騭為開府儀同三司謂别開一府<lb/>
得比三公皇唐用開府為散階令有拜太師太保太尉<lb/>
司徒司空真秩者反以開府儀同三司為階授受之間<lb/>
莫此商較後代論者曰起自唐得不以乖舛為愧哉若<lb/>
<pb n="KR3j0027_WYG_001-5a"/>
以醻賞勲伐名數實繁秩至三公何須以階為盛<lb/>
　　宰相不合受節察防禦團練等使櫜鞬拜禮<lb/>
今代節度使帯平章者凡經藩鎮節察使必具櫜鞬迎<lb/>
於道左未知禮出何代前史國典並無其文且國初州<lb/>
郡皆以都督敕使理之至景雲二年賀拔延嗣除涼州<lb/>
都督充河西節度自此始有節度之號景雲以後六典<lb/>
㑹要並無節度使觀察使戎服迎拜使相之禮若宜有<lb/>
之則節度使降麻防禦使制下之日便合具軍容詣中<lb/>
<pb n="KR3j0027_WYG_001-5b"/>
書謁謝在城既無此禮外府何為行之宰相位雖崇重<lb/>
猶與九品抗禮今則俱是将相豈可倨受戎容予嘗仰<lb/>
而思之乃悟其事必因元帥都統遂有是儀何者天寳<lb/>
逆賊建中叛臣既陷兩京兵連淮朔此際徵集師旅又<lb/>
假回騎軍戎繁雜宜以位髙威震者都統而制之哥舒<lb/>
翰郭子儀繼為元帥都統時諸道節使㑹兵討叛者必<lb/>
以軍禮導之而淮朔亦不以是為讓欲使軍中禀大将<lb/>
軍之命也爾後元和十一年裴度提相印充淮西節使<lb/>
<pb n="KR3j0027_WYG_001-6a"/>
兼淮西宣慰使㑹諸鎮師旅十餘萬衆指揮節制憲宗<lb/>
悉委於度及平逋冦李愬統兵入蔡州屯兵鞠塲以待<lb/>
度馬首具櫜鞬度將避之愬曰此方不識上下等威久<lb/>
矣愬今具戎服拜相國於堂下使吏民瞻覩敬畏生焉<lb/>
如此可不勞理矣度然之蔡邦遂清蔡人遂寧愬以度<lb/>
兼宣慰處置使宰相專征不異都統之重故具戎服以<lb/>
申拜敬且以禮示蔡民也爾後為藩鎮兼平章事者不<lb/>
謂我非元帥都統唯以宰相合當節度防禦等使櫜鞬<lb/>
<pb n="KR3j0027_WYG_001-6b"/>
拜禮舛誤相承所宜改正<lb/>
　　副大使<lb/>
國朝大邦土有以親王或宰相遙領者則副大使知節<lb/>
度事始於貞觀八年以蜀王恪遥領益州都督開元十<lb/>
五年兵部侍郎河西節度副大使知節度事蕭嵩中書<lb/>
門下平章事節如故親王宰相遙領自此始也自後率<lb/>
用為常本以大使在京則一軍之權以副大使主之今<lb/>
正授節度使且無遥領之名亦曰副大使知節度使藩<lb/>
<pb n="KR3j0027_WYG_001-7a"/>
方之選任莫重焉宜正其名以示楷則<lb/>
　　都都統<lb/>
辛丑歳大駕在蜀以巨冦未殄命中書令王鐸仗節鎮<lb/>
滑䑓且統關東諸將收復京國時有論曰京西北言統<lb/>
者三四人慮不禀鐸之節制宜立其號曰都都統鐸兩<lb/>
朝丞相三陟台司名位顯著武将莫不望風願受指畫<lb/>
曷須都都方可統制自秦漢已降将相統戎盖多無有<lb/>
都都統之號所引故事則曰先帝時俳優各恃恩寵願<lb/>
<pb n="KR3j0027_WYG_001-7b"/>
為都知者咸允其請一日大合樂樂工諠譁上召都知<lb/>
止之三十人並進上曰止召都知何為畢至梨園使奏<lb/>
曰三十人皆都知職列既等不能相下上乃命李可及<lb/>
為都都知此則故事也然中令急於殄寇不以是為辱<lb/>
曷不曰諸軍西南行營都統制帥之號莫過於斯<lb/>
　　上事拜㕔<lb/>
朝廷典式出於南宫予亦為尚書郎陪郎上事多矣是<lb/>
日儐者引上事官面北再拜余乃詰之曰曷再拜曰拜㕔<lb/>
<pb n="KR3j0027_WYG_001-8a"/>
予曰非也此乃拜恩也盖京城官署皆在大内之南故<lb/>
先面北再拜然後踐履官常儐者不逹乃曰拜㕔予嘗<lb/>
為河南少尹至上事日功曹吏張從玘曰請服羅巾吉<lb/>
衫予詢之則曰先拜恩後上事又衆官列位儐者曰面<lb/>
西再拜拜訖成上事之禮既事予以其有知奨而勉之<lb/>
吏曰非某所知某叔祖嘗為功曹吏時李相國珏為河<lb/>
南尹命功曹參軍示之曰先拜恩後上事小人傳之父<lb/>
祖不敢廢闕予喜小吏好善將慕李公得禮故書之以<lb/>
<pb n="KR3j0027_WYG_001-8b"/>
示将來<lb/>
　　壓角<lb/>
兩省官上事日宰相臨焉上事者設床几面南而坐判<lb/>
三道案宰相别施一床連上事官床坐於西隅謂之壓<lb/>
角自常侍而下以南為上差舛相承實乖禮敬曷不為<lb/>
丞相設位於衆官之南常侍諌議給事舍人循次而坐<lb/>
於丞相之下尊卑有序足以為儀壓角之來莫究其始<lb/>
開元禮及累朝典故並無其文習俗因循莫近於理今<lb/>
<pb n="KR3j0027_WYG_001-9a"/>
請去壓角以釋衆疑<lb/>
　　曽參不列四科<lb/>
今人之論皆以孝者人之本也先聖重之不列四科所<lb/>
以曽參不列十哲之次愚謂不然夫徳行之特著莫大<lb/>
孝焉是以夫子門人推重顔回及乎講則曽參侍坐是<lb/>
知聖人之旨二子莫有後先曽子不列四科者先述聖<lb/>
人一時列坐門人弟子耳豈是舍曽氏之大孝重宰我<lb/>
之言語盖不在其席故不盡舉此如太宗文皇帝使王<lb/>
<pb n="KR3j0027_WYG_001-9b"/>
珪品藻李靖魏徵戴胄温彦博房𤣥齡時則有若髙士<lb/>
廉杜淹岑文本楊師道劉洎李大亮褚遂良才識豈在<lb/>
温戴之下乎偶不在列故不徧稱將釋衆疑方今以喻<lb/>
　　出土牛<lb/>
月令出土牛以示農耕之早晚謂於國城之南立土牛<lb/>
其言立春在十二月望策牛人近前示其農早也立春<lb/>
在十二月晦及正月朔則策牛人當中示其農中也立<lb/>
春在正月望策牛人在後示其農晩也為國之大計不<lb/>
<pb n="KR3j0027_WYG_001-10a"/>
失農時故聖人急於養民務成東作今天下州郡立春<lb/>
日制一土牛飾以文彩即以綵杖鞭之既而碎之各持<lb/>
其土以祈豐稔不亦乖乎<lb/>
　　侍中僕射官號<lb/>
宓羲氏以龍名官神農氏以火黄帝以雲少昊氏以鳥<lb/>
自顓頊已降而名以民事又以五行為官卨作司徒敬<lb/>
敷五敎禹作司空以平水土周則以春夏秋冬配為官<lb/>
名伏以古者命官以天地四時五行雲龍為號者皆上<lb/>
<pb n="KR3j0027_WYG_001-10b"/>
禀天時下逹人事見聖人垂意末有不急於惠民者也<lb/>
後代不究深旨率爾命官僕射侍中尤為不可秦有侍<lb/>
中僕射其初且非官名唯供奉左右是其職業侍中當<lb/>
西漢掌乗輿服御下至䙝器虎子之類虎子溺器也武<lb/>
帝以孔安國為侍中以其儒者特許掌御唾壺朝廷榮<lb/>
之云侍中本丞相吏也五人往來殿内奏事故曰侍中<lb/>
又僕射者<hi>射音夜尢寡其義</hi>在秦有周青臣孔衍注云僕射小<lb/>
官扶左右者也亦曰主射乃守門之夫在漢為武士在<lb/>
<pb n="KR3j0027_WYG_001-11a"/>
宫門則曰宫門僕射在永巷則曰永巷僕射盖言僕御<lb/>
執射之夫也如今宦豎之首耳皆因權倖漸峻官名開<lb/>
元元年改左右僕射為左右丞相是官號之不正也又<lb/>
則天寵侍御者張景宗其官號曰控鶴監向五王未復<lb/>
唐徳則控鶴亦占丞相之名也以是而言皆因權倖漸<lb/>
竊相權我唐分職設官必先舊典茍踵斯弊曷範将來<lb/>
今請遵周故事以司徒司空為正宰相或無勲徳元臣<lb/>
則宜暫虚其位兼置中書而不用<lb/>
<pb n="KR3j0027_WYG_001-11b"/>
　　士大夫立私廟不合奏請<lb/>
禮嫡士立二廟庶人祭於寢累代禮文不易斯義開元<lb/>
十二年勅一品許祭四廟三品許祭三廟五品二廟嫡<lb/>
士亦許祭二廟爾後禮令並無革易古者廟連於家家<lb/>
主之䘮則殯於西階之上鄉人儺孔子朝服立於阼階<lb/>
又曰䘮不慮居為無廟也則知居不違廟禮典昭然近<lb/>
代顯居上位率多祭寝亦嘗發問皆曰官品未宜有位<lb/>
至将相者奏請之詞則曰臣官階並及三品準令合立<lb/>
<pb n="KR3j0027_WYG_001-12a"/>
私廟是不知舊制妄有論奏廟貎申敬用展孝思豈於<lb/>
霜露之情合俟朝廷之命盖以将同列㦸先白有司既<lb/>
展哀榮宜遵典故<hi>原其奏請之因盖立廟不在其家别於坊選吉地乃為府縣申奏或有官</hi>
<hi>居顯重慎慮是宜營構之初亦自間奏相習既久致立廟須至聞奏</hi>
　　九寺皆為棘卿<lb/>
凡言九寺皆曰棘卿周禮三槐九棘槐者懷也上佐天<lb/>
子懷來四裔棘者言其赤心以奉其君皆三公九卿之<lb/>
任也近代唯大理得言棘卿下寺則否九卿皆樹棘木<lb/>
<pb n="KR3j0027_WYG_001-12b"/>
大理則於棘下訊鞫其罪所謂大司冦聽刑於棘木之<lb/>
下<lb/>
　　京尹不合避御史<lb/>
京尹皇都專理任莫重焉且以刑法財賦統而兼制御<lb/>
史之職糾繆繩愆本為避嫌不合私謁三司慎守遂絶<lb/>
經過今代京尹逢御史於路必避馬而敬之名分既乖<lb/>
曷為取則且秩五品不避御史比肩事主於理誠然則<lb/>
京尹委用之權豈輕於郎官國子博士者乎漢桓典傳<lb/>
<pb n="KR3j0027_WYG_001-13a"/>
曰行行且止避驄馬御史行者且止尚能記之豈漢制<lb/>
京尹避御史偶不載於正史耶乃知前史不書是無避<lb/>
馬之理必以刑賦為嫌止於不相過從而已然相值於<lb/>
路但以色勃而返可也<lb/>
　　火<lb/>
論語曰鑽燧改火春榆夏棗秋柞冬槐則是四時皆改<lb/>
其火自秦漢已降漸至簡易唯以春是一嵗之首止一<lb/>
鑚燧而適當改火之時是為寒食節之後既曰就新即<lb/>
<pb n="KR3j0027_WYG_001-13b"/>
去其舊今人持新火曰勿與舊火相見即其事也又禮<lb/>
記郊特牲云季春出火為禁火此則禁火之義昭然可<lb/>
徵俗傳禁火之因皆以介推為據是不知古故以鑽燧<lb/>
證之<lb/>
　　座主當門生拜禮<lb/>
春官氏每嵗選升進士三十人以備将相之任是日自<lb/>
状元已下同詣座主之宅座主立於庭一一而進曰某<lb/>
外氏某家或曰甥或曰弟又曰某大外氏某家又曰外<lb/>
<pb n="KR3j0027_WYG_001-14a"/>
大外氏某家或曰重表弟或曰表甥孫又有同宗座主<lb/>
宜為姪而反為叔言叙既畢拜禮得申予輒議曰春官<lb/>
氏選士得其人止供職業耳而俊造之士以經術待聘<lb/>
獲採拔於有司則朝廷與春官氏皆何恩於舉子今使<lb/>
謝之則與選士之旨豈不異乎有海東之子嶺嶠之人<lb/>
皆與華族叙中表從使拜首而已論諸事體又何有哉<lb/>
　　非驗<lb/>
咸亨三年五月咸陽公主薨於房州公主髙宗同母妹<lb/>
<pb n="KR3j0027_WYG_001-14b"/>
也初適杜荷貞觀中坐太子承乾事伏誅公主再行於<lb/>
薛瓘将成婚禮太宗使卜之卜人曰兩火俱食始則同<lb/>
榮末亦同悴若晝日行合卺之禮則終吉馬周以違<lb/>
禮亂常不可用也太宗從之而後瓘為房刺公主隨焉<lb/>
偕没於任雙柩而還蘓冕書之曰卜驗矣余曰違禮而<lb/>
行亂也雙柩而還常也若云卜驗則是禮可廢而卜可<lb/>
遵豈曰守正依經之道哉<lb/>
　刋誤巻上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>香乗卷八</head> <lb/>
    <p>
<pb n="KR3i0017_WYG_008-1a"/>
欽定四庫全書<lb/>
　香乗卷八<lb/>
　　　　　　　　　　　　明　周嘉胄　撰<lb/>
　　香異<lb/>
　　　沈榆香<lb/>
黄帝使百辟羣臣受徳教者皆列珪玉於蘭蒲席上燃<lb/>
沈榆之香舂雜寳為屑以沈榆之膠和之為泥以塗地<lb/>
分别尊卑華戎之位也<hi>封禪記</hi>
<pb n="KR3i0017_WYG_008-1b"/>
　　　荼蕪香<lb/>
燕昭王二年波弋國貢荼蕪香焚之着衣則彌月不絶<lb/>
浸地則土石皆香着朽木腐草莫不茂蔚以薰枯骨則<lb/>
肌肉立生時廣延國貢二舞女帝以荼蕪香屑鋪地四<lb/>
五寸使舞女主其上彌日無跡<hi>王子年拾遺記</hi>
　　　恒春香<lb/>
方丈山有恒春之樹葉如蓮花芬芳若桂花随四時之<lb/>
色昭王之末仙人貢焉列國咸賀王曰寡人得恒春矣<lb/>
<pb n="KR3i0017_WYG_008-2a"/>
何憂太清不一恒春一名沈生如今之沈香也<lb/>
　　　遐草香<lb/>
齊桓公伐山戎得聞遐草帶者耳聰香如桂莖如蘭<lb/>
　　　西國獻香<lb/>
漢武帝時弱水西國有人乗毛車以渡弱水來獻香者<lb/>
帝謂是常香非中國之所乏不禮其使留乆之帝幸上<lb/>
林苑西使千乗輿聞并奏其香帝取之看大如燕卵三<lb/>
枚與棗相似帝不悦以付外庫後長安中大疫官中皆<lb/>
<pb n="KR3i0017_WYG_008-2b"/>
疫病卒不舉樂西使乞見請燒所貢香一枚以辟疫氣<lb/>
帝不得已聽之宫中病者登日並瘥長安百里咸聞香<lb/>
氣芳積九月餘日香猶不歇帝乃厚禮發遣餞送<hi>張華</hi>
<hi>博物志</hi>
　　　返魂香<lb/>
聚窟州有大山形如人鳥之象因名為人鳥山山多大<lb/>
樹與楓本相類而花葉香聞數百里名為返魂樹扣其<lb/>
樹亦能自作聲聲如羣牛吼聞之者皆心震神駭伐其<lb/>
<pb n="KR3i0017_WYG_008-3a"/>
木根心於玉釡中煮取汁更微火煎如黒餳狀令可丸<lb/>
之名曰驚精香或名震靈香或名返生香或名震檀香<lb/>
或名人鳥精或名却死香一種六名斯靈物也香氣聞<lb/>
數百里死者在地聞香氣即活不復亡也以香熏死人<lb/>
更加神驗延和三年武帝幸安定西胡月支國王遣使<lb/>
獻香四兩大如雀卵黒如桑椹帝以香非中國所有以<lb/>
付外庫使者曰臣國去此三十萬里國有嘗占東風入<lb/>
律百旬不休青雲干吕連月不㪚者當知中國時有好<lb/>
<pb n="KR3i0017_WYG_008-3b"/>
道之君我王固將賤百家而好道儒薄金玉而厚靈物<lb/>
也故搜竒蘊而貢神香步天林而請猛獸乗毳車而濟<lb/>
弱淵䇿驥足以度飛沙契闊途遥辛勞蹊路於今已十<lb/>
三年矣神香起夭殘之死疾猛獸却百邪之魅鬼又曰<lb/>
靈香雖少斯更生之神丸疫病災死者將能起之及聞<lb/>
氣者即活也芳又特甚故難歇也後建元元年長安城<lb/>
内病者數百亡者大半帝試取月支神香燒於城内其<lb/>
死未三月者皆活芳氣經三月不歇於是信知其神物<lb/>
<pb n="KR3i0017_WYG_008-4a"/>
也乃更祕録餘香後一旦又失撿函封印如故無復香<lb/>
也<hi>陸佃埤雅</hi>
　永樂初𫝊聞太倉劉家河天妃宫有鸛卵為寺沙彌<lb/>
　竊烹將熟老僧見鸛哀鳴不已急令取還經時雛出<lb/>
　僧異之探其巢得香木尺許五綵若錦持以供佛後<lb/>
　有外國使者見之以數百金易去云是神香也焚之<lb/>
　死人可生即返魂香木也葢太倉近海鸛自海外負<lb/>
　至者<lb/>
<pb n="KR3i0017_WYG_008-4b"/>
　　　莊姬蔵返魂香<lb/>
袁運字子先嘗以竒香一丸與莊姬蔵於笥終嵗潤澤<lb/>
香逹於外其冬閣中諸蟲不死冐寒而鳴姬以告袁袁<lb/>
曰此香製自宫中當有返魂乎<lb/>
　　　返魂香引見先靈<lb/>
同天主簿徐肇遇蘇氏子徳哥者自言善為返魂香手<lb/>
持香爐懐中以一貼如白檀香末撮於爐中烟氣裊裊<lb/>
直上甚於龍腦徳哥微吟曰東海徐肇欲見先靈願此<lb/>
<pb n="KR3i0017_WYG_008-5a"/>
香煙用為引導盡見其父母曽髙徳哥曰但死經八十<lb/>
年以上者則不可返矣<hi>洪芻香譜</hi>
　　　明天發日香<lb/>
漢武帝嘗夕望東邉有雲起俄見雙白鵠集臺上化為<lb/>
㓜女舞於臺握鳳管之簫撫落霞之琴歌青吳春波之<lb/>
曲帝開暗海𤣥落之席散明天發日之香香出胥池寒<lb/>
國有發日樹日從雲出雲來掩日風吹樹枝即拂雲開<lb/>
日光<lb/>
<pb n="KR3i0017_WYG_008-5b"/>
　　　百和香<lb/>
武帝嘗修除宫掖燔百和之香張雲錦之帷燃九光之<lb/>
燈列玉門之棗酌蒲萄之酒以候王母降<hi>漢武外傳</hi>
　　　乾陀羅耶香<lb/>
西國使獻香名乾陀羅耶香漢制不滿觔不得受使乃<lb/>
私去着香如大豆許在宫門上香自長安四面十里經<lb/>
月乃歇<lb/>
　　　兜木香<lb/>
<pb n="KR3i0017_WYG_008-6a"/>
兜木香燒之去惡氣除病疫漢武帝時西王母降上燒<lb/>
兜木香末兜木香兜渠國所獻如豆大塗宫門上香聞<lb/>
百里闗中大疾疫死者相枕藉燒此香疫則止内𫝊云<lb/>
死者皆起此則靈香非中國所致標其功用為衆草之<lb/>
首焉<hi>本草</hi>
　西國獻香返魂香乾陀羅耶香兜木香其論形似功<lb/>
　效神異略同或即一香諸家載録有異耳姑并録之<lb/>
　以俟博採<lb/>
<pb n="KR3i0017_WYG_008-6b"/>
　　　龍文香<lb/>
龍文香武帝時所獻忘其國名<hi>杜陽雜編</hi>
　　　方山館燒諸異香<lb/>
武帝元封中起方山館招諸靈異乃燒天下異香有沈<lb/>
光香祗精香明庭香金磾金塗魂香帝張青檀之燈青<lb/>
檀有膏如淳漆削置器中以蠟和之香燃數里<lb/>
　沈香香塗魂國貢暗中燒之有光故名性堅實難碎<lb/>
　以鐵杵舂如粉而燒之祇精香亦出塗魂國燒之魑<lb/>
<pb n="KR3i0017_WYG_008-7a"/>
　魅畏避明庭香出胥池寒國金磾香金日磾所製見<lb/>
　下塗魂香以所出國名之<lb/>
　　　金磾香<lb/>
金日磾既入侍欲衣服香潔以自變其氣特合此香帝<lb/>
果恱之日磾嘗以自熏宫人見者以増其媚<hi>洞㝠記</hi>
　　　熏肌香<lb/>
熏人肌骨至老不病<hi>洞㝠記</hi>
　　　天仙椒香徹數里<lb/>
<pb n="KR3i0017_WYG_008-7b"/>
虜蘇割剌在答魯之右大澤中髙百尋然無草木石皆<lb/>
赭色山産椒椒大如彈丸然之香徹數里每然椒則有<lb/>
鳥自雲際蹁躚五色名赭爾鳥葢鳳凰種也昔漢武帝<lb/>
遣將軍趙破奴逐匈奴得其椒不能解詔問東方朔朔<lb/>
曰此天仙椒也塞外千里有之能致鳳武帝植之太液<lb/>
池至元帝時椒生果有異鳥翔集<hi>燉煌新録</hi>
　　　神精香<lb/>
光和元年波岐國獻神精香一名荃蘼草亦名春蕪草<lb/>
<pb n="KR3i0017_WYG_008-8a"/>
一根而百條其枝間如竹節柔軟其皮如絲可為布所<lb/>
謂春蕪布又名白香荃布堅蜜如氷紈也握之一片滿<lb/>
宫皆香婦人帶之彌年芬馥也<hi>雞跖集</hi>
　　　辟寒香<lb/>
丹丹國所出漢武帝時入貢每至大寒於室焚之煖氣<lb/>
翕然自外而入人皆減衣<hi>任昉述異記</hi>
　　　寄辟寒香<lb/>
齊凌波以藕絲連螭錦作囊四角以鳳毛金飭之實以<lb/>
<pb n="KR3i0017_WYG_008-8b"/>
辟寒香為寄鍾觀玊觀玊方寒夜讀書一佩而遍室俱<lb/>
暖芳香襲人<hi>清異録</hi>
　　　飛氣香<lb/>
飛氣之香𤣥脂朱陵返生之香真檀之香皆真人所燒<lb/>
之香<hi>三洞珠囊隠訣</hi>
　　　蘅薇香<lb/>
漢光武建武十年張道陵生於天目山其母初夢大人<lb/>
自北魁星中降至地長丈餘衣繡衣以蘅薇香授之既<lb/>
<pb n="KR3i0017_WYG_008-9a"/>
覺衣服居室皆有異香經月不散感而有孕及生日黄<lb/>
雲籠室紫氣盈庭室中光氣如日月復聞昔日之香浹<lb/>
日方散<hi>列仙𫝊</hi>
　　　蘅蕪香<lb/>
漢武帝息延凉室夢李夫人授帝蘅蕪香帝夢中驚起<lb/>
香氣猶着衣枕間厯月不歇帝謂為遺芳夢<hi>拾遺記</hi>
　　　平露金香<lb/>
右司命君王易度逰於東板廣昌之城長樂之鄉天女<lb/>
<pb n="KR3i0017_WYG_008-9b"/>
灌以平露金香八㑹之湯瓊鳳𤣥脯<hi>三洞珠囊</hi>
　　　訶黎勒香<lb/>
髙仙芝伐大樹得訶黎勒香五六寸置抹肚中覺腹痛<lb/>
仙芝以為祟欲棄之問大食長老長老云此香人帶一<lb/>
切病消其作痛者吐故納新<lb/>
　　　李少君竒香<lb/>
帝事仙靈惟謹甲帳前置<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏十寳紫金之爐李少君<lb/>
取綵蜃之血丹虹之涎靈龜之膏阿紫之丹搗幅羅香<lb/>
<pb n="KR3i0017_WYG_008-10a"/>
草和成竒香每帝至檀前輒燒一顆烟繞梁棟間久之<lb/>
不散其形漸如水紋頃之蛟龍魚鱉百怪出没其間仰<lb/>
視股栗又然靈音之燭衆樂迭奏於火光中不知何術<lb/>
幅羅香草出賈超山<hi>奚囊橘柚</hi>
　　　如香草<lb/>
如香草出繁繢婦女佩之則香聞數里男子佩之則臭<lb/>
海上有竒丈夫拾得此香嫌其臭棄之有女子捨去其<lb/>
人跡之香甚欲奪之女子疾走其人逐之不及乃止故<lb/>
<pb n="KR3i0017_WYG_008-10b"/>
語曰欲知女子强轉臭得成香吕氏春秋云海上有逐<lb/>
臭之夫疑即此事<hi>奚囊橘柚</hi>
　　　石葉香<lb/>
魏文帝以文車十乗迎薛靈芸道側燒石葉之香其香<lb/>
重疊狀如雲母其香氣辟惡厲之疾此香腹題國所進<lb/>
也<hi>拾遺記</hi>
　　　都夷香<lb/>
香如棗核食一顆厯月不饑以粟許投水中俄滿大盂<lb/>
<pb n="KR3i0017_WYG_008-11a"/>
也<hi>洞㝠記</hi>
　　　茵墀香<lb/>
漢靈帝熹平三年西域國獻茵墀香煮為湯辟癘宫人<lb/>
以之沐浴餘汁入渠名曰流香渠<hi>拾遺記</hi>
　　　九和香<lb/>
天人玉女搗羅天香持擎玉爐燒九和之香<hi>三洞珠囊</hi>
　　　五色香烟<lb/>
許逺遊燒香皆五色香烟出<hi>同上</hi>
<pb n="KR3i0017_WYG_008-11b"/>
　　　千歩香<lb/>
南海山出千歩香佩之香聞千歩今海隅有千歩草是<lb/>
其種也葉似杜若而紅碧間雜貢藉曰南郡貢千步香<lb/>
<hi>述異記</hi>
　　　百濯香<lb/>
孫亮作緑琉璃屏風甚薄而瑩徹每於月下清夜舒之<lb/>
常寵四姬皆振古絶色一名朝姝二名麗居三名洛珍<lb/>
四名潔華使四人坐屏風内而外望之了無隔惟香氣<lb/>
<pb n="KR3i0017_WYG_008-12a"/>
氣不通于外為四人合四氣香殊方異國所出凡經踐<lb/>
躡宴息之處香氣沾衣厯年彌盛百浣不歇因名曰百<lb/>
濯香或以人名香故有朝姝香麗居香洛珍香潔華香<lb/>
亮每遊此四人皆同輿席來侍皆以香名前後為次不<lb/>
得亂之所居室名思香媚寢<hi>拾遺記</hi>
　　　西域竒香<lb/>
韓夀為賈充司空掾充女窺見夀而恱焉因婢通殷勤<lb/>
夀踰垣而至時西域有貢竒香一著人經月不歇帝以<lb/>
<pb n="KR3i0017_WYG_008-12b"/>
賜充其女蜜盜以遺夀後充與夀宴聞其芬馥意知女<lb/>
與夀通遂秘之以女妻夀<lb/>
　　　韓夀餘香<lb/>
唐晅妻亡悼念殊甚一夕復來相接如生平歡至天明<lb/>
訣别整衣聞香郁然不與世同晅問此香何方得答言<lb/>
韓夀餘香<hi>廣艷異編</hi>
　　　罽賓國香<lb/>
咸通中崔安潛以清徳峻望為鎮時風宰相楊收師重<lb/>
<pb n="KR3i0017_WYG_008-13a"/>
焉楊召崔飲宴見廳館鋪陳華煥左右執事皆雙鬟珠<lb/>
翠前置香一爐烟出成樓臺之狀崔别聞一香氣似非<lb/>
爐烟及珠翠所有者心異之時時四顧終不諭香氣移<lb/>
時楊曰相公意似别有所矚崔公曰某覺一香氣異常<lb/>
酷烈楊顧左右令於廳東間閣子内縷金案上取一白<lb/>
角碟子盛一漆毬子呈崔曰此是罽賓國香崔大竒之<lb/>
<hi>盧氏雜記</hi>
　　　西國異香<lb/>
<pb n="KR3i0017_WYG_008-13b"/>
僧守亮通周易李衛公禮敬之亮終時衛國率賓客致<lb/>
祭適有南海使送西國異香公於龕前焚之其烟如絃<lb/>
穿屋而上觀者悲敬<hi>語林</hi>
　　　香玉辟邪<lb/>
唐肅宗賜李輔國香玉辟邪二各髙一尺五寸竒巧殆<lb/>
非人間所有其玉之香可聞於數百步雖鏁之於金函<lb/>
石匱終不能掩其氣或以衣裾誤拂則芬馥經年縱澣<lb/>
濯數四亦不消歇輔國嘗置於座側一日方巾櫛而辟<lb/>
<pb n="KR3i0017_WYG_008-14a"/>
邪忽一大笑一悲號輔國驚愕失據而囅然者不已悲<lb/>
號者更涕泗交下輔國惡其怪碎之如粉其輔國所居<lb/>
里巷酷烈彌月猶在葢舂之為粉而愈香故也不週嵗<lb/>
而輔國死焉初碎辟邪輔國嬖孥慕容宫人知異嘗私<lb/>
隠屑二合魚朝恩以錢三十萬買之及朝恩將伏誅其<lb/>
香化為白蝶升天而去<hi>唐書</hi>
　　　刀圭第一香<lb/>
唐昭宗嘗賜崔𦙍香一黄綾角約二兩御題曰刀圭第<lb/>
<pb n="KR3i0017_WYG_008-14b"/>
一香酷烈清妙焚豆大許亦終日旖旎葢咸通中所製<lb/>
賜同昌公主者<hi>清異録</hi>
　　　一國香<lb/>
赤土國在海南出異香每燒一丸香聞數百里號一國<lb/>
香<hi>諸番記</hi>
　　　鷹嘴香<hi>一名吉羅香</hi>
番禺牙儈徐審與舶主何吉羅洽宻不忍分判臨岐出<lb/>
如鳥嘴尖者三枚贈審曰此鷹嘴香也價不可言當時<lb/>
<pb n="KR3i0017_WYG_008-15a"/>
疫於中夜焚一顆則舉家無恙後八年番禺大疫審焚<lb/>
香闔户獨免餘者共事之呼為吉羅香<hi>清異録</hi>
　　　特迦香<lb/>
馬愈云余謁西域使臣乃西域鉢露那國人也坐卧尊<lb/>
嚴言語不茍飲食精潔遇人有禮茶叙畢余以天蠶絲<lb/>
所縫摺疊葵葉扇奉之彼把翫再四拱手笑謝因命侍<lb/>
者移熏爐在地中枕内取出一黑小盒啟香爇之香雖<lb/>
不多芬芳滿室即以小盒盛香一枚見酬云此特迦香<lb/>
<pb n="KR3i0017_WYG_008-15b"/>
也所爇者即是佩服之身體常香神鬼畏服不香經百<lb/>
年不壊今以相酬祗宜收蔵䕶體勿輕焚爇國語特迦<lb/>
唐言辟邪香也余締視之香細膩淡白形如雀卵嗅之<lb/>
甚香連盒受之拜手相謝辭退間使臣復降牀躡履再<lb/>
揖而出歸家爇香米許其香聞於鄰屋經四五日不歇<lb/>
連盒奉於先母先母納篋笥中衣服皆香十餘年後余<lb/>
尚見之先母即世篋中惟盒存而香已失矣<hi>馬氏日抄</hi>
　香乗卷八<lb/>
</p>
<p>
</p>
  </div>
</body>
</text>
</TEI>
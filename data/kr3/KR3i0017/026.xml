<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>香乘卷二十六</head> <lb/>
    <p>
<pb n="KR3i0017_WYG_026-1a"/>
欽定四庫全書<lb/>
　香乘卷二十六<lb/>
　　　　　　　　　　　　明　周嘉胄　撰<lb/>
　　香爐類<lb/>
　　　爐之名<lb/>
爐之名始見於周禮冢宰之屬宮人寢中共爐炭<lb/>
　　　博山香爐<lb/>
漢朝故事諸王出閣則賜博山香爐<lb/>
<pb n="KR3i0017_WYG_026-1b"/>
　　　又<lb/>
武帝内傳有博山香爐西王母遺帝者<hi>事物紀原</hi>
　　　又<lb/>
皇太子服用則有銅博山香爐一<hi>晉東宮舊事</hi>
　　　又<lb/>
泰元二十二年皇太子納妃王氏有銀塗博山連盤三<lb/>
升香爐二<hi>同上</hi>
　　　又<lb/>
<pb n="KR3i0017_WYG_026-2a"/>
爐象海中博山下有槃貯湯使潤氣蒸香以象海之回<lb/>
環此器世多有之形制大小不一<hi>考古圖</hi>
　古器款識必有取義爐葢如山香從葢出宛山騰嵐<lb/>
　足盤環以呈山海象<lb/>
　　　綠玉博山爐<lb/>
孫總監千金市綠玉一瑰嵯峨如山命工治之作博山<lb/>
爐頂上暗出香烟名不二山<lb/>
　　　九層博山爐<lb/>
<pb n="KR3i0017_WYG_026-2b"/>
長安巧工丁緩製九層博山香爐鏤爲奇禽怪獸窮諸<lb/>
靈異皆自然運動<hi>西京雜記</hi>
　　　被中香爐<lb/>
丁緩作臥褥香爐一名被中香爐本出防風其法後絶<lb/>
至緩始更爲之爲機環轉運四周而爐體常平可置於<lb/>
被褥故以爲名卽今之香毬也<hi>同上</hi>
　　　熏爐<lb/>
尚書郎入直臺中給女侍史二人皆選端正指使從直<lb/>
<pb n="KR3i0017_WYG_026-3a"/>
女侍史執香爐熏香以從入臺中給使護衣<hi>漢官儀</hi>
　　　鵲尾香爐<lb/>
法苑珠林云香爐有柄可執者曰鵲尾爐<lb/>
　　　又<lb/>
宋王賢山隂人也旣稟女質厥志彌高年及笄應適女<lb/>
兄許氏密具法服登車旣至夫門時及交禮更着黄巾<lb/>
裙手執鵲尾香爐不親婦禮賓客駭愕夫家力不能屈<lb/>
乃放還出家梁大同初隱弱溪之間<lb/>
<pb n="KR3i0017_WYG_026-3b"/>
　　　又<lb/>
吳興費崇先少信佛法每聽經常以鵲尾香爐置膝前<lb/>
<hi>王琰冥祥記</hi>
　　　又<lb/>
陶𢎞景有金鵲尾香爐<lb/>
　　　麒麟爐<lb/>
晉儀禮大朝會卽鎭官階以金鍍九天麒麟大爐唐薛<lb/>
能詩云獸坐金牀吐碧烟是也<lb/>
<pb n="KR3i0017_WYG_026-4a"/>
　　　天降瑞爐<lb/>
貞陽觀有天降爐自天而下高三尺下一盤盤内出蓮<lb/>
花一枝十二葉每葉隱出十二屬葢上有一仙人帶遠<lb/>
遊冠披紫霞衣形容端美左手搘頤右手垂膝坐一小<lb/>
石石上有花竹流水松檜之狀雕刻奇古非人所能且<lb/>
多神異南平王取去復歸名曰瑞爐<lb/>
　　　金銀銅香爐<lb/>
御物三十種有純金香爐一枚下盤自副貴人公主有<lb/>
<pb n="KR3i0017_WYG_026-4b"/>
純銀香爐四枚皇太子有純銀香爐四枚西園貴人銅<lb/>
香爐三十枚<hi>魏武上雜物疏</hi>
　　　夢天帝手執香爐<lb/>
陶𢎞景字通明丹陽秣陵人也父貞孝昌令初𢎞景母<lb/>
郝氏夢天人手執香爐來至其所已而有娠<lb/>
　　　香爐墮地<lb/>
侯景篡位景牀東邊香爐無故墮地景呼東西南北皆<lb/>
謂爲廂景曰此東廂香爐那忽下地議者以爲湘東軍<lb/>
<pb n="KR3i0017_WYG_026-5a"/>
下之徵<hi>梁書</hi>
　　　覆爐示兆<lb/>
齊建武中明帝召諸王南康侍讀江泌憂念府子琳訪<lb/>
誌公道人問其禍福誌公覆香爐灰示之曰都盡無餘<lb/>
後子琳被害<hi>南史</hi>
　　　鑿鏤香爐<lb/>
石虎冬月爲複帳四角安純金銀鑿鏤香爐<hi>鄴中記</hi>
　　　鳧藻爐<lb/>
<pb n="KR3i0017_WYG_026-5b"/>
馮小憐有足爐曰辟邪手爐曰鳧藻冬天頃刻不離皆<lb/>
以其飾得名<lb/>
　　　瓦香爐<lb/>
衡山芝岡有石室中有古人住處有刀鋸銅銚及瓦香<lb/>
爐<hi>傅先生南岳記</hi>
　　　祠坐置香爐<lb/>
香爐四時祠坐側皆置<hi>盧訵祭法</hi>
　　　迎婚用香爐<lb/>
<pb n="KR3i0017_WYG_026-6a"/>
婚迎車前用銅香爐二<hi>徐爰家儀</hi>
　　　熏籠<lb/>
太子納妃有熏衣籠當亦秦漢之制<hi>東宮舊事</hi>
　　　筮香爐<lb/>
吳郡吳泰能筮會稽盧氏失博山香爐使泰筮之泰曰<lb/>
此物質雖爲金其象實山有樹非林有孔非泉閶闔風<lb/>
至時發靑烟此香爐也語其至處求卽得之<hi>集異記</hi>
　　　貪得銅爐<lb/>
<pb n="KR3i0017_WYG_026-6b"/>
何尚之奏庾仲文貪賄得嫁女具銅爐四人舉乃勝<lb/>
　　　焚香之器<lb/>
李後主長秋周氏居柔儀殿有主香宮女其焚香之器<lb/>
曰把子蓮三雲鳳折腰獅子小三神卐字金鳳口玉甖<lb/>
太古容華鼎凡數十種金玉爲之<lb/>
　　　文燕香爐<lb/>
楊景猷有文燕香爐<lb/>
　　　聚香鼎<lb/>
<pb n="KR3i0017_WYG_026-7a"/>
成都市中有聚香鼎以數爐焚香環於前則烟皆聚其<lb/>
中<hi>清波雜志</hi>
　　　百寶香爐<lb/>
洛州昭成佛寺有安樂公主造百寶香爐高三尺<hi>朝野僉載</hi>
　　　迦業香爐<lb/>
錢鎭州詩雖未離五季餘韻然回旋讀之故自娓娓可觀<lb/>
題者多云寶子弗知何物以余攷之乃迦業之香爐上<lb/>
有金華華内有金臺即臺為寳子則知寳子乃香爐蓋<lb/>
<pb n="KR3i0017_WYG_026-7b"/>
耳亦可爲此詩張本但若圜重規豈漢丁緩之製乎<hi>黄長</hi>
<hi>睿集</hi>
　　　金爐口噴香烟<lb/>
貞元中崔煒墜一巨穴有大白蛇負至一室室有錦繡<lb/>
幃帳帳前金爐爐上有蛟龍鸞鳳龜蛇孔雀皆張口噴<lb/>
出香烟芳芬蓊鬱<hi>太平廣記</hi>
　　　龍文鼎<lb/>
宋高宗幸張俊其所進御物有龍文鼎商彞高足彞商<lb/>
<pb n="KR3i0017_WYG_026-8a"/>
文彞等物<lb/>
　　　肉香爐<lb/>
齊趙人好以身爲供養且謂兩臂爲肉燈臺頂心爲肉<lb/>
香爐<hi>清異錄</hi>
　　　香爐峰<lb/>
廬山有香爐峰李太白詩云日照香爐生紫烟來鵬詩<lb/>
云雲起香烟一炷州<lb/>
　　　香鼎<lb/>
<pb n="KR3i0017_WYG_026-8b"/>
周公謹云余見薛𤣥卿示以銅香鼎一兩耳有三龍交<lb/>
蟠宛轉自若有珠能轉動及取不能出葢太古物世之<lb/>
寶也<lb/>
張受益藏兩耳彞爐下連方座四周皆作雙牛文藻竝<lb/>
起朱綠交錯花葉森然按此製非名彛當是敦也又小鼎一<lb/>
内有款曰<graphic n="KR3992" url="https://raw.githubusercontent.com/kanripo/KR-Gaiji/master/images/KR3992.png" mimeType="image/png"/>且<graphic n="KR3187" url="https://raw.githubusercontent.com/kanripo/KR-Gaiji/master/images/KR3187.png" mimeType="image/png"/>文藻甚佳其色靑褐<lb/>
趙松雪有方銅爐四脚兩耳饕餮面回文内有東宮二<lb/>
字款色正黑此鼎博古圖所無也又圓銅鼎一文藻極<lb/>
<pb n="KR3i0017_WYG_026-9a"/>
佳内有款云瞿父癸鼎蛟脚<lb/>
又金絲商嵌小鼎元賈氏物紋極細<hi>皆雲烟過眼錄</hi>
季雁山見一爐羃上有十二孔應時出香<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0017_WYG_026-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　香乘卷二十六<lb/>
</p>
<p>
</p>
  </div>
</body>
</text>
</TEI>
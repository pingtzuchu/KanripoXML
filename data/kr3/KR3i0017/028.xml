<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>香乘卷二十八</head> <lb/>
    <p>
<pb n="KR3i0017_WYG_028-1a"/>
欽定四庫全書<lb/>
　香乘卷二十八<lb/>
　　　　　　　　　　　　明　周嘉胄　撰<lb/>
　　香文彚<lb/>
　　　天香傳　　　　　　　　　　丁　謂<lb/>
香之爲用從上古矣所以奉神明可以達蠲潔三代禋<lb/>
享首惟馨之薦而沉水薰陸無聞焉百家傳記萃衆芳<lb/>
之美而蕭薌鬱鬯不尊焉禮云至敬不享味貴氣臭也<lb/>
<pb n="KR3i0017_WYG_028-1b"/>
是知其用至重採製粗略其名實繁而品類叢脞矣觀<lb/>
乎上古帝王之書釋道經典之說則記錄綿遠贊頌嚴<lb/>
重色目至衆法度殊絶西方聖人曰大小世界上下内<lb/>
外種種諸香又曰千萬種和香若香若丸若末若塗以<lb/>
香花香果香樹天合和之香又曰天上諸天之香又佛<lb/>
土國名衆香其香比於十方人天之香最爲第一道書<lb/>
曰上聖焚百寶香天眞皇人焚千和香黄帝以沉榆蓂<lb/>
莢爲香又曰眞仙所焚之香皆聞百里有積烟成雲積<lb/>
<pb n="KR3i0017_WYG_028-2a"/>
雲成雨然則與人間共所貴者沉香薰陸也故經云沉<lb/>
香堅株又曰沉水香堅降真之夕傍尊位而捧爐香者烟髙<lb/>
丈餘其色正紅得非天上諸天之香耶三皇寶齊香珠<lb/>
法其法雜而末之色色至細然後叢聚杵之三萬緘以<lb/>
銀器載蒸載和豆分而丸之珠貫而曝之旦日此香焚<lb/>
之上徹諸天蓋以沉香爲宗薰陸副之也是知古聖欽<lb/>
崇之至厚所以備物實妙之無極謂變世寅奉香火之<lb/>
薦鮮有廢者然蕭茅之類隨其所備不足觀也祥符初<lb/>
<pb n="KR3i0017_WYG_028-2b"/>
奉詔充天書狀持使道塲科醮無虛日永晝達夕寶香<lb/>
不絶乘輿肅謁則五上爲禮<hi>眞宗每至玉皇眞聖聖祖位前皆五上香</hi>馥烈<lb/>
之異非世所聞大約以沉香乳香爲本龍腦和劑之此<lb/>
法實稟之聖祖中禁少知者況外司耶八年掌國計而<lb/>
鎭旄鉞四領樞軸俸給頒賚隨日而隆故苾芬之羞特<lb/>
與昔異襲慶奉祀日賜供内乳香一百二十觔<hi>入畱副都知張</hi>
<hi>繼能爲使</hi>在宮觀密賜新香動以百數<hi>沉乳降眞黄香</hi>由是私門之<lb/>
内沉乳足用有唐雜記言明皇時異人云醮席中每爇<lb/>
<pb n="KR3i0017_WYG_028-3a"/>
乳香靈祇皆去人至於今傳之夏宗時新稟聖訓沉乳<lb/>
二香所以奉高天上聖百靈不敢當也無他言上聖卽<lb/>
政之六月授詔罷相分務西雒尋遷海南憂患之中一<lb/>
無塵慮越惟永晝晴天長霄垂象爐香之趣益增其勤<lb/>
素聞海南出香至多始命市之於閭里間十無一有假<lb/>
板官裴鶚者唐宰相晉公中令之裔孫也土地所宜悉<lb/>
究本末且曰瓊管之地黎母山奠之四部境域皆枕山<lb/>
麓香多出此山甲於天下然取之有時售之有主葢黎<lb/>
<pb n="KR3i0017_WYG_028-3b"/>
人皆力耕治業不以採香專利閩越海賈惟以餘杭船<lb/>
卽香市每歲冬季黎峒待此船至方入山尋採州入役<lb/>
而賈販盡歸船商故非時不有也香之類有四曰沉曰<lb/>
𣝕曰生結曰黄熟其爲狀也十有二沉香得其八焉曰<lb/>
烏文格土人以木之格其沉香如烏文木之色而澤更<lb/>
取其堅格是美之至也曰黄蠟其表如蠟少刮削之黳<lb/>
紫相半烏文格之次也牛目與角及蹄曰雉頭洎髀若<lb/>
骨此沉香之狀土人則曰牛目牛角雞頭雞腿雞骨曰<lb/>
<pb n="KR3i0017_WYG_028-4a"/>
崑崙梅格𣝕香也此梅樹也黄黑相半而稍堅土人以<lb/>
此比𣝕香也曰蟲鏤凡曰蟲鏤其香尤佳葢香兼黄熟<lb/>
蟲蛀及攻腐朽盡去菁英獨存香也曰傘竹格黄熟香<lb/>
也如竹色黄白而帶黑有似𣝕也曰茅葉有似茅葉至<lb/>
輕有入水而沉者得沉香之餘氣也然之至佳土人以<lb/>
其非堅實抑之爲黄熟也曰鷓鴣斑色駮雜如鷓鴣羽<lb/>
也生結香者𣝕香未成沉者有之黄熟未成𣝕者有之<lb/>
凡四名十二狀皆出一本樹體如白楊葉如冬靑而小<lb/>
<pb n="KR3i0017_WYG_028-4b"/>
膚表也標末也質輕而散理疎以粗曰黄熟黄熟之中<lb/>
黑色堅勁者曰𣝕香𣝕香之名相傳甚遠卽未知其旨<lb/>
惟沉水爲狀也骨肉穎脫芒角銳利無大小無厚薄掌<lb/>
握之有金玉之重切磋之有犀角之勁縱分斷瑣碎而<lb/>
氣脉滋益用之與臬塊者等鶚云香不欲大圍尺以上<lb/>
慮有水病若觔以上者中含兩孔以下浮水卽不沉矣<lb/>
又曰或有附於柏枿隱於曲枝蟄藏深根或抱眞木本<lb/>
或挺然結實混然成形嵌如穴谷屹若歸雲如矯首龍<lb/>
<pb n="KR3i0017_WYG_028-5a"/>
如峩冠鳳如麟植趾如鴻餟翮如曲肱如駢指但文彩<lb/>
緻密光彩射人斤斧之跡一無所及置器以驗如石投<lb/>
水此寶香也千百一而已矣夫如是自非一氣粹和之<lb/>
凝結百神祥異之含育則何以羣木之中獨稟靈氣首<lb/>
出庶物得奉高天也占城所產𣝕沉至多彼方貿遷或<lb/>
入方禺或入大食貴重沉𣝕香與黄金同價鄉耆云比<lb/>
歲有大食番舶爲颶所逆寓此屬邑首領以富有自大<lb/>
肆筵設席極其誇詫州人私相顧曰以貲較勝誠不敵<lb/>
<pb n="KR3i0017_WYG_028-5b"/>
矣然視其爐烟蓊欝不舉乾而輕瘠而焦非妙也遂以<lb/>
海北岸者卽席而焚之其烟杳杳若引東溟濃腴湒湒<lb/>
如練凝淹芳馨之氣特久益佳大舶之徒由是披靡生<lb/>
結香者取不候其成非自然者也生結沉香與𣝕香等<lb/>
生結𣝕香品與黄熟等生結黄熟品之下也色澤浮虚<lb/>
而肌質散緩然之辛烈少和氣久則潰敗速用之卽佳<lb/>
若沉𣝕成香則永無朽腐矣雷化高竇亦中國出香之<lb/>
地比海南者優劣不侔甚矣旣所稟不同而焦者多故<lb/>
<pb n="KR3i0017_WYG_028-6a"/>
取者速也是黄熟不待其成𣝕𣝕不待其成沉葢取利<lb/>
者戕賊之也非如瓊管皆深峒黎人非時不妄翦伐故<lb/>
樹無夭折之患得必皆異香曰熟香曰脫落香皆是自<lb/>
然成者餘杭市香之家有萬觔黄熟者得眞𣝕百觔則<lb/>
爲稀矣百觔眞𣝕得上等沉香數十觔亦爲難矣薰陸<lb/>
乳香長大而明瑩者出大食國彼國香樹連山野路如<lb/>
桃膠松脂委於石地聚而斂之若京坻香山多石而少<lb/>
雨載詢番舶則云昨過乳香山彼人云此山下雨已三<lb/>
<pb n="KR3i0017_WYG_028-6b"/>
十年矣香中帶石末者非濫僞也地無土也然則此樹<lb/>
若生於塗泥則無香不得爲香矣天地植物其有自乎<lb/>
贊曰百昌之首備物之先于以相禋于以告䖍孰歆至<lb/>
薦孰享芳焰上聖之聖高天之天<lb/>
　　　和香序　　　　　　　　　范蔚宗<lb/>
麝本多忌過分卽害沉實易和過斤無傷零藿燥虚薝<lb/>
糖黏濕甘松蘇合安息欝金捺多和羅之屬並被於外<lb/>
國無取於中土又棗膏昏蒙甲馢淺俗非惟無助於馨<lb/>
<pb n="KR3i0017_WYG_028-7a"/>
烈乃當彌增於尤疾也<lb/>
　此序所言悉以比士類麝本多忌比庾景之棗膏昏<lb/>
　蒙比羊𤣥保甲馢淺俗比徐湛之甘松蘇合比惠休<lb/>
　道人沉實易和葢自比也<lb/>
　　　香說<lb/>
秦漢以前二廣未通中國中國無今沉腦等香也宗廟<lb/>
焫蕭茅獻尚鬱食品貴椒至荀卿氏方言椒蘭漢雖已<lb/>
得南粤其尚臭之極者椒房郎官以雞舌奏事而已較<lb/>
<pb n="KR3i0017_WYG_028-7b"/>
之沉腦其等級之高下甚不類也惟西京雜記載長安<lb/>
巧工丁緩作被中香爐頗疑已有今香然劉向銘博山<lb/>
香爐亦止曰中有蘭綺朱火靑烟玉臺新詠集亦云朱<lb/>
火然其中青烟颺其間好香難久居空令蕙草殘二文<lb/>
所賦皆焚蘭蕙而非沉腦是漢雖通南粤亦未有南粤<lb/>
香也漢武内傳載西王母降爇嬰香等品多名異然疑<lb/>
後人爲之漢武奉仙窮極宮室帷帳器用之屬漢史備<lb/>
記不遺若曾製古來未有之香安得不記<lb/>
<pb n="KR3i0017_WYG_028-8a"/>
　　　博山爐銘　　　　　　　　　劉　向<lb/>
嘉此王氣嶃巖若山上貫太華承以銅盤中有蘭綺朱<lb/>
火靑烟<lb/>
　　　香爐銘　　　　　　　　　　梁元帝<lb/>
蘇合氣氳飛烟若雲時濃更薄乍聚還分火微難燼風<lb/>
長易聞孰云道力慈悲所熏<lb/>
　　　鬱金香頌　　　　　　　　　古九嬪<lb/>
伊此奇香名曰鬱金越此殊域厥彌來尋芬芳酷烈悅<lb/>
<pb n="KR3i0017_WYG_028-8b"/>
目欣心明德惟馨淑人是欽窈窕淑媛服之褵襟永垂<lb/>
名實曠世弗沉<lb/>
　　　藿香頌　　　　　　　　　　江　淹<lb/>
桂以過烈麝似太芬摧沮天壽夭抑人文詎如藿香微<lb/>
馥微薰攝靈百仞養氣靑雲<lb/>
　　　瑞香寶峰頌<hi>幷序</hi>　　　　　　　張　建<lb/>
臣建謹按史記龜策傳曰有神龜在江南嘉林中林中<lb/>
者獸無狼虎鳥無鴟鴞草無螫毒野火不及斧斤不至<lb/>
<pb n="KR3i0017_WYG_028-9a"/>
是謂嘉林龜在其中常巢於芳蓮之上胸書文曰甲子<lb/>
重光得我爲帝王觀是書文豈不偉哉臣少時在書室<lb/>
中雅好焚香有海上道人白臣言曰子之沉香所出乎<lb/>
請爲子言葢江南有嘉林嘉林者美木也木美則堅實<lb/>
堅實則善沉或秋水泛溢美木漂流沉於海底蛟龍蟠<lb/>
伏於上故木之香清烈而戀水濤瀨淙激於下故木形<lb/>
嵌空而類山近得小山於海賈巉岩可愛名之瑞沉寶<lb/>
峰不敢藏諸私室謹齋莊潔誠跪進玉陛以爲天壽聖<lb/>
<pb n="KR3i0017_WYG_028-9b"/>
節瑞物之獻臣建謹拜手稽首而爲之頌曰<lb/>
大江之南粤有嘉林嘉林之木入水而沉蛟龍枕之香<lb/>
冽自淸濤瀨漱之峰岫乃成海神愕視不敢閟藏因朝<lb/>
而出瑞我明昌明昌至治如沉馨香明昌睿算如山久<lb/>
長臣老且耄聖恩曷報歌此頌詩以配天保<lb/>
　　　迷迭香賦　　　　　　　　　魏文帝<lb/>
播西都之麗草兮應靑春之凝暉流翠葉於纖柯兮結<lb/>
微根於丹墀方暮秋之幽蘭兮麗崑崙之英芝信繁華<lb/>
<pb n="KR3i0017_WYG_028-10a"/>
之速遊兮弗見凋於嚴霜旣經時而收採兮配幽蘭以<lb/>
增芳去枝葉而持御兮入銷縠之霧裳附玉體以行止<lb/>
兮順微風而舒光<lb/>
　　　欝金香賦　　　　　　　　　傅　雲<lb/>
葉萋萋以翠靑英蘊蘊以金黄樹菴藹以成隂氣芬馥<lb/>
以含芳凌蘇合之殊珍豈艾蒳之足方榮播帝㝢香耀<lb/>
紫宮吐芳揚烈萬里望風<lb/>
　　　芸香賦　　　　　　　　　　傅　盛<lb/>
<pb n="KR3i0017_WYG_028-10b"/>
攜脆枝以逍遙兮覽偉草之敷英慕君子之𢎞覆兮超<lb/>
託軀於朱庭俯飲澤於月環兮仰吸潤乎太淸繁兹綠<lb/>
葉茂此翠莖葉<hi>闕</hi>　以<hi>闕</hi>　兮枝媚妍以迴縈象春松<lb/>
之含曜兮欝蓊蔚以葱菁<lb/>
　　　雞舌香賦<hi>幷序</hi>　　　　　　　　顏博文<lb/>
沈括以丁香爲雞舌而醫者疑之古人用雞舌取其芬<lb/>
芳便於奏事世俗蔽於所習以丁香之狀於雞舌大不<lb/>
類也乃慨然有感爲賦以解之云<lb/>
<pb n="KR3i0017_WYG_028-11a"/>
嘉物之產潛竄山谷其根盤行龍隂蛇伏期微生之可<lb/>
保處幽翳而自足方吐英而布葉似千世而無欲醮醮嬌<lb/>
黄綽綽疎綠偶咀嚼而味以奇功而見禍攘肌被逼粉<lb/>
骨遭辱雖功利之及人恨此身之莫贖惟彼雞舌味和<lb/>
而長氣烈而揚可與君子同升廟堂發胸臆之藻繪粲<lb/>
齒牙之冰霜一語不忌澤及四方遡日月而止征與鴛<lb/>
鴦而同翔惟其施之得宜豈凡物之可當世以疑似猶<lb/>
有可議雖二名之靡同眇不失其爲貴彼鳳頸而龍準<lb/>
<pb n="KR3i0017_WYG_028-11b"/>
謂蜂目而烏喙况稱謂之不爽稽形質而實類者也殊<lb/>
不知天下之物竊名者多矣雞腸烏喙牛舌馬齒川有<lb/>
羊臍山有鳶尾龍膽虎掌猪膏鼠耳鴟脚羊眼鹿角豹<lb/>
足彘顱狼趺狗脊馬目燕頷之黍虎皮之稻蓴貴雉尾<lb/>
藥尚雞爪葡萄取象於馬乳波律膠稱於龍腦筍雞胵<lb/>
以爲珍瓠牛角而貴早亦有鴨脚之葵貍頭之瓜魚甲<lb/>
之松鶴翎之花以雞頭龍眼而充果以雀舌鷹爪而名<lb/>
茶彼爭工而擅價咸好大而喜誇其間名實相叛是非<lb/>
<pb n="KR3i0017_WYG_028-12a"/>
迭居得其實者如聖賢之在高位無其實者如名器之<lb/>
假盜軀嗟所遇之不同亦自賢而自愚彼方逐臭於海<lb/>
上豈芬芳之是嫉嫫姆飾貌而薦食西子掩面而守閭<lb/>
餌醯醬而委醍醐佩碔砆而捐瓊琚舍文茵而臥籧篨<lb/>
習薤露而廢笙竽劒作錐而補履驥垂頭而駕車蹇不<lb/>
過而被跨將栖栖而爲圖是香也市井所緩廊廟所急<lb/>
豈比馬蹄之近俗燕尾之就濕聽秋雨之淋淫若蒼天<lb/>
爲兹而雪泣若將有人依龜甲之屏炷鵲尾之爐研以<lb/>
<pb n="KR3i0017_WYG_028-12b"/>
鳳味筆以鼠鬚作蜂腰鶴膝之語爲鵠頭蟲脚之書爲<lb/>
兹香而解嘲明氣類之不殊願或用於賢相藹芳烈於<lb/>
天衢<lb/>
　　　銅博山香爐賦　　　　　　昭明太子<lb/>
方夏鼎之瓌異類山經之俶詭制一器而備衆質諒兹<lb/>
物之爲侈於時靑女司寒紅光翳景吐圓舒於東嶽匿<lb/>
丹曦於西嶺蕙帷已低蘭膏未屏爨松柏之火焚蘭麝<lb/>
之芳熒熒内曜芬芬外颺似卿雲之呈色若景星之舒<lb/>
<pb n="KR3i0017_WYG_028-13a"/>
光齊姬合歡而流盼燕女巧笑而蛾揚超公聞之見錫<lb/>
越文若之畱香信名眞而器美永服玩於華堂<lb/>
　　　博山香爐賦　　　　　　　　傅　縡<lb/>
器象南山香傳西國丁緩巧鑄兼資匠刻麝火埋朱蘭<lb/>
煙毁黑結構危峰横羅雜樹寒夜含煖清霄吐霧製作<lb/>
巧妙獨稱珍俶景澄明而裊篆氣氤氳長若春隨風本<lb/>
勝千釀酒散馥還如一碩人<lb/>
　　　沉香山子賦<hi>子由生日作</hi>　　　　　蘇　軾<lb/>
<pb n="KR3i0017_WYG_028-13b"/>
古者以芸爲香以蘭爲芬以鬱鬯爲祼以脂蕭爲焚以<lb/>
椒爲塗以蕙爲薰杜蘅帶屈菖蒲薦文麝多忌而本羶<lb/>
蘇合若香而實葷嗟吾知之幾何爲方入之所分方根<lb/>
塵之起滅常顚倒其夫君每求似於髣髴或鼻勞而妄<lb/>
聞獨沉水爲近正可以配薝蔔而並云矧儋崖之異產<lb/>
實超然而不羣旣金堅而玉潤亦鶴骨而龍筋惟膏液<lb/>
而内足故把握而兼斤顧占城之枯朽宜爨釜而燎蚊<lb/>
宛彼小山巉然可忻如太華之倚天象小姑之揷雲往<lb/>
<pb n="KR3i0017_WYG_028-14a"/>
壽子之生朝以寫我之老懃子方面壁以終日豈亦歸<lb/>
田而自耘幸置此於几席養幽芳於帨帉無一往之發<lb/>
烈有無窮之氤氳葢非獨以飲東坡之壽亦所以食黎<lb/>
人之芹<lb/>
　　　香丸志<lb/>
貞觀時有書生幼時貧賤每爲人侮害雖極悲憤而無<lb/>
由洩其忿一日閒步經觀音里有一婦人姿甚美與生<lb/>
眷顧侍兒負一革囊至曰主母所命也啓視則人頭數<lb/>
<pb n="KR3i0017_WYG_028-14b"/>
顆顏色未變乃向侮害生者也生驚欲避去侍兒曰郎<lb/>
君請無驚必不相累主母亦素仇諸惡少年欲假手於<lb/>
郎君生愧謝弗能婦人命侍兒進一香丸曰不勞君舉<lb/>
腕君第掃淨室夜坐焚此香於爐香烟所至君急隨之<lb/>
卽得志矣有所獲須將納於革囊歸勿畏也生如旨焚<lb/>
香隨烟而往初不覺有牆壁礙行處皆有光亦不類暗<lb/>
夜每至一處烟嬝嬝繞惡少年頸三繞而頭自落或獨<lb/>
宿一室或妻子共牀寢或初就枕侍兒執巾若麈尾如<lb/>
<pb n="KR3i0017_WYG_028-15a"/>
意圍繞未敢退悉不覺不知生悉以頭納革囊中若夢<lb/>
中所爲殊無畏意於是烟復嬝嬝而旋生復隨之而返<lb/>
到家未三鼓也烟甫收火已寒矣探之其香變成金色<lb/>
圓若彈倐然飛去鏗鏗有聲生恐婦復須此物正惶急<lb/>
間侍兒不由門戸忽爾在前生告曰香丸飛去侍兒曰<lb/>
得之久矣主母傳語郎君此畏關也此關一破無不可<lb/>
爲姑了天下事共作神仙也後生與婦俱徙去不知所<lb/>
之<lb/>
<pb n="KR3i0017_WYG_028-15b"/>
　　　上香偈<hi>道書</hi>
謹焚道香德香無爲香無爲清淨自然香妙洞眞香靈<lb/>
寶惠香朝三界香香滿瓊樓玉境遍諸天法界以此眞<lb/>
香騰空上奏　焚香有偈返生寶木沉水奇材瑞氣氤<lb/>
氳祥雲繚繞上通金闕下入幽冥<lb/>
　　　脩香<hi>陸放翁義方訓</hi>
空庭一炷上達神明家廟一炷曾英祖靈且謝且祈特<lb/>
此而已此而不爲吁嗟已矣<lb/>
<pb n="KR3i0017_WYG_028-16a"/>
　附諸譜序<lb/>
　河南陳氏曾合四譜爲書後二編爲陳序者倂爲余<lb/>
　纂建勳諸序彚此以存異代同心之契<lb/>
　　　葉氏香錄序<lb/>
古者無香燔柴焫蕭尚氣臭而已故香之字雖載於經<lb/>
而非今之所謂香也至漢以來外域入貢香之名始見<lb/>
於百家傳記而南蕃之香獨後出焉世亦罕知不能盡<lb/>
之余於泉州職事實兼舶司因蕃商之至詢究本末錄<lb/>
<pb n="KR3i0017_WYG_028-16b"/>
之以廣異聞亦君子恥一物不知之意<lb/>
紹興二十一年左朝請大夫知泉州軍州事葉廷珪序<lb/>
　　　顔氏香史序<lb/>
焚香之法不見於三代漢唐衣冠之儒稍稍用之然返<lb/>
魂飛氣出於道家旃檀伽羅盛於緇廬名之奇者則有<lb/>
燕尾雞舌龍涎鳳腦品之異者則有紅藍赤檀白茅靑<lb/>
桂其貴重則有水沉雄麝其幽遠則有石葉木蜜百濯<lb/>
之珍罽賓月支之貴泛泛如噴珠霧不可勝計然多出<lb/>
<pb n="KR3i0017_WYG_028-17a"/>
於尚怪之士未可皆信其有無彼欲刳凡剔俗其合和<lb/>
窨造自有佳處惟深得三昧者乃盡其妙因採古今熏<lb/>
脩之法釐爲六篇以其敘香之行事故曰香史不徒爲<lb/>
熏潔也五臟惟脾喜香以養鼻通神觀而去尤疾焉然<lb/>
黄冠緇衣之師久習靈壇之供錦韝紈袴之子少躭洞<lb/>
房之樂觀是書也不爲無補雲龕居士序<lb/>
　　　洪氏香譜序<lb/>
書稱至治馨香明德惟馨反是則曰腥聞在上傳以芝<lb/>
<pb n="KR3i0017_WYG_028-17b"/>
蘭之室鮑魚之肆爲善惡之辨離騷以蘭蕙杜蘅爲君<lb/>
子糞壤蕭艾爲小人君子澡雪其身心熏祓以道義有<lb/>
無窮之聞余之譜香亦是意云<lb/>
　　　陳氏香譜序<lb/>
香者五臭之一而人服媚之至於爲香作譜非世官博<lb/>
物嘗閱舶浮海者不能悉也河南陳氏香譜自子中至<lb/>
浩卿再世乃獲博採洪顏沈葉諸譜具在此編集其大<lb/>
成矣詩書言香不過黍稷蕭脂故香之爲字從黍作甘<lb/>
<pb n="KR3i0017_WYG_028-18a"/>
古者自黍稷之外可焫者蕭可佩者蘭可鬯者鬱名爲<lb/>
香草者無幾此時譜可無作楚辭所錄名物漸多猶未<lb/>
取於遐裔也漢唐以來言香者必南海之產故不可無<lb/>
譜浩卿過彭蠡以其譜視釣者熊朋來俾爲序釣者驚<lb/>
曰豈其乏使而及我子再世成譜亦不易宜遴序者豈<lb/>
無蓬萊玉署懷香握蘭之仙儒又豈無喬木故家芝芳<lb/>
蘭馥之世卿豈無島服夷言誇者詫寶之舶官又豈無<lb/>
神州赤縣進香受爵之少府豈無寶梵琳房閒思道韻<lb/>
<pb n="KR3i0017_WYG_028-18b"/>
之高人又豈無瑤英玉蕊羅襦薌澤之女士凡知香者<lb/>
皆使序之若僕也灰釘之望旣窮熏習之夢久斷空有<lb/>
廬山一峰以爲爐峰頂片雪以爲香子併收入譜矣每<lb/>
憶劉季和香癖過爐熏身其主簿張坦以爲俗坦可謂<lb/>
直諒之友季和能笑領其言亦庶幾善補過者有士如<lb/>
此如荀令君至人家坐席三日香如梅學士每晨以袖<lb/>
覆爐撮袖以出坐定放香是富貴自好者所爲未聞聖<lb/>
賢爲此惜其不遇張坦也按禮經容臭者童孺所佩茞<lb/>
<pb n="KR3i0017_WYG_028-19a"/>
蘭者婦佩所採大丈夫則自有流芳百世者在故魏武<lb/>
猶能禁家内不得熏香謝𤣥佩香囊則安石惡之然琴<lb/>
窗書室不得此譜則無以治爐熏至於自熏知見抑存<lb/>
乎其人遂長揖謝客鼓棹去客追錄爲香譜序至治壬<lb/>
戌蘭秋彭蠡釣徒熊朋來序<lb/>
　　　又<lb/>
韋應物掃地焚香燕寢爲之凝清黄魯直隱几炷香靈<lb/>
臺爲之空湛從來韻人勝士爐霏晝牧道心純淨法應<lb/>
<pb n="KR3i0017_WYG_028-19b"/>
如是汴陳浩卿於淸江出其先君子中齋公所輯香譜<lb/>
如銖熏初襚縹緲願香悟韋郎於白傅之香山識涪翁<lb/>
於黄仙之叱石是譜之香遠矣浩卿卓然肯構能使書<lb/>
香不斷經傳之雅馥芳韶騷選之靚馡初曙方遺家譜<lb/>
可也袖中后山瓣香亦當詢龍象法筵拈起超方迴向<lb/>
至治壬戌夏五長沙梅花溪道人李琳書<lb/>
　辛巳歲諸公助刻此書工過半矣時余存友海上歸<lb/>
　則梓人盡斃於疫板寄他所復遘祝融成毁數奇可<lb/>
<pb n="KR3i0017_WYG_028-20a"/>
　勝太息癸未秋欲營數椽苦資不給甫用拮据偶展<lb/>
　鶴林玉露得徐淵子詩云俸餘擬辦買山錢復買端<lb/>
　州古研塼依舊被渠驅使在買山之事定何年頗嘉<lb/>
　淵子之雅尚乃決意移貲剞劂因歎時賢著述朝成<lb/>
　暮梓木與稿隨余兹纂歴壯逾衰歲月載更梨棗重<lb/>
　災何艱易殊人太甚耶友人慰之曰事物之不齊天<lb/>
　定有以齊之者脫稿日用書顚末云爾是歲八月之<lb/>
　望<lb/>
<pb n="KR3i0017_WYG_028-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　香乘卷二十八<lb/>
</p>
<p>
</p>
  </div>
</body>
</text>
</TEI>
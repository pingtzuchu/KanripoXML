<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>香乗卷十一</head> <lb/>
    <p>
<pb n="KR3i0017_WYG_011-1a"/>
欽定四庫全書<lb/>
　香乗卷十一<lb/>
　　　　　　　　　　　　明　周嘉胄　撰<lb/>
　　香事别録<hi>事有不附品不分類者於香為别録馬</hi>
　　　香尉<lb/>
漢雍仲子進南海香物拜雒陽尉人謂之香尉<hi>述異録</hi>
　　　含嚼荷香<lb/>
昭帝元始元年穿淋池植分枝荷一莖四葉狀如駢葢<lb/>
<pb n="KR3i0017_WYG_011-1b"/>
日炤則葉低䕃根莖若葵之衛足名低光荷實如𤣥珠<lb/>
可以飾珮芬馥之氣徹十餘里食之令人口氣常香益<lb/>
人肌理宫人貴之每遊宴出入必皆含嚼<hi>拾遺記</hi>
　　　含異香行<lb/>
石季倫使數十艷姬各含異香而行笑語之際則口氣<lb/>
從風而颺<hi>同上</hi>
　　　好香四種<lb/>
秦嘉貽妻好香四種洎寶釵素琴明鏡云明鏡可以鑒<lb/>
<pb n="KR3i0017_WYG_011-2a"/>
形寶釵可以耀首芳香可以馥身素琴可以娛耳妻答<lb/>
云素琴之作當湏君歸明鏡之鑒當待君還未覩光儀<lb/>
則寶釵不列也未侍帷帳則芳香不發也<hi>書記洞筌</hi>
　　　芳塵<lb/>
石虎於大武殿前造樓高四十丈以珠為簾五色玉為<lb/>
珮每風至即驚觸似音樂高空中過者皆仰視愛之又<lb/>
屑諸異香如粉撒樓上風吹四散謂之芳塵<hi>獨異志</hi>
　　　逆風香<lb/>
<pb n="KR3i0017_WYG_011-2b"/>
竺法深孫興公共聽北來道人與支道林瓦官寺講小<lb/>
品北道屢設問疑林辯答俱爽北道每屈孫問深公上<lb/>
人常是逆風家何以都不言深笑而不答林曰白旃檀<lb/>
非不馥焉能逆風深夷然不屑　波利質國多香樹其<lb/>
香逆風而聞今反之云白旃檀非不香豈能逆風言深<lb/>
非不能難之正不必難也<hi>世說新語</hi>
　　　奩中香盡<lb/>
宗超嘗露壇禱神奩中香盡自然溢滿香烟爐中無火<lb/>
<pb n="KR3i0017_WYG_011-3a"/>
烟自出<hi>洪芻香譜</hi>
　　　令公香<lb/>
荀彧為中書令好薰香其坐處常三日香人稱令公香<lb/>
亦曰令君香<hi>襄陽記</hi>
　　　劉季和愛香<lb/>
劉季和性愛香嘗如厠還輙過香爐上薰主簿張坦曰<lb/>
人言名公作俗人不虛也季和曰荀令君至人家坐席<lb/>
三日香坦曰醜婦效嚬見者必走公欲坦遁去邪季和<lb/>
<pb n="KR3i0017_WYG_011-3b"/>
大笑<hi>同上</hi>
　　　媚香<lb/>
張説携麗正文章謁友生時正行宫中媚香號化樓臺<lb/>
友生焚以待説説出文置香上曰吾文享是香無忝<hi>徵</hi>
<hi>文玉井</hi>
　　　玉蕤香<lb/>
柳宗元得韓愈所寄詩先以薔薇露灌手薰玉蕤香後<lb/>
發讀曰大雅之文正當如是<hi>好事集</hi>
<pb n="KR3i0017_WYG_011-4a"/>
　　　桂蠧香<lb/>
温庭筠有丹瘤枕桂蠧香<lb/>
　　　九和握香<lb/>
郭元振落梅妝閣有婢數十人客至則拖鴛鴦擷裙衫<lb/>
一曲終則賞以糖雞卵取明其聲也宴罷散九和握香<lb/>
<hi>敘聞録</hi>
　　　四和香<lb/>
有侈盛家月給焙笙炭五十觔用錦薰籠藉笙於上復<lb/>
<pb n="KR3i0017_WYG_011-4b"/>
以四和香薰之<hi>癸辛雜識</hi>
　　　千和香<lb/>
峨嵋山孫真人然千和之香<hi>三洞珠囊</hi>
　　　百藴香<lb/>
遠條館祈子焚以降神<lb/>
　　　香童<lb/>
元寳好賔客務於華侈器玩服用僣於王公而四方之<lb/>
士盡仰歸焉常於寢帳前雕矮童二人捧七寶博山爐<lb/>
<pb n="KR3i0017_WYG_011-5a"/>
自暝焚香徹曙其驕貴如此<hi>天寳遺事</hi>
　　　曝衣焚香<lb/>
元載妻韞秀安置閒院忽因天晴之景以青紫絲絛四<lb/>
十條各長三十丈皆施羅紈綺繡之服每條絛下排金<lb/>
銀爐二十枚皆焚異香香至其服乃命諸親戚西院閒<lb/>
歩韞秀問是何物侍婢對曰今日相公與夫人曬曝衣<lb/>
服<hi>杜陽雜編</hi>
　　　瑶英啗香<lb/>
<pb n="KR3i0017_WYG_011-5b"/>
元載寵姬薛瑶英攻詩書善歌舞仙姿玉質肌香體輕<lb/>
雖旋波揺光飛燕緑珠不能過也瑶英之母趙娟亦本<lb/>
岐王之愛妾後出為薛氏之妻生瑶英而㓜以香啗之<lb/>
故肌香也元載處以金絲之帳却塵之褥<hi>同上</hi>
　　　蜂蝶慕香<lb/>
都下名妓楚蓮者國色無及每出則蜂蝶相隨慕其香<lb/>
<hi>天寳遺事</hi>
　　　佩香非世所聞<lb/>
<pb n="KR3i0017_WYG_011-6a"/>
蕭總遇巫山神女謂所衣之服非世所有所佩之香非<lb/>
世所聞<hi>入朝窮怪録</hi>
　　　貴香<lb/>
牛僧孺作周秦行記云忽聞有異氣如貴香又云衣上<lb/>
香經十餘日不散<lb/>
　　　降仙香<lb/>
上都安業坊唐昌觀有玉蕊花甚繁每發若瑶林瓊樹<lb/>
元和中有女仙降以白角扇障靣直造花前異香芬馥<lb/>
<pb n="KR3i0017_WYG_011-6b"/>
聞於數十歩之外餘香不散者經月餘日時<hi>華夷草木</hi>
<hi>考</hi>
　　　仙有遺香<lb/>
吳興沈彬少而好道及致仕恒以朝修服餌為事嘗遊<lb/>
郁木洞觀忽聞空中樂聲仰視雲際見女仙數十冉冉<lb/>
而下徑之觀中徧至像前焚香良久乃去彬匿室中不<lb/>
敢出仙既去彬入殿視之几案上有遺香悉取置爐中<lb/>
已而自悔曰吾平生好道今見神仙而不能禮謁得仙<lb/>
<pb n="KR3i0017_WYG_011-7a"/>
香而不能食之是其無分歟<hi>稽神録</hi>
　　　山水香<lb/>
道士談紫霄有異術閩王昶奉之為師月給山水香焚<lb/>
之香用精沉上火半熾則沃以蘇合香油<hi>清異録</hi>
　　　三勻煎<hi>去聲</hi>
長安宋清以鬻藥致富嘗以香劑遺中朝縉紳題識器<lb/>
曰三勻煎焚之富貴清妙其法止龍腦麝末精沉等耳<lb/>
<hi>同上</hi>
<pb n="KR3i0017_WYG_011-7b"/>
　　　異香劑<lb/>
林邑占城闍婆交趾以襍出異香劑和而焚之氣韻不<lb/>
凡謂中國三勻四絶為乞兒香<hi>同上</hi>
　　　靈香膏<lb/>
南海奇女盧眉娘煎靈香膏<hi>杜陽襍編</hi>
　　　暗香<lb/>
陳郡莊氏女精於女紅好弄琴每弄梅花曲聞者皆云<lb/>
有暗香人遂稱女曰莊暗香女因以暗香名琴<hi>清賞録</hi>
<pb n="KR3i0017_WYG_011-8a"/>
　　　花宜香<lb/>
韓熈載云花宜香故對花焚香有風味相和其妙不可<lb/>
言者木犀宜龍腦酴醿宜沉水蘭宜四絶含笑宜麝薝<lb/>
蔔宜檀<lb/>
　　　透雲香<lb/>
陳茂為尚書郎每書信印記曰𤣥山典記又曰𤣥山印<lb/>
擣朱礬澆麝酒閒則匣以鎮犀養以透雲香印書達數<lb/>
十里香不斷印刻胭脂木為之<hi>𤣥山記</hi>
<pb n="KR3i0017_WYG_011-8b"/>
　　　暖香<lb/>
寳雲溪有僧舍盛冬若客至則然薪火暖香一炷滿室<lb/>
如春人歸更取餘燼<hi>雲林異景志</hi>
　　　伴月香<lb/>
徐鉉每遇月夜露坐中庭但爇佳香一炷其所親名之<lb/>
曰伴月香<hi>清異録</hi>
　　　平等香<lb/>
清泰中荆南有僧貨平等香貧富不二價不見市香和<lb/>
<pb n="KR3i0017_WYG_011-9a"/>
合疑其仙者<hi>同上</hi>
　　　燒異香被草負笈而進<lb/>
宋景公燒異香於臺上有野人被草負笈扣門而進是<lb/>
為子韋世司天部<hi>洪譜</hi>
　　　魏公香<lb/>
張邦基云余在揚州遊石塔寺見一高僧坐小室中於<lb/>
骨董袋取香如芡實許注之覺香韻不凡似道家嬰香<lb/>
而清烈過之僧笑曰此魏公香也韓魏公喜焚此香乃<lb/>
<pb n="KR3i0017_WYG_011-9b"/>
傳其法<hi>墨莊漫録</hi>
　　　漢宫香<lb/>
其法傳自鄭康成魏道輔於相國寺庭中得之<hi>同上</hi>
　　　僧作笑蘭香<lb/>
吳僧罄宜作笑蘭香即韓魏公所謂濃梅山谷所謂藏<lb/>
春香也其法以沉為君雞舌為臣北苑之鹿秬鬯十二<lb/>
葉之英鉛華之粉柏麝之臍為佐以百花之液為使一<lb/>
炷如芡子許焚之油然欝然若齅九畹之蘭百畝之蕙<lb/>
<pb n="KR3i0017_WYG_011-10a"/>
也<lb/>
　　　鬭香㑹<lb/>
中宗朝宗紀韋武間為雅㑹各携名香比試優劣曰鬭<lb/>
香㑹<lb/>
　　　聞思香<lb/>
黄涪翁所取有聞思香葢指内典中從聞思脩之義<lb/>
　　　狄香<lb/>
狄香外國之香謂以香熏履也張衡同聲歌鞮芬以狄<lb/>
<pb n="KR3i0017_WYG_011-10b"/>
香鞮履也<lb/>
　　　香錢<lb/>
三班院所領使臣八千餘人莅事於外其罷而在院者<lb/>
常數百人每嵗乾元節醵錢飯僧進香以祝聖夀謂之<lb/>
香錢京師語曰三班喫香<hi>歸田録</hi>
　　　衙香<lb/>
蘇文忠云今日於叔静家飲官法酒烹團茶燒衙香皆<lb/>
北歸喜事<hi>蘇集</hi>
<pb n="KR3i0017_WYG_011-11a"/>
　　　異香自内出<lb/>
客來赴張功甫牡丹㑹云衆賔既集坐一虚室寂無所<lb/>
聞有頃問左右云香已發未答曰已發命捲簾則異香<lb/>
自内出郁然滿座<hi>癸辛雜識外集</hi>
　　　小鬟持香毬<lb/>
京師承平時宗室戚里歲時入禁中婦女上犢車皆用<lb/>
二小鬟持香毬在傍而車中又自持兩小香毬車馳過<lb/>
香烟如雲數里不絶塵土皆香<hi>老學菴筆記</hi>
<pb n="KR3i0017_WYG_011-11b"/>
　　　香有氣勢<lb/>
蔡京每焚香先令小鬟宻閉戸牖以數十香爐燒之俟<lb/>
香烟滿室即捲正北一簾其香蓬勃如霧繚繞庭際京<lb/>
語客曰香須如此燒方有氣勢<lb/>
　　　留神香事<lb/>
長安大興善寺徐理男楚琳平生留神香事莊嚴餅子<lb/>
供佛之品也峭兒延賔之用也旖旎丸自奉之等也檀<lb/>
那概之曰琳和尚品字香<hi>清異録</hi>
<pb n="KR3i0017_WYG_011-12a"/>
　　　癖於焚香<lb/>
袁象先判衢州時幕客謝平子癖於焚香至忘形廢事<lb/>
同僚蘇収戲刺一札伺其忘也而投之云鼎炷郎守馥<lb/>
州百和參軍謝平子<hi>同上</hi>
　　　性喜焚香<lb/>
梅學士詢在真宗時已為名臣至慶厯中為翰林侍讀<lb/>
以卒性喜焚香其在官所每晨起將視事必焚香兩爐<lb/>
以公服罩之撮其袖以出坐定撒開兩袖郁然滿室濃<lb/>
<pb n="KR3i0017_WYG_011-12b"/>
香<hi>歸田録</hi>
　　　燕集焚香<lb/>
今人燕集往往焚香以娛客不惟相悦然亦有謂也黄<lb/>
帝云五氣各有所主惟香氣湊脾漢以前無燒香者自<lb/>
佛入中國然後有之楞嚴經云所謂純燒沉水無令見<lb/>
火此佛燒香法也<hi>癸辛雜識外集</hi>
　　　焚香讀孝經<lb/>
岑文敬淳謹有孝行五嵗讀孝經必焚香正坐<hi>南史</hi>
<pb n="KR3i0017_WYG_011-13a"/>
　　　燒香讀道書<lb/>
江表傳有道士于吉來吳㑹立精舍燒香讀道書制作<lb/>
符水以療病<hi>三國志註</hi>
　　　焚香告天<lb/>
趙清獻公平生日所為事夜必露香告天其不敢告者<lb/>
不敢為也<hi>言行録</hi>
　　　焚香熏衣<lb/>
清獻好焚香尤喜熏衣所居既去輙數日香不滅嘗置<lb/>
<pb n="KR3i0017_WYG_011-13b"/>
籠設熏爐其下不絶烟多解衣投其上公既清端妙觧<lb/>
禪理宜其熏習如此也<hi>淑清録</hi>
　　　燒香左右<lb/>
屢燒香左右令人魄正<hi>真誥</hi>
　　　夏月燒香<lb/>
陶隠居云沉香熏陸夏月常燒此二物<lb/>
　　　焚香勿返顧<lb/>
南岳夫人云燒香勿返顧忤真氣致邪應也<hi>真誥</hi>
<pb n="KR3i0017_WYG_011-14a"/>
　　　焚香静坐<lb/>
人在家及外行卒遇飄風暴雨震電昏暗大霧皆諸龍<lb/>
經過入室閉戸焚香静坐避之不爾損人<lb/>
　　　焚香告祖<lb/>
戴𢎞正每得宻友一人則書於簡編焚香告祖號為金<lb/>
蘭簿<hi>宣武盛事</hi>
　　　燒香拒邪<lb/>
地上魔邪之氣直上冲天四十里人燒青木香薰陸安<lb/>
<pb n="KR3i0017_WYG_011-14b"/>
息膠香於寢所拒濁臭之氣却邪穢之霧故天人玉女<lb/>
太乙隨香氣而來<hi>洪譜</hi>
　　　買香浴仙公<lb/>
葛尚書年八十始有仙公一子時有天竺僧於市大買<lb/>
香市人怪問僧曰我昨夜夢見善思菩薩下生葛尚書<lb/>
家吾將此香浴之到生時僧至燒香右繞七匝禮拜恭<lb/>
敬沐浴而止<hi>仙公起居注</hi>
　　　仙誕異香<lb/>
<pb n="KR3i0017_WYG_011-15a"/>
呂洞賔初母就蓐時異香滿室天樂浮空<hi>仙佛竒蹤</hi>
　　　昇天異香<lb/>
許真君白日㧞宅昇天百里之内異香芬馥經月不散<lb/>
<hi>同上</hi>
　　　空中有異香之氣<lb/>
李泌少時能屏風上立熏籠上行道者云十五嵗必白<lb/>
日昇天一旦空中有異香之氣音樂之聲李氏之親愛<lb/>
以巨杓颺濃蒜潑之香樂遂散<hi>鄴侯外傳</hi>
<pb n="KR3i0017_WYG_011-15b"/>
　　　市香媚婦<lb/>
昔王池國有民面竒醜婦國色鼻齆婿乃求媚此婦終<lb/>
不肯迎顧遂往西域市無價名香而薰之還入其室婦<lb/>
既齆豈知分香臭哉<hi>金樓子</hi>
　　　張俊上高宗香食香物<lb/>
香圓香蓮木香丁香水龍腦鏤金香藥一行香藥木瓜<lb/>
香藥藤花砌香櫻桃砌香萱草拂兒紫蘇奈香砌香葡<lb/>
萄香蓮事件念珠甘蔗奈香砌香果子香螺煠肚玉香<lb/>
<pb n="KR3i0017_WYG_011-16a"/>
鼎二葢全香爐一香盒二香毬一出香一對<lb/>
　　　貢奉香物<lb/>
忠懿錢尚甫自國初至歸朝其貢奉之物有乳香金器<lb/>
香龍香象香囊酒甕諸什器等物<hi>春明退朝録</hi>
　　　香價踴貴<lb/>
元城先生在宋杜門屛跡不妄交遊人罕見其面及没<lb/>
耆老士庶婦人持香誦佛經而哭父老日數千人至填<lb/>
塞不得其門而入家人因設數大爐於㕔下争以香炷<lb/>
<pb n="KR3i0017_WYG_011-16b"/>
之香價踴貴<hi>自警編</hi>
　　　卒時香氣<lb/>
陶𢎞景卒時顔色不變屈伸如常香氣累日氤氳滿山<lb/>
<hi>仙佛竒蹤</hi>
　　　燒香辟瘟<lb/>
樞宻王博文每於正旦四更燒丁香以辟瘟氣<hi>瑣碎録</hi>
　　　燒香引䑕<lb/>
印香五文狼糞少許為細末同和勻於浄室内以爐燒<lb/>
<pb n="KR3i0017_WYG_011-17a"/>
之其䑕自至不得殺<lb/>
　　　茶墨俱香<lb/>
司馬温公與蘇子瞻論竒茶妙墨俱香是其德同也<hi>高</hi>
<hi>齋漫録</hi>
　　　香與墨同闗紐<lb/>
邵安與朱萬初帖云深山高居罏香不可缺退休之久<lb/>
佳品之絶野人惟取老松柏之根枝葉實共擣治之斫<lb/>
楓肪羼和之每焚一丸亦足以助清苦今年大雨時行<lb/>
<pb n="KR3i0017_WYG_011-17b"/>
土潤溽暑特甚萬初至石鼎清晝然香空齋蕭寒遂為<lb/>
一日之樂良可喜也萬初本墨妙又兼香癖蓋墨之於<lb/>
香同一闗紐亦猶書之與畫謎之與禪也<lb/>
　　　水炙香<lb/>
吳茱萸艾葉川椒杜仲乾木瓜木鱉肉瓦上松花仙家<lb/>
謂之水炙香<lb/>
　　　山林窮四和香<lb/>
以荔枝殻甘蔗滓乾柏葉黄連和焚又或加松毬棗核<lb/>
<pb n="KR3i0017_WYG_011-18a"/>
梨皆妙<lb/>
　　　焚香寫圖<lb/>
至正辛卯九月三日與陳徵君同宿愚菴師房焚香烹<lb/>
茗圖石梁秋瀑翛然有出塵之趣黄鶴山人寫其逸態<lb/>
云<hi>王䝉題畫</hi>
　<lb/>
　<lb/>
　<lb/>
<pb n="KR3i0017_WYG_011-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　香乗卷十一<lb/>
</p>
<p>
</p>
  </div>
</body>
</text>
</TEI>
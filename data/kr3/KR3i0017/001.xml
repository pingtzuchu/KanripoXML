<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>香乗卷一</head> <lb/>
    <p>
<pb n="KR3i0017_WYG_001-1a"/>
欽定四庫全書<lb/>
　香乗卷一<lb/>
　　　　　　　　　　　　明　周嘉胄　撰<lb/>
　　香品<hi>隨品附事實</hi>
　香最多品類岀交廣崖州及海南諸國然秦漢已前<lb/>
　未聞惟稱蘭蕙椒桂而已至漢武奢廣尚書郎奏事<lb/>
　者始有含雞舌香及諸夷獻香種種徴異晉武時外<lb/>
　國亦貢異香迨煬帝除夜火山燒沈香甲煎不計數<lb/>
<pb n="KR3i0017_WYG_001-1b"/>
　海南諸香畢至矣唐明皇君臣多有用沈檀腦麝為<lb/>
　亭閣何多也後周顯徳間昆明國又獻薔薇水矣昔<lb/>
　所未有今皆有焉然香一也或生於草或出於木或<lb/>
　花或實或節或葉或皮或液或又假人力煎和而成<lb/>
　有供焚者有可佩者又有充入藥者詳列如左<lb/>
　　　沈水香<hi>考證一十九則</hi>
木之心節置水則沈故名沈水亦曰水沈半沈者為𣝕<lb/>
香不沈者為黄熟香南越志言交州人稱為蜜香謂其<lb/>
<pb n="KR3i0017_WYG_001-2a"/>
氣如蜜脾也梵書名阿迦嚧香<lb/>
香之等凡三曰沈曰𣝕曰黄熟是也沈香入水即沈其<lb/>
品凡四曰熟結乃膏脉凝結自朽出者曰生結乃刀斧<lb/>
伐仆膏脉結聚者曰脫落乃因木朽而結者曰蟲漏乃<lb/>
因蠧隙而結者生結為上熟脫次之堅黑為上黄色次<lb/>
之角沈黑潤黄沈黄潤蠟沈柔靭革沈紋横皆上品也<lb/>
海島所出有如石杵如肘如拳如鳳雀龜蛇雲氣人物<lb/>
及海南馬蹄牛頭燕口蠒栗竹葉芝菌梭子附子等香<lb/>
<pb n="KR3i0017_WYG_001-2b"/>
皆因形命名耳其𣝕香入水半浮半沈即沈香之半結<lb/>
連木者或作煎香番名婆菜香亦曰弄水香甚類蝟刺<lb/>
雞骨香葉子香皆因形而名有大如笠者為蓬萊香有<lb/>
如山石枯槎者為光香入藥皆次於沈水其黄熟香即<lb/>
香之輕虚者俗訛為速香是矣有生速斫伐而取者有<lb/>
熟速腐朽而取者其大而可雕刻者謂之水盤頭並不<lb/>
可入藥但可焚爇<hi>本草綱目</hi>
嶺南諸郡悉有傍海處尤多交榦連枝岡嶺相接千里<lb/>
<pb n="KR3i0017_WYG_001-3a"/>
不絶葉如冬青大者數抱木性虚柔山民以搆茅廬或<lb/>
為橋梁為飯甑有香者百無一二葢木得水方結多有<lb/>
折枝枯榦中或為沈或為𣝕或為黄熟自枯死者謂之<lb/>
水盤香南息高竇等州惟産生結香葢山民入山以刀<lb/>
斫曲榦斜枝成坎經年得雨水浸漬遂結成香乃鋸取<lb/>
之刮去白木其香結為斑㸃名鷓鴣斑燔之極清烈香<lb/>
之良者惟在瓊崖等州俗謂之角沈黄沈乃枯木得者<lb/>
宜入藥用依木皮而結者謂之青桂氣尤清在土中嵗<lb/>
<pb n="KR3i0017_WYG_001-3b"/>
久不待創剔而成薄片者謂之龍鱗削之自卷咀之柔<lb/>
靭者謂之黄蠟沈尤難得也<hi>同上</hi>
諸品之外又有龍鱗麻葉竹葉之類不止一二十品要<lb/>
之入藥惟取中實沈水者或沈水而有中心空者則是<lb/>
雞骨謂中有朽路如雞骨血眼也<hi>同上</hi>
沈香所出非一真臘者為上占城次之渤泥最下真臘<lb/>
之香又分三品緑洋極佳三濼次之勃羅間差弱而香<lb/>
之大槩生結者為上熟脫者次之堅黑為上黄者次之<lb/>
<pb n="KR3i0017_WYG_001-4a"/>
然諸沈之形多異而名不一有狀如犀角者有如燕口<lb/>
者如附子者如梭子者是皆因形而名其堅緻而有紋<lb/>
横者謂之横隔沈大抵以所産氣色為高而形體非以<lb/>
定優劣也緑洋三濼勃羅間皆真臘屬國<hi>葉廷珪南番香録</hi>
蜜香沈香雞骨香黄熟香𣝕香青桂香馬蹄香雞舌香<lb/>
按此八香同出於一樹也交趾有蜜香樹榦似櫸栁其<lb/>
花白而繁其葉如橘欲取香伐之經年其根榦枝節各<lb/>
有别色木心與節堅黑沈水者為沈香與水面平者為<lb/>
<pb n="KR3i0017_WYG_001-4b"/>
雞骨香其根為黄熟香其榦為𣝕香細枝緊實未爛者<lb/>
為青桂香其根節輕而大者為馬蹄香其花不香成實<lb/>
乃香為雞舌香珍異之本也<hi>陸佃埤雅廣要</hi>
太學同官有曾官廣中者云沈香襍木也朽蠧浸沙水<lb/>
嵗久得之如儋崖海道居民橋梁皆香材如海桂橘柚<lb/>
之木沈於水多年得之為沈水香本草謂為似橘是已<lb/>
然生採之則不香也<hi>續博物志</hi>
瓊崖四州在海島上中有黎戎國其族散處無酋長多<lb/>
<pb n="KR3i0017_WYG_001-5a"/>
沈香藥貨<hi>孫升談圃</hi>
水沈出南海凡數種外為斷白次為𣝕中為沈今嶺南<lb/>
巖峻處亦有之但不及海南者清婉耳諸夷以香樹為<lb/>
槽以飼雞犬故鄭文寳詩云沈檀香植在天涯賤等荆<lb/>
衡水面槎未必為槽飼雞犬不如煨燼向豪家<hi>陳譜</hi>
沈香生在土最久不待剜剔而得者<hi>孔平仲談苑</hi>
香出占城者不若真臘真臘不若海南黎峒黎峒又以<lb/>
萬安黎母山東峒者冠絶天下謂之海南沈一片萬錢<lb/>
<pb n="KR3i0017_WYG_001-5b"/>
海北高化諸州者皆𣝕香耳<hi>蔡絛藂談</hi>
上品出海南黎峒一名土沈香少有大塊其次如蠒栗<lb/>
角如附子如芝菌如茅竹葉者佳至輕薄如紙者入水<lb/>
亦沈香之節因久蟄土中滋液下流結而為香採時香<lb/>
面悉在下其背帶木性者乃出土上環島四郡界皆有<lb/>
之悉冠諸番所出又以出萬安者為最勝說者謂萬安<lb/>
山在島正東鍾朝陽之氣香尤醖藉豐美大抵海南香<lb/>
氣皆清淑如蓮花梅英鵝梨蜜脾之類焚博山投少許<lb/>
<pb n="KR3i0017_WYG_001-6a"/>
氛翳彌室翻之四面悉香至煤燼氣不焦此海南之辯<lb/>
也北人多不甚識葢海上亦自難得省民以牛博之於<lb/>
黎一牛博香一擔歸自擇選得沈水十不一二中州人<lb/>
士但用廣州舶上占城真臘等香近來又貴登流眉來<lb/>
者余試之乃不及海南中下品舶香往往腥烈不甚腥<lb/>
者氣味又短帶木性尾烟必焦其出海北者生交趾及<lb/>
交人得之海外番舶而聚於欽州謂之欽香質重實多<lb/>
大塊氣尤酷烈不復醖藉惟可入藥南人賤之<hi>范成大桂海虞</hi>
<pb n="KR3i0017_WYG_001-6b"/>
<hi>衡志</hi>
瓊州崖萬瓊山定海臨高皆産沈香又出黄速等香<hi>大明</hi>
<hi>一統志</hi>
香木所斷嵗久朽爛心節獨在投水則沈<hi>同上</hi>
環島四郡以萬安軍所採為絶品豐郁醖藉四面悉皆<lb/>
翻爇燼餘而氣不盡所産處價與銀等<hi>稗史彚編</hi>
大率沈水萬安東洞為第一品在海外則登流眉片沈<lb/>
可與黎峒之香相伯仲登流眉有絶品乃千年枯木所<lb/>
<pb n="KR3i0017_WYG_001-7a"/>
結如石杵如拳如肘如鳳如孔雀如龜蛇如雲氣如神<lb/>
仙人物焚一片則盈室香霧越三日不散彼人自謂無<lb/>
價寳多歸兩廣帥府及大貴勢之家<hi>同上</hi>
香木初一種也膏脉貫溢則沈實此為沈水香有曰熟<lb/>
結其間自然凝實者脫落因木朽而自解者生結人以<lb/>
刀斧傷之而後膏脉聚焉蟲漏因蟲傷蠧而後膏脉亦<lb/>
聚焉自然脫落為上以其氣和生結蟲漏則氣烈斯為<lb/>
下矣沈水香過四者外則有半結半不結為弄水香番<lb/>
<pb n="KR3i0017_WYG_001-7b"/>
言為婆菜因其半結則實而色重半不結則不大實而<lb/>
色褐好事者謂之鷓鴣斑婆菜中則復有名水盤頭結<lb/>
實厚者亦近沈水凡香木被伐其根盤結處必有膏脉<lb/>
湧溢故亦結但數為雨淫其氣頗腥烈故婆菜中水盤<lb/>
頭為下餘雖有香氣不大凝實又一品號為𣝕香大凡<lb/>
沈水婆菜𣝕香嘗出於一種而每自有高下三者其産<lb/>
占城不若真臘國真臘不若海南諸黎峒海南諸黎峒<lb/>
又不若萬安吉陽兩軍之間黎母山至是為冠絶天下<lb/>
<pb n="KR3i0017_WYG_001-8a"/>
之香無能及之矣又海北則有高化二郡亦産香然無<lb/>
是三者之别苐為一種類𣝕之上者海北香若沈水地<lb/>
號龍竈者高涼地號浪灘者官中時時擇其高勝試爇<lb/>
一炷其香味雖淺薄乃更作花氣百和旖旎<hi>同上</hi>
南方火行其氣炎上藥物所賦皆味辛而嗅香如沈𣝕<lb/>
之屬世専謂之香者又美之所鍾也世皆云二廣出香<lb/>
然廣東香乃自舶上來廣右香産海北者亦凡品惟海<lb/>
南最勝人士未嘗落南者未必盡知故著其說<hi>桂海志</hi>
<pb n="KR3i0017_WYG_001-8b"/>
高容雷化山間亦有香但白如木不禁火力氣味極短<lb/>
亦無膏乳土人貨賣不論錢也<hi>稗史彚編</hi>
泉南香不及廣香之為妙都城市肆有詹家香頗類廣<lb/>
香今日多用全類辛辣之氣無復有清芬韻度也又有<lb/>
官香而香味亦淺薄非舊香之比<lb/>
　已下九品俱沈香之屬<lb/>
　　　生沈香即蓬萊香<lb/>
出海南山西其初連木狀如粟棘房土人謂之刺香刀<lb/>
<pb n="KR3i0017_WYG_001-9a"/>
刳去木而出其香則堅緻而光澤士大夫曰蓬萊香氣<lb/>
清而且長品雖侔於真臘然地之所産者少而官於彼<lb/>
者乃得之商舶䍐獲焉故值常倍於真臘所産者云<hi>香録</hi>
蓬萊香即沈水香結未成者多成片如小笠及大菌之<lb/>
狀有徑一二尺者極堅實色狀皆似沈香惟入水則浮<lb/>
刳去其背帶木處亦多沈水<hi>桂海虞衡志</hi>
　　　光香<lb/>
與𣝕香同品苐出海北及交趾亦聚於欽州多大塊如<lb/>
<pb n="KR3i0017_WYG_001-9b"/>
山石枯槎氣粗烈如焚松檜曾不能與海南𣝕香比南<lb/>
人常以供日用及陳祭享<hi>同上</hi>
　　　海南𣝕香<lb/>
香如蝟皮栗蓬及漁蓑狀蓋修治時雕鏤費工去木畱<lb/>
香棘刺森然香之精鍾於刺端芳氣與他處𣝕香迥别<lb/>
出海北者聚於欽州品極凡與廣東舶上生熟速結等<lb/>
香相埒海南𣝕香之下又有重漏生結等香皆下色<hi>同上</hi>
　　　番香一名番沈<lb/>
<pb n="KR3i0017_WYG_001-10a"/>
出勃泥三佛齊氣礦而烈價似真臘緑洋減三分之二<lb/>
視占城減半矣<hi>香録</hi>
　　　占城𣝕香<lb/>
𣝕香乃沈香之次者出占城國氣味與沈香相類但帶<lb/>
木頗不堅實亞於沈而優於熟速<hi>香録</hi>
𣝕與沈同樹以其肌理有黒脉者為别<hi>本草拾遺</hi>
　　　黄熟香<lb/>
亦𣝕香之類但輕虚枯朽不堪也今和香中皆用之<lb/>
<pb n="KR3i0017_WYG_001-10b"/>
黄熟香夾𣝕香黄熟香諸番出而真臘為上黄而熟故<lb/>
名焉其皮堅而中腐者其形狀如桶故謂之黄熟桶其<lb/>
夾𣝕而通黑者其氣尤勝故謂夾𣝕黄熟此香雖泉人<lb/>
之所日用而夾𣝕居上品<hi>香録</hi>
　近時東南好事家盛行黄熟香又非此類乃南粤土<lb/>
　人種香樹如江南人家藝茶趨利樹矮枝繁其香在<lb/>
　根剔根作香根腹可容數升實以肥土數年復成香<lb/>
　矣以年逾久者逾香又有生香鐵面油尖之稱故廣<lb/>
<pb n="KR3i0017_WYG_001-11a"/>
　州志云東筦縣茶園村香樹出於人為不及海南出<lb/>
　於自然<lb/>
　　　速暫香<lb/>
香出真臘者為上伐樹去木而取香者謂之生速樹仆<lb/>
木腐而香存者謂之熟速其樹木之半存者謂之暫香<lb/>
而黄而熟者謂之黄熟通黑者為夾𣝕又有皮堅而中<lb/>
腐形如桶謂之黄熟桶<hi>一統志</hi>
　速暫黄熟即今速香俗呼鯽魚片以雉雞斑者佳重<lb/>
<pb n="KR3i0017_WYG_001-11b"/>
　實為美<lb/>
　　　白眼香<lb/>
亦黄熟之别名也其色差白不入藥品和香用之<lb/>
　　　葉子香<lb/>
一名龍鱗香葢𣝕香之薄者其香尤勝於𣝕<lb/>
　　　水盤香<lb/>
類黄熟而殊大雕刻為香山佛像並出舶上<lb/>
　有云諸香同出一樹有云諸木皆可為香有云土人<lb/>
<pb n="KR3i0017_WYG_001-12a"/>
　取香樹作橋梁槽甑等用大抵樹本無香須枯株朽<lb/>
　榦仆地襲脉沁澤凝膏蛻去木性秀出香材為焚爇<lb/>
　之珍海外必登流眉為極佳海南必萬安東峒稱最<lb/>
　勝産因地分優劣葢以萬安鍾朝陽之氣故耳或謂<lb/>
　價與銀等與一片萬錢者則彼方亦自高值且非大<lb/>
　有力者不可得今所市者不過占臘諸方平等香耳<lb/>
　　　沈香祭天<lb/>
梁武帝制南郊明堂用沈香取天之質陽所宜也北郊<lb/>
<pb n="KR3i0017_WYG_001-12b"/>
用土和香以地於人親宜加雜馥即合諸香為之梁武<lb/>
祭天始用沈香古未有也<lb/>
　　　沈香一婆羅丁<lb/>
梁簡文時扶南傅有沈香一婆羅丁云婆羅丁五百六<lb/>
十斤也<hi>北户錄</hi>
　　　沈香火山<lb/>
隋煬帝每至除夜殿前諸院設火山數十車沈水香每<lb/>
一山焚沈香數車以甲煎沃之熖起數丈香聞數十里<lb/>
<pb n="KR3i0017_WYG_001-13a"/>
一夜之中用沈香二百餘乘甲煎二百餘石房中不燃<lb/>
膏火懸寳珠一百二十以照之光比白日<hi>杜陽雜編</hi>
　　　太宗問沈香<lb/>
唐太宗問高州首領馮盎云卿去沈香逺近盎曰左右<lb/>
皆香樹然其生者無香惟朽者香耳<lb/>
　　　沈香為龍<lb/>
馬希範搆九龍殿以沈香為八龍各長百尺抱柱相向<lb/>
作趨捧勢希範坐其間自謂一龍也幞頭脚長丈餘以<lb/>
<pb n="KR3i0017_WYG_001-13b"/>
象龍角凌晨將坐先使人焚香於龍腹中煙氣鬱然而<lb/>
出若口吐然近古以來諸侯王奢僭未有如此之盛也<lb/>
<hi>續世説</hi>
　　　沈香亭子材<lb/>
長慶四年敬宗初嗣位九月丁未波斯大商李蘇沙進<lb/>
沈香亭子材拾遺李漢諫云沈香為亭子不異瑶臺瓊<lb/>
室上怒優容之<hi>舊紀</hi>
　　　沈香泥壁<lb/>
<pb n="KR3i0017_WYG_001-14a"/>
唐宗楚客造一宅新成皆是文柏為梁沈香和紅粉以<lb/>
泥壁開門則香氣蓬勃太平公主就其宅看歎曰觀其<lb/>
行坐處我等皆虚生浪死<hi>朝野僉載</hi>
　　　屑沈水香末布象牀上<lb/>
石季倫屑沈水之香如塵末布象牀上使所愛之姬踐<lb/>
之無跡者賜以珍珠百琲有跡者節以飲食令體輕弱<lb/>
故閨中相戲曰爾非細骨輕軀那得百琲珍珠<hi>拾遺記</hi>
　　　沈香疊旖旎山<lb/>
<pb n="KR3i0017_WYG_001-14b"/>
高麗舶主王大世選沈水香近千觔疊為旖旎山象衡<lb/>
嶽七十二峰錢俶許黄金五百兩竟不售<hi>清異録</hi>
　　　沈香翁<lb/>
海舶來有一沈香翁剜鏤若鬼工高尺餘舶酋以上吴<lb/>
越王王目為清門處士發源於心清聞妙香也<hi>同上</hi>
　　　沈香為柱<lb/>
番禺有海獠雜居其最豪者蒲姓號曰番人本占城之<lb/>
貴人也既浮海而遇風濤憚於復返遂畱中國定居城<lb/>
<pb n="KR3i0017_WYG_001-15a"/>
中屋室侈靡踰禁中堂有四柱皆沈水香<hi>桯史</hi>
　　　沈香水染衣<lb/>
周光禄諸妓掠鬢用鬱金油傅面用龍消粉染衣以沈<lb/>
香水月終人賞金鳳皇一隻<hi>𫝊芳畧記</hi>
　　　炊飯灑沈香水<lb/>
龍道千卜室於積玉坊編藤作鳳眼窗支牀用薜荔千<lb/>
年根炊飯灑沈香水浸酒取山鳳髓<hi>青州雜記</hi>
　　　沈香甑<lb/>
<pb n="KR3i0017_WYG_001-15b"/>
有賈至林邑舎一翁姥家日食其飯濃香滿室賈亦不<lb/>
喻偶見甑則沈香所剜也<hi>清異録</hi>
又陶榖家有沈香甑魚英酒醆中現園林美女象黄霖<lb/>
曰陶翰林甑裏熏香醆中逰妓可謂好事矣<lb/>
　　　桑木根可作沈香想<lb/>
裴休得桑木根曰若非沈香想之更無異相雖對沈水<lb/>
香反作桑根想終不聞香氣諸相從心起也<hi>常新録</hi>
　　　鷓鴣沈界尺<lb/>
<pb n="KR3i0017_WYG_001-16a"/>
沈香帶斑㸃者名鷓鴣沈華山道士蘓志恬偶獲尺許<lb/>
修為界尺<hi>清異録</hi>
　　　沈香似芬陀利華<lb/>
顯徳末進士賈顒於九仙山遇靖長官行若奔馬知其<lb/>
異拜而求道取篋中所遺沈水香焚之靖曰此香全類<lb/>
斜光下等六天所種芬陀利華汝有道骨而俗縁未盡<lb/>
因授鍊仙丹一粒以栢子為糧迄今尚徤<hi>同上</hi>
　　　砑金虚縷沈水香紐列環<lb/>
<pb n="KR3i0017_WYG_001-16b"/>
晉天福三年賜僧法城跋遮那<hi>袈裟環也</hi>王言云勅法城卿<lb/>
佛國棟梁僧壇領袖今遣内官賜卿砑金虚鏤沈水香<lb/>
紐列環一枚至可領取<hi>同上</hi>
　　　沈香板牀<lb/>
沙門支法存有八尺沈香板牀刺史王淡息切求不與<lb/>
遂殺而藉焉後淡息疾法存出為祟<lb/>
　　　沈香履<lb/>
陳宣華有沈香履箱金屈膝<hi>三餘帖</hi>
<pb n="KR3i0017_WYG_001-17a"/>
　　　屧襯沈香<lb/>
無瑕屧屧之内皆襯沈香謂之生香屧<lb/>
　　　沈香種楮樹<lb/>
永徽中定州僧欲寫華嚴經先以沈香種楮樹取以造<lb/>
紙<hi>清賞集</hi>
　　　蠟沈<lb/>
周公謹有蠟沈重二十四兩又火浣布尺餘<hi>雲烟過眼録</hi>
　　　沈香觀音像<lb/>
<pb n="KR3i0017_WYG_001-17b"/>
西小湖天台教寺舊名觀音教寺相𫝊唐乾符中有沈<lb/>
香觀音像泛太湖而來小湖寺僧迎得之有草繞像足<lb/>
以草投小湖遂生千葉蓮花<hi>蘇州舊志</hi>
　　　沈香煎湯<lb/>
丁晉公臨終前半月已不食但焚香危坐黙誦佛經以<lb/>
沈香煎湯時時呷少許神識不亂正衣冠奄然化去<hi>東軒</hi>
<hi>筆錄</hi>
　　　妻齎沈香<lb/>
<pb n="KR3i0017_WYG_001-18a"/>
吴𨼆之為廣州刺史及歸妻劉氏齎沈香一片𨼆之見<lb/>
之即投於湖<hi>天逰别集</hi>
　　　牛易沈水香<lb/>
海南産沈水香香必以牛易之黎黎人得牛皆以祭鬼<lb/>
無脫者中國人以沈水香供佛燎帝求福此皆燒牛也<lb/>
何福之能得哀哉<hi>東坡集</hi>
　　　沈香節<lb/>
江南李建勲嘗蓄一玉磬尺餘以沈香節按柄叩之聲<lb/>
<pb n="KR3i0017_WYG_001-18b"/>
極清越<hi>澄懐錄</hi>
　　　沈香為供<lb/>
高麗使慕倪雲林高潔屢叩不一見惟開雲林示之使<lb/>
驚異向上禮拜留沈香十觔為供歎息而去<hi>雲林遺事</hi>
　　　沈香烟結七鷺鷥<lb/>
有浙人下番以貨物不合時疾疢遺失盡傾其本歎息<lb/>
欲死海客同行慰勉再三乃始登舟見水瀕朽木一塊<lb/>
大如鉢取而嗅之頗香謂必香木也澷取以枕首抵家<lb/>
<pb n="KR3i0017_WYG_001-19a"/>
對妻子飲泣遂再求物力以為明年圖一日鄰家穢氣<lb/>
逆鼻呼妻以朽木爇之則烟中結作七鷺鷥飛至數丈<lb/>
乃散大以為竒而始珍之未幾憲宗皇帝命使求竒香<lb/>
有不次之賞其人以獻授錦衣百户賜金百兩識者謂<lb/>
沈香頓水次七鷺鷥日夕飲宿其上積久精神暈入因<lb/>
結成形云<hi>廣艷異編</hi>
　　　仙留沈香<lb/>
國朝張三丰與蜀僧廣海善寓開元寺七日臨别贈詩<lb/>
<pb n="KR3i0017_WYG_001-19b"/>
并留沈香三片草履一雙海并獻文皇答賜甚腆<lb/>
　<lb/>
　<lb/>
　<lb/>
　<lb/>
　<lb/>
　<lb/>
　香乘卷一<lb/>
</p>
<p>
</p>
  </div>
</body>
</text>
</TEI>
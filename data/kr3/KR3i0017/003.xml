<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>香乗卷三</head> <lb/>
    <p>
<pb n="KR3i0017_WYG_003-1a"/>
欽定四庫全書<lb/>
　香乗卷三<lb/>
　　　　　　　　　　　　明　周嘉胄　撰<lb/>
　　香品<lb/>
　　　龍腦香<lb/>
龍腦香即片腦金光明經名羯婆羅香膏名婆律香<lb/>
西方抹羅短吒國在南印度境有羯婆羅香樹松身異<lb/>
葉花果斯别初採既濕尚未有香木亁之後循理而析<lb/>
<pb n="KR3i0017_WYG_003-1b"/>
其中有香狀如雲母色如氷雪此所謂龍腦香也<hi>大唐西域</hi>
<hi>記</hi>
咸陽山有神農鞭藥處山上紫陽觀有千年龍腦葉圓<lb/>
而背白無花實者在樹心中斷其樹膏流出作坎以承<lb/>
之清香為諸香之祖<lb/>
龍腦香樹出婆利國婆利呼為固不婆律亦出婆斯國<lb/>
樹高八九丈大可六七圍葉圓而背白無花實其樹有<lb/>
肥有瘦瘦者有婆律膏香亦曰瘦者出龍腦香肥者出<lb/>
<pb n="KR3i0017_WYG_003-2a"/>
婆律膏也在木心中斷其樹劈取之膏於樹端流出斫<lb/>
樹作坎而承之<hi>酉陽雜爼</hi>
渤泥三佛齊國龍腦香乃深山窮谷中千年老杉樹枝<lb/>
幹不損者若損動則氣泄無腦矣其土人解為板板傍<lb/>
裂縫腦出縫中劈而取之大者成斤謂之梅花腦其次<lb/>
謂之速腦腦之中又有金脚其碎者謂之米腦鋸下杉<lb/>
屑與碎腦相雜者謂之蒼腦取腦已淨其杉板謂之腦<lb/>
木札與鋸屑同搗碎和置磁盆中以笠覆之封其縫熱<lb/>
<pb n="KR3i0017_WYG_003-2b"/>
灰煨逼其氣飛上凝結而成塊謂之熟腦可作面花耳<lb/>
環佩帶等用又有一種如油者謂之油腦其氣勁於腦<lb/>
可浸諸香<hi>香譜</hi>
亁脂為香清脂為膏子主去内外障眼又有蒼龍腦不可<lb/>
㸃眼經火為熟龍腦<hi>續博物志</hi>
龍腦是樹根中亁脂婆律香是根下清脂出婆律國因<lb/>
以為名也又曰龍腦及膏香樹形似杉木腦形似白松<lb/>
脂作杉木氣明靜者善乆經風日或如鳥遺者不佳或<lb/>
<pb n="KR3i0017_WYG_003-3a"/>
云子似荳蔲皮有錯甲即松脂也今江南有杉木末經<lb/>
試或入土無脂猶甘蕉之無實也<hi>本草</hi>
龍腦是西海婆律國婆律樹中脂也狀如白膠香其龍<lb/>
腦油本出佛誓國從樹取之<hi>同上</hi>
片腦産暹羅諸國惟佛打泥者為上其樹高大葉如槐<lb/>
而小皮理類沙柳腦則其皮間凝液也好生窮谷島夷<lb/>
以鋸付銃就谷中寸斷而出剥而采之有大如指厚如<lb/>
二青錢者香味清烈瑩潔可愛謂之梅花片鬻至中國<lb/>
<pb n="KR3i0017_WYG_003-3b"/>
擅翔價焉復有數種亦堪入藥乃其次者<hi>華夷續考</hi>
渤泥片腦樹如杉檜取之者必齋沐而往其成氷似梅<lb/>
花者為上其次有金脚腦速腦米腦蒼腦札聚腦又一<lb/>
種如油名腦油<hi>一統志</hi>
有人下洋遭溺附一蓬席不死三晝夜泊一島間乃匍<lb/>
匐而登得木上大菓如梨而芋味食之一二日頗覺有<lb/>
力夜宿大樹下聞樹根有物沿依而上其聲<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏可聽<lb/>
至顛而止五更復自樹顛而下不知何物乃以手捫之<lb/>
<pb n="KR3i0017_WYG_003-4a"/>
驚而逸去嗅其掌香甚以為必香物也乃俟其升樹解<lb/>
衣舖地至明遂不能去凡得片腦斗許自是每夜收之<lb/>
約十餘石乃日坐水次望見海䑸過大呼求救遂賫片<lb/>
腦以歸分與舟人十之一猶成巨富<hi>廣艷異編</hi>
　　　藏龍腦香<lb/>
龍腦香合糯米炭相思子貯之則不耗或言以雞毛相<lb/>
思子同入小瓷罐密收之佳相感志言杉木炭養之更<lb/>
良不耗也<lb/>
<pb n="KR3i0017_WYG_003-4b"/>
　　　相思子與龍腦相宜<lb/>
相思子有蔓生者與龍腦香相宜能令香不耗韓朋拱<lb/>
木也<hi>捜神記</hi>
　　　龍腦香御龍<lb/>
羅子春欲為梁武帝入海取珠杰公曰汝有西海龍腦<lb/>
香否曰無公曰奈之何御龍帝曰事不諧矣公曰西海<lb/>
大船求龍腦香可得<hi>梁四公記</hi>
　　　獻龍腦香<lb/>
<pb n="KR3i0017_WYG_003-5a"/>
烏荼國獻唐太宗龍腦香<hi>方輿勝畧</hi>
　　龍腦香藉地<lb/>
唐宫中每欲行幸即先以龍腦鬱金塗其地<lb/>
　　賜龍腦香<lb/>
唐𤣥宗夜宴以琉璃器盛龍腦香賜羣臣馮謐曰臣請<lb/>
效陳平為宰自丞相以下皆跪受尚餘其半乃捧拜曰<lb/>
勅賜録事馮謐𤣥宗笑許之<lb/>
　　　瑞龍腦香<lb/>
<pb n="KR3i0017_WYG_003-5b"/>
天寶末交阯國貢龍腦如蟬蠶形波斯言乃老龍腦樹<lb/>
節方有禁中呼為瑞龍腦上惟賜貴妃十枚香氣徹十<lb/>
餘步上夏日嘗與親王弈碁令賀懷智獨彈琵琶貴妃<lb/>
立于局前觀之上數枰上子將輸貴妃放康國猧子於<lb/>
座側猧上局局子亂上大恱時風吹貴妃領巾於賀懷<lb/>
智巾上良乆回身方落懷智歸覺滿身香氣非常乃缷<lb/>
幞頭貯於錦囊中及上皇復宫闕追思貴妃不已懷智<lb/>
乃進所貯幞頭具奏前事上皇發囊泣曰此瑞龍腦香<lb/>
<pb n="KR3i0017_WYG_003-6a"/>
也<hi>酉陽雜爼</hi>
　　遺安禄山龍腦香<lb/>
貴妃以上賜龍腦香私發明駝使遺安禄山三枚餘歸<lb/>
夀邸楊國忠聞之入宫語妃曰貴人妹得佳香何獨吝<lb/>
一韓司掾也妃曰兄若得相勝此十倍<hi>楊妃外傳</hi>
　　　瑞龍腦碁子<lb/>
開成中貴家以紫檀心瑞龍腦為碁子<hi>碁談</hi>
　　　食龍腦香<lb/>
<pb n="KR3i0017_WYG_003-6b"/>
寶厯二年浙東國貢二舞女冬不纊衣夏不汗體所食<lb/>
荔枝榧實金屑龍腦香之類宫中語曰寶帳香重重一<lb/>
雙紅芙蓉<hi>杜陽雜編</hi>
　　　翠尾聚龍腦香<lb/>
孔雀毛著龍腦香則相綴禁中以翠尾作帚每幸諸閣<lb/>
擲龍腦香以避穢過則以翠尾帚之皆聚無有遺者亦<lb/>
若磁石引鍼琥珀拾芥物類相感然也<hi>墨莊漫録</hi>
　　　梓樹化龍腦<lb/>
<pb n="KR3i0017_WYG_003-7a"/>
熙寜九年英州雷震一山梓樹盡枯中皆化為龍腦香<lb/>
<hi>宋史</hi>
　　　龍腦漿<lb/>
南唐保大中貢龍腦漿云以縑囊貯龍腦懸於琉璃瓶<lb/>
中少頃滴瀝成氷香氣馥烈大補益元氣<hi>江南異聞録</hi>
　　　大食國進龍腦<lb/>
南唐大食國進龍腦油上所秘惜耿先生見之曰此非<lb/>
佳者當為大家致之乃縫夾絹囊貯白龍腦一觔垂於<lb/>
<pb n="KR3i0017_WYG_003-7b"/>
棟上以胡瓶盛之有頃如注上駭嘆不已命酒汎味逾<lb/>
於大食國進者<hi>續博物志</hi>
　　　焚龍腦香十觔<lb/>
孫承祐吳越王妃之兄貴近用事王常以大片生龍腦<lb/>
香十觔賜承祐承祐對使者索大銀爐作一聚焚之曰<lb/>
聊以祝王夀及歸朝為節度使俸入有節無復向日之<lb/>
豪侈然卧内每夕燃燭二炬焚龍腦二兩<hi>樂善録</hi>
　　　龍腦小兒<lb/>
<pb n="KR3i0017_WYG_003-8a"/>
以龍腦為佛像者有矣未見著色者也汴都龍興寺僧<lb/>
恵乗寶一龍腦小兒雕裝巧妙彩繪可人<hi>清異録</hi>
　　　松窗龍腦香<lb/>
李華燒三城絶品炭以龍腦褁芋魁煨之擊爐曰芋魁<lb/>
遭遇矣<hi>三賢典語</hi>
　　　龍腦香與茶宜<lb/>
龍腦其清香為百藥之先於茶亦相宜多則掩茶氣味<lb/>
萬物中香無出其右者<hi>華夷草木考</hi>
<pb n="KR3i0017_WYG_003-8b"/>
　　　焚龍腦歸錢<lb/>
青蚨一名錢精取母殺血塗錢繩入龍腦香少許置櫃<lb/>
中焚一爐禱之其錢并歸於繩上<lb/>
　　　麝香<lb/>
麝香一名香麞一名麝父梵書謂之莫訶婆伽香<lb/>
麝生中臺山谷及益州雍州山中春分取香生者益良<lb/>
陶𢎞景云麝形似麞而小黑色常食栢葉又噉蛇其香<lb/>
正在隂莖前皮内别有膜袋裹之五月得香往往有蛇<lb/>
<pb n="KR3i0017_WYG_003-9a"/>
皮骨今人以蛇蛻皮裹香云彌香是相使也麝夏月食<lb/>
蛇蟲多至寒則香滿入春臍内急痛則以爪剔出著屎<lb/>
溺中覆之常在一處不移曾有遇得乃至一斗五升者<lb/>
此香絶勝殺取者昔人云是精溺凝結殊不爾也今出<lb/>
羌夷者多真好出隨郡義陽晉溪諸蠻中者亞之出益<lb/>
州者形扁仍以皮膜裹之多偽凡真香一子分作三四<lb/>
子刮取血膜雜納餘物裹以四足膝皮而貨之貨者又<lb/>
復偽之彼人言但破看一片毛共在裹中者為勝今惟<lb/>
<pb n="KR3i0017_WYG_003-9b"/>
得真者看取必當全真耳<hi>本草</hi>
蘇頌曰今陜西益州河東諸路山中皆有而秦州文州<lb/>
諸蠻中尤多蘄州光州或時亦有其香絶小一子纔若<lb/>
彈丸往往是真蓋彼人不甚作偽耳<hi>同上</hi>
香有三種第一生者名遺香乃麝自剔出者其香聚處<lb/>
逺近草木皆焦黄此極難得今人帶真香過園中𤓰菓<lb/>
皆不實此其驗也其次臍香乃捕得殺取者又其次為<lb/>
心結香麝被大獸捕逐驚畏失心狂走山巔墜崖谷而<lb/>
<pb n="KR3i0017_WYG_003-10a"/>
斃人有得之破心見血流出作塊者是也此香亁燥不<lb/>
堪用<hi>華夷草木考</hi>
嵇康云麝食栢故香<lb/>
黎香有二色畨香蠻香又雜以黎人撰作官市動至數<lb/>
十計何以責科取之責所謂真有三說麝羣行山中自<lb/>
然有麝氣不見其形為真香入春以脚剔入水泥中藏<lb/>
之不使人見為真香殺之取其臍一麝一臍為真香此<lb/>
余所目擊也<hi>香譜</hi>
<pb n="KR3i0017_WYG_003-10b"/>
商汝山中多麝遺糞常在一處不移人以是獲之其性<lb/>
絶愛其臍為人逐急即投巖舉爪剔其香就縶而死猶<lb/>
拱四足保其臍李商隠詩云投巖麝自香<hi>談苑</hi>
麝居山麞居澤以此為别麝出西北者香結實出東南<lb/>
者謂之土麝亦可入藥而力次之南中靈貓囊其氣如<lb/>
麝人以雜之<hi>本草</hi>
麝香不可近鼻有白蟲入腦患癩乆帶其香透關令人<lb/>
成異疾<lb/>
<pb n="KR3i0017_WYG_003-11a"/>
　　　水麝香<lb/>
天寶初漁人獲水麝詔使養之臍下惟水滴瀝於斗中<lb/>
水用灑衣衣至敗香不歇每取以鍼刺之捉以真雄黄<lb/>
香氣倍於肉麝<hi>續博物志</hi>
　　　土麝香<lb/>
自邕州溪洞來者名土麝香氣燥烈不及他産<hi>桂海虞衡志</hi>
　　　麝香種瓜<lb/>
嘗因㑹客食瓜言瓜最惡麝香坐有延祖曰是大不然<lb/>
<pb n="KR3i0017_WYG_003-11b"/>
吾家以麝香種瓜為鄰里冠但人不知制伏之術耳求<lb/>
麝二錢許懷去後旬日以藥末攪麝見送每種瓜一窠<lb/>
根下用藥一捻既結瓜破之麝氣撲鼻次年種其子名<lb/>
之曰土麝香然不如藥麝香耳<hi>清異録</hi>
　　　瓜忌麝<lb/>
瓜惡香香中尤忌麝鄭注太和初赴職河中姬妾百餘<lb/>
騎香氣數里逆於人鼻是歳自京至河中所過路瓜盡<lb/>
死一蔕不獲<hi>酉陽雜爼</hi>
<pb n="KR3i0017_WYG_003-12a"/>
廣明中巢冦犯闕僖宗幸蜀關中道傍之瓜悉萎蓋宫<lb/>
嬪多帶麝香所熏遂皆萎落耳<hi>負暄雜録</hi>
　　　夢索麝香丸<lb/>
桓誓居豫章時梅𤣥龍為太守夢就𤣥龍索麝香丸<hi>續捜</hi>
<hi>神記</hi>
　　　麝絶惡夢<lb/>
佩麝非但香辟惡以真香一子置枕中可絶惡夢<lb/>
　　　麝香塞鼻<lb/>
<pb n="KR3i0017_WYG_003-12b"/>
錢方義如厠見怪怪曰某以隂氣侵陽貴人雖福力正<lb/>
強不成疾病亦當少有不安宜急服生犀角生玳瑁麝<lb/>
香塞鼻則無苦方義如其言果善<hi>續𤣥怪録</hi>
　　　麝遺香<lb/>
走麝以遺香不捕是以聖人以約為記<hi>續韻府</hi>
　　　麝香不足<lb/>
黄山谷云所恵香非往時意態恐方不同或是香材不<lb/>
精乃婆律與麝香不足耳<lb/>
<pb n="KR3i0017_WYG_003-13a"/>
　　　麝䙞<lb/>
晉時有徐景於宣陽門外得一錦麝䙞至家開視有蟲<lb/>
如蟬五色兩足各綴一五銖錢<hi>酉陽雜爼</hi>
　　　麝香月<lb/>
韓熙載留心翰墨四方膠煤多不合意延歙匠朱逢於<lb/>
書館製墨供用名麝香月又名𤣥中子<hi>清異録</hi>
　　　麝香墨<lb/>
歐陽通每書其墨必古松之烟末以麝香方下筆<hi>李孝美墨</hi>
<pb n="KR3i0017_WYG_003-13b"/>
<hi>譜</hi>
　已下曰木曰檀曰草皆以香似麝名之<lb/>
　　　麝香木<lb/>
出占城國樹老而仆埋於土而腐外黑内黄赤者其氣<lb/>
類於麝故名焉其品之下者蓋縁伐生樹而取香故其<lb/>
氣劣而勁此香賔童龍尤多南人以為器皿如花梨木<lb/>
類<hi>香録</hi>
　　　麝香檀<lb/>
<pb n="KR3i0017_WYG_003-14a"/>
麝香檀一名麝檀香蓋西山樺根也爇之類煎香或云<lb/>
衡山亦有不及海南者<hi>□碎録</hi>
　　　麝香草<lb/>
麝香草一名紅蘭香一名金桂香一名紫述香出蒼梧<lb/>
鬱林二郡今吳中亦有麝香草似紅蘭而甚香最宜合<lb/>
香<hi>述異記</hi>
　鬱金香亦名麝香草此以形似言之實自兩種魏畧<lb/>
　云鬱金狀如紅蘭則非鬱金審矣而述異記又謂龜<lb/>
<pb n="KR3i0017_WYG_003-14b"/>
　甲香即桂香之善者<lb/>
　<lb/>
　<lb/>
　<lb/>
　<lb/>
　<lb/>
　<lb/>
　香乗卷三<lb/>
</p>
<p>
</p>
  </div>
</body>
</text>
</TEI>
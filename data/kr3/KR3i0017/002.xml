<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>香乘卷二</head> <lb/>
    <p>
<pb n="KR3i0017_WYG_002-1a"/>
欽定四庫全書<lb/>
　香乘卷二<lb/>
　　　　　　　　　　　　明　周嘉胄　撰<lb/>
　　香品<hi>隨品附事實</hi>
　　　檀香<lb/>
陳藏器曰白檀出海南樹如檀<lb/>
蘇頌曰檀香有數種黄白紫之異今人盛用之江淮河<lb/>
朔所生檀木即其類但不香耳<lb/>
<pb n="KR3i0017_WYG_002-1b"/>
李時珍曰檀香木也故字從亶亶善也釋氏呼為旃檀<lb/>
以為湯沐猶言離垢也番人訛為真檀<lb/>
李杲曰白檀調氣引芳香之物上至極高之分<lb/>
檀香出崑崙盤盤之國又有紫真檀磨之以塗風腫<hi>以上</hi>
<hi>集本草</hi>
葉廷珪曰出三佛齊國氣清勁而易泄爇之能奪衆香<lb/>
皮在而色黄者謂之黄檀皮腐而色紫者謂之紫檀氣<lb/>
味大率相類而紫者差勝其輕而脆者謂之沙檀藥中<lb/>
<pb n="KR3i0017_WYG_002-2a"/>
多用之然香材頭長商人截而短之以便負販恐其氣<lb/>
泄以紙封之欲其滋潤也<hi>香録</hi>
秣羅矩吒國南濵海有秣刺耶山崇崖峻嶺洞谷深澗<lb/>
其中則有白檀香樹旃檀你婆樹樹類白檀不可以别<lb/>
惟於盛夏登高逺矚其有大蛇縈者於是知之由其木<lb/>
性涼冷故蛇盤踞既望見以射箭為記冬蟄之後方能<lb/>
採伐<hi>大唐西域記</hi>
印度之人身塗諸香所謂旃檀鬱金也<hi>同上</hi>
<pb n="KR3i0017_WYG_002-2b"/>
劍門之左峭巖間有大樹生於石縫之中大可數圍枝<lb/>
幹純白皆𫝊為白檀香樹其下常有巨虺蟠而䕶之人<lb/>
不敢採伐<hi>玉堂閒話</hi>
吉里地悶其國居重迦羅之東連山茂林皆檀香樹無<lb/>
别産焉<hi>星槎勝覽</hi>
檀香出廣東雲南及占城真蠟𤓰哇渤泥暹羅三佛齊<lb/>
回回等國<hi>大明一統志</hi>
雲南臨安河西縣産勝沈香即紫檀香<hi>同上</hi>
<pb n="KR3i0017_WYG_002-3a"/>
檀香嶺南諸地亦皆有之樹葉皆似荔枝皮青色而滑<lb/>
澤<lb/>
紫檀諸溪峒出之性堅新者色紅舊者色紫有蟹爪文<lb/>
新者以水浸之可染物舊者揩粉壁上色紫故有紫檀<lb/>
色黄檀最香俱可作帶骻扇骨等物<hi>王佐格古論</hi>
　　　旃檀<lb/>
楞嚴經云白旃檀塗身能除一切熱惱今西南諸蕃酋<lb/>
皆用諸香塗身取其義也<lb/>
<pb n="KR3i0017_WYG_002-3b"/>
　檀香出海外諸國及滇粤諸地樹即今之檀木葢因<lb/>
　彼方陽盛燠烈鍾地氣得香耳其所謂紫檀即黄白<lb/>
　檀香中色紫者稱之今之紫檀即格古論所云器料<lb/>
　具耳<lb/>
　　　檀香止可供上真<lb/>
道書言檀香乳香謂之真香止可燒祀上真<lb/>
　　　旃檀逆風<lb/>
林公曰白旃檀非不馥焉能逆風成實論曰波利質多<lb/>
<pb n="KR3i0017_WYG_002-4a"/>
天樹其香則逆風而聞<lb/>
　　　檀香屑化為金<lb/>
漢武帝有透骨金大如彈丸凡物近之便成金色帝試<lb/>
以檀香屑共褁一處置李夫人枕旁詰旦視之香皆化<lb/>
為金屑<hi>拾遺記</hi>
　　　白檀香龍<lb/>
唐𤣥宗嘗詔術士羅公逺與僧不空同祈雨校功力俱<lb/>
詔問之不空曰臣昨焚白檀香龍上命左右掬庭水嗅<lb/>
<pb n="KR3i0017_WYG_002-4b"/>
之果有檀香氣<hi>酉陽雜爼</hi>
　　　檀香牀<lb/>
安禄山有檀香牀乃上賜者<lb/>
　　　白檀香末<lb/>
凡將相告身用金花五色綾紙上散白檀香末<hi>翰林志</hi>
　　　白檀香亭子<lb/>
李絳子璋為宣州觀察使楊收造白檀香亭子初成會<lb/>
親賔觀之先是璋潛遣人度其廣袤織成地毯其日獻<lb/>
<pb n="KR3i0017_WYG_002-5a"/>
之<hi>杜陽雜編</hi>
　　　檀香板<lb/>
宣和間徽宗賜大王御筆檀香板應逰翫處所並許直<lb/>
入<lb/>
　　　雲檀香架<lb/>
宫人沈阿翹進上白玉方響云本吳元濟所與也光明<lb/>
皎潔可照十數步其犀槌亦響犀也凡物有聲乃響應<lb/>
其中焉架則雲檀香也而又彩若雲霞之狀芬馥着人<lb/>
<pb n="KR3i0017_WYG_002-5b"/>
則彌月不散製度精妙固非中國所有者<hi>同上</hi>
　　　雪檀六尺<lb/>
南夷香槎到文登盡以易疋物同光中有舶上檀香色<lb/>
正白號雪檀長六尺土人買為僧坊刹竿<hi>清異録</hi>
　　　薰陸香即乳香<lb/>
薰陸即乳香其状垂滴如乳頭也鎔塌在地者為塌香<lb/>
皆一也佛書謂之天澤香言其潤澤也又謂之多伽羅香<lb/>
杜魯香摩勒香馬尾香<lb/>
<pb n="KR3i0017_WYG_002-6a"/>
蘇恭曰薰陸香形似白膠香出天竺者色白出單于者<lb/>
夾綠色亦不佳<lb/>
宗奭曰薫陸木葉類棠梨南印度界阿叱釐國出之謂<lb/>
之西香南番者更佳即乳香也<lb/>
陳承曰西出天竺南出波斯等國西者色黄白南者色<lb/>
紫赤日久重疊者不成乳頭雜以砂石其成乳者乃新<lb/>
出未雜砂石者也薰陸是總名乳是薫陸之乳頭也今<lb/>
松脂楓脂中有此狀者甚多<lb/>
<pb n="KR3i0017_WYG_002-6b"/>
李時珍曰乳香今人多以楓香雜之惟燒時可辯南番<lb/>
諸國皆有宋史言乳香有一十三等<hi>以上集本草</hi>
大食勿拔國邉海天氣暖甚出乳香樹他國皆無其樹<lb/>
逐日用刀斫樹皮取乳或在樹上或在地下在樹自結<lb/>
透者為明乳番人用玻璃瓶盛之名曰乳香在地者名<lb/>
塌香<hi>埤雅</hi>
薫陸香是樹皮鱗甲采之復生乳頭香生南海是波斯<lb/>
松樹脂也紫赤如櫻桃透明者為上<hi>廣志</hi>
<pb n="KR3i0017_WYG_002-7a"/>
乳香其香乃樹脂以其形似榆而葉尖長大斫樹取香<lb/>
出祖法兒國<hi>華夷續考</hi>
薫陸出大秦國在海邉有大樹枝葉正如古松生於沙<lb/>
中盛夏木膠流出沙上狀如桃膠夷人採取賣與商賈<lb/>
無賈則自食之<hi>南方異物志</hi>
阿叱釐國出薰陸香樹樹葉如棠梨也<hi>西域記</hi>
法苑珠林引益期牋木膠為薰陸流黄香<lb/>
薫陸香出大食國之南數千里深山窮谷中其樹大抵<lb/>
<pb n="KR3i0017_WYG_002-7b"/>
類松以斧斫脂溢於外結而成香聚而為塊以象負之<lb/>
至於大食大食以舟載易他貨於三佛齊故香常聚於<lb/>
三佛齊三佛齊每年以大舶至廣與泉廣泉舶上視香<lb/>
之多少為殿最而香之品有十其最上品為揀香圓大<lb/>
如指頭今世所謂滴乳是也次曰瓶乳其色亞於揀者<lb/>
又次曰瓶香言收時量重置於瓶中在瓶香之中又有<lb/>
上中下之别又次曰袋香言收時只置袋中其品亦有<lb/>
三等又次曰乳塌葢鎔在地雜以沙石者又次曰黒塌<lb/>
<pb n="KR3i0017_WYG_002-8a"/>
香之黑色者又次曰水濕黒塌葢香在舟中為水所侵<lb/>
漬而氣變色敗者也品雜而碎者砍硝簸揚為塵者曰<lb/>
纒香此香之别也<hi>葉廷珪香録</hi>
偽乳香以白膠香攪糖為之但燒之烟散多叱聲者是<lb/>
也真乳香與茯苓共嚼則成水<lb/>
皖山石乳香<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏而有蜂窩者為真每先爇之次爇沈<lb/>
香之屬則香氣為亂香烟罩定難散者是否則白膠香<lb/>
也<lb/>
<pb n="KR3i0017_WYG_002-8b"/>
　薫陸香樹異物志云枝葉正如古松西域記云葉如<lb/>
　棠梨華夷續考云似榆而葉尖長一統志又云類榕<lb/>
　似因地所産葉幹有異而諸論著多自𫝊聞故無的<lb/>
　據其香是樹脂液凝結而成者香録論之詳矣獨廣<lb/>
　志云薰陸香是樹皮鱗甲采之復生乳頭香是波斯<lb/>
　松樹脂也似又兩種當從諸說為是<lb/>
　　　斗盆燒乳頭香<lb/>
曹務光見趙州以斗盆燒乳頭香十斛曰財易得佛難<lb/>
<pb n="KR3i0017_WYG_002-9a"/>
求<hi>舊相禪學録</hi>
　　　雞舌香即丁香<lb/>
陳藏器曰雞舌香與丁香同種花實藂生其中心最大<lb/>
者為雞舌擊破有順理而解為兩向如雞舌故名乃是<lb/>
母丁香也<lb/>
蘇恭曰雞舌香樹葉及皮並似栗花如梅花子似棗核<lb/>
此雌樹也不入香用其雄樹雖花不實采花釀之以成<lb/>
香出崑崙及交州愛州以南<lb/>
<pb n="KR3i0017_WYG_002-9b"/>
李珣曰丁香生東海及崑崙國二月三月花開紫白色<lb/>
至七月始成實小者為丁香大者如巴豆為母丁香<lb/>
馬志曰丁香生交廣南番按廣州圖上丁香樹高丈餘<lb/>
木類桂葉似櫟花圓細黄色凌冬不凋其子出枝蕋上<lb/>
如釘長三四分紫色其中有粗大如山茱茰者俗呼為<lb/>
母丁香二八月採子及根一云盛冬生花子至次年春<lb/>
採之<lb/>
雷斆曰丁香有雌雄雄者顆小雌者大如山茱茰名母<lb/>
<pb n="KR3i0017_WYG_002-10a"/>
丁香入藥最勝<lb/>
李時珍曰雄為丁香雌為雞舌諸說甚明<hi>以上集本草</hi>
丁香一名丁子香以其形似丁子也雞舌丁香之大者<lb/>
今所謂母丁香是也<hi>香録</hi>
　丁香諸論不一按出東海崑崙者花紫白色七月結<lb/>
　實産交廣南番者花黄色二八月採子及盛冬生花<lb/>
　次年春採者葢地土氣候各有不同亦猶今之桃李<lb/>
　閩越燕齊開候大異也愚謂即此中丁香花亦有紫<lb/>
<pb n="KR3i0017_WYG_002-10b"/>
　白二色或即此種因地産非宜不能子大為香耳<lb/>
　　　辯雞舌香<lb/>
沈存中筆談云予集靈苑方據陳藏器本草拾遺以雞<lb/>
舌為丁香母今考之尚不然雞舌即丁香也齊民要術<lb/>
言雞舌俗名丁子香日華子言丁香治口氣與含雞舌<lb/>
香奏事欲其芬芳之說相合及千金方五香湯用丁香<lb/>
雞舌最為明騐開寳本草重出丁香謬矣今世以乳香<lb/>
中大如山茱茰者為雞舌香略無氣味治疾殊乖<lb/>
<pb n="KR3i0017_WYG_002-11a"/>
老學庵日記云辯雞舌香為丁香亹亹數百言竟是以<lb/>
意度之惟元魏賈思勰作齊民要術第五卷有合香澤<lb/>
法用雞舌香注云俗人以其似丁子故謂之丁子香此<lb/>
最的確可引之證而存中反不及之以此知博洽之難<lb/>
也<lb/>
　存中辯雞舌已引齊民要術而老學庵云存中反不<lb/>
　及之何也總之丁香雞舌本是一種何庸聚訟<lb/>
　　　含雞舌香<lb/>
<pb n="KR3i0017_WYG_002-11b"/>
尚書郎含雞舌香伏奏事黄門郎對揖跪受故稱尚書<lb/>
郎懐香握蘭<hi>漢官儀</hi>
尚書郎給青縑白綾被或以錦被含香<hi>漢官典職</hi>
桓帝時侍中刁存年老口臭上出雞舌香與含之雞舌<lb/>
頗小辛螫不敢咀咽嫌有過賜毒藥歸舎辭决家人哀<lb/>
泣莫知其故僚友求䑛其藥出口香咸嗤笑之<lb/>
　　　嚼雞舌香<lb/>
飲酒者嚼雞舌香則量廣浸半天回而不醒<hi>酒中𤣥</hi>
<pb n="KR3i0017_WYG_002-12a"/>
　　　奉雞舌香<lb/>
魏武與諸葛亮書云今奉雞舌香五斤以表微意<hi>五色</hi>
<hi>線</hi>
　　　雞舌香木刀靶<lb/>
張受益所藏箆刀其靶黒如烏木乃西域雞舌香木也<lb/>
<hi>雲烟過眼錄</hi>
　　　丁香末<lb/>
聖夀堂石虎造垂玉佩八百大小鏡二萬枚丁香末為<lb/>
<pb n="KR3i0017_WYG_002-12b"/>
泥油瓦四面垂金鈴一萬枚去鄴三十里<hi>羊頭山記</hi>
　　　安息香<lb/>
安息香梵書謂之拙貝羅香<lb/>
西域𫝊安息國去洛陽二萬五千里北至康居其香乃<lb/>
樹皮膠燒之通神明辟衆惡<hi>漢書</hi>
安息香樹出波斯國波斯呼為辟邪樹長二三丈皮色<lb/>
黄黒葉有四角經冬不凋二月開花黄色花心微碧不<lb/>
結實刻其樹皮其膠如飴名安息香六七月堅凝乃取<lb/>
<pb n="KR3i0017_WYG_002-13a"/>
之<hi>酉陽雜爼</hi>
安息出西戎樹形類松栢脂黄黑色為塊新者柔韌<lb/>
<hi>本草</hi>
三佛齊國安息香樹脂其形色類核桃瓤不宜於燒而<lb/>
能發衆香人取以和香<hi>一統志</hi>
安息香樹如苦楝大而直葉類羊桃而長中心有脂作<lb/>
香<hi>同上</hi>
　　　辯真安息香<lb/>
<pb n="KR3i0017_WYG_002-13b"/>
焚時以厚紙覆其上烟透出是否則偽也<lb/>
　　　燒安息香呪水<lb/>
襄國城塹水源暴竭西域佛圖澄坐繩床燒安息香呪<lb/>
願數百言如此三日水泫然微流<hi>髙僧傳</hi>
　　　燒安息香聚鼠<lb/>
真安息焚之能聚䑕其烟白色如縷直上不散<lb/>
　　　篤耨香<lb/>
篤耨香出真臘國樹之脂也樹如松形又云類杉檜香<lb/>
<pb n="KR3i0017_WYG_002-14a"/>
藏於皮其香老則溢出色白而透明者名白篤耨盛夏<lb/>
不融香氣清逺土人取後夏月以火炙樹令脂液再溢<lb/>
至冬乃凝復收之其香夏融冬結以瓠瓢盛置隂涼處<lb/>
乃得不融雜以樹皮者則色黒名黒篤耨一說盛以瓢<lb/>
碎瓢而爇之亦香名篤耨瓢香<hi>香録</hi>
　　　瓢香<lb/>
三佛齊國以瓠瓢盛薔薇水至中國碎其瓢而爇之與<lb/>
篤耨瓢略同又名乾葫蘆片以之蒸香最妙<hi>瑣碎録</hi>
<pb n="KR3i0017_WYG_002-14b"/>
　　　詹糖香<lb/>
詹糖香出晉安岑州及交廣以南樹似橘煎枝葉為香<lb/>
似糖而黒如今之沙糖多以其皮及蠧糞襍之難得純<lb/>
正者惟軟乃佳其花亦香如茉莉花氣<hi>本草</hi>
　　　□齊香<lb/>
□齊香出波斯國佛林呼為頂勃梨咃長一丈圍一尺<lb/>
許皮青色薄而極光淨葉似阿魏每三葉生於條端無<lb/>
花實西域人常八月伐之至臘月更抽新條極滋茂若<lb/>
<pb n="KR3i0017_WYG_002-15a"/>
不剪除反枯死七月斷其枝有黄汁其狀如蜜微有香<lb/>
氣入缶療百病<hi>酉陽雜爼</hi>
　　　麻樹香<lb/>
麻樹生斯調國其汁肥潤其澤如脂膏馨香馥郁可以<lb/>
熬香美於中國之油也<lb/>
　　　羅斛香<lb/>
暹羅國産羅斛香味極清逺亞於沈香<lb/>
　　　鬱金香<lb/>
<pb n="KR3i0017_WYG_002-15b"/>
鬱金香金光明經謂之荼矩麽香又名紫述香紅藍花<lb/>
草麝香草鬱香可佩宫嬪每服之於褵袵<lb/>
許慎說文云鬱芳草也十葉為貫百二十貫築以煮之<lb/>
為鬯一曰鬱鬯百草之英合而釀酒以降神乃逺方鬱<lb/>
人所貢故謂之鬱鬱今鬱林郡也<lb/>
鬱金生大秦國二月三月有花狀如紅藍四月五月採<lb/>
花即香也<hi>魏略</hi>
鄭𤣥云鬱草似蘭<lb/>
<pb n="KR3i0017_WYG_002-16a"/>
鬱金香出罽賔國人種之先以供佛數日萎然後取之<lb/>
色正黄與芙蓉花褁嫩蓮者相似可以香酒<hi>楊孚南州異物</hi>
<hi>志</hi>
唐太宗時伽毘國獻鬱金香葉似麥門冬九月花開狀<lb/>
如芙蓉其色紫碧香聞數十步花而不實欲種者取根<lb/>
賽瑪爾堪西域中大國也産鬱金香色黄似芙蓉花<hi>方輿</hi>
<hi>勝略</hi>
栁州羅城縣出鬱金香<hi>一統志</hi>
<pb n="KR3i0017_WYG_002-16b"/>
　伽毘國所獻葉象花色與時迥異彼間闗致貢定又<lb/>
　珍異之品亦以名鬱金乎<lb/>
　　　鬱金香手印<lb/>
天竺國婆陀婆恨王有宿願每年所賦細緤並重疊積<lb/>
之手染鬱金香拓於緤上千萬重手印即透丈夫衣之<lb/>
手印當背婦人衣之手印當乳<hi>酉陽雜爼</hi>
　<lb/>
　香乘卷二<lb/>
</p>
<p>
</p>
  </div>
</body>
</text>
</TEI>
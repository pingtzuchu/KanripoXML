<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>香乗卷十</head> <lb/>
    <p>
<pb n="KR3i0017_WYG_010-1a"/>
欽定四庫全書<lb/>
　香乗卷十<lb/>
　　　　　　　　　　　　明　周嘉胄　撰<lb/>
　香事分類<hi>下</hi>
　　宫室香<lb/>
　　　採香逕<lb/>
吳王闔閭起響屧廊採香逕<hi>郡國志</hi>
　　　披香殿<lb/>
<pb n="KR3i0017_WYG_010-1b"/>
漢宫闕名長安有合歡殿披香殿<hi>同上</hi>
　　　柏梁臺<lb/>
漢武帝作柏梁臺以柏香聞數里<lb/>
　　　桂柱<lb/>
武帝時昆明池中有靈波殿七間皆以桂為柱風來自<lb/>
香<hi>洞冥記</hi>
　　　蘭室<lb/>
黄帝傳岐伯之術書於玉版藏諸靈蘭之室<lb/>
<pb n="KR3i0017_WYG_010-2a"/>
　　　蘭臺<lb/>
楚襄王遊於蘭臺之宫<hi>風賦</hi>龍朔中改祕書省曰蘭臺<lb/>
　　　蘭亭<lb/>
王右軍諸賢脩禊會於會稽山隂之蘭亭<lb/>
　　　温室<lb/>
温室以椒塗壁被之文繡香桂為柱設火齊屏風鴻羽<lb/>
帳規地以罽賔氍毹<hi>西京雜記</hi>
　　　温香渠<lb/>
<pb n="KR3i0017_WYG_010-2b"/>
石虎為四時浴室用鍮石珷玞為堤岸或以琥珀為缾<lb/>
杓夏則引渠水以為池池中皆以紗縠為囊盛百雜香<lb/>
藥漬於水中嚴氷之時作銅屈龍數十枚各重數十觔<lb/>
燒如火色投於水中則池水恒温名曰焦龍温池引鳯<lb/>
文錦歩障縈蔽浴所共宫人寵嬖者觧媟服宴戲彌於<lb/>
日夜名曰清娱浴室浴罷洩水於宫外水流之所名曰<lb/>
温香渠渠外之人争來汲取得升合以歸其家人莫不<lb/>
怡悅<hi>拾遺記</hi>
<pb n="KR3i0017_WYG_010-3a"/>
　　　宫殿皆香<lb/>
西域有報達國其國俗富庶為西域冠宫殿皆以沉檀<lb/>
烏木降真為之四壁皆飾以黑白玉金珠珍貝不可勝<lb/>
計<hi>西使記</hi>
　　　大殿用沉檀香貼遍<lb/>
隋開皇十五年黔州刺史田宗顯造大殿一十三間以<lb/>
沉香貼遍中安十三寳帳並以金寳莊嚴又東西二殿<lb/>
瑞像所居並用檀貼中有寳帳花距並用真金所成窮<lb/>
<pb n="KR3i0017_WYG_010-3b"/>
極宏麗天下第一<hi>三寳感通録</hi>
　　　沉香堂<lb/>
楊素東都起宅窮極奢巧中起沉香堂<lb/>
　　　香塗粉壁<lb/>
秦王俊盛治宫室窮極侈麗又為水殿香塗粉壁玉砌<lb/>
金階梁柱楣棟之間周以明鏡間以寳珠極榮飾之美<lb/>
每與賔客妓女絃歌於其上<hi>隋書</hi>
　　　沉香亭<lb/>
<pb n="KR3i0017_WYG_010-4a"/>
唐明皇與楊貴妃於沉香亭賞木芍藥不用舊樂府召<lb/>
李白為新詞白獻清平調三章<lb/>
　　　四香閣<lb/>
楊國忠用沉香為閣檀香為欄以麝香乳香篩土和為<lb/>
泥飾壁每於春時木芍藥盛開之際聚賔友於此閣上<lb/>
賞花焉禁中沉香亭遠不侔此壯麗也<hi>天寳遺事</hi>
　　　四香亭<lb/>
四香亭在州治淳熈間趙公建自題云永嘉何希深之<lb/>
<pb n="KR3i0017_WYG_010-4b"/>
言曰荼蘼香春芙蕖香夏木犀香秋梅花香冬<hi>華夷續</hi>
<hi>考</hi>
　　　含薰閣<lb/>
王元寶起高樓以銀鏤三稜屏風代籬落密置香槽香<lb/>
自花鏤中出號含薰閣<hi>清異録</hi>
　　　蕓輝堂<lb/>
元載末年造蕓輝堂於私第蕓輝者草名也出于闐國<lb/>
其香潔白如玉入土不朽爛舂之為屑以塗其壁故號<lb/>
<pb n="KR3i0017_WYG_010-5a"/>
蕓輝焉而更構沉檀為梁楝飾金銀為户牖<hi>杜陽雜編</hi>
　　　起宅刷酒散香<lb/>
蓮花巷王珊起宅畢其門刷以醇酒更散香末蓋禮神<lb/>
之至<hi>宣武盛事</hi>
　　　禮佛寺香壁<lb/>
天方古筠冲地一名天堂國内有禮佛寺遍寺墻壁皆<lb/>
薔薇露龍涎香和水為之馨香不絶<hi>方輿勝覽</hi>
　　　三清臺焚香<lb/>
<pb n="KR3i0017_WYG_010-5b"/>
王審知之孫昶襲為閩王起三清臺三層以黄金鑄像<lb/>
日焚龍腦薰陸諸香數觔<hi>五代史</hi>
　　　繡香堂<lb/>
汴廢宫有繡香堂清香堂<hi>汴故宫記</hi>
　　　鬱金屋<lb/>
戴延之西征記云雒陽城有鬱金屋<lb/>
　　　飲香亭<lb/>
保大二年國主幸飲香亭賞新蘭詔苑令取滬溪美土<lb/>
<pb n="KR3i0017_WYG_010-6a"/>
為馨烈侯擁培之具<hi>清異録</hi>
　　　沉香煖閣<lb/>
沉香連三煖閣窗隔皆鏤花其下替板亦然下用抽替<lb/>
打篆香在内則氣芬郁終日不散前後皆施錦繡簾後<lb/>
挂屏皆官窑妝飾侈靡舉世未有後歸之福邸<hi>烟雲過</hi>
<hi>眼録</hi>
　　　迷香洞<lb/>
史鳯宣城美妓也待客以等差甚異者有迷香洞神雞<lb/>
<pb n="KR3i0017_WYG_010-6b"/>
枕鎻蓮燈次則交紅被傅香枕八分羊下列不相見以<lb/>
閉門羮待之使人致語曰請公夢中來馮垂客於鳯罄<lb/>
囊有銅錢三十萬盡納得至迷香洞題九迷詩於照春<lb/>
屏而歸<hi>常新録</hi>
　　　厨香<lb/>
唐駙馬寵於太后所賜厨料甚盛乃開回仙厨厨極馨<lb/>
香使仙人聞之亦當駐也故名回仙<hi>解酲録</hi>
　　　厠香<lb/>
<pb n="KR3i0017_WYG_010-7a"/>
劉寔詣石崇如厠見有絳紗帳茵褥甚麗兩婢持錦香<lb/>
囊寔遽走即謂崇曰向誤入卿室内崇曰是厠耳<hi>世說</hi>
又王敦至石季倫厠十餘婢侍列皆麗服藻飾置甲煎<lb/>
粉沉香汁之屬無不畢備<hi>癸辛雜識外集</hi>
　　身體香<lb/>
　　　肌香<lb/>
旋波移光越之美女與西施鄭旦同進於吳王肌香體<lb/>
輕飾以珠幌若雙鸞之在烟霧<lb/>
<pb n="KR3i0017_WYG_010-7b"/>
　　　塗肌拂手香<lb/>
二香俱出真臘占城國土人以腦麝諸香搗和而成或以<lb/>
塗肌或以拂手其香經數宿不歇惟五羊至今用之他<lb/>
國不尚焉<hi>葉譜</hi>
　　　口氣蓮花香<lb/>
潁州一異僧能知人宿命時歐陽永叔領郡事見一妓<lb/>
口氣常作青蓮花香心頗異之舉以問僧僧曰此妓前<lb/>
生為尼好轉妙法蓮華經三十年不廢以一念之差失<lb/>
<pb n="KR3i0017_WYG_010-8a"/>
身至此後公命取經令妓讀一閱如流宛如素習<hi>樂菩</hi>
<hi>録</hi>
　　　口香七日<lb/>
白居易在翰林賜防風粥一甌剔取防風得五合餘食<lb/>
之口香七日<hi>金鸞密記</hi>
　　　橄欖香口<lb/>
橄欖子香口絶勝雞舌香　疏梅含而香口廣州亷薑<lb/>
亦可香口<hi>比户録</hi>
<pb n="KR3i0017_WYG_010-8b"/>
　　　汗香<lb/>
貴妃每有汗出紅膩而多香或拭之於巾帕之上其色<lb/>
如桃花<lb/>
　　　身出名香<lb/>
印度有婦人身嬰惡癩竊至窣堵波責躬禮懴見其庭<lb/>
宇有諸穢集掬除灑掃塗香散花更採青蓮重布其地<lb/>
惡疾除愈形貎增妍身出名香青蓮同馥<hi>大唐西域記</hi>
　　　椒蘭養鼻<lb/>
<pb n="KR3i0017_WYG_010-9a"/>
椒蘭芬苾所以養鼻也又前有睪芷以養鼻蘭槐之根<lb/>
是謂芷注云蘭槐香草也其根名芷<lb/>
　　飲食香<lb/>
　　　五香飲<lb/>
隋仁壽間籌禪師常在内供養造五香飲第一沉香飲<lb/>
次檀香飲次澤蘭香飲次丁香飲次甘松香飲皆有别<lb/>
法以香為主<lb/>
　　　又<lb/>
<pb n="KR3i0017_WYG_010-9b"/>
大業五年吳郡進扶芳二樹其葉蔓生纒繞他樹葉圓<lb/>
而厚凌冬不凋夏月取葉微火炙使香煮以飲深碧色<lb/>
香甚美令人不渴籌禪師造五色香飲以扶芳葉為青<lb/>
飲<hi>大業雜記</hi>
　　　名香雜茶<lb/>
宋初團茶多用名香雜之蒸以成餅至大觀宣和間始<lb/>
製三色芽茶漕臣鄭可間製銀絲氷茶始不用香名為<lb/>
勝雪此茶品之精絶也<lb/>
<pb n="KR3i0017_WYG_010-10a"/>
　　　酒香山仙酒<lb/>
岳陽有酒香山相傳古有仙酒飲者不死漢武帝得之<lb/>
東方朔竊飲焉帝怒欲誅之方朔曰陛下殺臣臣亦不<lb/>
死臣死酒亦不驗遂得免<hi>鶴林玉露</hi>
　　　酒令骨香<lb/>
會昌元年扶餘國貢三寶曰火玉曰風松石及澄明酒<lb/>
酒色紫如膏飲之令人骨香<hi>宣室志</hi>
　　　流香酒<lb/>
<pb n="KR3i0017_WYG_010-10b"/>
周必大以待制侍講賜流香酒四斗<hi>玉堂襍記</hi>
　　　糜欽香酒<lb/>
真陵山有糜欽棗食其一大醉經年東方朔遊其地以<lb/>
一斛歸進上上和諸香作丸大如芥子每集羣臣取一<lb/>
丸入水一石頃刻成酒味踰醇醪謂之糜欽酒又謂真<lb/>
陵酒飲者香經月不散<hi>清賞録</hi>
　　　椒漿<lb/>
桂醑兮椒漿<hi>離騷</hi>
<pb n="KR3i0017_WYG_010-11a"/>
　　　椒酒<lb/>
元日上椒酒於家長稱觴舉夀椒玉衡之精服之令人<lb/>
却老<hi>崔寔月令</hi>
　　　聚香團<lb/>
揚州太守仲端啗客以聚香團<hi>揚州事迹</hi>
　　　赤明香<lb/>
赤明香世傳仇士良家脯名也<hi>清異録</hi>
　　　玉角香<lb/>
<pb n="KR3i0017_WYG_010-11b"/>
松子有數等惟玉角香最竒<hi>同上</hi>
　　　香葱<lb/>
天門山上有葱竒異辛香所種畦隴悉成行人㧞取者<lb/>
悉絶若請神而求即不㧞自出<hi>春秋元命苞</hi>
　　　香鹽<lb/>
天竺有水其名恒源一號新陶水特甘香下有石鹽狀<lb/>
如石英白如水精味過香鹵萬國畢仰<hi>南州異物志</hi>
　　　香醬<lb/>
<pb n="KR3i0017_WYG_010-12a"/>
十二香醬以沉香等油煎成服之<hi>神仙食經</hi>
　　　黑香油<lb/>
伽藍北嶺傍有窣堵坡高百餘尺石隙間流出黑香油<lb/>
<hi>大唐西域記</hi>
　　　丁香竹湯<lb/>
荆南判官劉或棄官遊秦隴閩粤篋中收大竹十餘顙<lb/>
每有客則斫取少許煎飲其辛香如雞舌湯人堅叩其<lb/>
名曰丁香竹非中國所產也<hi>清異録</hi>
<pb n="KR3i0017_WYG_010-12b"/>
　　　米香<lb/>
淡洋與阿魯山地連接去滿剌加三日程田肥禾盛米<lb/>
粒尖小炊飯甚香其地產諸香<hi>星槎勝覽</hi>
　　　香飯<lb/>
香積如來以衆香鉢盛香飯<lb/>
　　　又<lb/>
西域長者子施尊者香飯而歸其飯香氣遍王舍城<hi>大</hi>
<hi>唐西域記</hi>
<pb n="KR3i0017_WYG_010-13a"/>
　　　又<lb/>
時化菩薩以滿鉢香與維摩詰飯香普熏毘耶離城及<lb/>
三千大千世界時維摩詰語舍利佛諸大聲聞仁者可<lb/>
食如來甘露味飯大悲所熏無以限意食之使不消<hi>維</hi>
<hi>摩詰經</hi>
　　器具香<lb/>
　　　沉香降真鉢木香匙筯<lb/>
後唐福慶公主下降孟知祥長興四年明宗晏駕唐避<lb/>
<pb n="KR3i0017_WYG_010-13b"/>
亂莊宗諸兒削髪為苾芻間道走蜀時知祥新稱帝為<lb/>
公主厚待猶子賜予千計敕器用局以沉香降真為鉢<lb/>
木香為匙筯錫之常食堂展鉢衆僧私相謂曰我輩謂<lb/>
渠頂相衣服均是金輪王孫但面前四竒寒具有無不<lb/>
等耳<hi>清異録</hi>
　　　杯香<lb/>
闗闗贈俞本明以靑華酒杯酌酒輙有異香或桂花或<lb/>
梅或蘭視之宛然取之若影酒乾不見矣<hi>清賞録</hi>
<pb n="KR3i0017_WYG_010-14a"/>
　　　藤實杯香<lb/>
藤實杯出西域味如荳蔲香美消酒國人寳之不傳於<lb/>
中土張騫入宛得之<hi>炙轂子</hi>
　　　雪香扇<lb/>
孟昶夏日水調龍腦末塗白扇上用以揮風一夜與花<lb/>
蕊夫人登樓望月悮墜其扇為人所得外有效者名雪<lb/>
香扇<lb/>
　　　香奩<lb/>
<pb n="KR3i0017_WYG_010-14b"/>
孫仲竒妹臨終授書云鏡與粉盤與郎香奩與若欲其<lb/>
行身如明鏡純如粉譽如香<hi>太平御覽</hi>
　　　又<lb/>
韓偓香奩序云咀五色之靈芝香生九竅飲三危之瑞<lb/>
露美動七情古詩云開奩集香蘇<lb/>
　　　香如意<lb/>
僧繼顒住五臺山手埶香如意紫檀鏤成芬馨滿室名<lb/>
為握君<hi>清異録</hi>
<pb n="KR3i0017_WYG_010-15a"/>
　　　名香禮筆<lb/>
郄詵射策第一拜筆為龍鬚友云猶當令子孫以名香<lb/>
禮之<hi>龍鬚志</hi>
　　　香璧<lb/>
蜀人景煥志尚静隠卜築玉壘山下茅堂花圃足以自<lb/>
娛常得墨材甚精止造五十團曰以此終身墨印文曰<lb/>
香璧隂篆曰墨副子<lb/>
　　　龍香劑<lb/>
<pb n="KR3i0017_WYG_010-15b"/>
元宗御案墨曰龍香劑<hi>陶家餅餘事</hi>
　　　墨用香<lb/>
製墨香用甘松藿香零陵香白檀丁香龍腦麝香<hi>李孝</hi>
<hi>美墨譜</hi>
　　　香皮紙<lb/>
廣管羅州多𣝕香樹其葉如橘皮堪作紙名為香皮紙<lb/>
灰白色有紋如魚子牋<hi>劉恂嶺表異録</hi>
　　　枕中道士持香<lb/>
<pb n="KR3i0017_WYG_010-16a"/>
海外一國貢重明枕長一尺二寸高六寸潔白類水晶<lb/>
中有樓臺之形四靣有十道士持香執簡循環無已<lb/>
　　　飛雲履染四選香<lb/>
白樂天作飛雲履染以四選香振履則如烟霧曰吾足<lb/>
下生雲計不久上昇朱府矣<hi>樵人直説</hi>
　　　香囊<lb/>
幃謂之幐即香囊也<hi>楚辭注</hi>
　　　白玉香囊<lb/>
<pb n="KR3i0017_WYG_010-16b"/>
元先生贈韋丹尚書絞綃縷白玉香囊<hi>松窗襍録</hi>
　　　五色香囊<lb/>
後蜀文澹生五歲謂母曰有五色香囊在吾床下往取<lb/>
得之乃澹前生五嵗失足落井今再生也<hi>本傳</hi>
　　　紫羅香囊<lb/>
謝遏年少時好佩紫羅香囊垂裏子叔父安石患之而<lb/>
不欲傷其意乃譎與賭碁賭得燒之<hi>小名録</hi>
　　　貴妃香囊<lb/>
<pb n="KR3i0017_WYG_010-17a"/>
明皇還蜀過貴妃葬所乃密遣棺槨葬焉啟瘞故香囊<lb/>
猶在帝視流涕<lb/>
　　　連蟬錦香囊<lb/>
武公崇愛妾歩非烟貽趙象連蟬錦香囊附詩云無力<lb/>
妍妝倚繡櫳暗題蟬錦思難窮近來嬴得傷春病柳弱<lb/>
花欹怯曉風<hi>非烟傳</hi>
　　　繡香袋<lb/>
臘日賜銀合子駐顏膏牙香籌繡香袋<hi>韓偓集</hi>
<pb n="KR3i0017_WYG_010-17b"/>
　　　香纓<lb/>
詩親結其褵注曰香纓也女將嫁母結褵而戒之<lb/>
　　　玉盒香膏<lb/>
章臺柳以輕素結玉盒實以香膏投韓君平<hi>柳氏傳</hi>
　　　香獸<lb/>
香獸以塗金為狻猊麒麟鳬鴨之狀空中以燃香使烟<lb/>
自口出以為玩好復有雕木埏土為之者<lb/>
　　　又<lb/>
<pb n="KR3i0017_WYG_010-18a"/>
故都紫宸殿有二金狻猊葢香獸也晏公冬宴詩云狻<lb/>
猊對立香烟度鸑鷟交飛組繡明<hi>老學庵筆記</hi>
　　　香炭<lb/>
楊國忠家以炭屑用密揑塑成雙鳯至冬月燃爐乃先<lb/>
以白檀香末鋪於爐底餘炭不能參雜也<hi>天寳遺事</hi>
　　　香蠟燭<lb/>
公主始有疾召術士米賨為燈法乃以香蠟燭遺之米<lb/>
氏之鄰人覺香氣異常或詣門詰其故賨具以事對其<lb/>
<pb n="KR3i0017_WYG_010-18b"/>
燭方二寸上被五色文卷而爇之竟夕不盡郁烈之氣<lb/>
可聞於百歩餘烟出其上即成樓閣臺殿之狀或云蠟<lb/>
中有蜃脂故也<hi>杜陽雜編</hi>
　　　又<lb/>
秦檜當國四方餽遺日至方滋德帥廣東為蠟炬以衆<lb/>
香實其中遣駛卒持詣相府厚遺主藏吏期必達吏使<lb/>
俟命一日宴客吏曰燭盡適廣東方經略送燭一奩未<lb/>
敢啓乃取而用之俄而異香滿座察之則自燭中出也<lb/>
<pb n="KR3i0017_WYG_010-19a"/>
亟命藏其餘枚數之適得四十九呼駛問故則曰經畧<lb/>
專造此燭供獻僅五十條既成恐不佳試其一不敢以<lb/>
他燭充數秦大喜以為奉己之專也待方益厚<hi>羣談採</hi>
<hi>餘</hi>
　　　又<lb/>
宋宣政宫中用龍涎沉腦和蠟為燭兩行列數百枝艷<lb/>
明而香溢鈞天所無也<hi>聞見録</hi>
　　　又<lb/>
<pb n="KR3i0017_WYG_010-19b"/>
樺桃皮可為燭而香唐人所謂朝天樺燭香是也<lb/>
　　　香燈<lb/>
援神契曰古者祭祀有燔燎至漢武帝祀太乙始用香<lb/>
燈<lb/>
　　　燒香器<lb/>
張伯雨有金銅舍利匣上刻云維梁貞明二年嵗次丙<lb/>
子八月癸未朔二十日壬寅隨使都教練使右廂馬歩<lb/>
都虞侯親軍左衛營都知兵馬使撿挍尚書右僕射守<lb/>
<pb n="KR3i0017_WYG_010-20a"/>
崖州刺史御史大夫上柱國謝崇勲捨靈夀禪院葢有<lb/>
四竅出烟有環若含鎖者是燒香器李商隠詩云金蟾<lb/>
齧鎖燒香入又云鎖香金屈戌是則燒香為驗此盖燒<lb/>
香器之有鎖者<hi>研北襍志</hi>
　<lb/>
　<lb/>
　<lb/>
　<lb/>
<pb n="KR3i0017_WYG_010-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　香乗卷十<lb/>
</p>
<p>
</p>
  </div>
</body>
</text>
</TEI>
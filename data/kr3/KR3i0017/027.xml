<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>香乘卷二十七</head> <lb/>
    <p>
<pb n="KR3i0017_WYG_027-1a"/>
欽定四庫全書<lb/>
　香乘卷二十七<lb/>
　　　　　　　　　　　　　　　明　周嘉胄　撰<lb/>
　　　香詩彚<lb/>
　　　　燒香曲　　　　　　　　　　　　　　李商隠<lb/>
細龍蟠蟠牙比魚孔雀翅尾蛟龍鬚章宫舊様博山爐楚嬌捧<lb/>
笑開芙蕖八蠶蠒綿小分炷獸熖微紅隔雲母白天月色寒未冷金<lb/>
虎含秋向東吐玊珮呵光銅照昏簾波日暮邪衝門西來欲上茂<lb/>
<pb n="KR3i0017_WYG_027-1b"/>
陵樹栢梁已失栽桃魂露庭月井大紅氣輕衫薄袖當君意蜀殿銅人<lb/>
伴夜深金鑾不問殘燈事何當巧吹君懷度襟灰為土填清露<lb/>
　　　香　　　　　　　　　　　　　　　　羅　隠<lb/>
沉水良材食栢珍博山爐煖玊樓春憐君亦是無端物<lb/>
貪作馨香忘却身<lb/>
　　　寶熏　　　　　　　　　　　　　　　黄庭堅<lb/>
　　　　　<hi>賈天錫惠寶熏以兵衞森畫㦸燕寢凝清香十詩贈之</hi>
險心遊萬仭躁欲生五兵隱九香一炷靈臺湛空明<lb/>
<pb n="KR3i0017_WYG_027-2a"/>
晝食鳥窺臺晏坐日過砌俗氣無因來烟霏作輿衞<lb/>
石蜜化螺甲榠櫖煮水沉博山孤烟起對此作森森<lb/>
輪囷香事已都梁著書畫誰能入吾室脫汝世俗穢<lb/>
賈侯懷六韜家有十二㦸天資喜文事如有我香癖<lb/>
林花飛片片香歸銜泥燕閉閤和風春還尋蔚宗傳<lb/>
公虚採芹宮行樂在小寢香光當發聞色敗不可稔<lb/>
牀帳夜氣馥衣桁晚香凝瓦溝鳴急雨睡鴨照華燈<lb/>
雉尾應鞭聲金爐拂太清班近聞香早歸來學得成<lb/>
<pb n="KR3i0017_WYG_027-2b"/>
衣篝麗沉綺有時乃芬芳當念眞富貴自熏知見香<lb/>
　　　帳中香　　　　　　　　　前　人<lb/>
百鍊香螺沉水寶熏近出江南一穗黄雲繞几深禪相<lb/>
對同參<lb/>
螺甲割崑崙耳香村屑鷓鴣班欲雨鳴鳩日永下帷睡<lb/>
鴨春閒<lb/>
　　　戲用前韻　　　　　　　　前　人<lb/>
　　　　<hi>有聞帳中香以爲熬蠟香</hi>
<pb n="KR3i0017_WYG_027-3a"/>
海上有人逐臭天生鼻孔司南但印香岩本寂叢林不<lb/>
必遍參<lb/>
我讀蔚宗香𫝊文章不減二班誤以甲爲淺俗却知麝<lb/>
要防閒<lb/>
　　　和魯直韻　　　　　　　　　蘇　軾<lb/>
四句燒香偈子隨風遍滿東南不是文思所及且令鼻<lb/>
觀先參<lb/>
萬卷明窗小字眼花只有斕班一炷香燒火冷半生心<lb/>
<pb n="KR3i0017_WYG_027-3b"/>
老身閒<lb/>
　　　次韻荅子瞻　　　　　　　黄庭堅<lb/>
置酒未容虛左論詩時要指南迎笑天香滿袖喜君先<lb/>
赴朝參<lb/>
丹靑已非前世竹君時窺一班五字還當靖節數行誰<lb/>
是亭閒<lb/>
　　　印香　　　　　　　　　　蘇　軾<lb/>
　　　　<hi>子由生日以檀香觀音像新合印香銀篆盤爲壽</hi>
<pb n="KR3i0017_WYG_027-4a"/>
栴檀波律海外芬西山老臍柏所熏香螺脫壓來相羣<lb/>
能結縹緲風中雲一燈如瑩起微焚何時度盡繆篆文<lb/>
繚繞無窮合復分絲絲浮空散氤氲東坡持是壽卯君<lb/>
君少與我師皇墳旁資老耼釋迦文共厄中年點蠅蚊<lb/>
晚遇詩書何定云君方論道承華勛我亦旗鼓嚴中軍<lb/>
國恩當報敢不勤但願不爲世所曛爾來白髪不可耘<lb/>
問君何時返鄉枌收拾散亡理放紛此心實與香俱焄<lb/>
聞思大士應已聞<lb/>
<pb n="KR3i0017_WYG_027-4b"/>
　後卷載東坡沉香山子賦亦爲子由壽香供上眞上<lb/>
　聖者長公兩以致祝蓋敦友愛之至<lb/>
　　　沉香石<lb/>
壁立孤峯倚硯長共疑沉水得頑蒼欲隨楚客紉蘭佩<lb/>
誰信吳兒是木腸山下曾聞松化石玉中還有辟邪香<lb/>
早知百和皆灰燼未信人間弱勝剛<lb/>
　　　凝齋香　　　　　　　　　　曾　鞏<lb/>
每覺西齋景最幽不知官是古諸侯一樽風月身無事<lb/>
<pb n="KR3i0017_WYG_027-5a"/>
千里耕桑歲共秋雲水洗心鳴好鳥玉泉淸耳潄長流<lb/>
沉烟細細臨黄卷凝在香烟最上頭<lb/>
　　　肖梅香　　　　　　　　　　張吉甫<lb/>
江村招得玉妃魂化作金爐一炷雲但覺清芬暗浮動<lb/>
不知碧篆已氤氳春收東閣簾初下夢想江湖被更熏<lb/>
眞似吾家雪溪上東風一夜隔籬聞<lb/>
　　　香界　　　　　　　　　　　朱　熹<lb/>
幽興年來莫與同滋蘭聊欲洗光風眞成佛國香雲界<lb/>
<pb n="KR3i0017_WYG_027-5b"/>
不數淮山桂樹叢花氣無邊曛欲醉靈芬一點靜還通<lb/>
何須楚客紉秋佩坐臥經行向此中<lb/>
　　　返魂梅次蘇藉韻　　　　　　陳子高<lb/>
誰道春歸無覓處眠齋香霧作春昏君詩似說江南信<lb/>
試與梅花招斷魂<lb/>
花開莫奏傷心曲花落休矜稱面妝只憶夢爲蝴蝶去<lb/>
香雲密處有春光<lb/>
老夫粥後惟躭睡灰煖香濃百念消不學朱門貴公子<lb/>
<pb n="KR3i0017_WYG_027-6a"/>
鴨爐烟裏逞風標<lb/>
鼻根無奈重烟繞徧處春隨夜色勻眼裏狂花開底事<lb/>
依然看作一枝春<lb/>
漫道君家四壁空衣篝沉水晚朦朧詩情似被花相惱<lb/>
入我香奩境界中<lb/>
　　　龍涏香　　　　　　　　　　劉子暈<lb/>
瘴海驪龍供素沫蠻村花露浥清滋微參鼻觀猶疑似<lb/>
全在爐烟未發時<lb/>
<pb n="KR3i0017_WYG_027-6b"/>
　　　焚香　　　　　　　　　　　邵康節<lb/>
安樂窩中一炷香凌晨焚意豈尋常禍如許免人須諂<lb/>
福若待求天可量且異<hi>缺</hi>　　廟貌又殊兒女裛衣裳<lb/>
非圖聞道於至<hi>缺</hi>金玉誰家不滿堂<lb/>
　　　又　　　　　　　　　　　　楊庭秀<lb/>
琢瓷作鼎碧於水削銀爲葉輕似紙不文不武火力均<lb/>
閉閤下簾風不起詩人自炷古龍涎但令有香不見烟<lb/>
素馨欲開茉莉折底處龍涎和檀𣝕平生飽食山林味<lb/>
<pb n="KR3i0017_WYG_027-7a"/>
不奈此香殊娬媚呼兒急取蒸木犀却作書生眞富貴<lb/>
　　　又　　　　　　　　　　　　郝伯常<lb/>
花落深庭日正長蜂何撩亂燕何忙匡牀不下凝塵滿<lb/>
消盡年光一炷香<lb/>
　　　又　　　　　　　　　　　　陳去非<lb/>
明窗延靜晝默坐消諸緣卽將無限意寓此一炷烟當<lb/>
時戒定慧妙供均人天我豈不清友于今心醒然爐香<lb/>
裊孤碧雲縷霏數千悠然凌空去縹緲隨風還世事有<lb/>
<pb n="KR3i0017_WYG_027-7b"/>
過現熏性無變遷應是水中月波定還自圓<lb/>
　　　覓香<lb/>
罄室從來一物無博山惟有一銅爐而今荀令眞成癖<lb/>
秪欠清芳裊坐隅<lb/>
　　　又　　　　　　　　　　　　顏博文<lb/>
　　　　<hi>王希深合和新香烟氣清洒不類尋常可以爲道人開筆端消息</hi>
玉水沉沉影銅爐裊裊烟爲思丹鳳髓不愛老龍涎皁<lb/>
帽眞閒客黄衣小病仙定知雲屋下繡被有人眠<lb/>
<pb n="KR3i0017_WYG_027-8a"/>
　　　香爐　　　　　　　　　　　古　詩<lb/>
四座且莫諠聽我歌一言請說銅香爐崔嵬象南山上<lb/>
枝似松柏下根據銅盤雕文各異類離婁自相連誰能<lb/>
爲此器公輸與魯般朱火然其中靑烟颺其間順風入<lb/>
君懷四座莫不歡香風難久居空令蕙草殘<lb/>
　　　博山香爐　　　　　　　　　劉　繪<lb/>
參差鬱佳麗合沓紛可憐蔽虧千種樹出沒萬重山上<lb/>
鏤秦王子駕鶴乘紫烟下刻盤龍勢矯首半銜蓮旁爲<lb/>
<pb n="KR3i0017_WYG_027-8b"/>
伊水麗芝蓋出巖間後有漢女遊拾翠弄餘妍榮色何<lb/>
雜糅褥繡更相鮮麕麚或騰倚林薄草芊<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>掩華如不<lb/>
發含熏未肻然風生玉階樹露湛曲池蓮寒蟲飛夜室<lb/>
秋雲漫曉天<lb/>
　　　和劉雍州繪博山香爐詩　　　沈　約<lb/>
範金誠可則摛思必良工凝芳俟朱燎先鑄首山銅瓌<lb/>
奇信嵒㠋奇態實玲瓏峰磴互相拒岩岫杳無窮赤松<lb/>
遊其上斂足御輕鴻蛟螭盤其下驤首盼層穹嶺側多<lb/>
<pb n="KR3i0017_WYG_027-9a"/>
奇樹或孤或複藂巖間有佚女垂袂似含風翬飛若未<lb/>
已虎視鬱餘雄登山起重障左右引絲桐百和清夜吐<lb/>
蘭烟四面充如彼崇朝氣觸石繞華嵩<lb/>
　　　迷香洞　　　　　　　　　　史　鳳<hi>宣城妓</hi>
洞口飛瓊佩羽霓香風飄拂使人迷自從邂逅芙蓉帳<lb/>
不數桃花流水溪<lb/>
　　　傅香枕<lb/>
韓壽香從何處傳枕邊芬馥戀嬋娟休疑粉黛加鋋刃<lb/>
<pb n="KR3i0017_WYG_027-9b"/>
玉女旃檀侍佛前<lb/>
　　　十香詞<hi>出焚椒錄</hi>
靑絲七尺長挽出内家妝不知眠枕上倍覺綠雲香<lb/>
紅綃一幅強輕闌白玉光試開胷探取猶比顫酥香<lb/>
芙蓉失新艷蓮花落故妝兩般總堪比可似粉腮香<lb/>
蝤蠐那足並長須學鳳皇昨宵歡臂上應惹領邊香<lb/>
和羮好滋味送語出宮商定知郎口内含有煖甘香<lb/>
非關兼酒氣不是口脂芳却疑花解語風送過來香<lb/>
<pb n="KR3i0017_WYG_027-10a"/>
旣摘上林蕊還親御苑桑歸來便攜手纖纖春笋香<lb/>
咳唾千花釀肌膚百和裝元非噉沉水生得滿身香<lb/>
鳳鞾抛合縫羅襪解輕霜誰將煖白玉雕出軟鈎香<lb/>
解帶色已戰觸手心愈忙那識羅裙内消魂别有香<lb/>
　　　焚香詩　　　　　　　　　　高　啓<lb/>
艾蒳山中品都夷海外芬龍洲傳舊採燕室試初焚奩<lb/>
印灰縈字爐呈玉鏤文乍飄猶掩冉將斷更氤氳薄散<lb/>
春江霧輕飛曉峽雲銷遲慿宿火度遠託微薰著物元<lb/>
<pb n="KR3i0017_WYG_027-10b"/>
無跡游空忽有紋天絲垂裊裊地浪動沄沄異馥來千<lb/>
和祥霏却衆葷嵐光風捲碎花氣日浮焄燈灺宵同歇<lb/>
茶烟午共紛褰帷嫌放早引匕記添勤梧影吟成見鳩<lb/>
聲夢覺聞方傳媚寢法靈著辟邪勲小閣清秋雨低簾<lb/>
薄晚曛情慚韓掾染恩記魏王分宴客畱鵷侶招仙降<lb/>
鶴羣曾攜朝罷袖尚浥舞時帬囊稱縫羅佩篝宜覆錦<lb/>
熏畫堂空搗桂素壁漫塗芸本欲參童子何須學令君<lb/>
忘言深坐處端此謝塵氛<lb/>
<pb n="KR3i0017_WYG_027-11a"/>
　　　焚香　　　　　　　　　　文徵明<lb/>
銀葉熒熒宿火明碧烟不動水沉淸紙屏竹榻澄懷地<lb/>
細雨輕寒燕寢情妙境可能先鼻觀俗緣都盡洗心兵<lb/>
日長自展南華讀轉覺逍遙道味生<lb/>
　　　香烟六首　　　　　　　　徐　渭<lb/>
誰將金鴨銜儂息我只磁龜待爾灰軟度低窗領風影<lb/>
濃梳高髻綰雲堆絲遊不解黏花落縷嗅如能惹蝶來<lb/>
京賈漸疎包亦盡空餘紅印一梢梅<lb/>
<pb n="KR3i0017_WYG_027-11b"/>
午坐焚香枉連歲香烟妙賞始今朝龍挐雲霧終傷猛<lb/>
蜃起樓臺不暇飄直上亭亭纔佇立斜飛冉冉忽逍遙<lb/>
細思絶景雙難比除是錢塘八月潮<lb/>
霜沈<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>竹更無他底事遊魂演百魔函谷迎關纔紫氣<lb/>
雪山灌頂散青螺孤螢一點停灰冷古樹千藤寫影拖<lb/>
春夢婆今何處去憑誰舉此似東坡<lb/>
薝蔔花香形不似菖蒲花似不如香揣摩蔚宗鼻何暇<lb/>
應接王郎眼倍忙滄海霧蒸神仗煖峨眉雪挂佛燈凉<lb/>
<pb n="KR3i0017_WYG_027-12a"/>
併儂三物如堪促促付孫娘刺繡牀<lb/>
說與焚香知不知最憐描畫是烟時陽成礶口飛逃汞<lb/>
太古空中刷裊絲想見當初勞造化亦如此物辨恢奇<lb/>
道人不解供呼吸閒看須臾變換嬉<lb/>
西窗影歇觀雖寂左桺籠穿息不遮懶學吳兒煆銀杏<lb/>
且隨道士袖靑蛇掃空烟火香嚴鼻琢盡玲瓏海象牙<lb/>
莫訝因風忽濃淡高空刻刻改雲霞<lb/>
　　　香毬　　　　　　　　　　前　人<lb/>
<pb n="KR3i0017_WYG_027-12b"/>
香毬不減橘團圓橘氣香毬總可憐蟣蝨窠窠逃熱瘴<lb/>
烟雲夜夜輥寒氈蘭消蕙歇東方白炷挿針牢北斗旋<lb/>
一粒馬牙聯我輩萬金龍腦付嬋娟<lb/>
　　　詩句<lb/>
百和裛衣香　金泥蘇合香　紅羅複斗帳四角垂香<lb/>
囊<hi>古詩</hi>盧家蘭室桂爲梁中有欝金蘇合香<hi>梁武帝</hi>合歡襦<lb/>
熏百和香<hi>陳后主</hi>彩墀散蘭麝風起自生香<hi>鮑照</hi>燈影照無<lb/>
寐清心聞妙香　朝罷香烟攜滿袖　衣冠身惹御爐<lb/>
<pb n="KR3i0017_WYG_027-13a"/>
香<hi>杜</hi>燕寢凝清香<hi>韋</hi>裊裊沉水烟　披書古芸馥　守<lb/>
帳然香著　沉香火煖茱萸烟<hi>義山</hi>豹尾香烟滅<hi>陸厥</hi>重熏<lb/>
異國香<hi>李廊</hi>多燒荀令香<hi>張正見</hi>烟斜霧横焚椒蘭　然香<lb/>
氣散不飛烟<hi>陸踰</hi>羅衣亦罷熏<hi>胡/增</hi>沉水熏衣白壁堂<hi>胡宿</hi>丙<lb/>
舍無人遺爐香<hi>溫庭筠</hi>夜燒沉水香　香烟横碧縷<hi>東坡</hi>蛛<lb/>
絲凝篆香<hi>山谷</hi>焚香破今夕　燕坐獨焚香<hi>商齋</hi>焚香澄神<lb/>
慮<hi>韋</hi>羣仙舞卽香　向來一瓣香敬爲曾南豐<hi>后山</hi>博山<lb/>
爐中百和香欝金蘇合及都梁<hi>吳筠</hi>金爐絶沉燎　熏爐<lb/>
<pb n="KR3i0017_WYG_027-13b"/>
雞舌香　博山炯炯吐香霧<hi>古</hi>龍爐傳日香　爐烟添<lb/>
柳重　金爐蘭麝香<hi>沈佺期</hi>爐香暗徘徊　金爐細炷通<lb/>
　睡鴨香爐換夕熏　荀令香爐可待熏<hi>義山</hi>博山吐香<lb/>
五雲散<hi>韋</hi>蓬萊宮繞玉爐香<hi>陳/陶</hi>噴香瑞獸金三尺<hi>羅隱</hi>綉<lb/>
屏銀鴨香蓊䑃<hi>溫</hi>浥浥爐香初泛夜<hi>韋</hi>日烘荀令炷爐<lb/>
香<hi>山谷</hi>午夢不知緣底事篆烟燒盡一盤香<hi>屏山</hi>微風不動<lb/>
金猊香<hi>放翁</hi>
　　　冷香拈句<lb/>
<pb n="KR3i0017_WYG_027-14a"/>
蘇老泉一日家集舉香冷二字一聯爲令首唱云水向<lb/>
石邊流出冷風從花裏過來香東坡云拂石坐來衣帶<lb/>
冷踏花歸去馬蹄香潁濱云<hi>缺</hi>　　　　　冷梅花彈<lb/>
遍指頭香小妹云叫月杜鵑喉舌冷宿花蝴蝶夢魂香<lb/>
　謝庭詠雪於此而兩見之<lb/>
　　　木犀<hi>鷓鴣天</hi>　　　　　　　　元裕之<lb/>
桂子紛翻浥露黄桂花高靜愛年芳薔薇水潤宮衣輭<lb/>
婆律膏清月殿凉　雲岫句海仙方情緣心事兩難忘<lb/>
<pb n="KR3i0017_WYG_027-14b"/>
襄蓮枉誤秋風客可是無塵袖裏香<lb/>
　　　龍涏香<hi>天香</hi>　　　　　　　　王沂孫<lb/>
孤嶠盤烟層濤蛻月驪宮夜採鉛水訊遠槎風夢深薇<lb/>
露化作斷魂心字紅瓷候火還乍識冰環玉指一縷縈<lb/>
簾翠影依稀海風雲氣　幾回嬌半醉翁靑燈夜寒花<lb/>
碎更好故溪風飛雪小窗深閉荀令如今頓老總忘却<lb/>
尊前舊風味慢惜餘熏空篝素<lb/>
　　　輭香<hi>慶淸朝慢</hi>　　　　　　　　詹大游<lb/>
<pb n="KR3i0017_WYG_027-15a"/>
　　　　<hi>熊訥齋清賦且曰賦者不少願掃陳言</hi>
紅雨爭飛香塵生潤將春都揉成泥分明惠風微露花<lb/>
氣遲遲無奈汗酥浥透溫柔香裏濕雲癡偏厮稱霓裳<lb/>
霞佩玉骨冰肌難品處難詠處驀然地不在著意聞時<lb/>
　款款生綃扇底嫩凉動个些兒似醉渾無氣力海棠<lb/>
一色睡胭脂甚奇絶這般風韻韓壽爭知<lb/>
　　　詞句<lb/>
玉帳鴛鴦噴蘭麝<hi>太白</hi>沉檀烟起盤紅霧<hi>徐昌國</hi>寂莫繡屏<lb/>
<pb n="KR3i0017_WYG_027-15b"/>
春一縷<hi>韋</hi>衣惹御爐香<hi>薛昭蘊</hi>博山香炷融　爐香烟冷<lb/>
自亭亭<hi>李中主</hi>香草續殘爐<hi>謝希深</hi>爐香靜逐遊絲轉　四<lb/>
和裊金鳧　盡日沉香水一縷　玉盤香轉看徘徊<lb/>
金鴨香凝袖<hi>謝無逸</hi>衣潤費爐煙<hi>周美成</hi>朱射掌中香　長<lb/>
日篆烟消　香滿雲窗月戸爐熏熟水畱看　綉被熏<lb/>
香透<lb/>
　<lb/>
　香乘卷二十七<lb/>
</p>
<p>
</p>
  </div>
</body>
</text>
</TEI>
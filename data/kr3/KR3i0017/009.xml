<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>香乗卷九</head> <lb/>
    <p>
<pb n="KR3i0017_WYG_009-1a"/>
欽定四庫全書<lb/>
　香乗卷九<lb/>
　　　　　　　　　　　　明　周嘉胄　撰<lb/>
　香事分類<hi>上</hi>
　　天文香<lb/>
　　　香風<lb/>
瀛洲時有香風泠然而起張袖受之則厯年不歇着肌<lb/>
膚必軟滑<hi>拾遺記</hi>
<pb n="KR3i0017_WYG_009-1b"/>
　　　香雲<lb/>
員嶠山西有星池池有爛石常浮於水邉其色紅質虚<lb/>
似肺燒之有烟香聞數百里烟氣升天則成香雲遍潤<lb/>
則成香雨<hi>物類相感志</hi>
　　　香雨<lb/>
蕭總遇神女後逢雨認得香氣曰此從巫山來<lb/>
　　　香露<lb/>
炎帝始百穀滋阜神芝發其異色靈苗擢其嘉穎陸地<lb/>
<pb n="KR3i0017_WYG_009-2a"/>
丹蕖駢生如葢香露滴瀝下流成池<hi>拾遺記</hi>
　　　神女擎香露<lb/>
孔子當生之夜二蒼龍亘天而下來附徴在之房因而<lb/>
生夫子有二神女擎香露空中而來以沐浴徵在<hi>同上</hi>
　　地理香<lb/>
　　　香山<lb/>
廣東徳慶州有香山上多香草<hi>一統志</hi>
　　　香水<lb/>
<pb n="KR3i0017_WYG_009-2b"/>
香水在并州其水香潔浴之去病吳故宫亦有香水溪<lb/>
俗云西施浴處呼為脂粉塘吳王宫人濯妝於此溪上<lb/>
源至至馨香古詩云安得香水泉濯郎衣上塵俗說魏<lb/>
武帝陵中亦有泉謂之香水<hi>述異記</hi>
　　　香溪<lb/>
歸州有昭君村下有香溪俗𫝊因昭君草木皆香<hi>唐書</hi>
明妃秭歸人臨水而居恒於溪中盥手溪水盡香今名<lb/>
香溪<hi>下惟短牒</hi>
<pb n="KR3i0017_WYG_009-3a"/>
　　　曹溪香<lb/>
梁天監元年有僧知藥泛舶至韶州曹溪水口聞其香<lb/>
嘗其味曰此水上流有勝水遂開山立名寶林乃云<lb/>
此去百七十年當有無上法寳在此演法今六祖南華<lb/>
是也<hi>五車韻瑞</hi>
　　　香井<lb/>
卓文君閨中一井文君手自汲則甘香沐浴則滑澤鮮<lb/>
好他人汲之則與常井等<hi>採蘭襍志</hi>
<pb n="KR3i0017_WYG_009-3b"/>
泰山有上中下三廟廟前有大井水極香泠異於凡井<lb/>
不知何代所掘<hi>從征記</hi>
　　　浴湯泉異香<lb/>
利州平痾鎮湯泉勝他處云是朱砂湯他則硫黄也昔<lb/>
有兩羙人來浴既去異香郁郁累日不㪚<lb/>
　　　香石<lb/>
卞山在湖州山下有無價香有老母拾得一文石光彩<lb/>
可愛偶堕火中異香聞於逺近收而寳之每投火中異<lb/>
<pb n="KR3i0017_WYG_009-4a"/>
香如初<hi>洪譜</hi>
　　　湖石炷香<lb/>
觀州倅武伯英嘗得宣和湖石一窽竅穿漏殆若神劖<lb/>
鬼鑿炷香其下則烟氣四起散布槃木上濃淡霏拂有<lb/>
烟江疊嶂之韻<hi>元遺山集</hi>
　　　靈壁石收香<lb/>
靈壁石能收香齋閣之中有之香雲終日不散<hi>格古要論</hi>
　　　張香橋<lb/>
<pb n="KR3i0017_WYG_009-4b"/>
張香橋昔有女子名香與所觀㑹此故名一曰女子姓<lb/>
張名香<hi>荻樓雜抄</hi>
　　　香木梁<lb/>
佛䔉國王都城八十里門髙二十丈以香木為梁黄金<lb/>
為地<lb/>
　　　香城<lb/>
香城金簡龍宫玉牒<hi>三教論</hi>
　　　香柏城<lb/>
<pb n="KR3i0017_WYG_009-5a"/>
孟養之地名香柏城<hi>一統志</hi>
　　　沈香洞<lb/>
新都白嶽山有沈香洞<hi>本志</hi>
　　　香洲<lb/>
香洲在朱崖郡洲中出諸異香徃徃不知名焉<hi>述異記</hi>
　　　香林<lb/>
日南郡有千畆香林名香徃徃出其中<hi>同上</hi>
　　　香市<lb/>
<pb n="KR3i0017_WYG_009-5b"/>
日南有香市商人交易諸香處<hi>同上</hi>
成都府十二月中皆有市六月為香市<hi>成都記</hi>
　　　香戸<lb/>
南海郡有採香戸<hi>述異記</hi>
海南俗以貿香為業<hi>東城集</hi>
　　　香界<lb/>
佛寺曰香界亦曰香阜因香所生以香為界<hi>楞嚴經</hi>
　　　衆香國<lb/>
<pb n="KR3i0017_WYG_009-6a"/>
米元章臨逝端坐合掌曰衆香國裏來衆香國裏去<hi>米</hi>
<hi>襄陽志林</hi>
　　草木香<lb/>
　　　遥香草<lb/>
岱輿山有遥香草其花如丹光耀如月葉細長而白如<lb/>
忘憂之草其花葉俱香扇馥數里故名曰遥香草<hi>拾遺記</hi>
　　　家孽香<lb/>
家孽葉大而長開紅花作穗俗呼草荳蔲其葉甚香俗<lb/>
<pb n="KR3i0017_WYG_009-6b"/>
以蒸米粿<lb/>
　　　蘭香<lb/>
一名水香生大吳池澤葉似蘭尖長有岐花紅白而香<lb/>
俗呼為䑕尾香煮水浴以治風<hi>香譜</hi>
　　　蕙香<lb/>
廣志云蕙花紫莖緑葉魏文帝以為香燒之<lb/>
　右蘭香蕙香乃都梁之屬非幽蘭芳蕙也<lb/>
　　　蘭為香祖<lb/>
<pb n="KR3i0017_WYG_009-7a"/>
蘭雖吐一花室中亦馥郁襲人彌旬不歇故江南人以<lb/>
蘭為香祖<hi>清異録</hi>
　　　蘭湯<lb/>
五月五日以蘭湯沐浴<hi>大戴禮</hi>浴蘭湯兮沐芳<hi>楚辭</hi>
　　　蘭佩<lb/>
紉秋蘭以為佩<hi>楚辭</hi>記曰佩帨<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>蘭<lb/>
　　　蘭畹<lb/>
既滋蘭之九畹兮又樹蕙之百畮<hi>楚辭</hi>
<pb n="KR3i0017_WYG_009-7b"/>
　　　蘭操<lb/>
孔子自衛反魯隠谷之中見香蘭獨茂喟然歎曰夫蘭<lb/>
當為王者香今乃獨茂與衆草為伍乃止車援琴鼓之<lb/>
自傷不逢時託辭於幽蘭云<lb/>
　　　蘼蕪香<lb/>
蘼蕪香草一名薇蕪似蛇床而香騷人借以為譬魏武<lb/>
以蔵衣中<lb/>
　　　三花香<lb/>
<pb n="KR3i0017_WYG_009-8a"/>
三花香嵩山仙花也一年三花色白美道士所植也<lb/>
　　　五色香草<lb/>
濟隂園客種五色香草服其食忽有五色蛾集生華蠶<lb/>
蠶食香草得繭大如甕有女來助繅繅訖女與客俱仙<lb/>
<hi>述異記</hi>
　　　八芳草<lb/>
宋艮嶽八芳草曰金蛾曰玊蟬曰虎耳曰鳳尾曰素馨<lb/>
曰渠那曰茉莉曰含笑<lb/>
<pb n="KR3i0017_WYG_009-8b"/>
　　　聚香草<lb/>
獨角仙人居渝州仙池池邉起樓聚香草植樓下<hi>渝州圖</hi>
<hi>經</hi>
　　　芸薇香<lb/>
芸薇一名芸芝宫人採帶其莖葉香氣厯月不散<hi>拾遺記</hi>
　　　鍾火山香草<lb/>
鍾火山有香草漢武思李夫人東方朔獻之帝懐之夢<lb/>
見因名懐夢草<lb/>
<pb n="KR3i0017_WYG_009-9a"/>
　　　蜜香花<lb/>
生天台山一名土常香苗莖甚甘人用為藥香甜如蜜<lb/>
　　　百草皆香<lb/>
于闐國其地百草皆香<lb/>
　　　威香<lb/>
威香瑞草一名葳蕤王者禮備則生於殿前又云王者<lb/>
愛人命則生<hi>孫氏瑞應圖</hi>
　　　真香茗<lb/>
<pb n="KR3i0017_WYG_009-9b"/>
巴東有真香茗其花白花如薔薇煎服令人不眠能誦<lb/>
無忘<hi>述異記</hi>
　　　人參香<lb/>
邵化及為髙麗國王治藥云人參極堅用斧斷之香馥<lb/>
一殿<hi>孔平仲談苑</hi>
　　　睡香<lb/>
廬山花始縁一比丘畫寢盤石上夢中聞香氣酷烈不<lb/>
可名既覺尋香求之因名睡香四方竒之謂乃花中祥<lb/>
<pb n="KR3i0017_WYG_009-10a"/>
瑞以瑞易睡<hi>清異録</hi>
　　　牡丹名香<lb/>
慶天香　西天香　丁香紫　蓮香玉　玉兔天香<lb/>
　　　芍藥香名<lb/>
蘸金香　疊英香　掬香瓊　擬香英　聚香絲<lb/>
　　　御蟬香<lb/>
御蟬香瓜名<lb/>
　　　萬嵗棗木香<lb/>
<pb n="KR3i0017_WYG_009-10b"/>
三佛齊産萬嵗棗木香樹類絲瓜冬取根曬乾者香<hi>一</hi>
<hi>統志</hi>
　　　金荆榴木香<lb/>
隋煬帝令朱寛等征琉球得金荆榴木數十觔色如真<lb/>
金蜜緻而文綵盤蹙如美錦甚香極細可以為枕及案<lb/>
面雖沈檀不能及<hi>朝野僉載</hi>
　　　素松香<lb/>
宻縣有白松樹一株神物也松枯枝極香名素松香然不<lb/>
<pb n="KR3i0017_WYG_009-11a"/>
敢妄取取則不利縣令每登禱之取製帶甚香<hi>宻縣志</hi>
　　　水松香<lb/>
水松葉如檜而細長出南海土產衆香而此木不大香<lb/>
故彼人無被服者嶺北人極愛之然愛其香殊勝在南<lb/>
方時植物無情者也不香於彼而香於此豈屈於不知<lb/>
己而伸於知己者歟物類之難窮者如此<hi>南方草木狀</hi>
　　　女香樹<lb/>
影娥池有女香樹細枝葉婦人戴之香終年不減男子<lb/>
<pb n="KR3i0017_WYG_009-11b"/>
戴之則不香<hi>華夷革木考</hi>
　水香異地則香女香因人而馥草木無情之物乃徵<lb/>
　異如此八卷内如香草亦然<lb/>
　　　七里香<lb/>
樹婆娑略似紫薇蕊如碎珠紅色花開如蜜色清香襲<lb/>
人置髪間久而益馥其葉搗可染甲鮮紅<hi>仙遊縣志</hi>
　　　君遷香<lb/>
君遷子生海南樹髙丈餘其實中有乳汁甘美香好<lb/>
<pb n="KR3i0017_WYG_009-12a"/>
　　　香艷各異<lb/>
明皇沈香亭前牡丹一枝二頭朝深碧暮深黄夜粉白<lb/>
香艷各異帝曰此花木之妖賜楊國忠以百寳為欄<hi>華</hi>
<hi>夷花木考</hi>
　　　木犀香<lb/>
採花隂乾以合香甚竒<lb/>
　　方載十八卷<lb/>
　　　木蘭香<lb/>
<pb n="KR3i0017_WYG_009-12b"/>
生零陵山谷及泰山一名林蘭一名杜蘭狀如楠皮似<lb/>
桂而甚薄味辛香道家用以合香<lb/>
　　　月桂子香<lb/>
月桂子今江東諸處至四五月後每於衢路得之大如<lb/>
狸豆破之辛香古老相𫝊是月中下也<hi>本草</hi>
　　　海棠香國<lb/>
海棠故無香獨昌州地產者香乃號海棠香國有香霏<lb/>
亭<lb/>
<pb n="KR3i0017_WYG_009-13a"/>
　　　桑椹甘香<lb/>
張天錫云北方桑椹甘香鴟鴞革響淳醇養性人無妬<lb/>
心<hi>世說新語</hi>
　　　栗有異香<lb/>
殷七七遊行天下人言久見之不測其年夀偶於酒間<lb/>
以二栗為令接者皆聞異香<hi>續仙傳</hi>
　　　必栗香<lb/>
内典云必栗香花木香又名詹香生髙山中葉如老椿<lb/>
<pb n="KR3i0017_WYG_009-13b"/>
葉落水中魚暴死木取為書軸辟蠧魚不損書<hi>本草</hi>
　　　桃香<lb/>
史論出獵至一縣界憇蘭若中覺香氣異常訪其僧僧<lb/>
云是桃香因出桃啖論仍共至一處竒泉怪石非人境<lb/>
也有桃數百株枝榦拂地髙二三尺異於常桃其香破<lb/>
鼻<hi>酉陽雜俎</hi>
　　　檜香蜜<lb/>
亳州太清宫檜至多檜花開時蜂飛集其間作蜜極香<lb/>
<pb n="KR3i0017_WYG_009-14a"/>
謂之檜香蜜歐陽公守亳州時有詩云蜂採檜花村落<lb/>
香<hi>老學菴筆記</hi>
　　　三名香<lb/>
千年松香聞十里謂之十里香亦謂之三名香<hi>述異記</hi>
　　　杉香<lb/>
宋淳熙年間古杉生花在九座山其香如蘭<hi>華夷草木考</hi>
　　　㯽榔苔宜合香<lb/>
西南海島生檳榔木上如松身之艾蒳單爇不佳交阯<lb/>
<pb n="KR3i0017_WYG_009-14b"/>
人用以合泥香則能成溫黁之氣功用如甲香<hi>桂海虞</hi>
<hi>衡志</hi>
　　　苔香<lb/>
太和初改葬基法師初開塜香氣襲人側卧塼臺上形<lb/>
如生塼上苔厚二寸餘作金色氣如旃<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>
                    <hi>酉陽雜俎</hi>
　　鳥獸香<lb/>
　　　聞香倒挂鳥<lb/>
瓜哇國有倒挂鳥形如雀而羽五色日間焚好香則收<lb/>
<pb n="KR3i0017_WYG_009-15a"/>
而蔵之羽翼夜間則張翼尾而倒挂以放香<hi>星槎勝覧</hi>
　　　越王鳥糞香<lb/>
越王鳥狀似鳶口勾末可受二升許南人以為酒器珍<lb/>
於文螺此鳥不踐地不飲江湖不唼百草不下餌蟲魚<lb/>
惟噉木葉糞似薰陸香南人遇之既以為香又治雜瘡<lb/>
<hi>竺法真登羅山疏</hi>
　　　香象<lb/>
百丈禪師曰如香象渡河截流而過無有滯疑慧忠國<lb/>
<pb n="KR3i0017_WYG_009-15b"/>
師云如世大匠斤斧不傷其手香象所負非驢能堪<lb/>
　　　牛脂香<lb/>
周禮云春膳膏香注牛脂香<lb/>
　　骨咄犀香<lb/>
骨咄犀以手摸之作巖桂香若摩之無香者為偽物也<lb/>
<hi>雲烟過眼録</hi>
骨咄犀碧犀也色如淡碧玊稍有黄色其文理似角扣<lb/>
之聲清越如玉磨刮嗅之有香<hi>格古論</hi>
<pb n="KR3i0017_WYG_009-16a"/>
　　　靈犀香<lb/>
通天犀角鎊少末與沈香爇烟氣裊裊直上能抉隂雲<lb/>
而覩青天故抱朴子云通天犀角有白理如線置米羣<lb/>
鷄中鷄徃啄米見犀輒驚郤故南人呼為駭鷄犀也<lb/>
　　　香猪<lb/>
香猪建昌松潘俱出小而肥其肉香<hi>益部談資</hi>
　　　香猫<lb/>
契丹國產香猫似土豹糞溺皆香如麝<hi>西使記</hi>
<pb n="KR3i0017_WYG_009-16b"/>
　　　香貍<lb/>
香貍一名靈貍一名靈貓生南海山谷狀如貍自為牝<lb/>
牡其隂如麝功亦相似<lb/>
靈貍一體自為隂陽刳其水道連囊以酒灑隂乾其氣<lb/>
如麝若人入麝香中罕能分别用之亦如麝焉<hi>異物志</hi>
　　　狐足香囊<lb/>
習鑿齒從桓溫出獵時大雪於江陵城西見草上有氣<lb/>
出伺一物射之應弦而斃徃取之乃老雄狐足上帶絳<lb/>
<pb n="KR3i0017_WYG_009-17a"/>
繒香囊<hi>渚宫故事</hi>
　　　狐以名香自防<lb/>
胡道洽體有臊氣恒以名香自防臨絶戒弟子曰勿令<lb/>
犬見斂畢棺空時人咸謂狐也<hi>異苑</hi>
　　　猿穴名香數斛<lb/>
梁大同末歐陽紇探一猿穴得名香數斛寳劒一雙美<lb/>
婦人三十輩皆絶色凡世所珍靡不充備<hi>續江氏𫝊</hi>
　　　獺掬鷄舌香<lb/>
<pb n="KR3i0017_WYG_009-17b"/>
宋永興縣吏鍾道得重疾初瘥情欲倍常先恱白鶴墟<lb/>
中女子至是猶存想焉忽見此女振衣而來即與燕好<lb/>
復數至道曰吾甚欲鷄舌香女曰何難乃掬滿手以授<lb/>
道道邀女同含咀之女曰我氣素芳不假此女子出户<lb/>
犬忽見隨咋殺之乃是老獺<hi>廣艷異編</hi>
　　　香䑕<lb/>
中州産香䑕身小而極香<lb/>
香䑕至小僅如指擘大穴於柱中行地上疾如激箭<hi>桂</hi>
<pb n="KR3i0017_WYG_009-18a"/>
<hi>海虞衡志</hi>
蜜縣間出香䑕隂乾為末合香甚妙鄉人捕得售製香<lb/>
者<hi>蜜縣志</hi>
　　　蚯蚓一奩香<lb/>
孟州王雙宋文帝元嘉初忽不欲見明常取水沃地以<lb/>
菰蔣覆上眠息飲食悉入其中云恒有女著青裙白<graphic n="KR1326" url="https://raw.githubusercontent.com/kanripo/KR-Gaiji/master/images/KR1326.png" mimeType="image/png"/>
來就其寢每聼薦下厯厯有聲發之見一青色白纓蚯<lb/>
蚓長二尺許云此女常以一奩香見遺氣甚清芬奩乃<lb/>
<pb n="KR3i0017_WYG_009-18b"/>
螺殻香則菖蒲根於時咸以雙漸同阜螽矣<hi>異苑</hi>
　<lb/>
　<lb/>
　<lb/>
　<lb/>
　<lb/>
　<lb/>
　香乗卷九<lb/>
</p>
<p>
</p>
  </div>
</body>
</text>
</TEI>
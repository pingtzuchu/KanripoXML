<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>香乗卷七</head> <lb/>
    <p>
<pb n="KR3i0017_WYG_007-1a"/>
欽定四庫全書<lb/>
　香乗卷七<lb/>
　　　　　　　　　　　　明　周嘉胄　撰<lb/>
　　宫掖諸香<lb/>
　　　薰香<lb/>
荘公曹縛管仲以予齊使受而以退比至三釁三浴之<lb/>
注云以身塗香曰釁釁或為薰<hi>齊語</hi>
魏武令云天下初定吾便禁家内不得薰香<hi>三國志</hi>
<pb n="KR3i0017_WYG_007-1b"/>
　　　西施異香<lb/>
西施舉體異香沐浴竟宫人争取其水積之罌甕用灑<lb/>
帷幄滿室皆香甕中積乆下有濁滓凝結如膏宫人取<lb/>
以晒乾錦囊盛之佩於寳袜香踰於水<hi>採蘭雜志</hi>
　　　迫駕香<lb/>
戚夫人有迫駕香<lb/>
　　　燒香禮神<lb/>
漢武故事昆邪王殺休屠王來降得金人之神置之甘<lb/>
<pb n="KR3i0017_WYG_007-2a"/>
泉宫金人者皆長丈餘其祭不用牛羊惟燒香禮拜<lb/>
　金人即佛武帝時已崇事之不始於成帝也<lb/>
　　　龍華香<lb/>
漢武帝時海國獻龍華香<lb/>
　　　百藴香<lb/>
趙后浴五藴七香湯媫妤浴荳蔲湯帝曰后不如媫妤<lb/>
體自香后乃燎百藴香媫妤傅露華百英粉<hi>趙后外傳</hi>
　　　九回香<lb/>
<pb n="KR3i0017_WYG_007-2b"/>
媫妤又沐以九回香膏髮為薄眉號逺山黛施小朱號<lb/>
慵來妝<lb/>
　　　坐處餘香不歇<lb/>
趙飛燕雜薫諸香坐處則餘香百日不歇<lb/>
　　　昭儀上飛燕香物<lb/>
飛燕為皇后其女弟在昭陽殿遺飛燕書曰今日嘉辰<lb/>
貴姊懋膺洪冊謹上襚三十五條以陳踴躍之心中有<lb/>
五層金博山爐青木香沈水香香螺巵九真雄麝香等<lb/>
<pb n="KR3i0017_WYG_007-3a"/>
物<hi>西京雜記</hi>
　　　緑熊席薰香<lb/>
飛燕女弟昭陽殿卧内有緑熊席其中雜薫諸香一坐<lb/>
此席餘香百日不歇<hi>同上</hi>
　　　餘香可分<lb/>
魏王操臨終遺令曰餘香可分與諸夫人諸舍中無所<lb/>
為學作履組賣也<hi>三國志</hi>
　　　香聞十里<lb/>
<pb n="KR3i0017_WYG_007-3b"/>
隋煬帝自大梁至淮口錦㠶過處香聞十里<hi>煬帝開河</hi>
<hi>記</hi>
　　　夜酣香<lb/>
煬帝建迷樓樓上設四寳帳有夜酣香皆雜寳所成<hi>南</hi>
<hi>部烟花記</hi>
　　　五方香<lb/>
隋煬帝觀文殿前兩廂為堂各十二間於十二間堂每<lb/>
間十二寳橱前設五方香床綴貼金玉珠翠每駕至則<lb/>
<pb n="KR3i0017_WYG_007-4a"/>
宫人擎香爐在輦前行<hi>錦繡萬花谷</hi>
　　　拘物頭花香<lb/>
大唐貞觀十一年罽賔國獻拘物頭花丹紫相間其香<lb/>
逺聞<hi>唐太宗實録</hi>
　　　敕貢杜若<lb/>
唐貞觀敕下度支求杜若省郎以謝暉詩云芳洲生杜<lb/>
若乃責坊州貢之<hi>通志</hi>
　　　助情香<lb/>
<pb n="KR3i0017_WYG_007-4b"/>
唐明皇正寵妃子不視朝政安禄山初承聖睠因進助<lb/>
情花香百粒大小如粳米而色紅每當寢之際則含香<lb/>
一粒助情發興筋力不倦帝秘之曰此亦漢之慎恤膠<lb/>
也<hi>天寳遺事</hi>
　　　疊香為山<lb/>
華清溫泉湯中疊香為方丈瀛洲<hi>明皇雜録</hi>
　　　碧芬香裘<lb/>
𤣥宗與貴妃避暑於興慶宫飲宴於靈隂樹下寒甚𤣥<lb/>
<pb n="KR3i0017_WYG_007-5a"/>
宗命進碧芬之裘碧芬出林氐國乃騶虞與豹交而生<lb/>
此獸大如犬毛碧於黛香聞數里太宗時國人致貢上<lb/>
名之曰鮮渠上沮鮮渠華言碧上沮華言芬芳也<hi>明皇</hi>
<hi>雜録</hi>
　　　濃香觸體<lb/>
寳厯中帝造紙箭竹皮弓紙間蜜貯龍麝末香每宫嬪<lb/>
羣聚帝躬射之中者濃香觸體了無痛楚宫中名風流<lb/>
箭為之語曰風流箭中的人人願<hi>清異録</hi>
<pb n="KR3i0017_WYG_007-5b"/>
　　　月麟香<lb/>
𤣥宗為太子時愛妾號鸞兒多從中貴董逍遥微行以<lb/>
輕羅造梨花散蘂裛以月麟香號袖裏春所至暗遺之<lb/>
<hi>史諱録</hi>
　　　鳳腦香<lb/>
穆宗思𤣥解每詰旦於藏真島焚鳳腦香以崇禮敬後<lb/>
旬日青州奏云𤣥解乗黄牝馬過海矣<hi>杜陽雜編</hi>
　　　百品香<lb/>
<pb n="KR3i0017_WYG_007-6a"/>
上崇奉釋氏每舂百品香和銀粉以塗佛室又置萬佛<lb/>
山則雕沈檀珠玉以成之<hi>同上</hi>
　　　龍火香<lb/>
武宗好神仙術起望仙臺以崇朝禮復修降真臺焚龍<lb/>
火香薦無憂酒<hi>同上</hi>
　　　焚香讀章奏<lb/>
唐宣宗每得大臣章奏必盥手焚香然後讀之<hi>本傳</hi>
　　　歩輦綴五色香囊<lb/>
<pb n="KR3i0017_WYG_007-6b"/>
咸通九年同昌公主出降宅於廣化里公主乗七寳歩<lb/>
輦四面綴五色玉香囊囊中貯辟寒香辟邪香瑞麟香<lb/>
金鳳香此香異國所獻也仍雜以龍腦金屑刻鏤水晶<lb/>
瑪瑙辟塵犀為龍鳳花其上仍絡以真珠玳瑁又金絲<lb/>
為流蘇雕輕玉為浮動毎一出遊則芬馥滿路晶熒昭<lb/>
灼觀者眩惑其目是時中貴人買酒於廣化旗亭忽相<lb/>
謂曰坐來香氣何太異也同席曰豈非龍腦耶曰非也<lb/>
余㓜給事於嬪御宫故常聞此香未知由何而致因顧<lb/>
<pb n="KR3i0017_WYG_007-7a"/>
問當罏者遂云宫主歩輦夫以錦衣換酒於此也中貴<lb/>
人共視之益歎其異<hi>杜陽雜編</hi>
　　　玉髓香<lb/>
上迎佛骨焚玉髓之香香乃訶陵國所貢獻也<hi>同上</hi>
　　　沈檀為座<lb/>
上敬天竺教製二髙座賜新安國寺一為講座一為唱<lb/>
經座各髙二丈砑沈檀為骨以漆塗之<hi>同上</hi>
　　　刻香檀為飛簾<lb/>
<pb n="KR3i0017_WYG_007-7b"/>
詔迎佛骨以金銀為寳刹以珠玉為寳帳香舁刻香檀<lb/>
為飛簾花檻瓦木階砌之類<hi>同上</hi>
　　　含嚼沈麝<lb/>
寧王驕貴極於奢侈毎與賔客議論先含嚼沈麝方啓<lb/>
口發談香氣噴於席上<hi>天寳遺事</hi>
　　　昇霄靈香<lb/>
公主薨帝哀痛令賜紫尼及女道冠焚昇霄靈之香撃<lb/>
歸天紫金之磬以導靈舁<hi>同上</hi>
<pb n="KR3i0017_WYG_007-8a"/>
　　　靈芳國<lb/>
後唐龍輝殿安假山水一鋪沈香為山阜蘅薇水蘇合<lb/>
油為江池苓藿丁香為林樹薰陸為城郭黄紫檀為屋<lb/>
宇白檀為人物方圍一丈三尺城門小牌曰靈芳國或<lb/>
云平蜀得之者<hi>清異録</hi>
　　　香讌<lb/>
李璟保大七年召大臣宗室赴内香讌凡中國外夷所<lb/>
出以至和合煎飲佩帶粉囊共九十二種江南素所無<lb/>
<pb n="KR3i0017_WYG_007-8b"/>
也<hi>同上</hi>
　　　爇諸香晝夜不絶<lb/>
蜀主王衍奢縱無度常列錦步障毬其中徃徃逺適而<lb/>
外人不知爇諸香晝夜不絶久而厭之更爇皁莢以亂<lb/>
香氣結繒為山及宫觀樓殿於其上<hi>續世説</hi>
　　　鵞梨香<lb/>
江南李後主帳中香法以鵞梨蒸沈香用之號鵞梨香<lb/>
　　　焚香祝天<lb/>
<pb n="KR3i0017_WYG_007-9a"/>
後唐明宗每夕於宫焚香祝天曰某為衆所推戴願早<lb/>
生聖人為生民主<hi>五代史</hi>
　　　香孩兒營<lb/>
宋太祖匡𦙍生於夾馬營赤光滿室營中異香人謂之<lb/>
香孩兒營<hi>稗雅</hi>
　　　降香嶽瀆<lb/>
國朝毎嵗分遣驛使齎御香有事於五嶽四瀆名山大<lb/>
川循舊典也嵗二月朝廷遣使馳驛有事於海神香用<lb/>
<pb n="KR3i0017_WYG_007-9b"/>
沈檀具牲弊主者以祝文告於神前禮畢使以餘香回<lb/>
福於朝<hi>清異録</hi>
　　　雕香㸔果<lb/>
顯德元年周祖剏造供薦之物世祖以外姓繼統凡百<lb/>
物從厚靈前㸔果雕香為之<hi>同上</hi>
　　　香藥庫<lb/>
宋内香藥庫在謻門外凡二十八庫真宗御賜詩一首<lb/>
為庫額曰每嵗沈檀來逺裔累朝珠玉實皇居今辰御<lb/>
<pb n="KR3i0017_WYG_007-10a"/>
庫初開處充牣尤宜史筆書<hi>石林燕語</hi>
　　　諸品名香<lb/>
宣政間有西主貴妃金香得名乃蜜劑者若今之安南<lb/>
香也光宗萬機之暇留意香品合和竒香號東閣雲頭<lb/>
香其次則中興復古香以占臘沈香為本雜以龍腦麝<lb/>
身薝蔔之類香味氤氲極有清韻又有劉貴妃瑶英香<lb/>
元總管勝古香韓鈐轄正徳香韓御帶清觀香陳司門<lb/>
木片香皆紹興乾淳間一時之勝耳慶元韓平原製閲<lb/>
<pb n="KR3i0017_WYG_007-10b"/>
古堂香氣味不減雲頭番禺有吳監税菱角香乃不假<lb/>
印手揑而成當盛夏烈日中一日而乾亦一時之絶品<lb/>
今好事之家有之<hi>稗史彚編</hi>
　　　宣和香<lb/>
宣和時常造香於睿思東閣南渡後如其法製之所謂<lb/>
東閣雲頭香也馮當世在兩府使潘谷作墨名曰福庭<lb/>
東閣然則墨亦有東閣云<hi>癸辛雜識外集</hi>
宣和間宫中所焚異香有亞悉香雪香褐香軟香瓠香<lb/>
<pb n="KR3i0017_WYG_007-11a"/>
猊眼香等<lb/>
　　　行香<lb/>
國初行香本非舊制祥符二年九月丁亥詔曰宣祖昭<lb/>
武皇帝昭憲皇后自今忌前一日不坐羣臣進名奉慰<lb/>
寺觀行香禁屠廢務累朝因之今惟存行香而已<hi>王捄</hi>
<hi>燕翼貽謀録</hi>
　　　齎降御香<lb/>
元祐癸酉九月一日夜開寳寺塔表裏通明徹旦禁中<lb/>
<pb n="KR3i0017_WYG_007-11b"/>
夜遣中使齎降御香<hi>行營襍録</hi>
　　　僧吐御香<lb/>
藝祖微行至一小院旁見一髠大醉吐穢於地藝祖密<lb/>
召小璫徃某所覘此髠在否且以其所吐物狀來至御<lb/>
前視之悉御香也<hi>鐵圍山藂話</hi>
　　　麝香小龍團<lb/>
金章宗宫中以張遇麝香小龍團為畫眉墨<lb/>
　　　祈雨香<lb/>
<pb n="KR3i0017_WYG_007-12a"/>
太祖髙皇帝欲戮僧三千餘人吳僧永隆請焚身以救<lb/>
免帝允之令武士衛其龕隆書偈一首取香一瓣書風<lb/>
調雨順四字語中侍曰煩語陛下遇旱以此香祈雨必<lb/>
騐乃秉炬自焚骸骨不倒遇香逼人羣鶴舞於龕頂上<lb/>
乃宥僧衆時大旱上命以所遺香至天禧寺禱雨夜降<lb/>
大雨上嘉曰此真永隆雨上製詩美之永隆蘇州尹山<lb/>
寺僧也<hi>剪勝野聞</hi>
　子休氏曰漢武好道遐邦慕徳貢獻多珍竒香疊至<lb/>
<pb n="KR3i0017_WYG_007-12b"/>
　乃有辟瘟回生之異香雲起處百里資靈然不經史<lb/>
　載或謂非真固當事秉筆者不欲以怪異使聞於後<lb/>
　世人君耳但漢制貢香不滿觔不收似希多而不冀<lb/>
　精遺笑外使故使者憒憒不再陳異懐香而返僅留<lb/>
　香豆許示異一國明皇風流天子篤愛助情香至創<lb/>
　作香箭尤更標新宣政諸香極意製造芳郁昭勝大<lb/>
　都珍異之品充貢尚方者應上清大雄受供之餘自<lb/>
　非萬乗之尊曷能享其熏烈草野潜夫猶得於穎楮<lb/>
<pb n="KR3i0017_WYG_007-13a"/>
　間挹其芬馥殊為幸矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0017_WYG_007-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　香乗卷七<lb/>
</p>
<p>
</p>
  </div>
</body>
</text>
</TEI>
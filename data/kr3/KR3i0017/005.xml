<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>香乗卷五</head> <lb/>
    <p>
<pb n="KR3i0017_WYG_005-1a"/>
欽定四庫全書<lb/>
　香乗卷五<lb/>
　　　　　　　　　　　　明　周嘉胄　撰<lb/>
　　香品<lb/>
　　　龍涎香<lb/>
龍涎嶼望之獨峙南巫里洋之中離蘇門答剌西去一<lb/>
晝夜程此嶼浮灧海而波激雲騰每至春間羣龍來集<lb/>
於上交戲而遺涎沫畨人挐駕獨木舟登此嶼採取而<lb/>
<pb n="KR3i0017_WYG_005-1b"/>
歸或風波則人俱下海一手附舟旁一手揖水而得至<lb/>
岸其龍涎初若脂膠黑黄色頗有魚腥氣乆則成大塊<lb/>
或大魚腹中刺出若斗大亦覺魚腥和香焚之可愛貨<lb/>
於蘇門答剌之市官秤一兩用彼國金錢十二個一觔<lb/>
該金錢一百九十二個准中國錢九干個價亦匪輕矣<lb/>
<hi>星槎勝覽</hi>
錫蘭山國卜剌哇國竹步國木骨都束國剌撒國佐法<lb/>
兒國忽魯謨斯國溜山洋國俱産龍涎香<hi>同上</hi>
<pb n="KR3i0017_WYG_005-2a"/>
諸香中龍涎最貴重廣州市值每兩不下百千次等亦<lb/>
五六十千係畨中禁𣙜之物出大食國近海旁常有雲<lb/>
氣罩住山間即知有龍睡其下或半年或二三年土人<lb/>
更相守候視雲氣散則知龍已去矣往觀之必得龍涎<lb/>
或五七兩或十餘兩視所守之人多寡均給之或不平<lb/>
更相仇殺或云龍多蟠於洋中大石龍時吐涎亦有魚<lb/>
聚而潛食之土人惟見沒處取焉<hi>稗史彚編</hi>
大洋海中有渦旋處龍在下湧出其涎為太陽所爍則<lb/>
<pb n="KR3i0017_WYG_005-2b"/>
成片為風飄至岸人則取之納於官府<hi>同上</hi>
香白者如白藥煎而膩理極細黑者亞之如五靈脂而<lb/>
光澤其氣近於燥似浮石而輕香本無損益但能聚烟<lb/>
耳和香而用真龍涎焚之則翠烟浮空結而不散坐客<lb/>
可用一剪以分烟縷所以然者入蜃氣樓臺之餘烈也<lb/>
<hi>同上</hi>
龍出沒於海上吐出涎沫有三品一曰汎水二曰滲沙<lb/>
三曰魚食泛水輕浮水面善水者伺龍出沒隨而取之<lb/>
<pb n="KR3i0017_WYG_005-3a"/>
滲沙乃被波浪漂泊洲嶼凝積多年風雨浸淫氣味盡<lb/>
滲於沙土中魚食乃因龍吐涎魚競食之復作糞散於<lb/>
沙磧其氣雖有腥燥而香尚存惟汎水者入香最妙<hi>同上</hi>
泉廣合香人云龍涎入香能收歛腦麝氣雖經數十年<lb/>
香味仍存<hi>同上</hi>
所謂龍涎出大食國西海多龍枕石而卧涎沫浮水積<lb/>
而能堅鮫人採之以為至寶新者色白稍乆則紫甚乆<lb/>
則黑<hi>嶺外雜記</hi>
<pb n="KR3i0017_WYG_005-3b"/>
嶺南人有云非龍涎也乃雌雄交合其精液浮水上結<lb/>
而成之<lb/>
　龍涎自畨舶轉入中國炎經職方初不著其用彼賈<lb/>
　胡殊自珍秘價以香品高下分低昻向南粤友人貽<lb/>
　余少許珍比木難狀如沙塊厥色青黎厥香鱗腥和<lb/>
　香焚之乃交醖其妙裊烟蜒蜿擁閉緹室經時不散<lb/>
　旁置盂水烟徑投撲其内斯神龍之靈涎沫之遺猶<lb/>
　徴異乃爾<lb/>
<pb n="KR3i0017_WYG_005-4a"/>
　　　古龍涎香<lb/>
宋奉宸庫得龍涎香二琉璃缶玻瓈母二大篚玻瓈母<lb/>
者若今之鐵滓然塊大小猶兒拳人莫知其用又歳乆<lb/>
無籍且不知其所從來或云柴世宗顯徳間大食國所<lb/>
貢又謂真廟朝物也玻瓈母諸璫以意用火煆而融瀉<lb/>
之但能作珂子狀青紅黄白隨其色而不克自必也香<lb/>
則多分錫大臣近侍其模製甚大而外視不甚佳每以<lb/>
一豆大爇之輒作異花香氣芬郁滿座終日畧不歇於<lb/>
<pb n="KR3i0017_WYG_005-4b"/>
是太上大竒之命籍被賜者隨數多寡復收取以歸禁<lb/>
中因號古龍涎為貴也諸大璫爭取一餅可直百緡金<lb/>
玉為穴而以青絲貫之佩於頸時於衣領間摩娑以相<lb/>
示繇此遂作佩香焉今佩香蓋因古龍涎始也<hi>鐵圍山藂談</hi>
　　　龍涎香燭<lb/>
宋代宫燭以龍涎香貫其中而以紅羅纒炷燒燭則灰<lb/>
飛而香散又有令香烟成五綵樓閣龍鳯文者<hi>華夷草木考</hi>
　　　龍涎香惡濕<lb/>
<pb n="KR3i0017_WYG_005-5a"/>
琴墨龍涎香樂器皆惡濕常近人氣則不蒸<hi>山居四要</hi>
　　　廣購龍涎香<lb/>
成化嘉靖間僧繼曉陶仲文等競奏方伎廣購龍涎香<lb/>
香價騰溢以逺物之尤供尚方之媚<lb/>
　　　進龍涎香<lb/>
嘉靖四十二年廣東進龍涎香計七十二兩有竒<hi>嘉靖聞見</hi>
<hi>録</hi>
　　　甲香<lb/>
<pb n="KR3i0017_WYG_005-5b"/>
甲香蠡類大者如甌面前一邉直攙長數寸獷殻岨峿<lb/>
有刺共掩雜香燒之使益芳獨燒則味不佳一名流螺<lb/>
諸螺之中流最厚味是也生雲南者大如掌青黄色長<lb/>
四五寸取靨燒灰用之南人亦煮其肉噉今各香多用<lb/>
謂能發香復聚香烟須酒蜜煮製去腥及涎方可用法<lb/>
見後<lb/>
甲香惟廣東來者佳河中府者惟濶寸許嘉州亦有如<lb/>
錢様大於木上磨令熱即投釅酒中自然相趂是也若<lb/>
<pb n="KR3i0017_WYG_005-6a"/>
合香偶無甲香則以鱟殻代之其勢力與甲香均尾尤<lb/>
好<lb/>
　　　<graphic n="KR1616" url="https://raw.githubusercontent.com/kanripo/KR-Gaiji/master/images/KR1616.png" mimeType="image/png"/>醿香露<hi>即薔薇露</hi>
<graphic n="KR1616" url="https://raw.githubusercontent.com/kanripo/KR-Gaiji/master/images/KR1616.png" mimeType="image/png"/>醿海國所産為勝出大西洋國者花如中州之牡丹<lb/>
蠻中遇天氣淒寒零露凝結著地草木乃氷澌木稼殊<lb/>
無香韻惟<graphic n="KR1616" url="https://raw.githubusercontent.com/kanripo/KR-Gaiji/master/images/KR1616.png" mimeType="image/png"/>醿花上瓊瑤晶瑩芳芬襲人若甘露焉夷<lb/>
女以澤體髪膩香經月不滅國人貯以鉛瓶行販他國<lb/>
暹羅尤特愛重競買畧不論值隨舶至廣價亦騰貴大<lb/>
<pb n="KR3i0017_WYG_005-6b"/>
抵用資香奩之飾耳五代時與猛火油俱充貢謂薔薇<lb/>
水云<hi>華夷續考</hi>
西域薔薇花氣馨烈非常故大食國薔薇水雖貯琉璃<lb/>
瓶中蠟蜜封固其外猶香透徹聞數十餘步著人衣袂<lb/>
經數十日香氣不散外國造香則不能得薔薇苐取素<lb/>
馨茉莉花為之亦足襲人鼻觀但視大食國真薔薇水<lb/>
猶奴婢耳<hi>稗史彚編</hi>
薔薇水即薔薇花上露花與中國薔薇不同土人多取<lb/>
<pb n="KR3i0017_WYG_005-7a"/>
其花浸水以代露故偽者多以琉璃瓶試之翻搖數四<lb/>
其泡周上下者真三佛齊出者佳<hi>一統志</hi>
畨商云薔薇露一名大食水本土人每曉起以爪甲於<lb/>
花上取露一滴置耳輪中則口眼耳鼻皆有香氣終日<lb/>
不散<lb/>
　　　貢薔薇露<lb/>
五代時畨將蒲訶散以薔薇露五十瓶效貢厥後罕有<lb/>
至者今則採茉莉花蒸取其液以代之<lb/>
<pb n="KR3i0017_WYG_005-7b"/>
後周顯徳五年昆明國獻薔薇水十五瓶云得自西域<lb/>
以之灑衣衣敝而香不減二者或即一事<lb/>
　　　飲薔薇香露<lb/>
榜葛刺國不飲酒恐亂性以薔薇露和香蜜水飲之<hi>星槎</hi>
<hi>勝覽</hi>
　　　野悉蜜香<lb/>
出拂林國亦出波斯國苗長七八尺葉似梅葉四時敷<lb/>
榮其花五出白色不結實花開時遍野皆香與嶺南詹<lb/>
<pb n="KR3i0017_WYG_005-8a"/>
糖相類西域人常採其花壓以為油甚香滑唐人以此<lb/>
和香髣髴薔薇水云<lb/>
　　　橄欖香<lb/>
橄欖香出廣海之北橄欖木之節因結成狀如膠飴而<lb/>
清烈無俗旖旎氣烟清味嚴宛有真馥生香惟此品如<lb/>
素馨茉莉橘柚<hi>稗史彚編</hi>
橄欖木脂也狀如黑膠飴江東人取黄連木乃楓木脂<lb/>
以為橄欖香蓋其類也出於橄欖故獨有清烈出塵之<lb/>
<pb n="KR3i0017_WYG_005-8b"/>
氣品格在黄連楓香之上桂林東江有此果居人采香<lb/>
賣之不能多得以純脂不雜木皮者為佳<hi>虞衡志</hi>
　　　欖子香<lb/>
出占城國蓋占城香樹為蟲蛇鏤香之英華結于木心<lb/>
蟲所不能蝕者形如橄欖核故名焉<lb/>
　　　思勞香<lb/>
出日南如乳香瀝青黄褐色氣如楓香交阯人用以合<lb/>
和諸香<lb/>
<pb n="KR3i0017_WYG_005-9a"/>
　　　薰華香<lb/>
按此香蓋海南降真劈作薄片用大食薔薇水漬透於<lb/>
甑内蒸亁慢火爇之最為清絶樟鎮所售尤佳<lb/>
　　　紫茸香<lb/>
此香亦出於沉速之中至薄而膩理色正紫黑焚之雖<lb/>
數十步猶聞其香或云沉之至精者近時有得此香回<lb/>
禱祀爇於山上而山下數里皆聞其芬溢<lb/>
　　　珠子散香<lb/>
<pb n="KR3i0017_WYG_005-9b"/>
滴乳香中至瑩淨者<lb/>
　　　膽八香<lb/>
膽八香樹生交阯南畨諸國樹如稚木樨葉鮮紅色類<lb/>
霜楓其實壓油和諸香爇之辟惡氣<lb/>
　　　白膠香<lb/>
白膠香一名楓香脂金光明經謂其香為須薩析羅婆<lb/>
香<lb/>
楓香樹似白楊葉圓而岐分有脂而香子大如鴨卵二<lb/>
<pb n="KR3i0017_WYG_005-10a"/>
月花發乃結實八九月熟曝亁可燒<hi>南中異物志</hi>
楓實惟九真有之用之有神乃難得之物其脂為白膠<lb/>
香<hi>南方草木狀</hi>
楓香樹有脂而香者謂之香楓其脂名楓香<hi>華夷草木考</hi>
楓香松脂皆可亂乳香但楓香微白黄色燒之可見真<lb/>
偽其功雖次於乳香而亦可髣髴<lb/>
　　　䬣<graphic n="KR2571" url="https://raw.githubusercontent.com/kanripo/KR-Gaiji/master/images/KR2571.png" mimeType="image/png"/>香<lb/>
江南山谷間有一種竒木曰麝香樹其老根焚之亦清<lb/>
<pb n="KR3i0017_WYG_005-10b"/>
烈號䬣<graphic n="KR2571" url="https://raw.githubusercontent.com/kanripo/KR-Gaiji/master/images/KR2571.png" mimeType="image/png"/>香<hi>清異録</hi>
　　　排香<lb/>
安南志云好事者種之五六年便有香也按此香亦占<lb/>
香之大片者又謂之夀香蓋獻夀者多用之<hi>香譜</hi>
　　　烏里香<lb/>
出占城地名烏里土人伐其樹劈之以為香以火焙亁<lb/>
令香脂見於外以輸販夫商人刳其木而出其香故品<lb/>
次於他香<hi>同上</hi>
<pb n="KR3i0017_WYG_005-11a"/>
　　　豆蔲香<lb/>
豆蔲樹大如李二月花仍連著實子相連纍其核根芬<lb/>
芳成殻七八月熟曝亁剥食核味辛香<hi>南方草木狀</hi>
豆蔲生交阯其根似薑而大核如石榴辛且香<hi>異物志</hi>
　薰衣豆蔲香霍小玉故事余按豆蔲非焚爇香具其<lb/>
　核其根味辛烈止可用以和香而小玉以之熏衣應<lb/>
　是别有香劑如豆蔲狀者名之耳亦猶雞舌馬蹄之<lb/>
　謂至如都梁鬱金本非名香直一小草而操觚者每<lb/>
<pb n="KR3i0017_WYG_005-11b"/>
　藉以敷藻資華因跡典名雅遞相祖述不復證非究<lb/>
　是也<lb/>
　　　竒藍香<lb/>
占城竒南出在一山酋長禁民不得採取犯者斷其手<lb/>
彼亦自貴重烏木降香樵之為薪<hi>星槎勝覽</hi>
賔童龍國亦産竒南香<hi>同上</hi>
竒南香品雜出海上諸山蓋香木枝柯竅露者木立死<lb/>
而本存者氣性皆温故為大螘所穴螘食蜜歸而遺漬<lb/>
<pb n="KR3i0017_WYG_005-12a"/>
於香中歳乆漸浸木受蜜香結而堅潤則香成矣其香<lb/>
本未死蜜氣未老者謂之生結上也木死本存蜜氣凝<lb/>
於枯根潤若餳片謂之糖結次也其稱虎皮結金絲結<lb/>
者歳月既淺木蜜之氣尚未融化木性多而香味少斯<lb/>
為下耳有以制帶袴率多凑合頗若天成純全者難得<lb/>
<hi>華夷續考</hi>
竒南香降真香為木黑潤竒南香所出産天下皆無其<lb/>
價甚高出占城國<hi>同上</hi>
<pb n="KR3i0017_WYG_005-12b"/>
　竒藍香上古無聞近入中國故命字有作竒南茄藍<lb/>
　伽南竒南棋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>等不一而用皆無的據其香有緑結<lb/>
　糖結蜜結生結金絲結虎皮結大畧以黑緑色用指<lb/>
　搯有油出柔靭者為最佩之能提氣令不思溺真者<lb/>
　價倍黄金然絶不可得倘佩少許纔一登座滿堂馥<lb/>
　郁佩者去後香猶不散今世所有皆彼酋長禁山之<lb/>
　外産者如廣東端溪研舉世給用未嘗非端價等常<lb/>
　石然必宋坑下巖水底如蘇文忠所謂千夫挽綆百<lb/>
<pb n="KR3i0017_WYG_005-13a"/>
　夫運斤之所出者乃為真端溪可寶也竒南亦然<lb/>
　倘得真竒藍香者必須慎䕶如作扇墜念珠等用遇<lb/>
　燥風黴濕時不可出出數日便藏防耗香氣藏法用<lb/>
　錫匣内實以本體香末匣外再套一匣置少蜜以蜜<lb/>
　滋末以末養香香匣方則蜜匣圓蜜匣圓則香匣方<lb/>
　香匣不用蓋蜜匣以蓋總之斯得藏香三昧矣<lb/>
　竒南見水則香氣盡散俗用熱水蒸香大誤謬也<lb/>
　　唵叭香<lb/>
<pb n="KR3i0017_WYG_005-13b"/>
唵叭香出唵叭國色黑有紅潤者至佳爇之不甚香而<lb/>
氣味可取用和諸香又能辟邪魅以軟淨色明者為上<lb/>
　　　唵叭香辟邪<lb/>
燕都有空房一處中有鬼怪無敢居者有人偶宿其中<lb/>
焚唵叭香夜聞有聲云是誰焚此香令我等頭痛不可<lb/>
居後怪遂絶<hi>五雜爼</hi>
　　　國朝貢唵叭香<lb/>
西畨與蜀相通貢道必由錦城有三年一至者有一年<lb/>
<pb n="KR3i0017_WYG_005-14a"/>
一至者其貢諸物有唵叭香<hi>益部談資</hi>
　唵叭香前亦未聞五雜爼益部談資二書近出<lb/>
　　　撒䭱蘭<lb/>
撒䭱蘭出夷方如廣東蘭子香味清淑和香最勝吳恭<lb/>
順夀字香餅惟增此品遂為諸香之冠<lb/>
　　　乾島香<lb/>
出滇中樹類榆取根皮研末作印香味極清逺幽窗靜<lb/>
夜每一聞之令興出塵之想<lb/>
<pb n="KR3i0017_WYG_005-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　香乗卷五<lb/>
</p>
<p>
</p>
  </div>
</body>
</text>
</TEI>
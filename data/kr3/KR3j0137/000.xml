<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>湛淵靜語</head>
    <p>
<pb n="KR3j0137_WYG_000-1a"/>
欽定四庫全書　　　　　子部十<lb/>
　湛淵靜語　　　　　　　雜家類三<hi>雜説之</hi>屬<lb/>
　　提要<lb/>
　　　　<hi>臣</hi>等謹案湛淵靜語二卷元白珽撰珽字廷<lb/>
　　　　玉錢塘人家於西湖有泉自竺山滙於其門<lb/>
　　　　珽名之曰湛淵因以為號是書為其友海陵<lb/>
　　　　周暕所編前有珽自序又有暕序題至大庚<lb/>
　　　　戌稱珽是年六十三嵗則是生於宋理宗淳<lb/>
<pb n="KR3j0137_WYG_000-1b"/>
　　　　祐八年戊申元兵破臨安時年二十七矣故<lb/>
　　　　其書於宋多内詞然考珽入元以後以李衎<lb/>
　　　　之薦授太平路儒學正未㡬攝教授事尋轉<lb/>
　　　　常州路教授陞江浙等處提舉遷淮東鹽倉<lb/>
　　　　大使再遷蘭溪州判官乃致仕則食元之禄<lb/>
　　　　久矣而猶作宋遺民之詞殆所謂進退無據<lb/>
　　　　者也是書乃其襍記之文據卷末有明人跋<lb/>
　　　　語稱嘉靖丙午鈔自崑山沈玉麟家而疑其<lb/>
<pb n="KR3j0137_WYG_000-2a"/>
　　　　不止此二卷殆殘本歟厲鶚作宋詩紀事蒐<lb/>
　　　　采極博而此書開卷載理宗賜林希逸詩一<lb/>
　　　　篇鶚不及收則亦罕覯之笈矣其中如謂皎<lb/>
　　　　然銅盌為龍吟歌咏房琯事詩家未有引用<lb/>
　　　　者不知李賀昌谷集中實有假龍吟歌謂匡<lb/>
　　　　謬正俗為顏真卿作不知實出顔師古不免<lb/>
　　　　稍有疏舛辨文中子李徳林一條乃晁公武<lb/>
　　　　讀書志之語辨常儀占月一條亦史繩祖學<lb/>
<pb n="KR3j0137_WYG_000-2b"/>
　　　　齋佔畢之説均未免偶相剽襲其載倪思論<lb/>
　　　　司馬光疑孟一條謂王安石援孟子大有為<lb/>
　　　　之説欲神宗師尊之故光著此書明其未可<lb/>
　　　　盡信其説為從来所未及案晁公武讀書志<lb/>
　　　　稱王安石喜孟子自為之解其子雱與門人<lb/>
　　　　許允成皆有注釋蓋唐以前孟子皆入儒家<lb/>
　　　　至宋乃尊為經元豐末遂追封鄒國公建廟<lb/>
　　　　鄒縣亦安石所為則謂光疑孟實由安石異<lb/>
<pb n="KR3j0137_WYG_000-3a"/>
　　　　議相激而成不為無見若以為但因大有為<lb/>
　　　　二語則似又出於牽合非確論也然其他辨<lb/>
　　　　析考證可取者多其記汴京故宫尤為詳備<lb/>
　　　　在元人説部之中固不失為佳本矣乾隆四<lb/>
　　　　十三年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0137_WYG_000-4a"/>
湛淵静語原序<lb/>
湛淵静語者湛淵子與客語於静也湛淵姓名爵里不<lb/>
聞於時家西湖西有泉自竺山來及門而瀦湛然下見<lb/>
白石若隔一膜愛之客至呼坐榻就淵四空無人林影<lb/>
在水掀髯劇談大而天地之高厚細而品彚之化育至<lb/>
於聖賢之大訓古今之明戒日用之小物下至滑稽詼<lb/>
諧任情極口談輟則笑笑復談兩不知其是非非是也<lb/>
又病忘客退欲持以質諸人忘之矣於是具白堊寸遇<lb/>
<pb n="KR3j0137_WYG_000-4b"/>
所得隨樹石墻壁識之幸而不漫滅則子弟輩更書於<lb/>
册積三十年其不遂忘而獲識之者蓋百分一其識之<lb/>
而不遂漫滅獲更識焉者蓋十分一也風漂塵轉走南<lb/>
北半天下所聞日益廣得說日益多聚之一篋然猶以<lb/>
湛淵名者何居吁始予之愛淵而居之且以名吾愛也<lb/>
今予與淵相忘不知我之為淵淵之為我向所謂湛然<lb/>
者不在乎淵而在予方寸間矣豈區區一水云乎哉然<lb/>
謂之静猶及夫功名世故之末者人之情也人生如一<lb/>
<pb n="KR3j0137_WYG_000-5a"/>
杪忽於天地之大而能與天地配以其道可達乎二者<lb/>
也此道可獨善卑卑為沮溺之為哉窮巖穴老簞瓢豈<lb/>
人之情人之不幸也時有不至特不可幸而强去之耳<lb/>
静常静動可常動乎故亦曰湛淵静語若夫漶漫叢脞<lb/>
無補於世教則稗官之設稗不及榖粟不愈於土炭耶<lb/>
是則茍存之意湛淵子自序<lb/>
湛淵先生有徳有言人也徃予客江左得相師友始取<lb/>
惟文墨議論歴年多且游其里乆廼知文行之美出乎<lb/>
<pb n="KR3j0137_WYG_000-5b"/>
天性五嵗能屬對八嵗能賦小詩十嵗能刺股肉起母<lb/>
之疾既冠益孤貧依多書之家者二十年晝繙夜讀無<lb/>
大故不出户庭文聲獵獵起既仕喜推挽後來成就寒<lb/>
隐濟人利物事人能誦言之所交南北知名士如文本<lb/>
心何潜齋劉須溪牟獻之方萬里夾谷士常閻子静姚<lb/>
牧庵盧處道諸公莫不禮遇相與為忘年之游期於逺<lb/>
大而先生泊然以退為樂将為河為海欲為川瀆而止<lb/>
可乎二畆之宅竹樹半之嘗鼓一篋自隨客至即屏去<lb/>
<pb n="KR3j0137_WYG_000-6a"/>
一日卧内見之乃所著有餘師經子類訓集翠裘等書<lb/>
也引證嚴宻言論醇正雖况説調笑具有微意非若今<lb/>
所謂雜說無益於學徒玩物䘮志惜汙塗竄益不加比<lb/>
緝余哀其勤慮其乆致散軼勉為次苐併詩文合百卷<lb/>
静語其一也湛淵名滿天下嘗自謂平生受用全得謝<lb/>
上蔡去一矜字力文章翰墨所至傳誦藏去如遇竒物<lb/>
余老矣尚懼美行為文所掩故因其索敘言之庶知余<lb/>
取友之道不茍也先生姓白氏名珽字廷玉錢唐人今<lb/>
<pb n="KR3j0137_WYG_000-6b"/>
年六十又三湛淵其山居故扁云至大庚戌夏四月二<lb/>
日友生海陵周暕伯暘甫叙<lb/>
</p>
<p>
</p>
  </div>
</body>
</text>
</TEI>
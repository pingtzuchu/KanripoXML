<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3j0004_WYG_000-1a"/>
欽定四庫全書　　　　　子部十<lb/>
　提要<lb/>
　　尹文子　　　　　　　雜家類一<hi>雜學之屬</hi>
　　　　<hi>臣</hi>等謹案尹文子一卷周尹文撰前有魏黄<lb/>
　　　　初末山陽仲長氏序稱條次撰定為上下篇<lb/>
　　　　文獻通考著録作二卷此本亦題大道上篇<lb/>
　　　　大道下篇與序文相符而通為一卷蓋後人<lb/>
　　　　所合併也莊子天下篇以尹文田駢並稱顔<lb/>
<pb n="KR3j0004_WYG_000-1b"/>
　　　　師古註漢書謂齊宣王時人考劉向說苑載<lb/>
　　　　文與宣王問荅顔蓋據此然吕氏春秋又載<lb/>
　　　　其與湣王問荅事殆宣王時稷下舊人至湣<lb/>
　　　　王時猶在歟其書本名家者流大㫖指陳治<lb/>
　　　　道欲自處於虚静而萬事萬物則一一綜核<lb/>
　　　　其實故其言出入於黄老申韓之間周氏涉<lb/>
　　　　筆謂其自道以至名自名以至法蓋得其真<lb/>
　　　　晁公武讀書志以為誦法仲尼其言誠過宜<lb/>
<pb n="KR3j0004_WYG_000-2a"/>
　　　　為髙似孫緯畧所譏然似孫以儒理繩之謂<lb/>
　　　　其淆雜亦為未允百氏争鳴九流並列各尊<lb/>
　　　　所聞各行所知自老莊以下均自為一家之<lb/>
　　　　言讀其文者取其博辨閎肆足矣安能限以<lb/>
　　　　一格哉序中所稱熙伯蓋繆襲之字其山陽<lb/>
　　　　仲長氏不知為誰李獻臣以為仲長統然統<lb/>
　　　　卒於建安之末與所云黄初末者不合晁公<lb/>
　　　　武因此而疑史誤未免附㑹矣<lb/>
<pb n="KR3j0004_WYG_000-2b"/>
　　慎子　　　　　　　　雜家類一<hi>雜學之屬</hi>
　　　　臣等謹案慎子一卷周慎到撰到趙人中興<lb/>
　　　　書目作瀏陽人陳振孫書録解題曰慎到趙<lb/>
　　　　人見於史記瀏陽在今潭州呉時始置縣與<lb/>
　　　　趙南北了不相涉蓋據書坊所稱不知何謂<lb/>
　　　　也則稱瀏陽者非矣明人刻本又云到一名<lb/>
　　　　廣陸徳明莊子釋文田駢下註曰慎子云名<lb/>
　　　　廣然則駢一名廣非到一名廣尤舛誤也莊<lb/>
<pb n="KR3j0004_WYG_000-3a"/>
　　　　子天下篇曰慎到棄知去已而縁不得已冷<lb/>
　　　　汰於物以為道理曰知不知將薄知而後鄰<lb/>
　　　　傷者也謑髁無任而笑天下之尚賢也縱脫<lb/>
　　　　無行而非天下之大聖椎拍輐斷與物宛轉<lb/>
　　　　舍是與非苟可以免不師智慮不知前後魏<lb/>
　　　　然而已矣推而後行曳而後往若飄風之還<lb/>
　　　　若羽之旋而磨石之隧全而無非動静無過<lb/>
　　　　禾嘗有罪是何故夫無知之物無建已之患<lb/>
<pb n="KR3j0004_WYG_000-3b"/>
　　　　無用知之累動静不離於理是以終身無譽<lb/>
　　　　故曰至於若無知之物而已無用聖賢夫塊<lb/>
　　　　不失道豪傑相與笑之曰慎到之道非生人<lb/>
　　　　之行而至死人之理適得怪焉云云是慎子<lb/>
　　　　之學近乎釋氏然漢志列之於法家今考其<lb/>
　　　　書大㫖欲因物理之當然各定一法而守之<lb/>
　　　　不求於法之外亦不寛於法之中則上下相<lb/>
　　　　安可以清净而治然法所不行勢必刑以齊<lb/>
<pb n="KR3j0004_WYG_000-4a"/>
　　　　之道徳之為刑名此其轉關所以申韓多稱<lb/>
　　　　之也<hi>語見漢書萟文志</hi>其書漢志作四十二篇唐志<lb/>
　　　　作十卷崇文總目作三十七篇書録解題則<lb/>
　　　　稱麻沙刻本凡五篇已非全書此本雖亦分<lb/>
　　　　五篇而文多刪削又非陳振孫之所見蓋明<lb/>
　　　　人捃拾殘剰重為編次觀孝子不生慈父之<lb/>
　　　　家忠臣不生聖君之下二句前後兩見知為<lb/>
　　　　雜録而成失除重複矣乾隆四十六年正月<lb/>
<pb n="KR3j0004_WYG_000-4b"/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0004_WYG_000-5a"/>
尹文子原序<lb/>
尹文子者盖出於周之尹氏齊宣王時居稷下與宋鈃<lb/>
彭蒙田駢同學於公孫龍公孫龍稱之著書一篇多所<lb/>
彌綸荘子曰不累於物不茍於人不忮於衆願天下之<lb/>
安寧以活於民命人我之養畢足而止之以此白心見<lb/>
侮不辱此其道也而劉向亦以其學本於黄老大較刑<lb/>
名家也近為誣矣余黄初末始到京師繆熙伯以此書<lb/>
見示意其玩之而多脱誤聊試條次撰定為上下篇亦<lb/>
<pb n="KR3j0004_WYG_000-5b"/>
未能究其詳也仲長統撰<lb/>
</p>
<p>
</p>
  </div>
</body>
</text>
</TEI>
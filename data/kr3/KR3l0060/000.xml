<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3l0060_WYG_000-1a"/>
欽定四庫全書　　　　　子部十二<lb/>
　提要<lb/>
　　高齋漫録一卷　　　　小説家𩔖一<hi>雜事之屬</hi>
　　　　<hi>臣</hi>等謹案高齋漫録一卷宋曾慥撰慥有𩔖<lb/>
　　　　説己著録𩔖説自序以為小道可觀而歸之<lb/>
　　　　於資治體助名教供談笑廣見聞其撰述是<lb/>
　　　　書亦即本是意上自朝廷典章下及士大夫<lb/>
　　　　事蹟以至文評詩話詼諧嘲笑之屬隨所見<lb/>
<pb n="KR3l0060_WYG_000-1b"/>
　　　　聞咸登記録中如給舍之當服頳帶不歴轉<lb/>
　　　　運使之不得為知制誥皆可補史志所未備<lb/>
　　　　其徵引叢雜不無瑣屑要其可取者多固逺<lb/>
　　　　勝於㳺談無根者也陳振孫書録解題載此<lb/>
　　　　書二卷世尠流𫝊近時曹溶嘗採入學海𩔖<lb/>
　　　　編而祇存五頁盖自他書抄撮姑以備數遺<lb/>
　　　　漏宏多今從永樂大典各韻中捃摭裒輯視<lb/>
　　　　溶所收多逾什之三四其或溶本有之而永<lb/>
<pb n="KR3l0060_WYG_000-2a"/>
　　　　樂大典失載者亦參校補入畧用時代銓次<lb/>
　　　　合為一卷雖未必慥之完帙然大畧亦可睹<lb/>
　　　　矣乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3l0060_WYG_000-3a"/>
欽定四庫全書<lb/>
　髙齋漫録　　　　　　　　宋　曽慥　撰<lb/>
今人秘色磁器世言錢氏有國日越州燒進為供奉之<lb/>
物不得臣庶用之故云秘色嘗見陸龜蒙詩集越器云<lb/>
九秋風露越窑開奪得千峰翠色來好向中宵盛沆瀣<lb/>
共嵇中散鬬遺杯乃知唐已有秘色矣<lb/>
仁宗時度支金郎中君卿年十九時與其兄君祐郊居<lb/>
挾䇿野外遇田家有醉鬬而傷者仇人尤而執之告縣<lb/>
<pb n="KR3l0060_WYG_000-3b"/>
曰是金秀才呼僮毆之也縣大夫擊械君卿欲正其罪<lb/>
君卿不能力爭吏具文案上忽有大風來擺捲文書乘<lb/>
空去衆訝焉明日復具上大風復掣去如前又明日復<lb/>
然大夫驚怪曰豈非此儒生當貴達乎解而遣之後四<lb/>
年第六人及第熙寜中君卿以廣西轉運使致仕終于<lb/>
其家<lb/>
熙寜中上元宣仁太后御樓觀燈召外族悉集樓上神<lb/>
宗皇帝數遣黄門禀曰外家有合推恩乞疏示姓名即<lb/>
<pb n="KR3l0060_WYG_000-4a"/>
降處分宣仁答云此自有所處不煩聖慮明日上問何<lb/>
以處之宣仁答曰大者各與絹兩匹小兒各與乳糖獅<lb/>
子兩箇時内外咸歎仰后徳為不可及也<lb/>
歐公作王文正墓碑其子仲儀諌議送金酒盤醆十副<lb/>
注子二把作潤筆資歐公辭不受戱云正欠捧者耳仲<lb/>
儀即遣人如京師用千緍買二侍女并獻公納噐物而<lb/>
却侍女答云前言戱之耳盖仲儀初不知薛夫人嚴而<lb/>
不容故也<lb/>
<pb n="KR3l0060_WYG_000-4b"/>
文潞公嘗戯云某平生作官趕家僕不上方為從官時<lb/>
家僕已呼僕射比為宰相渠先為司徒矣近年貴人僕<lb/>
𨽻以僕射司徒為卑小則稱保義又或稱大夫也<lb/>
熈寜初行新法諸路使者率用一時新進之士大理寺<lb/>
丞李察為河北提舉常平頗事風采時文潞公守北門<lb/>
思欲折之察年少侏儒公俟其來于㕔事特設髙脚椅<lb/>
子察進謁盤跚乆不能就坐公顧左右徐曰抱上寺丞<lb/>
察慚沮而退<lb/>
<pb n="KR3l0060_WYG_000-5a"/>
江鄰幾雜志云陳公執中嘗館伴北使使人問儀鸞司<lb/>
縁何得名陳無以對或云隋大業中鸞集於供帳庫屋<lb/>
遂名云<lb/>
熈寜殿試改用䇿謂比詩賦有用不知士人計較得失<lb/>
豈敢極言時政自取黜落是初入仕已教之謟也况登<lb/>
科之初未見人材及後仕宦則材智聲名君子小人貴<lb/>
賤分矣不必須殿試䇿以别人才人主燕間時於其等<lb/>
輩廣訪備聞然後愽記而審察之天下無遺材矣<lb/>
<pb n="KR3l0060_WYG_000-5b"/>
鄧潤甫聖求元豐中為中書舍人兼太子詹事泰陵嗣<lb/>
位以甘盤之舊入翰林為學士及以事外補林子中希<lb/>
為中丞上章營救其畧曰先帝西垣之詞客十載于兹<lb/>
陛下東宫之舊臣一人而已上不聽後數年召為兵部<lb/>
尚書時范純夫祖禹為内相蔚有時望與鄧公同知貢<lb/>
舉引試第二塲間忽有中使宣押學士拜尚書左丞范<lb/>
公方冠帶迎肅中使曰宣押鄧學士非范學士也鄧俄<lb/>
頃上馬廽鞭揖諸公頗有徳色數日以病卒于位黄道<lb/>
<pb n="KR3l0060_WYG_000-6a"/>
夫常為祭文云中臺三月功名已遂於推揚東府數宵<lb/>
魂魄俄歸於寂寞道夫自謂精切戱曰此文可書之聖<lb/>
求門右章子厚惇笑曰聖求生為執政死乃作桃符矣<lb/>
當時傳以為笑<lb/>
王荆公五經義初成裕陵嘗問曰禹貢稱導淮自桐柏<lb/>
導渭自鳥鼠同穴至導河但云積石不言自何也荆公<lb/>
無以為對<lb/>
王荆公一日見婢持練帛付外浣湅公戱作謎云雖居<lb/>
<pb n="KR3l0060_WYG_000-6b"/>
色界中不染色界塵一朝觧纒縳見性自分明<lb/>
王荆公在鍾山與客對棋云彼亦不敢先此亦不敢先<lb/>
惟其不敢先是以不敢爭惟其不敢爭故能入於不死<lb/>
不生客莫曉其意公曰此持棋謎也<lb/>
王荆公游山題壁云欲據而食又無木欲飼吾𧖟又無<lb/>
木有木則利用刑人無木則不可伐而燒乃安石至此<lb/>
四字其後林震逰揚州平山堂題壁曰虩虩知其為震<lb/>
來也同行宋髙輙書其旁曰不可衆莫曉其義髙曰髙<lb/>
<pb n="KR3l0060_WYG_000-7a"/>
來不可低來不可客大笑<lb/>
王和父守金陵荆公退居半山毎出跨驢從二村僕一<lb/>
日入城忽遇和父之出公亟入編户家避之老姥自言病<lb/>
痁求藥公隨行偶有藥取以遺之姥酬以麻線一縷云<lb/>
相公可將歸人事相婆也公笑而受之<lb/>
元豐中王岐公位宰相王和父尹京上眷甚渥行且大<lb/>
用公乗間奏曰京師術者皆言王安禮明年二月作執<lb/>
政神宗怒曰執政除拜由朕豈由術者之言他日縱當<lb/>
<pb n="KR3l0060_WYG_000-7b"/>
次補特且遲之明年春安禮果拜左丞珪曰陛下乃違<lb/>
前言何也上黙然乆之曰朕偶忘記信知果是命也<lb/>
王相珪當國有故人至政事堂公問勞甚厚其人宦遊<lb/>
不遂有憔悴可憐之色時用郊恩改章服公曰吾友蹇<lb/>
連嵗乆且喜近錫章服故人笑曰某舊着緑時只是清<lb/>
貧自着緋後轉更赤窮諸公閧堂為之絶倒<lb/>
馮公京為樞宻使嘗薦王鞏可用王荆公安石曰鞏止<lb/>
是一小男女陪渉馮京故薦之馮公曰王鞏與臣陪渉<lb/>
<pb n="KR3l0060_WYG_000-8a"/>
誠如安石所言若以為小男女則鞏戊子生上變色乆<lb/>
之神宗皇帝戊子生故也<lb/>
蔡懋為馮公京之壻馮薨于位泰陵車駕臨奠懋衰絰<lb/>
雜於馮氏子弟間厲聲呼曰陛下臣父屈死上驚愕問<lb/>
之乃懋自是知持正之寃而惜其死<lb/>
元祐初温公拜相更易熈豐政事荆公在鍾山親舊恐<lb/>
傷其意不敢告語有舉子自京師歸公問有何新事對<lb/>
曰近有指揮不得㸔字説公曰法度可改文字亦不得<lb/>
<pb n="KR3l0060_WYG_000-8b"/>
作乎是夜聞公繞牀行至逹旦於屏上書司馬光三字<lb/>
凡數百其胷次不平之氣槩可見也<lb/>
司馬温公與蘇子瞻論茶墨俱香云茶與墨者正相反<lb/>
茶欲白墨欲黒茶欲重墨欲輕茶欲新墨欲陳蘇曰竒<lb/>
茶妙墨俱香是其徳同也皆堅是其<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>同也譬如賢人<lb/>
君子黔晳羙惡之不同其徳<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>一也公笑以為然<hi>案此條據</hi>
<hi>學海𩔖編増入</hi>
吕相㣲仲當國豐相之為諸曹侍郎凡數月不至相府<lb/>
<pb n="KR3l0060_WYG_000-9a"/>
公寄聲云相之乆不相過頗有欲面言者後半月相之<lb/>
纔徃見語不及他但叙寒暄而已至欲上馬徐云寡欲<lb/>
可以近道相之唯唯而去<lb/>
范師厚曰忠宣公元祐初自慶帥被召給事中遂執政<lb/>
其弟徳孺代守慶一日徳孺有書論邊事公以書答之<lb/>
云大輅與柴車争逐明珠與瓦礫相觸君子與小人闘<lb/>
力中國與夷狄較勝負不惟不可勝兼亦不能勝雖勝<lb/>
亦非也弟其思之<lb/>
<pb n="KR3l0060_WYG_000-9b"/>
祖宗故事不歴轉運使不除知制誥蘇子容頌自修起<lb/>
居注出為淮南轉運使未幾召還遂知制誥<lb/>
三蘇自蜀來張安道歐陽永叔為延譽於朝自是名譽<lb/>
大振明允一日見安道安道問云令嗣㸔甚文字明允<lb/>
答以軾近日方再㸔漢書安道曰文字尚㸔兩遍乎明<lb/>
允歸以語子瞻子瞻曰此老特未知世間人尚有㸔三<lb/>
遍者安道嘗借人十七史經月即還云已盡閲其天資<lb/>
彊記數行俱下前輩宿儒罕能及之<lb/>
<pb n="KR3l0060_WYG_000-10a"/>
東坡聞荆公字説新成戱曰以竹鞭馬為篤以竹鞭犬<lb/>
有何可笑又曰鳩字從九從鳥亦有證據詩曰鳴鳩在<lb/>
桑其子七兮和爺和娘恰是九箇<lb/>
蘇子瞻任鳳翔府節度判官章子厚為商州令同試永<lb/>
興軍進士劉原父為帥皆以國士遇之二人相得歡甚<lb/>
同㳺南山諸寺寺有山魈為祟客不敢宿子厚宿山魈<lb/>
不敢出抵仙游潭下臨絶壁萬仞岸甚狹横木架橋子<lb/>
厚推子瞻過潭書壁子瞻不敢過子厚平歩以過用索<lb/>
<pb n="KR3l0060_WYG_000-10b"/>
繫𣗳躡之上下神色不動以漆墨濡筆大書石壁上曰<lb/>
章惇蘇軾來㳺子瞻拊其背曰子厚必能殺人子厚曰<lb/>
何也子瞻曰能自拚命者能殺人也子厚大笑<hi>案此條自抵仙</hi>
<hi>㳺潭句以下原本脱去今據學海𩔖編補入</hi>
禅林有食不盡物皆投大釡中煮之名谷董羮東坡所<lb/>
用乃此事也亦前人所未用<lb/>
東坡作温公制詞云執徳不回常用社禝為悦以死勤<lb/>
事坐致股肱或虧或問坡曰温公豈曹操之徒耶坡愕<lb/>
<pb n="KR3l0060_WYG_000-11a"/>
然問其所以客曰社稷豈所可悦者坡笑改曰用安社<lb/>
稷為悦<lb/>
東坡嘗謂錢穆父曰尋常往來湏稱家有無草草相聚<lb/>
不必過為具一日穆父折簡召坡食皛飯及至乃設飯<lb/>
一盃蘿蔔一碟白湯一盞而已盖以三白為皛也後數<lb/>
日坡復召穆父食毳飯穆父意坡必有毛物相報比至<lb/>
日晏並不設食穆父餒甚坡曰蘿蔔湯飯俱毛也穆父<lb/>
歎曰子瞻可謂善戯謔者也<hi>案此條據學海𩔖編増入</hi>
<pb n="KR3l0060_WYG_000-11b"/>
俗語云借書與人一癡借得復還為一癡甞力辨此語<lb/>
以為有無相通義也貸而必還禮也尚何癡後果見王<lb/>
樂道從錢穆父借書一帖云出師頌書函中最妙絶古<lb/>
語云借書一瓻還書一瓻欲兩尊奉獻以不受例外物<lb/>
固不敢陳續後又覽唐韻瓻字下注乃云古者借書以<lb/>
是盛酒果知非癡字也故予有送還考古圖詩云懸知<lb/>
揷架有萬軸頗恨送還無一瓻用此事洪駒父又云癡<lb/>
瓻二事兩出疑癡字刻薄子妄改爾<lb/>
<pb n="KR3l0060_WYG_000-12a"/>
劉貢父嘗見一士人口吃戱作謎云本是昌徒又為非<lb/>
𩔖雖無雄材却有艾氣東坡曰貢父可謂滑稽之雄也<lb/>
傅欽之為御史中丞嘗有章論劉仲馮一日貢父邂逅<lb/>
見之問曰小姪何事敢煩臺評欽之慚云三平二滿文<lb/>
字貢父笑曰七上八下人才<lb/>
南唐有畵黄頭子數十枚集于風枝之上山谷題云蒿<lb/>
下蹄間<hi>案蹄間原本作啼間文義未詳考黄庭堅集注一作蹄盖取蹄涔之意與下飲字相闗今從之</hi>
適燕飲啄<hi>案本集適燕作斥鷃</hi>爭雄穹枝竿網將作造語竒古然<lb/>
<pb n="KR3l0060_WYG_000-12b"/>
詠黄雀亦可徐師川亦題云禽鳥之名多不可紀白頭<lb/>
稱公黄頭稱子羣飛且鳴是將鬬矣又云禽之至㣲勇<lb/>
而善鬬竟亦何所爭人為之勝負<lb/>
彭器資元祐之末為吏部尚書章子厚拜相召至國門<lb/>
從官並出郊迎器資為人剛直不少貶議者以謂總領<lb/>
從官出迓宰相既非私謁亦未為過也在九江數月楊<lb/>
樂道待制經過云某與公皆非乆於人世者他日當同<lb/>
職事然某先徃公亦繼來器資愕然一日在㕔事忽睹<lb/>
<pb n="KR3l0060_WYG_000-13a"/>
黄衣人若今之健歩者持公牒立庭下公命左右皂𨽻<lb/>
承接皆曰不見公叱之乃謬為承接之状鞠躬以進公<lb/>
披牒卷而懐之云來日食後便行即入内區處家事作<lb/>
書别親舊又作頌與宋夫人訣别次日午後無疾而逝<lb/>
或曰器資若了逹理性則其去當無影響又若去登仙<lb/>
必有道侣來迎健歩持檄得非去為神矣乎<lb/>
章公惇罷相俄落職林公希為舍人當制制詞云悻悻<lb/>
無大臣之節怏怏非少主之臣章相寄聲曰此一聨無<lb/>
<pb n="KR3l0060_WYG_000-13b"/>
乃太甚林答曰長官發惡雜職棒毒無足怪也<hi>案此條據學海</hi>
<hi>𩔖編増入</hi>
崇寜初蔡京用事章公惇謂客曰蔡元長必行三舍奈<lb/>
何客曰三舍取士周官賔興之法相公何為不取章曰<lb/>
正如人家有百金之産以其半請門客教弟子非不是<lb/>
美事但家計當何如聞者以為知言<lb/>
李元膺早負才名詩句精巧蔡太師京深知之蔡在翰<lb/>
苑甞因錫晏西池失脚落水幾至沒溺元膺聞之笑曰<lb/>
<pb n="KR3l0060_WYG_000-14a"/>
蔡元長都濕了肚裏文章也蔡聞之大怒卒不得召用<lb/>
而卒士論惜之<lb/>
薛昻言白督耨初行於都下毎兩值錢二十萬蔡京一<lb/>
日宴執政以盒盛二三兩許令侍姬捧爐廵執政坐取<lb/>
焚之至尚書右丞范致虛取盒盡傾入懐中姬持空盒<lb/>
還白京欲勸右丞一杯京許之姬取玉斗注酒飲致虚<lb/>
致虛辭之姬以手開衣領傾納懐中其香俱敗<lb/>
崇寜中蔡太師行當十錢章綖坐私鑄文面編置人多<lb/>
<pb n="KR3l0060_WYG_000-14b"/>
言其枉政和間上皇命改右列為閤門官或勸綖用藥<lb/>
除字綖曰面已文矣終不齒於縉紳止欲注其下曰太<lb/>
師錯或調之曰若注且湏聞官慎勿私注也<lb/>
蔡京崇寜中以星文罷相般出觀音院待罪客有過之<lb/>
者京泣曰京若負國即教三子都沒前程好事者戯云<lb/>
兩行珠淚下三箇鳯毛災<lb/>
崇寜以後王氏字説盛行學校經義論策悉用字説有<lb/>
胡汝霖者荅用武策其畧云止戈為武周王伐商一戎<lb/>
<pb n="KR3l0060_WYG_000-15a"/>
衣而天下大定歸馬放牛偃武修文是識武字者也尊<lb/>
號曰武不亦宜乎秦始皇漢武帝唐太宗既得天下而<lb/>
窮兵黷武不已是不識武字者也榜出遂為第一雖用<lb/>
字説而有理<lb/>
大觀四年之冬冊立鄭貴妃為皇后時翰林學士范公<lb/>
致虚當制明日宰相何公執中奏陳制書不工上令何<lb/>
公改為之腦語云天地奠位二氣合而萬物生日月並<lb/>
明四時叙而百度正盖是改易王荆公拜相麻元公絳<lb/>
<pb n="KR3l0060_WYG_000-15b"/>
所作者范公不能平上章極論其非且云聖朝立后當<lb/>
用新意不當蹈襲前人海行舊語至兢至慎不敢妄措<lb/>
詞若今來臣僚撰到麻制以天作之合對王假有家臣<lb/>
所以不敢蹈襲而語者以其係立靖和皇后制語也又<lb/>
若惟乆乃濟對非初其艱臣所以不敢蹈襲而語者以<lb/>
其係立瑶華孟后制中語也凡此之𩔖謂宜避忌貼黄<lb/>
云人臣之事君與后猶人子之事父與母也事有不便<lb/>
於父母而子不言是不子也范公坐是竟得罪外補而<lb/>
<pb n="KR3l0060_WYG_000-16a"/>
禁中終以後制有靖和與瑶華兩對為忌諱仍舊用范<lb/>
所草制詞<lb/>
張公天覺政和初召還俄拜右相薦引所知布列要路<lb/>
未幾為䜛譖所擠斥逐殆盡公尋亦罷相再貶峽州中<lb/>
途至于僧寺有千手眼大悲觀音塑像公題長韻於壁<lb/>
其畧曰靈山㑹上别世尊各以願力濟羣生子勿誚我<lb/>
徒經營手眼太少難支撑盖言立朝寡助故也<lb/>
政和間西夏國書誤用本朝廟諱中書舍人潘兊作詔<lb/>
<pb n="KR3l0060_WYG_000-16b"/>
曰乃於邊鄙之文犯我祖宗之諱張公商英時為宰相<lb/>
令兑修改兑又曰乃於為文犯我國諱張公乃自為改<lb/>
云至於為文有失恭慎時皆服其得體<lb/>
給舍舊為一等並服赬帶排方佩魚元豐中有自侍即<lb/>
為夕拜者故仍舊繫金𢃄崇寕初乃援以為例自是給<lb/>
事中並金帶矣又殿中少監故事亦赬帶佩魚者禁省<lb/>
供奉之職故也政和以後置大司樂位殿少之上乃援<lb/>
例赬帶已失本意後見明堂以頒政位太常卿之上又<lb/>
<pb n="KR3l0060_WYG_000-17a"/>
援司樂例亦頳帶皆非也<lb/>
宣和間七夕召宰執近臣禁中賜宴上曰七夕何故百<lb/>
司無假宰相王公黼對曰古今無假上為一笑盖用栁<lb/>
耆卿七夕詞以對<lb/>
崇觀以後以言為諱宣和辛丑䇿士偶詢時務范宗尹<lb/>
肆言時忌考官不取以策繳進曰某字號語言渉異合<lb/>
取聖裁上嘉其直令依次第編排而衆人終不敢置之<lb/>
前列僅綴甲末而已<lb/>
<pb n="KR3l0060_WYG_000-17b"/>
毗陵有成郎中宣和中為省官貎不揚而多髭再娶之<lb/>
夕岳母陋之曰我女菩薩乃嫁一麻胡命成作詩成乃<lb/>
<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>筆大書云一牀兩好世間無好女如何得好夫髙捲<lb/>
珠簾明㸃燭試教菩薩㸔麻胡其女亦能安分隨縁和<lb/>
鳴偕老兒女成行各以夀終<hi>案此條據學海𩔖編増入</hi>
宣和間人材雜進學士待制班常有數十人乙巳之春<lb/>
開金明池有㫖令從官于清明日恣意逰宴是夜不扄<lb/>
郭門貴人競携妓女朱輪寳馬駢闐西城之外諸公仍<lb/>
<pb n="KR3l0060_WYG_000-18a"/>
羣聚賭博逹旦方歸議者以謂上恩優渥如此而身為<lb/>
從官乃為賭錢漢何也或荅曰非是從官為賭錢漢乃<lb/>
是賭錢漢為從官故也<lb/>
初韓公忠彦曽公布並為執政蔡公京曽公肇並為内<lb/>
相一日召蔡鎖院草麻拜韓左揆蔡欲刺探上意乃奏<lb/>
請曰麻詞未審合作専任一相或作分命兩相之意上<lb/>
曰専任一相繼而宣召内翰草曽公右相麻麻詞破題<lb/>
云東西分臺左右建輔盖有為也<lb/>
<pb n="KR3l0060_WYG_000-18b"/>
宗正寺命宗室名以字名相犯故多用僻字更無義理<lb/>
而字多不識毎命一名即從書吏問釋音有錢士始者<lb/>
為判宗上皇眷遇亦厚嘗宣諭曰卿家私事都無奏請<lb/>
何也士始對曰臣别無干求只乞聖恩為臣改名上笑<lb/>
而易之<lb/>
歐陽詢化度寺碑虞世南孔子廟堂碑桞公權隂符經<lb/>
叙三公以書名三碑又最精者<hi>案此條據學海𩔖編増入</hi>
夏噩賢良家藏李太白墨迹十八字云乗醉踏月西入<lb/>
<pb n="KR3l0060_WYG_000-19a"/>
酒家不覺人物兩忘身在世外太白書國朝諸名公䟦<lb/>
於其後<lb/>
太祖皇帝既下河北乗勝欲取幽燕或以師老為言太<lb/>
祖不能决時趙中令留守汴都走書問之趙回奏曰所<lb/>
得者少所失者多非唯得少之中猶難入手又况失多<lb/>
之後别有闗心太祖得奏即日班師<lb/>
董禹川濬長於四六嘗有云八十日歸去來兮九萬里<lb/>
搏扶揺者又云聲聞于天方類在隂之鶴時控于地有<lb/>
<pb n="KR3l0060_WYG_000-19b"/>
同決起之鳩又云考父再命而僂靡獲循墻孟軻千里<lb/>
而來敢云利國<lb/>
有名士作謝及第啟云虎士開闗徬徨紫禁龍章在御<lb/>
髣髴清光或曰此乃把見畨人也<lb/>
徐師川族兄少赴舉場試圓壇八陛賦援毫終日不能<lb/>
下筆乃大書試卷云圓壇八陛八陛圓壇既圓壇而八<lb/>
陛又八陛以圓壇八陛圓壇既圓壇而八陛圓壇八陛<lb/>
又八陛以圓壇榜出陽為失意之状或調之曰有司不<lb/>
<pb n="KR3l0060_WYG_000-20a"/>
明固可罪然吾兄所以被黜正由小賦中不見題故也<lb/>
至今人𫝊以為笑<lb/>
李賔王利用鄱陽人躬行君子人也又善相甞云郭林<lb/>
宗作玉管通神有四句云貴賤視其眉目知慧察其皮<lb/>
毛<hi>案學海𩔖編智慧作安否</hi>苦樂觀其手足貧富觀其頥頰<lb/>
佛印禪師為王觀文陞座云此一瓣香奉為掃烟塵博<lb/>
士䕶世界天王殺人不貶眼上將軍立地成佛大居士<lb/>
王公大喜以其乆帥多専誅也<lb/>
<pb n="KR3l0060_WYG_000-20b"/>
白雲端長老厥初禅理未契因觀弄獅子戱忽翻袈裟<lb/>
蒙身跳躍作獅子態叢林號為端獅子<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>聖濟總録纂要卷五</head> <lb/>
    <p>
<pb n="KR3e0027_WYG_005-1a"/>
欽定四庫全書<lb/>
　聖濟總録纂要卷五<lb/>
　　　　　　　　　　　　　　　休寧程林纂<lb/>
　　瘧疾門<lb/>
　　　諸瘧統論<lb/>
論曰夏傷于暑秋成痎瘧該于夏而作也方夏之時隂<lb/>
居于内暑雖入之勢不能動候得秋氣陽為之動變汗<lb/>
出遇風乃成此疾故名曰痎瘧皆生于風蓄作有時其<lb/>
<pb n="KR3e0027_WYG_005-1b"/>
氣隂陽上下交爭虚實更作隂陽相移也陽併于隂則<lb/>
隂實而陽虚陽明虚則寒慄鼓頷巨陽虚則腰背頭項<lb/>
痛三陽俱虚則陰氣勝隂氣勝則骨寒而痛寒生于内<lb/>
故中外皆寒陽盛則外熱陰虚則内熱内外皆熱則喘<lb/>
而渇故欲冷飲因傷于暑熱氣盛藏於皮膚之内腸胃<lb/>
之外此榮氣之所舎也令人汗空疎腠理開因得秋氣<lb/>
汗出遇風及得之于浴水氣舎于皮膚之内與衛氣並<lb/>
居衛氣者晝行于陽夜行于隂此氣得陽而外出得隂而<lb/>
<pb n="KR3e0027_WYG_005-2a"/>
内薄内外相薄是以日作日作者氣之所舎深也作之<lb/>
早晏者隨風腑日下一節也是以或先寒後熱或先熱<lb/>
後寒或但熱無寒或本于痰或本于瘴癘或本于鬼神<lb/>
或本于邪氣大㮣外傳經絡内入五臟症既不同治法<lb/>
亦異凡治瘧者不辨陰陽虚實概以吐藥投之有非痰<lb/>
實而真氣受斃者固多其内經論五臟諸經之瘧本以<lb/>
刺法補瀉其寒熱先後與夫正發早晏又皆不同明指<lb/>
邪氣所傳不可一槩而論今備載諸症本末恭以治之<lb/>
<pb n="KR3e0027_WYG_005-2b"/>
輕重要在隨症而施庶幾乎無一曲之蔽也<lb/>
　　　寒瘧<lb/>
論曰寒瘧之狀内經謂先寒而後熱病以時作是也葢<lb/>
傷暑汗出腠理開發因遇夏氣凄滄之水寒其氣藏于<lb/>
皮膚腠理之中秋傷于風則病成矣其症先起于毫毛<lb/>
伸欠乃作寒慄鼓頷腰脊俱疼寒去則内外皆熱頭痛<lb/>
飲冷是也<lb/>
檳榔湯　治寒瘧神効<lb/>
<pb n="KR3e0027_WYG_005-3a"/>
　　檳榔　常山　桂心　陳皮<hi>去白炒</hi>甘草<hi>炙一兩</hi>
　酒水合煎三錢未發時先服<lb/>
鼈甲常山酒　治瘧先寒戰解即壯熱<lb/>
　　鼈甲<hi>醋炙一分</hi>淡竹葉<hi>一/兩</hi>甘草　常山<hi>三分</hi>
　酒半鍾浸藥一宿次早加水煎未發時温服得吐為<lb/>
　效<lb/>
蜀漆散　治寒瘧<lb/>
　　蜀漆<hi>水洗去腥焙</hi>雲母<hi>火煆一/晝夜</hi>龍骨<hi>一兩</hi>
<pb n="KR3e0027_WYG_005-3b"/>
　共末未發時漿水下五分<lb/>
烏梅丸　治寒瘧不止<lb/>
　　烏梅肉<hi>炒</hi>桃仁<hi>去皮/尖炒</hi>常山　豉<hi>炒三分</hi>升麻　肉蓯<lb/>
　　蓉<hi>酒浸洗</hi>人参　甘草<hi>炙/</hi>桂心<hi>一兩</hi>
　共末密杵丸桐子大空心酒下二十丸至三十丸<lb/>
虎骨丸　治一切寒瘧無問逺近<lb/>
　虎骨<hi>酥油炙</hi>人参　甘草　桂心　烏梅肉<hi>炒五錢</hi>桃仁<lb/>
　<hi>去皮尖炒</hi>肉蓯蓉　常山　升麻<hi>三/分</hi>附子<hi>五/錢</hi>麝香<hi>研一錢</hi>豉<lb/>
<pb n="KR3e0027_WYG_005-4a"/>
　　<hi>炒一合</hi>
　共末蜜丸桐子大未發時飲下三十丸<lb/>
二薑散　治寒瘧不差<lb/>
　　黑乾薑　髙良薑<hi>一兩</hi>
　同炒黑為末空心酒下一錢日三<lb/>
寒瘧塗方<lb/>
　　鼈甲<hi>醋炙五錢</hi>烏賊魚骨<hi>去/甲</hi>附子　常山　炙甘草<hi>一兩</hi>
　酒煎五錢次日以酒塗手足并背上如不發即止發<lb/>
<pb n="KR3e0027_WYG_005-4b"/>
　時飲此酒一鍾<lb/>
又方<lb/>
　　附子<hi>一枚生用</hi>
　為末用酒和塗病人背心上佳<lb/>
　　　温瘧<lb/>
論曰温瘧之狀内經所謂先傷于風後傷于寒其症則<lb/>
先熱後寒病以時作是也葢風為陽氣寒為隂氣風氣<lb/>
大勝故先熱而後寒得之冬中風寒氣藏于腎内至骨<lb/>
<pb n="KR3e0027_WYG_005-5a"/>
髓至春陽氣大發邪氣不能自出至夏大暑腦髓爍肌<lb/>
肉消腠理發洩或有所用力邪氣與汗俱出故氣從内<lb/>
之外其法宜先治其陽後治其陰則瘧疾自除<lb/>
蘆根湯　治初壯熱後寒戰骨節痠疼口乾煩渇<lb/>
　　蘆根　石膏<hi>一兩</hi>麥冬　升麻　葛根<hi>三/分</hi>山梔<hi>五錢</hi>
　水煎五錢入竹葉十片未發前連三服<lb/>
知母湯　治瘧骨節疼痛時嘔朝發暮解暮發朝解<lb/>
　　知母<hi>二分</hi>甘草<hi>一/兩</hi>石膏<hi>三/兩</hi>桂心<hi>五/錢</hi>粳米<hi>一合</hi>
<pb n="KR3e0027_WYG_005-5b"/>
　水煎五錢入米一撮候未熱未發時先服<lb/>
常山飲　治温瘧壯熱微寒<lb/>
　　常山<hi>如雞骨者五錢</hi>淡竹葉<hi>一/把</hi>小麥<hi>一合</hi>
　水浸一宿次早煎未發時空心温服　老年乆病之<lb/>
　人及虚弱者煎三錢服<lb/>
　　　寒熱往來<lb/>
論曰陰陽相勝而寒熱互作者以邪氣相并也故氣并<lb/>
於陰則為寒氣并於陽則為熱寒則振慄鼓頷以陰實<lb/>
<pb n="KR3e0027_WYG_005-6a"/>
陽虚故也熱則渇而飲冷以陰衰陽勝故也<lb/>
柴胡桂枝湯　治瘧寒熱往來<lb/>
　　柴胡<hi>四兩</hi>桂枝　人参　片芩　白芍<hi>兩半</hi>甘草　半<lb/>
　　夏<hi>一兩</hi>
　薑棗水煎六錢温服日二<lb/>
人参湯　治寒熱瘧時作面色黄<lb/>
　　人参　常山<hi>五錢</hi>甘草　陳皮<hi>去白炒三分</hi>
　水煎五錢入茶末燈心去滓入酒半鍾未發時先服<lb/>
<pb n="KR3e0027_WYG_005-6b"/>
　取吐如未吐再服以痰盡為度<lb/>
鼈甲大黄丸　治瘧寒熱往來乆不差<lb/>
　　鼈甲　大黄<hi>生</hi>附子　人参　甘草　常山　蜀<lb/>
　　漆　白薇<hi>一兩</hi>
　共末蜜丸桐子大竹葉湯平日服十五丸良乆又服<lb/>
　　　癉瘧<lb/>
論曰癉瘧之狀内經所謂但熱不寒陰氣先絶陽氣獨<lb/>
發少氣煩寃手足熱而欲嘔是也得之邪熱畱于身中<lb/>
<pb n="KR3e0027_WYG_005-7a"/>
厥逆上冲氣實而不外洩因有所用力腠理開疎風寒<lb/>
客于皮膚之内分肉之間而發發則陽氣盛不及于隂<lb/>
故但熱不寒氣内藏于心外舎于分肉之間令人消爍<lb/>
肌肉名曰癉瘧以單陽無隂故也<lb/>
白虎加桂湯　治瘧疾陰氣孤絶陽氣獨發脉微少氣<lb/>
煩滿手足熱欲嘔但熱而不寒邪氣内藏于心外舎于<lb/>
分肉之間令人消爍肌肉<lb/>
　　石膏<hi>研一兩六錢</hi>知母<hi>鹽酒炒/六錢</hi>甘草<hi>蜜炙/二兩</hi>粳米<hi>炒半合</hi>
<pb n="KR3e0027_WYG_005-7b"/>
　用汲水一升煮藥五錢入粳米一撮以米爛為度去<lb/>
　滓入桂末三錢再煎取四合作一服稍熱服取汗先<lb/>
　寒發熱汗出愈<lb/>
豉心湯　治癉瘧但熱不寒<lb/>
　　豉心<hi>一合</hi>雄鼠屎<hi>炒二/錢</hi>童便<hi>三升/半</hi>黑山枝<hi>三分</hi>柴胡<lb/>
　　鼈甲<hi>一兩一分</hi>甘草<hi>五/錢</hi>烏梅肉<hi>七枚/炒</hi>生地汁<hi>二合</hi>生薑汁<lb/>
　　<hi>一分</hi>桃枝心　桺枝心<hi>各一把</hi>
　除鼠糞地薑汁小便將藥入小便浸一宿于星月下<lb/>
<pb n="KR3e0027_WYG_005-8a"/>
　次早煎去滓入鼠屎地薑汁煎分三服一日用<lb/>
石膏湯　治癉瘧熱甚不差<lb/>
　　石膏<hi>研二兩</hi>白粳米<hi>五十/粒</hi>常山<hi>三分</hi>
　水煎五錢入竹葉二七片空心欲發與正發時各一<lb/>
　服靜臥勿與人語俟過發時再洗手面飲食七日内<lb/>
　禁房事及酒麫熱物乆瘧不過二劑<lb/>
車前草湯　治癉壯熱不止渇欲飲水<lb/>
　　車前草　常山　生甘草　升麻　大豉<hi>炒五錢</hi>粳<lb/>
<pb n="KR3e0027_WYG_005-8b"/>
　　米<hi>半合</hi>
　水浸五錢于星月下露一宿上横刀一把次早五更<lb/>
　煎空心温分二服良乆即吐吐定以漿粥止之<lb/>
常山飲　治癉瘧但熱不寒煩渇不止<lb/>
　　常山　生甘草　烏梅肉<hi>炒</hi>青蒿<hi>五/錢</hi>竹葉<hi>二十一片</hi>
　以童便白酒各一大鍾微煎露星月下一夜上横刀<lb/>
　一把次早空心温服及當發時各一服以差為度<lb/>
　　間日瘧　痰瘧　痎瘧　勞瘧　乆瘧　鬼瘧<lb/>
<pb n="KR3e0027_WYG_005-9a"/>
　　瘧母<lb/>
間日瘧<lb/>
論曰間日瘧者邪氣著于陰不得與陽氣俱出也衛氣<lb/>
晝行於陽邪氣不得出故必再㑹而後發是以間日乃<lb/>
作<lb/>
醇醨湯　治間日瘧<lb/>
　　大黄<hi>炒三分</hi>常山　甘草<hi>炙兩半</hi>
　水煎三錢未發先服<lb/>
<pb n="KR3e0027_WYG_005-9b"/>
常山酒　同<lb/>
　　常山<hi>一兩</hi>蒜<hi>獨頭者/一枚</hi>糯米　黑豆<hi>百粒</hi>
　共粗搗以白酒一升浸上件露星月下一宿上横刀<lb/>
　一口次早煎未發時三分飲一分如未吐更服一分<lb/>
　得吐差<lb/>
糯米煮散　同<lb/>
　　糯米<hi>四十九粒</hi>常山　淡竹葉　鳥梅肉<hi>炒/</hi>炙甘草<hi>五錢</hi>
　　石膏<hi>二兩</hi>
<pb n="KR3e0027_WYG_005-10a"/>
　共末水煎五錢未發時先服<lb/>
神聖丸　治間日瘧先寒後熱<lb/>
　　黑豆<hi>小者二十一粒</hi>白砒<hi>細研/一錢</hi>大棗<hi>三枚飯上蒸去皮核</hi>
　共研極細須於五月五日或七月七日修合丸如豌<lb/>
　豆大丹砂為衣隂乾冷茶清下三丸忌食熱物一伏<lb/>
　時　合丸時忌女僧尼姑雞犬<lb/>
痰瘧<lb/>
論曰痰瘧之狀胸中不利頭痛振寒怢慄而不能食食<lb/>
<pb n="KR3e0027_WYG_005-10b"/>
即嘔吐寒去則内外皆熱更作心下支滿痰積胸中氣<lb/>
逆煩嘔故謂之痰瘧<lb/>
石膏飲　治一切痰瘧<lb/>
　　石膏<hi>三兩</hi>常山<hi>二/兩</hi>淡竹葉<hi>三/兩</hi>生甘草　烏梅肉<hi>二兩</hi>粳<lb/>
　　米<hi>半合</hi>
　水煎五錢空心温服吐痰差　如熱甚加大黄一兩<lb/>
犀角散　治痰瘧嘔吐<lb/>
　　犀角　升麻　𤣥参　常山<hi>五錢</hi>細辛　甘草<hi>生</hi>松<lb/>
<pb n="KR3e0027_WYG_005-11a"/>
　　羅　山枝<hi>一分</hi>
　水煎五錢空心徐徐温服取吐痰涎效<lb/>
　　　痎瘧<lb/>
論曰痎瘧者以瘧發該時或日作或間日作也夫衛氣<lb/>
流行合于晝夜隂陽邪氣内舎于榮隨衛氣以出入而<lb/>
應于風府其作之早晏皆以時發寒温癉瘧動作亥時<lb/>
故内經統謂之痎瘧其狀伸欠乃作寒慄鼓頷腰脊痛<lb/>
寒去則内外皆熱頭痛如破渇欲冷飲<lb/>
<pb n="KR3e0027_WYG_005-11b"/>
麻黄丸　痎瘧發作有時<lb/>
　　麻黄<hi>去根節一兩</hi>常山　甘草　知母　大黄<hi>生五錢</hi>
　共末宻杵丸小豆大未發前空心飲下五七丸臨發<lb/>
　再下<lb/>
鼈甲漬酒　治痎瘧以時發<lb/>
　　鼈甲<hi>九肋醋炙</hi>附子　甘草<hi>一/兩</hi>常山<hi>二/兩</hi>烏賊魚骨<hi>去甲二兩</hi>
　酒三鍾漬藥五錢明早先以酒塗五心次温飲一二<lb/>
　鍾<lb/>
<pb n="KR3e0027_WYG_005-12a"/>
常山酒　治痎瘧先寒戰後壯熱日發及間日作者<lb/>
　　常山　淡竹葉<hi>一兩</hi>鼈甲<hi>醋炙/一兩</hi>甘草<hi>三分</hi>
　共粗搗酒浸五錢於星月下露一宿次早水煎未發<lb/>
　時先温服取吐效<lb/>
知母丸　治一切瘧<lb/>
　　知母　烏梅肉<hi>炒二兩半</hi>常山　肉蓯蓉　豉<hi>炒二兩</hi>炙<lb/>
　　甘草　人参　桂心<hi>兩半</hi>
　共末蜜丸桐子大酒下二十丸<lb/>
<pb n="KR3e0027_WYG_005-12b"/>
枙虎膏　治痎<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
　　胭脂　阿魏<hi>一大豆許同研</hi>
　入大蒜肉研和為膏用大核桃一枚劈開去仁取一<lb/>
　片以藥填核内發時將藥核覆在手虎口上男在女<lb/>
　右令藥着肉以帛縳定過宿乃去<lb/>
　　　勞瘧<lb/>
論曰勞瘧者以乆瘧不差氣血俱虚病雖間歇勞動即<lb/>
發故名曰勞瘧葢邪氣日深則氣息愈耗袁裏既虚故<lb/>
<pb n="KR3e0027_WYG_005-13a"/>
令人食减肌瘦色悴力劣而寒熱如故也治宜補養氣<lb/>
血<lb/>
柴胡湯　治勞瘧經乆不差<lb/>
　柴胡<hi>一兩</hi>　人参　黄茋　片芩　甘草　括樓根<hi>五錢</hi>
　薑棗水煎五錢未發時先服日二<lb/>
袪勞湯　治瘧經年不差寒熱痿瘦<lb/>
　　鼈甲　柴胡　常山　知母　甘草　青蒿　枳<lb/>
　　殻<hi>炒</hi>桂心<hi>一/兩</hi>木香<hi>五錢</hi>
<pb n="KR3e0027_WYG_005-13b"/>
　薑棗水煎三錢入桺枝心七段葱白三寸煎空心温<lb/>
　未發先服已發又服<lb/>
柴胡枳殻湯　治勞瘧經乆不差熻熻發熱骨節疼痛<lb/>
　不下食小便赤澀日漸消瘦<lb/>
　　柴胡　枳殻　升麻　麥冬　鼈甲　甘草　桃<lb/>
　　仁<hi>一兩</hi>
　水煎三錢未發先服日二<lb/>
常山丸　治積勞寒熱<lb/>
<pb n="KR3e0027_WYG_005-14a"/>
　　常山　知母　蜀漆葉　白薇　炙甘草　烏梅<lb/>
　　肉<hi>炒</hi>麥冬　升麻　地骨皮<hi>三/分</hi>鼈甲　萎蕤<hi>五錢</hi>大<lb/>
　　豉<hi>炒一合</hi>石膏<hi>一兩</hi>
　共末鍊蜜丸如小豆大空心飲下十丸未發前再服<lb/>
　加丸數以差為度<lb/>
烏梅丸　治積年虚不差顔色羸瘦無力<lb/>
　　烏梅肉<hi>炒</hi>人参　桂心　炙甘草　升麻<hi>五錢</hi>桃仁<lb/>
　　<hi>去皮尖炒</hi>肉蓯蓉　常山<hi>三/分</hi>頭<hi>微炒一分</hi>
<pb n="KR3e0027_WYG_005-14b"/>
　共末蜜杵丸桐子大空心飲下二十丸未發前服三<lb/>
　十丸<lb/>
牛膝飲　治瘧經乆不差<lb/>
　　牛膝<hi>生一兩</hi>
　水煎空心分二服<lb/>
常山湯　治瘧經年不差<lb/>
　　常山　知母　鼈甲　甘草　柴胡　青蒿　枳<lb/>
　　殻<hi>炒</hi>桂心<hi>一/兩</hi>桃枝心　桺枝心<hi>各一把</hi>
<pb n="KR3e0027_WYG_005-15a"/>
　水煎五錢入葱白薤白各三寸空心温服日二<lb/>
烏梅五補丸　治瘧經年不差狀如勞疾<lb/>
　　烏梅肉　黄茋　桂心　肉蓯蓉<hi>一兩</hi>柴胡　桃仁<lb/>
　　<hi>去皮尖炒</hi>赤茯苓　人参　升麻　川歸<hi>酒洗</hi>常山　懐<lb/>
　　生地<hi>一兩</hi>甘草<hi>炙兩/半</hi>麝香<hi>五錢</hi>
　共末蜜杵丸小豆大空心酒下二十丸加至三十丸<lb/>
二物湯　治乆瘧食少肌瘦<lb/>
　　童子小便<hi>半升</hi>白蜜<hi>一兩</hi>
<pb n="KR3e0027_WYG_005-15b"/>
　同入磁瓶内煎數沸分三服<lb/>
　　　乆瘧<lb/>
論曰乆瘧者瘧疾經乆不差發汗吐下過甚真氣虚耗<lb/>
邪氣㴱沉以内摶衛氣不應故積嵗月而難治雖有虚<lb/>
痞不可攻治當先其發時用湯液以發汗葢浸漬薫蒸<lb/>
邪氣方出出則微汗令小便利者袁裏俱和則乆瘧自<lb/>
差矣<lb/>
黄茋㪚　治瘧四肢虚汗出不止<lb/>
<pb n="KR3e0027_WYG_005-16a"/>
　　黄茋　牡蠣　人参　知母　麻黄根<hi>各一兩</hi>
　共末未發前小麥湯空心下三錢未差又服<lb/>
車前草湯　治乆瘧憎寒壯熱不止渴欲飲水<lb/>
　　車前草　常山　升麻　甘草<hi>五錢</hi>大䜴<hi>㣲炒</hi>白糯米<lb/>
　　<hi>炒半合</hi>
　水浸三錢露星月下一夜上横小刀一口次早煎空<lb/>
　心温服相次又服良乆得吐吐定即食稀粥<lb/>
枝子湯　治乆瘧經年不差<lb/>
<pb n="KR3e0027_WYG_005-16b"/>
　　枝子<hi>一兩</hi>常山<hi>三/分</hi>車前子葉<hi>炙五/錢</hi>粳米<hi>半合</hi>
　水煎五錢空心温服以吐利為度<lb/>
常山湯　治乆瘧不止<lb/>
　　常山　烏梅肉<hi>炒一兩</hi>生甘草<hi>三分</hi>
　薑水煎三錢空心温服發時再服以差為度<lb/>
　　　鬼瘧<lb/>
論曰鬼瘧者外邪之所乘也凡人真氣内虚神守不固<lb/>
則鬼邪投間而入故恍惚喜怒寒熱更作若有所持而<lb/>
<pb n="KR3e0027_WYG_005-17a"/>
屢發屢止治宜禳解兼以祛邪安神之劑即愈<lb/>
獨勝丸　治鬼瘧經乆不差<lb/>
　　桃仁<hi>大者一枚</hi>
　和皮尖劈二片一片書奉勅斬鬼四字一片書奉勅<lb/>
　殺鬼四字合作一枚以彩線紥定五更新汲水吞下<lb/>
三聖丸　治鬼瘧<lb/>
　　雄黄　雌黄　大黄<hi>生各一兩</hi>
　各研末用井華水浸蒸餅丸小豆大發日清晨取汲<lb/>
<pb n="KR3e0027_WYG_005-17b"/>
　水向東方下二丸宜五日午時修合<lb/>
阿魏雄黄丸　治鬼瘧經乆不差<lb/>
　　阿魏　雄黄<hi>五錢</hi>桺枝心　桃枝心<hi>取向東者各十七寸為末</hi>丹<lb/>
　　砂<hi>一分外一分為衣</hi>
　共末以三家粽角小豆大丹砂丸為衣發日用淨器<lb/>
　磨一丸塗中指尖上男左女右未退冷水下一丸<lb/>
　　　瘧母<lb/>
論曰瘧母者因病瘧乆不差結為癥瘕是也邪伏于陰<lb/>
<pb n="KR3e0027_WYG_005-18a"/>
故也治以破結削瘕之劑陰其病本則瘧自除<lb/>
鼈肉煎丸　治瘧乆不差結為癥瘕名曰瘧母<lb/>
　　生鼈肉<hi>半斤治如食法</hi>片芩　葶藶子<hi>紙/炒</hi>柴胡　蜣螂<hi>去頭</hi>
　　<hi>翅足炒五錢</hi>桃仁<hi>湯炮去皮/尖另研</hi>大黄<hi>生</hi>牡丹皮紫苑　瞿<lb/>
　　麥穂<hi>去梗</hi>半夏<hi>湯炮去皮薑汁炒</hi>人参　黒乾薑大㦸　阿<lb/>
　　膠<hi>蛤粉炒</hi>海藻<hi>水洗去/醎汁</hi>䗪蟲<hi>炒/</hi>鼠婦<hi>炒去/足</hi>紫朴<hi>一分</hi>桑<lb/>
　　螵蛸<hi>炒一兩</hi>石韋<hi>去毛淨用羊/脂炒焦黄</hi>桂心　射干<hi>取紫色者用米</hi>
　　<hi>泔浸一日</hi>赤芍藥<hi>一分</hi>
<pb n="KR3e0027_WYG_005-18b"/>
　共末取竈下灰三升白酒二升用竹籮盛灰以酒淋<lb/>
　取灰汁澄清用汁煮鼈肉令爛絞去肉將汁入藥末<lb/>
　同煎成膏試可丸即止丸如桐子大未發前空心酒<lb/>
　下二十丸<lb/>
雄黄丸　治逺年瘧結成癥瘕<lb/>
　　雄黄<hi>醋煮研</hi>丹砂　麝香<hi>五/錢</hi>鼈甲<hi>醋浸炙</hi>白薇　虎頭<lb/>
　　骨<hi>酥炙</hi>木香　羚羊角　知母　鳥犀角　麻黄<hi>去根</hi>
　　<hi>節</hi>防風　柴胡　茯神　草龍膽　川歸<hi>酒洗</hi>牡蠣<lb/>
<pb n="KR3e0027_WYG_005-19a"/>
　　<hi>童便淬</hi>赤芍藥　猪苓　升麻　檳榔　龜甲<hi>醋炙</hi>𤣥<lb/>
　　参　烏梅肉　地骨皮<hi>洗淨</hi>山枝　川連　安息香<lb/>
　　阿魏<hi>醋研入麫作餅炙</hi>萎蕤　桃仁<hi>去皮/尖炒</hi>龍齒<hi>各三分</hi>
　共末入蜜杵丸如梧子大未發時空心飲下二十丸<lb/>
　臨發再下<lb/>
　瘧疾發熱身黄小便不利　瘧痢　瘴氣　瘴瘧<lb/>
　　　瘧疾發熱身黄小便不利<lb/>
論曰寒熱凌瘧于人名為瘧病瘧而發熱小便不利者<lb/>
<pb n="KR3e0027_WYG_005-19b"/>
身必發黄此葢熱氣下迫入于小腸水道既澀故小便<lb/>
不利<lb/>
常山飲　治手足苦煩發熱渴躁通身悉黄小便不利<lb/>
　　常山　柴胡　山枝　甘草<hi>一兩</hi>石膏　赤茯　蜀<lb/>
　　漆<hi>炒</hi>鼈甲<hi>二兩</hi>
　水煎五錢入竹葉二七片豉百粒<lb/>
知母湯　治發熱煩渴咽乾口燥身黄怠惰小水澀<lb/>
　　知母　升麻　人参　麥冬　柴胡　犀角　地<lb/>
<pb n="KR3e0027_WYG_005-20a"/>
　　骨皮<hi>一兩</hi>鼈甲　石膏<hi>二/兩</hi>甘草<hi>兩/半</hi>赤茯<hi>三兩</hi>
　水煎四錢入豉五十粒<lb/>
柴胡湯　治大渴煩躁引飲身黄小便不利<lb/>
　　柴胡<hi>二兩</hi>人参　麥冬　知母　杏仁<hi>去皮尖炒一兩</hi>炙甘<lb/>
　　草<hi>五錢</hi>
　水煎四錢服以利為度<lb/>
赤茯湯　治發熱煩躁身面黄小便不利<lb/>
　　赤茯　片芩　桂心<hi>一兩</hi>升麻　甘草　常山<lb/>
<pb n="KR3e0027_WYG_005-20b"/>
　　蜀漆<hi>炒五錢</hi>
　水煎五錢服以利為度<lb/>
赤茯苓湯　同前<lb/>
　　赤茯苓　白芍<hi>炒一兩</hi>白术<hi>土炒/三分</hi>木通　瞿麥穂<hi>一兩</hi>
　生薑葱白水煎五錢温服以利為度<lb/>
　　　瘧痢<lb/>
論曰瘧痢者瘧乆不差寒熱邪氣内搏腸胃間也其病<lb/>
寒熱往來利下膿血赤白相雜腸中切痛隨其隂陽而<lb/>
<pb n="KR3e0027_WYG_005-21a"/>
治之<lb/>
黄連犀角丸　治傷寒病瘧兼痢疾無問下赤白水穀<lb/>
　完出及下鮮血并皆主之<lb/>
　　川連　犀角　豉<hi>炒二兩</hi>龍骨<hi>火煆/四兩</hi>牡蠣<hi>醋淬五錢</hi>
　共末蜜丸桐子大飲下三十丸日二<lb/>
前胡丸　治傷寒瘧氣急黄并利<lb/>
　　前胡　赤茯苓　片苓　白芍　枳殻<hi>去白炒五錢</hi>大<lb/>
　　麻仁<hi>兩半研</hi>大黄<hi>生一兩</hi>
<pb n="KR3e0027_WYG_005-21b"/>
　共末蜜丸小豆大空心飲下十丸以溏利為度又利<lb/>
　服十五丸<lb/>
　　　瘴氣<lb/>
論曰傳言瘴氣乃山川毒厲之氣又云江山霧氣多瘴<lb/>
凡以其氣鬱蒸而然也閲諸方論治瘴氣之法不一或<lb/>
謂其症與傷寒相類有在表可汗者有在裏可下者有<lb/>
在膈可吐者或以治瘧法治之者葢原廣南山川地形<lb/>
瘴氣所生之因及春夏之交又瘴氣所起之時與夫人<lb/>
<pb n="KR3e0027_WYG_005-22a"/>
染瘴氣拯治之法悉著于篇庶可考焉且陽生于子盛<lb/>
于己隂生于午盛于亥陽不極則隂不萌陰不極則陽<lb/>
不長而廣南位當己午則陰陽之氣藴積于此可知矣<lb/>
天不滿西北地不滿東南西北陰也土地髙厚東南陽<lb/>
也地土卑下而廣南屬東南則土地之卑下可知矣以<lb/>
土地卑下而陰陽二氣所藴積是以四圍之山崇髙相<lb/>
環百川之流悉皆歸赴及秋草木不凋瘁冬令蟄蟲不<lb/>
伏藏寒熱之毒藴積不散霧露之氣易以傷人此岐伯<lb/>
<pb n="KR3e0027_WYG_005-22b"/>
所謂南方地下水土弱葢霧露之所聚也故瘴氣獨盛<lb/>
于廣南然瘴氣所起其名有二孟夏之時瘴名芳草而<lb/>
終于秋孟冬之時瘴名黄芒而終于春四時皆能傷人<lb/>
而七八月間山嵐煙霧蛇虺鬱毒之氣尤甚當是時疾<lb/>
瘴大作不論老少或因飢飽過傷或因榮衛虚弱或冲<lb/>
煙霧或渉溪澗但呼吸斯氣皆成瘴疾其狀頭疼體痛<lb/>
胸膈煩滿寒熱往來咳𠻳多痰全不思食發渴引飲或<lb/>
身黄腫脹眉髪脱落此皆毒厲鬱蒸之氣所致夫生于<lb/>
<pb n="KR3e0027_WYG_005-23a"/>
凌者安于凌其土人宜無所慮矣然且日食檳榔葢檳<lb/>
榔之性破堅毒除藴積故耳治法先以磁石下收其陰<lb/>
次以丹砂上正其陽陰陽氣正中滿自消然後以檳榔解<lb/>
其餘藴毒斯愈矣<lb/>
磁石丸　治瘴氣下收其陰<lb/>
　　磁石<hi>三兩醋淬七次</hi>
　研極細醋煮糊丸小豆大汲水下三十丸日二<lb/>
丹砂㪚　治瘴氣上正其陽<lb/>
<pb n="KR3e0027_WYG_005-23b"/>
　　丹砂<hi>明亮者三兩飛</hi>
　蜜水下五分旦一服<lb/>
秦芁湯　治山嵐瘴氣如瘧狀<lb/>
　　秦芁　柴胡<hi>半分</hi>常山<hi>一/分</hi>糯米<hi>一/撮</hi>鳥梅肉<hi>炒三枚</hi>
　共作一服水煎半分二服取吐利<lb/>
元氣十補丸　治傷寒瘴氣人虚弱面黄不思食或困<lb/>
　或省心腹脹滿痞氣耳鳴<lb/>
　　巴㦸天　肉蓯蓉　白术　石斛　五加皮<hi>一兩</hi>鹿<lb/>
<pb n="KR3e0027_WYG_005-24a"/>
　　茸<hi>去毛酥炙五錢</hi>兎絲子<hi>酒/煑</hi>人参　栢子仁　甘菊<hi>三分</hi>
　共末蜜丸桐子大空心酒下二十丸日二<lb/>
香椿㪚　治瘴氣惡心四肢痛口吐酸水不思食憎寒<lb/>
　壯熱發過引飲二廣閩中多山嵐煙霧蛇虺鬱毒之<lb/>
　氣當秋七八月之間芒華發時此疾大作俗謂之黄<lb/>
　芒瘴又謂之芳草瘴是也葢人或因飢飽或因虚怯<lb/>
　或冲煙霧或渉溪澗遂得此疾謂之黑脚瘴蝦蟆瘴<lb/>
　啞瘴其名不一並皆治之<lb/>
<pb n="KR3e0027_WYG_005-24b"/>
　　香椿嫩葉<hi>酒浸三兩</hi>炙甘草　南壁土<hi>取向/日者</hi>臘茶<hi>一兩</hi>
　共末酒下二錢如患乆者加入柴胡甘遂各五錢空<lb/>
　心臨臥服<lb/>
菖蒲㪚　治瘴氣乆治不差<lb/>
　　石菖蒲　川芎　白术<hi>炒</hi>蒼术<hi>炒香</hi>荆芥穂　炒山<lb/>
　　梔<hi>一兩</hi>呉茱茰　甘草　硝石　側栢<hi>炒/黄</hi>荷葉<hi>五錢</hi>
　共末用薄荷湯下二錢如患熱疾薑棗煎服<lb/>
煮黒豆丸　治山嵐一切瘴氣<lb/>
<pb n="KR3e0027_WYG_005-25a"/>
　　白术　蒼术　甘草　貫衆<hi>二兩</hi>
　共末蜜丸彈子大用黑豆一合入銚内令平將藥安<lb/>
　豆中入水髙豆一指許慢火煮乾復暴乾以絹袋盛<lb/>
　之用新汲水吞二十粒有患處空心一服如渉逺遇<lb/>
　飢水下五十粒至百粒可充飢餒<lb/>
烏藥湯　治嵐氣一切瘴氣<lb/>
　　烏藥<hi>炙一斤</hi>半夏<hi>半斤薑/汁炒</hi>桂心　甘草<hi>二/兩</hi>馬鞭草<hi>半斤</hi>
　　陳皮<hi>去白炒</hi>荆芥<hi>四兩</hi>
<pb n="KR3e0027_WYG_005-25b"/>
　薑水煎三錢服<lb/>
　　　瘴瘧<lb/>
論曰人與天地流通萬物一氣故有感于山川毒癘之<lb/>
氣而為病者瘴瘧是也以其寒熱相似于瘧故名瘴瘧<lb/>
傳謂兩山夾水多瘧葢陰氣多而陽氣少則易為寒熱<lb/>
之疾也<lb/>
白薇湯　治瘴瘧經百日并一年者<lb/>
　　白薇　知母　升麻　龍膽草　炙甘草　蜀漆<lb/>
<pb n="KR3e0027_WYG_005-26a"/>
　　葉<hi>炒</hi>片芩　苦参<hi>五/錢</hi>常山　大黄<hi>微炒/一兩</hi>淡竹葉<hi>三兩</hi>
　　鼈甲<hi>醋炙</hi>豉<hi>一/合</hi>獨蒜<hi>三/枚</hi>石膏　赤茯<hi>三分</hi>
　酒水合煎三錢先時及發時各一服仍以藥汁塗手<lb/>
　心并面<lb/>
木香丸　治一切瘴蠱毒等瘧<lb/>
　　木香<hi>一分</hi>升麻　𤣥参　猪苓<hi>三分</hi>甘草　檳榔　炙<lb/>
　　鼈甲　犀角<hi>五錢</hi>豉<hi>一合炒</hi>
　共末蜜丸小豆大空心酒下三十丸日二<lb/>
<pb n="KR3e0027_WYG_005-26b"/>
砒霜丸　治山嵐瘴氣寒瘧解邪毒<lb/>
　　白砒<hi>一分</hi>澱花<hi>二/兩</hi>鐵砧上末<hi>四兩水淘浄</hi>
　共研入麝香少許金銀箔各十片糯糊丸芡實大酒<lb/>
　下一丸吐瀉差<lb/>
常山㪚　治瘴瘧寒熱往來二三日一發<lb/>
　　常山　紫朴<hi>一兩</hi>草豆蔲<hi>二/枚</hi>檳榔　炙甘草<hi>五錢</hi>烏梅<lb/>
　　肉<hi>七枚</hi>
　水煎三錢候冷未發前先服如熱服即吐<lb/>
<pb n="KR3e0027_WYG_005-27a"/>
保安湯　治瘴瘧乆不差<lb/>
　　常山　桃仁<hi>五錢</hi>知母　青蒿<hi>一兩</hi>
　薑水煎二錢稍熱服<lb/>
　中熱暍　中熱悶絶<lb/>
　　　中暍統論<lb/>
論曰盛夏炎熱人多冐渉路途熱毒易傷微者客於陽<lb/>
經令人嘔逆頭眩心神懊悶汗出惡寒身熱發渴即時<lb/>
不治乃至熱氣伏留經絡嵗乆不除遇熱即發俗名暑<lb/>
<pb n="KR3e0027_WYG_005-27b"/>
氣甚者熱毒入内與五臟相併客邪熾盛鬱瘀不宣致<lb/>
陰氣卒絶陽氣暴亾經絡不通故奄然悶絶謂之中暍<lb/>
此乃外邪所撃真臟未壊若遇藥救氣通則甦但治熱<lb/>
暍不可飲以冷物冷則熱不流通若外以冷觸則熱藴<lb/>
積於内反不得宣發故也<lb/>
　　　中熱暍<lb/>
論曰熱暍之病由冐犯暑熱邪氣其脉弦細芤遲其狀<lb/>
汗出惡寒身熱而渴身重疼痛小便已則灑灑然毛聳<lb/>
<pb n="KR3e0027_WYG_005-28a"/>
四肢厥冷微勞動則熱口開齒燥經所謂脉虚身熱是為傷<lb/>
暑不可汗下若汗下則惡寒更甚宜以去熱邪藥治之則愈<lb/>
白虎湯　治中熱暍頭痛汗出惡寒發熱而渴<lb/>
　　知母<hi>去毛六兩</hi>石膏<hi>研一/斤</hi>甘草<hi>生二/兩</hi>糯米<hi>六合</hi>
　水煎五錢空心温服　一方加人参<lb/>
小香薷飲　治伏暑吐逆中暍<lb/>
　　香薷穂<hi>二兩</hi>人参<hi>一/兩</hi>白扁豆<hi>炒五錢</hi>
　水煎三錢空心温服<lb/>
<pb n="KR3e0027_WYG_005-28b"/>
竹茹湯　治中暍煩渴不止<lb/>
　　竹茹<hi>一合</hi>甘草<hi>一/分</hi>烏梅肉<hi>炒二枚</hi>
　水煎時時細呷愈<lb/>
消暑㪚　治中暑煩躁多困乏力<lb/>
　　人参　白麫<hi>一兩</hi>
　共末空心汲水下二錢<lb/>
甘露㪚　治暑氣<lb/>
　　川連<hi>一兩</hi>呉茱茰<hi>五錢洗</hi>
<pb n="KR3e0027_WYG_005-29a"/>
　同炒茰黒色地上去火毒去茰用連為末食後茶清或<lb/>
　汲冷水下五分<lb/>
甘露丸　治中暑熱躁悶<lb/>
　　寒水石<hi>大煆放井中浸七日研四兩</hi>天竺黄　馬牙硝<hi>二兩</hi>生甘<lb/>
　　草<hi>一兩</hi>氷片<hi>研五錢</hi>
　共末糯米粥丸茰實大薑蜜水下一丸<lb/>
救生㪚　治中暑毒煩躁渴悶<lb/>
　　脂麻<hi>新者三兩慢炒黒色</hi>
<pb n="KR3e0027_WYG_005-29b"/>
　為末用新汲水下三錢以差為度凡暑熱外不可以<lb/>
　冷物逼之得冷即死<lb/>
　　　中暍悶絶<lb/>
論曰中暍之病令人悶絶者乃熱毒傷于臓也葢心臓<lb/>
神而惡熱若冐觸暑毒藴蓄于五臓則隂陽不能升降<lb/>
經絡不能宣通故奄然悶絶然真臟未壊救療有方使<lb/>
呼吸之氣宣通即甦亦不宜待其自甦又不可使之犯<lb/>
冷若外犯冷則與熱氣相拒令氣反不通而速斃宜慎<lb/>
<pb n="KR3e0027_WYG_005-30a"/>
之<lb/>
熱暍欲死悶氣方<lb/>
　　生地汁<hi>一鍾</hi>
　令旋旋灌之即甦<lb/>
中暑毒熱暍不省方<lb/>
　　上白麫<lb/>
　用熱湯和三錢令人灌之即差<lb/>
中熱不省人事方<lb/>
<pb n="KR3e0027_WYG_005-30b"/>
　　大蒜<hi>去衣搗爛</hi>
　用新汲水調和灌之差<lb/>
又方<lb/>
　以溼泥圍中暍人臍使二三人溺其中不可使流去<lb/>
　此路上無湯可用乃令人溺取温有湯不必溺也仲<lb/>
　景不云泥及車缸葢此物必冷暍人忌冷若得熱湯<lb/>
　和泥及火燒平缸可用也<lb/>
又方<lb/>
<pb n="KR3e0027_WYG_005-31a"/>
　　生菖蒲<lb/>
　搗取汁微温一鍾令人灌之愈<lb/>
又方<lb/>
　掘池作小坑子以蜜半鍾傾坑内入新汲水二三鍾<lb/>
　攪匀取起放碗内澄清水漿一鍾灌之差<lb/>
中熱暍死方<lb/>
　取路上熱塵土以壅其心冷復易之候患人氣通乃<lb/>
　止<lb/>
<pb n="KR3e0027_WYG_005-31b"/>
陳皮湯<lb/>
　　陳皮<hi>去白炒</hi>黑乾薑　炙甘草<hi>一兩</hi>
　水煎三錢稍冷嚥勿頓與之中暍垂死備急救生<lb/>
　　霍亂吐利　　霍亂嘔吐不止　　霍亂四逆<lb/>
　　霍亂心腹痛<lb/>
　　　霍亂統論<lb/>
論曰三焦者水榖之道路氣之所終始也因風冷或飲<lb/>
食傷内至中焦不和則正氣不守而邪得内干揮霍之間<lb/>
<pb n="KR3e0027_WYG_005-32a"/>
便至撩亂故名霍亂葢清濁相干于腸胃之間便至撩<lb/>
亂腹痛即利甚者吐利俱發其不吐不利謂之乾霍亂<lb/>
亦以冷食暴爭於中而不得出也然脉必代者以氣不<lb/>
足也脉大能言者為可治若脉微氣劣而不欲言為難<lb/>
治<lb/>
　　　霍亂吐利<lb/>
論曰霍亂吐利者以三焦氣不升降而清濁相干於腸<lb/>
胃五内悶亂先心痛則吐先腹痛則利心腹並痛則吐<lb/>
<pb n="KR3e0027_WYG_005-32b"/>
利俱作治此者當清中焦為本中焦既和則清濁自分<lb/>
而吐利止矣<lb/>
藿香湯　治吐利不止<lb/>
　　藿香<hi>五錢</hi>白芷　砂仁<hi>一/兩</hi>丁香<hi>一分</hi>
　水煎三錢稍熱呷<lb/>
大豆飲　治吐利不止<lb/>
　　大豆　陳皮　香茹　竹茹　前胡　蘆根　枇<lb/>
　　杷葉<lb/>
<pb n="KR3e0027_WYG_005-33a"/>
　薑水煎五錢服以差為度<lb/>
理中湯　治霍亂吐利虚冷<lb/>
　　人参　白术<hi>三兩</hi>甘草　乾薑<hi>二兩</hi>
　水煎五錢温服若胸滿腹痛吐下者加川歸紫朴薑<lb/>
　炒各二兩<lb/>
四順湯　治吐下虚冷厥逆腹痛乾嘔<lb/>
　　乾薑　人参　甘草<hi>二兩</hi>附子<hi>一枚</hi>
　水煎五錢空心温服　一方下甚者加龍骨二兩<lb/>
<pb n="KR3e0027_WYG_005-33b"/>
　腹痛不止加川歸二兩<lb/>
香茹丸　治冷熱不調霍亂吐下<lb/>
　　香茹<hi>兩半</hi>扁豆　木香<hi>一/兩</hi>丁香皮<hi>二/兩</hi>益智仁<hi>一分</hi>零陵<lb/>
　　香　藿香<hi>五錢</hi>
　共末糊丸桐子大蘇湯下二十丸<lb/>
青金㪚　治吐逆手足厥冷面青諸藥不效者<lb/>
　　硫黄<hi>一兩溶作汁</hi>水銀<hi>一兩與硫汁溶結成沙子</hi>
　研細用冷木𤓰湯下二錢米飲下亦可<lb/>
<pb n="KR3e0027_WYG_005-34a"/>
和氣煮㪚　治吐下冷熱不和<lb/>
　　胡椒　菉豆<hi>一兩</hi>人参<hi>一分</hi>
　共末水煎三錢空心稍熱服日二<lb/>
　　　霍亂嘔吐不止<lb/>
論曰霍亂嘔吐不止者胃氣逆故也胃氣逆則氣上而<lb/>
不下故嘔吐不止也若上下升降陰陽和平而吐自止<lb/>
矣<lb/>
　　藿香　紫朴<hi>二兩</hi>人参　白茯　乾薑　青皮　枇<lb/>
<pb n="KR3e0027_WYG_005-34b"/>
　　杷葉　半夏<hi>薑炒</hi>甘草<hi>一/兩</hi>丁香<hi>五/錢</hi>草豆蔲<hi>六枚</hi>
　薑水煎三錢熱服　定嘔逆止心腹刺痛進飲食化<lb/>
　痰益氣<lb/>
香茹湯　治吐逆不止煩悶<lb/>
　　香茹<hi>陳者一斤</hi>扁豆　紫朴<hi>薑汁炒半斤</hi>
　水酒合煎五錢汲水坐頓冷分二服未效再服<lb/>
紫朴湯　治嘔吐不思食<lb/>
　　紫朴<hi>薑汁炒二兩</hi>人参　白术　半夏<hi>薑/炒</hi>陳皮<hi>一兩</hi>
<pb n="KR3e0027_WYG_005-35a"/>
　薑棗水煎三錢空心温服日二<lb/>
返魂湯　治嘔逆手足厥冷<lb/>
　　食鹽<hi>一分</hi>生薑<hi>一兩</hi>
　用童便碗半煎一碗分三服<lb/>
人参湯　治下焦熱氣逆上嘔吐不止名曰走哺<lb/>
　　人参　山枝　片芩　知母　萎蕤<hi>一兩</hi>白茯　陳<lb/>
　　皮　白术　石膏<hi>兩半</hi>
　薑水煎三錢服日二<lb/>
<pb n="KR3e0027_WYG_005-35b"/>
四汁煎　治吐嘔不止<lb/>
　　生藕汁　生葛汁　木𤓰汁<hi>一合</hi>生薑汁<hi>半合</hi>
　同慢火煎如餳頻服一二匙含化徐徐津液咽下<lb/>
藿香㪚　治吐逆開胃和氣<lb/>
　　藿香<hi>一兩</hi>人参　丁香<hi>五/錢</hi>訶勒皮<hi>十/枚</hi>石蓮心<hi>二百枚</hi>糯<lb/>
　　米<hi>三百粒</hi>
　共末煨生薑大棗煎濃湯下二錢<lb/>
　　　霍亂四逆<lb/>
<pb n="KR3e0027_WYG_005-36a"/>
論曰四肢為諸陽之本陽氣之所通也霍亂吐利陽氣<lb/>
暴厥故四肢逆冷而脉微欲絶也古法治四逆専于通<lb/>
脉葢榮衞流行氣道升降則手足自和逆者順矣<lb/>
理中湯　治傷寒霍亂嘔逆四肢厥冷煩悶汗出食不<lb/>
　化心腹虚滿拘急短氣<lb/>
　　麥冬　乾薑<hi>六兩</hi>人参　白术<hi>五/兩</hi>附子　白茯<hi>三兩</hi>甘<lb/>
　　草<hi>四兩</hi>
　水煎三錢空心温服少頃又服<lb/>
<pb n="KR3e0027_WYG_005-36b"/>
龍骨湯　治吐利手足逆冷<lb/>
　　白龍骨　黑附子<hi>一兩</hi>黑乾薑　人参　炙甘草<hi>兩半</hi>
　生薑水煎三錢空心温服以差為度<lb/>
　　　霍亂心腹痛<lb/>
論曰霍亂心腹痛者由脾胃虚弱客風冷之氣使隂陽<lb/>
不和致水榖相并清濁莫分變亂于腸胃之間令人心<lb/>
胸煩懊悶亂不安故名霍亂然邪氣上干於陽絡則心<lb/>
痛而嘔吐下搏於陰經則腹痛而瀉利故謂之霍亂心<lb/>
<pb n="KR3e0027_WYG_005-37a"/>
腹痛也<lb/>
桂心湯　治心腹痛煩嘔不止<lb/>
　　桂心<hi>三兩</hi>紫朴<hi>薑汁炒/四兩</hi>枳實<hi>麩炒五兩</hi>
　薑水煎三錢温服日二<lb/>
抵聖散　治霍亂宿食不消心腹疼痛<lb/>
　　紫朴<hi>薑汁炒四兩</hi>白术<hi>土炒/二兩</hi>人参　白茯　髙良薑<hi>炒</hi>
　　木香　呉茱茰<hi>洗炒</hi>草豆蔲　枳殻　甘草　陳皮<lb/>
　　<hi>去白炒一兩</hi>
<pb n="KR3e0027_WYG_005-37b"/>
　共末空心沸湯下二錢日二<lb/>
石菖蒲汁湯　治霍亂心腹痛急如中惡<lb/>
　　石菖蒲<hi>生者四兩</hi>
　水洗搗取汁一鍾分四服熱湯和汁温服<lb/>
厚朴湯　治霍亂心腹痛煩不止或嘔<lb/>
　　紫朴<hi>薑汁炒</hi>桂心　枳殻<hi>去白炒/二兩</hi>白芍<hi>炒/</hi>檳榔<hi>微煨一兩</hi>
　生薑水煎三錢空心温服<lb/>
縮砂㪚　治心腹冷痛嘔逆惡心滑泄不止<lb/>
<pb n="KR3e0027_WYG_005-38a"/>
　　砂仁　陳麯　白术　赤石脂　黑乾薑　呉茱<lb/>
　　茰<hi>洗炒</hi>川芎　龍骨<hi>一兩</hi>
　共末熱米飲下二錢<lb/>
　　乾霍亂　中惡霍亂　霍亂乾嘔　霍亂轉筋<lb/>
　　　乾霍亂<lb/>
論曰乾霍亂之狀中氣喘爭而不吐不利是也葢腸胃<lb/>
挾實與正氣相搏正氣暴衰神志昏冐上下隔塞白汗<lb/>
自出治之稍緩則不可救<lb/>
<pb n="KR3e0027_WYG_005-38b"/>
鹽便湯　治不吐不利冷汗自出氣悶將絶<lb/>
　　食鹽<hi>半匙熬</hi>童便<hi>一鍾</hi>
　和匀温服少頃吐下即愈<lb/>
紫蘓丸　治乾霍亂<lb/>
　　紫蘓　陳皮　人参　桂心　髙良薑<hi>一兩</hi>
　共末蜜丸梧子大　氣滿惡心欲吐不吐乾嘔酒下<lb/>
　二十丸日二<lb/>
人参湯　同上<lb/>
<pb n="KR3e0027_WYG_005-39a"/>
　　人参　白茯　紫朴<hi>一兩</hi>桂心　甘草　髙良薑<hi>炒五</hi>
　　<hi>錢</hi>
　薑水煎三錢温服日二<lb/>
黍米飲　治乾霍亂<lb/>
　　黍米<hi>二合</hi>
　水研澄清取白汁呷盡即差<lb/>
不得吐利方<lb/>
　　食鹽<hi>一合</hi>汲水<hi>一升</hi>
<pb n="KR3e0027_WYG_005-39b"/>
　同煎令鹽消服之吐出涎沫便愈如不吐又如上法<lb/>
　飲之令吐佳<lb/>
活命飲　治脾元虚損霍亂不吐利腹脹如鼓心胸痰<lb/>
　壅<lb/>
　　食鹽<hi>一合</hi>生薑　葛根<hi>五/錢</hi>丁香<hi>七/枚</hi>炙甘草<hi>一分</hi>
　作一服用童便煎温分二服未差再服<lb/>
　　　中惡霍亂<lb/>
論曰中惡霍亂者由客邪内干正氣暴亂使胃中食物<lb/>
<pb n="KR3e0027_WYG_005-40a"/>
不化氣道否澀不得宣通令人心腹卒痛吐利煩悶甚<lb/>
則精神冐昧靡所知識此得之鬼氣所作也<lb/>
麝醋方　治中惡霍亂<lb/>
　　麝香<hi>細研一錢</hi>米醋<hi>半鍾</hi>
　共和勻分二服<lb/>
白术湯　治中惡吐利手足痳痺轉筋<lb/>
　　白术<hi>土炒</hi>人参　木𤓰<hi>一/兩</hi>炙甘草　黒乾薑<hi>五錢</hi>
　生薑大棗水煎三錢温服日二<lb/>
<pb n="KR3e0027_WYG_005-40b"/>
　　　霍亂乾嘔<lb/>
論曰霍亂乾嘔者胃氣逆也本於吐利之後脾胃俱虚<lb/>
三焦不理氣時逆上但嘔逆而無所出故名乾嘔<lb/>
木𤓰湯　治乾嘔<lb/>
　　木𤓰<hi>一枚去瓤</hi>人参　乾薑<hi>一/兩</hi>紫朴<hi>五錢</hi>
　水煎五錢温服日二<lb/>
薤白湯　治乾嘔不止<lb/>
　　薤白<hi>一把切</hi>
<pb n="KR3e0027_WYG_005-41a"/>
　水煎二服以止為度<lb/>
厚朴湯　治胃弱嘔吐不止<lb/>
　　紫朴<hi>四兩</hi>白术<hi>五/兩</hi>人参　白茯<hi>三/兩</hi>扁豆葉<hi>乾二兩</hi>
　水煎五錢服<lb/>
　　　霍亂轉筋<lb/>
論曰霍亂轉筋者縁風冷傷于三焦傳于脾胃脾胃得<lb/>
冷則陽氣不得宣行致四肢筋絡不得舒緩此由中氣<lb/>
不足其候冐悶不安脛筋攣結腨肉𦂳痛反急于上葢<lb/>
<pb n="KR3e0027_WYG_005-41b"/>
足陽明之經膀胱之脉寒也然足陽明之脉其支者起<lb/>
胃下口循腹裏下至氣衝中而合以下髀闗抵伏兎下<lb/>
入膝臏中下循髀外亷足太陽之經其脉循髀外後亷<lb/>
下合膕中貫腨内是動則病髀不可曲轉膕如結腨如<lb/>
裂治宜調胃腑温膀胱則小水得宣行寒冷自下胃腑<lb/>
温和霍亂可愈轉筋之疾無由作也<lb/>
川椒湯　治轉筋<lb/>
　　川椒<hi>炒出汗一分</hi>烏梅肉<hi>炒七枚</hi>
<pb n="KR3e0027_WYG_005-42a"/>
　水煎入蜜少許頓服老人亦可<lb/>
肉豆蔲湯　治霍亂轉筋<lb/>
　　肉豆蔲<hi>麵煨熟</hi>人参<hi>二/兩</hi>桂心　呉茱茰<hi>洗炒一兩</hi>
　薑水煎三錢服<lb/>
雞屎白湯　治轉筋悶絶欲死<lb/>
　　鷄屎白<hi>一合炒</hi>胡椒<hi>二十/粒</hi>木𤓰<hi>六兩</hi>白术　桂心　髙<lb/>
　　良薑<hi>一兩</hi>生薑<hi>六兩</hi>
　水煎五錢温服日二<lb/>
<pb n="KR3e0027_WYG_005-42b"/>
木爪湯　治轉筋吐利不止<lb/>
　　木𤓰<hi>一兩</hi>青菉銅錢<hi>四十/九枚</hi>烏梅肉<hi>炒五枚</hi>
　水煎分二服<lb/>
蘹香子散　治吐利轉筋煩悶<lb/>
　　木𤓰<hi>一兩</hi>蘹香子<hi>炒/</hi>人参　陳皮<hi>五錢</hi>甘草　石菖蒲<lb/>
　　<hi>一兩</hi>
　共末冷米飲下三錢頃再下<lb/>
生薑酒　治轉筋入腹欲死<lb/>
<pb n="KR3e0027_WYG_005-43a"/>
　　生薑<hi>五兩切片</hi>
　酒一升煎八合頓服差<lb/>
雞屎白湯　同<lb/>
　　雞屎白<hi>炒一兩研</hi>
　水煎二錢頓服勿令病人知<lb/>
附子湯　治轉筋淋足<lb/>
　　附子<hi>一枚</hi>葱白<hi>半/斤</hi>生椒<hi>綿/裹</hi>生薑<hi>切各一分</hi>
　水一斗煎數沸去渣以鹽漿水解之淋洗立差<lb/>
<pb n="KR3e0027_WYG_005-43b"/>
鹽搨法　同<lb/>
　　食鹽<hi>三合</hi>
　水五升煎三升浸青棉布搨轉筋上<lb/>
苦酒絮裹足法　同<lb/>
　　苦酒<hi>二升</hi>
　以絮内酒中煮酒裹患處差<lb/>
又方<lb/>
　　木𤓰<hi>二枚切</hi>
<pb n="KR3e0027_WYG_005-44a"/>
　水煎湯以青棉布漫裹<lb/>
神聖香薷飲　治胃氣虚霍亂吐利轉筋腹痛<lb/>
　　香薷穗<hi>兩半</hi>川連<hi>微/炒</hi>紫朴<hi>薑汁炒/二兩</hi>白扁豆<hi>炒一兩</hi>
　用生薑汁四兩慢炒連朴紫黒色入二味同搗粗末<lb/>
　酒水合煎五錢用器乗入井中浸冷連進二服至死<lb/>
　者亦可救<lb/>
治轉筋方<lb/>
　　糯米<hi>二兩</hi>人参　生甘草　乾薑<hi>二錢</hi>
<pb n="KR3e0027_WYG_005-44b"/>
　共為末用新汲井水下三錢以差為度<lb/>
　<lb/>
　<lb/>
　<lb/>
　<lb/>
　<lb/>
　<lb/>
　聖濟總録纂要卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聖濟總録纂要</head>
    <p>
<pb n="KR3e0027_WYG_000-1a"/>
欽定四庫全書　　　　　子部五<lb/>
　聖濟總録纂要　　　　　醫家類<lb/>
　　提要<lb/>
　　　　<hi>臣</hi>等謹案聖濟總録纂要二十六卷宋政和<lb/>
　　　　中奉勅編<lb/>
　　　國朝程林刪定林字雲來休寧人初徽宗御製<lb/>
　　　　聖濟經十卷四十二章又詔集海内名醫出<lb/>
　　　　御府所藏禁方秘論纂輯成編凡二百卷其<lb/>
<pb n="KR3e0027_WYG_000-1b"/>
　　　　書久而佚脱林購求殘帙凡得三本互相補<lb/>
　　　　苴尚闕一百七十三卷至一百七十七卷不<lb/>
　　　　可復見以其繁重難行乃撮其指要重為纂<lb/>
　　　　輯門類悉依其舊所闕小兒方五卷則倩其<lb/>
　　　　友項睿補之仍冠以徽宗原序大徳四年集<lb/>
　　　　賢學士焦惠校上序及校刋諸臣銜名考晁<lb/>
　　　　陳二氏書目但有徽宗聖濟經不載是書觀<lb/>
　　　　焦惠序稱始成於政和重刋於大定殆汴京<lb/>
<pb n="KR3e0027_WYG_000-2a"/>
　　　　破後隨内府圖籍北行南渡諸人未睹其本<lb/>
　　　　歟今未見其原書然宋代宗尚醫學搜羅至<lb/>
　　　　富就所採録古来専門授受之方尚可以見<lb/>
　　　　其大略其每類冠論一篇亦皆詞簡而理明<lb/>
　　　　均足以資考訂原本之末有神仙服餌三卷<lb/>
　　　　或言烹砂煉石或言嚼柏咀松或言吐納清<lb/>
　　　　和或言斬除三尸盖是時道教方興故有是<lb/>
　　　　妄語林病其荒誕一概汰除惟約取其尋常<lb/>
<pb n="KR3e0027_WYG_000-2b"/>
　　　　頤養之藥三十餘方其别擇具有條理故所<lb/>
　　　　録諸方多可行用與膠執古法者異焉乾隆<lb/>
　　　　四十六年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3e0027_WYG_000-3a"/>
宋徽宗御製聖濟總録纂要序<lb/>
生者天地之大徳疾者有生之大患方術者治病之大<lb/>
法昔者神農氏黄帝氏獨觀太初旁燭妙有味百藥以<lb/>
辨物審百疾以全生其制名其取類其正君臣其立佐<lb/>
使其見於太素玉冊之書雷公岐伯之問蓋皆開神明<lb/>
之藴窮隂陽之變原性命之理而與天地同其覆載中<lb/>
古以還鏤之玉版蔵之金匱功利及草木惠澤被牛馬<lb/>
所以遺天下後世甚厚歴年既久流弊滋甚糟粕具在<lb/>
<pb n="KR3e0027_WYG_000-3b"/>
而精意不傳内經有病名而莫之究有治法而莫之習<lb/>
極其妙至於通仙而莫之悟人之生也其位參於天地<lb/>
其靈貴於萬物形不盈仞而心侔造化崑崙尺宅修之<lb/>
可以長生寸田神牖閑之可以反照天闗神廬息之可<lb/>
以召和去土符書金格鍊丹却粒御氣凌虚不假於物<lb/>
而裕然自足嗟夫達士可以神解昧者且不能養其形<lb/>
而况於了其心乎内之五臓六腑外之九竅四闗著之<lb/>
於色發之於聲寓之於三部九候一失其平則疾病隨<lb/>
<pb n="KR3e0027_WYG_000-4a"/>
神聖治於未兆工巧捄其已然非天下之至精孰能探<lb/>
天下之至賾非天下之至粗孰能祐天下之至神朕憫<lb/>
大道之鬱滯流俗之積習斯民之沈痼庸醫之妄作學<lb/>
非精博識非悟解五行之數六氣之化莫索其隠莫擬<lb/>
其逺曰寒曰熱曰寒熱之相搏差之毫釐失以千里而<lb/>
有餘者益之不足者損之率意用法草石雜進夭枉者<lb/>
半可勝嘆哉萬幾之餘著書四十二章𤼵明内經之妙<lb/>
曰聖濟經其意精微其㫖邁逺其所言在理所以探天<lb/>
<pb n="KR3e0027_WYG_000-4b"/>
下之至賾又詔天下以方術來上并御府所藏頒之為<lb/>
補遺一卷治法一卷卷凡二百方幾二萬以病分門門<lb/>
各有論而序統附焉首之以風疾之變動終之以神仙<lb/>
之服餌詳至於俞宂經絡祝由符禁無不悉備名之曰<lb/>
政和聖濟總録其所載在事所以祐天下之至神蓋聖<lb/>
人之駴世本在於上末在於下無見於上則治之道不<lb/>
立無見於下則治之具不行經之所言者道也醫得之<lb/>
而窮神總録之所載者具也醫用之而已疾漢張仲景<lb/>
<pb n="KR3e0027_WYG_000-5a"/>
作傷寒論而雜之以方唐孫思邈作千金方而繼之以<lb/>
翼以謂不如是則世莫能用其術然之二人者㳺於方<lb/>
術之内者也彼超然獨見於方術之外下顧岐伯之流<lb/>
而與之議始可謂知道朕作總録於以急世用而捄民<lb/>
疾亦斯道之筌蹄云耳天下後世宜致思於忘筌蹄而<lb/>
自得者俯仰之間嚬笑之度御五行之數運六氣之化<lb/>
以相天地以育萬物至扵反營魂而起當生者豈細事<lb/>
哉蓋將有來者焉<lb/>
<pb n="KR3e0027_WYG_000-6a"/>
聖濟總録纂要序<lb/>
臣聞天地以溥生為大徳所以曲成萬物而不遺聖人<lb/>
贊天地之化育故斂時五福以敷錫於庶民夫民之為<lb/>
物也智者寡愚者衆起居失常食飲無節外為寒暑燥<lb/>
濕風以賊其形内為喜怒思憂恐以亂其氣形氣乃傷<lb/>
疾所由作聖人有憂之謂祝由不可以盡已也遂制藥<lb/>
石鍼艾以攻八風六氣之邪為湯液醪醴以佐四時五<lb/>
行之正防其未然救其已病然後物各遂其生民不夭<lb/>
<pb n="KR3e0027_WYG_000-6b"/>
其命矣又謂非立憲言不可以福萬世也於是上法天<lb/>
道下因地宜究隂陽之本明生死之由考於古而騐之<lb/>
今取諸已而施之人定為成書著之玉版藏之金匱宣<lb/>
之於布政之堂秘之於靈蘭之室以俟來哲以施無窮<lb/>
其為仁民愛物之心斯可謂極矣然其言至簡其論至<lb/>
要其理至深後世學者雖有上智非研精覈慮則亦未<lb/>
易窺其奥也故曠代之中能以斯術鳴世者時固有之<lb/>
若夫神聖工巧獨得先世不傳之秘如和緩越人亦不<lb/>
<pb n="KR3e0027_WYG_000-7a"/>
過十餘人而已况去聖已逺支分派别析而為衆科業<lb/>
而為専門所以人各拘其偏而莫肯究其全則益不逮<lb/>
於古矣積習成常流弊兹甚懼大道將遂於湮微故聖<lb/>
濟總録由是而作焉上下凡二百餘卷始終幾二百萬<lb/>
言逐病分門門各有方據經立論論皆有統蓋將使讀<lb/>
之者觀論以求病因方以命藥則世無不識之病病無<lb/>
妄投之藥唯法有逆從治有先後在乎智者擇其所當<lb/>
從其所宜而已究而言之實醫經之㑹要學者之指南<lb/>
<pb n="KR3e0027_WYG_000-7b"/>
生民之司命也惜其始成於政和重刋於大定既綿厯<lb/>
百年之久不能無三豕之訛今主上神極御天修節制<lb/>
度治具畢張以謂是書所載雖先聖之緒餘其所以康<lb/>
濟斯民亦致治之一助也迺詔江浙行省刋於有司布<lb/>
之天下其或<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>戾隨加釐正復降徳音俾下臣為之序<lb/>
引臣誠愚陋竊不自量仰惟聖徳如天甄陶萬類爰自<lb/>
即位以來于今七年恩浹飛沈仁及草木然猶夙夜孜<lb/>
孜廣求民瘼或一物不得其所則必為之惻然臣謂此<lb/>
<pb n="KR3e0027_WYG_000-8a"/>
書復出則上可以輔相天地之宜下可以永底蒸民之<lb/>
生物無疵癘咸躋於仁夀之域矣大徳四年二月一日<lb/>
集賢學士嘉議大夫典瑞少監臣焦養直謹序<lb/>
<pb n="KR3e0027_WYG_000-9a"/>
聖濟總録纂要校刋職名<lb/>
　　正議大夫杭州路總管兼管内勸農事臣梁　曽<lb/>
　　中順大夫江南浙西道肅政㢘訪副使臣商　晦<lb/>
　　嘉議大夫江南浙西道肅政㢘訪副使臣田　滋<lb/>
　　中奉大夫前江南浙西道肅㢘訪副使臣徐　琰<lb/>
　　嘉議大夫簽江浙等處行中書省事臣奪兒只哥<lb/>
　　正奉大夫江浙等處行中書省叅知政事臣安　祚<lb/>
</p>
<p>
</p>
  </div>
</body>
</text>
</TEI>
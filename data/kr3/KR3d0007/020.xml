<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>農政全書卷二十</head> <lb/>
    <p>
<pb n="KR3d0007_WYG_020-1a"/>
欽定四庫全書<lb/>
　農政全書卷二十<lb/>
　　　　　　　　　　　　明　徐光啟　撰<lb/>
　　水利<lb/>
　　　泰西水法下<lb/>
用雨雪之水為法一種<lb/>
　水庫記曰水庫者積水之處也澤國下地水之所都<lb/>
　平原易野厥田中中引河鑿井斯足用焉若乃重山<lb/>
<pb n="KR3d0007_WYG_020-1b"/>
　複嶺陡澗迅流乘水之急激而自上廢人用器厥利<lb/>
　尤大矣别有天府金城居髙乘險江河溪澗境絶路<lb/>
　殊鑿井百尋盈車載綆時逢亢旱涓滴如珠或乃絶<lb/>
　徼孤懸恒須逺汲長圍乆困人馬乏絶若斯之類世<lb/>
　多有之臨渴為謀豈有及哉計莫如恒儲雨雪之水<lb/>
　可以御窮而人情狃近未或先慮及其已至坐槁而<lb/>
　已亦有依山掘地造作唐池以為旱備而彌旬不雨<lb/>
　已成龜坼徒傷挹注之易窮不悟渗漏之實多矣西<lb/>
<pb n="KR3d0007_WYG_020-2a"/>
　方諸國因山為城者其人積水有如積穀穀防紅腐<lb/>
　水防漏渫其為計慮亦畧同之以故作為水庫率令<lb/>
　家有三年之蓄雖遭大旱遇强敵莫我難焉又上方<lb/>
　之水比于地中陳乆之水方于新汲其蠲煩去疾益<lb/>
　人利物往往勝之彼山城之人遇江河井泉之水猶<lb/>
　鄙不肯嘗也今以所聞造作法著于篇<lb/>
水庫者水池也曰庫者固之其下使無受渫也羃之其<lb/>
上使無受損也四行之性土為至乾甚于火矣水居地<lb/>
<pb n="KR3d0007_WYG_020-2b"/>
中風過損焉日過損焉夏之日大旱金石流土山焦而<lb/>
水獨存乎故固之故羃之水庫之事有九一曰具具者<lb/>
庀其物也二曰齊齊所以為之和也三曰鑿鑿所以為<lb/>
之容也四曰築築所以為之地也五曰塗塗所以為之<lb/>
固守也六曰蓋蓋所以為之羃覆也七曰注注所以為<lb/>
之積也八曰挹挹所以受其用也九曰修修所以為之<lb/>
彌縫其闕也<lb/>
　　注曰羃防耗損亦防不潔古人井固有羃易曰井<lb/>
<pb n="KR3d0007_WYG_020-3a"/>
　　收勿幕齊與劑同<lb/>
一曰具<lb/>
水庫之物有六以備築也蓋也塗也築與蓋之物有三<lb/>
曰方石曰瓴甋曰石卵塗之物有三曰石灰曰砂曰瓦<lb/>
屑塗之物三合謂之三和之灰或砂或瓦去一焉謂之<lb/>
二和之灰煉灰之石或青或白欲密理而色潤否者疏<lb/>
而不昵煉之以薪或石炭焉火不絶二日有半而後足<lb/>
試之法先取一石權之雜衆石而煉之既成而出之權<lb/>
<pb n="KR3d0007_WYG_020-3b"/>
之損其初三分之一此石質美而火齊得也砂有三種<lb/>
或取之湖或取之地或取之海海為上地次之湖又次<lb/>
之砂有三色赤為上黒次之白又次之辨砂之法有三<lb/>
揉之其聲楚楚焉純砂也諦視之各有廉隅圭角純砂<lb/>
也散之布帛之上抖擻之悉去之不留塵坌者純砂也<lb/>
否則有土雜焉以為齊則不固瓦之屑以出陶之毁瓦<lb/>
瓴甋鐡石之杵臼舂之而簁之無新焉而用其舊者水<lb/>
濯之日暴之極乾而後舂之而簁之簁之為三等細與<lb/>
<pb n="KR3d0007_WYG_020-4a"/>
石灰同體為細屑稍大焉與砂同體為中屑再簁之餘<lb/>
其大者如菽為查<lb/>
　　注曰方石瓴甋者以豫為牆為盖二物皆無定度<lb/>
　　也為牆之石取正方焉廣狹短長厚薄無定度牆<lb/>
　　厚則堅堅則乆為盖者或穹之穹之石合之其圓<lb/>
　　半規穹之法有三詳見下方也石卵者鵞卵之石<lb/>
　　也以豫為底也無之以小石代之大者無過一斥<lb/>
　　小者任雜焉凡石卵或小石欲堅潤而密理否者<lb/>
<pb n="KR3d0007_WYG_020-4b"/>
　　不固昵黏也二日有半三十時足也陶窑竈也瓴<lb/>
　　甋磚也凡瓦之土勝磚之土用磚則謹擇之簁俗<lb/>
　　作篩羅也查滓也查無用簁擇其過大者去之三<lb/>
　　和之灰今匠者多用之其一則土也用土不堅以<lb/>
　　瓦屑故勝之以後法為之劑又勝之西國别有一<lb/>
　　物似土非土似石非石生于地中掘取之大者如<lb/>
　　彈丸小者如菽色黄黒孔竅周通狀如蛀窠儼然<lb/>
　　石也而體質甚輕揉之成粉舂以代砂或代瓦屑<lb/>
<pb n="KR3d0007_WYG_020-5a"/>
　　灰汁在其空中委宛相入堅凝之後逾于鋼鐵近<lb/>
　　數十年前有發故水道者啟土之後鍬钁不入百<lb/>
　　計無所施既而穴其下方乃壊堕焉視其甃塗之<lb/>
　　灰用是物也厚半寸許耳此道由來甚乆以歴年<lb/>
　　計之在漢武之世矣後此凡用和灰甚貴是物焉<lb/>
　　或作室模和灰塗之崇閎窈窕惟意所為既成之<lb/>
　　後絶勝冶銅鑄鐡矣然所在不乏計秦晉隴蜀諸<lb/>
　　髙陽之地必多有之其形大段如浮石而顆細色<lb/>
<pb n="KR3d0007_WYG_020-5b"/>
　　赤黄質脆為異耳以本草質之殆土殷孽之類也<lb/>
　　其生在乾燥之處土作硫黄氣者或産硫黄者或<lb/>
　　近温泉者火石者火井者或地中時出燐火者即<lb/>
　　有之求之法視其處草不蕃盛茸茸短瘠又淺草<lb/>
　　之中忽有少分如斗許如席許大不生寸草者依<lb/>
　　此掘地數尺當可得也西國名為巴初剌那求得<lb/>
　　之大利于土石之工或并無瓦屑及砂以青白石<lb/>
　　末代之其細大之等與瓦屑同<lb/>
<pb n="KR3d0007_WYG_020-6a"/>
二曰齊<lb/>
凡齊以斗斛槩其物水和之三分其凡而灰居一砂居<lb/>
二湅之如糜謂之甃齊三分其甃齊加水一焉而調之<lb/>
謂之築齊塗之齊有三湅之皆如糜四分其凡而瓦查<lb/>
居二砂居一灰居一謂之初齊三分其凡而中屑居二<lb/>
灰居一謂之中齊五分其凡而細屑居三灰居二謂之<lb/>
末齊凡湅齊熟之又熟無亟于用無惜于力日再湅五<lb/>
日而成為新齊新齊積之恒以水潤之下濕之處窖藏<lb/>
<pb n="KR3d0007_WYG_020-6b"/>
而土封之乆而益良<lb/>
　　注曰凡量灰必出窑之灰凡量瓦屑必出臼之屑<lb/>
　　凡量砂必日暴之砂皆言乾也如糜者今匠人所<lb/>
　　用甃牆塗牆挑而槩之之劑也太燥則不附太濕<lb/>
　　則不居加水為築劑則如稀糜沃而灌之之劑也<lb/>
　　凡治宫室築城垣造壙域皆以諸劑斟酌用之和<lb/>
　　之水以泉水江水雨水雜鹵與鹻勿用也雪水之<lb/>
　　新者勿用也凡總數也<lb/>
<pb n="KR3d0007_WYG_020-7a"/>
三曰鑿<lb/>
池有二曰家池曰野池家以共家野以共野共家者飲<lb/>
饌焉澡滌焉共野者畜牧焉溉灌焉為家池計衆霤而<lb/>
曲聚之承而鍾之為野池計岡阜原田水道之委而聚<lb/>
之而鍾之為家池必二年以上代積焉代用焉為野池專<lb/>
可也隨積而用之皆計嵗用之數而為之容積二年以<lb/>
上者逓倍之或倍之容或倍其處為家池平其底中底<lb/>
而為之坎坎深二尺以渟其垢三分其底之徑以其一<lb/>
<pb n="KR3d0007_WYG_020-7b"/>
為坎之徑牆方則稱圜則固大者圜之小者方之大者<lb/>
圜而方者小則不畏深也牆之周或壁立或下侈而上<lb/>
弇之侈弇之數無定度雖為之土囊之口可也若上侈<lb/>
而下弇則寡容也中侈而上下弇則難為牆也無所取<lb/>
之或為之複池限之以牆中牆而為之竇以通之小者<lb/>
𣙗之大者牐之互輸寫之可抒清而去濁也代積而代<lb/>
用也若山麓原田陂陁之地則為壺漏之池髙下相承<lb/>
互輸寫之為野池利淺以羣飲六畜以溉田方其牆迤<lb/>
<pb n="KR3d0007_WYG_020-8a"/>
其一面以為涂欲為深者迤其底漸深之無坎為野池<lb/>
擇磽确之地不宜稼而水輳焉者可也是化無用為有<lb/>
用也<lb/>
　　注曰共與供同霤簷溝也容者通髙下廣狹所容<lb/>
　　受多寡之數也度池尺寸計容多寡用盤量倉窖<lb/>
　　術在九章算之粟米篇専獨也逓倍者二年則二<lb/>
　　倍三年則三倍也倍容者倍其大倍處者倍其多<lb/>
　　也倍大法亦用立方立圓術酌量作之在九章算<lb/>
<pb n="KR3d0007_WYG_020-8b"/>
　　之少廣篇方則稱者或稱其室或稱其庭兩方相<lb/>
　　稱也方牆而大懼或墮焉圓如井周相恃為固上<lb/>
　　弇不墮亦此理也侈廣弇斂也如本篇一圖之甲<lb/>
　　乙丙丁方池也辛壬癸子圓池也二形之外或有<lb/>
　　為長方者方之屬也有六角八角以上諸角形者<lb/>
　　圓之屬也惟所為之未暇詳也戊己丑寅底坎也<lb/>
　　乙庚辛壬壁立之牆也卯辰午未戌房氐亢上弇<lb/>
　　之池也卯未戌角土囊之口也複池兩池並也牆<lb/>
<pb n="KR3d0007_WYG_020-9a"/>
　　之實多寡大小髙下任意作之槷木杙也凡牐與<lb/>
　　𣙗或旁渫者附之以煗木之皮而塞之壺漏之池<lb/>
　　者從上而下位置如刻漏之壺其開竇輸寫亦若<lb/>
　　漏水相承也如本篇二圖之甲乙複池也丙丁限<lb/>
　　牆也午壬申竇也戊己庚辛壺漏之複池也壬其<lb/>
　　竇也癸子丑寅卯辰壺漏之三複池也酉與戌皆<lb/>
　　其竇也三以上任意作之其連接之處如庚至己<lb/>
　　丑至子淺深髙下亦任意作之迤之以為塗令人<lb/>
<pb n="KR3d0007_WYG_020-9b"/>
　　畜皆邐迤而下恒及水際也凡岡阜之下山陵之<lb/>
　　麓其地瀝脂故不宜稼其勢建瓴水則輳之牲降<lb/>
　　于阿取飲既便掣以灌田趨下易達也<lb/>
四曰築<lb/>
築有二下築底旁築牆築底者既作池平其底則以木<lb/>
杵杵之或以石碪碪之杵之碪之欲其堅也依池之周<lb/>
而為之牆或方石焉或瓴甋焉甃之以甃齊之灰甃必<lb/>
乘其界牆量池之小大淺深而為之厚不厭厚若複池<lb/>
<pb n="KR3d0007_WYG_020-10a"/>
則為共池而中甃其限牆仍甃為行水之竇壺漏之複<lb/>
池則各為池而穿行水之竇也牆畢以鵞卵之石或小<lb/>
石墊之其底厚五寸以上不厭厚既墊之復杵之或碪<lb/>
之不厭堅無惜其力亦欲其平也既堅既平以築齊之<lb/>
灰灌之又灌之滿焉實焉平焉浮于石而止復杵之或<lb/>
碪之有隙焉復灌之滿實平而止中底之坎亦杵之亦<lb/>
牆之亦墊之而灌之如法作之凡底與牆之交碪杵或<lb/>
不及焉則以邊杵築之其墊與灌必謹察之而加功焉<lb/>
<pb n="KR3d0007_WYG_020-10b"/>
壺漏之竇居水之衝必謹察之而加功焉凡牆皆以方<lb/>
長之石為之縁若遇大石焉而鑿之池以石為之底與<lb/>
牆與縁徑塗之有闕焉而為之縫亦杵之而牆之而縁<lb/>
之而墊之而灌之如法作之野池或土或石皆如之<lb/>
　　注曰乘界俗言騎縫也縁池面壓口也縫補也本<lb/>
　　篇三圖之甲乙丙木杵也丁邊杵也戊石碪也己<lb/>
　　辛己庚甃牆也庚辛石墊也本篇二圖之甲乙即<lb/>
　　共池也以意度之江海之濱平原易野土疏善壊<lb/>
<pb n="KR3d0007_WYG_020-11a"/>
　　必以甃牆處于山者如秦如晉厥土騂剛陶復陶<lb/>
　　穴壁立不墮若斯之處掘地為池雖無甃牆而徑<lb/>
　　塗之不亦可乎同志者請嘗試之<lb/>
五曰塗<lb/>
築畢候池之底既乾其十之八掃除之過乾則水沃之<lb/>
而後塗之塗之先以初齊厚五分池大者加二分之一<lb/>
池之底及周連塗之連塗之則周與底之交無罅也塗<lb/>
畢以木擊擊之欲其平以實也次日又擊之有罅焉以<lb/>
<pb n="KR3d0007_WYG_020-11b"/>
鐡槩槩之乾則以水沃而槩之無罅而止三日以後皆<lb/>
如之俟其乾十分之六而塗之中齊中齊之厚減其初<lb/>
二分之一亦擊之槩之次日以後皆如之候其乾十分<lb/>
之六而塗之末齊末齊之厚減其次二分之一亦擊之<lb/>
槩之次日以後皆如之候其乾十分之五以鐡槩摩之<lb/>
有罅焉以水沃而摩之周與底中坎之周與底複池之<lb/>
水竇皆同之凡周與底之交若竇必謹察之而加功焉<lb/>
凡塗瓴甋之牆或燥而不昵以石灰之水遍灑之作堊<lb/>
<pb n="KR3d0007_WYG_020-12a"/>
色乾而後塗之則昵凡塗石池與土池野池與家池皆<lb/>
同法凡擊欲其堅如石也摩欲其密如脂也欲其瑩如<lb/>
鏡也堅密以瑩更千萬年不渫也<lb/>
　　注曰本篇四圖之甲木擊也乙鐡槩也凡三和之<lb/>
　　灰無所不可用欲厚則四塗之五塗之任意加之<lb/>
　　四塗者初一中二末一五塗者初一中三末一末<lb/>
　　塗以飾宫室之牆欲令光潤者以雞子清或桐油<lb/>
　　和之如法擊摩之欲設色以所用色代瓦屑而和<lb/>
<pb n="KR3d0007_WYG_020-12b"/>
　　之石色為上草木為下<lb/>
六曰蓋<lb/>
家池之蓋有二曰平之曰穹之平有二曰石版曰木版<lb/>
皆平而羃之為之孔以出入水穹有三曰劵穹曰斗穹<lb/>
曰蓋穹方池皆券穹正方者或為斗穹圜池之屬皆蓋<lb/>
穹劵穹者形覆劵也又如截竹析其半而覆之兩和為<lb/>
之立牆斗穹者形覆斗也方其隅而四牆之趨其頂也<lb/>
皆以圜蓋穹者其形蓋也中髙而旁周皆下垂凡穹之<lb/>
<pb n="KR3d0007_WYG_020-13a"/>
空皆半規皆去縁尺而甃之甃之法皆架木以為模縁<lb/>
而成之甃以石則治之以趨規若瓴甋亦以趨規之模<lb/>
造之無之則以甃齊加損而合之穹之下為之竇以出<lb/>
入水在野者或穹之不則苫之或露之<lb/>
　　注曰平蓋出入之孔有二一居中當底坎之上以<lb/>
　　挹其渟汙也一近池之縁注水入之挈水出之大<lb/>
　　小皆無定度也本篇四圖之丙丁戊己庚券穹也<lb/>
　　丁戌戊巳方池兩縁也丁丙戊和牆也丙庚穹背<lb/>
<pb n="KR3d0007_WYG_020-13b"/>
　　也辛壬癸子丑斗穹也辛壬癸丑方池縁也子穹<lb/>
　　頂也依丑辛直線為牆漸狹而上以趨子其丑子<lb/>
　　辛子皆圓線餘三同之而結于子也寅卯辰午未<lb/>
　　蓋穹也寅卯未辰圓池縁也午穹頂也旁周趨上<lb/>
　　皆為圓線其全空皆半規圓之半也空皆半規者<lb/>
　　謂丁丙戊丑子壬未午寅皆半圜形也如是則固<lb/>
　　去縁尺者池口為道將跨池以居梁也趨規之勢<lb/>
　　今工人謂之橘房形也<lb/>
<pb n="KR3d0007_WYG_020-14a"/>
七曰注<lb/>
凡家池以竹木為承霤展轉達之其將入于池也為之<lb/>
露池迎輻輳之水蹔積焉以渟其滓既澱而後輸之露<lb/>
池之縁為竇焉以入于池露池之底為竇焉而他渫之<lb/>
皆以牐或以𣙗而節宣之凡雨之初零也必有滓也長<lb/>
夏之雨也必有酷熱之氣也則啟其下竇而池渫焉度<lb/>
可入也者塞之啟其上竇而輸之若水之來與地平不<lb/>
能為下竇者則澱其滓以時出之為新池候乾極而注<lb/>
<pb n="KR3d0007_WYG_020-14b"/>
之新注之水不食也既浹月更注之而後食之為二池<lb/>
者嵗食經年之水為三池者嵗食三年之水是恒得陳<lb/>
水焉水陳者良若為複池者既注之澄而後啟中牆之<lb/>
竇而輸之空池復注之如是更積之是恒得澄水焉凡<lb/>
池既盈而閉之則畜之金魚數頭是食水蟲或鯽魚是<lb/>
食水垢野池注之山原之水遂以畜諸魚可也魚之性<lb/>
有與牛羊相長者也<lb/>
　　注曰澱下凝也露池不羃也如本篇五圖之甲乙<lb/>
<pb n="KR3d0007_WYG_020-15a"/>
　　丙露池也丁上竇也戊下竇也新注不食灰氣入<lb/>
　　焉味惡也魚與牛羊相長者如鯶食羊豕之惡而<lb/>
　　肥鰱食鯶之惡而肥也<lb/>
　八曰挹<lb/>
家池之水深其挈之則以龍尾之車更深者為之玉衡<lb/>
之車恒升之車無立其足則以大石為墜闗巨木而置<lb/>
之無夾其筩則跨池為梁而置之既出而為槽以達之<lb/>
若挈瓶施繘焉亦從其梁中底之坎既澱焉為噏筩以<lb/>
<pb n="KR3d0007_WYG_020-15b"/>
去其澱噏筩者截竹而通其節或卷銅錫焉兩端塞之<lb/>
中底而為之孔孔之徑當底三分之一上端之旁為之<lb/>
孔無過三分一指可揜也揜其上孔而入之水至于底<lb/>
而啟之則自下孔入者皆澱也既盈揜而出之而傾之<lb/>
如是數入焉澱盡而止凡施筩亦從其梁野池之灌畦<lb/>
若田也亦以三車挈之置車亦如之池大者無跨其梁<lb/>
則跨之隅<lb/>
　　注曰足謂龍尾之下樞也玉衡之雙筩恒升之筩<lb/>
<pb n="KR3d0007_WYG_020-16a"/>
　　底也筩者玉衡之中筩恒升之筩上端也繘汲井<lb/>
　　繩也本篇五圖之己庚辛石闗巨木也壬癸梁也<lb/>
　　子丑噏筩也寅噏筩之底孔也卯旁孔也未申梁<lb/>
　　跨其隅也<lb/>
九曰修<lb/>
池無新故或渫焉修之則用細潤之石舂之簁之與灰<lb/>
同體亦與同量煑水百沸而投之和之日乾之復舂之<lb/>
簁之煑水投之如是四焉舂而簁之牛乳汁和之以塗<lb/>
<pb n="KR3d0007_WYG_020-16b"/>
其隙或以生漆和而塗之<lb/>
　　注曰同體等細也同量等分也<lb/>
<pb n="KR3d0007_WYG_020-17a"/>
</p>
<p>
<pb n="KR3d0007_WYG_020-18a"/>
</p>
<p>
<pb n="KR3d0007_WYG_020-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_020-19b"/>
水法附餘<lb/>
　髙地作井未審泉源所在其求之法有四<lb/>
　　第一氣試<lb/>
當夜水氣恒上騰日出即止今欲知此地水脉安在宜<lb/>
掘一地窖於天明辨色時人入窖以目切地望地面有<lb/>
氣如煙騰騰上出者水氣也氣所出處水脉在其下<lb/>
　　第二盤試<lb/>
望氣之法曠野則可城邑之中室居之側氣不可見宜<lb/>
<pb n="KR3d0007_WYG_020-20a"/>
掘地深三尺廣長任意用銅錫盤一具清油㣲微遍擦<lb/>
之窖底用木髙一二寸以搘盤偃置之盤上乾草蓋之<lb/>
草上土蓋之越一日開視盤底有水欲滴者其下則泉<lb/>
也<lb/>
　　第三缶試<lb/>
又法近陶家之處取瓶缶坯子一具如前銅盤法用之<lb/>
有水氣沁入瓶缶者其下泉也無陶之處以土甓代之<lb/>
或用羊羢代之羊羢者不受濕得水氣必足見也<lb/>
<pb n="KR3d0007_WYG_020-20b"/>
　　第四火試<lb/>
又法掘地如前篝火其底煙氣上升蜿蜒曲折者是水<lb/>
氣所滯其下則泉也直上則否<lb/>
　鑿井之法有五<lb/>
　　第一擇地<lb/>
鑿井之處山麓為上蒙泉所出隂陽適宜園林室屋所<lb/>
在向陽之地次之曠野又次之山腰者居陽則太熱居<lb/>
隂則太寒為下鑿井者察泉水之有無斟酌避就之<lb/>
<pb n="KR3d0007_WYG_020-21a"/>
　　第二量淺深<lb/>
井與江河地脉通貫其水淺深尺度必等今問鑿井應<lb/>
深㡬何宜度天時旱澇河水所至酌量加深幾何而為<lb/>
之度去江河逺者不論<lb/>
　　第三避震氣<lb/>
地中之脉條理相通有氣伏行焉强而密理中人者九<lb/>
竅俱塞迷悶而死凡山鄉髙亢之地多有之澤國鮮焉<lb/>
此地震之所由也故曰震氣凡鑿井遇此覺有氣䬃䬃<lb/>
<pb n="KR3d0007_WYG_020-21b"/>
侵人急起避之俟洩盡更下鑿之欲候知氣盡者縋燈<lb/>
火下視之火不滅是氣盡也<lb/>
　　第四察泉脉<lb/>
凡掘井及泉視水所從來而辨其土色若赤埴土其水<lb/>
味惡赤埴黏土也中為甓為瓦者是若散沙土水味稍<lb/>
淡若黒墳土其水良黒墳者色黒稍黏也若沙中帯細<lb/>
石子者其水最良<lb/>
　　第五澄水<lb/>
<pb n="KR3d0007_WYG_020-22a"/>
作井底用木為下磚次之石次之鉛為上既作底更加<lb/>
細石子厚一二尺能令水清而味美若井大者于中置<lb/>
金魚或鯽魚數頭能令水味美魚食水蟲及土垢故<lb/>
　試水美惡辨水髙下其法有五<lb/>
　　第一煑試<lb/>
取清水置淨器煑熟傾入白磁器中候澄清下有沙土<lb/>
者此水質惡也水之良者無滓又水之良者以煑物則<lb/>
易熟<lb/>
<pb n="KR3d0007_WYG_020-22b"/>
　　第二日試<lb/>
清水置白磁器中向日下令日光正射水視日光中若<lb/>
有塵埃絪緼如㳺氣者此水質惡也水之良者其澄澈<lb/>
底<lb/>
　　第三味試<lb/>
水元行也元行無味無味者真水凡味皆從外合之故<lb/>
試水以淡為主味佳者次之味惡為下<lb/>
　　第四稱試<lb/>
<pb n="KR3d0007_WYG_020-23a"/>
有各種水欲辨美惡以一器更酌而稱之輕者為上<lb/>
　　第五紙帛試<lb/>
又法用紙或絹帛之類色瑩白者以水蘸而乾之無跡<lb/>
者為上也<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_020-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農政全書卷二十<lb/>
</p>
<p>
</p>
  </div>
</body>
</text>
</TEI>
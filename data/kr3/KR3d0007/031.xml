<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>農政全書卷三十一</head> <lb/>
    <p>
<pb n="KR3d0007_WYG_031-1a"/>
欽定四庫全書<lb/>
　農政全書卷三十一<lb/>
　　　　　　　　　　　　明　徐光啓　撰<lb/>
　　蠶桑<lb/>
　　　總論<lb/>
易曰神農氏沒黄帝堯舜氏作通其變使民不倦垂衣<lb/>
裳而天下治蓋取諸乾坤<hi>疏黄帝已上衣鳥獸之皮其後人多獸少事或窮乏故以</hi>
<hi>絲麻布帛而製衣裳使民得宜也</hi>
<pb n="KR3d0007_WYG_031-1b"/>
禮記月令曰季春無伐桑柘<hi>鄭𤣥注曰愛養蠶食也</hi>
周禮曰馬質禁原蠶者注曰質平也主買馬平其大小<lb/>
之價直者原再也天文辰為馬蠶書蠶為龍精月直大<lb/>
火則浴其蠶種是蠶與馬同氣物莫能兩大故禁再蠶<lb/>
者為傷馬與<lb/>
尚書大傳曰天子諸侯必有公桑蠶室就川而為之大<lb/>
昕之朝夫人浴種于川<lb/>
春秋考異郵曰陽物大惡水故蠶食而不飲陽立於三<lb/>
<pb n="KR3d0007_WYG_031-2a"/>
春故蠶三變而後消死於三七二十一日故二十一日<lb/>
而繭<lb/>
淮南子曰原蠶而一歲再登非不利也然王者法禁之<lb/>
為其殘桑也<lb/>
俞益期牋曰日南蠶八熟繭軟而薄椹採少多<lb/>
楊泉物理論曰使人之養民如蠶母之養蠶其用豈徒<lb/>
絲而已哉<lb/>
五行書曰欲知蠶善惡常以三月三日天陰如無日不<lb/>
<pb n="KR3d0007_WYG_031-2b"/>
見雨蠶大善<hi>又法埋馬牙齒於槌下令宜蠶</hi>
王禎蠶繅篇曰淮南王蠶經云黄帝元妃西陵氏始蠶<lb/>
蓋黄帝制作衣裳因此始也其後禹平水土禹貢所謂<lb/>
桑土既蠶其利漸廣禮月令曰季春之月具曲植蘧筐<lb/>
后妃齋戒親東鄉躬桑禁婦女毋觀<hi>毋觀去容飾也</hi>省婦使以<lb/>
勸蠶事<hi>婦使謂縫線紐串之事</hi>蠶事既登分繭稱絲效功以供郊<lb/>
廟之服無有敢惰及考之歴代皇后與諸侯夫人親蠶<lb/>
之事昭然可見况庶人之婦可不務乎<lb/>
<pb n="KR3d0007_WYG_031-3a"/>
王禎繭館序曰繭館皇后親蠶之所古公桑蠶室也周<lb/>
制天子諸侯必有公桑蠶室近川而為之築宫仞有三<lb/>
尺　牆而外閉之后妃齋戒享先蠶而躬桑以勸蠶事<lb/>
后妃親蠶儀曰皇后躬桑始捋一條執筐受桑捋三條<lb/>
女尚書跪曰可止執筐者以桑授蠶母以桑適金室前<lb/>
漢文帝紀詔皇后親桑以奉祀服景帝詔后親桑為天<lb/>
下先元帝王皇后為太后幸繭館率皇后及列夫人桑<lb/>
明帝時皇后諸后夫人蠶魏文帝黄初中皇后蠶于北<lb/>
<pb n="KR3d0007_WYG_031-3b"/>
郊遵周典也晉武帝太康中立蠶宫皇后躬桑依漢魏<lb/>
故事宋孝武立蠶觀后親桑循晉禮也北齊置蠶宫皇<lb/>
后躬桑於所後周制皇后至蠶所桑隋制皇后親桑於<lb/>
位唐太宗貞觀元年皇后親蠶顯慶元年皇后武氏先<lb/>
天二年皇后王氏乾元二年皇后張氏並見親蠶禮𤣥<lb/>
宗開元中命宫中食蠶親自臨視宋開寳通禮郊祀録<lb/>
並有后親蠶祝辭此歴代后妃親蠶之事采之史編昭<lb/>
然可見兹特冠於篇首庶有國家者按圗考譜知繭館<lb/>
<pb n="KR3d0007_WYG_031-4a"/>
之不徒名也賦云惟蠶有功於世歸美廣物産之貨貲<lb/>
作生人之衣被中春之月天子詔后以躬桑大昕之朝<lb/>
内宰時期而命祀於是詣靈壇降寳殿翠障夾乎道周<lb/>
鳳輦翔于畿甸順春氣於東方朝先蠶於北面具夫青<lb/>
縹之服<hi>皇后蠶服青上縹下深衣</hi>侑以芳馨之薦九宫傾動藹然際<lb/>
以成陪班三獻禮成沛矣迎祥於囘眷當其疊承寵命<lb/>
適對韶光擇世婦於吉卜受鞠衣於明堂<hi>月令三月薦鞠衣祭先帝</hi>
<hi>於明堂</hi>所以崇開禁館始入公桑援條有三聴女尚書之<lb/>
<pb n="KR3d0007_WYG_031-4b"/>
勸止執筐不再受宫大人之是將體之以坤儀之柔順<lb/>
視之以母道之慈良破蟻以來庶養至於千簿獻繭之後<lb/>
諒化被於多方是以命繅治之成絲就趨工而俟織𤣥<lb/>
黄朱緑染各精明黼黻文章<hi>古者獻繭使繅遂朱緑之𤣥黄之以為黼黻文章</hi>
叅同品色<hi>繭館圖不載</hi>
王禎先蠶壇序曰先蠶猶先酒先飯祀其始造者壇築<lb/>
土為祭所也黄帝元妃西陵氏始蠶即先蠶也<hi>按黄帝元妃西</hi>
<hi>陵氏曰儽祖始勸蠶稼月大火而浴種夫人副褘而躬桑乃獻繭稱絲織袵之功因之廣織以供郊廟之服皇</hi>
<pb n="KR3d0007_WYG_031-5a"/>
<hi>圖要覽云伏羲化繭西陵氏養蠶淮南王蠶經云西陵氏勸蠶稼親蠶始此</hi>禮月令季春是<lb/>
月也后妃齋戒享先蠶而躬桑以勸蠶事周禮天官内<lb/>
宰仲春詔后帥外内命婦始祭於北郊<hi>蠶於北郊以純陰也</hi>漢禮<lb/>
儀志皇后祀先蠶禮以中牢魏黄初中置壇於北郊依<lb/>
周典也晉置先蠶壇髙一丈方二丈四出陛陛廣五尺<lb/>
皇后至西郊親祭躬桑北齊先蠶壇五尺方二丈四髙<lb/>
陛陛各五尺外兆四十步面開一門皇后升壇祭畢而<lb/>
桑後周皇后至先蠶壇親饗隋制宫北三里壇髙四尺<lb/>
<pb n="KR3d0007_WYG_031-5b"/>
皇后以太牢制幣而祭唐置壇在長安宫北苑中髙四<lb/>
尺周圍二十步皇后並有事於先蠶其儀備開元禮宋<lb/>
用北齊之制築壇如中祠禮通禮義纂后親享先蠶貴<lb/>
妃亞獻昭儀終獻夫蠶祭有壇稽之歴代雖儀制少異<lb/>
然皆遞相沿襲餼羊不絶知禮之不可獨廢有天下國<lb/>
家者尚鑒兹哉<hi>有圖不載</hi>
王禎蠶神序曰蠶神天駟也天文辰為龍蠶辰生又與<lb/>
馬同氣謂天駟即蠶神也淮南王蠶經云黄帝元妃西<lb/>
<pb n="KR3d0007_WYG_031-6a"/>
陵氏始蠶至漢祀宛窳婦人寓氏公主蜀有蠶女馬頭<lb/>
娘此歴代所祭不同然天駟為蠶精元妃西陵氏為先<lb/>
蠶實為要典若夫漢祭宛窳婦人寓氏公主蜀有蠶女<lb/>
馬頭娘又有謂三娘為蠶母者此皆後世之溢典也然<lb/>
古今所傳立像而祭不可遺闕故附之稽之古制后妃<lb/>
祭先蠶壇壝牲幣如中祠此古后妃親蠶祭神禮也蠶<lb/>
書云卧種之日詰旦升香割雞設醴以禱先蠶此庶人<lb/>
之祭也自天子后妃至於庶人之婦事神之禮雖有不<lb/>
<pb n="KR3d0007_WYG_031-6b"/>
同而敬奉之心一是諒為知所本矣乃作祈報之辭曰<lb/>
<hi>祈</hi>惟蠶之神伊駟有星惟蠶之神伊昔著名氣鍾於此<lb/>
孕卵而生既桑而育既眠而興神之福汝有箔皆盈尚<lb/>
冀終惠用彰厥靈簇老獻瑞繭盆效成敬獲吉卜願契<lb/>
心盟神宜享之祈祀惟馨<hi>報</hi>龍精一氣功被多方繼當<lb/>
是歲神降于桑載生載育來福來祥錫我繭絲製此衣<lb/>
裳室家之慶閭里之光敬帥長㓜詰旦升香設殽于俎<lb/>
奠醴於觴工祝致告神德彌彰<hi>有圖不載</hi>
<pb n="KR3d0007_WYG_031-7a"/>
郭子章蠶論曰木各有所宜土惟桑亡不宜桑亡不宜<lb/>
故蠶無不可事豳風之詩曰女執懿筐遵彼微行爰求<lb/>
柔桑則豳可蠶將仲子之詩曰無折我樹桑則鄭可蠶<lb/>
車粼之詩曰阪有桑隰有楊則秦可蠶氓之詩曰桑之<lb/>
未落其葉沃若桑之落矣其黄而隕桑中之詩曰期我<lb/>
乎桑中則衛可蠶皇矣之詩曰攘之剔之其檿其柘桑<lb/>
柔之詩曰菀彼桑柔其下侯旬則周可蠶禹貢兖州桑<lb/>
土既蠶厥篚織文則魯可蠶青州厥篚檿絲管子亦曰<lb/>
<pb n="KR3d0007_WYG_031-7b"/>
五粟之土其檿其桑則齊可蠶荆州厥篚𤣥纁則楚可<lb/>
蠶孟子告梁惠王曰五畆之宅樹之以桑十畆之詩曰<lb/>
十畆之間桑者閒閒則梁可蠶蠶叢都蜀衣青衣教民<lb/>
蠶桑則蜀可蠶猶之農夫之於五榖非龍堆狐塞極寒<lb/>
之區猶可耕且穫也今天下蠶事疎濶矣東南之機三<lb/>
吳越閩最夥取給於湖繭西北之機潞最工取給於閬<lb/>
繭予道湖閬女桑姨桑參差牆下未嘗不羨二郡女紅<lb/>
之厪而病四逺之惰也夫一女不績天下必有受其寒<lb/>
<pb n="KR3d0007_WYG_031-8a"/>
者而况乎半天下女不績也豈苐五十之老帛無所出<lb/>
不績則逸逸則滛滛則男子為所蠧蝕而風俗日以頽<lb/>
壞今天下門内之德不甚質貞每嵗奏牘姦滛十五毋<lb/>
亦蠶教不興使然與公父文伯母曰王后親織𤣥紞公<lb/>
侯夫人加之以紘綖卿之内子為大帶命婦成祭服列<lb/>
士之妻加之以朝服自庶士以下皆衣其夫社而賦事<lb/>
烝而獻功男女効績愆則有辟古之制也彼大夫之家<lb/>
而主猶績奈何今天下女習於逸以趨慆淫乎國家蠶<lb/>
<pb n="KR3d0007_WYG_031-8b"/>
桑載在令甲凡民田五畆至十畆者栽桑麻木棉各半<lb/>
畆十畆以上者倍之田多者以是為差特廢不舉耳故<lb/>
月令躬蠶之禮魯毋績愆之辟與令甲桑麻之數此三<lb/>
者不可謂迂而不講也<lb/>
　　　養蠶法<lb/>
永嘉記曰永嘉有八輩蠶蚖珍蠶<hi>三月績</hi>柘蠶<hi>四月初績</hi>蚖蠶<lb/>
<hi>四月初績</hi>愛珍<hi>五月/績</hi>愛蠶<hi>六月/末績</hi>寒珍<hi>七月/末績</hi>四出蠶<hi>九月初績</hi>寒蠶<lb/>
<hi>十月績</hi>凡蠶再熟者前輩皆謂之珍養珍者少養之愛蠶<lb/>
<pb n="KR3d0007_WYG_031-9a"/>
者故蚖蠶種也蚖珍三月既績出蛾取卵七八日便剖<lb/>
卵蠶生多養之是為蚖蠶欲作愛者取蚖珍之卵藏内<lb/>
甖中随器大小亦可拾紙葢覆器口安硎泉冷水中使<lb/>
冷氣折其出勢得三七日然後剖生養之謂之愛珍亦<lb/>
呼愛子績成繭出蛾卵卵七日又剖成蠶多養之此則<lb/>
愛蠶也藏卵時勿令見人應用二七赤豆安器厎臘月<lb/>
桑柴二七枝以麻卵紙當令水髙下與種相齊若外水<lb/>
髙則卵死不復出若外水下卵則冷氣少不能折其出<lb/>
<pb n="KR3d0007_WYG_031-9b"/>
勢不能折其出勢則不得三七日不得三七日雖出不<lb/>
成也不成者謂徒績成繭出蛾生卵七日不復剖生至<lb/>
明年方生耳欲得陰樹下亦有泥器三七日亦有成者<lb/>
雜五行書曰二月上壬取土泥屋四角宜蠶吉<hi>案今世有三卧</hi>
<hi>一生蠶四卧再生蠶白頭蠶頡石蠶楚蠶黒蠶有一生再生之異灰兒蠶秋母蠶秋中蠶老秋兒蠶秋末老獬</hi>
<hi>兒蠶錦兒蠶同繭蠶或二蠶三蠶共為一繭凡三卧四卧皆有絲綿之别凡蠶從小與大者乃至大入簇得飼</hi>
<hi>荆魯二桑小食則桑中與魯桑荆有裂腹之患也</hi>
齊民要術曰收取種繭必取居簇中者<hi>近上則絲薄近下則子不生也</hi>
<pb n="KR3d0007_WYG_031-10a"/>
屋欲四面開牕紙糊厚為籬屋内四角著火<hi>火若在一處則冷熱</hi>
<hi>不均</hi>初生以毛掃<hi>用荻掃則傷蠶𤣥扈先生曰毛掃亦傷蠶用桑葉葢覆即自生矣</hi>調火<lb/>
令冷熱得所<hi>熱則焦燥冷則長遲</hi>比至在眠常須三箔中箔上安<lb/>
蠶上下空置<hi>下箔障土氣上箔防塵埃</hi>小時採桑著懷中令煖然後<lb/>
切之<hi>蠶小不用見露氣得人體則衆惡除</hi>每飼蠶卷牕幃飼訖還下<hi>蠶見明則</hi>
<hi>食食多則生長</hi>老時值雨者則壞繭宜於屋裏簇之薄布薪於<lb/>
箔上散蠶訖又薄以薪覆之一槌得安十箔<lb/>
又法以大蓬蒿為薪散蠶令遍懸之於棟梁椽柱或垂<lb/>
<pb n="KR3d0007_WYG_031-10b"/>
繩鈎戈鴞爪龍牙上下數重所在皆得懸訖薪下微生<lb/>
炭火以煖之得煖則作速稍寒則作遲令人候看熱則<lb/>
去火蒿蓬生凉無鬱浥之憂死蠶旋墜無汚繭之患沙<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>不住無瘢痕之疵鬱浥則難練繭汚則絲散瘢痕則<lb/>
無用蓬蒿簇亦良<hi>𤣥扈先生曰勝今簇逺甚而人不用之何故</hi>其外簇者晩<lb/>
遇天寒則全不作繭用火易練而絲明日曝死者雖白<lb/>
而漕脆膁練長衣著幾將倍矣甚者虚實失歲功堅脆<lb/>
懸絶資生要理安可不知哉<lb/>
<pb n="KR3d0007_WYG_031-11a"/>
崔寔曰三月清明節令蠶妾治蠶室除隙穴具槌持箔<lb/>
籠<lb/>
王禎曰育蠶之法始於擇種收繭取簇之中向陽明浄<lb/>
厚實者蛾出第一日者名苗蛾末後出者名末蛾皆不<lb/>
可用次日以後出者取之鋪連於槌箔雄雌相配至暮<lb/>
抛去雄蛾將母蛾於連上匀布所生子環堆者皆不用<lb/>
<hi>黄省曽曰放子必覆而暗之見光則其子遊散連必桑皮紙出於南潯</hi>生子數足更就連<lb/>
上令覆養三五日<hi>黄省曾曰覆三五日則氣乃固</hi>掛時須蠶子向外恐<lb/>
<pb n="KR3d0007_WYG_031-11b"/>
有風磨損其子<hi>黄省曾曰貫連須用桑皮忌苧麻之線懸子凉處忌煙薰日炙之所</hi>冬節<lb/>
及臘八日浴時無令水極凍浸二日取出復掛年節後<lb/>
瓮内豎連須使玲瓏每十數日日髙時一出每陰雨止<lb/>
即便曬暴<hi>黄省曽日臘月十二浸之於鹽滷至二十四而出則利於繰絲或日臘八日以桑柴灰或</hi>
<hi>草灰淋汁以蠶連浸焉一日而出繼以雪水浸之懸乾或懸桑木之上以冒雨雪三宿而收之則耐養二月十</hi>
<hi>二浴清明之曉則綿紙褁之藏於厨内俟桑芽如茶匙大則綿絮裹之暮也覆以所服之煖衣晨也覆以所蓋</hi>
<hi>之煖被既出也溫以火未出也禁以火焙其浸也用桑條之灰濕其連而後摻之摺而浸之於滷中即鹽化之</hi>
<hi>水有分兩恐其浮也以磁器壓之其至二十四出也用河水滌去其灰或置之扁中而沃而後凉之掛之則至</hi>
<pb n="KR3d0007_WYG_031-12a"/>
<hi>春生否者陰不至於費葉至二月十二浴以菜花野菜花韭花桃花白豆花揉之水中而浴之蛾之放子也一</hi>
<hi>夜而止否則生蟻不齊</hi>蠶子變色要在遲速由己勿致損自變桑<lb/>
葉已生自辰巳間將瓮内取出舒卷提掇亦無度數但<lb/>
要第一日變三分第二日變七分却用子密糊封了還<lb/>
瓮内收藏至第三日午時又出連舒卷須要變至十分<lb/>
其蠶屋火倉蠶箔並須預備蠶屋宜髙廣牕户虚明易<lb/>
辨眠起仍上於行撁各置照牕每臨早暮以助髙明下<lb/>
就附地列置風竇令可啓閉以除濕鬱若新泥濕壁用<lb/>
<pb n="KR3d0007_WYG_031-12b"/>
熱火薰乾牕上用浄白紙新糊門牕各掛葦簾藁薦下<lb/>
蟻之時勿用雞翎等物掃拂惟在詳款稀匀不至驚傷<lb/>
稠疊生齊取葉著懷中令煖用利刀切極細篩於器内<lb/>
蓐紙上匀薄將連合於葉上蟻聞葉香自下或過時不<lb/>
下連及縁上連背者並棄養蠶蟻時先辟東間一間四<lb/>
角挫壘空龕狀如三暑以均火候謂屋小則易收火氣<lb/>
也停眠前後則徹去擇日安搥每搥上下閑鋪三箔上<lb/>
承塵埃下隔濕潤鋪砌碎桿草於上中箔以備分擡用<lb/>
<pb n="KR3d0007_WYG_031-13a"/>
細切搗軟稈草匀鋪為蓐又揉浄紙粘成一片鋪蓐上<lb/>
安蠶初生色黒漸漸加食三日後漸變白則向食宜少<lb/>
加厚變青則正食宜益加厚復變白則慢食宜少減變<lb/>
黄則短食宜愈減純黄則停食謂之正眠眠起自黄而<lb/>
白自白而青自青復白自白而黄又一眠也每眠例如<lb/>
此候之以加減食凡葉不可帶雨露及風日所乾或浥<lb/>
臭者食之令生諸病常收三日葉以備霖雨則蠶常不<lb/>
食濕葉且不失飢採葉歸必疎爽於室中待熱氣退乃<lb/>
<pb n="KR3d0007_WYG_031-13b"/>
與食蠶時晝夜之間大槩亦分四時朝暮類春秋正晝<lb/>
如夏夜深如冬寒暄不一雖有熟火各合斟量多少不<lb/>
宜一例自初生至兩眠正要溫煖蠶母須著單衣以為<lb/>
體測自覺身寒則蠶必寒便添熟火自身覺熱蠶亦必<lb/>
熱約量去火一眠之後但天氣晴明巳午之間時暫掲<lb/>
起牕間簾薦以通風日南風則捲北牕北風則捲南牕<lb/>
放入倒溜風氣則不傷蠶大眠起後飼罷三頓翦開牕<lb/>
紙透風日必不頓驚生病大眠之後捲簾薦去牕紙天<lb/>
<pb n="KR3d0007_WYG_031-14a"/>
氣炎熱門口置瓮旋添新水以生凉氣如遇風雨夜凉<lb/>
却當將簾薦放下其間自小至老蠶滋長則分之沙燠<lb/>
厚則擡之失分則稠疊失擡則蒸濕蠶柔軟之物不禁<lb/>
揉觸小而分擡人知愛䕶大而分擡或懶倦而不知顧<lb/>
惜久堆亂積逺擲髙抛損傷生疾多由於此蠶自大眠<lb/>
後十五六頓即老得絲多少全在此數北蠶多是三眠<lb/>
南蠶俱是四眠日見有老者量分數減飼侯十蠶九老<lb/>
方可入簇值雨則壞繭南方例皆屋簇北方例皆外簇<lb/>
<pb n="KR3d0007_WYG_031-14b"/>
然南簇在屋以其蠶少易辦多則不任北方蠶多露簇<lb/>
率多損壓壅閼南北簇法俱未得中今有善蠶者一説<lb/>
南北之間蠶少疎開牕户屋簇之則可蠶多選於院内<lb/>
搆長春草厦内制蠶簇週以木架平鋪蒿梢布蠶於上<lb/>
用蓆泊圍䕶自無簇病實良策也<hi>蠶簇見圖譜</hi>又有夏蠶秋<lb/>
蠶夏蠶自蟻至老俱宜涼惟忌蚊蠅蟲秋蠶初宜涼漸<lb/>
漸宜煖亦因天時漸涼故也簇與繰絲法同春蠶南方夏<lb/>
蠶不中繰絲惟堪線纊而已凡繭宜併于忙擇凉處薄<lb/>
<pb n="KR3d0007_WYG_031-15a"/>
攤蛾自遲出免使抽繰相逼恐有不及則有瓮浥籠蒸<lb/>
之法士農必用云繰絲之訣惟在細圓匀𦂳使無褊慢<lb/>
節核麄惡不匀也繰絲有熱釜冷盆之異然皆必有繰<lb/>
車絲軠然後可用熱釜要大置於釜上接一杯甑添水<lb/>
至甑中八分滿甑中用一板欄斷可容二人對繰也水<lb/>
須當熱旋旋下繭多下則繰不及煑損此可繰麄絲單<lb/>
繳者雙繳者亦可但不如冷盆所繰潔浄光瑩也冷盆<lb/>
要大先泥其外用時添水八九分水宜温煖長匀無令<lb/>
<pb n="KR3d0007_WYG_031-15b"/>
乍寒乍熱可繰全繳細絲中等繭可繰雙繳比熱釜者<lb/>
有精神而又堅韌也南北蠶繰之事摘其精妙筆之於<lb/>
書以為必效之法業蠶者取其要訣歳嵗必得庶上以<lb/>
廣府庫之貨資下以備生民之纊帛開利之源莫此為<lb/>
大<lb/>
元孟祺農桑輯要論蠶性曰蠶之性在連則宜極寒成<lb/>
蟻則宜極煖停眠起宜温大眠後宜涼臨老宜漸煖入<lb/>
簇則宜極煖<hi>黄省曽曰蠶之性喜静而惡喧故宜静室喜煖而惡濕故宜板室室静可以避人聲</hi>
<pb n="KR3d0007_WYG_031-16a"/>
<hi>之喧閙室密可以避南風之襲吹室板可以辟地氣之蒸鬱</hi>
務本新書曰養蠶之法繭種為先今時摘繭一槩併堆<lb/>
箔上或因繰絲不及有蛾出者便就出種罨壓熏蒸因<lb/>
熱而生决無完好其母病則子病誠由此也今後繭種<lb/>
開簇時須擇近上向陽或在苫草上者此乃强良好繭<lb/>
<hi>農桑要㫖云繭必雌雄相半簇中在上者多雄下者多雌○陳志𢎞云雄繭尖細𦂳小雌者圓曼厚大</hi>另<lb/>
摘出於通風凉房内浄箔上一一單排日數既足其蛾<lb/>
自生免熏罨鑚延之苦此誠胎教之最先若有拳翅秃<lb/>
<pb n="KR3d0007_WYG_031-16b"/>
睂焦脚焦翅焦尾熏黄赤肚無毛黑紋黑身黑頭先出<lb/>
末後生者揀出不用止留完全肥好者匀稀布於連上<lb/>
擇髙明凉處置箔鋪連箔下地須灑掃潔浄蠶連厚紙<lb/>
為上薄紙不禁浸浴<hi>野語云連用小灰紙更妙</hi>候蛾生足移蛾下連<lb/>
屋内一角空處豎立柴草散蛾於上至十八日後西南<lb/>
浄地掘阬貯蛾上用柴草搭合以土封之庶免禽蟲傷<lb/>
食蓋有功於人理當如此<lb/>
農桑㫖要云將蛾作三阬埋種田地内能使地中數年<lb/>
<pb n="KR3d0007_WYG_031-17a"/>
不生刺芥<lb/>
士農必用曰蠶事之本惟在謹於謀始使不為後日之<lb/>
患蠶眠起不齊由於變生之不一變生之不一由於收<lb/>
種之不得其法故曰惟在謹於謀始<lb/>
又曰取簇中腰東南明淨厚實繭蛾第一日出者名苗<lb/>
蛾不可用<hi>屋中置柴草上放不用蛾</hi>次日以後出者可用每一日所<lb/>
出為一等輩各於連上寫記後來下蛾時各為一等輩<lb/>
二日相次為一輩猶可次三日者則不可為將來成蠶<lb/>
<pb n="KR3d0007_WYG_031-17b"/>
眠起不能齊極為患害另作一輩養則可末後出者名<lb/>
末蛾亦不可用鋪連於搥箔上雌雄相配當日可提掇<lb/>
連三五次<hi>去其尿也</hi>至末時後款摘去雄蛾<hi>放在苗娥一處</hi>
務本新書曰深秋桑葉未黄多廣收拾曝乾搗碎於無<lb/>
煙火處收頓春蠶眠後用<lb/>
士農必用曰桑欲落時捋葉<hi>未欲落捋傷來年桑眼已落者短津味泥封收固</hi>
至臘月内搗磨成麫<hi>臘月内製者能消蟲熱病瓮器内可多收飼蠶餘剰做牛料牛食甚</hi>
<hi>美</hi>
<pb n="KR3d0007_WYG_031-18a"/>
務本新書曰臘八日新水浸菉豆<hi>每箔約半升</hi>薄攤晒乾又<lb/>
浄淘白米<hi>每箔約半升</hi>控乾以上二物背隂處收頓以備大<lb/>
眠起用拌葉飼蠶<lb/>
務本新書曰冬月宜收牛糞堆聚<hi>春月旋拾恐臨時闕少</hi>春暖踏<lb/>
成墼子曬乾苫起煙時香氣宜蠶<lb/>
士農必用曰臘月曝牛糞春碾搥碎一半收起一半用<lb/>
水拌匀杵築為墼<lb/>
務本新書曰臘月刈茅草作蠶蓐則宜蠶<lb/>
<pb n="KR3d0007_WYG_031-18b"/>
士農必用曰收黄蒿豆稭桑梢<hi>其餘梢乾勁不臭氣者亦可</hi>
士農必用曰修治苫薦榖草黄野草皆可<hi>但必令𦂳密一頭截</hi>
<hi>齊一頭留梢者為苫兩頭齊截者為薦也○野語云苫用茅草上簇輕快又不蒸熱</hi>
士農必用曰蠶具及繰絲器皿務要寛廣<hi>搥箔椽切刀鎌斧軠釡等</hi>
<hi>熱絲則釡宜大冷絲則釜宜小盆欲大其竈臨時治之</hi>舂磨米麵<hi>蠶忙時不及也</hi>
黄省曾曰切桑之刀宜濶而利其方筐之制縱八尺廣<lb/>
六尺其圓箔之造在盤門張公橋有火箱蠶自蟻而三<lb/>
眠用之<lb/>
<pb n="KR3d0007_WYG_031-19a"/>
齊民要術曰修屋欲四面開牕紙糊為籬<hi>崔寔曰二月清明治蠶屋</hi>
<hi>塗隙穴</hi>收拾火氣蠶小時將牛糞墼子燒令無煙移入龕<lb/>
内頓放如無壁龕等止於搥箔四向約量頓火<hi>近兩眠則止</hi>
若寒熱不均後必眠起不齊又今時蠶屋内素無禦寒<lb/>
熟火止是旋燒柴薪煙氣籠熏太甚蠶蘊多成黑<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
士農必用曰治火倉屋當中掘一阬闊狹深淺量屋大<lb/>
小<hi>謂如一三間四椽屋四方一面可闊四尺随屋大小加減</hi>阬周圍塼坯接壘髙二<lb/>
尺長粘泥泥了通計深四尺細碎乾牛糞阬底上鋪攤<lb/>
<pb n="KR3d0007_WYG_031-19b"/>
一層厚三四指<hi>臘月所收搥碎者</hi>帶根節麄乾柴於糞上鋪一<lb/>
層<hi>五寸以上徑者凡桑榆槐等堅硬者皆可</hi>柴上又鋪糞一層於柴空隙處<lb/>
築得極實<hi>慎不可虚虚則火熖起傷屋又熟火不能長久</hi>糞柴相間樁阬滿上<lb/>
復用糞厚蓋了約蠶生前七八日糞上煨熟火黒黄煙<lb/>
五七日於蠶蛾生前一日少開門出盡煙即閉了<hi>恐煖氣出</hi>
其柴糞陷下已成熟火<hi>蠶小喜煖怕煙不可用生火又生火或驟或歇不能均匀此火</hi>
<hi>既熟絶無煙氣一兩月不减不動便如無火用柴枝剔撥便煙氣熏騰也上必壘髙二尺者欲使火氣上騰至</hi>
<hi>室中散布均匀又防寅夜人行誤陷八也</hi>其屋乾透其壁皆煖黑婆等諸蟲<lb/>
<pb n="KR3d0007_WYG_031-20a"/>
盡熏了牛糞熏屋大宜蠶也<hi>蠶喜牛糞牛喜蠶沙</hi>糊牕牕上故紙<lb/>
却用浄白紙替換<hi>外莫捲草薦旋扯故紙糊新紙不使熱氣出去</hi>每一牕上嵌<lb/>
四大捲牕<hi>宜密</hi>
士農必用曰上下二箔上皆鋪切碎稈草中一箔用切<lb/>
碎搗軟稈草為蓐鋪案平匀仍須四邊留箔楂五七寸<lb/>
揉浄紙粘成一段可所鋪蓐大鋪於中箔蓐上<hi>揉紙極軟如綿</hi>
<hi>○要㫖云厎箔須鋪二領蠶蟻生後每日日高捲出一領曬至日斜復布於生蠶箔厎明日又將厎箔徹出曬</hi>
<hi>曝如前畨覆鋪藉使受自然陽和之氣停眠起食然後徹去</hi>
<pb n="KR3d0007_WYG_031-20b"/>
務本新書曰清明將瓮中所頓蠶連遷於避風溫室酌<lb/>
中處懸掛<hi>太髙傷風太下傷土</hi>糓雨日將連取出通見風日那表<lb/>
為裏左捲者却右捲右捲者却左捲每日交換捲那捲<lb/>
罷依前收頓比及蠶生均避風日生發匀齊<hi>要㫖云清明後種初</hi>
<hi>變經和肥滿再變尖圓其中如春栁色再變蟻周盤其中如逺山色此必收之種也若頂平焦乾及蒼黄赤色</hi>
<hi>便不可養此不收之種也</hi>
士農必用曰蠶子變色惟在遲速由己不致損傷自變<lb/>
<hi>視桑葉之生以定變子之日須治之三日以色齊為準農語云蠶欲三齊子齊蟻齊蠶齊是也</hi>其法桑<lb/>
<pb n="KR3d0007_WYG_031-21a"/>
葉已生自辰巳間於風日中將瓮内連取出舒卷提掇<lb/>
舒時連背向日曬至温不可至熱<hi>凡一舒一捲時將元捲向外者却捲向裏</hi>
<hi>元向裏者却捲向外横者豎捲豎者横卷以至兩頭捲來中間相合</hi>舒捲無度數但要第<lb/>
一日十分中變灰色者變至三分收了次二日變至七分收<lb/>
了此二日收了後必須用紙密糊封了如法還瓮内收<lb/>
藏至第三日於午時後出連舒捲提掇<hi>展連手提之凡宜日日數遍</hi>
須要變至十分<hi>第三次必須至午時後出連者恐第一次先變者先生螘也螘生在己午時之</hi>
<hi>前過午時便不生</hi>
<pb n="KR3d0007_WYG_031-21b"/>
桑蠶直説曰欲疾生者頻舒捲捲之須虚謾欲遲生者<lb/>
少舒捲捲之須𦂳實<lb/>
士農必用曰生蟻惟在凉暖知時開掯得法使之莫有<lb/>
先後也<hi>生蟻不齊則其蠶眠起至老俱不能齊也</hi>其法變灰色已全以兩連<lb/>
相合鋪於一浄箔上𦂳捲了兩頭繩束卓立於無煙浄<lb/>
涼房内第三日晩取出展箔蟻不出為上若有先出者<lb/>
雞翎掃去不用<hi>名行馬螘留則蠶不齊</hi>每三連虚捲為一卷放在<lb/>
新煖蠶屋内<hi>搥匝下隔箔上</hi>候東方白將連於院内一箔上單<lb/>
<pb n="KR3d0007_WYG_031-22a"/>
鋪<hi>如有露於涼房中或棚下</hi>待半頓飯時移連入蠶房就地一箔上<lb/>
單鋪少間黑蟻齊生<hi>並無一光一後者</hi>和蟻秤連記寫分兩<lb/>
博聞録曰用地桑葉細切如絲髮摻浄紙上却以蠶種<lb/>
覆於上其子聞香自下切不得以鵞翎掃撥<lb/>
務本新書曰農家下蟻多用桃杖畨連敲打蟻下之後<lb/>
却掃聚以紙包褁秤見分量布在箔上已後節節病生<lb/>
多因此弊今後比及蟻生當匀鋪蓐草<hi>蓐宜搗輭</hi>煻火内燒<lb/>
棗一二枚先將蠶紙秤見分兩次將細細撡在蓐上蟻<lb/>
<pb n="KR3d0007_WYG_031-22b"/>
要匀稀連必頻移生盡之後再秤空連便知蠶蟻分兩<lb/>
依此生蠶百無一損今時謂如下蟻二兩往往止布一<lb/>
蓆重疊密壓不無損傷今後下蟻三兩决合匀布一箔<lb/>
<hi>若分兩多少騐此差分</hi>又慎莫貪多謂如己力止合放蟻三兩因<lb/>
為貪多便放四兩以致桑葉房屋椽箔人力柴薪俱<lb/>
各不給因而兩失<lb/>
士農必用曰下蟻惟在詳款稀匀使不至驚傷而稠疊<lb/>
<hi>是時蠶母沐浴淨衣入蠶屋蠶屋内焚香又將院内雞犬孳畜逐向逺處恐驚新螘也</hi>蟻生既齊<lb/>
<pb n="KR3d0007_WYG_031-23a"/>
取新葉用快利刀切極細<hi>須下蟻時旋切則葉查上有津若用刀預切下則查乾無</hi>
<hi>津</hi>用篩子篩於中箔蓐紙上務要匀薄<hi>須用篩子能匀不匀則食偏篩</hi>
<hi>用竹編篩子亦可秫黍䕸亦可如小椀大篩厎方眼可穿過一小指也</hi>將連合於葉上蟻<lb/>
自縁葉上或多時不下連及縁上連背翻過又不下者<lb/>
並連棄了此殘病蟻也<hi>一箔蓐上下螘三兩蠶至老可分三十箔每螘一錢可老蠶一</hi>
<hi>箔也係長一丈闊二尺之箔如箔小可減螘下螘多則蠶稠為後患也養蠶過三十箔者可更加下螘箔養蠶</hi>
<hi>少者用筐可也蓐如前法</hi>
士農必用曰加減凉煖<hi>蠶成螘時宜極煖是時天氣尚寒大眠後宜凉是時天氣已暄</hi>
<pb n="KR3d0007_WYG_031-23b"/>
<hi>又風雨陰晴之不測朝暮晝夜之不同一或失宜蠶病即生惟蠶屋得法則可以應蠶屋之制周置捲牕中伏</hi>
<hi>熟火謂如蠶欲煖而天氣寒閉苫牕撥火則外寒不入和氣内生若遇大寒屢撥熟火不能勝其寒則外燒糞</hi>
<hi>墼絶煙置屋中四隅和氣自然熏蒸寒退則去餘火蠶欲凉而天氣暄閉火而捲苫牕則火氣内息而涼氣外</hi>
<hi>入若遇大熱盡捲苫牕不能解其熱則去其牕紙上捲照牕下開風眼牕外搥下灑潑新水涼氣自然透達熱</hi>
<hi>退則糊補其牕閉塞風眼使其蠶自初及終不知有寒熱之苦病少繭成一室之功也然寒不可驟加煖熱當</hi>
<hi>漸漸益火寒而驟熱則生黄輭等疾熱不可驟加風凉當漸漸開牕熱而驟風涼則變殭此又不可不知也又</hi>
<hi>正熱猛著寒便禁口不食即用𨫼子盛無煙熟牛糞火用<graphic n="KR1166" url="https://raw.githubusercontent.com/kanripo/KR-Gaiji/master/images/KR1166.png" mimeType="image/png"/>托火𨫼於槌箔下往来辟去寒氣蠶自食葉</hi>
務本新書曰蠶必晝夜飼若頓數多者蠶必疾老少者<lb/>
<pb n="KR3d0007_WYG_031-24a"/>
遲老<hi>二十五日老一箔可得絲二十五兩二十八日老得絲二十兩若月餘或四十日老一箔止得絲十</hi>
<hi>餘兩</hi>飼蠶者慎勿貪眠以懶為累每飼蠶後再宜遶箔看<lb/>
一遍飼蠶葉要均匀若值陰雨天寒比及飼蠶先用乾<lb/>
桑柴或去葉稈草一把㸃火繞箔照過煏出寒濕之氣<lb/>
然後飼之則蠶不生病一眠候十分眠纔可住食至十<lb/>
分起方可投食若八九分起便投葉飼之直到老决都<lb/>
不齊又多損失停眠至大眠蠶欲囘眠時見黄光便住<lb/>
食擡解直候起齊慢飼葉宜薄撡厚則多傷慢食之病<lb/>
<pb n="KR3d0007_WYG_031-24b"/>
蓋因生蠶得食力須勤飼最忌露水濕葉并雨濕葉飼<lb/>
之則多生病<lb/>
韓氏直説曰抽飼斷眠法蠶向眠時量黄白分數抽減<lb/>
所飼之葉漸次細切薄撡頻飼<hi>如十分中有三分黄光者即十分中減葉三分</hi>
<hi>比㝷常稍宜細切薄摻頓數亦宜稍頻如十分中有五分黄光即減五分比前次又細切薄摻其頓數亦宜加</hi>
<hi>頻如十分中有八分黄光即減去八分比先次切令極細摻令極薄其頓亦令極頻</hi>候十分黄光<lb/>
不問陰晴早夜急須擡過<hi>預備箔蓐可無失悞</hi>擡過時住食起齊<lb/>
時投食此為抽飼斷眠之法謂抽減眠蠶之葉不致覆<lb/>
<pb n="KR3d0007_WYG_031-25a"/>
壓專飼未眠之蠶使之速眠不惟眠起得齊且無葉罨<lb/>
燠熱之病前人謂學取抽飼斷眠法年年嵗計得絲蠶<lb/>
不可不知也<lb/>
務本新書曰擡蠶要衆手疾擡若箕内堆聚多時蠶身<lb/>
有汗後必病損漸漸随擡減耗縱有老者簇内多作薄<lb/>
皮蠶沙宜頻除不除則久而發熱熱氣熏蒸後多白殭<lb/>
每擡之後箔上蠶宜稀布稠則强者得食弱者不得食<lb/>
必遶箔遊走又風氣不通忽遇倉卒開門暗值賊風後<lb/>
<pb n="KR3d0007_WYG_031-25b"/>
多紅殭布蠶須要手輕不得從髙摻下如或髙摻其蠶<lb/>
身遞相擊撞因而蠶多不旺已後簇内懶老翁赤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>是<lb/>
也<hi>要㫖云蠶有白殭是小時陰氣蒸損天晴急用簸箕三四具轉蠶中庭使日氣煦照擡一箔則復布一箔</hi>
<hi>得日氣則盡解矣者野語云蠶燠乾鬆者其蠶無病蠶燠成片濕潤白積  蠶為有病速宜擡解如正可擡却</hi>
<hi>遇陰雨風冷則不敢擡用茅草細切如荳每一箔可用一斗或二斗匀撒蠶上上再摻葉移時蠶因食葉沿上</hi>
<hi>其茅草能隔燠沙天晴再擡如無茅草稈草次之</hi>
士農必用曰分擡之便惟在頻款稀匀使不致先濕損<lb/>
傷也<hi>蠶滋多必須分之沙燠厚必須擡之失分則不勝稠疊失擡則不勝蒸濕故宜頻蠶者柔輭之物不</hi>
<pb n="KR3d0007_WYG_031-26a"/>
<hi>禁觸弄小而分之猶能愛䕶大而擡之莫能顧惜也未免久堆亂積逺擲髙抛生病損傷實由於此故宜安款</hi>
<hi>而稀匀也</hi>或有不齊頻飼以督其後者使之相及而各取其<lb/>
齊也<hi>蠶眠不齊病原於初今既然矣當從此以治之如于純黄之中雜見其退白而向黄者是與純黄不</hi>
<hi>相懸逺頻飼以督之則猶得相及飼頻則可速其眠故爾如巳見純黄又多青白此與純黄既逺雖飼之之頻</hi>
<hi>則亦莫及蓋蠶之變色為變之小其眠則絶食退膚為變之大也為蛹為蛾則變之尤大而至於化也凡至純</hi>
<hi>黄則結嘴不食而眠如人之大病周身之氣血一為變換一晝夜静安不擾則眠為得所今以青白者尚多飼</hi>
<hi>而亂之動而蹂之則眠而失其所矣比其青白者變黄而向眠則此已過眠而動起動起之初欲得少食亦如</hi>
<hi>人之病起欲得少食以接氣血也以後者方眠勒其食而不投以困以餓又必待後者動起而飼之多病少絲</hi>
<pb n="KR3d0007_WYG_031-26b"/>
<hi>端為可惜故蠶經云眠起不齊絲減少良謂此也</hi>
務本新書曰初飼蟻法宜旋切細葉微篩<hi>切刀宜快快則粗細匀停</hi>
不住頻飼一時辰約飼四頓一晝夜通飼四十九頓或<lb/>
三十六頓懶者頗疑煩冗予曰新蟻止食桑葉脂脈<lb/>
若頓數不多譬如寸乳嬰兒小時失乳後必羸弱病生<lb/>
蟻初生須隔夜採東南枝肥葉瓮中另頓旋取細切<lb/>
士農必用曰飼蟻之法<hi>當宿澆其桑旋摘其葉宿澆則多液旋摘則不乾利刃以細切</hi>
<hi>之疎篩以薄布之非利刃則無液非細切則蓋螘非篩則不匀非匀則偏食然葉楂之微液不能久存少頃之</hi>
<pb n="KR3d0007_WYG_031-27a"/>
<hi>間即成枯涸故須旋切而頻篩也</hi>第一日飼一復時可至四十九頓第<lb/>
二日飼至三十頓<hi>葉微加厚</hi>第三日飼至二十餘頓<hi>又稍加厚</hi>宜<lb/>
極煖宜暗<hi>大凡初螘宜暗眠宜暗將眠及眠起宜微明向食宜明後倣此</hi>
士農必用曰擘黑法第三日己午時間於别槌上安三<lb/>
箔<hi>如前初安槌法</hi>微帶燠薄掲蟻款手擘如小棊子大布於中<lb/>
箔可盈滿<hi>不留植也</hi>可漸漸加葉飼早晴可捲東牕苫<hi>使受東照</hi>
及當日背風牕<hi>自此後常日宜如此天陰早暮且不宜至夜則閉凡迎風牕苫及西照牕苫不</hi>
<hi>可開蠶畏風也後皆倣此雖大眠後喜凉亦可以避其猛風也</hi>漸漸變色随色加減食<lb/>
<pb n="KR3d0007_WYG_031-27b"/>
至純黄則不飼是謂頭眠不以早晩擡過<lb/>
士農必用曰擡頭眠<hi>蠶眠結觜不食皮膚退換蠶之一大變也</hi>别槌上布<lb/>
四箔<hi>上下隔塵潤中二箔安蠶用蓐如前</hi>薄帶沙燠掲蠶分如大棊子大<lb/>
布滿中二箔<hi>沙燠厚則蒸蠶生病</hi>一復時可六頓次日可漸漸加<lb/>
葉可開捲牕一半初向黄時宜極暖眠定宜暖起齊<lb/>
宜微暖　擡頭眠飽食<hi>正食時擡名擡飽食</hi>分如小錢大布滿三<lb/>
箔<hi>辨色加減食</hi>
士農必用曰擡停眠分如小錢微大布滿六箔起齊頭<lb/>
<pb n="KR3d0007_WYG_031-28a"/>
食宜薄一復時可四頓次日可漸加葉<hi>辨色加減</hi>或全開捲<lb/>
牕<hi>惟避當風牕</hi>初向黄時宜暖眠定宜微暖起齊宜温　擡<lb/>
停眠飽食<hi>如前法</hi>蠶可撥可摻不須分掲可布滿十二<lb/>
箔<hi>然不可髙抛逺置恐損蠶身辨色加減食</hi>
務本新書曰大眠起燠宜頻除蠶宜頻飼或西南風起<lb/>
將門牕簾薦放下此際不宜擡解箔上布蠶須相去<lb/>
一指布蠶一箇取臘月所藏菉豆水浸微生芽曬乾磨<lb/>
作細麵<hi>臘月所藏白米蒸熟作粉亦可</hi>第四頓收食拌葉匀飼解蠶<lb/>
<pb n="KR3d0007_WYG_031-28b"/>
熱毒絲多易繰堅韌有色<hi>如葉少去秋所收桑葉再搗為末水洒新葉微濕摻</hi>
<hi>末拌匀接闕飼蠶比食豆麺係本食之物又萵苣亦可接</hi>蠶屋南簷外先所架立搭<lb/>
棚檩柱此時搭蓋<lb/>
士農必用曰擡大眠分如折二錢大布滿二十五箔起齊<lb/>
投食一復時可三頓第一頓宜薄<hi>但可覆白</hi>第二頓比前又<lb/>
薄<hi>仍覆白</hi>第三頓如第一頓<hi>覆白此三頓食如不短則其蠶至老食慢</hi>次日可<lb/>
漸加葉<hi>辨色加減頓數</hi>可全開捲牕照牕<hi>過熱則更劙開牕紙但不至熱則不拘此</hi>
<hi>例</hi>初向黄時宜微暖眠定宜温齊宜凉可落蓐<hi>大眠起投</hi>
<pb n="KR3d0007_WYG_031-29a"/>
<hi>食後第六七頓可落蓐全去沙燠蓐草息即是擡飽食</hi>可分至三十箔<hi>辨色加減食</hi>正<lb/>
食時毎飼後可挾葉筐遶槌巡之但見箔上有班黎處<lb/>
即摻葉補合<hi>蠶至大眠後正食時闕一分葉即減一分絲也但見有班黎處是蠶先食葉透也即</hi>
<hi>當補合不如此則後來多有薄收也</hi>拌米粉<hi>臘月内成造者</hi>至第七八頓食後於<lb/>
己午時間將切下葉攤在箔上<hi>元扈先生曰大眠後尚切葉食今人全不爾不</hi>
<hi>知北土何如宜詳問之亦不知今人不切無害否宜兩試之</hi>新水洒拌極匀待少時<lb/>
納羅白粉子拌令極匀<hi>毎葉一筐用新水一升粉子四兩如無止用新水</hi>一筐<lb/>
可飼一箔<hi>所有之蠶皆可飼一頓</hi>拌桑麵<hi>令蠶體充實為繭堅厚為絲堅韌也</hi>切葉<lb/>
<pb n="KR3d0007_WYG_031-29b"/>
洒拌新水極匀羅桑麵拌匀於大眠後間飼三五頓<lb/>
<hi>假令毎頓飼葉二筐今止用一筐減葉一半如蠶盛葉闕大眠後間飼之五頓亦無妨蠶食不闕不可用</hi>
擡沙于大眠飼食第十一二頓間可擡<hi>擡如前法全去沙□不如此則</hi>
<hi>不禁蒸鬱臨老生病難以抽繰</hi>蠶欲老飼之宜細薄宜頻<hi>養老如養小亦如人老多</hi>
<hi>食則傷若不如此則食葉不浄其葉蒸温帶葉入簇所結繭亦濕潤如經鹽水此名簇汁繭難抽繰</hi>宜微<lb/>
暖<hi>如人老不禁寒凉然亦可相度當時天氣凉暖消息斟酌大意比大眠後未老時宜微暖也依按其法蠶</hi>
<hi>自螘至老不過二十四五日過此日數愈多桑愈費而絲愈少也</hi>
韓氏直説曰蠶自大眠後十五六頓即老得絲多少全<lb/>
<pb n="KR3d0007_WYG_031-30a"/>
在此數日<hi>葉足則絲多不足則絲少</hi>見有老者依抽飼斷眠法飼之<lb/>
候十蠶九老方可就箔上撥蠶入簇如是則無簇汁蒸<lb/>
熱之患繭必早作而多絲<hi>養蠶無巧食到便老</hi>
桑蠶直説曰四眠蠶别是一種與養春蠶同但第三眠<lb/>
止擡開十五箔擡飽食二十箔大眠擡三十箔<lb/>
黄省曾曰蠶之自蟻而三眠也俱用切葉其替擡也用<lb/>
糠籠之灰糝焉則蠶體快而無疾或布網而替擡其飼<lb/>
火蠶也必勤葉盡即飼毋使饑吞火氣而病其替蠶也<lb/>
<pb n="KR3d0007_WYG_031-30b"/>
食半而替則功省而蠶不勞其三眠之起也斤分於一<lb/>
筐一筐之蠶可以得繭八斤為絲一車而十六兩其蟻<lb/>
之初出也以薔薇之葉焙燥揉碎之糝之蟻上聞香而<lb/>
集之於上乃以鵞翎拂下其厝火也炭之團爇之而灰<lb/>
以遏之瓦以覆之温温然而已綿被以隔之而後置之<lb/>
於被之上焉若熾焉或饑焉則傷於火其長也焦黄不<lb/>
食而死勿食水葉食則放白水而死雨中之所採也必<lb/>
拭乾之或風戾之<lb/>
<pb n="KR3d0007_WYG_031-31a"/>
簇以稻草為之殺疏之必潔則不牽絲乃握而束之厚<lb/>
藉以所殺疏之草殻可以禦地濕可以承墜蠶乃以握<lb/>
許登之勿覆以紙至次日少以稻稈糝焉以屬其作綴<lb/>
之未成者勿用菜箕善絆擾而薄繭七日而摘半月而<lb/>
蛾生<hi>交五月節梅風吹之則生</hi>凡蠶色之青也為老之候其在簇而<lb/>
有雷則以退紙覆之以䕶其畏<lb/>
繭長而瑩白者細絲之繭大而晦色青蔥者粗絲之繭<lb/>
皆撏去其蒙戎之衣其内潰而漬濕者謂之隂繭及薄<lb/>
<pb n="KR3d0007_WYG_031-31b"/>
而雜者綿之繭可為粗絲不可以經日經日則絲爛而<lb/>
難抽不可以焚香焚香則蛆穴而難抽大者謂之麄工<lb/>
繰之不可及也淹而甕之泥之<hi>毎大缸用鹽四兩荷葉包之於缸瓮之口又塞</hi>
<hi>實荷葉</hi>至七日而蛾死泥之也仍數視之有少罅則蛾生<lb/>
凡拈絲綿之線一分銀是拈一兩其為綿也蛾口為最<lb/>
上岸次之黄繭又次也繭衣者為最下蛾口者出蛾之<lb/>
繭也上岸者繰湯無緒撈而出者也繭衣繭外之蒙茸<lb/>
蠶初作繭而營者也<lb/>
<pb n="KR3d0007_WYG_031-32a"/>
蠶不可以受油鑊之氣不可以受煤氣不可以焚香亦<lb/>
不可以佩香零陵香亦在所忌否則焦黄而死不可以<lb/>
入生人否則遊走而不安箔蠶室不可以食薑暨蠶豆<lb/>
養之人後髙為善以筐計凡二十筐庸金一兩看繰絲<lb/>
之人南潯為善以日計毎日庸金四分一車也六分其<lb/>
上簇也而無火則繰之也必不浄蠶婦之手不可以擷<lb/>
苦蕒手有苦蕒之氣令蠶青爛食之者亦不可以入<lb/>
蠶之室<lb/>
<pb n="KR3d0007_WYG_031-32b"/>
韓氏直説曰稙蠶疾老少病省葉多絲不惟收却今年<lb/>
蠶又成就來年桑稙蠶生於榖雨不過二十三四日老<lb/>
方是時桑葉發生津液上行其桑斫去比及夏至<hi>夏至後一</hi>
<hi>隂生津液不上行</hi>可長月餘其條葉長盛過於往嵗至來年春<lb/>
其葉生又早矣積年既久其桑愈盛蠶自早生<lb/>
韓氏直説曰晩蠶遲老多病費葉少絲不惟晩却今年<lb/>
蠶又損却來年桑世人惟知婪多為利不知趨早之為<lb/>
大利壓覆蠶連以待桑葉之盛其蠶既晩明年之桑其<lb/>
<pb n="KR3d0007_WYG_031-33a"/>
生也尤晩矣<lb/>
務本新書曰蠶有十體寒熱饑飽稀密眠起𦂳慢<hi>謂飼時𦂳</hi>
<hi>慢也</hi>
蠶經曰蠶有三光白光向食青光厚飼皮皺為饑黄光<lb/>
以漸住食<lb/>
韓氏直説曰蠶有八宜方眠時宜暗眠起以後宜明蠶<lb/>
小并鋪紙時宜暖宜暗蠶大并起時宜明宜凉向食時<lb/>
宜有風<hi>避迎風牕開下風牕</hi>宜加葉𦂳飼新起時怕風宜薄葉慢<lb/>
<pb n="KR3d0007_WYG_031-33b"/>
飼蠶之所宜不可不知反此者為其大逆必不成矣<lb/>
蠶經曰蠶有三稀下蟻上箔入簇<lb/>
蠶經曰蠶有五廣一人二桑三屋四箔五簇<hi>謂苫蓆蒿稍等</hi>
務本新書蠶忌曰忌食濕葉　忌食熱葉　蠶初生時<lb/>
忌屋内掃塵　忌煎<graphic n="KR1020" url="https://raw.githubusercontent.com/kanripo/KR-Gaiji/master/images/KR1020.png" mimeType="image/png"/>魚肉　不得將煙火紙撚於蠶<lb/>
房内吹滅　忌側近舂搗　忌敲擊門牕竈箔及有聲<lb/>
之物　忌蠶房内哭泣呌喚　忌穢語滛辭　夜間無<lb/>
令燈火光忽射蠶屋牕孔　未滿月產婦不宜作蠶母<lb/>
<pb n="KR3d0007_WYG_031-34a"/>
　蠶母不得頻換顔色衣服洗手長要潔浄　忌帶<lb/>
酒人將桑飼蠶及擡解布蠶　蠶生至老大忌煙燻<lb/>
　不得放刀於竈上箔上　竈前忌熱湯潑灰　忌産<lb/>
婦孝子入家　忌燒皮毛亂髮　忌酒醋五辛鱣魚麝<lb/>
香等物　忌當日迎風牕　忌西照日　忌正熱着猛<lb/>
風暴寒　忌正寒走令過熱　忌不浄潔人入蠶屋<lb/>
蠶屋忌近臭穢<lb/>
務本新書曰簇蠶地宜髙平内宜通風匀布柴草布蠶<lb/>
<pb n="KR3d0007_WYG_031-34b"/>
宜稀密則熱熱則繭難成絲亦難繰東北位并養六畜<lb/>
處樹下阬上糞惡流水之地不得簇<hi>野語如天氣暄熱不宜日午簇蠶蠶</hi>
<hi>光不禁日氣晒暴故也</hi>
士農必用曰治簇之方惟在乾暖使内無寒濕<hi>簇中繭病有六</hi>
<hi>一簇汚二落簇三遊走四變赤蛹五變殭六黒色簇汚之病蠶老食葉不浄其葉蒸濕帶葉入簇故繭亦濕潤</hi>
<hi>此為簇汚其餘五病皆地濕天寒所致○𤣥扈先生曰亦不止為地濕天寒自擇種至上簇無時不可得病也</hi>
蠶欲老可簇地盤燒令極乾除掃灰浄於上置簇<hi>𤣥扈先生</hi>
<hi>曰此是北法南方正值梅天萬難作此所以皆須屋内簇定須著火</hi>
<pb n="KR3d0007_WYG_031-35a"/>
韓氏直説曰安圓簇於阜髙處打成簇脚一簇可六箔<lb/>
蠶十分中有九分老者宜少摻葉<hi>名上馬葉</hi>就箔上用簸箕<lb/>
般去宜款手摻於箔上<hi>自東南起頭不合落地</hi>務令稀匀上復覆<lb/>
梢蒿<hi>或荳䕸</hi>復摻蠶如前至三箔覆梢倒根在上<hi>如此則簇圓又</hi>
<hi>稳</hi>自後蠶可近上摻至六箔覆蒿令簇圓上用箔圍苫<lb/>
繳簇頂如亭子様<hi>防雨</hi>至晩又用苫將簇從下繳至上苫<lb/>
相接日出髙時捲去至晩復繳三日外繭成不用<hi>馬頭簇亦</hi>
<hi>依上苫繳柴薪要廣簇又玲瓏中間宜架起蠶多者宜馬頭簇放脚宜南北</hi>曬簇上蠶後第<lb/>
<pb n="KR3d0007_WYG_031-35b"/>
三日辰巳時間開苫箔日曬至未時復苫蓋如前如當<lb/>
日過熱上搘單箔遮日色　翻簇上蠶時被雨霑濕雨<lb/>
纔止纔晴即選一簇地盤<hi>如雨濕了則取乾墻上原覆治簇之法如前</hi>不以<lb/>
成繭不成繭翻騰遷移别簇封苫如前小雨則不須但<lb/>
可曝曬<hi>又有一法臨簇有雨只於蠶屋中本槌下地面上安簇開了門牕使透風氣早夜或隂雨變寒</hi>
<hi>則開門牕添牛糞火比翻簇之法又為妙也又一法槌箔上虚撒蒿槌周圍簇梢與蒿箔苫圍之蠶自作繭猶</hi>
<hi>勝於雨中簇也</hi>
務本新書曰繭宜併手忙擇凉處薄攤蛾自遲出免使<lb/>
<pb n="KR3d0007_WYG_031-36a"/>
抽繰相逼<lb/>
士農必用曰繰絲之訣惟在細圓匀𦂳使無褊慢節核<lb/>
<hi>接頭為節疙疸為核</hi>麄惡不匀也<hi>生繭繰為上如人手不及殺過繭慢慢繰殺繭法有三一日曬</hi>
<hi>二鹽浥三然蒸最好人多不㑹日曬損繭鹽浥者稳</hi>熱釜<hi>可繰粗絲單繳者雙繳亦可但不如冷盆所繰</hi>
<hi>者潔浄光瑩也</hi>釜要大置於竈上<hi>如蒸竈法</hi>釜上大盆甑接口添水<lb/>
至甑中八分滿甑中用一板攔斷可容二人對繰也繭<lb/>
少者止可用一小甑水須熱宜旋旋下繭<hi>多下則繰絲不及煑損</hi>
冷盆<hi>可繰全繳細絲中等繭可繰雙繳比熱釡者有精神而又堅韌雖曰冷盆亦是大温也</hi>盆要<lb/>
<pb n="KR3d0007_WYG_031-36b"/>
大先泥其外<hi>口徑二尺五寸之上者預先翻過用長粘泥泥厎并四圍至唇厚四指將至唇漸薄</hi>
<hi>日曬乾名為串盆</hi>用時添水八九分<hi>水宜温煖常匀/無令乍寒乍熱</hi>釡要小<hi>口徑</hi>
<hi>一尺以下者小則下繭少繭欲頻下多下則煮過又不匀也</hi>用突竈半破塼坏圓壘<lb/>
一遭中空<hi>直桶子様</hi>其髙比繰絲人身一半其圓徑相盆之<lb/>
大小當中壘一小臺<hi>徑比盆厎大</hi>坐串盆於小臺上其盆要<lb/>
比圓壘髙一唇靠元壘安打絲頭小釡竈比圓壘低一<lb/>
半揜火透圓壘<hi>竈子後火煙過處名揜火</hi>與揜火相對圓壘匝近上<lb/>
開煙突口做一卧突長七八尺以上先於安突一面壘<lb/>
<pb n="KR3d0007_WYG_031-37a"/>
一臺比突口微低又相去七八尺外安一臺髙五尺<hi>或就</hi>
<hi>用牆或用木為架子</hi>用長一丈椽二條斜磴在二臺上二椽相去<lb/>
闊一塼坏許用磚坏泥成一卧突<hi>二椽上平鋪塼坏一層兩邊側立上復平</hi>
<hi>蓋泥了便成一卧突也須與竈口相背謂如竈口向南突口向北是也繰盆居中火衝盆厎與盆下臺煙熖遶</hi>
<hi>盆過煙出卧突中故得盆水常温人匀也又得煙火與繰盆相遠其繰絲人不為煙火所逼故得安詳也</hi>○<lb/>
軠車床髙與盆齊軸長二尺中徑四寸兩頭三寸<hi>用榆槐木</hi>
四角或六角臂通長一尺五寸<hi>六角不如四角軠角少則絲易解臂者輻條也</hi>
<hi>或雙輻或單輻雙輻者稳</hi>須脚踏又繰車竹筒子宜細<hi>細似織絹穗筒子</hi>鐵<lb/>
<pb n="KR3d0007_WYG_031-37b"/>
條子串筒兩樁子亦須鐵也<hi>兩䜿樁子上横串鐵條鐵條串筒子既輕又科也不</hi>
<hi>如此則不能成絶妙好絲古人有言工欲善其事必先利其器餘如常法</hi>○打絲頭<hi>用一人</hi>小<lb/>
釜内添水九分滿竈下燃麄乾柴<hi>柴細旋添火不匀停</hi>候水大熱<lb/>
下繭於熱水内<hi>下繭宜少不宜多多則煮過繰絲少</hi>用筯輕剔撥令繭滚<lb/>
轉盪匀挑惹起囊頭<hi>粗絲頭名囊頭</hi>手捻住於水面上輕提掇<lb/>
數度復提起其囊頭下即是清絲摘去囊頭<hi>如重手攪撥囊頭又</hi>
<hi>於手拐子纒數遭可長五七尺將繭上好絲十分中去了二三分實為可惜如輕手剔撥起囊頭長不過五尺</hi>
<hi>也</hi>一手撮捻清絲一手用漏杓窈繭款送入温水盆内<lb/>
<pb n="KR3d0007_WYG_031-38a"/>
<hi>杓厎上多鑚眼子為漏杓漏瓢更好</hi>將清絲掛在盆外邊絲老翁上<hi>盆邊釘插</hi>
<hi>一橛子名絲老翁○𤣥扈先生曰如此分得極匀為安詳故即熱釜亦宜如此</hi>○繰絲<hi>用一人</hi>將<lb/>
絲老翁上清絲約十五絲之上<hi>黄絲粗減繭數</hi>總為一處穿過<lb/>
錢眼<hi>錢下繭攅聚名絲窩又名絮盤</hi>繳過䈏頭蛾睂杖子上兩繳杖子<lb/>
下兩繳掛於軠上又取絲老翁上清絲如前掛於軠子<lb/>
<hi>兩箇絲窩其頭齊行</hi>右脚踏軠右轉長切照覻撥掠兩絲窩於内<lb/>
有繭絲先盡蛹子沉了者繭絲斷了繭浮出絲窩者其<lb/>
絲窩減小即取清絲約量添加務要兩絲窩大小長均<lb/>
<pb n="KR3d0007_WYG_031-38b"/>
<hi>眼專覷手頻撥頻添添不過三四絲失添則細了多添則粗了如或手添不迭脚慢踏軠其絲較争粗如或手</hi>
<hi>添得多了脚𦂳踏軠其絲較争細手脚相應亦可取匀也○𤣥扈先生曰𦂳慢可為粗細却無此理○添絲搭</hi>
<hi>在絲窩上便有接頭將清絲用指面喂在絲窩内自然帶上去便無接頭也此名全繳絲圓𦂳無疙疸上等也</hi>
<hi>中作紗羅上等疋段如蛾睂杖上只兩繳名雙繳絲不甚圓𦂳有小疙疸中等也不中紗羅中中等疋段如蛾</hi>
<hi>睂杖上只一繳名單繳絲又名歇口絲褊慢有大疙疸不中疋段只中絹帛亦不堅壯此單繳歇口絲多只是</hi>
<hi>熱釡中繰也○𤣥扈先生曰今軠處繰絲皆只雙繳亦無蛾睂杖而秦王諸家亦并不言全繳雙繳單繳之異</hi>
<hi>蓋古法之廢已久著書者亦只抄寫節畧舊文而已未見今北繰車不知有蛾睂杖否宜索一具觀之</hi>
𤣥扈先生曰愚意要作連冷盆釜俱改用沙鍋或銅鍋<lb/>
<pb n="KR3d0007_WYG_031-39a"/>
比鐵釜絲必光亮以一鍋專煮湯供絲頭釜二具串盆<lb/>
二具繅車二乘五人共作一鍋二釡共一竈門火煙入<lb/>
於卧突以熱串盆一人執㸑以供二釜二盆之水為溝<lb/>
以瀉之為門以啓閉之二人直釡專打絲頭二人直盆<lb/>
主繅即五人一竈可繅繭三十斤勝於二人一車一竈<lb/>
繅絲十斤也是五人當六人之功一竈當二繅之薪<lb/>
矣并具圖於後<lb/>
<pb n="KR3d0007_WYG_031-40a"/>
韓氏直説曰蠶成繭硬紋理粗者必繰快此等繭可以<lb/>
蒸餾繰冷盆絲其繭薄紋理細者必繰不快不宜蒸餾<lb/>
此上宜繰熱盆絲也其蒸餾之法用籠三扇用軟草<lb/>
札一圏加於釜口以籠兩扇坐於上其籠不以大小籠<lb/>
内匀鋪繭厚三四指許頻於繭上以手背試之如手不<lb/>
禁熱可取去厎扇却續添一扇在上亦不要蒸得過了<lb/>
過了則軟了絲頭亦不要蒸得不及不及則蛾必鑚了<lb/>
如手背不禁熱恰得合宜於蠶房槌箔上從頭合籠<lb/>
<pb n="KR3d0007_WYG_031-40b"/>
内繭在上用手微撥動如箔上繭滿打起更攤一箔候<lb/>
冷定上用細栁梢微覆了其繭只於當日却要蒸盡如<lb/>
蒸不盡來日必定蛾出如此繰絲一月一般繰快釜湯<lb/>
内用鹽一兩油半兩所蒸繭不致乾了絲頭<hi>如餾繭多油鹽旋入</hi>
務本新書曰凡養夏蠶止須些小以度秋種慮恐損壞<lb/>
萌條有誤明年春蠶桑葉今時養熱蠶以紙糊牕因<lb/>
避飛蠅遮盡往來風氣天晴罨熱生病隂則濕主白醭<lb/>
隂晴俱不便當以紗糊牕陳稈草作蓐<hi>紙條先貼紗邊餘紙就糊</hi>
<pb n="KR3d0007_WYG_031-41a"/>
<hi>牕上中間以線繫紗在牕櫺上蠶罷以水潤紙掲下明年再用</hi>或用荻簾<hi>粗麻線繫織</hi>凡牕<lb/>
繫定不嵓泥之遮蔽飛蠅透脱風氣另擗一房不令雜<lb/>
人出入<hi>决要南北牕</hi>以剪剪葉旦暮擡分兼夜頻飼○秋蠶<lb/>
初生時去三伏猶近暑氣仍存蠶屋多生濕潤正要四<lb/>
通八達風氣往來蓋初生却要凉快以陳稈草作蓐勿<lb/>
用麥稭一日一擡失擡多生白醭一眠宜温再眠如春<lb/>
門牕俱掛薦簾屋内須用無煙熟火大眠全要暄暖大<lb/>
忌北風寒氣勿飼雨露冷葉春秋蠶法首尾顛倒深宜<lb/>
<pb n="KR3d0007_WYG_031-41b"/>
體測○簇蠶時相次秋髙恐值夜寒風冷不能作繭可<lb/>
於簇西北埋柱繫椽箔遮禦北風寒氣三兩夜之間便<lb/>
可作繭<hi>𤣥扈先生曰斟酌用火</hi>
士農必用曰夏蠶<hi>此别是一等俗謂三生蠶春養出夏種夏養出秋種秋養出來春種不可</hi>
<hi>間闕闕則絶其種○𤣥扈先生曰今人呼二蠶種甚細然余家用春蠶種夏月養之仍得良繭也</hi>自蟻<lb/>
至老俱宜凉忌蠅蟲先於蠶生前用麥糠擁於蠶房壁<lb/>
脚下燒之<hi>去濕氣及諸蟲子</hi>擘黑後須一日早晨一擡其餘並<lb/>
與養春蠶同<hi>此蠶不可多養止欲收秋蠶種多則損葉然只可科採桑中穴條取葉也</hi>○秋<lb/>
<pb n="KR3d0007_WYG_031-42a"/>
蠶<hi>一名原蠶採葉不無傷桑春蠶不幸遇天灾不得已養之以補歲計然不宜稙宜穉也</hi>初宜凉<lb/>
漸漸宜暖與養春蠶正相反<hi>其間體候須欲得所</hi>初可摘葉蠶大<lb/>
則捋葉初欲紗糊牕漸漸天寒上復用紙糊留捲牕簇<lb/>
與繰絲法如前<hi>要㫖熱蠶槌厎亦宜用麥糠麥䕸燒之又大路上踏踐起乾塵土塾三四寸生</hi>
<hi>蠶日于槌厎攤平可辟暑濕簇秋蠶多於簇必用熟火或致焚燒不若止於映北風處為簇簇厎用麥䕸均鋪</hi>
<hi>簇則用乾桑柴為梢新乾麥䕸為草得自然温暖之氣不須用火矣經雨則倒簇○𤣥扈先生曰今人不養秋</hi>
<hi>蠶止以夏蠶作來春種亦生又云秋蠶以補歲計此言甚妙秋時多晴更比春蠶為稳今人先言二蠶不食頭</hi>
<hi>葉致昧秋蠶補歲計之理不知二蠶何故不食頭葉夏秋蠶俱要計算除蚊蠅</hi>
<pb n="KR3d0007_WYG_031-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農政全書卷三十一<lb/>
</p>
<p>
</p>
  </div>
</body>
</text>
</TEI>
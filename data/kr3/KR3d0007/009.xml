<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>農政全書卷九</head> <lb/>
    <p>
<pb n="KR3d0007_WYG_009-1a"/>
欽定四庫全書<lb/>
　農政全書卷九<lb/>
　　　　　　　　　　　　明　徐光啓　撰<lb/>
　　農事<lb/>
　　　開墾<lb/>
𤣥扈先生墾田疏曰京東水田之議始於元之虞集萬<lb/>
厯間尚寳卿徐貞明踵行之今良涿水田猶其遺澤也<lb/>
職廣其說為各省直㮣行墾荒之議然以官爵招致狹<lb/>
<pb n="KR3d0007_WYG_009-1b"/>
鄉之人自輸財力不煩官帑則集之策不可易也集之<lb/>
言曰京師之東瀕海數千里北極遼海南濱青齊萑葦<lb/>
之塲也海潮日至淤為沃壤用浙人之法築堤捍水為<lb/>
田聴富民欲得官者合其衆分授以地官定其畔以為<lb/>
限能以萬夫耕者授以萬夫之田為萬夫之長千夫百<lb/>
夫亦如之三年後視其成以地之高下定額以次漸征<lb/>
之五年有積蓄命以官就所儲給以禄十年不廢得世<lb/>
襲如軍官之法職按集所言海濱之地今斥鹵難用其<lb/>
<pb n="KR3d0007_WYG_009-2a"/>
可用者或窒礙難行而海内荒蕪之沃土至多棄置不<lb/>
耕坐受匱乏殊非計也職故祖述其說稍覺未安者别<lb/>
加裁酌期于通行無滯今并條議事宜列欵如左<lb/>
一墾荒足食萬世永利而且不煩官帑招徠之法計非<lb/>
武功世職如虞集所言不可或疑世職所以待軍功今<lb/>
輸財力以墾田而得官與事例何異則職嘗辯之矣唐<lb/>
虞之世治水治農禹稷兩人耳而能平九州之水土粒<lb/>
天下之烝民當時之經費何自出乎葢皆用天下之巨<lb/>
<pb n="KR3d0007_WYG_009-2b"/>
室使率衆而各效其力事成之後樹為五等之爵以酬<lb/>
之禹貢一篇所以不言經費苐于則壤成賦之後終之<lb/>
曰錫土姓而已故曰建萬國以親諸侯若必以軍功封<lb/>
則生民之初何所事而得萬諸侯乎後來兼併之世乃<lb/>
以武得官則生人而封比之殺人而封者猶古也况虞<lb/>
集尚言世襲如軍官之法職所擬者不管事不陞轉不<lb/>
出征空名而已田在爵在去其田去其爵矣即世襲又<lb/>
空名也名為給之禄禄其所自墾者猶食力也事例之<lb/>
<pb n="KR3d0007_WYG_009-3a"/>
官為天下之最大害者為其理民治事筦財耳衛所之<lb/>
空銜安得與事例比乎今之事例嵗不過六十萬此法<lb/>
行不數年而公私並饒即事例可罷欲重名器尤宜出<lb/>
此但恐空銜無實人未樂趨故必以空銜為根著而又<lb/>
使得入籍登進以示勸凡狹鄉之人才必衆進取無因<lb/>
以此歆之自然麏集又疑土著之民不能相容則另立<lb/>
屯額科舉鄉試不與土人相參也以此均民而實廣虚<lb/>
甚易矣或又疑舉額加増則仕途壅滯不知今之壅仕<lb/>
<pb n="KR3d0007_WYG_009-3b"/>
途者非科貢也事例也今墾田入學其中式以漸増加<lb/>
若増至百名則墾田已得千萬畆嵗入至輕亦得百餘<lb/>
萬石而藏富于民者更不可數計矣此時漸革事例以<lb/>
舉人入選猶患其少耳何壅滯之有<lb/>
一或疑均民之説以為人各安其居樂其業足矣何事<lb/>
紛紛率天下而路乎不知徙逺方之民以實廣虚漢人<lb/>
有此法矣自漢以來永嘉之亂靖康之亂中原之民傾<lb/>
國以去所存無幾耳南之人衆北之人寡南之土狹北<lb/>
<pb n="KR3d0007_WYG_009-4a"/>
之土蕪無恠其然也司馬遷曰本富為上末富次之姦<lb/>
富為下北人居閒曠之地衣食易足不務畜積一遇嵗<lb/>
祲流亡載道猶不失為務本也南人太衆耕墾無田仕<lb/>
進無路則去而為末富姦富者多矣末富未害也姦富者<lb/>
目前為我大蠧而他日為我隠憂長此不已尚忍言哉<lb/>
今均民之法行南人漸北使末富姦富之民皆為本富<lb/>
之民民力日紓民俗日厚生息日廣財用日寛唐虞三<lb/>
代復還舊觀矣若均浙直之民于江淮齊魯均八閩之<lb/>
<pb n="KR3d0007_WYG_009-4b"/>
民于兩廣此于人情為最便而于事理為最急者也<lb/>
一虞集言三年之後視其成以地之高下定其額以次<lb/>
漸征之職今言開墾之月即定嵗入之米何也祖宗朝<lb/>
有開荒永不起科之例不行乆矣必於三年之後即目<lb/>
前無定則之田人將恫疑而不就也職今擬定上田每<lb/>
畆一斗下田照本地科則折筭名為一斗以半為其俸<lb/>
入實出五升而已其止於五升者板荒無粮之地向來<lb/>
棄置而盡力墾治為費已多畆出五升不為薄也其半<lb/>
<pb n="KR3d0007_WYG_009-5a"/>
荒者原有本地糧額决不可少正額之外加出五升亦<lb/>
不輕矣且今日之大利在田墾而粟賤和糴易而畜積<lb/>
多耳不在多取也况有嵗入之米為據即可以定其所<lb/>
墾之田即可以定其入籍之人彼應募者又何吝此兩<lb/>
年之入乎<lb/>
一耕墾武功爵例<lb/>
　二人耕水田十畆入米一石二十人耕百畆入米<lb/>
　十石為小旗内以五石為本名粮餘半納官小旗給<lb/>
<pb n="KR3d0007_WYG_009-5b"/>
　帖許立籍廣種<lb/>
　五十人耕二百五十畆入米二十五石為總旗内以<lb/>
　十二石五斗為名粮餘半納官總旗許嫡男一名考<lb/>
　縣童生<lb/>
　一百人耕五百畆入米五十石為試百户内以二十<lb/>
　五石為俸餘半納官試百戸許縣考童生二人<lb/>
　一百五十人耕七百五十畆入米七十五石為百户<lb/>
　内以三十七石五斗為俸餘半納官百戸許縣考童<lb/>
<pb n="KR3d0007_WYG_009-6a"/>
　生三人<lb/>
　二百人耕一千畆入米一百石為副千戸内以五十<lb/>
　石為俸餘半納官副千戸許縣考童生四人<lb/>
　二百五十人耕一千二百五十畆入米一百二十五<lb/>
　石為正千戸内以六十二石五斗為俸餘半納官正<lb/>
　千户許縣考童生五人<lb/>
　三百人耕一千五百畆入米一百五十石為指揮僉<lb/>
　事内以七十五石為俸餘半納官指揮僉事許縣考<lb/>
<pb n="KR3d0007_WYG_009-6b"/>
　童生六人<lb/>
　三百五十人耕一千七百五十畆入米一百七十五<lb/>
　石為指揮同知内以八十七石五斗為俸餘半納官<lb/>
　指揮同知許縣考童生七人<lb/>
　四百人耕二千畆入米二百石為指揮使内以一百<lb/>
　石為俸餘半納官指揮使許縣考童生八人<lb/>
一凡應募者不論南北官民人等但各自備工本到閑<lb/>
曠地方或認佃無主荒田或自買半荒堪墾之田即于<lb/>
<pb n="KR3d0007_WYG_009-7a"/>
本處報官府縣即與查勘丈量明白編立步口號開造<lb/>
魚鱗圖册類報本道就令開墾成田入米之後該道仍<lb/>
親詣丈勘申詳題請給劄俱准世襲職銜與衛所官一<lb/>
體行事仍給劄文令嫡親子弟孫姪考試有司照驗帖<lb/>
文事理仍准同官五員連名保結卽與收考其以他人冒<lb/>
頂倖進者依冒籍律同保連坐向後如闕田闕米本身<lb/>
及倖進子弟俱追劄革職除名或雖納米而無實墾田<lb/>
畆者罪同其自副千戸以上本身願改文官職銜者或<lb/>
<pb n="KR3d0007_WYG_009-7b"/>
文官已經休致而願進階及加銜加服色者咨送吏部<lb/>
酌量相應職級奏請定奪若勛戚大臣雖不以衛所職<lb/>
銜為重而能為國為民將自已莊田開墾成熟者聴其<lb/>
推及族姓或自願請給恩典者該部代為陳奏取自上<lb/>
裁<lb/>
一凡墾田者若買到有主半荒之田此田原有本地粮<lb/>
差俱要於本等粮差之外另自納米為水田嵗入之數<lb/>
其負欠本等粮差者先將納米扣足後筭嵗入<lb/>
<pb n="KR3d0007_WYG_009-8a"/>
一所墾之田若是板荒地土未入粮額者聴慿告官開<lb/>
墾水旱耕種止納餘米官民軍竈人等不許生端科索<lb/>
擾害若是民田抛荒無主者聴其告官佃種止完承佃<lb/>
之後本地應出粮差有司不得指以舊逋勒令賠納開<lb/>
墾成熟原主復來争業者遵奉恩詔事例斷給荒田價<lb/>
值<lb/>
一凡墾田必須水田種稻方准作數若以旱田作數者<lb/>
必須貼近泉溪河沽<graphic n="KR1927" url="https://raw.githubusercontent.com/kanripo/KR-Gaiji/master/images/KR1927.png" mimeType="image/png"/>泊朝夕常流不竭之水或從流<lb/>
<pb n="KR3d0007_WYG_009-8b"/>
水開入腹裏溝渠通達因而畦種區種旱稻二麦棉花<lb/>
黍稷之屬仍備有水車器具可以車水救旱築有四圍<lb/>
堤岸可以捍水救潦成熟之後勘果水旱無虞也依後<lb/>
開法例准折水田一體作數若不近流水無法可以通<lb/>
濬而能鑿井起水區種畦種成熟者用力為艱定以一<lb/>
畆准水田一畆其以若干畆准一畆者止納一畆餘米<lb/>
旱田餘米除旱稻小麥准作米數外有以黍稷豆等上<lb/>
納者照依時價加添作數<lb/>
<pb n="KR3d0007_WYG_009-9a"/>
一旱田通水灌溉者即古人井田之制損地愈多其田<lb/>
愈沃今定准折之數除有見成河沽泉溪<graphic n="KR1927" url="https://raw.githubusercontent.com/kanripo/KR-Gaiji/master/images/KR1927.png" mimeType="image/png"/>泊之外其<lb/>
以實地開作渠溝塍岸者每百畆損田十畆即准水田<lb/>
百畆損田五畆准作五十畆損田三畆准作三十畆損<lb/>
田二畆准作二十畆二畆以下不准作數<lb/>
一凡實地種水田須多開溝澮作徑畛費田二十分之<lb/>
一以上方為成田近大川者减三之一寧可過之無不<lb/>
及焉若平原漫衍無徑涂溝洫望幸天雨水旱無備者<lb/>
<pb n="KR3d0007_WYG_009-9b"/>
謂之不成田不准作數勘時全要備細杳明造册其成<lb/>
田入米授職考試之後復有水旱災傷以致抛荒不能<lb/>
遽復者許告明於别處墾補其抛荒不報止以納米搪<lb/>
塞者事發本身子弟俱行削革餘田沒官另募墾種有<lb/>
首告者以半充賞<lb/>
一凡水行地皆可灌凡地得水皆可佃故地須水灌必<lb/>
委曲用其水水須地行必委曲用其地凡應募人衆或<lb/>
買或佃或認開積荒所承地土倘去江河溪澗稍逺中<lb/>
<pb n="KR3d0007_WYG_009-10a"/>
間開通溝洫畜洩水道須從隣田經過要從附近人户<lb/>
買田開濬者須慿地方人等議同和買比于時值量加<lb/>
半倍多至一倍為止墾戸不得以應募為辭抑勒强買<lb/>
田主亦不得以方圓為辭高求價值違者許各具情赴<lb/>
官聼候裁斷<lb/>
一墾田用水其間開塞築治之事有與地方官民相關<lb/>
者或和害互相争執工費互相推調院道宜選委賢能<lb/>
官員親詣查勘斟酌調停務期兩利無害一切興修工<lb/>
<pb n="KR3d0007_WYG_009-10b"/>
費有應屬原係官民者有應屬墾田官民者有共利共<lb/>
害應均攤出辦者俱須從公裁處無得曲徇一面之詞<lb/>
致有偏累亦無得因其互争槩從廢閣以致有害不除<lb/>
有利不舉兩下亦宜平心聴處如有偏執成心理屈求<lb/>
伸者合行盡法究罪<lb/>
一墾田去處有大工作如開河渠造牐壩等有肯一力<lb/>
造辦者有集合衆力造辦者俱報官勘明興工功成報<lb/>
勘如費銀一千兩准作水田一千畆一體授職入籍但<lb/>
<pb n="KR3d0007_WYG_009-11a"/>
無入米亦無官俸此外本人别有開墾地畆照數納米<lb/>
給俸<lb/>
一邉方𦂳急去處于耕種地所造如式弔角空心敵臺<lb/>
一座約用銀一千兩者准水田一千畆更高大多費者<lb/>
勘實逓加准田之數但造臺受職者止許受職入籍亦<lb/>
無入米無官俸此外開墾田畆照常入米給俸其所造<lb/>
敵臺平時即與本官居住仍令于臺上各備大小火銃<lb/>
藥弩等件遇有邊警集户下壯丁于臺上射打若殺賊<lb/>
<pb n="KR3d0007_WYG_009-11b"/>
數多獲有功級照依邊方事例一體給賞其能自備馬<lb/>
匹盔甲軍火器械本官率領户下壯丁遇有零犯大舉<lb/>
與官軍犄角殺賊獲有功級而願陞者於屯衛職級之<lb/>
外另陞職級悉依軍政事例給黄世襲此項職級與耕<lb/>
墾無與不在闕田闕米革除職名之限願賞者聼<lb/>
一衝邊要地人人憚往獨能築治臺堡開墾地畆者與<lb/>
内地難易迥絶應照遼東諸生順天鄉試事例特立邊<lb/>
字號令其中式稍易以示激勸<lb/>
<pb n="KR3d0007_WYG_009-12a"/>
一今撫按司道職掌勅中皆帶營田官不須耑設第人<lb/>
情各是所習各安所近須擇其耑意明農者使居其任<lb/>
可矣獨府州縣佐宜歸併他務選用一員専理以便責<lb/>
成<lb/>
一開墾去處所選用司道府縣正佐聼在京九卿科道<lb/>
訪實保舉通知農田水利及有志富民足國者從優選<lb/>
授或未䝉保舉而自願告就查無規避情繇者聴果有<lb/>
成績從優陞遷或加銜管事其任乆功多者破格超遷<lb/>
<pb n="KR3d0007_WYG_009-12b"/>
以示優異或就於本處超遷以便責成<lb/>
一議者言荒地有司多有隠匿私稅者故以荒為利最<lb/>
忌開墾此或未必盡充囊橐即以給官中公用或抵補<lb/>
荒粮亦屬非法且境内之土盡辟人必聚何慮無財用<lb/>
今後功令既頒就墾既衆若猶仍故習生端藉口或詭<lb/>
言境無荒蕪或禁止和買或抑勒承佃如此沮人心撓<lb/>
成議者該撫按司道訪實㕘處<lb/>
一新授指揮以下官員俱用附近衛所名色别稱屯田<lb/>
<pb n="KR3d0007_WYG_009-13a"/>
職銜如附近某衛者即銜稱某衛屯田指揮使位本官<lb/>
之下如指揮使即序本衛指揮使之下本衛指揮同知<lb/>
之上也若此地官員既多願自於𦂳要去處設立屯衛<lb/>
衙門及屯學者聴其行移文案若闗職級等事俱經繇<lb/>
本衛印官申詳院道若田土錢粮事宜經繇府州縣申<lb/>
詳或有迫切及枉抑難明事情徑自陳告院道不關本<lb/>
衛所之事<lb/>
一屯衛所官員除有軍功世襲外其餘但以耕墾入米<lb/>
<pb n="KR3d0007_WYG_009-13b"/>
為事不在征調之限其户下丁夫除自願應募充兵者<lb/>
聴其餘不計邊方將官用強勒充家丁以致人心不安<lb/>
良法沮壊如有故違者許被害人輕則陳告重則奏請<lb/>
處治因而煽詐者計贓論罪<lb/>
一凡以墾田授職者通不許私自頂名代職違者以假<lb/>
官論子弟考試者以冒籍論其田没入官另行召募耕<lb/>
種首告者以没田一半充賞<lb/>
一生員入學俱於附近衛府州縣總計與考童生二十<lb/>
<pb n="KR3d0007_WYG_009-14a"/>
名進學一名生員五名科舉一名科舉計二十五名即<lb/>
題准加額中式一名俟本學生員滿二百名别立屯學<lb/>
設廩膳十名増廣十名四年一貢滿三百名各設十五<lb/>
名三年一貢滿四百名各設二十名二年一貢廩生止<lb/>
用名目捱貢其廩膳銀姑俟成功之日財用充足另與<lb/>
設處貢生舉人進士牌坊銀兩俱照京府事例行文原<lb/>
籍支給<lb/>
一鄉場中另立屯字號不論京省每科舉二十五名中<lb/>
<pb n="KR3d0007_WYG_009-14b"/>
式一名㑹塲不必遽加甲科之額㑹塲脚色要開見在<lb/>
某處屯衛原籍某處硃墨卷要照原籍地方開填南北<lb/>
中字様不得用屯衛地方開寫驟侵北土之額後果郷<lb/>
試中式數多聼候臨期另行題請定奪<lb/>
一若止願墾田不願入籍登仕者或於授官入籍額外<lb/>
多墾者皆免其嵗入餘米止完本田上粮差<lb/>
一開墾成熟之田不許地方豪右用强奪占用價勒買<lb/>
違者赴合於上司陳告處治其墾田納米之外獲有餘<lb/>
<pb n="KR3d0007_WYG_009-15a"/>
米許依時價糶賣各衙門不許指以官價為名减值勒<lb/>
買違者亦聴被害人陳告處治如衙門人役指官抑買<lb/>
者告發計賍論罪<lb/>
一各省直漕粮江南民運白粮耗費最為煩苦自今墾<lb/>
田以後屯衛所官員人等有於近京去處收獲餘米自<lb/>
出脚力搬運到來白粮於戸部光禄寺等衙門漕粮於<lb/>
戸部倉塲總督等衙門告明即許將合式粮米照例上<lb/>
納給與印信倉收執照類總移文彼處漕運巡撫等衙<lb/>
<pb n="KR3d0007_WYG_009-15b"/>
門轉下所司照數給與應解正耗貼役等米石車水脚<lb/>
等銀兩免其解運其民户情願扣除本名及子壻族親<lb/>
名下應納銀米者聴其盡數扣除有司不得留難抑勒<lb/>
重復徴收違者許被害人徑赴合于上司陳告參處在<lb/>
京各衙門仍照軍民粮運見行規則刋刷易知單册給<lb/>
與納户以便交納扣除<lb/>
一律法有流罪三等乆廢不行大率比附軍徒引例擬<lb/>
斷推原其故當因杖流人犯二三千里之外了無拘管<lb/>
<pb n="KR3d0007_WYG_009-16a"/>
亦無資藉勢難存立不若軍徒既有衛所驛逓官長鈐<lb/>
束新軍亦有月粮三斗徒犯亦有站銀二分少資餬口<lb/>
故流罪廢而比附軍徒勢不得己也今既設立屯衛官<lb/>
員皆在廣虚之地若將流罪人犯解赴收管令作佃徒<lb/>
以當差操擺站即得服田食力務本營生以此聚人辟<lb/>
土正合古人徒民之意亦不至牽合比擬使罪不麗法<lb/>
法不當罪矣犯人本身除有血戰功級照例升賞外其<lb/>
餘墾田雖多終身不得除罪受職其子弟以墾田頃畆<lb/>
<pb n="KR3d0007_WYG_009-16b"/>
入米考試上進者聴<lb/>
一既墾成熟而棄去者如未授職名另募人耕種已授<lb/>
者革職除名遺下田畆亦另募耕種所在有司軍衛鹽<lb/>
司等衙門不得指以義田貼役養亷草束産鹽條鞭等<lb/>
項名目勒作官田以致逆沮人心棄置永利其另募者<lb/>
無開墾之勞本身授職與子弟考試准其半給半給者<lb/>
如耕二千畆原該指揮使子弟八人與考今止授副千<lb/>
户四人與考也若委係邉地危險或兵荒倥偬而能應<lb/>
<pb n="KR3d0007_WYG_009-17a"/>
募補缺者仍准全給<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_009-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農政全書卷九<lb/>
</p>
<p>
</p>
  </div>
</body>
</text>
</TEI>
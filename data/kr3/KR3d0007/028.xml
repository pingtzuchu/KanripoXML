<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>農政全書卷二十八</head> <lb/>
    <p>
<pb n="KR3d0007_WYG_028-1a"/>
欽定四庫全書<lb/>
　農政全書卷二十八<lb/>
　　　　　　　　　　　　明　徐光啓　撰<lb/>
　　樹藝<lb/>
　　　蔬部<lb/>
葵廣雅曰蘬丘葵也説文葵菜也<hi>按爾雅翼云葵揆也葵葉傾日不使照其</hi>
<hi>足因知足以揆之待公儀休相食葵而美拔之不與民爭利古人採葵必  露解故一名露葵  陶𢎞景曰葵</hi>
<hi>子出少室山以秋種覆養經冬至春作子者謂之冬葵正月種者為春葵一名衛足一名滑菜言其性也  賈</hi>
<pb n="KR3d0007_WYG_028-1b"/>
<hi>思勰曰有紫莖白莖二種種别有大小之殊又有鴨脚葵  天有十日葵與終始故葵從癸癸陽草也其性易</hi>
<hi>生不拘肥瘠地皆有之甘王禎曰葵為百菜之主備四時之饌本豐而耐旱味  而無毒供食之餘可為葅腊</hi>
<hi>枯□之遺可為搒簇子若根則能療疾咸無棄材誠蔬茹之上品民生之資助也  另有蜀葵菟葵龍葵蔠葵</hi>
<hi>附後</hi>
齊民要術種法臨種時必燥曝葵子<hi>葵子雖經歲不浥然濕種者疥而不</hi>
<hi>肥也𤣥扈先生曰凡種皆然不獨葵也</hi>地不厭良故墟彌善薄即糞之不<lb/>
宜妄種春必畦種水澆<hi>春多風旱非畦不得且畦者省地而菜多一畦供一口</hi>畦<lb/>
長兩步廣一步<hi>大則水難均又不用人足入</hi>深掘以熟糞對半和土<lb/>
<pb n="KR3d0007_WYG_028-2a"/>
覆其上令厚一寸鐵齒杷耬之令熟足蹋使堅平下水<lb/>
徹澤水盡下葵子又以熟糞和土覆其上令厚一寸餘<lb/>
葵生三葉然後澆之<hi>澆用晨夕日中便止</hi>每一搯輒杷耬地令起<lb/>
下水加糞三搯更種一歳之中凡得三輩<hi>凡畦種之物治畦皆如種</hi>
<hi>葵法不復條列煩文</hi>早種者必秋耕十月末地將凍散子勞之<hi>一畝</hi>
<hi>三升正月末散子亦得</hi>人足踐踏之乃佳<hi>踐者菜肥</hi>地釋即生鋤不厭<lb/>
數五月初更種之<hi>春者既老秋葉落未生故種此相接</hi>六月一日種白莖<lb/>
秋葵<hi>白莖者宜乾紫莖者乾即黒而澀</hi>秋葵堪食仍留五月種者取子<lb/>
<pb n="KR3d0007_WYG_028-2b"/>
<hi>春葵子熟不均故須留中輩</hi>於此時附地剪却春葵冷根上枿生者<lb/>
柔輭至好仍供常食美于秋菜搯秋菜必留五六葉<hi>不搯</hi>
<hi>則莖孤留葉多則科大</hi>凡搯必待露解<hi>諺曰觸露不掐葵日中不剪韭</hi>八月半剪<lb/>
去<hi>留其岐多者則去地一二寸獨莖者亦可去地四五寸</hi>枿生肥嫩比至收時高<lb/>
與人膝等莖葉皆美科雖不高菜實倍多<hi>其不剪早生者雖高數尺</hi>
<hi>柯葉堅硬全不中食所可用者惟有葉心附葉黄澀至惡煑亦不美㸔雖似多其實倍少</hi>收待霜降<lb/>
<hi>傷早黄爛傷晚黒澀</hi>榜簇皆須隂中<hi>見日亦澀</hi>其碎者割訖即地中㝷<lb/>
手糺之<hi>待萎而糺者必爛</hi>
<pb n="KR3d0007_WYG_028-3a"/>
又種冬葵法九月收菜後即耕至十月半令得三遍每<lb/>
耕即勞以鐵齒杷耬去陳根使地極熟令如麻地于中<lb/>
逐常穿井十口<hi>井必相當邪角則妨地地形狹長者井必作一行地形正方者作兩三行亦不</hi>
<hi>嫌也</hi>井别作桔橰轆轤<hi>井深用轆轤/井淺用桔橰</hi>栁鑵令受一石<hi>鑵小用則</hi>
<hi>功費</hi>十月末地將凍漫散子惟穊為佳<hi>畝用子六升</hi>散訖即再<lb/>
勞有雪勿令從風飛去<hi>勞雪令地保澤葉又不蟲</hi>每雪輒一勞之若<lb/>
令冬無雪臘月中汲井水普勞澆悉令徹澤<hi>有雪則不荒𤣥扈先</hi>
<hi>生曰無草木不待雪無雪悉宜澆凡草木冬植者皆以乾不以寒也</hi>正月地釋驅踏破地<lb/>
<pb n="KR3d0007_WYG_028-3b"/>
皮<hi>不踏即枯涸皮破即香涸</hi>春暖草生葵亦俱生三月初葉大如錢<lb/>
逐穊處拔者賣生<hi>十手拔乃禁取兒女子七歳已上皆得充事也</hi>一升葵還得<lb/>
一升米日日常投看稀稠得所乃止有草拔却不得用<lb/>
鋤自四月八日以後則日日剪賣其剪處㝷以手拌斫<lb/>
斸地令其起水澆糞覆之<hi>四月亢旱不澆則不長有雨則不須四月以前雖旱亦不</hi>
<hi>須澆地實保澤雪勢未盡故也</hi>比及剪遍初者還復周而復始日日無<lb/>
窮至八月社日上留作秋菜九月指地賣收訖即急耕<lb/>
依去年法三十畝勝作十頃穀田止須一乘車牛專供<lb/>
<pb n="KR3d0007_WYG_028-4a"/>
此園<hi>耕勞輦糞賣菜終歳不閒</hi>若糞不可得者五六月中穊種菉豆<lb/>
至七月八月犂掩殺之如以糞糞田則良美與糞不殊<lb/>
又省功力<hi>其井間之田犂不及者可畦以種諸菜</hi>
崔寔曰正月可作種𤓰瓠葵芥䪥大小蔥蒜苜蓿及雜<lb/>
蒜亦種此二物皆不如秋六月六日可種葵中伏後可<lb/>
種冬葵九月作葵葅乾葵<lb/>
家政法曰正月種葵<lb/>
農桑通訣曰春宜畦種種宜散種然夏秋皆可種也詩<lb/>
<pb n="KR3d0007_WYG_028-4b"/>
曰七月烹葵此種之早者俗呼為秋葵遲者為冬葵又<lb/>
曰六月六日種葵中伏以後可種冬葵時有先後為之<lb/>
在人宿根在地春生嫩葉亦可採食前金人以韭蓼汁<lb/>
併雞肉和食謂之冷羮最為上饌<lb/>
莖葉叢茂時方可刈嫩惟採擷之耳杜詩云刈葵莫放<lb/>
手放手傷葵根蓋傷根則不生<lb/>
葵花乾入炭墼内引火耐燒　葵葉可染紙所謂葵箋<lb/>
也<lb/>
<pb n="KR3d0007_WYG_028-5a"/>
蜀葵爾雅曰菺戎葵也<hi>郭璞注云今蜀葵也小爾雅翼云蜀葵即呉葵  夏  正云四</hi>
<hi>月小滿後五日呉葵華陶𢎞景云呉葵即此也又有一種小者名錦葵即荆葵也爾雅謂之荍  又有黄蜀葵</hi>
<hi>别是一種即秋葵也</hi>
種法春初種子冬月宿根亦自生苗過小滿後長莖高<lb/>
五六尺花似木槿而大<lb/>
李時珍曰葉嫩時亦可茹食其稭剝皮可緝布作繩<lb/>
龍葵釋名曰苦葵<hi>一名苦菜一名天泡草一名鴉眼睛一名酸漿草  陶𢎞景云益州有苦</hi>
<hi>菜乃是苦<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>法即龍葵也茄蘇頌曰葉如茄子葉故一名天  子</hi>
<pb n="KR3d0007_WYG_028-5b"/>
蘇恭曰龍葵所在有之俗名苦菜然非荼也葉圓花白<lb/>
子若牛李子生青熟黒但堪煑食不任生噉<lb/>
李時珍曰龍葵龍珠一類二種也處處有之四月生嫩<lb/>
苗時可食柔滑漸高二三尺莖大如筯似燈籠草而無<lb/>
毛五月後開小白花結子味酸亦可食<lb/>
蔠葵<hi>即紫草子</hi>爾雅曰蔠葵繁露也<hi>其葉最能承露其子埀埀如綴露故名又一名</hi>
<hi>藤菜一名天葵一名御菜一名燕脂菜一名落葵落字疑蔠字相傳之訛</hi>
陶𢎞景曰落葵人家多種之葉可<graphic n="KR1339" url="https://raw.githubusercontent.com/kanripo/KR-Gaiji/master/images/KR1339.png" mimeType="image/png"/>鮓食甚滑<lb/>
<pb n="KR3d0007_WYG_028-6a"/>
李時珍曰落葵三月種之嫩苗可食五月蔓延其葉肥<lb/>
厚軟滑可作蔬和肉食子紫黒色揉取汁可染布物謂<lb/>
之胡燕脂但久則色易變<lb/>
蔓菁爾雅曰蕦葑蓯<hi>説文曰葑蕪菁也一名九英菘一名諸葛菜一曰薞蕪一名蕘一名</hi>
<hi>芥亮廣志曰蕪菁有紫花者有白花者出劉禹錫云諸葛  所止令兵士皆種蔓菁者取其纔  甲可生啖一</hi>
<hi>也葉舒可煑食二也久居則隨以滋長三也棄不令惜四也回則易㝷而採五也冬有根可食六也  溪蠻藂</hi>
<hi>話云猫獠猺狫所産馬王菜味澀多刺即諸葛菜也相傳馬以所遺故云  蘇頌曰南北皆有北土尤多河東</hi>
<hi>太原所出其根極大燒陳藏器本草曰蕪菁南北之通稱也今并汾河朔間  食其根呼為蕪根塞北種者名</hi>
<pb n="KR3d0007_WYG_028-6b"/>
<hi>九英蔓菁根大并將為軍糧</hi>
齊民要術曰種不求多唯須良地故墟新糞壞墻垣乃<lb/>
佳<hi>若無故墟糞者以灰為糞令厚一寸灰多則燥不生也</hi>一耕地欲熟七月初種<lb/>
之一畝用子三升<hi>從處暑至八月白露節皆得早者作葅晚者作乾</hi>漫散而勞<lb/>
種不用濕<hi>濕則地堅菜焦</hi>既生不鋤九月末生收葉<hi>晚收則黄落</hi>仍<lb/>
留根取子十月中犂麄畤拾取耕出者<hi>若不耕畤則留者英不茂實不</hi>
<hi>繁也</hi>其葉作葅者料理如常法擬作乾菜及䖆葅者<hi>䖆葅者後</hi>
<hi>年正月始作耳須留第一好菜擬之其葅法列後條</hi>割訖則㝷手擇治而辮之勿<lb/>
<pb n="KR3d0007_WYG_028-7a"/>
待萎<hi>萎而後辮則爛</hi>挂著屋下隂中風凉處勿令烟熏<hi>烟熏則苦</hi>燥<lb/>
則上在㕑積置以苫之<hi>積時宜候天隂潤不爾多碎折久不積苫則澀也</hi>春夏<lb/>
畦種供食者與畦葵法同剪訖更種從春至秋得三輩<lb/>
常供好葅取根者用大小麥底六月中種十月將凍耕<lb/>
出之<hi>一畝得數車早出者根細</hi>又多種蕪菁法近市良田一頃七月<lb/>
初種之<hi>六月種者根雖粗大葉復蟲食七月未種者葉雖膏潤根復細小七月初種根葉俱得</hi>擬<lb/>
賣者純種九英<hi>九英葉根粗大欲自食者須種細根</hi>一頃取葉三十載正<lb/>
月二月賣作䖆葅三載得一奴收根依畤法一頃收二<lb/>
<pb n="KR3d0007_WYG_028-7b"/>
百載二十載得一婢<hi>細剉和莖飼牛羊全擬乞猪并得充肥亞于大豆耳</hi>一頃收<lb/>
子二百石輸與壓油家三量成米此為收粟米六百石<lb/>
亦勝谷田十頃<hi>𤣥扈先生曰種蔓菁宜用北人畦種菜法及呉下壠種油菜法厚糞勤灌之宜</hi>
<hi>得三倍收</hi>
漢桓帝詔曰横水為災五穀不登令所傷郡國皆種蕪<lb/>
菁以助民食然此可以度凶年救飢饉乾而烝食既甜<lb/>
且美自可藉口何必飢饉若值凶年一頃乃活百人耳<lb/>
<hi>𤣥扈先生曰人久食蔬無穀氣則有菜色唯蕪菁獨否其莖根皆膏潤故也蕪菁味似芋兩物皆似穀氣故漢</hi>
<pb n="KR3d0007_WYG_028-8a"/>
<hi>詔種蕪菁以助民食而史稱食蹲鴟至死不飢</hi>
崔寔曰四月收蕪菁及芥葶<graphic n="KR1047" url="https://raw.githubusercontent.com/kanripo/KR-Gaiji/master/images/KR1047.png" mimeType="image/png"/>冬葵子六月中伏後七<lb/>
月可種蕪菁至十月可收也<lb/>
孟祺農桑輯要曰耕地宜加糞往復匀蓋秋初可種自<lb/>
破甲至結子皆可食十月初挽苗煠作和菜餘者㬠過<lb/>
留根在地或慮河朔地寒凍死可於十月終以牛隔兩<lb/>
犂耕一犂拾去菜根之後郤將畼土擺匀據先耕出之<lb/>
數㬠過月烝食甜而有味<hi>𤣥扈先生曰賈氏言種宜七月初六月種者蟲食余家七</hi>
<pb n="KR3d0007_WYG_028-8b"/>
<hi>月種者甚苦蟲惟六月種者根株稍大蟲不能傷耳遇連日隂雨易生青蟲須勤撲治</hi>
又曰十月終犁出蕪菁根數㬠過冬月烝食甜而有味<lb/>
春生薹苗亦菜中上品四月收子打油　芝蔴易種收<lb/>
多油不發風油臨用時熬動少摻芝蔴煉熟即與小油<lb/>
無異<lb/>
<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>仙神隱曰凡種蕪菁以鰻[魚*黎]魚汁浸其子曬乾種之<lb/>
無蟲<lb/>
本草衍義曰蕪菁今世俗謂之蔓菁夏則枯當此之時<lb/>
<pb n="KR3d0007_WYG_028-9a"/>
蔬圃中復種之謂之雞毛菜食心正在春時諸菜之中<lb/>
有益無損於世有功採擷之餘收子為油<hi>𤣥扈先生曰蔓菁獨留根</hi>
<hi>取子者當六月種明年四月收耳若供食者正月至八月無月不可種賈氏所謂自春至秋得三輩常供好葅</hi>
<hi>此云雞毛菜者無亦謂其鱗次供用耳</hi>
𤣥扈先生曰南方種蕪菁收子多在芒種後梅雨中子<lb/>
既不實亦有莢中生芽者漫將作種便無大根加以密<lb/>
種少糞其變為菘亦無怪也今欲稀種多壅似亦無難<lb/>
獨梅時多雨非人力可為近立一法可得佳種凡蕪菁<lb/>
<pb n="KR3d0007_WYG_028-9b"/>
春時摘薹者生子遲半月若摘薹二遍即遲一月矣宜<lb/>
將留種蕪菁分作三停其一不摘薹擬芒種後收子其<lb/>
一摘薹一遍擬夏至後收子其一摘薹二遍擬小暑後<lb/>
收子南方梅雨多在夏至前或時在夏至後小暑後伏<lb/>
時多晴分作三次收定有一兩次不秕者又復簡擇淘<lb/>
汰稀種厚壅無緣可變為菘矣<lb/>
又曰蕪菁擇子下種出甲後即耘出小者作茹若不欲<lb/>
移植即取次耘出存其大者令每本相去一尺許若欲<lb/>
<pb n="KR3d0007_WYG_028-10a"/>
移植俟長五七寸擇其大者移之<lb/>
又曰種法先薙草雨過耕地不雨先一日灌地濕透明<lb/>
日熟耕作畦或耬種或漫散子覆土厚一指五六日内<lb/>
遇雨不須灌無雨戽水溝中遥潤之種少者噴壺下水<lb/>
或水斗遥灑之無澆土令實苗寸以上灌水糞<lb/>
又曰種蕪菁用故墟壞牆基甚善但此地不能多宜得<lb/>
沙土高燥者厚壅之若欲廣植用早稻地亦佳但須六<lb/>
七月下種俟刈稻後作速耕糞移植<lb/>
<pb n="KR3d0007_WYG_028-10b"/>
又曰有三晉人傳種蕪菁法先下子侯苗長可蒔豫耕<lb/>
熟地作畦每畦深七八寸起土作壠蒔苗其上壠土虛<lb/>
浮根大倍常也或徑于壠上下子亦得種蘆菔法同<lb/>
本草圖經曰南人取北種種之初年相類至二三歳則<lb/>
變為菘矣<hi>𤣥扈先生曰按唐本草注云菘菜不生北土有人將子北種初一年半為蕪菁二年菘種</hi>
<hi>都絶有將蕪菁子南種亦二年都變土地所宜須有此例其子亦隨色變但粗細無異耳菘子黒蔓菁子紫赤</hi>
<hi>大小相似據如此説則南之菘北之蔓菁種類因地必無移植之理然圖經于菘菜條下又言今京都種菘都</hi>
<hi>類兩種但肥厚差不及耳則菘未嘗不宜北也余家種蔓菁三四年亦未嘗變為菘也獨其根隨地有大小亦</hi>
<pb n="KR3d0007_WYG_028-11a"/>
<hi>如菘有厚薄齊民要術稱并州蕪菁根其大如椀口雖種他州子一年亦變而今三晉所産大於齊魯秦中所</hi>
<hi>産大于三晉此理雖則有之顧小而為用何妨滋植耶秦中種𤓰其大十倍他方他方亦不廢種𤓰也王禎所</hi>
<hi>謂悠悠之論率以風土不宜為説嗚呼此言大傷民事有力本良農輕信傳聞捐棄美利者多矣計根本者不</hi>
<hi>可不力排其妄也又曰本草言南人種蕪菁變為菘此亦有故按菘與蕪菁本相似但根有大小耳北人種菜</hi>
<hi>大都用乾糞壅之故根大南人用水糞十不當一又新傳得蕪菁種不肯加意糞壅二三年後又不知擇種其</hi>
<hi>根安得不小如此便似蕪菁變為菘也吾鄉諸菜種大槩不若京師病皆坐此徒恨土之瘠薄或言種類不宜</hi>
<hi>皆謬矣又耕地須極疎緩地非沙土多用草灰和之土若強𦂳根亦不大又曰種蔬果穀蓏諸物皆以擇種為</hi>
<hi>
                        <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>一義種一不佳即天時地利人力俱大半棄擲矣蕪菁子比菜稍遲正值梅天南方多雨子多不實者種時</hi>
<pb n="KR3d0007_WYG_028-11b"/>
<hi>務宜簸揚或淘汰或導擇取其最粗而圓滿者種之其本末俱大若漫種秕者即十不當一也</hi>
農桑通訣曰蔓菁四時仍有春食苗夏食心謂之薹子<lb/>
秋可為葅冬蒸根食菜中之最有益者<hi>杜詩云冬青飯之半</hi>其子<lb/>
九蒸九曝可搗為粉塗帛者資之亦可為油陜西惟食<lb/>
此油燃燈甚明能變蒜髮<lb/>
李時珍曰六月種者根大而葉蠧八月種者葉美而根<lb/>
小唯七月初種者根葉俱良今燕京人以瓶醃藏謂之<lb/>
閉甕菜<lb/>
<pb n="KR3d0007_WYG_028-12a"/>
齊民要術蒸乾蕪菁根法曰作湯淨洗蕪菁根漉著一<lb/>
斛甕子中以葦荻塞甕裏以蔽口著釜上繫甑帶以乾<lb/>
牛糞然火竟夜烝之麄細約熟謹謹著牙真類鹿尾烝<lb/>
而賣者則收米十石也<lb/>
又蕪菁作鹹葅法曰收菜時即擇取好者菅蒲束之作<lb/>
鹽水令極鹹於鹽水中洗菜即内甕中若先用淡水洗<lb/>
者葅爛其洗菜鹽水澄取清者瀉著甕中令没菜肥即<lb/>
止不復調和葅色仍青以水洗去鹹汁煮為茹與生菜<lb/>
<pb n="KR3d0007_WYG_028-12b"/>
不殊三日抒出之粉黍米作粥清搗麥麵䴷作末絹篩<lb/>
布菜一行以䴷末薄坌之即下熱粥清重重如此以滿<lb/>
甕為限其布菜法每行必莖葉顛倒安之舊鹽汁還㵼<lb/>
甕中葅色黄而味美作淡葅用黍米粥清及麥䴷末味<lb/>
亦勝<lb/>
又作湯葅法曰收好菜擇訖即於熱湯中煠出之若菜<lb/>
已萎者水洗漉出經宿生之然後湯煠煠訖令水中灌<lb/>
之鹽醋中熬胡麻油香而且脆多作者亦得至春不敗<lb/>
<pb n="KR3d0007_WYG_028-13a"/>
又䖆葅法曰<hi>葅菜也不切曰䖆葅</hi>用乾蔓菁正月中作以熱湯浸<lb/>
菜令柔軟解瓣擇治淨洗沸湯煠即出於水中淨洗便<lb/>
復作鹽水斬度出著箔上經宿菜色生好粉黍米粥清<lb/>
亦用絹篩麥䴷末澆葅布菜如前法然後粥清不用大<lb/>
熱其汁纔令相淹不用過多泥頭七日便熟葅甕以穰<lb/>
茹之如䖆酒法<hi>𤣥扈先生曰齊民要術所著食物烹治古今習尚不同有難施用者今錄之一</hi>
<hi>見此種為用之博一見古人留心民事之勤耳大都此物兼芋魁蘆菔及菘芥諸菜之用製造之法亦依諸品</hi>
<hi>從事可也</hi>
<pb n="KR3d0007_WYG_028-13b"/>
附烏菘菜八月下種九月下旬治畦分栽<lb/>
夏菘菜五月上旬撒子糞水頻澆密則芟之<lb/>
蒜爾雅曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>山蒜<hi>説文曰蒜葷菜也按初中國止有小蒜一名澤蒜餘唯山蒜石蒜自張騫</hi>
<hi>使西域得大蒜種歸種之今京口有蒜山多出蒜蒜有大小之異大曰葫即今大蒜每頭六七瓣收條中子種</hi>
<hi>者一年為獨蒜再種之則皆六七瓣矣小曰蒜葉似細葱而澀頭小如□即今山蒜也  王禎曰蒜性熱而有</hi>
<hi>小毒氣極葷然以入臭肉掩臭氣夏月食之解暑辟療氣北方食餅肉不可無此家有其種多者收一二頃以</hi>
<hi>供歳計今在在種之</hi>
齊民要術曰蒜宜良軟地<hi>白軟地蒜甜美而科大黒軟欠剛強之地辛辣而痩小也</hi>
<pb n="KR3d0007_WYG_028-14a"/>
三徧熟耕九月初種種法黄<graphic n="KR2145" url="https://raw.githubusercontent.com/kanripo/KR-Gaiji/master/images/KR2145.png" mimeType="image/png"/>時以耬耩逐壠手下之<lb/>
五寸一株<hi>諺曰左右過鋤一萬餘株</hi>空曳勞二月半鋤之令滿三徧<lb/>
<hi>勿以無草則不鋤不鋤則科小</hi>條拳而軋之<hi>不軋則獨科</hi>葉黄鋒出則辮于<lb/>
屋下風凉之處桁之<hi>早出者皮赤科堅可以遠行晚則皮壞而善碎</hi>冬寒取穀<lb/>
䎪布地一行蒜一行䎪<hi>不爾則凍死</hi>收條中子種者一年為<lb/>
獨瓣種二年者則成大蒜科皆如拳又逾于凡蒜矣<hi>瓦子</hi>
<hi>壠底置獨瓣蒜于瓦上以土覆之蒜科横濶而大形容殊則亦足以為異今并州無大蒜朝歌取種一歲之後</hi>
<hi>還成百子蒜矣其瓣粗細正與條中子同蕪菁根其大如碗口雖種他州子一年亦變大蒜瓣變小蕪菁根變</hi>
<pb n="KR3d0007_WYG_028-14b"/>
<hi>大二事相反其理難推又八月中方得熟九月中始刈得花子至于五穀蔬果與餘州早晚不殊亦一異也并</hi>
<hi>州豌豆度井陘已東山東穀子入壺關上党苗而無實皆余目所親見傳信傳疑蓋土地之異者也</hi>
崔寔曰布谷鳴收小蒜六月七月可種小蒜八月可種<lb/>
大蒜<lb/>
農桑通訣曰又一種澤蒜可以香食呉人調鼎率多用<lb/>
此根解葅更勝蔥韭此物易滋蔓隨斸隨合熟時採子<lb/>
漫散種之按諸菜之葷者惟宜採鮮食之經日則不美<lb/>
惟蒜雖久而味不變嫩薹亦可為蔬<lb/>
<pb n="KR3d0007_WYG_028-15a"/>
又曰種法半尺地一根鋤治令淨時加糞壅菜上一尺<lb/>
許漸漸撥開上頭土見白則本大不爾止益草耳或結<lb/>
葉亦佳<lb/>
四時類要種蒜作行下糞水澆之<lb/>
務本新書蒜畦栽每窠先下麥糠少許地宜虚春暖則<lb/>
鋤拔薹時頻澆㔇麥時人多食解暑毒蒜于肥地鋤成<lb/>
溝隴隔二寸栽一科糞水澆之八月初可種或以牛草<lb/>
鞋小便浸之將種包在内一夾糞土栽之上糞令厚其<lb/>
<pb n="KR3d0007_WYG_028-15b"/>
大如碗<lb/>
蔥爾雅曰茖山蔥<hi>説文曰蔥葷菜也其色蔥蔥然故名蔥淺綠色  凡四種由蔥胡蔥漢蔥</hi>
<hi>凍蔥一名芤草中有孔也一名鹿胎初生曰蔥針葉曰蔥青衣曰蔥袍莖曰蔥白葉中涕曰蔥苒諸物皆宜故</hi>
<hi>又名菜伯又名和事草漢王禎曰山蔥宜入藥胡蔥亦然食惟用漢蔥凍蔥耳  蔥木蔥也漢蔥葉大而香薄</hi>
<hi>冬即葉枯宜供虀食凍蔥葉細而益香又宜過冬比漢為勝或名大官蔥  廣志曰蔥有冬春二種有胡蔥木</hi>
<hi>蔥山蔥晉令曰有紫蔥昔龔遂渤海勸農口種蔥一畦非惟足供烹飪種多亦可資富梁呂僧珍其先賑蔥為</hi>
<hi>業及貴其兄子棄業求官珍不許曰汝等自有常分不可妄求可速歸蔥肆爾可謂知所本矣</hi>
齊民要術曰收蔥子必薄布隂乾勿令浥鬱<hi>此蔥性熱多喜浥鬱</hi>
<pb n="KR3d0007_WYG_028-16a"/>
<hi>浥鬱則不生</hi>其擬種之地必須春種菉豆五月䅖殺之比至<lb/>
七月耕數遍一畝用子四五升<hi>良田五升薄田四升</hi>炒穀拌和之<lb/>
<hi>蔥子性澀不以穀和下不均調不炒穀則草穢生</hi>雨耬重耩竅瓠下之以批契<lb/>
繼腰曵之七月納種至四月始鋤鋤遍乃剪剪與地平<lb/>
<hi>高留則無菜深剪則傷根</hi>剪欲旦起避熱時良地三剪薄地再剪八<lb/>
月止<hi>不剪則不茂剪過則根跳若八月不止則蔥無袍而損白</hi>十二月盡掃去枯葉<lb/>
枯袍<hi>不去枯葉春初則不茂</hi>二月三月出之<hi>良地二月出薄地三月出</hi>收子者<lb/>
别留之蔥中亦種胡荽㝷手供食乃至孟冬為葅亦不<lb/>
<pb n="KR3d0007_WYG_028-16b"/>
妨<lb/>
崔寔曰二月别小蔥六月别大蔥七月可種大小蔥<hi>夏蔥</hi>
<hi>曰小冬蔥曰大</hi>
四時類要種蔥炒穀攪匀塞摟一眼於一眼中種之他<lb/>
月蔥出取其塞樓一眼之地中土培之路密恰好又不<lb/>
勞移<lb/>
王禎曰種法先以子畦種移栽却作溝壟糞而壅俱成<lb/>
大蔥皆高尺許白亦如之宿根在地來春併得作種移<lb/>
<pb n="KR3d0007_WYG_028-17a"/>
栽之<lb/>
又曰蔥種不拘時先去冗鬚微晒疎行密排種之宜糞<lb/>
培壅猪糞雞鴨糞和粗糠壅之<lb/>
韭禮記曰豐本爾雅曰藿山韭<hi>説文曰韭子象葉出地上形一種而久生故謂</hi>
<hi>之韭一名草中乳言其温補也一名起陽草一名嬾人菜以其不須歳種也  蘇頌曰韭一歳三四割其根不</hi>
<hi>傷至冬壅培之先春復生莖名韭白根名韭黄花名韭菁韭之美在白在黄黄乃未出土者  羅願云物久必</hi>
<hi>變故老韭為莧北鄭𤣥曰久道得利隂變為陽故蔥變為韭  金幼孜  征錄曰雲臺戍地有野韭人皆採食</hi>
<hi>即許慎所謂截也禮王禎曰詩七月獻羔祭韭杜周禮醢人其實韭俎    王制庶人春薦韭以夘    詩夜</hi>
<pb n="KR3d0007_WYG_028-17b"/>
<hi>雨剪春韭種樂天詩秋韭花初白糞𤣥扈先生曰  樹詩云深其畦為容  也</hi>
齊民要術曰收韭子如蔥子法<hi>若市上買韭子宜試之以銅鐺盛水加于火上</hi>
<hi>㣲煮韭子須臾芽生者好芽不生者是浥鬱矣</hi>治畦下水糞覆悉與葵同然畦<lb/>
欲極深<hi>韭一剪一加糞又根性上跳故須深也</hi>二月七月種種法以升盞<lb/>
合地為處布子于圍内<hi>韭性内生不向外畏圍種令科盛</hi>
                    <graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>令常淨<hi>韭性</hi>
<hi>多穢數<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>為良</hi>高數寸剪之<hi>初種時止一剪</hi>至正月掃去畦中陳葉凍<lb/>
解以鐵杷耬起下水加熟糞韭高三寸便剪之剪如蔥<lb/>
法一歳之中不過五剪<hi>每剪杷耬下水加糞悉如初</hi>收子者一剪則<lb/>
<pb n="KR3d0007_WYG_028-18a"/>
留之若旱種者但無畦與水耳耙糞悉同一種永生<lb/>
崔寔曰正月掃除韭畦中枯葉七月藏韭菁<hi>菁韭耙出菁韭花也</hi>
王禎曰凡近城郭園圃之家可種三十餘畦一月可割<lb/>
兩次所易之物足供家費積而計之一歳可割十次秋<lb/>
後可採韭花以供蔬饌之用謂之長生韭至冬移根藏<lb/>
于地屋䕃中培以馬糞煖而即長高可尺許不見風日<lb/>
其葉黄嫩謂之韭黄比常韭易利數倍北方甚珍之又<lb/>
有就舊畦内冬月以馬糞覆之于迎陽處隨畦以薥黍<lb/>
<pb n="KR3d0007_WYG_028-18b"/>
籬障之用遮北風至春蔬其芽早出長可三二寸則割<lb/>
而易之以為嘗新韭<lb/>
韭二月下旬撒子九月分栽十月將稻草灰蓋三寸許<lb/>
又以薄土蓋之則灰不被風吹立春後芽生灰内則可<lb/>
取食天若晴暖二月中芽長成菜以次割取舊根常留<lb/>
分栽更不須撒子矣<lb/>
四時類要九月收韭子種韭不如栽作行令通鋤割一<lb/>
遍以杷耬之令根不相接為佳如此當葉濶如薤<lb/>
<pb n="KR3d0007_WYG_028-19a"/>
博聞錄韭畦若用雞糞尤好<lb/>
薤<hi>音械古文作䪥</hi>爾雅曰薤鴻薈<hi>一名莜子一名火蔥一名藠子一名菜芝薤韭之大者也</hi>
<hi>收種宜火熏故名火蔥又一種山薤生山中莖葉與薤相類而差長大即爾雅所謂葝也亦可供食但不多有</hi>
<hi>本王禎曰薤本出魯山平澤今處處有之葉似韭而濶  豐而白深本草云雖辛不葷五臟學道人長餌之以</hi>
<hi>其能温中通神安魂魄續筋力爾漢北海太守龔遂勸農家種薤百本民獲其利</hi>
齊民要術曰種薤宜曰軟良地三轉乃佳二月三月種<lb/>
<hi>秋種亦得但春未生</hi>率七八支為一本<hi>諺曰蔥三薤四移蔥者三支為一本種薤者四攴為</hi>
<hi>十科然支多者科圓大故以七八為率</hi>薤子三月葉青便出之<hi>未青而出者肉未滿</hi>
<pb n="KR3d0007_WYG_028-19b"/>
<hi>令薤痩</hi>燥曝挼去莩餘切却薑根<hi>留薑根而濕者即痩細不得肥也</hi>先重<lb/>
耬耩地壟燥培而種之<hi>壟燥則薤肥耬重則白長</hi>率一尺一本葉生<lb/>
即鋤鋤不厭數<hi>薤性多稼荒則嬴惡</hi>五月鋒八月初耩<hi>不耩則白短</hi>葉<lb/>
不用剪<hi>剪則損白供常食者别種</hi>九月十月出賣<hi>經久不出也</hi>擬種子至<lb/>
春地釋即曝之<lb/>
農桑通訣曰杜甫詩云束比青芻色圓齊玉筋頭或取<lb/>
其白芼酒尤佳樂天詩云酥煖薤白酒又内則曰切蔥<lb/>
薤實諸醯以柔之碎錄云豚脂用蔥膏用薤然則酒也<lb/>
<pb n="KR3d0007_WYG_028-20a"/>
醯也膏也無施不可種法與韭同<lb/>
薑魯論不撤薑食<hi>説文禦温之菜也薑呂覽春秋曰和之美者有楊僕之  註楊僕蜀地名</hi>
<hi>星史記曰種千畦薑與千户侯等池春秋運斗樞云璇  散而為薑  蘇頌曰薑以漢温  州者為佳苗高二</hi>
<hi>三尺葉似箭竹葉而長兩兩相對薑性畏日而惡濕故秋熱則無薑初生嫩者其尖㣲紫名曰紫薑或作子薑</hi>
<hi>宿根謂之母薑</hi>
齊民要術曰薑宜白沙地少與糞和熟耕如麻地不厭<lb/>
熟縱横七徧尤善三月種之先種耬耩㝷壟下薑一尺<lb/>
一科令上土厚三寸數鋤之六月作葦屋覆之<hi>不耐寒熱故</hi>
<pb n="KR3d0007_WYG_028-20b"/>
九月掘出置屋中中國土不宜薑僅可存活勢不滋息<lb/>
<hi>𤣥扈先生曰今北土種之甚滋息奚云不宜也</hi>
崔寔曰三月清明節後十日封生薑至四月立夏後蠶<lb/>
大食芽生可種之九月藏茈薑蘘荷其歳若温皆待十<lb/>
月<hi>生薑謂之茈薑茈音紫</hi>
四時類要種薑濶一步作畦長短任地形横作壠相去<lb/>
一尺餘深五六寸壠中一尺一科帶牙大如三指濶蓋<lb/>
土厚三寸以蠶沙蓋之糞亦得牙出後有草即耘漸漸<lb/>
<pb n="KR3d0007_WYG_028-21a"/>
加土已後壠中郤高壠外即深不得併上土鋤不厭頻<lb/>
農桑通訣曰凡種宜用沙地熟耕或用鍬深掘為善三<lb/>
月畦種之畦濶一步長短任地横作壟深可五七寸壠<lb/>
中一尺一科以土上覆厚三寸許仍以糞培之益以蠶<lb/>
糞尤佳芽出生草勤鋤之壟中漸漸加土培壅一法用<lb/>
蓆草覆之勿令他草生使薑芽自迸出覆其上六月用<lb/>
枝葉作棚以防日曝<hi>薑性不耐寒熱故爾或只用帶葉枯枝扦插</hi>四月竹箄<lb/>
爬開根土取薑母貨之不虧元本秋社前新芽頓長分<lb/>
<pb n="KR3d0007_WYG_028-21b"/>
採之即紫薑芽色微紫故名最宜糟食亦可代蔬劉屏<lb/>
山詩云恰似匀粧指柔尖帶淺紅似之矣白露後則帶<lb/>
絲漸老為老薑味極辛可以和烹飪蓋愈老而愈辣者<lb/>
也曝乾則為乾薑醫師資之今北方用之頗廣九月中<lb/>
掘出置屋中宜作窖穀稈合埋之今南方地暖不用窖<lb/>
至小雪前以不經霜為上拔去日就土晒過用篛篰盛<lb/>
貯架起下用火熏三日夜令濕氣出盡却掩篰口仍高<lb/>
架起下用火熏令常煖勿令凍損至春擇其芽之深者<lb/>
<pb n="KR3d0007_WYG_028-22a"/>
如前法種之為効速而利益倍諺云養羊種薑子利相<lb/>
當<lb/>
王禎曰薑宜耕熟肥地三月種之以蠶沙或腐草灰糞<lb/>
覆蓋每壠濶三尺便于澆水待芽發後又揠去老薑上<lb/>
作矮棚蔽日八月收取九十月宜掘深窖以穅秕合埋<lb/>
暖處免致凍損以為來年之種置火閣亦可<lb/>
又云按薑辛而不葷去邪辟羶䔫茹中之拂士也日用<lb/>
不可闕<lb/>
<pb n="KR3d0007_WYG_028-22b"/>
芥本草云芥稙名水蘇<hi>陶𢎞景曰芥似菘而有毛味辣可生食一名勞耝一名辣菜一</hi>
<hi>名臘菜一王禎曰芥字從介取其氣辛而有剛介之性其種不  有青芥紫芥白芥南芥荆芥旋芥馬芥石芥</hi>
<hi>皺葉芥蕓薹芥蜀芥即胡芥也芥劉恂嶺南異物志曰南土芥高五六尺子大如雞子  極多心嫩者為芥藍</hi>
<hi>又有一種花芥葉多刻缺如蘿蔔英冬月食者俗呼臘菜春月食者俗呼春菜</hi>
齊民要術曰種芥子及蜀芥蕓薹取子者皆二三月好<lb/>
雨澤時種<hi>三物性而耐寒經冬則死故須春種</hi>
又曰蜀芥蕓薹芥取葉者皆七月半種地欲糞熟蜀芥<lb/>
一畝<hi>用子一升</hi>
<pb n="KR3d0007_WYG_028-23a"/>
崔寔曰六月大暑中伏後可收芥子七月八月可種芥<lb/>
務本新書芥菜宜秋前種大槩雖不及蔓菁餘亦頗同<lb/>
子作芥花芥末如近郭芥菜宜多種蕓薹芥子種同蜀<lb/>
芥每畝用子四升足霜始收辛不甚香經三冬以草覆<lb/>
之不死至春復可供食<lb/>
王禎曰今江南農家所種如種葵法俟成苗必移栽之<lb/>
<hi>早者七月半後種遲者八月種</hi>厚加倍壅草即鋤之旱即灌之冬芥經<lb/>
春長心中為鹹淡二俎亦任為鹽菜<lb/>
<pb n="KR3d0007_WYG_028-23b"/>
又云十月收蕪菁訖時收蜀芥<lb/>
又云如即收子者即不摘心夫芥之為物心多而耐久<lb/>
味辣而性温可搗取汁以供庖饌<lb/>
務本新書曰芥藍二月畦種苗高剝葉食之剝而復生<lb/>
刀割則不長加火煮之以水淘浸或炒爁或拌食或包<lb/>
餕餡或捲餅生食頗有辛味五月園枯此菜獨茂故又<lb/>
曰主園菜食至冬月以草覆其根四月終結子可收作<lb/>
末根又生葉又食一年陜西多食此菜若中人之家但<lb/>
<pb n="KR3d0007_WYG_028-24a"/>
能自種三兩畦藍菜并一二畦韭周歳之中甚省菜錢<lb/>
𤣥扈先生曰芥菜八月撒種九月治畦分栽糞水頻灌<lb/>
冬月淹藏家家用度晒乾于無煙雨處架起三年亦可<lb/>
食<lb/>
蒝荽説文葰<hi>註可以香口其莖柔葉細而根多鬚綏綏然也一名胡妥張騫使西域始得種歸故</hi>
<hi>名一名香荽并汾之間避石勒諱胡也俗呼為蒝荽蒝乃莖葉布散之貌俗作莞非  又有一種名石葫荽亦</hi>
<hi>名鵞不食草載在本草堪入藥却非此種</hi>
齊民要術曰胡荽宜黒軟青沙良地三徧熟耕<hi>樹隂下不得和</hi>
<pb n="KR3d0007_WYG_028-24b"/>
<hi>豆處亦得</hi>春種者用秋耕地開春凍解地起有潤澤時急接<lb/>
澤種之種法近市負郭田一畝用子二升故穊種漸鋤<lb/>
取賣供生菜也外舍無市之處一畝用子一升疎密正<lb/>
好六七月種一畝用子一升先燥晒欲種時布子於堅<lb/>
地一升子與一掬濕土和之以脚蹉令破作兩段<hi>多種者以</hi>
<hi>磚瓦蹉之亦得以木礱之亦得子有兩人人各著故不破兩段則疎宻水浥而不生著土者令注入殻中則生</hi>
<hi>疾而長速種時欲燥此菜非雨不生所以不求濕下也</hi>於旦暮潤時以耬耩作壟<lb/>
以手散子即勞令平<hi>春雨難期必先藉澤蹉跎失機則不得矣地正月中凍解者時節既</hi>
<pb n="KR3d0007_WYG_028-25a"/>
<hi>早雖浸芽不生但燥種之不須浸子地若二月始解者歳月稍晚恐澤少不時生失歳計矣便於煖處籠盛胡</hi>
<hi>荽子一日三度以水沃之二三日則芽生於旦暮時投潤漫擲之數日悉出矣大體與種麻相似假令十日二</hi>
<hi>十日未出者亦勿怪之㝷自當出有草方令拔之</hi>菜生二三寸鋤去穊者供食<lb/>
及賣十月足霜乃收之取子者仍留根間拔令稀<hi>穊即不生</hi>
以草覆上<hi>覆者得供生食又不凍死</hi>又五月子熟拔取曝乾<hi>勿使令濕濕則</hi>
<hi>浥鬱</hi>格柯打出作蒿<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>盛之冬日亦得入窖夏還出之但<lb/>
不濕亦得五六年停一畝收十石都邑糶貴石堪一疋<lb/>
絹若地柔良不須重加耕墾者於子熟時好子稍有零<lb/>
<pb n="KR3d0007_WYG_028-25b"/>
落者然後拔取直深細鋤地一遍勞令平六月連雨時<lb/>
櫓生者亦㝷滿地省耕種之勞秋種者五月子熟拔去<lb/>
急耕十餘日又一轉令好調熟如麻地即於六月中旱<lb/>
時耬耩作壟蹉子令破手散還勞令平一同春法但既<lb/>
是旱種不須耬潤此菜早種非連雨不生所以不同春<lb/>
月要求濕下種後未遇連雨雖一月不生亦勿怪麥底<lb/>
地亦宜種止須急耕調雖名秋種㑹在六月六月中無<lb/>
不霖望連雨生則根強科大七月種者雨多亦得雨少<lb/>
<pb n="KR3d0007_WYG_028-26a"/>
則生不盡但根細科小不同六月種者便十倍失矣大<lb/>
都不用觸地濕入中生高數寸鋤去穊者供食及賣作<lb/>
葅者十月足霜乃收之一畝兩載載直絹三疋若留冬<lb/>
中食者以草覆之尚得竟冬中食其春種小小供食者<lb/>
自可畦種畦種者一如葵法若種者挼生子令中破籠<lb/>
盛一日再度以水沃之令生芽然後種之再宿即生矣<lb/>
<hi>晝用箔蓋夜則去之晝不蓋熱不生夜不去蟲耬之</hi>凡種菜子難生者皆水沃令<lb/>
芽生無不即生矣<hi>𤣥扈先生曰畦種水澆何必須連雨乎可必乎</hi>
<pb n="KR3d0007_WYG_028-26b"/>
王禎曰先將子捍開四月五月七月晦日晩宜種種宜<lb/>
濕地以灰覆之水澆則易長<lb/>
又曰胡荽其子搗細香而微辛食饌中多作香料以助<lb/>
其味於蔬菜子葉皆可用生熟皆可食甚有益于世也<lb/>
齊民要術曰作胡荽葅法湯中渫出之著大甕中以煖<lb/>
蓋經宿水浸之明日汲水淨洗出别器中以鹽酢浸之<lb/>
香美不苦亦可洗訖作粥津麥䴷味如䖆芥葅法亦有<lb/>
一種味作裹葅者亦須渫去苦汁然後乃用之矣<lb/>
<pb n="KR3d0007_WYG_028-27a"/>
博聞錄曰胡荽必於月晦日晩下種<lb/>
蕓薹服䖍通俗文曰胡菜<hi>註羌隴氏胡多種此菜能厯霜雪故名或云塞外有地名</hi>
<hi>雲臺戍始種此菜故名一名油菜經陶𢎞景云蕓薹乃人間所噉菜也  寇宗奭曰蕓薹  冬不死辟蠧  李</hi>
<hi>時珍曰乃今油菜也形色微似白菜冬末春初採心為茹三月則老不可食開小黄花四瓣結莢收子灰赤色</hi>
<hi>炒過榨油然燈甚明近人因有油利種者頗廣</hi>
齊民要術曰蕓薹一畝<hi>用子四升</hi>種法與蕪菁同既生亦不<lb/>
鋤之<lb/>
又云蕓薹足霜乃收<hi>不足霜即澀</hi>
<pb n="KR3d0007_WYG_028-27b"/>
又云旱則畦水澆五月熟而收子<hi>蕓薹冬天草覆亦得取子種種又得生茹</hi>
<hi>供食</hi>
王禎曰蕓薹不甚香經冬根不死<lb/>
便民圖纂曰油菜八月下種九十月治畦以石杵舂穴<lb/>
分栽用土壓其根糞水澆之若水凍不可澆至二月間<lb/>
削草淨澆不厭頻則茂盛薹長摘去中心則四面叢生<lb/>
子多子可榨油柤可壅田<lb/>
藏菜七月下種寒露前後治畦分栽栽時用水澆之待<lb/>
<pb n="KR3d0007_WYG_028-28a"/>
活以清糞水頻澆遇西風則不可澆<lb/>
𤣥扈先生曰呉下人種油菜法先于白露前日中鋤連<lb/>
泥草根晒乾成堆用穰草起火將草根煨過約用濃糞<lb/>
攪和如河泥復堆起頂上作窩如井口秋冬間將濃糞<lb/>
再灌三次此糞灰泥為種菜肥壅也到明年九月耕菜<lb/>
地再三鋤令極細作壠并溝廣六尺壠上横四科科行<lb/>
相去各一尺五寸用前糞灰泥匀撒土面然後將菜栽<lb/>
移植植之明日糞之地濕者糞三水七乾者糞一水九<lb/>
<pb n="KR3d0007_WYG_028-28b"/>
如是三四遍菜栽漸盛漸加真糞冬月再鋤壠溝泥鍬<lb/>
起加壠上一則培根一則深其溝以備春雨臘月又加<lb/>
濃糞生泥上春月凍解將生泥打碎正二月中視田肥<lb/>
痩燥濕加減加糞壅四次二月中生薹摘取之糟醃聽<lb/>
用即復多生薹心花實益繁立夏後拔科收子中農之<lb/>
入畝子二石薪十石薪中用蠶簇也種蔓菁法宜倣此<lb/>
菠菜菠薐一名赤根又名波斯草<hi>劉禹錫云菠薐本西國中種自頗陵國將</hi>
<hi>其子來今呼其名語頗訛耳即博聞錄菠菜過月朔乃生須二十七八間種之月初  生種時須以其子砑開</hi>
<pb n="KR3d0007_WYG_028-29a"/>
<hi>易浸脹</hi>
農桑輯要云菠薐作畦下種如蘿蔔法春正月二月皆<lb/>
可種逐旋食用秋社後二十日種于畦下以乾馬糞培<lb/>
之以備霜雪十月内以水沃之以備冬食<lb/>
農桑通訣曰菠薐七八月間以水浸子殻軟撈出控乾<lb/>
就地以灰拌撒肥地澆以糞水芽出惟用水澆待長仍<lb/>
用糞水澆之則盛<lb/>
春月出薹至春暮莖葉老時用沸湯掠過晒乾以備園<lb/>
<pb n="KR3d0007_WYG_028-29b"/>
枯時食用甚佳實四時可用之菜也<lb/>
莧爾雅曰蕢赤莧<hi>莖葉皆高大易見故從見莧亦多種有馬齒莧䑕齒莧及糠莧此野莧也</hi>
<hi>若夫赤莧白莧紫莧紅莧人莧又有五色莧皆可蔬茹人白二莧亦可供藥易言莧陸夬夬謂其柔脆也列子</hi>
<hi>言寧生程程生馬馬生人馬者馬莧馬藍草之類人者人參人莧之類也</hi>
農桑輯要曰人莧但五月種之園枯則食<hi>今人有三四月種者</hi>如<lb/>
欲出種留食不盡者八月收子本草云不可以莧菜與<lb/>
鼈同食則生鼈癥試以鼈甲如豆片大者以莧菜封裹<lb/>
之置于土坑以土蓋之一宿盡變成鼈也<lb/>
<pb n="KR3d0007_WYG_028-30a"/>
莧菜二月間下種三月下旬移栽于茄畦之旁同澆灌<lb/>
之則茂<lb/>
茼蒿蓬蒿<hi>形氣同于蓬蒿故名白王禎曰同蒿者葉綠而細莖稍  味甘脆</hi>
農桑通訣曰茼蒿春二月種可為常食秋社前十日種<lb/>
可為秋菜如欲出種春菜食不盡者可為子俱是畦種<lb/>
其葉又可湯泡以配茶茗實菜中之有異味者<lb/>
李時珍曰八九月下種冬春採食四月起薹花淺黄色<lb/>
如單瓣菊花結子近百成毬最易繁茂<lb/>
<pb n="KR3d0007_WYG_028-30b"/>
甜菜<hi>古作菾</hi>釋名菾菜<hi>即莙薘也</hi>
農桑通訣曰莙薘作畦下種如蘿蔔法春二月種之夏<lb/>
四月移栽園枯則食如欲出子留食不盡者地凍時出<lb/>
于暖處收藏來年春透可栽收種或作蔬或作羮或作<lb/>
菜乾無不可也<lb/>
本草云莖灰淋汁洗衣其白如玉<lb/>
便民圖纂曰莙薘八月下種十月治畦分栽頻用糞水<lb/>
澆之<lb/>
<pb n="KR3d0007_WYG_028-31a"/>
芹爾雅曰芹楚葵<hi>芹古作蘄一名水英按生江湖陂澤間者水芹也生平地者旱芹也二月</hi>
<hi>生苗其葉對節生黄晉書立春日以芹芽為菜盤相饋又有紫芹出太行  屋可制汞不可食  又一種馬芹</hi>
<hi>爾雅曰茭牛蘄葉細鋭可食亦芹類也之别有一種黄花者名毛芹食之殺人蛟龍食  亦病</hi>
齊民要術曰芹菜收根畦種之常令足水尤忌瀋泔及<lb/>
鹹水澆之則死性易繁茂而甜脆勝野生者<lb/>
陶隱居曰二三月芹作英時可作俎及熟爚食之<lb/>
𤣥扈先生曰野芹須取嫩白為佳輕鹽一二日湯焯過<lb/>
晒須一日乾方妙<lb/>
<pb n="KR3d0007_WYG_028-31b"/>
<graphic n="KR1767" url="https://raw.githubusercontent.com/kanripo/KR-Gaiji/master/images/KR1767.png" mimeType="image/png"/>
                    <hi>古苣字</hi>小雅薄言采芑<hi>疏云苦菜也青州謂之芑莖説/文<graphic n="KR1767" url="https://raw.githubusercontent.com/kanripo/KR-Gaiji/master/images/KR1767.png" mimeType="image/png"/>作苣呉人呼為苣菜  青</hi>
<hi>白色摘其葉白汁出脆可生食亦可烝為茹按苣有三種白苣苦苣萵苣皆不可烹煑故通曰生菜彭秉曰咼</hi>
<hi>菜自咼國來故名</hi>
農桑通訣曰萵苣作畦下種如菠薐法但得生芽先用<lb/>
水種浸一日於濕地上布襯置子于上以盆椀合之候<lb/>
芽漸出即種正二月種之可為常食秋社前一二日種<lb/>
者可為醃菜其莖去皮蔬食又可糟藏謂之萵笋<lb/>
苜蓿爾雅翼曰木粟<hi>言其米可炊飯也飼郭璞作牧宿謂其宿根自生可  牧牛馬也</hi>
<pb n="KR3d0007_WYG_028-32a"/>
<hi>漢書西域傳曰罽賔有苜蓿大宛馬武帝時得其馬漢使採苜蓿種歸陸機與弟書曰張騫使外國十八年得</hi>
<hi>苜蓿歸西京雜記曰樂遊苑自生玫瑰樹下多苜蓿苜蓿一名懷風時人或謂光風草風在其間蕭蕭然日照</hi>
<hi>其花有光彩故名懷風茂陵人謂之連枝草開李時珍曰二月生苗一科數十莖葉綠色入夏及秋  細黄花</hi>
<hi>結小莢圓扁旋轉有刺内有米如穄米可為飯亦可釀酒</hi>
齊民要術曰地宜良熟七月種之畦種水澆一如韭法<lb/>
<hi>𤣥扈先生曰苜蓿須先剪一上糞鐵杷掘之令起然後下水</hi>早種者重耬耩地使壟<lb/>
深濶竅瓠下子批契曳之每至正月燒去枯葉地液輒<lb/>
耕壟以鐵齒<graphic n="KR1564" url="https://raw.githubusercontent.com/kanripo/KR-Gaiji/master/images/KR1564.png" mimeType="image/png"/>楱<graphic n="KR1564" url="https://raw.githubusercontent.com/kanripo/KR-Gaiji/master/images/KR1564.png" mimeType="image/png"/>楱之更以魯斫斸其科土則滋茂<lb/>
<pb n="KR3d0007_WYG_028-32b"/>
矣<hi>不爾則痩</hi>一年則三刈留子者一刈則止春初既中生噉<lb/>
為羮甚香長宜飼馬馬尤嗜之此物長生種者一勞永<lb/>
逸都邑負郭所宜種之<lb/>
崔寔曰七月八月可種苜蓿<lb/>
𤣥扈先生曰苜蓿七八年後根滿地亦不旺宜别種之<lb/>
根亦中為薪<lb/>
紫蘇爾雅曰蘇桂荏<hi>註曰蘇荏類也故名桂荏一名赤蘇又有一種白蘇  王禎曰蘇六</hi>
<hi>畜所不犯類能全身遠害者于五谷有外䕶之功于人有燈油之用  東人呼為魚以其似蘇字但除禾旁故</hi>
<pb n="KR3d0007_WYG_028-33a"/>
<hi>也莖方葉圓而有尖四圍有齒肥地者背面皆紫痩地背紫面青面背皆白即白蘇也  荏子白者良黄者不</hi>
<hi>美荏即今白蘇子也</hi>
齊民要術曰荏隨宜園畔漫擲便歳歳自生荏子秋末<lb/>
成可收蓬於醬中藏之<hi>蓬荏角也實成則惡</hi>其多種者如種穀法<lb/>
<hi>雀甚嗜之必須近人家種</hi>收子壓取油可以煑餅<hi>荏油色綠可愛其氣香美煑餅亞胡</hi>
<hi>麻油而勝麻子脂膏麻子脂膏並有腥氣然荏油不可為澤焦人髮研為羮臛美於麻子遠矣又可以為燭良</hi>
<hi>地十石多種博谷則倍收於諸田不同也</hi>為帛煎油彌佳<hi>荏油性淳塗帛勝麻油</hi>
𤣥扈先生曰二月三月下種或宿子在地自生<lb/>
<pb n="KR3d0007_WYG_028-33b"/>
務本新書凡種五穀如地畔近道者亦可另種蘇子以<lb/>
遮六畜傷踐收子打油燃燈甚明或熬油以油諸物<lb/>
王禎曰蘇子碾之雜末作糜甚肥美下氣補益<lb/>
蘇採葉茹之或鹽或梅滷作葅食甚香夏月作熟湯飲<lb/>
五六月連根收採以火煨其根隂乾經久則葉不落<lb/>
蓼爾雅曰薔虞蓼<hi>郭璞注虞蓼澤蓼也一名水蓼</hi>
齊民要術曰三月可種荏蓼荏性甚易生蓼尤宜水畦<lb/>
種也<lb/>
<pb n="KR3d0007_WYG_028-34a"/>
崔寔曰正月可種蓼<lb/>
家政法曰三月可種蓼<lb/>
齊民要術曰蓼作葅者長二寸則剪絹袋盛沈於醬甕<lb/>
中又長更剪常得嫩者<hi>若待秋子成而落莖既堅硬葉又枯燥也</hi>取子者候<lb/>
實成速取之<hi>性易凋零晩則落盡</hi>五月六月中蓼可為虀以食莧<lb/>
蘇恭曰莖赤色水挼食之勝于蓼子<lb/>
冦宗奭曰水蓼造酒取葉以水浸汁和麵作麯蓋取其<lb/>
辛耳<lb/>
<pb n="KR3d0007_WYG_028-34b"/>
蘭香羅勒也<hi>北人避石勒諱改蘭香一名瞖子草以其子能入目去瞖也  韋𢎞賦敘曰羅勒者</hi>
<hi>生崑崙之丘出西蠻之俗案今世大葉而浥者名朝膊香矣  劉禹錫曰蘭香處處有之有三種一種似紫蘇</hi>
<hi>葉一種葉大二十步内即聞香一種堪作生菜</hi>
齊民要術曰三月中候棗葉始生乃種蘭香<hi>早種者徒費子耳天</hi>
<hi>寒不生</hi>治畦下水一同葵法及水散子訖水盡蓰熟糞僅<lb/>
得蓋子便止<hi>厚則不生弱苗故也</hi>晝日箔蓋夜則去之<hi>晝不宜見日色夜須</hi>
<hi>受露氣</hi>生即去箔常令足水六月連雨拔栽之<hi>掐心著泥中亦活</hi>
作葅及乾者九月收<hi>晚即乾惡</hi>作乾者大晴時薄地刈取布<lb/>
<pb n="KR3d0007_WYG_028-35a"/>
地曝之乾乃挼取末甕中盛須則取用<hi>拔頭懸者裛爛又有雀糞塵土</hi>
<hi>之患也</hi>取子者十月收<hi>自餘雜香菜不列者種法悉與此同</hi>
博物志曰燒馬蹄羊角成灰春散著濕地羅勒乃生<lb/>
事類全書云香菜常以洗魚水澆之則香而茂溝泥水<lb/>
米泔亦佳夏秋採葉可作菜食或切葉以芼諸菜或於<lb/>
素食麵粉之類皆可覆食以助香味也<lb/>
俞貞木種樹書曰香菜與土龍朏不得用糞澆澆則不<lb/>
香只以溝泥水米泔汁澆之佳<lb/>
<pb n="KR3d0007_WYG_028-35b"/>
蘘荷説文<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>苴也<hi>搜神記作嘉草一名覆苴一名蘘草一名猼苴與芭蕉音相近  潘岳閒</hi>
<hi>居賦云蘘荷依隂芭蘇頌曰荆襄江湖間多種之北方亦有春初生葉似  蕉根似薑芽而肥其葉冬枯根堪</hi>
<hi>為葅性好隂在本下生者尤美種史遊急就章曰蘘荷冬日藏其來遠矣然有赤白二  赤者堪啖  崔豹古</hi>
<hi>今注云似芭蕉而白色先楊慎丹鉛錄云蘘荷注甘露甘露即芭蕉也  𤣥扈  生曰蘘荷絶似芭蕉芭蕉結</hi>
<hi>子此不結子有時開花承甘露故又名為甘露子非蔓生之甘露也今嶺北人家所種蕉皆蘘荷耳</hi>
齊民要術曰蘘荷宜在樹隂下二月種之一種永生亦<lb/>
不須鋤微須加糞以土覆其上八月初踏其苗令死<hi>不踏</hi>
<hi>則根不滋潤</hi>九月中取旁生根為葅亦可醬中藏之十月終<lb/>
<pb n="KR3d0007_WYG_028-36a"/>
以穀麥種覆之<hi>不覆則凍死</hi>二月掃去之<lb/>
食經藏蘘荷法蘘荷一石洗漬以苦酒六斗盛銅盆中<lb/>
著火上使小沸以蘘荷稍稍投之小萎便出著蓆上令<lb/>
冷下苦酒三斗以二升鹽著中乾梅三升使蘘荷一鹽<lb/>
酢澆上綿覆罌口二十日便可食矣<lb/>
崔豹曰其子花生根中花未敗可食久則消爛<lb/>
㓂宗奭曰八九月間醃貯以備冬月作蔬果<lb/>
甘露子<hi>苗長四五寸許根如累珠味甘而脆故名甘露</hi>
<pb n="KR3d0007_WYG_028-36b"/>
王禎曰凡種宜於園圃近隂地春時種之用麥糠為糞<lb/>
地宜沾潤為佳至秋乃收<lb/>
務本新書曰白地内區種暑月以麥穅蓋之承露滋𦙍<lb/>
以是得名<lb/>
又云宜肥地熟鋤取子稀種其根皆連珠須耘淨方茂<lb/>
又云甘露子生熟可食可用蜜或醤漬之作豉亦得<lb/>
菌爾雅曰中馗菌小者菌<hi>郭璞曰地<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>也似蓋今江東名為土菌亦曰馗㕑可啖之</hi>
<hi>乂王禎曰菌皆朽株濕氣烝浥而生中原呼菌為菌茹  為莪又一種謂之天花桑樹上生者呼為桑莪施之</hi>
<pb n="KR3d0007_WYG_028-37a"/>
<hi>素食最佳雖南北異名而其用則一今江南山中松下生者名為松滑菌之種不一名亦如之野<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>如赤菰黄</hi>
<hi>耳皆可食然辨之不精多能毒人雖甘無益也不復具載  𤣥扈先生曰北土有羊䐗菜生天淀中此葦根所</hi>
<hi>為也南土有天仙菜此茅根所為也有竹菇竹根所為也他如天花麻菇雞蹤猴頭之屬皆草木根腐壞而成</hi>
<hi>者又曰五木耳亦桑槐榆楊楮所生</hi>
四時類要曰三月種菌子取爛構木及葉於地埋之常<lb/>
以泔澆令濕三兩日即生又法畦中下爛糞取構木可<lb/>
長六七寸截斷磓碎如種菜法於畦中匀布土蓋水澆<lb/>
長令潤如初有小菌子仰杷推之明旦又出亦推之三<lb/>
<pb n="KR3d0007_WYG_028-37b"/>
度後出者甚大即收食之本自構木食之不損人<hi>𤣥扈先生</hi>
<hi>曰構樹即榖樹也一名楮葉有瓣曰楮無瓣曰構見段成式酉陽雜俎</hi>
農桑通訣曰取向隂地擇其所宜木<hi>風諸栲等樹</hi>伐倒用斧<lb/>
碎砍成坎以土覆壓之經年樹朽以<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>碎剉匀布坎内<lb/>
謂之驚禪雨雪之餘天氣蒸暖則<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>生矣雖踰年而獲<lb/>
以繼取及土覆之時用泔澆灌越數時則以槌棒擊樹<lb/>
其利則甚博采訖遺種在内來歳仍發復相地之宜易<lb/>
歳代種新採趂生煑食香美曝乾則為之香<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>今深山<lb/>
<pb n="KR3d0007_WYG_028-38a"/>
窮谷之民以此代耕殆天茁此品以遺其利也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_028-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農政全書卷二十八<lb/>
</p>
<p>
</p>
  </div>
</body>
</text>
</TEI>
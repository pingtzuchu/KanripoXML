<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>農政全書卷二十三</head> <lb/>
    <p>
<pb n="KR3d0007_WYG_023-1a"/>
欽定四庫全書<lb/>
　農政全書卷二十三<lb/>
　　　　　　　　　　　　明　徐光啓　撰<lb/>
　　農器<lb/>
　　　圖譜三<lb/>
王禎曰昔聖人敎民杵臼而粒食資焉後乃増廣制度<lb/>
而為碓為磑為礱為輾等具皆本於此至于蓄積之所<lb/>
古有定制而出納之用與烹餁之器尤不可闕故以嘉<lb/>
<pb n="KR3d0007_WYG_023-1b"/>
量繼之鼎釡終之若夫舟車之事任載所先葢南北道<lb/>
路之不同故水陸乗行之亦異然淮漢之間俱可兼用<lb/>
凡務農之家隨其所便所居廬室尤不可無其動止之<lb/>
用理存覆載故共錄於此<lb/>
杵臼舂也易係辭曰黄帝堯舜氏作斷木為杵掘地為<lb/>
臼杵臼之利萬民以濟按古舂之制䄷百一十斤稻重<lb/>
一䄷為米二十斗為米十斗曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為米六斗大半斗曰<lb/>
粲又曰糲米一石舂為九斗曰糳糳米之精者斯古舂<lb/>
<pb n="KR3d0007_WYG_023-2a"/>
之制自杵臼始也<hi>有圖不載</hi>
<pb n="KR3d0007_WYG_023-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_023-3b"/>
碓舂器用石杵臼之一變也廣雅曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>碓也方言云碓<lb/>
稍謂之碓幾自關而東謂之梴桓譚新論曰杵臼之利<lb/>
後世加巧因借身重以踐碓而利十倍<lb/>
<pb n="KR3d0007_WYG_023-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_023-4b"/>
堈碓以堈作碓臼也集韻云堈甕也又作㼚其製先掘<lb/>
埋堈坑深逾二尺次下木地釘三莖置石于上後將大<lb/>
磁堈穴透其㡳向外側嵌坑内埋之復取碎磁與灰泥<lb/>
和之以窒㡳孔令圓滑如一候乾透乃用半竹篘長七<lb/>
寸許徑四寸如合脊瓦様但其下稍濶以熟皮周圍䕶<lb/>
之<hi>取其滑也</hi>倚於堈之下唇篘下兩邊以石壓之或兩竹竿<lb/>
刺定然後注糙於堈内用碓木杵<hi>杵頭鐵團束之囤内置四大牙釘稍卧之</hi>
搗于篘内堈既圓滑米自翻倒簌於篘内一搗一簌既<lb/>
<pb n="KR3d0007_WYG_023-5a"/>
省人攪米自匀細然木杵既輕動防狂迸須於踏碓時<lb/>
已起而落隨以左足躡其碓腰方得穩順一堈可舂米三<lb/>
石功折常碓累倍始於浙人故又名浙碓今多於津要<lb/>
商旅輳集處所可作連屋置百餘具者以供往來稻船<lb/>
貨糶粳糯及所在上農之家用米既多尤宜置之<lb/>
<pb n="KR3d0007_WYG_023-6a"/>
</p>
<p>
<pb n="KR3d0007_WYG_023-7a"/>
</p>
<p>
<pb n="KR3d0007_WYG_023-8a"/>
礱礧榖器所以去榖殻也淮人謂之礱江浙之間謂之<lb/>
礱編竹作圍内貯泥土狀如小磨仍以竹木排為密齒<lb/>
破榖不致損米就用拐木竅貫礱上掉軸以繩懸檩上<lb/>
衆力運肘以轉之日可破榖四十餘斛方謂之木礧石<lb/>
鑿者謂之石木礧礱礧字從石初本用石今竹木代者<lb/>
亦便又有廢磨上級已薄可代榖礱亦不損米或人或<lb/>
畜轉之謂之礱磨復有畜力輓行大木輪軸以皮弦或<lb/>
大繩繞輪兩周復交于礱之上級輪轉則繩轉繩轉則<lb/>
<pb n="KR3d0007_WYG_023-8b"/>
礱亦隨轉計輪轉一周則礱轉凡五餘周比用人工既<lb/>
速且省<lb/>
<pb n="KR3d0007_WYG_023-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_023-9b"/>
輾通俗文曰石碢轢糓曰輾後魏書曰崔亮在雍州讀<lb/>
杜預傳見其為八磨嘉其有濟時用因教民為輾<hi>𤣥扈先生</hi>
<hi>曰後魏臣工最多留心民事者將上意所先耶抑兩漢之遺人也</hi>今以糲石甃為圓槽<lb/>
周或數丈高逾二尺中央作臺植以簨軸上穿榦木貫<lb/>
以石碢有用前後二碢相逐前備撞木不致相擊仍隨<lb/>
帶攪杷畜力輓行循槽轉碾日得米三十斛近有法製<lb/>
輾槽<hi>法製川沙石芹泥與糯粥同膠和之以為圓槽下以木棰緩築實直至乾透可用</hi>轢米特<lb/>
易可加前數此又輾之巧便者<lb/>
<pb n="KR3d0007_WYG_023-10a"/>
<hi>𤣥扈先生曰亮為僕射奏于張方橋東堰榖水造磑磨三十區其利十倍國用便之</hi>
<pb n="KR3d0007_WYG_023-11a"/>
</p>
<p>
<pb n="KR3d0007_WYG_023-12a"/>
輥輾世呼曰海青輾喻其速也但比常輾減去圖槽就<lb/>
碢榦栝以石輥<hi>輥徑可三尺長可五尺</hi>上置板檻隨輾榦圓轉作<lb/>
竅下榖不計多寡旋碾旋收易于得米較之碢輾疾過<lb/>
數倍故比于鷙鳥之尤者人皆便之<lb/>
𤣥扈先生曰江右木作槽輾山右石作揺輾皆取機勢<lb/>
倍勝常輾<lb/>
　<lb/>
　<lb/>
<pb n="KR3d0007_WYG_023-12b"/>
連磨連轉磨也其制中置巨輪輪軸上貫架木下承鐏<lb/>
臼復于輪之周囘列遶八磨輪輻近與各磨木齒相間<lb/>
一牛拽轉則八磨隨輪輻俱轉用力少而見功多後魏<lb/>
崔亮在雍州讀杜頴傳見其為八磨嘉其有濟時用劉<lb/>
景宣作磨竒巧特異策一牛之任轉八磨之重竊謂此<lb/>
雖並載前史然世罕有傳者今乃㝷繹搜索度其可用<lb/>
述此制度既圖於前復敘於後庶來者傚之以廣食利<lb/>
<hi>圗見水利部</hi>
<pb n="KR3d0007_WYG_023-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_023-13b"/>
颺扇集韻云颺風飛也揚榖器其制中置簨軸列穿四<lb/>
扇或六扇用薄板或糊竹為之復有立扇卧扇之别各<lb/>
帶掉軸或手轉足躡扇即隨轉凡舂輾之際以糠米貯<lb/>
之高檻底通作匾縫下瀉均細如簾即將機軸掉轉搧<lb/>
之糠粞既去乃得淨米又有舁之埸圃間用之者謂之<lb/>
扇車凡揉打麥禾等稼穰籺相雜亦須用此風㮼比之<lb/>
杴擲䇞簸其功數倍<lb/>
<pb n="KR3d0007_WYG_023-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_023-14b"/>
䃺唐韻作磨磑也説文云䃺石磑也世本曰公輸班作<lb/>
磑方言或謂之䃀通俗文曰填礳曰硐磨床曰摘今又<lb/>
謂主磨曰臍注磨曰眼轉磨曰榦承磨曰槃載磨曰床<lb/>
多用畜力輓行或借水輪或掘地架木下置鐏軸亦轉<lb/>
以畜力謂之旱水磨比之常磨特為省力凡磨上皆用<lb/>
漏斗盛麥下之眼中則利齒旋轉破麥作麩然後收之<lb/>
篩羅乃得成麫世間餅餌自此始矣<lb/>
<pb n="KR3d0007_WYG_023-15a"/>
</p>
<p>
<pb n="KR3d0007_WYG_023-16a"/>
油榨取油具也用堅大四木各圍可五尺長可丈餘叠<lb/>
作卧枋于地其上作槽其下用厚板嵌作底槃槃上圓<lb/>
鑿小溝下通槽口以備注油于器凡欲造油先用大鑊<lb/>
㸑炒芝麻既熟即用碓舂或輾碾令爛上甑蒸過理草<lb/>
為衣貯之圏内累積在槽横用枋桯相桚復豎揷長楔<lb/>
高處舉碓或推擊檘之極𦂳則油從槽出此横榨謂之<lb/>
卧槽立木為之者謂之立槽傍用擊揳或上用壓樑得<lb/>
油甚速今燕趙間創有以鐵為炕面就接蒸斧㸑項乃<lb/>
<pb n="KR3d0007_WYG_023-16b"/>
傾芝麻於上執杴匀攪待熟入磨下之即爛比鑊炒及<lb/>
舂碾省力數倍南北農家歲用既多尤宜則傚<lb/>
<pb n="KR3d0007_WYG_023-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_023-17b"/>
榖盅集韻云虛器也又謂之氣籠編竹作圍徑可一尺<lb/>
高或二丈㡳足稍大易于堅立内置木<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>數層乃先列<lb/>
倉中每間或五或六亦量積榖多少高低大小而制之<lb/>
嘗見倉廩囷京等所貯米榖蒸濕結厚數尺謂之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>頭<lb/>
以致壓盫變黄漸成<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>腐往往耗損公私坐致陷害誠<lb/>
可甚惜今置此器使欝氣升通米得堅燥免蹈前弊實<lb/>
濟物之良法也凡儲蓄之家不可闕<lb/>
<pb n="KR3d0007_WYG_023-18a"/>
</p>
<p>
<pb n="KR3d0007_WYG_023-19a"/>
窖藏榖穴也史記貨殖傳曰宣曲任氏獨窖食粟楚漢<lb/>
相拒滎陽民不得耕米石至數萬而豪傑金玉盡歸任<lb/>
氏任氏以是起富嘗謂榖之所在民命是寄今藏至地<lb/>
中必有重遇且風蟲水旱十年之内儉居五六安可不<lb/>
預備凶災夫穴地為窖小可數斛大至數百斛先投柴<lb/>
棘燒令其土焦燥然後周以糠穩貯粟於内五榖之中<lb/>
惟粟耐陳可歴遠年有于窖上栽樹大至合抱内若變<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>樹必先槁又謂葉必萎黄又擣别窖北地土厚皆宜<lb/>
<pb n="KR3d0007_WYG_023-19b"/>
作此江淮高峻土厚處或宜倣之<lb/>
<pb n="KR3d0007_WYG_023-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_023-20b"/>
竇似窖月令曰穿竇窖鄭注云穿竇窖者入地隋曰竇<lb/>
方曰窖疏云隋者似方非方似圓非圓釋文云隋謂狹<lb/>
而長令人下掘或旁穿出土轉于它處内實以粟復以<lb/>
草墢封塞他人莫辨即謂竇也葢小口而大腹竇小孔<lb/>
穴也故名竇<lb/>
倉榖藏也釋名曰倉藏也天文集曰廩星主倉史記天<lb/>
官書胃為天倉此名著于天象者禮月令曰孟冬命有<lb/>
司修囷倉周禮倉人掌粟入之藏此名著於公府者詩<lb/>
<pb n="KR3d0007_WYG_023-21a"/>
曰乃求千斯倉管子曰倉廩實而知禮節此名著於民<lb/>
家者今國家備儲蓄之所上有氣樓謂之厫房前有簷<lb/>
楹謂之明厦倉為總名葢其制如此夫農家貯榖之屋<lb/>
雖規模稍下其名亦同皆係累年蓄積所在内外材木<lb/>
露者悉宜灰泥塗飾以辟火災木又不蠧可為永法<hi>圗不</hi>
<hi>載</hi>
廩倉之别名詩曰亦有高廩萬億及秭注云廪所以藏<lb/>
粢盛之穗説文曰倉黄㐭而取之故謂之㐭或從广從<lb/>
<pb n="KR3d0007_WYG_023-21b"/>
禾今農家構及無壁厦屋以儲禾穗穜稑之種即古之<lb/>
廧也唐韻云倉有屋曰廩倉其藏榖之總名而廩庾又<lb/>
有屋無屋之辨也<hi>圖不載</hi>
庾鄭詩箋云露積榖也集韻庾或作㢏倉無屋者詩曰<lb/>
曽孫之庾如坻如京又曰我庾維億葢謂庾積榖多也<lb/>
<hi>圖不載</hi>
囷圓倉也禮月令曰修囷倉説文廪之圓者圓謂之囷<lb/>
方謂之京吳志周瑜謁魯肅肅指其囷以與之西京雜<lb/>
<pb n="KR3d0007_WYG_023-22a"/>
記曰曹元理善算囷之榖數類而言之則囷之名舊矣<lb/>
今貯榖圜𥫱泥塗其内草苫於上謂之露𥫱者即囷也<lb/>
<hi>圖不載</hi>
升十合量也前漢志云以子榖秬黍中者千二百實其<lb/>
龠以井水凖其概二龠為合十合為升説文云升從斗<lb/>
象形唐韻云升成也<hi>自此至末圖不載</hi>
斗十升量也前漢志云十升為斗斗者聚升之量也説<lb/>
文云斗象形有柄天文集曰斗星仰則天下斗斛不平<lb/>
<pb n="KR3d0007_WYG_023-22b"/>
覆則歲稔<lb/>
斛十斗量也前漢志云十斗為斛斛者角斗平多少之<lb/>
量也廣雅曰斛謂之鼓方解謂之角周禮曰㮚氏為量<lb/>
改煎金錫則不耗不耗然後權之權之然後凖之凖之<lb/>
然後量之其銘曰時文思索允臻其極嘉量既成以觀<lb/>
四國永啓厥後兹器維則<hi>時文思索言是𤣥德之君思求索為民立法而作量</hi>漢<lb/>
書五量之法用銅方尺而圓其外旁有庣焉<hi>師古曰庣不滿之處</hi>
<hi>也</hi>上為斛下為斗<hi>上謂仰斛下為覆斛之底受一斗也</hi>左耳為升右耳為<lb/>
<pb n="KR3d0007_WYG_023-23a"/>
合龠夫量者躍于龠合于合登于升聚于斗角于斛職<lb/>
在大倉大司農掌之今農夫家所得榖數凡輸納于官<lb/>
販鬻于市積貯于家多則斛少則斗零則升又必槩以<lb/>
平之貧富皆不可闕者<lb/>
概平斛斗器説文云槩杚斗斛從木既聲杚平也漢書<lb/>
云以井水凖其概也古有豆區釜鍾庾秉之量左傳曰<lb/>
四升為豆四豆為區四區為釜十釡為鍾又二釜半為<lb/>
庾十六斛為秉皆古量之名也今唯以升斗斛為凖最<lb/>
<pb n="KR3d0007_WYG_023-23b"/>
號簡要葢出納之司易會計也<lb/>
鼎説文云鼎三足兩耳烹飪器也周禮烹人掌共鼎鑊<lb/>
以給水火之齊今農家乃用煑繭繰絲嘗讀秦觀蠶書<lb/>
云凡繰絲常令煑繭之鼎湯如蟹眼夫鼎之為器大則<lb/>
烹牲而供上祀小則和羹而備五味今用之以取繭絲<lb/>
而衣被斯民嘉其兼用遂寘名田譜之内釜煑器也古<lb/>
史考黄帝始造釡甑火食之道成矣易説卦曰坤為釜<lb/>
廣雅曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鉼鬲鑊鏕鏝鍪<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>錡釜也説文釡作鬴鍑屬<lb/>
<pb n="KR3d0007_WYG_023-24a"/>
魏畧曰鍾繇為相國以五熟鼎範因太子鑄之釜成太<lb/>
子與繇書曰昔周之九鼎咸以一體調一味豈若斯釜<lb/>
五味時方葢鼎之烹飪以享上帝今之嘉釜有踰兹義<lb/>
異錄曰南方有以沙土燒之者燒熟以土油之净逾鐵<lb/>
器尤宜煮藥一斗者纔直十錢斯濟貧之具不可無者<lb/>
甑炊器也集韻云甑甗也籕文作鬻或作䰝周禮陶人<lb/>
為甑實二鬴厚半寸脣寸説文曰窐甑空也爾雅曰䰝<lb/>
謂之鬵方言或謂之酢餾漢書項羽渡河破釜甑又任<lb/>
<pb n="KR3d0007_WYG_023-24b"/>
文公知有王莾之變悉賣竒物唯存銅甑以此知古人<lb/>
用甑雖軍旅及反側之際不可廢者或謂釜甑舉世皆<lb/>
用今作農器何也葢民之力田必資火食非釜甑不成<lb/>
以此起農事之始及榖物既登㸑以釜甑又為農事之<lb/>
終所需莫急于此故附農器之内<lb/>
箅甑箅也説文云箅蔽也所以蔽甑㡳也淮南子曰明<lb/>
鏡可以鑑形蒸食不如竹箅孔融同歲論曰弊箅徑尺<lb/>
不能捄鹽池之鹹矣箅弊可以止鹹故也又曰弊箅甑<lb/>
<pb n="KR3d0007_WYG_023-25a"/>
瓾在旃茵之上雖貧者不<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>此言易得之物也字從竹<lb/>
或無竹處以荆柳代之用不殊也<lb/>
土鼓古樂器也杜子春云以瓦為匡以革為兩面可擊<lb/>
也禮運曰蕢桴而土鼓又明堂位曰土鼓蕢桴伊耆氏<lb/>
之樂也周禮春官籥章掌土鼓豳籥仲春晝擊土鼓龡<lb/>
豳詩以逆暑仲秋夜迎寒亦如之凡國祈年於田祖<lb/>
龡豳雅擊土鼓以樂田畯今農家揫斂之後擊鼓以祀<lb/>
田祖即其遺意也<lb/>
<pb n="KR3d0007_WYG_023-25b"/>
農舟農家所用舟也夫水鄉種蓻之地溝港交通農人<lb/>
往來利用舟楫故異夫漁釣之名也<lb/>
野航田家小渡舟也或謂之舴艋謂形如蚱蜢因以名<lb/>
之如村野之間水陸相間豈所在橋梁皆能畢備故造<lb/>
此以便往來制頗朴陋廣纔㝷丈可載人畜一二不煩<lb/>
人駕但于渡水兩傍維以竹草之索各倍其長過者掣<lb/>
索即扺彼岸或畧具篙楫田農便之<lb/>
下澤車田間任載車也古謂箱者詩曰乃求萬斯箱又<lb/>
<pb n="KR3d0007_WYG_023-26a"/>
皖彼牽牛不以服箱箱即此車也周禮車人行澤者反<lb/>
輮又行澤者欲短轂短轂則利今俗謂之板轂車其輪用<lb/>
厚濶板木相嵌斵成圓様就留短轂無有輻也泥淖中<lb/>
易于行轉了不沾塞蓋如車制而畧但獨轅著地如犂<lb/>
托之狀上有望橛以擐牛輓槃索上下坡坂絶無軒輊<lb/>
之患漢馬援弟少遊嘗謂乗下澤車是也<lb/>
大車考工記曰大車牝服二柯鄭𤣥謂平地任載之車<lb/>
世本云奚仲造車凡造車之制先以脚圓徑之高為祖<lb/>
<pb n="KR3d0007_WYG_023-26b"/>
然後可視梯檻長廣得所制雖不等道路皆同軌也中<lb/>
原農家例用之<lb/>
拖車即拖脚車也以脚木二莖長可四尺前頭微昂上<lb/>
立四簨以横木栝之濶約三尺高及二尺用載農具及<lb/>
芻種等物以往耕所有就上覆草為舍取蔽風雨耕牛<lb/>
輓行以代輪也<lb/>
守舍看禾廬也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>木苫草畧成結構兩人可舁木稼將<lb/>
熟寢處其中備防人畜或就塍坎縛草為之若于山鄉<lb/>
<pb n="KR3d0007_WYG_023-27a"/>
及曠野之地宜高架牀木免有虎狼之患<lb/>
牛室門朝陽者宜之夫歲事逼冬風霜凄凛獸既氄毛<lb/>
率多穴處獨牛依人耳故宜入養密室聞之老農云牛<lb/>
室内外必事塗塈以備不測火災最為切要<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_023-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農政全書卷二十三<lb/>
</p>
<p>
</p>
  </div>
</body>
</text>
</TEI>
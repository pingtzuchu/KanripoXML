<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>農政全書卷十五</head> <lb/>
    <p>
<pb n="KR3d0007_WYG_015-1a"/>
欽定四庫全書<lb/>
　農政全書卷十五<lb/>
　　　　　　　　　　　　明　徐光啓　撰<lb/>
　　水利<lb/>
　　　東南水利下<lb/>
耿橘大興水利申曰竊照東南之難全在賦税而賦税<lb/>
之所出與民生之所養全在水利葢瀦泄有法則旱澇<lb/>
無患而年榖每登國賦不虧也計常熟縣民間田租之<lb/>
<pb n="KR3d0007_WYG_015-1b"/>
入最上每畆不過一石二斗而實入之數不過一石乃<lb/>
粮之重者每畆至三斗二升而實費之數殆逾四斗是<lb/>
什四之賦矣<hi>𤣥扈先生曰蘇松大率如此常鎮嘉湖次之</hi>以故為吾民者一<lb/>
遇小小水旱輒流散四方逋負動以數萬計焉嗟嗟賦<lb/>
不可減嵗不可必元元其何以為命則惟有水利大興<lb/>
俾嵗時無害為今日救時之急務矧本縣坐落江海之<lb/>
交潮汐三靣而至且居蘇常諸府下流諸湖水由此入<lb/>
海其水之利害視他處為尤鉅而其經理為尤急也卑<lb/>
<pb n="KR3d0007_WYG_015-2a"/>
職以其暇日單騎輕舠遍厯川原進諸父老講求水利<lb/>
之故凡地形高下之宜水勢通塞之便䟽㵸障排之方<lb/>
大小緩急之序夫田力役之規官帑補助之則經營量<lb/>
度之法催督考騐之術一一條畫著為圖説以至區里<lb/>
利害之殊土性肥瘠之異錢粮輕重之等田野荒熟之<lb/>
故風俗淳澆之由形勢險夷之辨無不偹具務紓百世<lb/>
之訏謨期垂一方之永利為此將查厯過通縣河圩形<lb/>
勢繪圖貼説造册具申<lb/>
<pb n="KR3d0007_WYG_015-2b"/>
　開河法<hi>凡九條</hi>
一照田起夫量工給食<lb/>
宋臣范仲淹曰荒歉之嵗召民為役日以五升因而賑<lb/>
濟<hi>此宋時斗斛也幸勿慮多</hi>葢老成長慮之見如此常熟民素驕侈<lb/>
傭趂之人頗少况挑河非重其直不應故莫善于照田<lb/>
起夫量工給銀之法然照田起夫亦難言矣説者謂有<lb/>
近水利者逺水利者不得水利者及田止十畆以下者<lb/>
分為四等除十畆以下者免役外餘以三等為伸縮葢<lb/>
<pb n="KR3d0007_WYG_015-3a"/>
往年之役如此職深以為不然本縣之田未有不藉水<lb/>
而成者但河有枝幹之殊水有大小之異耳水大者則<lb/>
當施瀦蓄之法水小者則當施䟽鑿之方彼幹河引江<lb/>
湖之水而枝河非引幹河之水者乎田近幹河者稱利<lb/>
矣田近枝河者非幹河之利乎若必為四等之説則奸<lb/>
戸積書朦朧作弊上戸那而為中戸中戸那而為下戸<lb/>
近利那而為逺利逺利那而為不得利而田少愚弱之<lb/>
氓反差重役如小民之偏苦何故開河必觀水勢所向<lb/>
<pb n="KR3d0007_WYG_015-3b"/>
<hi>無一寸不受水利之田亦無一寸不應開河之田</hi>應用某區某圖之民必無論<lb/>
大戸小戸通融騐𣲖然後于法均于事便于民無擾耳<lb/>
𣲖夫之法先弔黄冊查明該區該啚坐圩田地總數<hi>分區</hi>
<hi>分啚未必與河道相應要當以河道為主</hi>隨令區書将業戸一一註明然後<lb/>
通融筭𣲖某河應役田若干畝每田若干畝坐夫一名<lb/>
田多者領夫田少者凑補足數名曰協夫其勘明坍江<lb/>
板荒田地俱豁免如此貧富適均衆檠易舉矣<lb/>
一水利不論優免<lb/>
<pb n="KR3d0007_WYG_015-4a"/>
濬河以偹旱澇便轉輸也論田而士夫之田多於小民<lb/>
河成而灌運之利當亦多于小民故同心協力舉地方<lb/>
之大利在士夫原有此意矣職客嵗開濬福山河以此<lb/>
意白之本縣士夫士夫咸各樂從興工之日倡率鼓舞<lb/>
工反先于百姓而百姓蒸蒸無不子來趨事爭先恐後<lb/>
已有成績矣今後几濬河築岸之事必如往規庶勞逸<lb/>
均而上下悦服也<lb/>
一准水靣筭土方多寡分工次難易<lb/>
<pb n="KR3d0007_WYG_015-4b"/>
開河之法其説甚難均是河也中間不無淤塞深淺之<lb/>
殊地形亦有髙下凹凸之異而土方之多寡工次之難<lb/>
易必有判焉不相同者宋臣郟僑云以地靣為丈尺不<lb/>
以水靣為丈尺不問髙下匀其淺深欲水之東注必不<lb/>
可得須于勘河之時先行分叚編號筭土之法若本河<lb/>
有水即沿河㸃水有深淺不同之處差一尺者即另為<lb/>
一段假如通河水深一尺而有深二尺者即易段也深<lb/>
三尺者又易段也深四尺者極易段也深與議開尺寸<lb/>
<pb n="KR3d0007_WYG_015-5a"/>
等者免挑段也濶倣此各立樁編號以記之随令精算<lb/>
者逐段計筭土方其法每土四傍上下各一丈為一方<lb/>
每方計土一千尺假如本河議開靣濶五丈底濶三丈<lb/>
水靣下開深五尺每長一丈該土二方<hi>誤筭矣然不言總深亦難筭其</hi>
<hi>實數假若原深一丈而加深廣五尺該土二方又八百尺也假若不論原深以此權説應開實土則有水一尺</hi>
<hi>者實開土一方又五百二十尺也有水二尺者實開土一方零八十尺也有水三尺者開土六百八十尺也有</hi>
<hi>水四尺者開土三百二十尺也</hi>又如某段水深一尺該穵土方四分實<lb/>
開土一方六分為難工某段水深二尺該穵土方八分<lb/>
<pb n="KR3d0007_WYG_015-5b"/>
實開一方二分為易工三尺四尺五尺倣此濶倣此若<lb/>
本河無水即督夫先于中心挑一水線深廣各三尺或<lb/>
二尺務要徹頭徹尾一脉通流却於水靣上丈量露出<lb/>
餘土有厚薄不同之處差一尺者另為一段假如通河<lb/>
皆餘土一尺而有餘二尺者即難段也餘三尺者又難<lb/>
段也餘四尺者大難段也餘五尺者極難段也立樁編<lb/>
號筭土如前法但此乃計水上之土而水下應挑之土<lb/>
可一律齊矣然後通筭本河該寔開土若干方兩旁得<lb/>
<pb n="KR3d0007_WYG_015-6a"/>
利田若干畝起夫若干名每夫該土若干方分工定宕<lb/>
第從土方土少者宕長土多者宕短齊土方不齊丈尺<lb/>
而後夫役為至均河形為至平也<lb/>
　附打水線法<lb/>
　水線至平也而人心不平奸巧百出如三十三年開<lb/>
　福山塘打水線十數日不成管工官皆不知職既識<lb/>
　破其術隨設法五里委一官官各乘馬一里委一皂<lb/>
　皂各飛奔如是往來不停看其水線不令隂阻乃一<lb/>
<pb n="KR3d0007_WYG_015-6b"/>
　日而成奸巧立破何以故渠功少者於水線中暗藏<lb/>
　小壩官來則暫决之過則壩住雖土髙無水之地而<lb/>
　兩頭藏壩中間水可不絶此奸不破髙低不明水線<lb/>
　為虚何以知其然也隂壩初决者其水流動不然者<lb/>
　其水靜定也<lb/>
一分工定宕<lb/>
難易有號矣土方有數矣而夫役之來道里逺近不同<lb/>
市野食宿異便而土性亦有𦂳漫堅散之殊崖㟁不無<lb/>
<pb n="KR3d0007_WYG_015-7a"/>
險夷高下之别强者奸者於此爭利焉倘無術以處之<lb/>
亦非盡善之道也然此不可為之河濵宜先為之于堂<lb/>
上查照區圖逺近自頭至尾筭定丈尺捱定工次要令<lb/>
逺近適中一一明註比工簿内用印發各千百長照簿<lb/>
竪立夫樁一定不移庶紛爭之擾可免而亦無作奸之<lb/>
處矣第初時量河最要的確臨期分宕務秉至公不則<lb/>
吏書虚報丈尺而實尅夫價者有矣强梁之徒夫多宕<lb/>
少者亦有矣大都正官能一親行自無此弊<hi>上司親行尤妙</hi>
<pb n="KR3d0007_WYG_015-7b"/>
一堆土法<lb/>
夫役偷安類于近便岸上抛土不思老岸平坦一遇天<lb/>
雨淋漓此土隨水流入河心倐挑倐塞徒費錢粮徒勞<lb/>
夫工亦竟何益必于河岸平坦之處務令逺挑二十歩<lb/>
之外照魚鱗法層層散堆若有懶夫就便亂抛者重究<lb/>
若有古岸髙出田上者即挑土岸内相帮以固子岸亦<lb/>
可其平岸之處不得援此為例若岸有半圮之處即宜<lb/>
桃土補塞築成髙岸挑成一層堅築一畨層層而上岸<lb/>
<pb n="KR3d0007_WYG_015-8a"/>
必堅牢一舉兩得不可姑置岸上待後日築之後來日<lb/>
久人玩貽害河道不小也若田中有漊蕩或原因取土<lb/>
致田深陷者即用河土填平若岸邊有民房有園亭逼<lb/>
近不便挑土者即令業戸自定樁笆于房園邉旋築成<lb/>
岸亦兩利之道也若河狹則不可耳<lb/>
一考工法<lb/>
金藻水學曰勤省視者官亷能也或不省視與無亷能<lb/>
同省視不賞罰與不省視同賞罰不繼續與不賞罰同<lb/>
<pb n="KR3d0007_WYG_015-8b"/>
職亦曰亷能矣省視矣賞罰矣繼續矣而無考騐之法<lb/>
與不亷能不省視不賞罰不繼續同夫考工之法先必<lb/>
立信樁様樁以防其奸偽様樁者用木橛刻畫尺寸與<lb/>
應濬尺寸同信樁則一木橛可已法于號段既定之後<lb/>
每段將畫尺木橛釘入河心與水靣平本河無水者與<lb/>
水線之水靣平俗所謂水平樁是也俟開方之後以此<lb/>
橛為凖葢橛露一尺則工滿一尺矣故曰様樁却将二<lb/>
橛書明號段直對様樁釘入兩岸老土深與岸平名曰<lb/>
<pb n="KR3d0007_WYG_015-9a"/>
信樁此樁四㫄封識老岸數尺不許抛土鎮壓致難認<lb/>
記另具直丈竿一條丈䉡一條立竿様樁之頂拽䉡信<lb/>
樁之上以量虚河深淺如䉡在竿十尺上則虚河深十<lb/>
尺矣必十尺以下所有尺寸乃筭實工虚河尺丈籍而<lb/>
藏之夫役認宕時又各立小樁書某字第幾號某千長<lb/>
下百長某分管領夫某協夫某應濬長若干名曰夫樁<lb/>
又按仰月形三濶丈尺之數為横丈竿三條俱畫尺寸<lb/>
做成木輪車架此三竿每查工之日必擕籍持竿拽䉡<lb/>
<pb n="KR3d0007_WYG_015-9b"/>
架車而往先稽號樁而知其宕之長短即據信樁様樁<lb/>
拽䉡竪竿而得其工之淺深工完之後沿河推運三竿<lb/>
車而騐其工之濶狹勤慎在目賞罰必加而後人力齊<lb/>
工不虚耳必信樁者虞様樁之上下其手也又虞老岸<lb/>
之偽增其高也騐老岸騐信樁騐様樁騐三竿車而後<lb/>
偽無容矣迨工完之後復打水線以騐之有淤滯處隨<lb/>
令復濬務求線道通流方可决壩放水其或濬深水多<lb/>
打水線不便則于放水之後用木鵞沿河較覈木鵝者<lb/>
<pb n="KR3d0007_WYG_015-10a"/>
用直木一條長與河深平鐵褁其下端隨濬過尺寸處<lb/>
拴繫長繩兩岸拽之直立水中循水靣而進遇鵝仆處<lb/>
則土髙水淺處也將該管千百長究治仍令撈泥務如<lb/>
原議分數須木鵞通行無滯然後為完工矣<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_015-10b"/>
　附輪竿式<lb/>
　<lb/>
　　<hi>此仰月形也面腹底三濶乃可</hi>
　　<hi>以滿載水而又經久若止用面</hi>
　　<hi>底二濶斜坡而下是曰斧形易</hi>
　　<hi>于傾圯矣若上下同濶是曰筐</hi>
　　<hi>形更易圯矣</hi>
<pb n="KR3d0007_WYG_015-11a"/>
一分管員役<lb/>
諺曰寧管千軍莫管一夫言無紀律而難御也故督責<lb/>
之法必自下而上由小及大則工程易起故每宕百丈<lb/>
必用百長一名分催千丈必用千長一名督催然此役<lb/>
須㸃該區田多大戸充之葢大戸必愛惜身家又衆所<lb/>
推服令此輩各照信地千長立一小旗一大樁百長立<lb/>
一小樁各書應管丈尺分數千長催百丈百長催小夫<lb/>
而水利官又專督千百長責任攸分大小相驅然後卑<lb/>
<pb n="KR3d0007_WYG_015-11b"/>
職不時親詣稽查考其工次别其勤惰量加賞罰即頑<lb/>
猾之民亦不得不盡其力矣<lb/>
　附用千百長法<lb/>
　千百長非身家才幹兼全者不能服衆邇来照捋尖<lb/>
　冊㸃用十得八九乃法立弊生區書將大戸田花分<lb/>
　顯小戸于冊首㸃者半係小戸除將該書枷號外其<lb/>
　千長多用該區公正不足則令公正舉報乃㕘之捋<lb/>
　尖始稱得人得人而工不難完矣<lb/>
<pb n="KR3d0007_WYG_015-12a"/>
一立章程賞勤罰隋以示鼓舞<lb/>
號叚定矣宕認夫集矣催督有人矣然衆力難齊衆心<lb/>
難一不有以約之則勤者何所勸而惰者無以懲将使<lb/>
勤而為惰矣今定一河工比簿每十日親查一次是為<lb/>
一限假如本河自水靣而下應開深五尺則第一限要<lb/>
見工二尺為浮泥易做也二限黄泥難做要見工一尺<lb/>
五寸三限通完深濶如式工大者亦以此法寛立期限<lb/>
凡比工每百長管百夫就以十夫為一分千長管十百<lb/>
<pb n="KR3d0007_WYG_015-12b"/>
長就以一百長為一分又立一賞功單如依限如式開<lb/>
完者即給一功單日後遇有過犯許齎單贖罪以示勸<lb/>
其有奸頑惰功者即查千百長該管十分中一分不及<lb/>
限者責各小夫二分不及限者並責百長三分不及限<lb/>
者並責千長以示懲庶章程既立賞罰明而民自鼔舞<lb/>
莫敢躭延矣<lb/>
　附比簿式<lb/>
　都<lb/>
<pb n="KR3d0007_WYG_015-13a"/>
領夫　　　田<lb/>
恊夫　　　田<lb/>
　共實熟田<lb/>
筭𣲖　　　　　　夫　　應開土方<lb/>
　今𣲖　字　　　　號歸見　尺　寸　分工<lb/>
　筭該開河　　　丈<lb/>
初限　　日開深　尺開濶　尺堆土離河　丈　尺<lb/>
　月　　日起至　　日止<lb/>
<pb n="KR3d0007_WYG_015-13b"/>
二限　　日開深　尺開濶　尺堆土離河　丈　尺<lb/>
　月　　日起至　　日止<lb/>
三限　　日開深　尺開濶　尺堆土離河　丈　尺<lb/>
　月　　日起至　　日止<lb/>
<pb n="KR3d0007_WYG_015-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_015-14b"/>
一幹河甫畢刻期齊濬枝河<lb/>
凡田附幹河者少而附枝河者多葢河有枝幹譬之樹<lb/>
焉千百枝皆附一幹而生是幹為重矣然敷葉開花結<lb/>
子功在于枝不可忽也彼枝河切近坵圩灌溉之益所<lb/>
闗匪細若濬幹河而不濬枝河則枝河反髙水勢難以<lb/>
逆上而幹河両旁所及有限枝河所經之多田反成荒<lb/>
棄即幹河之水又焉用之法當于幹河半工之時即耑<lb/>
官料理枝河責令各枝河得利業戸但照田論工一齊<lb/>
<pb n="KR3d0007_WYG_015-15a"/>
並舉仍責令該枝河千百長催督務要先期料理停妥<lb/>
俟幹河工完之日先放各枝河水放畢隨于各枝河口<lb/>
築一小壩俟小壩成然後決大壩而放湖水其工之次<lb/>
第如此葢濬幹河時凡幹河水悉放之枝河而後大工<lb/>
可就濬枝河時凡枝河之水悉歸之幹河而後衆小工<lb/>
易成况枝河髙幹河低不過一决之力若先放湖水則<lb/>
方浚之初水勢必大此時枝河不能直入必假車戽勞<lb/>
費鉅矣濬河者往往于幹河告成之後心懈力疲置枝<lb/>
<pb n="KR3d0007_WYG_015-15b"/>
河于不問為民者亦曰姑俟異日也而前工荒矣盖機<lb/>
不可失而勞不可辭其工之始終又如此幹河之大者<lb/>
量給官銀枝河則專用民力焉<lb/>
　築岸法<hi>凡五條</hi>
一圍岸分難易三等及子岸同脚異頂法<lb/>
老農之言曰種田先做岸葢低田患水以圍岸為存亡<lb/>
也<hi>低鄉如此</hi>矧本縣東南一帯極目汪洋十年九澇故有田<lb/>
無岸與無田同岸不髙厚與無岸同岸髙厚而無子岸<lb/>
<pb n="KR3d0007_WYG_015-16a"/>
與不髙厚同今考修圍之法難易略有三等一等難修<lb/>
係水中突起無基而成又兩水相夾易扵浸倒須用木<lb/>
樁甚則用竹笆又甚則石礟方可成功樁笆黄石宜佐<lb/>
官帑難委民力民力酌量出工工大繁者并佐以官帑<lb/>
二等次難係平地築基較前稍易不用樁笆三等易修<lb/>
係原有古岸而後稍頽塌者止費修補之力築法水漲<lb/>
則専増其裏水涸則兼補其外此二等岸専用民力三<lb/>
等岸脚濶皆九尺頂濶皆六尺髙以一丈為率又須相<lb/>
<pb n="KR3d0007_WYG_015-16b"/>
度田形以為髙卑大抵極低之田務築極髙之岸雖大<lb/>
潦之年而圍無恙田必登乃為築岸有功耳廣詢父老<lb/>
詳稽水勢能比往昔大潦之水髙出一尺則永無患矣<lb/>
其田之稍髙者岸亦不妨稍卑惟田有髙卑而岸能平<lb/>
齊則水利大成矣子岸者圍岸之輔也較圍岸又卑一<lb/>
二尺盖慮外圍水浸易壊故内作此以固其防築法與<lb/>
圍岸同脚而異頂如圍岸頂濶六尺子岸須頂濶八尺<lb/>
方為堅固其脚基總濶二丈須一齊築起為妙圍岸一<lb/>
<pb n="KR3d0007_WYG_015-17a"/>
名圩岸又名正岸子岸一名副岸又俗名㽘塌總之一<lb/>
岸也<lb/>
一戧岸岸外開溝難易亦分三等<lb/>
圍田無論大小中間必有稍髙稍低之别若不分别彼<lb/>
此各立戧岸將一隙受水遍圍汪洋将彼此推諉勢必<lb/>
難救稍髙者曰吾禍未甚也将觀望而不之戽稍低者<lb/>
曰吾𤨏𤨏者奈此浩浩何將畏難而不敢戽如此則圍<lb/>
岸雖築亦屬無用法于圍内細加區分某髙某低某稍<lb/>
<pb n="KR3d0007_WYG_015-17b"/>
髙某稍低某太高某太低隨其形勢截斷另築小岸以<lb/>
防之葢大圍如城垣小戧如院落二者不可缺一萬一<lb/>
水潰外圍纔及一戧可以力戽即多及數戧亦可以衆<lb/>
力戽乃家自為守人自為戰之法築時要于堤田外邉<lb/>
開溝取土内邉築岸内岸既成外溝亦就外溝以受髙<lb/>
田之水使不内浸内岸以衛低田之稼俾免外入又為<lb/>
髙低兩便之法此岸大略亦有三等一等難修係地勢<lb/>
窪下從水築起者雖不似圍岸之難工力亦頗稱鉅二<lb/>
<pb n="KR3d0007_WYG_015-18a"/>
等次難係稍低之地岸亦稍卑且平地築起較前稱易<lb/>
三等稍髙之地其岸亦髙三等岸俱脚濶五尺頂濶三<lb/>
尺髙卑随地形為之俱民力自築<lb/>
一圍外依形連搭築岸圍内隨勢一體開河<lb/>
宋臣范仲淹言于朝曰江南圍田每一圍方數十里中<lb/>
有河渠外有門閘旱則開閘引江水之利澇則閉閘拒<lb/>
江水之害旱澇不及為農美利我朝吳嵓之疏有曰治<lb/>
農之官督令田主佃戸各將圍岸取土修築髙濶堅固<lb/>
<pb n="KR3d0007_WYG_015-18b"/>
旱則車水以入澇則車水以出夫車水出入以救旱澇<lb/>
常熟之田亦多有之但此能禦小小旱澇而不能禦大<lb/>
旱大澇須建閘開渠如文正之言乃盡水田之制而得<lb/>
水利之實今查各圩疆界多係犬牙交錯勢難逐圩分<lb/>
築况又不必于分築者惟看地形四邉有河即隨河做<lb/>
岸連搭成圍大者合數十圩數千百畆共築一圍小者<lb/>
即一圩數十畆自築一圍亦可但外築圏岸内築戧岸<lb/>
務合規式不得鹵莾其大小圍内除原有河渠水勢通<lb/>
<pb n="KR3d0007_WYG_015-19a"/>
利及雖無河渠而田形平稔者照舊外不然者必須相<lb/>
度地勢割田若干畆而開河渠葢土之不平而水之弗<lb/>
便或四靣髙中心下如仰盂形者或中心髙四靣下如<lb/>
覆盂形者或半髙半下或髙下宛轉諸不等形者外岸<lb/>
既成其何以救腹裏之旱澇故須因形制宜或開十字<lb/>
河或丁字一字月様弓様等河小者一道大者數道於<lb/>
河口要處建閘一座或數座旱澇有救髙下俱熟乃稱<lb/>
美田又不但為旱澇髙下之用而已柴糞草餅水通船<lb/>
<pb n="KR3d0007_WYG_015-19b"/>
便可無難于搬運云<lb/>
一築岸務實及取土法<lb/>
凡築岸先實其底下脚不實則上身不堅務要十倍工<lb/>
夫堅築下脚漸次累髙加土一層又築一層杵搗其靣<lb/>
棍鞭其旁必錐之不入然後為實築也法如岸髙一丈<lb/>
其下五尺分作一次加土每加五寸築一次上五尺乃<lb/>
作五次加土每加一尺築一次如此用工何患不實一<lb/>
勞永逸法當如是但低鄉水區不患無堅築之人而患<lb/>
<pb n="KR3d0007_WYG_015-20a"/>
無可用之土合無先按圩中形勢果有仰盂覆盂髙下<lb/>
不等宜開十字丁字一字月様弓様等河渠者查議的<lb/>
確申明開鑿取土以築其岸髙下旱澇均属有救計無<lb/>
便于此者田價衆戸均出遺粮申入緩徴項下候有陞<lb/>
科抵補不然者即查附近有何浜漊淤淺可濬者斬壩<lb/>
戽水就其中取土築岸岸既得髙而河又得深計亦無<lb/>
便于此者然潭塘任陽唐市五瞿湖南畢澤諸極低之<lb/>
鄉往往田浮水靣四邉純是塘涇又圩段延袤大者千<lb/>
<pb n="KR3d0007_WYG_015-20b"/>
頃小者五六十頃中間包絡水蕩數十百處河渠既多<lb/>
而浜漊又深無撮土可取也本縣再四思維此等處須<lb/>
查本地有老板荒田其粮已入緩徵項下年久無人告<lb/>
墾者查明坵段丈尺出示聼民採土築岸又不然者須<lb/>
查有新荒田與夫九荒一熟究且必有板荒者與夫年<lb/>
逺廢基遺址不便耕種者查議的確粮入緩徴項下俱<lb/>
聼民採土築岸又不然者須查本地有茭蘆塲之介居<lb/>
水次止收草利止徴蕩税者申免其税聴民採土築岸<lb/>
<pb n="KR3d0007_WYG_015-21a"/>
但茭蘆塲俱占于大姓納百一之税享十倍之利人所<lb/>
不敢詰官所不能問處之為難然興大利者無恤小言<lb/>
本縣籌已熟矣又不然者令民于岸裏二丈以外開溝<lb/>
取土其溝寜廣無深深不過二尺違者有刑夫就岸取<lb/>
土岸髙溝深内外水浸岸旋為土法之所深忌也但離<lb/>
岸逺則岸址寛而溝水未能即侵溝身淺則受水少而<lb/>
填塞後易為力但所取之溝諭令佃人匀攤田靣之土<lb/>
兼䈒外河之泥一年内務填平滿無令損岸始得又查<lb/>
<pb n="KR3d0007_WYG_015-21b"/>
本縣低鄉土脉有三色不堪用者有烏山土有灰蘿土<lb/>
有竪門土烏山土性堅硬而質腴種禾茂且多實但湊<lb/>
理䟽而透水以之築岸易髙以之障水不宻灰蘿土即<lb/>
烏山之根入田一二尺其色如灰握之不成團浸之則<lb/>
漫漶無論障水不能即杵之亦不必堅矣竪門土其性<lb/>
不横而直其脉自于水底貫穿圍岸雖固水却從田底<lb/>
溢出欲圍而救之無益也此三者築法必從岸脚先掘<lb/>
成溝深三尺或用潮泥或取别境白土實之然後以本<lb/>
<pb n="KR3d0007_WYG_015-22a"/>
土築岸其上方為有用此等處俱屬一等難工宜佐以<lb/>
官帑<lb/>
　附魚鱗取土法<lb/>
　田靣上四散挑土俗呼為抽田肋髙鄉以此法換土<lb/>
　挿田挑田肋置于岸邉䈒河泥盖于田靣而田益熟<lb/>
　矣其法方一尺取一鍬四散掘之如魚鱗相似此法<lb/>
　亦可取土築岸但用力多見功少<lb/>
一業戸出本佃戸出力自佃窮民官為出本<lb/>
<pb n="KR3d0007_WYG_015-22b"/>
常熟之岸塍何其多壊而不修耶詢諸父老其故有五<lb/>
小民困于工力難繼則茍且目前而不修大戸之田與<lb/>
小民之田錯壤而處一寸之瑕並累其百丈之瑜即大<lb/>
户亦徘徊四顧而不修又有小民而佃大戸之田者佃<lb/>
者原非已業業者苐取其租則彼此躭誤而亦不修或<lb/>
業戸肯出本矣而佃戸者心虞其岸成而或為他人更<lb/>
佃也竟虚應故事而不實修或工費浩大望助于官官<lb/>
又以錢糧無處厚責于民則公私相吝因循茍且而不<lb/>
<pb n="KR3d0007_WYG_015-23a"/>
修無怪乎田圩日壊也除一等難修之岸另行查議外<lb/>
其二三等易修者即令業戸各于秋成之後出給工本<lb/>
俾佃戸出力修築官為省視髙厚堅實務如規式若窮<lb/>
戸自佃己田者查果貧難官給工本開河工本倣此<lb/>
　附佃戸對支業戸工食票<lb/>
<pb n="KR3d0007_WYG_015-24a"/>
　附守岸法<lb/>
　正岸六尺通人行子岸八尺間而無用宜種植其上<lb/>
　法惟種藍為最上葢藍之為物必増土以培其根愈<lb/>
　培愈髙種藍三年岸髙尺許其有土名烏山不宜于<lb/>
　藍者或種麻豆或種菜茄亦得葢利之所出民必惜<lb/>
　之但禁鋤時勿損其岸可也若正岸外址令民蒔葑<lb/>
　或種菱其上葢菱與葑其苗皆可禦浪使岸不受齧<lb/>
　况菱實可啖葑苖可薪又其下皆可蔵魚利之所出<lb/>
<pb n="KR3d0007_WYG_015-24b"/>
　民必惜之岸不期守自無虞矣<lb/>
　附建閘法<lb/>
　宋臣范仲淹有言修圍濬河置閘三者如鼎足缺一<lb/>
　不可郟僑亦云漢唐遺法自松江而東至于海遵海<lb/>
　而北至于楊子江沿江而西至于江隂界一浦一港<lb/>
　大者皆有閘小者皆有堰以外控江海而内防旱澇<lb/>
　也夫所謂遵海沿江而至于江隂界者半係常熟地<lb/>
　方自今考之惟白茆港口福山港口七浦之斜堰僅<lb/>
<pb n="KR3d0007_WYG_015-25a"/>
　有閘蹟其他更不多見何也葢有閘必有守閘者寇<lb/>
　盗豪强不利于大閘者十九而江海口地多曠廓守<lb/>
　之為難况波濤衝蝕水道又有遷徙之患勢必難存<lb/>
　者此等閘工費動逾千金銷毁不逾數月置而不論<lb/>
　可也至於圍田之上流涇浜之要口小閘小堰外抵<lb/>
　横流内泄漲溢闗係旱澇不小且工費亦不多如之<lb/>
　何其不為之所用工費騐田均𣲖如某區某圖應建<lb/>
　閘若干座合用物料銀若干兩得利某圩某字號田<lb/>
<pb n="KR3d0007_WYG_015-25b"/>
　若干畆騐法每畆該銀五釐以下者民力自為之一<lb/>
　分者官助二釐壩堰法同此<lb/>
　附水利用湖不用江為第一良法<lb/>
　水縣地勢東北濵海正北西北濵江白茆潮水極盛<lb/>
　者達于小東門此海水也白茆之南若鐺脚港陸和<lb/>
　港黄浜湖漕石撞浜皆為海水自白茆抵江隂縣金<lb/>
　涇髙浦唐浦四馬涇吴六涇東瓦浦西瓦浦滸浦千<lb/>
　歩涇中沙涇海洋塘野兒漕耿涇崔浦蘆浦福山港<lb/>
<pb n="KR3d0007_WYG_015-26a"/>
　萬家港西洋港陳浦錢巷港奚浦三丈浦黄泗浦新<lb/>
　庄港烏泥港界涇等港口數十處皆江水也江潮最<lb/>
　勝者及于城下縣治正西西南正南東南三靣而下<lb/>
　東北而注之海注之江者皆湖水也此常熟水利之<lb/>
　大經也夫湖水清灌田田肥其來也無一息之停江<lb/>
　水渾灌田田痩其來有時其去有候來之時雖髙于<lb/>
　湖水而去則冺然矣乃正北西北東北正東一帯小<lb/>
　民苐知有江海而不知有湖不思濬深各河取湖水<lb/>
<pb n="KR3d0007_WYG_015-26b"/>
　無窮之利苐計略通江口待命于潮水之來當潮之<lb/>
　來也各為小壩以留之朔望汛大水盛則爭取焉逾<lb/>
　期迅小水㣲則坐而待之曽不思縣南一𢃄享湖水<lb/>
　之利者無日無夜無時而不可灌其田也夫江水寜<lb/>
　惟利小抑且害大彼其浮沙日至則河易淤來去衝<lb/>
　刷而岸易崩往往濬未幾而塞隨之矣厥害一江水<lb/>
　灌田沙積田内田日薄一遇水雨浮沙滲入禾心禾<lb/>
　日枯厥害二湖水澄清底泥淤腐農夫䈒取擁田年<lb/>
<pb n="KR3d0007_WYG_015-27a"/>
　復一年田愈羙而河愈深江水浮沙日積于河而不<lb/>
　可取以為用徒淤其河厥害三况江口通流鹽船盗<lb/>
　艘揚帆出入百姓日受其擾厥害四欲求永利而驅<lb/>
　四害宜何如曰沿江大小港浦淤淺者隨急緩濬之<lb/>
　濬之時必於港口築壩濬畢而壩不决則湖水不出<lb/>
　而江水不入清濁判于一堤利害懸于霄壤而此河<lb/>
　亦永永無勞再濬何也縣以南凡用湖水者未聞有<lb/>
　塞河也此不待大智而後見也獨無良之民偷埧興<lb/>
<pb n="KR3d0007_WYG_015-27b"/>
　謠為可慮耳然此亦論其常耳若大旱之年湖水竭<lb/>
　江水盛大澇之年江水低湖水髙不妨決壩以濟之<lb/>
　但濬河每先幹河而後枝河枝河未濬而身髙湖水<lb/>
　低不能上濟江潮稍髙足以濟之則壩亦不復留矣<lb/>
　福山港小壩正坐此弊吁安得並舉幹枝而成此悠<lb/>
　逺之利也<lb/>
　附興工止工<lb/>
　凡事號令信則民從不信則民弗從濬築大事動大<lb/>
<pb n="KR3d0007_WYG_015-28a"/>
　衆可不慎乎所以預行勘定某河某區啚應開某岸<lb/>
　某區啚應用田若干或某字號某圩田若干某民力<lb/>
　某官帑俱註明各河岸下出示三月民無異言隨刋<lb/>
　成冊再不更改章程既立衆志皆定然後每年擇其<lb/>
　最急者而為之其法每十月滌塲之後下令興工官<lb/>
　為省視至次年三月終東作之期放工則事有緒而<lb/>
　農不妨工易舉矣<lb/>
　<lb/>
<pb n="KR3d0007_WYG_015-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農政全書卷十五<lb/>
</p>
<p>
</p>
  </div>
</body>
</text>
</TEI>
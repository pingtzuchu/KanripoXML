<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>農政全書卷三十五</head> <lb/>
    <p>
<pb n="KR3d0007_WYG_035-1a"/>
欽定四庫全書<lb/>
　農政全書卷三十五<lb/>
　　　　　　　　　　　　明　徐光啟　撰<lb/>
　　蠶桑廣類<lb/>
　　　木棉<lb/>
禹貢曰島夷卉服厥篚織貝<hi>蔡沉傳曰卉服葛及木棉之屬南夷木棉之精好者</hi>
<hi>亦謂之吉貝以卉服來貢而吉貝之精者則入篚焉編裴淵廣州記曰蠻夷不蠶採木棉為絮  方勺泊宅</hi>
<hi>曰南海蠻人以木棉紡織為布布上出細字雜花尤工巧名曰吉貝布即古白㲲布也  范政敏遯齋閒覧曰</hi>
<pb n="KR3d0007_WYG_035-1b"/>
<hi>林邑等國出吉貝布木棉為之過南州異物志曰木棉吉貝木所生熟時狀如鵞毳細  絲綿中有核如珠珣</hi>
<hi>用之則治出其核昔用輾軸今用攪車尤便但紡不績任意外抽牽引無有斷絶其為布曰斑布繁縟多巧曰</hi>
<hi>城次麄者曰文縟又次麄者曰烏驎口張勃吳録曰交阯定安縣有木棉樹髙丈實如酒杯  有緜如蠶之緜</hi>
<hi>也又可作布名曰白緤一名毛布之諸畨雜志曰木棉吉貝木所生占城闍婆諸國皆有  今已為中國珍貨</hi>
<hi>但不自本土所産不能足用曰李延夀南史曰髙昌國有草實如繭中絲為細纑名  白疊取以為帛甚軟白</hi>
<hi>珠沈懐逺南越志曰桂州出古終藤結實如鵞毳核如  珣治出其核約如絲綿染為斑布  李時珍本草綱</hi>
<hi>目曰木棉有草木二種交廣木綿樹大如抱其枝似桐其葉大如胡桃葉入秋開花紅似山茶花黄蕋花片極</hi>
<hi>厚為房甚繁短側相比結實大如拳實中有白綿綿中有子今人謂之斑枝花訛為攀枝花江南淮北所種木</hi>
<pb n="KR3d0007_WYG_035-2a"/>
<hi>棉四月下種莖弱如蔓髙者四五尺葉有尖如楓葉入秋開花黄色如葵花而小亦有紅紫者結實大如桃中</hi>
<hi>有白綿綿中有子大如梧子亦有紫綿者八月採梂謂之綿花然則張勃所謂木棉葢指似木之木棉也李延</hi>
<hi>夀沈懷逺所謂木棉則指似草之木棉也此種出南畨宋末始入江南今則徧及江北與中州矣不蠶而綿不</hi>
<hi>麻而布利被天下其益大哉絮又南越志言南詔諸蠻不養蠶惟収娑羅木子中白  紉為絲織為幅名娑羅</hi>
<hi>籠段祝穆方輿志言平緬出娑羅樹大者髙三五丈結子有紉綿織為白氊名兠羅綿此亦斑枝花之類各方</hi>
<hi>稱呼不同耳其𤣥扈先生曰吉貝之名獨昉于南史相傳至今不知  義意是海外方言也小說家所謂木棉</hi>
<hi>其所謂布曰城曰文縟曰烏驎曰斑布曰白㲲白緤曰屈眴者皆此故是草本而吳錄稱木棉者南中地煖一</hi>
<hi>種後開花結實以數嵗計頗似木芙蓉不若中土之嵗一下種也故曰十餘年不換明非木本矣吉貝之稱木</hi>
<pb n="KR3d0007_WYG_035-2b"/>
<hi>即禹貢之言卉取別于蠶綿耳閩廣不稱木棉者彼中稱攀枝花為木棉也攀枝花中作裀褥雖柔滑而不韌</hi>
<hi>絶不能牽引豈堪作布或疑木棉是此謂可為布而其法不傳非也吳録所言木棉亦即是吉貝或疑其云樹</hi>
<hi>髙丈當是攀枝不知攀枝髙十數丈南方吉貝數年不凋其髙丈許亦不足怪葢南史所謂林邑吉貝吳録所</hi>
<hi>謂永昌木棉皆指草本之木棉可為布意即娑羅木然與攀枝花絶不類又中土所織棉布及西洋布精麄不</hi>
<hi>等絶無光澤而余見曹溪釋惠能所傳衣曰屈眴布即白㲲布云是西域木棉心所織者其色澤如蠶絲豈即</hi>
<hi>娑羅籠段邪抑西土吉貝尚有他種耶又嘗疑洋布之細非此中吉貝可作及見榜葛刺吉貝其核絶細綿亦</hi>
<hi>絶軟與中國種大不類乃知向來所傳亦非其佳者重又曰中國所傳木棉亦有多種江花出楚中棉不甚</hi>
<hi>二十而得五性強𦂳北花出畿輔山東柔細中紡織棉稍輕二十而得四或得五浙花出餘姚中紡織棉稍重</hi>
<pb n="KR3d0007_WYG_035-3a"/>
<hi>二十而得四天下種大都類此更有數種稍異者一曰黄蔕穰核細黄色如粟米大棉重一曰青核核青色細</hi>
<hi>于他種棉重一曰黒核核亦細純黒色棉重一曰寛大衣核白而穰浮棉重此四者皆二十而得九黄蔕稍強</hi>
<hi>𦂳餘皆柔細中紡織堪為種又一種曰紫花浮細而核大棉輕二十而得四其布以製衣頗朴雅市中遂染色</hi>
<hi>以售不如本色者良堪為種三又曰余見農人言吉貝者即勸令擇種須用青核等  四品棉重倍入矣或云</hi>
<hi>凡種植必用本地種他方者土不宜種亦隨地變易余深非之乃擇種者竟獲棉重之利三五年來農家解此</hi>
<hi>者十九矣嗚呼即如彼言吉貝自南海外物耳吾鄉安得而有之而今且奄有下土衣被九有哉  又曰嘉種</hi>
<hi>移植間有漸變者如吉貝子色黒者漸白棉重者漸輕也然在近地不妨嵗購種稍逺者不妨數嵗一購其所</hi>
<hi>由變者大半因種法不合間因天時水旱其縁地方而變者十有一二耳</hi>
<pb n="KR3d0007_WYG_035-3b"/>
孟祺農桑輯要曰栽木棉法擇兩和不下濕肥地於正<lb/>
月地氣透時深耕三遍擺葢調熟然後作成畦畛毎畦<lb/>
長八歩闊一歩内半歩作畦靣半歩作畦背不斸二遍<lb/>
用杷耬平起出覆土於畦背上堆積至穀雨前後揀好<lb/>
天氣日下種先一日將已成畦畛連澆三次用水淘過<lb/>
子粒堆於濕地上瓦盆覆一夜次日取出用小灰搓得<lb/>
伶利看稀稠撒於澆過畦内將元起出覆土覆厚一指<lb/>
再勿澆待六七日苖出齊時旱則澆溉鋤治常要潔浄<lb/>
<pb n="KR3d0007_WYG_035-4a"/>
穊則移栽稀則不須毎歩只留兩苗稠則不結實苗長<lb/>
髙二尺之上打去衝天心旁條長尺半亦打去心葉葉<lb/>
不空開花結實直待綿欲落時為熟旋熟旋摘隨即攤<lb/>
于箔上日曝夜露待子粒乾取下用鐵杖一條長二尺<lb/>
麄如指兩端漸細如趕餅杖様用梨木板長三尺闊五<lb/>
寸厚二寸做成床子逐旋取綿子置於板上用鐵杖回<lb/>
旋趕出子粒即為浄綿撚織毛絲或綿裝衣服特為輕<lb/>
暖<lb/>
<pb n="KR3d0007_WYG_035-4b"/>
王禎農桑通訣曰木棉穀雨前後種之立秋時隨獲隨<lb/>
収其花黄如葵其根獨而直其樹不貴乎髙長其枝榦<lb/>
貴乎繁衍不由宿根而出以子撒種而生所種之子初<lb/>
収者未實近霜者又不可用惟中間時月収者為上須<lb/>
經日晒燥帶綿収貯臨種時再晒旋碾即下<hi>𤣥扈先生曰此慮冬</hi>
<hi>月碾子収藏風日所侵恐致油浥若受水濕仍當鬱爛故也余聞老農云棉種必於冬月碾取謂碾必須晒秋</hi>
<hi>冬生氣収斂于時晒曝不傷萌芽春間生意茁發不宜大晒也二說皆有理余意謂春碾者秋収時簡取種棉</hi>
<hi>曝極乾置髙燥處臨種時略晒即碾當無害秋碾者碾下種用草裹置髙燥處不受風日水濕可無鬱浥惟春</hi>
<pb n="KR3d0007_WYG_035-5a"/>
<hi>時旋買棉花碾作種即不可恐是陳棉或嘗受濕烝故若旋買棉核作種尤不可恐是陳核或經火焙故今意</hi>
<hi>創一法不論冬碾春碾収藏旋買但臨種時用水浥濕過半刻淘汰之其秕者逺年者火焙者油者鬱者皆浮</hi>
<hi>其堅實不損者必沉沉者可種也又曰木棉核果當年者亦須淘汰擇取浮者秕種也其羸種亦沉取其沉者</hi>
<hi>㣲撚之羸者殻軟而仁不滿其堅實者乃佳或疑導擇損功此不足慮也若依世俗宻種畝用子數升誠難果</hi>
<hi>如法科間三尺撮種之畝用子一升以外足矣</hi>其種本南海諸國所産後福建<lb/>
諸縣皆有近江東陜右亦多種滋茂繁盛與本土無異<lb/>
種之則深荷其利悠悠之論率以風土不宜為說按農<lb/>
桑輯要云雖託之風土種藝不謹者有之種藝雖謹不<lb/>
<pb n="KR3d0007_WYG_035-5b"/>
得其法者有之信哉言也<hi>𤣥扈先生曰農桑輯要作于元初當時便云木棉種陜右</hi>
<hi>行之其他州郡多以土地不宜為解獨孟祺苗好謙暢師文王禎之屬能排貶其說抑不知當時之人果以數</hi>
<hi>子為是耶否耶至于今率土仰其利始信數君子非欺我者嗚呼豈獨木棉哉後之視今猶今之視昔也</hi>
便民圖纂曰棉花穀雨前後先將種子用水浸片時漉<lb/>
出以灰拌匀候芽生於糞地上每一尺作一穴種五七<lb/>
粒待苗出時宻者芟去止留旺者二三科頻鋤時常搯<lb/>
去苗尖勿令長太髙若髙則不結子至八月間収花<hi>𤣥扈</hi>
<hi>先生曰木棉一歩留兩苗三尺一株此相傳古法依此則能雨耐旱肥而多収圗纂作于近代云一尺一穴者</hi>
<pb n="KR3d0007_WYG_035-6a"/>
<hi>太宻此邇來稠種少収之濫觴也又曰吳人云千稏萬稏不如宻花此言最害事稀不如宻者就極瘠下田言</hi>
<hi>之所謂瘠田欲稠也田之肥瘠在糞多寡在人勤惰耳已則瘠之而稠之自令薄収非最下惰農當作此語邪</hi>
<hi>若田肥自不得密宻則青酣不實實亦生蟲故稀種則能肥肥則實繁而多収今肥田宻種者既無行次稍即</hi>
<hi>強弱相害苗愈長愈不忍痛芟之櫛比而生不交逺風雖望之鬱蔥而有葉無枝有花無實矣既慮其然則瘠</hi>
<hi>其苗非從事之下邪棉之幹長數尺枝間數尺子百顆畝収二三石其本性也今人宻種少収皆其夭閼不遂</hi>
<hi>者耳齊魯人種棉者既壅田下種率三尺留一科苗長後籠乾糞視苗之瘠者輒壅之畝収二三百斤以為常</hi>
<hi>餘姚海堧之人種棉極勤亦二三尺一科長枝布葉科百餘子収極早亦畝得二三百斤其為畦廣丈許中髙</hi>
<hi>旁下畦間有溝深廣各二三尺秋葉落積溝中爛壞冬則就溝中起生泥壅田嵗種蠶豆至春翻罨作壅即地</hi>
<pb n="KR3d0007_WYG_035-6b"/>
<hi>虛行根極易又極深則能久雨能久旱能大風此皆稀種故能肥能肥故多収若如吾鄉之宻種而又用齊魯</hi>
<hi>之糞肥餘姚之草肥安得不青酣不蟲蠧耶但慮酣之為患不知稀之得力又慮稀之少収不知肥之得力人</hi>
<hi>情之習于故常如此哉彼兩方人聞吾鄉之宻種薄収也每大笑之</hi>
張五典種法曰種之時在清明穀雨節以霜氣既止也<lb/>
種之力或生地用糞耕葢後種或花苗到鋤三遍髙聳<lb/>
每根苗邊用熟糞半升培植鋤非六七遍盡去草茸不<lb/>
可種之疎宻苖初頂兩葉時止剗去草顆宜宻留以備<lb/>
死傷再鋤尚宜稍宻三鋤則定苗顆宜疎不宜宻大約<lb/>
<pb n="KR3d0007_WYG_035-7a"/>
每花苗一顆相拒八九寸逺斷不可兩顆連並苗之去<lb/>
葉心在伏中晴日三伏各一次有苗未長大者隨時去<lb/>
之花性忌燥燥則濕烝而桃易脫落花忌苗並並則直<lb/>
起而無旁枝中下少桃種不宜晩晚則秋寒早則桃多<lb/>
不成實即成亦不甚大而花軟無絨去心不宜於雨暗<lb/>
日雨暗去心則灌聾而多空榦此北方種花法也北方<lb/>
地髙寒尚宜若此况此中地濕燥何可不以北法行之<lb/>
<hi>按張山東信陽人萬厯乙卯按吳行部至海上時六月初察視田間花苗多穉弱恨其三五為族即根以上尺</hi>
<pb n="KR3d0007_WYG_035-7b"/>
<hi>許無蓓蕾恨其宻也曰江左賦繁役重全賴田収而樹蓺無法嵗得半入此傷農之大者極論其理甚詳悉手</hi>
<hi>書此則刻而傳之海上官民軍竈墾田幾二百萬畝大半種棉當不止百萬畝若此言必行畝益棉三十斤足</hi>
<hi>供賦額五十斤足繇役豐歉獲収家户殷給悉仁言之利矣</hi>
𤣥扈先生曰棉花宻種者有四害苗長不作蓓蕾花開<lb/>
不作子一也開花結子雨後鬱烝一時墮落二也行根<lb/>
淺近不能風與旱三也結子暗蛀四也<lb/>
又曰總種棉不熟之故有四病一秕二宻三瘠四蕪秕<lb/>
者種不實宻者苗不孤瘠者糞不多蕪者鋤不數<lb/>
<pb n="KR3d0007_WYG_035-8a"/>
又曰凡田來年擬種稻者可種麥擬棉者勿種也諺曰<lb/>
歇田當一熟言息地力即古代田之義若人稠地狹萬<lb/>
不得已可種大麥或稞麥仍以糞壅力補之決不可種<lb/>
小麥凡髙仰田可棉可稻者種棉二年翻稻一年即草<lb/>
根潰爛土氣肥厚蟲螟不生多不得過三年過則生蟲<lb/>
三年而無力種稻者収棉後周田作岸積水過冬入春<lb/>
凍解放水候乾耕鋤如法可種棉蟲亦不生<lb/>
又曰棉田秋耕為良穫稻後即用人耕又不冝耙細須<lb/>
<pb n="KR3d0007_WYG_035-8b"/>
大墢岸起令其凝沍來年凍釋土脉細潤正月初轉耕<lb/>
或用牛轉二月初再轉此二轉必撈葢令細清明前作<lb/>
畦畛土欲絶細畦欲闊溝欲深既作畦便于白地上鋤<lb/>
三四次雨後鋤為良則土細而草除鋤白一當鋤青二<lb/>
去草自其芽蘖故<lb/>
又曰凡棉田于清明前先下壅或糞或灰或豆餅或生<lb/>
泥多寡量田肥瘠剉豆餅勿委地仍分定畦畛均布之<lb/>
吾鄉宻種者不得過十餅以上糞不過十石以上懼太<lb/>
<pb n="KR3d0007_WYG_035-9a"/>
肥虛長不實實亦生蟲若依古法苗間三尺不妨一再<lb/>
倍也有種晚棉用黄花苕饒草底壅者田擬種棉秋則<lb/>
種草來年刈草壅稻留草根田中耕轉之若草不甚盛<lb/>
加别壅欲厚壅即並草䅖覆之或種大麥蠶豆等並䅖<lb/>
覆之皆草壅法也草壅之収有倍他壅者惟生泥棉所<lb/>
最急不論何物壅必須之故姚江之畦間有溝最良法<lb/>
凡水土氣過寒糞力盛峻熱生泥能解水土之寒能解<lb/>
糞力之熱使實繁而不蠧諺曰生泥好棉花甘國老但<lb/>
<pb n="KR3d0007_WYG_035-9b"/>
下糞須在壅泥前泥上加糞併泥無力<lb/>
又曰種棉有漫種者易種難鋤穴種者反之漫種者下<lb/>
種宜宻鋤時簡别而痛芟之令絶疎穴種者穴四五核<lb/>
鋤時簡别去留之留不得過二留二者髙五六寸則以<lb/>
塊亞其中而平分之使根榦相去靣靣生枝終不如孤<lb/>
生者良簡别之法老農云一二次鋤去大葉者此大核<lb/>
少棉種也三鋤後去小葉者此秕不實種也或實而油<lb/>
浥病種也第此為雜種言耳若純用黒核等佳種精擇<lb/>
<pb n="KR3d0007_WYG_035-10a"/>
之自無大核雜種即全去小者<lb/>
又曰棉子用臘雪水浸過不蛀亦能旱或云鰻魚汁浸<lb/>
之凡種皆然種棉須土實漫種者既覆土用木碌碡實<lb/>
之穴種者覆土後以足踐之<lb/>
又曰苗髙二尺打去衝天心者令旁生枝則子繁也旁<lb/>
枝尺半亦打去心者勿令交枝相揉傷花實也摘時視<lb/>
苗遲早早者大暑前後摘遲者立秋摘秋後勢定勿摘<lb/>
矣摘亦不復生枝<lb/>
<pb n="KR3d0007_WYG_035-10b"/>
又曰鋤棉須七次以上又須及夏至前多鋤為佳諺曰<lb/>
鋤花要趁黄梅信鋤頭落地長三寸<lb/>
又曰鋤棉者功須極細宻昔有人傭力鋤者宻埋錢于<lb/>
苗根鋤者貪覓錢深細爬梳棉則大熟<lb/>
又曰棉田溝側勿種豆疑慮傷災利其㣲獲者是下農<lb/>
夫也畦中尺寸空餘少俟即枝條森接補豆一簇并害<lb/>
傍苗十數尤癡絶赤豆害棉更甚<lb/>
又曰凡種植以旱為良吾吳濵海多患風潮若比常時<lb/>
<pb n="KR3d0007_WYG_035-11a"/>
先種十許日到八月潮信有旁根成實數顆即小収矣<lb/>
但早種遇寒苗出多死今得一法於舊冬或新春初耕<lb/>
後畝下大麥種數升臨種棉轉耕并麥苗䅖覆之麥根<lb/>
在土棉根遇之即不畏寒麥兼四氣之和性故能寒也<lb/>
用此法可先他田半月十日種<lb/>
又曰今人種麥雜棉者多苦遲亦有一法預于舊冬耕<lb/>
熟地穴種麥來春就于麥隴中穴種棉但能穴種麥即<lb/>
漫種棉亦可刈麥<lb/>
<pb n="KR3d0007_WYG_035-11b"/>
又曰吉貝遇大水淹没七日以下水退尚能發生若淹<lb/>
過八九日水退必須翻種矣遇大旱戽水潤之但戽水<lb/>
後一兩日得雨後損苗須較量隂晴方可車戽若能稀<lb/>
種行根深逺即車後得雨亦無妨也<lb/>
陶九成南村輟耕録曰松江府東去五十里許曰烏泥<lb/>
涇其地土田磽瘠民食不給因謀樹藝以資生業遂覓<lb/>
木棉之種初無踏車椎弓之製率用手剖去子線弦竹<lb/>
弧置案間振掉成劑厥功甚艱國初時有嫗黄婆者自<lb/>
<pb n="KR3d0007_WYG_035-12a"/>
崖州來乃教以作造桿彈紡織之具至於錯紗配色綜<lb/>
綫挈花各有其法以故織成被褥帶帨其上折枝團鳯<lb/>
棋局字様粲然若寫人既受教競相作為轉貨他郡家<lb/>
既就殷未幾嫗卒莫不感恩灑泣而共𦵏之又為立像<lb/>
祠焉越三十年祠毁鄉人趙愚軒重立<lb/>
丘濬大學衍義補曰按自古中國布縷之征惟絲枲二<lb/>
者而已今世則又加以木棉焉唐人調法民丁嵗輸絹<lb/>
綾絁及綿輸布及麻是時未有木棉也宋林勲作政本<lb/>
<pb n="KR3d0007_WYG_035-12b"/>
書匹婦之貢亦惟絹與綿非蠶鄉則貢布麻元史種植<lb/>
之制丁嵗種桑棗雜果亦不及木棉則是元以前未始<lb/>
以為貢賦也考之禹貢揚州島夷卉服註以為吉貝則<lb/>
虞時已有之島夷時或以充貢中國未有也故周禮以<lb/>
九職任民嬪婦惟治蠶枲而無木棉焉中國有之其在<lb/>
宋元之世乎葢自古中國所以為衣者絲麻葛褐四者<lb/>
而已漢唐之世逺夷雖以木棉入貢中國未有其種民<lb/>
未以為服官未以為調宋元之間始傳其種入中國關<lb/>
<pb n="KR3d0007_WYG_035-13a"/>
陜閩廣首得其利葢此物出外夷閩廣海通舶商關陜<lb/>
壤接西域故也然是時猶未以為征賦故宋元史食貨<lb/>
志皆不載至我國朝其種乃徧布于天下地無南北皆<lb/>
宜之人無貧富皆頼之其利視絲枲葢百倍焉故表出<lb/>
之使天下後世知卉服之利始盛于今代<hi>𤣥扈先生曰陶宗儀稱松</hi>
<hi>江以黄嫗故有棉布之利而仲深先生亦云其利視絲枲百倍此言信然然具利今不在民矣嘗攷宋紹興中</hi>
<hi>松郡稅糧十八萬石耳今平米九十七萬石㑹計加編徴収耗剩起解鋪墊諸色役費當復稱是是十倍宋也</hi>
<hi>壤地廣袤不過百里而遥農畝之入非能有加于他郡邑也所繇共百萬之賦三百年而尚存視息者全賴此</hi>
<pb n="KR3d0007_WYG_035-13b"/>
<hi>一機一杼而已非獨松也蘓杭常鎮之幣帛枲紵嘉湖之絲纊皆恃此女紅末業以上共賦稅下給俯仰若求</hi>
<hi>諸田畝之収則必不可辦故論事者多言東南之民勤力以事上比于孝子順孫不虛耳松江志又言綾布二</hi>
<hi>物衣被天下原此中之布實不如西洋之麗宻曽見浙中一種細布亦此中所未見者徒以家紡户織逺近通</hi>
<hi>流遂以為壤奠為利源也第事勢推移無數百年不變者元人稱關陜而外諸郡土地不冝吉貝識者非之今</hi>
<hi>之藝吉貝者所在而是焉何樹藝之獨然而織絍之獨不然也耶安能禁他郡邑之人不為黄嫗邪今北土之</hi>
<hi>吉貝賤而布貴南方反是吉貝則汎舟而鬻諸南布則汎舟而鬻諸北此皆事之不可解者若以北之棉斆南</hi>
<hi>之織豈不反賤為貴反貴為賤余居恒謂北方之人必有從事者若彼土風髙不能抽引此語誠然顧豈無善</hi>
<hi>巧之法而總料其不然亦未免為悠悠之論故常揣度後此數十年松之布當無所洩無所洩即無以上共賦</hi>
<pb n="KR3d0007_WYG_035-14a"/>
<hi>稅下給俯仰宜當早為計者人情多未以為然也而數年來肅寜一邑所出布疋足當吾松十分之一矣初猶</hi>
<hi>莽莽今之細宻幾與松之中品埒矣其值僅當十之六七則向所云吉貝賤故也夫以一邑漸及之他邑何難</hi>
<hi>既能其一進之其十何難由下品而中由中品而上何難吾欲利而能謂人已邪北土既爾他方復然則後此</hi>
<hi>數十年松之布竟何所洩哉至于此即當事者必有輕重經通之策第吾儕自朝謀夕竊謂冝及今兼事蠶桑</hi>
<hi>以濟布疋之窮或者又復以土地不冝為言嗚呼慮始之難甚哉昔人有言未事豫言固常為虛及其已至又</hi>
<hi>無所及余唯幸余言之不騐也夫即余言之不騐而以數十日之功収蠶桑之利餘日以事紡織亦安所不便</hi>
<hi>乎</hi>
𤣥扈先生曰近來北方多吉貝而不便紡織者以北土<lb/>
<pb n="KR3d0007_WYG_035-14b"/>
風氣髙燥綿毳斷續不得成縷縱能作布亦虛疎不堪<lb/>
用耳南人寓都下者多朝夕就露下紡日中隂雨亦紡<lb/>
不則徙業矣南方卑濕故作縷𦂳細布亦堅實今肅寜<lb/>
人乃多穿地窖深數尺作屋其土檐髙于平地僅二尺<lb/>
許作窻櫺以通日光人居其中就濕氣紡織便得𦂳實<lb/>
與南土不異若隂雨時窖中濕烝太甚又不妨移就平<lb/>
地也剏始何人殊有意致但南中用糊有二法其一先<lb/>
將綿繀作絞糊盆度過復于撥車轉輪作繀次用經車<lb/>
<pb n="KR3d0007_WYG_035-15a"/>
縈迴成絍吳語謂之漿紗其一先將綿繀入經車成絍<lb/>
次入糊盆度過竹木作架兩端用繂急維竹帚痛刷候<lb/>
乾上機吳語謂之刷紗南布之佳者皆刷紗也今肅寜<lb/>
尚未作此亦縁風土髙燥塵沙坌起故耳法當如前作<lb/>
窖令長二三十丈廣三四丈冒以長廊循檐作窻櫺開<lb/>
闔以避就風日于中經刷或輕隂無風纖塵不起亦不<lb/>
妨移向平地若作如此方便其成布當盛吳下第功力<lb/>
頗費當如農桑輯要所云義桑之法聚衆力成之若有<lb/>
<pb n="KR3d0007_WYG_035-15b"/>
力者作此計日賃用亦大収僦直也農桑通訣所載攪<lb/>
車用兩人今止用一人紡車用三繀今吳下猶用之間<lb/>
有容四繀者江西樂安至容五繀往見樂安人于馮可<lb/>
大所道之因託可大轉索其器未得更不知五繀向一<lb/>
手間何處安置也聊舉一二其他善巧所在有之且智<lb/>
巧日窮不盡後之制作若能虛訪勤求即吳宫機絶尚<lb/>
有進乎技者何况其他嗟乎又豈直杼軸之間蕞爾細<lb/>
事已哉<lb/>
<pb n="KR3d0007_WYG_035-16a"/>
孟祺農桑輯要言一歩留兩苗又言旁枝長尺半亦打<lb/>
去心此為每科相去皆三尺古法也便民圗纂言每一<lb/>
尺作一穴此為每科相去皆一尺近法也今或相去二<lb/>
三寸一二寸乃至三五成族是謂無法自取薄収耳祺<lb/>
又言苗長二尺打去衝天心此亦古法須三伏者方盛<lb/>
長時令旁生枝也吾鄉人知去心者百中有二三然非<lb/>
早種稀留肥壅亦自無由髙大去心何益北土用熟糞<lb/>
者堆積乾糞罨覆踰時熱烝已過然後用之勢緩而力<lb/>
<pb n="KR3d0007_WYG_035-16b"/>
厚雖多無害南土無之大都用水糞豆餅草薉生泥四<lb/>
物水糞積過半年以上與熟糞同此既難得旋用新糞<lb/>
畝不能過十石過則青酣一為糞性熱一為花科宻也<lb/>
豆餅亦熱畝不能過十餅過者與糞多同病若能稀種<lb/>
科間一尺此二物者可加一倍間二尺可加三倍間三<lb/>
尺可加五倍也更能于冬春下壅後耕葢之可加至十<lb/>
倍既不傷苗二三年後尚有餘力矣草壅甚熱過于糞<lb/>
餅糞因水解餅亦匀細草壅難匀當其多處峻熱傷苗<lb/>
<pb n="KR3d0007_WYG_035-17a"/>
故有時倍収有時耗損用此一物特宜詳慎生泥者或<lb/>
開挑溝底或罱取草泥罨蒸去熱此種最良凡先下糞<lb/>
餅草薉用此覆之大能緩其勢益其力姚江法全用草<lb/>
壅加以生泥科間二尺方之吾鄉畝収數倍也蓋生泥<lb/>
中具有水土草薉和合淳熟其水土能制草薉之熱草<lb/>
薉能調水土之寒故良農重之有國老之稱矣余勸人<lb/>
稀種棉本疏中言之詳矣余法須苗間三尺或未信宜<lb/>
先一尺二尺試之今更有一論推明必然之理吾鄉種<lb/>
<pb n="KR3d0007_WYG_035-17b"/>
棉花極稔時間有一二大株俗稱為花王者於榦上結<lb/>
實旁枝甚多實亦多人以為神異賽祭祈禱或罄其所<lb/>
入此至愚也余謂下一花子便當得一花王其不花王<lb/>
者皆夭閼不遂者耳意此中花種久受屈抑少全氣之<lb/>
核種之又遲又宻又瘦故皆不獲遂其本性萬一中有<lb/>
豐滿之核種復早又偶值稀疎之虞偶遇肥饒之地偶<lb/>
當豐稔之時此四五事皆相得則花王矣然安能一一<lb/>
凑合若此所為萬萬中有一而花王絶少也若依吾法<lb/>
<pb n="KR3d0007_WYG_035-18a"/>
嵗嵗擇種取其髙大繁實者特留作種淘汰擇取精核<lb/>
又早種科間三尺科用糞數升而遇豐年豈不遍地花<lb/>
王哉即歉嵗亦數倍恒時矣若不信此言請詳花王何<lb/>
物試言其理花合有王他卉木不合有王乎他卉木能<lb/>
遂其性者多矣獨花木也必予地三尺而後可按柱史<lb/>
所疏種花法異吾土者略有三指一曰稀二曰肥三曰<lb/>
早稀之為利稀則耐肥而能為利余既備論之今特論<lb/>
所云早者按吾鄉北極出地三十度山東濟南三十六<lb/>
<pb n="KR3d0007_WYG_035-18b"/>
度相去六度寒煖甚懸絶柱史言其邑陽信俱于清明<lb/>
種木棉無過穀雨者則吾鄉當在清明前無疑但此時<lb/>
霜信未絶苗出土經霜則萎今定于清明前五日為上<lb/>
時後五日為中時穀雨為下時決不宜過穀雨矣如此<lb/>
早種即早實早収縱遇風潮之年亦有近根之實不至<lb/>
全荒也吾鄉向稱早種者在立夏前遲或至小滿後詢<lb/>
其縁由皆不獲已其一為惜麥北方地寛絶無麥底花<lb/>
得早種吾鄉間種麥雜花者不得不遲今請無惜麥必<lb/>
<pb n="KR3d0007_WYG_035-19a"/>
用荒田底即種麥亦空穴種可得早種花後収麥旋以<lb/>
厚壅起之也其一為力不辦翻耕北土堅強兼少梅雨<lb/>
故早種無耗損裁及夏至已得結桃南土虛浮濕烝翻<lb/>
耕首年十全無患三年以後土仍虛浮復生地蠶早種<lb/>
者或遇梅雨濯露其根遂多萎壞或遇地蠶斷根食葉<lb/>
一蟲之害赤地歩武今請數翻耕即不辦亦宜冬灌春<lb/>
耕以實其田殺其蟲又不辦亦宜穴種花令根深不至<lb/>
濯露可無死慮蟲傷者耕地訖將種再耕之勞之殺其<lb/>
<pb n="KR3d0007_WYG_035-19b"/>
蟲既被蟲食者檢殺其蟲移栽補之但今人不知擇種<lb/>
即秕者半不秕之中羸者半凡遇梅雨輒死或梅中草<lb/>
盛輒死皆羸種而咎早種乎此物即不死亦少成少實<lb/>
凡宻種者其地力人力糞力半為此物所耗豈不可惜<lb/>
故擇種要矣又孟祺言穊則移栽棉花帶土移栽一體<lb/>
成實人言茶與棉移栽不生皆妄也移栽不生亦羸種<lb/>
稠生故耳不移栽旋下子補種又晚矣大抵棉花早種<lb/>
必是晚種必非吾輩宜據理商求以圖成早種之是勿<lb/>
<pb n="KR3d0007_WYG_035-20a"/>
執辭推諉以曲葢晚種之非明此義者視世間萬事盡<lb/>
然何獨蓺棉而已乎<lb/>
每見議者執言此中棉花早種多死立夏前後種者即<lb/>
不死此寒凍所致乃山東相去六度更寒清明下種却<lb/>
不死其理難明也深求其故所以不禁寒凍者大抵由<lb/>
於根淺根淺之縁復有數事一者種病二者漫種浮露<lb/>
三者太宻四者太瘦種病如胎尫更少壅兩者皆無力<lb/>
可生根漫種者子粒浮露根不入土宻則無處行根根<lb/>
<pb n="KR3d0007_WYG_035-20b"/>
不逺不逺亦不深故雨濯其根風寒中其根多立死凡<lb/>
種樹須築實其根土若有罅風中其根亦死此恒理也<lb/>
犯此多病時在死法中更梅時鋤却一再遍土尤虛浮<lb/>
凄風寒雨十日半月苗葉有餘根力不足故早種者中<lb/>
寒則死梅中尤多死反不若遲種者根苗俱穉與草同<lb/>
生過梅天已入盛夏不懼寒凍可得茍全也而生計薄<lb/>
矣譬人通身是疾不禁霧露晏行早宿行路無幾何如<lb/>
不病者櫛風沐雨日中而趨百里乎欲求不病擇種一<lb/>
<pb n="KR3d0007_WYG_035-21a"/>
矣稀二矣厚壅三矣穴種者下種後覆土一指足踐實<lb/>
之漫種者下子後亦覆土厚一指木磟碡實之若能穴<lb/>
種復作畦壠者苗生耨壠草遺土附苗根也四矣此四<lb/>
法者皆令根深能風雨亦且能旱即早種何慮死其他<lb/>
蟲傷草熱則人事不精非關寒凍畧見上文未遑具論<lb/>
也舊傳早種一法擬種棉地先耕地種大麥轉耕並麥<lb/>
苗䅖覆之耙葢下種餘姚亦早種棉却先種蠶豆轉耕<lb/>
䅖覆之二法略同此是何理葢皆令地虛苗得深逺行<lb/>
<pb n="KR3d0007_WYG_035-21b"/>
根便能寒且能風雨旱亦深根之義耳且隨地翻罨草<lb/>
壅必匀勝刈他草下壅餘姚法罨豆後仍上生泥泥不<lb/>
止去草熱亦令草少蟲少種叠地花者不可不知<lb/>
余為吉貝疏說棉頗詳恐不能徧農家兹刻宜可遍或<lb/>
不逮不知書者今括之以四言儻知書者口授之婦女<lb/>
嬰兒必可通也曰精揀核早下種深根短榦稀科肥壅<lb/>
王禎木棉圖譜叙曰中國自桑土既蠶之後惟以繭纊<lb/>
為務殊不知木棉之為用夫木棉産自海南諸種藝制<lb/>
<pb n="KR3d0007_WYG_035-22a"/>
作之法駸駸北來江淮川蜀既獲其利至南北混一之<lb/>
後商販於此服被漸廣名曰吉布又曰棉布<hi>考之異物志云木棉</hi>
<hi>之為布曰斑布繁縟多巧者曰城次麄者曰文縟又次麄者名曰烏驎</hi>其幅疋之制特為<lb/>
長濶茸宻輕暖可抵繒帛又為毳服毯段足代本物按<lb/>
裴淵廣州記云蠻夷不蠶採木棉為絮又諸番雜志云<lb/>
木棉吉貝木所生占城闍婆諸國皆有之今已為中國<lb/>
珍貨但不自本土所産不能足用比之蠶桑無採養之<lb/>
勞有必収之效埒之枲苧免績緝之工得禦寒之益可<lb/>
<pb n="KR3d0007_WYG_035-22b"/>
謂不麻而布不繭而絮雖曰南産言其通用則北方多寒<lb/>
或繭纊不足而裘褐之費此最省便列製造之具於此<lb/>
庶逺近滋習農務助桑麻之用華夏兼蠻夷之利將自<lb/>
此始矣<lb/>
<pb n="KR3d0007_WYG_035-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_035-23b"/>
木棉攪車木棉初採曝之隂或焙乾用此以治出其核<lb/>
昔用輾軸今用攪車尤便夫攪車用四木作框上立二<lb/>
小柱髙約尺五上以方木管之立柱各通一軸軸端俱<lb/>
作掉拐軸末柱竅不透二人掉軸一人喂上棉英二軸<lb/>
相軋則子落於内綿出於外比用輾軸工利數倍<hi>凡木棉多</hi>
<hi>用此法即去子得棉不致積滯</hi>
𤣥扈先生曰今之攪車以一人當三人矣所見句容式<lb/>
一人可當四人太倉式兩人可當八人<lb/>
<pb n="KR3d0007_WYG_035-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_035-24b"/>
木棉彈弓以竹為之長可四尺許上一截頗長而彎下<lb/>
一截稍短而勁控以繩絃用彈棉英如彈氊毛法務使<lb/>
結者開實者虚假其功用非弓不可<lb/>
𤣥扈先生曰今以木為弓蠟絲為弦<lb/>
<pb n="KR3d0007_WYG_035-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_035-25b"/>
木棉捲筳淮民用薥黍梢莖取其長而滑今他處多用<lb/>
無節竹條代之其法先將綿毳條於几上以此筳倦而<lb/>
扞之遂成綿筒隨手抽筳每筒牽紡易為匀細皆捲筳<lb/>
之效也<lb/>
<pb n="KR3d0007_WYG_035-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_035-26b"/>
木棉紡車其制比麻苧紡車頗小夫輪動弦轉莩繀隨<lb/>
之紡人左手握其綿筒不過二三續於莩□牽引漸長<lb/>
右手均撚俱成𦂳縷就繞繀上欲作線織置車在左再<lb/>
將兩繀線絲合紡可為綿線南州異物志曰吉貝木熟<lb/>
時狀如鵞毳但紡不績任意外抽牽引無有斷絶此即<lb/>
紡車之用也<lb/>
𤣥扈先生曰置車在左不便若轉輪右旋可作亦不便<lb/>
今人以線為絃繞莩一周下成單繳即輪右左轉而能<lb/>
<pb n="KR3d0007_WYG_035-27a"/>
括莩右旋矣<lb/>
<pb n="KR3d0007_WYG_035-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_035-28b"/>
木綿撥車其制頗肖麻苧幡車但以竹為之方圓不等<lb/>
特更輕便按舊說先將紡訖綿繀於稀糊盆内度過稍<lb/>
乾然後將綿繀頭縷撥於車上遂成綿絍<lb/>
<pb n="KR3d0007_WYG_035-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_035-29b"/>
木棉軖床其制如所坐交椅但下控一軖四股軖軸之<lb/>
末置一掉枝上椅豎列八繀下引綿絲轉動掉枝分絡<lb/>
軖上絲紝既成次第脫卸比之撥車日得八倍始出閩<lb/>
建今欲傳之他方同趨省便詩云八繀綿絲絡一軖巧<lb/>
憑坐椅作軖床試將觸類深思索麻苧鄉中用亦良<lb/>
<pb n="KR3d0007_WYG_035-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_035-30b"/>
木綿線架以木為之下作方座長濶尺餘卧列四繀座<lb/>
上鑿置獨柱髙可二尺餘柱上横木長可二尺用竹篾<lb/>
均列四彎内引下座四繀紡於車上即成綿線舊法先<lb/>
將此繀絡於籰上然後紡合今得此制甚為速妙<lb/>
　<lb/>
　<lb/>
　<lb/>
　農政全書卷三十五<lb/>
</p>
<p>
</p>
  </div>
</body>
</text>
</TEI>
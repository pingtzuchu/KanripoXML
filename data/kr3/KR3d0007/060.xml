<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>農政全書卷六十</head> <lb/>
    <p>
<pb n="KR3d0007_WYG_060-1a"/>
欽定四庫全書<lb/>
　農政全書卷六十<lb/>
　　　　　　　　　　　　明　徐光啟　撰<lb/>
　　荒政<lb/>
　　　野菜譜<lb/>
王磐野菜譜序曰糓不熟曰饑菜不熟曰饉饑饉之年<lb/>
堯湯所不能免惟在有以濟之耳正徳間江淮迭經水<lb/>
旱飢民枕藉道路有司雖有賑發不能遍濟率皆採摘<lb/>
<pb n="KR3d0007_WYG_060-1b"/>
野菜以充食頼之活者甚衆但其間形類相似美惡不<lb/>
同誤食之或至傷生此野菜譜所不可無也予雖不為<lb/>
世用濟物之心未甞忘田居朝夕歴覽詳詢前後僅得<lb/>
六十餘種取其象而圖之俾人人易識不至誤食而傷<lb/>
生且因其名而為詠庶乎因是以流傳非特於吾民有<lb/>
所補濟抑亦可以備觀風者之採擇焉此野人之本意<lb/>
也同志者因其未備而廣之則又幸矣<lb/>
張綖跋曰昔陶隠居註本草謂誤註之害甚於註周易<lb/>
<pb n="KR3d0007_WYG_060-2a"/>
之誤其言雖過要之有補於世也吾西樓著野菜譜觀<lb/>
其自叙亦隠居之意歟較又㣲矣雖然無逸豳風其言<lb/>
稼穡艱難至矣自井田廢王政缺民生之艱尤有不忍<lb/>
言者斯譜備述閭閻小民艱食之情仁人君子觀之當<lb/>
憮然而感惻然而傷由是而講孟子之王道備周官之<lb/>
荒政思艱圖易使怨咨者獲乃寧之願不特多識庶草<lb/>
之名而已故曰可以備觀風者之採擇意正在此歟然<lb/>
則斯譜也孰謂其微哉孰謂其微哉<lb/>
<pb n="KR3d0007_WYG_060-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-3b"/>
白皷釘<lb/>
　白皷釘白皷釘豐年賽社皷不停凶年罷社皷絶聲<lb/>
　皷絶聲社公惱白皷釘化為草<lb/>
　救飢　一名蒲公英四時皆有惟極寒天小而可用<lb/>
　　　　采之熟食<lb/>
<pb n="KR3d0007_WYG_060-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-4b"/>
猪殃殃<lb/>
　猪殃殃胡不祥猪不食遺道傍我拾之充餱粮<lb/>
　救飢　春采熟食猪食之則病故名<lb/>
<pb n="KR3d0007_WYG_060-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-5b"/>
絲蕎蕎<lb/>
　絲蕎蕎如絲縷昔為養蠶人今作挑菜侣養蠶衣整<lb/>
　齊挑菜衣襤褸張家姑李家女隴頭相見淚如雨<lb/>
　救飢　二三月采熟食四月結角不用<lb/>
<pb n="KR3d0007_WYG_060-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-6b"/>
牛塘利<lb/>
　牛塘利牛得濟種草有餘青蓄水有餘味年來水草<lb/>
　枯忽變為荒薺采采療人飢更得牛塘利<lb/>
　救飢　二三月采熟食亦可作虀<lb/>
<pb n="KR3d0007_WYG_060-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-7b"/>
浮薔<lb/>
　采采浮薔涉彼滄浪無根可托有莖可嘗野風浩浩<lb/>
　野水茫茫飄蕩不返若我流亡<lb/>
　救飢　入夏生水中六七月采生熟皆可食<lb/>
<pb n="KR3d0007_WYG_060-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-8b"/>
水菜<lb/>
　水菜生水中水深不可得挈筥遶堤行日暮風波息<lb/>
　水清忽照人面色如菜色<lb/>
　救飢　秋生水田狀類白菜熟食<lb/>
<pb n="KR3d0007_WYG_060-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-9b"/>
看麥娘<lb/>
　看麥娘來何早麥未登人未飽何當與爾還厥家共<lb/>
　嚥糟糠暫相保<lb/>
　救飢　隨麥生隴上因名春采熟食<lb/>
<pb n="KR3d0007_WYG_060-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-10b"/>
狗脚跡<lb/>
　狗脚跡何處㝷狡兎亂走妖狐吟北風揚沙一尺深<lb/>
　狗脚跡何處㝷<lb/>
　救飢　生霜降時采之熟食葉如狗印故名<lb/>
<pb n="KR3d0007_WYG_060-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-11b"/>
破破衲<lb/>
　破破衲不堪補寒且飢聊作脯飽煖時不忘汝<lb/>
　救飢　臘月便生正二月采熟食三月老不堪食<lb/>
<pb n="KR3d0007_WYG_060-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-12b"/>
斜蒿<lb/>
　斜蒿復斜蒿采采臨春郊終日不盈把悵望登東臯<lb/>
　欲進不能進風日寒瀟瀟<lb/>
　救飢　三四月生小者一科俱可用大者摘嫩頭於<lb/>
　　　　湯中畧過晒乾再用湯泡油鹽拌食白食亦<lb/>
　　　　可<lb/>
<pb n="KR3d0007_WYG_060-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-13b"/>
江薺<lb/>
　江薺青青江水緑江邊挑菜女兒哭爺娘新死兄趂<lb/>
　熟止存我與妺看屋<lb/>
　救飢　生熟皆可用花時不可食但可作虀臘月生<lb/>
<pb n="KR3d0007_WYG_060-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-14b"/>
燕子不來香<lb/>
　燕子不來香燕子來時便不香我願今年燕不來常<lb/>
　與吾民充餱粮<lb/>
　救飢　早春採可熟食燕來時則腥臭不堪食故名<lb/>
<pb n="KR3d0007_WYG_060-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-15b"/>
猢猻脚跡<lb/>
　猢猻脚跡宜爾泉石胡不自安犯我田宅遭彼侵陵<lb/>
　畎畆蕭瑟獲而烹之償我稼穡<lb/>
　救飢　三月采之熟食<lb/>
<pb n="KR3d0007_WYG_060-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-16b"/>
眼子菜<lb/>
　眼子菜如張目年年盻春懷布糓猶向秋來望時熟<lb/>
　何事頻年倦不開愁看四野波漂屋<lb/>
　救飢　采之熟食六七月採生水澤中青葉背紫色<lb/>
　　　　莖柔滑而細長可數尺<lb/>
<pb n="KR3d0007_WYG_060-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-17b"/>
猫耳朶<lb/>
　猫耳朶聽我歌今年水患傷田禾倉廪空虚䑕棄窠<lb/>
　猫兮猫兮將奈何<lb/>
　救飢　正二月採搗爛和粉麪作餅蒸食<lb/>
<pb n="KR3d0007_WYG_060-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-18b"/>
地踏菜<lb/>
　地踏菜生雨中晴日一照郊原空莊前阿婆呼阿翁<lb/>
　相擕兒女去匆匆須㬰采得青滿籠還家飽食忘歳<lb/>
　凶東家懶婦睡正濃<lb/>
　救飢　一名地耳狀如木耳春夏生雨中雨後采熟<lb/>
　　　　食見日即枯沒<lb/>
<pb n="KR3d0007_WYG_060-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-19b"/>
窩螺薺<lb/>
　窩螺薺如螺髻生水邊照華麗去年郎家田不收挑<lb/>
　菜女兒不上頭出門忽見窩螺羞<lb/>
　救飢　正月二月采之熟食<lb/>
<pb n="KR3d0007_WYG_060-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-20b"/>
烏藍擔<lb/>
　烏藍擔擔不動去時腹中飢歸來肩上重肩上重行<lb/>
　路遲日暮還家方早炊<lb/>
　救飢　此菜但可熟食烏大也村人呼大為烏<lb/>
<pb n="KR3d0007_WYG_060-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-21b"/>
蒲兒根<lb/>
　蒲兒根生水曲年年砍蒲千萬束水鄉人家衣食足<lb/>
　今年水深渰絶蒲食盡蒲根生意無<lb/>
　救飢　即蒲草嫩根也生熟皆可食<lb/>
<pb n="KR3d0007_WYG_060-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-22b"/>
馬攔頭<lb/>
　馬攔頭攔路生我為拔之容馬行只恐救荒人出城<lb/>
　騎馬直到破柴荆<lb/>
　救飢　二三月叢生熟食又可作虀<lb/>
<pb n="KR3d0007_WYG_060-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-23b"/>
青蒿兒<lb/>
　青蒿兒纔發穎二月二日春猶冷家家競作茵陳餅<lb/>
　茵陳療病還療飢借問采蒿知不知<lb/>
　救飢　即茵陳蒿春月采之炊食時俗二月二日和<lb/>
　　　　粉麪作餅者是也<lb/>
<pb n="KR3d0007_WYG_060-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-24b"/>
藩籬頭<lb/>
　藩籬頭延蔓草傍籬生青裊裊今年薪貴糓不収拆<lb/>
　藩籬煮藩籬頭<lb/>
　救飢　臘月采熟食入春不用<lb/>
<pb n="KR3d0007_WYG_060-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-25b"/>
馬齒莧<lb/>
　馬齒莧馬齒莧風俗相傳食元旦何事年來采更頻<lb/>
　終朝賴爾供飡飯<lb/>
　救飢　入夏采沸湯㵸過曝乾冬用旋食亦可楚俗<lb/>
　　　　元旦食之<lb/>
<pb n="KR3d0007_WYG_060-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-26b"/>
鴈腸子<lb/>
　鴈腸子遺溝壑應是今年絶飲啄兩翼低垂去不前<lb/>
　苦遭餓鶻相擒搏嗟哉鴈兮有羽翰何况人生行路<lb/>
　難<lb/>
　救飢　二月生如豆芽菜熟食之生亦可食<lb/>
<pb n="KR3d0007_WYG_060-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-27b"/>
野落籬<lb/>
　野落籬舊遮䕶昔為里正家今作逃亡戸春來荒薺<lb/>
　滿堦生挑菜人穿屋裏行<lb/>
　救飢　正二月采頭湯過可食<lb/>
<pb n="KR3d0007_WYG_060-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-28b"/>
茭兒菜<lb/>
　茭兒菜生水底若蘆芽勝菰米我欲充飢采不能滿<lb/>
　眼風波淚如洗<lb/>
　救飢　入夏生水澤中即茭芽也生熟皆用<lb/>
<pb n="KR3d0007_WYG_060-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-29b"/>
倒灌薺<lb/>
　倒灌薺生旱田上無雨露下有泉抱甕不來還自鮮<lb/>
　造物㝠㝠觧倒懸<lb/>
　救飢　采之熟食亦可作虀<lb/>
<pb n="KR3d0007_WYG_060-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-30b"/>
灰條<hi>北藋也葉間有勃故稱灰焉北方藋條同音</hi>
　灰條復灰條采采何辭勞野人當年飽藜藿凶歳得<lb/>
　此為佳殽東家鼎食滋味饒徹却少牢羮太牢<lb/>
　救飢　此菜二種一種葉大而赤即藜藿一種葉小<lb/>
　　　　而青即今所采者湯過油鹽拌食<lb/>
<pb n="KR3d0007_WYG_060-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-31b"/>
烏英<lb/>
　烏英花烏英菜菜可茹兮花可愛連朝摘菜不聊生<lb/>
　豈有心情摘花戴<lb/>
　救飢　一名烏英花入夏生水澤中生熟皆食六月<lb/>
　　　　不可用<lb/>
<pb n="KR3d0007_WYG_060-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-32b"/>
抱孃蒿<lb/>
　抱孃蒿結根牢觧不散如漆膠君不見昨朝兒賣商<lb/>
　船上兒抱孃啼不肯放<lb/>
　救飢　二三月采熟食叢生故名<lb/>
<pb n="KR3d0007_WYG_060-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-33b"/>
枸杞頭<lb/>
　枸杞頭生髙丘實為藥餌來甘州二載淮南糓不収<lb/>
　采春采夏還采秋飢人飽食如珍饈<lb/>
　救飢　村人采為甜菜頭春夏采嫩頭熟食秋采實<lb/>
　　　　即枸杞子冬采根即地骨皮<lb/>
<pb n="KR3d0007_WYG_060-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-34b"/>
苦蔴薹<lb/>
　苦蔴薹帶苦嘗雖逆口勝空腸但願収租了官府不<lb/>
　辭喫盡田家苦<lb/>
　救飢　三月采用葉搗和麪作餅生亦可食<lb/>
<pb n="KR3d0007_WYG_060-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-35b"/>
羊耳秃<lb/>
　羊耳秃短簇簇穿籓籬如牴觸飢來進退無如何前<lb/>
　村後村荆棘多<lb/>
　救飢　二三月采熟食<lb/>
<pb n="KR3d0007_WYG_060-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-36b"/>
剪刀股<lb/>
　剪刀股剪何益剪得今年地皮赤東家羅綺西家綾<lb/>
　今年不聞剪刀聲<lb/>
　救飢　春采生食兼可作虀<lb/>
<pb n="KR3d0007_WYG_060-37a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-37b"/>
水馬齒<lb/>
　水馬齒何時落食玉粒銜金嚼我民餓殍盈溝壑惟<lb/>
　皇震怒剔厥齶化為野草充藜藿<lb/>
　救飢　采之熟食生水中與旱馬齒菜相類<lb/>
<pb n="KR3d0007_WYG_060-38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-38b"/>
野莧菜<lb/>
　野莧菜生何少盡日采來充一飽城中赤莧美且肥<lb/>
　一錢一束賤如草<lb/>
　救飢　夏采熟食類家莧<lb/>
<pb n="KR3d0007_WYG_060-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-39b"/>
黄花兒<lb/>
　黄花兒郊外草不愛爾花愛爾充我飽洛陽姚家深<lb/>
　院深一年一賞費千金<lb/>
　救飢　正二月采熟食<lb/>
<pb n="KR3d0007_WYG_060-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-40b"/>
野荸薺<lb/>
　野荸薺生稻畦苦薅不盡心力疲造物有意防民饑<lb/>
　年來水患絶五糓爾獨結實何纍纍<lb/>
　救飢　四時采生熟皆食<lb/>
<pb n="KR3d0007_WYG_060-41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-41b"/>
蒿柴薺<lb/>
　蒿柴薺我獨憐葉可食稭可燃連朝風雪攔村路饑<lb/>
　寒不能出門去<lb/>
　救飢　正二三月采熟食又可作虀<lb/>
<pb n="KR3d0007_WYG_060-42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-42b"/>
野菉豆<lb/>
　野菉豆匪耕耨不種而生不萁而秀摘之無窮食之<lb/>
　無臭百糓不登爾何獨茂<lb/>
　救飢　生熟皆可食莖葉似菉豆而小生野田多藤<lb/>
　　　　蔓<lb/>
<pb n="KR3d0007_WYG_060-43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-43b"/>
油灼灼<lb/>
　油灼灼光錯落生岸邊照溝壑溝壑朝來餓殍填骨<lb/>
　肉未冷攅烏鳶<lb/>
　救飢　生熟皆食又可作乾菜生水邊葉光澤<lb/>
<pb n="KR3d0007_WYG_060-44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-44b"/>
雷聲菌<lb/>
　雷聲菌如卷耳恐是蟄龍兒雷聲呼輒起休誇瑞草<lb/>
　生莫嘆靈芝死如此凶年糓不登縱有禎祥安足倚<lb/>
　救飢　夏秋雷雨後生茂草中如蔴菇味亦相似<lb/>
<pb n="KR3d0007_WYG_060-45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-45b"/>
蔞蒿<lb/>
　采蔞蒿采枝采葉還采苗我獨采根賣城郭城裏人<lb/>
　家半凋落<lb/>
　救飢　春采苗葉熟食夏秋莖可作虀心可入茶<lb/>
<pb n="KR3d0007_WYG_060-46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-46b"/>
掃箒薺<lb/>
　掃箒薺青簇簇去年不収空倚屋但願今年収兩熟<lb/>
　場頭掃箒掃盡秃<lb/>
　救飢　春采熟食<lb/>
<pb n="KR3d0007_WYG_060-47a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-47b"/>
雀兒綿單<lb/>
　雀兒綿單託彼終宿如茵如衾匪絲匪縠年饑願得<lb/>
　充我餐任穿我屋蔽爾寒<lb/>
　救飢　三月采可作虀此菜甚延蔓鋪地而生故名<lb/>
<pb n="KR3d0007_WYG_060-48a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-48b"/>
菱科<lb/>
　采菱科采菱科小舟日日臨清波菱科采得餘幾何<lb/>
　竟無人唱采菱歌風流無復越溪女但采菱科救飢<lb/>
　餒<lb/>
　救飢　夏秋采熟食<lb/>
<pb n="KR3d0007_WYG_060-49a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-49b"/>
燈蛾兒<lb/>
　燈蛾兒落滿地化作草青青遭此饑荒歳曽見當年<lb/>
　遶絳紗於今燈火幾人家<lb/>
　救飢　二月采熟食<lb/>
<pb n="KR3d0007_WYG_060-50a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-50b"/>
薺菜兒<lb/>
　薺菜兒年年有采之一二遺八九今年纔出土眼中<lb/>
　挑菜人來不停手而今狼籍已不堪安得花開三月<lb/>
　三<lb/>
　救飢　春月采之生熟皆可食<lb/>
<pb n="KR3d0007_WYG_060-51a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-51b"/>
芽兒拳<lb/>
　芽兒拳生樹邊白如雪軟如綿煮來不食淚如雨昨<lb/>
　朝兒賣他州府<lb/>
　救飢　正二月采熟食<lb/>
<pb n="KR3d0007_WYG_060-52a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-52b"/>
板蕎蕎<lb/>
　板蕎蕎兮吾不識出無路兮入無室將學道兮歸空<lb/>
　山草為衣兮木為食<lb/>
　救飢　正二月和菱采之炊食三四月結角老不堪<lb/>
　　　　用<lb/>
<pb n="KR3d0007_WYG_060-53a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-53b"/>
碎米薺<lb/>
　碎米薺如布糓想為民飢天雨粟官倉一月一開放<lb/>
　造物生生無盡藏<lb/>
　救飢　三月采止可作虀<lb/>
<pb n="KR3d0007_WYG_060-54a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-54b"/>
天藕兒<lb/>
　天藕兒降平陸活生民如雨粟昨日湖邊聞野哭忽<lb/>
　憶當年采蓮曲<lb/>
　救飢　根如藕而小熟食楷葉不可食<lb/>
<pb n="KR3d0007_WYG_060-55a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-55b"/>
老鸛觔<lb/>
　老鸛觔老鸛觔去年水涸無纎鱗蟻垤纍纍聲不聞<lb/>
　老鸛何在觔獨存<lb/>
　救飢　二月采之熟食亦可作虀<lb/>
<pb n="KR3d0007_WYG_060-56a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-56b"/>
鵝觀草<lb/>
　鵝觀草滿地青青鵝食飽年來赤地不堪觀又被饑<lb/>
　人分食了鵝觀草<lb/>
　救飢　正二月如麥青炊食<lb/>
<pb n="KR3d0007_WYG_060-57a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-57b"/>
牛尾瘟<lb/>
　牛尾瘟不敢吞疫氣重流逺村黄毛牸烏毛犜十莊<lb/>
　九疃無一存摩挱犁耙淚如湧田中無牛更無種<lb/>
　救飢　生深水中葉如髮莖如藻冬月和魚煮食夏<lb/>
　　　　秋亦可食<lb/>
<pb n="KR3d0007_WYG_060-58a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-58b"/>
兎絲根<lb/>
　兎絲根美可嘗千萬結如我腸饑人得食不輟口腸<lb/>
　細食多死八九<lb/>
　救飢　一名兎絲苗春采葉苗秋冬采根蒸食味甘<lb/>
　　　　多食令人眩暈<lb/>
<pb n="KR3d0007_WYG_060-59a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_060-59b"/>
野蘿蔔<lb/>
　野蘿蔔生平陸匪蔓菁若蘆菔求之不難烹易熟飢<lb/>
　來獲之勝粱肉<lb/>
　救飢　葉似蘆菔故名熟食<lb/>
　<lb/>
　<lb/>
　<lb/>
　農政全書卷六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>農政全書卷二十九</head> <lb/>
    <p>
<pb n="KR3d0007_WYG_029-1a"/>
欽定四庫全書<lb/>
　農政全書卷二十九<lb/>
　　　　　　　　　　　　明　徐光啓　撰<lb/>
　　樹藝<lb/>
　　　果部上<lb/>
棗爾雅曰壼棗邊要棗櫅白棗樲酸棗楊徹齊棗遵羊<lb/>
棗洗大棗煑填棗蹶泄苦棗晳無寔棗還味棯棗<hi>郭璞注曰</hi>
<hi>今江東呼棗大而鋭者為壺壺猶瓠也要細腰今之鹿盧棗櫅即今棗子白熟樲酢  遵實小而圓紫黑色俗</hi>
<pb n="KR3d0007_WYG_029-1b"/>
<hi>呼羊矢棗即羊棗也者今河東猗氏大棗子如雞卵蹶泄子味苦晳不著子  還味短味也  陸佃埤雅曰大</hi>
<hi>曰棗小曰棘棘酸棗也多河東安邑出御棗今名攜落蘇  樂氏棗豐肌細核  膏肥美舊傳樂毅自燕  來</hi>
<hi>邱蹙咨棗即大白核小而肥不榖城紫棗長三寸棗章  脆棗實小而圓生食脆美  能久留  西王母  冬</hi>
<hi>夏有葉九月生花十一月乃熟大如李核三子一赤又云名玉文棗其實如瓶  羊角棗亦三子一赤  青城</hi>
<hi>無核棗實小核僅有形食之不覺郡窑坊棗味佳出應天府窑坊門  洛陽夏白棗  汲  墟棗  信都大棗</hi>
<hi>灌梁國夫人棗心堯山有厯棗猴又有三星棗駢曰棗  棗狗牙棗雞  棗牛頭棗獮  棗氐棗夕棗木棗桂</hi>
<hi>棗棠棗丹棗崎亷棗玉門棗水菱棗説文云梬棗也似柿而小  陶𢎞景曰出青州者形大而核細多膏甚甜</hi>
<hi>鬱州𤣥市者亦好微不及耳月李時珍曰棗本赤心有刺四月生小葉尖觥光澤五  開小花白色微青  本</hi>
<pb n="KR3d0007_WYG_029-2a"/>
<hi>草衍義曰南北皆有之然南棗堅燥不如北棗肥美生于青晉絳者尤佳</hi>
齊民要術曰常選好味者留栽之候棗葉始生而移之<lb/>
<hi>棗性硬故主晚栽早者堅格生遲也</hi>三步一樹行欲相當<hi>如本年芽未出勿遽刪除諺云</hi>
<hi>三年不算死亦有久而復生者</hi>令牛馬覆踐令淨<hi>棗性堅強不以苗椋是以耕荒穢則蟲生</hi>
<hi>所以須淨地堅鋭故宜踐也</hi>正月一日日出時反斧班駮椎之名嫁<lb/>
棗<hi>不椎則花無實子而零落也𤣥扈先生曰北方棗木歳歳嫁之結實繁盛而木俱内傷不堪作材</hi>候<lb/>
大蠶入簇以杖擊其枝間振落狂花<hi>不打花繁則實不成</hi>全赤即<lb/>
收收法日日撼落之為上人家凡有阜勞之地不任耕<lb/>
<pb n="KR3d0007_WYG_029-2b"/>
稼者厯落種棗則任矣<hi>棗性燥收故任阜勞之地</hi>
太史公曰安邑千樹棗其人與千户侯等<lb/>
羣芳譜曰棗全赤即收撼而落之為上半赤而收者肉<lb/>
未充滿乾則色黄而皮皺將赤味亦不佳全赤久不收<lb/>
則皮破復有鳥雀之患一法將纔熟棗乘清晨連小枝<lb/>
葉摘下勿損傷通風處晾去露氣揀新缸無油酒氣者<lb/>
清水刷淨火烘乾晾冷取淨稈草晒乾候冷一層草一<lb/>
層棗入缸中封嚴密可至來歳猶鮮<lb/>
<pb n="KR3d0007_WYG_029-3a"/>
齊民要術曰先治地令淨布椽於箔下置棗於箔上以<lb/>
椽聚而復散之一日中二十度乃佳夜仍不聚<hi>得霜露氣乾速</hi>
<hi>成隂雨之時乃聚而苦之</hi>五六日後别擇取紅軟上高㕑上曝之<hi>㕑上</hi>
<hi>者已乾雖厚一尺亦不壞</hi>擇去胖爛者其未乾者曝曬如法<lb/>
食經曰作乾棗法須治淨地鋪菰箔之類承棗日曬夜<lb/>
露擇去胖爛曝乾收之切而曬乾者為棗脯煮熟榨出<lb/>
者為棗膏亦曰棗瓤蒸熟者為膠棗加以糖蜜拌烝則<lb/>
更甜以麻油葉同蒸則色更潤澤搗棗膠曬乾者為棗<lb/>
<pb n="KR3d0007_WYG_029-3b"/>
油其法取紅軟乾棗入釡以水僅淹平煑沸漉出砂盆<lb/>
研細生布絞取汁塗盤上曬乾其形如油以手摩刮為<lb/>
未收之每以一匙投湯盌中酸甜味足即成美漿用和<lb/>
米麨最止飢渴益脾胃也盧諶祭法云春祀用棗油即<lb/>
此<lb/>
冦宗奭曰青州人以棗去皮核焙乾為棗脯以為竒果<lb/>
桃爾雅曰旄冬桃褫桃山桃<hi>郭璞注曰旄桃子冬熟山桃實如桃而不解核羣芳</hi>
<hi>譜曰褫桃一名毛桃味惡不堪食其仁充滿多脂可入藥  鄴中記曰石虎苑中有句鼻桃重二斥  洛中崑</hi>
<pb n="KR3d0007_WYG_029-4a"/>
<hi>崙桃一名王母桃一名仙人桃一名冬桃形如葀蔞表裹徹赤得霜始熟味甘美  日月桃一枝二花或紅或</hi>
<hi>白丈波斯國扁桃形扁肉澀不堪食核状如盆樹高五六  圍四五尺葉似桃而濶三月閒白花花落結實如</hi>
<hi>桃彼地名波淡樹仁甘美畨人珍之香新羅桃子可食性熱  方桃形微方  餅子桃狀如  餅味甘  油桃</hi>
<hi>小於衆桃有赤斑㸃光如塗油月令中桃始花即此花多子小不堪㗖惟取仁出汴中  常山巨核桃霜下始</hi>
<hi>花盛暑方熟漢明帝時獻絨比諸桃開遲而色可愛</hi>　<hi>緋桃俗名蘇州桃花如剪積石桃大如斗斛器  漢</hi>
<hi>武帝上林苑有緗桃紫文桃金城桃紅瑞仙桃色深紅花最密  絳桃千瓣  二色桃色粉  花開稍遲千瓣</hi>
<hi>極佳甘金桃形長色黄如金肉粘核多蛀熟遲用柿接者味  色黄  銀桃形圓色青白肉不粘核六月中熟</hi>
<hi>人千葉桃花色淡結實少深美人桃花粉紅千葉又名  面桃不實鴛鴦桃千葉  紅開最後結實不雙  李</hi>
<pb n="KR3d0007_WYG_029-4b"/>
<hi>桃花深紅形圓色青肉不粘核其實光澤如李一名光桃  十月桃花紅形圓色青肉粘核味甘酸十月中成</hi>
<hi>熟一名古冬桃又名雪桃雨水蜜桃上海有之其味亞於生荔枝  雷震紅每雷  過輒見一紅暈更為難得</hi>
<hi>甚絡絲桃開時垂絲一二尺採之煉以松脂纒織成履  輕  夀星桃樹矮而花能結大桃然不堪食  盧山</hi>
<hi>有山桃大如檳榔又有白桃烏桃五月桃秋桃胭脂桃灰桃秋白桃秋赤桃綺帶桃合桃  農桑通訣曰早熟</hi>
<hi>者謂之絡絲白晚熟者謂之過雁紅夏秋咸有食之不匱</hi>
齊民要術曰種法熟合肉全埋糞地中<hi>直置凡地則不茂桃惟早實三</hi>
<hi>歳便結子故不求穀也</hi>至春既生移栽實地<hi>若仍糞中則實小而味苦矣</hi>栽法<lb/>
以鍬合土掘移之<hi>桃性易種難栽若離本上率多死故須然矣</hi>
<pb n="KR3d0007_WYG_029-5a"/>
又法<hi>桃熟時牆南陽中暖處深寛為坑選取好桃數十枚擘取核即内牛糞中頭向上取好爛和土厚覆</hi>
<hi>之令厚尺餘至春桃始動時徐徐撥去糞土皆因生芽合取桃種之萬不失一其味以熟糞糞之則益桃味</hi>
桃性皮急四年以上宜以刀竪<graphic n="KR2030" url="https://raw.githubusercontent.com/kanripo/KR-Gaiji/master/images/KR2030.png" mimeType="image/png"/>其皮<hi>不<graphic n="KR2030" url="https://raw.githubusercontent.com/kanripo/KR-Gaiji/master/images/KR2030.png" mimeType="image/png"/>者皮急則死</hi>七八<lb/>
年便老<hi>老則子細</hi>十年則死<hi>是以宜歳歳常種之</hi>
便民圖纂曰於暖處為坑春間以核埋之蒂子向上尖<lb/>
頭向下長二三寸許和土移種其樹接杏最大接李紅<lb/>
甘<lb/>
種樹書曰柿接桃則為金桃李接桃則為李桃梅接桃<lb/>
<pb n="KR3d0007_WYG_029-5b"/>
則為脆桃<lb/>
羣芳譜曰或云種時將桃核刷淨令女子豔粧種之他<lb/>
日花艷而子離核<lb/>
凡種桃淺則出深則不生故其根淺不耐旱而易枯近<lb/>
得老圃所傳云於初結實次年斫去其樹復生又斫又<lb/>
生但覺生虱即斫令復長則其根入地深而盤結固百<lb/>
年猶結實如初<lb/>
桃實太繁則多墜以刀横斫其幹數下乃止又社日舂<lb/>
<pb n="KR3d0007_WYG_029-6a"/>
根下土持石壓樹枝則實不墜桃子蛀者以煑猪首汁<lb/>
冷澆之或以刀疎斫之則穰出而不蛀如生小蟲如蚊<lb/>
俗名蚜蟲雖桐油灑之不能盡除以多年竹燈檠掛懸<lb/>
樹梢間則蟲自落甚驗<lb/>
李時珍曰生桃切片瀹過曝乾可充果食<lb/>
又酢法取桃爛自零者收去内之於甕中以物蓋口七<lb/>
日之後既爛漉去皮核密封閉之三日酢成香美可食<lb/>
三月三日採桃花酒浸服之除百病好顔色<lb/>
<pb n="KR3d0007_WYG_029-6b"/>
又三月三日取桃花隂乾為末收至七月七日取烏雞<lb/>
血和塗面光白潤色如玉<lb/>
李<hi>附棠棣</hi>爾雅曰休無實李痤接慮李剝赤李<hi>荆州記曰房陵南郡</hi>
<hi>有名李李風土記曰南郡細李四月先熟李西京雜記曰有朱  黄李紫李綠李青李綺李青房  車下李顔</hi>
<hi>回李合枝李羌李燕李猴李武帝修上林苑羣臣獻木李實大而美  麥李麥秀時熟實小有溝肥甜一名座</hi>
<hi>一名椄慮黄南居李解核如杏堪入藥香季春李冬花春實  御  李形大而味厚核小而甘    均亭李紫</hi>
<hi>而肥大味甘如蜜李擘李熟則自裂無餻李一名離李肥粘如餻  中植  麥前熟  趙李  核一名休  御</hi>
<hi>李大如櫻桃紅黄色先諸李熟柰赤駁李其實赤一冬李十月十一月熟  離核李似  有劈裂  經李  名</hi>
<pb n="KR3d0007_WYG_029-7a"/>
<hi>老李樹數年即枯沂杏李味小酸似杏李縹青李出房陵  建黄李出河    又有黄扁李夏  青皮李赤陵</hi>
<hi>李馬肝李牛心李紫粉李小青李水李扁縫李金李鼠精李晚李赤李之類今建寜者甚甘李乾皆出焉  李</hi>
<hi>時珍曰李名嘉慶子出東都嘉慶坊今人呼乾李為嘉慶子稱謂既熟不復知其所自矣梵書名李曰居陵迦</hi>
<hi>鍾琳國玉華李五千歳一熟  山李大如瓶食之生竒光</hi>　<hi>員邱紅李李天台水晶</hi>
便民圖纂曰取根上發起小條移栽别地待長又移栽<lb/>
成行栽宜稀不宜肥地肥則無實宜臘月移栽<hi>𤣥扈先生曰李</hi>
<hi>接桃梅易活且耐久亦耐糞</hi>
齊民要術曰樹下欲鋤去草穢而不用耕墾<hi>耕則肥而無衍實樹</hi>
<pb n="KR3d0007_WYG_029-7b"/>
<hi>下犂撥即死</hi>桃李大率方兩步一根<hi>大槩連隂則子細而味不佳管子曰三沃之土</hi>
<hi>其木宜梅李韓詩外傳云簡王曰春樹桃李夏隂其下秋得食其實春種蒺藜夏不得採其實秋得刺焉家政</hi>
<hi>法曰二曰從梅李也</hi>
李性耐久樹得三十年老雖枯枝子亦不細嫁李法正<lb/>
月一日或十五日以磚著李樹岐中令實繁<hi>又臘月中以杖微打</hi>
<hi>岐間正月晦日復打之亦足子也又以煑醴酪火掭著樹枝間亦良樹寒實多者故多束之以取火焉</hi>
李時珍曰用鹽曝糖藏蜜煎為果惟曝乾白李有益<hi>其法</hi>
<hi>用夏李色黄便摘取於鹽中挼之鹽入汁出然後合鹽曬令萎手捻之令𥚹復曬更捻極褊乃止曝乾餘酒時</hi>
<pb n="KR3d0007_WYG_029-8a"/>
<hi>以湯洗之漉著蜜中可酒矣</hi>
附棠棣如李而小子如櫻桃熟食美北方呼之林思又<lb/>
名郁李<lb/>
梅爾雅曰梅柟時英梅<hi>郭璞注曰梅似杏實醋英子雀梅  廣志曰蜀名梅為䕩大如</hi>
<hi>雁子實綠萼梅凡梅花跗蒂皆絳紫色惟此純綠枝梗亦青  大五月熱特為清高  重葉梅花葉數層如小</hi>
<hi>白蓮結實多雙煎消梅實圓鬆脆多液無滓落地必碎惟可生噉不入  造  玉蝶梅花甚可愛  冠城梅實</hi>
<hi>甚大五月熟月時梅實大五六月熟紅早梅四月熟福冬梅實小十  可用不能熟  千葉  梅出湘閩有</hi>
<hi>州紅潭州紅邵武紅必鶴頂梅實大而紅結鴛鴦梅花輕盈葉數層凡雙果  並蒂惟此一蒂而  雙梅  雙</hi>
<pb n="KR3d0007_WYG_029-8b"/>
<hi>頭紅梅葉重或結並蒂小實不堪啖不杏梅色淡紅實扁而斑味似杏  氷梅實吐自葉罅  花色如氷玉無</hi>
<hi>核含之自融如氷臘墨梅花黑如墨或云以苦楝樹接者  又有千葉黄  梅侯梅朱梅紫梅同心梅紫蒂梅</hi>
<hi>麗枝梅胭脂梅百葉梅湘梅皆梅先衆木而花子赤者材堅子白者材脆  接本葉  如杏實赤于杏而酸亦</hi>
<hi>生噉</hi>
便民圖纂曰春間取核埋糞地待長三二尺許移栽其<lb/>
樹接桃則實脆若移大樹則去其枝梢大其根盤沃以<lb/>
溝泥無不活者<lb/>
接法春分後用桃杏體杏更耐久<hi>梅譜云江梅野生者不經栽接花小而香</hi>
<pb n="KR3d0007_WYG_029-9a"/>
<hi>子小而硬</hi>
齊民要術曰栽種與桃李同<lb/>
梅實採半黄者籠盛於突上熏乾者烏梅<hi>濃燒穰以湯沃之取汁以</hi>
<hi>梅投之使澤乃出烝之則不蠧烏梅入藥不任調食</hi>青者以鹽漬之日曬夜漬十<lb/>
晝夜為白梅亦可蜜煎糖藏以充果飣<hi>白梅調鼎和虀所在多任</hi>熟<lb/>
者笮汁曬收為梅醬<hi>夏月可調水飲</hi>陸機詩疏云其實酢曝乾<lb/>
為脯入羮臛虀中又可含以香口<lb/>
食經曰蜀中取梅極大者剝皮隂乾勿令得風經二宿<lb/>
<pb n="KR3d0007_WYG_029-9b"/>
去鹽汁内蜜中月許更易蜜經年如新<hi>一糖脆取青梅每百個以刀劃</hi>
<hi>成路將熟冷醋浸一宿取出控乾别用熟醋調沙糖一斤半浸没入新瓶肉以箬紥口仍覆碗藏地深一二尺</hi>
<hi>用泥上蓋過白露節取出換糖浸</hi>
杏釋名曰甜梅<hi>廣志曰有黄杏有李杏金西京雜記曰文杏材有文彩  濟南  杏大如梨黄</hi>
<hi>如橘熟最早味最勝一名漢帝杏甘滎陽白杏熟時色白或微黄味甘淡而不酢  沙杏  而多汁世稱水杏</hi>
<hi>而梅杏黄而帶酢鄴中柰杏青而帶黄色金剛拳赤大  扁肉厚味佳一名肉杏  木杏形扁  青黄味酢不</hi>
<hi>堪食民山杏不堪食可收仁用花𤣥紫杏蓬萊杏赤杏  齊  要術曰梅花早而白杏  晩而紅梅實小而酸</hi>
<hi>核有虀文杏實大而甜核無文采世人或不能辨言梅杏為一物失之逺矣  花六出者必雙仁有毒千葉者</hi>
<pb n="KR3d0007_WYG_029-10a"/>
<hi>不結實紅葉似梅差大色微紅圓而有尖花二月開未開色純  開時色白微帶紅至落則純白矣實如彈丸</hi>
<hi>有大如梨者生酢熟甜</hi>
便民圖纂曰熟杏和肉埋核於糞土中待長四尺許大<lb/>
則移栽不移則實小而苦<hi>凡薄地不生生亦不茂至春生後即換地移栽不移則實</hi>
<hi>小而味苦若種下一年不可種種則肥而不實矣</hi>
四時類要曰既移不得更於糞地必致少實而味苦移<lb/>
須含土三步一樹穊即味甘服食之家尤宜種之<hi>樹大花多</hi>
<hi>實根最淺以長石壓根則花盛子牢</hi>
<pb n="KR3d0007_WYG_029-10b"/>
種杏宜近人家<hi>樹大戒移栽移則不茂正月䦆樹下地通陽氣二月除樹下草三月離樹五步</hi>
<hi>作畦以通水旱則澆灌遇有霜雪則燒烟樹下以䕶花苞</hi>
桃樹接杏結果紅而且大又耐久不枯<lb/>
釋名曰杏梅皆可以為油<lb/>
生杏可曬脯作乾果食之<hi>杏熟時榨濃汁塗盤中曬乾以手摩刮收之可和水調麨</hi>
<hi>食</hi>
齊民要術曰杏子仁可以為粥<hi>多收買者可以供紙墨之直也</hi>
嵩高山記曰牛山多杏自中國喪亂百姓飢餓皆資此<lb/>
<pb n="KR3d0007_WYG_029-11a"/>
為命人人充飽<lb/>
神仙傳曰董奉居廬山為人治病不取錢重病得愈使<lb/>
種杏五株輕病一株數年中杏有十數萬株杏熟於林<lb/>
中所在作倉宣語買杏者不須求報但自取之其一器<lb/>
穀便得一器杏奉悉以前所得穀賑救貧乏<lb/>
梨爾雅曰山樆<hi>郭璞注曰即今梨樆一名快果一名果宗一名蜜父一名玉乳  廣志曰洛陽</hi>
<hi>北邙張公夏梨海内惟有一樹常山真定山陽鉅野梁國睢陽齊國臨菑鉅復並梨上黨楟梨小而加甘  廣</hi>
<hi>都梨又云鉅鹿豪梨重六斤數人分食之供新豐箭谷梨  𢎞農京兆及扶風郡界諸谷中梨多  御  陽城</hi>
<pb n="KR3d0007_WYG_029-11b"/>
<hi>秋梨夏梨碎三秦記曰漢武東園一名御宿有大梨如斗落地即  取者以布囊盛之名曰含消梨  荆州風</hi>
<hi>土記曰江陵有石梨寸永嘉青田邨民家有一梨樹名曰官梨樹大一圍五  常以貢獻名曰御梨實落地即</hi>
<hi>融釋梨西京雜記曰上林苑有青玉梨金柯梨縹蔕梨紫條  紫梨芳梨實小青梨實大大容梨細葉梨  瀚</hi>
<hi>海梨出瀚海地耐寒不枯梨本草圖經曰乳梨又名雪梨出宣州皮厚而肉實鵞  出近京州郡及北都皮薄</hi>
<hi>而漿多味差短於乳梨香則過之其餘有水梨消梨紫煤梨赤梨甘棠梨禦兒梨之類  又有桑梨惟堪煮食</hi>
<hi>今北地有香水梨最為上品斗太上之藥𤣥光梨塗山有梨大如  紫色</hi>
齊民要術曰種者梨熟時全埋之經年至春地釋分栽<lb/>
之多著熟糞及水至冬葉落附地刈殺之以炭火燒頭<lb/>
<pb n="KR3d0007_WYG_029-12a"/>
二年即結子<hi>若□生及種而不栽者著子遲每梨有十許惟二子生梨餘皆生杜</hi>插者彌<lb/>
疾插法用棠杜<hi>棠梨大而細理杜次桑梨大惡棗石榴上插得者為上梨雖治十收得一二也</hi>
杜如臂已上皆任插<hi>當先種杜經年後插之至冬俱下亦得然俱下者地死則不生也</hi>
杜樹大者插五枝小者或二梨葉微動為上時<hi>𤣥扈先生曰凡</hi>
<hi>貼法皆於葉微動時無不活者</hi>將欲開莩為下時先作麻紉纒十許匝<lb/>
一鋸截杜令去地五六寸斜㩥竹刺皮木之際令深一<lb/>
寸許折取其美梨枝陽中者隂中枝則實少長五六寸<lb/>
亦斜㩥之令過心大小長短與籖等以刀<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>梨枝斜㩥<lb/>
<pb n="KR3d0007_WYG_029-12b"/>
之際剝去黑皮<hi>勿令傷青皮青皮傷即死</hi>拔去竹籖即插梨令至<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
處木還向木皮還近皮插訖以綿裹杜樹封熟泥於上<lb/>
以土培覆之勿令堅固百不失一<hi>梨枝甚脆培土時宜慎之勿使掌撥䕶撥</hi>
<hi>䕶則折</hi>
其十字破杜者十不收一<hi>所以然者木裂皮開虚燥故也</hi>
梨既生杜旁有葉出輒去之<hi>不去勢分梨長必遲𤣥扈先生曰凡樹皆然</hi>
凡插梨園中者用旁枝庭前者中心<hi>旁枝葉下上易收中心上聳不妨</hi>
用根邊小枝樹形可喜五年方結子鳩脚老枝三年即<lb/>
<pb n="KR3d0007_WYG_029-13a"/>
結子而樹醜<hi>呉氏本草曰金劍乳婦不可食梨多食即損人非補益之物産婦蓐中及疾病未愈</hi>
<hi>食梨多者無不致病欬逆氣上者尤宜慎之</hi>
便民圖纂曰梨春間下種待長三尺許移栽或將根上<lb/>
發起小科栽之亦可俟幹如酒鍾大於來春發芽時取<lb/>
别樹生梨嫩條如指大者截作七八寸長名曰梨貼將<lb/>
原幹削開兩邊插入梨貼以稻草𦂳縛不可動月餘自<lb/>
發芽長大就生梨梨生用箬包裹恐象鼻蟲傷損在洞<lb/>
庭山用此法或用身接根接尤妙春分可插<lb/>
<pb n="KR3d0007_WYG_029-13b"/>
栽梨春分前十日取旺梨笋如拐様截其兩頭火燒鐡<lb/>
器烙定津脉卧栽於地即活<lb/>
齊民要術曰凡遠道取梨者下根即燒三四寸可行數<lb/>
百里猶生<lb/>
藏梨法初霜後即收<hi>霜多即不得經夏也</hi>於屋下掘作深隂坑底<lb/>
無令潤濕收梨置中不須覆蓋便得經夏<hi>摘時必令好接勿令損傷</hi>
<hi>物類相感志云梨與羅蔔相間收藏或削梨蒂種于羅蔔上藏之皆可經年不爛今北人每於樹上包裹過冬</hi>
<hi>乃摘亦妙</hi>
<pb n="KR3d0007_WYG_029-14a"/>
凡醋梨易水熟煑則甘美而不損人也<lb/>
太史公曰淮北滎河南濟之間千株梨其人與千户侯<lb/>
等<hi>好梨多産於北土南方惟宣城者為勝</hi>
魏文帝曰真定郡梨大如拳甘若蜜脆若菱可以解煩<lb/>
熱參之神農經中療病之功亦為不少西路産梨處用<lb/>
刀去皮切作瓣子以火焙乾謂之梨花嘗充貢獻實為<lb/>
佳果上可供於歳貢下可奉於盤珍張敷稱百果之宗<lb/>
豈不信乎<lb/>
<pb n="KR3d0007_WYG_029-14b"/>
栗<hi>附榛</hi>爾雅曰櫟其實梂<hi>郭璞注曰有棣彚自褁蔡廣志曰關中大栗如雞子大  伯喈</hi>
<hi>曰有胡栗魏志云有東夷韓國山大栗狀如梨朔三秦記曰漢武帝栗園有栗十五顆一升  王逸曰  濱之</hi>
<hi>栗其西京雜記曰榛栗塊栗嶧陽都尉栗都尉曹龍所獻  大如拳  栗之大者為板栗中心扁子為栗楔稍</hi>
<hi>小者為山栗山栗之圓而末尖者為錐栗圓小如橡子者為莘栗小如指頂者為芽栗即所謂栭栗也一名栵</hi>
<hi>栗可炒食之方劉恂嶺表錄云廣中無栗惟靳州山中有石栗一年  熟圓如彈子皮厚而味如胡桃  衍義</hi>
<hi>云湖北一種栗頂圓末尖謂之旋栗或云即榛栗也曰奥栗子圓而細惟江湖有之或云即莘也  陸機疏</hi>
<hi>栗五方皆有周秦呉揚特饒漁陽及范陽生者甜美味長  梵書名篤迦  本草圖經云兖州宣州者最勝治</hi>
<hi>腰脚之疾四燕山栗小而味最甘樹高二三丈花生多刺極類櫟  月開花青黄色長條似胡桃花實有房彚</hi>
<pb n="KR3d0007_WYG_029-15a"/>
<hi>大者若拳中子三四小者若桃李中子惟一二</hi>
便民圖纂曰栗臘月或春初將種埋濕土中待長六尺<lb/>
餘移栽二三月間取别樹生子大者接之<lb/>
齊民要術曰栗種而不栽<hi>栽者雖生㝷死矣</hi>要初熟出殻即裹<lb/>
埋著濕土中<hi>埋必須深勿令凍則若路遠者以韋囊盛之見風日  不復生矣</hi>至春三<lb/>
月悉芽生出而種之既生數年不用掌近<hi>凡種成之樹皆不用掌近</hi>
<hi>栗性尤甚也</hi>三年内每到十月常須草裹至二月乃解<hi>不裹則還</hi>
<hi>死大戴禮夏小正曰八月零而後取之故不言剝之𤣥扈先生曰凡裹樹俱須三月解之</hi>
<pb n="KR3d0007_WYG_029-15b"/>
種樹書曰栗採時要得披殘明年其枝葉益茂<lb/>
九月霜降乃熟其苞自裂而子墜者乃可久藏苞未裂<lb/>
者易腐也其花作條大如筯頭長四五寸可以㸃燈<hi>𤣥扈</hi>
<hi>先生曰古賦云榛栗罅發栗熟自開殻落子</hi>
冦宗奭曰栗欲乾收莫如曝之欲濕收莫如潤沙藏之<lb/>
至夏初尚如新也<hi>藏乾栗法取稻灰淋取汁漬栗日出曬令栗肉焦燥不畏蟲得至後年春</hi>
<hi>夏藏生栗法著器中細沙可煨以盆覆之至後年二月皆生芽而不蟲者也</hi>
太史公曰秦饑應侯請發五苑之棗栗由是觀之本草<lb/>
<pb n="KR3d0007_WYG_029-16a"/>
所謂栗厚腸胃補腎氣令人耐飢殆非虚語<lb/>
附榛周官曰似栗而小<hi>説文曰榛似梓實如小栗衛詩曰山有蓁  陸機詩疏云榛有</hi>
<hi>兩種一種大小枝葉皮樹皆如栗而子小形如橡子味亦如果枝莖可以為燭詩所謂樹之榛栗者也一種高</hi>
<hi>丈餘枝葉如水蓼子作胡桃味遼代上黨甚多久留亦易油壞</hi>
栽種與栗同其枝莖生樵爇燭明而無煙<lb/>
太史公曰燕秦千樹栗其人與千户侯等栗之利誠不<lb/>
減於棗矣本草言遼東榛子軍行食乏當糧榛之功亦<lb/>
可亞於栗也<lb/>
<pb n="KR3d0007_WYG_029-16b"/>
柰廣志曰橏掩蓲柰也<hi>與林檎一類而二種白者為素柰赤者為丹柰又名朱柰青者</hi>
<hi>為綠柰張掖有柰酒泉有赤柰以魏明帝時諸王朝京賜東城柰一區陳思王謝曰柰  夏熟今則冬生物非</hi>
<hi>時為珍恩以須為厚詔曰此柰從涼州來晉官閤簿曰秋有白柰  西京雜記曰紫柰别有素柰朱柰  涼州</hi>
<hi>有冬柰色微碧大如兎頭脂上林苑紫柰大如升核紫花青汁如漆著衣難浣名  衣柰樹與葉皆似林檎而</hi>
<hi>實稍大味酸帶澀梵言謂之頻婆</hi>
齊民要術曰不種但栽之<hi>種之雖生而味不佳</hi>取栽如壓桑法<hi>𤣥扈</hi>
<hi>先生曰此果最多蟲宜勤勤修治</hi>栽之如桃李法亦可接林檎<lb/>
便民圖纂曰花紅將根上發起小條臘月移栽其接法<lb/>
<pb n="KR3d0007_WYG_029-17a"/>
與梨同摘實後有蛀處與修治橘樹同三月開花結子<lb/>
若八月復開花結子名曰林檎<lb/>
西方多柰家以為脯數十百斛以為蓄積如藏棗栗法<lb/>
謂之頻婆糧<lb/>
柰麨<hi>其法拾爛柰内甕盆合勿令風入六七日許當大爛以酒醃痛拌之令如粥狀下水更拌以羅漉去</hi>
<hi>皮子良久澄清瀉去汁更下水復拌如初看無臭氣乃上瀉去汁置布於上以灰飲汁如作米粉法汁盡刀剔</hi>
<hi>大如梳掌於日中曝乾研作末便甜酸得所芳香非常也</hi>
柰油<hi>其法以柰搗汁塗繒上曝燥取下色如油</hi>
<pb n="KR3d0007_WYG_029-17b"/>
李時珍曰今關西人以赤柰取汁塗器中曝乾名果單<lb/>
味甘酸可以饋遠又曰柰有冬月再實者<lb/>
陶隱居云江東有之而北國最豐皆作脯<lb/>
林擒一名來禽一名文林郎果一名蜜果<hi>此果味甘能來衆禽于林</hi>
<hi>故有林禽來禽之名悦唐高宗時紀王李謹得五色林檎似朱柰以貢帝大  賜謹為文林郎人因呼林檎為</hi>
<hi>文林郎果又云其樹從河中浮來有文林郎拾得種之因以為名  本草圖經曰木似柰實比柰差圓亦有甘</hi>
<hi>酢二種甘者早熟而味脆美酢者差晩須熟爛堪噉為陳士良云大長者為柰圓者為林檎夏熟小者味澀</hi>
<hi>梣又名楸子秋熟五林檎樹二月開粉紅花六七月熟又有金紅水蜜黒  種  李時珍曰其味酢者即楸子</hi>
<pb n="KR3d0007_WYG_029-18a"/>
<hi>也</hi>
栽壓法與柰同<hi>此果根不浮歳栽故難求是以須壓也</hi>又法於樹旁數尺<lb/>
許掘坑洩其根頭則生栽矣凡樹栽者皆然<lb/>
物類相感志云林擒樹生毛蟲埋蠶蛾于下或以洗魚<lb/>
水澆之即止<lb/>
林檎麨<hi>林檎亦熟時劈破去子心蒂日曬令乾或磨或擣下細絹篩麄者更磨𢷬以細盡為限以方寸</hi>
<hi>匕投於椀中即成美漿不去蔕則大苦合子則不度夏留心則大酸若乾噉者以林檎麨一升和二麫二升味</hi>
<hi>正適調</hi>
<pb n="KR3d0007_WYG_029-18b"/>
冷金丹<hi>林檎百枚蜂蜜浸十日取出别入蜂蜜五斤細丹砂末二兩攪拌封泥一月出之隂乾飯後酒</hi>
<hi>時食一二枚甚妙</hi>
柿<hi>附椑柹君遷子</hi>説文曰柿赤實果也<hi>廣志曰小者如小杏李王逸曰苑中牛柿</hi>
<hi>亢曰鴻柿苦𤓰通張衡曰山柿華本草云黄柿出近京州郡紅柿南北  有之朱柿出  山似紅柿而皮簿更</hi>
<hi>甘珍諸柿食之皆善而益人餅衍義曰柿有著蓋柿於蔕下别生一重有牛心柿蒸  柿皆以形得名華州有</hi>
<hi>一等朱柿比諸品最小深紅色有一種墖柿又有椑柹生江淮南似杮而青黒潘岳閒居賦云梁侯烏椑之柿</hi>
<hi>是也蟲酉陽雜俎云柿有七絶一夀二多隂三無鳥巢四無  五霜葉可愛六嘉實七落葉肥大其樹高大四</hi>
<hi>月開花黄白色八九月熟</hi>
<pb n="KR3d0007_WYG_029-19a"/>
荒政要覽曰三月間秧黑棗備接柿樹上户秧五畦中<lb/>
户秧三畦下户秧二畦凡坡陡地内各密栽成行柿成<lb/>
做餅以佐民食<lb/>
齊民要術曰柿有小者栽之無者取枝於㮕棗根上插<lb/>
之<hi>栭而究反紅藍棗似柿</hi>
便民圖纂曰冬間下種待長移栽肥地接及三次則全<lb/>
無核接桃枝則成金桃<hi>𤣥扈先生曰樹無再接之理况三次乎</hi>
藏柿<hi>柿熟時取之以灰汁燥再三令汁絶著器中可食</hi>
<pb n="KR3d0007_WYG_029-19b"/>
烘柿<hi>生柿置器中自然紅熟澀味盡去其甘如蜜</hi>
醂柿<hi>水一甕置柿其中數日即熟但性冷亦有鹽藏者有毒</hi>
烏柿<hi>火熏乾者</hi>
柿糕<hi>糯米一斗洗淨乾柿五十同搗成粉如乾煑棗泥和拌之烝食乃佳</hi>
柿餅<hi>大杮去皮捻扁日曬夜露至乾納甕中待生白霜取出一名白杮又名杮花</hi>
柿霜<hi>即杮餅所出霜也乃杮中精液</hi>
𤣥扈先生曰今三晉澤沁之間多柿細民乾之以當糧<lb/>
也中州齊魯亦然<lb/>
<pb n="KR3d0007_WYG_029-20a"/>
附椑柹<hi>一名漆柹一名綠柹一名青柹一名烏柹一名花柹一名赤棠椑椑乃柹之小而卑者故名椑</hi>
<hi>他柹至熟則黄赤惟此雖熟亦青黒色搗碎浸汁謂之柹漆可以染罾扇諸物出宣歙荆襄閩廣間大如杏惟</hi>
<hi>堪生啖不可為乾也閒居賦所謂梁侯烏椑之杮是也</hi>
君遷子<hi>一名㮕棗又作軟棗一名梬棗一名牛奶杮一名丁香柹一名紅藍棗生海南樹高丈餘子中</hi>
<hi>有汁如乳汁甜美呉都賦平仲君遷是也其木類杮而葉長實亦尤佳美救荒本草以為羊矢棗亦誤矣</hi>
種軟棗法<hi>隂地種之陽中則少實足霜色殷然後乃收之早收者澀不任食之也</hi>
安石榴博物志曰張騫出使西域得塗林安石國榴種<lb/>
以歸故名安石榴<hi>一名若榴一名丹若一名金罌一名金龎一名天漿有富陽榴實大如碗</hi>
<pb n="KR3d0007_WYG_029-20b"/>
<hi>盆海榴來自海外樹僅二尺栽盆中結實亦大直垂至    黄榴色微黄帶白花大于常榴結實甚多最易傳</hi>
<hi>種實河隂榴中間有三十八子榴四季榴四時開花秋結  實方綻旋復開花  火石  其花如火  餅子榴</hi>
<hi>花大不實記畨花榴花大于餅子出山東移他省便不若  鄴中  云石虎苑中有安石榴子大如盂碗其味</hi>
<hi>不酸大抱朴子曰積石山有苦榴榴廬山記曰香爐峯頭有  盤石可坐數百人垂生石  二月中作花色如</hi>
<hi>石榴而小淡紅敷紫萼煒曄可愛有石榴  西京雜記曰有甘石榴</hi>　<hi>京口記曰龍剛縣酉陽雜俎曰南詔</hi>
<hi>有榴皮薄如紙幹農桑通訣曰出河隂者最佳其樹不甚高大枝柯附  自地便生五月開花有大紅粉紅黄</hi>
<hi>白四色實有甜酸苦三種果大如盃皮赤有黒斑皮中如蜂窠有黄膜隔之</hi>
齊民要術曰栽石榴法三月初取枝大如手大指者斬<lb/>
<pb n="KR3d0007_WYG_029-21a"/>
令長一尺半八九枝共為一窠燒下頭二寸<hi>不燒則漏失矣</hi>掘<lb/>
圓坑深一尺七寸口經尺竪枝於坑畔<hi>環口布枝令匀調也</hi>置枯<lb/>
骨礓石於枝間<hi>骨石此是樹性所宜</hi>下土築之一寸上一重骨石<lb/>
平坎止<hi>其上令没枝頭一寸許也</hi>水澆常令潤澤既生又以骨石布<lb/>
其根下則科圓滋茂可愛<hi>若孤根獨立者雖生亦不佳焉</hi>十月中以藁<lb/>
裹而纒之<hi>不裹則凍死也</hi>二月初解放若不能得多枝取一長<lb/>
條燒頭圓屈如牛拘而横埋之亦得然不及上法根强<lb/>
早成其拘中亦安骨石其斸根栽者亦圓布之安骨石<lb/>
<pb n="KR3d0007_WYG_029-21b"/>
于其中也<hi>𤣥扈先生曰石榴須于春分前剪去繁枝及樹稍則實大</hi>
便民圖纂曰石榴三月間將嫩枝條插肥土中用水頻<lb/>
澆則自生根根邊以石壓之則多生果又須時常剪去<lb/>
繁枝則力不分<hi>𤣥扈先生曰此果最宜多種又宜痛剝</hi>
性喜肥濃糞澆之無忌當午澆花更茂盛蠶沙壅之佳<lb/>
不結子者以石塊或枯骨安樹乂間或根下則結子不<lb/>
落所謂榴得骸而葉茂也<lb/>
農桑通訣曰藏榴之法取其實有稜角者用熟湯微泡<lb/>
<pb n="KR3d0007_WYG_029-22a"/>
置之新甆瓶中久而不損若圓者則不可留留亦壞爛<lb/>
榴房比他果最為多子北齊高延宗納妃妃母宋氏薦<lb/>
石榴蓋取其房中多子之義北人以榴子作汁加蜜為<lb/>
飲漿以代盃茗甘酸之味亦可取焉<lb/>
道家書謂榴為三尸酒言三尸蟲得此果則醉也<lb/>
　<lb/>
　<lb/>
　<lb/>
<pb n="KR3d0007_WYG_029-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農政全書卷二十九<lb/>
</p>
<p>
</p>
  </div>
</body>
</text>
</TEI>
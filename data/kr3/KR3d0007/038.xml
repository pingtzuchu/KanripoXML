<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>農政全書卷三十八</head> <lb/>
    <p>
<pb n="KR3d0007_WYG_038-1a"/>
欽定四庫全書<lb/>
　農政全書卷三十八<lb/>
　　　　　　　　　　　　　明　徐光啟　撰<lb/>
　　種植<lb/>
　　　木部<lb/>
榆爾雅曰榆白枌又曰藲荎<hi>註曰枌榆先生葉却著莢皮色白藲荎今之刺榆</hi>
<hi>廣志曰有姑榆有郎榆案今世有刺榆木甚牢韌可以為犢車材梜榆可以為車轂及器物山榆可以為蕪荑</hi>
<hi>凡種者宜種刺梜兩種利者為多其飲軟弱例非佳好之木也</hi>
<pb n="KR3d0007_WYG_038-1b"/>
齊民要術曰榆性扇地其隂下五穀不植<hi>隨其髙下廣狹東西北三</hi>
<hi>方所扇各與樹等</hi>種者宜於園地北畔秋耕令熟至春榆莢落<lb/>
時收取漫散犁細畊勞之榆生共草俱長明年正月初<lb/>
附地芟殺以草覆上放火燒之<hi>一根上必十數條俱生止留一根强者餘悉搯</hi>
<hi>去之</hi>一歲之中長八九尺矣<hi>不燒則長遲也</hi>後年正月二月移栽<lb/>
之<hi>初生即移者喜曲故須叢林長之三年乃移栽</hi>初生三年不用採葉尤忌採心<lb/>
<hi>採心則科茹太長更須依法燒之則依前茂矣</hi>不用剝沐<hi>剝者長而細又多瘢痕不剝則短麄而無</hi>
<hi>病諺曰不剝沐十年成轂言易麄也必欲剝者宜留二寸</hi>於壍坑中種者以陳屋草<lb/>
<pb n="KR3d0007_WYG_038-2a"/>
布壍中散榆莢於草上以土覆之燒亦如法<hi>陳草還似肥良勝糞</hi>
<hi>無陳草者用糞糞之亦佳不糞雖生而瘦旣栽移者燒亦如法也</hi>
又種榆法其餘地畔種者致雀損谷旣非叢林率多曲<lb/>
戾不如割地一方種之其田土薄地不宜五穀者唯宜<lb/>
榆及白楊地須近市<hi>賣柴夾葉省功也</hi>梜榆刺榆凡榆三種色<lb/>
别種之勿令和雜<hi>梜榆莢葉味苦凡榆莢味甘甘者春時將煮賣是須别也</hi>先耕地<lb/>
作壠然後散榆莢<hi>壟者看好料理又易三寸一莢稀穊得中</hi>散訖勞之榆生<lb/>
芟殺燒斫一如前法三年春可將莢葉賣之五年之後<lb/>
<pb n="KR3d0007_WYG_038-2b"/>
便堪作椽不梜者即可砍賣<hi>一根十文</hi>梜者鏇作獨樂及盞<lb/>
<hi>一箇三文</hi>十年之後魁椀瓶榼器皿無所不任<hi>一椀七文一魁二十瓶榼</hi>
<hi>器皿一百文也</hi>十五年後中為車轂及蒲桃<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>
                        <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>二口值二百車轂一具值絹</hi>
<hi>三疋</hi>其歲歲科簡剝治之功指柴顧人十束雇一人無業<lb/>
之人爭來就作賣柴之利己自無貲<hi>歲出萬束一束三文則三十貫莢葉</hi>
<hi>在外也</hi>况諸器物其利十倍<hi>於柴十倍歲收三十萬</hi>斫後復生不勞<lb/>
更種所謂一勞永逸能種一頃歲收千疋唯須一人守<lb/>
護指揮處分旣無牛耕種子人功之費不慮水旱風蟲<lb/>
<pb n="KR3d0007_WYG_038-3a"/>
之災比之穀田勞逸萬倍男女初生各與小樹二十株<lb/>
比至嫁娶悉任車轂一樹三具一具值絹三疋成絹一<lb/>
百八十疋聘財資遣麄得充事<lb/>
崔寔曰二月榆莢成及青收乾以為㫖蓄<hi>旨美也蓄積也司部收青</hi>
<hi>小蒸曝之至冬以釀酒滑香宜養老詩云我有㫖蓄亦以御冬也</hi>色變白將落可作<graphic n="KR1753" url="https://raw.githubusercontent.com/kanripo/KR-Gaiji/master/images/KR1753.png" mimeType="image/png"/>
䤅隨節早晏勿失其適<hi>
                        <graphic n="KR1753" url="https://raw.githubusercontent.com/kanripo/KR-Gaiji/master/images/KR1753.png" mimeType="image/png"/>音牟䤅音頭榆醬</hi>
農桑通訣曰榆醬能助肺殺諸蟲下氣榆葉曝乾搗羅<lb/>
為末鹽水調匀日中炙曝天寒於火上熬過拌菜食之<lb/>
<pb n="KR3d0007_WYG_038-3b"/>
味頗辛美榆皮去上皺澁乾枯者將中間嫩處剉乾磑<lb/>
為粉當歉歲亦可代食昔沛豐歲飢民以榆皮作屑煮<lb/>
食之人賴以濟焉<lb/>
𤣥扈先生曰榆根皮作麵可和香劑嫩葉煠浸淘淨可<lb/>
食榆錢可羮又可蒸糕餌榆皮濕搗如糊粘瓦石極有<lb/>
力汴洛以石為碓嘴用此膠之<lb/>
楸梓榎爾雅曰槐小葉曰榎大而皵楸小而皵榎椅梓<lb/>
鼠梓又曰如木楸曰喬<hi>郭璞注曰槐當為楸楸細葉者為榎老乃皮粗皵者為楸小而</hi>
<pb n="KR3d0007_WYG_038-4a"/>
<hi>皮粗皵者為榎椅梓即楸楰楸屬今人謂之苦楸江東人謂之虎梓  詩義疏曰楸梓之疏理色白而生子者</hi>
<hi>為梓者説文曰檟楸也然則楸梓二木相類者也白色有角  名為梓似楸有角者名為闕  或名子根黄色</hi>
<hi>無子者為柳楸世人見其色黄者為荆黄根也造楸之與梓本同末異梓名木王植于林諸木皆内拱  屋有</hi>
<hi>此木則羣材皆不震楸木濕時脆燥則堅良材也榎檟也亦楸屬葉大而早脱故謂之楸葉小而早秀故謂之</hi>
<hi>榎</hi>
齊民要術曰宜割地一方種之梓楸各别無令和雜<lb/>
又曰種梓法秋耕地令熟秋末冬初梓角熟時摘取曝<lb/>
乾打取子耕地作壟漫散即再勞之明年春生有草枝<lb/>
<pb n="KR3d0007_WYG_038-4b"/>
令去勿使荒没後年正月間斸移之方步兩步一樹<hi>此樹</hi>
<hi>須大不得穊栽</hi>即無子可於大樹四面掘坑取栽移之一方兩<lb/>
步一根兩畆一行一行百一十株五行合六百株十年<lb/>
後一樹千錢柴在外車板盤合樂器所在任用以為棺<lb/>
材勝于松栢<lb/>
𤣥扈先生曰春月斷其根瘞于土遂能發條取以分種<lb/>
又曰花葉飼猪並能肥大且易養<lb/>
松杉栢檜爾雅曰栢椈柀檆檜栢葉松身<hi>李時珍曰松百木之長猶</hi>
<pb n="KR3d0007_WYG_038-5a"/>
<hi>公故字從公四時常青不改柯葉三針者為括子松七針者為果松千歲之松下有茯苓上有兔絲又有赤松</hi>
<hi>白松鹿尾松杉一名檆一名沙一名㯳有赤白二種赤杉實而多油白杉虚而乾燥樹類松而榦端直  栢一</hi>
<hi>名椈隂木也凡木皆向陽栢獨向隂指西古以生泰山者為良今陜州宜州密州皆佳而乾陵尤異木之文理</hi>
<hi>多為雲氣人物鳥獸狀態分明徑尺一株可值萬錢川栢亦細膩以為几案光滑悦目  檜一名栝今人名圓</hi>
<hi>栢以别側栢</hi>
事類全書云栽松春社前帶土栽培百株百活舍此時<lb/>
決無生理也斫松木須五更初便削去皮後無白蟻山<lb/>
人斫老松根取松脂燃之以代油燭亦貧家之利<lb/>
<pb n="KR3d0007_WYG_038-5b"/>
農桑通訣曰插松用驚蟄前後五日斬新枝斸阬入枝<lb/>
下泥杵𦂳相視天隂即插遇雨十分生無雨即省分數<lb/>
種松栢法八九月中擇成熟松子<hi>栢子同</hi>去臺收頓至來<lb/>
春春分時甜水浸子十日治畦下水土糞漫散子於畦<lb/>
内如種菜法或單排點種上覆土厚二指許畦上搭短<lb/>
棚蔽日旱則頻澆常須濕潤至秋後去棚長髙四五寸<lb/>
十月中夾薥稭籬以禦北風畦内亂撒麥糠覆樹令稍<lb/>
上厚二三寸止<hi>南方宜微葢</hi>至穀雨前後手爬去麥糠澆之<lb/>
<pb n="KR3d0007_WYG_038-6a"/>
次冬封葢亦如此二年之後三月中帶土移栽先橛區<lb/>
用糞土相合内區中水調成稀泥植栽于内擁土令區<lb/>
滿下水塌實<hi>無用杵築脚踏</hi>次日有裂縫處以脚躡合常澆令<lb/>
濕至十月祛倒以土覆藏毋使露樹至春去土次年不<lb/>
須覆栽大樹者於三月中移廣留根土<hi>謂如一丈樹留土方三尺地逺</hi>
<hi>移者二尺五寸一丈五尺樹留土三尺或三尺五寸</hi>用草繩纒束根上樹大者從<lb/>
下剸去枝三二層樹記南北運至區處栽如前法<lb/>
種樹書曰栽松須去尖大根惟留四邊鬚根則無不盛<lb/>
<pb n="KR3d0007_WYG_038-6b"/>
春分後勿種松秋分後方宜種法大概與竹同只要根<lb/>
實不令動揺自然活<lb/>
齊民要術曰油松法將青松斫倒去枝于根上鑿取大<lb/>
孔入生桐油數斤待其滲入則堅久不蛀他木同<lb/>
本草曰松花用布鋪地擊取其蘂和沙糖作餅甚清香<lb/>
不能久留<lb/>
又曰松子出遼東雲南者尤大食之香美<lb/>
又曰松脂一名松膏一名松香一名松膠一名松肪一<lb/>
<pb n="KR3d0007_WYG_038-7a"/>
名瀝青皆為物用<lb/>
𤣥扈先生曰插杉法江南宣歙池饒等處山廣土肥先<lb/>
將地耕過種芝蔴一年來歲正二月氣盛之時截嫩苗<lb/>
頭一尺二三寸先用橛舂穴插下一半築實離四五尺<lb/>
成行密則長稀則大勿雜他木毎年耘鋤至髙三四尺<lb/>
則不必鋤如山可種則夏種粟冬種麥可<hi>闕</hi>　杉木<lb/>
斑文有如雉尾者謂之野鷄斑入土不腐作棺尤佳不<lb/>
生白蟻燒灰最能發火藥今南方人造舟屋多用之<lb/>
<pb n="KR3d0007_WYG_038-7b"/>
又曰種栢九月中栢子熟時採俟來年二三月間用水<lb/>
淘取沉者著濕地二三日淘一次候芽出將劚熟地調<lb/>
成畦水飲足以子匀撒其中覆細土半寸再以水壓下<lb/>
二三日澆一次勿太濕勿大乾旣生四圍豎矮籬䕶之<lb/>
恐為蝦蟇所食常澆水糞俟長髙數尺分栽<lb/>
又曰秋時剪小枝二三尺亦可插活<lb/>
農桑通訣曰檜種如松法插枝者二三月檜芽蘖動時<lb/>
先熟劚黄土地成畦下水飲畦一遍滲定再下水候成<lb/>
<pb n="KR3d0007_WYG_038-8a"/>
泥漿斫下細如小指檜枝長一尺五寸許下削成馬耳<lb/>
狀先以杖刺泥成孔插檜枝於孔中深五六寸以上栽<lb/>
宜稠密常澆令潤澤上搭矮棚蔽日至冬換作煖廕次<lb/>
年二三月去後候樹髙移栽如松栢法<lb/>
洞庭陸氏曰移松杉栢檜冬至及年盡雖不帶土根亦<lb/>
活正月九分活二月七分活清明後半活<lb/>
便民圖曰松杉栢檜俱二月下種次年三月分栽<lb/>
椿禹貢曰杶<hi>一作櫄一作橁今名香椿謂農桑輯要曰本實而葉香有鳳眼草者  之椿木疎而</hi>
<pb n="KR3d0007_WYG_038-8b"/>
<hi>氣臭無鳳眼草者謂之樗又云有花而莢者謂樗無花不實謂椿</hi>
𤣥扈先生曰椿宜于春分前後栽之<lb/>
又曰其葉自發芽及嫩時皆香甘生熟鹽醃皆可茹<lb/>
梧桐爾雅曰榮桐木又曰櫬梧<hi>郭璞注云即梧桐也今人以其皮青號曰青桐</hi>
<hi>又名櫬皮其木無節直生理細而性𦂳四月開花五六月結子莢長三寸許五片合成老則開裂如箕名曰櫜</hi>
<hi>鄂子綴其上大如黄豆雲南者更大可生噉亦可炒食  遁甲書云梧桐可知月正閏歲生十二葉一邊六葉</hi>
<hi>從下數一葉為一月有閏則十三葉視葉小處則知閏何月立秋之日如某時立秋至期一葉先墜  又有白</hi>
<hi>桐一名華桐一名泡桐華而不實蔡邕月令曰桐始華桐木之後華者也  岡桐一名油桐一名荏桐一名罌</hi>
<pb n="KR3d0007_WYG_038-9a"/>
<hi>子桐一名虎子桐實大而圓取子作桐油入漆及油器物艌船為時所須人多僞為之惟以篾圏撣起如皷面</hi>
<hi>者為真韌海桐生南海及雷州白而堅  可作繩入水不爛</hi>
齊民要術曰青銅九月收子二三月中作一步圓畦種<lb/>
之<hi>方大則難裹所以須圓小</hi>治畦下水一如葵法五寸下一子少與<lb/>
熟糞和土覆之生後數澆令潤澤<hi>此木宜濕故也</hi>當歲即髙一<lb/>
丈至冬豎草於樹間令滿外復以草圍之以葛擁道束<lb/>
置<hi>不然則凍死也</hi>明年三月中移植於㕔齋之前娟淨妍秀極<lb/>
為可玩明年冬不須復裹成樹之後剝下子一石<hi>子於葉上</hi>
<pb n="KR3d0007_WYG_038-9b"/>
<hi>生多者五六少者二三也</hi>炒食甚美<hi>闕闕也闕/無</hi>　無子<hi>冬結似子者乃是明年之</hi>
<hi>花房</hi>亦遶大樹掘坑取栽移<hi>闕/</hi>　　之後任為樂器<hi>青桐則不</hi>
<hi>中用</hi>於山石之間生者樂器<hi>闕</hi>　青白二桐並堪車板盤<lb/>
合屧等用作<lb/>
𤣥扈先生曰正二月内以黄土拌鉅末少許或盆或地<lb/>
上俱可種上覆土末寸半許時時用水澆灌使土長濕<lb/>
待長尺餘移栽冬間不用苫葢<lb/>
又曰江東江南之地惟桐樹黄栗之利易得乃將旁近<lb/>
<pb n="KR3d0007_WYG_038-10a"/>
山場盡行鋤轉種芝蔴收畢仍以火焚之使地熟而沃<lb/>
首種三年桐其種桐之法要在二人並耦可順而不可<lb/>
逆一人持桐油一瓶持種一籮一人持小鋤一把將地<lb/>
㔇起即以油少許滴土中隨以種置之次年苗出仍要<lb/>
耘耔一遍此桐三年乃生首一年猶未盛第二年則盛<lb/>
矣生五六年亦衰即以栗櫼剥之一二年其栗便生且<lb/>
最大但其味畧滯耳首種三年桐為利近速圖久逺之<lb/>
利仍要樹千年桐法亦如前種黄栗之法候秋季落子<lb/>
<pb n="KR3d0007_WYG_038-10b"/>
多收擇髙厚之處掘地為坑下用礱糠鋪底將種放下<lb/>
上用稻草葢定以土覆之俟來年春氣盛時治地成畦<lb/>
約一尺二寸成行分種空地之中仍要種豆使之二物<lb/>
爭長又可使直而不曲待長一二尺即將山場依前法<lb/>
燒鋤過約闊五尺成行移苗栽之次年耘耔<lb/>
椒爾雅曰檓大椒椒榝<hi>帥</hi>醜莍<hi>郭璞注曰今椒樹叢生實大者名為檓  范子</hi>
<hi>計然曰蜀椒出五都秦椒出天水乃案今青州有蜀椒種本商人居椒為業見椒中黑實  遂生意種之凡種</hi>
<hi>數千株有一根生數歲之後更結子實芳香形色與蜀椒不殊氣勢微弱耳遂分布種移畧通州境也  陸機</hi>
<pb n="KR3d0007_WYG_038-11a"/>
<hi>詩疏云椒樹似茱茰有針刺葉堅而滑澤味辛香蜀人作茶吳人作茗皆以其葉合煮為香今成臯諸山有竹</hi>
<hi>葉椒其木亦如蜀椒小毒熱不中合藥可入飲食中及蒸鷄豚東海諸島上亦有椒枝葉皆相似子長而不圓</hi>
<hi>甚香其味似橘皮島上麞鹿食其葉其肉自然作椒橘香今南北所生一種椒其實大於蜀椒與陶氏及郭陸</hi>
<hi>之説正相合當以實大者為秦椒即花椒也出崖椒俗名野椒不甚香而子灰色野人用炒鷄鴨食  施州彼</hi>
<hi>土四季採皮入藥根蔓椒蔓生氣臭如狗彘生雲中山谷及丘塚間采莖  煮釀酒  地椒出北地如蔓椒之</hi>
<hi>小者煮羊肉香美滇胡椒出摩伽陁國呼為昧履支今南番諸國及交趾  南海南諸地皆有之已遍中國為</hi>
<hi>日用之物矣辣番椒亦名秦椒白花子如秃筆頭色紅鮮可觀味甚    椒樹最易繁衍四月生花五月結實</hi>
<hi>生青熟紅</hi>
<pb n="KR3d0007_WYG_038-11b"/>
齊民要術曰熟時收取黑子<hi>俗名椒日不用人手數近促之則不生也</hi>四月<lb/>
初畦種之<hi>治畦下水如種葵法</hi>方三寸一子篩土覆之令厚寸許<lb/>
復篩熟糞以葢土上旱輒澆之常令潤澤生髙數寸夏<lb/>
連雨時可移之移法先作小坑圓深三寸以刀子圓<graphic n="KR2030" url="https://raw.githubusercontent.com/kanripo/KR-Gaiji/master/images/KR2030.png" mimeType="image/png"/>
椒栽合土移之於坑中萬不失一<hi>若拔而移者率多死</hi>若移大栽<lb/>
者二月三月中移之先作熟穰泥掘出即封根合泥埋<lb/>
之<hi>行百餘里猶得生之</hi>此物性不耐寒陽中之樹冬須草裹<hi>不裹即死</hi>
其生小隂中者少稟寒氣則不用裹<hi>所謂習以性成一木之性寒暑易容</hi>
<pb n="KR3d0007_WYG_038-12a"/>
<hi>若朱藍之染能不易質故觀鄰識士見友知人也</hi>候實口開便速收之天時晴<lb/>
摘下薄布曝之令一日即乾色赤椒好<hi>若隂時收者色黑失味</hi>其<lb/>
葉及青摘取可以為菹乾而末之亦足充事<lb/>
務本新書曰三鄉椒種秋深熟時揀粒秋深摘下䕃乾<lb/>
將椒子包裹掘地深埋春暖取出向陽掘畦種之二年<lb/>
後春月移栽樹小時冬月以糞覆根地寒處以草裹縛<lb/>
次年結子椒不歇條一年繁勝一年<lb/>
𤣥扈先生曰中伏後晴天帶露收摘忌手捻隂一日晒<lb/>
<pb n="KR3d0007_WYG_038-12b"/>
三日則紅而裂遇雨薄攤當風處頻翻若㷈則黑不香<lb/>
若收作種用乾土拌和埋于避雨水地内深一尺勿令<lb/>
水浸生芽其自開口者殺人<lb/>
又曰椒子為油亦可食微辛甘晉中人多以炷燈也造<lb/>
油如小油法<lb/>
榖小雅曰其下惟榖<hi>說文曰榖楮也有二種一種皮有斑花文謂之榖今人用為冠者一</hi>
<hi>種皮白無花枝葉相類或云斑者是楮白者是榖謂陸機詩疏云構幽州謂之榖桑或曰林桑荆楊交廣  之</hi>
<hi>榖構酉陽雜俎云榖田久廢必生構葉有瓣曰楮無曰    李時珍曰楮木作柠其皮可積為紵故也</hi>
<pb n="KR3d0007_WYG_038-13a"/>
齊民要術曰宜澗谷間種之地欲極良秋上楮子熟時<lb/>
多收淨淘曝令燥耕地令熟二月耬耩之和麻子漫散<lb/>
之即勞秋冬仍留麻勿刈為楮作煖<hi>若不和麻子種卒多凍死</hi>明年<lb/>
正月初附地芟殺放火燒之一歲即没人<hi>不燒者瘦而長亦遲</hi>三<lb/>
年便中斫<hi>未滿三年者皮薄不任用</hi>斫法十二月為上四月次之<hi>非此</hi>
<hi>兩月而斫者則多枯死也</hi>每歲正月常放火燒<hi>自有乾葉在地足得火然不燒則不滋茂</hi>
<hi>也</hi>二月中間斫去惡根<hi>斸者地熟楮科亦以留潤澤也</hi>移栽者二月蒔<lb/>
之亦三年一斫<hi>三年不斫者徒失錢無益也</hi>楮地賣者省功而利少<lb/>
<pb n="KR3d0007_WYG_038-13b"/>
煮剝賣皮者雖勞而大<hi>其柴足以供然</hi>自能造紙其利又多種<lb/>
三十畆者歲斫十畆三年一徧歲收絹百疋<lb/>
陶𢎞景曰南人呼榖紙亦為楮紙武陵人作榖皮衣甚<lb/>
堅好<lb/>
陸氏詩疏云食其嫩芽可當菜茹<lb/>
李時珍曰榖有雌雄雄者不結實歉歲人采花食之雌<lb/>
者實如楊梅半熟時水澡去子蜜煎作果食<lb/>
廣州記云蠻夷取榖皮熟搥為揭裹罽布以擬氊甚煖<lb/>
<pb n="KR3d0007_WYG_038-14a"/>
也其木腐後生菌耳味甚佳<lb/>
農桑通訣曰南方鄉人以榖皮作衾甚堅好鬻之實為<lb/>
貧家之利焉<lb/>
槐爾雅曰櫰槐大葉而黑守宫槐葉晝聶宵炕又曰槐<lb/>
棘醜喬<hi>郭璞註曰槐葉大色黑者名櫰葉晝聶合而夜炕布者名守宫槐槐有青黄白黒數色黑者為</hi>
<hi>楮屎槐材不堪用花可染黄槐之生也季春五日而兔目十日而鼠耳更旬而始規二旬而葉成諸槐功用大</hi>
<hi>畧相等有極髙大者材實重可作器物</hi>
齊民要術曰槐子熟時多收擘取數曝勿令蟲生五月<lb/>
<pb n="KR3d0007_WYG_038-14b"/>
夏至前十餘日以水浸之<hi>如浸麻子法也</hi>六七日當芽生好雨<lb/>
種麻時和麻子撒之當年之中即與麻齊麻熟刈去獨<lb/>
留槐槐旣細長不能自立根别樹木以繩欄之<hi>冬天多風雨繩</hi>
<hi>欄宜以茅裹不則傷皮成痕瘢也</hi>明年斸地令熟還於下種麻<hi>脅槐令長</hi>三<lb/>
年正月移而植之亭亭條直千百若一<hi>所謂蓬生麻中不扶自直</hi>若<lb/>
隨宜取栽匪直長遲樹亦曲惡<hi>宜於園中割地種之若園好未移之間妨廢耕</hi>
<hi>墾也</hi>
𤣥扈先生曰收取花可染黄并可入藥<lb/>
<pb n="KR3d0007_WYG_038-15a"/>
又曰初生嫩芽煠熟水泡去苦味可薑醋拌食晒乾亦<lb/>
可代茶飲也<lb/>
楊柳爾雅曰楥柜柳檉河柳旄澤柳楊蒲柳又曰桑柳<lb/>
醜條<hi>郭璞注云檉今河旁赤莖小楊旄生澤中者楊可以為箭  說文曰柳小楊易生之木也柳一名雨</hi>
<hi>師一名赤檉一名人柳一名三眠柳一名觀音柳一名長壽仙人柳性柔脆北土最多枝條長軟至春晚葉長</hi>
<hi>成花中結細子上帶白絮如絨名柳絮又名柳絨隨風飛舞著毛衣即生蟲入池沼隔宿化為浮萍</hi>楊有<lb/>
二種白楊青楊<hi>白楊一名髙飛一名獨闕微帶白色髙者十餘丈青楊又有二種一種梧桐青</hi>
<hi>楊身聳直髙大一種身矮多岐枝不堪用楊與柳自是二物柳枝長脆葉狹長楊枝短硬葉圓闊</hi>
<pb n="KR3d0007_WYG_038-15b"/>
齊民要術曰種柳正月二月中取弱柳枝大如臂長一<lb/>
尺半燒下頭二三寸埋之令没常足水以澆之必數條<lb/>
俱生留一根茂者<hi>餘皆斫去</hi>别豎一柱以為依生每一尺以<lb/>
長繩柱欄之<hi>若不欄必為風所摧不能自立</hi>一年中即髙一丈餘其旁<lb/>
生枝葉即搯去令直聳上髙下人任取足便搯去正心<lb/>
即四散下垂婀娜可愛<hi>若不搯心則枝不四散或斜或曲生亦不佳也</hi>六七月<lb/>
中取春生少枝種則長倍疾<hi>少枝葉青無壯故長疾也</hi>下田停水之<lb/>
處不得五榖者可以種柳八九月中水盡燥濕得所時<lb/>
<pb n="KR3d0007_WYG_038-16a"/>
急耕則钃楱之至明年四月又耕熟勿令有塊即作場<lb/>
壠一畆三壠一壠之中逆順各一到場中寛狹正似蔥<lb/>
壟從五月初盡七月末毎天雨時即觸雨折取春生少<lb/>
枝長疾三歲成椽比於餘木雖微脆亦足堪事一畆二<lb/>
千六百六十根三十畆六萬四千八百根根直八錢合<lb/>
收錢五十一萬八千四百文百樹得柴一載合柴六百<lb/>
四十八載直錢一百文柴合收錢六萬四千八百文都<lb/>
合收錢五十八萬三千二百文歲種三十畆三年種九<lb/>
<pb n="KR3d0007_WYG_038-16b"/>
十畆歲賣三十畆終歲無窮<lb/>
陶朱公術曰種柳千樹則足柴十年以後髠一樹得一<lb/>
載歲髠二百樹五年一週<lb/>
憑柳可以為楯車輞雜材及椀<lb/>
種箕柳法山澗河旁及下田不得五榖之處水盡乾時<lb/>
熟耕數遍至春凍釋于山陂河坎之旁刈取其柳三寸<lb/>
絶之漫散即勞勞訖引水停之至秋任為簸箕五條一<lb/>
錢歲收萬錢<hi>山柳赤而脆河柳白而韌</hi>
<pb n="KR3d0007_WYG_038-17a"/>
便民圖曰種杞柳二月間先將田用糞壅灌戽水耕平<lb/>
以柳鬚斷作三寸許每人一握隨田廣狹併力一日齊<lb/>
種頻以濃糞澆之有草即用小刀剜出田勿令乾八月<lb/>
斫起刮去柳皮晒乾為器根旁敗葉掃淨則不蛀至臘<lb/>
月間將重長小條復斫去長者亦可為器舊根常留<lb/>
齊民要術曰種白楊秋耕地熟至正月二月中以犁作<lb/>
壟一壟之中以犁逆順各一到場中寛狹正似作蔥壟<lb/>
作訖又以鍬掘底一坑作小塹所取白楊枝大如指長<lb/>
<pb n="KR3d0007_WYG_038-17b"/>
三尺者屈著壟中以土壓上令兩頭出土向上直豎二<lb/>
尺一株明年正月中剝去惡枝一畆三壟一壟七百二<lb/>
十株一株兩根一畆四千三百二十株三年中為蠶擿<lb/>
<hi>都<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>反</hi>五年任為屋椽十年堪為棟梁以蠶擿為率一根<lb/>
五錢一畆歲收二萬一千六百文<hi>柴又作梁埽住在外</hi>歲種三十<lb/>
畆三年九十畆一年賣三十畆得錢六十四萬八千文<lb/>
周而復始永世無窮比之農夫勞逸萬倍去山逺者實<lb/>
宜多種千根以上所求必備<lb/>
<pb n="KR3d0007_WYG_038-18a"/>
白楊性甚勁直堪為屋材折則折矣終不曲撓<hi>榆性軟久無不</hi>
<hi>曲比之白楊不如逺矣直木性多曲次之撓為下也</hi>
博聞錄曰楊柳根下先埋大蒜一枚不生蟲<lb/>
種樹書曰種水楊須先用木樁釘穴方入楊庻不損皮<lb/>
易長臘月二十四日種楊樹不生蟲<lb/>
女貞山海經曰貞木<hi>李時珍曰女貞木凌冬青翠有貞守之操故以貞女狀之東人因女</hi>
<hi>貞茂盛亦呼為冬青與冬青同名異物葢一類二種也二種皆因子自生最易長其葉厚而柔長綠色面青背</hi>
<hi>淡女貞葉長者四五寸子黑色冬青葉微圓子紅色為異其花皆繁子並纍纍滿樹近時以放蠟蟲故俱呼為</hi>
<pb n="KR3d0007_WYG_038-18b"/>
<hi>蠟樹唐宋以前澆燭所用白蠟皆蜜蠟也此蟲白蠟自元以來人始知之今則為日用物矣四川湖廣滇南閩</hi>
<hi>嶺吳越東南諸郡有之以川滇衡永産者為勝</hi>
便民圖曰臘月下種來春發芽次年三月移栽長七尺<lb/>
許可放蠟蟲栽女貞畧如栽桑法縱横相去一丈上下<lb/>
則樹大力厚須糞壅極肥歲耕地一再過有草便鋤之<lb/>
令枝條壯盛即多蠟也<lb/>
李時珍曰蠟蟲大如蟣虱芒種後延緣樹枝食汁吐涎<lb/>
粘於嫩莖化為白脂乃結成蠟狀如凝霜處暑後剝取<lb/>
<pb n="KR3d0007_WYG_038-19a"/>
謂之蠟渣過白露則粘住難刮矣其渣煉化濾淨或甑<lb/>
中蒸化瀝下器中待凝成塊即為蠟也其蟲微時白色<lb/>
作蠟及老則赤黑色乃結苞於樹枝初若黍米大入春<lb/>
漸長大如鷄頭子紫赤色纍纍抱枝宛若樹之結實也<lb/>
葢蟲將遺卵作房正如雀甕螵蛸之類爾俗呼為蠟種<lb/>
亦曰蠟子子内皆白卵如細蟣一包數百次年立夏日<lb/>
摘下以箬葉包之分繫各樹芒種後苞拆卵化蟲乃延<lb/>
出葉底復上樹作蠟也樹下要潔淨防蟻食其蟲<hi>𤣥扈先生</hi>
<pb n="KR3d0007_WYG_038-19b"/>
<hi>曰女貞之為白蠟勝國以前畧無紀載今則遍東南諸省皆有之向嘗疑焉以為古人著書未暇逺徵遐僻耳</hi>
<hi>非果昔無今有也然見婺州人言彼中放蠟不過二十年吳興人言不過十許年即余邑五年前亦無人知此</hi>
<hi>自余庚戌營先隴始樹女貞數百本擬作蠟近年來村中亦多自生蠟蟲頃寄子半用吳興子半用土子土人</hi>
<hi>言土子為勝則昔無今有理亦有之事固非目前所見遽可懸斷也</hi>
汪機本草彚編曰蟲白蠟與蜜蠟之白者不同乃小蟲<lb/>
所作其蟲食冬青樹汁久而化為白脂粘敷樹枝人謂<lb/>
蟲矢著樹而然非也至秋刮取以水煮溶濾置冷水中<lb/>
則凝聚成塊矣碎之文理如白石膏而瑩澈人以和油<lb/>
<pb n="KR3d0007_WYG_038-20a"/>
澆燭大勝蜜蠟也<hi>𤣥扈先生曰蟲白蠟純用作燭勝他燭十倍若以和他油不過百分之一</hi>
<hi>其燭亦不淋故為用頗廣多植無害</hi>
宋氏雜部曰冬青子可種堪入酒至長盛時五月養以<lb/>
蠟子七月收蠟不宜盡採留迨來年四月又得生子取<lb/>
養蠟曬乾以越布䝉於甑口置蠟布上置器甑中釜内<lb/>
水沸蠟遂鎔下入器凝則堅白而為燭材其滓盛之以<lb/>
絹囊復投於熱油中則蠟盡油遂可為燭凡養蠟子經<lb/>
三年停亦三年<lb/>
<pb n="KR3d0007_WYG_038-20b"/>
又曰巴蜀擷其子漬淅米水中十餘日搗去<hi>闕</hi>種之蠟<lb/>
生則近跗伐去發肄再養蠟養一年停一年採蠟必伐<lb/>
木無老榦<lb/>
𤣥扈先生曰女貞收蠟有二種有自生者有寄子者自<lb/>
生者初時不知蟲何來忽遍樹生白花<hi>枝上生脂如霜雪人謂之花</hi>
取用煉蠟明年復生蟲子向後恒自傳生若不曉寄放<lb/>
樹枯則已若解放者傳寄無窮也寄子者取他樹之子<lb/>
寄此樹之上也其法或連年或停年或就樹或伐條若<lb/>
<pb n="KR3d0007_WYG_038-21a"/>
樹盛者連年就樹寄之俟有衰頓即斟酌停年以休其<lb/>
力培壅滋茂仍復寄放即宋氏雜部所謂養一年停一<lb/>
年者也伐條者取樹栽徑寸以上者種之俟盛長寄子<lb/>
生蠟即離根三四尺截去枝榦收蠟隨手下壅冬月再<lb/>
壅明年旁長新枝芽蘖以後恒擇去繁冗令直達又明<lb/>
年亦復修理恒加培壅第三年可放蠟子四年再放五<lb/>
年復放迨收蠟仍剪去枝如是更代無窮此所謂經三<lb/>
年停三年者也凡寄子皆于立夏前三日内從樹上連<lb/>
<pb n="KR3d0007_WYG_038-21b"/>
枝剪下去餘枝獨留寸許令子抱木或三四顆乃至十<lb/>
餘顆作一簇或單顆亦連枝剪之剪訖用稻榖浸水半<lb/>
日許灑取水剥下蟲顆浸水中一刻許取起用竹箬虛<lb/>
包之大者三四顆小者六七顆作一苞韌草束之置潔<lb/>
淨甕中若隂雨頓甕中可數日天熱其子多迸出宜速<lb/>
寄之寄法取箬包剪去角作孔如小豆大仍用草係之<lb/>
樹枝間其子多少視枝小大斟酌之枝大如指者可寄<lb/>
枝太細榦太粗者勿寄也寄後數日間鳥來啄箬苞攫<lb/>
<pb n="KR3d0007_WYG_038-22a"/>
取子勤驅之天漸暖蟲漸出苞先緣樹上下行若樹根<lb/>
有草即附草不復上矣故樹下須芟刈極淨也次行至<lb/>
葉底棲止更數日復下至枝條嚙皮入咂食其脂液因<lb/>
作花約畧蟲出盡即取下苞視有餘子并作苞别寄他<lb/>
樹秋分後檢看花老嫩若太嫩不成蠟太老不成蠟太<lb/>
老不可剝矣剝時或就樹或剪枝俱先洒水潤之則易<lb/>
落乘雨後或侵晨帶露華采之尤便次取蠟花投沸湯<lb/>
中鎔化候稍冷取起水面蠟再煎再取滓沉鍋底勺去<lb/>
<pb n="KR3d0007_WYG_038-22b"/>
之若蠟未淨再依前法煎澄之旣淨乘熱投入繩套子<lb/>
候冷牽繩起之成蠟堵也<lb/>
又曰浸榖水漬蠟子剝下苞之此是婺州法吳興人但<lb/>
于立夏後剪子到小滿前三日連舊枝作苞寄之亦生<lb/>
蠟檇李及吾邑有自生之子不煩寄放亦生蠟可見傳<lb/>
生之物氣足為上若吾鄉傳有土子不論節氣但俟其<lb/>
氣足欲迸時速剪下寄之可也<lb/>
又曰立夏前二日剪子此是常法但浙東氣暖從他方<lb/>
<pb n="KR3d0007_WYG_038-23a"/>
鬻子還恐蟲迸出故以此為期若吳興在北吾邑又在<lb/>
吳興北則吾鄉往吳興及浙東買子者宜立夏後剪小<lb/>
滿前後寄也若浙東從吾鄉鬻子仍須立夏前剪去耳<lb/>
吾鄉以北愈寒寄宜愈遲依此消息之<lb/>
又曰蠟子若本地所無傳貿他方者可行千里如浙中<lb/>
獨金華業此最盛而鬻子於紹興台州湖州川中獨南<lb/>
部西充嘉定最盛而鬻子于潼川其間相去各數百里<lb/>
葢蠟子在立夏前氣已足可剪小滿前雖未出可寄耳<lb/>
<pb n="KR3d0007_WYG_038-23b"/>
亦須疾行遲則蟲先期出不及寄拆損多矣諺云走馬<lb/>
販蠟謂此若依前法先作苞置器中蟲出不離箬苞中<lb/>
尚可遲二三日寄也<lb/>
又曰金華之於湖州也嘉定之於潼川也歲鬻子以去<lb/>
而不傳子明年又鬻之叩之則云金華嘉定但生花不<lb/>
生子故然金華尚有土子其價以半嘉定絶無之鬻子<lb/>
之價十倍潼川此理殊不可曉嘗臆度之大都樹少多<lb/>
生花樹老多生子樹卑多生花樹髙多生子一樹之中<lb/>
<pb n="KR3d0007_WYG_038-24a"/>
寄子多則生花寄子少則生子又北種販至南多生花<lb/>
南種販至北多生子如湖州子販至金華盡生花金華<lb/>
子販至閩中又生花故金華子多入閩而轉販于吳興<lb/>
若金華種販至湖州又生子矣吳興在北金華在南閩<lb/>
又在金華南也又如潼川販至嘉定盡生花若嘉定種<lb/>
販至潼川又生子矣潼川在北嘉定在南也葢花性意<lb/>
煖子性能寒其以老少異以髙下異以南北異理則一<lb/>
耳<lb/>
<pb n="KR3d0007_WYG_038-24b"/>
又曰或云樹生花即無子生子即無花此間有之不盡<lb/>
然也大槩多花子並生者但欲留種不宜早收花絶不<lb/>
可見至春中方著枝如螺靨入夏頓長則花與子不相<lb/>
見耳子盛長時有膏如餳蜜去之即子枯<lb/>
附冬青<hi>陳藏器曰冬青木肌白有文作象齒笏其葉堪染緋  李時珍曰凍青亦女貞别種也山中時</hi>
<hi>有之但以葉微團而子赤者為凍青葉長而子黒者為女貞  𤣥扈先生曰女貞吳下稱冬青産蠟處皆稱蠟</hi>
<hi>樹此冬青吳下稱水冬青或稱細葉冬青</hi>
宋氏雜部曰水冬青葉細利于養蠟子<lb/>
<pb n="KR3d0007_WYG_038-25a"/>
𤣥扈先生曰冬青樹凋枯以猪糞壅之即茂或云以猪<lb/>
溺灌之<lb/>
附水槿<hi>𤣥扈先生曰木槿葉似女貞而邊有鋸齒五葉攅生不花李所謂水蠟樹必此也蜀中又有一</hi>
<hi>種插蠟葉似菊尤易生插之一年便可寄子三四年大如酒杯口即衰壞須更插矣此與水種異種水槿雖扦</hi>
<hi>插易生却難大又蜀中蠟子生女貞樹上少生插蠟樹上者多故當以蜀種為勝</hi>
李時珍曰有水蠟樹葉微似榆亦可放蟲生蠟<lb/>
宋氏雜部曰水槿細葉小黄花又名水椐臘月斬其條<lb/>
而插之易成大木材可為器宜養蠟子以取蠟<lb/>
<pb n="KR3d0007_WYG_038-25b"/>
附櫧山海經曰前山有木其名白櫧<hi>郭璞註曰櫧子似柞子可食冬月采</hi>
<hi>之木作屋柱棺材難腐也子汪穎食物本草曰櫧子生江南皮樹如栗冬月不凋  小於橡子櫧子有苦甜二</hi>
<hi>種治作粉食餻食褐色甚佳三李時珍曰櫧子處處山谷有之其木大者數抱髙二  丈葉長大如栗葉梢尖</hi>
<hi>而厚堅光澤鋸齒峭小凌冬不凋三四月開白花成穗如桑花結實大如槲子外有小苞冬時苞裂于内子圓</hi>
<hi>褐而有尖大如菩提子内仁如杏但生食苦澀煮炒乃帶甘亦可磨粉甜櫧子粒小木文細白俗名麵櫧苦櫧</hi>
<hi>子粒大木粗赤文俗名血櫧其色黑者名鐵櫧</hi>
李時珍曰甜櫧子亦可産蠟<lb/>
𤣥扈先生曰余所聞樹可放蠟者數種以意度之當不<lb/>
<pb n="KR3d0007_WYG_038-26a"/>
止此即如飼蠶之樹世人皆知有桑柘矣而東萊人育<lb/>
山繭者於樹無所不用獨楊樹否耳諸樹中獨椒繭最<lb/>
上桑柘次之椿次之樗為下由此言之事理無窮聞見<lb/>
之外遺佚甚多坐井自拘何為哉<lb/>
烏臼𤣥中記曰荆陽有烏臼<hi>烏臼樹髙數仭葉似梨杏花黄白紫黑色極易生長</hi>
𤣥扈先生曰烏臼樹收子取油甚為民利他果實總佳<lb/>
論濟人實用無勝此者江浙人種者極多樹大或收子<lb/>
二三石子外白穰壓取臼油造蠟燭子中仁壓取清油<lb/>
<pb n="KR3d0007_WYG_038-26b"/>
然燈極明塗髮變黑又可入漆可造紙用每收子一石<lb/>
可得白油十斤清油二十斤彼中一畆之宫但有樹數<lb/>
株者生平足用不復市膏油也臨安郡中每田十數畆<lb/>
田畔必種臼數株其田主歲收臼子便可完糧如是者<lb/>
租額亦輕佃戸樂于承種謂之熟田若無此樹要當于<lb/>
田收完糧租額必重謂之生田兩省之人旣食其利凡<lb/>
髙山大道溪邊宅畔無不種之亦有全用熟田種者用<lb/>
油之外其渣仍可壅田可燎爨可宿火其葉可染皂其<lb/>
<pb n="KR3d0007_WYG_038-27a"/>
木可刻書及雕造器物且樹久不壊至合抱以上收子<lb/>
逾多故一種即為子孫數世之利吾三吳人家凡有隙<lb/>
地即種楊柳余逢人即勸令人拔楊種臼則有難色凡<lb/>
所利于楊者歲取枝條作薪耳取臼子者須連枝條剝<lb/>
之亦何嘗不得薪也凡他方美利不能相通者其故有<lb/>
二種植力本人罕出途路江湖客遊人無意種植若夫<lb/>
殊方異種偶爾流傳遂成土利未有不從客游人攜來<lb/>
者余生財賦之地感慨人窮且少小游學經行萬里隨<lb/>
<pb n="KR3d0007_WYG_038-27b"/>
事咨詢頗有本末若力作人能相憑信無論豐凶必或<lb/>
補于生計耳<lb/>
又曰臼不須種野生者甚多若收子即佳種種出者亦<lb/>
不中用必須接博乃可未接者江浙人呼為草臼種草<lb/>
臼榦如酒杯口大便可接大至一兩圍亦可接但樹小<lb/>
低接樹大髙接耳接須春分後數日接法與雜果同其<lb/>
種之佳者有二曰葡萄臼穗聚子大而穰厚曰鷹爪臼<lb/>
穗散而殻薄又聞山中老圃云臼樹不須接博但于春<lb/>
<pb n="KR3d0007_WYG_038-28a"/>
間將樹枝一一捩轉碎其心無傷其膚即生子與接博<lb/>
者同余試之良然若地逺無從取佳貼者宜用此法此<lb/>
法農書未載農家未聞恐他樹木亦然宜逐一試之<lb/>
又曰採臼子在中冬但以熟為候採須連枝條剝之但<lb/>
留取指大以上枝其小者總無子亦宜剝去則明年枝<lb/>
實俱繁盛其剝刀長三四寸廣半寸形如却月鈎刅在<lb/>
鉤内以竹木竿為柄刀著柄端令刅向上剝時向上鑱<lb/>
之不傷枝榦剝下枝仍充燎爨揀取浮子曬乾入臼舂<lb/>
<pb n="KR3d0007_WYG_038-28b"/>
落外白穰篩出之蒸熟作餅下榨取油如常法即成白<lb/>
油如蠟以製燭若穰少不滿一榨者即作餅入他油餅<lb/>
雜榨之榨下盛油缾中置一草帚候油出冷定臼油即<lb/>
凝附草帚不雜他油矣其篩出黑子用石磨麤礲碎簸<lb/>
去殻存下核中仁復磨或碾細蒸熟榨油如常法即成<lb/>
清油凡製燭每臼油十斤加白蠟三錢則不淋蠟多更<lb/>
佳常時肆中賣者白油十斤雜清油十斤白蠟不過一<lb/>
二錢其燭則淋<lb/>
<pb n="KR3d0007_WYG_038-29a"/>
又曰養魚池邊勿種臼落葉入水變黑色令魚病<lb/>
又曰種烏臼取白油清油種女貞樹取白蠟其利濟人<lb/>
百倍他樹古來遂無人曉此北魏賈思勰撰齊民要術<lb/>
旣不著女貞獨有烏臼一則乃雜入殊方異物中陳藏<lb/>
器唐人也日華子五代人也各言烏臼油可染髮亦止<lb/>
是清油不及白油藏器説女貞亦言木䖟在葉中卷葉<lb/>
如子羽化為䖟亦不知䖟之為蠟至元人開局撰農桑<lb/>
輯要王禎著農書二書是千年以來農家之褎然者亦<lb/>
<pb n="KR3d0007_WYG_038-29b"/>
絶不及二物又何望近代俗書也白蠟之利今世最盛<lb/>
于蜀其次浙烏臼最盛于江浙豈元人修書詳于北産<lb/>
聞見所限未及逺徵吳蜀耶抑邇年始食其利前此未<lb/>
著耶若吳蜀舊有為元人所遺可見他方嘉種亟宜遷<lb/>
貿若宋元未有近代始食其利可見生財無盡亟宜講<lb/>
求恒農土著安知頃畞之外必求利物活人者其責不<lb/>
在冥冥之民也<lb/>
又曰烏臼楂之屬但取膏油似不入救荒品中但膏油<lb/>
<pb n="KR3d0007_WYG_038-30a"/>
不可闕而民間所用多取諸麻菽荏菜麻菽非榖耶荏<lb/>
菜非榖也藝荏菜者非榖田耶烏臼之屬比諸麻菽荏<lb/>
菜有十倍之收且取諸荒山隙地以供膏油而省麻菽<lb/>
以充糧省荏菜之田以種榖其益于積貯不為少矣<lb/>
漆秦風曰山有漆<hi>説文云木汁可以䰍物一作桼如水滴而下生漢中山谷梁益陜襄皆有</hi>
<hi>金州者最善廣州者性急易燥今廣浙中出一種漆六月取汁漆物黄澤如金即唐書所謂黄漆也廣南漆作</hi>
<hi>飴糖氣沾沾無力樹似榎而大髙二三丈身如杮皮白葉似椿花似槐子似牛李子木心黄六七月刻取滋汁</hi>
春分前移栽易成有利一云臘月種<lb/>
<pb n="KR3d0007_WYG_038-30b"/>
取用者以竹筒釘入木中取汁或以剛斧斫其皮開以<lb/>
竹管承之滴汁則為漆也凡取時須荏油解破故淳者<lb/>
難得可重重别制拭之色黑如瑿若鐵石者為上等黄<lb/>
嫩若蜂窠者不佳<hi>凡騐漆惟稀者以物醮起細而不斷斷而復收更又塗于乾竹上䕃之速</hi>
<hi>乾者並佳試訣有云微扇光如鏡懸絲急似鈎撼成琥珀色打著有浮漚</hi>
農桑通訣曰用漆在燥熱及霜冷時則難乾得隂濕雖<lb/>
寒月亦易乾物之性也若苦霑人以油治之凡漆器不<lb/>
問真僞送客之後皆須以水淨洗置牀薄上於日中半<lb/>
<pb n="KR3d0007_WYG_038-31a"/>
日許曝之使乾下晡乃收則堅牢耐久若不即洗者鹽<lb/>
醋浸潤氣徹則皺器便壞矣其朱裹者仰而曝之朱本<lb/>
和油性潤耐日故盛夏連雨土氣蒸熱什器之屬雖不<lb/>
經夏用六七月中各須一曝使乾俗人見漆器暫在日<lb/>
中恐其灸壞合著隂潤之地雖欲愛慎朽敗更速矣<lb/>
又曰凡木畫服翫箱椀之屬八五月盡七月九月中每<lb/>
經雨以布纒指揩令熱徹膠不動作光淨耐久若不揩<lb/>
拭者地氣蒸熱徧上生衣厚潤徹膠便皺動處起發颯<lb/>
<pb n="KR3d0007_WYG_038-31b"/>
然破矣<lb/>
皂莢廣志曰雞栖子<hi>一名皂角一名烏犀一名懸刀有三種一種小如猪牙一種長而肥</hi>
<hi>厚多脂而粘一種長而痩薄枯燥不粘以多脂為佳今所在有之樹髙大枝間有刺夏開花秋後實</hi>
𤣥扈先生曰猪牙者良其角亦有長尺一二寸者種者<lb/>
二三月種不結角者南北二面去地一尺鑚孔用木釘<lb/>
釘之泥封竅即結或曰樹不結鑿一大孔入生鐵三五<lb/>
斤以泥封之便開花結子旣實以篾束其本數匝木楔<lb/>
之一夕自落用以洗垢滌膩最良角與刺俱堪入藥亦<lb/>
<pb n="KR3d0007_WYG_038-32a"/>
物之利益于世者<lb/>
㯶櫚山海經曰石翠之山其木多㯶<hi>一名栟櫚出嶺南西川今江南亦有</hi>
<hi>之木髙一二丈無枝條葉大而圓有如車輪萃于樹杪其下有皮重疊褁之每皮一匝為一節二旬一采皮轉</hi>
<hi>復生上六七月生黄白花八九月結實作房如魚子黒色九月十月采其皮用</hi>
便民圖曰㯶櫚二月間撒種長尺許移栽成行至四尺<lb/>
餘始可剝每年四季剝之半年一剝亦可其皮作繩入<lb/>
水千歲不爛昔有人開塚得一索已生根<lb/>
李時珍曰㯶櫚葉大如扇上聳四散岐裂其莖三稜四<lb/>
<pb n="KR3d0007_WYG_038-32b"/>
時不凋其榦正直身赤黑皆筋絡宜為鍾杵亦可旋為<lb/>
器物其皮有絲毛錯縱如織剝取縷解可織衣㡌褥椅<lb/>
之屬每歲必兩三剝之否則樹死或不長也<lb/>
柞爾雅曰栩杼<hi>郭璞注曰柞樹俗人呼杼為橡子以橡殻為杼斗以剜剜似斗</hi>
齊民要術曰宜於山阜之曲三徧熟耕漫散橡子即勞<lb/>
之生則薅治常令淨潔一定不移十年中椽可雜用<hi>一根</hi>
<hi>值十文</hi>二十歲中屋樽<hi>一根值百錢</hi>柴在外斫去尋生料理還<lb/>
復<lb/>
<pb n="KR3d0007_WYG_038-33a"/>
𤣥扈先生曰橡子儉歲可以為飯豐年牧猪食之可以<lb/>
致肥<lb/>
楝爾雅翼曰楝葉可以練物故謂之楝<hi>說文曰苦楝木也一名金鈴子</hi>
<hi>有雌雄兩種雄者無子根毒食之使人吐不止雌者有子可入藥以蜀川者為佳今處處有之樹髙丈餘易長</hi>
<hi>三四月開花實如圓棗</hi>
齊民要術曰以楝子于平地耕熟作壟種之其長甚疾<lb/>
五年後可作大椽北方人家欲搆堂閣先於三五年前<lb/>
種之其堂閣欲成則楝木可椽<lb/>
<pb n="KR3d0007_WYG_038-33b"/>
農桑通訣曰子熟時雨後種如種桃李法成樹移栽<lb/>
棠梨爾雅曰杜甘棠又曰杜赤棠白者棠<hi>郭璞注曰今之杜梨詩曰蔽芾</hi>
<hi>甘棠毛云甘棠杜也詩義疏云今甘棠梨一名杜梨如梨而小味酢可食也唐詩曰有杕之杜毛云杜即棠也</hi>
<hi>與白棠同但亦有赤白美惡子赤白色者為白棠甘棠也酢滑而美赤棠子澁而酢無味赤棠木理赤可作弓</hi>
<hi>幹案今棠葉有中染絳者有惟中染土紫者杜則全不用其實三種則爾雅毛郭以為同未詳也  丹鉛錄云</hi>
<hi>尹伯竒采楟花以濟飢註言楟即山梨乃今棠梨也</hi>
齊民要術曰棠熟時收種之否則春月移栽八月初天<lb/>
晴時摘葉薄布曬令乾可以染絳<hi>必候天晴時少摘葉乾之復晴則摘慎勿</hi>
<pb n="KR3d0007_WYG_038-34a"/>
<hi>頓收若遇隂雨則浥浥不堪染絳也</hi>成樹之後歲收絹一百疋<hi>亦可多種利乃勝桑</hi>
<hi>也</hi>
附海紅<hi>一名海棠梨狀鄭樵通志云海棠子名海紅即爾雅赤棠也  如木𤓰而小二月開花八月熟</hi>
椰上林賦曰胥餘<hi>又名越王頭相傳林邑王與越王有怨使刺客乘其醉取其首懸于樹化</hi>
<hi>為椰子其核猶有兩眼故俗謂之越王頭而其漿猶如酒也  南州異物志曰椰樹大三四圍長十丈通身無</hi>
<hi>枝至百餘年有葉狀如蕨菜長丈四五尺皆直竦指天其實生葉間大如升外皮苞之如蓮狀皮中核堅過於</hi>
<hi>石裏肉正白如鷄子著皮而腹内空含汁大者含升餘實形團團然或如𤓰蔞横破之可作爵形並應器用故</hi>
<hi>人珍貴之廣志曰椰出交趾家家種之</hi>
<pb n="KR3d0007_WYG_038-34b"/>
交州記曰椰子有漿截花以竹筒承其汁作酒飲之亦<lb/>
醉也<lb/>
寇宗奭曰椰子開之有汁白色如乳如酒極香别是一<lb/>
種氣味强名為酒中有白瓠形圓如括摟上起細壠亦<lb/>
白色而微虚其紋若婦人裙褶味亦如汁與著殻一重<lb/>
白肉皆可糖煎為菓其殻可為酒器如酒中有毒則酒<lb/>
沸起或裂破今人漆其裏即失用椰子之意<lb/>
𤣥扈先生曰椰用甚多南中人樹之者資生之類大率<lb/>
<pb n="KR3d0007_WYG_038-35a"/>
在焉<lb/>
梔子司馬相如賦曰鮮支黄爍<hi>註曰即支子蘭佛書稱薝蔔又名林  又名越</hi>
<hi>桃又名禪友有兩三種小異以七稜者為佳三四月開花夏秋結實經霜乃收蜀中有紅梔子花紅色染物則</hi>
<hi>赭紅色</hi>
齊民要術曰十月選成熟梔子取子淘淨曬乾至來春<lb/>
三月選沙白地斸畦區深一尺全去舊土却收地上濕<lb/>
潤浮土篩細塡滿畦區下種稠密如種茄法細土薄糝<lb/>
上搭箔棚遮日髙可一尺旱時一二日用水於棚上頻<lb/>
<pb n="KR3d0007_WYG_038-35b"/>
頻澆洒不令土脉堅垎四十餘日芽方出土薅治澆漑<lb/>
至冬月厚用蒿草藏䕶次年三月移開相去一寸一科<lb/>
鋤治澆漑宜頻冬月用土深擁根株其枝梢用草包䕶<lb/>
至次年三四月又移一步半一科栽成行列須園内穿<lb/>
井頻澆冬月用土深擁須北面莢籬障以蔽風寒第四<lb/>
年開花結實十月收摘甑内微蒸過曬乾用梅雨時以<lb/>
沃壤一團插嫩枝其中置鬆畦内常灌糞水候生根移<lb/>
種亦可<lb/>
<pb n="KR3d0007_WYG_038-36a"/>
種樹書曰黄梔子候其大時摘青者曬收至黄熟則消<lb/>
化水矣大朶重臺者梅醬糖蜜製之可作羮果<lb/>
楂<hi>𤣥扈先生曰楂木生閩廣江右山谷間橡栗之屬也其樹易成材亦堅韌若修治令勁挺者中為扛實如</hi>
<hi>橡斗斗無刺為異耳斗中函子或一或二或三四甚似栗而殻甚薄殻中仁皮色如榧瓤肉亦如栗味甚苦而</hi>
<hi>多膏油江右閩廣人多用此油燃燈甚明勝于諸油亦可食  楂在南中為利甚廣乃字書既無此字而偏方</hi>
<hi>雜記亦未之見或直書為茶尤非也獨本草有櫧子云小于橡子味苦澁皮樹如栗或者櫧楂聲近土俗音訛</hi>
<hi>邪其不言子可為油或昔人未食其利如烏臼女貞之類耶不敢傅會姑志之以俟再考</hi>
𤣥扈先生曰種楂法秋間收子時簡取大者掘地作一<lb/>
<pb n="KR3d0007_WYG_038-36b"/>
小窖勿令及泉用沙土和子置窖中至次年春分取出<lb/>
畦種秋分後分栽三年結實<lb/>
又曰作油法每歲于寒露前三日收取楂子則多油遲<lb/>
則油乾收子宜晾之髙處令透風樓上尤佳過半月則<lb/>
罅發取去斗欲急開則攤曬一兩日盡開矣開後取子<lb/>
曬極乾入碓磑中碾細蒸熟榨油如常法<lb/>
又曰楂油能療一切瘡疥塗數次即愈其性寒能退濕<lb/>
熱用造印色生者亦不沁或云以澤首尤勝諸膏油不<lb/>
<pb n="KR3d0007_WYG_038-37a"/>
染衣不膩髮其查可爨用法毎餅作四破先于冷竈中<lb/>
罨架起下用乾柴發火發火後用餅屑漸次撒入則起<lb/>
燄燒熟者可以宿火勝用炭墼<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_038-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農政全書卷三十八<lb/>
</p>
<p>
</p>
  </div>
</body>
</text>
</TEI>
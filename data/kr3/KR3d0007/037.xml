<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>農政全書卷三十七</head> <lb/>
    <p>
<pb n="KR3d0007_WYG_037-1a"/>
欽定四庫全書<lb/>
　農政全書卷三十七<lb/>
　　　　　　　　　　　　明　徐光啓　撰<lb/>
　　種植<lb/>
　　　種法<lb/>
齊民要術曰凡作園籬法於墻基之所方整耕深凡耕<lb/>
作三壟中間相去各二尺秋上酸棗熟時收於壟中穊<lb/>
種之至明年秋生髙三尺許間斷去惡者相去一尺留<lb/>
<pb n="KR3d0007_WYG_037-1b"/>
一根必須稀穊均調行五條直相明當至明年春剥去<lb/>
横枝剥必畱距<hi>若不留距侵皮㾗大逢寒即死此剥樹常法也</hi>剥訖即編為巴<lb/>
籬隨宜夾剥務使舒緩<hi>急則不復得長故也</hi>又至明年春更剥其<lb/>
末又編之髙七尺便足<hi>欲髙作者亦任人意</hi>匪直姦人慙笑而返<lb/>
狐狼亦息望而迴行人見者莫不嗟嘆不覺白日西移<lb/>
遂忘前途尚逺盤桓瞻矚乆而不能去枳棘之籬折柳樊<lb/>
圃斯其義也<hi>種樹書曰棘能辟霜花果以棘園中即茂</hi>其種柳作之者一尺<lb/>
一樹初時斜挿挿時即編其種榆莢者一同酸棗如其<lb/>
<pb n="KR3d0007_WYG_037-2a"/>
栽榆與柳斜直髙與人等然後編之數年長成共相蹙<lb/>
迫交柯錯葉特似房櫳既圖龍蛇之形復寫鳥獸之狀<lb/>
縁勢嶔㟢其貌非一若值巧人甚便採用則無事不成<lb/>
尤宜作杌其盤紆茀鬱其文互起縈布綿綉萬變不窮<lb/>
𤣥扈先生曰凡作園於西北兩邊種竹以禦風則果木<lb/>
畏寒者不至凍損若於園中度地開池以便養魚灌園<lb/>
則所起之土挑向西北二邊築成土阜種竹其上尤善<lb/>
西北既有竹園禦風但竹葉生髙下半仍透風老圃家<lb/>
<pb n="KR3d0007_WYG_037-2b"/>
作稻草苫縳竹上遮滿之若種慈竹則上下皆隱蔽矣<lb/>
凡作園籬諸品　冬青取其榦可作骨取子作藥取其<lb/>
葉冬夏不凋病在二十年後即爛壊或云以猪糞壅之則<lb/>
乆宜試二三八九月移　爵梅取其條葉作刷緑布取<lb/>
其幹可作骨取其逺年者根株盤結可作几杌等器正<lb/>
二月移　五加皮取其榦可作骨取其刺可却姦取其<lb/>
芽可食取其根皮作藥作酒正月挿　金櫻子取其刺<lb/>
可却姦取其花香味可翫取其子可作藥正月挿　梅<lb/>
<pb n="KR3d0007_WYG_037-3a"/>
取其花香味可翫取其榦可作骨取其榦上㣲有刺移<lb/>
種不拘時　枸杞取其芽可食取其子作藥取其根作<lb/>
藥取其幹作骨正八九月挿　飛來子取其花可食種<lb/>
不拘時　椒取其刺可却姦取其榦可作骨取其實可<lb/>
食可作藥取其葉可作味核可作油四月種　茱茰取<lb/>
其榦可作骨取其實可食可作藥　梔子取其幹可作<lb/>
骨取其花香單臺者取其子作藥作染色取其葉不凋<lb/>
　猫奶子取其榦可作骨取其刺可却姦取其葉冬夏<lb/>
<pb n="KR3d0007_WYG_037-3b"/>
不凋取其花香取其嫩葉可食名神仙茶此移種者<lb/>
迎春花取其花早種于籬内　酸棗取其榦可作骨取<lb/>
其枝可却姦取其子可食取其仁藥材移種不拘時<lb/>
木筆取其榦可作骨取其花美分移於籬内　桑取其<lb/>
榦可作骨取其葉可飼蠶取其椹可食可作藥壓條<lb/>
枳取其榦可作骨取其刺可却姦取其枝可葢墻可賣<lb/>
取其子可傅生接博移種　槿取其榦可作骨取其花<lb/>
不拘時挿　野薔薇取其刺可却姦取其花可蒸露可<lb/>
<pb n="KR3d0007_WYG_037-4a"/>
挿可移　榖樹取其榦可作骨取其汁可作膠書金字<lb/>
取其子中藥材取其皮可造紙取其木可種<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>　揀取<lb/>
其榦可作骨且速成　榆取其榦可作骨且速成莢可<lb/>
食　白楊取其榦可作骨速成修取為薪且不若楊柳<lb/>
之多蛀也宜挿　刺杉取其榦可作骨刺可却姦　皁<lb/>
莢榦作骨且速成芽可食有刺可却姦　種山礬不凋<lb/>
花香易成　挿金銀花花香中藥　移椿樹易成芽可<lb/>
食　種枇杷易成冬月開花花藥材榦葉俱青　挿小<lb/>
<pb n="KR3d0007_WYG_037-4b"/>
葉樹易成芽可食　木龍易成葉貼毒瘡不凋<lb/>
齊民要術曰凡移栽一切樹木欲記其隂陽不令轉易<lb/>
<hi>隂陽易位則難生小小栽者不須記也</hi>大樹髠之<hi>不髠風揺則死</hi>小則不髠先為<lb/>
深坑内樹訖以水沃之著土令如薄泥東西南北揺之<lb/>
良乆<hi>揺則泥入根間無不活者不揺虚多死其小樹則不須爾</hi>然後下土堅築<hi>近上二寸</hi>
<hi>不築取其柔潤也</hi>時時灌溉常令潤澤<hi>毎澆水盡即以燥土覆之覆則保澤不覆則乾</hi>
<hi>涸</hi>埋之欲深勿令撓動凡栽樹訖皆不用手捉及六畜<lb/>
觸突<hi>戰國䇿曰夫柳縱横顛倒樹之皆生十人樹之一人揺之則無生矣</hi>凡栽樹正月為<lb/>
<pb n="KR3d0007_WYG_037-5a"/>
上時<hi>諺曰正月可栽樹言得時易生也</hi>二月為中時三月為下時棗雞<lb/>
口槐兔目桑蝦蟇眼榆負瘤散自餘雜木䑕耳䖟趨各<lb/>
其時<hi>此等名目皆是葉生形容之所象似以此時栽種者葉皆即生早栽者葉晩出雖然寜大早為佳不</hi>
<hi>可晩也</hi>樹大率種數既多不可一一備舉凡不見者栽時<lb/>
之法皆求之此條崔實曰正月自朔暨晦可移諸樹竹<lb/>
漆桐梓松栢雜木唯有果實者及望而止過十五日則<lb/>
果少實務本新書曰一切移栽枝記南北根深土逺寛<lb/>
掘土以蓆包包裹不令見日大車上般載以人撁拽緩<lb/>
<pb n="KR3d0007_WYG_037-5b"/>
緩而行車前數百步平治路上車轍務要平坦不令車<lb/>
輪揺擺於處所依法栽培樹樹決活古人有云移樹無<lb/>
時莫令樹知區宜寛深以水攪土成泥仍糝新粟大麥<lb/>
百餘粒即下樹栽樹大者須以木扶架若根不動揺雖<lb/>
丈許之木可活仍須芟去繁枝則不招風務本直言云<lb/>
近聞諸般材木比之往年價直重貴葢因不種不栽一<lb/>
年少如一年可為深惜古人云木奴千無凶年木奴者<lb/>
一切樹木皆是也自生自長不費衣食不憂水旱其果<lb/>
<pb n="KR3d0007_WYG_037-6a"/>
木材植等物可以自用有餘又可以易換諸物若能多<lb/>
廣栽種不惟無凶年之患抑亦有乆逺之利焉種樹書<lb/>
曰凡移樹不要傷根鬚須濶不可去土恐傷根<hi>𤣥扈先生曰土</hi>
<hi>封縱小無絶根鬚其法宜先寛掘土封漸用竹木剔去旁土勿傷細根約量人力可致者以繩束之新坑務搯</hi>
<hi>令濶大令根鬚條直不可卷曲</hi>移樹者以小牌記取南枝不若先鑿窟<lb/>
沃水攪泥方栽築令實不可踏仍多以木扶之恐風揺<lb/>
動其顛則根揺雖尺許之木亦不活根不揺雖大可活<lb/>
更莖上無使枝葉繁則不招風又曰移樹木用榖調泥<lb/>
<pb n="KR3d0007_WYG_037-6b"/>
漿水于根下沃之無不活者又曰凡栽植忌西風又曰<lb/>
凡植果木先于霜降後鋤掘轉成圓垜以草索盤定泥<lb/>
土復以鬆土填滿四遭用肥土澆實次年正二月移至<lb/>
今種處宜寛作區安頓端正然後下土半區將木棒斜<lb/>
築根垜底下須實上以鬆土加之髙于地面二三寸度<lb/>
其淺深得所不可培壅太髙但不露大根為限若本身<lb/>
髙者必用椿木扶縛庶免風雨揺動灌以肥水天晴毎<lb/>
朝水澆半月根實生意動則已大樹秃稍小不必秃若<lb/>
<pb n="KR3d0007_WYG_037-7a"/>
路逺未能便種必須遮蔽日色垜碎日炙則難活矣凡<lb/>
移果樹宜寛深開掘先入糞和泥乾次日用土葢根無<lb/>
宿土者深栽泥中輕輕提起樹根使與地平則其根舒<lb/>
暢易活必三四日後方可用水澆灌勿令揺動柳宗元<lb/>
作郭橐駞傳曰駞所種樹或移徙無不活且碩茂蚤實<lb/>
以蕃他植者雖窺伺傚慕莫能如也有問之對曰槖駞<lb/>
非能使木夀且孳也以能順木之天以致其性焉爾凡<lb/>
植木之性其本欲舒其培欲平其土欲故其築欲宻既<lb/>
<pb n="KR3d0007_WYG_037-7b"/>
然已勿動勿慮去不復顧其蒔也若子其置也若棄則<lb/>
其天者全而其性得矣故吾不害其長而已非有能碩<lb/>
而茂之也不抑耗其實而已非有能蚤而蕃之也他植<lb/>
者則不然根拳而土易其培之也若不過焉則不及茍<lb/>
有能反是者則又愛之太恩憂之太勤旦視而暮撫已<lb/>
去而復顧甚者爪其膚以驗其生枯揺其本以觀其疎<lb/>
宻而木之性日以離矣雖曰愛之其實害之雖曰憂之<lb/>
其實讎之故不我若也<lb/>
<pb n="KR3d0007_WYG_037-8a"/>
𤣥扈先生曰凡諸木俱宜在下弦後上弦前移種地氣<lb/>
隨月而盛觀諸潮汐此理易晰矣方氣盛時生氣全在<lb/>
枝葉故移則傷其性接則失其氣伐用則潤氣滿中乆<lb/>
而生蠧也<lb/>
分栽者于樹木根傍生小株毎株就本根連處截㫁未<lb/>
可便移須待次年方可移植别處或叢生亦必按時月<lb/>
分植則易活也<lb/>
壓條者身截半斷屈倒于地熟土兠一區可深五指餘<lb/>
<pb n="KR3d0007_WYG_037-8b"/>
卧條于内用木鈎子攀拗在地以燥土壅近身半段露<lb/>
稍頭半段勿壅以肥水灌區中至梅雨時枝葉仍茂根<lb/>
必生矣次年此日初葉將萌方斷連處是年霜降後移<lb/>
栽尤妙<lb/>
凡扦挿花木先于肥地熟斸細土成畦用水滲定正二<lb/>
月間樹芽將動時揀肥旺發條斷長尺餘毎條上下削<lb/>
成馬耳狀以小杖刺土深約與樹條過半然後以條挿<lb/>
入土壅入毎穴相去尺許常澆令潤搭棚蔽日至冬換<lb/>
<pb n="KR3d0007_WYG_037-9a"/>
作煖䕃次年去之候長髙移栽初欲扦挿天隂方可用<lb/>
手過雨十分無雨難有分數矣大凡草木有餘者皆可<lb/>
採條種㝷枝條嫩直者刀削去皮二寸許以蜜固底次<lb/>
用生山藥搗碎塗蜜上將細軟黄泥裹外埋隂處自然<lb/>
生根<lb/>
春花以半開者摘下即挿之蘿蔔上實土花盆内種之<lb/>
灌溉以時花過則根生矣不傷生意又可得種亦竒法<lb/>
也立夏日取交春一個時辰内扦挿各色樹木入地四<lb/>
<pb n="KR3d0007_WYG_037-9b"/>
五寸無不活者當年即便生結又云于正二月上旬取<lb/>
樹木嫩枝扦挿勝于種核五年方大挿扦全活則二年<lb/>
已生矣食經曰種名果法三月上旬斫好直枝如大母<lb/>
指長五尺内著芋魁種之無芋大蕪菁根亦可用<lb/>
務本新書曰凡桑果以接博為妙一年後便可獲利昔<lb/>
人以之譬螟子者取其速肖之義也凡接枝條必擇其<lb/>
美<hi>宜用宿條向陽者庶氣壯而茂嫩條隂弱而難成</hi>根株各從其類<hi>然荆桑亦可接魯桑</hi>
<hi>梅可接杏桃可接李</hi>接工必有用其細齒截鋸一連厚脊利刃小<lb/>
<pb n="KR3d0007_WYG_037-10a"/>
刀一把要當心手凝穩又必趂時<hi>以春分前後十日為宜或取其條襯青為</hi>
<hi>期然必待時暄可接葢欲藉陽和之氣也</hi>一經接博二氣交通以惡為美以<lb/>
彼易此其利有不可勝言者矣接博其法有六一曰身<lb/>
接<hi>先用細鋸截去元樹枝莖作盤砧髙可及肩以利刃小刀際其盤之兩旁微啟小罅深可寸半先用竹籖</hi>
<hi>之測其深淺却以所接條約五寸長一頭削作小箆子先噙口中假津液以助其氣却内之罅中皮肉相對挿</hi>
<hi>之訖用皮樹封繋寛𦂳得所用牛糞和泥斟酌封裹之勿令透風外仍上畱二眼以泄其氣𤣥扈先生曰開砧</hi>
<hi>宜用老鴉嘴為妙髙如馬低如瓦</hi>二曰根接<hi>先截斷元樹身去地五寸許以所接條削箆挿之一</hi>
<hi>如身接法就以土培封之以棘之圍䕶之</hi>三曰叉接<hi>用小利刃刀子於元樹身八字斜剉之以小竹</hi>
<pb n="KR3d0007_WYG_037-10b"/>
<hi>籖測其淺深以所接枝條皮肉相向挿之封固如前法候接枝發茂以斬去其元樹枝莖使之莖茂耳</hi>四<lb/>
曰枝接<hi>如皮接之法而差近之耳</hi>五曰靨接<hi>小樹為宜先於元樹横枝上截了留一尺許於</hi>
<hi>所取接條樹上眼外方半寸刀尖刻斷皮肉至骨併帶凝掲皮肉一方片須帶芽心納于口噙少時取出印濕</hi>
<hi>㾗於横枝上以刀尖依㾗刻斷元樹靨處大小如之以接按之上下兩頭以桑皮封繋𦂳慢得所仍用牛糞泥</hi>
<hi>塗䕶之隨樹大小酌量多少接之</hi>六曰搭接<hi>將已種出芽條去地三寸許上削作馬耳將所接條</hi>
<hi>併削馬耳相搭接之封繫如前法糞壅</hi>農桑輯要曰正月取樹本大如斧<lb/>
柯及臂者皆堪接謂之樹砧砧若稍大即去地一尺截<lb/>
之若去地近截之則地力大壯矣若夫所接之木稍小<lb/>
<pb n="KR3d0007_WYG_037-11a"/>
即去地七八寸截之若砧小而髙截則地氣難應須以<lb/>
細齒鋸截鋸齒麄即損其砧皮取快刀子於砧縁相對<lb/>
側劈開令深一寸毎砧對接兩枝候俱活即待葉生去<lb/>
一枝弱者所接樹選其向陽細嫩枝如筯麄者長四寸<lb/>
許隂枝即少實其枝須兩節兼須是二年枝方可接接<lb/>
時㣲批一頭入砧處挿入砧縁劈處令入五分其入須<lb/>
兩邊批所接枝皮處挿了令與砧皮齊切令寛急得所<lb/>
寛即陽氣不應急則力大夾煞全在細意酌度挿枝了<lb/>
<pb n="KR3d0007_WYG_037-11b"/>
别取本色樹皮一片長尺餘濶二三分纒所接樹枝并<lb/>
砧縁瘡口恐雨水入纒訖即以黄泥泥之其砧面并枝<lb/>
頭並以黄泥泥之對挿一邊皆同此法泥訖仍以紙裹<lb/>
頭麻繩縳之恐泥落故也砧上有葉生即旋去之乃以<lb/>
大糞擁其砧根外以刺棘遮䕶勿使有物動撥其枝春<lb/>
雨得所尤易活其實内子相類者林檎梨向木𤓰砧上<lb/>
栗子向櫟砧上皆活葢是類也張約齋種花法注云春<lb/>
分和氣盡接不得夏至陽氣盛種不得<hi>𤣥扈先生曰春接樹必待貼頭</hi>
<pb n="KR3d0007_WYG_037-12a"/>
<hi>回青無有不活大都在春分前後亦有宜待榖雨者何云春分不接也種則立夏後便不宜矣</hi>立春正<lb/>
月中旬宜接櫻桃木樨徘徊黄薔薇正月下旬宜接桃<lb/>
梅杏李半支紅臘梅梨棗栗柿楊梅紫薔薇<hi>浙人亦云然宜試之</hi>
<hi>恐彼中稍暖故得早耳</hi>二月上旬可接紫笑綿橙匾橘已上種接<lb/>
莖於十二月間沃以糞壤兩至春時花果自然結實立<lb/>
秋後可接林檎川海棠黄海棠寒球轉身紅視家棠梨<lb/>
葉海棠南海棠以上接法並要時將頭與木身皮對皮<lb/>
骨對骨用麻皮𦂳𦂳纒上用箬葉寛覆之如萌出相長<lb/>
<pb n="KR3d0007_WYG_037-12b"/>
即撒去箬葉無有不盛也但取實内核相似葉相同者<lb/>
皆可接換下向根貼謂之樹貼如桃貼接杏接梅櫟貼<lb/>
接栗葢此類也枳接柑橘亦宜本色接換本色美者最<lb/>
妙若貼大宜髙截貼小宜近地截截訖用利刀銛貼上<lb/>
齒㾗㝷樹本佳者取到接頭須經二年肥盛嫩枝如筯<lb/>
大者斷長三四寸以上根頭一寸半用薄刀子刻下中<lb/>
半刻成判官頭様削其骨成馬耳狀又將馬耳尖頭薄<lb/>
骨翻轉割去半分將接頭口内噙養温暖以借生氣然<lb/>
<pb n="KR3d0007_WYG_037-13a"/>
後將刀于貼盤左右皮内膜外批豁兩道或三道納所<lb/>
噙接頭于渠子内極要快摙𦂳宻須使老樹肌肉與接<lb/>
頭肌肉相對著或二或三皆了用竹籜攔寸許劈開雙<lb/>
指齊貼面于接頭外面所批㾗處包裹定麻皮復用竹<lb/>
籜包其貼頂縳定次用爛泥封其纒處舊麻縳著上用<lb/>
寛兠盛土培養接頭勿令透風見日土乾則洒之所包<lb/>
土上條芽長出非接頭上者悉令去之以防分力培土<lb/>
上露接頭一二眼通活氣上用竹籜蔽之以防日雨種<lb/>
<pb n="KR3d0007_WYG_037-13b"/>
樹書曰凡接花木雖已接活内有脂力未全包生接頭<lb/>
處切要愛䕶如梅雨浸其皮必不活又曰凡接矮果及<lb/>
花用好黄泥晒乾篩過以小便浸之又晒乾篩過再浸<lb/>
之凡十餘度以泥封樹皮用竹筒破兩半封裹之則根<lb/>
立生次年斷其皮截根栽之又曰接樹須取向南隔年<lb/>
者接之則著子多經數次接者核小但核不可種耳不<lb/>
可接者乃用過貼先移葉相似之小樹于其畔可以枝<lb/>
相交合處以刀各削其半對合著竹籜包裹麻皮纒固<lb/>
<pb n="KR3d0007_WYG_037-14a"/>
泥封之大樹所合枝傍截半段小樹所合枝去稍弱不<lb/>
必半段欲花果兩般合色則勿去其稍來年春始截斷<lb/>
復待長定然後移栽貼綉毬花先取八仙花栽培于瓦<lb/>
盆中次年春連盆移就綉毬花畔將八仙花梗離根七<lb/>
八寸許刮去半邊皮約二三寸又將綉毬花嫩枝亦刮<lb/>
去皮半邊彼此挨合一處用麻繩縳頻用水澆至十月<lb/>
候皮生合為一處截斷綉毬本身入土栽培自然暢茂<lb/>
周歳斷者尤妙貼玉蘭花先以木筆同上法為之<lb/>
<pb n="KR3d0007_WYG_037-14b"/>
𤣥扈先生曰接樹有三訣第一襯青第二就節第三對<lb/>
縫依此三法萬不失一<lb/>
便民圖曰修葺法正月間削去低枝小亂者勿令分樹<lb/>
氣力則結子自肥大又曰凡樹脚下常令耘草清淨草<lb/>
多則引蟲蠧亦能偷力乏樹弗使下有坑坎雨後水清<lb/>
根朽葉黄宜令平滿髙如地面三五寸<lb/>
𤣥扈先生曰凡果木皆須剪去繁枝使力不分不信時<lb/>
試看開花結果之際凡無花無果細枝後來亦須發葉<lb/>
<pb n="KR3d0007_WYG_037-15a"/>
豈不减力若預先芟去則力聚於花果矣又凡果俱三<lb/>
年老枝上所生則大而甘又曰凡樹欲取材如椐榆杉<lb/>
栢之類可令挺枝無旁枝其他取花葉芽實者皆令枝<lb/>
旁生剥削令至六七尺其下可通人行可也如此便于<lb/>
採掇凡本樹未發芽前半月以上俱可修理<lb/>
種樹書曰澆灌法凡木早晩以水沃其上以唧筒唧水<lb/>
其上必須用停乆冷糞正宜臘月亦必和水三之一草<lb/>
之類宜四季用肥如正月則用五分糞五分水二月三<lb/>
<pb n="KR3d0007_WYG_037-15b"/>
分糞七分水三四月二分糞八分水五六七八月十一<lb/>
二月八分糞二分水臘月純糞不妨遇天旱只宜白水<lb/>
澆或加一分糞二月或用澆肥多有所忌假如二月樹<lb/>
上已發嫩條必生新根澆肥則根桔而死如萌未發者<lb/>
不妨三月亦然又有一等不怕肥者如石榴茉莉之屬<lb/>
雖多肥不妨五月夏至梅雨時澆肥根必腐爛八月亦<lb/>
不可澆肥白露雨至必生細根肥之則死六七月花木<lb/>
發生已定者皆可輕輕用肥謹依月令等級澆之及小<lb/>
<pb n="KR3d0007_WYG_037-16a"/>
春時便能發旺如柑橘之類則不可但用肥則皮被破<lb/>
脂流冬必死矣<hi>𤣥扈先生曰蘇人種柑橘用肥培壅</hi>一切樹木俱宜十一<lb/>
二月正月餘皆不可合用灰糞和土或麻餅屑和土壅<lb/>
根髙三五寸澆水實定不可太過<lb/>
收種下種法凡收子核必擇其美者作種必待果實熟<lb/>
甚擘取于墻下向陽煖處深寛為坑以牛馬糞和土以<lb/>
半于坑底鋪平取核尖頭向上排定復以糞土覆之令<lb/>
厚尺餘至春生芽萬不失一忌水浸風吹皆令仁腐一<lb/>
<pb n="KR3d0007_WYG_037-16b"/>
切草木種子俱瓢盛懸掛為佳凡取種子必充實老黒<lb/>
者晒乾以瓶收貯髙懸弗近地氣恐生白摸則無用隔<lb/>
年亦不生及時秧子勿使遲誤亦不宜太早地不厭髙<lb/>
土肥為上鋤不厭數土鬆彌良各要按時及節臨下子<lb/>
時必日中晒曝擇淨然合浸者浸之不浸便用撒入土<lb/>
内子細者撒在土面下子訖即以糞沃其上成行與打<lb/>
潭種者亦然下子者必要晴雨則不茁三五日後又嬰<lb/>
雨旱則不生須頻澆水<lb/>
<pb n="KR3d0007_WYG_037-17a"/>
種樹書曰凡果須候肉爛和核種之否則不類其種<lb/>
便民圖曰採果實法凡果實初熟時以兩手採摘則年<lb/>
年結實果子熟時須一頓摘其美者遲㽞之雖待熟亦<lb/>
不美勿先摘動被人盗吃飛禽就来窺食切宜謹之<lb/>
遯齋閒覽曰用人髮掛枝上則飛鳥不敢近<lb/>
種樹書曰凡果實未全熟時摘若熟了即抽過筋脉來<lb/>
歳必不盛<hi>𤣥扈先生曰宜少留以養其力有過不採者甚壊樹</hi>果實異常者根下<lb/>
必有毒蛇切不可食<lb/>
<pb n="KR3d0007_WYG_037-17b"/>
文子曰冬氷可折夏木可結時難得而易失木方盛雖<lb/>
日採之而復生秋風下霜一夕而零故採摘不可不慎<lb/>
也<lb/>
𤣥扈先生曰凡鳥來食果或張網罩樹多損樹枝或持<lb/>
竿鼓柝甚費力須用弩射取一二置竿首倚竿于樹其<lb/>
鳥悉不來<lb/>
便民圖曰治蠧蟲法正月間削杉木作釘塞其穴則蟲<lb/>
立死正月一日五更把火遍照一切果樹下則無蟲災<lb/>
<pb n="KR3d0007_WYG_037-18a"/>
或清明日亦可農桑輯要曰木有蠧蟲以<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>花納孔中<lb/>
或納百部葉蟲立死種樹書曰果樹生小青蟲虰蜻肹<lb/>
掛樹自無<lb/>
𤣥扈先生曰凡治樹中蠧蟲以硫黄研極細末和河泥<lb/>
少許令稠遍塞蠧孔中其孔多而細即遍塗其枝榦蟲<lb/>
即盡死矣又法用鐡線作鈎取之又用硫黄雄黄作烟<lb/>
塞之即死或用桐油紙油燃塞之亦騐如生毛蟲以魚<lb/>
腥水潑根或埋蠶蛾于地下<lb/>
<pb n="KR3d0007_WYG_037-18b"/>
便民圖曰凡果樹茂而不結實者於元日五更以斧斑<lb/>
駁雜砧則子繁而不落謂之嫁果十二月晦日夜同若<lb/>
嫁李樹以石頭安樹了中又曰正月間根芽未生於根<lb/>
旁寛深掘開㝷攢心釘地根鑿去謂之騸樹留四邊亂<lb/>
根勿動仍用土覆葢築實則結子肥大勝挿接者農桑<lb/>
輯要曰凡木皆有雌雄而雄者多不結實可鑿木作方<lb/>
寸大以雌木填之乃實以銀杏雄樹試之便驗社日以<lb/>
杵舂百果樹下則結實牢不實者亦宜用此法種樹書<lb/>
<pb n="KR3d0007_WYG_037-19a"/>
曰鑿果樹納少鍾乳粉則子多且美又樹老以鍾乳末<lb/>
和泥於根上掲去皮抹之復茂<lb/>
𤣥扈先生曰雄木無用而衆雌之中間有一二雄者更<lb/>
妙諺云羣雌間一雄結實飽蓬蓬<lb/>
崔氏曰衛果法正月盡二月可剥樹枝二月盡三月可<lb/>
掩樹枝<hi>埋樹枝土中令生二歳以上可移種矣</hi>凡五果花盛時遭霜則無<lb/>
子常預於園中往往貯惡草糞天雨新晴北風寒切是<lb/>
夜必霜此時放火作煴少得烟氣則免於霜矣種樹書<lb/>
<pb n="KR3d0007_WYG_037-19b"/>
曰草木羊食者不長凡花最忌麝香𤓰尤忌之賸栽蒜<lb/>
薤之類則不損又法於上風頭以艾和雄黄末焚即如<lb/>
初種樹書曰木自南而北多枯寒而不枯只於臘月去<lb/>
根旁土麥穰厚覆之燃火深培如故則不過一二年皆<lb/>
結實若歳用此法則南北不殊猶人炷艾耳<lb/>
齊民要術曰凡伐木四月七月則不蟲而堅韌榆莢下<lb/>
桑椹落亦其時也然則凡木有子實者候其子實將熟<lb/>
皆其時也<hi>非時者蟲蛀且脆也</hi>凡非時之木水漚一月或火煏取<lb/>
<pb n="KR3d0007_WYG_037-20a"/>
乾蟲則不生<hi>水浸之木皆亦柔韌</hi>周官曰仲冬斬陽木仲夏斬隂<lb/>
木<hi>鄭司農云陽木春夏生者隂木秋冬生者松柘之屬鄭𤣥曰陽木生山南者隂木生山北者冬則斬陽夏</hi>
<hi>則斬隂調堅也今案北之性不生蟲蠧四時皆得無所選焉山中雜木自非七月四月兩時殺者率多生蟲無</hi>
<hi>山南山北之異鄭君之説又無取則周官伐木葢以順天道調隂陽未必為堅韌之異蟲蟲者也</hi>禮記<lb/>
月令孟春之月禁止伐木孟夏之月無伐大樹<hi>逆時氣也</hi>季<lb/>
夏之月樹木方盛乃命虞人入山行木為斬伐季秋之<lb/>
月草木黄落乃伐薪為炭仲冬之月日短至則伐木取<lb/>
竹箭淮南子曰草木未落斧斤不入山林<hi>九月草木解也</hi>崔實<lb/>
<pb n="KR3d0007_WYG_037-20b"/>
曰自正月以終季夏不可伐木必生蠧蟲或曰以上旬<lb/>
伐之雖春夏不蠧猶有剖析間解之言又犯時令非急<lb/>
不伐十一月伐竹木十二月斬竹伐木不蛀斫松在下<lb/>
弦後上弦前永無白蟻他樹亦同<lb/>
　<lb/>
　<lb/>
　<lb/>
　農政全書卷三十七<lb/>
</p>
<p>
</p>
  </div>
</body>
</text>
</TEI>
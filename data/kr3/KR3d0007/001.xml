<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>農政全書卷一</head> <lb/>
    <p>
<pb n="KR3d0007_WYG_001-1a"/>
欽定四庫全書<lb/>
　農政全書卷一<lb/>
　　　　　　　　　　　　明　徐光啟　撰<lb/>
　　農本<lb/>
　　　經史典故<lb/>
神農氏曰炎帝以火名官斵木為耜揉木為耒耒耨之<lb/>
用以教萬人始敎耕故號神農氏白虎通云古之人民<lb/>
皆食禽獸肉至扵神農用天之時分地之利制耒耜教<lb/>
<pb n="KR3d0007_WYG_001-1b"/>
民農作神而化之使民宜之故謂之神農典語云神農<lb/>
嘗草别榖烝民粒食後世至今賴之農丈人一星在斗<lb/>
西南老農主稼穡也其占與糠畧同與箕宿邊杵星相<lb/>
近葢人事作乎下天象應乎上農星其殆始扵此也后<lb/>
稷名曰棄棄為兒時如巨人之志其遊戲好種植麻麥<lb/>
及為成人遂好耕農相地之宜宜榖者稼穡之民皆法<lb/>
之帝堯聞之舉為農師帝舜曰棄黎民阻饑汝后稷播<lb/>
時百榖詩曰思文后稷克配彼天立我烝民莫匪爾極<lb/>
<pb n="KR3d0007_WYG_001-2a"/>
帝命率育奄有下國俾民稼穡豳風七月之詩陳王業<lb/>
之艱難盖周家以農事開國實祖扵后稷所謂配天社<lb/>
而祭者皆後世仰其功徳尊之之禮實萬世不廢之典<lb/>
也<lb/>
嘗聞古之耕者用耒耜以二耜為耦而耕皆人力也至<lb/>
春秋之間始有牛耕用犂山海經曰后稷之孫叔均始<lb/>
作牛耕是也嘗考之牛之有星在二十八宿丑位其來<lb/>
著矣謂牛生扵丑宜以是月至祭牛宿及令各加蔬豆<lb/>
<pb n="KR3d0007_WYG_001-2b"/>
養牛以備春耕<lb/>
漢食貨志后稷始甽田以二耜為耦<lb/>
藝文志農九家百四十一篇農家者流蓋出農稷之官<lb/>
播百榖勸耕桑以足衣食<lb/>
書洪範八政一曰食二曰貨<hi>𤣥扈先生曰生之者衆食之者寡此言食也為之者</hi>
<hi>疾用之者舒此言貨也</hi>
周公曰嗚呼君子所其無逸先知稼穡之艱難乃逸則<lb/>
知小人之依<lb/>
<pb n="KR3d0007_WYG_001-3a"/>
禮王制國無九年之蓄曰不足無六年之蓄曰急無三<lb/>
年之蓄曰國非其國也三年耕必有一年之食九年耕<lb/>
必有三年之食以三十年之通雖有凶旱水溢民無菜<lb/>
色<lb/>
孝經庶人章用天之道<hi>春則耕種夏則芸苗秋則穫刈冬則入廩</hi>分地之利<lb/>
<hi>分别五土之高下隨所宜而播種之</hi>謹身節用<hi>身恭謹則逺恥辱用節省則免饑寒</hi>以養父<lb/>
母此庻人之孝也<lb/>
周制種榖必雜五種以備災害<hi>種即五榖謂黍稷麻麥豆也</hi>還廬樹<lb/>
<pb n="KR3d0007_WYG_001-3b"/>
桑菜茹有畦𤓰匏果蓏殖扵疆場鷄豚狗彘毋失其時<lb/>
女脩蠶織則五十可以衣帛七十可以食肉入者必持<lb/>
薪樵輕重相分班白不提挈冬民既入婦人同巷相従<lb/>
夜績女工一月得四十五日<hi>服䖍曰一月之中又得夜半為十五日凡四十五日</hi>
必相従者所以省費燎火同巧拙而合習俗也<lb/>
管子民無所㳺食必農民事農則田墾田墾則粟多粟<lb/>
多則國富<hi>𤣥扈先生曰有所㳺食必不農今世是也</hi>
管仲相齊與俗同好惡其稱曰倉廩實而知禮節衣食<lb/>
<pb n="KR3d0007_WYG_001-4a"/>
足而知榮辱<lb/>
莊子長梧封人曰昔予為禾稼而鹵莽種之其實亦鹵<lb/>
莽而報予芸而滅裂之其實亦滅裂而報子來年深其<lb/>
耕而熟耨之其禾繁以滋予終年厭飱<lb/>
李悝為魏文侯作盡地力之教以為地方百里提封九<lb/>
萬頃除山澤邑居叄分去一為田六百萬畮治田勤謹<lb/>
則畮益三升<hi>臣瓚曰當言三斗謂治田勤則畮加三斗也</hi>不勤則損亦如之<lb/>
地方百里之增減輒為粟百八十萬石矣又曰糴甚貴<lb/>
<pb n="KR3d0007_WYG_001-4b"/>
傷民甚賤傷農民傷則離散農傷則國貧故甚貴與甚<lb/>
賤其傷一也<lb/>
汜勝之書湯有旱災伊尹作為區田敎民糞種負水澆<lb/>
稼<hi>汜扶嚴反水名又姓出燉煌濟北二望本姓凡氏避地於汜水因改焉</hi>
史記太史公曰居之一嵗種之以榖十歲樹之以木百<lb/>
嵗來之以徳徳者人物之謂也今有無秩禄之奉爵邑<lb/>
之入而樂與之比者命曰素封故曰陸地牧馬二百蹄<lb/>
<hi>漢書音義曰五十疋</hi>牛蹄角千<hi>漢書音義曰百六十七頭也馬貴而牛賤以比為率</hi>千足羊<lb/>
<pb n="KR3d0007_WYG_001-5a"/>
澤中千足彘<hi>韋昭曰二百五十頭</hi>水居千石魚陂<hi>徐廣曰魚以斤兩為計也</hi>山<lb/>
居千章之材安邑千樹棗燕秦千樹栗蜀漢江陵千樹<lb/>
橘淮北常山已南河濟之間千樹荻陳夏千畝漆齊魯<lb/>
千畝桑麻渭川千畝竹及名國萬家之城帶郭千畆畆<lb/>
鍾之田<hi>徐廣曰六斛四斗也</hi>若千畆巵茜<hi>徐廣曰巵音支鮮支也茜音債一名紅藍其花</hi>
<hi>染繒赤黄也</hi>千畦薑韭<hi>徐廣曰千畦二十五畆駟案韋昭曰畦猶隴也</hi>此其人皆與<lb/>
千户侯等<lb/>
漢文帝時賈誼說上曰漢之為漢幾四十年矣公私之<lb/>
<pb n="KR3d0007_WYG_001-5b"/>
積猶可哀痛即不幸有方二三千里之旱國胡以相恤<lb/>
卒然邊境有急數十百萬之衆國胡以餽之夫積貯者<lb/>
天下之大命也茍粟多而財有餘何為而不成以攻則<lb/>
取以守則固以戰則勝懷敵附逺何招而不至今敺民<lb/>
而歸之農使天下各食其力末技游食之人轉而縁南<lb/>
畆則蓄積足而人樂其所矣<lb/>
張堪拜漁陽大守開稻田八千餘頃勸民耕種以致殷<lb/>
富百姓歌曰桑無附枝麥穂兩岐張君為政樂不可支<lb/>
<pb n="KR3d0007_WYG_001-6a"/>
王符曰一夫不耕天下受其飢一婦不織天下受其寒<lb/>
今舉俗舍本農趨商賈是則一夫耕百人食之一婦桑<lb/>
百人衣之以一奉百孰能供之<lb/>
劉陶曰民可百年無貨不可一朝有饑故食為至急也<lb/>
仇覽為蒲亭長勸人生業為制科令至扵果菜為限雞<lb/>
豚有數農事既畢乃令子弟羣居就學其剽輕㳺恣者<lb/>
皆役以田桑嚴設科罰躬助䘮事振恤窮寡期年稱大<lb/>
化<lb/>
<pb n="KR3d0007_WYG_001-6b"/>
唐張全義為河南尹經黄巢之亂繼以秦宗權孫儒殘<lb/>
暴居民不滿百户四境俱無耕者全義招懷流散勸之<lb/>
樹藝數年之後都城坊曲漸復舊制諸縣户口率皆歸<lb/>
復桑麻蔚然野無曠土全義出見田疇美者輒下馬與<lb/>
僚佐共觀之召田主勞以酒食有蠶麥善收者或親至<lb/>
其家悉呼出老幼賜以茶綵衣物民間言張公不喜聲<lb/>
伎見之未嘗笑獨見佳麥良繭則笑耳有田荒穢者則<lb/>
集衆杖之或訴以乏人牛乃召其鄰里責之曰彼誠乏<lb/>
<pb n="KR3d0007_WYG_001-7a"/>
人牛何不助之衆皆謝乃釋之由是鄰里有無相助故<lb/>
比户皆有蓄積凶年不饑遂成富庶焉<lb/>
李襲譽嘗謂子孫曰吾負京有田十頃能耕之足以食<lb/>
河内千樹桑事之可以衣能勤此無資扵人矣<lb/>
　　　諸家雜論上<lb/>
管子夫管仲之匡天下也其施七尺瀆田悉徙五種<lb/>
無不宜其立後而手實其木宜蚖菕與杜松其草宜楚<lb/>
棘見是土也命之曰五施五七三十五尺而至於泉呼<lb/>
<pb n="KR3d0007_WYG_001-7b"/>
音中角　赤壚歴强肥五種無不宜其麻白其布黄其<lb/>
草宜白茅與雚其木宜赤裳見是土也命之曰四施四<lb/>
七二十八尺而至扵泉呼音中商其水白而甘其民夀<lb/>
　黄堂無宜也唯宜黍秫也宜縣澤行廧<hi>墻同</hi>落地潤數<lb/>
毁難以立邑置廧其草宜黍秫與茅其木宜櫄櫌桑見<lb/>
是土也命之曰三施三七二十一尺而至扵泉呼音中<lb/>
宫其泉黄而糗流徙　斥埴宜大菽與麥其草宜萯雚<lb/>
其木宜杞見是土也命之曰再施二七十四尺而至扵<lb/>
<pb n="KR3d0007_WYG_001-8a"/>
泉呼音中羽其泉鹹水流徙　黑埴宜稻麥其草宜苹<lb/>
蓨其木宜白棠見是土也命之曰一施七尺而至於泉<lb/>
呼音中徴其水黑而苦凡聴徴如負猪豕覺而駭凡聴<lb/>
羽如鳴馬在野<hi>一作鳴鳥在樹</hi>凡聴宫如牛鳴窌中凡聴商如<lb/>
離羣羊凡聴角如雉登木以鳴音疾以清凡將起五音<lb/>
凡首先主一而三之四開以合九九以是生黄鍾小素<lb/>
之首以成宫三分而益之以一為百有八為徴不無有<lb/>
三分而去其乗適足以是生商有分而復於其所以是<lb/>
<pb n="KR3d0007_WYG_001-8b"/>
成羽有三分而去其乘適足以是生角　墳延者六施<lb/>
六七四十二尺而至扵泉陜之芳七施七七四十九尺<lb/>
而至扵泉祀陜八施八七五十六尺而至扵泉杜陵九<lb/>
施七九六十三尺而至扵泉延陵十施七十尺而至扵<lb/>
泉環陵十一施七十七尺而至扵泉蔓山十二施八十<lb/>
四尺而至扵泉付山十三施九十一尺而至於泉付山<lb/>
白徒十四施九十八尺而至扵泉中陵十五施百五尺<lb/>
而至扵泉青山十六施百一十二尺而至扵泉青龍之<lb/>
<pb n="KR3d0007_WYG_001-9a"/>
所居庚泥不可得泉赤壤<graphic n="KR2893" url="https://raw.githubusercontent.com/kanripo/KR-Gaiji/master/images/KR2893.png" mimeType="image/png"/>山十七施百一十九尺而<lb/>
至扵泉其下青商不可得泉<graphic n="KR3381" url="https://raw.githubusercontent.com/kanripo/KR-Gaiji/master/images/KR3381.png" mimeType="image/png"/>山白壤十八施百二十<lb/>
六尺而至扵泉其下駢石不可得泉徒山十九施百三<lb/>
十三尺而至扵泉其下有灰壤不可得泉高陵土山二<lb/>
十施百四十尺而至扵泉　山之上命之曰縣泉其地<lb/>
不乾其草如茅與走其木乃樠鑿之二尺乃至扵泉山<lb/>
之上命曰復吕其草魚腸與蕕其木乃柳鑿之三尺而<lb/>
至扵泉山之上命曰泉英其草蘄白昌其木乃楊鑿之<lb/>
<pb n="KR3d0007_WYG_001-9b"/>
五尺而至扵泉山之材其草兢與薔其木乃格鑿之二<lb/>
七十四尺而至扵泉山之側其草葍與蔞其木乃品榆<lb/>
鑿之三七二十一尺而至扵泉　凡草土之道各有榖<lb/>
造或高或下各有草木葉下扵<graphic n="KR2175" url="https://raw.githubusercontent.com/kanripo/KR-Gaiji/master/images/KR2175.png" mimeType="image/png"/>
                    <graphic n="KR2175" url="https://raw.githubusercontent.com/kanripo/KR-Gaiji/master/images/KR2175.png" mimeType="image/png"/>下扵莧莧下扵蒲<lb/>
蒲下扵葦葦下扵雚雚下扵蔞蔞下扵茾茾下扵蕭蕭<lb/>
下扵薜薜下扵萑萑下扵茅凡彼草物有十二衰各有<lb/>
所歸　九州之土為九十物每州有常而物有次　羣<lb/>
土之長是為五粟五粟之物或赤或青或黑或黄或白<lb/>
<pb n="KR3d0007_WYG_001-10a"/>
五粟五章五粟之狀淖而不肕剛而不觳不濘車輪不<lb/>
汙手足其種大重細重白莖白秀無不宜也五粟之土<lb/>
若在陵在山在隫在衍其隂其陽盡宜桐柞莫不秀長<lb/>
其榆其柳其檿其桑其柘其櫟其槐其楊羣木蕃滋數<lb/>
大條直以長其澤則多魚牧則宜牛羊其地其樊俱宜<lb/>
竹箭藻黽楢檀五臭生之薜荔白芷蘪蕪椒連五臭所<lb/>
校寡疾難老士女皆好其民工巧其泉黄白其人夷姤<lb/>
五粟之土乾而不格湛而不澤無高下葆澤以處是謂<lb/>
<pb n="KR3d0007_WYG_001-10b"/>
粟土粟土之次曰五沃五沃之物或赤或青或黄或白<lb/>
或黑五沃之物各有異則五沃之狀剽怸槖土蟲易全<lb/>
處怸剽不白下乃以澤其種大苗細苗赨莖黑秀箭長<lb/>
五沃之土若在丘在山在陵在岡若在陬陵之陽其左<lb/>
其右宜彼羣木桐柞扶櫄及彼白梓其梅其杏其桃其<lb/>
李其秀生莖起其棘其棠其槐其楊其榆其桑其杞其<lb/>
枋羣木數大條直以長其陰則生乂之楂梨其陽則安<lb/>
樹之五麻若髙若下不擇疇所其麻大者如箭如葦大<lb/>
<pb n="KR3d0007_WYG_001-11a"/>
長以美其細者如雚如蒸欲有與名大者不類小者則<lb/>
治揣而藏之若衆練絲五臭疇生蓮與蘪蕪藁本白芷<lb/>
其澤則多魚牧則宜牛羊其泉白青其人堅勁寡有疥<lb/>
騷終無痟酲五沃之土乾而不斥湛而不澤無髙下葆<lb/>
澤以處是謂沃土沃土之次曰五位五位之物五色雜<lb/>
色各有異章五位之扶不塥不灰青怸以菭及其種大<lb/>
葦無細葦無赨莖白秀五位之土若在岡在陵在隫在<lb/>
衍在丘在山皆宜竹箭求黽楢檀其山之淺有籠與斥<lb/>
<pb n="KR3d0007_WYG_001-11b"/>
羣木安逐條長數大其桑其松其杞其茸種木胥容榆<lb/>
桃柳楝羣藥安生姜與桔梗小辛大䝉其山之梟多桔<lb/>
符榆其山之末有箭與苑其山之傍有彼黄䖟及彼白<lb/>
昌山藜葦芒羣藥安聚以圉民殃其林其漉其槐其楝<lb/>
其柞其榖羣木安逐鳥獸安施既有麋麃又且多鹿其<lb/>
泉青黑其人輕直省事少食無高下葆澤以處是謂位<lb/>
土位土之次曰五隠五隠之狀黑土黑菭青怵以肥芬<lb/>
然若灰其種櫑葛赨莖黄秀恚目其葉若苑以蓄殖果<lb/>
<pb n="KR3d0007_WYG_001-12a"/>
木不若三土以十分之二是謂<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>土<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>土之次曰五壤<lb/>
五壤之狀芬然若澤若屯土其種大水腸細水腸赨莖<lb/>
黄秀以慈忍水旱無不宜也蓄殖果木不若三土以十<lb/>
分之二是謂壤土壤土之次曰五浮五浮之狀捍然如<lb/>
米以葆澤不離不坼其種忍蘟忍葉如雚葉以長狐茸<lb/>
黄莖黑莖黑秀其粟大無不宜也蓄殖果木不如三土<lb/>
以十分之二凡上土三十物種十二物　中土曰五怸<lb/>
五怸之狀廩焉如<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>潤濕以處其種大稷細稷赨莖黄<lb/>
<pb n="KR3d0007_WYG_001-12b"/>
秀以慈忍水旱細粟如麻蓄殖果木不若三土以十分<lb/>
之三怸土之次曰五纑五纑之狀强力剛堅其種大邯<lb/>
鄲細邯鄲莖葉如扶櫄其粟大蓄殖果木不若三土以<lb/>
十分之三纑土之次曰五<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>五<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之狀芬焉若糠以肥<lb/>
其種大荔細荔青莖黄秀蓄殖果木不若三土以十分<lb/>
之三<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>土之次曰五剽五剽之狀華然如芬以脤其種<lb/>
大秬細秬黑莖青秀蓄殖果木不若三土以十分之四<lb/>
剽土之次曰五沙五沙之狀粟焉如屑塵厲其種大萯<lb/>
<pb n="KR3d0007_WYG_001-13a"/>
細萯白莖青秀以蔓蓄殖果木不若三土以十分之四<lb/>
沙土之次曰五塥五塥之狀纍然如僕累不忍水旱其<lb/>
種大樛杞細樛杞黑莖黑秀蓄殖果木不若三土以十<lb/>
分之四凡中土二十物種十二物　下土曰五猶五猶<lb/>
之狀如糞其種大華細華白莖黑秀蓄殖果木不如三<lb/>
土以十分之五猶土之次曰五𢎞五𢎞之狀如䑕肝其<lb/>
種青粱黑莖黑秀蓄殖果木不如三土以十分之五𢎞<lb/>
土之次曰五殖五殖之狀甚澤以疏離坼以臞塉其種<lb/>
<pb n="KR3d0007_WYG_001-13b"/>
雁膳黑實朱跗黄實蓄殖果木不如三土以十分之六<lb/>
五殖之次曰五觳五觳之狀婁婁然不忍水旱其種大<lb/>
菽細菽多白實蓄殖果木不如三土以十分之六觳土<lb/>
之次曰五鳬五鳬之狀堅而不骼其種陵稻黑鵞馬夫<lb/>
蓄殖果木不如三土以十分之七鳬土之次曰五桀五<lb/>
桀之狀甚鹹以苦其物為下其種白稻長狹蓄殖果木<lb/>
不如三土以十分之七凡下土三十物其種十二物凡<lb/>
土九十其種三十六<lb/>
<pb n="KR3d0007_WYG_001-14a"/>
野與市爭民金與粟爭貴又曰狄諸侯畆鍾之國也故<lb/>
粟十鍾而錙金程諸侯出東之國也故粟五釜而錙金<lb/>
商子曰金生而粟死粟死而金生金一兩生扵境内粟<lb/>
十二石死扵境外粟十二石生扵境内金一兩死扵境<lb/>
外好生金扵境内則金粟兩死倉府兩虚國弱好生粟<lb/>
扵境内則金粟兩生倉府兩盈國强<lb/>
吕覽曰<hi>𤣥扈先生曰古農家之書甚多于今罕傳吕相所集諸篇概有所本亦可覩見一二矣</hi>凡<lb/>
農之道厚之為寳斬木不時不折必穗稼就而不穫必<lb/>
<pb n="KR3d0007_WYG_001-14b"/>
遇天菑夫稼為之者人也生之者地也養之者天也是<lb/>
以人稼之容足耨之容耰據之容手此之謂耕道是以<lb/>
得時之禾長秱而穂大本而莖我蔬穖而穂大其粟圓<lb/>
而薄糠其米多沃而食之彊如此者不風先時者莖葉<lb/>
帶芒以短衡穂矩而芳奪秮米而不香後時者莖葉帶<lb/>
芒而末衡穂閱而青零多粃而不滿得時之黍芒莖而<lb/>
徼下穂芒以長摶米而薄糠舂之易而食之不噮而香<lb/>
如此者不飴先時者大本而華莖殺而不遂葉藁短穂<lb/>
<pb n="KR3d0007_WYG_001-15a"/>
後時者小莖而麻長短穗而厚糠小米鉗而不香得時<lb/>
之稻大本而莖葆長秱疏穖穗如馬尾大粒無芒摶米<lb/>
而薄糠舂之易而食之香如此者不益先時者大本而<lb/>
莖葉格對短秱短穂多粃厚糠薄米多芒後時者纖莖<lb/>
而不滋厚糠多粃<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>辟米不得恃定熟印天而死得時<lb/>
之麻必芒以長疎節而色陽小本而莖堅厚枲以均後<lb/>
熟多榮日夜分復生如此者不蝗得時之菽長而短足<lb/>
其美二七以為族多枝數節競葉蕃實大菽則圓小菽<lb/>
<pb n="KR3d0007_WYG_001-15b"/>
則摶以芳稱之重食之息以香如此者不蟲先時者必<lb/>
長以蔓浮葉疏節小英不實後時者短莖疏節本虚不<lb/>
實得時之麥秱長而莖黑二七以為行而服薄䅵而赤<lb/>
色稱之重食之致香以息使人肌澤且有力如此者不<lb/>
蚼蛆先時者暑雨未至朋動蚼蛆而多疾其次羊以節<lb/>
後時者弱苗而穂蒼狼薄色而美芒是故得時之稼興<lb/>
失時之稼約莖相若稱之得時者重粟之多量粟相若<lb/>
而舂之得時者多米量米相若而食之得時者忍饑是<lb/>
<pb n="KR3d0007_WYG_001-16a"/>
故得時之稼其臭香其味甘其氣章百日食之耳目聰<lb/>
明心意叡智四衛變彊䂩氣不入身無苛殃黄帝曰四<lb/>
時之不正也正五榖而已矣<hi>審時萹</hi>
后稷曰子能以窐為突乎子能藏其惡而揖之以陰乎<lb/>
子能使吾土靖而甽浴土乎子能使保涇安地而處乎<lb/>
子能使雚夷毋淫乎子能使子之野盡為冷風乎子能<lb/>
使藁數節而莖堅乎子能使穂大而堅均乎子能使粟<lb/>
圜而薄糠乎子能使米多沃而食之彊乎無之若何凡<lb/>
<pb n="KR3d0007_WYG_001-16b"/>
耕之大方力者欲柔柔者欲力息者欲勞勞者欲息棘<lb/>
者欲肥肥者欲棘急者欲緩緩者欲急溼者欲燥燥者<lb/>
欲溼上田棄畆下田棄甽五耕五耨必審以盡其深殖<lb/>
之度隂土必得大草不生又無螟蜮今兹美禾來兹美<lb/>
麥是以六尺之耟所以成畆也其博八寸所以成甽也<lb/>
耨柄尺此其度也其耨六寸所以間稼也地可使肥又<lb/>
可使棘人肥必以澤使苗堅而地隙人耨必以旱使地<lb/>
肥而土緩草諯大月冬至後五旬七日菖始生菖者百<lb/>
<pb n="KR3d0007_WYG_001-17a"/>
草之先生者也於是始耕孟夏之㫺殺三葉而穫大麥<lb/>
日至苦菜死而資生而樹麻與菽此告民地寳盡死凡<lb/>
草生藏日中出稀首生而麥無葉而従事扵蓄藏此告<lb/>
民究也五時見生而樹生見死而穫死天下時地生財<lb/>
不與民謀有年瘞土無年瘞土無失民時無使之治下<lb/>
知貧富利器皆時至而作渴時而止是以老弱之力可<lb/>
盡起其用曰半其功可使倍不知事者時未至而逆之<lb/>
時既往而慕之當時而薄之使其民而郄之民既郄乃<lb/>
<pb n="KR3d0007_WYG_001-17b"/>
以良時慕此従事之下也操事則苦不知高下民乃逾<lb/>
處種稑禾不為稑種重禾不為重是以粟少而失功<hi>任地</hi>
<hi>篇</hi>
凡耕之道必始扵壚為其寡澤而後枯必厚其靹為其<lb/>
唯厚而及鎗者<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之堅者耕之澤其靹而後之上田<lb/>
則被其處下田則盡其汚無與三盜任地夫四序叅發<lb/>
大甽小畆為青魚胠苗若直獵地竊之也既種而無行<lb/>
耕而不長則苖相竊也弗除則蕪除之則虚則草竊之<lb/>
<pb n="KR3d0007_WYG_001-18a"/>
也故去此三盜者而後粟可多也所謂今之耕也營而<lb/>
無獲者其蚤者先時晚者不及時寒暑不節稼乃多菑<lb/>
實其為畮也高而危則澤奪陂則埒見風則<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>高培則<lb/>
抜寒則彫熟則修一時而五六死故不能為來不俱生<lb/>
而俱死虚稼先死衆盜乃竊望之似有餘就之則虚農<lb/>
夫知其田之易也不知其稼之疎而不適也知其田之<lb/>
際也不知其稼居地之虚也不除則蕪除之則虚此稼<lb/>
之傷也故畮欲廣以平甽欲小以深下得隂上得陽然<lb/>
<pb n="KR3d0007_WYG_001-18b"/>
後咸生稼欲生扵塵而殖扵堅者愼其種勿使數亦無<lb/>
使疎於其施土無使不足亦無使有餘熟有耰也必務<lb/>
其培其耰也植植者其生也必先其施土也均均者其<lb/>
生也必堅是以畮廣以平則不喪本莖生於地者五分<lb/>
之以地莖生有行故遫長弱不相害故遫大衡行必得<lb/>
縦行必術正其行通其風夫心中央帥為洽風苖其弱<lb/>
也欲孤長也欲相與居其熟也欲相扶是故三以為族<lb/>
乃多粟凡禾之患不俱生而俱死是以先生者美米後<lb/>
<pb n="KR3d0007_WYG_001-19a"/>
生者為粃是故其耨也長其兄而去其弟樹肥無使扶<lb/>
疎樹墝不欲専生而族居肥而扶疎則多粃墝而専居<lb/>
則多死不知稼者其耨也去其兄而養其弟不收其粟<lb/>
而收其粗上下安則禾多死厚土則孽不通薄土則蕃<lb/>
轓而不發壚埴㝠色剛土柔種免耕殺蟲使農事得<hi>辨土</hi>
<hi>篇</hi>
亢倉子曰人捨本事末則不一令不一令則不可守不<lb/>
可戰人捨本事末則其産約其産約則輕流徙輕流徙<lb/>
<pb n="KR3d0007_WYG_001-19b"/>
則國家時有災患皆生逺志無復居心人忘本而事末<lb/>
則好智好智則多詐多詐則巧法令巧法令則以是為<lb/>
非以非為是古先聖王之所以理人者先務農業農業<lb/>
非徒為地利也貴其志也人農則樸樸則易用易用則<lb/>
邊境安邊境安則主位尊人農則童童則少私義少私<lb/>
義則公法立力博深農則其産複其産複則重流散重<lb/>
流散則死其處無二慮是天下為一心矣天下一心軒<lb/>
轅几蘧之理不是過也古先聖王之所以茂耕織者以<lb/>
<pb n="KR3d0007_WYG_001-20a"/>
為本敎也是故天子躬率諸侯耕藉田大夫士第有功<lb/>
級勸人尊地産也后妃率嬪御蠶扵郊桑公田勸人力<lb/>
婦敎也男子不織而衣婦人不耕而食男女貿功資相<lb/>
為業此聖王之制也故敬時受日埒實課功非老不休<lb/>
非疾不息一人勤之十人食之當時之務不興土功不<lb/>
料師旅男不出御女不外嫁以妨農也黄帝曰四時之<lb/>
不可正正五榖而已耳夫稼為之者人也生之者天也<lb/>
養之者地也是以稼之容足耨之容耰耘之容手是謂<lb/>
<pb n="KR3d0007_WYG_001-20b"/>
耕道農攻食工攻器賈攻貨時事不龔敓之以土功是<lb/>
謂大凶凡稼蚤者先時暮者不及時寒暑不節稼乃生<lb/>
災冬至已後五旬有七日而昌生扵是乎始耕事農之<lb/>
道見生而藝生見死而穫死天發時地産財不與人期<lb/>
有年祀土無年祀土無失人時迨時而作遇時而止老<lb/>
弱之力可使盡起不知時者未至而逆之既往而慕之<lb/>
當其時而薄之此従事之下也夫耨必以旱使地肥而<lb/>
土緩稼欲産扵塵土而殖扵地堅者慎其種勿使數亦<lb/>
<pb n="KR3d0007_WYG_001-21a"/>
無使疎扵其施土無使不足亦無使有餘畎欲深以端<lb/>
畆欲沃以平下得隂上得陽然後咸生立苗有行故速<lb/>
長强弱不相害故速大正其行通其中疏為泠風則有<lb/>
牧而多功率稼望之有餘就之則疎是地之竊也不除<lb/>
則蕪除之則虚是事之傷也苗其弱也欲孤其長也欲<lb/>
相與居其熟也欲相與扶三以為族稼乃多榖凡苗之<lb/>
患不俱生而俱死是以先生者美米後生者為粃是故<lb/>
其耨也長其兄而去其弟樹肥無使扶疎樹墝不欲専<lb/>
<pb n="KR3d0007_WYG_001-21b"/>
生而獨居肥而扶疎則多粃墝而専居則多死不知耨<lb/>
者去其兄而養其弟不收其粟而收其粃上下不安則<lb/>
稼多死得時之禾長稠而大穂圜粟而薄糠米飴而香<lb/>
舂之易而食之强失時之禾深芒而小莖穂銳多粃而<lb/>
青蘦得時之黍穂不芒以長團米而寡糠失時之黍大<lb/>
本華莖葉膏短穂得時之稻莖葆長稠稠如馬尾失時<lb/>
之稻纎莖而不滋厚糠而菑死得時之麻疎節而色陽<lb/>
堅枲而小本失時之麻蕃柯短莖岸節而葉蟲得時之<lb/>
<pb n="KR3d0007_WYG_001-22a"/>
菽長莖而短足其莢二七以為族多枝數節競葉繁實<lb/>
稱之重食之息失時之菽必長以蔓浮葉虚本疎節而<lb/>
小莢得時之麥長稠而頸族二七以為行薄翼而䵍色<lb/>
食之使人肥且有力失時之麥胕腫多病弱苗而翜穂<lb/>
是故得時之稼豐失時之稼約庶榖盡宜從而食之使<lb/>
人四衛變强耳目聰明凶氣不入身無苛殃善乎孔子<lb/>
之言冬飽則身温夏飽則身涼夫温涼時適則人無病<lb/>
疢人無病疢是疫癘不行疫癘不行咸得遂其天年故<lb/>
<pb n="KR3d0007_WYG_001-22b"/>
曰榖者人之天是以興王務農王不務農是棄人也王<lb/>
而棄人將何國哉<hi>農道篇</hi>
戴埴論曰<hi>𤣥扈先生曰書不刪無逸詩不刪豳風夫子告須之辭亦猶孟子不欲並耕之意耳</hi>樊<lb/>
遲學稼學圃夫子固以須無志扵大而鄙之然夫子所<lb/>
謂不如老農圃則是真實之辭古者人各有一業一事<lb/>
一物皆有傳授問樂必須夔問刑必須臯農事非后稷<lb/>
不可禾麻菽麥秬秠穈芑各有土地之宜方苞種褒發<lb/>
秀穎栗各有前後之序本末源流特槩見扵生民七月<lb/>
<pb n="KR3d0007_WYG_001-23a"/>
周禮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>職事曰稼穯樹藝及任農以耕事任圃以樹事<lb/>
是各有職老農老圃葢習聞其故家遺俗窮耕植之理<lb/>
者也此許行所以學農家今以所傳齊民要術亦可想<lb/>
農圃之梗概管子地員一篇載土地所宜比禹貢尤詳<lb/>
悉亢倉子說農道大有意義稼容足耨容耰耘容手謂<lb/>
之耕道人耨以旱使地肥而土緩稼欲産扵塵而殖扵<lb/>
堅其種勿使數亦無使跡疎施土無使不足亦無使有<lb/>
餘畎欲深而端畆欲沃以平下得陰上得陽然後盛生吾<lb/>
<pb n="KR3d0007_WYG_001-23b"/>
苗有行故速長强弱不相害故速大苗其弱也欲孤其<lb/>
長也欲相與居其熟也欲相與扶其耨也長其兄而去<lb/>
其弟樹肥無扶疎樹墝不欲專生而獨居肥而扶疎則<lb/>
多粃墝而專居則多死其說禾黍稻麻菽麥得時失時<lb/>
尤詳且悉與吕氏春秋大概畧同昔李斯請史官非秦<lb/>
紀皆燒所不去者醫藥卜筮種樹之書藝文志神農二<lb/>
十篇野老十七篇宰氏十七篇董安國十六篇尹都尉<lb/>
十四篇趙氏五篇汜勝之十八篇王氏六篇葵葵一篇<lb/>
<pb n="KR3d0007_WYG_001-24a"/>
九家百十四篇要之各有傳授不可例以夫子鄙須遂<lb/>
謂無此學也<lb/>
賈思勰齊民要術叙曰葢神農為耒耜以利天下堯命<lb/>
四子敬授民時舜命后稷食為政首禹制土田萬國作<lb/>
乂殷周之盛詩書所述要在安民富而教之管子曰一<lb/>
農不耕民有饑者一女不織民有寒者倉廩實知禮節<lb/>
衣食足知榮辱傳曰人生在勤勤則不匱語曰力能勝<lb/>
貧謹能勝旤葢言勤力可以不貧謹身可以避旤故李<lb/>
<pb n="KR3d0007_WYG_001-24b"/>
悝為魏文侯作盡地利之教國以富强秦孝公用商君<lb/>
急耕戰之賞傾奪鄰國而雄諸侯淮南子曰聖人不恥<lb/>
身之賤也愧道之不行也不憂命之長短而憂百姓之<lb/>
窮是故禹為治水以身解扵𤾉旴之河湯由苦旱以身<lb/>
禱扵桑林之野神農憔悴堯瘦臞舜黎黑禹胼胝由此<lb/>
觀之則聖人之憂勞百姓亦甚矣故自天子以下至扵<lb/>
庶人四肢不勤思慮不用而事治求贍者未之聞也故<lb/>
田者不彊囷倉不盈將相不彊功烈不成仲長子曰天<lb/>
<pb n="KR3d0007_WYG_001-25a"/>
為之時而我不農榖亦不可得而取之青春至焉時雨<lb/>
降焉始之耕田終之簠簋惰者釜之勤者鍾之矧夫不<lb/>
為而尚乎食也哉譙子曰朝發而夕異宿勤則菜盈傾<lb/>
筐且茍有羽毛不織不衣不能茹草飲水不耕不食安<lb/>
可以不自力哉晁錯曰聖王在上而或不凍不饑者非<lb/>
耕而食之織而衣之為開其資財之道也夫寒之扵衣<lb/>
不待輕煖饑之扵飡不待甘㫖饑寒至身不顧廉恥一<lb/>
日不再食則饑終歲不製衣則寒夫腹饑不得食體寒<lb/>
<pb n="KR3d0007_WYG_001-25b"/>
不得衣慈母不能保其子君亦安得以有民夫珠玉金<lb/>
銀饑不可食寒不可衣粟米布帛一日不得而饑寒至<lb/>
是故明君貴五榖而賤金玉劉陶曰民可百年無貨不<lb/>
可一日有饑故食為至急陳思王曰寒者不貪尺玉而<lb/>
思裋褐饑者不願千金而美一食千金尺玉至貴而不<lb/>
若一食裋褐之惡者物時有所急也誠哉言乎神農倉<lb/>
頡聖人者也其扵事也有所不能矣故趙過始為牛耕<lb/>
實勝耒耜之利蔡倫立意造紙豈方縑牘之煩且耿壽<lb/>
<pb n="KR3d0007_WYG_001-26a"/>
昌之常平倉桑𢎞羊之均輸法益國利民不朽之術也<lb/>
諺曰智如禹湯不如常耕是以樊遲請學稼孔子答曰<lb/>
吾不如老農然則聖賢之智猶有所未達而况扵凡庸<lb/>
者乎猗頓魯窮士聞陶朱公富問術焉告之曰欲速富<lb/>
畜五牸乃畜牛羊子息萬計九真廬江不知牛耕每致<lb/>
困乏任延王景乃令鑄作田器教之墾闢歲歲開廣百<lb/>
姓充給燉煌不曉作耬犂及種人牛功力既費而收榖<lb/>
更少皇甫隆乃敎作耬犁所省傭力過半得榖加五又<lb/>
<pb n="KR3d0007_WYG_001-26b"/>
燉煌俗婦女作裙攣縮如羊腸用布一疋隆又禁改之<lb/>
所省復不貲茨充為桂陽令俗不種桑無蠶織絲麻之<lb/>
利類皆以麻枲頭貯衣民惰窳少麤履足多剖裂血出<lb/>
盛冬皆然火燎炙充敎民益種桑柘養蠶織履復令種<lb/>
苧麻數年之間大賴其利衣履温煖今江南知桑蠶織<lb/>
履皆充之教也五原土宜麻枲而俗不知績織民冬月<lb/>
無衣積細草臥其中見吏則衣草而出崔寔為作紡績<lb/>
織絍之具以教民得免寒苦黄霸為潁川使郵亭鄉官<lb/>
<pb n="KR3d0007_WYG_001-27a"/>
皆畜雞豚以贍鰥寡貧窮者及務耕桑節用殖財種樹<lb/>
鰥寡孤獨有死無以𦵏者鄉部書言霸具為區處某所<lb/>
大木可以為棺某亭豚子可以為祭吏往皆如言龔遂<lb/>
為渤海勸民務農桑令口種一株榆百本薤五十本蔥<lb/>
一畦韭家二母彘五母雞民有帶持刀劍者使賣<lb/>
劍買牛賣刀買犢曰何如帶牛佩犢春夏不得不趨田<lb/>
畆秋冬課收斂益畜果實菱芡吏民皆富實召信臣為<lb/>
南陽好為民興利務在富之躬勸耕農出入阡陌止舎<lb/>
<pb n="KR3d0007_WYG_001-27b"/>
鄉亭稀有安居時行視郡中水泉開通溝瀆起水門提<lb/>
閼凡數十處以廣溉灌民得其利畜積有餘禁止嫁娶<lb/>
送終奢靡務出扵儉約郡中莫不耕稼力田吏民親愛<lb/>
信臣號曰召父童恢為不其令率民養一豬雌鷄四頭<lb/>
以供祭祀買棺木顔裴為京兆乃令整阡陌樹桑果又<lb/>
課以閒月取材使得轉相告戒教匠作車又課民無牛<lb/>
者令畜豬投貴時賣以買牛始者民以為煩一二年間<lb/>
家丁車大牛整頓豐足王丹家累千金好施與周人之<lb/>
<pb n="KR3d0007_WYG_001-28a"/>
急每歲時後察其强力收多者輒歴載酒肴從而勞之<lb/>
便扵田頭樹下飲食勸勉之因留其餘肴而去其惰者<lb/>
獨不見勞各自恥不能致丹其後無不力田者聚落以<lb/>
致殷富杜畿為河東課勸耕桑民畜牸牛草馬下逮雞<lb/>
豚皆有章程家家豐實此等豈好為頓擾而輕費損哉<lb/>
盖以庸人之性率之則自力縦之則惰窳耳故仲長子<lb/>
曰叢林之下為倉庾之坻魚鼈之堀為耕稼之塲者此<lb/>
君長所用心也是以太公封而斥鹵播嘉榖鄭白成而<lb/>
<pb n="KR3d0007_WYG_001-28b"/>
關中無饑年葢食魚鼈而藪澤之形可見觀草木而肥<lb/>
墝之勢可知又曰稼穡不修桑果不茂畜産不肥鞭之<lb/>
可也拖落不完垣墻不牢掃除不淨笞之可也此督課<lb/>
之方也且天子親耕皇后親蠶况夫田父而懷窳惰乎<lb/>
李衡扵武陵龍陽汎洲上作宅種甘橘千樹臨卒勅兒<lb/>
曰吾州里有千頭木奴不責汝衣食嵗上一疋絹亦可<lb/>
足用矣吳末甘橘成嵗得絹數千疋恒稱太史公所謂<lb/>
江陵千樹橘與千户侯等者也樊重欲作器物先種梓<lb/>
<pb n="KR3d0007_WYG_001-29a"/>
漆時人嗤之然積以歲月皆得其用向之笑者咸求假<lb/>
焉此種殖之不可已也<hi>𤣥扈先生曰余勸人種樹或曰不能待何法而可余曰不能待</hi>
<hi>速種為可</hi>諺曰一年之計莫如種榖十年之計莫如樹木此<lb/>
之謂也書曰稼穡之艱難孝經曰用天之道因地之利<lb/>
論語曰百姓不足君孰與足漢文帝曰朕為天下守財<lb/>
矣安敢妄用哉孔子曰居家理故治可移扵官然則家<lb/>
猶國國猶家是以家貧思良妻國亂思良相其義一也<lb/>
夫財貨之生既艱難矣用之又無節凡人之性好懶惰<lb/>
<pb n="KR3d0007_WYG_001-29b"/>
矣率之又不篤加以政令失所水旱為災一榖不登胔<lb/>
腐相繼古今同患所不能止也嗟乎且饑者有過甚之<lb/>
願渇者有兼量之情既飽而後輕食既煖而後輕衣或<lb/>
由年榖豐穰而忽扵蓄積或由布帛優贍而輕扵施與<lb/>
窮窘之來所由有漸故管子曰桀有天下而用不足湯<lb/>
有七十里而用有餘天非獨為湯雨菽粟也盖言用之<lb/>
以節仲長子曰鮑魚之肆不自以氣為臭四夷之人不<lb/>
自以食為異生習然也居積習之中見生然之事孰自<lb/>
<pb n="KR3d0007_WYG_001-30a"/>
知也斯何異蓼中之蟲而不知藍之甘乎今采拓經傳<lb/>
爰及歌謡詢之老成驗之行事起自耕農終扵醯醢資<lb/>
生之業靡不畢書號曰齊民要術其有五榖果蓏非中<lb/>
國所植者存其名目而已種植之法盖無聞焉捨本逐<lb/>
末賢哲所非日富歲貧饑寒之漸故商賈之事闕而不<lb/>
録花草之流可以恱目徒有春花而無秋實匹諸浮偽<lb/>
葢不足存鄙意曉示家童未敢聞之有識故叮嚀周至<lb/>
言提其耳每事指斥不尚浮辭覽者無或嗤焉<lb/>
<pb n="KR3d0007_WYG_001-30b"/>
齊民要術云淮南子曰夫地勢水東流人必事焉然後<lb/>
水潦得谷行禾稼春生人必加功焉故五穀遂長聴其<lb/>
自流待其自生大禹之功不立而后稷之智不用禹決<lb/>
江疏河以為天下興利不能使水西流后稷闢土墾草<lb/>
以為百姓力農然而不能使禾冬生豈其人事不至哉<lb/>
其勢不可也食者民之本民者國之本國者君之本是<lb/>
故人君上因天時下盡地利中用人力是以羣生遂長<lb/>
五榖蕃殖教民養育六畜以時種樹務修田疇滋殖桑<lb/>
<pb n="KR3d0007_WYG_001-31a"/>
麻肥磽高下各因其宜丘陵阪險不生五榖者以樹竹<lb/>
木春伐枯槁夏取果蓏秋蓄蔬食<hi>菜食曰蔬榖食曰食</hi>冬伐薪蒸<lb/>
以為民資是故生無乏用死無轉屍故先王之政四海<lb/>
之雲至而修封疆<hi>四海雲至之月也</hi>蝦蟇鳴燕降而通路除道<lb/>
矣<hi>燕降二月</hi>陰降百泉則修橋梁<hi>隂降百泉十月</hi>昬張中則務種榖<lb/>
<hi>一月昬張星中扵南方朱鳥之宿</hi>大火中則種黍菽<hi>大火昬中六月</hi>虚中即種<lb/>
宿麥<hi>虚昬中九月</hi>昴星中則收斂蓄積伐薪木<hi>昴星西方白虎之宿季秋</hi>
<hi>之月收斂蓄積</hi>所以應時修備富國利民霜降而樹榖氷泮而<lb/>
<pb n="KR3d0007_WYG_001-31b"/>
求穫欲得食則難矣又曰為治之本務在安民安民之<lb/>
本在扵足用足用之本在扵勿奪時<hi>言不奪民之農要時</hi>勿奪時<lb/>
之本在扵省事省事之本在扵節欲<hi>節止貪欲</hi>節欲之本在<lb/>
扵反性<hi>反其所受扵天之所性也</hi>未有能揺其本而靜其末濁其源<lb/>
而清其流者也夫日囘而月周時不與人逰故聖人不<lb/>
貴尺璧而重寸隂難得而易失也故禹之趨時也履遺<lb/>
而不納冠挂而不顧非其爭先也而爭其得時也楊泉<lb/>
物理論曰種作曰稼收斂曰穡稼欲熟穡欲速此良農<lb/>
<pb n="KR3d0007_WYG_001-32a"/>
之務也漢書食貨志曰種榖必雜五種以備災害<hi>師古曰嵗</hi>
<hi>田有宜及水旱之利也種即五榖謂黍稷麻麥豆也</hi>田中不得有樹用妨五榖<hi>不有</hi>
<hi>樹而當五榖且倍焉蓰焉者乎齊桓公問扵管子曰饑寒室屋漏而不治垣牆壞而不築為之奈何管子對曰</hi>
<hi>沐塗樹之枝公令左右沐塗樹之枝其年民被布帛治屋築垣公問此何故管子對曰齊夷萊之國也一樹而</hi>
<hi>百乗息其下以其不稍也衆鳥居其上丁壯者挾丸操彈居其下終日不歸父老拊枝而論終日不去今吾沐</hi>
<hi>塗樹之枝日方中無尺陰行者疾走父老歸而治産丁壯歸而有業</hi>力耕數耘收穫如宼<lb/>
盜之至<hi>恐為風雨所損也</hi>還廬樹桑菜茹有畦<hi>還繞也</hi>𤓰瓠果蓏<lb/>
殖扵疆場雞豚狗彘毋失其時女修蠶織則五十可以<lb/>
<pb n="KR3d0007_WYG_001-32b"/>
衣帛七十可以食肉入者必持薪樵輕重相分班白不<lb/>
提攜冬民既入婦人同巷相従夜績女工一月得四十<lb/>
五日<hi>服䖍曰一月之中又得夜半為十五日凡四十五日也</hi>必相従者所以省費<lb/>
燎火同巧拙而合習俗<hi>師古曰省費燎火之費也燎所以為明火所以為温也</hi>董<lb/>
仲舒曰春秋他榖不書至扵麥禾不成則書之以此見<lb/>
聖人扵五榖最重麥禾也趙過為搜粟都尉過能為代<lb/>
田一畆三甽嵗代處故曰代田<hi>此為代田歲易甽非歲易田也代田與區田同</hi>
<hi>意</hi>古法也苗生葉以上稍耨隴草因隤其土以附苗根<lb/>
<pb n="KR3d0007_WYG_001-33a"/>
故其詩曰或芸或耔黍稷薿薿芸除草也耔附根也言<lb/>
苗稍壯每耨輒附根比盛暑隴盡而根深能風與旱<hi>能讀</hi>
<hi>曰耐</hi>故薿薿而盛也其耕耘下種田器皆有便巧率十二<lb/>
夫為田一井一屋故畆五頃<hi>便巧之為利如此曷不為便巧</hi>用耦犁二<lb/>
牛三人一嵗之收常過縵田畆一斛以上善者倍之<hi>善者</hi>
<hi>之為利如此曷不善</hi>過使教田太常三輔大農置功巧奴與従事<lb/>
為作田器二千石遣令長三老力田及里父老善田者<lb/>
受田器學耕稼養苗狀<hi>君臣之用心扵民如此蘇林曰為法意狀也</hi>民或苦<lb/>
<pb n="KR3d0007_WYG_001-33b"/>
少牛亡以趨澤<hi>趨及也澤雨之潤澤也</hi>故平都令光教過以人輓<lb/>
犂過奏光以為丞敎民相與庸輓犁<hi>能者之虚心如此不虚不能不能不</hi>
<hi>虚師古曰庸功也言換功其作也義亦與庸賃同</hi>率多人者田日三十畆少者<lb/>
十三畆以故田多墾闢過試以離宫卒田其宫壖地<hi>宫壖</hi>
<hi>地謂外垣之内内垣之外也守離宫卒閒而無事因令壖地為田也此時未有形家者言幸不受其排擯生扵</hi>
<hi>郭璞之後者難矣</hi>課得榖皆多其勞田畆一斛以上令命家田<lb/>
三輔公田<hi>豈有無賞而能成所欲成者乎韋昭曰命家謂受爵命一爵謂父土以上令得田以田優</hi>
<hi>之也師古曰令力成反</hi>又教邊郡及居延城<hi>韋昭曰居延張掖縣也時有田卒也</hi>是<lb/>
<pb n="KR3d0007_WYG_001-34a"/>
後邊城河東𢎞農三輔太常民皆便代田用力少而得<lb/>
榖多<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0007_WYG_001-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農政全書卷一<lb/>
</p>
<p>
</p>
  </div>
</body>
</text>
</TEI>
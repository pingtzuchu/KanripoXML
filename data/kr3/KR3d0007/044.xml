<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>農政全書卷四十四</head> <lb/>
    <p>
<pb n="KR3d0007_WYG_044-1a"/>
欽定四庫全書<lb/>
　農政全書卷四十四<lb/>
　　　　　　　　　　　　明　徐光啓　撰<lb/>
　　荒政<lb/>
　　　備荒考中<lb/>
洪武元年八月詔曰今歲水旱去處所在官司不拘時<lb/>
限從實踏勘實災租税即與蠲免<lb/>
永樂九年七月戶部言賑北京臨城縣饑民三百餘户<lb/>
<pb n="KR3d0007_WYG_044-1b"/>
給糧三千七百石有竒上曰國家儲蓄上以供國下以<lb/>
濟民故豐年則斂凶年則散但有土有民何憂不足今<lb/>
後但遇水旱民饑即開倉賑給無令失所<lb/>
洪熙元年正月詔曰各處遇有水旱災傷所司即便從<lb/>
實奏報以慿寛恤毋得欺隱坐視民患<lb/>
宣德二年十一月詔曰各處鹽糧税糧除宣徳二年以<lb/>
來未完者依例徵納其宣徳三年税糧鹽糧以十分為<lb/>
率蠲免三分<lb/>
<pb n="KR3d0007_WYG_044-2a"/>
宣徳三年三月工部侍郎李新自河南還言山西民饑<lb/>
流徙至南陽諸郡不下十萬餘口有司軍衞各遣人捕<lb/>
逐民死亡者多上諭夏原吉曰民饑流移豈其得已仁<lb/>
人君子所宜矜念昔富弼知青州飲食居處醫藥皆為<lb/>
區畫山林湖泊之利聽民取之不禁所活至五十餘萬<lb/>
人今乃使之失所不仁甚矣其即委官往同布政司及<lb/>
府縣官加意撫綏發倉廩給之隨所至居住有捕治者<lb/>
罪之<lb/>
<pb n="KR3d0007_WYG_044-2b"/>
宣徳九年十月敇諭廵撫侍郎周忱比聞直𨽻亢旱人<lb/>
民乏食爾等即委官前去於所在官倉量給米糧賑濟<lb/>
毋得坐視民患一各處府州縣逃移人户其逓年拖欠<lb/>
非見徴糧草爾等即同府州堂上官從實取勘見徴倶<lb/>
令停徴仍設法招撫其復業蠲免糧差一年<lb/>
正統五年七月敇諭工部侍郎周忱朕惟饑饉之患治<lb/>
平之世不能無之惟國家思患預防其為賑濟自古聖<lb/>
帝明王暨我祖宗成憲於兹洪武中倉廩有儲旱澇有<lb/>
<pb n="KR3d0007_WYG_044-3a"/>
備具在令典民用賴之比年所任州縣匪人不知保民<lb/>
隳廢成法凡遇饑荒民無仰給今特命爾兼總督南直<lb/>
隷應天鎭江蘇州常州松江太平安慶池州寧國徽州<lb/>
十府及廣徳州預備之務爾等其精選各府州縣之亷<lb/>
公才幹者委之專理必在得人爾則往來提督朕承祖<lb/>
宗大統夙夜惓惓以生民為心爾等其祗體朕心堅乃<lb/>
操勵乃志精謀慮勤愼毋怠凡事所當行者並以便宜<lb/>
施行具奏來聞勿怠勿徐湏處置有方不致騷擾而必<lb/>
<pb n="KR3d0007_WYG_044-3b"/>
見成效庻使倅遇災荒民患有資不至甚艱朕選擇而<lb/>
委任爾必精白一心以副委任其往懋哉如所選委官<lb/>
先有别差爾則差官代理其先辦之事今選委者遇其<lb/>
考滿亦湏事完然後赴京爾亦不必來朝有事但遣人<lb/>
齎奏一切合行事宜條示於後故諭<lb/>
<hi>一見今官司收貯諸色課程并贓法等項鈔貫及收貯諸色物料可以貨賣者即依時價對換穀粟或易鈔糴</hi>
<hi>買隨土地所產不拘稻穀米粟二麥之類務要堅實潔淨不許挿和糠粃沙土等項并湏照依當地時直兩平</hi>
<hi>變易不許虧官不許擾民凡州縣正官所積預備穀粟湏計民多寡約量足照備用如本處官庫支糴本府官</hi>
<pb n="KR3d0007_WYG_044-4a"/>
<hi>庫不敷具申户部奏聞處置</hi>
<hi>一凡有丁力田廣及富實良善之家情願出穀粟於官以備賑貸者悉與收受仍具姓名數目奏聞非情願者</hi>
<hi>不許抑逼科擾</hi>
<hi>一糴米在倉每倉頒立文簿一様二扇備書所積之數一本州縣收掌一付看倉之人收掌并用州縣印信鉗</hi>
<hi>記但遇饑歳百姓艱苦即便賑貸并頒州縣官一員躬親監攴不許看倉之人擅自放攴二處文簿并書放支</hi>
<hi>之數還官之數亦用放支之後并將實數具申户部所差看倉湏選忠厚中正有行止老人富户就兼收支不</hi>
<hi>許濫用素無行止之人及僉斗級等項名色庻免後來作弊</hi>
<hi>一凡各處閘洪陂塘圩田濵江近河堤岸有損壞當修築者先計工程多寡務要農隙之時量起人夫用工或</hi>
<pb n="KR3d0007_WYG_044-4b"/>
<hi>人力不敷工程多者先於𦂳要去處整理其餘以次用工不可追急若近江河隄防工程浩大者但於受利之</hi>
<hi>處令起夫協同修理其起集人夫務在騐其丁力均平差遣毋容徇私作弊凡所作工程務要堅固經久不許</hi>
<hi>茍且徒費人力府縣正佐官時常廵視毋致損壞</hi>
<hi>一各處陂塘圩岸果有實利及比先有司或失於開報許令條陳利民之實踏勘明白畫圖貼説具申工部定</hi>
<hi>奪如利不及衆不許虛費人力</hi>
<hi>一但遇近經水旱災傷去處預備之事并暫停止豐年有收依例整理或有衝决圩岸必湏修理者及時修整</hi>
<hi>亦湏斟酌人力</hi>
正統五年七月二十四日敕行在工部右侍郎周忱得<lb/>
<pb n="KR3d0007_WYG_044-5a"/>
奏鎭常蘇松等府潦水為患農不及耕心為惻焉今遣<lb/>
員外郎王瑛往視就齎敇諭爾爾即躬自踏勘凡各部<lb/>
所渰沒不得耕種之處具實奏來處置其被水之民有<lb/>
艱難乏食者悉於官倉儲糧給濟仍戒飭郡縣官善加<lb/>
存恤毋令失所比聞浙江湖州嘉興皆被水患今亦命<lb/>
爾一體整理朝廷專以數郡養民之務委爾爾宜夙夜<lb/>
用心勤思精慮區畫以稱付託欽哉故敇<lb/>
正統六年四月初八日敇行在工部左侍郎周忱比聞<lb/>
<pb n="KR3d0007_WYG_044-5b"/>
應天太平池州安慶等府自去年四月以來水旱相仍<lb/>
軍民艱食嘗敇南京守備等官糶糧接濟尚慮貧難之<lb/>
民無由糴買朕深念之敇至爾即查究被災郡邑如果<lb/>
人民缺食將預備倉糧量給賑濟加意撫綏毋令失所<lb/>
仍戒飭有司官吏人等不許託此作弊違者就拿問罪<lb/>
故敇<lb/>
正統十四年十一月十九日遣官招撫河南流民敇曰<lb/>
今聞河南開封府陳州等處多有各處逃來趂食流民<lb/>
<pb n="KR3d0007_WYG_044-6a"/>
或與本處居民相聚一處誠恐其中有等小人久則至<lb/>
於誘惑為非難以處置今特簡命爾往彼處㑹同左副<lb/>
都御史王來及彼處三司堂上官并原專一撫流民官<lb/>
員及廵按御史及本府州縣堂上能幹官平日為民所<lb/>
信服者分投設法小心招撫令各自散處耕種生理有<lb/>
缺食者量給米糧賑濟無田種者量撥與田耕種務令<lb/>
得所宣諭朝廷恩重使之警悟不許急逼致有激變又<lb/>
為患害其中果有能體朝廷恩恤各散復業者量與免<lb/>
<pb n="KR3d0007_WYG_044-6b"/>
其糧差三年庻俾有所慕戀仍提督所在衞所官軍操<lb/>
練軍馬固守城池如有寇盜生發即令相機剿捕毋致<lb/>
滋蔓爾為近臣受朝廷之委命必湏夙夜盡心以畢乃<lb/>
事不可因循怠忽有悞事機如違罪有所歸事妥民安<lb/>
之時具奏俟命然後囘京故諭<lb/>
萬厯十七年敇户科右給事中楊文舉曰直隷浙江係<lb/>
財賦重地近該各撫按官奏報旱災異常小民饑困流<lb/>
離失所朕心惻然已該部議發太僕寺馬價及南京户<lb/>
<pb n="KR3d0007_WYG_044-7a"/>
部銀各二十萬兩分給賑濟今特命爾前去南直𨽻應<lb/>
天蘇松等府及浙江杭嘉湖三府地方㑹同彼處撫按<lb/>
官查照被災輕重人户多寡將前項銀兩通融分𣲖仍<lb/>
愼選實心任事有司官員計口給賑務湏放散如法使<lb/>
饑民各沾實惠不許任慿里書人等侵尅冐支其應徴<lb/>
應停及改折等項錢糧仍與撫按官備細查理逐一示<lb/>
諭小民無使奸猾吏胥及糧長土豪通同作弊各該承<lb/>
委官員悉聼爾㑹同撫按官嚴加稽考遵照上中下定<lb/>
<pb n="KR3d0007_WYG_044-7b"/>
格分别薦奬論劾倘有無知惡少乘機嘯聚假名勸借<lb/>
公行搶奪甚至拒捕傷人者爾即㑹同撫按官遵照先<lb/>
次諭㫖擒拿首惡審實一面梟示一面具奏若府州縣<lb/>
官有縱容隱匿者從實參奏敇内開載未盡事宜聼爾<lb/>
斟酌奏請施行事完之日通將賑過州縣用過銀兩數<lb/>
目造冊奏繳爾受兹委任尤當持法奉公悉心經畫務<lb/>
使惠溥人安以副朕軫恤小民至意如或遷延疎玩具<lb/>
文塞責罪有所歸爾其欽哉故敇<lb/>
<pb n="KR3d0007_WYG_044-8a"/>
席書奏疏曰<hi>嘉靖十七年</hi>臣竊見今歳南京地方夏秋<lb/>
旱澇相仍人民饑饉殊甚初賣牛畜繼鬻妻女老弱展<lb/>
轉少壯流移或縊死於家餓死於路父老皆言今非昔<lb/>
比各官已嘗具奏廷議已下賑恤但饑民甚多錢糧甚<lb/>
少以此數乏錢榖茲欲按圖給濟如汲壺水以潤涸河<lb/>
徒有虛聲决無實補為今日計先湏分别等第酌量緩<lb/>
急以地言之江北鳯陽廬淮揚四府滁和二州為甚江<lb/>
南應天鎮江太平三府次之徽寧池安蘇常等府又次<lb/>
<pb n="KR3d0007_WYG_044-8b"/>
之此地有三等難於一例處也以户言之有絕㸑枵腹<lb/>
垂命旦夕者有貧難已甚可營一食得免溝壑者有秋<lb/>
禾全無尚能舉貸者民有三等難於一槩施也今賑恤<lb/>
兩畿宜先江北次及江南二等三等州縣可也賑濟户<lb/>
口宜先垂死次及可緩二等三等人民可也臣日夜籌<lb/>
計今日有司倉庫既無儲備户部錢糧又難遍給考求<lb/>
荒政於古率多有礙於今惟作粥一法不湏審户不湏<lb/>
防奸至簡至要可以舉行時下可以救死目前今世俗<lb/>
<pb n="KR3d0007_WYG_044-9a"/>
皆謂作粥不可輕舉縁曽有聚於一城不知散布諸縣<lb/>
以致四遠饑民聞風併集生者勢力難給死者堆積無<lb/>
計遂謂作粥之法不宜輕舉可痛可惜今計南畿相應<lb/>
作粥州縣江南宜於應天太平鎮江分布一十二縣江<lb/>
北擇要急者宜分布三十二縣總計四十三州縣大約<lb/>
大縣設粥十六處中縣減三之一小縣減十之五如臣<lb/>
賑粥事宜欵目備行各該州縣設粥厰分約日並舉凡<lb/>
窮餓者不分本郡外省不分江南江北不分或軍或民<lb/>
<pb n="KR3d0007_WYG_044-9b"/>
不分男女老㓜一家三口五口但赴厰者一體給粥賑<lb/>
濟計自十一月中起至麥熟為止四個半月為率江南<lb/>
十二縣約用米五萬餘石江北三十州縣約用米十萬<lb/>
餘石有司能守此法一行餓窮垂死之人晨舉而午即<lb/>
受惠三四舉而即免死亡其效甚速其功甚大此古遺<lb/>
法非今創舉竊謂此法非但宜於兩畿實可推於天下<lb/>
舍此而欲將今在銀兩審係貧民唱名支散飽者多或<lb/>
竊冐餓者率至潰亡死者仍死逃者仍逃求補尺寸萬<lb/>
<pb n="KR3d0007_WYG_044-10a"/>
萬決無能矣<lb/>
林希元曰<hi>嘉靖八年</hi>救荒有二難曰得人難審户難有<lb/>
三便曰極貧之民便賑米次貧之民便賑錢稍貧之民<lb/>
便賑貸有六急曰垂死貧民急饘粥疾病貧民急醫藥<lb/>
病起貧民急湯米既死貧民急墓瘞遺棄小兒急收養<lb/>
輕重繫囚急寛恤有三權曰借官錢以糶糴興工作以<lb/>
助賑貸牛種以通變有六禁曰禁侵漁禁攘盗禁遏糶<lb/>
禁抑價禁宰牛禁度僧有三戒曰戒遲緩戒拘文戒遣<lb/>
<pb n="KR3d0007_WYG_044-10b"/>
使<hi>戒遣使何也在得人耳如萬厯己丑之役使者如中川之鍾化民何可不遣如江南之楊何可遣</hi>其<lb/>
綱有六其目二十有三<lb/>
程文徳疏曰<hi>嘉靖三十二年</hi>水災異常言官屢奏持議<lb/>
未見歸一臣以今日内帑不必發大臣不必往夫救荒<lb/>
莫便於近莫不便於拘宜各遣行人齎詔宣諭令各州<lb/>
縣自為賑給聼其便宜處置凡官帑公廪贖納勸借茍<lb/>
可濟民一不限制又近日户部申明開帑事例亦許就<lb/>
本地上納即粟麥黍菽凡可救饑者得輸官計直請劄<lb/>
<pb n="KR3d0007_WYG_044-11a"/>
受官<hi>決不可開事例</hi>仍登計全活之數定為等則以慿黜陟即<lb/>
撫按守廵賢否亦以是稽之得㫖下部行之<lb/>
馮應京寔用編載張朝瑞保甲法曰弭盜救荒莫良於<lb/>
保甲二者相湏並行方克成功蓋保甲為弭盜而設是<lb/>
以治之之道編之也民情莫不偷安故其成也難為賑<lb/>
饑而設是以養之之道編之也民情莫不好利故其成<lb/>
也易先將城内以治所為中央城門為東南西北四坊<lb/>
如東坊以東一保東二保東三保等為號每保統十甲<lb/>
<pb n="KR3d0007_WYG_044-11b"/>
設保正副各一人每甲統十户設甲長一人南西北坊<lb/>
亦如之東坊自北編起南坊自東編起西坊自南編起<lb/>
北方自西編起至東北而合坊不可易而序不可亂大<lb/>
約如後天八卦流行之序自東方之震起馴由南方之<lb/>
離西方之兑北方之坎至東北之艮止次將境内以城<lb/>
郭為中央餘外鄉邸亦分東南西北四方各量山川道<lb/>
里即令在城四坊保正副分方下鄉㑹同該鄉保正副<lb/>
量村莊為界編之其編亦如在城法大村分為數保中<lb/>
<pb n="KR3d0007_WYG_044-12a"/>
村自為一保小村合鄰近數處共為一保一保十甲聼<lb/>
自増減甲數因民居也一甲十户不可増減户數便官<lb/>
查也或餘剰二三户總附一保之後名曰畸零此皆不<lb/>
分土著流寓而一體編之也其在鄉四坊保正倶以在<lb/>
城保正副分坊統之如在城東一保統東鄉幾保在城<lb/>
東二保統東鄉幾保以至南與西北莫不皆然是保甲<lb/>
者舊法也分東南西北四坊而以在城統在鄉者余之<lb/>
管見也蓋計坊分統内外相維久之周知其地里熟察<lb/>
<pb n="KR3d0007_WYG_044-12b"/>
其人民凡在鄉户口真偽盜賊有無饑饉輕重在城皆<lb/>
得與聞或有在鄉保長抗令者即添差人役助在城保<lb/>
長拿治之此法行則不煩青衣下鄉而公事自辦矣有<lb/>
司惟就近隨事覺察在城保長使不為鄉邸害耳此蓋<lb/>
居重馭輕强幹弱枝之意亦待衰世之微權也而於弭<lb/>
盜賑饑尤為切要編完以在城四坊保數及所統在鄉<lb/>
保數要見在城某坊一保統某鄉幾保某保坐落何地<lb/>
名及各甲數并保正副甲長姓名倶要開寫真正書名<lb/>
<pb n="KR3d0007_WYG_044-13a"/>
不許混造排行或曰往歲賑饑皆領於里甲而今欲編保<lb/>
甲以代之不亦迂乎不知國初之里甲猶今時之保甲<lb/>
也初以相鄰相近故編為一里今年代久遠里甲人户<lb/>
皆散之四方矣每見里長領賑輒自侵隱甲首住居窵<lb/>
遠難以周知及至知而來來而取取而訟訟而追追而<lb/>
得計所得不足償其所失是故强者怒於言懦者怒於<lb/>
色只得隱忍而去甚有鰥寡孤獨之人里甲曰彼保甲<lb/>
報之我何與焉保甲曰彼里甲報之我何與焉互相推<lb/>
<pb n="KR3d0007_WYG_044-13b"/>
諉使其轉死溝壑無與控訴者往往有之不若立為畫<lb/>
一之法倶歸保甲蓋凡編甲之民萃處一處責之查審<lb/>
其呼喚為易集其貧富為易知其奸弊為易察也昔熙<lb/>
寧就村賑濟張詠照保糶米徐寧孫逐鎮分散朱文公<lb/>
分都支給皆用此法何名為迂哉<lb/>
附放糶倉糓法各倉所錢糧出入之地奸偽易生若不<lb/>
立法稽核恐民不霑平糶實惠各縣凡遇放糶先宜當<lb/>
官較准斗斛等秤務與時勢相合印單釘號給各領用<lb/>
<pb n="KR3d0007_WYG_044-14a"/>
仍存一副在官備照次置官單照式刋刻聼各收銀富<lb/>
民刷印塡給交銀已完之人執慿支榖每倉置木籌三<lb/>
十根每根長三尺方一寸二分以天地人三字編號自<lb/>
天一號歴至天十號止地人倶照編號并發委官收候<lb/>
給糴榖人執照出入各富民於倉外擇一近便空處專<lb/>
收價銀經收守倉居民在倉發榖該縣選發謹愼吏役<lb/>
四名赴糶糓倉聽用一名掌籌傳送一名在東邊門外<lb/>
查騐單票號籌放人入倉二名在西邊門内一收單騐<lb/>
<pb n="KR3d0007_WYG_044-14b"/>
榖一收籌放榖出門倉内用大銅鑼一面東邊門外置<lb/>
鼔一面凡有保甲人民持銀赴糴富民即時將銀秤收<lb/>
明白備將保甲人名銀數并應與榖數登記號簿及塡<lb/>
單付糴榖人執候類有十人先將天字號籌十根散各<lb/>
執單持籌從東邊聼吏查明擊鼔三聲放入如糴榖二<lb/>
石或一石五斗者必數人支領單上明註幾人進倉領<lb/>
籌幾根即一人止糴糓五斗亦准領籌一根蓋有一人<lb/>
即執一籌也量糓牙斗用盪平斛不許用手平斛致有<lb/>
<pb n="KR3d0007_WYG_044-15a"/>
高下十人量完發榖之人將單即註發訖二字鳴鑼一<lb/>
聲十人負糓齊行然後門外擊鼔放人入庻倉内不致<lb/>
壅雜若散天字號籌已盡即散地字號籌地字號籌已<lb/>
盡即散人字號籌計散人字號籌之時而送天字號籌<lb/>
之吏已至矣相繼輪轉周流不窮如東無單籌執照而<lb/>
入者與西無單籌負糓而出者及有單無籌有籌無單<lb/>
并榖比單數多者許各吏一體挐送究治委官選差皁<lb/>
𨽻四名守門捕役四名内外廵綽以防奸弊至晩收單<lb/>
<pb n="KR3d0007_WYG_044-15b"/>
吏將單類送委官查銷委官將銀封貯縣庫仍聼道府<lb/>
并府管糧官該縣正官不時親臨倉所查驗或曰限以<lb/>
五斗恐貧民銀少聼其升糴恐人衆擁擠富民收銀不<lb/>
及宜另擇空處每晨領糓數石或以升糶或以斗糶此<lb/>
不論保甲不用單籌不拘銀錢聼其便宜令糶至晩交<lb/>
價還官此亦一法也<lb/>
耿橘條議曰荒年煮粥全在官司處置有法就村落散<lb/>
設粥厰若盡聚之城郭少壯棄家就食老弱道路難堪<lb/>
<pb n="KR3d0007_WYG_044-16a"/>
一不便也竟日伺候二飱遇夜投宿無地二不便也穢<lb/>
雜易染疾疫給散難免擠踏三不便也非上人親嘗嚴<lb/>
察人衆虞粥缺少増入生水食之往往致疾且有挿和<lb/>
雜物於米麥中甚至有揷入白土石灰者立見斃亡以<lb/>
上諸弊一一講防窮民度可藉延喘息有謂煑粥不若<lb/>
分米蓋目擊其艱苦也若城郭中官司加意經理各處<lb/>
村落屬慕義者主之畫地分煑澤易徧而取效速亦荒<lb/>
政之不可廢者<lb/>
<pb n="KR3d0007_WYG_044-16b"/>
城四門擇空曠處為粥塲繩列數十行每行兩頭豎木<lb/>
橛繫繩作界饑民至令入行中挨次坐定男女異行有<lb/>
病者另入一行乞丐者另入一行預諭饑民各携一器<lb/>
粥熟鳴鑼行中不得動移每粥一桶兩人舁之而行見<lb/>
人一口分粥一杓貯器中湏臾而盡分畢再鳴鑼一聲<lb/>
聼民自便分者不患雜蹂食者不苦見遺上午限定辰<lb/>
時下午限定申時亦無守候之勞庻法便而澤周也<lb/>
王士性賑粥十事一曰示審法夫賑恤所以不霑實惠<lb/>
<pb n="KR3d0007_WYG_044-17a"/>
者止因官照里甲排年編造而里甲細户散住各鄉不<lb/>
在一處故里老得任意詭造花名借甲當乙無由查核<lb/>
既居住不一則其勢不得不褁糧入城赴縣候審喧集<lb/>
耽延今約報饑民不照里排止照保甲州縣官先畫分<lb/>
界小縣分為十四五方大縣二三十方大約每方二十<lb/>
里每方内一義官一殷實户領之如此方内若干村某<lb/>
村若干保某保災民若干名先令保正副造册義官殷<lb/>
實户覈完送縣仍依册用一小票粘各人自己門首縣<lb/>
<pb n="KR3d0007_WYG_044-17b"/>
官親到逐保令饑民跪伏門首按册覈查排門沿户舉<lb/>
目瞭然貧者既無遺漏富者又難詭名且不致聚集槩<lb/>
縣之民赴縣淹待他日散粟散粥亦倶照方舉號挈領<lb/>
提綱官民兩便<lb/>
二曰别等第夫賑多詭冐良不如散粥便苐生儒之軰<lb/>
門楣之家有寧餓死不食嗟來者則賑尤不可後也所<lb/>
慮賑粟散粥兩相影射重支則倉粟不及各保正副報<lb/>
册之時即確查次貧願領賑災民某人極貧願食粥災<lb/>
<pb n="KR3d0007_WYG_044-18a"/>
民某人其次貧願賑者又分為二等某係正次量賑若<lb/>
干某係極次應多賑若干庻無冐破<lb/>
三曰定賑期賑之不霑實惠者非獨詭名冐領即賑矣<lb/>
里甲一召四鄉雲集由其居錯犬牙一動百動故也及<lb/>
至城市動淹旬日得不償失遂棄而歸此榖皆為里長<lb/>
歇家有耳今既炤保甲可以隨方定期如初三日開倉<lb/>
則初一日出示初三日賑東方災民仰天字號地字號<lb/>
若干方保甲帶領應賑人赴縣餘方不許預動初四日<lb/>
<pb n="KR3d0007_WYG_044-18b"/>
賑西方亦如之南北亦然如東方至者亦視其遠近以<lb/>
為次第庶無積日空回之弊<lb/>
四曰分食界今煑粥者多止於城内則仍為强棍所得<lb/>
啜而遠者病者殘軀體者猶然溝中瘠也故莫若分界<lb/>
而多置㸑所今既每方二十里則以當中一村為㸑所<lb/>
州縣出示此方東至某村西至某村南至某村北至某<lb/>
村但在此方之内居住饑民已報名者方得每日至村<lb/>
就食令保甲察之不在此方内者申令還本方不得預<lb/>
<pb n="KR3d0007_WYG_044-19a"/>
此方之食庻乎方内之民極遠者不過行十里而返近<lb/>
者或一二里人縱饑餓然午得一飽緩歩而歸明日早<lb/>
至決不致損命<lb/>
五曰立食法夫煑粥之難難在分散待哺既衆彼我相<lb/>
擠隨手授之不得人人均其多寡當令饑民至者隨其<lb/>
先後來一人則坐一人後至者坐先至肩下但坐下者<lb/>
即不許起一行坐盡又坐一行以面相對以背相倚空<lb/>
其中街可用走動坐者令直其雙足不許蹲踞盤辟轉<lb/>
<pb n="KR3d0007_WYG_044-19b"/>
身附耳人頭一亂查數為難有起便手者畢則仍回本<lb/>
處坐至正午官擊梆一聲唱給一次食即令两人擡粥<lb/>
桶两人執瓢杓令饑民各持碗坐給之其有速食先畢<lb/>
者或不得再與再與則亂生湏將頭碗散遍然後擊二<lb/>
梆高唱給二次食從頭又散亦如之又遍然後擊三梆<lb/>
高唱給三次食從頭分散亦如之三食已畢縱頭食者<lb/>
不得過多但求免死而已然後再查簿中誰係有父母<lb/>
妻子饑病在家不能自行者以其所執瓶礶再給一人<lb/>
<pb n="KR3d0007_WYG_044-20a"/>
之食與之携歸如是處分倶訖方令饑民起行其有流<lb/>
民欲去東西南北從此方過者亦照此坐食但食畢即<lb/>
分𣲖保甲數人欲東者押過東方欲西者押過西方送<lb/>
此境訖明日不得再預此方之食恐其聚為亂階也<lb/>
六曰立賑法臨賑無法則强壯先得孱弱空手甚至病<lb/>
瘠者且踐踏而死矣當令各村保饑民随地遠近各定<lb/>
立某處聚集弗混先後每一村保用藍旗一竿先引次<lb/>
用大牌一面即照册書各姓名於上要以軍法廵行保<lb/>
<pb n="KR3d0007_WYG_044-20b"/>
正副領各細户執門首原票魚貫從左而入交票於官<lb/>
官騐畢鈐二斗三斗字様於票執之向厫口領榖一村<lb/>
保畢堂上鳴鑼一聲仍執旗牌從右引出聼聲則左者<lb/>
復入庻無混亂出者仍令原人押送關外貧民不許在<lb/>
街停留富民不許邀截討債再差探馬於近城一二十<lb/>
里外不時查訪違者即枷號遊示以警其餘<lb/>
七曰備㸑具煑粥之榖必發於官倉不勸借富民但必<lb/>
湏殷實户領之所領之榖亦不必定將原榖以夫車絡<lb/>
<pb n="KR3d0007_WYG_044-21a"/>
繹於道但令伊將已榖舂用不失官數則已其所領倉<lb/>
榖任從殷實户附城自糶在官胥徒不得指以糶官榖<lb/>
勒掯之至於領榖之後殷寔户與保甲擇中村寛濶處<lb/>
所置灶十餘座或公舘或寺院無則空地搭蓋籬泊湏<lb/>
可隱風毋令饑者凍死又當多置缸桶瓢杓其碗筯則<lb/>
饑民自備柴亦取給於官榖若取於保甲又必指此科<lb/>
𣲖細户矣水則令保甲編户挑之煑粥之人借用殷寔<lb/>
户家丁庻官與結筭榖石之時不得指他人影射為奸<lb/>
<pb n="KR3d0007_WYG_044-21b"/>
人饑必成疫湏多置蒼术醋碗薫燒以逐瘟氣其粥成<lb/>
之後又湏嚴禁將生水攙稀致久饑者食後暴死<lb/>
八曰登日厯監㸑官署一厯簿送州縣鈐印如今日初<lb/>
一日起分為二大欵一本處饑民照其坐位從頭登寫<lb/>
花名趙天錢地孫𤣥李黄有父母妻子病在家下不能<lb/>
來者公同保甲查的即註於本人下父係何名妻係何<lb/>
姓不得冐支前件以上若干人二外處流民又分作東<lb/>
西南北四小欵一某處人某人某人係欲過東者一某<lb/>
<pb n="KR3d0007_WYG_044-22a"/>
係欲走西走南走北者其下即註本日保甲某人送出<lb/>
境訖違者連坐保甲前件亦結以上共若干人至初二<lb/>
日又分作三大欵一本處舊管饑民即昨日給過粥者<lb/>
官則先照昨日舊名盡數塡此項下來者分付先儘舊<lb/>
人照昨日坐定㸃名如有不到者大紅筆抹去前件總<lb/>
結共若干人二本處新救饑民其有新來者令坐舊人<lb/>
之下以便查㸃亦結共若干人三外處流移若流民則<lb/>
每日皆新來者其昨日給過舊人除病老不能動移外<lb/>
<pb n="KR3d0007_WYG_044-22b"/>
再與給食餘者不得存留照前記共若干人至初三日<lb/>
以後即與初二日同但初二新收者亦作初三舊管登<lb/>
如初三無新收即於本欵下註無字如此不惟人數有<lb/>
所稽查有一人即有一人之食合勺米榖無由冐破<lb/>
九曰禁亂民如此賑粟如此煑粥則邑無不遍之村人<lb/>
無不得之食病而死者有餓而死者無矣各災民但當<lb/>
安心守法聼候賑期本州縣窮民不許三三五五强行<lb/>
勒借富户噪呼嚷亂致生事端其外州縣流民亦當散<lb/>
<pb n="KR3d0007_WYG_044-23a"/>
處乞食不許百十為羣搶奪市集驚動鄉村違者以亂<lb/>
民論先打一百棍綁縛遊示三日處以强盜之律各州<lb/>
縣將本地方饑民有無勒借流民有無嘯聚盜賊有無<lb/>
生發五日馬上一報見形察影預為撲滅<lb/>
十曰省冗費此行審饑必以官就民本道單車就道止<lb/>
用藍旗四竿執板皂𨽻四名行李一槓差遣舍快馬疋<lb/>
稱是到處中火止蔬肉三器諸長吏亦宜如是如州縣<lb/>
正官遍歴不完分遣佐貳或教官陰醫廵驛等官亦無<lb/>
<pb n="KR3d0007_WYG_044-23b"/>
不可但湏單騎耦役自齎飲食可也<lb/>
𤣥扈先生除蝗疏曰國家不務畜積不備凶饑人事之<lb/>
失也凶饑之因有三曰水曰旱曰蝗地有高卑雨澤有<lb/>
偏被水旱為災尚多倖免之處惟旱極而蝗數千里間<lb/>
草木皆盡或牛馬毛幡幟皆盡其害尤慘過於水旱也<lb/>
雖然水旱二災有重有輕欲求恒稔雖唐堯之世猶不<lb/>
可得此殆由天之所設惟蝗不然先事修備既事修敇<lb/>
人力茍盡固可殄滅之無遺育此其與水旱異者也雖<lb/>
<pb n="KR3d0007_WYG_044-24a"/>
然水而得一邱一垤旱而得一井一池即单寒孤孑聊<lb/>
足自救惟蝗又不然必藉國家之功令必湏百郡邑之<lb/>
恊心必賴千萬人之同力一身一家無戮力自免之理<lb/>
此又與水旱異者也總而論之蝗災甚重而除之則易<lb/>
必合衆力共除之然後易此其大指矣謹條例如左<lb/>
一蝗災之時謹案春秋至於勝國其蝗災書月者一百<lb/>
二十有一書二月者二書三月者三書四月者十九書<lb/>
五月者二十書六月者三十一書七月者二十書八月<lb/>
<pb n="KR3d0007_WYG_044-24b"/>
者十二書九月者一書十二月者三是最盛於夏秋之<lb/>
間與百榖長養成熟之時正相値也故為害最廣小民<lb/>
遇此乏絕最甚若二三月蝗者按宋史言二月開封府<lb/>
等百三十州蝗蝻復生多去歲蟄者漢書安帝永和四<lb/>
年五年比歲書夏蝗而六年三月書去歲蝗處復蝗子<lb/>
生曰蝗蝻蝗子則是去歲之種蝗非蟄蝗也聞之老農<lb/>
言蝗初生如粟米數日旋大如蠅能跳躍羣行是名為<lb/>
蝻又數日即羣飛是名為蝗所止之處喙不停嚙故易<lb/>
<pb n="KR3d0007_WYG_044-25a"/>
林名為饑蟲也又數日孕子於地矣地下之子十八日<lb/>
復為蝻蝻復為蝗如是傳生害之所以廣也秋月下子<lb/>
者則依附草木枵然枯朽非能蟄藏過冬也然秋月下<lb/>
子者十有八九而災于冬春者百止一二則三冬之候<lb/>
雨雪所摧隕滅者多矣其自四月以後而書災者皆本<lb/>
歲之初蝗非遺種也故詳其所自生與其所自滅可得<lb/>
殄絶之法矣<lb/>
一蝗生之地謹按蝗之所生必於大澤之涯然而洞庭<lb/>
<pb n="KR3d0007_WYG_044-25b"/>
彭蠡具區之旁終古無蝗也必也驟盈驟涸之處如幽<lb/>
涿以南長淮以北青兖以西梁宋以東諸郡之地湖漅<lb/>
廣衍暵溢無常謂之涸澤蝗則生之歴稽前代及耳目<lb/>
所睹記大都若此若他方被災皆所延及與其傳生者<lb/>
耳畧摭往牘如元史百年之間所載災傷路郡州縣幾<lb/>
及四百而西至秦晉稱平陽解州華州各二稱隴陜河<lb/>
中稱絳耀同陜鳯翔岐山武功靈寳者各一大江以南<lb/>
稱江浙龍興南康鎮江丹徒各一合之二十有二於四<lb/>
<pb n="KR3d0007_WYG_044-26a"/>
百為二十之一耳自萬厯四十三年北上至天啟元年<lb/>
南還七年之間見蝗災者六而莫盛於丁巳是秋奉使<lb/>
夏州則關陜邠岐之間徧地皆蝗而土人云百年來所<lb/>
無也江南人不識蝗為何物而是年亦南至常州有司<lb/>
士民盡力撲滅乃盡故涸澤者蝗之原本也欲除蝗圖<lb/>
之此其地矣<lb/>
一蝗生之縁必於大澤之旁者職所見萬厯庚戍滕鄒<lb/>
之間皆言起於昭陽呂孟湖任邱之人言蝗起于趙堡<lb/>
<pb n="KR3d0007_WYG_044-26b"/>
口或言來從葦地葦之所生亦水涯也則蝗為水種無<lb/>
足疑矣或言是魚子所化而職獨斷以為蝦子何也凡<lb/>
倮蟲介蟲與羽蟲則能相變如螟蛉為果蠃蛣蜣為蟬<lb/>
水蛆為蚊是也若鱗蟲能變為異類未之聞矣此一證<lb/>
也爾雅翼言蝦善游而好躍蝻亦善躍此二證也物雖<lb/>
相變大都蛻殻即成故多相肖若蝗之形酷類蝦其首<lb/>
其身其紋脉肉味其子之形味無非蝦者此三證也又<lb/>
蠶變為蛾蛾之子復為蠶太平御覽言豐年則蝗變為<lb/>
<pb n="KR3d0007_WYG_044-27a"/>
蝦知蝦之亦變為蝗也此四證也蝦有諸種白色而殻<lb/>
柔者散子於夏初赤色而殻堅者散子于夏末故蝗蝻<lb/>
之生亦早晩不一也江以南多大水而無蝗蓋湖漅積<lb/>
瀦水草生之南方水草農家多取以壅田就不其然而<lb/>
湖水常盈草恒在水蝦子附之則復為蝦而已北方之<lb/>
湖盈則四溢草隨水上迨其既涸草留涯際蝦子附於<lb/>
草間既不得水春夏鬱蒸乘濕熱之氣變為蝗蝻其勢<lb/>
然也故知蝗生於蝦蝦子之為蝗則因於水草之積也<lb/>
<pb n="KR3d0007_WYG_044-27b"/>
一考昔人治蝗之法載籍所記頗多其最著者則唐之<lb/>
姚崇最嚴者則宋之淳熙勅也崇傳曰開元三年山東<lb/>
大蝗民祭且拜坐視食苖不敢捕崇奏詩云秉彼蟊賊<lb/>
付畀炎火漢光武詔曰勉順時政勸督農桑去彼螟蜮<lb/>
以及蟊賊此除蝗證也且蝗畏人易驅又田皆有主使<lb/>
自救其地必不憚勤請夜設火坎其旁且焚且瘞乃可<lb/>
盡古有討除不勝者特人不用命耳乃出御史為捕蝗<lb/>
使分道殺蝗汴州刺史倪若水上言除天災者當以徳<lb/>
<pb n="KR3d0007_WYG_044-28a"/>
昔劉聰除蝗不克而害愈甚拒御史不應命崇移書謂<lb/>
之曰聰偽主徳不勝妖今妖不勝徳古者良守蝗避其<lb/>
境謂修徳可免彼將無徳致然乎今坐視食苖忍而不<lb/>
救因以無年刺史其謂何若水懼乃縱捕得蝗四十萬<lb/>
石時議者諠譁帝疑復以問崇對曰庸儒泥文不知變<lb/>
事固有違經而合道反道而適權者昔魏世山東蝗小<lb/>
忍不除至人相食後秦有蝗草木皆盡牛馬至相噉毛<lb/>
今飛蝗所在充滿加復蕃息且河南河北家無宿藏一<lb/>
<pb n="KR3d0007_WYG_044-28b"/>
不穫則流離安危繫之且討蝗縱不能盡不愈於養以<lb/>
遺患乎帝然之黄門監盧懷愼曰凡天災安可以人力<lb/>
制也且殺蝗多必戾和氣願公思之崇曰昔楚王吞蛭<lb/>
而厥疾瘳叔敖斷蛇福乃降今蝗幸可驅若縱之榖且<lb/>
盡如百姓何殺蟲救人禍歸於崇不以累公也蝗害訖<lb/>
息宋淳熙敇諸蟲蝗初生若飛落地主隣人隱蔽不言<lb/>
耆保不即時申舉撲除者各杖一百許人告報當職官<lb/>
承報不受理不即親臨撲除或撲除未盡而妄申盡浄<lb/>
<pb n="KR3d0007_WYG_044-29a"/>
者各加二等諸官司荒田牧地經飛蝗住落處令佐應<lb/>
差募人取掘蟲子而取不盡因致次年生發者杖一百<lb/>
諸蝗蟲生發飛落及遺子而撲除不盡致再生發者地<lb/>
主耆保各杖一百又因穿掘撲打損苖種者除其税仍<lb/>
計價官給地主錢數毋過一頃此外復有二法一曰以<lb/>
粟易蝗晉天福七年命百姓捕蝗一斗以粟一斗償之<lb/>
此類是也一曰食蝗唐貞元元年夏蝗民蒸蝗曝颺去<lb/>
翅足而食之臣謹按蝗蟲之災不捕不止倪若水盧懷<lb/>
<pb n="KR3d0007_WYG_044-29b"/>
愼之説謬也不忍於蝗而忍於民之饑而死乎為民禦<lb/>
災捍患正應經義亦何違經反道之有修徳修刑理無<lb/>
相左夷狄盗賊比於蝗災總為民害寧云修徳可弭一<lb/>
切攘却捕治之法廢而不為也淳熙之勅初生飛落咸<lb/>
應申報撲除取掘悉有條章今之官民所未聞見似應<lb/>
依倣申嚴定為公罪著之絜令也食蝗之事載籍所書<lb/>
不過二三唐太宗吞蝗以為代民受患傳述千古矣乃<lb/>
今東省畿南用為常食登之盤飱臣嘗治田天津適遇<lb/>
<pb n="KR3d0007_WYG_044-30a"/>
此災田間小民不論蝗蝻悉將煑食城市之内用相餽<lb/>
遺亦有熟而乾之粥于市者則數文錢可易一斗噉食<lb/>
之餘家户囷積以為冬儲質味與乾蝦無異其朝晡不<lb/>
充恒食此者亦至今無恙也而同時所見山陜之民猶<lb/>
惑於祭拜以傷觸為戒謂為可食即復駭然蓋妄信流<lb/>
傳謂戾氣所化是以疑神疑鬼甘受戕害東省畿南既<lb/>
明知蝦子一物在水為蝦在陸為蝗即終歲食蝗與食<lb/>
蝦無異不復疑慮矣<lb/>
<pb n="KR3d0007_WYG_044-30b"/>
一今擬先事消弭之法臣竊謂既知蝗生之縁即當于<lb/>
原本處計畫宜令山東河南南北直𨽻有司衙門凡地<lb/>
方有湖蕩<graphic n="KR1927" url="https://raw.githubusercontent.com/kanripo/KR-Gaiji/master/images/KR1927.png" mimeType="image/png"/>窪積水之處遇霜降水落之後即親臨勘<lb/>
視本年潦水所至到今水涯有水草存積即多集夫衆<lb/>
侵水芟刈歛置高處風戾日曝待其乾燥以供薪燎如<lb/>
不堪用就地焚燒務求淨盡此湏撫按道府實心主持<lb/>
令州縣官各各同心恊力方為有益若一方怠事就此<lb/>
生發蔓及他方矣姚崇所謂討除不盡者人不用命此<lb/>
<pb n="KR3d0007_WYG_044-31a"/>
之謂也若春夏之月居民于湖<graphic n="KR1927" url="https://raw.githubusercontent.com/kanripo/KR-Gaiji/master/images/KR1927.png" mimeType="image/png"/>中捕得子蝦一石減<lb/>
蝗百石乾蝦一石減蝗千石但令民通知此理當自為<lb/>
之不煩告戒矣<lb/>
一水草既去蝦子之附草者可無生發矣若蝦子在地<lb/>
明年春夏得水土之氣未免復生則湏臨時捕治其法<lb/>
有三其一臣見傍湖官民言蝗初生時最易撲治宿昔<lb/>
變異便成蝻子散漫跳躍勢不可遏矣法當令居民里<lb/>
老時加察視但見土脉墳起即便報官集衆撲滅此時<lb/>
<pb n="KR3d0007_WYG_044-31b"/>
措手力省功倍其二已成蝻子跳躍行動便湏開溝捕<lb/>
打其法視蝻將到處預掘長溝深廣各二尺溝中相去<lb/>
丈許即作一坑以便埋掩多集人衆不論老弱悉要趨<lb/>
赴沿溝擺列或持箒或持撲打噐具或持鍬鍤每五十<lb/>
人用一人鳴鑼其後蝻聞金聲努力跳躍或作或止漸<lb/>
令近溝臨溝即大擊不止蝻蟲驚入溝中勢如注水衆<lb/>
各致力掃者自掃撲者自撲埋者自埋至溝坑倶滿而<lb/>
止前村如此後村復然一邑如此他邑復然當淨盡矣<lb/>
<pb n="KR3d0007_WYG_044-32a"/>
若蝻如豆大尚未可食長寸以上即燕齊之民畚盛囊<lb/>
括負戴而歸烹煑暴乾以供食也其三振羽能飛飛即<lb/>
蔽天又能渡水撲治不及則視其落處糾集人衆各用<lb/>
繩兠兠取布囊盛貯官司以粟易之大都粟一石易蝗<lb/>
一石殺而埋之然論粟易則有一説先儒有言救荒莫<lb/>
要乎近其人假令鄉民去邑數十里負蝗易粟一往一<lb/>
返即二日矣臣所見蝗盛時幕天匝地一落田間廣數<lb/>
里厚數尺行二三日乃盡此時蝗極易得官粟有幾乃<lb/>
<pb n="KR3d0007_WYG_044-32b"/>
令人往返道路乎若以金錢近其人而易之隨收隨給<lb/>
即以數文錢易蝗一石民猶勸為之矣或言差官下鄉<lb/>
一行人從未免蠶食里正民户不可不戒臣以為不然<lb/>
也此時為民除害膚髪可捐更率人蠶食尚可謂官乎<lb/>
佐貳為此正官安在正官為此院道安在不於此軰創<lb/>
一警百而懲噎廢食亦復何官不可廢何事不可已耶<lb/>
且一郡一邑豈乏義士若紳若弁青衿義民擇其善者<lb/>
無不可使亦且有自願捐貲者何必官也其給粟則以<lb/>
<pb n="KR3d0007_WYG_044-33a"/>
得蝗之難易為差無湏預定矣<lb/>
一後事剪除之法則淳熙令之取掘蟲子是也元史食<lb/>
貨志亦云每年十月令州縣正官一員廵視境内有蟲<lb/>
蝗遺子之地多方設法除之臣按蝗蟲下子必擇堅垎<lb/>
黒土高亢之處用尾栽入土中下子深不及一寸仍留<lb/>
孔竅且同生而羣飛羣食其下子必同時同地勢如蜂<lb/>
窠易㝷覔也一蝗所下十餘形如豆粒中止白汁漸次<lb/>
充實因而分顆一粒中即有細子百餘或云一生九十<lb/>
<pb n="KR3d0007_WYG_044-33b"/>
九子不然也夏月之子易成八日内遇雨則爛壞否則<lb/>
至十八日生蝻矣冬月之子難成至春而後生蝻故遇<lb/>
臘雪春雨則爛壞不成亦非能入地千尺也此種傳生<lb/>
一石可至千石故冬月掘除尤為急務且農力方閒可<lb/>
以從容搜索官司即以數石粟易一石子猶不足惜苐<lb/>
得子有難易受粟宜有等差且念其衝冐嚴寒尤應厚<lb/>
給使民樂趨其事可矣臣按以上諸事皆湏集合衆力<lb/>
無論一身一家一邑一郡不能獨成其功即百舉一隳<lb/>
<pb n="KR3d0007_WYG_044-34a"/>
猶足僨事唐開元四年夏五月勅委使者詳察州縣勤<lb/>
惰者各以名聞繇是連歲蝗災不至大饑蓋以此也臣<lb/>
故謂主持在各撫按勤事在各郡邑盡力在各郡邑之<lb/>
民所惜者北土閒曠之地土廣人稀每遇災時蝗陳如<lb/>
雲荒田如海集合佃衆猶如晨星畢力討除百不及一<lb/>
徒有傷心慘目而已昔年蝗至常州數日而盡雖緣官<lb/>
勤亦因民衆以此思之乃愈見均民之不可已也<lb/>
一備蝗雜法有五<lb/>
<pb n="KR3d0007_WYG_044-34b"/>
　一王禎農書言蝗不食芋桑與水中菱芡或言不食<lb/>
　菉豆豌豆豇豆大麻<graphic n="KR1342" url="https://raw.githubusercontent.com/kanripo/KR-Gaiji/master/images/KR1342.png" mimeType="image/png"/>麻芝麻薯蕷凡此諸種農家<lb/>
　宜兼種以備不虞<lb/>
　一飛蝗見樹木成行多翔而不下見旌旗森列亦翔<lb/>
　而不下農家多用長竿挂衣裙之紅白色光彩映日<lb/>
　者羣逐之亦不下也又畏金聲砲聲聞之遠舉總不<lb/>
　如用鳥銃入鐵砂或稻米擊其前行前行驚奮後者<lb/>
　隨之去矣<lb/>
<pb n="KR3d0007_WYG_044-35a"/>
　一除蝗方用稈草灰石灰灰等分為細末篩羅禾榖<lb/>
　之上蝗即不食<lb/>
　一傅子曰陸田命懸于天人力雖修茍水旱不時一<lb/>
　年之功棄矣水田之制由人力人力茍修則地利可<lb/>
　盡也且蟲災之害又少于陸水田既熟其利兼倍與<lb/>
　陸田不侔矣<lb/>
　一元仁宗皇慶二年復申秋耕之令蓋秋耕之利掩<lb/>
　陽氣于地中蝗蝻遺種翻覆壞盡次年所種必盛于<lb/>
<pb n="KR3d0007_WYG_044-35b"/>
　常禾也<lb/>
𤣥扈先生曰荒饑之極則辟榖之法亦可用為辟榖方<lb/>
者出于晉惠帝時黄門侍郎劉景先遇太白山隱士所<lb/>
傳曽見石本後人用之多騐今録于此昔晉惠帝時永<lb/>
寧二年黄門侍郎劉景先表奏臣遇太白山隱士傳濟<lb/>
饑辟榖仙方上進言臣家大小七十餘口更不食别物<lb/>
惟水一色若不如斯臣一家甘受刑戮今將真方鏤板<lb/>
廣傳天下大豆五斗淨淘洗蒸三遍去皮又用大麻子<lb/>
<pb n="KR3d0007_WYG_044-36a"/>
三斗浸一宿漉出蒸三遍令口閉右件二味豆黄搗為<lb/>
末麻仁亦細擣漸下黄豆同搗令匀作團子如拳大入<lb/>
甑内蒸從初更進火蒸至夜半子時住火直至寅時出<lb/>
甑午時㬠乾搗為末乾服之以飽為度不得食一切物<lb/>
第一頓得七日不饑第二頓得四十九日不饑第三頓<lb/>
得三百日不饑第四頓得二千四百日不饑更不服永<lb/>
不饑也不問老少但依法服食令人强壯容貌紅白永<lb/>
不憔悴渇即研大麻子湯飲之轉更滋潤臟肺若要重<lb/>
<pb n="KR3d0007_WYG_044-36b"/>
喫物用葵子三合許水煎冷服取下其藥如金色任喫<lb/>
諸物並無所損前知隨州朱貢教民用之有騐序其首<lb/>
尾勒石于漢陽軍大列山太平興國寺又傳寫方用黒<lb/>
豆五斗淘淨蒸三遍㬠乾去皮細末秋麻子三升温浸<lb/>
一宿去皮㬠乾為細末細糯米三升做粥熟和擣前二<lb/>
味為劑右件三味合搗為如拳大入甑中蒸一宿從一<lb/>
更發火蒸至子時日出方纔取出甑㬠至日午令乾再<lb/>
搗為末用小棗五斗煑去皮核同前三味為劑如拳頭<lb/>
<pb n="KR3d0007_WYG_044-37a"/>
大再入甑中蒸一夜服之一飽為度如渇者淘麻子水<lb/>
飲之便更滋潤臟腑芝蔴汁無白湯亦得少飲不得别<lb/>
食一切之物又許真君方武當山李道人傳累試有騐<lb/>
避難歇食方用白麫六兩黄蠟三兩白膠香五兩右拌<lb/>
將前麫冷水凍令熟如打麫一同然後為圓如黒豆大<lb/>
日㬠乾再將蠟溶成汁了將圓子投入内打令匀候冷<lb/>
單紙褁安在淨處如服時每日早晨空心可服三五十<lb/>
丸冷水嚥下不得熱食如要喫時任意不妨又服蒼术<lb/>
<pb n="KR3d0007_WYG_044-37b"/>
方用蒼术一斤好白芝蔴香油半斤右件將术用白米<lb/>
泔浸一宿取出切成片子前香油炒令熟用瓶盛取毎<lb/>
日空心服一撮用冷水湯嚥下大能壯氣駐顔色辟邪<lb/>
又能行履饑即服之詳此數方其間所用品味不出乎<lb/>
榖民間亦難卒得若官中預蓄品味饑歲荒年給賜饑<lb/>
民無資粮賑濟之勞而可延餓莩時月之命寔益世之<lb/>
方安可袐而不流傳哉<lb/>
　農政全書卷四十四<lb/>
</p>
<p>
</p>
  </div>
</body>
</text>
</TEI>
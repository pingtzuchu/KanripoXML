<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>意林卷三</head> <lb/>
    <p>
<pb n="KR3j0178_WYG_003-1a"/>
欽定四庫全書<lb/>
　意林卷三<lb/>
　　　　　　　　　　　　　唐　馬總　撰<lb/>
　　鹽鐵論十卷<hi>桓寛</hi>
並是文學與大夫相難　善剋者不戰善戰者不師善<lb/>
師者不陣　工不出則物用乏商不出則寶貨絶　川<lb/>
原不能實漏巵山海不能贍溢欲　宅近市則家富富<lb/>
在術數不在力耕　善歌者使人續其聲善作者使人<lb/>
<pb n="KR3j0178_WYG_003-1b"/>
治其功　孔子能方不能圓故飢於黎丘　茂林之下<lb/>
無豐草大塊之間無羙苗　行逺者假於車濟海者因<lb/>
於舟成名者因於資歐冶能因國君銅鐵作金鑪大鐘<lb/>
而不能自作壺鼎盤盂　香餌非不羙龜龍聞而深藏<lb/>
鸞鳳見而髙逝玉屑滿篋不成其寳仲尼之門七十子<lb/>
去父母捐家負荷而随孔子不耕而學其亂愈滋猶玉<lb/>
屑滿篋也若能安國利人寜須文辭者哉　有粟而不<lb/>
能食無益於饑觀賢而不能用無益於利　歌者不期<lb/>
<pb n="KR3j0178_WYG_003-2a"/>
於利聲而貴於中節論者不期於麗辭而務在事實<lb/>
公卿者四海之儀表神化之丹青上有輔明主之任下<lb/>
有随聖化之治　諸生抱枯竹守空言不知趨舍之宜<lb/>
時世之變林中多疾風富貴多謏言　古者君子思徳<lb/>
小人思利今人堅額健舌代以致業　九層之臺傾公<lb/>
輸子不能正大朝一邪伊望不能復吏道雜而不選<lb/>
富貴以財買官垂青綬擐銀龜擅殺生之柄專萬民之<lb/>
命乗肩驅良列騎成行者不知負擔歩行之勞中國與<lb/>
<pb n="KR3j0178_WYG_003-2b"/>
邉境猶支體與腹心肌膚寒於外腹心疾於内以仁義<lb/>
阻之道德塞之賢人守之則莫能入也秦法繁於秋荼<lb/>
網宻於凝脂然而上下相遁姦偽並生廐焚孔子問人<lb/>
不問馬賤畜貴人也秦法盗馬者死盗牛者刑苛也<lb/>
　　説苑二十卷<hi>劉向</hi>
東風則靡而西西風則靡而東上之化下如風靡草<lb/>
禹見罪人下車而泣左右曰此人不恭故得罪君王何<lb/>
痛之禹曰堯民以堯為心今百姓各以其心為心故痛<lb/>
<pb n="KR3j0178_WYG_003-3a"/>
之　齊景公出獵上山見虎下山見蛇問晏子曰此不<lb/>
祥耶晏子曰有賢而不知知而不用用而不任此不祥<lb/>
也山是虎之室澤是蛇之穴何不祥也　晏子侍景公<lb/>
公朝寒請進煖食於寡人對曰嬰非厨養之臣社稷之<lb/>
臣　晋平公問師曠曰吾年七十欲學恐晚如何師曠<lb/>
曰日暮豈不炳燭耶臣聞少而學者如日之出陽壯而<lb/>
學者如日中之光老而學者如炳燭之明豈不愈於暗<lb/>
乎公曰善哉　曽子衣弊而耕魯君使人致其邑不受<lb/>
<pb n="KR3j0178_WYG_003-3b"/>
曰吾聞受人者畏人與人者驕人安知君能不驕我我<lb/>
能不畏乎遂不受　夫仕者身歸於君禄歸於親忠臣<lb/>
不仕二君貞女不更二夫　居無垣牆人莫之毁傷行<lb/>
無防衛人莫之暴害此君子之行也　楚莊王賜羣臣<lb/>
酒燭滅有引羙人衣者羙人援絶其纓告王王曰賜人<lb/>
酒醉乃顯婦人之莭吾不取也乃命左右勿上火凡與<lb/>
寡人飲者不絶纓者不盡歡也羣臣遍絶纓而後舉火<lb/>
後與晋戰引羙人衣者五合以報莊王　陽虎得罪於<lb/>
<pb n="KR3j0178_WYG_003-4a"/>
衛北見趙簡子曰自今以後不復樹人矣堂下之人臣<lb/>
所樹者過半今反危臣矣簡子曰樹桃李者夏得休息<lb/>
樹蒺藜者秋得其刺今子所樹蒺蔾也自今以後擇人<lb/>
而樹之　夫政者無迎而拒無望而許臨財莫如亷臨<lb/>
富莫如平亷平之守莫能攻　國不務大務得民心佐<lb/>
不務多務得賢俊　齊宣王謂淳于髠曰先生云寡人<lb/>
何好對曰古者所好者四而王所好者三古者好馬王<lb/>
亦好馬古者好玉王亦好玉古者好色王亦好色古者<lb/>
<pb n="KR3j0178_WYG_003-4b"/>
好士王不好士王曰國無士耳若有寡人亦好之對曰<lb/>
驊騮騏驥本無王求之豹象之胎本無王求之毛嬙西<lb/>
施本無王求之而不求士何也　楊回見趙簡子曰臣<lb/>
居鄉三逐亊君五去聞君好士故來左右曰居鄉三逐<lb/>
是不容於衆也亊君五去是不忠於上也簡子曰羙女<lb/>
者醜婦之仇也盛徳君子者亂世所疎也正直之行邪<lb/>
枉所憎也遂用之作相　衣成則缺祍宫成則缺隅示<lb/>
不成也鬼神害滿也　周公誡伯禽示無以魯驕人<lb/>
<pb n="KR3j0178_WYG_003-5a"/>
國有五寒凍不預焉一曰政二曰厲三曰謀泄四曰不<lb/>
敬士而國敗五曰不能治内而務外　官不與勢期而<lb/>
勢自至勢不與富期而富自至富不與貴期而貴自至<lb/>
貴不與驕期而驕自至驕不與罪期而罪自至　魯有<lb/>
恭士行年七十其恭益甚魯君問曰長年恭可以釋也<lb/>
對曰君子恭以成名小人恭以除刑一言不安尚有蹉<lb/>
跌一飯雖羙尚有哽咽鴻飛于天矰者得之虎豹雖猛<lb/>
人食其肉譽人者少惡人者多得不恭乎　嵗饑民疾<lb/>
<pb n="KR3j0178_WYG_003-5b"/>
疫不足患也大臣禄重而不極諫近臣畏罪而不敢言<lb/>
此大患也　趙襄子謂子路曰吾嘗問孔子曰先生事<lb/>
七十君豈無明君耶孔子不對何謂賢也子路曰建天<lb/>
下之鳴鐘撞之以梃豈能發其聲乎善夜居者不能早<lb/>
起盛於彼者衰於此長於左者短於右　一貴一賤交<lb/>
情乃見一死一生乃知交情　口者兵也出言不當反<lb/>
自傷　丹所藏者赤漆所藏者黒君子慎所藏也　飛<lb/>
鳥愛羽虎豹愛爪所以輔身也　積恩曰愛積愛曰仁<lb/>
<pb n="KR3j0178_WYG_003-6a"/>
積仁曰靈臺靈臺者積仁也神靈者天之本　晏子為<lb/>
上卿妾不衣帛馬不食粟何以華國對曰徳以華國不<lb/>
聞以妾與馬　趙簡子乗弊車痩馬衣羖羊之裘其宰<lb/>
曰車新則安馬肥則疾狐裘則温君宜改也簡子曰君<lb/>
子服善則益恭小人服善則益踞　子貢謂子石曰何<lb/>
不學詩子石曰父母求吾孝兄弟求吾悌朋友求吾信<lb/>
何暇學哉子貢曰損吾詩學子詩　河平四年都水使<lb/>
者諫議大夫劉向上言曲彌髙者和彌寡水所以載舟<lb/>
<pb n="KR3j0178_WYG_003-6b"/>
亦能以覆舟　楚丘先生年七十披裘見孟嘗君君曰<lb/>
先生老矣何以教寡人先生曰欲使追車趂馬逐鹿搏<lb/>
虎吾即死矣何暇老耶若使决嫌疑定猶預吾即少也<lb/>
何老之有孟嘗乃有愧色　魏王欲築中天之臺曰敢<lb/>
有諫者死許綰負蔂操畚入曰聞王欲為中天之臺願<lb/>
効力焉臣聞天去地一萬五千里今王因而半之應髙<lb/>
七千五百里基廣八千里盡王之地不足以成臺址王<lb/>
宜起兵伐諸侯盡有其地猶不足也又伐西夷乃足之<lb/>
<pb n="KR3j0178_WYG_003-7a"/>
矣須且材木人徒稱此乃可作也魏王黙然後乃罷築<lb/>
有遺鄭相魚不受人曰子嗜魚何故不受對曰惟嗜魚故<lb/>
不受受魚失禄無以食魚不受魚得禄終身食魚　以老<lb/>
者智少者决必能治阿子竒年十六齊君使治阿既而君<lb/>
悔之遣使追追者反曰子竒必能治阿共載皆白首也子<lb/>
竒至阿鑄庫兵以作耕器魏聞童子治邑庫無兵倉無粟<lb/>
乃起兵擊之阿人父率子兄率弟以私兵戰遂敗魏師<lb/>
　　新序三十卷<hi>原缺</hi>
<pb n="KR3j0178_WYG_003-7b"/>
　　法言十五卷<hi>揚雄撰李軌𢎞範注</hi>
務學不如務求師師者人之模範睎顔之人亦顔之徒<lb/>
睎驥之馬亦驥之乗　詩人之賦麗以則辭人之賦麗<lb/>
以婬若孔氏之門而用賦則賈誼升堂相如入室矣<lb/>
四重何謂四重言重則有法行重則有徳貎重則有威<lb/>
好重則有觀　四輕何謂四輕言輕則招憂行輕則招<lb/>
辜貎輕則招辱好輕則招婬　刀不利筆不銛宜加砥<lb/>
削　天可度則覆物淺矣地可測則載物薄矣　説天<lb/>
<pb n="KR3j0178_WYG_003-8a"/>
者莫辯乎易説地者莫辯乎書説禮者莫辯乎詩説理<lb/>
者莫辯乎春秋　孔子東國之逐臣夷齊西山之餓夫<lb/>
不屈其志不辱其身不夷不惠可否之間　仲尼之道<lb/>
猶四瀆經營中國終入大海<lb/>
　　太𤣥經十卷<hi>揚雄撰虞翻注</hi>
鷹萃于林獺入于泉　鳴鳩在林笑彼衆禽　淮南王<lb/>
安多華少實　齊桓晋文之覇如日繼月　孔子文足<lb/>
老君𤣥足　山川藪澤萬物歸焉　君子得位則昌失<lb/>
<pb n="KR3j0178_WYG_003-8b"/>
位則良小人得位則横失位則䘮<lb/>
　　新論十七卷<hi>桓譚</hi>
三皇以道治五帝以德化三王由仁義五覇用權智無<lb/>
制令刑罰謂之皇有制令無刑罰謂之帝賞善誅惡諸<lb/>
侯朝事謂之王興兵衆約盟誓謂之伯王者往也言其<lb/>
惠澤優游天下歸往也王道純粹其徳如彼覇道駁雜<lb/>
其功如此俱有天下而君萬民垂統子孫其實一也<lb/>
圖王不成亦可以伯　治國者輔佐之本其任用咸得<lb/>
<pb n="KR3j0178_WYG_003-9a"/>
大才大才乃主之股肱羽翮也　明鏡龜䇿也章程斛<lb/>
斗也銓衡丈尺也　前世俊士立功垂名圖畫於殿閣<lb/>
宫省此乃國之大寳亦無價矣雖積和璧累夏璜囊隋<lb/>
侯篋夜光未足喻也伊吕良平何世無之但人君不知<lb/>
羣臣勿用也　賢有五品謹勑於家事悌順於倫黨鄉<lb/>
里之士也作健曉惠文史無害縣廷之士也信誠篤行<lb/>
亷平公理下務上者州郡之士也通經術名行髙能達<lb/>
於從政寛和有固守者公輔之士也才髙卓絶疎殊於<lb/>
<pb n="KR3j0178_WYG_003-9b"/>
衆多籌大畧能圖世建功者天下之士也　賈誼不左<lb/>
遷失志則文彩不發淮南不貴盛富饒則不能廣聘駿<lb/>
士使著文作書太史公不典掌書記則不能條悉古今<lb/>
揚雄不貧則不能作𤣥言殷之三仁皆暗於前而章於<lb/>
後何益於事何補於君　世有圍碁或言兵法之類上<lb/>
者張置疎逺多得道路而勝中者務相遮絶争便求利<lb/>
下者守邉隅趨作罣目生於小地猶薛公之言黥布反<lb/>
也上計取吳楚廣地道中計塞城皋遮要争利下計據<lb/>
<pb n="KR3j0178_WYG_003-10a"/>
長江以臨越守邉隅趨作罣目者也更始將相不防衛<lb/>
罣中死碁中生也　文王葬枯骨無益衆庶衆庶悦之<lb/>
恩義動人也王翁觀人五藏無損生人生人惡之殘酷<lb/>
也　東方朔短辭薄語以為信驗人皆謂朔大智後賢<lb/>
莫之及譚曰人有以狐為狸以瑟為箜篌此非徒不知<lb/>
瑟狐又不知狸與箜篌乃非但言朔亦不知後賢也<lb/>
夫以人言善我亦必以人言惡我王翁使都尉孟孫往<lb/>
泰山告祠道過徐州徐州牧宋仲翁道余才智陳平留<lb/>
<pb n="KR3j0178_WYG_003-10b"/>
侯之比也孟孫還喜謂余曰仲翁盛稱子徳子乃此耶<lb/>
余應曰與僕逰四五嵗不吾見稱今聞仲翁一言而竒<lb/>
怪之若有人毁余子亦信之吾畏子也余前作王翁掌<lb/>
教大夫有男子殺母有詔燔燒其子屍余謂此事不宜<lb/>
宣布余封事云宣帝時公卿大夫朝㑹丞相語次云梟<lb/>
生子子長食其母乃能飛時有賢者應曰但聞烏子反<lb/>
哺其母丞相大慙自悔也人皆少丞相多彼賢人賢人<lb/>
之言益於化也鳥獸尚與之諱况於人乎不宜發揚也<lb/>
<pb n="KR3j0178_WYG_003-11a"/>
　龍無尺木無以昇天聖人無尺土無以王天下　䜟<lb/>
出河圖洛書但有兆朕而不可知後人妄復加増依託<lb/>
稱是孔丘誤之甚也　張子侯曰揚子雲西道孔子也<lb/>
乃貧如此吾應曰子雲亦東道孔子也昔仲尼豈獨是<lb/>
魯孔子亦齊楚聖人也　畫水鏤氷與時消釋　孔子<lb/>
以四科教士隨其所喜譬如市肆多列雜物欲置之者<lb/>
並至聞東里語云人聞長安樂則出門西向而笑肉味<lb/>
羙對屠門而嚼此猶時人雖不别聖亦復欣慕　顔淵<lb/>
<pb n="KR3j0178_WYG_003-11b"/>
所以命短慕孔子殤其年也如庸馬與良駿相追衘尾<lb/>
至暮良馬鳴食如故庸馬垂頭不食何異顔孔優劣<lb/>
余少時見揚子雲麗文欲繼之嘗作小賦用思大劇立<lb/>
致疾病子雲亦言成帝詔作甘泉賦卒暴遂倦卧五藏<lb/>
出地以手收内之及覺氣病一年由此言之盡思慮傷<lb/>
精神也　莊周病劇弟子對泣之應曰我今死則誰先<lb/>
更百年生則誰後必不得免何貪於須臾　子貢問蘧<lb/>
伯玉曰子何以治國答曰弗治治之　古孝經一卷二<lb/>
<pb n="KR3j0178_WYG_003-12a"/>
十章一千八百七十二字今異者四百餘字　左氏云<lb/>
經與傳猶衣表裏相待而成　堯能則天者貴其能臣<lb/>
舜禹二聖　劉子政子駿駿兄弟子伯玉俱是通人尤<lb/>
重左氏教授子孫下至婦女無不讀誦此亦蔽也　舉<lb/>
網以綱千目皆張振裘持領萬毛自整治大國者亦當<lb/>
如此　以賢伐賢謂之煩以不肖謂之亂　王平仲云<lb/>
周譜言定王五年河徙故道今所行處非禹所穿　揚<lb/>
子雲工於賦王君大習兵器余欲從二子學子雲曰能<lb/>
<pb n="KR3j0178_WYG_003-12b"/>
讀千賦則善賦君大曰能觀千劔則曉劔喭曰伏習象<lb/>
神巧者不過習者之門　五福夀富貴安樂子孫衆多<lb/>
　百足之蟲共舉一身安得不濟　曲陽侯迎方士西<lb/>
門君惠從其學却老之術君惠曰龜稱三千嵗鶴言千<lb/>
嵗以人之材何乃不及蟲鳥耶余應曰誰當久與龜鶴<lb/>
同居而知其年嵗耳　聖人何不學仙而令死耶聖人<lb/>
皆形觧仙去言死者示民有終也　昔神農伏羲王天<lb/>
下梧桐作琴三尺六寸有六分象朞之數厚寸有八象<lb/>
<pb n="KR3j0178_WYG_003-13a"/>
三六數廣六寸象六律上圓而斂法天下方而平法地<lb/>
上廣下狹法尊卑之禮琴者禁也古者聖賢玩琴以養<lb/>
心窮則獨善其身而不失其操故謂之操達則兼善天<lb/>
下無不通暢故謂之暢堯暢經逸不存舜操其聲清以<lb/>
微微子操其聲清以淳箕子操其聲淳以激<lb/>
　　論衡二十七卷<hi>王充</hi>
操行有常賢仕宦無常遇賢不賢才也遇不遇時也才<lb/>
髙行潔不可保以必貴能薄操濁不可保以必賤或同<lb/>
<pb n="KR3j0178_WYG_003-13b"/>
操而異主伊尹箕子是也二人俱命世之臣伊尹遇成<lb/>
湯作相箕子遇商紂作奴故知遇與不遇也　清受塵<lb/>
白受垢青蠅所汙常在練素　邑犬羣吠吠所怪也<lb/>
絃者思折伯牙之指御者願斷王良之手惡彼勝已也<lb/>
玉變作石石化作礫毁謗使然也採玉者破石取玉選<lb/>
士者棄惡取善命不勉也智者歸之於天　取富貴若<lb/>
鑿溝伐薪鑿不休則溝深斧不止則薪多亦有溝未成<lb/>
而遇湛薪未多而逢火樂貧勝祸勉已勤事以致富砥<lb/>
<pb n="KR3j0178_WYG_003-14a"/>
才明操以取貴農夫力耕得榖多商賈逺行得利深命<lb/>
富之人筋力自强命貴之人才智自髙若千里馬氣力<lb/>
自勁頭目蹄足自相副　魯城門朽頓欲頽孔子疾行<lb/>
而過之左右曰如此久矣孔子曰吾惡其久也脱遇壊<lb/>
則不幸　蟲墮一器酒棄不飲䑕殘一筐飯損不食<lb/>
墨家云人死無命儒家云人死有命歴陽之郡一宿化<lb/>
成湖白起坑趙卒四十萬衆此並有命耶言命者曰命<lb/>
當溺死故相聚於歴陽命當壓死故相聚於平原沛公<lb/>
<pb n="KR3j0178_WYG_003-14b"/>
初起相攻人入豐沛之市云多封侯人也人命繋於國<lb/>
物命繋於人　齊人舒緩秦人慢易楚人促急燕人戅<lb/>
敢四國之民更相出入　張次公娶隣巫女卜工曰女<lb/>
相當貴公後位至丞相乃是次公亦貴遂與女相合也<lb/>
　世謂宅有吉㓙徙有嵗月余謂天道難知假令有觸<lb/>
犯者命吉㓙之人也按相黥布當先刑而後王衛青當<lb/>
封亞夫而餓死鄧通當貧餓此骨節皮膚各異也　文<lb/>
王在母腹中便有四乳非長大修道徳乃生也后稷作<lb/>
<pb n="KR3j0178_WYG_003-15a"/>
兒以種樹而戲孔子能行以爼豆而弄石生而堅蘭生<lb/>
而香生禀善氣長大乃成就也　蚊蝱不如牛馬之力<lb/>
牛馬困於蚊蝱有勢也十圍之牛為牧豎所驅数仭之<lb/>
象為越僮所鈎無便也　孔子吹律自知殷後項羽重<lb/>
瞳虞舜苗裔聖人自有種族堯與髙祖安得是龍子也<lb/>
　宋景公有三善言獲二十一年燕丹執于秦天雨粟<lb/>
馬生角杞梁妻哭城崩湯旱剪髪作牲致雨南陽卓公<lb/>
作緱氏令蝗蟲不入境孫叔敖埋兩頭蛇有隂徳已上<lb/>
<pb n="KR3j0178_WYG_003-15b"/>
並云虗也龍若遁逃在樹中為天所敗則非神也若必<lb/>
有神則不應有龍肝豹胎故立知水火相薄作雷龍聞<lb/>
雷聲即起武王伐紂兵不血刄虗言也晨舉脂燭血流<lb/>
漂杵何謂不血刄耶漢誅王莾軍至漸臺血流沒趾用<lb/>
天下兵未有不血刄也　紂糟丘酒池牛飲者三千人<lb/>
長夜之飲亡其甲子車行酒騎行䏑百二十日作一月<lb/>
按紂或是覆酒滂沲於地因名作池醸酒積糟因名作<lb/>
丘以酒作池以車行酒以肉懸林因謂騎行炙男女祼<lb/>
<pb n="KR3j0178_WYG_003-16a"/>
而逐林中奔走侍者惡之故言三千人實非也　町町<lb/>
若荆軻之閭言秦王誅軻九族夷其一里一里皆滅故<lb/>
曰町町按秦雖無道不應盡誅軻里也始皇幸梁山宫<lb/>
見李斯車騎盛出怪之左右私告李斯斯損車騎始皇<lb/>
不知左右誰告止殺在傍荆軻之里必不盡誅之　魯<lb/>
班刻木鳶飛三日不下為母作木車木人御之機闗之<lb/>
發去而不還此恐不實　孔子遊説七十餘國按孔子<lb/>
自衛反魯在陳絶糧削跡於衛伐樹於宋不過十國<lb/>
<pb n="KR3j0178_WYG_003-16b"/>
子羔泣血三年未嘗見齒言其不笑語豈得不見齒耶<lb/>
禽息碎首薦百里奚於秦繆公恐是叩頭流血謂之碎<lb/>
首　祖伊諌紂云天下之人無不欲王亡者此増益也<lb/>
恐紂不懼耳若天下皆願紂亡即當時瓦觧不應與周<lb/>
戰血流漂杵也　子謂子貢曰汝與囬也孰愈子貢曰<lb/>
回也聞一以知十按孔子知顔淵愈子貢則不須問問<lb/>
則子貢何敢言勝孔子意者恐子貢凌顔淵故此問以<lb/>
抑之　鯉也死有棺而無槨其時作大夫乗三馬何不<lb/>
<pb n="KR3j0178_WYG_003-17a"/>
截而貨之作槨也作士之時乘二馬截一以賻舊館舊<lb/>
館不賻未亂制葬子無槨實非法何重舊人之恩乃輕<lb/>
父子之禮不貨車以葬子豈不以貪官仕乎　伯夷叔<lb/>
齊為庶兄奪國餓死首陽山非讓國與庶兄也豈得稱<lb/>
賢人乎共工與顓頊争天下不勝怒而觸不周山天柱<lb/>
折地維絶女媧鍊五色石以補蒼天㫁鼇足以立四極<lb/>
按共工有力折山戰何不勝女禍能以石補天天審是<lb/>
玉石耶天本以山作柱鼇足何能柱之鼇必長大則女<lb/>
<pb n="KR3j0178_WYG_003-17b"/>
媧不能殺之必被其所殺何能補天天門在北地戸在<lb/>
東方地最下者揚兖二州洪水之時二土最被水害天<lb/>
有日月星辰謂之文地有山川陵谷謂之理地理上向<lb/>
天文下向天地合氣而萬物生焉天地夫婦也天南方<lb/>
髙北方下日出髙故見日入下故不見天之形若倚盖<lb/>
盖倚地則不能運懸之樹然後能運日不入地譬人把<lb/>
火夜行平地去人十里則不見非滅也日亦如此雲霧<lb/>
雨雪皆由地發不自天降夏則作霧冬則作霜温則作<lb/>
<pb n="KR3j0178_WYG_003-18a"/>
雨寒則作雪　才能之士随世驅馳節操之人守隘迸<lb/>
竄驅馳日以巧迸竄日以拙非才智不及狎習異也齊<lb/>
郡世刺繡恒女無不能者襄邑能織錦恒女無不巧者<lb/>
目見而手狎也　朝廷之人㓜稱幹吏者以朝廷作田<lb/>
畆以刀筆作耒耜以文書作農桑猶家人子弟生長狎<lb/>
習具知曲折愈於賓客雖孔墨之才不能分别　手中<lb/>
無錢而欲市貨貨主死不與之胷中無學而欲求仕猶<lb/>
無錢市貨不可得也　知古不知今謂之陸沈知今不<lb/>
<pb n="KR3j0178_WYG_003-18b"/>
知古謂之盲瞽見驥足不異衆馬之蹄躡平陸而馳千<lb/>
里方可知也　有人於此其智如源其徳如山力不能<lb/>
自舉須人舉之人莫之舉竄於閭巷無由逹矣器空無<lb/>
食飢者不顧胷虗無懐朝廷不御　蘭臺之史班固賈<lb/>
逵揚雄傅毅之徒名芳文羙無大用也夫能説一經者<lb/>
儒生博覽古今者通人採掇書傳能奏記者文人能精<lb/>
思著文結連篇章者鴻儒若劉子政父子揚子雲桓君<lb/>
山之徒猶文武周公並出一時班叔皮續太史公書百<lb/>
<pb n="KR3j0178_WYG_003-19a"/>
篇已上紀事詳悉讀者以謂甲子以太史公作乙子孟<lb/>
堅文比叔皮非徒五百里也　龜三百嵗大如錢蓍七<lb/>
十嵗生一莖此神物故生遲生亦長久賢儒在世猶靈<lb/>
蓍神龜也楓桐之樹生而速長故其皮肥不能堅檀欒<lb/>
後榮强勁可作車軸　湍瀬廻沙轉石而大石不動者<lb/>
是石重而沙輕大儒俗吏同在世有如此也　上天之<lb/>
心在聖人之胷其譴告在聖人之口世無聖人安能知<lb/>
天　人在天地之間如蚤蝨在衣裳之内若蟻螻於巢<lb/>
<pb n="KR3j0178_WYG_003-19b"/>
穴之中　正朝占四方風從南来旱從北来湛從東来<lb/>
疫從西来兵　秦將滅都門崩霍光將敗茅牆亦壊杞<lb/>
梁之妻崩城何也　亡獵犬於山林大呼犬名則號呼<lb/>
而應人犬異類而相應者識其主也　東風至酒湛溢<lb/>
按酒味從酸東方木其味酸故酒湛溢　將有赦獄鑰<lb/>
動感應也　蠶合絲而商絃易新榖登而舊榖缺人子<lb/>
生而父母氣衰　亂龍者亂有終也劉子政董仲舒説<lb/>
龍不盡論衡終之故曰亂龍　釣者刻木作魚丹漆其<lb/>
<pb n="KR3j0178_WYG_003-20a"/>
身迎水浮之起水動作魚謂之真並來㑹聚土龍之事<lb/>
何得不能致雨　少政卯在魯與孔子並孔子之門三<lb/>
盈三虚唯顔淵不去知孔子聖也　屈軼生於庭見侫<lb/>
人則指必若如此舜何用令臯陶陳知人之術　堯湯<lb/>
水旱豈二聖政所致也天理歴數自然耳猶慈父治家<lb/>
亦不能使子孫皆孝也　瑯琊子明兄曽為饑人欲食<lb/>
弟自縛叩頭代兄饑人善其義皆舎之後兄卒養其孤<lb/>
遇嵗㓙饑殺巳子活兄之子臨淮許君升亦餓殺已子<lb/>
<pb n="KR3j0178_WYG_003-20b"/>
全兄之孤　人貴鵠賤鷄者謂鵠逺而鷄近也畫工好<lb/>
畫上古之人不畫秦漢之士者重古也揚雄作太𤣥法<lb/>
言張伯松不肯一觀與其人並肩故賤其言也若揚子<lb/>
雲生周金匱矣　武王伐紂太公隂謀食小兒以丹令<lb/>
身赤長教言殷亡殷亡殷人見兒身赤謂是天神又言<lb/>
殷亡謂其必亡周人諱其事　古之帝王建鴻徳者須<lb/>
鴻筆之臣褒頌紀徳也龍無雲雨不能參天鴻筆之人<lb/>
國之雲雨文章載人之行傳人之羙豈徒調弄筆墨空<lb/>
<pb n="KR3j0178_WYG_003-21a"/>
馭英麗哉　人生者精氣也能作精氣者血脉也人死<lb/>
血脉竭精氣亡骨肉化灰土何能作鬼耶若言死者無<lb/>
知聖人恐開不孝之門故不言死者無知其實無知也<lb/>
　諱舉五月子言不利父母按田文不害田嬰　礪刄<lb/>
井上恐墜井中又刀邊井刑字礪刀井上恐被刑人意<lb/>
也　無偃寢象尸也　無似著相受不固也　子日沐<lb/>
令人愛卯日沐令人白頭愛憎白黑不由沐耳使嫫母<lb/>
子日沐人能愛乎使十五童子卯日沐能令白髪乎<lb/>
<pb n="KR3j0178_WYG_003-21b"/>
子路見孔子豬肩牛膊可以得兆何必蓍龜孔子曰蓍<lb/>
者耆也龜者舊也狐疑之事當問耆舊蓍龜者未可神<lb/>
也取其名耳武王伐紂卜筮大㓙太公推蓍蹈龜曰枯<lb/>
骨死草何能知吉㓙乎　商家門不宜向南徵家門不<lb/>
宜向北堂盡南向何不擇也　聖人前知千嵗後知萬<lb/>
世孔子將死遺書曰有一男子自云秦皇上我之牀顛<lb/>
倒我衣裳至沙丘而亡後秦皇果至沙丘而亡孔子又<lb/>
云董仲舒亂我書後仲舒論春秋傳記又云亡秦者胡<lb/>
<pb n="KR3j0178_WYG_003-22a"/>
後胡亥亡秦此孔子後知萬世也吹律自知殷後此孔<lb/>
子前知千嵗也　唐者蕩蕩也民無得而名焉虞者樂<lb/>
也夏者大也殷中也周至也志有所存顧不見泰山知<lb/>
屋漏者在宇下知政安者在草野知經誤者在諸子<lb/>
論衡者銓輕重立真偽非茍論文飾奇麗所以𢎞世俗<lb/>
也　王充㑹稽上虞人字仲任王充書形露易觀文語<lb/>
不與俗通石多玉寡寡者為珍龍少魚衆少者為神人<lb/>
有難充書繁重如此充答云文衆勝寡財富愈貧世無<lb/>
<pb n="KR3j0178_WYG_003-22b"/>
一引吾有百篇人無一字吾有萬言孰者可貴充章和<lb/>
二年徙家避難歴年寢廢年漸七十時可懸輿髪白齒<lb/>
落儔倫彌素貧無供養志不虞快乃作養性書六十篇<lb/>
　　正論五卷<hi>崔元始</hi>
見信之臣括囊守禄疎逺之臣言以賤廢是以王綱縱<lb/>
弛於上智士伊欝於下夫君政陵遲如乗弊車若能求<lb/>
巧工使葺理之折則接之緩則揳之可復新矣　世主<lb/>
莫不願得尼軻以輔佐及得之未必珍也　夫貞一之<lb/>
<pb n="KR3j0178_WYG_003-23a"/>
士不曲道以媚時不詭行以邀名恥鄉原之譽絶比周<lb/>
之黨必待題其靣曰魯仲尼鄒孟軻不可得也命世之<lb/>
士常抑於當時無不見思於後日以徃揆來亦何容易<lb/>
　圗王不成弊猶足覇圖覇不成弊將如何農桑勤而<lb/>
利薄工商逸而利厚故農夫輟耒而彫鏤女工投杼而<lb/>
刺繡　上行下效然謂之教陳兵䇿於安平之世譬令<lb/>
未病者服藥　昔人有慕讓財之名推田業與弟俄而<lb/>
貧乏反以威力就弟强貸此不當也　舉彌天之網以<lb/>
<pb n="KR3j0178_WYG_003-23b"/>
羅海内之士同類翕集而蛾附計士頻踧而脅從黨成<lb/>
於下君孤於上　馬不素養難以追逺士不素簡難以<lb/>
趨急　葉公之好攘羊雖可發姦君子不貴也　國不<lb/>
信道工不信度亡可待也　無賞罰之君而欲世治猶<lb/>
不著梳<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>而求髪治不可得也　術家曰冬榮者春必<lb/>
殺里語曰州郡記如霹靂得詔書但掛壁　洗濯民心<lb/>
湔浣浮俗<lb/>
　　潜夫論十卷<hi>王符字節信</hi>
<pb n="KR3j0178_WYG_003-24a"/>
仁義不能月昇財帛而欲日増余所惡也一犬吠形百<lb/>
犬吠聲世之疾此固已矣　嬰兒有常病貴臣有常禍<lb/>
父母有常失人君有常過嬰兒病飽貴臣傷寵父母失<lb/>
於媚子人君過於驕臣　十歩之間必有茂草十室之<lb/>
邑必有俊士攻玉以石治金以鹽濯錦以魚濯布以灰<lb/>
夫物固有醜治好也君之明者兼聼所暗者信南面之<lb/>
大務莫急於知賢知賢之近塗莫若於考功　諺曰曲<lb/>
木惡直䋲重罰惡明政　欲知人將病不嗜食欲知國<lb/>
<pb n="KR3j0178_WYG_003-24b"/>
將亡不嗜賢也病非無嘉饌病不能食至於死國非無<lb/>
賢人君不能用故速亡理世不得真賢猶治病不得真<lb/>
藥治病當得真人参反得蘿菔服之増劇非藥無效也<lb/>
　先世欲赦先遣馬分行市里聼乎路隅咸云當赦是<lb/>
謂天赦遂乃施行　孝明帝嘗問曰今旦何故無上書<lb/>
者左右曰為反支日也帝曰民庶逺來詣闕不可奪其<lb/>
日使受章者無避反支此明王為民愛日也聖王之政<lb/>
普覆兼愛不私近宻不忽疎逺吉㓙福禍與民同之排<lb/>
<pb n="KR3j0178_WYG_003-25a"/>
簾障風探沙擁河無益於事徙自弊耳猶不命大將掃<lb/>
除醜虜而州縣興兵不息也　扁鵲治病審閉結而通<lb/>
欝滯虚者補之實者㵼之猶邉境犬羊不可久荒以開<lb/>
敵心　一宅同姓相代或吉或㓙一官同姓相代或遷<lb/>
或免成康居之而興幽厲居之而衰吉㓙興衰在人不<lb/>
由宅矣師曠曰赤色不夀姓大者易滅姓或有因官因<lb/>
號因居因地者司馬司徒中行下軍因官也東門西都<lb/>
南宫北郭因居也三烏五鹿青牛白馬因地也　季勝<lb/>
<pb n="KR3j0178_WYG_003-25b"/>
造父以善御事周穆王逰西海忘歸徐偃作亂造父王<lb/>
御者日行千里以征之王封造父於趙因以得氏　昆<lb/>
弟世疎朋友世親此人情也富貴人争附之貧賤人争<lb/>
去之與富貴交者上有稱舉之用下有貨財之益與貧<lb/>
賤交者大有賑貨之費小有假借之損　夫官人有跖<lb/>
之惡結駟而過士以謂榮况實有益乎處子有顔閔之<lb/>
賢被褐造門人以謂辱况實有損乎故富貴易為客貧<lb/>
賤難得適好服謂之奢僣惡衣謂之困阨徐行謂之飢<lb/>
<pb n="KR3j0178_WYG_003-26a"/>
餧疾行謂之逃責不候謂之倨傲数来謂之求食空造<lb/>
以謂無意奉贄以謂欲貸恭謙以謂不肖抗陽以謂不<lb/>
徳此處子貧賤之苦酷也凡今之人言方行圓口正心<lb/>
邪君上治世先其本後其末慎其心治其行則姦慝不<lb/>
生　古訓著三皇五帝多以伏羲神農二皇其一或云<lb/>
燧人或云女媧我又聞古有天皇地皇人皇未可知也<lb/>
　<lb/>
　<lb/>
<pb n="KR3j0178_WYG_003-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　意林卷三<lb/>
</p>
<p>
</p>
  </div>
</body>
</text>
</TEI>
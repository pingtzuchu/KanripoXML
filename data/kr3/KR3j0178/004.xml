<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>意林卷四</head> <lb/>
    <p>
<pb n="KR3j0178_WYG_004-1a"/>
欽定四庫全書<lb/>
　意林卷四<lb/>
　　　　　　　　　　　　　唐　馬總　撰<lb/>
　　風俗通三十一卷<hi>應劭</hi>
序云風者天氣有寒煖地形有險易水泉有羙惡草木<lb/>
有剛柔俗者含血之類象之而生百里不同風千里不<lb/>
同俗周秦常以八月遣輶軒使者採異代芳言藏之祕<lb/>
府及嬴氏之亡遺棄殆盡蜀人嚴君平有千餘言林閭<lb/>
<pb n="KR3j0178_WYG_004-1b"/>
翁孺才者有梗槩與揚雄注云續二十七年凡九千字<lb/>
　張竦云懸諸日月不刋之書余雖不才敢比隆於斯<lb/>
人神農者神信也農濃也其徳濃厚若神五帝黄帝顓<lb/>
頊帝嚳堯舜也黄光也顓專也頊信也嚳考也堯髙也<lb/>
舜推也修也言推徳行修堯之緒三王禮號諡云夏禹<lb/>
殷湯周武王禹輔也湯昌也王往也言天下所歸往五<lb/>
伯春秋云齊桓晉文秦繆宋襄楚莊伯者白也長也言<lb/>
其咸建五長功實明白覇者把也言其把持天下之政<lb/>
<pb n="KR3j0178_WYG_004-2a"/>
　按秦昭王太后始臨朝也牧守長不宜數易按尚書<lb/>
有考績孔子曰如有用我者期月而已三年有成鄭子<lb/>
産從政三年民乃歌之賢聖尚須漸進況中才乎數易<lb/>
豈不紛錯道路也　古制本無奴婢奴婢皆是犯事者<lb/>
奴者劣婢者卑陋　里語云取官漫漫怨死者半昔在<lb/>
清平之世使明恕君子哀矜折獄尚有怨言況在今時<lb/>
耶<hi>應劭三國時人此當時語</hi>　光武車駕徙都洛陽載素簡紙經凡<lb/>
二千兩董卓盪覆王室天子西移中外倉卒所載書七<lb/>
<pb n="KR3j0178_WYG_004-2b"/>
十車於道遇雨分半投棄卓又燒焫觀閣經籍盡作灰<lb/>
燼所有餘者或作囊帳先王之道㡬烟滅矣　俗説有<lb/>
功得賜金者皆黄金也按孫子兵書日費千金千金百<lb/>
萬錢也陳平間楚千金贈二䟽金五十斤並黄金也或<lb/>
云一金亦是一萬錢也　不養併生三子俗說似六畜<lb/>
妨父母按春秋國語越王時民生二子與之餼生三子<lb/>
與之乳母遂滅强吳何害之有　不舉父同月子俗云<lb/>
妨父按左傳魯桓公子與父同月因名子同生漢明帝<lb/>
<pb n="KR3j0178_WYG_004-3a"/>
亦與光武同月生　不宜歸生俗云令人衰按人婦好<lb/>
以女易他男故不許歸　封泰山俗説岱宗上有金篋<lb/>
玉䇿能知人年壽修短武帝探得十八因倒讀之曰八<lb/>
十按岱宗封者立石髙一丈二尺刻之曰事天以禮立<lb/>
身以義事父以孝成名以仁四方之内莫不師服刻石<lb/>
紀號著功績也其時武帝巳年三十七因何更得十八<lb/>
若言倒讀神無福矣余承乏東嶽忝素六載數經祈祀<lb/>
咨問長老更上泰山者云無金篋玉牒探壽之事　東<lb/>
<pb n="KR3j0178_WYG_004-3b"/>
方朔是太白精黄帝時作風后堯時作務成子後又生<lb/>
於越在越作范蠡在齊作鴟夷子言其變化無常也按<lb/>
朔滑稽之雄俗人因以怪語附之安得神耶　彭城相<lb/>
袁元服父伯楚作光禄卿於服中生子自謂年長不孝<lb/>
莫大於無後故收舉之君子不隐其過因以服作字按<lb/>
元服名賀母汝南人祖名京作侍中安帝時生元服百<lb/>
官來賀垂老而孫兒生喜其嘉㑹因名作賀字元服服<lb/>
父伯楚厯典三郡早䘮妻不肯娶臨終勑子便留𦵏無<lb/>
<pb n="KR3j0178_WYG_004-4a"/>
取汝母䘮柩若亡者有知徃來不難若無知只為煩耳<lb/>
清髙若此豈有服中生子而名作賀　汝南王叔漢父<lb/>
子方出遊二十餘年不還叔漢作尚書郎有人告子方<lb/>
死於汝南即遣兄伯三往迎䘮叔漢即發哀詔書賻錢<lb/>
二十萬既而子方從蒼梧還叔漢詣闕乞納賻錢受虚<lb/>
妄罪靈帝詔將相大夫㑹議之博士任敏議云凡人中<lb/>
壽七十視父同儕亡可製服也子方在逺人指其處不<lb/>
可驗也罪不可加焉詔書還錢復本官　汝南張妙㑹<lb/>
<pb n="KR3j0178_WYG_004-4b"/>
杜士士家娶婦酒後相戲張妙縛杜士捶二十又懸足<lb/>
指士遂致死鮑昱決事云酒後相戯原其本心無賊害<lb/>
之意宜減死也　汝南周翁仲婦産一女㑹屠者妻産<lb/>
一男翁仲妻宻以錢易屠者之男後翁仲作北海相使<lb/>
見鬼主簿周光與兒同祭先塋主簿回謂翁仲曰祭所<lb/>
但見屠兒弊衣繿縷持刃割肉别有人帶青綬仿偟東<lb/>
廂不進何也翁仲乃持劔問妻妻具陳其事翁仲曰凡<lb/>
有子者欲承先祖先祖不享何用遂以車馬送還屠家<lb/>
<pb n="KR3j0178_WYG_004-5a"/>
乃迎其女女已嫁賣餅人取歸適安平李文思文思官<lb/>
至南陽太守神不歆非類明矣豈得養他人子乎　陳<lb/>
留有富翁年九十無男娶田舍女一宿身死後産一男<lb/>
至長女曰我父娶一宿身亡此子非父之子遂争財數<lb/>
年不決丞相丙吉決云老翁兒無影不耐寒其時八月<lb/>
中取同嵗小兒俱觧衣試之老翁兒獨呼寒日中行果<lb/>
然無影遂以財與之　潁川有兄弟同居兩婦俱懐姙<lb/>
長婦數月胎傷不言知産期至俱卧産房候弟婦産得<lb/>
<pb n="KR3j0178_WYG_004-5b"/>
一男夜盜之因争三年不決丞相黄霸殿前令以兒去<lb/>
兩母各十歩叱兩婦令争取之長婦把持甚急兒大啼<lb/>
弟婦恐傷放之長婦色喜弟婦愴然霸曰此弟婦子也<lb/>
即劾長婦果然伏罪　臨淮有一人持一疋縑到市賣<lb/>
之遇雨披之後有一人求庇廕一頭之地雨霽共争之<lb/>
丞相薛宣決曰縑直數百何用紛紛遂中斷各與半續<lb/>
察之縑主稱寃不已後人有喜色宣知其情考而伏之<lb/>
　周公樂曰勺勺者斟酌先祖之道武王樂曰武武功<lb/>
<pb n="KR3j0178_WYG_004-6a"/>
定天下也舜樂曰韶韶者紹堯也堯樂曰大章章者彰<lb/>
也帝嚳樂曰五英英者華也劉向云商章也物成就可<lb/>
章度也角觸也物觸地載芒角而生也宫者中也徴者<lb/>
祉也物盛大而繁祉羽者宇也物聚藏宇覆之聞宫聲<lb/>
使人温潤而廣大聞商聲使人方正而好義聞角聲使<lb/>
人齊整而好禮聞徴聲使人隐惻而博愛聞羽聲使人<lb/>
善養而好問　琵琶近世樂家所作不知誰也以手琵<lb/>
琶因以得名長三尺五寸法天地人與五行也四絃象<lb/>
<pb n="KR3j0178_WYG_004-6b"/>
四時　易云利見大人大人與聖人其義一也　論語<lb/>
云君子上達臧孫紇曰後有達者將在孔丘乎儒者區<lb/>
也别古今賢愚章帝時以賈逵曰通儒時人語曰問事<lb/>
不休賈長頭禮云羣居五人長者必異席今呼權貴作<lb/>
長者非也　管子云先生施教弟子則之非知古之道<lb/>
是師者之稱諸生弟子學者非一故曰諸先生者當如<lb/>
醒學者譬如醉言生俱醉獨有醒者　祭酒禮云飲酒<lb/>
必祭尊其先也孫卿在齊最是師老故三稱祭酒　士<lb/>
<pb n="KR3j0178_WYG_004-7a"/>
詩云殷士膚敏髦士俊秀雅士博達列士有不易之分<lb/>
處士隐居放言易云師貞丈人吉非徒尊老須徳行先<lb/>
人也傳云杖徳莫如信者其恩徳可信杖也　禮云十<lb/>
尺曰丈成人之長也夫者膚也言其智膚敏𢎞教也故<lb/>
曰丈夫　論語云匹夫匹婦傳云一晝一夜成一日一<lb/>
男一女成一室按古人男女作衣用二疋今人單衣故<lb/>
言疋　夫人當龍變起不繋郷里若止繫風俗見善不<lb/>
徙故謂之俗人　禮言簡不肖按生子鄙陋不似父母<lb/>
<pb n="KR3j0178_WYG_004-7b"/>
曰不肖今人謙辭亦曰不肖　方言人不事事而放蕩<lb/>
謂之無賴不可恃賴也猶髙祖謂太上皇云大人以臣<lb/>
無賴也　司徒中山祝恬字伯休公車徴在道得温疾<lb/>
過友人謝著著拒不受至汲郡止客舍舍六七日諸生<lb/>
見恬轉劇欲告汲令恬曰友人尚不相容汲令不相識<lb/>
告之何益死生命也不須醫藥諸生潜告汲令令即汝<lb/>
南應融聞之大驚至疾所泣曰伯休不世英才當作國<lb/>
家幹輔何乃黙止客舍不遣人知融遂躬御而歸親自<lb/>
<pb n="KR3j0178_WYG_004-8a"/>
侍疾疾漸損融謂伯休曰吉凶不諱憂怖交心已備凶<lb/>
具對之悲喜伯休停傳舍數十日遂去拜侍中尚書令<lb/>
又拜司𨽻薦融自代厯典五郡謝著不為公府所取<lb/>
上古之時草居霜宿冬則山南夏則山北　彭城孝亷<lb/>
張子矯議云若君臣不得相襲作名周穆王諱滿至定<lb/>
王時有王孫滿厲王諱胡莊王之子名胡　俗云五月<lb/>
到官至免不遷今年有茂才除蕭令五月到官破日日<lb/>
入舍視事五月四府所表遷武陵令余為營陵令正觸<lb/>
<pb n="KR3j0178_WYG_004-8b"/>
太嵗主簿令余東北上余不從在事五月遷太山守<lb/>
楚辭云風伯飛亷也按周禮祀風師箕星也主簸揚能<lb/>
致風氣戊戌之神作風伯故丙戌日祀於西北　按周<lb/>
禮雨師畢星也土中之衆莫若水故雨稱師丑之神作<lb/>
雨師故己丑日祀之　桓帝元嘉中京婦女作愁眉啼<lb/>
粧墜馬髻折腰歩齲齒笑愁眉者細而折啼粧者薄拭<lb/>
眼下似啼痕墜馬髻側在一邉折腰歩足不在體齲齒<lb/>
笑若齒痛此事並出梁冀傳曰趙王好大眉人間皆半<lb/>
<pb n="KR3j0178_WYG_004-9a"/>
額齊王好廣領國人皆沒項楚王好細腰後宫有餓死<lb/>
者京師有胡服胡帳胡牀胡箜篌胡笛胡舞按董卓時<lb/>
兵填塞是也　靈帝宫中逰西園駕四白馳躬自操轡<lb/>
公卿倣效價與馬齊　桓帝世謡言直如絃死道邉曲<lb/>
如鈎反封侯梁冀欲樹㓜主李固欲立清河王梁冀遂<lb/>
奏李固死於獄中曝屍路邉如鈎梁冀如絃李固　千<lb/>
里草何青青十日卜不得一日生此董卓字也青青暴<lb/>
盛貌　秦漢以來尊者號作宫室已前貴賤無别　按<lb/>
<pb n="KR3j0178_WYG_004-9b"/>
世本鮌作城郭城盛也郭大也　按天子有外屏令臣<lb/>
下屏氣息　菀菀藴也薪蒸之所藴積　孫子云金城<lb/>
湯池而無粟者太公墨翟不能守之郡者羣也左傳云<lb/>
上大夫受縣下大夫受郡至始皇方以郡監縣縣平也<lb/>
　傳舍按使者傳言乃得舍於傳也　南北曰阡東西<lb/>
曰陌按易傳上古有恙由善與人作患<hi>故人平居曰無恙</hi>　城<lb/>
門失火禍及池魚俗説池與魚人姓字居近城門也按<lb/>
城門失火取池水故魚皆死　獄自三王制肉刑始有<lb/>
<pb n="KR3j0178_WYG_004-10a"/>
獄夏曰下臺周曰囹圄令人思諐改惡獄字二犬守言<lb/>
無情狀犬亦得之囚罪人置諸圓土故囚字從口中人<lb/>
罪字本從自辛苦憂之秦皇謂辠字似皇故改作罪<lb/>
㑹稽多滛祀家貧不得牛祀者死作牛鳴太守第五倫<lb/>
嚴科絶之　桂陽太守李叔堅少時作州從事家有狗<lb/>
作人立叔堅曰此狗喻人人行何害叔堅作縣令解冠<lb/>
榻上狗戴之而走叔堅曰此狗誤觸冠纓冠纓挂其耳<lb/>
矣犬復與人竈前畜火隣里告之叔堅曰狗能畜火幸<lb/>
<pb n="KR3j0178_WYG_004-10b"/>
不煩人犬遂暴死叔堅至大位<lb/>
　　商君書四卷<lb/>
夫有髙人之行見非於世有獨知之明見怨於人螟螣<lb/>
春生秋死一出而民數年乏食今一人耕百人食有甚<lb/>
於螟螣矣　農者少而遊食衆逰食者衆則農怠農怠<lb/>
則治荒以强去弱者弱以弱去强者强　上世之士衣<lb/>
不暖膚食不滿腹苦其心意勞其四支　古者民叢生<lb/>
而羣處亂乃立君　蠧衆則木折隙大則墻壊不勝而<lb/>
<pb n="KR3j0178_WYG_004-11a"/>
生不敗而亡自古及今未嘗有也　使見戰者如餓狼<lb/>
之見肉則可用矣　聖人制民也如髙下制水如燥濕<lb/>
制火<lb/>
　　阮子四卷<lb/>
漁人張網於淵以制吞舟之魚明主張法於天下以制<lb/>
强梁之人立法以隄民百姓不能干立防以隄水江河<lb/>
不能犯防而可犯則江河成灾法而可干則百姓成害<lb/>
　不樹者死無棺不蠶者身無帛不績者凶無縗君子<lb/>
<pb n="KR3j0178_WYG_004-11b"/>
暇豫則思義小人暇豫則思邪　髙鳥相木而集智士<lb/>
擇土而翔　一盜不誅害在穿窬修譽不誅害在詞主<lb/>
　　正部十卷<lb/>
凡人矇矇㝠㝠學以啟志行以處身進於道則成君子<lb/>
非於禮則曰小人君子之舉履徳而榮光小人之動陷<lb/>
惡而傷刑　皎皎練練得藍則青得丹則赤得蘗則黄<lb/>
得湼則黒　玉不琢則南山之圓石穿窬之徒不避腰<lb/>
領奔北之士不憚斧鉞　漢家窮天涯究地圻左湯谷<lb/>
<pb n="KR3j0178_WYG_004-12a"/>
右虞淵前炎楚後塞門祁連以北黄山以南碣石以東<lb/>
合黎以西莫不襁負來貢　仲尼叙書上謂天談下謂<lb/>
民語兼該男女究其表裏　淮南浮偽而多恢太𤣥幽<lb/>
虚而少效法言雜錯而無主新書繁文而鮮用　玉符<lb/>
云赤如鷄冠黄如蒸栗白如脂肪黒如淳漆此玉之符<lb/>
也言成雅訓辭作典謨此人之符也　山神曰螭物精<lb/>
曰魅土精曰羵羊水精曰罔象木精曰畢方火精曰遊<lb/>
光金精曰清明天下有道則衆精潜藏　天以仙人曰<lb/>
<pb n="KR3j0178_WYG_004-12b"/>
子衆人曰芻狗愛其子私其壽賤芻狗聽其夭若不學<lb/>
譬如無目而視無脛而走無翅而飛無口而語不可得<lb/>
也　桀紂雖有天子之位而無一人之譽猶朽株枯樹<lb/>
逢風則仆　明刑審法憐民惠下生者不怨死者不恨<lb/>
諺曰政如氷霜姦宄消亡威如雷霆冦賊不生<lb/>
　　士緯十卷<hi>姚信</hi>
孔文舉金性太多木性不足背隂向陽雄倬孤立　絲俱<lb/>
生於蠶銅等出於石作繒則賤作錦則貴鑄鈴則小鑄<lb/>
<pb n="KR3j0178_WYG_004-13a"/>
鐘則大　經漸車之水厯繞輪之沙趾跡髙下不可論<lb/>
凡水温則成湯寒則成氷氷湯異氣而水性猶同蠶能<lb/>
投練匪湯不綿人性推移葢此比也琴瑟張而鄭衛作<lb/>
五色成而綺縠生　孟軻驅世事於仁義之域行者歩<lb/>
中正之塗若使南海無採珠之氏崑山無破玉之工則<lb/>
明珠不御於椒室羙玉不佩於桂宫<lb/>
　　通語八卷<lb/>
輪者車之跡檝者舟之羽身之須道如此二物毁彼者<lb/>
<pb n="KR3j0178_WYG_004-13b"/>
雷同而鳴噪稱此者火燎而波駭或問陳蕃忠乎答云<lb/>
單車作討賊之斧直階非亂世之資知其忠不知其智<lb/>
也　才貴精學貴講質勝文石建文勝質蔡邕文質彬<lb/>
彬徐幹庶㡬也<lb/>
　　抱朴子四十卷<hi>外篇二十卷内篇二十卷葛洪字稚川</hi>
清醪芳醴亂性者也紅華素質伐命者也　班狄不能<lb/>
削石作芒針歐冶不能鑄鉛錫作干將　漢中起居注<lb/>
云李少君欲去武帝夢與同登嵩山半道有使者乘龍<lb/>
<pb n="KR3j0178_WYG_004-14a"/>
持節從雲中來云太一請少君帝曰少君將舍我去矣<lb/>
數日而少君死乆之發㸔唯衣冠在焉　以蟻鼻之缺<lb/>
捐無價之淳鈎分寸之瑕棄盈尺之夜光朱公所以鬱<lb/>
邑薛燭所以永歎猶人不學仙也道術乃令變形易貎<lb/>
吞刀吐火坐在立亡興雲起霧召致蛇蟲聚合魚鼈入<lb/>
淵不溺蹴刃不傷　陳仲弓異聞記云同郡人張廣遭<lb/>
亂有女四嵗不能行棄冡中以數月糧與之後三年乃<lb/>
還欲收𦵏之女猶坐冡中問其故女曰糧盡以後見冡<lb/>
<pb n="KR3j0178_WYG_004-14b"/>
角有一物申頸吞氣乃效之轉不復飢尋㸔乃大龜也<lb/>
將女還食食飲初小腹痛乆乃習之　湯師蜘蛛而結網<lb/>
金天據九扈以正時唐堯見蓂莢而知月　道能登虚<lb/>
躡影飲玉醴食翠芝　彭祖云天上多尊官新仙者位<lb/>
卑奉事非一也　農夫得彤弓以驅烏南城得衮衣以<lb/>
負薪猶世人得仙丹而不貴也　元君老君師也　世<lb/>
人唯競飛蒼走黄依榮逐利　上士得道成天官中士<lb/>
得道棲集崑崙下士得道長生世間　朱草莖如珊瑚<lb/>
<pb n="KR3j0178_WYG_004-15a"/>
刻之汁流如血以玉投汁中丸之如泥乆即成水以金<lb/>
投之曰金漿以玉投之曰玉醴服之長生　石先生丹<lb/>
法取烏未生毛者以真丹和牛肉飴之長毛羽赤色煞<lb/>
隂乾服之壽五百嵗　素顔紅膚惑其目清商流徴亂<lb/>
其聼此真理之徳也　龍淵以靡豁常新斧斤以日用<lb/>
速弊　寸蛕泛濫跡水之中則謂天下無四海之廣芒<lb/>
蝎宛轉果核之内則謂天下無八極之大漏脯救飢<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
酒止渇非不暫飽死亦及之　貴明珠而賤淵潭愛和<lb/>
<pb n="KR3j0178_WYG_004-15b"/>
璧而惡荆山不知淵潭是明珠所出荆山是和璧所生<lb/>
　方今士有待次之滯官無暫曠之職景風起則裘鑪<lb/>
息世道夷則竒士退　肉芝是萬嵗蟾蜍頭上有丹書<lb/>
八字五月五日中時取之以足畫地則水流帶之左手<lb/>
則辟兵　行山中見小兒乘車馬長七八寸者肉芝也<lb/>
服之得仙　千嵗蝙蝠白如雪住則倒懸腦重故也<lb/>
千嵗燕窠門向北　雲英雲珠雲液雲母雲沙服之用<lb/>
玉水　成帝獵於終南山見一人無衣身生黒毛合圍<lb/>
<pb n="KR3j0178_WYG_004-16a"/>
取之絶坑踰岸有如飛鳥及得是婦人自云秦時宫人<lb/>
闗東賊至秦王出降驚走入山垂當飢死有老翁令食<lb/>
松實遂不復飢乃是秦王子嬰宫人至成帝二百許嵗<lb/>
人將還以榖食之毛稍脱落轉老而死　欲長生服山<lb/>
精山精术也　陵陽子仲服逺志二十年有子三十七<lb/>
人讀書不忘　得聖人是黄老世聖是周孔二人　善<lb/>
圍碁者謂之碁聖故嚴子卿馬綏明有碁聖人之名<lb/>
彭祖自嚳佐堯厯夏至殷殷王遣宫女受房中之術有<lb/>
<pb n="KR3j0178_WYG_004-16b"/>
驗乃欲殺之以絶其法彭祖知之乃逃七十年有人見<lb/>
于流沙　欲得長生腹中清欲得不死腹無屎　里語<lb/>
云人在世間日失一日如牽牛羊詣屠所每進一歩去<lb/>
死轉近　老君姓李名耼字伯陽長九尺黄色鳥喙隆<lb/>
鼻眉五寸住金樓玉堂　雞舌香黄連乳汁治目中百<lb/>
病　諺曰無肥仙人富道士雖能作金銀皆自貧　諺<lb/>
曰書三寫魚成魯帝成虎亦如神符今用少驗　白石<lb/>
似玊姦佞似賢鸞不掛網麟不墮穽　寸膠不能治黄<lb/>
<pb n="KR3j0178_WYG_004-17a"/>
河之濁尺水不能却蕭丘之熱穿舟以息漏猛爨以止<lb/>
沸不可得也　若使素士行耕以餬口夜薪火以修業<lb/>
則游夏不足多矣　大厦既燒取水於滄海洪潦凌空<lb/>
伐舟於長川則不及矣　臣猶手足履氷執熱不得辭<lb/>
焉　髙巖將隕非細縷所綴龍門沸騰非掬壤所遏劒<lb/>
㦸不長於縫緝可以剸割牛馬錐鑚不可剸割牛馬而<lb/>
長於縫緝材有大小不可棄也六軍如林未必皆勇<lb/>
仁者政之脂粉刑者世之轡䇿當殺不殺大賊乃發<lb/>
<pb n="KR3j0178_WYG_004-17b"/>
鑚端之火口水可滅鵠卵未乳指掌可糜及其乘衝颷<lb/>
燎巨野奮六翮凌朝霞雖智勇不能制也委轡筴而乘<lb/>
奔馬於險途捨柂櫓而泛輕舟於江海豈不險哉金舟<lb/>
不能凌陽侯之波玉馬不任騁千里之跡　或輸自售<lb/>
之寳或賣要人之書或父兄貴顯望門而辟命或低頭<lb/>
屈膝積習而見收　語曰舉秀才不知書察孝亷父别<lb/>
居寒素清白濁如泥髙第良將怯如黾諺曰古人欲達<lb/>
勤讀書經今世圖官免治生　余謂朋友之交不宜浮<lb/>
<pb n="KR3j0178_WYG_004-18a"/>
雜面而不心揚雄所譏明鏡舉則傾冠見羲和照則曲<lb/>
影覺周勃社稷之臣不能答錢榖之數　識珎者必拾<lb/>
濁水之明珠賞氣者必將穢藪之芳蕙自非懸鑑誰能<lb/>
披泥抽淪玉澄川掇沈珠智大者盤桓以山峙器小者<lb/>
蓬飛而萍浮直繩枉木之所憎清公姦慝之所讐　文<lb/>
王之接吕望桑隂未移而知其可師矣𤣥徳之見孔明<lb/>
晷景未改而腹心以委矣貎望豐偉者不必賢形氣尫<lb/>
𦍕者不必愚　伯喈識絶音之器於烟燼之餘平子别<lb/>
<pb n="KR3j0178_WYG_004-18b"/>
逸響之竹於未用之前威儀如龍虎盤旋成規矩酒後<lb/>
體輕耳熱冠脱帶解遲重者蓬轉而波偃整肅者鹿勇<lb/>
而魚躍口訥者皆揺掌以譜聲不競者皆禆膽而髙發<lb/>
以九折同蟻封以吕梁同牛跡禁之彌極不可向也君<lb/>
若畏酒如畏疾憎醉如憎大病則無荒沈之咎矣民有<lb/>
穴地而釀酒囊懐酒者法輕利重安能令絶乎管輅頓<lb/>
仰三斗而清辯綺粲揚雄酒不離口而太𤣥乃就慕惡<lb/>
者如宵蟲之赴明燭學惡者如輕埃之應飈風　有斧<lb/>
<pb n="KR3j0178_WYG_004-19a"/>
無柯無如之何　以傾倚屈申者妍媚以風格端嚴者<lb/>
田舍豈不惑也　窮巷諸生吟誦而向枯簡匍匐而守<lb/>
黄卷低眉屈膝趨事豪貴毛成翼長蟬脱泉壤自乃軒<lb/>
昻此鄙俗之徒也　昔西施以心痛卧於道側蘭麝芬<lb/>
芳人皆羙之隣女慕焉人皆憎之猶世人效戴叔鸞阮<lb/>
嗣宗也逢世所貴則蹇驢蒙龍駿之價　狐白不可以<lb/>
當暑龍艘不可以乘陸　夫良將剛則法天可望而不<lb/>
可干柔則象淵可觀而不可入去如收電可見而不可<lb/>
<pb n="KR3j0178_WYG_004-19b"/>
追住如丘山可觀而不可動　春以長矛在前夏以大<lb/>
㦸在前秋以弓弩在前冬以刀盾在前此行軍四時應<lb/>
天法也　太公云從孤擊虚萬人無餘一女子當百丈<lb/>
夫　風鳴葉者賊在十里鳴條者百里揺枝者四百里<lb/>
金器自鳴及焦器鳴者軍疲也氣如驚鹿敗軍氣也<lb/>
雨露霑衣裳者謂潤兵不霑衣裳者謂泣軍軍兵太一<lb/>
玉帳之中不可攻也　兵地生蟹者宜速移　余嘗問<lb/>
嵇生曰左太冲張茂先可謂通人乎君道答曰通人者<lb/>
<pb n="KR3j0178_WYG_004-20a"/>
聖人之次也其間無所復容余問班班云吕氏望雲而<lb/>
知髙祖所在天豈獨開吕氏之目而掩衆人之目耶<lb/>
閹官無情不得謂貞倡獨不飲不可謂亷　文王食子<lb/>
羮佯不知非甘也　董仲舒學見深而天才鈍以蜉蜂<lb/>
是神龍者非但不識神龍亦不識蜉蜂　王仲任撫班<lb/>
固背曰此兒必為天下知名　五嶺無冬殞之木南海<lb/>
晉安有九熟之稻　老君玉䇿云松脂入地千年作茯<lb/>
苓千年作琥珀琥珀千年作石膽石膽千年作威喜<lb/>
<pb n="KR3j0178_WYG_004-20b"/>
炙鼔使鳴絞絃令悲實鼔使速穿絃早絶磨刀殺馬立<lb/>
可驗也　蜉蜂窠作蠟水沫作浮石　落星堈謂吳時<lb/>
星落　汲冡書云黄帝仙去其臣有夫徹者削木作黄<lb/>
帝之像帥諸侯奉之　食鵠胎令人能夜書　河伯華<lb/>
隂人以八月上庚日渡河溺死天帝署作河伯　鵞鬼<lb/>
吳景帝有疾召巫覡帝試之乃殺鵞埋於苑中架小屋<lb/>
施牀帳以婦人履著其前巫云但見一白鵞不見婦人<lb/>
也帝乃重之　獼猴鬼余友人膠永叔嘗養一大獼猴<lb/>
<pb n="KR3j0178_WYG_004-21a"/>
以鐡鎖鎖之於牀間犬齧殺經百日許鬼見者云承塵<lb/>
上有獼猴被瘡流血　余從祖得道能分形坐上有一<lb/>
葛公與客談話又一葛公迎來送去　余見二陸之文<lb/>
百卷許似未盡也方知他人若江漢與潢汙也嵇生云<lb/>
每讀二陸之文未嘗不廢卷而歎恐其卷盡也陸子十<lb/>
篇誠謂快書其辭富者雖精思不可損也其理約者雖<lb/>
鴻筆不可益也觀此二人豈徒儒雅之士文章之人也<lb/>
　抱朴子曰秦時不覺無鼻之醜陽翟憎無癭之人<lb/>
<pb n="KR3j0178_WYG_004-21b"/>
陸君深識文章放蕩不作虚誕之言非不能也陸君之<lb/>
文猶𤣥圃玉無非夜光却後數百年若有幹跡如二陸<lb/>
猶比肩也不謂疎矣　孔鄭之門耳聼口受者皆已滅<lb/>
絶唯託竹素者可謂世寳覊鞍仁義纓鎖禮樂　余友<lb/>
人𤣥伯先生以儒墨作城池以機神作干戈　上世之<lb/>
人氷結而不寒資糧絶而不飢　獺多則魚擾鷹衆則<lb/>
鳥亂　盈丈之尾必非咫尺之軀尋仭之牙必非膚寸<lb/>
之口禰衡常云孔融荀彧强可與語餘人酒甕飯囊<lb/>
<pb n="KR3j0178_WYG_004-22a"/>
洪字稚川丹陽句容人其先葛天氏洪累遭火典籍盡<lb/>
乃負笈徒歩借書抄寫賣薪買紙然火披覽所寫皆反<lb/>
覆有字人少能讀之性質容易冠纓垢弊或廣衣大帶<lb/>
或促身修袖或長裙曵地或短不蔽膝時人咸稱抱朴<lb/>
之士因以著書名焉洪貧無僕童籬落不修常披榛出<lb/>
門排草入室洪性不干犯官長不煩擾親族　嵇君道<lb/>
作廣州刺史表洪參軍乃非所樂利得避身於南地也<lb/>
　洪不圍碁摴蒱見人博奕了不觀之　洪年十五大<lb/>
<pb n="KR3j0178_WYG_004-22b"/>
作詩賦自謂可行於代至弱冠尋覽殊不稱意一時毁<lb/>
之<lb/>
　<lb/>
　<lb/>
　<lb/>
　<lb/>
　<lb/>
　意林卷四<lb/>
</p>
<p>
</p>
  </div>
</body>
</text>
</TEI>
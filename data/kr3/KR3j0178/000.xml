<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>意林目録</head>
    <p>
<pb n="KR3j0178_WYG_000-1a"/>
御題意林三絶句<lb/>
集録裁成庾潁川意林三軸用兹傳漫嫌撮要失備載<lb/>
嘗鼎一臠知味全<lb/>
都䕶安南政不頗用儒術致政平和奇書五卷銅柱二<lb/>
無忝祖為馬伏波<lb/>
六經萬古示綱常諸子何妨取所長節度豈徒事佔畢<lb/>
要知制事有良方<lb/>
<pb n="KR3j0178_WYG_000-2a"/>
欽定四庫全書　　　　　子部十<lb/>
　意林目録　　　　　　　雜家類五<hi>雜纂之屬</hi>
　　卷一<lb/>
　　　鬻子一卷　　　　　太公金匱二卷<lb/>
　　　太公六韜六卷　　　曽子二卷<lb/>
　　　晏子八卷　　　　　子思子七卷<lb/>
　　　孟子十四卷　　　　管子十八卷<lb/>
　　　道徳經二卷　　　　荀卿子十二卷<lb/>
<pb n="KR3j0178_WYG_000-2b"/>
　　　魯連子五卷　　　　文子十二卷<lb/>
　　　鄧析子一卷　　　　范子十二卷<lb/>
　　　胡非子一卷　　　　墨子十六卷<lb/>
　　　纒子一卷　　　　　隨巢子一卷<lb/>
　　　尸子二十卷　　　　韓子二十卷<lb/>
　　卷二<lb/>
　　　列子八卷　　　　　莊子十卷<lb/>
　　　鶡冠子三卷<hi>原缺</hi>　　王孫子一卷<hi>原缺</hi>
<pb n="KR3j0178_WYG_000-3a"/>
　　　申子三卷　　　　　慎子十二卷<lb/>
　　　燕丹子三卷　　　　鬼谷子五卷<lb/>
　　　尹文子二卷　　　　公孫文子一卷<lb/>
　　　陸賈新書二卷　　　晁錯新書三卷<lb/>
　　　賈誼新書八卷　　　吕氏春秋二十六卷<lb/>
　　　淮南子二十二卷<lb/>
　　卷三<lb/>
　　　鹽鐵論十卷　　　　説苑二十卷<lb/>
<pb n="KR3j0178_WYG_000-3b"/>
　　　新序三十卷<hi>原缺</hi>　　法言十五卷<lb/>
　　　太𤣥經十卷　　　　新論十七卷<lb/>
　　　論衡二十七卷　　　正論五卷<lb/>
　　　潛夫論十卷<lb/>
　　卷四<lb/>
　　　風俗通三十一卷　　商君書四卷<lb/>
　　　阮子四卷　　　　　正部十卷<lb/>
　　　士緯十卷　　　　　通語八卷<lb/>
<pb n="KR3j0178_WYG_000-4a"/>
　　　抱朴子四十卷<lb/>
　　巻五<lb/>
　　　周生烈子五卷　　　荀悦申鑒五卷<lb/>
　　　仲長統昌言十卷　　典論五卷<lb/>
　　　魏子十卷　　　　　人物志三卷<lb/>
　　　任子十卷　　　　　篤論四卷<lb/>
　　　體論四卷　　　　　傅子一百二十卷<lb/>
　　　　太元經十四卷　　　化清經十卷<lb/>
<pb n="KR3j0178_WYG_000-4b"/>
　　　鄒子一卷　　　　　成敗志三巻<lb/>
　　　古今通論三卷　　　中論六卷<lb/>
　　　唐子十卷　　　　　秦子二卷<lb/>
　　　梅子一卷　　　　　物理論十六卷<lb/>
　　　　<hi>臣</hi>等謹案意林五卷唐馬總撰案梁庾仲容取<lb/>
　　　　周秦以來諸家雜記凡一百七家摘其要語<lb/>
　　　　為三十卷名曰子鈔總以其繁畧失中増損<lb/>
　　　　成書宋髙似孫子畧稱仲容子鈔毎家或取<lb/>
<pb n="KR3j0178_WYG_000-5a"/>
　　　　數句或一二百言馬總意林一遵庾目多<lb/>
　　　　者十餘句少者一二言比子鈔更為取之嚴<lb/>
　　　　録之精今觀所采諸子凡世所不傳者惟賴<lb/>
　　　　此僅存其概其傳於今者如老莊管列諸家<lb/>
　　　　亦多與今本不同不特孟子之文如容齋隨<lb/>
　　　　筆所云也前有戴叔倫栁伯存二序與文獻<lb/>
　　　　通考所載相同戴序云三軸而栁序云六卷<lb/>
　　　　今書乃止五卷且子鈔一百七家此所録止<lb/>
<pb n="KR3j0178_WYG_000-5b"/>
　　　　七十一家又多有録無書洪氏載總所引書<lb/>
　　　　名尚有蔣子譙子鍾子張儼黙記裴氏新書<lb/>
　　　　袁準正書袁子正論蘇子張顯析言干子顧<lb/>
　　　　子諸葛子陳子要言符子諸書又通考稱今<lb/>
　　　　本相鶴經自意林抄出而永樂大典有風俗<lb/>
　　　　通姓氏篇亦云出意林今此本並無之合計<lb/>
　　　　卷帙當已失其半非總之原本矣然殘璋斷<lb/>
　　　　璧固益可寶貴也總扶風人此本題云字元<lb/>
<pb n="KR3j0178_WYG_000-6a"/>
　　　　㑹而唐書及通志皆作㑹元未知孰是元和<lb/>
　　　　中為嶺南都䕶本管經畧使後至户部尚書<lb/>
　　　　陳振孫書録解題稱總仕至大理評事者偶<lb/>
　　　　未考耳唐書總本傳云總所著有子鈔葢即<lb/>
　　　　此書殆因原出仲容故史文偶襲舊名也乾<lb/>
　　　　隆四十五年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0178_WYG_000-7a"/>
意林原序<lb/>
三聖相師大易光著天地之功立矣經傳之功生焉輔<lb/>
成一徳謂之六學漢收秦業其道方興置講習訓授之<lb/>
官明君臣父子之體雖禮樂文缺亦足以興忠孝仁義<lb/>
之大綱至如曽孔荀孟之相述盖數百千家皆發揮隐<lb/>
㣲羽翼風教祖儒尊道持法正名縱横立權變通其要<lb/>
崇儉而有别即農而得序傍行而不流小説去泥而篇<lb/>
簡繁夥罕備於士大夫之家有梁潁川庾仲容略其要<lb/>
<pb n="KR3j0178_WYG_000-7b"/>
㑹為子書抄三十卷將以廣搜採異而立言之本或不<lb/>
求全大理評事扶風馬總元㑹家有子史㓜而集録探<lb/>
其㫖趣意必有歸遂増損庾書詳擇前體裁成三軸目<lb/>
曰意林上以防守教之失中以補比事之闕下以佐屬<lb/>
文之緒有疏通廣博潔浄符信之要無僻放拘刻譤蔽<lb/>
邪盪之患君子曰以少為貴者其是之謂乎余元㑹之<lb/>
執友故序而記之貞元二年五月二十一日也撫州刺<lb/>
史戴叔倫撰<lb/>
<pb n="KR3j0178_WYG_000-8a"/>
子書起於鬻熊六韜盛於春秋六國時莊老道宗起覆<lb/>
載之功横日月之照髙視六經為天下式故絶於稱言<lb/>
矣墨翟大賢其㫖精儉教垂後世名亞孔聖至矣管晏<lb/>
文荀議論閎肆淮南鴻烈詞章華贍皆纚纚數萬言可<lb/>
謂富矣而部帙繁廣尋覽頗難梁朝庾仲容抄成三帙<lb/>
汰其沙石簸其粃糠而猶蘭蓀雜於蕭艾璠璵隱於璞<lb/>
石扶風馬總精好前志務於簡要又因庾仲容之抄略<lb/>
存為六卷題曰意林聖賢則糟粕靡遺流略則精華盡<lb/>
<pb n="KR3j0178_WYG_000-8b"/>
在可謂妙矣隋代愽陵李文博攓掇諸子編成理道集<lb/>
十卷唐永興公虞世南亦採前史著帝王略論五卷天<lb/>
后朝宰臣朱翼祖則又述十代興亡論一帙洎扶風意<lb/>
林究子史大略者盖四人意矣予扁舟塗水留滯廬陵<lb/>
扶風為余語其本尚且日編録所取先務於經濟次存<lb/>
作者之意罔失篇目如面古人予懿馬氏之作文約趣<lb/>
深可謂懐䄂百家掌握千卷之子用心也逺乎哉旌其<lb/>
可羙述於篇首俾傳好事貞元丁夘嵗夏之晦文廢瞍<lb/>
<pb n="KR3j0178_WYG_000-9a"/>
河東栁伯存重述<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>意林卷五</head> <lb/>
    <p>
<pb n="KR3j0178_WYG_005-1a"/>
欽定四庫全書<lb/>
　意林卷五<lb/>
　　　　　　　　　　　　　唐　馬總　撰<lb/>
　　周生烈子五卷<lb/>
序云六蔽鄙夫燉煌周生烈字文逸張角敗後天下潰<lb/>
亂哀苦之間故著此書以堯舜作幹植仲尼作師誡<lb/>
御馬失節其車是碎御天下失節四海失墜桀紂是湯<lb/>
武之梯秦項是大漢之階四逆不興則四順不昇　賢<lb/>
<pb n="KR3j0178_WYG_005-1b"/>
哲不可以色貎誘之猶張羅恤鳯施穽誘麟伯樂相馬<lb/>
取之於痩聖人相士取之於踈　聽訟不如使勿訟善<lb/>
斷不如使勿亂　理天綱仗八柄運元象撮衆有者天<lb/>
子也撫人物參天意者三公也執名節事修理者士也<lb/>
　臨死修善於計已晚事迫乃歸於救已㣲有階者易<lb/>
成基無因者難成時　鳩傅隼翼羔披豹皮類似質違<lb/>
表是裏非　人者天之舌物者神之口天髙地厚報應<lb/>
故晚辭者主之弓弩教者君之機關　矜賞若春重罰<lb/>
<pb n="KR3j0178_WYG_005-2a"/>
若秋行禮若火流教若水讓一得百争十失九<lb/>
　　荀悦申鑒五卷<lb/>
序云夫道本仁義五經以經之羣籍以緯之前鑒既明<lb/>
今又申之故曰申鑒　君臣親而有禮百官和而不同<lb/>
此治國之風也禮俗不一庶人作議此衰國之風也君<lb/>
臣争盟大夫争名此乖國之風也上多欲下多端法不<lb/>
定政多門此亂國之風也以割下作能附上作忠此叛<lb/>
國之風也小臣争寵大臣争權此害國之風也上不訪<lb/>
<pb n="KR3j0178_WYG_005-2b"/>
下不諫婦言用内政行此亡國之風也　善禁者先禁<lb/>
身而後人不善禁者先禁人而後身　三曰致武事四<lb/>
曰禁數赦　秦之滅學也書朽於屋壁義絶於朝野<lb/>
學聖不至聖可以盡生學壽不至壽可以盡命　君子<lb/>
有三鑒鑒乎前鑒乎人鑒乎鏡　下不鉗口上不塞耳<lb/>
則有所聞矣　思唐虞於上世瞻仲尼於中古乃知小<lb/>
道者足羞也思伯夷於首陽想四皓於商山乃知穢妄<lb/>
者足恥也存張騫於西極念蘇武於朔方乃知懐安者<lb/>
<pb n="KR3j0178_WYG_005-3a"/>
足鄙也<lb/>
　　仲長統昌言十卷<lb/>
教化以禮義為宗禮義以典籍為本常道行於百世權<lb/>
宜用於一時髙辛巳往則聞其人不見其書唐虞夏殷<lb/>
則見其書不詳其事周氏已來載籍具矣　後嗣愚王<lb/>
見天下莫與之違奔其私情騁其邪欲君臣宣滛上下<lb/>
同惡目極角觝之觀耳窮鄭衛之聲入則騁於婦人而<lb/>
不反出則馳於田弋而不還信任親愛寵貴后妃命移<lb/>
<pb n="KR3j0178_WYG_005-3b"/>
運去不自知也　建旗伐鼔髙烽明候守邉之猛將非<lb/>
中國之良吏和鑾法駕清道而行便辟揖讓諸夏之威<lb/>
儀非夷狄之有也　董賢之於哀帝無骨肉絲髮之親<lb/>
又不能傳其氣類定其繼嗣以丈夫宴接之歡自成膠<lb/>
漆也　景帝顯位刺史者皆是宦臣子弟猶如豺狼守<lb/>
肉鬼魅侍疾曰在天之内在人之外　人愛我我愛之<lb/>
人憎我我憎之　天下士有三俗選士而論族姓閥閲<lb/>
一俗交游趨富貴之門二俗畏服不接於貴尊三俗天<lb/>
<pb n="KR3j0178_WYG_005-4a"/>
下之士有三可賤慕名而不知實一可賤不敢正是非<lb/>
於富貴二可賤向盛背衰三可賤　天下學士有三姦<lb/>
焉實不知詳不言一也竊他人之記以成已説二也受<lb/>
無名者移知者三也　知言而不能行謂之疾此疾雖<lb/>
有天醫莫能治也同於我者何必可愛異於我者何必<lb/>
可憎知足以立難成之事能足以圖難致之功附者不<lb/>
黨踈者不遺　婦人有朝哭良人暮適他土渉厯百庭<lb/>
顔色不愧今公侯之宫羙女數百卿士之家侍妾數十<lb/>
<pb n="KR3j0178_WYG_005-4b"/>
晝則以醇酒淋其骨髓夜則以房室輸其血氣　人之<lb/>
性有山峙淵渟者患在不通嚴剛貶絶者患在傷士廣<lb/>
大闊蕩者患在無檢和順恭慎者患在少斷端慤清潔<lb/>
者患在拘狹辯通有辭者患在多言安舒沈重者患在<lb/>
後時好古守經者患在不變勇毅果敢者患在險害<lb/>
䟽濯胷臆澡雪腹心使之芬香皓潔白不可汚也道徳<lb/>
仁義天性也織之以成其物鍊之以致其精瑩之以發<lb/>
其光幽暗則巧人之所短㑹同則述人之所長負我者<lb/>
<pb n="KR3j0178_WYG_005-5a"/>
我又加厚焉疑我者我又加信焉難必相恤利必相反<lb/>
　事君不為君所知忠未至也與人交不為人所信義<lb/>
未至也　父母不好學業惡子孫學之可違而學也父<lb/>
母不好士惡子孫友之可違而交也　英辭雨集妙句<lb/>
雲來愛惡相攻理之自然也快惬如志人之所欲也<lb/>
嗽舌下泉咽之名曰胎食得道者生六翮於臂長毛羽<lb/>
於腹飛無階之蒼天度無窮之世俗　北方寒而人壽<lb/>
南方暑而人夭如蠶寒而飢則引日多温而飽則引日<lb/>
<pb n="KR3j0178_WYG_005-5b"/>
少　湯契後秦益後益即臯陶子也<lb/>
　　典論五卷<hi>魏文帝</hi>
堯崩舜避堯子於南河之南舜崩禹避舜子於陽城禹<lb/>
崩益避禹子於箕山之隂事見史記　如彼登山乃勤<lb/>
以求髙如彼浮川乃勤以求逺惟心弗勤時亦靡剋<lb/>
應瑒云人生固有人心答云在親曰孝施物曰仁仁者<lb/>
有事之實名非無事之虚稱善者道之母羣行之主<lb/>
序云侫邪穢政愛惡敗俗國有此二事欲不危巳不可<lb/>
<pb n="KR3j0178_WYG_005-6a"/>
得也　桓靈之際閹寺專命於上布衣横議於下干禄<lb/>
者殚貨以奉貴要名者傾身以事勢位成乎私門名定<lb/>
乎横巷由是户異議人殊論論無常檢事無定價長愛<lb/>
惡興朋黨　夷吾侈而鮑叔亷此其志不同也張竦潔<lb/>
而陳遵汚此其行不齊也　主與民有三求求其為己<lb/>
勞求其為己死求其為己生　法者主之柄吏者民之<lb/>
命法欲簡而明吏欲公而平　詩刺豔妻書誡晨婦司<lb/>
𨽻馮方女有國色避亂揚州袁術登城見而悦之遂取<lb/>
<pb n="KR3j0178_WYG_005-6b"/>
焉甚寵之諸婦教之曰將軍貴人重其志節宜數涕泣<lb/>
示憂愁也若如此加重馮氏後每見術垂泣術果以謂<lb/>
有心益寵之諸婦乃共絞殺懸之於厠言其哀怨自殺<lb/>
術以其不得志而死厚加殯殮袁紹妻劉氏甚妬忌紹<lb/>
死未殯劉氏殺其妾五人恐死者有知復能寵之乃髠<lb/>
頭黒面以毁其容　上洛都尉王琰以功受封其妻泣<lb/>
於内恐琰富貴更取妻妾　荆州牧劉表跨有南土子<lb/>
弟驕貴以酒器名三爵上者曰伯雅受七勝中雅受六<lb/>
<pb n="KR3j0178_WYG_005-7a"/>
勝季雅受五勝又設大鍼於杖端有醉者輙以劖刺之<lb/>
驗其醒醉然人形性同於庶類勞則早斃逸則晚死<lb/>
余喜彈碁略盡其巧少嘗作賦昔京師有東方世安張<lb/>
公子嘗恨不得與彼數子對之　太子篇序云余蒙隆<lb/>
寵忝當上嗣憂惶踧踖上䟽自陳欲繁辭博稱則父子<lb/>
之間不文也欲略言直説則喜懼之心不達也里語曰<lb/>
汝無自譽觀汝作家書言其難也<lb/>
　　魏子十卷<lb/>
<pb n="KR3j0178_WYG_005-7b"/>
源静則流清本正則末茂内修則外理形端則影直天<lb/>
生君子所以治小人天生小人所以奉君子無君子則<lb/>
無以畜小人無小人則無以養君子　録人一善則無<lb/>
棄人採材一用則無棄材　人皆易華嶽以謂卑小故<lb/>
登之而摧傷難天以謂髙大故不昇而無殃　鼎以希<lb/>
出而世重之釜鐺常用而世輕之　古有弟子病師數<lb/>
往㸔之師至弟子輙起因勞而致死師非不仁弟子非<lb/>
無禮傷於數也　薄氷當白日聚毛遇猛火雖欲逺害<lb/>
<pb n="KR3j0178_WYG_005-8a"/>
其勢不可　蓼蟲在蓼則生在芥則死非蓼仁而芥賊<lb/>
失於本不可也　諺曰已是而彼非不當與非争彼是<lb/>
而已非不當與是争　君子表不隐裏明暗同度　苦<lb/>
窮富貴之梯階　仲尼無契劵於天下而徳著古今善<lb/>
惡明也鏡照醜好而人不怨法明善惡而人不恨<lb/>
　　人物志三卷<hi>劉邵</hi>
草之精秀者英獸之將羣者雄張良是英韓信是雄<lb/>
　　任子十卷<hi>名奕</hi>
<pb n="KR3j0178_WYG_005-8b"/>
學所以治已教所以治人　喜能歌舞怒能戰闘　一<lb/>
人之智不如衆人之愚一目之察不如衆目之明　生<lb/>
於治長於治知世之所以治者君子也生於亂長於亂<lb/>
知世之所以亂者君子也若不知治亂之所因者凡民<lb/>
也　道徳之懐民猶春陽之柔物履深氷而不寒結木<lb/>
條而不折　天之圓也不中䂓地之方也不中矩　山<lb/>
必有阜河必有曲江漢東流必有廻復　直木無隂直<lb/>
士無徒是以賢人直士常不容於世　登泰山見天下<lb/>
<pb n="KR3j0178_WYG_005-9a"/>
之大不察細者視逺故也處髙位知人主之貴不䘏卑<lb/>
賤者意滿故也　治已審則可以治人治人審則可以<lb/>
治天下累世一聖是繼踵千里一賢是比肩　水可乾<lb/>
而不可奪濕火可滅而不可奪熱金可柔而不可奪重<lb/>
石可破而不可奪堅　諺云富不學奢而奢貧不學儉<lb/>
而儉人情皆能唯聖人能節之　木氣人勇金氣人剛<lb/>
火氣人强而燥土氣人智而寛水氣人急而賊　神龍<lb/>
不處網罟之水鳯凰不翔罻羅之郷賢人不入危國智<lb/>
<pb n="KR3j0178_WYG_005-9b"/>
者不輔亂君　蕭何守文法曹參務無苛相繼作相天<lb/>
下獲安　武帝輕人命重武功餙宫室厚賦斂土地益<lb/>
廣徳恵彌狹　桓譚云王者易輔伯者難佐<lb/>
　　篤論四卷<hi>杜恕</hi>
水性勝火分之以釡甑則火强而水弱人性勝志分之<lb/>
以利欲則志强而性弱　考實性行莫過於郷閭校才<lb/>
選能莫善於對䇿　杜氏始出帝堯在周為唐杜氏漢<lb/>
世有杜周杜欽杜篤　畿字伯侯魏書有傳畿長子理<lb/>
<pb n="KR3j0178_WYG_005-10a"/>
字務仲少而機察故名曰理少子恕字務伯　陛下謂<lb/>
以今世無良才朝廷乏賢佐豈可追望前世之稷契坐<lb/>
待後來之俊乂可能治乎　恕在河東坐卧恒避父住<lb/>
處恕子預字元凱晉書有傳<lb/>
　　體論四卷<hi>杜恕</hi>
不動如山難知如隂人有厚徳無問小節人有大舉無<lb/>
訾小故隋侯之珠不能無纇　夫人臣猶如土也萬物<lb/>
載焉而不辭其重水瀆汚焉而不辭其下草木植焉而<lb/>
<pb n="KR3j0178_WYG_005-10b"/>
不有其功夫行者榮辱之皂白　君子居必選郷遊必<lb/>
擇士至人之治也處國於不傾之地積政於萬全之郷<lb/>
載徳於不止之輿行令於無竭之倉使民於不争之塗<lb/>
開法於必得之方庶民水也君子舟也水所以載舟亦<lb/>
所以覆舟　恕性踈惰但飽食而已家有書傳頗嘗涉<lb/>
厯父憂行䘮在禮多愆孝聲不聞後除中郎又作黄門<lb/>
郎同朝友人問余志余答曰見大臣論議或黨甲苦乙<lb/>
所親或黨乙謗甲所親余處甲乙之間幸無毁譽耳<lb/>
<pb n="KR3j0178_WYG_005-11a"/>
　　傅子一百二十卷<lb/>
木大者發越小者敷揚土是人之母也故人有戀土之<lb/>
心買隣人價貴宅宅可買隣不可得也　冠堯之冠行<lb/>
桀之行亦桀也服桀之服行堯之行亦堯也處市井之<lb/>
肆服君子之服在小人之中行賢哲之事猶夜行珮珠<lb/>
玉也亦灼然矣　蜘蛛作羅蜂之作窠其巧亦妙矣況<lb/>
復人乎　黄金累千不如一賢人而無亷猶衣服之無<lb/>
殺食味之酸鹹　郭林宗謂仇智季曰子嘗有過否智<lb/>
<pb n="KR3j0178_WYG_005-11b"/>
季曰暮飯牛牛不食搏牛一下　語曰士非璧也談者<lb/>
謂價耳談者之口猶愛憎之心　智慧多則引血氣如<lb/>
燈火之於脂膏炷大而明明則膏消炷小而暗暗則膏<lb/>
息息則能長乆也　雄聲而雌視者虚偽人也氣急而<lb/>
聲重者敦實人也　蒙恬築長城人不堪苦白骨山積<lb/>
乃有歌曰生男慎勿舉生女哺用餔不見長城下白骨<lb/>
相撑拄　作黄金者是方士取草屑合金燒之故草屑<lb/>
燃金落下<lb/>
<pb n="KR3j0178_WYG_005-12a"/>
　　太元經十四卷<hi>梁國楊泉字徳淵</hi>
怒如烈冬喜如温春　鸞鶵鳯子養甡髙峙隐耀深林<lb/>
不食滓穢　内清外濁弊衣裹玉　十里九坎牛馬低<lb/>
昻　天氣左轉星辰右行隂陽運度報返相迎　强梁<lb/>
者亡掘强者折大健者䟦大利者缺激氣成風湧氣成<lb/>
雨濁霧成雪清露成霜<lb/>
　　化清經十卷<lb/>
濁者不信淵生之清而甘濯之濁矣　動則虎發静如<lb/>
<pb n="KR3j0178_WYG_005-12b"/>
鱗潜若彼赫赫若此洋洋　將飛者翼伏將奮者足跼<lb/>
將噬者爪縮將言者口黙將文者且樸<lb/>
　　鄒子一卷<lb/>
欲知其人視其朋友蒺藜在田良苗無所措其根佞邪<lb/>
在朝忠直無所容其身　寡門不入宿臨甑不取塵避<lb/>
嫌也<lb/>
　　成敗志三卷<hi>孫毓字仲</hi>
水性雖能流不導則不通人性雖能智不教則不達學<lb/>
<pb n="KR3j0178_WYG_005-13a"/>
猶植也不學將落　宻者天地之際㑹成敗之機要故<lb/>
隂陽不宻者寒暑不能以成嵗棟宇不宻則九層不可<lb/>
以庇身<lb/>
　　古今通論三卷<hi>王嬰</hi>
崑崙東南方五千里謂之神州州中有和羮郷方三千<lb/>
里五嶽之域帝王之宅聖人所生也　倉頡造書形立<lb/>
謂之文聲具謂之字字者取其孳乳相生在於竹帛謂<lb/>
之書<lb/>
<pb n="KR3j0178_WYG_005-13b"/>
　　中論六卷<hi>徐偉長作任氏注</hi>
倚立而思逺不如速行而必至矯首而徇飛不如修翼<lb/>
之必獲孤居而願智不如積學之必達君子不䘏年之<lb/>
將暮而憂志之有倦道之於人甚簡遂沒不言彪殊異<lb/>
馬遷也　人之渉世譬如奕棊茍不盡道誰無死地但<lb/>
不幸耳<lb/>
　　唐子一十卷<hi>名滂字惠潤生吳太元二年</hi>
舟循川則游速人順路則不迷　大木百尋根積深也<lb/>
<pb n="KR3j0178_WYG_005-14a"/>
滄海萬仭衆流成也淵智達洞累學之功也君子以道<lb/>
成冠以道成輿出門不冠則不敢行行非輿則不可歩<lb/>
有父不能孝有兄不能敬而論人父子之義昆弟之節<lb/>
猶彎弓而自射也　人性茍有一孝則無所不包猶樹<lb/>
根一植百枝生焉　或問齊桓晉文優劣唐子答曰論<lb/>
功則桓兄而文弟論徳則文兄而桓弟　大晉應期一<lb/>
舉席卷猶震霆摧枯千鈞壓卵無餘類矣　人多患逺<lb/>
見百歩而不自知眉頰知眉頰者復不能察百歩也君<lb/>
<pb n="KR3j0178_WYG_005-14b"/>
子守真仗信遭時不容雖有訕辱之恥幽垢之謗猶傷<lb/>
體毛耳鷹隼羣飛鳯凰逺遊小人成列君子深藏諺曰<lb/>
脂粉雖多醜面不加膏澤雖光不可潤草古人目短於<lb/>
自見故以鏡觀形心短於自治故以禮自防君子不以<lb/>
昏行易操不以夜昧易容　夫士有髙世之名必有負<lb/>
俗之累有絶羣之節必嬰謗嗤之患白骨擬象魚目似<lb/>
珠遥聽逺望無不亂也　禍福相轉利害相生如循環<lb/>
而運丸耳其兆不可見其端不可覺　良將如山如淵<lb/>
<pb n="KR3j0178_WYG_005-15a"/>
人不知其慼亦不知其歡　將勿離鼔旗師之耳目<lb/>
暴至之榮智者不居守財不施謂之錢奴　佐闘者傷<lb/>
預事者亡<lb/>
　　秦子二卷<lb/>
欲顯白於雪中馳光於日下不可得也　顔彦先難云<lb/>
有味如醽而不醉人其味如黍飲之則醉何也秦子曰<lb/>
醉在小人不在君子吾欲錦中而紵表不欲繡外而麻<lb/>
裏猶論者寧匱於辭不匱於理　逺難知者天近難知<lb/>
<pb n="KR3j0178_WYG_005-15b"/>
者人　因斧以得柯因柯以成用種一粟則千萬之粟<lb/>
滋種一仁則衆行之羙備矣　鍼雖小入水則沈毛雖<lb/>
大入水則浮性自能也<lb/>
　　梅子一卷<lb/>
伊尹吕望傅説箕子夷齊栁恵顔淵莊周阮籍易地而<lb/>
居能行所不能行也阮籍孝盡其親忠不忘君明不遺<lb/>
身智不預事愚不亂治自莊周已來命世大賢其惟阮<lb/>
先生乎按其書晉人也<lb/>
<pb n="KR3j0178_WYG_005-16a"/>
　　物理論十六卷<hi>梁國楊泉字徳淵</hi>
欲定天下而任小人者猶欲捕麞鹿而張兎罝不可得<lb/>
也　忿飊焚衣其損多矣忿㸑之熟推甑而棄之損益<lb/>
多　語曰上不正下參差古者所以不欺其民也割剥<lb/>
富强以養貧弱何異餓耕牛乘馬而飽吠犬棄干將而<lb/>
礪鉛刃也　論語聖人之至教王者之大化郷黨篇則<lb/>
有朝廷之儀聘享之禮堯曰篇則有禪代之事夫文彩<lb/>
之在人猶榮華之在草　給事中與髙堂隆秦朗争指<lb/>
<pb n="KR3j0178_WYG_005-16b"/>
南車二子云古無此車記虚言耳先生曰争虚空言不<lb/>
如及試之效也言於明帝明帝詔使作之車乃成　翻<lb/>
車先生居在京師城内有地作園而患無水可溉乃作<lb/>
翻車令童兒轉之其功百倍　天地成嵗也先春而後<lb/>
秋人君之治也先禮而後刑救嬰孩之疾而不忍鍼艾<lb/>
更加他物以至死也今除肉刑死者更衆何異服他藥也<lb/>
肉刑雖斬其足猶能生育也張倉除肉刑每嵗所殺萬<lb/>
計鍾繇復肉刑嵗生二千人也　肉刑名者猶鳥獸登<lb/>
<pb n="KR3j0178_WYG_005-17a"/>
爼而作肉　今有弱子當陷大辟問其慈父必乞以肉<lb/>
刑代之茍可以生易死也有道之君能不以此加百姓<lb/>
乎蛇螫在手壯夫斷其腕謂其雖斷不死也　曹義曰<lb/>
縶馴駒以縿絆御悍馬以腐索今制民以輕刑亦如死<lb/>
也　但知管子借耳於天下不知堯借人心而後用其<lb/>
耳目　昔燕趙之間有三男共娶一女生四子後争訟<lb/>
廷尉延壽奏云禽獸生子逐母宜以還母尸三男子於<lb/>
市　塞一蟻孔而河決息施一車轄而覆乘止立法令<lb/>
<pb n="KR3j0178_WYG_005-17b"/>
者亦宜舉要　禮云繼父服齊衰　傅子曰母捨己父<lb/>
更嫁他人與己父甚於雨絶天也　又制服恐非周孔<lb/>
所制亡秦焚書以後俗儒造之　妄進者若卵投石逃<lb/>
誅者若走赴深　蔚若春華之並發馥若秋蘭之俱茂<lb/>
　樹上懸瓠非木實也背上被裘非脊毛也此似而非<lb/>
　九日養親一日餓之豈得言孝飽多飢少固非孝乎<lb/>
榖馬十日一日餓之馬肥不損於義無傷不可同之一<lb/>
日餓母也　漢末有管秋陽者與弟及伴一人避亂俱<lb/>
<pb n="KR3j0178_WYG_005-18a"/>
行天雨雪粮絶謂其弟曰今不食伴則三人俱死乃與<lb/>
弟共殺之得粮達舍後遇赦無罪此人可謂善士乎孔<lb/>
文舉曰管秋陽愛先人遺體食伴無嫌也荀侍中難曰<lb/>
秋陽貪生殺生豈不罪邪文舉曰此伴非㑹友也若管<lb/>
仲啖鮑叔貢禹食王陽此則不可向所殺者猶鳥獸而<lb/>
能言耳今有犬齧一狸狸齧一鸚䳇何足怪也昔重耳<lb/>
戀齊女而欲食狐偃叔敖怒楚師而欲食伍參賢哲之<lb/>
忿猶欲啖人而況遭窮者乎　見虎一毛不知其斑道<lb/>
<pb n="KR3j0178_WYG_005-18b"/>
家笑儒者之拘儒者嗤道家之放皆不見本也　止響<lb/>
以聲逐影以形姦争流蕩不知所止也　傅子曰夫孟<lb/>
軻荀卿若在孔門非唯游夏而已乃冉閔之徒也　積<lb/>
薪若山縱火其下火未及燃一杯之水尚可滅也及至<lb/>
火猛風起雖傾河海不能救也秦昭王是積薪而縱火<lb/>
其下始皇燃而方熾二世起風而怒也　秦人視山東<lb/>
之民猶猛虎之睨羣羊何所憚哉　范蠡字少伯楚三<lb/>
户人也使越滅吳已後乘輕舟遊五湖王令人寫其狀<lb/>
<pb n="KR3j0178_WYG_005-19a"/>
恒朝禮之列仙云徐人也　傅氏之先出自陶唐傅説<lb/>
之後　𤣥字休奕子咸字長虞晉書有傳　楚漢之際<lb/>
有好事者作世本上録黄帝下逮漢末班固漢書因父<lb/>
得成　大孝養志其次養形養志者盡其和養形者不<lb/>
失其敬　割地利己天下讐之推心及物天下歸之以<lb/>
信接人天下信之不以信接人妻子疑之見疑妻子難<lb/>
以事君君子修身居位非利名也在乎仁義　人皆知<lb/>
滌其器莫知洗其心君子審其宗而後學明其道而後<lb/>
<pb n="KR3j0178_WYG_005-19b"/>
行或云𤣥衡以善詩至宰相張禹以善論作帝師豈非<lb/>
儒學之榮乎傅子曰學以道達榮不以位顯吾觀班固<lb/>
漢書論國體則餙主闕而抑忠臣叙世教則貴取容而<lb/>
賤直節述時務則謹辭章而略事實非良史也　墨子<lb/>
兼愛是廢親也知䘮是忘憂也　漢太宗除肉刑匹夫<lb/>
之仁也非天下之仁也不忍殘人之體而忍殺人故曰<lb/>
匹夫　伊尹耕於有莘孰知非夏之野人吕尚釣於渭<lb/>
濵孰知非殷之漁者遇湯武文王然後知其非也　面<lb/>
<pb n="KR3j0178_WYG_005-20a"/>
岐路者有行迷之慮仰髙山者有飛天之志或乘馬車<lb/>
而俱至秦者所謂形異而實同也　若謂黄帝後方有<lb/>
舟檝庖羲之時長江大河何所用之　經巨海者終年<lb/>
不見其涯測虞淵者終世不知其底故近者不可以度<lb/>
逺也漢世賤軺車而今貴之　青與赤謂之文赤與白<lb/>
謂之章白與黒謂之黼黒與青謂之黻五彩謂之繡<lb/>
始皇塜令匠人作機弩有人穿者即射之以人魚膏作<lb/>
燭　逐兎之犬終朝尋兎不失其迹雖見麋鹿不暇顧<lb/>
<pb n="KR3j0178_WYG_005-20b"/>
也　漢髙祖度闊而網踈故後世推誠而簡直光武教<lb/>
一而網宻故後世守常而禮義魏武糺亂以尚猛天下<lb/>
修法而貴理　形自正不求影之直而影自直聲之平<lb/>
不求響之和而響自和徳之崇不求名之逺而名自逺<lb/>
　西國胡言蘇合香是獸便中國獸便而臭忽聞西極<lb/>
獸便而香則不信矣　必得崑山之玉而後寳則荆璞<lb/>
無夜光之羙必須南國之珠而後珍則隋侯無明月之<lb/>
稱　始皇逺遊並海而不免平䑓之變及𦵏驪山尋見<lb/>
<pb n="KR3j0178_WYG_005-21a"/>
發掘今有鉛錫之鋌雖歐冶百錬猶不如瓦刀有駑駘<lb/>
之馬雖造父駕之終不及飛兎絶景質鈍故也土不可<lb/>
作䥫而可以作瓦　相者曰三亭九侯定於一尺之面<lb/>
愚智勇怯形於一寸之目天倉金匱以别貧富貴賤<lb/>
光武鳯翔於南陽燕雀化作鵷鶵二漢之臣煥爛如三<lb/>
辰之附長天長平之卒磊落如秋草之中繁霜勢使然<lb/>
也　長人數丈身横九畝兩頭異頸四臂共骨老人生<lb/>
角男女變化何益於賢愚耶　豈有太一之君坐於庶<lb/>
<pb n="KR3j0178_WYG_005-21b"/>
人之座魁罡之神存於匹婦之室　傅子曰諸葛亮誠<lb/>
一時之異人也治國有分御軍有法積功興業事得其<lb/>
機入無遺刃出有餘糧知蜀本弱而危故持重以鎮之<lb/>
若姜維欲速立其功勇而無決也　馬先生綾機先生<lb/>
名鈞字衡天下之名巧也綾機本五十綜五十<graphic n="KR2460" url="https://raw.githubusercontent.com/kanripo/KR-Gaiji/master/images/KR2460.png" mimeType="image/png"/>六十<lb/>
綜六十<graphic n="KR2460" url="https://raw.githubusercontent.com/kanripo/KR-Gaiji/master/images/KR2460.png" mimeType="image/png"/>先生乃易二<graphic n="KR2460" url="https://raw.githubusercontent.com/kanripo/KR-Gaiji/master/images/KR2460.png" mimeType="image/png"/>竒文異變因感而作自能成<lb/>
隂陽無窮也指南車見周官亦見鬼谷子先生作　辯<lb/>
上下者莫正乎位興國家者莫貴乎人統内外者莫齊<lb/>
<pb n="KR3j0178_WYG_005-22a"/>
乎分宣徳教者莫明乎學　秉綱而目自張執本而末<lb/>
自從善賞者賞一善而天下之善皆勸善罰者罰一惡<lb/>
而天下之惡皆除矣　世質則官少時文則吏多有虞<lb/>
氏官五十夏后官一百殷有二百周有三百國典之墜<lb/>
猶位䘮也位之不建名理廢也　以譽取人則權勢移<lb/>
於下而朋黨之交用以功進士則有徳者未必授而凡<lb/>
下之人或見任也君子内洗其心以虚受人外設法度<lb/>
立不易方今人稱古多賢患世無人退不三思坐語一<lb/>
<pb n="KR3j0178_WYG_005-22b"/>
世豈不惑邪　人之性如水焉置之圓則圓置之方則<lb/>
方澄之則渟而清動之則流而濁先王知中流之易擾<lb/>
亂故随而教之謂其偏好者故立一定之法龍舟整檝<lb/>
王良不能執也驥騄齊行越人不敢御也各有所能構<lb/>
大厦者先擇匠而後棟材治國家者先擇佐而後定民<lb/>
　人之學如渇而飲河海大飲則大盈小飲則小盈大<lb/>
觀則大見小觀則小見　金以利用錢以輕流此二物<lb/>
飢不可食　入粟補吏是賣官也罪人以贖是縱惡也<lb/>
<pb n="KR3j0178_WYG_005-23a"/>
　世富錢流則禁盗鑄錢世貧錢滯則禁盜壊錢　天<lb/>
下之害莫害於女餙一頭之餙盈千金之價婢妾之服<lb/>
亦重四海之珍　公卿大夫刻石作碑鐫石作虎碑虎<lb/>
崇偽陳於三衢妨功䘮徳異端並起撞亡秦之鍾作鄭<lb/>
衛之樂欲以興治豈不難哉　賞不避踈賤罰不避親<lb/>
貴貴有常名而賤不得冐尊有定位而卑不敢逾經之<lb/>
以道徳緯之以仁義織之以禮法既成而後用之謂有<lb/>
孝亷秀才之貢或千里望風承聲而舉故任實者漸消<lb/>
<pb n="KR3j0178_WYG_005-23b"/>
積虚者日長　聞一善言見一善事行之唯恐不及聞<lb/>
一惡言見一惡事逺之唯恐不逺　懸千金於市市人<lb/>
不敢取者分定也委一錢於路童兒争之者分未定也<lb/>
　三皇遺道而尚徳五帝先仁而後義三王先義而後<lb/>
辭　鴻毛一羽在水而沒者無勢也黄金萬鈞在舟而<lb/>
浮者託舟之勢也　擬金人銘作口銘曰神以感通心<lb/>
由口宣福生有兆禍來有端情莫多妄口莫多言蟻孔<lb/>
潰河淄川傾山病從口入患自口出存亡之機開闔之<lb/>
<pb n="KR3j0178_WYG_005-24a"/>
術口與心謀安危之源樞機之發榮辱随焉　夫有公<lb/>
心必有公道愛己者不能不愛憎己者不能不憎民富<lb/>
則安郷重家敬上而從教貧則危郷輕家相聚而犯上<lb/>
飢寒切身而不行非者寡矣　我欲戰而彼不欲戰者<lb/>
我鼔而進之若山崩河溢當其衝者摧值其鋒者破所<lb/>
謂疾雷不暇掩耳則又誰禦之　吳起吮瘡者之膿積<lb/>
恩以感下也史記云吳起吮臃晝戰目相見夜戰耳相<lb/>
聞得利同勢失利相救　陸田者命懸於天人力雖修<lb/>
<pb n="KR3j0178_WYG_005-24b"/>
水旱不時則一年之功棄矣水田制之由人人力茍修<lb/>
則地利可盡　傅子曰聖人之道如天地諸子之異如<lb/>
四時四時相反天地合而通焉且易不同採金攻玉渉<lb/>
艱難也路不險則無以知馬之良任不重則無以知人<lb/>
之材　君子相見非但興善將以攻惡惡不廢則善不<lb/>
興　療暑莫如親水救寒莫如重裘止謗莫如修身<lb/>
善釣者不易淵而釣君子不隣席而追道　小人恥其<lb/>
面不如子都君子恥其行不如舜禹故小人貴明鑒君<lb/>
<pb n="KR3j0178_WYG_005-25a"/>
子尚至言　射以平志御以和心書以綴事數以理煩<lb/>
　利如激風之至暴雨之集不論是非不議直曲期於<lb/>
不窮激於必勝　辯者别也言其善分别事類非謂言<lb/>
辭㨗給而凌善人也　聖人蹈機掘杼織成天地使萬<lb/>
物順焉人倫正焉　登髙而建旗則所示者廣順風而<lb/>
奮鐸則所聞者逺非旌色益明鐸聲逺長所託得地而<lb/>
況富貴施政令乎　良農不患疆埸之不修而患風雨<lb/>
之不節君子不患道徳之不建而患其時之不至　聖<lb/>
<pb n="KR3j0178_WYG_005-25b"/>
人之世不交逰也周道衰而交逰興古之交也近今之<lb/>
交也逺古之交也求賢今之交也為名取不由郷黨考<lb/>
行不本閨閾多助者則稱賢才少愛者則謂不肖　馬<lb/>
必待乘而後致逺醫必待使而後愈疾賢者待用而後<lb/>
興理<lb/>
　<lb/>
　<lb/>
　意林卷五<lb/>
</p>
<p>
</p>
  </div>
</body>
</text>
</TEI>
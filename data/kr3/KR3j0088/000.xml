<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東原録</head> <lb/>
    <p>
<pb n="KR3j0088_WYG_000-1a"/>
欽定四庫全書　　　　　子部十<lb/>
　東原録　　　　　　　　雜家類三<hi>雜説之屬</hi>
　　提要<lb/>
　　　　<hi>臣</hi>等謹案東原録一卷宋龔鼎臣撰鼎臣字<lb/>
　　　　輔之鄆州湏城人景祐元年進士歴官諫議<lb/>
　　　　大夫京東東路安撫使知青州改太中大夫<lb/>
　　　　提舉亳州太清宫以正議大夫致仕事迹具<lb/>
　　　　宋史本傳是編多考論訓詁亦兼及襍事其<lb/>
<pb n="KR3j0088_WYG_000-1b"/>
　　　　説經多出新解如謂書本無百篇孔子存甘<lb/>
　　　　誓欲以見父子相傳之義存盤庚欲以為遷<lb/>
　　　　都之戒併洪範錯簡之説亦自鼎臣發之皆<lb/>
　　　　頗不可訓其解杜甫今日起為官句謂今日<lb/>
　　　　為金日之訛以金日磾實之尤為穿鑿然如<lb/>
　　　　解易之鼎金鉉即儀禮之扃鼎解禮記升中<lb/>
　　　　於天為左傳民受天地之中以生之中解楊<lb/>
　　　　子如玉加瑩句據唐類書證李軌注誤本解<lb/>
<pb n="KR3j0088_WYG_000-2a"/>
　　　　後漢書註引潛夫論化國之日句為章懷太<lb/>
　　　　子避髙宗諱解馬融軼越三家句為指三王<lb/>
　　　　以及引説苑子桑伯子事證王肅註之漏引<lb/>
　　　　漢地理志有煮棗證顔師古註之漏引王弼<lb/>
　　　　解子弓為朱張字證楊倞荀子註之誤引蹷<lb/>
　　　　訓為倒證髙誘吕覽註之誤引殷仲堪天聖<lb/>
　　　　論解仁宗年號證拆字為二人聖之非引汲<lb/>
　　　　冢記定湯墓在河東證劉向說之非皆頗有<lb/>
<pb n="KR3j0088_WYG_000-2b"/>
　　　　考據所記襍事如太宗賜進士詩御注藝祖<lb/>
　　　　批答趙普論王仁瞻及幸綾錦院警戒梁周<lb/>
　　　　翰事鄭氏詩譜别有全本歐陽修所得乃殘<lb/>
　　　　帙文彥博家廟不作七間乃用唐杜岐公家<lb/>
　　　　舊式之類亦皆可資參考惟所稱邵亢學士<lb/>
　　　　家作三代木主不更畫影㡠盖非古禮云云<lb/>
　　　　其說最謬以上下文義推之當作蓋用古禮<lb/>
　　　　傳寫誤用為非非其舊文未可以是病鼎臣<lb/>
<pb n="KR3j0088_WYG_000-3a"/>
　　　　也乾隆四十五年三月恭校上<lb/>
　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　總　校　官<hi>臣</hi>陸　費　墀<lb/>
<pb n="KR3j0088_WYG_000-4a"/>
欽定四庫全書<lb/>
　東原録<lb/>
　　　　　　　　　　　　宋　龔鼎臣　撰<lb/>
舜典後有汨作九共稾飫十一篇孔安國以為亡篇疑其<lb/>
非亡也乃孔子所刪去者爾况二典豈容此雜篇綴其<lb/>
後言百篇者獨安國而已孔子未嘗言也<lb/>
尚書甘誓其中别無可以為後世法者但孔子之志以<lb/>
堯舜相繼即見其與賢無此一篇則不見禹之與子故<lb/>
<pb n="KR3j0088_WYG_000-4b"/>
載之以示父子傳授之法也<lb/>
尚書本為舜故并録堯詩之首本為文王故并録先公<lb/>
費秦二誓係在書後者若只訖文侯之命其誰不能編<lb/>
也蓋前此皆帝王之書所以人見其甚易用費秦者言<lb/>
典誥也孔子更於諸侯中取之有以勸諸侯之為善可<lb/>
繼帝王之書也<lb/>
易鼎卦有金鉉按儀禮公食大夫禮甸人陳鼎七當門<lb/>
南面西上設扃鼏注云扃鼎扛所以舉之者也凡鼎鼏<lb/>
<pb n="KR3j0088_WYG_000-5a"/>
蓋以茅為之今文扃作鉉釋文鉉戸畎反一音扃故周<lb/>
禮匠人廟門容大扃七箇是扃即鉉也説文乃以鉉為<lb/>
鼏莫狄切非也蓋鼏本茅為以覆鼎鉉以木為以舉鼎<lb/>
其誤可見<lb/>
易上繫曰天一地二天三地四天五地六天七地八天<lb/>
九地十此乃參伍錯綜之數爾故子夏易傳置於前段<lb/>
之末韓康伯以為後段之首非也<lb/>
詩晨風云山有苞櫟隰有六駮毛傳云駮如馬鋸牙食<lb/>
<pb n="KR3j0088_WYG_000-5b"/>
虎豹崔豹古今注云六駮山中有木葉似豫章皮癬駮<lb/>
名曰六駮木爾雅云駮赤李子赤<hi>音剥馬色</hi>
周禮疾醫鄭康成注云病由氣勝負而生攻其贏養其<lb/>
不足者凡十五字最得其要於諸疾無不包括謂氣勝<lb/>
則過也當攻之氣負則不及也當養之<lb/>
世俗稱詩曰佳什或曰見贈見寄之什有以一篇為什<lb/>
者似以什為詩之别名殊失其㫖据詩大小雅周頌凡<lb/>
於其始則曰某詩之什至其中則曰某詩之什若干篇<lb/>
<pb n="KR3j0088_WYG_000-6a"/>
以上也周禮宫正會其什伍先儒以五人為五二五為<lb/>
什惟魯頌亦曰駉之什至其終以數不足故曰駉四篇<lb/>
然則詩一篇以上稱什可也<lb/>
或問李鼎祚解易以聖人設卦為伏羲觀象繫辭焉為<lb/>
文王是否予曰伏羲設卦觀示其象於人文王演易繫<lb/>
辭於卦下故孔子言繫辭焉者六皆不能有字著其上<lb/>
一曰繫辭焉而明吉凶二曰繫辭焉以斷其吉凶三曰<lb/>
繫辭焉所以告也四曰繫辭焉以盡其言五曰繫辭焉<lb/>
<pb n="KR3j0088_WYG_000-6b"/>
以斷其吉凶六曰繫辭焉而命之然則豈容與設卦離<lb/>
其句哉<lb/>
洪範九疇宜皆有所説獨八政載其八事其五紀亦然<lb/>
疑王省惟嵗以下所説嵗月日星及星日月之行則有<lb/>
冬有夏當在厯數字下况有冬有夏乃似厯法其五皇<lb/>
極皇建其有極當續以無偏無黨以下則大中之法備<lb/>
如斂時五福當在五福六極之後乃是説福極之意爾<lb/>
此漢儒所得錯亂不能細考以訪於伏生之類之人使<lb/>
<pb n="KR3j0088_WYG_000-7a"/>
後世為不完書皆漢儒之罪也<lb/>
皇極以前四疇皆治法也皇極以後四疇皆治之有善<lb/>
惡也如三徳之不善則臣僭而復凶民亦僭差稽疑亦<lb/>
有吉凶下二疇善則善應惡則惡應與前四疇之體法<lb/>
異也<lb/>
前人有以賾為探考之義者自爾人頗效之且易有天<lb/>
下至賾及探賾索隠之文二者舉謂賾者幽深難見唯<lb/>
荀爽謂賾測也其前人或取之乎皇甫泌右丞治易有<lb/>
<pb n="KR3j0088_WYG_000-7b"/>
紀師説一卷謂賾者所以測物情也斯得之矣<lb/>
鄆州門樓真廟大中祥符初東封回賜升中延福之名<lb/>
禮記曰升中於天注升上也中猶成也告以諸侯之成<lb/>
功也周禮以五禮防萬民之偽而教之中以六樂防萬<lb/>
民之情而教之和又左氏傳民受天地之中以生所謂<lb/>
命也當天下中和則是太平乃上其民中以告天也中<lb/>
自有義注者何必猶成也<lb/>
董仲舒云孔子曰鳳鳥不至河不出圖吾已矣夫自悲<lb/>
<pb n="KR3j0088_WYG_000-8a"/>
可致此物而卑賤不能致也在西漢鳳嘗見於潁川則<lb/>
是鳳鳥至魏晉間張掖出石圖則類乎河圖之出矣然<lb/>
未必皆聖人所致也<lb/>
揚子潛天而天潛地而地人之神潛天地則其徳如天<lb/>
地矣書曰惟克天徳故仲淹謂天隠地隠者此也又天<lb/>
神天明照知四方天精天粹萬物作類精氣為物天神<lb/>
之精也神而明之天明之粹也生而稟乎天死而復於<lb/>
天復者精復於神粹復於明嘉祐中予在國子監與監<lb/>
<pb n="KR3j0088_WYG_000-8b"/>
長錢象先進學官校定李軌注揚子法言後數年因於<lb/>
唐人類書中見如玉加瑩一義惜其未改正也或問屈<lb/>
原智乎曰如玉如瑩爰變丹青軌注云夫智者達天命<lb/>
如玉如瑩石而不磷往日不知其誤遂改軌注以就文<lb/>
義爾<lb/>
青社有白門士人多問其名据淮南子載八極其西北<lb/>
方曰白門髙誘謂金氣白故曰白門蓋天下諸城西北<lb/>
門皆號白門後漢張衡思𤣥賦云蹶白門而東馳兮云<lb/>
<pb n="KR3j0088_WYG_000-9a"/>
台行乎中野雖志在髙邈然亦自西徂東也又吕布在<lb/>
下邳郡與麾下登白門樓下邳城三重即大城之門也<lb/>
故水經謂南門為白門今青社白門在北城而西偏南<lb/>
向則酈道元所謂南門者其理亦通<lb/>
唐髙宗諱治當時改治書侍御史為御史中丞復舊名<lb/>
也治禮郎為奉禮郎迄今因之其後太子賢注後漢書<lb/>
至王符愛日篇曰治國之日舒以長亂國之日促以短<lb/>
乃改治日為化日夫以亂對治則化不若治要其語新則<lb/>
<pb n="KR3j0088_WYG_000-9b"/>
治不若化<lb/>
仁宗嗣位踰年改元天聖舊説明肅后垂簾共政謂天聖<lb/>
為二人聖也於時胡旦嘗言未曉其義蓋不知自有所<lb/>
出晉殷仲堪天聖論其略曰天者萬物之根本冥然而<lb/>
不言聖者承天之照用天之業此恐是真宗為天仁宗<lb/>
為聖也<lb/>
爾雅釋木曰樲酸棗郭璞云樹小實酢孟子曰養其樲<lb/>
棘其孟子本文云養其樲棘注樲棘小棗所謂酸棗也<lb/>
<pb n="KR3j0088_WYG_000-10a"/>
荀子非相篇曰仲尼長子弓短楊倞解云子弓仲弓也<lb/>
言子者著其為師史記漢書有馯臂子弓其學唯受易<lb/>
而已韓文公亦曰子弓之事業不傳而荀子論説常與<lb/>
仲尼相配必非馯臂也常怪倞序荀子其辭甚巽曰穿<lb/>
鑿之責於何可逃王弼解子弓乃朱張字也言荀卿以<lb/>
比孔子蓋其道與孔子同所以於逸民七人獨不論朱<lb/>
張之何如也然則謙道於人取益多矣孔子曰吾猶及<lb/>
史之闕文若春秋夏五夫人氏之類後人從之莫有補<lb/>
<pb n="KR3j0088_WYG_000-10b"/>
其缺者宜倞以巽辭而不敢逃責也<lb/>
論語有子桑伯子王肅注謂書傳無見焉劉向説苑載<lb/>
其事甚備然説苑異書也子曰可也簡簡者易野也易<lb/>
野無禮文也孔子見子桑伯子子桑伯子不衣冠而處<lb/>
弟子曰夫子何為見此人乎曰其質美而無文吾欲説<lb/>
而文之孔子去子桑伯子門人不説曰何為見孔子乎<lb/>
曰其質美而文吾欲説而去其文故曰文質修者謂之<lb/>
君子有質而無文謂之易野子桑伯子易野欲同人道<lb/>
<pb n="KR3j0088_WYG_000-11a"/>
於牛馬故仲弓曰太簡然則肅在漢後不甚逺而不見<lb/>
此書何也亦可審其學問之有遺<lb/>
歴代名臣法帖有山濤啟事云臣啟崔諒史曜陳淮可<lb/>
補吏部郎三人皆衆論所稱諒尤質直少華可以敦教<lb/>
者漢武朝以儒者文多質少乃用萬石君二子以抑其<lb/>
文華之士雖曰文質彬彬然後君子若崔諒者誠愈通<lb/>
儒咸以濤為知言<lb/>
世俗謂一錢為金百金為一鍰與古甚異漢時萬錢比<lb/>
<pb n="KR3j0088_WYG_000-11b"/>
周時金重一斤其言百金者為錢百萬矣然則一金猶<lb/>
古萬錢之稱也孔安國注吕刑六兩曰鍰鍰黄鐵也一<lb/>
曰錢也今之百錢豈止六兩而已又或以鍰為鐶尤無<lb/>
稽也<lb/>
論語載蕭牆蕭蕭也後人因惡事斥之遂若非禮可言<lb/>
者不究其始謂某事也周禮春官之屬有司設几筵後<lb/>
人因喪事設之若唯凶禮可言者不究其始謂某事也<lb/>
惟通者則不然各從其本而已<lb/>
<pb n="KR3j0088_WYG_000-12a"/>
或問馬融云軼越三家馳騁五帝何也曰言三家論語<lb/>
三家者以雍徹後漢劉陶推三家尚書以雍徹尚書則<lb/>
未見惟見馬融軼越三家馳騁五帝以意求之則宜為<lb/>
三代夏商周之家也<lb/>
吕氏春秋曰出則以車入則以輦務以自佚命之曰招<lb/>
蹷之機若以下二者爛腸之食伐性之斧證之當以蹷<lb/>
為倒也又蹷逆寒疾也髙氏注以招訓至蹷機門内之<lb/>
位者誤也<lb/>
<pb n="KR3j0088_WYG_000-12b"/>
孟子謂人有無名之指屈而不信非疾痛害事者也若<lb/>
有能信之者不逺千里必求信之恥指之不若人也今<lb/>
之人心不若人而不恥是之謂不知類矣唐盧仝常為<lb/>
櫛銘蓋本於此<lb/>
孔子不喜與人辨孟子好與人辨是非文中子復不喜<lb/>
與人辨其學孔子之道者歟或曰孟子之時亦其可與<lb/>
辨者即辨之冀以明其教也文中子遭亂世而退河汾<lb/>
宜乎不為之辨也<lb/>
<pb n="KR3j0088_WYG_000-13a"/>
張衡東京賦李善注本云解罘放麟又曰慕天乙之弛<lb/>
罘其五臣注本弛罘作弛罟故韓魏公進嘉祐編勅表<lb/>
從罟然網罟可通施於捕禽魚作弛罟則不重複於義<lb/>
為當<lb/>
左氏春秋傳夏啟有鈞臺之享周康有酆宫之朝二事<lb/>
先儒皆未知其所出今傳於學者或得之可補古史之<lb/>
闕<lb/>
汲冢書稱太甲殺伊尹唐李宗閔謂孟子教諸侯叛不<lb/>
<pb n="KR3j0088_WYG_000-13b"/>
别是非毁短賢聖甚可罪也<lb/>
落成之祭人久不行左氏傳曰楚子成章華之宫與諸<lb/>
侯落之<lb/>
揚子曰聖人以不手為聖人李軌注謂手者桎梏之屬<lb/>
賈誼新書云紂作梏數千睨天下諸侯之不諂己者杖<lb/>
而梏之文王桎梏囚於羑里七年而後得免其注意以<lb/>
文王聖而免桎梏則與揚子合矣<lb/>
有問竹與松柏皆能冒霜雪而不衰竹虛而松柏堅實<lb/>
<pb n="KR3j0088_WYG_000-14a"/>
其故何也或對曰竹則虛其心松柏則實其腹竹則弱<lb/>
其志松柏則堅其骨非道之自然乎<lb/>
書康誥曰用其義刑義殺勿庸以次汝封乃汝盡遜曰<lb/>
時敘惟曰未有遜事荀子致仕篇書曰義刑義殺勿庸<lb/>
以即汝惟曰未有順事言先教也安國之注為二解荀<lb/>
子并為一解凡刑殺既義則當用但解勿庸以即為即<lb/>
行斯與本文意異<lb/>
四瀆尊於百川謂其發源而東不假他水直注於海也<lb/>
<pb n="KR3j0088_WYG_000-14b"/>
然人呼淮者止曰淮濟者止曰濟不以他水寄名於其<lb/>
上曰某淮某濟也惟淮雖有秦淮則秦非水名也其江<lb/>
河則不然凡水之相附邇者必寄名於其上若沅漢則<lb/>
曰沅江漢江洛汶則曰洛河汶河之類是皆世俗之語<lb/>
不可不知<lb/>
樊噲傳云從攻項籍屠煮棗顔師古輩皆未詳其處後<lb/>
漢郡國志濟隂郡寃句有煮棗城<lb/>
劉向曰湯無𦵏處顔師古謂不見傳注也按汲冢記後<lb/>
<pb n="KR3j0088_WYG_000-15a"/>
魏天賜中河東人張恩盜發湯冢得誌云我死後二千<lb/>
年困於恩恩得古鐘磬皆投於河<lb/>
書有亡本及逸詩者蓋孔子之所刪也不修春秋者孔<lb/>
子之所未改者也逸論語者殆載齊魯古三論篇章之<lb/>
所遺也讀唐明皇道徳經序見君子傳注至公之辭也<lb/>
孔子所存之書逐篇皆因事而訓後世如盤庚三篇蓋<lb/>
以五遷之勞民咨胥怨故録其丁寧告民遷之之意欲<lb/>
後世凡議遷都即知民之必怨用戒其不可輕遷也<lb/>
<pb n="KR3j0088_WYG_000-15b"/>
地里新舊志江淮間宅與墓則隨五音取向宅則皆須<lb/>
西北髙東北下流水辰巳間出兼同用丙向為上非也<lb/>
凡宫寺祠廟郵館皆無常主故用丙向宅舍則當各隨<lb/>
本音<lb/>
邵亢學士家作三代木主大約依古制而規模小也仍<lb/>
各用一小木室安木主作一静室置之不須畫影㡠蓋<lb/>
非古禮又木主久而壊可瘞而别製安禄山陷洛陽士<lb/>
庶奔迸崔祐甫獨崎危於矢石之間潛入家廟負木主<lb/>
<pb n="KR3j0088_WYG_000-16a"/>
以竄然則木主之制唐士人之家皆為之也<lb/>
孫構紹先言諸葛武侯䕫州八陣圖用八以石壘漢州<lb/>
八陣圖用六以砂壘皆近千年不泯或曰武侯擇吉日<lb/>
為之故也用六在用八之後以其兵少不能足其數<lb/>
晁文元公常約已立四無之法而専習之謂無怒無<lb/>
怖無慮無住無慮者息其繁慮無住者不住著於一物<lb/>
晁公每自謂得則象智蓋見賢思齊觸類而長此取象<lb/>
中説所謂七無者然皆原於論語子絶四也<lb/>
<pb n="KR3j0088_WYG_000-16b"/>
物有以類而名之者鵝曰舒鴈馬曰飛兔皆名之美者<lb/>
也至於人則有曰鷹犬曰虎狼者豈不愧於鵝馬乎<lb/>
史記蘇秦曰燕北有棗栗之利又樂毅傳曰薊丘之植<lb/>
植於汶篁釋者謂竹曰篁謂燕之疆界移於齊之汶水<lb/>
然則齊魯間棗栗殆自燕北而移植歟故青州圖經引<lb/>
齊民要術曰青州有樂氏棗豐肥細好為天下第一經<lb/>
云樂毅破齊時自燕齎來因種於此故以姓得名<lb/>
物有善蟄藏者是保其身也人若能蟄藏志意待時而<lb/>
<pb n="KR3j0088_WYG_000-17a"/>
動是保其神也保身則氣全保神則形全形與神不相<lb/>
離也<lb/>
文中子言董威輦大雅吟幾於道威輦之詞不見於世<lb/>
而見石崇大雅吟然亦無能歌者威輦晉董京字也京<lb/>
與崇同時人其詩意異否未可知且存崇詞以質斯義<lb/>
其節曰堂堂太祖淵𢎞其量三分有二周文是向於穆<lb/>
武王奕世載聰蕩清吳會六合乃同大槩以司馬晉比<lb/>
姬周大雅之意其在是乎<lb/>
<pb n="KR3j0088_WYG_000-17b"/>
唐劉秩述政典三十五卷杜佑增之二百卷號通典通<lb/>
典所載自書契以還迄唐徳宗貞元元年上下數千年<lb/>
咸平中宋白等為續通典二百卷載二百年其卷帙亦<lb/>
如之與晉張輔論遷固書一也然秩書太略白書太煩<lb/>
不煩不畧最為適中者佑書也故最行於世是知天下<lb/>
鉅細事惟適中可以久而不廢豈特書抄哉<lb/>
賦者縁物以成文必辭理稱則彬彬可觀唐楊遂賦太<lb/>
極生兩儀有云品物流形聚作草木鳥獸不言善應散<lb/>
<pb n="KR3j0088_WYG_000-18a"/>
為霜露風雲理雖長而辭不稱無足觀者王沂公賦有<lb/>
物混成曰得我之小者散而為草木得我之大者聚而<lb/>
為山川雖與前賦意合而其辭理彬彬然矣<lb/>
髙弁公儀种先生放之髙弟也常著帝形三篇有張荷<lb/>
若山亦學焉先生以友道待之著過非九篇先生皆稱<lb/>
之復謂過非在帝形之上帝形今行於世而過非世所<lb/>
罕見大㫖謂過非非過也聖人作事於時有本是而末<lb/>
非非聖人之過也蓋後世增飾之過也陸魯望嘗因激<lb/>
<pb n="KR3j0088_WYG_000-18b"/>
而為蠶賦以其貽禍於民遂欲伐桑滅蠶思古民衣皮<lb/>
羽為無得喪則不及過非之意逺矣<lb/>
韓文公古詩曰帝欲長吟哦故遣起且僵謂李杜也北<lb/>
夢瑣言載文公律詩曰天恐文章渾斷絶再生賈島在<lb/>
人間又王黄州解梁官舍詩云上天於我心還厚只遣<lb/>
文章道更尊此皆原孔子天未喪斯文之意<lb/>
杜工部送楊六判官使西詩云子雲清白守今日起為<lb/>
官諸本皆然予以謂今作金蓋金日磾本休屠王太子<lb/>
<pb n="KR3j0088_WYG_000-19a"/>
與母閼氏俱沒入官輸黄門養馬武帝嘗竒之賜湯沐<lb/>
衣冠拜為馬監唐中興時贊普必有相類者故甫用之<lb/>
也<lb/>
四六文字雖變古體其有至當者亦不減於古如梁李<lb/>
崧論詩答徐巡官其略曰詩者或逸樂而興或悲哀而<lb/>
作内經夫婦外正君臣雖孤憤必申雖輿言必達懲惡<lb/>
勸善之理於是乎明感新懐舊之情於是乎見乃知作<lb/>
者豈徒然哉是以讀騶虞之章知岐周之盛徳誦芍藥<lb/>
<pb n="KR3j0088_WYG_000-19b"/>
之句識鄭衛之淫聲如巡官送賔云蟾桂三春捷雞林<lb/>
一國榮則知皇澤之被於逺人素風之漸於殊俗又若<lb/>
貽友云詩至道長樂生來貧却閒則知尺璧輕於寸隂<lb/>
千金賤於一字如崧所述豈必以古律為别哉<lb/>
五代和魯公凝長於歌詩初辟西征從事軍務之餘往<lb/>
往為歌篇詔使往來傳於都下當時籍籍以為宫體復<lb/>
生俄而時主知之遣中使馳驛索宫詞百首即日上焉<lb/>
其間有云遥望青青河畔草幾多歸馬與休牛又云赤<lb/>
<pb n="KR3j0088_WYG_000-20a"/>
子顒顒瞻父母已将仁徳比乾坤又云越溪妺麗入深<lb/>
宫儉素皆持馬后風盡道君王修聖徳不勞辭輦與當<lb/>
熊使事中的有風人之旨<lb/>
和魯公上巳日修禊事於濟汶之上或曰長津之内游<lb/>
舸甚繁擊鼔鳴榔之下必起飛鰩而驚睡龍俄有漁者<lb/>
獲一巨魚長丈餘其圍數尺斑首赤喙刀鬛骨鱗遂贖<lb/>
而放之或謂曰子欲望負舟乎魯公曰豫且之箭前編<lb/>
所遺但惜其救旱之功未展不可隨泥鰋沙鰌同鱠也<lb/>
<pb n="KR3j0088_WYG_000-20b"/>
且為放魚歌有云骨鱗骨<hi>闕</hi>皆龍子時張昭逺稱之云<lb/>
解束縛之讐願登賢相蓋志形於詞也後為右揆舊説<lb/>
鯉魚滿三百六十嵗蛟龍輒率而飛去若此者其嵗蓋<lb/>
亦深矣<lb/>
賦亦文章雖號巧麗茍適其理則與傳注何異如李巽<lb/>
土鼓賦土之静静乃隂之實鼓之動動乃陽之精隂以<lb/>
質而濁陽以文而清将以質勝文而其理永固遂以土<lb/>
為鼓而其義有成斯迨於無愧於理矣當時謂之李土<lb/>
<pb n="KR3j0088_WYG_000-21a"/>
鼓後有鮑當者著孤鴈詩甚精時亦號鮑孤鴈<lb/>
太平興國二年正月六日太宗始御講武殿試進士賜<lb/>
吕蒙正以下及第三年五年又賜胡旦蘇易簡以下及<lb/>
第初京師期集未有題名石刻至七年馮起以贊善大<lb/>
夫通判歙州蘇能以著作郎權知歙州乃刻賜詩七首<lb/>
其賜吕蒙正詩有云帝澤雖寛異官榮莫忘貧賜胡旦<lb/>
詩有云報言新進士知舉是官家御注云每相見但相<lb/>
勸為美善之事莫教朝野人笑道主文官家知舉不了<lb/>
<pb n="KR3j0088_WYG_000-21b"/>
吕蒙正自僕射乞出得判河中府太宗曰卿狀元及第<lb/>
朕用卿作宰相今日可謂榮歸鄉里因有詩曰滿朝鴛<lb/>
鷺醉中别萬里煙霄達子歸太宗聞之曰吕蒙正似無<lb/>
意再來既而三召方再入相<lb/>
藝祖時新丹鳳門梁周翰獻丹鳳門賦帝問左右何也<lb/>
對曰周翰儒臣在文字職國家有所興建即為歌頌帝<lb/>
曰人家蓋一箇門樓措大家又獻言語即擲於地即今<lb/>
宣徳門也<lb/>
<pb n="KR3j0088_WYG_000-22a"/>
劉仲芳上曹瑋水調歌頭第三句云六郡酒泉蘇子美<lb/>
亦有此曲則云魚龍隠處尹師魯和之亦云吳王去後<lb/>
其平仄與蘇同而音與劉異嘗問曉音者乃曰以平仄<lb/>
言之其文稍異然不脱律皆可用也律説本詞之指法<lb/>
余聞之師悟治易者各将所見茍不離道之方則不可<lb/>
論是非餘經皆然<lb/>
王元之詠中條山嘗愛田告詩有洞黑吹狂雨峯青卓<lb/>
冷煙乃作書求之大槩言詩於兹山只欠是爾田諾焉<lb/>
<pb n="KR3j0088_WYG_000-22b"/>
故田詩集不復載<lb/>
李文定公迪與夏侯鱗各題詩於濮州王驥郎中屋壁<lb/>
文定曰南巷蕭條北巷連君歸未得伴君閒郡樓獨上<lb/>
最髙處盡日凭闌不為山夏侯曰夜來飛夢到瑶池借<lb/>
得周王八駿騎宴罷却歸蓬島去五雲狂踏影參差明<lb/>
年文定第一人夏侯第二人及第<lb/>
魏野詩曰雲好低頭望松宜側耳聴便堪為導引誰信<lb/>
可延齡頃年杜岐公晚年揮扇或墜椅下即側身取之<lb/>
<pb n="KR3j0088_WYG_000-23a"/>
蓋亦欲略用力也<lb/>
王欽若三司勾當來亳州散食鹽錢知州有詩一句云<lb/>
雪霜散處民心悦欽若對曰鼎鼐調時衆口知<lb/>
龎籍為黄州司理夏竦時知黄州龎嘗遊洪水山有詩<lb/>
云登臨不覺致身危夏頗異之後龎為相而夏為使相<lb/>
龎適當軸曰今日向司理筆下作使矣<lb/>
吉州雙流詩云不知萬里争流去那派先成潤下功向<lb/>
敏中與盛度分作一人是殿中丞一人是太傅後向為<lb/>
<pb n="KR3j0088_WYG_000-23b"/>
相盛亦貴顯<lb/>
康定中尹師魯過河陽見予㕔事之壁有石記墨本題<lb/>
曰青州州學記師魯謂當云青州學記大抵文章增減<lb/>
字不可不思嘗觀韓文公文章無一字用不當者如藍<lb/>
田縣丞記其下主簿尉若常人止曰簿尉也且尉則官<lb/>
稱簿則簿書必曰主簿則名始完是雖文之小疵亦典<lb/>
刑不可不尚<lb/>
齊桓公得愚公而管仲修政故杜甫贈蕭郎中詩曰中<lb/>
<pb n="KR3j0088_WYG_000-24a"/>
散山陽鍛愚公野谷村徐鉉題雷公井亦曰晻靄愚公<lb/>
谷蕭條羽客家皆謂其蕭灑可愛也予守青社因旱禱<lb/>
雨於愚公山下即日而應噫公野人也生死有益於齊<lb/>
亦嘗以靈異澤民求爵號於朝廷元封二年封隠利侯<lb/>
景祐二年省試天子外屏賦是時國子監元黄庠者最<lb/>
有文稱同試問以所比證事庠曰可用疏屏内屏聞者<lb/>
以皆有屏者謂庠不誠及庠程文第一其辭曰清廟之<lb/>
飾用疏是殊彞制諸侯之設於内靡僭常尊其人見之<lb/>
<pb n="KR3j0088_WYG_000-24b"/>
始愧服時庠以疾不能就御試既愈陳述於貢院大畧<lb/>
言三月中偶感寒疾蒙聖恩特降中使賜湯藥并酒遂<lb/>
得平愈近多士皆被榮恩而庠自胄筵登國庠既於南<lb/>
宫皆叨首薦以母老獨未能甄録乞賜奏别賜一試主<lb/>
文章郇公而下為之進呈仁宗曰是亦三元也詢問欲<lb/>
何如郇公曰乞出自聖恩處分仁宗許将來直就御試<lb/>
徐曰令奪狀元也宋公序時亦預進呈退謂同列曰将<lb/>
來好狀元或問何以知之曰金口宣諭如此故知此狀<lb/>
<pb n="KR3j0088_WYG_000-25a"/>
元定矣宋丞相舊名郊第一人及第或以名譖之即更<lb/>
名庠時葉道卿猶外補寓書戲問曰某當年狀元名郊<lb/>
今名庠何許人也宋公因以詩答曰紙尾勤勤問姓名<lb/>
禁林依舊玷華纓莫驚書録稱臣向便是當年劉更生<lb/>
時以謂劉向改名一事古今人未嘗用似留與公序也<lb/>
真廟朝汝州進茯苓一顆重三十斤宣示宰臣而下遂<lb/>
表謝其表王沂公代為之有云事将符於難老效豈止<lb/>
於蠲痾又曰臣等用愧鹽梅言慙藥石乃知前輩文必<lb/>
<pb n="KR3j0088_WYG_000-25b"/>
引事相類雖涉小巧亦不可不然<lb/>
葉道卿嘗帶貼職知秀州時狀元宋公序及同榜鄭天<lb/>
休已修起居注道卿有詩寄二公曰相先一龍首對立<lb/>
兩螭頭世稱為警句<lb/>
宋丞相嘗曰皇朝狀首三十八相到吾家第四人謂吕<lb/>
䝉正王曾李迪與宋庠也<lb/>
宋子京明道初召試學士院試琬圭賦其辭有曰爾功<lb/>
既昭則增圭之重彼績不建則貽玉之羞是以上無虛<lb/>
<pb n="KR3j0088_WYG_000-26a"/>
授下靡妄求又曰爾公爾侯宜念吾王之厚報時翰林<lb/>
盛公度奏御日極褒稱之曰此文有作用有勸戒雖名<lb/>
為賦實若詔誥詞也即授直史館頃之仁宗御製上皇<lb/>
太后恭謝太廟詩而子京次韻在諸公之右其詞云柔<lb/>
極深慈冠古先謝成宗祏舉齋牷欲知太姒徽音盛親<lb/>
見周王作雅年仁宗嘉之賜縑三百疋<lb/>
劉侍郎夔皇祐中自汶上移守福唐予送以詩有云家<lb/>
經武夷住仕與會稽鄰劉公云武夷山在建州北二百<lb/>
<pb n="KR3j0088_WYG_000-26b"/>
里崇安縣南三十里方圓二百二十里東南二方皆枕<lb/>
流水一水北至一水西來湊於大王峯前合而南流為<lb/>
建溪公既請老燕息於其間想公當時過家之榮後日<lb/>
退居之樂良可羨也<lb/>
景祐初禮部試觀象作服賦予愛其離合益稷篇又甚<lb/>
精當常效之以漢趙充國傳罷騎兵以萬人留田曰罷<lb/>
兵留田以試兖州進士後有以韓安國傳謀事必就祖<lb/>
發政拈古語為題曰就祖發政者離合之誤也<lb/>
<pb n="KR3j0088_WYG_000-27a"/>
太宗詔徐鉉撰李景誌文曰聖人在上雖善治者不能<lb/>
保其存時謂文過太甚<lb/>
和魯公比擬草書以崑崙人物玈弓黑稍𤣥鶴孤猿之<lb/>
類是形與色兼言也<lb/>
嘉祐四年貶吕溱其誥詞劉敞行之溱當貶而褒嘉祐<lb/>
五年劉沆贈僕射侍中其誥詞張瓌行之沆當褒而貶<lb/>
張舜民為髙遵裕幕客元豐辛酉嵗隨遵裕至靈州迴<lb/>
題詩於石峽曰青岡峽裏韋州路十去從軍九不迴白<lb/>
<pb n="KR3j0088_WYG_000-27b"/>
骨似沙沙似雪将軍休上望鄉臺又曰靈州城外千株<lb/>
栁總被官軍斫作薪他日玉闗歸去路将何攀折贈行<lb/>
人因為李察劾之降為承務郎郴州監酒<lb/>
杜甫贈太常張卿詩云健筆凌鸚鵡銛鋒瑩鸊鵜張平<lb/>
子南都賦作鸊鶙方言曰野鳬甚小而好沒水中南楚<lb/>
之外謂之鸊鶙<lb/>
南京法寶院有二墨蹟曼卿守道也雖精妙與奇怪不<lb/>
同然皆近世所罕有<lb/>
<pb n="KR3j0088_WYG_000-28a"/>
劉相沆為臺官言後令裴煜代作章奏言雖三省之無<lb/>
他奈羣犬之已甚臺官吳中復上言劉相以犬斥言事<lb/>
之官<lb/>
潘佑曰齊人王達靈者髙士也精覈九經該博諸子肥<lb/>
遯邁俗目無全人予早聞達靈之名常恨未得見其所<lb/>
長佑忠直人也其語固不謬後予守青社訪其著述訖<lb/>
未能得而達靈去方百年其知名者尚少况著述乎乃<lb/>
知姓名有道之士汨沒者何可紀哉<lb/>
<pb n="KR3j0088_WYG_000-28b"/>
周世宗既定軍制左右有以刑名相犯取㫖世宗曰一<lb/>
階一級全歸伏事之宜迄今行之<lb/>
藝祖嘗令傳宣於密院取天下兵馬數及本院供到即<lb/>
後批曰我自别為公事誰要你天下兵馬數却令還密<lb/>
院<lb/>
江南城破曹彬見李國主即放入宅言令打疊金銀京<lb/>
師桂玉難過諸将皆言不可恐别有事彬曰此無英氣<lb/>
不妨<lb/>
<pb n="KR3j0088_WYG_000-29a"/>
范文正公嘗勉士人讀書通古今曰為臺諫官則遇事<lb/>
敢言出當藩方則有事敢斷識者知公之事業有源深<lb/>
矣<lb/>
蔡君謨説藝祖嘗留王仁贍語趙普奏曰仁贍姦邪陛<lb/>
下昨日召與語此人傾毁臣藝祖於奏劄後親翰大略<lb/>
言我留王仁贍説話見我教誰去喚來你莫腸肚兒窄<lb/>
妒他我又不見是證見只教外人笑我君臣不和睦你<lb/>
莫惱官家趙約家見存此文字<lb/>
<pb n="KR3j0088_WYG_000-29b"/>
藝祖嘗以梁周翰補闕管綾錦院多决工匠不能處及<lb/>
駕幸本院即欲决周翰周翰急曰臣天下名士既而宰<lb/>
相救解藝祖言欲决教知滋味遂釋之<lb/>
蘇易簡榜中有登庸者四人李沆向敏中宼準王旦其<lb/>
為叅預及兩禁以上者又數人時亦號龍虎榜<lb/>
太宗嘗問宼萊公孰可備東宫公曰此社稷大計當自<lb/>
擇之知子莫若父知臣莫若君此事陛下不可離御坐<lb/>
臣亦不敢離此願一言决定之即言及真宗公乃賀曰<lb/>
<pb n="KR3j0088_WYG_000-30a"/>
陛下知子矣後數日真宗因出有民竊語曰好箇小官<lb/>
家太宗聞之頗不樂召公問之公又賀太宗曰何賀公<lb/>
曰儲貳之立惟恐人不歸伏今人民有是言誠可賀也<lb/>
太宗釋然<lb/>
張乖崖在蜀聞宼萊公拜相乃謂僚佐曰宼有宰相之<lb/>
器然富貴早讀書少<lb/>
天禧中真宗已不豫但患曹利用在西樞跋扈丁謂在<lb/>
中書弄權一日召知制誥晏殊坐賜茶言曹利用與太<lb/>
<pb n="KR3j0088_WYG_000-30b"/>
子太師丁謂與節度使並令出殊對曰是欲令臣作誥<lb/>
詞上頷之殊曰臣是知制誥除節度使等並須學士院<lb/>
操白麻乞召學士真宗㸃湯既起即召翰林學士錢惟<lb/>
演惟演遂救此二人來日却除曹利用使相依舊樞密<lb/>
使丁謂拜相仍先露此意與二人云自有回天之力既<lb/>
而惟演遂除樞密副使晏相嘗説與王哲學士<lb/>
庚子正月二日予謁吕冲之因問三館秘閣所藏之書<lb/>
多散落於士大夫之家客有對以所藏之書今存者有<lb/>
<pb n="KR3j0088_WYG_000-31a"/>
三萬七千卷其實有萬餘卷爾惟秘閣與昭文集賢最<lb/>
多存者蓋閣上有太宗御容非具朝服不可上以故存<lb/>
者多矣及言士大夫以金帛購書者不少而書亦有人<lb/>
不得見者且云景初家藏舊鄭氏詩譜注人不見名氏<lb/>
而歐陽永叔慶厯四年奉使河東嘗得鄭譜自周公致<lb/>
太平以上不完遂用孔穎達正義所載詩譜補全之而<lb/>
復為之序景初之本甚完嘗為并州牛景勝借去今乃<lb/>
亡吾之本矣<lb/>
<pb n="KR3j0088_WYG_000-31b"/>
舊説翰林學士草制誥每為宰相圍却令改謂之喫鞋<lb/>
底<lb/>
樞密學士張公奎嘗言頃在疾告既愈朝叅對於便殿<lb/>
仁宗問因何得疾公曰因食饅頭曰是豈堪多食耶愚<lb/>
聞其説爾後每食於氣血通暢時則無恙不如是則終<lb/>
日不平和今漸入老境書以自戒<lb/>
歐陽永叔與劉原甫言新定茶法不便乞别立法富鄭<lb/>
公上前言近罷榷茶改二百餘年之弊法不能無些小<lb/>
<pb n="KR3j0088_WYG_000-32a"/>
未適便處須略齊整可矣譬猶人大病方愈須用粥食<lb/>
湯藥補理即便平復矣上頷之<lb/>
丁謂嘗云唐明皇時異人言醮席中乳香靈祇皆去至<lb/>
於今惑之真宗時親稟聖訓况乳香所以奉髙真上帝<lb/>
百神不敢當今士大夫家祭多用濕香亦遵前聞也<lb/>
文相於西京宅旁建廟嘗云取長安杜岐公宅廟制度<lb/>
仍減一尺髙作四間兩徘徊宋公敏求學士知典故言<lb/>
規模太逼窄可作七間文相因畫杜岐公家廟一本示<lb/>
<pb n="KR3j0088_WYG_000-32b"/>
之古之制度惟存杜廟而已<lb/>
治平中予守金陵至止數月因葺治所之西廡掘地數<lb/>
尺得汞盈缶詢其地乃南唐宫人梳洗樓故基也非棄<lb/>
鉛華之水積而致耶<lb/>
富鄭公嘗與余論治道富公曰大抵朝廷須用賢者多<lb/>
小人少庶幾其治也譬諸疾病者元氣已虛邪氣已甚<lb/>
姑以平和湯劑扶持之可也若進服疏轉之藥則安能<lb/>
保其生耶俟元氣漸實邪氣漸退雖使服藥瞑眩亦無<lb/>
<pb n="KR3j0088_WYG_000-33a"/>
所害耳元氣賢者也邪氣小人也使賢者多小人少然<lb/>
後可力行其道也<lb/>
鄭公又言人嘗勸弼不次進用賢士大夫及朝廷進用<lb/>
偶未及已則復出議論余對以人往往必以一身休戚<lb/>
觀朝廷不能以天下休戚觀朝廷鄭公以為知言<lb/>
士熈道建中嘗見人議條貫乃曰法令繁而君權卑又<lb/>
見張宗益上言白氣災異事乃曰此不經之語也<lb/>
王素為諫官言李淑姦邪范希文在政府云李淑少年<lb/>
<pb n="KR3j0088_WYG_000-33b"/>
可惜以此名㸃汚法官議官惟務其深自以為深則無<lb/>
咎茍稍出之則恐人疑其有情也臺官言事惟務摭人<lb/>
之惡不顧治體之如何爾自以為若恤治體則近乎不<lb/>
舉職矣二者皆切於身謀而忘至公之道非國家之益<lb/>
也<lb/>
法官壊法律者三十年矣向之入法寺者皆外官不為<lb/>
上位所薦舉無由改官往往誦法書求試法律斷案幸<lb/>
而中選無他才識惟泥其文而深其法耳自後朝廷既<lb/>
<pb n="KR3j0088_WYG_000-34a"/>
寛失出之罪又稍用儒士始漸知法之弊矣<lb/>
何剡待制兼門下封駁事嘉祐祫享之後王達復知金<lb/>
州中官武繼隆復防禦使閻士良復鄜延兵馬鈐轄皆<lb/>
留告勑繳納中書自來封駁之司名存而職不振今剡<lb/>
振職矣<lb/>
千乗縣大王橋之東北約一舍有野儒忘其姓名熈寧<lb/>
九年稱九十九嵗頎然其形康寧異常且言人皆可一<lb/>
百二十嵗是天與夀也予當天夀之外所得夀考乃予<lb/>
<pb n="KR3j0088_WYG_000-34b"/>
功行之致将游西蜀江南觀山水之勝况筋力猶可日<lb/>
行百里後二年果聞出遊<lb/>
元豐元年泰州有姜延貴者年九十六嵗有孫及曾孫<lb/>
俱登進士科而𤣥孫太亦𨽻進士業世所罕見也<lb/>
待制張昷之為河北都轉運使以保州部署下一将兵<lb/>
士當更畨守邊每遣行即請銀鞋錢而知州下一将兵<lb/>
士未嘗差出故昷之皆互令差出庶乎均也其凶輩因<lb/>
此構造事端以叛用供奉官監務韋貴為首領及田况<lb/>
<pb n="KR3j0088_WYG_000-35a"/>
自真定來招降昷之贊令悉殺以戒後來<lb/>
王沂公知大名府一日迎赦書有禁軍兩指揮相憎嫉<lb/>
一指揮在左弄門闗者輪其闗因擊右一指揮中兩人<lb/>
皆斃沂公密令申報判云令赴市曹處斬訖奏於時坐<lb/>
客及人多不知至來日其在右指揮一名訴左指揮更<lb/>
有他事沂公見其有酒即令驗之决脊配春州已而兩<lb/>
軍方寧貼<lb/>
張昪果卿嘉祐二年夏回北聘求聖上儀容事昪見北<lb/>
<pb n="KR3j0088_WYG_000-35b"/>
主言前來皇帝曾将過御容在南朝蓋以代相見爾今<lb/>
已稱<hi>闕</hi>須我主復圖儀容去則南朝必送聖範來蓋前<lb/>
來是弟兄即弟先送今是伯姪姪宜先來即伯後答如<lb/>
此先後順也訖從其議<lb/>
富相言老人星見送史館不便乞依古制送學士院令<lb/>
文武百寮賀<lb/>
慶厯中文彦博與杜祁公俱在樞府彦博見祁公依條<lb/>
例行事乃曰此是措大治身之道耳某雖晚輩亦不敢<lb/>
<pb n="KR3j0088_WYG_000-36a"/>
不以天下為慮<lb/>
狄青善用不滿千人之法蓋擇鋭敢死者而已<lb/>
景思忠父厯都官員外郎景祐中在慶州撰邊臣要畧<lb/>
二十卷備言元昊必為邊患康定元年其父知成州元<lb/>
昊果興兵大宼延安於時父又進平戎議三卷換左藏<lb/>
庫使<lb/>
南京故李龍圖紘雙生二子長曰黄中次曰象中嘉定<lb/>
二年同登進士科三年象中以贓濫羈管於南時黄中<lb/>
<pb n="KR3j0088_WYG_000-36b"/>
通判濵州亦有公累被劾朝廷遣御史丁翊往制勘<lb/>
而黄中云亡以此見雙生之時禍福亦不甚異也<lb/>
陳恕為三司使嘗言三司中惟起支為難蓋一起支則<lb/>
無由止也不可不慎<lb/>
士熙道管三司商税案言天下諸商税錢每嵗二千二<lb/>
百萬貫自嘉祐三年後來只收得七百萬貫每嵗虧一<lb/>
千五百萬貫<lb/>
度支外郎范祥作制置解鹽事舊日沿邊令客人入斛<lb/>
<pb n="KR3j0088_WYG_000-37a"/>
斗或造櫓樓瓦木之屬凡直六貫即支解鹽一席祥遂<lb/>
制置邊上客人入一色見數錢六貫依舊支與一席客<lb/>
人得一席賣得十貫邊上却用見錢糶物官中有利客<lb/>
人亦便解鹽每嵗三十四萬席得錢二百萬貫嘉祐四<lb/>
年改作制置解鹽使<lb/>
興州濟衆監每嵗鑄錢七萬餘貫近張方平自益州入<lb/>
作計相因減課程一半并嘉州監亦減半惟卭州監亦<lb/>
依舊以兩川錢重物輕欲減半後錢漸少而貴物欲輕<lb/>
<pb n="KR3j0088_WYG_000-37b"/>
故也川中三監鑄錢<lb/>
嘉祐四年冬夏國諒祚之母為國人所殺即元昊妻也<lb/>
其舅沒臧用事有漫咩者其官髙於沒臧然勢力反出<lb/>
其下因殺沒臧諒祚恣為不道淫佚遊畋無時少息復<lb/>
侵犯鄰國有唃厮囉少子董氊最號桀黠病其侵已乃<lb/>
與契丹結親諒祚懼其兩國夾攻遂來中朝求尚主欲<lb/>
結援自固既不許乃出狂言欲與中國相敵及要熟戸<lb/>
嘉祐七年賀正旦西人大首領祖儒嵬名聿正副首領<lb/>
<pb n="KR3j0088_WYG_000-38a"/>
樞銘靳允中祖儒樞銘乃西夏之官稱大者姓嵬名聿<lb/>
正其所貿易約八萬貫安息香玉金精石之類以估價<lb/>
錢却将迴其餘碙砂琥珀甘草之類雖賤亦售盡置羅<lb/>
帛之舊價例太髙皆由所管内臣并行人擡壓價例虧<lb/>
損逺人其人至賀聖節即不帶安息香之類來只及六<lb/>
萬貫<lb/>
偃師縣有先朝上陵日民獻松二株上以金箆親栽於<lb/>
驛舍兩廡之前因號雙松驛<lb/>
<pb n="KR3j0088_WYG_000-38b"/>
麥六十禾三千謂之大有年凡一穟當有此數<lb/>
李言説里巷細民有以是非相較患人之不及知己善<lb/>
者旁有儕類曰爾之云云何必如此爾不聞在肆藥物<lb/>
乎某藥性良某藥性毒某藥性寒某藥性熱然藥不能<lb/>
自言而人既諳嘗之乃謂某良毒寒熱也爾但為善則<lb/>
人亦稱你如稱藥矣其人黙而服教予以其言鄙而有<lb/>
理故録之<lb/>
元豐二年河朔京東嵗歉時予守青社南山中土石化<lb/>
<pb n="KR3j0088_WYG_000-39a"/>
為麫可作餅餌無甚沙礫日有數千人取之流殍因此<lb/>
全活甚多乃聞於朝有詔許匣盛以進天救疲瘵前古<lb/>
罕聞<lb/>
江南徐熙畫魚甚佳闗中許道寧畫山水頗類青州李<lb/>
成成乃李宥諫議之祖太宗時人也<lb/>
館中有蜀人黄筌畫白兔甚佳蓋孟昶卯生每誕辰即<lb/>
畫獻也<lb/>
青州龍興寺天宫院石柱有韓熙載墨蹟王子融宰益<lb/>
<pb n="KR3j0088_WYG_000-39b"/>
都日将遣工刻其兄沂公止之曰似墨蹟難得也元豐<lb/>
中予假守是州推官汪衍恐其難久遂刋焉既而予與<lb/>
汪同聞張擇賔郎中道沂公止之之因頗恨不模於他<lb/>
石<lb/>
徂徠山在泰山東南周環逺望廣袤如一謂有往來之<lb/>
勢故名徂徠<lb/>
海州朐山俗言朐山戴帽即雨蓋謂雲出覆冒其上為<lb/>
雨候<lb/>
<pb n="KR3j0088_WYG_000-40a"/>
飲食甚熱之物如湯之類使人耳腦多鳴<lb/>
邵良佐使夏國至昊賊處與一大臣言今兹用兵如富<lb/>
者與貧者賭博貧者只宜常勝使富者勝貧者必匱<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0088_WYG_000-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東原録<lb/>
</p>
<p>
</p>
  </div>
</body>
</text>
</TEI>
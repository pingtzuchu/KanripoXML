<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>義府卷上</head> <lb/>
    <p>
<pb n="KR3j0069_WYG_001-1a"/>
欽定四庫全書<lb/>
　義府卷上<lb/>
　　　　　　　　　　　　　　　歙縣黄生撰<lb/>
　　疇咨<lb/>
書<hi>堯典</hi>疇<hi>殊由切</hi>咨若時登庸疇古音近誰故古謂誰為疇<lb/>
<hi>誰疇音皆如殊</hi>誰之入聲為孰故後又謂誰為孰疇誰孰總一<lb/>
音之轉韓愈墓銘秔稻盈疇上叶禁絶浮屠即此音也<lb/>
　　釐降<lb/>
<pb n="KR3j0069_WYG_001-1b"/>
書<hi>堯典</hi>釐降二女于溈汭嬪于虞孔𫝊謂舜能以義理降下<lb/>
二女之心則于溈汭三字為贅設矣此專欲表舜之德<lb/>
然不知古書固無贅設字也蔡傳以為治裝下嫁語若<lb/>
近俚反得事實史五帝紀易飭下字此亦主堯言然下<lb/>
有帝曰欽哉字欽即飭也<lb/>
　　在璿璣玉衡<lb/>
書<hi>舜典</hi>在璿璣玉衡在之入聲為察古四聲未定故借在<lb/>
為察非以察訓在也<lb/>
<pb n="KR3j0069_WYG_001-2a"/>
　　六宗<lb/>
書<hi>舜典</hi>六宗諸儒之說不一安國以四時寒暑三辰水旱<lb/>
當之此本於祭法然祭法自泰壇至四坎壇凡九名又<lb/>
不合六宗之數要不可强解<lb/>
　　流放竄殛<lb/>
書<hi>舜典</hi>流放竄殛馬融訓殛為誅似鯀獨入死刑夫三苗<lb/>
惡浮于鯀罪不及戮而崇伯獨膺大辟惡能咸服天下<lb/>
哉孔傳總訓流放竄殛為誅則是誅罰之意非死刑也<lb/>
<pb n="KR3j0069_WYG_001-2b"/>
史<hi>五帝紀</hi>敘此事于各句下云以變北狄以變南蠻以變<lb/>
西戎以變東夷謂使居裔以變其風俗雖經無明文然<lb/>
史家増此語真可謂得聖人之意者矣且使鯀果駢首<lb/>
其子孫決不敢以之配天于南郊據祭法郊鯀之辭則<lb/>
將以刑夭之鬼對越上帝有是理哉此非細故不可以<lb/>
不辨<lb/>
　　殳斨伯與<lb/>
書<hi>舜典</hi>注疏以殳斨伯與為二人朱虎熊羆亦然朱虎熊<lb/>
<pb n="KR3j0069_WYG_001-3a"/>
羆當從注疏為二殳斨伯與當從蔡傳為三<lb/>
　　洚水<lb/>
書<hi>大禹謨</hi>洚水儆余洚有四音當以胡江切為正蓋此音<lb/>
近洪孟子云浲水者洪水也所以通古今之語也<lb/>
　　五辰<lb/>
書<hi>臯陶謨</hi>撫于五辰五行之精上為五星五辰即五星也<lb/>
五行旺于四時故謂四時為五辰<lb/>
　　天明畏<lb/>
<pb n="KR3j0069_WYG_001-3b"/>
書<hi>臯陶謨</hi>天明畏自我民明威畏即古威字示人以畏則<lb/>
平聲人望而畏則去聲後平聲者借用威字故去聲者<lb/>
遂專為畏字此處一義分二文乃傳寫之訛也今文並<lb/>
作明威是<lb/>
　　光天之下<lb/>
書<hi>益稷</hi>光天之下言凡為天光所覆之處蔡傳連帝字讀<lb/>
下謂帝德光輝非是<lb/>
　　慚德　口實<lb/>
<pb n="KR3j0069_WYG_001-4a"/>
書<hi>仲虺之誥</hi>慚德猶云昬德逸德暴德比德韓愈謂德有凶<lb/>
吉是也其所慚者即恐貽來世以口實耳孔傳慚德不<lb/>
及古非是口實謂有所藉以為辭也<lb/>
　　表正萬邦<lb/>
書<hi>同前</hi>表者使人望之以為歸正者使人擬之以為的二<lb/>
字兩意<lb/>
　　庸蜀羌髳<lb/>
書<hi>牧誓</hi>及庸蜀羌髳微盧彭濮人蔡傳言八國近周西都<lb/>
<pb n="KR3j0069_WYG_001-4b"/>
素受約束故特稱之今考八國逺在巴蜀江漢之間與<lb/>
周都殊遼絶服役之說恐未然按春秋將卑師少稱人<lb/>
此諸國或君不自至故稱人以别之<lb/>
　　六極<lb/>
書<hi>洪範</hi>六極一曰凶短折横死曰凶不及下夀曰短三殤<lb/>
曰折凶短折考終與夀之反疾與憂康寜之反貧富之<lb/>
反惡與弱攸好德之反惡者自暴弱者自棄也攸好德<lb/>
在人為協極在天為錫福惡與弱在人為罹咎在天為<lb/>
<pb n="KR3j0069_WYG_001-5a"/>
用威此即栽培傾覆之理蓋攸好德者善有所必彰惡<lb/>
有所必癉故在嚮用威用之中舉其本以見福極之所<lb/>
從來也<lb/>
　　元孫某<lb/>
書<hi>金滕</hi>惟爾元孫某諱名曰某始于此武成曰有道曽孫<lb/>
周王發亦告神之辭彼不諱而此諱者彼係武王自讀<lb/>
祝詞此則史代公祝故孔云臣諱君也<lb/>
　　小腆<lb/>
<pb n="KR3j0069_WYG_001-5b"/>
書<hi>大誥</hi>殷小腆腆與㥏同慙也小腆猶言小醜<lb/>
　　敬寡屬婦<lb/>
書<hi>梓材</hi>至于敬寡至于屬婦按爾雅妾婦之賤者謂之<lb/>
屬婦屬逮也逮婦之名言其微也又孔叢子引書<hi>吕刑</hi>哀<lb/>
敬折獄敬作矜此敬寡亦疑是矜字矜寡即鰥寡古音<lb/>
近通用<lb/>
　　經營<lb/>
書<hi>召誥</hi>厥既得卜則經營徑直為經周逥為營謂相步其<lb/>
<pb n="KR3j0069_WYG_001-6a"/>
基址也<lb/>
　　觀逸游田<lb/>
書<hi>無逸</hi>無淫于觀于逸于游于田以事曰觀如<hi>公如齊觀社之類</hi>
以地曰游以獸曰田廢務曰逸<lb/>
　　咸戒于王<lb/>
書<hi>立政</hi>用咸戒于王曰王左右常伯常任準人綴衣虎賁<lb/>
蔡云周公率羣臣進戒于王此本王肅説孔云周公以<lb/>
立政之事皆戒于王此解近而未盡史言周公臚舉諸<lb/>
<pb n="KR3j0069_WYG_001-6b"/>
官戒王知恤官不止此五職苐從省文舉尊以見卑<hi>常伯</hi>
<hi>常任凖人</hi>舉親以見疏<hi>綴衣虎賁</hi>而諸官總以咸字括之耳<lb/>
　　三宅三俊<lb/>
書<hi>同前</hi>三俊𫝊者謂儲養待用他日次補三宅不識此種<lb/>
人作何安置恐無此理疑即三宅之僚屬耳<lb/>
　　冢宰宗伯<lb/>
書<hi>周官</hi>六卿惟冢宰宗伯不以司名者冢宰無所不司宗<lb/>
伯典天地神祗之祀不敢言司也<lb/>
<pb n="KR3j0069_WYG_001-7a"/>
　　顧命<lb/>
書以顧命名顧眷顧也命大臣輔嗣主鄭重而眷顧之也<lb/>
鄭氏以為臨死囬顧而發命陋甚<lb/>
　　銳<lb/>
書<hi>同前</hi>一人冕執銳說文作鈗<hi>羽敏切</hi>即引此文按說文序<lb/>
云其引書即孔氏壁中書然今世所行今文古文並作<lb/>
銳即此可知孔氏書為後人傳寫多所改易而今文奥<lb/>
澀古文平易之疑可釋然矣<lb/>
<pb n="KR3j0069_WYG_001-7b"/>
　　伯夷降典<lb/>
書<hi>吕刑</hi>伯夷降典折民惟刑孔云伯夷降典禮于民而斷<lb/>
之以刑按篇中訓刑止監伯夷不及臯陶疑伯夷先曽<lb/>
為司徒<hi>降典即敷教</hi>兼行士師之職<hi>唐虞之刑疑伯夷所制故欲監其播刑之迪</hi>
後二官既分而伯夷又復遷為秩宗也若蔡氏言降天<lb/>
地人之三禮以折民之邪妄夫事神何職而以獄吏兼<lb/>
之不祥孰大焉其誤審矣下文云士制百姓于刑之中<lb/>
以教祗德此指臯陶其居職當在伯夷之後而刑始為<lb/>
<pb n="KR3j0069_WYG_001-8a"/>
專官雖名掌刑猶以德教為本故舜云以弼五教也<lb/>
　　仡仡勇夫<lb/>
書<hi>秦誓</hi>仡仡勇夫仡<hi>許乙魚乙五怱三切</hi>堅挺之貌公羊傳仡乎從<lb/>
乎趙盾而入放乎堂下而立壯士之狀可想矣屹<hi>音逆</hi>山<lb/>
貌詩<hi>皇矣</hi>崇墉仡仡當作屹借用仡耳二字皆宜從五忽<lb/>
切<hi>音兀</hi>始可因聲以知意也<lb/>
　　便辟<lb/>
書<hi>冏命</hi>無以巧言令色便辟側媚孔傳便辟足恭蔡傳便<lb/>
<pb n="KR3j0069_WYG_001-8b"/>
者順人之所欲辟者辟人之所惡論語師也辟馬曰子<lb/>
張才髙過人失在邪辟文過朱註習于容止少誠實友<lb/>
便辟馬曰巧辟人之所忌以求容媚朱註習於威儀而<lb/>
不直孟子便嬖不足使令于前朱註近習嬖幸之人按<lb/>
便辟字始見尚書繼見論語孟子孟作便嬖當即一義<lb/>
然諸家解說多不同今按便者順易之意故有習義但<lb/>
辟字頗難解余謂辟當與襞積之襞<hi>音壁</hi>同謂儀節過繁<lb/>
如衣之襞積也如此則曰足恭曰威儀曰容止皆可通<lb/>
<pb n="KR3j0069_WYG_001-9a"/>
矣足恭之人必為人所喜故轉為嬖幸之嬖古但作<lb/>
辟通借用耳馬解辟人所忌蔡解辟人所惡皆未然師<lb/>
也辟馬作邪僻之僻益逺矣<lb/>
　　<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>毛<lb/>
說文引書鳥獸氄毛作<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>毛<hi>而尹人勇二切</hi>鄭注周禮<hi>司裘</hi>仲秋<lb/>
鳥獸㲝毨㲝即<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>字之誤疏直音毛非也書文仲秋毛<lb/>
毨仲冬<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>毛鄭引釋仲秋獻良裘王乃行羽物此兼詞<lb/>
耳<hi>本注仲秋鳩化為鷹仲春鷹化為鳩順其始殺與其將止而大班羽物</hi>蓋鳥獸毛至冬<lb/>
<pb n="KR3j0069_WYG_001-9b"/>
益豐厚可用故鄭云然經言仲秋未必以秋為限也後<lb/>
人疑本釋仲秋不當牽仲冬為說故書㲝為㲝即㲝音<lb/>
毛以就尚書鳥獸毛毨之文此昧理之甚者集韵因收<lb/>
㲝字與毛重文韻㑹亦仍其失凡後世俗字日増皆由輯<lb/>
字書者胷無涇渭止務博收故也<hi>尚書通行本皆作氄毛音周禮者或不知</hi>
<hi>鄭從古本又字誤為㲝故昧其音</hi>
　　斷斷<lb/>
書<hi>秦誓</hi>斷斷猗無他技按莊子青黄而文之其斷在溝中<lb/>
<pb n="KR3j0069_WYG_001-10a"/>
截木曰斷<hi>徒管切</hi>謂其所截曰斷<hi>都管切</hi>凡治木者必截其<lb/>
本在溝中以無用而棄之也書言此臣無他技能若木<lb/>
本無所可用故以斷斷形之<lb/>
　　血流漂杵<lb/>
周書<hi>泰誓</hi>血流漂杵賈誼過秦論作漂鹵陳琳<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>文作漂<lb/>
樐樐<hi>鹵同</hi>大盾也二語皆本周書以理推之樐者軍中所<lb/>
宜有杵非軍中所宜有也予因悟杵即古樐字蓋古杵<lb/>
字本單作午加木為大盾之杵<hi>郎古切</hi>諧午<hi>敞呂/切</hi>聲<hi>穿母諧來</hi>
<pb n="KR3j0069_WYG_001-10b"/>
<hi>母詳見諧聲譜</hi>後借午<hi>敞吕/切</hi>為午未之午<hi>疑古/切</hi>又借杵<hi>郎古切</hi>為<lb/>
春杵之杵<hi>敞吕切</hi>因續制樐字以代之<hi>通用鹵</hi>惟周書尚作<lb/>
杵蓋舂杵亦器用之類注家依此作解所以存而不易<lb/>
若賈陳作樐鹵是尚知杵即樐字耳<lb/>
　　免<lb/>
禮<hi>檀弓</hi>檀弓免焉免者免冠而以布纒其頭也舊音問按<lb/>
問當作謨忿切始得其聲<hi>吾鄉呼問如悶正合古音</hi>如楚夫人鄧曼<lb/>
之音萬亦當作莫飯切爾雅之孟諸周禮謂之望諸望<lb/>
<pb n="KR3j0069_WYG_001-11a"/>
亦莫浪切<hi>吾鄉作此音</hi>皆古音也<lb/>
　　何居<lb/>
禮<hi>同</hi>檀弓曰何居<hi>舊音/姬</hi>與詩<hi>小/雅</hi>夜如何其書<hi>微子</hi>若之何<lb/>
其皆當讀基字濁音<hi>吾鄉有此音</hi>音在基其之間蓋語辭之<lb/>
有音無字者<hi>有音無字例見字詁</hi>
　　伯邑考<lb/>
禮<hi>同</hi>文王舍伯邑考而立武王注以為文王長子余意<lb/>
為文王適孫以上下文皆有其孫字暎發之也後閱路<lb/>
<pb n="KR3j0069_WYG_001-11b"/>
史果云伯邑考文王適孫<lb/>
　　先君子<lb/>
禮<hi>同</hi>昔者子之先君子喪出母乎舊注指伯魚觀下文<lb/>
子之不使白也喪之何也句則先君子為孔子使其子<lb/>
喪出母明矣<hi>檀弓文簡多用吞吐朠帶之法</hi>
　　呼<lb/>
禮<hi>同</hi>曽子聞之瞿然曰呼呼舊讀為吁非也按陽伯嵒<lb/>
九經補韻左傳<hi>文元年</hi>呼役夫呼音賀此亦當從其音<lb/>
<pb n="KR3j0069_WYG_001-12a"/>
　　復以矢<lb/>
禮<hi>同</hi>邾婁復之以矢蓋自戰於升陘始也鄭謂邾師雖<lb/>
勝死傷者多軍中無衣復者用矢此言未審招魂自是<lb/>
死者之親各以其衣招之豈得云無衣用矢也蓋邾人<lb/>
自矜戰勝目死者為勇故變衣用矢以象其武耳<lb/>
　　殆將病<lb/>
禮<hi>同</hi>夫子殆將病也將病者弟子之辭不敢斥言其死<lb/>
也<lb/>
<pb n="KR3j0069_WYG_001-12b"/>
　　小歛之奠<lb/>
禮<hi>同</hi>小歛之奠子游曰於東方曽子曰於西方歛斯席<lb/>
矣小歛之在西方魯禮之未失也按帷堂小歛二事對<lb/>
舉記者特為變文故舊解多誤今依上條次其文云曽<lb/>
子曰小歛之奠於西方子游曰小歛之奠於東方歛斯<lb/>
席矣小歛之奠在西方魯禮之未失也<lb/>
　　未之卜也<lb/>
禮<hi>同</hi>公曰未之卜也舊注謂卜國微末無勇夫馬驚敗<lb/>
<pb n="KR3j0069_WYG_001-13a"/>
績罪在御者於車右何與且去名而以氏呼其人書中<lb/>
無此例公蓋不欲直責賁父故託云未嘗卜之于神爾<lb/>
　　則瑗請前<lb/>
禮<hi>同</hi>蘧伯玉曰吾子樂之則瑗請前言文子以斯丘為<lb/>
樂將止死于此則已直舍之而去爾蓋戲之也人臣奉<lb/>
公守職或殉社稷或死封疆皆矢之有素豈可預為身<lb/>
後之計伯玉不欲直譏故以諧語調之<lb/>
　　問喪<lb/>
<pb n="KR3j0069_WYG_001-13b"/>
禮<hi>同</hi>有子問於曽子曰問喪<hi>去聲</hi>於夫子乎曰聞之矣舊<lb/>
讀問為聞與下聞字相應不知檀弓文法多簡曽子蓋<lb/>
云問則未也然而嘗聞之矣問當仍讀如字<lb/>
　　無其時<lb/>
禮<hi>同</hi>子思曰有其禮有其財無其時君子弗行也為父<lb/>
後者得為出母服或是殷制周時無之故云然<lb/>
　　乙<lb/>
禮<hi>内則</hi>魚去乙鄭注今東海鰫魚有骨名乙在頰旁狀如<lb/>
<pb n="KR3j0069_WYG_001-14a"/>
篆乙字食之鯁人不可出此說鑿甚凡骨皆能鯁何獨<lb/>
頰骨且禮經豈專為鰫魚戒耶按爾雅魚腸謂之乙内<lb/>
則當指此耳<lb/>
　　契濶<lb/>
今人謂久别曰契濶本詩<hi>邶風</hi>死生契濶之語按詩意死<lb/>
生與契濶並對言契合也濶離也死生契濶與子成說<lb/>
執子之手與子偕老言有生必有死有契必有濶此人<lb/>
事之不可保者然我與子必誓相偕老<hi>偕老即偕死所謂誓同生死也</hi>
<pb n="KR3j0069_WYG_001-14b"/>
<hi>不斥言死故但云偕老</hi>此初時執子之手而言既有成說矣<hi>此倒叙文</hi>
<hi>法</hi>詎意今之不然也故下章云于嗟濶兮不我活兮<hi>單舉</hi>
<hi>濶與活義蓋可見活猶生也</hi>于嗟洵<hi>信/也</hi>兮不我信<hi>申同</hi>兮言今者從軍<lb/>
之役我與室家有濶而已契無日也有死而已生無日<lb/>
也<hi>此互見文法</hi>是前日契濶之言果信而偕老之願則不得<lb/>
伸也今人通以契濶為隔遠之意又讀契為挈皆承詩<lb/>
注之誤<lb/>
　　鞮鞻<lb/>
<pb n="KR3j0069_WYG_001-15a"/>
周禮<hi>春官</hi>鞮鞻<hi>注音/低屨</hi>氏掌外國之樂與其聲歌<hi>鄭注東方曰靺南方</hi>
<hi>曰任西方曰侏離北方曰禁</hi>鄭云鞮鞮外國舞者所扉予謂鞮鞻當音<lb/>
低婁反語即為兜離<hi>班固兩都賦作此字</hi>兜離轉音為侏離本書<lb/>
前云韎師掌教韎樂祭祀則帥其屬而舞之蓋韎師掌<lb/>
教舞鞮鞻氏兼教聲歌各舉一方為名互見之義也韎<lb/>
師有韎樂字故鄭不生異說不然又將以韎為服飾之<lb/>
屬矣<hi>鄭引外國之樂而不知鞮鞻即侏離者漢人未知翻紐之法故也</hi>
　　提彌明<lb/>
<pb n="KR3j0069_WYG_001-15b"/>
左傳<hi>宣二年</hi>提彌明史記作示眯明索隱作祈彌明按提<lb/>
示祈三字皆當讀如匙<lb/>
　　追蠡<lb/>
孟子追蠡注音堆以為鐘紐未見所出焦澹園以為當<lb/>
作槌謂指其所槌擊之處趙希鵠<hi>洞天清錄</hi>以為今畫家滴<lb/>
粉令凸起謂之追<hi>音堆</hi>謂鐘欵文追起處予謂二說皆不<lb/>
似古人口語追當讀為隧古字音近通用按考工記鳬<lb/>
氏為鐘云云于上之攠謂之隧蓋其受擊之處窪然攠<lb/>
<pb n="KR3j0069_WYG_001-16a"/>
敝如地之有坎陷故謂之隧若用之日久則攠敝處皆<lb/>
有穿孔如蟲剝蝕故曰追蠡也<lb/>
　　疑<lb/>
易<hi>坤</hi>隂疑於陽疑當讀為儗蓋坤六以隂居上是僭儗<lb/>
於陽也韻㑹儗字注亦作疑引史蘇秦傳疑于王者他<lb/>
如國語范無宇云大都疑國大臣疑主韓非子内有疑<lb/>
妻之妾外有疑相之臣皆作此讀又檀弓曽子責子夏<lb/>
云使西河之民疑女于夫子謂言不稱師使人知有已<lb/>
<pb n="KR3j0069_WYG_001-16b"/>
而不知有夫子是以夫子自儗豈非罪乎<hi>吳澄亦有此說</hi>
　　蒼䵷之聲<lb/>
詩<hi>齊風</hi>匪雞則鳴蒼蠅之聲焦澹園謂蠅字乃䵷字之誤<lb/>
誠然按顔之推家訓云王莽傳紫色䵷聲餘分閏位謂<lb/>
以偽亂真爾閱此益知班氏用事出毛詩無疑予因悟<lb/>
小雅青蠅亦當為䵷字之誤其云止棘止樊止榛正合<lb/>
䵷所止之處若以為蠅殊乖物理<lb/>
　　易叶韻<lb/>
<pb n="KR3j0069_WYG_001-17a"/>
易剝之上九小人剝廬終不可用也與上文灾尤載三<lb/>
韻不叶又豐之九三折其右肱終不可用也與上文灾<lb/>
志事三韻不叶予謂由字訓用若謂用為由<hi>叶音怡</hi>即可<lb/>
叶矣疑古用有由音<lb/>
　　臯比<lb/>
左傳<hi>莊十</hi>蒙臯比而先犯之杜注臯比<hi>音毗</hi>虎皮也疏樂記<lb/>
倒載干戈包以虎皮名之曰建櫜鄭以為兵甲之衣曰<lb/>
櫜或作臯按疏引此以解臯為虎皮而比字無釋予謂<lb/>
<pb n="KR3j0069_WYG_001-17b"/>
比連也以虎皮連合縫之故謂之臯比朱晦菴張横渠<lb/>
贊勇徹臯比是但知臯比為虎皮不知臯比乃虎皮所<lb/>
製之物豈可以之目講席乎楊升菴謂戴叔倫詩猊座<lb/>
翻蕭索臯比喜接連以臯比為講席唐世已然苐言古<lb/>
以虎皮包弓矢謂之櫜櫜即臯而不譏其用事之誤是<lb/>
升菴亦未晰臯比之義也<lb/>
　　縮縫<lb/>
或謂禮<hi>檀弓</hi>冠縮縫孟子自反而縮縮之訓直亦是古人<lb/>
<pb n="KR3j0069_WYG_001-18a"/>
反語予謂此二字非但宜訓為直正當讀為直蓋古屋<lb/>
韻與錫職二韻多相通如矗字從三直其音則敕六切<lb/>
俶字從叔在屋韻則昌六切在錫韻則它歴切蹙字從<lb/>
戚其音則子六切戚字中又從尗<hi>即古菽字</hi>其音則式竹切<lb/>
幅字在屋韻音福在職韻音逼而堛愊福副<hi>拍逼切</hi>四字<lb/>
在職韻者俱諧畐<hi>古福字</hi>音謖式竹切乃諧職韻之畟<hi>古稷</hi>
<hi>字</hi>愎弼力切乃諧屋韻之复<hi>古復字</hi>如此類者不一而足<lb/>
乃知縮字古本讀式<hi>次商次清次音</hi>與直字相近<hi>次商濁音</hi>故假借<lb/>
<pb n="KR3j0069_WYG_001-18b"/>
用之耳按焦氏易林利少囊縮與上得澤字叶此古讀<lb/>
縮為式之證<lb/>
　　餬口<lb/>
左傳<hi>隠十一年</hi>餬口于四方言不足于食僅給其口而已此<lb/>
莊公自謂不能和恊其弟而使其在外求食以自給其<lb/>
口也說文<hi>錯本</hi>訓餬為寄食引左傳為證則于正考父鼎<lb/>
銘<hi>昭七年</hi>所謂饘於是鬻於是以餬余口者不可通矣疏<lb/>
云稠者曰麋<hi>當作糜</hi>淖者曰鬻餬饘是其别名將麋向口<lb/>
<pb n="KR3j0069_WYG_001-19a"/>
故曰以餬余口猶今人以粥向帛黏使相著謂之餬帛<lb/>
此說亦非黏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字從黍二字固有辨餬饘為鬻異<lb/>
名鬻乃食之薄者正父自謙茍以得食為幸與僅給其<lb/>
口意合<lb/>
　　寤生<lb/>
左傳<hi>隠元年</hi>莊公寤生驚姜氏故名曰寤生遂惡之杜云<lb/>
寤寐而莊公已生此說非也寤而已生此正産之極易<lb/>
者何為反驚而惡之予謂寤當與牾通牾逆也凡生子<lb/>
<pb n="KR3j0069_WYG_001-19b"/>
首出為順足出為逆至有手及臀先出者此等皆不利<lb/>
于父母或其子不祥故世俗惡之莊公寤生是逆生也<lb/>
逆生則產必難其母之驚且惡也宜矣按風俗通云皃<lb/>
生而能開目視者曰寤生此亦一説又世亦有腄中生<lb/>
子者南燕錄載慕容皝夫人晝寢生德左右以告方寤<lb/>
而起皝曰此兒易生似鄭莊公長必有大德遂以德為<lb/>
名觀此可見宇宙之大何所不有然皝以易生為喜益<lb/>
證姜氏之惡必以難産為驚矣杜預之註予終不謂然<lb/>
<pb n="KR3j0069_WYG_001-20a"/>
<hi>焦氏筆乗載吳敬甫解與予同但以寤生為遌生云遌逆也然遌乃送逆之逆非反逆之逆此又知其一不知</hi>
<hi>其二者矣吳名元滿余同邑人所著有六書正義</hi>
　　襮<lb/>
吕氏春秋<hi>忠亷篇</hi>狄入衞食懿公之肉舍肝宏演啼曰臣<lb/>
請為襮按襮當如古表字表外衣也宏演剖胸納公之<lb/>
肝言不忍使其暴露如以衣襲之也詩<hi>唐風</hi>素衣朱襮<hi>蒲沃</hi>
<hi>切</hi>疑朱為表衣而素則其裏毛云領也諸侯繡黼丹朱<lb/>
中衣説文訓黼領亦引此詩按毛語出禮郊特牲彼文<lb/>
<pb n="KR3j0069_WYG_001-20b"/>
無襮字似不得引以為解且曰中衣則與宏演納肝之<lb/>
意相左又豈可言臣請為領乎<lb/>
　　敦丘<lb/>
<graphic n="KR0935" url="https://raw.githubusercontent.com/kanripo/KR-Gaiji/master/images/KR0935.png" mimeType="image/png"/>
                    <hi>都囬切俗作堆</hi>小阜也敦古有<graphic n="KR0935" url="https://raw.githubusercontent.com/kanripo/KR-Gaiji/master/images/KR0935.png" mimeType="image/png"/>音故爾雅丘一成曰敦丘<lb/>
<hi>注都昆切</hi>古今語轉謂<graphic n="KR0935" url="https://raw.githubusercontent.com/kanripo/KR-Gaiji/master/images/KR0935.png" mimeType="image/png"/>為墩<hi>俗作此字</hi>故注但讀本音又玉敦<lb/>
之敦音對爾雅如覆敦者敦丘<hi>注音堆</hi>此則當音對或音<lb/>
頓詩<hi>衞風</hi>至于頓丘<hi>通借頓</hi>即此丘也疏以覆敦者音堆以<lb/>
頓丘釋丘一成者並誤<lb/>
<pb n="KR3j0069_WYG_001-21a"/>
　　畜君<lb/>
好字上聲音吼<hi>詳字詁</hi>去聲音獸古書或借用畜此一音<lb/>
之轉吕氏春秋引周書云民善之則畜也不善則讎<lb/>
也注畜好也孟子畜君者好君也此正訓畜為好通古<lb/>
今語耳注取止義是不明古人口語之過<lb/>
　　眕<lb/>
眕<hi>之忍切</hi>說文目有所限而止也<hi>畛為田界故/从畛省為義</hi>左傳<hi>隠三</hi>憾<lb/>
而能眕言能自限止不為惡又爾雅<hi>釋言</hi>云眕重也杜注<lb/>
<pb n="KR3j0069_WYG_001-21b"/>
用其意不若說文義為長<lb/>
　　風馬牛<lb/>
左傳<hi>僖四</hi>楚子云唯是風馬牛不相及也言唯兩國比鄰<lb/>
或有馬牛風逸越境相責之事今地勢遼逺不虞何以<lb/>
見伐見小釁亦無何况大釁<lb/>
　　勃鞮<lb/>
左傳<hi>僖二十五</hi>寺人勃鞮注即寺人披按披即勃鞮二合音<lb/>
緩言之則曰勃鞮急言之則曰披由語有緩急非人有<lb/>
<pb n="KR3j0069_WYG_001-22a"/>
二名衞將軍文子名木檀弓作彌牟與此同<lb/>
　　不給則應<lb/>
左傳<hi>昭二十</hi>不給則應杜注所求不給則應之以罪非也給<lb/>
應皆供也急曰給緩曰應不給則應言緩急不能免其供<lb/>
也<lb/>
　　昧雉<lb/>
公羊傳<hi>襄二十七</hi>公子鱄云茍有履衞地食衞粟者昧雉被<lb/>
梘注昧割也時割雉為盟按昧之訓割他無所據愚謂<lb/>
<pb n="KR3j0069_WYG_001-22b"/>
昧雉猶死雉也雉死目瞑故曰昧雉<lb/>
　　封<lb/>
檀弓縣棺而封注讀為窆按周禮<hi>冢人</hi>作窆陸彼驗補鄧<lb/>
二反左傳<hi>昭十二</hi>作塴陸北鄧反徐甫贈反愚按補鄧北<lb/>
鄧甫贈並同音崩去聲封窆塴三字通用若從彼驗反<lb/>
則封塴字不可同一音矣<lb/>
　　食粥<lb/>
檀弓食粥音糜孟子饘粥之食並此音俗音之六切非<lb/>
<pb n="KR3j0069_WYG_001-23a"/>
　　請庚之<lb/>
檀弓請庚之庚道也<hi>注訓償未安</hi>左傳以塞夷庚詩序由庚<lb/>
萬物各由其道也申祥意謂既已犯人之禾請遂買此<lb/>
地闢為孔道<hi>買地意從下文暎出</hi>蓋欲掩過以說<hi>如字</hi>於民子臯曉<lb/>
之以為買道而葬固所以恤民但以吾為邑長于此幸<lb/>
無得罪于上下斯可耳獨不思後此宰邑者難為繼乎<lb/>
蓋成民頑獷易玩其上治之者宜用威不宜用惠也哭<lb/>
則呼名兄死不衰孔子墮三都獨成不肯下此其頑梗<lb/>
<pb n="KR3j0069_WYG_001-23b"/>
難治之證<lb/>
　　先人之室<lb/>
檀弓有焚其先人之室三日哭此謂居室也前章先人<lb/>
之敝廬與此一義居室先人所傳宗廟先祖所依其遭<lb/>
變之禮宜不異故曰新宫火亦三日哭先儒並以先人<lb/>
之室為宗廟非也<lb/>
　　庶氏<lb/>
檀弓庶氏之母死何為哭于孔氏之廟乎庶氏猶他氏<lb/>
<pb n="KR3j0069_WYG_001-24a"/>
言出母既嫁是即他氏之母耳哭於廟非禮也先儒以<lb/>
庶為氏其義殊陋<lb/>
　　沐椁<lb/>
檀弓沐椁椁材光潔如沐此夫子以贈原壤者歌意正與<lb/>
此二字相暎注訓沐為治謂夫子助之治椁恐於事理未<lb/>
安<lb/>
　　甬<lb/>
考工記<hi>鳬氏</hi>舞上謂之甬甬上謂之衡甬謂鐘至肩處<lb/>
<pb n="KR3j0069_WYG_001-24b"/>
有級而稍髙也甬道之義取此衡謂鐘上平處也注以<lb/>
二物為鐘柄誤<lb/>
　　循牆<lb/>
正考父鼎銘<hi>左昭七</hi>一命而僂再命而傴三命而俯循牆<lb/>
而走亦莫予敢侮循牆而走指小兒之學步者雖學步<lb/>
小兒予亦莫敢侮之<hi>此錯綜句法</hi>所謂三命滋益恭也舊注<lb/>
非<lb/>
　　宗<lb/>
<pb n="KR3j0069_WYG_001-25a"/>
宗尊古同音故註家即訓為尊<hi>書禋于六宗孔傳尊也</hi>穀梁以伯<lb/>
宗為伯尊賈逵以宗盟為尊盟皆因聲借用論語信近<lb/>
於義節文體如詩蓋復辱親宗兩兩叶韻考亭知此節<lb/>
之用韻而乃讀宗為族以叶復辱所謂强作解事者<lb/>
　　亷<lb/>
周禮<hi>天官</hi>以六計弊羣吏如亷善亷能之類此亷字作<lb/>
察字解正借作規古借用亷耳後世亷訪使之名取義<lb/>
于此今人通作貪亷之亷其解殊誤然貪亷二字亦有<lb/>
<pb n="KR3j0069_WYG_001-25b"/>
說亷非對貪而言乃對庸而言也蓋山石之有稜角者<lb/>
謂之亷故人之風采凝峻者以此為目孟子云頑夫亷<lb/>
石之無稜角者謂之頑石二字正是相反也注云頑者<lb/>
無知覺亷者有分辨是又牽察義為訓矣<lb/>
　　蹇蹇<lb/>
易<hi>蹇卦</hi>王臣蹇蹇匪躬之故言人臣履歴險難知有國而<lb/>
不知有身也自晉書<hi>王豹傳</hi>引作王臣謇謇字家遂訓謇<lb/>
為直言之貌與卦義相戾矣廣韻<graphic n="KR1996" url="https://raw.githubusercontent.com/kanripo/KR-Gaiji/master/images/KR1996.png" mimeType="image/png"/>吃也<graphic n="KR1996" url="https://raw.githubusercontent.com/kanripo/KR-Gaiji/master/images/KR1996.png" mimeType="image/png"/>難于言蹇<lb/>
<pb n="KR3j0069_WYG_001-26a"/>
難於行故取其字為意今引易而省作謇又與吃義相<lb/>
戾<lb/>
　　方舟<lb/>
禮大夫方舟謂兩船相併也今長年謂併船為幇船因<lb/>
悟古方字亦為幇音今猶存其音但昧其字耳古無庚<lb/>
青二韻凡韻中皆與陽韻通兼四聲未定故併亦呼為<lb/>
幇而併舟之併則專為方字<hi>逋忙切</hi>後借為四方字其音遂<lb/>
泯<lb/>
<pb n="KR3j0069_WYG_001-26b"/>
　　哉生明<lb/>
書<hi>武成</hi>哉生明顔魯公家廟碑作才生明此知古哉才二<lb/>
字本通用<lb/>
　　鄂不<lb/>
詩<hi>小雅</hi>鄂不韡韡不篆作□象花蔕形即古柎字<hi>說文不字注誤</hi>
韻會云柎或作不引詩鄂不韡韡鄭云承華者柎不當<lb/>
作柎柎鄂足也古聲不與柎同按鄭止知不音古同柎<lb/>
不知不即本古柎字顔公送劉太沖序云鄂不照乎棣<lb/>
<pb n="KR3j0069_WYG_001-27a"/>
華龍驥驤乎雲路此以不作柎字用也吳越春秋采葛<lb/>
歌葛不連蔓芬台台<hi>音怡</hi>古不字又一証<lb/>
　　束脩<lb/>
論語自行束脩以上吾未嘗無誨焉謂行檢束脩飾之<lb/>
禮蓋十五入大學之年也家語<hi>本姓解</hi>凡所教誨束脩以<lb/>
上三千餘人桓寛鹽鐵論余自結髮束脩年十三幸得<lb/>
宿衞給事輦轂之下陳崇稱莽功德自初束脩值世俗<lb/>
隆奢麗之時後漢書鄧太后詔故能束脩不觸羅網伏<lb/>
<pb n="KR3j0069_WYG_001-27b"/>
湛傳自行束脩訖無毁玷<hi>注年十五以上</hi>延篤傳吾自束脩以<lb/>
來為人臣不陷于不忠為人子不陷于不孝<hi>注束帶脩飾</hi>李<lb/>
固云王公束脩厲節賈堅云吾束脩自立君何忽忽相<lb/>
謂降耶馮衍說鮑永大將軍之事豈得珪璧其行束脩<lb/>
其心而已哉<hi>注言不可空自清潔徒約束脩身而已</hi>何充薦虞喜疏束脩<lb/>
立德皓首不倦禰衡顔子碑在束脩之齒入宣尼之室<lb/>
歴觀兩漢束脩二字並如此用<lb/>
　　從心<lb/>
<pb n="KR3j0069_WYG_001-28a"/>
論語從心所欲不踰矩從當讀為縱白氏六帖柳子厚<lb/>
與楊誨之書王荆公進戒疏引此並作縱心蓋知古讀<lb/>
也孟子從耳目之欲此從字本一義<lb/>
　　亡之<lb/>
論語亡之命矣夫亡讀為無言病勢已極無所復之也漢<lb/>
書<hi>宣六王傳</hi>引作蔑矣夫知亡不音忘<lb/>
　　五十以學易<lb/>
論語五十以學易假年卒學恐歲之不吾與也然<lb/>
<pb n="KR3j0069_WYG_001-28b"/>
人情未至五十必不遽興此歎其為字誤審矣<lb/>
　　執禮<lb/>
論語詩書執禮皆雅言也詩書之言無所不通禮則各<lb/>
因其人如與人子則言事父之禮與人臣則言事君之<lb/>
禮各因其所執者為言故曰執禮<lb/>
　　雅頌得所<lb/>
論語吾自衞反魯然後樂正雅頌各得其所樂本無不<lb/>
正其不正者鄭衞之聲亂之也夫子入衞而聞其聲始<lb/>
<pb n="KR3j0069_WYG_001-29a"/>
知先王之樂久為時俗之樂所亂於是歸魯得以正其<lb/>
不正而雅頌始復其故焉得所者復其舊之謂也緣古<lb/>
樂沖淡人不喜聽故樂工雜以淫聲取娛俗耳聖人雅<lb/>
志復古心知其然又親聞桑濮之音始灼然雅俗之辨<lb/>
與太師共相訂正去俗還雅故曰自衞反魯然後樂正<lb/>
舊解畧去首句本旨遂失<lb/>
　　衣裘異色<lb/>
論語緇衣羔裘素衣麑裘黄衣狐裘𫝊云五色比象昭<lb/>
<pb n="KR3j0069_WYG_001-29b"/>
其物也故古人雜施五采於服器必相閒成文然後為<lb/>
致飾之道五色不宣不足悅于目猶五音均一不能諧<lb/>
於耳也若衣黒裘黒衣黄裘黄衣白裘白表裏如一何<lb/>
以相稱是以羔不必定黑麑不必定白<hi>鹿色斑駁故曰文鹿</hi>狐不<lb/>
必定黄<hi>語曰豐狐文豹豐亦文也</hi>玉藻狐白裘裼以錦衣狐青裘裼<lb/>
以𤣥綃衣麑裘裼以絞衣此衣裘異色之証<lb/>
　　自道<lb/>
論語子貢曰夫子自道也言夫子不欲言人不能但自<lb/>
<pb n="KR3j0069_WYG_001-30a"/>
道而已如此始為自責以勉人<lb/>
　　孔氏<lb/>
論語自孔氏有荷蕢過孔氏之門不稱孔子而稱孔氏<lb/>
氏猶家也因晨門荷蕢而言檀弓伯髙之喪孔氏之使<lb/>
者未至亦因伯高使而言又哭諸賜氏舎于子夏氏皆<lb/>
此義<lb/>
　　仲尼之徒<lb/>
孟子仲尼之徒徒猶屬也非師徒之徒篇中云聖人之<lb/>
<pb n="KR3j0069_WYG_001-30b"/>
徒舜之徒跖之徒皆此例<lb/>
　　觳觫<lb/>
孟子吾不忍其觳觫二字俱從角注恐懼貌無義此以<lb/>
意為訓耳疑觳觫角新生貌此牛必犢子故齊王謂其<lb/>
無罪就死地也<hi>唐皎然詩門前便使觳觫來徑以二字目牛得其解矣</hi>
　　折枝<lb/>
陸筠翼折枝孟云折枝謂磬折腰肢也<hi>枝肢古字通用</hi>劉孝標<lb/>
<hi>廣絶交論</hi>匐匍逶迤折枝䑛痔正用孟子語<lb/>
<pb n="KR3j0069_WYG_001-31a"/>
　　教玉人雕琢玉<lb/>
孟子則何以異于教玉人雕琢玉哉謂不使玉人盡其治玉<lb/>
之能但以己意授之舎學從我無異此也<lb/>
　　志至氣次<lb/>
孟志至焉氣次焉謂志之所至而氣從之也蘇子由<hi>孟子</hi>
<hi>解</hi>作次舎之次是本義趙注為亞次之次朱因之並誤<lb/>
大全能用其力于仁節小注朱子云志在這裏氣便在<lb/>
這裏此正志至氣次之解不知本注何故不用<lb/>
<pb n="KR3j0069_WYG_001-31b"/>
　　至大至剛以直<lb/>
孟至大至剛以直趙注云此至大至剛正直之氣也程易<lb/>
傳云直方大孟子所謂至大至剛以直也按蘇老泉亦如<lb/>
此讀愚謂至大則無外至剛則無内<hi>凡物不剛則有隙可入</hi>至直則<lb/>
無前惟朱子以以直字屬下句云<hi>或問中語</hi>若屬上句則于剛<lb/>
字語意重複徒為贅賸此不審其字義爾<lb/>
　　出於其類<lb/>
孟出於其類拔乎其萃出猶産也左傳云我之自出是<lb/>
<pb n="KR3j0069_WYG_001-32a"/>
也此句承上類字轉下拔萃句非髙出之謂<lb/>
　　㕓<lb/>
孟㕓而不征㕓無夫里之布按古國都畫九區如井中<lb/>
宫室前朝後市朝則祖左而衽右庫藏官府之屬皆在<lb/>
焉市則商賈百貨皆在焉其餘以為民㕓此文前謂商<lb/>
所居之廛後謂民所居之㕓也<lb/>
　　夫里之布<lb/>
孟無夫里之布謂夫布里布也載師職宅不毛者有里<lb/>
<pb n="KR3j0069_WYG_001-32b"/>
布民無職事者出夫家之征又閭師職凡無職者出夫<lb/>
布二布並見周禮趙氏但取載師入注而遺閭師之文<lb/>
集註因之四書辨正以為朱子偶未深考遂以夫家之<lb/>
征當之不知朱本沿趙誤耳<hi>趙或以夫布即夫家之征故不另引然當體本文只</hi>
<hi>以二布解之為是</hi>
　　氓<lb/>
孟願為之氓謂來自他國者于文亡民為氓其意自顯<lb/>
書中願受一㕓而為氓又君之於氓也故周之皆此義集<lb/>
<pb n="KR3j0069_WYG_001-33a"/>
註但以民訓氓則何以讀國策之不憂民氓哉<lb/>
　　塗炭<lb/>
孟如以朝衣朝冠坐於塗炭趙訓炭為墨蓋泥墨皆易<lb/>
汙之物也余因悟商書民墜塗炭與此義同謂民為桀<lb/>
昬德所染汙耳孔傳作炭火解後世言天下之亂動云<lb/>
生靈塗炭皆承安國之誤<lb/>
　　如就見<lb/>
孟寡人如就見者也如猶宜也按左傳<hi>定八年</hi>然則如叛<lb/>
<pb n="KR3j0069_WYG_001-33b"/>
之又云不能如辭墨子今天下莫為義則子如勸我者<lb/>
也何為止我皆此義<hi>又左傳若愛重傷則如勿傷愛其二毛則如服焉</hi>
　　失伍<lb/>
孟一日三失伍舊解喻失職頗不合于下文多字無義<lb/>
愚意持㦸之士謂伍長也三失伍喪失伍中三人也軍<lb/>
法戰士失列伍長有罪意當時法亦如此故以為邑長<lb/>
致民死徙之喻<lb/>
　　得侍同朝<lb/>
<pb n="KR3j0069_WYG_001-34a"/>
孟得侍同朝甚喜孟子曽仕於齊齊王謙不言立乎本<lb/>
朝故但云同朝然先為客而後為臣故曰得侍云云若<lb/>
謂得侍左右已出望外又不鄙而與之同朝其為喜幸更<lb/>
何如<lb/>
　　彼一時此一時<lb/>
孟彼一時此一時也新安陳氏<hi>大全注</hi>云前日言不怨<lb/>
尤之時與今日所遇之時不同果爾則是言行不能相<lb/>
顧何足以為孟子要知不怨不尤二句本孔子之言而<lb/>
<pb n="KR3j0069_WYG_001-34b"/>
孟子嘗稱之<hi>集註亦云然</hi>充虞所云君子即孔子也故曰彼<lb/>
一時此一時意謂孔子之時如彼故可免於怨尤今之<lb/>
時如此雖欲不怨尤而不可得已<lb/>
　　民之為道<lb/>
孟民之為道言其固然之理人之有道言其當然之理<lb/>
　　聖人有憂之<lb/>
孟聖人有憂之有當讀為又與上堯獨憂之句血脈相<lb/>
通後邪說暴行有作集註云有讀為又古字通用朱能<lb/>
<pb n="KR3j0069_WYG_001-35a"/>
讀彼不能讀此者以上文先有邪說暴行又作故也有<lb/>
私龍斷焉有梏亡之矣亦有讀又<lb/>
　　以天下與人易<lb/>
孟以天下與人易為天下得人難堯舜一生憂民直至<lb/>
得人禪位其憂始釋故曰以天下與人易云云後漢李<lb/>
固與梁冀書引此二語云昔昌邑之立昏亂日滋非博<lb/>
陸忠勇延年奮發大漢之祀幾將傾矣觀此則知漢世<lb/>
原作此解又陳止齋有為天下得人者謂之仁論亦主<lb/>
<pb n="KR3j0069_WYG_001-35b"/>
禪位說<lb/>
　　衆楚人咻之<lb/>
孟衆楚人咻之或訓讙或訓笑皆未確咻與喣同<hi>虛主反</hi>
口布氣也楚音衆則習染其氣也韻㑹呴字注以氣<lb/>
温之也或作欨亦作咻<lb/>
　　毁瓦畫墁<lb/>
孟毁瓦畫墁如今人以瓦片畫牆壁為戲蓋指畫墁所<lb/>
用乃毁裂之瓦耳設言此人不足為功於我而亦志在<lb/>
<pb n="KR3j0069_WYG_001-36a"/>
得食將如之何註無功有害是直謂毁人之瓦矣人情<lb/>
斷斷所無者雖設喻亦必不作此語<lb/>
　　泄泄<lb/>
孟泄泄猶沓沓也按說文呭<hi>以制切</hi>多言也引詩無然呭<lb/>
呭又誻字注云本作沓語多沓沓也然則泄泄沓沓皆<lb/>
多言之意故曰言則非先王之道者猶沓沓也此以今<lb/>
語證古語使知詩人蓋指此輩<hi>按泄當即喋徒協切詩天之方蹶居月切本音</hi>
<hi>自可相叶讀蹶為貴讀泄為曵皆注家之誤若以喋音讀孟子之泄泄與沓沓尤相近不待注而自明矣</hi>
<pb n="KR3j0069_WYG_001-36b"/>
　　執熱<lb/>
孟引詩誰能執熱考詩鄭箋作執持熱物解趙注因之<lb/>
他注亦因之並誤執如執友之執<hi>執固持也</hi>執友者其交不<lb/>
能解執熱者其熱不可釋周興嗣千字文執熱願涼杜<lb/>
甫詩爾曹輕執熱皆得本意<lb/>
　　畢郢<lb/>
孟卒於畢郢郢當讀為程按路史云程王季之居在今<lb/>
咸陽故安陵亦在咸陽與畢陌接所謂畢程注引長安<lb/>
<pb n="KR3j0069_WYG_001-37a"/>
志孟子言文王卒於畢程今作郢<lb/>
　　其揆一也<lb/>
孟其揆一也揆古作□所以度地之器也<hi>如今之量弓</hi>此揆字<lb/>
作實用言聖人雖有逺近先後之殊而其揆則歸於一也<lb/>
孔安國書傳敘其歸一揆與此<lb/>
　　施施從外來<lb/>
詩<hi>王風</hi>將其來施施毛傳難進之意鄭箋紆行之貌以詩<lb/>
注觀之則孟施施從外來形容齊人醉歸欹斜偃蹇之<lb/>
<pb n="KR3j0069_WYG_001-37b"/>
狀可掬矣趙注喜悅之意朱因之云喜悅自得之貌詳<lb/>
施字於喜義不近及觀韻㑹記字釋云自得之意乃知<lb/>
趙讀施為訑故有此訓施施用詩訓自佳不必借訑義<lb/>
也<lb/>
　　孝子之心不若是恝<lb/>
孟公明髙以孝子之心為不若是恝若是恝三字指下<lb/>
文所言子職已盡父母自不我愛於我何與<hi>於我何哉猶俗云與</hi>
<hi>我何干也語氣悻悻恝然無復怨慕之意孝子負罪引慝之心決不若是</hi>語勢與予豈若是<lb/>
<pb n="KR3j0069_WYG_001-38a"/>
小丈夫然哉句同<lb/>
　　鬱陶<lb/>
孟鬱陶思君爾陶者閉穴以熄火氣鬱於内則不復然<lb/>
以比人憂思則氣不得伸也<lb/>
　　象憂亦憂象喜亦喜<lb/>
孟象憂亦憂象喜亦喜王觀濤<hi>翼注</hi>謂汎就平日休戚相<lb/>
關言是也余謂唯平日如此故今日如此象憂見鬱陶<lb/>
一語其喜在言外舜喜見臣庶一語其憂在言外以象<lb/>
<pb n="KR3j0069_WYG_001-38b"/>
憂見舜憂以舜喜見象喜此互見文法要知舜之於弟<lb/>
直以赤子視之啼笑皆真憂喜無間<lb/>
　　外丙二年仲壬四年<lb/>
孟外丙二年仲壬四年趙氏謂外丙立二年仲壬立四<lb/>
年程子<hi>伊川</hi>謂湯崩時外丙方二歲仲壬方四歲按竹書<lb/>
史記帝王世紀尚書蔡傳鄭樵通志畧郝京山九經解<lb/>
王觀濤翼註皆如趙說孔安國書傳司馬温公稽古錄<lb/>
李槃世史類編薛方山人物考皆如程說余謂即以本<lb/>
<pb n="KR3j0069_WYG_001-39a"/>
書證之確知為立不久蓋此段本明伊尹不有天下之<lb/>
事意言湯崩之後伊尹數奉幼君屢立屢仆可取之矣<lb/>
而終不取知天意之有在也若云幼不可立則於本節<lb/>
之㫖無關何必敘及<lb/>
　　梏亡<lb/>
孟有梏亡之矣即書<hi>費誓</hi>牿牛馬牿字孔傳云牿牢之牛<lb/>
馬是也本作牿此作梏或字訛或借用耳梏亡承牛羊<lb/>
又從而牧意來與亦猶斧斤之于木數句相應書又云<lb/>
<pb n="KR3j0069_WYG_001-39b"/>
無敢傷牿經以牿字代牛馬字此以梏字代牛羊字正<lb/>
用尚書文法<lb/>
　　機變<lb/>
孟為機變之巧者無所用恥焉機變如偃師倡者之類<lb/>
此承上章由而不知言人不知道則不可以為人此如<lb/>
木偶耳目手足皆能運動其實非人故借此人指㸃言<lb/>
今世有為機變之巧者是人決不知恥蓋方以其巧自<lb/>
矜又孰知其終不可以為人也哉<lb/>
<pb n="KR3j0069_WYG_001-40a"/>
　　容說<lb/>
孟事是君則為容說者也與下以安社稷為悅悅字一<lb/>
意言心所慊者在此也事君人者茍得君而事心無它<lb/>
念惟以容身保位為主王深甫云事君者以見容於吾<lb/>
君為悅此解得之<lb/>
　　棄井<lb/>
孟掘井九軔而不及泉猶為棄井棄井猶廢井言虛廢<lb/>
前功也<lb/>
<pb n="KR3j0069_WYG_001-40b"/>
　　以小信大<lb/>
孟責仲子亡親戚君臣上下為不義之大者而讓國之<lb/>
義𦕈乎其小蓋衆人但知讓國之為義不知敦倫之為<lb/>
義故以蔑倫之子而競以義稱則是以其小者信其大<lb/>
者矣此章只以義字擒翻仲子不必増出亷節等字<lb/>
　　憎兹多口<lb/>
孟不理於口又曰憎兹多口理分辯也不理於口言毁<lb/>
者多不勝分辯也憎惡也多口謂瑣瑣致辯也區區止<lb/>
<pb n="KR3j0069_WYG_001-41a"/>
以口舌弭謗即謗為之止壬猶憎之蓋彼以口來我以口<lb/>
應是非彼之多口乃我之多口耳業已自命為士雖見愠<lb/>
於人何傷彼二聖當時亦不免為人所愠何嘗一語自理<lb/>
哉<hi>注殊聵聵朱亦因趙之誤</hi>
　　斯　與<lb/>
論語中有斯字無此字斯者此字之轉音而借用者也<lb/>
有與字<hi>今作歟</hi>無耶字耶者與字之轉音而借用者也又<lb/>
五經四子中並無耶字<lb/>
<pb n="KR3j0069_WYG_001-41b"/>
　　鶃鶃<lb/>
孟子惡用是鶃鶃者為哉注鶃魚乙切與逆同音此誤<lb/>
也鵝豈作如此聲乎予謂當音捱去聲蓋鶃與倪同從<lb/>
兒莊子和以天倪注音涯則鶃字亦可呼捱去矣捱去<lb/>
正鵝聲也<lb/>
　　素位<lb/>
中庸素其位而行素乃絲之未染者他語借用素字猶<lb/>
俗云本色本分之謂如素心素志素位素履皆此義也<lb/>
<pb n="KR3j0069_WYG_001-42a"/>
又素有白義白者空有質而無色故事之有其名而無<lb/>
其實與有其實而無其名者皆曰素如素餐素王素封<lb/>
則此義也又如素交素識素常之素則有始義蓋素者<lb/>
色之始也此本其初而言猶云非一日之故也<lb/>
　　少艾<lb/>
古外與艾同音<hi>吾鄉至今作此音</hi>故謂美男為少艾孟子慕<lb/>
少艾趙注但以為美好朱註云楚辭戰國䇿幼艾義與<lb/>
此同亦例引之耳其義故未晰也按國䇿趙牟謂趙王<lb/>
<pb n="KR3j0069_WYG_001-42b"/>
王不以予臣乃與幼艾蓋謂其幸臣建信君國語云國<lb/>
君好艾則大夫殆好内則適子殆以艾與内對舉可證<lb/>
艾即外矣又曲禮五十曰艾方言東齊魯衞之間凡尊<lb/>
老謂之傛或謂之艾則艾本老稱今反訓美好思之似<lb/>
誤<lb/>
　　蒲盧<lb/>
中庸地道敏樹夫政也者蒲盧也陸佃<hi>埤雅</hi>以為瓠之細<lb/>
腰者得之以為蒲葦者固非以為土蜂者尤謬<hi>解頥新語因爾</hi>
<pb n="KR3j0069_WYG_001-43a"/>
<hi>雅螺蠃蒲盧之文遂以蒲盧為細腰土蜂</hi>蓋蜂以細腰故亦有蒲盧之名此<lb/>
處則指地之所植者言耳蒲葦雖易生苐不須種植瓠<lb/>
是種植所生之物始與上文樹字相應故沈括說亦似<lb/>
是而非<lb/>
　　好<lb/>
書惟口出好興戎好去聲即邦君為兩君之好好字與<lb/>
戎字相對好猶親也戎猶讐也易曰君子出其言善則<lb/>
千里之外應之出其言不善則千里之外違之即出好<lb/>
<pb n="KR3j0069_WYG_001-43b"/>
興戎之義舊註好訓善似未審<lb/>
　　裼<lb/>
玉藻云裘之裼也見美也服之襲也充美也註袒而有<lb/>
衣曰裼則似今之背心以加於裘外故仍見裘之美論<lb/>
語緇衣羔裘節集註衣以裼裘欲其相稱蓋是衣與裘<lb/>
一色則裘之美不為衣所掩也若服之襲則是以全衣<lb/>
加其外其色即不顯余向未明裼衣之制故緇衣節不<lb/>
作衣裘一色解今覩玉藻註始知裼是露臂則是裘外<lb/>
<pb n="KR3j0069_WYG_001-44a"/>
加半臂審矣<lb/>
　　司中<lb/>
周禮有司中司命二神始不解司中之義偶讀老子萬<lb/>
物負陰而抱陽沖氣以為和乃知中即指此沖氣而言<lb/>
沖氣以為和謂隂陽兩相和合不偏不雜人得之以生<lb/>
此所以為萬物之靈中庸喜怒哀樂之未發意與老子<lb/>
合<hi>古人不分性命為二物故通謂之中</hi>書所謂和衷降衷左氏所謂天誘<lb/>
其衷皆指此<hi>中衷古通用</hi>又左傳載劉子云民受天地之中<lb/>
<pb n="KR3j0069_WYG_001-44b"/>
以生所謂命也此即天命謂性之意<hi>謂性為中</hi>又檀弓云文<lb/>
子其中退然如不勝衣<hi>此亦謂性為中注訓中為身非也</hi>又國語左執<lb/>
鬼中右執殤宫此中字正與司中之中合蓋司中司命<lb/>
二神即今俗所謂南斗注生北斗注死是也司中主生<lb/>
司命主死故並祀之左執右執云者猶言生殺在其柄<lb/>
如司中司命之神凡大人小兒之命皆得主之耳<hi>本註解中</hi>
<hi>為身亦誤又孫思邈詩南斗度名北斗落籍玩殤宫二字恐當時已有此語</hi>
　　從容<lb/>
<pb n="KR3j0069_WYG_001-45a"/>
今俗語事之需遲為從容此二字本出禮記人多忽之<lb/>
按學記云善待問者如叩鐘叩之小者則小鳴叩之大<lb/>
者則大鳴待其從容然後盡其聲注從讀如富父舂戈<lb/>
之舂舂容重撞擊也疏每一舂而為一容必待盡其聲<lb/>
此見凡俗語未嘗無來處也<lb/>
　　三代稱帝<lb/>
三代天子之號稱王然夏自帝啓以下俱曰帝某商則<lb/>
易稱帝乙歸妹書稱自成湯至于帝乙初疑其說後讀<lb/>
<pb n="KR3j0069_WYG_001-45b"/>
禮記<hi>曲禮</hi>云措之廟立之主曰帝始解<lb/>
　　女<lb/>
左傳<hi>昭元年</hi>醫和云女陽物而晦時淫則生内熱惑蠱之<lb/>
疾杜注女常隨男故言陽物家道常在夜故言晦時按<lb/>
此之所謂女即倉公傳之所謂内也交媾乃陽氣用事<lb/>
故曰陽物注意未明又云是謂近女室疾如蠱非鬼非<lb/>
食惑以喪志良臣將死天命不佑此本四字成句二句<lb/>
成韻室疾言疾之所宿聚也疏云是謂近女室說此病<lb/>
<pb n="KR3j0069_WYG_001-46a"/>
之由疾如蠱言此疾似蠱疾也句讀皆不知其可笑如<lb/>
此<lb/>
　　欒<lb/>
考工記<hi>鳬氏</hi>兩欒謂之銑欒鐘口兩角也鄭注故書欒作樂<lb/>
杜子春云當為欒按角古音盧谷切與樂歴各切音相<lb/>
近故通借樂又禮<hi>喪大記</hi>鬊𤓰實于綠中則以角為綠此<lb/>
亦其類今之欒字乃杜子春所改實無義也<lb/>
　　終葵<lb/>
<pb n="KR3j0069_WYG_001-46b"/>
考工記<hi>玉人</hi>大圭杼上終葵首注齊人謂槌為終葵圭首<lb/>
六寸為槌以下殺杼閷也終葵為椎于杼上按如此則<lb/>
其形當如□予考說文斜字訓杼也則杼即斜義又<lb/>
終葵二字即椎字之切音急言之曰椎緩言之則曰終<lb/>
葵<hi>椎當作錐或古字通用</hi>所謂杼上終葵首者謂斜銳其上首作<lb/>
錐形如□博雅不知終葵之義别作柊楑字云柊楑<lb/>
槌也此妄作之謬<hi>槌椎義同</hi>又按說文璋訓琰上為圭半圭為<lb/>
璋此證益明<lb/>
<pb n="KR3j0069_WYG_001-47a"/>
　　亹亹<lb/>
易<hi>繫辭</hi>成天下之亹亹徐鉉云古無亹字當作娓娓不知<lb/>
古無亹字固有舋字舋音門與娓音同切明毋<hi>娓古音近來吾</hi>
<hi>鄉謂尾為米與古音合</hi>古人字多假借故即舋字轉為娓音其義<lb/>
則易之所謂舋舋即詩之所謂勉勉也<hi>娓勉一聲之轉</hi>大雅勉<lb/>
勉我王韓詩作亹亹文王荀子作亹亹我王可證二字<lb/>
本一義後人不知舋之可轉音娓故妄加亠頭不知舋<lb/>
舋之即勉勉雖訓為不倦之意亦臆度之詞耳<lb/>
<pb n="KR3j0069_WYG_001-47b"/>
　　巂<lb/>
曲禮立視五巂注音攜規也輪一周為一規按巂規當<lb/>
即一音古字通用蜀子規鳥一名巂可證攜从巂諧聲<lb/>
亦如栝之諧古紅之諧工旱之諧干皆以見母轉匣母<lb/>
也<lb/>
　　烝<lb/>
書<hi>益稷</hi>烝民乃粒詩<hi>大雅</hi>天生烝民烝字相承訓衆然以古<lb/>
韻求之烝當即讀為衆平聲<hi>釋典衆生並作此讀</hi>以音相近而借<lb/>
<pb n="KR3j0069_WYG_001-48a"/>
用蓋古蒸與東冬通為一韻故也<lb/>
　　眣<lb/>
公羊傳<hi>文七年</hi>眣晉大夫與公盟本注伊乙反又大結反孫氏<lb/>
<hi>說文</hi>丑栗切黄氏<hi>韻㑹</hi>敕栗切按昳謂以目使人當與日昳<lb/>
之昳<hi>國䇿髙誘注讀為逸</hi>同意昳為日斜眣則以目斜視示意可<lb/>
知孫黄音誤<lb/>
　　爾雅<lb/>
漢藝文志爾雅張晏注爾近也雅正也自此諸家釋爾<lb/>
<pb n="KR3j0069_WYG_001-48b"/>
雅義多以近正為說予觀漢人常用此二字如指詔書<lb/>
云文章爾雅訓辭深厚<hi>儒林傳</hi>言符命云其文爾雅依託<lb/>
皆為作說豈皆近正之謂耶按說文爾字訓云麗爾<hi>舊忍</hi>
<hi>里切詳聲意當泥禮切俗作你字反合古音</hi>猶靡麗也詳爾雅主說詩而作<lb/>
猶云詩正而葩也凡文章以爾雅言者皆謂靡麗而典<lb/>
雅也充其義則爾文也雅質也爾華也雅實也揚雄言<lb/>
詩人之賦麗以則爾雅之謂也<hi>楊用修亦以爾雅為麗則</hi>
　　斯<lb/>
<pb n="KR3j0069_WYG_001-49a"/>
左傳<hi>襄三</hi>使臣斯司馬注斯此也訓太易當讀為厮役之<lb/>
厮謙言為役於司馬耳<lb/>
　　衽<lb/>
禮<hi>檀弓</hi>衽每束一注衽小要<hi>古腰字</hi>也木為之衣之縫合處<lb/>
曰衽以小要聨合棺與蓋之處故亦名衽徐文長<hi>青藤路史</hi>
云衽形如今之銀則子<hi>俗呼法焉作餅定様</hi>漢時呼為小要按此<lb/>
字當作鋌說文訓銅鐵樸也<hi>今傾銀槽俗謂銀為一錠蓋鋌音之譌</hi>其形<lb/>
中細則子蓋肖其形棺蓋合縫之具或古省用廷字傳<lb/>
<pb n="KR3j0069_WYG_001-49b"/>
寫誤作衽耳<lb/>
　　臧<lb/>
左<hi>文十八</hi>毁則為賊掩賊為藏竊賄為盜盜器為姦主藏<lb/>
之名賴姦之用為大凶德有常無赦又云盜賊藏姦為<lb/>
凶德藏字杜不注疏主為藏匿罪人之名按藏乃臧之<lb/>
誤也古藏贓字皆作臧後人傳寫誤加草耳考國語正<lb/>
作臧掩賊為臧言得賊之物而隠庇其人猶今窩主之<lb/>
謂故曰主臧之名賴姦之用盜賊臧姦俱為凶德取本<lb/>
<pb n="KR3j0069_WYG_001-50a"/>
文讀之其意自顯作臧則藏贓二義皆具作藏則義不<lb/>
備而意不明矣又此數句左氏皆以意釋字賊從則從<lb/>
戈戈有殘毁之意故曰毁則為賊臧從戕從臣臣即賊<lb/>
也而在中掩之義也故曰掩賊為臧竊財賄盜之小者<lb/>
故於文㳄皿為盜<hi>㳄古涎字貪欲之意</hi>盜國家之重器則非小盜<lb/>
可比故加以大姦之名臧字之義左氏已自為註脚何<lb/>
煩加草乎<lb/>
　　信信<lb/>
<pb n="KR3j0069_WYG_001-50b"/>
信古通借為申字易<hi>繫辭</hi>屈信相感孟子屈而不信是也<lb/>
按詩<hi>周頌</hi>有客信信毛注再宿曰信予謂當讀為申申之<lb/>
訓重即再宿義注家知訓為再宿而不知讀為申何與<lb/>
　　兌<lb/>
兌古悅字禮<hi>學記</hi>引尚書說命作兌是也詩<hi>大雅緜</hi>柞棫拔<lb/>
矣行道兌<hi>陸吐外徒外二切毛云成蹊也</hi>矣言道路通則柞棫之木挺<lb/>
拔而生行者皆喜兌也又<hi>大雅皇矣</hi>柞棫斯拔松柏斯兊<hi>陸徒外切</hi>
<hi>毛易直也</hi>兊即茂盛之意漢武故事云體常壯悅體盛曰壯色<lb/>
<pb n="KR3j0069_WYG_001-51a"/>
盛曰悅松柏之兌亦此義注中音釋並誤<hi>戴侗亦辨其非</hi>
　　男角女羈<lb/>
禮<hi>内則</hi>男角女羈男則横分兩䯻如角故曰角女則兩髻<lb/>
一前一後如馬首故曰羈鄭注午達曰羈<hi>横曰旁縱曰午</hi>此釋<lb/>
其意不釋其字耳<hi>孔說非</hi>
　　郁夷<lb/>
詩<hi>四牡</hi>周道倭遲韓嬰作郁夷予謂郁當音倭<hi>即逶字</hi>遲<lb/>
當音夷<hi>即迤字</hi>古字音相近而通用也<lb/>
<pb n="KR3j0069_WYG_001-51b"/>
　　臯陶庭堅<lb/>
左傳<hi>文五年</hi>秋楚人滅六冬又滅蓼臧文仲曰臯陶庭堅<lb/>
不祀忽諸杜以庭堅即臯陶之字故謂六蓼皆臯陶後<lb/>
然古人口語無既舉其名復舉其字之理羅泌<hi>路史</hi>辯臯<lb/>
陶為少昊四世孫庭堅則髙陽氏之子六臯陶後蓼庭<lb/>
堅後此為得之又史夏本紀封臯陶之後於英六索隠引<lb/>
地理志安國六縣偃師所封國英地闕不知所在正義謂<lb/>
英即蓼此承杜預之譌而附㑹之耳僖十七年齊人為徐<lb/>
<pb n="KR3j0069_WYG_001-52a"/>
伐英氏杜謂楚與國亦不注所在予謂英即偃二字音<lb/>
相近而轉<hi>舜妃女英大戴記作女匽此亦音之轉也</hi>故臯陶之後有英氏又<lb/>
有偃氏六今六安州英疑即今英山縣<lb/>
　　紡<lb/>
國語<hi>晉語</hi>紡執而紡於庭之槐按紡當讀為繃<hi>悲崩切祊音烹趽音</hi>
<hi>崩皆此聲</hi>古字通用說文繃束也今俗綁字<hi>補頂切</hi>即繃音之<lb/>
轉因轉音故字從而變耳紡於庭槐即綁縛之義植木<lb/>
䕶本曰援<hi>謝靈運詩題南山樹園激流植援</hi>束之於樹其形似之故叔<lb/>
<pb n="KR3j0069_WYG_001-52b"/>
向嘲語云求繫既繫求援既援韋注釋紡為縣此臆說耳<lb/>
　　噍殺<lb/>
禮記<hi>樂記</hi>志微噍殺之音作而民思憂漢書<hi>禮樂志</hi>作纖微<lb/>
憔悴之音按噍殺當即讀為憔悴故漢人用其本字耳<lb/>
志注疑作急急微亦不成語乃知古本作纖微<lb/>
　　古樂之義<lb/>
禮<hi>樂記</hi>弦匏笙簧合守拊鼔始奏以文復亂以武治亂以<lb/>
相訊疾以雅聲遲曰文聲數曰武<hi>鄭注文謂鼔武謂金非也</hi>復謂徃<lb/>
<pb n="KR3j0069_WYG_001-53a"/>
復亂謂繁亂復在中亂在末相<hi>去聲</hi>雅皆樂器名疾即亂<lb/>
訊即治互言之也此言古樂所奏皆有名義文有綏柔<lb/>
之義武有戡定之義相有輔助之義雅有反正之義古<lb/>
人每事皆有義可稱故曰君子於是語於是道古脩身<lb/>
及家均平天下也禮記及樂書<hi>史記</hi>二注並不達此義<lb/>
　　夫夫<lb/>
禮記<hi>檀弓</hi>夫夫也當作夫人也按李斯書嶧山碑大夫<lb/>
二字只作夫古文尚簡夫中已具大字故㸃注以識<lb/>
<pb n="KR3j0069_WYG_001-53b"/>
之檀弓之夫夫恐古文止作兩疊注上人字而後人誤<lb/>
以為重文也<hi>董逌書跋說亦知此</hi>
　　匹馬<lb/>
周書<hi>文侯之命</hi>馬四匹公羊傳<hi>僖三十三</hi>匹馬觭輪無反者古人駕<lb/>
馬或四或六皆用偶數故數馬以匹一匹當是兩馬四匹<lb/>
則二乘也其曰匹馬亦猶匹夫匹婦本因偶得名稱謂既<lb/>
久即單舉亦可為匹耳又按漢人始用五馬詩良馬五之<lb/>
蓋變文叶韻非事實也<lb/>
<pb n="KR3j0069_WYG_001-54a"/>
　　流矢<lb/>
檀弓圉人浴馬有流矢在白肉按流矢謂矢去而鏃仍<lb/>
著肉中故待浴馬方見今人襲用流矢失其義矣<lb/>
　　士<lb/>
士者少男之稱易<hi>大過</hi>老婦得其士夫此本義也又壯字<lb/>
壻字皆從士意益可見從十從一十指其年一指其零<lb/>
數也說文引孔子推十合一為士言能綜萬理于一原<lb/>
也義雖精而近鑿<lb/>
<pb n="KR3j0069_WYG_001-54b"/>
　　操縵<lb/>
禮<hi>學記</hi>不學操縵不能安絃注以縵為琴瑟之弦非也按<lb/>
周禮<hi>磬師</hi>奏縵樂注謂雅聲之和樂者也疏云雜弄調和<lb/>
按繒無文曰縵此云雅聲云雜弄皆謂無文耳學記之<lb/>
操縵即今之和絃<lb/>
　　敔　圉　雅<lb/>
周禮小師注柷如漆桶中有椎敔木虎也郭注爾雅蔡<lb/>
注尚書皆本此為說又笙師舂牘應雅以教祴樂先鄭<lb/>
<pb n="KR3j0069_WYG_001-55a"/>
云舂牘以竹大五六寸長七尺短者一二尺其端有兩孔<lb/>
髤畫以兩手築地應長六尺五寸其中有椎雅狀如漆桶<lb/>
而弇口大二圍長五尺六寸以羊韋輓之有兩組疏畫後<lb/>
鄭云牘應雅教其舂者謂以築地賓醉而出奏械夏以此<lb/>
三器築地為之行節按先鄭所說三器狀不甚殊且應大<lb/>
似後鄭所說之柷周頌應田縣鼓後鄭既以應為小鼓<hi>爾雅</hi>
<hi>亦云然</hi>無由此應别是一物徒取其築地為節何必用三器<lb/>
若是之不憚煩乎愚意應即周頌之應牘即柷而雅即敔<lb/>
<pb n="KR3j0069_WYG_001-55b"/>
爾牘<hi>徒谷切</hi>之為柷<hi>昌六/切</hi>亦如田之為陳休之為屠<hi>休屠音厨</hi>隊<lb/>
之為墜雅之為敔亦如迓之為迎為逆<hi>語有輕重其實一義</hi>騶牙之<lb/>
騶吾允吾之為鉛牙古字多可通用如此則牘應雅三器<lb/>
各得其所矣<hi>敔周頌作圉樂記訊疾以雅叶旅鼔武語古</hi>
　　鼨鼠豹文<lb/>
爾雅豹文鼮鼠郭注鼠文彩如豹者漢武帝得此鼠孝<lb/>
亷即終軍知之云出爾雅許氏說文鼨豹文鼠也與郭<lb/>
說異按本書豹文二字在鼨鼠之下鼮鼠之上郭以為<lb/>
<pb n="KR3j0069_WYG_001-56a"/>
鼮鼠是以二字下屬也許以為鼨鼠是以二字上屬也<lb/>
然詳前後文勢當以上屬為是郭因終對而誤說文不<lb/>
誤也<lb/>
　　獄訟<lb/>
周禮大司冦以兩造禁民訟入束矢於朝然後聽之<hi>鄭注</hi>
<hi>訟謂以財貨相告者造至也不至不入束矢則是自服不直者也古者一弓百矢束矢其百箇與</hi>以兩<lb/>
劑禁民獄入鈞金三日然後聽之<hi>鄭注獄謂相告以罪名者劑今劵書也不</hi>
<hi>劵書不入金則是亦自服不直者也</hi>按爭財為訟爭罪為獄經無明文鄭<lb/>
<pb n="KR3j0069_WYG_001-56b"/>
特臆為之說夫五刑之屬三千凡入於司冦者無大小<lb/>
皆有罪名何獨以財貨别於罪名之外乎詩誰謂女無<lb/>
家何以速我訟此爭婚也非爭財也士師之職凡以財<lb/>
獄訟者正之以傳别約劑此以獄訟兼言是貨財亦曰<lb/>
獄也左傳<hi>僖二十八</hi>衞侯與元咺訟是罪名亦曰訟也疏亦<lb/>
引此而曲為鄭解云此相對之法若散文則通愚謂爭<lb/>
財亦罪名之一不得單舉與罪名相對也詳周禮之意<lb/>
當是小罪曰訟大罪曰獄<hi>鄭云三日乃治之重刑也疏云獄事重於訟事故鄭云重</hi>
<pb n="KR3j0069_WYG_001-57a"/>
<hi>刑此言得之但不宜以貨財為輕以罪名為重耳</hi>小罪可以立遣故兩造具而<lb/>
即聽之大罪必須審慎故使之先立劵書不致辭有反<lb/>
覆又遲之三日猶冀其情可平也罪之大者必再三審<lb/>
讞其獄始成故又謂獄未成曰訟訟已成曰獄衞侯與<lb/>
元咺訟公羊<hi>閔元年</hi>謂歸獄僕人鄭扈樂是此義也凡以<lb/>
財獄訟者謂凡以貨財之獄來訟者此兼舉為辭也詩<lb/>
之二章云何以速我獄此對舉為辭也具此二解則禮<lb/>
與詩與傳之文皆不相剌戾矣<hi>周禮言禁者禁之未然之前蓋愚民雖有爭心</hi>
<pb n="KR3j0069_WYG_001-57b"/>
<hi>或以惜費而止故以束矢鈞金之法禁之所以止其來非欲㒺之利也後世月周禮為衰世之書皆由不善讀</hi>
<hi>此等故束矢當止十矢鄭云百矢蓋已自為疑辭矣</hi>
　　齵<lb/>
考工記云察其菑蚤不齵<hi>五溝切</hi>則輪雖敝不匡齵齒參<lb/>
差也今謂木器不平整曰齵音敖語之轉也<lb/>
　　鳳凰來儀<lb/>
書<hi>益稷</hi>鳳凰來儀儀匹也謂雙下之也<hi>詩實維我儀毛云匹也國語丹朱馮</hi>
<hi>身以儀之註言馮依其身而匹偶之</hi>易太極生兩儀儀亦匹義<lb/>
<pb n="KR3j0069_WYG_001-58a"/>
　　亂　訊　誶<lb/>
樂之卒章為亂即繁音促節之意楚辭亂曰猶存古名<lb/>
賈誼弔屈原賦史作訊曰班作誶<hi>音碎</hi>曰樂記治亂以相<lb/>
訊疾以雅則訊或亦亂之别名<lb/>
　　養求<lb/>
左傳<hi>昭二十</hi>私欲養求不給則應養謂口體之奉求謂玩<lb/>
好之類皆私欲也給應皆供也急曰給緩曰應此言寵妾<lb/>
寵臣私取於民者緩急皆不能免於供杜注所求不給則<lb/>
<pb n="KR3j0069_WYG_001-58b"/>
應之以罪非也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　義府卷上<lb/>
</p>
<p>
</p>
  </div>
<div>
<head>義府卷下</head> <lb/>
    <p>
<pb n="KR3j0069_WYG_002-1a"/>
欽定四庫全書<lb/>
　義府卷下<lb/>
　　　　　　　　　　　　　　歙縣黄生著<lb/>
　　數竒<lb/>
史記李廣傳數竒竒者對偶之稱後漢桓譚傳云陛下<lb/>
聽納讖記其事雖有時合譬猶卜數竒偶之類蓋古時<lb/>
有此占法以偶為吉竒為㓙霍去病傳諸將畱落不偶<lb/>
亦此意也李廣數擊匈奴輒無功不得封侯此其祿命<lb/>
<pb n="KR3j0069_WYG_002-1b"/>
之薄使然故上以為數竒不使當單于爾本注數士角<lb/>
反不讀為術數之數則竒字作何解<hi>宋景文筆記云數竒注切為所角反</hi>
<hi>後得江南本乃所具反由是復觀顔注乃顔破朔從所具反</hi>
　　竒貨<lb/>
史記吕不韋云此奇貨可居也竒當音竒偶之竒單也<lb/>
獨也言此貨有一無二我得居之以獲重利也<hi>猶今市人言此</hi>
<hi>缺貨可以囤積之謂</hi>若作竒異之竒便不類賈人語<lb/>
　　鄭莊<lb/>
<pb n="KR3j0069_WYG_002-2a"/>
史<hi>鄭當時傳</hi>上曰吾聞鄭莊行千里不齎糧治行者何也鄭<lb/>
莊<hi>句</hi>行千里<hi>句/</hi>不齎糧<hi>句莊糧叶韻</hi>八字乃諺語葢時人因<lb/>
莊交遊之廣故有此目而人主亦素聞之故云<lb/>
　　幕<lb/>
漢書<hi>西域傳</hi>罽賓國錢文為騎馬幕為人面如淳音漫非<lb/>
也按今戲錢者名錢面為字錢背為幕正作幕本音釋<lb/>
名幕絡也在表之稱<lb/>
　　耐<lb/>
<pb n="KR3j0069_WYG_002-2b"/>
漢書<hi>髙帝紀</hi>應劭注輕罪不至于髠完其耏鬢故曰耐此<lb/>
說非也耐正留髪去須鬢之名吾鄉婦人以綫繳面毛<lb/>
者謂之耐面其名猶沿古義因此足訂應誤<lb/>
　　約法三章<lb/>
楊用脩讀漢書髙帝紀與父老約法三章耳以約字句<lb/>
絶謂後人作連讀者誤然考之紀末云初順民心作三<lb/>
章之約又刑法志云約法三章知班史本不以約字為<lb/>
句也<lb/>
<pb n="KR3j0069_WYG_002-3a"/>
　　王男<lb/>
馮婦男子也王男婦人也二名相反可為的對王男順<lb/>
帝乳母見後漢書<lb/>
　　飲羽<lb/>
史記叙李廣射石事云中石没鏃不如西京雜記云矢<lb/>
乃飲羽飲字竒甚然本出吕氏春秋韓詩外傳及劉向<lb/>
說苑並因之然吕作養由基韓劉又作熊渠子蓋文士<lb/>
傅會之談耳<lb/>
<pb n="KR3j0069_WYG_002-3b"/>
　　緯書稱孔子<lb/>
後漢習酺傳稱孔子云吐珠于澤誰能不含注引春秋<lb/>
保乾圖云云蓋讖緯之書皆託云孔子所作東漢之世<lb/>
盛行故不出書名第云孔子而已許慎説文常引孔子<lb/>
之言如狗者叩也之類他書不見疑亦出于纖緯<lb/>
　　諸于繡<graphic n="KR1806" url="https://raw.githubusercontent.com/kanripo/KR-Gaiji/master/images/KR1806.png" mimeType="image/png"/>
後漢書<hi>光武紀</hi>冠幘而服婦人衣諸于繡<graphic n="KR1806" url="https://raw.githubusercontent.com/kanripo/KR-Gaiji/master/images/KR1806.png" mimeType="image/png"/>注字書無<graphic n="KR1806" url="https://raw.githubusercontent.com/kanripo/KR-Gaiji/master/images/KR1806.png" mimeType="image/png"/>
字司馬彪續漢書作䘿並音其勿反按本書五行志亦<lb/>
<pb n="KR3j0069_WYG_002-4a"/>
載此事云皆幘而衣婦人衣繡擁镼此镼即<graphic n="KR1806" url="https://raw.githubusercontent.com/kanripo/KR-Gaiji/master/images/KR1806.png" mimeType="image/png"/>之誤注<lb/>
並不解而前注第云或繡下有擁字而已以意度之字<lb/>
既從髮疑是婦人衣領領後承髮故惟婦人則加繡以<lb/>
飾之若男子而服此是服妖矣<hi>
                        <graphic n="KR1806" url="https://raw.githubusercontent.com/kanripo/KR-Gaiji/master/images/KR1806.png" mimeType="image/png"/>字字書亦無</hi>又按通雅云廣<lb/>
記載韓晉見少年單練<graphic n="KR1806" url="https://raw.githubusercontent.com/kanripo/KR-Gaiji/master/images/KR1806.png" mimeType="image/png"/>即段成式之單練<graphic n="KR1806" url="https://raw.githubusercontent.com/kanripo/KR-Gaiji/master/images/KR1806.png" mimeType="image/png"/>與镼同<lb/>
謂今之半臂也予謂此字當作䘿蓋㭾從屈有短義半<lb/>
臂之式必短也今作<graphic n="KR1806" url="https://raw.githubusercontent.com/kanripo/KR-Gaiji/master/images/KR1806.png" mimeType="image/png"/>者意廣記與成式喜用僻字耶<lb/>
　　溷軒<lb/>
<pb n="KR3j0069_WYG_002-4b"/>
後漢李膺傳羊元羣罷北海郡贜罪狼籍郡舎溷軒有<lb/>
竒巧載之以歸注溷軒厠屋也按前外戚傳帝起更衣<lb/>
子夫侍尚衣軒中得幸此即所謂溷軒也釋名云厠或<lb/>
曰溷言溷濁也或曰軒前有伏似殿軒也師古不知此<lb/>
義乃以軒車解之不思天子車駕當在外庭豈子夫所<lb/>
得至又更換衣裳豈必在車中此師古並不識更衣之<lb/>
義蓋貴者入厠出必更衣如王敦在石崇家入厠之事<lb/>
可證當時即謂入厠曰更衣此是文言漢書中說此者<lb/>
<pb n="KR3j0069_WYG_002-5a"/>
非一如竇嬰傳坐乃起更衣稍稍引去<hi>師古注凡久坐者皆起更衣以</hi>
<hi>其寒煖或變誤矣</hi>又通鑑隋文帝所寵陳夫人旦出更衣為太<lb/>
子所逼又宋人海陵三仙傳獨處一室卧起方丈間食<lb/>
酒肉如平時而無更衣之處<hi>此蓋言得道者雖飲食而無漏也</hi>皆用漢<lb/>
書之意也<lb/>
　　更衣<lb/>
古時入厠名更衣因即以名其小憩之處如東方朔傳<lb/>
右内史發民共待㑹所後乃私置更衣從宣曲以南十<lb/>
<pb n="KR3j0069_WYG_002-5b"/>
二所中休更衣投宿諸宫又前楊敞傳延年起至更衣<lb/>
敞夫人云云延年從更衣還云云<hi>師古注古者延賓必有更衣之處此亦臆</hi>
<hi>語</hi>後百官志注司徒府殿西王侯以下更衣並存<hi>朝㑹之地</hi>
<hi>貴者必各置更衣避私褻也</hi>祭祀志注皇帝出即更衣中皆言此舎<lb/>
所以便其更衣也<lb/>
　　臨軒<lb/>
人主親試貢士曰臨軒䇿士臨軒字出後漢書<hi>李膺傳</hi>帝<lb/>
詔膺入殿御親臨軒詰以不先請便加誅辟之意又<hi>張奐</hi>
<pb n="KR3j0069_WYG_002-6a"/>
<hi>傳</hi>青蛇見御座軒前注軒殿檻闌板也蓋堂陛之間近<lb/>
簷之處兩邊有闌楯謂之軒如車之軒耳<lb/>
　　面縳<lb/>
史記<hi>宋世家</hi>載微子肉袒面縳解者以為反縳向後僅見<lb/>
其面此說陋甚凡縳者必反接所以防他變若微子則<lb/>
是自為出降之禮但縳手而不反接故以面字著之此<lb/>
見古人用字之妙從來為陋解所晦可恨也又<hi>項羽紀</hi>顧<lb/>
見漢騎司馬吕馬童曰若非吾故人乎吕馬童面之指<lb/>
<pb n="KR3j0069_WYG_002-6b"/>
王翳曰此項王也解者訓面為背亦誤詳上下文語意<lb/>
項王此時雖在圍中然去馬童尚逺故曰顧見云云時<lb/>
項王一行尚有二十餘騎先尚未辨孰為項王因其呼<lb/>
而諦視之然後指示王翳云云面之即諦視之謂或謂<lb/>
古人多反語故謂背為面如治之為亂馴之為擾香之<lb/>
為臭其例可見此蓋昧于字義之俗說古治字本作亂<lb/>
馴擾之字本作□臭為香氣之總名其臭腐之字本作<lb/>
殠後人傳寫訛謬如此豈古人之意哉若面之訓背乃<lb/>
<pb n="KR3j0069_WYG_002-7a"/>
偭字耳且此時漢視羽如几肉矣尚何所諱而背之言乎<lb/>
　　結髪<lb/>
結髪猶今人攏頭之謂漢書云廣結髮與匈奴大小七<lb/>
十餘戰蘇武詩結髪為夫妻恩愛兩不疑蓋皆指其初<lb/>
攏頭時而言今人以結髪之義單屬夫妻誤也<lb/>
　　正先<lb/>
秦時趙髙用事有正先者未刺髙而死髙威自此成故<lb/>
秦之亂正先趣之見京房傳子謂此人正類天啓中楊<lb/>
<pb n="KR3j0069_WYG_002-7b"/>
左諸公惜後世罕知其名<lb/>
　　馯臂子宏<lb/>
仲尼弟子傳孔子傳易于商瞿瞿傳楚人馯臂子宏馯<lb/>
姓臂名子宏字也師古云漢書荀子皆作子弓此云子<lb/>
宏誤予謂宏當讀為肱蓋宏旁有<graphic n="KR1457" url="https://raw.githubusercontent.com/kanripo/KR-Gaiji/master/images/KR1457.png" mimeType="image/png"/>此古肱字以其名<lb/>
臂故知字當為肱也肱與弓音相近故或呼為子弓顔<lb/>
監知子宏之誤不知子宏子弓皆非其本字耳<lb/>
　　物故<lb/>
<pb n="KR3j0069_WYG_002-8a"/>
漢書<hi>霍去病傳</hi>士馬物故又<hi>霍光傳</hi>卒有物故師古云物無也<lb/>
故事也人死無所復能為事也釋名云人死諸物皆朽<lb/>
故也按二解皆非物猶事也不正言死但諱云事故猶<lb/>
孟子所謂大故耳<lb/>
　　窶數<lb/>
東方朔云著樹為寄生盆下為窶數師古注窶數戴器<lb/>
也以盆物戴于頭者以窶數薦之或疑窶數與寄生截<lb/>
然二物何以朔語如此蓋窶數常在盆下今寄生亦覆<lb/>
<pb n="KR3j0069_WYG_002-8b"/>
盆下故朔先謬言窶數以紿郭舎人舎人遂謂朔射不<lb/>
中朔乃云云非真謂寄生為窶數也<lb/>
　　辜較<lb/>
孝經蓋天子之孝蓋諸侯之孝注蓋猶畧也疏云辜較<lb/>
之辭因悟前後漢書諸所謂辜較估較辜𣙜酤𣙜<hi>辜酤皆讀為估𣙜讀</hi>
<hi>為𣙜</hi>皆即此義蓋估計較量之謂<hi>注疏釋蓋字猶云大畧大較如此耳</hi>商賈<lb/>
殖貨必估計較量而後賣買諸書辜𣙜皆謂勢家貴戚<lb/>
漁獵百姓奪商賈之利耳<lb/>
<pb n="KR3j0069_WYG_002-9a"/>
　　儲胥<lb/>
漢武帝因秦林光宫増置通天迎風儲胥露寒<hi>諸名皆似臺榭</hi>
<hi>之類無屋壁者</hi>長楊賦木擁槍纍以為儲胥師古注儲峙也胥<lb/>
須也以木擁槍<hi>此槍當即今戧字音去聲</hi>及纍繩連結以為儲胥言<lb/>
有儲蓄以待所須也按此似今木柵之類儲胥猶扶疏<lb/>
目其形也李商隠籌筆驛詩風雲猶為護儲胥此指行<lb/>
營之寨柵通可指儲胥髙似孫<hi>緯略</hi>以儲胥為宫館之名<lb/>
固矣又魏略李勝為河南太守郡㕔事前屠蘇壞應璩<lb/>
<pb n="KR3j0069_WYG_002-9b"/>
與韋仲將書屠蘇發撤蕭子雲雪賦没屠蘇之髙影廣<lb/>
雅屠蘇平屋也按屠蘇即儲胥之轉聲漢書休屠王屠<lb/>
音厨又姑蘇古名姑胥此可知矣平屋之訓似臆<hi>續考三輔</hi>
<hi>黄圖武帝作迎風館于甘泉後加露寒儲胥二館</hi>
　　阿家阿翁<lb/>
郭汾陽子曖尚昇平公主琴瑟不調汾陽拘曖詣朝堂<lb/>
待罪上召而慰之曰諺云不癡不聾不作阿家阿翁小<lb/>
兒女子閨幃之言大臣安用聽右見唐趙璘因話錄家<lb/>
<pb n="KR3j0069_WYG_002-10a"/>
即曹大家之家阿家阿翁謂公姥二人温公通鑑去一<lb/>
阿字作阿家翁失古人口語矣<lb/>
　　君公<lb/>
古婦人稱夫之父為章漢書<hi>景十三王傳</hi>望卿歌云背尊章<lb/>
陳琳飲馬長城窟行云善侍新姑章<hi>俗作嫜</hi>初未悉其義<lb/>
因閱淮南子<hi>覽㝠篇</hi>云君公知其盜也逐而去之乃悟章<lb/>
即君公二字合語<hi>古音公如光</hi>如世母為嬸舅母為妗之類<lb/>
　　新婦<lb/>
<pb n="KR3j0069_WYG_002-10b"/>
漢以還呼子婦為新婦後漢何進傳張讓向子婦叩頭<lb/>
云老臣得罪當與新婦俱歸私門世說王渾妻鍾氏云<lb/>
若使新婦得配參軍生兒當不啻如此<hi>此自稱新婦</hi>涼張駿<lb/>
時童謠云劉新婦簸石新婦炊北齊時童謠云寄書與<lb/>
婦母好看新婦子蓋必當時謂婦初來者為新婦習之<lb/>
既久此稱遂不復改耳又古者謂子為息息之訓生也<lb/>
國䇿左師觸讋云老臣賤息舒祺梁武帝長安有狹邪<lb/>
行云大息組絪緼中息佩陸離小息尚清綺總轡遊南<lb/>
<pb n="KR3j0069_WYG_002-11a"/>
皮今俗謂子婦為媳婦此必因息謬加女旁耳又或單<lb/>
呼為媳益可笑也吾鄉俚語至今尚稱新婦反存古意<lb/>
　　召平<lb/>
史記索隠注云廣陵人召平東陵侯召平與齊相召平<lb/>
皆别似一人三輔黄圖獨謂廣陵人召平即東陵侯種<lb/>
𤓰者不知何據考後漢郡國志廣陵有東陵亭豈即召<lb/>
平所封與<lb/>
　　兩萬石君<lb/>
<pb n="KR3j0069_WYG_002-11b"/>
萬石君有兩一石奮人多知之一馮揚人不知也按後<lb/>
漢馮勤傳云曽祖父揚宣帝時為宏農太守有八子皆<lb/>
為二千石趙魏間榮之號為萬石君焉則此亦西漢時<lb/>
人也<lb/>
　　寄名<lb/>
今俗有生子不利而寄名于他人者其事已起漢世按<lb/>
後漢何后紀后生子辯養于史道人家號曰史侯注云<lb/>
靈帝數失子不敢正名寄養道人史子眇家即其事也<lb/>
<pb n="KR3j0069_WYG_002-12a"/>
按道人二字亦始此注謂道術之人今俗亦有寄名于<lb/>
僧道者<lb/>
　　柴虒<lb/>
甘泉賦柴虒參差魚頡而鳥胻師古注柴虒參差不齊<lb/>
貌柴初蟻反虒音豸按柴虒即詩<hi>邶風</hi>差池其羽之差池<lb/>
古字通用師古音誤觀頡䀪亦即取其頡杭可見柴虒<lb/>
當即讀差池也又文選作偨傂漢書止作柴虒加人者<lb/>
俗増字也<lb/>
<pb n="KR3j0069_WYG_002-12b"/>
　　蕃嚮<lb/>
路史云蕃漢縣屬魯國劭音皮魯國記云陳子游為魯<lb/>
國相太尉陳蕃子也國人為諱改曰皮按黨錮傳八厨<lb/>
有魯國蕃嚮注亦音皮嚮魯國人當亦為陳諱故韻府<lb/>
羣玉乃以八厨厨字音皮收入四支韻也<lb/>
　　元元<lb/>
國䇿蘇秦書子元元又漢書<hi>文帝紀</hi>元元者安所託命哉<lb/>
元元謂百姓字當音云與老子萬物芸芸同義後漢八<lb/>
<pb n="KR3j0069_WYG_002-13a"/>
及目海内才珍世孔元元與珍叶知古本作此音沈韻<lb/>
十三元或譏其亂雜不知當時元自音云耳<lb/>
　　丁壯<lb/>
漢書<hi>髙帝紀</hi>丁壯苦軍旅古丁當同音丁壯言其年正當<lb/>
壯時也後語省遂單呼為丁故民年二十成丁李陵答<lb/>
蘇武書丁年奉使正謂年在二十左右也<lb/>
　　女子封侯<lb/>
呂嬃之為臨光侯也蕭何夫人同之為酇侯也以吕氏<lb/>
<pb n="KR3j0069_WYG_002-13b"/>
稱制故然實髙祖為之作俑按功臣表奚涓死事無子<lb/>
髙祖乃封其母疵為魯侯<hi>又楚漢春秋云髙祖封許負為鳴雌亭侯此不見正史不</hi>
<hi>可信</hi>
　　幼眇<lb/>
漢元帝紀分刌節度窮極幼眇中山王傳毎聞幼眇之音<lb/>
注作要妙老子是謂要妙北史<hi>魏世祖紀</hi>方寸玉印有三字<lb/>
鳥文要妙竒巧上林賦俛杳眇而無見衞恒四體書勢<lb/>
序杳眇邪趣不方不圓按本字當作幺紗陸機賦絃幺<lb/>
<pb n="KR3j0069_WYG_002-14a"/>
徽急注幺小也說文紗絲急也絃小而急則其聲幽細<lb/>
哀切動人漢書借用幼眇若老子之要妙則又借作深<lb/>
微之義自漢以來又借為美好之稱因改其字从女作<lb/>
妙其實古無此字老子之妙必後人所改也易繫辭妙<lb/>
萬物而為言亦深微義非美好義今本作妙古文定不<lb/>
爾枚乘七發此亦天下之至言妙道漢人用妙字始此<lb/>
　　涏<lb/>
漢書<hi>趙后傳</hi>燕<hi>句/</hi>燕<hi>句/</hi>尾涏涏<hi>堂練切</hi>今誤本作涎非涏从<lb/>
<pb n="KR3j0069_WYG_002-14b"/>
廷乃得聲韻會涏字引漢書此語則知當時本固不誤<lb/>
也水滴謂之涏此形容小鳥張尾之狀極肖字書訓光<lb/>
澤貌亦屬臆說<lb/>
　　要害<lb/>
後漢書<hi>來歙傳</hi>中臣要害<hi>猶今言致命傷</hi>言身中𦂳要處犯之必<lb/>
為害也借地當敵衝者謂之要害舊解于我為要于彼<lb/>
為害欠確<lb/>
　　乾没<lb/>
<pb n="KR3j0069_WYG_002-15a"/>
漢書<hi>張湯傳</hi>乾没注得利為乾失利為没非也言以公家<lb/>
財物入已如水之淹物沈没無迹也不水而没故曰乾<lb/>
與陸沈意同<lb/>
　　僊僊<lb/>
詩<hi>賓之初筵</hi>屢舞僊僊注軒舉貌按與莊子僊僊乎歸矣說<lb/>
苑辯哉士乎僊僊者乎漢書<hi>司馬相如傳</hi>僊僊有凌雲之氣<lb/>
皆當即讀為軒蓋僊<hi>讀作仙</hi>人之說上古所無始見荘列<lb/>
之書曰列仙山澤之儒此蓋借僊字軒音為先亦如釋<lb/>
<pb n="KR3j0069_WYG_002-15b"/>
氏借佛字<hi>詩佛時仔肩即古弼字</hi>轉音為弗也焦澹園以僊僊有<lb/>
凌雲之氣當讀飄飄此亦强說<lb/>
　　里所<lb/>
漢書<hi>張良傳</hi>父去里所復還師古曰行一里許而還又<hi>疏廣</hi>
<hi>傳</hi>問金餘尚有㡬所師古曰猶言㡬許愚按所許又同<lb/>
從數字<hi>所主反</hi>而來蓋約計其數如此耳周書<hi>君奭</hi>多歴年<lb/>
所此用所之自隋煬帝詩聞名爾許時猶如許時也<hi>昭明</hi>
<hi>太子</hi>詩念人一去許多時則竟似近人俚語矣<lb/>
<pb n="KR3j0069_WYG_002-16a"/>
　　握齱<lb/>
史記<hi>酈生傳</hi>握齱好苛禮按握指相聚也齱齒相切也故<lb/>
借為拘局纖瑣之意通作<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>齪漢書<hi>申屠嘉傳</hi>
                    <graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>
                    <graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>亷謹<hi>史作</hi>
<hi>娖娖</hi>史記<hi>貨殖傳</hi>俗好儒備于禮故其民<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>
                    <graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>皆一義也俗<lb/>
語謂垢穢之類為齷齪此蓋因纖瑣為辭然變握作齷<lb/>
則因下譌上也<lb/>
　　中<graphic n="KR2242" url="https://raw.githubusercontent.com/kanripo/KR-Gaiji/master/images/KR2242.png" mimeType="image/png"/>
湯左相仲虺史記<hi>殷本紀</hi>作中<graphic n="KR2242" url="https://raw.githubusercontent.com/kanripo/KR-Gaiji/master/images/KR2242.png" mimeType="image/png"/>終風詩虺虺其雷疑<graphic n="KR2242" url="https://raw.githubusercontent.com/kanripo/KR-Gaiji/master/images/KR2242.png" mimeType="image/png"/>
<pb n="KR3j0069_WYG_002-16b"/>
其本字雷聲倐忽徧逺近故从多體㑹意當與豗同音<lb/>
<hi>呼回切</hi>
　　扈<lb/>
扈<hi>字書加竹作簄</hi>漁具蓋編竹以禁魚者漢質帝目梁冀為䟦<lb/>
扈將軍取譬于此以魚之彊有力者能跋出扈外也以<lb/>
禁魚使不得過故有止義左傳<hi>昭十七</hi>九扈氏為九農正<lb/>
扈民無淫是也天子從駕謂之扈從亦取呵止行人之<lb/>
義上林賦扈從横行師古注殊謬又左傳<hi>宣十二</hi>屈蕩户<lb/>
<pb n="KR3j0069_WYG_002-17a"/>
之漢書<hi>王嘉傳</hi>坐户殿門失闌免與此同義户即扈也<lb/>
　　貫<lb/>
以緡穿錢曰貫故有相續不絶之義前谷永傳以次貫<lb/>
行後東平王蒼傳孝明皇帝大孝無違奉承貫行是也<lb/>
相續而行則有習熟之義詩<hi>魏風</hi>三歲貫女孟子我不貫<lb/>
與小人乘前賈誼傳習貫如自然是也錢滿一貫則不<lb/>
可益故有盈滿之義書<hi>秦誓</hi>商罪貫盈韓非子吾恐其以<lb/>
我滿貫是也又鄉藉謂之貫言編貫于版藉之中也若<lb/>
<pb n="KR3j0069_WYG_002-17b"/>
論語之仍舊貫此即續行習貫之意注訓貫為事太就<lb/>
便矣<lb/>
　　僕射<lb/>
僕射射音夜漢官儀云僕主也古者重武事每官必有<lb/>
主射課督之關中語轉為此音此說未然按孔衍史記<lb/>
注云僕射小官扶掖左右者也予因此乃悟射字當讀<lb/>
為扶掖之掖<hi>音亦</hi>僕附也<hi>見詩景命有僕注</hi>以其附近人主備扶<lb/>
掖之用故曰僕射員數既多後遂命之分領諸事故有<lb/>
<pb n="KR3j0069_WYG_002-18a"/>
謁者僕射冗從僕射城門僕射等名此既在人主左右<lb/>
其後漸掌機密自六朝來遂以尚書僕射為宰相之稱<lb/>
與侍中一官皆以至賤為至貴名位倒置極矣<lb/>
　　督亢<lb/>
史<hi>荆軻傳</hi>獻燕督亢之地圖註以為地名非也地圖當盡<lb/>
全燕豈得僅獻一處蓋此時秦已有天下大半非僅前<lb/>
時割地以講之比故若為舉版圖以内附者督亢猶言<lb/>
首尾人身督脈在尾閭穴亢為咽喉故首尾謂之督亢<lb/>
<pb n="KR3j0069_WYG_002-18b"/>
言盡燕地之所至為圖也註謂督亢坡在范陽縣東南<lb/>
又按水經注有督亢溝督亢澤涿志有督亢亭督亢陌<lb/>
予謂此皆後人因二字以名其處耳路史舜紀云歴陽<lb/>
之耕侵畔乃徃耕焉田父推畔爭以督亢授此督亢乃<lb/>
疆界之意益證史之非地名矣<lb/>
　　朐忍<lb/>
漢書地理志巴郡朐忍縣師古音劬後漢郡國志亦作<lb/>
朐忍惟吳漢傳作朐䏰注音劬忍又引十三州志音春<lb/>
<pb n="KR3j0069_WYG_002-19a"/>
閏詳此為蟲名本方言無字故第作朐忍其䏰从肉傍<lb/>
乃因朐字誤加耳十三州志音譌後漢注兩存之尚得<lb/>
闕疑之意徐鉉竟誤作<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>字附入說文又誤從孫氏作<lb/>
<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>如順切<hi>潤</hi>䏰尺尹切<hi>蠢以劬忍作蠢潤已誤又倒作潤蠢更誤</hi>按嘉話錄<lb/>
<hi>唐劉餗</hi>云瓊州地名朐䏰朐䏰是蚯蚓也上音屈下音忍<lb/>
據此則蚯蚓即朐忍之轉音當以師古注為定審矣又<lb/>
楊升菴載李巽巖朐䏰辯引杜氏通典作<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰音潤蠢<lb/>
則知徐鉉之誤蓋本於此乃楊反以杜氏之形聲為正<lb/>
<pb n="KR3j0069_WYG_002-19b"/>
而謂師古誤音則真莽浪也諸如集韻音蠢忍戴侗音<lb/>
瞬忍張位音瞿閏無一是者總由不識此蟲即蚯蚓故<lb/>
　　鄭重<lb/>
漢書<hi>王莽傳</hi>非天所以鄭重降符命之意也師古云鄭重<lb/>
猶頻煩也予謂顔訓是也然得其意而未得其聲蓋鄭<lb/>
重即申重<hi>平聲</hi>之轉去者爾三國志<hi>夷翟傳</hi>國家哀汝故鄭<lb/>
重賜汝好物顔氏家訓吾亦不能鄭重聊舉近世切要<lb/>
以啓寤汝耳此用鄭重字皆與顔註合至白居易詩千<lb/>
<pb n="KR3j0069_WYG_002-20a"/>
里故人心鄭重又交情鄭重金相似筆談<hi>沈括</hi>他日試使<lb/>
人通鄭重則閉門不納此又用為珍重之意非本指也<lb/>
　　商中<lb/>
漢書<hi>郊祀志</hi>作建章宫云云其西則商中數十里虎圏如<lb/>
淳曰商中商廷也師古曰商金也於序在秋故謂西方<lb/>
之庭為商庭按此說似鑿三輔黄圖叙建章之制云其<lb/>
西則廣中殿受數萬人商中疑廣中之誤<lb/>
　　數見不鮮<lb/>
<pb n="KR3j0069_WYG_002-20b"/>
史<hi>陸賈傳</hi>數見不鮮<hi>四字似當/時諺語</hi>無久慁公為也<hi>慁如今人言溷擾公</hi>
<hi>則呼其子耳</hi>言人情久則生厭如物常見則不新父子間亦<lb/>
當相體故欲十日一更一歲中除徃來過他客之外率<lb/>
不過三數過其子以俗情論之五子輪值一歲止膳父<lb/>
三十日宜無厭倦之色矣<lb/>
　　尺布斗粟<lb/>
史<hi>淮南王傳</hi>一尺布尚可縫一斗粟尚可舂兄弟二人不相<lb/>
容其意蓋云貧民衣食不多尚可兄弟相共况以四海<lb/>
<pb n="KR3j0069_WYG_002-21a"/>
之大而不能容一弟乎<lb/>
　　鑿空<lb/>
漢<hi>張騫傳</hi>騫鑿空<hi>上聲</hi>諸後使徃者皆稱博望侯以為質于<lb/>
外國按鑿空與為質對質有物空無物言騫先無所因<lb/>
徃通諸國如即虛空而鑿之後使者皆藉騫為辭如有<lb/>
物以為質耳注並非<lb/>
　　欲得自便利<lb/>
漢書<hi>張敞傳</hi>使者奏敞賊殺不辜天子薄其罪欲令敞得<lb/>
<pb n="KR3j0069_WYG_002-21b"/>
自便利即先下敞前坐楊惲奏免為庶人敞即從闕下<lb/>
亡命漢法凡亡命者遇赦則可出故云欲令得自便利<lb/>
是不欲有司窮治前事先下免官之奏風使亡命也<lb/>
　　子舎<lb/>
漢書<hi>石奮傳</hi>入子舍竊問侍者取親中裙厠牏身自浣滌<lb/>
師古云諸子舍目其所居也若今言諸房按此說非也<lb/>
子舍猶子城子之為言小也此蓋侍者所居之室若建<lb/>
自入已舍則于下事義乖今文士用子舍字多承小顔<lb/>
<pb n="KR3j0069_WYG_002-22a"/>
之誤<lb/>
　　委裘<lb/>
漢書<hi>賈誼疏</hi>植遺腹朝委裘而天下不亂孟康曰委裘若<lb/>
容衣天子未坐朝事先帝裘衣也按古未有主幼不坐<lb/>
朝而虛設先帝衣裘以朝者孟說無稽此言幼君不勝<lb/>
禮服坐朝則委裘於地耳<lb/>
　　所<lb/>
倉公傳<hi>史</hi>不為愛公所所之為言許也俗謂不多曰㡬<lb/>
<pb n="KR3j0069_WYG_002-22b"/>
許緣倉公更欲受方公孫光曰我方盡矣不為愛公所<lb/>
言於公更不吝惜纖毫也又周亞夫傳帝曰此非不足<lb/>
公所乎時賜食不置箸亞夫心不平顧尚席取箸帝視<lb/>
而笑云云不足猶不重也意謂此主者偶忘置箸耳不<lb/>
然不至輕慢如許也又佞幸傳<hi>漢</hi>上有酒所從容謂賢<lb/>
云云此所字亦不多之意猶俗云微有酒意也<lb/>
　　不自喜<lb/>
外戚世家<hi>史</hi>壹何不自喜酈生傳<hi>史</hi>足下何不自喜魏<lb/>
<pb n="KR3j0069_WYG_002-23a"/>
其武安侯列傳<hi>史</hi>君侯何不自喜按諸云不自喜即今<lb/>
俗云好不思量之意必當時方言如此世家酈傳並不<lb/>
注惟魏其傳蘇林注何不自解釋為喜樂索隠引師古<lb/>
云何不自謙遜為可喜之事二解俱牽强且于世家酈<lb/>
傳所言不可通<lb/>
　　底<lb/>
律書<hi>史</hi>氐<hi>正義丁禮反</hi>者言萬物皆至也此以至訓氐今尚<lb/>
書中底訓至亦當音丁禮反註音旨似誤<lb/>
<pb n="KR3j0069_WYG_002-23b"/>
　　乖剌<lb/>
漢書<hi>劉向傳</hi>朝臣舛午膠戾乖剌<hi>郎達切</hi>此皆言羣情違背<lb/>
之意乖剌即乖戾聲之轉言戾又言剌者以聲異而互<lb/>
見也<lb/>
　　諸妄校尉<lb/>
漢書<hi>李廣傳</hi>諸妄校尉以下張晏注妄猶凡也車千秋傳<lb/>
<hi>同</hi>漢置丞相非用賢也妄一男子上書即得之矣本書<lb/>
不注按此亦凡義妄<hi>古音茫去聲</hi>聲近漫<hi>莫慢切</hi>汗漫大貌故<lb/>
<pb n="KR3j0069_WYG_002-24a"/>
謂凡為妄史作諸部校尉此後人疑妄字為誤而改之<lb/>
若車傳不注則直以為誕妄之妄耳<lb/>
　　布衣昆弟<lb/>
漢本𫝊<hi>賈誼疏</hi>名雖為臣實皆有布衣昆弟之心慮無不帝<lb/>
制而天子自為者言布衣昆弟諸事平等不若天子諸侯<lb/>
雖為兄弟禮制懸絶故此諸王每事欲與天子平等一<lb/>
如布衣之為兄弟也<lb/>
　　街居<lb/>
<pb n="KR3j0069_WYG_002-24b"/>
史記<hi>貨殖傳</hi>洛陽街居在齊秦楚趙之中說文街四通道<lb/>
洛陽四通諸國故曰街居云云註誤<lb/>
　　馬千匹<lb/>
又<hi>同</hi>橋姚致馬千匹匹耦也古以駕車兩服兩驂各自<lb/>
為耦故數馬以匹註數說並非<lb/>
　　涿居<lb/>
季漢書<hi>周羣傳</hi>昭烈戲作謔語嘲張裕多鬚云諸毛繞涿<lb/>
居乎當時語呼涿為督<hi>李卓吾自叙亦云人或呼卓吾或呼篤吾即此音</hi>又俗<lb/>
<pb n="KR3j0069_WYG_002-25a"/>
轉臀之入聲為督<hi>今猶有此語俗更作豚字</hi>此蓋以下體謔之也<lb/>
　　假葬<lb/>
季漢書<hi>曹休傳</hi>擔喪假葬假葬即今之攢墳也<lb/>
　　自行迎除舎<lb/>
漢<hi>景十三王傳</hi>自行迎除舎言躬自除治其第舎且行迎之<lb/>
<hi>師古注非</hi>
　　膝席<lb/>
史<hi>魏其傳</hi>避席伏離席而俯伏也膝席者膝不離席但直<lb/>
<pb n="KR3j0069_WYG_002-25b"/>
其身如今之長跪也<lb/>
　　云云<lb/>
史<hi>汲黯傳</hi>吾欲云云即下欲效唐虞之治之語也記者只<lb/>
從汲黯口中叙出于帝語遂以二字括之省文法也<lb/>
　　䕃室<lb/>
史<hi>滑稽列傳</hi>佳哉漆城蕩蕩㓂來不能上即欲就之易為漆<lb/>
耳顧難為䕃室此滑稽之談言欲成漆城為漆固多猶<lb/>
或可得顧漆必得䕃始乾恐無此大屋覆之耳<lb/>
<pb n="KR3j0069_WYG_002-26a"/>
　　千金之子<lb/>
史<hi>貨殖列傳</hi>千金之子不死于市死市大辟之罪也言其富<lb/>
可以脫死罪也<lb/>
　　隙隴蜀之貨<lb/>
史<hi>同</hi>秦文孝繆居雍隙隴蜀之貨物而多賈隙謂出一<lb/>
孔也隴蜀貨物徃來必經于雍故云云徐廣以隙字屬<lb/>
上句誤<lb/>
　　雕悍少慮<lb/>
<pb n="KR3j0069_WYG_002-26b"/>
史<hi>同</hi>民雕悍少慮雕與彫通樸之反也今俗用刁字<lb/>
　　貪賈三之<lb/>
史<hi>同</hi>節駔儈貪賈三之亷賈五之駔儈平定價直而取<lb/>
其酬大率以三五為節謂于百分之中或取三或取五<lb/>
也貪賈嗇故少取亷賈寛故多取此人一歲所入亦可比<lb/>
千金之家舊註並誤<lb/>
　　富者必用竒勝<lb/>
史<hi>同</hi>富者必用竒勝即竒貨可居之竒<hi>音基</hi>猶今人言獨<lb/>
<pb n="KR3j0069_WYG_002-27a"/>
行生意也賈不論鉅細但守常業而不變久自致富視<lb/>
他人之數數徙業者我實用竒勝矣故曰此皆誠壹之<lb/>
所致<lb/>
　　嶽嶽<lb/>
漢書<hi>朱雲傳</hi>五鹿嶽嶽朱雲折其角此因其姓嘲之言鹿<lb/>
角嶽嶽為雲所折也招魂云土伯九約其角觺觺<hi>魚乙切</hi>
嶽即觺之外聲<lb/>
　　丘嫂<lb/>
<pb n="KR3j0069_WYG_002-27b"/>
漢書<hi>楚元王傳</hi>過其丘嫂食注丘大也長嫂之稱也此訓未<lb/>
然丘空也謂無兄空有嫂也蓋是時髙祖長兄已沒故<lb/>
<hi>孟康注史記西方有亡女壻曰丘壻丘空也</hi>
　　畫一<lb/>
史<hi>曺相國世家</hi>蕭何為法顜<hi>音較</hi>若畫一小顔云言其法度整<lb/>
齊也此解殊未明晰按古人計事必用手指畫條其事<lb/>
件使此事利害劃然謂之畫一如<hi>畱侯世家</hi>張良藉箸而籌<lb/>
張晏云借所食之箸用以指畫是也下文歴數其不可<lb/>
<pb n="KR3j0069_WYG_002-28a"/>
者七爾時每數一事必用箸記一畫此乃所謂畫一也<lb/>
若百姓所歌蓋言何法令至明條目粲列有似于畫一<lb/>
爾徒言其整齊何所置顜若二字哉後來惟歐陽修所<lb/>
進劄子前言其大綱繼言臣有起請事件謹畫一如後<lb/>
遂每件提起另書各以一字冠之結尾右件㡬事云云<lb/>
又言如臣畫一所陳云云必當時章奏之式例如此畫<lb/>
一二字猶存古人之意<hi>今人遇開欵件亦云一某事一某事却不知名為畫一</hi>
　　猶豫<lb/>
<pb n="KR3j0069_WYG_002-28b"/>
猶豫猶容與也容與者閒適之貌猶豫者遲疑之情字<lb/>
本無義以聲取之爾俗人妄生解說謂獸性多疑此何<lb/>
異以蹲鴟為<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>鳥哉考諸傳記惟文帝紀作猶豫未定<lb/>
楊敞傳猶與無決陳湯傳將卒猶與後漢來歙伏隆傳<lb/>
皆作冘<hi>即尤字</hi>與未決蓋以聲狀意初無一定之字妄解<lb/>
獸名者眼縫自未開爾<lb/>
　　醖藉<lb/>
漢書<hi>匡張孔馬傳贊</hi>服儒衣冠傳先王語其醖藉可也醖謂醇<lb/>
<pb n="KR3j0069_WYG_002-29a"/>
藉謂厚言不露丰稜也後人用醖藉二字本此<lb/>
　　如𤣥何<lb/>
漢書<hi>揚雄傳</hi>今學者有祿利然尚不能明易又如𤣥何<lb/>
言國家設明經之科以利祿懷天下之士然治易者尚<lb/>
苦其義難明孰肯覃精于𤣥<lb/>
　　自占<lb/>
史<hi>平凖書</hi>雖無市籍各以其物自占率緡錢二千而一<lb/>
算索隠引郭璞云占自隱度也謂各自隠度其財物多<lb/>
<pb n="KR3j0069_WYG_002-29b"/>
少為文簿送之官也音之贍反詳此言官欲算商因無<lb/>
市籍可稽<hi>賈居貨故有市籍商行販故無市籍</hi>故自其自度貨物之直口<lb/>
陳于官而筭之郭本解占卜之占謂術者自隠度其卦<lb/>
象以言禍福索隠引之以釋此占字是矣何復臆說為<lb/>
文簿送之官不知本言以意自度故曰隠度蓋對官口<lb/>
陳如此故謂之自占若為文簿送官豈得云自隠度哉<lb/>
又音以之贍反益與本義相矛盾矣漢書<hi>陳遵傳</hi>遵憑几<lb/>
口占書吏且省官事書數百封謂遵不自書以辭口授<lb/>
<pb n="KR3j0069_WYG_002-30a"/>
書吏用口占字隠度之意益明<lb/>
　　主計<lb/>
史<hi>張丞相列傳</hi>遷為計相一月更以列侯為主計四歲是時<lb/>
蕭何為相國而張蒼乃自秦時為柱下史明習天下圖<lb/>
書計籍又善用算律歴故令蒼以列侯居相府領主郡<lb/>
國上計者時止立一相不欲分何權故為計相之名以<lb/>
别之若更以列侯為主計則並計相之名亦除去蓋有<lb/>
職事而無官位故曰以列侯居相府其實用蒼佐何而<lb/>
<pb n="KR3j0069_WYG_002-30b"/>
蒼于何為先進又不可為何之佐此髙祖權宜用人之<lb/>
法如淳司馬貞皆以主計為官名全失本文之意矣<lb/>
　　少學大學<lb/>
漢書<hi>食貨志</hi>八歲入小學云云十五入大學云云其有秀<lb/>
異者移鄉學<hi>句</hi>于庠序庠序之異者移國學<hi>句</hi>于少學<lb/>
諸侯歲貢少學之異者于天子學于太學命曰造士云<lb/>
云按鄉學庠序之總名也國學少學之異名也對鄉學<lb/>
而言則曰國學對太學而言則曰少學所謂小學大學<lb/>
<pb n="KR3j0069_WYG_002-31a"/>
又與少學太學不同由此而後入鄉學則特家塾之名<lb/>
爾<lb/>
　　錢制<lb/>
班史<hi>食貨志</hi>叙太公圜法云錢圜函方函舌也上圜而下<lb/>
長其長處于舌故曰函方<hi>孟康注外圜内方非</hi>叙周景王錢制云<lb/>
肉好皆有周郭此則外圜内方之形肉謂質好謂孔<hi>古好</hi>
<hi>音如吼吼即孔也</hi>周郭謂邊道也<hi>韋昭注非</hi>
　　五榖不為多<lb/>
<pb n="KR3j0069_WYG_002-31b"/>
又云姦錢日多五穀不為多言不禁私鑄則姦錢且多<lb/>
于五穀也<hi>師古注非</hi>
　　諸賈人<lb/>
又云諸賈人未作貰貸賣<hi>史記脫此字</hi>買居邑貯積諸物及<lb/>
商以取利者按末作造作諸器物以賣者貰貸貸錢以<lb/>
取息者買賣居邑即坐賈商以取利即行商貯積諸物<lb/>
如今之囤户<lb/>
　　生分<lb/>
<pb n="KR3j0069_WYG_002-32a"/>
漢書<hi>地理志</hi>薄恩禮好生分分去聲生分乖戾之意謂心<lb/>
曲有彼此分界也今俗語猶如此舊注未是後云民以<lb/>
貪遴<hi>吝同</hi>爭訟生分為失其義一同若如舊注則不可通<lb/>
矣<lb/>
　　賦<lb/>
漢書<hi>藝文志</hi>不歌而誦謂之賦言不可被之聲音但可諷<lb/>
誦而已此所以雖出古詩之流而實與詩異派也<lb/>
　　沈沈<lb/>
<pb n="KR3j0069_WYG_002-32b"/>
史記<hi>陳涉世家</hi>夥涉之為王沈沈者沈讀為潭潭潭尊嚴之<lb/>
意夥頥甚辭也意謂涉與我故等夷爾今其為王何太<lb/>
尊嚴之甚<lb/>
　　守尚書令丞非<lb/>
史<hi>三王世家</hi>御史臣光守尚書令丞臣非下御史書到言按<lb/>
上言御史臣光守尚書令是光以御史行尚書令事故<lb/>
此奏狀但言御史臣光則知守尚書令即此人而守尚<lb/>
書令丞則非也漢書凡守之貳謂之守丞<hi>陳勝傳守令不在獨守丞</hi>
<pb n="KR3j0069_WYG_002-33a"/>
<hi>與戰譙門中</hi>令之貳謂之令丞此守尚書令丞即臣非一人<lb/>
官銜索隠以尚書令另讀而謂史闕其名誤<lb/>
　　施易<lb/>
史<hi>衛綰傳</hi>劍人之所施易獨至今乎施讀為贈施之施<hi>詩豉</hi>
<hi>反</hi>言平交相贈惟劒為易何獨能畱至今如淳司馬貞<lb/>
顔師音移音亦之解並非<lb/>
　　生平毁程不識<lb/>
史<hi>魏其武安列傳</hi>夫無所發怒乃罵臨汝侯曰生平毁程不識不<lb/>
<pb n="KR3j0069_WYG_002-33b"/>
值一錢今日長者為夀乃效女兒呫囁耳語言我目中素<lb/>
無程不識今爾值我為夀乃與程耳語而不顧我是知<lb/>
有程不知有我矣口中雖罵賢意中兼罵程不識故田<lb/>
蚡云程李俱東西宫衞尉今衆辱程將軍仲儒獨不為<lb/>
李將軍地乎此語極隠隠帶刺時李廣為未央衞尉程<lb/>
不識為長樂衞尉未央宫乃衞天子長樂宫乃衞太后<lb/>
意言投鼠忌器已屬太后肺腑辱程即如辱太后及辱<lb/>
已夫目中無太后固不足言若程李同官類傷狐兔則<lb/>
<pb n="KR3j0069_WYG_002-34a"/>
辱程亦如辱李辱李亦如辱天子矣此語巧極惡極蓋<lb/>
不但挑程之怒且挑李之怒且挑在坐諸人之怒矣故<lb/>
夫直云今日斬頭陷匈何知程李乎言今日犯我者必<lb/>
與并命何知程李此語蓋已直著蚡身上故蚡遂怒云<lb/>
此吾驕灌夫罪言前按灌夫不竟益長其驕此己之罪<lb/>
爾此段寫當時兩人口角漸鬬漸𦂳千載如生<hi>注俱不詳</hi>
　　仰視天俯畫地<lb/>
史<hi>同前</hi>武安言魏其灌夫日夜招聚天下豪傑壯士與論<lb/>
<pb n="KR3j0069_WYG_002-34b"/>
議腹誹而心謗不仰視天而俯畫地<hi>言不如彼即如此</hi>辟倪兩<lb/>
宫間幸天下有變而欲有大功臣乃不知魏其等所為<lb/>
俯仰二句道其謀畫時形狀而不詳其所言何事故曰<lb/>
臣乃不知魏其等所為辟倪兩句言伺候兩宫一有不<lb/>
諱即欲乘此生變蓋兩人無他罪止好結賓客一事遂<lb/>
巧砌成辭明斥其有逆謀而其詞若含若露若無風又<lb/>
若有影真以莫須有殺人尤巧極惡極<lb/>
　　令人不省死<lb/>
<pb n="KR3j0069_WYG_002-35a"/>
漢書<hi>霍光傳</hi>霍禹云令人不省死甚言不知上所以盡外<lb/>
我家之意<lb/>
　　死公<lb/>
季漢書<hi>襧衡傳</hi>祖慙乃訶之衡更熟視曰死公云等道死<lb/>
公者詈之之辭云等道言爾所云是何言蓋詰其所訶<lb/>
口角千載如新<lb/>
　　函令<lb/>
又<hi>崔琰傳</hi>以函令密訪于外函令言為教令而函封之不<lb/>
<pb n="KR3j0069_WYG_002-35b"/>
欲顯其事也<lb/>
　　白堊突面<lb/>
又<hi>徐庶傳</hi>為人報讎白堊突面被髪而走突即塗語音之<lb/>
轉<hi>俗語糊塗或作鶻突是也</hi>
　　相分<lb/>
又<hi>邴原傳</hi>當以書相分言以書薦之使相契分也<lb/>
　　傷身<lb/>
又<hi>華佗傳</hi>傷身今小産也<lb/>
<pb n="KR3j0069_WYG_002-36a"/>
　　霍然<lb/>
又<hi>左慈傳</hi>慈入壁中霍然不見霍然猶忽然<lb/>
　　適適<lb/>
三國志注<hi>蔣濟傳</hi>濟亡兒數見夢於母道為泰山伍伯事<lb/>
母啟濟雖云夢不足<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>此何太適適適與的同言夢中<lb/>
事雖未可信然何的的分明如此<lb/>
　　燥濕<lb/>
三國志<hi>駱統傳</hi>人人别進問其燥濕燥濕猶寒暄言人人<lb/>
<pb n="KR3j0069_WYG_002-36b"/>
以情意相接洽也<lb/>
　　逋峻<lb/>
三國志注<hi>趙達傳</hi>皇象幼工書時有張子並陳梁甫能書<lb/>
甫恨逋並恨峻象斟酌其間甚得其妙<lb/>
　　齎貸<lb/>
史<hi>貨殖傳</hi>齎貸子錢齎讀為質劑之劑津私切周禮大市<lb/>
以質小市以劑謂兩書一札同而别之長曰質短曰劑<lb/>
即今所謂合同齎貸子錢謂操劵以貸錢也注音如字<lb/>
<pb n="KR3j0069_WYG_002-37a"/>
不得其解<lb/>
　　白著<lb/>
通鑑<hi>唐肅上元二</hi>元載為度支鹽鐵轉運使以江淮雖經兵<lb/>
荒其民猶有貲産乃按籍舉八年租調之違負及逋逃<lb/>
者計其大數而徴之擇豪吏為令督之不問負之有無<lb/>
察民有粟帛者發徒圍之籍其所有而中分之甚者取<lb/>
八九謂之白著按白著謂流民不占户籍别于土著者<lb/>
故謂之白著此舉本以捜括逃亡逋負為名雖著籍不<lb/>
<pb n="KR3j0069_WYG_002-37b"/>
欠租者亦指為逃亡而取之故謂此等人户為白著以<lb/>
掩其掊克之迹也<lb/>
　　中宗<lb/>
中興之中舊音衆予嘗正其音為孟仲之仲仲居孟之<lb/>
次有再索之義中<hi>直用切</hi>興猶言再興也又古今帝王諡<lb/>
中宗者三人殷太戊漢宣帝唐廬陵王是也中字從來<lb/>
並讀如字予閱西嶽華山碑稱宣帝為仲宗頓悟中宗<lb/>
亦當作直用切蓋太戊脩成湯之政商道復興宣帝廢<lb/>
<pb n="KR3j0069_WYG_002-38a"/>
昬而立明廬陵革周而為唐皆有再興之義故皆號中<lb/>
<hi>直用切</hi>宗漢碑作仲蓋直用本字非借仲為中也洪适𨽻<lb/>
釋謂帝者廟號而借以他字不恭孰甚此習見經史皆<lb/>
作中宗竟未紬繹中字之義爾<lb/>
　　意錢<lb/>
梁冀傳注引何承天纂文云意錢一曰詭億曰射意曰<lb/>
射數曰持掩皆攤錢也　按此即今之猜枚曰射曰意<lb/>
曰掩居然可見注引何語以為攤錢則李賢之誤也<lb/>
<pb n="KR3j0069_WYG_002-38b"/>
　　豢龍逢<lb/>
潛夫論云豢龍逢以忠諌桀殺之他書多作關龍逢予<lb/>
乃知關當讀為豢即古豢龍氏之後也若不讀潛夫論<lb/>
鮮不以關為姓以龍逢為名矣<lb/>
　　夜晴<lb/>
韓非子楚莊王伐陳吳救之雨十日夜星說苑載其語<lb/>
作夜晴按古文晴字作夝則知韓書乃後人傳寫之譌<lb/>
也<lb/>
<pb n="KR3j0069_WYG_002-39a"/>
　　雨<lb/>
國策蘇代云今日不雨明日不雨必有死蚌雨字無義<lb/>
按春秋後語載其事作兩陸佃埤雅亦作兩蚌開謂之<lb/>
兩且與蚌叶韻<lb/>
　　僕緣<lb/>
莊子<hi>人間世</hi>適有蚉䖟僕緣按僕當作䗱<hi>子六切</hi>傳寫之譌<lb/>
或古字通用䗱蟲集貌與本意相合諸註並非<lb/>
　　央瀆<lb/>
<pb n="KR3j0069_WYG_002-39b"/>
荀子入其央瀆注中瀆也今人家出水溝按左傳<hi>襄廿五</hi>
規偃<hi>于建切</hi>豬注偃豬下濕之地規度其受水多少通雅<lb/>
<hi>方以智</hi>以為即今之陽溝是也愚繹其名央當即讀偃舜<lb/>
妃女英大戴記作女匽<hi>英匽一聲之轉</hi>其音可見瀆當讀為竇<lb/>
左傳<hi>襄三十</hi>晨自墓門之瀆入注音豆又偃豬當有二義<lb/>
<hi>本文書土田度山林諸句皆具二義</hi>豬為水所停偃乃其出水處<hi>今之暗溝</hi>後<lb/>
漢董卓傳潛從塢<hi>注與堰同</hi>下過軍謂之潛可知為暗度而<lb/>
所謂入其央瀆與自墓門之瀆入語益顯矣<hi>匽古堰字偃則借用</hi>
<pb n="KR3j0069_WYG_002-40a"/>
<hi>字</hi>
　　公琴<lb/>
水經注楚人謂冢為琴六安縣都坡中有大塚民曰公<lb/>
琴此臯陶冢也按冢之為鄭<hi>琴即鄭初聲</hi>亦如詩風之為分<lb/>
<hi>淒其以風叶實獲我心</hi>中之為簪<hi>騏駵是中叶騧驪是驂驂音參</hi>也又山海經百<lb/>
榖是生冬夏播琴此又以琴為種冢種一聲也<lb/>
　　小通<lb/>
韓詩外傳男八歲而齠十六而精化小通女七歲而齔<lb/>
<pb n="KR3j0069_WYG_002-40b"/>
十四而精化小通凡言後竅為大前竅為小小通謂其<lb/>
精通于前可以為人道也水經注摘其臯厭<hi>水虎之勢可為媚藥</hi>
可以小使使字則本左傳<hi>昭二十五</hi>季姒云公若欲使余<lb/>
　　甯越<lb/>
吕氏春秋甯戚叩角而疾商歌齊桓公任之以政淮南<lb/>
子作甯越乃知戚當作戊蓋戊即古鉞字以音相近故<lb/>
借用越戚字則後人傳寫之譌也<lb/>
　　茹甕<lb/>
<pb n="KR3j0069_WYG_002-41a"/>
齊民要術造酒法云十月初凍尚煖未須茹甕十一月<lb/>
十二月須黍穰茹之按茹者以物擁覆取煖之名字書<lb/>
茹字無此義禮<hi>樂記</hi>煦嫗覆育萬物注以氣曰煦以體曰<lb/>
嫗當用此嫗字<lb/>
　　樓羅<lb/>
梁武帝風人辭城頭網雀樓羅人著又五代史南漢劉<lb/>
鋹謂李業曰君可謂樓羅兒矣樓羅似言儇利意又清<lb/>
異錄劉鋹令宫人鬬花角勝于殿中宦士抱關出入皆<lb/>
<pb n="KR3j0069_WYG_002-41b"/>
捜懷袖置樓羅以驗姓名又唐人酒令舉俗語云欺客<lb/>
打婦不當樓羅<hi>猶俗云不當要也</hi>又鄭棨詩一朝白雨下無鈍<lb/>
無婁羅<hi>此喻賢愚同盡之意以鈍與婁羅為對其義益顯</hi>
　　蘆之碕<lb/>
吳越春秋漁父歌日月昭昭乎寢已馳與子期乎蘆之<lb/>
漪按越絶書馳作施<hi>音弋移切</hi>下乎作甫漪作碕施日斜也<lb/>
碕曲岸也二字義較確甫當讀夫<hi>音扶</hi>
　　解愠阜財<lb/>
<pb n="KR3j0069_WYG_002-42a"/>
南風歌<hi>家語</hi>愠讀為藴藴烝暑氣也南風長養萬物故曰<lb/>
阜財<lb/>
　　火滅脩容<lb/>
武王帶銘<hi>大戴記</hi>火滅脩容慎戒必恭恭則夀按禮<hi>月令</hi>有<lb/>
不戒其容止者生子不備必有凶災火滅脩容語與此<lb/>
同蓋聖人節欲保身之㫖以銘于帶欲解帶時知儆也<lb/>
<hi>閱詩歸譚註此語可發一笑</hi>
　　肉飛<lb/>
<pb n="KR3j0069_WYG_002-42b"/>
莋都彛歌<hi>詩紀</hi>昌樂肉飛屈申悉備昌倡古字通用肉<lb/>
飛狀舞者之態也昔人竹不如肉以肉字說歌此以肉<lb/>
字説舞並屬竒情<lb/>
　　兒母<lb/>
古樂府東門行云㧞劍出門去兒母牽衣裾蓋難正言<lb/>
其妻故曰兒母此與公羊傳<hi>哀六年</hi>常之母有魚菽之祭<lb/>
稱謂正同俗本作兒女非<lb/>
　　䋎<lb/>
<pb n="KR3j0069_WYG_002-43a"/>
豔歌行故衣誰當補新衣誰當綻<hi>古謂補為綻</hi>賴得賢主人<lb/>
覽取為吾組按組字當作糸旁旦乃古綻字古詩不嫌<lb/>
重押由傳寫者二字古今互出復譌而為組義遂不明<lb/>
　　曲<lb/>
曲字初聲乃匡字曲簿即蠶匡斗下六星曰文匡宫後<lb/>
人謂之文曲星此二字聲義相通之證又以曲調為腔<lb/>
調腔匡音同子夜歌碧樓暝初月羅綺垂新風酌酒初<lb/>
滿杯調絃始成曲此詩初疑其不叶久之始得其解不<lb/>
<pb n="KR3j0069_WYG_002-43b"/>
覺洒然<lb/>
　　窮袴<lb/>
晉無名氏樂辭愛惜加窮袴防閑託守宫窮袴字出漢<lb/>
書<hi>上官后傳</hi>師古注今之緄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>袴<hi>據此則古婦人/袴不皆緄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>窮袴守宫<lb/>
皆防閑之具惟其愛惜故加防閑也<hi>此分裝對法</hi>又云今日<lb/>
牛羊上丘隴當年近前面發紅蓋女子幼時情事尚帶<lb/>
羞澁至盛年則不復然譬之丘隴牛羊所便其進前惟<lb/>
恐不速矣以其為上隴之牛羊此窮袴守宫之所不能<lb/>
<pb n="KR3j0069_WYG_002-44a"/>
已也<lb/>
　　僂傴<lb/>
僂<hi>力主切</hi>傴<hi>於主/切</hi>俯身向前也此背曲之病莊子<hi>列御㓂篇</hi>作<lb/>
痀僂又字書僂<hi>郎豆切</hi>佝<hi>苦候/切</hi>當即一義<hi>訓短醜貌未晰</hi>又左傳<lb/>
<hi>昭廿五</hi>臧㑹竊其寶龜僂<hi>旅/</hi>句此亦以其形名之<hi>注龜所出地臆</hi>
<hi>語</hi>又史記<hi>滑稽/傳</hi>甌窶滿篝汚<hi>蛙/</hi>邪<hi>即甌臾</hi>滿車汚邪下地<lb/>
則甌窶為髙地可知此亦以其形名之據莊子之痀僂<lb/>
則僂傴<hi>鉅</hi>僂<hi>吕/</hi>佝<hi>鉅/</hi>僂句<hi>鉅/</hi>甌<hi>鉅/</hi>窶<hi>吕/</hi>皆當作此音<hi>以語</hi>
<pb n="KR3j0069_WYG_002-44b"/>
<hi>有倒易字有通借諸書昧其義遂異其音通人閱此自當了然</hi>
　　區區<lb/>
李陵答蘇武書區區之心竊慕此耳區區少意蓋指此<lb/>
心而言猶云方寸耳繁欽詩何以致區區耳中䨇明珠<lb/>
何以致叩叩香囊繫肘後叩叩猶區區此一聲之轉今<lb/>
人自謂曰區區蓋因少義而為自謙之辭言叩叩恰恰<lb/>
又因少義為無餘之義又扣除扣算皆無餘義也<lb/>
　　男紫女青<lb/>
<pb n="KR3j0069_WYG_002-45a"/>
虞初志載段成式鬼與温庭筠書中有男紫悲黄女青<lb/>
懼綠之語按升菴集男青木名見羅浮山記女青亦木<lb/>
名見道藏有女青鬼律據此似以樹木憔悴喻人命將<lb/>
盡之意而男紫不可解豈即所謂男青乎<hi>本草蒙筌云蛇含草其根</hi>
<hi>名女青帶之則疾癘不犯主蠱毒而逐邪惡殺鬼魅以辟不祥</hi>
　　傻角<lb/>
西廂劇中紅娘呼張生為傻角傻沙瓦切解者以為輕<lb/>
慧貌非也觀其口語本以醜稱相調若云輕慧則是美<lb/>
<pb n="KR3j0069_WYG_002-45b"/>
辭非醜辭矣予推其意當用<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>面醜也音正與傻<lb/>
同<lb/>
　　酩酊<lb/>
酩酊二字古所無世說茗艼無所如蓋借用字今俗云<lb/>
懵懂即茗艼之轉也又列子眠娗諈諉張湛注眠娗不<lb/>
開通貌詳注義則眠娗當即讀茗艼<lb/>
　　欸乃<hi>欸倚亥切俗作款非</hi>
欸乃舟人節歌聲本有聲而無字詩家因取字音相近<lb/>
<pb n="KR3j0069_WYG_002-46a"/>
者書之如元結柳宗元作欸乃劉言史則作曖迺劉蛻<lb/>
則作靄迺是也自山谷誤讀柳集註以欸乃作襖靄音<lb/>
今人悉踵其譌不知柳注云一本作襖靄者此特指欸<lb/>
字而言謂此字亦作襖亦作靄正明借字寓聲故無一<lb/>
定之字豈以襖靄音欸乃哉<lb/>
　　見詤<lb/>
吕氏春秋<hi>知接篇</hi>瞑者目無由接也無由接而言見詤<hi>本註</hi>
<hi>詤讀誣妄之誣篇海虚光呼晃二切夢言也</hi>按此即古之謊字虚言曰詤<hi>呼光</hi>
<pb n="KR3j0069_WYG_002-46b"/>
<hi>切</hi>此言瞽者目不見物常疑人言為虛故曰見詤髙誘<lb/>
即讀為誣亦太從便矣<lb/>
　　盧牟<lb/>
淮南<hi>要略訓</hi>原道者盧牟六合混沌萬物注盧牟猶規模<lb/>
也此依俙億度之辭按盧牟皆六博采名博齒分黑白<lb/>
二色黒曰盧黒而刻犢于上曰牟此假物為辭即混沌<lb/>
之意蓋溯道于未有天地之始初無朕兆可見故云云<lb/>
下文象太乙之容測窈㝠之深以翔虛無之軫意益明<lb/>
<pb n="KR3j0069_WYG_002-47a"/>
矣<lb/>
　　蕉鹿<lb/>
列子<hi>周穆王</hi>藏諸隍中覆之以蕉蕉樵古字通用取薪曰<lb/>
樵謂覆之以薪也莊子<hi>人間世</hi>死者以國量乎澤若蕉字<lb/>
與此同謂死人骨如積薪也今以蕉字為芭蕉用而相<lb/>
如子虛賦但作巴且<lb/>
　　指奏<lb/>
淮南子<hi>齊俗</hi>百家之言指奏相反又<hi>要略</hi>指奏卷異各有為<lb/>
<pb n="KR3j0069_WYG_002-47b"/>
語指奏即旨趣古音近通用<lb/>
　　鴈鼎<lb/>
韓非子齊索饞鼎魯以其鴈徃齊曰鴈也魯曰真也<lb/>
鴈當讀為偽古字音近而借用也古為讀如訛<hi>詩我生之初尚</hi>
<hi>無為叶尚寐無訛</hi>又古之所謂鴈即今之所謂鵞疑古鴈正作<lb/>
鵞音則鴈偽之聲可通轉矣<lb/>
　　阡陌<lb/>
晉帖不審謂粗得阡陌否猶言得其梗槩也<lb/>
<pb n="KR3j0069_WYG_002-48a"/>
　　支牀有龜<lb/>
庾子山小園賦坐帳無鶴支牀有龜出神異經云南方<lb/>
老人以龜支牀行二十年老人死而龜猶活<lb/>
　　舜梧堯柳<lb/>
四六中有舜梧堯柳之語言其土地之廣逺也梧謂蒼<lb/>
梧舜巡守所至柳字頗僻堯典宅西曰昧谷禮記鄭注<lb/>
引伏生尚書作柳谷舜梧堯栁四字甚竒<lb/>
　　池魚林木<lb/>
<pb n="KR3j0069_WYG_002-48b"/>
城門失火殃及池魚楚國亡猿禍延林木今俗多稱此<lb/>
四句不知本侯景反時東魏移梁檄文中語然此語又<lb/>
出淮南子云楚國亡其猿而林木為之殘宋君亡其珠<lb/>
池中魚為之殫故澤失火而林憂廣韻池字註乃造池<lb/>
仲魚姓名而引諺云云宋初修書諸儒之陋如此何異<lb/>
唐之註文選者以芋為著毛蘿蔔乎<lb/>
　　踢嬲<lb/>
世說和嶠踢嬲不得休方言<hi>揚雄</hi>妯擾也嵇康絶交書嬲<lb/>
<pb n="KR3j0069_WYG_002-49a"/>
之不置注擿嬈也踢嬲即妯擾即擿嬈<lb/>
　　關<lb/>
關以木横持門户也魏侯生隱為夷門監故自言嬴乃<lb/>
夷門抱關者杜甫詩留歡上夜關言鍵戸留客也注者<lb/>
不知或改為卜夜闌陋甚<hi>闌字出韻</hi>王維亦曰應門莫上關<lb/>
應門司閽者也<hi>杜應門亦有兒應讀平聲</hi>或謂之當關嵇康書卧喜<lb/>
晚起當關嬲之不置<lb/>
　　千字文<lb/>
<pb n="KR3j0069_WYG_002-49b"/>
千字文為童蒙習熟之書然作者初本集字而成綴屬<lb/>
匪易其間故實頗衆即老師宿儒卒然致詢莫辨由來<lb/>
如金生麗水出韓非子<hi>荆南之地麗水之中生金</hi>劍號巨闕見吳越<lb/>
春秋<hi>歐冶子作五劍一曰純鉤二曰湛盧三曰豪曹四曰魚腸五曰巨闕</hi>甲帳對楹出前<lb/>
漢書<hi>東方朔傳推甲乙之帳</hi>右通廣内出三輔黄圖<hi>叙建章宮之制云其西則廣中</hi>
<hi>殿受數萬人</hi>左達承明出班固西都賦<hi>承明金馬著作之庭故下文云既集墳典</hi>
<hi>亦聚羣英也</hi>鴈門紫塞出古今注<hi>秦築長城土色皆紫故稱紫塞</hi>鈞巧任釣<lb/>
出三國志<hi>魏馬鈞巧思絶世事見本傳</hi>及莊子<hi>任公子投竿東海旦旦而釣</hi>丙舍<lb/>
<pb n="KR3j0069_WYG_002-50a"/>
傍啓見嵇康難自然好學論云以虛堂為丙舎鍾繇帖<lb/>
有墓田丙舎語丙居甲乙之次疑為小舎之稱雞田赤<lb/>
城見梁元帝職貢圖贊<hi>遐哉鳥穴永矣雞田</hi>又唐書李光進傳雞<lb/>
田西北塞外地名<lb/>
　　化<lb/>
吕氏春秋云紂剖孕婦欲觀其化化字甚新蓋指腹中<lb/>
未成形之胚胎也按大戴記云男十六然後情通然後<lb/>
其施行女十四然後其化成又淮南子云衆雄而無雌<lb/>
<pb n="KR3j0069_WYG_002-50b"/>
又何化之能造乎義並同此又人死亦謂之化孟子且<lb/>
比化者無使土親膚莊子無怛化腹中之化化無而之<lb/>
有人死之化化有而之無也<lb/>
　　二言<lb/>
劉勰文心雕龍云二言肇于黄世竹彈之謠是也<hi>事見吳越</hi>
<hi>春秋未必果黄帝時詩</hi>此言未知詩理蓋斷竹續竹飛土逐宍必<lb/>
四言成句語脈𦂳聲情始切若讀作二言其聲嘽緩而<lb/>
不激揚恐非歌㫖若昔人讀黄絹幼婦外孫虀臼成二<lb/>
<pb n="KR3j0069_WYG_002-51a"/>
言四句此實妙解文章之味又古文八字用四韻者老<lb/>
子知足不辱知止不殆韓非名正物定名倚物徙是也<lb/>
古諺二字中藏韻者國語為虺弗摧為蛇將若何列女傳<lb/>
力田不如逢年力桑不如見國卿是也又有一句中自叶<lb/>
韻者後漢諺云前有趙張三王後有邊延二君是也載<lb/>
考古有一言為韻者管子云宫如牛鳴窌中商如離羣<lb/>
羊角如雞登木徴如豕負覺而駭羽如馬鳴野以至武<lb/>
王硯銘云石墨相着而黒此則前人未之言也<lb/>
<pb n="KR3j0069_WYG_002-51b"/>
　　波瀾<lb/>
杜甫贈鄭諫議詩波瀾獨老成又劍器行序云既辨其<lb/>
由來知波瀾莫二今人喜用波瀾老成字而不知所謂<lb/>
波瀾者何義按波瀾即淵源也謂鄭詩獨有前輩淵源<lb/>
李舞淵源公孫竟似一人也緣唐諱淵字故以波瀾易<lb/>
之<lb/>
　　謻簃栘<lb/>
謻<hi>陳知切</hi>别也張衡東京賦謻門曲榭謂别門也簃<hi>延知切</hi>
<pb n="KR3j0069_WYG_002-52a"/>
樓閣邊小屋與樓閣相連者又移中監漢官名蘇武嘗<lb/>
為之予按此數字當即一音<hi>延知切</hi>一義蓋是樓閣邊<lb/>
小屋以門言則曰謻門指其處言則曰移中苐諸書<lb/>
用字各異故不知合為一字耳又<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>延知切</hi>氷室門諸書<lb/>
多以此訓混入謻字非<lb/>
　　庯庩<lb/>
集韻庯庩<hi>奔模切都二切</hi>屋不平也詳音訓庯庩猶坡陀山勢<lb/>
凌遲曰坡陀屋勢凌遲曰痡庩有轉聲而無異義也屋<lb/>
<pb n="KR3j0069_WYG_002-52b"/>
庯庩則其形峭麗故人之有風儀者目為庯峭魏收云<lb/>
庯峭難為是也後通用波俏字或單用俏俏或又借樵<lb/>
<hi>七肖反</hi>唐朱隋侯李逖爾朱九三人並姿相少媚廣州人<lb/>
謂之三樵<lb/>
　　少女風<lb/>
今人詩文相承用少女風此出管輅傳兌為少女位西<lb/>
方此謂風從西來耳近閱典籍便覽少女風注將雨初<lb/>
來微風也又少男風注將雨至急風也考輅傳輅言樹<lb/>
<pb n="KR3j0069_WYG_002-53a"/>
上已有少女微風樹間又有陰鳥和鳴又少男風起衆<lb/>
鳥和翔其應至矣須臾有艮風鳴鳥云云少男為艮則<lb/>
少女為兌可知而便覽所注如此其陋甚矣<lb/>
　　將無同<lb/>
王夷甫問阮宣子老莊與聖教同異對曰將無同將無<lb/>
者然而未遽然之辭謝太傅云將無歸晉人語度舒緩<lb/>
類如此後人妄意生解總由不悉當時口語耳<lb/>
　　茗柯<lb/>
<pb n="KR3j0069_WYG_002-53b"/>
劉尹茗柯有實理注柯一作朾又作仃又作打予謂此<lb/>
當即襄陽人歌山簡之茗艼茗艼即酩酊復轉聲為懵<lb/>
懂皆一義此云茗艼有實理言當其醉中亦無妄語恨<lb/>
傳寫訛誤其義遂晦近時一名公乃以茗柯為號想定<lb/>
讀如字二字有何深趣而貽識者以不學之譏耶<lb/>
　　名命<lb/>
天生劉伶以酒為名古名命二字通用謂以酒為命也<lb/>
孟子其間必有名世者漢楚元王傳作命世此二字通<lb/>
<pb n="KR3j0069_WYG_002-54a"/>
用之證<lb/>
　　傾仄<lb/>
水經注渭水下云崩巒傾返疑是傾仄仄誤為反反又<lb/>
誤為返耳<lb/>
　　摻撾<lb/>
禰衡為漁陽摻撾鼔字書摻七勘切引禰衡事又所斬<lb/>
切擥也引鄭風摻執子之袪擥魯取切撮持也說者謂<lb/>
摻為三撾鼓兩手弄三杖且弄且擊故字或作參<hi>七紺反</hi>
<pb n="KR3j0069_WYG_002-54b"/>
俗謂三棒鼓兩頭撈蓋出于此詳且弄且擊之狀正與<lb/>
撮持訓合則摻字當音七勘切為正<lb/>
　　六鼇<lb/>
巨鼇戴山事出列子字書皆以鼇為大鼈按本書云一<lb/>
釣而連六鼇合負而趣歸其國灼其骨以數焉然則鼇<lb/>
者龜也非鼈之大也<lb/>
　　九德<lb/>
莊周引聲歌<hi>古今樂錄</hi>云天地之道近在胸臆呼吸精神以<lb/>
<pb n="KR3j0069_WYG_002-55a"/>
養九德九德字未見所出惟三國志注<hi>管寜傳</hi>應二儀之<lb/>
中和總九德之純懿又郭璞山海經圖贊云九德之氣<lb/>
是生長乘所謂九德似指四象五行人身中亦有四象<lb/>
五行故曰天地之道云云<lb/>
　　金石錄<hi>趙明誠</hi>
堂谿典嵩髙山石闕銘○趙氏云蔡邕傳注引先賢行<lb/>
狀典字子度而延篤傳注又作季度今此碑乃云字伯<lb/>
并當以碑為正詳其名典則字宜從法度之義按度<lb/>
<pb n="KR3j0069_WYG_002-55b"/>
字古文有作□者此并字似因此而訛趙但知以碑正<lb/>
史不知此字又賴史以正碑也<lb/>
㑹稽東部都尉路君闕銘○諸闕銘見於錄者必二蓋<lb/>
立二柱以表兆域禁樵牧之意此闕造於永平<hi>明帝年號</hi>時<lb/>
東漢諸碑無先于此者其上但分題所歴之官未嘗著<lb/>
文字如武陽功曹王稚子武氏諸闕皆然武闕但有附<lb/>
敘宣張數語蓋惜其蚤夭而附著之後來踵事増華因<lb/>
立碑石以紀述功德則遂以碑代闕矣右益州太守髙<lb/>
<pb n="KR3j0069_WYG_002-56a"/>
頥則既有闕又有碑此其制益侈總之本非國家有定<lb/>
制故也<lb/>
韓明府孔子廟碑○爵鹿柤<hi>俎</hi>梪<hi>豆/</hi>□<hi>籩/</hi>柉禁喜<hi>壺</hi>○<lb/>
趙氏云據字書柉木皮可為索喜陳樂也亦非器名皆<lb/>
不可曉喜字洪氏以上下文叶韻知為壺字而柉<hi>音汜</hi>亦<lb/>
止據本訓木皮可為索予按此數句皆說禮器一字一<lb/>
物無緣贅此一字考韻㑹杫<hi>斯義切</hi>引方言俎机蜀漢之<lb/>
郊曰杫此柉字必是杫字非筆誤則借用耳<lb/>
<pb n="KR3j0069_WYG_002-56b"/>
四皓神位刻石○四皓之園公此石作圏公洪引圏稱<lb/>
陳留耆舊傳自序云圏公為秦博士避地南山惠太子<lb/>
以為司徒至稱十一世此刻有圏公神坐及神胙几則<lb/>
圏公蓋亦有所據趙亦引圏稱自序圏公之後云云得<lb/>
四皓刻石知稱所述非臆説但謂圏公為秦博士及後<lb/>
拜司<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>者疑無所據是二君並引稱序以證此刻又因<lb/>
此刻而益信稱序也予謂博士司徒之說誠屬妄誕<hi>趙初</hi>
<hi>疑其妄誕後得此石而信</hi>蓋因圏姓極為希僻而園字形聲並近遂<lb/>
<pb n="KR3j0069_WYG_002-57a"/>
冒認四皓為鼻祖妄稱公爵以為門祚光豈知即此二<lb/>
字自顯其逗漏耶又王邵陳留志以為園公姓唐名秉<lb/>
字宣明<hi>四皓各有姓名</hi>邵與稱不知時代孰先後但同述陳留<lb/>
郡人物不應兩相牴牾如此按史記索隠注謂諸人姓<lb/>
名乃王劭據諸家世譜為說予因悟六朝人崇尚譜牒<lb/>
妄引古人以自重爾夫園公之為園也唐氏且竊祖之<lb/>
矣况形聲相近之圏又何足怪故予斷此石刻亦即圏<lb/>
氏所偽造意在欺後世以售其妄今趙氏亦云驗其字<lb/>
<pb n="KR3j0069_WYG_002-57b"/>
畫是東漢時書益自信其說不謬<lb/>
　　𨽻釋<hi>洪适</hi>
濟隂太守孟郁脩堯廟碑<hi>洪氏未盡釋者摘釋于下後倣此</hi>赤精之胄<lb/>
為漢始别○漢自以劉姓為堯後而又推本于赤帝以<lb/>
赤帝為始祖而堯為别祖故曰赤精之胄為漢始别○<lb/>
陵氣炎煴○炎字當是烟字烟煴與氤氲同古文烟作<lb/>
□○乾川見徴○漢碑多以川為乾坤坤字無作坤者易<lb/>
曰坤者順也順諧川聲而川又諧紃馴諸字疑古坤字<lb/>
<pb n="KR3j0069_WYG_002-58a"/>
作川音假借用之○闚極道之要妙○篆文妙作紗本<lb/>
訓精微之意易神也者妙萬物而為言者也老子常無<lb/>
欲以觀其妙又𤣥之又𤣥衆妙之門正得本訓後遂以<lb/>
妙為美好之稱<hi>張衡西京賦妙材騁伎曺植七啟才人妙技繁録上太子牋天壤所生誠有自</hi>
<hi>然之妙物</hi>故<graphic n="KR1559" url="https://raw.githubusercontent.com/kanripo/KR-Gaiji/master/images/KR1559.png" mimeType="image/png"/>字變從女○石闟<hi>榻</hi>二坐□昭配帝○設二<lb/>
石坐以配堯赤帝也○關綜雅蓺通洞運度○雅蓺謂<lb/>
六經運度謂七緯攷緯書之名易有乾坤鑿度書有運<lb/>
期授詩有推度灾春秋有運斗樞東漢好尚讖緯故其<lb/>
<pb n="KR3j0069_WYG_002-58b"/>
言如此○為藜元來福及首段<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>招真祥萬□<hi>疑是福字</hi>是<lb/>
來○二來疑是是求字傳寫之誤首段數語用韻來字<lb/>
上叶休下叶秋其為求字無疑○本繼於姃<hi>姬</hi>相土譯<lb/>
<hi>擇</hi>居○<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>疑是末字</hi>紀祖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>所出○<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>即引字偏旁互易○<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>報</hi>
帝堯碑○宜崇禃濯○禃字疑是祗字祗濯猶齋沐也<lb/>
王子喬碑祗濯之敬肅如也或誤作祠濯蔡中郎集遂<lb/>
改為祗懼之敬語意殊為重複<lb/>
<pb n="KR3j0069_WYG_002-59a"/>
魯相史晨祠孔廟奏銘○汁<hi>叶</hi>光之精大帝所挺承敝<lb/>
遭衰黒不代倉○此碑多主緯書立説黒帝名叶光紀<lb/>
以孔子為黒帝之精周為木德孔子生值衰敝之運水<lb/>
木不相代故不有天下但能作經以垂後而已○獲麟<lb/>
□<hi>疑輒字</hi>作○到官行秋饗飲酒畔<hi>泮</hi>宫畢復禮孔子宅<lb/>
拜謁神坐○復禮之日闕而不祀又饗孔廟後碑亦<lb/>
云春秋復禮無公出享獻之薦<hi>薦</hi>○此因秋饗禮畢謁<lb/>
孔子舊宅而無其祀故奏尚書乞舉公祀但不知何以<lb/>
<pb n="KR3j0069_WYG_002-59b"/>
謂之復禮恐是孔廟既有□成侯四時之祀而此復行<lb/>
春秋饗禮而祀之故謂之復禮但因王莽之亂其制寖<lb/>
失空存其名耳○不能闡弘<hi>宏</hi>德政恢崇壹變○此用<lb/>
魯一變至于道之語<lb/>
樊毅脩華嶽碑○□<hi>窄</hi>自古泰山邴<hi>邸/</hi>邑<hi>邑/</hi>由<hi>與猶同</hi>哀<lb/>
此勤民獨不賴福乃上復十里内工商農賦克厭帝心<lb/>
嘉瑞仍<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>風雨應時○洪氏謂此碑多誇如復十里内<lb/>
工商農賦夫以祠祭勞民養牲費槀為農乞復租筭可<lb/>
<pb n="KR3j0069_WYG_002-60a"/>
也工商何與焉按奏復田租口筭碑内有役費及調<lb/>
發等字則不苐有費而且有役工商無田租而有口筭<lb/>
安得謂此事無與又云上奏復賦克厭帝心則知巳<lb/>
從其請所謂帝者蓋指西方白帝讀上下文自知洪誤<lb/>
以為當時人主謬甚○泰氣㢕秴<hi>疑是害字</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>氾</hi>
孫叔敖碑○霆堅禹稯謂庭堅禹稷庭堅即臯陶也○<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>疑矢字</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>疑絃/字</hi>□節髙義<hi>□即/狷字</hi>㬆<hi>暝/</hi>□<hi>戲即羲</hi>皇帝代○<lb/>
龜<hi>龜</hi>
<pb n="KR3j0069_WYG_002-60b"/>
唐公房碑○從為御史鼠齧䡊<hi>即轓字</hi>車被<hi>鞁</hi>具轓車太<lb/>
守所乘車鞁車駕具也○癘蠱不遐<hi>瑕</hi>去其螟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>數句<lb/>
皆言唐公靈響福䕃一鄉之意詩不瑕有害言無害也<lb/>
此言癘蠱不為灾而用詩語又以遐為瑕甚不易解○<lb/>
□<hi>濟</hi>
無極山碑○復使髙遷俱諸太常為無極山神索灋食<lb/>
比三公山○法食于法得食也即祭法所謂社稷山川<lb/>
之神有功烈于民及九州名山川澤所以出財用者但<lb/>
<pb n="KR3j0069_WYG_002-61a"/>
出自巫祝之言故作此俚語○<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>叅</hi>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>疑危/字</hi>□<hi>曲/</hi>楙<hi>與茂</hi>
<hi>通</hi>迡<hi>遲/</hi>増益吏役恭<hi>供</hi>君下職○下謂神降其身而使<lb/>
之傳言増役以供此職即巫者也前言神即使髙傳言<lb/>
云云蓋髙即其人○泉<hi>衆字疑筆誤</hi>多子孫<lb/>
白石神君碑○抱<hi>挹字疑筆誤</hi>損○相縣○謂國相及縣令<lb/>
也<lb/>
廣漢長王君治石路碑○功夫九百餘日○功夫即今<lb/>
俗所謂工夫不知漢人已有此語<lb/>
<pb n="KR3j0069_WYG_002-61b"/>
桂陽周府君功勲銘○<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>睦</hi>臚<hi>艫</hi>不相知○銘中又云<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>老唱兮臚人歌○<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>臚即<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>艫然字書無<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字郭璞<lb/>
江賦舳艫相屬注舳船後持舵處艫船頭刺棹處此文<lb/>
亦似言舟行失利前後不相知而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>與舳形聲並逺無<lb/>
緣假借○哀□<hi>疑舟字</hi>人困戹○䧢陭即嶇﨑○硍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>○<lb/>
即相如賦之浪礚<lb/>
槀長蔡湛頌○七典即七經漢人以論語孝經與五經<lb/>
而七<lb/>
<pb n="KR3j0069_WYG_002-62a"/>
梁相孔躭神祠碑○㭊<hi>析</hi>□<hi>離/</hi>○慈仁質桷<hi>與慤通</hi>故舞<lb/>
<hi>□</hi>魂構魂構即神祠也<lb/>
漢成陽令唐扶頌○夷粤抪㨭○洪音布戸不順理也<lb/>
予謂即跋扈耳<lb/>
髙祖受命興於漢中道由子午出散入秦建定帝位以<lb/>
漢詆焉<hi>石門頌</hi>○歐陽公集古錄謂詆字未詳愚意詆字<lb/>
其旁疑從氏詆或即諡字謂髙祖由子午道入秦以其<lb/>
興于漢中故遂定有天下之號曰漢諡猶號也<lb/>
<pb n="KR3j0069_WYG_002-62b"/>
巴郡太守都亭侯張府君功德叙○此巴郡太守張納<lb/>
碑首行作此十三字漢碑大抵敘述功德然惟此碑首<lb/>
行有此題目他碑無之他碑類有篆額洪氏釋文必著<lb/>
之此碑獨不言有篆額意即識以首行十三字當時碑<lb/>
刻固無一定之制也又漢人勒文字于石通謂之碑而<lb/>
其題目間有不同如益州太守修周公禮殿記則謂之<lb/>
記魯相史晨祠孔廟奏銘又亳州苦縣老子銘桂陽太<lb/>
守周憬功勲銘郯令景君闕銘則謂之銘司𨽻校尉楊<lb/>
<pb n="KR3j0069_WYG_002-63a"/>
君石門頌李翕析里橋郙閣頌槀長蔡湛頌成陽令唐<lb/>
扶頌則謂之頌謁者景君墓表則謂之表○記者紀其<lb/>
事敘表銘頌皆述其功德然銘頌之先未嘗無敘敘表<lb/>
之末未嘗無銘其體俱不甚相逺霜月之靈皇極之日<lb/>
<hi>韓敕造孔廟禮器碑</hi>霜月為九月皇極為五日人多知之但下句<lb/>
本術家太乙行九宫法是日太乙在中宫故曰皇極日<lb/>
也此等用字法實六朝文字浮靡之濫觴故歐公集古<lb/>
錄中極口訶之以為東漢文章衰薄其筆力辭氣非出<lb/>
<pb n="KR3j0069_WYG_002-63b"/>
自然如霜月皇極是何等語<lb/>
西嶽華山碑後云京兆尹勑監都水掾霸陵杜遷市石<lb/>
遣書佐新豐郭香察書○歐陽叔弼以為郭香察所書<lb/>
洪景伯非之曰東漢無二名郭香察書者察莅他人之<lb/>
之書爾蓋勒石本前守袁逢之意而成於後守孫璆是<lb/>
時袁已遷為京兆尹故遣郭察視書碑洪說是也詳此<lb/>
則本文必袁所自撰以不在郡故令人撿挍恐書者有<lb/>
誤爾<lb/>
<pb n="KR3j0069_WYG_002-64a"/>
中遭元二西□虐殘橋梁斷絶<hi>石門頌</hi>○趙氏洪氏並引<lb/>
後漢鄧隲傳時遭元二之災注元二即元元古書字當<lb/>
再讀者即下為小二字石鼓銘凡重言者皆為二字明<lb/>
驗也後人不曉遂讀為元二或同之陽九或附之百六<lb/>
良由不悟致斯乖舛趙謂此碑中遭元二云云若讀為<lb/>
元元則不成文理疑當時自有此語漢書注未必然洪<lb/>
又引孔躭碑云遭元二轗軻人民相食若作元元則下<lb/>
文不應又言人民漢注之非明矣顧復引論衡云今上<lb/>
<pb n="KR3j0069_WYG_002-64b"/>
嗣位元二之間謂即元年二年以證鄧傳所云亦謂元<lb/>
年二年<hi>鄧傳云永初元年夏凉部畔羌搖蕩西州詔隲將羽林軍五校士擊之冬徴隲班師迎拜為大</hi>
<hi>將軍時遭元二之灾人士荒饑盜賊羣起四夷侵畔隲崇節儉罷力役進賢士故天下復安</hi>予詳上<lb/>
下文意亦宜云元二之間始與論衡合今顧云時遭元<lb/>
二之灾則決非元年二年之謂審矣按陽九百六之說<lb/>
洪容齋續筆云其名有八初入元百六曰陽九次曰隂<lb/>
九又有陰七陽七陰五陽五陰三陽三皆謂之灾歲大<lb/>
率經歲四千五百六十而灾歲五十七以數計之每及<lb/>
<pb n="KR3j0069_WYG_002-65a"/>
八十歲則值其一疑所謂元二者即入元之二㑹當所<lb/>
謂隂九者爾東漢讖緯之說盛行元二之灾正當時常<lb/>
語李賢何故力闢之景伯雖知李賢注謬而曲引論衡<lb/>
亦魯衞之政何不證以乃弟續筆之說耶○洪氏云司<lb/>
𨽻校尉楊君厥字孟文水經及歐趙皆謂之楊厥碑蜀<lb/>
中晚出楊淮碑云司𨽻校尉楊君厥諱淮字伯邳大司<lb/>
𨽻孟文之元孫也始知兩碑皆以厥為語助此乃後政<lb/>
頌其功德故尊而字之不稱其名又考華陽國志楊君<lb/>
<pb n="KR3j0069_WYG_002-65b"/>
名渙觀此則考訂之詳歐趙不及洪逺矣<lb/>
緣崖鑿石處隠定柱○改解危殆即便求隠<hi>郙閣頌</hi>○隱<lb/>
字古作穏字用杜甫詩安隠髙詹事是也縁崖鑿石所<lb/>
以安横木而就穏處立柱言初造棧道之事也改解危<lb/>
殆即便求隠即指下文<hi>析里大橘於□乃造又醳散□之嶃漯從朝陽之平慘減西□</hi>
<hi>□髙閣就安寧之石道</hi>數句謂去髙就平以求安穏此改造析里<lb/>
橋及郙閣之事也古即借隠為安穏字歐趙洪皆無說<lb/>
豈當時通曉所謂耶此碑字句多缺歐錄刪節令可讀<lb/>
<pb n="KR3j0069_WYG_002-66a"/>
然以𨽻釋較之則於□乃造誤作於爾乃造<hi>□即今字歐誤作尒</hi>
<hi>字</hi>醳散關之嶃漯誤作醳㪚關之<graphic n="KR2185" url="https://raw.githubusercontent.com/kanripo/KR-Gaiji/master/images/KR2185.png" mimeType="image/png"/>漯<hi>漯即溼字嶃漯對下文平慘其</hi>
<hi>語本明</hi>從朝陽之平慘作徒朝陽之平慘自謂本非刻畫<lb/>
譌謬而莫詳其義疑當時語與今異又疑漢人用字簡<lb/>
略假借不同蓋歐於鈎索考較之事本非所長其好收<lb/>
輯碑刻者意欲藉以正史𫝊之誤蓋但觀其大意而已<lb/>
探賾索隠固有所不逮也○衡官掾下辨仇審○下辨<lb/>
似是地名後又云故吏下辨□□□子長趙洪皆不釋<lb/>
<pb n="KR3j0069_WYG_002-66b"/>
二字○時衡官□□□仇審字孔信從史位□□□□<lb/>
字漢德為屯頌故吏下辨□□□子長書此頌時石<graphic n="KR1540" url="https://raw.githubusercontent.com/kanripo/KR-Gaiji/master/images/KR1540.png" mimeType="image/png"/>
南□□□□威明○此數行在年月之後載撰人書人<lb/>
及石<graphic n="KR1540" url="https://raw.githubusercontent.com/kanripo/KR-Gaiji/master/images/KR1540.png" mimeType="image/png"/>
                    <hi>即師字</hi>姓名他碑未有若是之詳者當時勒石之<lb/>
意本欲附其名以傳後不意姓名恰當缺處而作頌之<lb/>
漢德書頌之子長尚存其字猶為不幸中之幸也<hi>前地里武</hi>
<hi>郡有下辨道</hi>
鐉燒破析<hi>西狹頌</hi>○字書鐉此緣切門鉤也一曰治門戸<lb/>
<pb n="KR3j0069_WYG_002-67a"/>
器然此句本言燒鑿山石令為坦途與本訓殊逺愚意<lb/>
當是鑽燧鑽字漢碑用字多從假借或以鐉為鑽亦未<lb/>
可知<hi>洪趙皆引本文而不說此字</hi>
從掾位<hi>張納碑隂</hi>○掾屬題名凡七十餘人内有從掾位四<lb/>
人似是試職而未即真之稱郙閣頌後有從史位亦此<lb/>
類也<lb/>
好學<hi>劉熊碑隂</hi>○碑隂載本縣官紳吏士出錢之數洪氏云<lb/>
處士之後有好學四十餘人必泮宫之後進以處士為<lb/>
<pb n="KR3j0069_WYG_002-67b"/>
丈人行者按劉君在縣務脩教化故碑中有帥<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>後學<lb/>
致之㢕泮等語好學之目甚新<lb/>
四王廟<hi>孫根碑釋文</hi>○比干墓在衞州汲縣俗立三仁像併<lb/>
商紂謂之四王廟以四月四日為比干誕日祠具甚盛<lb/>
夫比干廟立三仁像宜矣却攜帶商紂亦得血食或曰<lb/>
却是商紂攜帶三仁不然父師少師三公爾非商紂安<lb/>
得並膺王號耶一笑大抵俚俗侗而且愿其心止知徼<lb/>
福不必其所祀之果合祀典與否君臣並祀且不可况<lb/>
<pb n="KR3j0069_WYG_002-68a"/>
因臣以及其君耶况因比干以及商紂耶鼻天子之祀<lb/>
唐人毁于道州明人復祠于貴州俚俗之不經豈啻一<lb/>
四王廟為然<lb/>
恥與鄰人羼並拾驅<hi>譙敏碑</hi>○洪氏云說文羼音剗羊相<lb/>
厠也拾音洽劍柙也此句蓋是不與羣奄冠劍並驅之<lb/>
意愚謂漢碑用字多隨意假借及贅寫偏傍此恐即以<lb/>
拾為合羼並言混處合驅言競逐也<lb/>
童子逢盛碑○據碑言逢童年僅十二歲在古為下殤<lb/>
<pb n="KR3j0069_WYG_002-68b"/>
而為之立碑季世之敝極矣考蔡中郎集亦有二碑其<lb/>
一袁滿來年十五歲一童幼胡根僅七歲爾○□惠聰<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>□字似是敏字○制中<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <graphic n="KR2912" url="https://raw.githubusercontent.com/kanripo/KR-Gaiji/master/images/KR2912.png" mimeType="image/png"/>洪釋作模笵<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>字從无<lb/>
為聲字書俱未收○故因<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>德以示來𦙍○<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字洪不<lb/>
釋為何字意其讀顯耳予疑是誄字周禮大祝六曰誄<lb/>
鄭注積累生時德行以錫之命主為其辭也誄字一作<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>此碑<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字必因<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而作又徐陵玉臺新詠序萬年公<lb/>
主非無<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>德之辭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>德即累德也<lb/>
<pb n="KR3j0069_WYG_002-69a"/>
維兮<hi>張賓公妻穿中題柱</hi>○題柱二所每首有此二字洪氏以為<lb/>
猶嗚呼之類凡祭文首必以維字發之若長曳其聲即<lb/>
兮字出矣然他碑並無此二字獨此有之甚新<lb/>
鄭子真宅舎殘碑○此碑殘缺殊甚推求字句似某甲<lb/>
死無嗣而立一繼嗣其祖之傅婢有子<hi>蓋嗣子之庶叔</hi>求分其<lb/>
祖所遺財物訟之於官官為估直其財産為分析以平<lb/>
其訟因立此碑以杜後日之爭爾因前有故鄭子真地<lb/>
中起舍一區又云故鄭子真舎中起舎一區蓋本其所<lb/>
<pb n="KR3j0069_WYG_002-69b"/>
從來與下文潘蓋樓舎吕子近樓一例後人遂題以鄭<lb/>
子真宅舎殘碑乍閱似若鄭之子姓有此事者子真當<lb/>
時髙士爭財事極鄙薄而猥冒其名何古人之不幸耶<lb/>
金廣延母徐氏紀産碑○此亦家庭分析瑣屑之語與<lb/>
前碑所紀同極鄙細而勒之碑版與諸碑並夀真可笑<lb/>
也<lb/>
都鄉正衞彈碑○洪氏考前食貨志注及衞宏漢官舊<lb/>
儀知此係守令為民均徭科例而民頌其功德之碑志<lb/>
<pb n="KR3j0069_WYG_002-70a"/>
注云更卒謂給郡縣一月而更者正卒謂給事都官者<lb/>
漢儀云民年二十三為正一歲為衞士一歲為材官中<lb/>
謂京師都官謂諸官府之役此對郡縣而言此碑額云<lb/>
都鄉正衞彈碑正謂正卒衞謂衞士舉正卒以見更卒<lb/>
舉衞士以見材官都謂中都鄉謂郡縣彈者糾正其事<lb/>
改力役為僱役此碑之所由立也趙氏目為都鄉正街<lb/>
彈景伯已刋其誤近方桐山偶見周禮注之街彈室遂<lb/>
引金石錄為證而謂水經隸釋並誤作衞由未見周禮<lb/>
<pb n="KR3j0069_WYG_002-70b"/>
注此蓋先入鄭注為主特喜趙氏街彈二字之合故雖<lb/>
洪氏引據如此之詳而亦不之審也又按洪氏引劉<lb/>
熊碑云愍念烝民勞苦不均為作正彈造設門更以為<lb/>
與此碑合然二事又自不同劉碑下云富者不獨逸貧<lb/>
者<hi>此處缺當是不獨勞三字</hi>此不論貧富以身值役挨門遞更也此<lb/>
碑云臨時僱募不煩居民乃令民出錢官自募人正是<lb/>
宋時差役僱役二項在漢時則各聽郡縣之便朝廷不<lb/>
為一定之例耳<lb/>
<pb n="KR3j0069_WYG_002-71a"/>
君諱寔字仲躬<hi>太丘長陳寔壇碑</hi>○隸釋云諸書皆字陳君曰<lb/>
仲弓獨此不同殆是借用予謂不然躬者寔有其德於<lb/>
身也陳寔正當字仲躬他書借用弓耳<lb/>
三命縮嬴<hi>仲秋下旬碑</hi>○三命即援神契所云命有三科有<lb/>
受命以保慶有遭命以謫暴有隨命以督行觀上下文<lb/>
云爰兹衰微三命縮嬴悲彼□□□□幽㝠語自可見<lb/>
洪氏以嘗選貢釋此句謬甚又祝長嚴訢碑云經設三<lb/>
命君獲其央<hi>殃</hi>語意益明<hi>見金石錄隸釋無</hi>
<pb n="KR3j0069_WYG_002-71b"/>
前碑○歍歑<graphic n="KR2386" url="https://raw.githubusercontent.com/kanripo/KR-Gaiji/master/images/KR2386.png" mimeType="image/png"/>哉即嗚呼哀哉琴曲水仙操歍欽傷宫<lb/>
仙石<hi>當作不</hi>還以此碑證之欽字必歑字之誤<lb/>
漢初平五年倉龍甲戌<hi>益州脩周公禮殿記</hi>惟永夀二年青龍在<lb/>
涒灘<hi>魯相韓勅造孔廟禮器碑</hi>○凡言青龍<hi>倉即青</hi>在某干支者是紀<lb/>
歲星所在歲星為木星故以青龍目之<lb/>
國三老袁良碑○玉具劍佩書刀繡文印衣無極手巾<lb/>
各一○印衣印囊也無極手中不知何物疑織綺作萬<lb/>
夀文無極蓋影萬夀字爾<lb/>
<pb n="KR3j0069_WYG_002-72a"/>
燉煌長史武斑碑○劉向辯賈之徒○辯<hi>辯</hi>字恐讀為<lb/>
班謂班固也<lb/>
平都相蔣君碑○光光<hi>洸</hi>槁槁<hi>矯</hi>○蓋用詩之武夫洸<lb/>
洸及矯矯虎臣耳<lb/>
孔謙碣○<graphic n="KR0970" url="https://raw.githubusercontent.com/kanripo/KR-Gaiji/master/images/KR0970.png" mimeType="image/png"/>體蘭石自然之姿○按靈臺碑體蘭石之<lb/>
操帝堯碑性發蘭石生自馥芬似言蘭之香石之堅皆<lb/>
其性自然如此也<lb/>
泰山都尉孔宙碑○於□<hi>弁借為變</hi>時廱○書黎民於變時<lb/>
<pb n="KR3j0069_WYG_002-72b"/>
雍此以弁為變因聲近而借用也○□<hi>黎</hi>儀□<hi>以</hi>康○<lb/>
黎老人也儀與倪通小兒也費鳳碑亦有棃儀瘁傷語<lb/>
山陽太守祝睦後碑○七政錧鎋佐輔什<hi>協</hi>樞○漢人<lb/>
解尚書有以七政為北斗者祝為尚書僕射故云輔謂<lb/>
三公樞謂尚書輔之協之僕射之職也<lb/>
衞尉衡方碑○化速<graphic n="KR1519" url="https://raw.githubusercontent.com/kanripo/KR-Gaiji/master/images/KR1519.png" mimeType="image/png"/>
                    <hi>郵</hi>□<hi>馹/</hi>○不虞<hi>吳/</hi>不陽<hi>揚</hi>○旌<lb/>
命<graphic n="KR2024" url="https://raw.githubusercontent.com/kanripo/KR-Gaiji/master/images/KR2024.png" mimeType="image/png"/>
                    <hi>借為委</hi>任<lb/>
金鄉長侯成碑○叡精謙界<hi>虛</hi>○同盟必<hi>畢通</hi>至<lb/>
<pb n="KR3j0069_WYG_002-73a"/>
淳于長夏承碑○轓軒六戀<hi>轡</hi>飛躍臨津<graphic n="KR0263" url="https://raw.githubusercontent.com/kanripo/KR-Gaiji/master/images/KR0263.png" mimeType="image/png"/>日則月皓<lb/>
<hi>與昊同</hi>天不弔韯<hi>殱</hi>此良人○太守車以朱塗兩轓轓軒<lb/>
指此言政聲流聞不日當擢太守如龍之飛躍已臨水<lb/>
際不意其身遽殞也<lb/>
故民吳仲山碑○此人蓋隠居不出而布惠州里者後<lb/>
人感其德而碑之目曰故民似是官中所立而不書立<lb/>
碑之人不可詳也○節度無隻<hi>借為雙</hi>出入□<hi>遨/</hi>詳<hi>翔</hi>○<lb/>
徦<hi>假</hi>□<hi>舉/</hi>□<hi>收/</hi>襜<hi>瞻</hi>
<pb n="KR3j0069_WYG_002-73b"/>
北軍中侯郭仲竒碑○焉于之武以抑於疆○董安于<lb/>
為趙上地守嘗云使吾法如入澗必死民誰敢犯此用<lb/>
其事而以焉為安也<lb/>
𤣥儒先生婁夀碑○□<hi>栖</hi>
                    <graphic n="KR1795" url="https://raw.githubusercontent.com/kanripo/KR-Gaiji/master/images/KR1795.png" mimeType="image/png"/>○衡門○字書徲杜兮切<lb/>
<graphic n="KR1795" url="https://raw.githubusercontent.com/kanripo/KR-Gaiji/master/images/KR1795.png" mimeType="image/png"/>延知切按揚雄賦靈遟<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>注音栖遲說文<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>古夷字<lb/>
此作徲<graphic n="KR1795" url="https://raw.githubusercontent.com/kanripo/KR-Gaiji/master/images/KR1795.png" mimeType="image/png"/>即揚賦之遟<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>即詩之栖遲洪氏但以本音<lb/>
釋之疎矣<lb/>
繁陽令楊君碑○徲伲樂志○此栖遲又作徲伲益信<lb/>
<pb n="KR3j0069_WYG_002-74a"/>
<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>夷本一字也<lb/>
堂邑令費鳳碑○黔民作鹵<hi>鹵</hi>○古字虜鹵通用此从<lb/>
鹵為形而其首實存虜之半亦巧於制字者黔與黥通<lb/>
此即今奸棍掠賣男女之事古以俘獲所得者為僕妾<lb/>
故謂之虜黥其面使不得逸也<lb/>
巴郡太守樊敏碑○貫穿道度無文不睹○緯書有乾<lb/>
鑿度之名鑿古一作<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>此道字疑<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>字之誤○濯<hi>擢</hi>冕<lb/>
□<hi>提</hi>□<hi>網</hi>○謂辟為長吏也○□欲救民德彌大兮當<lb/>
<pb n="KR3j0069_WYG_002-74b"/>
○遐秊今遂逝兮歍嘑<graphic n="KR2386" url="https://raw.githubusercontent.com/kanripo/KR-Gaiji/master/images/KR2386.png" mimeType="image/png"/>哉魂神□兮數語全同列女<lb/>
傳柳下惠誄蓋勦劉子政筆又魏大饗碑其餘十餘行<lb/>
語意多襲班固燕然山銘生撏活剝之病此時已濫觴<lb/>
矣<lb/>
梁相費汎碑○延究冒<hi>眉</hi>耇<hi>夀</hi>○小篆夀作□此隸書<lb/>
從省非耇字也<lb/>
太尉楊震碑○靡惡<graphic n="KR0263" url="https://raw.githubusercontent.com/kanripo/KR-Gaiji/master/images/KR0263.png" mimeType="image/png"/>形<hi>刑</hi>○漢碑形字多作刑此正<lb/>
用刑字反作形殆有意混借者真不可解<lb/>
<pb n="KR3j0069_WYG_002-75a"/>
桐柏淮源廟碑○泫<hi>二</hi>淮源○泫<hi>二/</hi>疑借混混<hi>音滾</hi>用孟<lb/>
子原泉混混意後又有□□晝夜句必是不舎晝夜益<lb/>
可証泫泫之為混混也○掖<hi>夜</hi>
韓勅廟碑○以什言教○伏羲作十言之教曰乾坤震<lb/>
巽坎离艮兌消息見左傳疏<lb/>
張公神碑○勲炃<hi>薰芬</hi>
孔廟置百石卒史碑○祠用衆<hi>疑借為中</hi>牲○衆牲字不可<lb/>
解疑當讀衆為中<hi>仲</hi>蓋少牢一曰中<hi>仲</hi>牢衆牲猶中牢<lb/>
<pb n="KR3j0069_WYG_002-75b"/>
也<hi>張公神碑祭以中牲</hi>
蜀郡太守何君閣道碑○□<hi>雲</hi>此碑刻於建武之世僅<lb/>
五十餘字所紀閣道用功之數暨畢功歲月及太守與<lb/>
主吏姓名而已蓋碑刻之萌牙故簡質如此按光武<lb/>
以建武三十二年為建武中元元年此蓋惑於讖緯術<lb/>
數之說復改其元意在延期永命耳宋莒公引梁武之<lb/>
中大通葉少藴引王莽之始建國天鳳上戊以為與此<lb/>
一例洪景伯則以為殆莽漢之際習俗相尚以即位初<lb/>
<pb n="KR3j0069_WYG_002-76a"/>
元冠於新厯之上故此碑有建武中元之文漢志亦采<lb/>
取一時失於筆削爾不知此蓋始自漢文帝以十七年<lb/>
為後元年蓋因新垣平言日再中故再改元以應之是<lb/>
時未有年號<hi>年號始漢武帝</hi>所以但謂之後元年如光武既有<lb/>
年號故曰建武中元元年此是四字年號蓋言建武之<lb/>
中元爾梁武之中大通雖效尤前事而以中字冠大通<lb/>
之上其意較明宋公雖引此事為例而說之不詳洪氏<lb/>
之說更為顢頇總之不知意在延期永命故為此爾予<lb/>
<pb n="KR3j0069_WYG_002-76b"/>
猶以為中字當讀為中興之中<hi>仲</hi>中元猶再元也<lb/>
析里橋郙閣銘○路當二州經用䘢湿湿縣士民或給<lb/>
州府○按武都郡有沮縣此文二沮字下句義明上句<lb/>
不可解疑䘢本紵字沮本組字後云常車迎布歲數千<lb/>
兩即是此事<lb/>
　　水經注<lb/>
王子雅碑<hi>淯水南道側有二石樓相去六七丈欒櫨承拱雕簷四柱窮巧綺刻妙絶人工題云蜀郡</hi>
<hi>太守姓王字子雅南陽西鄂人有三女無男一女築墓二女建樓以表孝思</hi>按墓上石樓<lb/>
<pb n="KR3j0069_WYG_002-77a"/>
蓋即今石牌坊又謂之牌樓古宫廟及墓門立雙柱者<lb/>
謂之闕其上綴以飛簷罘罳者謂之連闕曲閣此立四<lb/>
柱而雕刻竒妙更加華侈想當時無一定之制有力者<lb/>
得肆意為之耳<lb/>
光尼和碑<hi>符縣長趙祉遣吏光尼和以永建元年十一月詣巴郡没死成濡灘女終年二十五歲乘</hi>
<hi>小船至父沒處哀哭自沈至日父子俱浮出江郡縣上言為之立碑以旌孝誠</hi>按入水求父<lb/>
屍事人知有曹娥而不知有光尼和之女終據曹娥碑<lb/>
事在漢安中漢安與永建並順帝年號相去不過十七<lb/>
<pb n="KR3j0069_WYG_002-77b"/>
八載然一在蜀一在㑹稽相隔數千餘里其事不約而<lb/>
同誠罕聞也水經注並載二事而曹娥獨著豈非以碑<lb/>
有三絶之稱為人所寶愛故耶<lb/>
　　𡨕通記<lb/>
冥通記乃陶貞白記其弟子周子良得仙之事首撰周傳<lb/>
後並周疏與諸真問答之語六朝人手吻奥别聊為疏之<lb/>
投永寧令陸襄陸仍送憩天師治堂而子良已寄治内<lb/>
住按道家以符法禁治鬼神故名其所居為治劉敬叔<lb/>
<pb n="KR3j0069_WYG_002-78a"/>
異苑云錢唐杜明師夢有人入其館是夕靈運生家送<lb/>
靈運于杜治養之是也<lb/>
忽未中寢卧彌淪良久乃起出○彌淪謂魔寐不寤也<lb/>
道義○謂同事道法之義友<lb/>
婁羅○别作覼縷猶言委曲也言夢中事委曲不能的<lb/>
知其故<lb/>
薰陸香○即乳香也<lb/>
瓦盆中已被水湯無氣○湯讀為盪<hi>徒朗切</hi>以水滌器<lb/>
<pb n="KR3j0069_WYG_002-78b"/>
也<hi>以上周傳</hi>
道子○言在道家為弟子<lb/>
約尺○壓書尺也<lb/>
一五尺安北壁一方五尺安牕下○當時呼牀為五尺<lb/>
予時自覺起對分明而人見身猶卧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不自解○字<lb/>
書無<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字疑當音哄<hi>胡孔切</hi>夢魘鼻中作聲也<lb/>
塸○與甌同<lb/>
角家○謂風角家也後漢郎覬傳注風角占四方四隅<lb/>
<pb n="KR3j0069_WYG_002-79a"/>
之風以斷吉凶也卜葬法有方隅時日禁忌周信其術<lb/>
故云過未申酉嵗乃更議<lb/>
勿令小兒輩逼壇靖注門是前中隔閤靜屋及壇在閤<lb/>
外按靖即靜壇與靜皆道家奉經脩事之處<lb/>
於時子良<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>屐横在牀前○<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>洛官切聚也擇也此似<lb/>
是脫屐之意用<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字不知何義恐是二屐交搭故為聚<lb/>
意也<lb/>
細書一大度麻紙滿○度待洛切今人以横展兩臂為<lb/>
<pb n="KR3j0069_WYG_002-79b"/>
一度<lb/>
諸記中徃徃有黵易字○黵都感切以墨滅字也<lb/>
勿甲乙告之○甲乙猶次第謂不須一一告之也<lb/>
卿姨屢有<graphic n="KR2274" url="https://raw.githubusercontent.com/kanripo/KR-Gaiji/master/images/KR2274.png" mimeType="image/png"/>請後云姨母乃密營<graphic n="KR2274" url="https://raw.githubusercontent.com/kanripo/KR-Gaiji/master/images/KR2274.png" mimeType="image/png"/>為條疏作辭牒令<lb/>
周共奏請○字書<graphic n="KR2274" url="https://raw.githubusercontent.com/kanripo/KR-Gaiji/master/images/KR2274.png" mimeType="image/png"/>古胃切與䞈同賭也資也此云<graphic n="KR2274" url="https://raw.githubusercontent.com/kanripo/KR-Gaiji/master/images/KR2274.png" mimeType="image/png"/>
請當是以財物事神求福之義詳其意亦當即賄字爾<lb/>
周登向姨母道如此○登登時也登之開聲為當蓋言當<lb/>
時也○集異記<hi>薛用弱</hi>登令召至又登言於醫<lb/>
<pb n="KR3j0069_WYG_002-80a"/>
當以不能固節取命兼挫辱於神鬼故也○謂其姨母<lb/>
不能以死持節强就配偶兼産子惡露觸汚鬼神<lb/>
與兩小兒竟夕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>檔○韻㑹作摒擋<hi>卑病丁浪二切</hi>從手此從<lb/>
木或傳寫之誤本作屏當屏併也當妥也謂料理什物<lb/>
併疊使穩當也世說祖約料視財物客至屏當未盡又<lb/>
云為曹夫人併<hi>或作此字</hi>當筐篋<lb/>
畔等數人乏糧○畔等猶同伴畔字隨手所書爾<lb/>
戴屋○蓋屋也<lb/>
<pb n="KR3j0069_WYG_002-80b"/>
年内多勞扇削鬼神三官中奏爾多罪○扇謂蔽翳之<lb/>
也削謂侵削之也按齊民要術<hi>賈勰</hi>云榆性扇地其隂下<lb/>
五榖不植即此扇字周于是年起屋或犯鬼神所居故<lb/>
云扇削<lb/>
靜櫺○即前所云壇靖之靖櫺牕櫺也<lb/>
輔病○□頰病也<lb/>
　<lb/>
　義府卷下<lb/>
</p>
<p>
</p>
  </div>
        </body>
</text>\m</TEI>
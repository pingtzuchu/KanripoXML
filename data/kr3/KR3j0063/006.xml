<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>疑耀卷六</head> <lb/>
    <p>
<pb n="KR3j0063_WYG_006-1a"/>
欽定四庫全書<lb/>
　疑耀卷六<lb/>
　　　　　　　　　　　　　明　張萱　撰<lb/>
　　茶<lb/>
古人冬則飲湯夏則飲水未有茶也李文正資暇錄謂<lb/>
茶始於唐崔寧黃伯思已辯其非伯思嘗見北齊楊子<lb/>
華作邢子才魏收勘書圖已有煎茶者南牕紀談謂飲<lb/>
茶始扵梁天監中事見洛陽伽藍記及閱吴志韋曜𫝊<lb/>
<pb n="KR3j0063_WYG_006-1b"/>
賜茶荈以當酒則茶又非始扵梁矣余謂飲茶亦非始<lb/>
扵吴也爾雅曰檟苦茶郭璞註可以為羮飲早采為茶<lb/>
晚采為茗一名荈則吴之前亦以茶作飲矣第未必如<lb/>
後世之日用不離也葢自陸羽出茶之法始講自吕惠<lb/>
卿蔡君謨輩出茶之法始精而茶之利國家且藉之矣<lb/>
此古人所不及詳者也<lb/>
　　林逋<lb/>
林逋居孤山畜一鶴客至則童子放鶴逋見鶴即歸其<lb/>
<pb n="KR3j0063_WYG_006-2a"/>
好客如此宋江鄰幾作雜志載許洞嘲逋詩有豪民送<lb/>
物伸鵞頸好客窺門縮鼈頭之句葢無根之謗也鄰幾<lb/>
載之何意李畋聞見錄載和靖隠居朝廷命守臣王濟<lb/>
訪之逋聞之即懐詩文求見濟乃以文學保薦逋及詔<lb/>
下唯賜帛而已濟曰草澤之士不學稽古不友王侯文<lb/>
學之士修詞立誠俟時致用今林逋兩失之矣夫以和<lb/>
靖之髙隠而猶以詩文取譏亦不念古人身既隱文焉<lb/>
用之語也今之自稱山人者又何以文為哉<lb/>
<pb n="KR3j0063_WYG_006-2b"/>
　　樂府之誤<lb/>
樂府夲以被管絃者今所傳古樂府詞多不可讀沈休<lb/>
文曰樂人以聲音相傳大字是詞細字是聲聲詞合寫<lb/>
愈傳愈訛至今遂不得其解耳故後人作古樂府止用<lb/>
其題不襲其意亦不諧其調如朱鷺則詠鷺之色艾如<lb/>
張則詠射雉事或五言或七言或近體或歌謡皆如詠<lb/>
物體葢自魏而後皆然不特唐人也至扵可被管絃與<lb/>
否不復問矣<lb/>
<pb n="KR3j0063_WYG_006-3a"/>
　　書簡用死罪<lb/>
侯鯖錄謂晉宋兵革之間禁書疏非吊喪問疾不得輙<lb/>
行晉人書啟多用死罪死罪是違制令故也余謂不然<lb/>
漢董仲舒詣丞相公孫𢎞記室書已前用之矣<lb/>
　　張楚<lb/>
陳勝自立為王號張楚劉徳曰若云張大楚國也張晏<lb/>
曰先是楚為秦滅今立之為張也而師古從晏說余謂<lb/>
兩說皆兼為是立楚而號曰張猶大唐皇宋大明云爾<lb/>
<pb n="KR3j0063_WYG_006-3b"/>
　　王弼註利貞<lb/>
王輔嗣註易利貞者性情也曰不性其情何能久行其<lb/>
正不性其情言不以性制情也句法甚古而理亦明盡<lb/>
止此四字不知宋儒費幾多說話<lb/>
　　孔子責冉求<lb/>
季氏伐顓㬰冉有季路問扵孔子孔子不責由而責求<lb/>
曰求亡乃爾是過與且呼其名而責之此正寧有盗臣<lb/>
意<lb/>
<pb n="KR3j0063_WYG_006-4a"/>
　　王道王路<lb/>
洪範無有作好遵王之道無有作惡遵王之路注疏止<lb/>
言王之道為正道王之路為正路而已道路二字未分<lb/>
别蔡沉集傳亦未及解新安陳氏止云互詞叶韻耳抑<lb/>
何鹵莾也箕子作洪範其字豈輕下者余按周禮遂人<lb/>
及匠人自遂上之經至扵川上之路凢五又有經涂環<lb/>
涂野涂大小相異而道容二軌路容三軌是道小而路<lb/>
大也則作好之害小作惡之害大耳<lb/>
<pb n="KR3j0063_WYG_006-4b"/>
　　夷齊不食周粟<lb/>
伯夷叔齊不食周粟餓扵首陽之下葢不食周之禄非<lb/>
絶粒不食也古人祿皆以粟如原思為宰與之粟五秉<lb/>
是也時夷齊特不欲為周之臣故辭其祿耳若自耕之<lb/>
粟未嘗不食也餓而采薇者粟或不足有時采薇以充<lb/>
之非止食一薇也周土之毛即所耕之粟亦毛也程伊<lb/>
川之說得之特未發明耳三秦記謂夷齊食薇三年顔<lb/>
色不變得無誕乎宋石曼卿謂夷齊不死扵周之土而<lb/>
<pb n="KR3j0063_WYG_006-5a"/>
死扵蒲阪以蒲阪為堯舜揖遜之區葢有深意焉苐首<lb/>
陽之山散見各郡國諸家紛紛未有的據夷齊之死或<lb/>
在首陽或在蒲阪宜冄詳之<lb/>
　　獬豸<lb/>
獬豸性忠能觸不直咋不正見扵徃籍不一而足宋羅<lb/>
泌不以為然因引齊莊公有臣曰王國卑與東里徼訟<lb/>
三年不决乃令二人共一羊盟扵社二子相從刲羊以<lb/>
血灑社讀王國卑之詞已竟東里詞未半羊起觸之是<lb/>
<pb n="KR3j0063_WYG_006-5b"/>
能觸不直者羊之性也不必獬豸余因憶里中故老嘗<lb/>
言有重辟甚寃厯數官皆不能直有一郡守復判此獄<lb/>
而郡堂一鹿闖至公案上銜其文卷嚙碎之左右不能<lb/>
奪郡守心動遂反前斷而寃者得白是鹿性亦能知曲<lb/>
直矣鹿與羊凡畜也能知曲直況神羊乎能知曲直者<lb/>
有羊與鹿而況可謂無獬豸乎天生神物自有出扵常<lb/>
理之外者草木最為無知尚有指佞之草而謂無獬豸<lb/>
者過也苐許叔重又以獬豸似牛與神羊之名戾或羊<lb/>
<pb n="KR3j0063_WYG_006-6a"/>
類或牛類所不可知耳<lb/>
　　伯益之夀<lb/>
孟子稱伯益避位扵禹之子啟詳閲諸書伯益乃髙陽<lb/>
氏之子其猶子黎逮事其父則髙陽之崩益年不下四<lb/>
十矣厯髙辛唐虞凡二百二十載是伯益年必二百六<lb/>
十嵗乃及禹之傳位扵啟也堯之諸臣夀最髙者惟彭<lb/>
籛臯陶伯益三人而臯陶年百有六十則前聞之彭籛<lb/>
或云即彭祖或云非是獨未聞伯益二百六十嵗之說<lb/>
<pb n="KR3j0063_WYG_006-6b"/>
豈孟子别有所授耶<lb/>
　　堯舜被誣<lb/>
堯舜禹以聖人為之君又以聖人為之臣禪受之際昭<lb/>
著往䇿豈復纎芥可疑而竹書紀年謂堯之末年徳衰<lb/>
為舜所囚故相之湯隂有囚堯城又謂舜既囚堯遂堰<lb/>
塞丹朱使父子不相見故鄄城西又有堰朱城𤨏語因<lb/>
之亦曰舜放堯扵平陽而任昉記亦以朝歌有獄基禹<lb/>
囚舜故地也扵是劉知幾遂疑舜廢堯既立其子俄又<lb/>
<pb n="KR3j0063_WYG_006-7a"/>
奪之嗟嗟堯舜禹而猶不免於稗官小說之妄議又何<lb/>
怪乎秦火耶余按竹書紀年出於魏晉間是時魏晉得國<lb/>
無不簒弑者知無以自解於世而逢君之臣偽撰此書<lb/>
為主分謗耳竹書又云殷仲壬即位居亳其卿士伊尹<lb/>
相之仲壬崩太甲立伊尹放太甲於桐乃自立後三年<lb/>
太甲潜出自桐殺伊尹立其子伊陟伊奮命復其父之田<lb/>
而中分之夫太甲伊尹之事見於尚書孟子者不可信<lb/>
耶左傳曰伊尹放太甲而相之卒無怨色杜預乃以竹<lb/>
<pb n="KR3j0063_WYG_006-7b"/>
書而疑伏生之尚書為有昏妄則以小人心置君子腹<lb/>
者不獨劉知幾矣<lb/>
　　鼻天子冡<lb/>
舜封象於有庳即今湖廣永州府零陵縣今零陵尚有<lb/>
有鼻墟羅長源謂鼻庳音相近也余按幽明録始興有<lb/>
鼻天子冡鼻天子城今統志亦載之始興屬今南雄府<lb/>
而南康記南康縣亦有鼻天子城先儒或謂始屬始興<lb/>
今屬南康故統志於南康不載鼻天子城冡豈南康始<lb/>
<pb n="KR3j0063_WYG_006-8a"/>
興古皆為楚地傲象雖封於零陵及卒乃葬扵南康耶<lb/>
然南康始興去零陵逺甚象封扵零陵矣卒乃葬扵始<lb/>
興耶余竊惑之統志又云始興鼻天子墓昔人掘之見<lb/>
銅人數十擁笏列侍器飾皆金銀俄聞墓内擊鼓大呼<lb/>
懼弗敢取而返夫銅人狥葬乃出扵末代非有虞之世<lb/>
所宜有也此鼻天子非象明甚羅長源作路史扵古今<lb/>
疑誤最為詳核而亦以始興之鼻天子為庳象何也<lb/>
　　張生夢舜<lb/>
<pb n="KR3j0063_WYG_006-8b"/>
舜號泣扵田為怨慕孟子必有所據纂異記有張生至<lb/>
蒲闗夢舜召之問以所業生曰孟子舜問何人也生誦<lb/>
其書至號泣怨慕章舜謂孟子不能善傳其意朕之泣<lb/>
怨已不合於父母耳號天怨慕非朕之所行者想舜當<lb/>
時用意亦合如此苐所述夢中舜語謂孟子為不知而<lb/>
作則孔子之語也莫之為而為莫之致而致則又孟子<lb/>
語也孔孟生扵舜之後凡若干年舜既死而亦習孔孟<lb/>
語乎其誕妄如此羅長源路史亦引據之殊足掩口<lb/>
<pb n="KR3j0063_WYG_006-9a"/>
　　儒釋相通<lb/>
儒不可不通釋典釋亦不可不通儒書離之則兩傷合<lb/>
之則並美雷次宗周續之嘗從釋慧逺受毛詩鄭氏箋<lb/>
今世佛子多以不能習儒乃去而為釋欲其闡揚𤣥教<lb/>
烏可得哉<lb/>
　　九言詩<lb/>
古之詩自二言以至七言止耳後人有八言以毛詩十<lb/>
月蟋蟀入我牀下我不敢效我友自逸為八言之始獨<lb/>
<pb n="KR3j0063_WYG_006-9b"/>
未有九言者摯虞流别論曰泂酌彼行潦挹彼注茲指<lb/>
為九言余檢諸夲皆云泂酌之章章五句則非九言明<lb/>
甚顔延之亦云詩體夲無九言將由聲度闡緩不協金<lb/>
石故仲治云然耳今之詩有九言者其法非古也<lb/>
　　司馬温公之貧<lb/>
今制黄冊凡糧米多者自立一户糧少者共立一户此<lb/>
宋制也司馬温公罷相居洛中所買田宅猶以兄郎中<lb/>
公為户謂糧少不自立户也以宰相田糧不能自立一<lb/>
<pb n="KR3j0063_WYG_006-10a"/>
户亦足以㢘頑矣苐未知其産所入若何今蘭溪趙文<lb/>
懿公自登第以至柄國十年止守祖父遺産瘠壤四十<lb/>
七畆毫不加舊若其後人田宅稍饒則皆治生所致扵<lb/>
公無與余從公逰二十年猶未悉公及公捐館其里人<lb/>
數為余言如此公之相業不具論獨清修一節則司馬<lb/>
之後如公者指不多屈矣<lb/>
　　琴辯<lb/>
世本曰琴作扵神農而琴操曰作扵伏羲爾雅曰大琴<lb/>
<pb n="KR3j0063_WYG_006-10b"/>
謂之離孫叔然曰音多變聲流離也此伏羲之琴也樂<lb/>
錄曰二十七絃郭璞從之未詳其制之長短何如中華<lb/>
古今注曰二十五絃琴或曰二十絃皆失之而樂錄為<lb/>
正按伏羲以木王三與八皆木之數也故三其九而二<lb/>
十七為之絃耳廣雅曰伏羲琴七尺二寸則八其九而<lb/>
七十二寸為之長也亦以木為數也廣雅曰琴長三尺<lb/>
六寸六分五絃邢昺曰此常用之琴也長三尺六寸六<lb/>
分者象三百六十六日五絃象五行至文王武王始加<lb/>
<pb n="KR3j0063_WYG_006-11a"/>
大絃為君小絃為臣五絃第一為宫其次商角徵羽二<lb/>
絃少宫少商上曰池言其平下曰濱言其服前廣後狹<lb/>
象尊卑上圓下方法天地十三徽象十二月加閏此即<lb/>
今之琴也夫以伏羲之離而名之曰大琴乃後人名之<lb/>
耳比琴為大故曰大琴在伏羲時止名離不名琴也少<lb/>
宫少商二絃始扵周矣而减二十七絃為五絃减七尺<lb/>
二寸為三尺六寸六分與名之為琴也皆在周之先也<lb/>
不知始扵何時請以俟知者<lb/>
<pb n="KR3j0063_WYG_006-11b"/>
　　九河考<lb/>
古之九河諸書相傳者曰馬頰即馬篤河曰覆釡河曰<lb/>
鈎盤河曰鬲津河曰徒駭河即徒河皆在今濟南府境<lb/>
而胡蘇河簡河潔河皆在滄州又云徒駭河亦在滄州<lb/>
惟太史河莫詳所在自漢以來講求九河者甚詳漢世<lb/>
近古止得其三唐人累集積𫝊之語遂得其六歐陽忞<lb/>
輿地記又得其一或新河而載以舊名或一地而立為<lb/>
兩說要之皆似是而非無所依據至其顯然謬戾者班<lb/>
<pb n="KR3j0063_WYG_006-12a"/>
固以滹沱為徒駭而不知滹沱與徒駭不相渉也樂史<lb/>
扵馬頰又以漢馬篤河當之鄭氏求之不得其說乃謂<lb/>
齊桓公塞九河為一河今河間弓髙以東至平原鬲津<lb/>
徃徃有其遺處春秋緯寳乾圖云移河為界在齊吕鎭<lb/>
閼八流以自廣宜蔡九峯深折其非也夫曲防齊桓之<lb/>
禁也豈躬犯之即霸者輕變古而重扵自利然河水可<lb/>
塞而河道可盡平乎酈元水經獨曰九河碣石苞淪扵<lb/>
海程子宗之乃援尚書禹貢夾右碣石之文謂九河果<lb/>
<pb n="KR3j0063_WYG_006-12b"/>
從碣石入海今兖冀之地皆無碣石而碣石尚在海中<lb/>
去岸五百餘里卓然可見是九河之說當以酈元為正<lb/>
今之治河者輙言九河故道穿鑿求之宜乎支離而無<lb/>
益于河矣<lb/>
　　龍涎香<lb/>
龍涎香眞偽難辯按張世南㳺宦紀聞云諸香龍涎最<lb/>
貴廣州市直毎兩不下百千次等亦五六十千出大食<lb/>
國近海傍常有雲氣罩山間即知有龍睡其下或半載<lb/>
<pb n="KR3j0063_WYG_006-13a"/>
或二三載土人更相守視俟雲散則知龍已去往觀必<lb/>
得龍涎或五七兩或十餘兩視所守人多寡均給之又<lb/>
有說大洋海中有渦旋處龍在其下湧出其涎為太陽<lb/>
所爍則成片風漂至岸人取之龍涎入香能収歛腦麝<lb/>
氣雖經數十年香味仍在嶺外雜記云龍枕石睡涎沫<lb/>
浮水積而能堅鮫人采之以為至寳新者色白稍久則<lb/>
紫甚久則黑白者如百藥煎而膩理黑者亞之如五靈<lb/>
脂而光澤其氣近扵臊似浮石而輕和香焚之則翠烟<lb/>
<pb n="KR3j0063_WYG_006-13b"/>
浮空結而不散又一說龍出沒海上吐出涎沫有三品<lb/>
一曰汎水二曰滲沙三曰魚食汎水輕浮水面善水者<lb/>
伺龍出随而取之滲沙乃被波浪飄泊洲嶼積多年風<lb/>
雨浸滛氣盡滲扵沙土中魚食乃因龍吐涎魚競食之<lb/>
復作糞散扵沙磧其氣腥穢惟汎水者可入香用餘二<lb/>
者不堪往嵗有詔求龍涎香而眞偽莫辯余故錄之以<lb/>
廣時人耳目<lb/>
　　漢碑<lb/>
<pb n="KR3j0063_WYG_006-14a"/>
孫宗鑑東臯雜錄言漢碑額多篆身多隸是矣獨云隸<lb/>
多凹篆多凸則洪适之隸釋歐陽修之集古錄趙明誠<lb/>
之金石錄皆未及也豈漢碑尚有遺扵三公之見聞者<lb/>
耶<lb/>
　　柴桑<lb/>
山海經所載皆山川之大者獨未載廬山而止載柴桑<lb/>
之山郭景純曰柴桑山在潯陽南與廬山相連余意廬<lb/>
山舊當名柴桑及匡君兄弟廬之遂稱廬山耳今以柴<lb/>
<pb n="KR3j0063_WYG_006-14b"/>
桑别為一山而曰與廬山相連似誤<lb/>
　　荔枝<lb/>
荔枝之名諸書皆未詳其義扶南傳謂結實時枝弱蒂<lb/>
牢不可採皆以刀斧剜取其枝故以為名余按荔枝之<lb/>
樹甚髙大惟樹杪結實最多故採者不能攀其枝多連<lb/>
枝斫之耳蒂牢之說殊不然也<lb/>
　　消摩<lb/>
呼藥為消摩詳杜蘭香别傳蘭香降嫁張碩碩問禱祀<lb/>
<pb n="KR3j0063_WYG_006-15a"/>
事香曰消摩自可愈疾滛祀無益消摩謂藥余意消摩<lb/>
按摩也今治病者有按摩之術<lb/>
　　擊壤<lb/>
堯民擊壤壤以木為之其形如履前廣後銳長尺四寸<lb/>
闊三寸將戲先側一壤扵地遥扵三四十歩外以手中<lb/>
壤敲之中者為上今京師中兒童猶有此戲或以桃或<lb/>
以甃其擊壤之遺乎獨吴盛彦有擊壤賦曰論衆戲之<lb/>
為樂獨擊壤之可娱因風化勢罪一殺兩或擊之法與<lb/>
<pb n="KR3j0063_WYG_006-15b"/>
今不同耳<lb/>
　　以糟飼馬<lb/>
今京師官馬雖有芻豆之給皆為馬軍乾没日惟以枯<lb/>
糟飼之故雖有良馬不一二年輙斃矣海馬骨者最巨<lb/>
水火俱不能毁惟以糟漚之遂腐海馬神馬也其骨且<lb/>
畏糟今乃以糟飼凡馬乎然京師售馬者云以糟飼之<lb/>
可暴壯惟其暴壯是以易斃<lb/>
　　家里<lb/>
<pb n="KR3j0063_WYG_006-16a"/>
白樂天詩還家問鄉里詎堪持作夫鄉里謂妻也南史<lb/>
張彪傳呼妻為鄉里今我不忍令鄉里落他處今人言<lb/>
家里夲此<lb/>
　　五大夫松<lb/>
秦始封泰山松為五大夫此秦時第九爵也非謂五株<lb/>
松為五員大夫也今人相傳為一松封一大夫五松五<lb/>
大夫殊謬<lb/>
　　芍藥握椒<lb/>
<pb n="KR3j0063_WYG_006-16b"/>
毛詩溱洧之卒章贈之以芍藥芍藥破血女人無子當<lb/>
服之故芍藥之贈為男滛女東門之枌其卒章貽我握<lb/>
椒椒氣下逹可以壯陽故握椒之贈為女淫男此先儒<lb/>
之俚談然理或有之<lb/>
　　千文<lb/>
千字文劉公嘉話曰梁武帝教諸王書令殷鐵石扵王<lb/>
右軍書中搨一千字不重者毎字一片紙雜碎無序武<lb/>
帝謂周興嗣曰卿有才思為我韻之興嗣一夕編次進<lb/>
<pb n="KR3j0063_WYG_006-17a"/>
上鬚髪皆白南史文學周興嗣傳又云武帝檄魏文于<lb/>
右軍書中書千字令興嗣韻之非殷鐵石也又有一說<lb/>
武帝喜鍾繇書而秘書省所藏鍾繇眞蹟甚多獨年久<lb/>
漫滅散亂乃令興嗣韻之為千文未知孰是今世有鍾<lb/>
繇千文與興嗣所韻者不同乃後人偽撰也<lb/>
　　蘭香<lb/>
余里中製蘭香乃以土香曰白木香者為骨即今牙香<lb/>
粗榦也剉成片以水漬之數日去其木氣然後暴烈日<lb/>
<pb n="KR3j0063_WYG_006-17b"/>
下候乾燥方採樹蘭花與此香片用紙包褁復暴扵烈<lb/>
日凡數易花而後成<hi>樹蘭一名珍珠蘭</hi>今俗云傳扵吴商不知<lb/>
此薰香法在宋已有之自吾廣始不始扵吴也余閱宋<lb/>
葉寘論香品吾廣故有吴氏者以薰香獲富素馨茉莉<lb/>
柚子花皆可為之顧文薦負暄錄亦云畨禺有吴監稅<lb/>
者以香名豈即其人耶獨未言及樹蘭花今樹蘭花薰<lb/>
香盛行而素馨茉莉柚花皆未有製者試為之當不减<lb/>
樹蘭也樹蘭獨産廣東不見傳疏亦不知其當作何名<lb/>
<pb n="KR3j0063_WYG_006-18a"/>
以其花香似蘭草而木為夲故曰樹蘭其花如黄粟盛<lb/>
扵夏間亦可以薰茗<lb/>
　　東方朔滑稽<lb/>
東方朔傳有幸倡郭舍人令朔射覆中之武帝榜舍人<lb/>
舍人不勝痛呼號而朔嘲焉曰咄口無毛聲謷謷尻益<lb/>
髙舍人恚曰朔擅詆欺天子從官當棄市帝問朔何故<lb/>
詆之朔曰與為隱耳口無毛狗竇也聲謷謷鳥哺鷇也<lb/>
尻益髙鶴俛啄也獲免余謂朔之初為此語實以詆欺<lb/>
<pb n="KR3j0063_WYG_006-18b"/>
舍人非隱語也舍人曰幸倡必弄臣之流口無毛者少<lb/>
而無鬚也聲謷謷謟佞而取給也尻益髙者滛交之態<lb/>
也非詆欺而何然即朔之假為隠語其詆欺更甚以其<lb/>
無毛之口為狗竇以其仰食扵人為鷇之仰哺以其俯<lb/>
首而求食為鶴之俛啄皆以鳥獸之類眎之而武帝與<lb/>
舍人不暇察耳<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>刺如此非自託扵滑稽何以免於世<lb/>
哉<lb/>
　　木棉<lb/>
<pb n="KR3j0063_WYG_006-19a"/>
余鄉多木棉集韻綿作棉樹髙者至於十丈其枝如桐<lb/>
葉如胡桃葉而稍大花如今之玊蘭花紅如渥丹一樹<lb/>
常數千枚春夏放花其紅燄燭天花謝乃結子剖之如<lb/>
酒匜其殻堅硬其中有絮皓白故曰木棉今名攀枝花<lb/>
吴錄云其絮如蠶所作者非也唐李琮詩腥味魚中墨<lb/>
衣裝木上棉則此棉亦可作衣絮今止充裀褥而已方<lb/>
勺泊宅編稱海南蠻人以此紡織為布布上出細字雜<lb/>
花卉尤工巧名曰吉貝布即古白㲲布也㲲音牒苐余<lb/>
<pb n="KR3j0063_WYG_006-19b"/>
郷既未有以木棉為布者即詢之海南諸蠻亦不知其<lb/>
制為何似或云曹溪六祖所傳信衣曰屈㫬布即白㲲<lb/>
布乃西域木棉心所織者余嘗見之實類褐豈西域木<lb/>
棉與中土不同耶范政敏遯齋閒覽又云林邑等國出<lb/>
吉貝布木棉為之不知六祖信衣即林邑等國所産否<lb/>
陶九成南村輟耕錄又云閩廣多種木棉紡績為布名<lb/>
曰吉貝松江東去五十里許曰烏泥涇多種之彼初無<lb/>
踏車椎弓之製率用手刮去子線弦竹弧置案間振掉<lb/>
<pb n="KR3j0063_WYG_006-20a"/>
成劑厥功甚艱國初有一嫗名黄道婆者自崖州來乃<lb/>
教以紡織之具至扵錯紗配色綜綫挈花各有其法以<lb/>
故織成被褥𢃄帨文采甚巧土人多以此致富者嫗卒<lb/>
土人祠焉陶九成元人也世代尚近其詳著如此余嘗<lb/>
以詢之松江士夫皆不知木棉為何樹吉貝為何布豈<lb/>
道婆者卒其織造之法莫傳故土人不復種藝此樹耶<lb/>
據陶說道婆崖州人則泊宅編謂海南蠻人能為此布<lb/>
其言不誣若六祖信衣果西域木棉心所織者則其法<lb/>
<pb n="KR3j0063_WYG_006-20b"/>
當如秦洮間織褐試倣其法以織木棉便可成布不必<lb/>
復求道婆遺法矣閩中呼綿花為吉貝其聲稍轉為家<lb/>
貝或云非木棉也林邑所産疑即此物又有山吉貝不<lb/>
堪作布<lb/>
　　朱提銀<lb/>
今人多稱白金為朱提非是蜀之叙州府有朱提山出<lb/>
銀諸葛孔明有言漢嘉金朱提銀採之不足以自食若<lb/>
以銀為朱提亦可以金為漢嘉乎唐韓愈贈崔立之詩<lb/>
<pb n="KR3j0063_WYG_006-21a"/>
我有雙飲盞其銀得朱提亦非以銀即為朱提也<lb/>
　　蜀漢不制樂<lb/>
三國時魏最强吴次之而蜀為最弱者非獨其土地蹙<lb/>
也葢人才文物亦單陋焉即以禮樂考之魏武帝常使<lb/>
魏襲製鼓吹曲十二章矣吴孫休亦常使韋昭製鼔吹<lb/>
曲如魏之數矣獨不聞蜀有製樂者豈其時救亡之不<lb/>
給而不暇及此耶抑其人皆樂扵軍旅不能如二國之<lb/>
從容文物也安得諸葛武侯起而問之<lb/>
<pb n="KR3j0063_WYG_006-21b"/>
　　分野<lb/>
星次之說古今卒無一定之論費直以易卦配地域蔡<lb/>
邕以節氣當國分皇甫謐以月律配入辰次僧一行以<lb/>
度為紀據河山以分其野又或以古受封之日嵗星所<lb/>
在為王彼亦是非此亦一是非也宋羅泌惟以九州之<lb/>
說為正然其說亦未能詳著扵書豈亦疑而未安耶按<lb/>
周禮保章氏以星土辯九州之地所封封域皆有分星<lb/>
以觀妖祥葢以天象而占其地特占法而已儒者不考<lb/>
<pb n="KR3j0063_WYG_006-22a"/>
星官不著故凡言郡國之分野者皆據成說而錄之而<lb/>
不暇察察之者又不能詳明故諸說紛紛不一耳今諸<lb/>
說不具辯姑以周禮注疏辯之賈公彦謂吴越地南而<lb/>
星北葢以國屬諸初受封之日嵗星所直之辰此不得<lb/>
其說而附㑹妄語也周封太伯扵吴夏封無繹扵越豈<lb/>
同嵗月乎況後之所謂吴越者不啻百倍何以皆屬此<lb/>
星耶秦雖罷封建後之立君長者皆此例也豈皆同此<lb/>
嵗月乎分野所屬唯斗牛女之地極逺星經謂毎度計<lb/>
<pb n="KR3j0063_WYG_006-22b"/>
一千四百六里二十四歩六寸四分有竒似渉荒唐但<lb/>
以日月薄蝕秒忽觀之似亦可信然其所謂里乃以鳥<lb/>
道計之非人跡屈曲之謂也縱一大府能當其一二度<lb/>
耶故以某地當某宿亦姑取其槩耳今譔郡邑志乘者<lb/>
即區區一縣亦曰某分野可笑矣故元僧徳儒扵此致<lb/>
疑而作分野辯意謂天之經星二十八宿皆屬中國分<lb/>
野而無餘中國之外四方萬國豈無一星分耶夫豈先<lb/>
中國而後及四方萬國耶又豈别有一天星宿耶徳儒<lb/>
<pb n="KR3j0063_WYG_006-23a"/>
不得其說欲下風膝行以扣儒衣冠而通天地人者余<lb/>
嘗恨不得見許魯齋耶律楚材諸公一明此說妄意以<lb/>
今之占法擬之葢天道流行其大無外萬象異形而同<lb/>
體三才異位而同神故以占法變化之神妙窺天人感<lb/>
應之徵騐如吴越之災祥則應扵斗牛之纒度故以斗<lb/>
牛而占吴越非謂吴越正在斗牛之下也史家天文志<lb/>
曰某地入某宿幾度而所記亦有不同葢當時占法亦<lb/>
異耳如東方蒼龍南方鶉尾皆以昏中而言豈曰東者<lb/>
<pb n="KR3j0063_WYG_006-23b"/>
常在東耶各家占法不同今以易占明之易固非瑣瑣<lb/>
也而曰京房曰鬼谷曰軌革之類以第幾爻為家宅第<lb/>
幾為牛馬第幾為舟車各各取驗正猶以某星占某地<lb/>
立此定格也若徳儒所論中國萬國則同此一天星宿<lb/>
而各國之占法自異各取徵應耳千古不决之疑豈余<lb/>
之淺陋所能剖苐析千慮一得故姑識之以俟知者<lb/>
　　古樂之亡<lb/>
古先聖王在位皆作樂皆有歌詩惟至周始大備者以<lb/>
<pb n="KR3j0063_WYG_006-24a"/>
一代兼數代也故古樂自雲門而下必皆有歌先聖王<lb/>
亦皆世世傳習以遺後人故周公得而用之耳或者謂<lb/>
伏羲之立基神農之下謀祝融之屬續顓頊之五莖帝<lb/>
嚳之六英周公棄而不用者以其過扵質也余謂不然<lb/>
葢嵗久制亡不可復考故不得而兼用之即周公當時<lb/>
亦不能無遺憾者有其存之周公自當兼用固不止監<lb/>
扵二代矣自漢髙帝為武徳之舞時雖叅用韶舞而更<lb/>
曰文始武舞更曰五徳又因秦樂人以制宗廟樂詩唐<lb/>
<pb n="KR3j0063_WYG_006-24b"/>
山夫人及武帝宛馬等篇出而古聖人之制遂泯故黄<lb/>
帝以下之詩扵是併亡矣夫公子完去陳時虞韶猶不<lb/>
廢即負擔流離之際不敢失墜漢興時老師宿儒當有<lb/>
存者扵此時能訪求之猶可存十一扵千百今秦既不<lb/>
師古漢又因秦舊而不復求古則古樂之亡固秦之罪<lb/>
漢亦不得辭其責也惜哉<lb/>
　　無逸之誤<lb/>
祖甲賢武丁欲廢其兄祖庚而立之遂逃為民即無逸<lb/>
<pb n="KR3j0063_WYG_006-25a"/>
稱享國二十三年者是也先儒見史國語皆稱祖甲滛<lb/>
亂遂改無逸之祖甲為太甲不信經而信史惑矣<lb/>
　　周武王十三年伐紂<lb/>
后稷封邰子不窋失其官竄戎狄間不窋之孫曰公劉<lb/>
復修后稷之業遷扵豳商末大王避狄遷岐傳至王季<lb/>
為西伯文王繼之五十年武王立十三年伐紂泰誓云<lb/>
十有三年春大㑹于孟津是也而書序乃以為十一年<lb/>
矣記亦稱十一年伐紂二年訪箕子與洪範維十三祀<lb/>
<pb n="KR3j0063_WYG_006-25b"/>
之數合世因疑泰誓經文為誤漢儒又創言文王受命<lb/>
九年武王二年伐商通十一年歐陽公著泰誓論定為<lb/>
即位之十一年葢因二年後方訪箕子也按經文皆稱<lb/>
十三而武成釋箕子即伐紂之嵗不在伐紂二年之後<lb/>
當以經文十三年為正<lb/>
　　河清酒<lb/>
蘭溪河清酒自宋元已有名苐其時已有甘滯不快之<lb/>
訾見范成大驂鸞錄矣<lb/>
<pb n="KR3j0063_WYG_006-26a"/>
　　在田之義<lb/>
見龍在田王弼注龍處扵地上故曰在田孔頴達曰六<lb/>
位有天道地道人道一二地道也九二是二在一上故<lb/>
以在田為在地上也朱考亭作夲義亦未明言以田為<lb/>
地余謂古先聖人立文垂訓字字的確今不言在地而<lb/>
言在田則在田自有在田之義非止言在地也以前諸<lb/>
儒亦有推廣者言田之耕稼利益萬物猶若聖人利益<lb/>
萬物故言在田也此說得之<lb/>
<pb n="KR3j0063_WYG_006-26b"/>
　　古祀必卜<lb/>
今郊祀蒸嘗之禮皆遵古制而行獨卜其吉㓙則絶不<lb/>
講矣愚謂他祭皆有定期可以不卜至扵今之祈雨祈<lb/>
晴者即雩也原無定期獨不可倣古而卜乎但古人龍<lb/>
見即雩乃建巳之月不待雨𤾉愆期而後舉之葢先已<lb/>
為民祈禱至扵雨𤾉愆期之日又復為民祈禱也今建<lb/>
巳之月大雩古禮亦不復行矣<lb/>
　　人奴<lb/>
<pb n="KR3j0063_WYG_006-27a"/>
古之為人奴者必髠其髪又以鐵束其頭以為鉗最困<lb/>
辱者故趙王郎中田叔孟舒自髠鉗為王家奴隨王入<lb/>
長安是以漢初有詔自賣為人奴婢者皆免為庶人意<lb/>
免其髠與鉗也若如今之為奴婢者亦猶庶人耳何必<lb/>
免而後為庶人哉<lb/>
　　不庭<lb/>
左傳以征不庭言不來在王庭者史記不庭作不享索<lb/>
隱曰舊夲史記作不亭亭直也征不亭者征諸侯之不<lb/>
<pb n="KR3j0063_WYG_006-27b"/>
直者也是庭與亭古皆通用者享字與亭字相似而訛<lb/>
耶今人稱日午為亭午即直午之義直午正午也<lb/>
　　星隕如雨<lb/>
春秋魯莊公七年星隕如雨葢星之隕如雨之降耳杜<lb/>
預訓如作而訓偕作俱言星與雨俱下此甚不通既星<lb/>
與雨俱下又是夜間胡從而辯其為星隕也且左傳上<lb/>
言恒星不見以為夜明星隕即是夲夜既云夜明又安<lb/>
得有雨乎<lb/>
<pb n="KR3j0063_WYG_006-28a"/>
　　燒酒汎荔枝<lb/>
余鄉噉荔枝多以燒酒汎之即製荔枝酒者亦以燒酒<lb/>
葢自唐已然矣白樂天有詩曰荔枝新熟雞冠色燒酒初<lb/>
開琥珀香欲摘一枝傾一盞西樓無客共誰嘗此一証也<lb/>
　　龍蛇歌<lb/>
龍蛇歌介子推作吕氏春秋司馬史記述之而劉向新<lb/>
序俱載此歌大同小異而說苑又以為舟之僑歌何自<lb/>
相矛盾若是乃知新序說苑未必盡出於劉向也<lb/>
<pb n="KR3j0063_WYG_006-28b"/>
　　爛柯<lb/>
爛柯之說人皆知為奕者之事東陽記信安縣有懸室<lb/>
坂晉中朝時有民王質者伐木至室中見童子四人彈<lb/>
琴而歌質因倚柯聽之童子以一物如棗核與質含之<lb/>
便不復饑俄頃童子曰其歸承聲而去斧柯爛盡既歸<lb/>
質去家已數十年矣一以為觀奕一以為聽琴當是一<lb/>
事而兩傳也<lb/>
　　盗跖<lb/>
<pb n="KR3j0063_WYG_006-29a"/>
盗跖人知為栁下惠之弟不知黄帝時先有大盗名跖<lb/>
者後人因惠之弟為惡故以盗跖名之今之菩薩觀世<lb/>
音亦古佛有名觀世音者因今之觀世音受記扵古之<lb/>
觀世音故亦以觀世音名之也如秦越人曰扁鵲亦軒<lb/>
轅時有神醫名扁鵲秦越人能醫人亦稱為扁鵲耳是<lb/>
柳下惠之弟及今之觀世音皆别有名字也<lb/>
　　今𨽻<lb/>
𨽻有古𨽻有今𨽻今之楷書即今隷也世言隷創扵王<lb/>
<pb n="KR3j0063_WYG_006-29b"/>
次仲又言創扵程邈皆秦世也羅長源曰宋時臨淄人<lb/>
有得齊胡公之銅棺前和隱起皆為今隷則隷書秦已<lb/>
前已有之矣水經注亦云隷自出古非始扵秦<lb/>
　　藥箭<lb/>
兩粵溪洞之蠻以毒藥傅弩矢射人者俗語曰綿藥余<lb/>
初不解其義及讀揚子方言凡飲藥傅藥而毒東齊海<lb/>
岱之間謂之眠乃知綿藥當作眠藥也<lb/>
　　弱翰<lb/>
<pb n="KR3j0063_WYG_006-30a"/>
揚子雲荅劉歆書雄嘗把三寸弱翰筆賫白素三尺問<lb/>
異語此作方言也余嘗疑既稱弱翰又稱筆是筆有名<lb/>
弱翰者因悟今京師中寒沍南來之筆多敗京師有名<lb/>
水筆者掾史家多用之其毫甚弱蘸一墨即可書數行<lb/>
攜之出苐須飽墨不必復蘸子雲作方言時正攜此筆<lb/>
以行有得輙書不復蘸墨者即今水筆也<lb/>
　　馬汗血<lb/>
嘗言汗血之馬不知者謂出汗皆血偶閱漢明帝報東<lb/>
<pb n="KR3j0063_WYG_006-30b"/>
平王蒼書并遺宛馬一匹中言血從前膊上小孔中出<lb/>
因言武帝天馬霑赤汗親見其然余乃悟凡血盛者筋<lb/>
力必强壯善馬愈走而性愈躁疾氣血愈怒張必至横<lb/>
溢故此所遺馬血從前膊小孔中出則汗血之馬其血<lb/>
亦有從他出者非謂遍體皆汗血也<lb/>
　　水利<lb/>
五行之用皆以利民者然金火木土皆不言利惟水獨<lb/>
言利者何也易以利為四徳之一凡卦之象川者必言<lb/>
<pb n="KR3j0063_WYG_006-31a"/>
利渉書陳六府始于水而三事亦稱利用水之利大矣<lb/>
哉<lb/>
　　鱷魚<lb/>
潮有鱷魚之害世皆知為韓昌黎所除不知昌黎之後<lb/>
其害尚存至宋咸平中通判陳堯佐始計捕而獲之鳴<lb/>
鼓于市以文告于神而戮焉其害始永絶<lb/>
　　吴復古<lb/>
揭陽吴復古毎論出世法以長生不死為餘事煉氣服<lb/>
<pb n="KR3j0063_WYG_006-31b"/>
食為土苴蘇東坡居惠時嘗問以養生復古以安與和<lb/>
荅之東坡南遷往見之無一言及得喪事獨曰邯鄲之<lb/>
夢猶足以破妄而歸眞今子目見而身履之亦可以少<lb/>
悟矣若復古者葢有道之士哉<lb/>
　　漢劉熊碑<lb/>
唐王建題劉熊碑有曰蒼苔滿字土埋龜風雨消磨絶<lb/>
妙詞不向圖經中舊見無人知是蔡邕碑宋蘇邁書胡<lb/>
戢之語謂此碑與劉文饒同建詩為不誣余謂此碑固<lb/>
<pb n="KR3j0063_WYG_006-32a"/>
漢隷最佳者然非中郎詞也且其文有云七葉勃然而<lb/>
興咸居今而好古其詩則曰有父子然後有君臣此何<lb/>
等語而謂之絶妙詞乎既非中郎之詞又安得云中郎<lb/>
之筆葢東漢諸碑流俗多以為中郎筆猶王子敬好書<lb/>
洛神賦故世一有洛神賦輙以為子敬書耳<lb/>
　　夷齊考<lb/>
論語正義引春秋少陽篇伯夷姓墨名允字公信叔齊<lb/>
名致或曰智字公達夷齊者謚也伯叔者少長之稱也<lb/>
<pb n="KR3j0063_WYG_006-32b"/>
少陽篇不知何人所著其書已亡一云父名初字子朝<lb/>
或曰即殷湯三月丙寅日所封者孤竹地名産孤生之<lb/>
竹可作管孤或作觚地道記在肥如南二十里秦為離<lb/>
支縣漢為令支春秋時齊桓公嘗至其地今山海闗北<lb/>
十里有孤竹君之墓在焉姓纂墨氏即墨台氏墨音眉<lb/>
孤竹君之後鄭樵亦從其說遂以孤竹君為姓墨名台<lb/>
余按國名記墨台即禹之師墨一曰黙怡怡音台炎帝<lb/>
之後姜姓國也則墨台又孤竹之先矣虞書伯夷降典<lb/>
<pb n="KR3j0063_WYG_006-33a"/>
析民注疏云姜姓不知即此墨台氏否則孤竹君之子<lb/>
伯夷也少陽姓纂鄭樵皆誤矣山海經又有伯夷父者<lb/>
生西岳為氐羗所自出郭璞注伯夷父顓頊師亦不知<lb/>
與墨台氏同否是古今名伯夷者凡四世代綿邈諸說<lb/>
混淆竟莫可考而以伯夷為姓墨名台余不敢安也孔<lb/>
叢子注孤竹君又有子名伯遼周曇詠史詩注伯當作<lb/>
仲孤竹君之次子也是孤竹君有三子遼既是名則夷<lb/>
齊又似名而非謚矣近有陳繼儒者宏博士也譔逸民<lb/>
<pb n="KR3j0063_WYG_006-33b"/>
史行扵世顧不能詳夷齊名氏夫尚論其人而不知其<lb/>
名氏可乎抑亦有疑而闕乎故詳著之以補其闕<lb/>
　　孔子姓氏<lb/>
孔子宋人宋襄公十一代孫也夲姓子氏古者君之同<lb/>
姓有五服親盡者必賜别姓以為公族故襄公有五世<lb/>
孫曰父嘉者賜姓孔氏是以不復姓子而孔氏之姓實<lb/>
出扵此父嘉扵孔子為六世祖父嘉之父即正考父父<lb/>
嘉之孫曰孔防叔乃自宋奔魯不仕至其孫叔梁紇始<lb/>
<pb n="KR3j0063_WYG_006-34a"/>
仕扵魯受采扵聊古者必貴而後别為氏故叔梁紇得<lb/>
以王父之字為氏其氏曰叔者孔防叔之叔也苐叔梁<lb/>
紇時諸大夫皆世官而孔子不復世父之官此既不可<lb/>
曉且貴而賜氏子孫不復改者孔子又不以父之氏為<lb/>
氏乃復以孔為氏此尤不可曉也余按孔字从子从乙<lb/>
子者商之所以封也乙者𤣥鳥也契之母吞𤣥鳥卵而<lb/>
生契為商之鼻祖賜姓孔者所以紹祥𤣥鳥也今字書<lb/>
皆以孔為嘉美之稱以乙之生子為嘉美故鄭子孔名<lb/>
<pb n="KR3j0063_WYG_006-34b"/>
嘉是孔父嘉亦若因字為氏者其說終屬强觧古者賜<lb/>
氏或以地或以官或以謚未聞有因其人之字即以其<lb/>
字之義賜為姓者葢後人因父嘉姓孔子孔名嘉故遂<lb/>
以孔為嘉美義耳<lb/>
　　癰疽瘠環<lb/>
萬章謂孔子扵衛主癰疽扵齊主侍人瘠環趙岐以癰<lb/>
疽為癰疽之醫瘠環者瘠姓環名也孔頴達曰未詳其<lb/>
人但以經文詳之亦誠然也朱考亭亦從其說劉向說<lb/>
<pb n="KR3j0063_WYG_006-35a"/>
苑以癰疽為雍睢余按古文及諸字書癰雍疽睢原不<lb/>
相通如向之說是雍姓睢名非癰疽之醫而趙岐誤矣<lb/>
至扵以瘠為姓其說更誤余按姓譜諸書有姓痛者有<lb/>
姓疾者瘠之姓絶無岐何所據以為姓耶余憶左傳有<lb/>
曰巫尫因其尫而名之非巫之名與姓也瘠環者名或<lb/>
謂環其人瘠弱故呼為瘠環如今人呼長者為長某小<lb/>
者為小某之類是也朱考亭注經亦傳訛如此<lb/>
　　王荆公不知詩<lb/>
<pb n="KR3j0063_WYG_006-35b"/>
池塘生春草園栁變鳴禽靈運猝以景遇備以成章故<lb/>
常自稱此語得之神助客有以此問王荆公不知此詩<lb/>
何以得名扵後世何以得罪扵當時荆公曰池塘生春<lb/>
草言王澤竭也園栁變鳴禽言物候變也當時以此服<lb/>
荆公之博殊足一笑以此論詩則從古稱詩者何往而<lb/>
不得罪荆公非惟不知靈運亦不知詩矣<lb/>
　　精舍<lb/>
精舍二字始見扵後漢包咸傳咸往東海立精舍教授<lb/>
<pb n="KR3j0063_WYG_006-36a"/>
是為儒者設也姜肱傳盗就清廬求見注清廬即精舍<lb/>
也晉孝武帝奉佛立靜舍扵内殿引沙門居之是佛家<lb/>
所居當名靜舍惟吾儒乃得名精舍及清廬耳三國志<lb/>
注江表傳干吉來吳立精舍燒香讀道書製作符水療<lb/>
病則道家亦稱精舍矣<lb/>
　　老人子無影<lb/>
老人子無影說者謂子之腎囊下筋謂之影不知何所<lb/>
據朝野僉載栁州曹太年八十五少妻生子日中無影<lb/>
<pb n="KR3j0063_WYG_006-36b"/>
南史張元始年九十七生子無影丙吉斷老人生子之<lb/>
獄置羣兒日中獨老人子無影遂以决之其說不虛則<lb/>
影非腎囊下筋明甚苐今七八十老翁生子其子扵日<lb/>
中未嘗無影豈皆非眞骨血耶一笑一笑<lb/>
　<lb/>
　<lb/>
　<lb/>
　疑耀卷六<lb/>
</p>
<p>
</p>
  </div>
</body>
</text>
</TEI>
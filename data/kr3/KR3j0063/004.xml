<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>疑耀卷四</head> <lb/>
    <p>
<pb n="KR3j0063_WYG_004-1a"/>
欽定四庫全書<lb/>
　疑耀卷四<lb/>
　　　　　　　　　　　　　明　張萱　撰<lb/>
　　圖書生剋<lb/>
有盛必有衰有進必有退有存必有亡余於河圖洛書<lb/>
得之河圖左旋生數也洛書右旋剋數也一生一剋天<lb/>
地且不能違而況於人乎故河圖洛書相繼而出天地<lb/>
之情見矣<lb/>
<pb n="KR3j0063_WYG_004-1b"/>
　　雲列祀典<lb/>
雨以潤物有雲乃有雨據祀典皆有功于民物者也古<lb/>
人止祀風雷雨而不及雲豈以雨雲相因祀雨即祀雲<lb/>
耶至我朝始兼風雲雷雨而並祀之又至世宗乃易風<lb/>
雲雷雨之序而曰雲風雨雷以雲為首祀是雲之為神<lb/>
不知歴幾萬刼幸遇我世宗始大遇也亦竒矣哉<lb/>
　　　　附徐司馬鑾議<lb/>
　　易屯象稱雲雷屯以坎不言水而言雲明雲之氣<lb/>
<pb n="KR3j0063_WYG_004-2a"/>
　　即雨也嘗登髙山雲氣濛濛然與雨無别然此乃<lb/>
　　為雨之雲如卿雲五雲之雲又自不同古人以雲<lb/>
　　紀官太史分至啟閉必書雲物為備則昭代列于<lb/>
　　四祀之首於義誠是<lb/>
　　拜帖不古<lb/>
余閱一小說古人書啟往來及姓名相通皆以木竹為<lb/>
之所謂刺也至宋時王荆公居半山寺毎以金漆木版<lb/>
寫經書名目往寺僧處借經時人遂以金漆版代書帖<lb/>
<pb n="KR3j0063_WYG_004-2b"/>
已而恐有宣洩又作兩版相合以片紙封其際久之其<lb/>
製漸精或又以縑囊盛而封之在宋時南人謂之簡板<lb/>
北人謂之牌其後通謂之簡版至淳熙之世朝士乃以<lb/>
小紙髙四五寸濶尺餘相往來謂之手簡市中遂製手<lb/>
簡紙賣之而竹木之刺廢矣今之拜帖用紙葢起于熈<lb/>
寧也余謂簡札用紙其來已久矣馮盛嘗誚盧杞提三<lb/>
百綾文刺為名利奴郄愔遣牋詣桓温子超取視寸寸<lb/>
毁裂若竹木之刺何稱綾文又寧堪寸裂耶意東漢造<lb/>
<pb n="KR3j0063_WYG_004-3a"/>
紙後簡札之制已為之一變矣王沂公取殘柬裂去前<lb/>
幅以遺孫京是時書帖已有長餘但不如今之侈耳其<lb/>
以金漆版代書帖特取一時之便倣古制而為之決非<lb/>
古制至此時猶存也若從前未有書帖何言代乎吳質<lb/>
答子建書發函伸紙文帝與劉楨書獲累紙之命此漢<lb/>
魏間語尤可證但其製止濶尺餘而已今用七八摺為<lb/>
全柬者是後人積奢之所致也余嘗見楊公士竒一帖<lb/>
其紙即今長安中之連七紙最粗惡者亦僅三摺面<lb/>
<pb n="KR3j0063_WYG_004-3b"/>
上一紅籖僅如筯姓名之字僅大如指頂其所語事即<lb/>
書於左不用今之副啟而其字草書葢真跡也今用副<lb/>
啟聞亦起於世廟末年書名字大則近見今日凡京朝<lb/>
官其字至多與政府相等此亦士風之不古也<lb/>
　　東坡前定<lb/>
天之生賢不與庸衆同者才與位而已二者兼全十不<lb/>
得三故與角去齒亦乘除之數也蘇東坡志林韓退之<lb/>
磨蝎為身宫而已以磨蝎守命故平生謗譽畧同及南<lb/>
<pb n="KR3j0063_WYG_004-4a"/>
海謫還有問其艱苦者坡曰少時入京師有相者云一<lb/>
雙學士眼半箇配軍頭然則公之流離顛沛不獲安於<lb/>
大位者固才大不容而於星相二說亦前定之矣噫與<lb/>
角去齒豈惟坡公<lb/>
　　佛經不真<lb/>
余嘗疑佛經五千八百卷皆華語不知凡經幾譯乃成<lb/>
亦不知與佛所說同否孰從而辯唐顯慶中𤣥奘譯經<lb/>
帝勑于志寧等監譯有勑曰特為看閱有不穏當處即<lb/>
<pb n="KR3j0063_WYG_004-4b"/>
隨事潤色之是今之經典中多有中國人潤色處未必<lb/>
一一皆佛說也經語未必皆出於佛而欲以經語作佛<lb/>
此與按圖索駿何異<lb/>
　　通家之稱<lb/>
今人朋友相知往來皆稱通家宋以前已然但汪彥章<lb/>
誡其子恪曰自吾父及汝三世矣未嘗與人通家往來<lb/>
夫家者妻也妻者自娶之為後嗣計耳豈可以娛他人<lb/>
稱通家耶余思通家二字施於往來外姓委不雅觀然<lb/>
<pb n="KR3j0063_WYG_004-5a"/>
相沿已久難於頓革也<lb/>
　　莫愁<lb/>
莫愁樂古樂府及唐書樂志樂府解題皆謂出於石城<lb/>
樂以石城有女子名莫愁也石城皆謂金陵之石頭城<lb/>
故金陵亦有莫愁湖宋曾三異以石頭城在楚之郢中<lb/>
而漢江之西岸至今有莫愁村及閱統志金陵故無莫<lb/>
愁湖是三異之說亦有據也三異又云曾見莫愁之像<lb/>
有石本衣冠甚古乃古之神仙者流非女子也郢中倡<lb/>
<pb n="KR3j0063_WYG_004-5b"/>
女常有自名為莫愁者甚為僣凟是以莫愁為女子其<lb/>
誤已久矣石城晉杜預第在今承天府即古竟陵也樂<lb/>
府石城樂臧質為竟陵郡時所作是為荆楚西聲莫愁<lb/>
樂亦西曲也今漢江西有莫愁村志云盧家女善歌謠<lb/>
嘗召入楚宫古辭云莫愁在何處莫愁在城西又云聞<lb/>
懽下揚州相送楚山頭唐人詩莫愁魂散石城荒又村<lb/>
近莫愁連竹塢人歌楚些下蘋洲則莫愁為楚女明甚<lb/>
今金陵莫愁湖在三山門外相傳有妓盧莫愁家此或<lb/>
<pb n="KR3j0063_WYG_004-6a"/>
後代倡女慕莫愁名好事者因其人以名湖而竟陵之<lb/>
與金陵石城之與石頭城又易訛也即金陵有莫愁當<lb/>
是兩莫愁矣又樂府解題云古歌有莫愁洛陽女則是<lb/>
有三莫愁矣<lb/>
　　李至有功名教<lb/>
前代俳優之輩多有以吾孔子為戲至宋至道二年重<lb/>
陽皇太子諸王宴瓊林苑教坊有以吾孔子為戲者賓<lb/>
客李至言唐太和中樂府以此為戲太宗笞伶人以懲<lb/>
<pb n="KR3j0063_WYG_004-6b"/>
無禮魯哀公以儒為戲尚不可況敢戲及先聖乎太子<lb/>
歎其言而止之此戲遂絶若李至者誠有功於名教也<lb/>
　　假葬<lb/>
今俗過信堪輿多停捾於土上以磚石甃之至數十年<lb/>
逺猶不瘞埋者徽郡為甚余閱通典亦有假葬三年即<lb/>
吉除服議晉郄詵母亡便於堂北壁外下棺謂之假𦵏<lb/>
三年即吉衛瓘以其不應除服而議之是假葬雖聞於<lb/>
古然而非禮也今有數十年不下棺而子孫除服從吉<lb/>
<pb n="KR3j0063_WYG_004-7a"/>
仕宦者可令衛瓘見乎<lb/>
　　建文還京<lb/>
建文帝之老而還京也廣西通志正統五年帝在思恩<lb/>
州自言於知州岑英轉聞巡按御史奏驛送赴京嘗留<lb/>
題四詩於横州南門夀佛寺貴州通志則以所題四詩<lb/>
乃在金筑長官司羅永菴與鄭曉吾學編同余意當以<lb/>
貴州志為正且帝之還京在天順年間而正統五年有<lb/>
僧自稱為建文帝者乃奸僧楊行祥也廣西志書正統<lb/>
<pb n="KR3j0063_WYG_004-7b"/>
五年帝還京其失於考訂如此<lb/>
　　壇醮之始<lb/>
僧道二流道士之名先見太霄經云周穆王因尹軌真<lb/>
人制樓觀遂召幽隠之人置為道士平王東遷洛邑置<lb/>
道士七人漢明帝永平五年置二十二人是時佛方入<lb/>
中國也趙與時謂用道士設醮祈福延夀則漢建安二<lb/>
十四年吳將吕蒙病孫權命道士於星辰下為請命是<lb/>
設醮之法始于此亦周公金縢子路請禱遺意余謂唐<lb/>
<pb n="KR3j0063_WYG_004-8a"/>
陳羽詩云漢武清齋讀鼎書内官扶上畫雲車壇上月<lb/>
明宫殿閉仰看星斗禮空虚是設醮祈請漢武已有矣<lb/>
非始於吳孫權也<lb/>
　　地下有世界<lb/>
西僧利瑪竇嘗謂余言天上有一世界地之下亦有一<lb/>
世界皆如此世界聞者多以為幻妄余閱酉陽雜俎有<lb/>
人掘井深已倍于常井數丈不見水忽聞向下有車馬<lb/>
人物喧鬨之聲近如隔壁出以告州將將遣人驗之不<lb/>
<pb n="KR3j0063_WYG_004-8b"/>
誣欲奏其事恐涉於怪而止遽令塞之是瑪竇之言亦<lb/>
似有據也<lb/>
　　周禮大司樂辯<lb/>
周禮大司樂所載大祭樂止有四音而無商音鄭氏註<lb/>
曰祭尚柔商屬金剛也故不用商此傅㑹於内事外事<lb/>
剛日柔日之說也賈公彥亦從之先儒乃為之說曰周<lb/>
以木德王商之金能尅木故諱而不用余謂楚固失之<lb/>
齊亦未得也夫五德之運起於後世䜟緯家周公制樂<lb/>
<pb n="KR3j0063_WYG_004-9a"/>
時未聞其語且司馬史周武王伐殷時有火自上復于<lb/>
下至于王屋流為烏其色赤故先儒皆謂周以火德王<lb/>
是木王諱金不足據矣宋儒又有言鬼神畏銅商屬銅<lb/>
故佩玉之聲中商律者不用尤為臆說余不知樂苐以<lb/>
樂志諸書細按其圖有正聲有子聲有變聲太蔟在少<lb/>
商調中者即黄鍾之商也特用太蔟之子聲子聲者正<lb/>
聲之半也故曰少商夫五音之全易辯也其半而為少<lb/>
為子又為變難辯也周樂奏於圓丘者圜鍾為宫黄鍾<lb/>
<pb n="KR3j0063_WYG_004-9b"/>
為角太蔟為徵姑洗為羽奏於方澤者函鍾為宫太蔟<lb/>
為角姑洗為徵南吕為羽奏於宗廟者黄鍾為宫大吕<lb/>
為角太蔟為徵應鍾為羽或皆自其正聲言之未及詳<lb/>
述其子聲耳故熊朋來謂大司樂未嘗無商而闕商聲<lb/>
者特不用於起調與畢曲也似亦得之然謂更代易世<lb/>
俗樂不知改作如唐以土王不知去角而但因周禮亦<lb/>
闕商宋因唐制亦闕商此又偏信五德之說者也宋樂<lb/>
書注引琵琶如夢人授譜始有湘妃怨哭顔回二曲皆<lb/>
<pb n="KR3j0063_WYG_004-10a"/>
徵調近代俗樂原無徵調亦猶大司樂之無商也夫五<lb/>
音十二律循環相生原無間斷此乃天地自然之妙凡<lb/>
一律中既有正有子有變而十二律之為正為子為變<lb/>
者亦皆含焉一毫無所增減乃可成律倘周公作樂果<lb/>
不用商必且叅差不齊豈能與黄帝之雲門咸池堯之<lb/>
大章舜之大韶禹之大夏湯之大濩叶奏一堂以供六<lb/>
祀哉夫六代之樂五音皆全而謂叶六代之樂者五音<lb/>
有不全乎故余謂周樂雖止四音而五音必無不全之<lb/>
<pb n="KR3j0063_WYG_004-10b"/>
理即其上文亦曰凡六樂者文以五音矣又何疑焉古<lb/>
人文字簡要特舉其槩鄭氏未及細詳遂謂無商而疑<lb/>
於剛柔之說後人又疑於鬼神五德之說此皆强作解<lb/>
事者也夫樂以象德也余聞之賓牟賈問武樂於孔子<lb/>
遲之遲而又久何也孔子曰病不得其衆也又曰恐不<lb/>
逮事也又曰久立於綴以待諸侯之至也又曰周道四<lb/>
達禮樂交通則夫武之遲久不亦宜乎夫商屬金屬義<lb/>
屬言其聲明而敏與武王病不得衆恐不逮事而舒緩<lb/>
<pb n="KR3j0063_WYG_004-11a"/>
以待諸侯之意稍乖故周公制樂尚遲久而嫌敏急不<lb/>
以商之正聲為宫耳謂之無商聲不可也又嘗退而求<lb/>
樂歌先儒謂欲知樂者先須識等子今按周之樂歌載<lb/>
在三百篇者試以四聲等子韻之則又專用宫商徵羽<lb/>
夫歌與奏相合乃為樂歌有商聲而奏可無商聲乎故<lb/>
余謂周樂之未嘗無商也於此益明獨角之一聲則樂<lb/>
歌始終不用此又何說焉自古制樂者其五音十二律<lb/>
皆起調於宫音葢宫者五音十二律之君也周樂祭天<lb/>
<pb n="KR3j0063_WYG_004-11b"/>
則以黄鍾之羽起調祭地則以太蔟之羽起調至祭宗<lb/>
廟則雖黄鍾為宫而其起調亦黄鍾之羽非黄鍾之宫<lb/>
也夫黄鍾為君律宫為君聲起調即無君而入調雖有<lb/>
君又為他音所役是尊臣而抑君也說者又為之說曰<lb/>
羽水也周以木德王水能生木故皆起調於羽君弱臣<lb/>
強已兆于此周公聖人豈其智有不及或者天定之數<lb/>
聖人亦且安之未可知耳余又不敢以為然也孔子之<lb/>
對賓牟賈亦曰有司失其傳久矣周衰諸侯僣竊又皆<lb/>
<pb n="KR3j0063_WYG_004-12a"/>
去其籍禮樂之制葢殘闕不完復經秦火樂比禮更為<lb/>
殘闕漢孝文時得魏文侯樂人竇公者年百八十嵗兩<lb/>
目皆瞽獻其書乃周官宗伯之大司樂也夫以數百年<lb/>
之簡帙出於一瞽人之手能保其無殘闕乎大司樂之<lb/>
旋宫不相管攝今太蔟為徵又復重出其為錯簡明甚<lb/>
漢初諸儒尚能習禮而習樂者則寥寥無聞周禮一書<lb/>
多出漢儒手稍得其影響輙附㑹之大司樂所載必非<lb/>
周公當時之制抑當時五音十二律其上下損益相生<lb/>
<pb n="KR3j0063_WYG_004-12b"/>
及四聲之韻與今或當㣲異後世以今人音律求古音<lb/>
律豈能一一皆合乎且上下損益相生其為隔八無疑<lb/>
而先儒又有謂周樂皆隔五易律者是今人求今人尚<lb/>
覺矛盾況以漢儒求周制乎故樂歌闕角必别有義亦<lb/>
斷非五行之說若起調以羽不以宫安知今之所謂羽<lb/>
即周公所謂羽乎羅長源有言後世黄鍾安知非古大<lb/>
呂後世應鍾安知非古無射故姜夔議樂請各用本均<lb/>
宫角徵羽正謂此也然其稱為角為徵為羽可見古人<lb/>
<pb n="KR3j0063_WYG_004-13a"/>
已備六十調矣故謂周樂皆以羽起調者余又不能無<lb/>
疑也或曰天地元聲豈以世代變易子謂五音十二律<lb/>
古今㣲異者此亦臆說余曰說則臆矣不觀之詩乎詩<lb/>
三百篇先儒謂皆可被管絃者朱晦菴乃言三百篇中<lb/>
可被管絃止數章此既異矣先儒有以等子韻譜取三<lb/>
百篇字字韻之竟無一章合律者孰謂古今人音韻一<lb/>
一同哉夫人之聲固萬有不齊總之止有五音而已律<lb/>
且有八十四矣人之聲能有八十四音乎故古之聖人<lb/>
<pb n="KR3j0063_WYG_004-13b"/>
所稱聲為律者止禹一人是自禹而外即聖人之聲亦<lb/>
未皆一一合律也蓋五音十二律既有正有子有變而<lb/>
三聲之中有老有少有次又有老之老有少之少有次<lb/>
之次故曰五音之變不可勝窮也夫等子於五音亦足<lb/>
以盡變者尚難以叶三百篇具在之詩當漢儒時即平<lb/>
上去入四聲尚未立而遽信其所附㑹影響者謂聖人<lb/>
之樂果闕商闕角且以兆弱君也何其過信漢儒輕疑<lb/>
聖人哉余讀書不多讀樂書尤不能多故臆說如此以<lb/>
<pb n="KR3j0063_WYG_004-14a"/>
俟知樂者是正焉<lb/>
　　　　附徐司馬鑾議<lb/>
　　古樂殘缺莫甚於今博士家絶不置談況有能尋<lb/>
　　其聲數正其譌誤益寥然矣周禮大司樂分樂而<lb/>
　　序之黄鍾一均以祀天神太蔟以下五均以祭地<lb/>
　　祇祀四望祭山川饗祖妣葢調五聲兼八音而有<lb/>
　　之其云祭祀樂無商聲者則五氣不備髙下奪倫<lb/>
　　安在為樂鄭氏之謬葢泥于圜鍾為宫以下三段<lb/>
<pb n="KR3j0063_WYG_004-14b"/>
　　有宫角徴羽四聲而無商音與上文不同因槩疑<lb/>
　　祭祀歌奏皆不用商而後儒附㑹其說引五德相<lb/>
　　勝益增其妄葢此為圜丘方澤及禘袷三大祀降<lb/>
　　神之樂凡祀皆有樂降神後合樂而奏之三大祀<lb/>
　　為重故迎神至六變八變九變若他祀樂則無此<lb/>
　　數注中所謂各以聲類求之是也其云本宫相生<lb/>
　　為角徵羽有用有避者非也葢降神之樂既與六<lb/>
　　樂不同作者明取别義如圜鍾得房心之氣是為<lb/>
<pb n="KR3j0063_WYG_004-15a"/>
　　大辰帝之明堂故首奏之以降天神函鍾輿鬼之<lb/>
　　分是為天社坤之門户故首奏以出地示黄鍾虚<lb/>
　　危之宫是為宗廟故首奏以迓人鬼各以其類以<lb/>
　　合神明之德即皷鼗孤竹雲和之類亦與八音稍<lb/>
　　殊明為降神而作矣若夫四聲無商如鄭註以祭<lb/>
　　尚柔商音堅剛不用推之旋宫之法並無一合朱<lb/>
　　晦翁亦嘗非之據晦翁說以為此自四樂各舉其<lb/>
　　一如黄鍾一宫次太蔟為徵即林鍾為宫應鍾為<lb/>
<pb n="KR3j0063_WYG_004-15b"/>
　　羽即大蔟為宫太吕為角即南吕為宫之類然圜<lb/>
　　鍾一宫再奏黄鍾為角係夷則宫又奏太蔟為徵<lb/>
　　姑洗為羽俱在林鍾宫無取相生之次第又非音<lb/>
　　節之和諧其理終不可解即朱說亦未為得也愚<lb/>
　　謂聲氣之和生于人心符于理數樂律長者聲濁<lb/>
　　而髙短者聲清而下宫聲最濁損之為徵次清益<lb/>
　　之為商次濁又損之為羽最清又益之為角居清<lb/>
　　濁之中相生者一髙一下相比者自髙及下取唱<lb/>
<pb n="KR3j0063_WYG_004-16a"/>
　　隨子母之義三大祀者天陽而徤純粹以精數竒<lb/>
　　而圓其知大始圜鍾隂律以帝之明堂奏之以道<lb/>
　　和氣次黄鍾太蔟姑洗居子寅辰始于一陽極于<lb/>
　　三陽陽明用事相間各一律律遞減一寸吹之而<lb/>
　　和調俱含宫象天德也地道柔剛含𢎞光大數偶<lb/>
　　而方萬物資生林鍾得坤之本位隔八而上生太<lb/>
　　蔟太蔟隔八而下生南吕南吕隔八而上生姑洗<lb/>
　　四維之氣已備以姑洗律長于南吕故後生而先<lb/>
<pb n="KR3j0063_WYG_004-16b"/>
　　用法地道也人者參天兩地兼隂兼陽相得有合<lb/>
　　順位成章黄鍾起于虚危其位屬子子與丑合間<lb/>
　　以大吕太蔟寅氣寅與丑合和以應鍾黄鍾律之<lb/>
　　始應鍾律之終四德無所不統立人道也合三樂<lb/>
　　凡十二律以足十二辰之數以分祀天神地祇人<lb/>
　　鬼其義甚著圜鍾六變一天之始五天之中也函<lb/>
　　鍾八變二地之始六地之中也黄鍾九變人叅三<lb/>
　　才三三而九也奏既四律故音取四聲為義其實<lb/>
<pb n="KR3j0063_WYG_004-17a"/>
　　奏曲時五音及變聲子聲髙下相從當無不備不<lb/>
　　然則不成調矣然則剛柔五德之說不足深信甚<lb/>
　　明唐太常祖孝孫制有十二和其饗圜丘以黄鍾<lb/>
　　祀方澤以林鍾祭宗廟以太蔟既與三樂稍别協<lb/>
　　律郎張文收乃復採三禮仍用圜鍾祀天函鍾祭<lb/>
　　地黄鍾祫禘樂曲凡四又似合樂不但為降神之<lb/>
　　奏葢古樂之亡久矣乃若宫聲起調于羽其說難<lb/>
　　明五聲中羽為物以羽役宫為以臣役君非其本<lb/>
<pb n="KR3j0063_WYG_004-17b"/>
　　義沈存中云君臣民不可相凌事物則不必避余<lb/>
　　意猶非之葢旋宫也者即潜宫也古人以其遞相<lb/>
　　生為旋其實太和元氣潜行于十二辰之内黄鍾<lb/>
　　潜行于十二律之中無時間斷唯是管長聲濁髙<lb/>
　　下難諧故有半聲變聲以合其節豈以尊君抑臣<lb/>
　　故諱避之哉試推旋宫圖起黄鍾宫至夾鍾為羽<lb/>
　　凡五十五律而調畢奏一闋復起宫音以七聲按<lb/>
　　之大不踰宫細不過羽羽上生宫音調不諧故黄<lb/>
<pb n="KR3j0063_WYG_004-18a"/>
　　鍾以應鍾為變宫收之上生無射之宫然則起調<lb/>
　　以羽入調以宫或以貞元相生之序言之而訛以<lb/>
　　為周樂皆起于羽為臣弱君之兆乎若夫樂歌之<lb/>
　　闕角也三百篇之不盡協律也竊謂作者當以意<lb/>
　　求之書云聲依永律和聲歌咏樂章或朝廷所製<lb/>
　　或太史所陳豈能一一盡中宫商在登歌者自當<lb/>
　　隨律髙下依律以和聲不當移律以就聲如今之<lb/>
　　譜曲子句字不同而調同況雅樂乎四聲七音等<lb/>
<pb n="KR3j0063_WYG_004-18b"/>
　　子來自西域濫觴于李登沈約輩大備于宋儒中<lb/>
　　間有其理可信者有甚非其理而必不可信者可<lb/>
　　信者四聲為經即一宫一徵一商一羽聲止于四<lb/>
　　故不及角也七音為緯則宫商角徵羽半商半徵<lb/>
　　備焉古詩歌多四言疑無角聲以此葢四聲之虚<lb/>
　　角亦猶三樂之藏商也以宫商角徵羽為次宫可<lb/>
　　含商以宫徵商羽角相生為次則角聲半清半<lb/>
　　濁行乎其中合之則無不備矣等子必不可信者<lb/>
<pb n="KR3j0063_WYG_004-19a"/>
　　必字字如聲乃為合律或有聲無字至強造字以<lb/>
　　𫝊㑹之或上去二聲相犯者則一音别為二義以<lb/>
　　活字為上聲實字為去聲支離穿鑿沈休文自不<lb/>
　　能解後人遵之若金科玊條可發一噱況欲以此<lb/>
　　定樂則三百篇不當盡付之祝融乎等子韻甚欲<lb/>
　　别著一論闢之樂律之辯不敢附于知者姑述其<lb/>
　　胸臆以請是正于大方如此<lb/>
　　帝王簪珠翠<lb/>
<pb n="KR3j0063_WYG_004-19b"/>
今制冕旒皆綴以珠寳獨不用翠福府畢姻余見王簪<lb/>
翠花兩枝此婦人之飾也頗以為疑及詢諸内侍皆云<lb/>
朝廷嘗簪之此亦有所倣魏明帝好婦人之飾冕旒改<lb/>
珊瑚珠晉元帝嘗以翡翠飾冕帝王服飾乃爾<lb/>
　　檮杌<lb/>
檮杌惡獸楚以名史主於懲惡又云檮杌能逆知未來<lb/>
故人有掩捕者必先知之史以示往知來者也故取名<lb/>
焉亦一說也<lb/>
<pb n="KR3j0063_WYG_004-20a"/>
　　雞口牛後之誤<lb/>
蘇秦說韓寧為雞口無為牛後今本國䇿史記皆同惟<lb/>
爾雅翼釋豵篇寧為雞尸無為牛從尸主也一羣之主<lb/>
所以將衆者從從物者也隨羣而往制不在我矣此必<lb/>
有據且於縱横事相合今本口字當是尸字之誤後字<lb/>
當是從字之誤也<lb/>
　　晏安酖毒之誤<lb/>
左傳管仲語齊桓公以救邢曰晏安酖毒不可懷也余<lb/>
<pb n="KR3j0063_WYG_004-20b"/>
見一書晏安作燕安燕處堂幕知安而不知危者燕安<lb/>
二字甚當今作晏安乃燕之譌也因知酖毒之酖亦當<lb/>
作鴆鴆乃毒鳥上曰燕安下曰鴆毒句中的對後人作<lb/>
酖亦鴆之譌耳<lb/>
　　觷剒雕字<lb/>
爾雅釋器象謂之鵠角謂之觷一本作鷽犀謂之剒一<lb/>
本作䧿玊謂之雕一本作鵰四者皆取鳥名豈古字皆<lb/>
相通耶抑别有據也<lb/>
<pb n="KR3j0063_WYG_004-21a"/>
　　窖養花木<lb/>
今京師入冬以地窖養花其法自漢已有之漢世大官<lb/>
園冬種葱韮菜茹覆以屋廡晝夜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>煴火得温氣諸菜<lb/>
皆生召信臣為少府謂此皆不時之物有傷於人不宜<lb/>
以奉供養奏罷之但此法以養菜蔬未言養花木也今<lb/>
内家十月即進牡丹亦是此法計其所費工耗每一枝<lb/>
至數十金但在漢止言覆以屋廡而已今法皆掘坑塹<lb/>
以窖之葢入冬土中氣煖其所養花木借土氣火氣俱<lb/>
<pb n="KR3j0063_WYG_004-21b"/>
半也<lb/>
　　蘦苓字相通<lb/>
蘦即苓字與蓮字通龜䇿傳龜千歲游蓮葉之上徐廣<lb/>
曰蓮一作苓聲相近借字也苓小草龜老而神其形轉<lb/>
小故能游於小草之上若水中之蓮凡龜皆可游不足<lb/>
竒矣又詩采苓以首陽之巔叶之是蓮亦有苓音也<lb/>
　　治亂甘苦黑白<lb/>
以亂為治以苦為甘故甘草名大苦禮記疏牽牛三點<lb/>
<pb n="KR3j0063_WYG_004-22a"/>
黑名為三點白<lb/>
　　介雞<lb/>
左傳季郈之雞鬬季氏介其羽爾雅翼作芥其羽謂以<lb/>
芥菜之芥播其羽也必有所據但未詳其義<lb/>
　　鬱鬯之辯<lb/>
古者釀酒以黑黍為上其色必黑祭祀用鬱草和之者<lb/>
以鬱草黄色故酒色黄而且香詩所謂黄流在中以其<lb/>
酒色黄而且流動也今又乃以黄色為酒品之惡者與<lb/>
<pb n="KR3j0063_WYG_004-22b"/>
古異矣又絶無以鬱草和酒豈其法不傳耶若酒之不<lb/>
和以鬱者又名為鬯是黑黍之酒即鬯也若加以鬱乃<lb/>
名鬱耳說文解鬯字乃云以秬釀鬱草是鬯亦可以兼<lb/>
鬱自鬱與鬯對言之則當致其辯耳<lb/>
　　虉字辯<lb/>
詩卭有旨虉旨虉小草五色似綬故名綬草詩言欲有<lb/>
文采具備以成調理之臣如虉者不戕賊之而後得也<lb/>
但鳥名亦有虉亦名綬故古本爾雅釋鳥有虉綬與釋<lb/>
<pb n="KR3j0063_WYG_004-23a"/>
草虉綬同文羅願遂以詩之㫖虉為鳥與上防有鵲巢<lb/>
為偶謂鵲善相地而後累巢若有驚懼則不累也虉善<lb/>
相天而後吐綬若有戕賊之疑則不吐也此說亦有據<lb/>
但謂之㫖虉則似是屬草葢㫖與㫖畜之㫖相同此草<lb/>
亦可食故云㫖若是鳥未聞可食不應言㫖矣苐未得<lb/>
詩之善本以正之若㫖虉之虉從草其為草無疑不從<lb/>
草其為鳥無疑今世所行詩及字書皆混亂故無由辯<lb/>
之而諸說紛紛也<lb/>
<pb n="KR3j0063_WYG_004-23b"/>
　　無㢘恥做得尚書<lb/>
長安中有一士人醉酒跨驢遇一八座於中衢不下驢<lb/>
引避𨽻人叱之此士人亦大相叱八座呼而問之士人<lb/>
生員也八座曰既是生員當有㢘恥如何醉酒撒潑如<lb/>
此士人笑曰公乃無㢘恥耳八座曰我如何無㢘恥士<lb/>
人曰若有㢘恥如何做得到尚書一時喧傳絶倒因憶<lb/>
杜有道妻嚴氏嘗以書與從子預有曰諺云忍辱至三<lb/>
公卿今可謂辱矣能忍之公是卿坐此亦無㢘耻乃做<lb/>
<pb n="KR3j0063_WYG_004-24a"/>
得尚書之意也<lb/>
　　孔子采詩不及楚<lb/>
楚詞屈原諸作有用韻者有一二句即改韻者有全篇<lb/>
不用韻者當原之時四聲之學尚未出或皆用當時土<lb/>
語自可相叶後人以今所行韻語讀之自不可叶耳但<lb/>
三百篇在原之先而以今韻叶之又無不通楚之土語<lb/>
豈真南蠻鴃舌之音耶先儒以孔子采列國之詩為國<lb/>
風獨不及楚為疑余意楚在當時亦有詩可采或亦如<lb/>
<pb n="KR3j0063_WYG_004-24b"/>
離騷之用土韻不可施於管絃故孔子不之采耳有謂<lb/>
孔子修春秋以夷狄待楚故不采其詩是亦一說然秦<lb/>
亦猶楚也而秦風十篇尚序於豳風之上豈以平王東<lb/>
遷之時秦仲之孫能以兵送亦能尊王者不如楚之僣<lb/>
王耶<lb/>
　　三十六奉朝請<lb/>
陶𢎞景與從兄書仕宦四十左右作尚書郎即抽簮髙<lb/>
邁今三十六方作奉朝請頭顱可知不如早去余今將<lb/>
<pb n="KR3j0063_WYG_004-25a"/>
五十矣始作尚書郎仰望古人殊為低首<lb/>
　　詞人用事<lb/>
詞人用古事多有錯誤者王介甫桃源行望夷宫中鹿<lb/>
為馬秦人半死長城下二世致齋望夷宫在鹿馬之後<lb/>
長城之役乃始皇非二世也<lb/>
　　惡獸為名<lb/>
鑿齒乃惡獸名與檮杌同類余怪晉習主簿以之為名<lb/>
未審其意北魏元义名夜义弟羅名羅刹夜义羅刹皆<lb/>
<pb n="KR3j0063_WYG_004-25b"/>
食人之鬼亦以為名何也<lb/>
　　佛不度女人<lb/>
劉晝與髙歡書尼與優婆夷實是僧之妻妾損胎殺子<lb/>
其狀難言今僧尼二百許萬并俗女向有四百餘萬六<lb/>
月一損胎如是則年族二百萬户驗此佛是疫胎之鬼<lb/>
也大藏律文佛告諸弟子汝慎勿妄度沙彌尼女人恣<lb/>
態難保恱在須㬰以後佛生惡意不真菩薩不可妄度<lb/>
是尼之醜行亦佛之所惡也<lb/>
<pb n="KR3j0063_WYG_004-26a"/>
　　上林羽獵二賦<lb/>
司馬相如上林揚雄羽獵二賦膾炙千古北齊楊斐謂<lb/>
離係以隤墻填壑亂以枚置落網而言無補於風規祗<lb/>
足昭其愆戾亦是名言<lb/>
　　風流罪過<lb/>
北齊郎基常語人曰任官之所木枕亦不須作況重於<lb/>
此事唯頗令寫書潘子美以書與之曰在官寫書亦是<lb/>
風流罪過余居京師别無所作止是乞俸寫書罪過多<lb/>
<pb n="KR3j0063_WYG_004-26b"/>
矣基答潘曰觀過知仁斯亦可矣未審京師中有能觀<lb/>
仁者否<lb/>
　　佛經恐非西來大意<lb/>
余嘗疑今中國所行佛經皆經數譯而後通中間不無<lb/>
乖其本㫖者偶閱鳩摩羅什與慧壑書天竺國寳文製<lb/>
倡頌宫商體裁以入絃為義今改梵為秦失其藻蔚雖<lb/>
得大意殊隔文體有似嚼飯與人非徒失味乃令嘔饖<lb/>
也今之經卷果皆西來大意乎余不敢信矣<lb/>
<pb n="KR3j0063_WYG_004-27a"/>
　　仙書皆偽筆<lb/>
西王母訊上元夫人書云比不相見四千餘年西王母<lb/>
答云遂替顔色迨五千年不知所云年數如人間甲子<lb/>
耶不知西王母者開闢之初即有之抑生於中古也其<lb/>
書乃作今人筆其偽無疑且上元夫人書云先被太帝<lb/>
君𠡠使詣𤣥洲校定天元正爾暫去如是當還還便來<lb/>
席願暫少留麻姑報王方平書亦云先受命按行蓬萊<lb/>
今便暫往如是當往還便親覩願來即去其體裁相同<lb/>
<pb n="KR3j0063_WYG_004-27b"/>
是上元夫人麻姑書皆偽襲也<lb/>
　　仙宦非共途<lb/>
許長史穆精心仙學似非凡胎者保命君嘗示以書而<lb/>
引漁陽田豫鐘鳴漏盡之語以責之定録君亦責其不<lb/>
即褰裳乃知仙宦原非共途今逐逐緇塵耽耽青紫猥<lb/>
談𤣥學真癡前說夢也<lb/>
　　陶淵明乞食<lb/>
陶淵明恥以五斗折腰遂至貧而乞食有詩曰出門拙<lb/>
<pb n="KR3j0063_WYG_004-28a"/>
言詞王摩詰與魏居士書謂陶是屢乞而多慙也嘗一<lb/>
見督郵安食公田數頃一慙之不忍而終身慙乎孔子<lb/>
曰我則異於是無可無不可鄙哉摩詰宜其困辱於安<lb/>
禄山也終身之慙豈在乞食哉<lb/>
　　道學可䕶短<lb/>
王槐野與王立道書云傳言公今講學棄去文詞不理<lb/>
此近代道學自䕶其短之巧術乃公柰何效之此誠不<lb/>
易之論講學者可以媿矣<lb/>
<pb n="KR3j0063_WYG_004-28b"/>
　　姜維母書<lb/>
楊用修纂尺牘清裁凡十一卷王元美謂其挂漏增至<lb/>
二十八卷梓成復搜得四十條附之于後因識之曰令<lb/>
劉孝標陸澄為之當免此元美自謂可無遺漏矣余檢<lb/>
晉書五行志復得姜維報魏人書一章云良田百頃不<lb/>
計一畝但見逺志無有當歸時魏人獲維母令維母手<lb/>
書呼維以當歸譬之故維云云此元美所未及收也<lb/>
　　天問可疑<lb/>
<pb n="KR3j0063_WYG_004-29a"/>
孟子言堯殛鯀於羽山殛者殺也屈原天問永遏在羽<lb/>
山夫何三年不施是堯未嘗殺鯀特流放之而不赦耳<lb/>
又齊桓公以羣公子争位身死不歛未嘗見弑今天問<lb/>
云齊桓公九㑹卒然見殺是鯀本見殺而謂之不殺桓<lb/>
本未弑而謂之見弑豈别有所據乎余按屈原天問今<lb/>
所行者王逸章句耳逸謂天問文義不次多竒怪之事司<lb/>
馬遷論道既所不逮劉向揚雄亦不能悉逸則稽之舊<lb/>
章合之經傳為之符驗事事可曉余未敢盡以為然也<lb/>
<pb n="KR3j0063_WYG_004-29b"/>
此文既云原觀壁間圖畫而作是事為一說當時未必<lb/>
相綴屬者原沈江後後人乃采而綴之故文義不次耳<lb/>
讀者亦宜逐段讀不宜總作一篇也但其事竒譎或亦<lb/>
疑誤相半未必皆原舊作<lb/>
　　元㣲之詩<lb/>
元微之放言五章余讀之殊未見佳處白樂天乃謂其<lb/>
韻髙而體律意古而詞新雖前輩深於詩未有此作豈<lb/>
古人評詩止以意不以詞耶<lb/>
<pb n="KR3j0063_WYG_004-30a"/>
　　元白皆無兒<lb/>
元白齊名且相友善白公無兒世皆知之微之亦無兒<lb/>
世未知也微之整比舊草以詩寄樂天云天遣兩家無<lb/>
嗣子欲將文集與他誰<lb/>
　　九歌<lb/>
楚詞九歌實十一篇乃知九者非篇數也或云九者陽<lb/>
數之極故陽九乃否極之㑹屈原取以名篇自喻其不<lb/>
得志之極也此亦有理<lb/>
<pb n="KR3j0063_WYG_004-30b"/>
　　禹娶四日即治水<lb/>
禹娶塗山氏以辛酉日娶甲子日即出而治水八年於<lb/>
外是新婚四日即有啟也<lb/>
　　荆公不事修飾<lb/>
王荆公禾遇時蓬頭垢面世多疑其為詐居政府時侍<lb/>
朝有蝨自荆公襦領而上直緣其鬚上顧之甚笑公不<lb/>
知也朝退同行王禹玉指以告公公命去之禹玉曰未<lb/>
可輕去請一言頌之曰屢遊相鬚曾經御覽荆公為解<lb/>
<pb n="KR3j0063_WYG_004-31a"/>
頥乃知荆公亦不事修飾者疑其詐則過也<lb/>
　　古今兩羿<lb/>
古今善射必稱羿但有兩羿一在夏弑夏后相者一在<lb/>
堯時射河伯妻洛妃者詳楚詞天問注<lb/>
　　西北水田<lb/>
今人欲於西北種水田此非創為說也唐王建水運歌<lb/>
有云逺徵海稻供邊食豈如多種邊頭地即此意也<lb/>
　　詩文顯白古奥<lb/>
<pb n="KR3j0063_WYG_004-31b"/>
典謨之文三百篇之詩為萬世詩文之祖者以其古而<lb/>
能奥也然於述事說理又未嘗不顯白若歐蘇之文元<lb/>
白之詩則一以顯白為主殊無一毫古奥意何以為詩<lb/>
文<lb/>
　　古無騎字<lb/>
古人畜馬唯以駕車未有單騎者故古經典並無騎字<lb/>
至六國時乃單騎馬惟曲禮前有車騎葢禮記乃後漢<lb/>
書也<lb/>
<pb n="KR3j0063_WYG_004-32a"/>
　　露筋廟辯<lb/>
今髙郵州露筋廟世傳有兩女子過此遇夜一女入宿<lb/>
於人家一女貞潔不肯入宿宿於門外遂為蚉蚋所嘬<lb/>
抵曉露筋而死余嘗疑之蚉蚋雖猛豈能嘬人至死此<lb/>
女即貞潔亦豈能忍受此蚉蚋不自搏拂耶偶閱酉陽<lb/>
雜爼乃云江淮間露筋驛乃一醉人宿其處為蚉所嘬<lb/>
江德藻北道記邵伯閘露筋梁故老云有鹿過此一宿<lb/>
為蚉所食至曉見筋則今所云貞女露筋者乃後人傅<lb/>
<pb n="KR3j0063_WYG_004-32b"/>
㑹以惑人也苐淮揚之間俗涉溱洧後人傅㑹露筋以<lb/>
為貞女夫亦有所風耶<lb/>
　　儒釋不必相援<lb/>
使釋迦生中國設教當如周孔是周孔書中自有釋教<lb/>
儒者何必談佛使周孔生西方設教亦當如釋迦是釋<lb/>
教書中亦自有儒教釋者何必援儒<lb/>
　　宋玉招魂<lb/>
宋玉招魂為屈原而作是時屈原尚未沈江宋玉見其<lb/>
<pb n="KR3j0063_WYG_004-33a"/>
放斥愁懣恐其魂魄先已散去其身不能久存故招其<lb/>
魂使反於身非如今人已死而招其魂也<lb/>
　　二王書法<lb/>
二王書法妙絶今古大小想皆入神梁髙祖荅陶𢎞景<lb/>
論書謂逸少書無甚極細者即樂毅論乃㣲粗健恐非<lb/>
真蹟晉梁相去不逺而二王極小之書已不可復見矣<lb/>
余謂二王書即大如拳者亦不復見何也韋文休曰二<lb/>
王書自可稱能未是書也此必有說陶𢎞景又謂王逸<lb/>
<pb n="KR3j0063_WYG_004-33b"/>
少自吳興以前書猶未稱凡厥好迹皆是向㑹稽時永<lb/>
和十許年中者從失郡告靈不任以後畧不復自書皆<lb/>
使此一人世中不能别見緩異呼為末年書逸少亡後<lb/>
子敬年十七八全倣此人書故遂成與之相似乃知今<lb/>
世所傳右軍遺蹟不知是真是偽但陶公所云此一人<lb/>
竟闕其姓名可為遺恨<lb/>
　　丙午丁未<lb/>
俞文豹吹劒録凡丙午丁未年中國遇之必災故宋時<lb/>
<pb n="KR3j0063_WYG_004-34a"/>
有術士上丙午丁未龜鑑謂自秦昭襄五十二年迄五<lb/>
代凡二十一次其年皆不靖宋南渡丁未髙宗渡江淳<lb/>
熙丁未髙宗上仙獨淳祐丁未則無他異惟自夏迄冬<lb/>
不雨所在湖陂河井枯竭葢丙午丁未在天之中丙丁<lb/>
屬火皆在丙午旺鄉五行中惟水火不宜旺旺則不可<lb/>
救藥非有興王盛德未易當也故大撓作甲子於丙午<lb/>
丁未為天河水以水能制火也戊午己未為天上火以<lb/>
戊巳土蓋其上則火不能熾也他不暇引宋以丙午丁<lb/>
<pb n="KR3j0063_WYG_004-34b"/>
未而元代之元以丙午丁未而我太祖興焉故有丙午<lb/>
丁未而天下或無大故者未有大故而不值丙午丁未<lb/>
者也天行之數亦可畏哉<lb/>
　　老於宦途不能自引<lb/>
余嘗謂官尊年至者多繫戀爵位不能自決往往皆妻<lb/>
孥所從㬰也白樂天戊申嵗暮詠懷有猶被妻兒教漸<lb/>
退莫求致仕且分司計其時已五十六七矣又云龍尾<lb/>
趂朝無氣力又云老病旁人豈得知以此光景而猶欲<lb/>
<pb n="KR3j0063_WYG_004-35a"/>
求分司不意此老亦為妻孥所從㬰如此其次章云更<lb/>
擬躊躇覓何事末章云萬一差池似前事則亦心欲去<lb/>
而不能自決矣近代一大老年已望八復以三年考滿<lb/>
臺省露章劾其不知引年此老乃自疏罪謂忘其年豈<lb/>
亦有妻兒為從㬰耶一笑一笑<lb/>
　<lb/>
　<lb/>
　<lb/>
<pb n="KR3j0063_WYG_004-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　疑耀卷四<lb/>
</p>
<p>
</p>
  </div>
</body>
</text>
</TEI>
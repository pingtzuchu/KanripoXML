<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>疑耀卷二</head> <lb/>
    <p>
<pb n="KR3j0063_WYG_002-1a"/>
欽定四庫全書<lb/>
　疑耀卷二<lb/>
　　　　　　　　　　　　　明　張萱　撰<lb/>
　　栁子厚非國語<lb/>
樓迂齋謂栁子厚文章皆學國語却著非國語是私其<lb/>
所自得而諱其所從来也其天資刻薄如此今世有一<lb/>
士人止能讀一部文選其所撰述皆竊文選中糟粕以<lb/>
自衒但對人輒排斥文選是亦一子厚也余謂即能作<lb/>
<pb n="KR3j0063_WYG_002-1b"/>
文選便足佳何以諱為苐恐其不能為文選耳子厚之<lb/>
非國語其文即可為國語否耶而奈何諱之<lb/>
　　施全<lb/>
施全於岳武穆死後欲刺秦賊而不得者但全先嘗為<lb/>
秦客最狎名在十客之列今岳死而讎秦豈忠義在人<lb/>
心即恩私不能奪耶<lb/>
　　賈誼蘇洵薄徳<lb/>
漢賈誼之知名於文帝朝者以守呉公薦之也史逸其<lb/>
<pb n="KR3j0063_WYG_002-2a"/>
名即誼終身亦未有一言及呉公者余嘗疑之蘇老泉<lb/>
為布衣時未知名有雅安守劉大簡字簡夫者深器之<lb/>
以書上韓魏公歐陽文忠公張忠定公薦之語甚切至<lb/>
東坡潁濵文章滿天下獨無一語及簡夫老泉集中亦<lb/>
止有與簡夫辭辟試一書耳而與簡夫請納拜書及老<lb/>
泉所作簡夫墓銘今皆不載豈編集時有意去之耶古<lb/>
人謂感恩易知巳難賈誼之於呉公老泉之於簡夫可<lb/>
謂知巳矣豈有所諱而然耶請納拜者請行門生禮也<lb/>
<pb n="KR3j0063_WYG_002-2b"/>
生前即願出門下身後即諱而去之亦薄徳矣余見有<lb/>
一顯貴人在故相趙文懿公門下二十年恩遇甚厚而<lb/>
文懿公捐館輒肆詆毁真犬彘之不若也<lb/>
　　噴嚏<lb/>
廣陵嘗有一名醫以醫致富其門如市即貴顯之家不<lb/>
輕造也偶廣陵守署中有病者亟召之醫不得已詣堂<lb/>
下守適有公事不及呼前而此醫適作嚏兩三聲守問<lb/>
曰何為而嚏醫曰外人有念醫士者守笑曰嚏乃肺家<lb/>
<pb n="KR3j0063_WYG_002-3a"/>
中風耳而云外人相念則嚏為肺病且不曉何名曰醫<lb/>
遂叱之去此醫退術遂不行余謂守雖知嚏為肺病而<lb/>
不知人相念則嚏乃古語也毛詩終風章願言則嚏鄭<lb/>
氏箋曰女思我心如是我則嚏也宋王易燕北録契丹<lb/>
俗戎主及太后噴嚏近位畨漢臣僚齊道沿䕫離華言<lb/>
萬嵗也今嶺外人噴嚏亦或呼曰大吉利市者即此意<lb/>
故漢藝文志有噴嚏耳鳴十六卷則嚏者古人亦以吉<lb/>
凶有相關者若月令曰季秋行夏令則人多鼽嚏是嚏<lb/>
<pb n="KR3j0063_WYG_002-3b"/>
未必皆肺病也今噴嚏耳鳴書已亡想有可觀者<lb/>
　　生乞壙志<lb/>
宋時有䛕王安石者嘗守番禺以書求安石曰某所恨<lb/>
微軀安健惟願早就木冀得丞相一薶銘庶㡬名附雄<lb/>
文不磨滅乎後世近有乞生壙志於名公貴人者想同<lb/>
之也<lb/>
　　荔枝<lb/>
西京襍記南越尉佗獻漢髙帝龍眼樹負暄襍録謂即<lb/>
<pb n="KR3j0063_WYG_002-4a"/>
今之荔枝也豈宋時龍眼尚未到於上國耶顧文薦亦<lb/>
博物者何言之誤也<lb/>
　　石炭<lb/>
今西北所燒之煤即石炭也蘇東坡集中有石炭行然<lb/>
亦未著其所自始前漢地理志豫章郡出石可燃為薪<lb/>
隋王邵論火事其中亦有石炭二字則知石炭即為煤<lb/>
而用於世已乆矣<lb/>
　　介之推燭之武<lb/>
<pb n="KR3j0063_WYG_002-4b"/>
介之推燭之武介與燭皆地名非姓也二人賢者為國<lb/>
人所取信故特標其地以異於衆耳如漢四皓皆以所<lb/>
居為氏而其本姓竟莫可攷<lb/>
　　開脇而産<lb/>
陸終氏娶鬼方之女孕而不育十一年開其左脇而出<lb/>
三人焉又開其右脇而出三人焉長曰昆吾次參胡次<lb/>
彭祖次㑹人次安次季連皆有名徳於世而受姓為侯<lb/>
伯譙周作古史考乃以為妄廢而弗論見亦隘矣彼修<lb/>
<pb n="KR3j0063_WYG_002-5a"/>
已背坼而生禹簡狄胷坼而生契皆為帝王是天將興<lb/>
之必有異於人者非常理所可測也魏黄初五年汝南<lb/>
屈雍妻王氏生男從右脇下水腹上出而平和自若數<lb/>
月創合母子無恙宋時莆田有市人妻生男從股髀間<lb/>
出亦無恙此亦足以明陸終氏之非妄矣<lb/>
　　詩叶管絃<lb/>
詩自三百篇而後至於我明卒未有一語可被管絃者<lb/>
葢文采有餘性情不足也音調出於性情性情和而後<lb/>
<pb n="KR3j0063_WYG_002-5b"/>
音調諧此天地自然之妙不假安排者近世有取陶淵<lb/>
明歸去来辭李太白把酒問月李長吉將進酒蘇長公<lb/>
前後赤壁賦協入聲律宋玉灼碧雞漫志謂之暗合孫<lb/>
呉余按今人之以諸公詩賦譜諸管絃者皆更換其句<lb/>
錯綜其章添減其字方於聲律可協皆非諸公原文也<lb/>
於孫呉終非暗合矣<lb/>
　　妒婦不可少<lb/>
諸葛武侯以醜婦為養心之資余謂妒婦亦然南唐樞<lb/>
<pb n="KR3j0063_WYG_002-6a"/>
宻杜業妻張氏甚妒烈祖命元皇后召張誡之曰業位<lb/>
望通顯得置妾媵何拘忌如此非婦道所宜張雪涕而<lb/>
言曰業本狂生遭逢始運多壘之初陛下所藉者駑馬<lb/>
未竭耳而又早衰多病若縱之反貽其禍將誤於任使<lb/>
矣烈祖聞之大加奨歎以銀盤綵段賞之余謂𦙍嗣既<lb/>
得血氣將衰若張氏者誠不可少也<lb/>
　　莊周鼓盆<lb/>
莊周妻亡鼓盆而歌世以為達余謂不然未能㤀情故<lb/>
<pb n="KR3j0063_WYG_002-6b"/>
歌以遣之耳情若能忘又何必歌<lb/>
　　四㐫<lb/>
四㐫者昆屯窮竒檮杌饕餮也堯投之四裔以禦魑魅<lb/>
也四裔者四夷也余謂四㐫在朝雖為㐫族然有今之<lb/>
君子所不能及者是以彼之下駟亦足走我之上駟也<lb/>
不然豈能以變四夷禦魑魅㢤今之君子且有居中國<lb/>
而身為魑魅者不知堯何以處之<lb/>
　　司馬文正海忠介<lb/>
<pb n="KR3j0063_WYG_002-7a"/>
司馬温公元豐末来京都人奔競觀之即以相公目之<lb/>
左右擁塞馬至不能行及謁時相於私第市人登樹騎<lb/>
屋窺瞰之隸卒或止之曰吾非望而君願識司馬公耳<lb/>
至於呵叱不退而屋瓦為之碎樹枝為之折及薨京師<lb/>
之民罷市而徃吊粥衣以致奠巷哭以過車者葢以千<lb/>
萬數上命户部侍郎趙瞻内侍省押班馮宗道護其喪<lb/>
歸葬瞻等還言民哭公哀甚如哭其私親四方来㑹葬<lb/>
者數萬人而嶺南封州父老相率致祭且作佛事以薦<lb/>
<pb n="KR3j0063_WYG_002-7b"/>
公者其詞尤哀炷香於手頂以送公葬者九百餘人京<lb/>
師民畫其象刻印粥之家至一本飲食必祝焉四方皆<lb/>
遣人購之京師時畫工有致富者張淏雲谷襍識謂千<lb/>
古一人而已余謂温公之後又有一人焉余鄉海忠介<lb/>
是也忠介乆居田里嵗癸未起南京都察院入京之日<lb/>
黄童白叟填溢街巷以觀公凡鄉民過其第者必求一<lb/>
見踵相接也公每歸私第輙危坐聴事不退居亦不閉<lb/>
門以便鄉民之求見者公問見我何為欲言事乎鄉民<lb/>
<pb n="KR3j0063_WYG_002-8a"/>
叩首無事止願一見海爺顔貌耳自朝至暮不少休及<lb/>
卒於官人争畫其像畫士亦多致厚資還櫬之日老㓜<lb/>
提攜頂鑪香夾道呼海爺爺號泣如喪考妣傾城皆至<lb/>
舟次罷市數日今江南郡邑相傳公已為神皆尸祝於<lb/>
家毎於公死日相率追薦至有費千金設一醮者此與<lb/>
温公何異夫温公在宋嘗為執政君子謂其有旋乾轉<lb/>
坤之功故人皆歸之忠介未嘗一日得行其志而人之<lb/>
歸之亦與田夫野老皆號為司馬相公婦人孺子亦知<lb/>
<pb n="KR3j0063_WYG_002-8b"/>
其為君實者同一恱服此豈可以聲音笑貌為㢤苐忠<lb/>
介得於人者與温公同得於天者則不及温公逺甚温<lb/>
公有子康官至侍讀忠介則黒衣之綴蔑如天之報施<lb/>
善人又何異耶温公身後又有不幸者紹聖初章惇蔡<lb/>
卞請發塜斵棺帝不許乃奪贈謚仆所立碑復貶崖州<lb/>
司户參軍蔡京用事復降正議大夫至列名於姧黨之<lb/>
碑若忠介則葢棺之後人無異言令聞不已此又温公<lb/>
所不能得於公者也<lb/>
<pb n="KR3j0063_WYG_002-9a"/>
　　佛書入中國<lb/>
世但知佛書自漢明帝時始入中國不知秦之先中國<lb/>
已有其書隋經籍志曰其書乆已流布遭秦火之世所<lb/>
以湮滅又劉向列仙傳曰得仙者百四十六人其七十<lb/>
二人已在佛經又漢哀帝元夀元年博士弟子景盧受<lb/>
大月氏王口𫝊浮屠經此皆白馬未入中國之前也况<lb/>
明帝時傅毅對帝所言皆是佛書使先此未有佛書毅<lb/>
何從而得之是明帝前雖有其書尚未盛行自白馬既<lb/>
<pb n="KR3j0063_WYG_002-9b"/>
来之後其說乃浸淫耳<lb/>
　　殿廷植花栁<lb/>
唐朝殿廷皆植花栁故杜甫詩香飄合殿春風轉花覆<lb/>
千官淑景移又曰退朝花底散歸院栁邊迷宋朝殿廷<lb/>
則植松楸而不植花栁者以見嚴毅也我朝殿廷松楸<lb/>
花栁皆不植亦有深意<lb/>
　　黄冊<lb/>
今制丁口稅糧十嵗一籍其數曰黄冊自劉宋時已有<lb/>
<pb n="KR3j0063_WYG_002-10a"/>
之齊髙帝即位嘗勑虞玩之與傅堅意檢定詔曰黄籍<lb/>
人之大綱國之政端云云時亦稱人籍今世多不解黄<lb/>
字之義余偶閱唐開元制凡男女始生為黄四嵗為小<lb/>
十六為中二十有一為丁六十為老每嵗一造計帖三<lb/>
年一造户籍即今之黄冊也謂之曰黄亦自男女之始<lb/>
生登籍而名之耳<lb/>
　　尾大不掉<lb/>
尾大不掉此非喻言也西域有獸曰羯尾大於身之半<lb/>
<pb n="KR3j0063_WYG_002-10b"/>
非以車載尾則不可行元白湛淵有咏羯詩羯尾大如<lb/>
斛堅車載不起此以不掉滅彼以不掉死<lb/>
　　雁足書<lb/>
雁足傳書世傳為蘇武事但武實未嘗以書縛雁足葢<lb/>
漢使者常惠自胡中還知武尚在故漢家令人入胡求<lb/>
武托言上林獲雁得武書也元中統間有宣慰副使郝<lb/>
經充信使使宋宋留之真州十六年不還有以雁獻經<lb/>
者經畜之雁見經輙鼓翼引吭似有所訴經感悟擇日<lb/>
<pb n="KR3j0063_WYG_002-11a"/>
率從者具香案北向拜舁雁至前手書一詩於尺帛繫<lb/>
雁足而縱之其詩曰露落風髙恣所如歸期囘首是春<lb/>
初上林天子援弓繳窮海纍臣有帛書復書於左中統<lb/>
十五年九月一日放雁獲者勿殺國信大使郝經書於<lb/>
真州忠勇軍營新館虞人獲之以獻元主惻然曰四十<lb/>
騎留江南曾無一人雁比乎遂進師南伐越二年宋亡<lb/>
此又效蘇武而為之也然武留胡中十九年始還漢家<lb/>
不能為武問罪於胡經留宋十六年始還而元主卒以<lb/>
<pb n="KR3j0063_WYG_002-11b"/>
此滅宋為之一歎經字伯常澤州人<lb/>
　　群龍無首<lb/>
易群龍無首王弼注云以剛健而居人之首則為物之<lb/>
所不與也孔潁達未疏無首之義今之佔俾家謂龍之<lb/>
剛猛在首乾之六爻皆用九是純陽之卦也不宜復濟<lb/>
之以剛必變而為柔是無首者無剛也余謂不然通乾<lb/>
之卦皆是陽剛必純剛而後可為乾故象曰天行健君<lb/>
子自強不息無剛是無健也㡬乎息矣以上諸爻皆不<lb/>
<pb n="KR3j0063_WYG_002-12a"/>
宜息豈以乾之六爻而可息耶且初九曰潛龍九二曰<lb/>
見龍九五曰飛龍上九曰亢龍皆指一龍也而此獨曰<lb/>
群龍則非一龍可知夫首者先也無首者言當此群龍<lb/>
俱興之時我不可以身始事也故象曰天徳不可為首<lb/>
者謂陽剛既在我則候時而動不宜首事左傳曰無為<lb/>
禍始即此意也且乾坤二卦其理相通彼此互用故坤<lb/>
之彖有曰先迷失道後順得常葢居後而不居先在群<lb/>
龍之時即乾亦宜如此不特坤為然也余故曰群龍無<lb/>
<pb n="KR3j0063_WYG_002-12b"/>
首謂無為事首而非謂剛徳可無也若謂剛徳不可純<lb/>
用必變而為柔則上九之亢龍已先詳之矣而此又言<lb/>
無剛得無重復乎宋均曰萬物之始莫能先之不可為<lb/>
首先之者㐫隨之者吉此說得之宜補注疏之闕<lb/>
　　佛不能作福<lb/>
唐懿宗末年信佛故迎佛骨苐佛骨至而大駕遂晏亦<lb/>
足以明佛之不能作福矣<lb/>
　　書啓慎餘字<lb/>
<pb n="KR3j0063_WYG_002-13a"/>
今人作書啓於左方之末書慎餘左冲無他諸語世皆<lb/>
仍之而不詳其所始余閱程大昌攷古謂古人以尊賜<lb/>
卑者書啟必於紙尾批曰與某人如宋時詔勑批答之<lb/>
類故紙尾結言慎餘等語者示行卑不敢更有他語也<lb/>
　　術者决王荆公去位<lb/>
王荆公在相位時嘗向一術者求卜術者曰功名富貴<lb/>
如此又何卜焉公作色曰今力乞去上未許請㸔旦夕<lb/>
便去得否耳術者曰相公相公得意濃時便好休予徃<lb/>
<pb n="KR3j0063_WYG_002-13b"/>
日曾為相公言之矣要去便去只在相公不在上也不<lb/>
疑何卜公悵然歎服去意遂决噫今之鐘鳴漏盡自託<lb/>
於上之不許卒客死長安者安得此術人一决乎<lb/>
　　易字義<lb/>
易經之易說文曰蜥蜴蝘蜓守宫形象也是易即蜥蜴<lb/>
也余按爾雅及注疏諸書蜥蜴之形殊與易字不相似<lb/>
戴侗作六書故亦已疑之古人製字象形最多亦最似<lb/>
而於蟲豸之類尤不茍作故易字上从日下从月為東<lb/>
<pb n="KR3j0063_WYG_002-14a"/>
西代明變易之象是矣若說文下从勿不从月而曰此<lb/>
象形也於蜥蜴之形何象焉爾雅釋蟲有曰王蛈蜴者<lb/>
注即螲蟷也似蜘蛛居穴中吐絲網穴口有足江北人<lb/>
呼為蛈蜴余謂其形實象易字故亦曰蜴而从勿不从<lb/>
月者象其足也且蛈與蜥音相近或蛈蜴誤為蜥蜴亦<lb/>
未可知况爾雅止言蜥蜴未言蜥蜴之蜴為易也即蛈<lb/>
蜴之蜴亦未明言為易然曰象形則易為蛈蜴而非蜥<lb/>
蜴不待辨矣說文多有可疑此其一也<lb/>
<pb n="KR3j0063_WYG_002-14b"/>
　　楚子問鼎<lb/>
楚子問鼎羅泌以為妄謂楚莊賢君孫叔敖賢相滅陳<lb/>
且復於申叔之對入鄭且舍於鄭伯之服非復前日之<lb/>
頑獷也周為共主彼豈遽然而窺之又謂鼎非傳國之<lb/>
物問之何益亦似有見苐左氏所載王孫滿之言未必<lb/>
皆妄也余謂九鼎在周乃上代所寶者故周公卜洛亦<lb/>
以安九鼎為首稱楚居漢南嘗聞鼎之名欲一見之而<lb/>
不可得故過周之疆問周之鼎亦嚮慕之私耳王孫滿<lb/>
<pb n="KR3j0063_WYG_002-15a"/>
惡其強梗遂切責之謂其窺伺神器而楚子問鼎初心<lb/>
未必遽至是也若謂楚實未嘗問鼎而以左氏為㒺則<lb/>
又不盡信書之過矣<lb/>
　　漢髙后答匈奴書<lb/>
漢髙后時匈奴冐頓遺書曰願以所有易其所無亦誖<lb/>
謾甚矣髙后召群臣議樊噲欲擊之季布謂噲可斬是<lb/>
亦一見但令謁者張澤報書即不能直詞切譲亦宜置<lb/>
有無相易之語於不問可也今書乃盛自貶損曰年老<lb/>
<pb n="KR3j0063_WYG_002-15b"/>
氣衰髮齒墮落行歩失度單于過聴不足以自汗能無<lb/>
汗顔乎<lb/>
　　夥頥沈沈字義<lb/>
陳勝既王陳其故人嘗與傭耕者之陳求見及見勝殿<lb/>
屋帷帳曰夥頤渉之為王沈沈者馬班二史皆同其下<lb/>
文曰楚人謂多為夥索隠曰服䖍云頥者助聲之詞也<lb/>
謂渉為王宫殿帷帳其物夥多驚而偉之故稱夥頤也<lb/>
而班固則削去頤字豈以詞助且上止言夥渉故此不<lb/>
<pb n="KR3j0063_WYG_002-16a"/>
必加一頤字耶王文恪曰夥頤方言也班書不宜削去<lb/>
甚是若沈沈二字索隠未釋應劭注班書曰夥音禍沈<lb/>
沈宫室深邃之貎也沈音長含反余謂沈沈二字亦當<lb/>
是方言若以為宫室深邃之貌則於夥頤二字重複矣<lb/>
沈沈之語必有所指今苦未能詳耳<lb/>
　　漢書人物表同名<lb/>
古今人同名同姓者甚夥但前漢人物表有一士鞅在<lb/>
中上又有一士鞅在中下相去不遠殆不可曉豈有兩<lb/>
<pb n="KR3j0063_WYG_002-16b"/>
鞅耶抑誤書也<lb/>
　　機雲為顧婦贈答<lb/>
陸士衡為顧彦先贈婦末章結句願保金石軀慰妾長<lb/>
饑渇是以為彦先之婦贈彦先也且士衡既為彦先贈<lb/>
婦而士龍又為彦先婦答不知彦先之婦於機雲兄弟<lb/>
何所𤓰葛而形之翰墨如此<lb/>
　　六朝文法不通<lb/>
六朝操觚之士其文法真有不可解者劉越石贈盧諶<lb/>
<pb n="KR3j0063_WYG_002-17a"/>
詩宣尼悲獲麟西狩泣孔丘及盧諶贈劉越石其詩序<lb/>
有云在木闕不才之資處雁乏善鳴之分卷異蘧子愚<lb/>
殊甯生匠者時盻不免饌賔以匠者時盻應在木句以<lb/>
不免饌賔應處雁句而於中間乃添入卷異愚殊二句<lb/>
上下剌戾如是<lb/>
　　雪月二賦<lb/>
謝惠連雪賦謝希逸月賦詞藻既同機軸不異惠連之<lb/>
賦止多王起為亂耳苐希逸警語濬於心靈大非惠連<lb/>
<pb n="KR3j0063_WYG_002-17b"/>
所可彷彿昭明並録竊所未安他且勿論即惠連起語<lb/>
雪宫建於東國雪山峙於西域此老學究口吻也希逸<lb/>
肻道之乎<lb/>
　　韜略非吕望筆<lb/>
兵家六韜三略相傳為太公望之書苐騎戰之法始見<lb/>
於趙武靈王而六韜首列其說何也余意太公望嘗為<lb/>
此書久或亡去今所傳六韜三略乃楚漢間好事者所<lb/>
補非望筆也班固志又有六弢下篇則周史所作乃定<lb/>
<pb n="KR3j0063_WYG_002-18a"/>
襄時人又曰顯王之世崇文縂目謂漢世已失此書又<lb/>
不知作何語也<lb/>
　　明月夜光<lb/>
明月夜光世皆習知其為至寶然莫詳其本末高誘注<lb/>
淮南子漢時中山之國有隋侯見大蛇傷斷以藥傅而<lb/>
塗之後蛇於夜中銜大珠以報之因曰隋侯之珠葢明<lb/>
月珠也是珠名明月起於漢也然秦李斯上書巳曰有<lb/>
隋和之寶垂明月之珠和卞和也隋者非漢中山國之<lb/>
<pb n="KR3j0063_WYG_002-18b"/>
隋矣豈上古故有隋之珠名明月而蛇所銜以遺中山<lb/>
隋侯者亦即此珠耶髙誘注淮南止言漢中山之隋侯<lb/>
珠是紕漏也高誘又曰夜光之珠有似明月是明月珠<lb/>
之外又有夜明珠矣故班固兩都賦上既云隋侯明月<lb/>
下又云懸黎垂棘夜光在焉亦以明月夜光為二珠而<lb/>
許子重即以明月為夜光呉都賦亦云隋侯於是鄙其<lb/>
夜光則明月珠亦名夜光是一珠而兩名也或一珠或<lb/>
二珠經典失詳故說者參差苐夜光明月皆珠也而西<lb/>
<pb n="KR3j0063_WYG_002-19a"/>
京賦曰流懸黎之夜光綴隋珠以為爥懸黎者璧也非<lb/>
珠也鄒陽亦曰夜光之璧是璧亦有夜光不特珠矣尹<lb/>
文子曰田父得寶玉徑尺置於廡上其夜光照一室是<lb/>
夜光為通稱不繫於珠與璧也余謂明月夜光固不繫<lb/>
於珠與璧凡珠與璧夜中能有光照人者皆得名之不<lb/>
必實指隋侯之珠與懸黎之璧也五臣注文選未得其<lb/>
詳故稍詳之<lb/>
　　珊瑚<lb/>
<pb n="KR3j0063_WYG_002-19b"/>
珊瑚之名詳於載籍廣雅曰珊瑚珠也誤矣張銑注西<lb/>
京賦亦曰珊瑚珠樹也亦誤豈其止見珊瑚之製為珠<lb/>
者而未見珊瑚耶珊瑚止宜言樹不得言珠也珊瑚生<lb/>
於海中司馬光類編云或生於山不知何所㨿珊又桑<lb/>
葛切<lb/>
　　輦路<lb/>
輦路二字世皆以為車輦所行之路李周翰注文選輦<lb/>
路樓陛也上林賦輦道纚屬如淳注曰輦道閣道也與<lb/>
<pb n="KR3j0063_WYG_002-20a"/>
李說同是輦道即輦路皆非道路矣又甬路亦飛閣之<lb/>
複道今人以官署墀内之道為甬路乃傳誤也<lb/>
　　慎子名姓辨<lb/>
孟子魯欲使慎子為將軍趙岐注慎子名滑釐正義同<lb/>
朱考亭從之又按史記慎到趙人謂慎子即慎到是到<lb/>
又慎子之名諸書皆同但下文此則滑釐所不識也為<lb/>
慎子自呼余按古人自呼皆呼名未有呼字者豈慎子<lb/>
以滑釐為名而以到為字耶皆不可曉莊子天下篇又<lb/>
<pb n="KR3j0063_WYG_002-20b"/>
曰慎子與彭蒙田駢為友學墨子弟子禽滑釐之術故<lb/>
薛仲常應旂著四書人物攷遂以慎子所云滑釐乃述<lb/>
其師非自呼其名也豈師弟同名耶姓譜諸書又以滑<lb/>
釐字慎子其後以字為氏而以滑釐為慎氏所自出則<lb/>
益誤矣慎子之先當有慎氏慎之姓非自滑釐始也<lb/>
　　結字即髻字<lb/>
古有紒字而無髻字紒音界即髻也史記西南夷𫝊魁<lb/>
結即魁髻乃借結為髻韓退之石鼎聯句長頸髙結正<lb/>
<pb n="KR3j0063_WYG_002-21a"/>
用此字高結之下有㗋中作楚語句蘇東坡有云長頸<lb/>
髙結㗋是不知結即為髻也故結讀作髻是也楊用修<lb/>
乃欲讀凡結髪皆為髻髮似誤葢結髮即髻猶讀結為<lb/>
髻字義能無重復<lb/>
　　名字相同<lb/>
古人名字一族之中且有相同者豈其族大且衆不相<lb/>
聞耶據左傳魯莊公之孫有仲嬰齊而魯文公又有孫<lb/>
曰公孫嬰齊仲嬰齊者公孫嬰齊之從祖又且同時而<lb/>
<pb n="KR3j0063_WYG_002-21b"/>
名同何也鄭有公孫段字子石而印段亦字子石乃公<lb/>
孫段從父子也士文伯亦范宣子之族而與宣子同名<lb/>
見昭公六年傳此不可曉<lb/>
　　冠服不必反古<lb/>
今人行誼文章皆不求如古人惟於冠服間動必以古<lb/>
為式所稱生今反古者非耶昔司馬温公依古式作深<lb/>
衣幅巾縉帶毎出朝服乗馬用皮匣貯深衣隨其後入<lb/>
獨樂園則衣之嘗謂邵康節曰先生亦可衣此乎康節<lb/>
<pb n="KR3j0063_WYG_002-22a"/>
曰某為今人當服今時之衣温公嘆其言合理生今反<lb/>
古者思之<lb/>
　　袴制<lb/>
褌即袴也古人袴皆無襠女人所用皆有襠者其制起<lb/>
自漢昭帝時上官皇后為霍光外孫欲擅寵有子雖宫<lb/>
人使令皆為有襠之袴多其帶令不得交通名曰窮袴<lb/>
今男女皆服之矣<lb/>
　　禱夢九鯉湖<lb/>
<pb n="KR3j0063_WYG_002-22b"/>
閩中九鯉湖禱夢者響應靈異無虛禱者然亦於事後<lb/>
乃驗或有當人之身不驗身後子孫始驗者余庚子請<lb/>
告南歸經過其地僕夫以禱夢請余謂之曰吉凶禍福<lb/>
我既不能前知即前知亦豈能移易者禱之何益<lb/>
　　延篤挂名常侍碑隂<lb/>
趙明誠金石録載漢中常侍州輔碑隂其鄉人為輔立<lb/>
碑者題名自漢陽太守而下凡四十有九人惟延篤叔<lb/>
堅見漢書耳明誠謂東漢名卿賢大夫死則門生故吏<lb/>
<pb n="KR3j0063_WYG_002-23a"/>
為之立碑而題其隂延叔堅當代顯人乃挂名於閹竪<lb/>
之輩似亦可耻余謂不然叔堅嘗有書與李文徳矣此<lb/>
豈出入閹竪之門者且叔堅後坐鉤黨廢錮鄉里至圖<lb/>
其形於屈原之廟非終始無庇安能有此洪适因引漢<lb/>
靈帝時太丘長陳仲躬吊中常侍張譲歸葬潁川事以<lb/>
釋之便自快然葢時政既惽達而得位則正色立朝不<lb/>
可朋奸此經也身退窮處則同塵所以逺害亦一時之<lb/>
權君子所不廢也叔堅居里而同郡為閹竪勒石借其<lb/>
<pb n="KR3j0063_WYG_002-23b"/>
名以為重叔堅豈得而拒之乎此非門生故吏之比明<lb/>
誠又何疑焉<lb/>
　　坡公論畫竹<lb/>
蘇子瞻畵竹從地一直起至頂米芾問何不逐節分子<lb/>
瞻曰竹生時何嘗逐節生及作文與可篔簹谷畵偃竹<lb/>
記有曰竹之始生一寸之萌耳而節葉具焉自蜩蝮蛇<lb/>
蚹以至於劒㧞十尋者生而有之也今畵者乃節節而<lb/>
為之葉葉而累之豈復有竹乎故畵竹必先得成竹於<lb/>
<pb n="KR3j0063_WYG_002-24a"/>
胸中執筆熟視乃見其所欲畵者急起從之振筆直逐<lb/>
以追其所見如雕起鶻落少縱則逝矣與可之教予如<lb/>
此予不能然者内外不一心手不相應不學之過也故<lb/>
凡有見於中而操之不熟者平居自視了然而臨事懵<lb/>
焉喪之豈獨竹乎余謂此言不獨畵竹為然即推而山<lb/>
水諸丹青又推而臨池又進而天下國家何事不然是<lb/>
東坡言技乃言道也<lb/>
　　坡公詩文<lb/>
<pb n="KR3j0063_WYG_002-24b"/>
蘇東坡絶世之才早年學詩獨宗劉禹錫而不及王楊<lb/>
盧駱髙岑李杜諸公晚年雖曰學李青蓮其得意處雖<lb/>
迫真然多失於粗止能為白居易則以信手拈来不復<lb/>
措意耳又言平生不好司馬史記然其文多有模倣司<lb/>
馬者朱考亭謂坡公晚年海外文字多是信筆胡說全<lb/>
不看道理此又非知坡公也<lb/>
　　佛字辯<lb/>
今人以佛為覺余嘗求之不得其說使此佛字為西方<lb/>
<pb n="KR3j0063_WYG_002-25a"/>
所製則譯之為覺可也苐佛未入中國時先有此佛字<lb/>
矣曲禮曰獻鳥者佛其首畜鳥者則勿佛佛者抝戾而<lb/>
不從之言也又釋名曰轡佛也言牽引拂戾以制馬也<lb/>
是佛即為拂而古文拂作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>又作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>古人觀象而後制<lb/>
字以兩弓从一矢拂之謂也是佛者拂人者也其棄父<lb/>
母離妻子山河大地一切而歸於空皆拂之謂也以佛<lb/>
為覺葢譯者尊信其說而故為此美釋耳不知西方本<lb/>
来果以佛為覺乎即此一字而譯者失之則五千八百<lb/>
<pb n="KR3j0063_WYG_002-25b"/>
卷中皆以漢語譯之者一一皆西方本来意義乎請以<lb/>
質之事佛者<lb/>
　　瘧病聖人<lb/>
周武王克商之二年即病瘧是瘧且病聖人也何問君<lb/>
子周公雖以身代告天然武王竟以此疾不起乃知人<lb/>
之夀夭皆定於天雖忠如姬旦亦不能囘天也<lb/>
　　大麓辨<lb/>
書堯納舜於大麓孔安國輩以為大録萬機之政而桓<lb/>
<pb n="KR3j0063_WYG_002-26a"/>
譚新論亦以為領録天下之事若今之尚書然故東漢<lb/>
始以牟融録尚書事葢本於此後代多因之故有以大<lb/>
麓為三公之位者王克己非之矣張九成曰處之深林<lb/>
大澤之間謂觀聖人者皆當自其難堪處觀之耳堯之<lb/>
知舜豈待以難堪者試之㢤惟大傳曰堯推尊舜屬以<lb/>
諸侯致天下於大麓之野應劭云麓者林之大也鄭康<lb/>
成云山足曰麓羅長源得之其說曰古者天子以大事<lb/>
命諸侯則為壇於國之外堯聚諸侯以命舜陟位居攝<lb/>
<pb n="KR3j0063_WYG_002-26b"/>
致天下之事欲天下諸侯皆明知舜之受命也是可以<lb/>
剖千古之惑但長源又云因地譬意大麓者大録天下<lb/>
事也是又於前妄未盡袪也余謂納于大麓烈風雷雨<lb/>
不迷者或當納麓之時適有烈風雷雨而舜偃然自若<lb/>
殊無驚佈見其鎮定耳夫震雷虩虩不喪七鬯舜能不<lb/>
迷於烈風雷雨此非超越尋常足以當天下之大任者<lb/>
乎故舜之授禹亦有納麓烈風雷雨之事葢告終易代<lb/>
皆上關天意堯授舜舜授禹而納于大麓皆有烈風雷<lb/>
<pb n="KR3j0063_WYG_002-27a"/>
雨或天以此而試舜禹亦未可知故當此受禪之日烈<lb/>
風雷雨不迷是足以任天下之大而天遂與之矣如後<lb/>
代有禪位者登壇之日雷雨震電遂至顛隕不能成禮<lb/>
者視舜禹之不迷益可見也此謂天以此試舜禹理或<lb/>
有之而堯以此試舜舜以此試禹則後儒之妄也<lb/>
　　經與傳各行<lb/>
漢初為傳注者皆與經别行春秋三傳之文亦皆不與<lb/>
經連故石經書公羊傳並無經文至馬融為周禮注乃<lb/>
<pb n="KR3j0063_WYG_002-27b"/>
云欲省學者兩讀故具載本文是後漢以来始就經為<lb/>
注也<lb/>
　　三字名辨<lb/>
人名未有三字者楊用修以戰國董之蘩菁謂之蘩菁<lb/>
是三字名也余不敢以為然左傳介之推燭之武介與<lb/>
燭皆地名兩之字皆語助非名也董之蘩菁之字即同<lb/>
介之推燭之武之字猶云稱楊用修楊之用修云爾<lb/>
　　論語微子篇<lb/>
<pb n="KR3j0063_WYG_002-28a"/>
論語微子篇凡十一章一微子去之次栁下惠三黜次<lb/>
孔子去齊去魯次楚狂次長沮桀溺次荷蓧丈人次逸<lb/>
民次太師輩去周此皆門人叙述聖賢出處大致而於<lb/>
末乃綴以周公謂魯公章綴以周有八士章者何居余<lb/>
謂周公謂魯公章大意言所厚者薄則無往不薄親<lb/>
而可施又何有於賢士大夫大臣不以則必愎狠而信<lb/>
任小人無大故而棄故舊則新間舊小加大矣求備一<lb/>
人則賢才有弗獲自全者矣此尚可仕於其朝耶非此<lb/>
<pb n="KR3j0063_WYG_002-28b"/>
四者聖人固不忍去其國也故三人之或去或死栁下<lb/>
惠或絀或處孔子之去齊去魯樂師之適齊適楚意可<lb/>
知矣彼接輿沮溺輩何足以語此㢤而終之以八士者<lb/>
葢慨慕於盛朝謂八士何幸而生於其時以樂行其志<lb/>
不至於為三仁為栁下惠為樂師云爾甚矣孔門弟子<lb/>
善於述聖志也<lb/>
　　二王名字之繆<lb/>
字學之難不特今人也晉人善書苐不甚解字義如王<lb/>
<pb n="KR3j0063_WYG_002-29a"/>
氏父子名羲字逸少名獻字子敬殊不可曉羲有純義<lb/>
於逸何與獻有成義於敬何與父名羲子名獻尤為可<lb/>
笑禮含文嘉曰羲者獻也後漢書王莽𫝊立斗獻獻音<lb/>
羲禮器羲尊即周禮獻尊故叔獻亦作叔戲戲與羲通<lb/>
故羲與獻通父子立名豈可茍者羲獻名雖異而義則<lb/>
同甚矣晋人之不識字也<lb/>
　　針砭藥餌<lb/>
世皆知神農嘗百草而孔叢子及世紀皆謂伏羲已先<lb/>
<pb n="KR3j0063_WYG_002-29b"/>
為之并制九針以拯夭枉余意百草之嘗始於伏羲而<lb/>
特詳於神農耳余又按靈樞經岐伯對黄帝以九針是<lb/>
針亦古已有之矣非始於黄帝也治病者惟針之效最<lb/>
神疑古先有針而後有藥餌也針本以石為之名曰砭<lb/>
後世乃易以金耳故曰藥石者謂藥與砭非謂金石之<lb/>
石也<lb/>
　　冦莱奢儉不同<lb/>
冦莱公寢處一青幃二十餘年時有破壊益命補葺或<lb/>
<pb n="KR3j0063_WYG_002-30a"/>
以公孫𢎞事靳之公曰彼詐我誠雖弊何憂然知鄧州<lb/>
時製花蠟燭不㸃油燈罷官日厠溷間燭淚在地徃徃<lb/>
成堆何此奢而彼儉也青幃之弊豈真異於公孫<lb/>
　　觔斗<lb/>
今人以頭竪於地以脚畨上為觔斗戲諸書皆作觔斗<lb/>
惟孫吾與韻㑹定正於十五堅末収跟字注脚跟也又<lb/>
跟頭戲倒頭為跟也或作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>則觔斗字當從孫吾與為<lb/>
跟頭謂以頭為跟也今作觔斗兩字皆誤<lb/>
<pb n="KR3j0063_WYG_002-30b"/>
　　劉表工書<lb/>
今人皆知臨池家有鍾元常而不知元常有同學友胡<lb/>
昭又不知元常與昭皆受書法於劉景升也董北苑曰<lb/>
劉景升為書家祖師鍾胡皆其弟子昭肥繇瘦各得一<lb/>
體耳今景升遺蹟絶無存者藝文志有劉表集亦已久<lb/>
亡獨三國志載表與袁尚兄弟書其筆力不减崔蔡之<lb/>
流而表初又為黨人在八及之列其文行如此宜乎書<lb/>
法之工也<lb/>
<pb n="KR3j0063_WYG_002-31a"/>
　　有餘不足<lb/>
人間世自有參差不能如一者自是正理如周天有三<lb/>
百六十五度四分度之一夫三百六十度可矣而必加<lb/>
之五又加之以四分度之一一嵗有十二月二十四氣<lb/>
三百六十日宜無餘欠矣然氣則盈而朔則虛故律之<lb/>
數必有空積忽微𤣥之數亦有竒零假借是天地造化<lb/>
猶不能無有餘不足而况於人乎<lb/>
　　水銀<lb/>
<pb n="KR3j0063_WYG_002-31b"/>
水銀一曰汞廣雅謂之澒音同本草圖經曰水銀生符<lb/>
陵平土今出秦州商州道州邵武軍而秦州者来自西<lb/>
𦍑乃於山石中採麤次硃砂作鑪置砂於中下承以水<lb/>
上覆以盆器外加火煆養則煙飛於上水銀溜於下是<lb/>
以人力製之而後成者陶𨼆居曰水銀有生熟生符陵<lb/>
平土者是出殊砂腹中亦别出沙地今不聞有此至於<lb/>
西𦍑来者彼人亦云皆燒煅也及按西粤志云泗城州<lb/>
出水銀取之之法以人其用人從外境市之或逃走僮<lb/>
<pb n="KR3j0063_WYG_002-32a"/>
僕或姧商縳雇役人徃售至其家初以酒飯飼之三日<lb/>
即引至水銀坑中挖窟埋之露其首三日其人癢不可<lb/>
忍號呼徹天乃以鐵鏟去其首仍埋之數日取出則滿<lb/>
腹膓胃指甲骨髓中皆水銀矣安南國近慿祥州地亦<lb/>
有水銀坑取法同是與本草異也<lb/>
　　焦仲卿妻<lb/>
焦仲卿妻劉氏後人常悲其以嚴姑見逐卒能守志殺<lb/>
身余讀其詩氏非賢婦也姑雖呵責始未相逐乃氏自<lb/>
<pb n="KR3j0063_WYG_002-32b"/>
請去耳一還其家為弟兄所逼遂適太守之郎君此可<lb/>
謂守志不移耶其舉身赴清池乃遇仲卿於途要之以<lb/>
死恐非其志也<lb/>
　　夏世最文<lb/>
夏尚質周尚文余以為夏固不質而周亦不文也無論<lb/>
夏之九鼎以圖像物者想其工巧必非周所能作即今<lb/>
攷古博古二圖所載周之鼎彞諸物已不能如商之工<lb/>
巧何問夏㢤又如禹貢一書其文章之妙亦豈周書諸<lb/>
<pb n="KR3j0063_WYG_002-33a"/>
篇所能彷彿乃知天下至文必在於質以文為文其文<lb/>
陋矣<lb/>
　　字學之難<lb/>
漢興尉律太史試學童能諷誦籒書九千字課以八體<lb/>
乃得為史吏民書式不正輒舉劾之石建為郎中令奏<lb/>
事下建讀之驚恐曰書馬者與尾而五今乃四不足一<lb/>
獲譴死矣字學之重如此乃馬援上書臣所假伏波將<lb/>
軍印書伏字大外嚮城臯令印臯字乃白下羊丞印四<lb/>
<pb n="KR3j0063_WYG_002-33b"/>
下羊尉印白下人人下羊即一縣長吏印文不同恐天<lb/>
下不正者多符印所以為信邑所宜齊同宜薦曉古文<lb/>
字者事下大司空正郡國印章是當重字學之漢而印<lb/>
章乃朝廷大信猶差謬若此况今日不講字學之時乎<lb/>
　　班固賦用騶虞<lb/>
毛詩騶虞序曰蒐田以時仁如騶虞也班固兩都賦遂<lb/>
以騶虞為蒐田之名而曰歷騶虞覽駟鐵然則詩言睢<lb/>
鳩以美后妃之徳今之呼賢婦人者亦可以睢鳩呼之<lb/>
<pb n="KR3j0063_WYG_002-34a"/>
耶<lb/>
　　翡翠屑金<lb/>
翡翠屑金人氣粉犀古有是語余嘗試之人氣粉犀誠<lb/>
然獨翡翠屑金不知其解偶閱一小說乃知玉有名翡<lb/>
翠者其色如翡翠以之磨金隨手而屑但此玉世不常<lb/>
有未知然否<lb/>
　　服玉屑<lb/>
魏李預好服玉屑而不戒酒色遂至病篤乃謂妻子曰<lb/>
<pb n="KR3j0063_WYG_002-34b"/>
服玉者必屛居山林排棄嗜欲余謂守此二言何必服<lb/>
玉<lb/>
　　西方聖人辨<lb/>
列子述孔子西方有聖人之語林希逸謂即佛也至今<lb/>
學者皆然其說惟邢延舉據國語有云西方之書有之<lb/>
曰懐與安實疚大事注云周詩有誰將西歸及西方之<lb/>
人皆謂周也如列子所述孔子稱西方聖人果有是語<lb/>
當謂文王於佛何與余得此為之豁然苐隋王通自稱<lb/>
<pb n="KR3j0063_WYG_002-35a"/>
儒者亦指佛為西方聖人何惑乎今之世也<lb/>
　　齊鏄鍾銘<lb/>
妣母也考父也父先母後周齊侯鏄鐘銘皇祖皇妣皇<lb/>
母皇考既云妣又云母先言母後言父未詳其義<lb/>
　　鷫鸘<lb/>
鳯之自西方至者曰鷫鸘至則主疫不祥鳥也古人乃<lb/>
以其羽為裘不知其解<lb/>
　　花蕋夫人<lb/>
<pb n="KR3j0063_WYG_002-35b"/>
孟蜀時花蕋夫人有宫詞膾炙後世然夫人在蜀不足<lb/>
多也蜀後主之母順聖徐太后及其姊彭王之母翊聖<lb/>
太妃尤能詩乾徳中姊妹以巡禮聖境為名凡駐輦處<lb/>
皆有題咏鐫於金石今載在豪異秘纂者數十篇皆綺<lb/>
麗有致殊非粉黛口吻其風格出花蕋上尚數塵也獨<lb/>
前後二主文詞不少槩見諸妃后得無對牛彈琴乎後<lb/>
人以蜀之亡皆由於此余謂不然周之后妃篇章具在<lb/>
而周道以昌夫婦人能文亦何足損乃公事且孟蜀之<lb/>
<pb n="KR3j0063_WYG_002-36a"/>
國事可知即非二后亦能保其不亡耶余按諸傳記花<lb/>
蕊夫人姓費陶九成輟耕録曰夫人乃徐匡璋女實拜<lb/>
貴妃號曰花蕋者以喻其美也不知與順聖翊聖同族<lb/>
否胡蜀之徐氏女能文若是衆也<lb/>
　<lb/>
　<lb/>
　<lb/>
　<lb/>
<pb n="KR3j0063_WYG_002-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　疑耀卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>皇極經世索隱卷下</head>
    <p>
<pb n="KR3g0006_WYG_002-1a"/>
欽定四庫全書<lb/>
　皇極經世索隱卷下　　　宋　張行成　撰<lb/>
　　觀物内篇之七<lb/>
昔者孔子語堯舜則曰垂衣裳而天下治語湯武則曰<lb/>
順乎天而應乎人斯言可以該古今帝王受命之理也<lb/>
堯禪舜以徳舜禪禹以功以徳帝也以功亦帝也然而<lb/>
徳下一等則入于功矣湯伐桀以放武伐紂以殺以放<lb/>
王也以殺亦王也然而放下一等則入于殺矣是知時<lb/>
<pb n="KR3g0006_WYG_002-1b"/>
有消長事有因革前聖後聖非出於一途哉天與人相<lb/>
為表裏天有隂陽人有邪正邪正之由繋乎上之所好<lb/>
也上好徳則民用正上好佞則民用邪邪正之由有自<lb/>
來矣雖聖君在上不能無小人是難其為小人雖庸君<lb/>
在上不能無君子是難其為君子自古聖君之盛未有<lb/>
如唐堯之世君子何其多邪時非無小人也是難其為<lb/>
小人也故君子多也所以雖有四凶不能肆其惡自古<lb/>
庸君之盛未有如殷紂之世小人何其多邪時非無君<lb/>
<pb n="KR3g0006_WYG_002-2a"/>
子也是難其為君子故小人多也所以雖有三仁不能<lb/>
遂其善是知君擇臣臣擇君者是繫乎人也君得臣臣<lb/>
得君者是非繫乎人也繫乎天者也賢愚人之本性利<lb/>
害民之常情虞舜陶于河濱傅説築于巖下天下皆知<lb/>
其賢而百執事不為之舉者利害使之然也<hi>凡人禀五行之氣五</hi>
<hi>行有畏惡忌克之性故利害爭嫉之情非必末世之人有之而帝王之世皆無也化教勸率存焉由乎當世者</hi>
<hi>之用則人事也當世者之或聖或庸則天命也是故君臣相擇雖係乎人君臣相得實係乎天有臣而無君者</hi>
<hi>有矣未有有君而無臣者也舜説之初不見舉時不能無小人也名聞聲顯卒見用焉上有其君而君子勝也</hi>
<pb n="KR3g0006_WYG_002-2b"/>
吁利害叢于中而矛㦸森于外又安知有虞舜之聖而<lb/>
傅説之賢哉河濱非禪位之所巖下非求相之方昔也<lb/>
在億萬人之下而今也在億萬人之上相去一何逺之<lb/>
甚也然而必此云者貴有名者也易曰坎有孚維心亨<lb/>
行有尚中正行險徃且有功雖危無咎能自信故也伊<lb/>
尹以之是知古之人患名過實者有之矣其間有幸與<lb/>
不幸者雖聖人人力有不及者矣伊尹行冡宰居責成<lb/>
之地借使避放君之名豈曰不忠乎則天下之事去矣<lb/>
<pb n="KR3g0006_WYG_002-3a"/>
又安能正嗣君成終始之大忠者乎吁若委寄于匪人<lb/>
三年之間其如嗣君何則天下之事亦去矣又安有伊<lb/>
尹也坎有孚維心亨不亦近之乎易曰由豫大有得勿<lb/>
疑朋盍簮剛健主豫動而有應群疑乃亡能自强故也<lb/>
周公以之是知聖人不能使人無謗者也周公居總已<lb/>
當任重之地借使避滅親之名豈曰不孝乎則天下之<lb/>
事去矣又安能保嗣君成終始之大孝者乎吁若委寄<lb/>
于匪人七年之間其如嗣君何則天下之事亦去矣又<lb/>
<pb n="KR3g0006_WYG_002-3b"/>
安有周公也由豫大有得勿疑朋盍簮不亦近之乎夫<lb/>
天下将治則人必尚行也天下将亂則人必尚言也尚<lb/>
行則篤實之風行焉尚言則詭譎之風行焉天下將治<lb/>
則人必尚義也天下将亂則人必尚利也尚義則謙讓<lb/>
之風行焉尚利則攘奪之風行焉三王尚行者也五伯<lb/>
尚言者也尚行者必入于義也尚言者必入于利也義<lb/>
利之相去一何逺之如是耶是知言之于口不若行之<lb/>
于身行之于身不若盡之于心言之于口人得而聞之<lb/>
<pb n="KR3g0006_WYG_002-4a"/>
行之于身人得而見之盡之于心神得而知之人之聰<lb/>
明猶不可欺况神之聰明乎是知無愧于口不若無愧<lb/>
于身無愧于身不若無愧于心無口過易無身過難無<lb/>
身過易無心過難既無心過何難之有吁安得無心過<lb/>
之人而與之語心哉是故知聖人所以能立于無過之<lb/>
地者謂其善事于心者也<hi>堯舜君道之順者也湯武君道之逆而順者也舜説臣道</hi>
<hi>之順者也伊周臣道之逆而順者也逆而順者權也先天之學以誠為主心學也善事于心然後可以與權不</hi>
<hi>然權變之論必入乎詐利矣自古亂臣賊子未有不以湯武伊周而藉口者也</hi>
<pb n="KR3g0006_WYG_002-4b"/>
　　觀物内篇之八<lb/>
仲尼曰韶盡美矣又盡善也武盡美矣未盡善也又曰<lb/>
管仲相桓公伯諸侯一匡天下民到于今受其賜微管<lb/>
仲吾其被髪左袵矣是知武王雖不逮舜之盡善盡美<lb/>
以其觧天下之倒懸則下于舜一等耳桓公雖不逮武<lb/>
之應天順人以其伯諸侯一匡天下則髙于狄亦逺矣<lb/>
<hi>體同分於否泰心跡判於損益稽此言而可見矣是書論人君則取羲皇堯舜禹湯文武以至齊桓晉文秦穆</hi>
<hi>楚莊論人臣則取舜説伊周以至絳侯梁公公恕並存焉經世之逹道觀物之通理也善經世者汚隆當隨世</hi>
<pb n="KR3g0006_WYG_002-5a"/>
<hi>之變善觀物者小大當隨物之才歸於適用㑹于中正而止不可泥古非今執己方人也</hi>以武比舜<lb/>
則不能無過比桓則不能無功以桓比狄則不能無功<lb/>
比武則不能無過漢氏宜立乎桓武之間矣是時也非<lb/>
㑹天下民厭秦之暴且甚雖十劉季百子房其如人心<lb/>
未易何且古今之時則異也而民好生惡死之心非異<lb/>
也自古殺人之多未有如秦之甚天下安有不厭之乎<lb/>
夫殺人之多不必以刃謂天下之人無生路可趨也而<lb/>
又况以刃多殺天下之人乎秦二世萬乘也求為黔首<lb/>
<pb n="KR3g0006_WYG_002-5b"/>
而不能得漢劉季匹夫也免為元首而不能已萬乘與<lb/>
匹夫相去有間矣然而有時而代之者謂其天下之利<lb/>
害有所懸之耳天下之道非禍萬乗而福匹夫也謂其<lb/>
禍無道而福有道也人之情非去萬乗而就匹夫也謂<lb/>
其去無道而就有道也萬乗與匹夫相去有間矣然而<lb/>
有時而代之者謂其直以天下之利害有所懸之耳<hi>以先</hi>
<hi>天爻象而配分兩圖之數乾一兊二离三震四巽五坎六艮七坤八者體之常也以律吕聲音而觀既濟圖之</hi>
<hi>數内宫左旋則乾兊离震一二三四右旋則坤艮坎巽亦一二三四外宫右旋則坤艮坎巽八七六五左旋則</hi>
<pb n="KR3g0006_WYG_002-6a"/>
<hi>乾兊离震亦八七六五者用之變也方數之常則乾一坤八萬乗匹夫相去逺矣及數之變則乾亦居八坤亦</hi>
<hi>居一故萬乗匹夫有時相代也夫數之先後者位之上下也位雖有定人則無常上下勢由相形而成萬乗之</hi>
<hi>所以尊者以衆共推之也萬乗而専害人人将棄之勢不容久居上矣匹夫之所以卑者以衆共棄之也匹夫</hi>
<hi>而能利人人将推之勢不容久居下矣此自然之理也天下之數生于理理之所至數從而行天且弗違况於</hi>
<hi>鬼神乎先生之言使人知人事之當修而天命之不可必與世之談天者盖有間矣紂曰我生不有命在天雖</hi>
<hi>欲不亡其可得乎</hi>日既沒矣月既望矣星不能不希矣非星之<lb/>
希是星難乎其為光矣能為其光者不亦希乎漢唐既<lb/>
創業矣吕武既擅權矣臣不能不希矣非臣之希是臣<lb/>
<pb n="KR3g0006_WYG_002-6b"/>
難乎其為忠矣能為其忠者不亦希乎是知任天下事<lb/>
易死天下事難死天下事易成天下事難苟成之又何<lb/>
計乎死與生也如其不成雖死奚益况其有正與不正<lb/>
者乎與其死于不正孰若生于正與其生于不正孰若<lb/>
死于正在乎忠與智者之一擇焉死固可惜貴乎成天<lb/>
下之事也如其敗天下之事一死奚以塞責生固可愛<lb/>
貴乎成天下之事也如其敗天下之事一生何以收功<lb/>
噫能成天下之事又能不失其正而生者非漢之留侯<lb/>
<pb n="KR3g0006_WYG_002-7a"/>
唐之梁公而何微斯二人則漢唐之祚或㡬乎移矣豈<lb/>
若虚生虛死者焉夫虛生虚死者譬之蕭艾忠與智者<lb/>
不逰乎其間矣<hi>此二篇大抵言世道愈卑取人愈降太極之變皇極之權也是謂經世之道觀</hi>
<hi>物之理髙祖者秦民之湯武絳侯梁公者漢唐之伊周忠與智者近乎逹節可與權也</hi>
　　觀物内篇之九<lb/>
仲尼曰善人為邦百年亦可以勝殘去殺誠哉是言也<lb/>
自極亂至于極治必三變矣三皇之法無殺五伯之法<lb/>
無生伯一變至于王矣王一變至于帝矣帝一變至于<lb/>
<pb n="KR3g0006_WYG_002-7b"/>
皇矣其于生也非百年而何是知三皇之世如春五帝<lb/>
之世如夏三王之世如秋五伯之世如冬如春温如也<lb/>
如夏燠如也如秋凄如也如冬冽如也春夏秋冬者昊<lb/>
天之時也易書詩春秋者聖人之經也天時不差則嵗<lb/>
功成矣聖經不忒則君徳成矣天有常時聖有常經行<lb/>
之正則正矣行之邪則邪矣邪正之間有道在焉行之<lb/>
正則謂之正道行之邪則謂之邪道邪正由人乎由天<lb/>
乎天由道而生地由道而成物由道而形人由道而行<lb/>
<pb n="KR3g0006_WYG_002-8a"/>
天地人物則異也其于由道一也<hi>繋辭曰一隂一陽之謂道繼之者善也隂</hi>
<hi>陽本皆善道豈有邪正乎盖道無非善者用宗于一天之一也故孟子曰夫道一而已矣也道有邪正者體立</hi>
<hi>乎两地之二也故孔子曰道二仁與不仁也學詩學禮或為發䝉之其好色好貨或為興王之資者體無定用</hi>
<hi>用無定體體用相易人之三也故先生曰行之正則謂之正道行之邪則謂之邪道三者一之用反本則歸一</hi>
<hi>也</hi>夫道也者道也道無形行之則見于事矣如道路之<lb/>
道坦然使千億萬年行之人知其歸者也或曰君子道<lb/>
長則小人道消君子道消則小人道長長者是則消者<lb/>
非也消者是則長者非也何以知正道邪道之然乎吁<lb/>
<pb n="KR3g0006_WYG_002-8b"/>
賊夫人之論也不曰君行君事臣行臣事父行父事子<lb/>
行子事夫行夫事妻行妻事君子行君子事小人行小<lb/>
人事中國行中國事僣竊行僣竊事謂之正道君行臣<lb/>
事臣行君事父行子事子行父事夫行妻事妻行夫事<lb/>
君子行小人事小人行君子事中國行僣竊事僣竊行<lb/>
中國事謂之邪道<hi>元㑹運世為四象總二百五十六卦者天統地也律吕聲音分五百一十</hi>
<hi>二位者地匹天也是故八卦變化圖乾兊离震為天来唱地體用皆正日辰皆順坤艮坎巽為地来和天體用</hi>
<hi>皆反日辰皆逆順者為陽逆者為隂當分則正非分則邪又曰當分者日辰相生律吕相唱和者也非分者日</hi>
<pb n="KR3g0006_WYG_002-9a"/>
<hi>辰相克聲音相陵犯者也夫賢否異觀是非迭起若無得一者以為天下正将誰與正之邪待其自定則事無</hi>
<hi>及矣</hi>至于三代之世治未有不治人倫之為道也三代之<lb/>
世亂未有不亂人倫之為道也後世之慕三代之治世<lb/>
者未有不正人倫者也後世之慕三代之亂世者未有<lb/>
不亂人倫者也自三代而下漢唐為盛未始不由治而<lb/>
興亂而亡况其不盛于漢唐者乎其興也又未始不由<lb/>
君道盛父道盛夫道盛君子之道盛中國之道盛其亡<lb/>
也又未始不由臣道盛子道盛小人之道盛君子之道<lb/>
<pb n="KR3g0006_WYG_002-9b"/>
盛噫二道對行何故治世少而亂世多邪君子少而小<lb/>
人多邪曰豈不知陽一而隂二乎<hi>一年三百六十開物數二百四十閉物數</hi>
<hi>一百二十開物前之半長數也陽十二日之數主之後之半消數也隂十二日之數主之閉物百二十物數也</hi>
<hi>閏十二分之數主之者陽一而隂二也動植數各一萬七千二十四乾兊离震分為一百二十八卦坤艮坎巽</hi>
<hi>分為二百五十六卦陽大而少隂小而多亦陽一而隂二也是故五百一十二卦之蓍䇿除掛一而以歸竒數</hi>
<hi>合用數得一十四萬七千四百五十六則三百八十四之三百八十四以歸竒數合暗數得二十九萬四千九</hi>
<hi>百一十二則三百八十四之七百六十八也</hi>天地尚由是道而生况其人與<lb/>
物乎人者物之至靈者也物之靈未若人之靈尚由是<lb/>
<pb n="KR3g0006_WYG_002-10a"/>
道而生又况人靈于物者乎是知人亦物也以其至靈<lb/>
故特謂之人也<hi>天地而人物者大而小也物而人者愚而知也反復相况言皆不逃乎數也道</hi>
<hi>法自然數生於自然之理理無不順故正道可久邪道難常此一篇分隂陽辨邪正其象見於八卦變化圖繋</hi>
<hi>辭曰四象生八卦八卦定吉凶此之謂也</hi>
　　觀物内篇之十<lb/>
日經天之元<hi>乾當日</hi>月經天之㑹<hi>兊當/月</hi>星經天之運<hi>离當星</hi>
辰經天之世<hi>震當辰</hi>以日經日<hi>重乾為乾</hi>則元之元可知之矣<lb/>
以日經月<hi>乾兊為履</hi>則元之㑹可知之矣以日經星<hi>乾离為同人</hi>
<pb n="KR3g0006_WYG_002-10b"/>
則元之運可知之矣以日經辰<hi>乾震為旡妄</hi>則元之世可知<lb/>
之矣以月經日<hi>兊乾為夬</hi>則㑹之元可知之矣以月經星<hi>兊离</hi>
<hi>為革</hi>則㑹之運可知之矣以月經辰<hi>兊震為隨</hi>則㑹之世可知<lb/>
之矣以星經日<hi>离乾為大有</hi>則運之元可知之矣以星經月<lb/>
<hi>离兊為暌</hi>則運之㑹可知之矣以星經星<hi>重离為离</hi>則運之運可<lb/>
知之矣以星經辰<hi>离震為噬嗑</hi>則運之世可知之矣以辰經<lb/>
日<hi>震乾為大壮</hi>則世之元可知之矣以辰經月<hi>震离為豐</hi>則世之<lb/>
運可知之矣以辰經辰<hi>重震為震</hi>則世之世可知之矣元之<lb/>
<pb n="KR3g0006_WYG_002-11a"/>
元一元之㑹十二元之運三百六十元之世四千三百<lb/>
二十㑹之元十二㑹之㑹一百四十四㑹之運四千三<lb/>
百二十㑹之世五萬一千八百四十演運之元三百六<lb/>
十運之㑹四千三百二十運之運一十二萬九千六百<lb/>
運之世一百五十五萬五千二百世之元四千三百二<lb/>
十世之㑹五萬一千八百四十世之運一百五十五萬<lb/>
五千二百世之世一千八百六十六萬二千四百<hi>天數三地</hi>
<hi>數兩天用地故一乗十二再乗三十以四十二為一變得數三百六十則元之運數也析于三十二位則萬有</hi>
<pb n="KR3g0006_WYG_002-11b"/>
<hi>一千五百二十當萬物之數去其二位則萬有八百者一㑹運行之年數也地用天故一乗十二再乗三十三</hi>
<hi>乗又十二以五十四為一變得數四千三百二十則元之世數也析于三十二位則一十三萬八千二百四十</hi>
<hi>當一元生物之數去其二位則十二萬九千六百者一元運行之年數也此元之㑹運世三位之變數也實分</hi>
<hi>為㑹運世之元㑹有十二元以一十二萬九千六百月為一元故以兩而變得四千三百二十運者三百六十</hi>
<hi>之十二以三而變得五萬一千八百四十世者四千三百二十之十二也運有三百六十元以一十三萬九千</hi>
<hi>六百日為一元故以兩而變得十二萬九千六百運者三百六十之三百六十以三而變得一百五十五萬五</hi>
<hi>千二百世者四千三百二十之三百六十也世有四千三百二十元以一十二萬九千六百辰為一元故以兩</hi>
<hi>而變得一百五十五萬五千二百運者三百六十之四千三百二十以三而變得一千八百六十六萬二千四</hi>
<pb n="KR3g0006_WYG_002-12a"/>
<hi>百世者四千三百二十之四千三百二十也先天之數天地互用地以三變者分乎用也天以兩變盖一變爾</hi>
<hi>體必有合四元之變皆至世而止世之外各有三十之一變焉則年之用也世之世以一辰為一年故其數三</hi>
<hi>十之即一元之辰也毎元再變得八十四總四元而三百三十六則天統乎體八變之數也地虚三十之一變</hi>
<hi>為動植之用故動植之通數與一元之數㑹乎泰卦而得其半也立此數者明四位之品得數多寡大小不同</hi>
<hi>是故人物生焉皆有七等也因此十六大位之本數一位各析三十小位而運數行乎其間自一元之乾卦以</hi>
<hi>一為一杪而起者積三十小位為一大位歴十六大位凡七變至世之震卦得運行之泰卦數為一運之數在</hi>
<hi>先天方圖即西北十六卦則乾兊离震之位也再變三十得運行之履卦數則以元之元為一㑹之數矣自元</hi>
<hi>之乾卦以十三億九千九百六十八萬為一杪三十杪為一位而起者積三十小位為一大位歴十六大位凡</hi>
<pb n="KR3g0006_WYG_002-12b"/>
<hi>七變至世之震卦得運行之臨卦數倍又半之為一㑹之數在先天方圗當東南十六卦則巽坎艮坤之位也</hi>
<hi>再變十二得運行之同人數則以元之元之元之元為一元之數矣乃以律吕圖各二百五十六位析之陽數</hi>
<hi>當西南天唱地之十六卦則否咸未濟恒之位隂數當東北地和天之十六卦則泰損既濟益之位隂自坤之</hi>
<hi>泰陽自乾之否直卦氣圖元之元之泰卦而起當元之元之元之元同人二萬兆之數愈分愈少至震之益巽</hi>
<hi>之恒直卦氣圖世之世之明夷而終當世之世之世之世其數得八十一萬於天地之卦數有合有不合者矣</hi>
<hi>是故先生大小運用至同人二萬兆之數大數七細數二十一當卦者十七若列為方圖自元之元至元之分</hi>
<hi>自分之元至分之分得八十一位盖盡九九之數其用在八八之外矣以卦配之分數十七皆當虚位是故日</hi>
<hi>月之變自乾至坤得八十一數實者八八為物之體虗者十七為氣之用大運分數用十七卦者當其虗用也</hi>
<pb n="KR3g0006_WYG_002-13a"/>
<hi>夫自積數言之積少為多則東南之數多而西北之數少自分數言之分大為小則東南之數小而西北之數</hi>
<hi>大是故以十六位經日月之變則西北得一運之數東南多一㑹之數以七等辨人物之品則乾當兆人之人</hi>
<hi>同人當一人之人也先生世之世用至地卦大畜千萬之數而大小運用至天卦同人萬兆之數於六十四卦</hi>
<hi>之變大數十五之中用天之七餘地之八未盡也天九地九人物分焉天中有地地中有天成於四九又各主</hi>
<hi>之乃得八十一之四三十六之九而極于三百二十有四列為四圗各八十一位始盡地四之體自長數言者</hi>
<hi>各加折數毎圗而六十四則八八之體也自分數言者不加析數毎圗而八十一則九九之用也長數天之天</hi>
<hi>自乾之一而起者終于臨九百兆之數分數則終于同人之萬兆矣長數天之地自同人之萬兆而起者終于</hi>
<hi>復千萬垓之數分數則終于遇之七秭矣長數地之天自遇之七秭而起者終于師千溝之數分數則終于遁</hi>
<pb n="KR3g0006_WYG_002-13b"/>
<hi>之十萬溝矣長數地之地自遁之十萬溝而起者終于坤二載之數分數則終于剥之六十載矣剥者反生之</hi>
<hi>卦既徃之數未盡於明方來之數已兆於幽剥即反生之復復即始生之乾也是故自一至極大數十六細數</hi>
<hi>九十七自一至載得大數十五細數八十一六十四卦盡矣細數猶有十六未盡焉故先生謂坤當無極之數</hi>
<hi>也夫六十四卦之外餘十六數者地之體也十六而十六之得八八之四故長數之位盡于二百五十有六也</hi>
<hi>六十四卦之中虗十七數者天之用也用十七者體十八十八而十八之得九九之四故分數之位盡于三百</hi>
<hi>二十有四也八而得一老陽之氣降而在物乾道變化八方既盈九虗皆實故九為究數也惟其用之不盡十</hi>
<hi>六之體常存乃能生生不窮此之謂易之道也揚子雲作太元有厯律二數之用掛一之蓍與一首之䇿相應</hi>
<hi>凡三百二十有四在歴數則用三十六之九而不用其十在律數則用八十一之四而不用其五皆用之不盡</hi>
<pb n="KR3g0006_WYG_002-14a"/>
<hi>也子雲可謂深得易之理矣至元㑹運世數者經世之數也合四為一者其元自冬  而起天之體也列一為</hi>
<hi>四者其元自春分而行地之用也坎离四位十六而二百五十六偶之三十二而五百一十二則生物之數也</hi>
<hi>運行之數在其中則月之變十二日之變三十是也以變言之竒數為天偶數為地以位言之十五為天十六</hi>
<hi>為地也夫天一地二人三地居天人之間承天之氣而布之以生人物是故卦氣圖三百六十六與二百五十</hi>
<hi>二之運數律吕圖三百五十二與二百六十四之物數皆藏乎十六位之中也經世衍四者數窮於七先天之</hi>
<hi>用也盖後天易之用倚於五者三兩也數五者一三五為三天二四為兩地用則從三故三而三之為乾爻之</hi>
<hi>九正合乎一三五之數兩而三之為坤爻之六正合乎二四之數也先天易之體窮於七者四三也數七者一</hi>
<hi>三五七為天統乎體二四六為地分乎用體則從四故四而四之為位之十六正合乎一三五七之數三而四</hi>
<pb n="KR3g0006_WYG_002-14b"/>
<hi>之為㑹之十二正合乎二四六之數也後天之數天地各用則天三地二者天二地二天主冲氣而為五先天</hi>
<hi>之數天地互用則天四地三者天三地三天兼餘分而為七天皆多於地也一十百千萬者五數也加億與兆</hi>
<hi>者七數也後天用五故至於萬物先天用七故至於兆物也</hi>元之元以春行春之時<lb/>
也元之㑹以春行夏之時也元之運以春行秋之時也<lb/>
元之世以春行冬之時也㑹之元以夏行春之時也㑹<lb/>
之㑹以夏行夏之時也㑹之運以夏行秋之時也㑹之<lb/>
世以夏行冬之時也運之元以秋行春之時也運之㑹<lb/>
以秋行夏之時也運之運以秋行秋之時也運之世以<lb/>
<pb n="KR3g0006_WYG_002-15a"/>
秋行冬之時也世之元以冬行春之時也世之㑹以冬<lb/>
行夏之時也世之運以冬行秋之時也世之世以冬行<lb/>
冬之時也<hi>此明元㑹運世在運行之時者亦分十六等也人物盛衰係之矣一年有十二月三百六</hi>
<hi>十日四千三百二十辰分為四時毎時三月九十日一千八十辰一時又各分四時毎時二百九十辰日月皆</hi>
<hi>不可分若以運言之一運十二世三百六十年四千三百二十月分為四時毎時三世九十年一千八十月一</hi>
<hi>時又各分四時毎時二百七十月年世皆不可分以理論之一元者太極之一年一運者天之一年也一年分</hi>
<hi>為四時者析一而四天之體數也一時又以三而分四時各分為三月者所主在日天之明數十二㑹運行之</hi>
<hi>數也一時若以四而分四時又各分為四時者所主在辰地之暗數十六位生物之數也以分直于卦氣圗則</hi>
<pb n="KR3g0006_WYG_002-15b"/>
<hi>正數毎位十五卦九十爻毎爻直三辰總二百七十辰若加閏數毎位十六卦九十六爻亦一爻直三辰總二</hi>
<hi>百八十八辰故正數二百四十卦通閏則二百五十六卦正數四千三百二十辰通閏則四千六百八辰也夫</hi>
<hi>天以三十日為一月總四千三百二十辰當卦氣圖之十二㑹為一年地以二百七十辰為一時總四千三百</hi>
<hi>二十辰當卦氣圖之十六位為一年虗體雖加實用無益者天託地以為體而天實生用故辰起於四九而㑹</hi>
<hi>成於四三地託天以為用而地實主體故辰起於三九而位成於四四其歸一也地數十六一年本當有十六</hi>
<hi>月地常晦一故以天三月均為四時而體數之用二百七十也盖用數三百六十者天之用也體數之用二百</hi>
<hi>七十者地之用也自天之用言之三百六十日者六六也六甲之變也即用成體列于四時則四九矣體成於</hi>
<hi>四用成於三四九之中用其三九者老陽之用用之䆒也是故三年之喪實二十七月以九月當年者子生三</hi>
<pb n="KR3g0006_WYG_002-16a"/>
<hi>年免於父母之懐論隂之數氣之充足亦不過乎三九故人二十四經絡之外復用三絡成二十七氣也以二</hi>
<hi>百七十辰當一月以百七十月當一世者三十日而各用九辰三十年而各用九月也夫四九與三九之用多</hi>
<hi>寡之數既不同矣而十二㑹與十位之總數其歸則一何也曰自體用各名天地異數者言之人之動息無冬</hi>
<hi>夏而有晝夜一日不用亥子丑三辰物之動息無晝夜而有冬夏一年不用亥子丑三月者皆其世數主隂陽</hi>
<hi>者聚而并存于冬主柔剛者分而各存于夜以日計則用二百七十分不用九十分以年計則用二百七十日</hi>
<hi>不用九十日引而申之至于一元莫不然者故地分于用而用三九也息於夜者用於晝息於冬者用於春用</hi>
<hi>者開物成務之實不用者入神致用之源以用言者四必存一以體言者四無非用故天統乎體而用四九也</hi>
<hi>自體用相依天地同㓛者言之十二㑹者天之全用也十六位者地之全體也取一年之辰數以二百七十去</hi>
<pb n="KR3g0006_WYG_002-16b"/>
<hi>之十二月之外復得存本之四數矣故月十二者其辰四九用無非體位十六者其辰三九體無非用也然而</hi>
<hi>必曰體用云者數無盡用必存其本存本則體也自三九而二百七十者言之以三百六十為體用九十之三</hi>
<hi>存九十之一者地用天為道存天以為體也若自六六而三百六十者言之以三百八十四為體用二十四之</hi>
<hi>十五存二十四之一者天用地為利存地以為體也盖人依於地地依於天窮上反下天復於地體圎而數還</hi>
<hi>不自外來也是故地之用數一日必存三辰一年必存三月以至一元必存三㑹天雖用三百六十餘分六十</hi>
<hi>三時不盡八八之一布于天地之中潜於萬物之本息而復生無有紀極自地言之乾坤坎离不變自物言之</hi>
<hi>頥中孚大小過不變其爻皆二十四也故曰正閏相生數無窮矣</hi>皇之皇以道行道之<lb/>
事也皇之帝以道行徳之事也皇之王以道行功之事<lb/>
<pb n="KR3g0006_WYG_002-17a"/>
也皇之伯以道行力之事也帝之皇以徳行道之事也<lb/>
帝之帝以徳行徳之事也帝之王以徳行功之事也帝<lb/>
之伯以徳行力之事也王之皇以功行道之事也王之<lb/>
帝以功行徳之事也王之王以功行功之事也王之伯<lb/>
以功行力之事也伯之皇以力行道之事也伯之帝以<lb/>
力行徳之事也伯之王以力行功之事也伯之伯以力<lb/>
行力之事也時有消長事有因革非聖人無以盡之所<lb/>
以仲尼曰可與共學未可與適道可與適道未可與立<lb/>
<pb n="KR3g0006_WYG_002-17b"/>
可與立未可與權是知千萬世之時千萬世之經豈可<lb/>
畫地而輕言哉<hi>言皇帝王伯有十六等當隨時汚隆而取不可責以羲農然後為皇堯舜然後</hi>
<hi>為帝湯武然後為王桓文然後為伯此亦權變之論也非逹節之人而驟語權變必為邪矣所以孔子之言自</hi>
<hi>共學以至與權入道有序也世之士逐物流轉未可共學者也利害之際以茍且為從權以反復為逹變欺天</hi>
<hi>也哉</hi>三皇春也五帝夏也三王秋也五伯冬也<hi>以皇帝王伯比春夏</hi>
<hi>秋冬者一元在大化中猶一年故先生立大小運數以年月日時當元㑹運世也一年大數不過分春夏秋冬</hi>
<hi>一元大運不過分皇帝王伯春夏秋冬之中各有春夏秋冬皇帝王伯之中各有皇帝王伯其治亂不齊而否</hi>
<hi>泰有漸猶隂陽之氣逆順不常而消息有經也</hi>七國冬之餘冽也漢王而不足<lb/>
<pb n="KR3g0006_WYG_002-18a"/>
晉伯而有餘三國伯之雄者也十六國伯之叢者也南<lb/>
五代伯之借乘也北五朝伯之𫝊舎也隋晉之子也唐<lb/>
漢之弟也隋季諸郡之伯江漢之餘波也唐季諸鎮之<lb/>
伯日月之餘光也後五代之伯日未出之星也自帝堯<lb/>
至于今上下三千餘年前後百有餘世書𫝊可明紀者<lb/>
四海之内九州之間或合或離或治或隳或强或羸或<lb/>
唱或隨未始有兼世而能一其風俗者吁古者謂三十<lb/>
年為一世豈徒然哉俟化之必洽教之必浹民之情始<lb/>
<pb n="KR3g0006_WYG_002-18b"/>
可以一變矣苟有命世之人繼世而興焉則雖鄙俗之<lb/>
區三變而帝道可舉惜乎時無百年之世世無百年之<lb/>
人比其有代則賢之與不肖何止于相半也時之難不<lb/>
其然乎人之難不其然乎<hi>以十六位之數列而成圗分為四方西北東南各用一數</hi>
<hi>東北西南共一數而已一方又各分為四其數亦然盖地常晦一位數十六用者十二則四位之中用之者三</hi>
<hi>也實用者九則合為四大位之中亦用之者三也天門四數一與十二與百四十四與三百六十皆生數也猶</hi>
<hi>九疇之一二三四也地户四數五萬與十二萬與百五十萬與千八百萬皆成數也猶九疇之六七八九也中</hi>
<hi>之四數皆四千三百二十即世數也猶五星之皇極也中數總一萬七千二百八十通隂之合數之半得三㑹</hi>
<pb n="KR3g0006_WYG_002-19a"/>
<hi>萬物之數一隂一陽各去地之本二百五十六餘三萬四千四十八即與動植之數合故曰皇極經世觀物也</hi>
<hi>此篇四象之數言日月星辰不言水火土石在卦氣圖為十六位者天地之數故以言皇帝王伯也</hi>
　　觀物内篇之十一<lb/>
太陽之體數十太隂之體數十二少陽之體數十少隂<lb/>
之體數十二少剛之體數十少柔之體數十二太剛之<lb/>
體數十太柔之體數十二<hi>隂陽剛柔數者觀物之數也此數盖動植二類各布于十</hi>
<hi>六位二百五十六小位之中物生於地之理也起於八十八當震巽之用數四之則三百五十二者四體也去</hi>
<hi>一用三而二百六十四者實用之數也先天卦數圗一二三四生數居左為天五六七八成數居右為地天數</hi>
<pb n="KR3g0006_WYG_002-19b"/>
<hi>用十地數用十二天中自分天地則一三之陽為天二四之隂為地地中自分天地則八六之柔為地七五之</hi>
<hi>剛為天太陽少陽與太剛少剛數皆用十從乎天也太隂少隂與太柔少柔數皆十二從乎地也乾坤坎离反</hi>
<hi>復視之而不變者爻卦之體不變也故日星為在天之陽水土為在地之柔亦無變也震與艮相易兊與巽相</hi>
<hi>易則變矣故月辰為在天之隂火石為在地之剛亦有變也乾离為竒中之竒坎坤為偶中之偶竒偶之位不</hi>
<hi>變也故日星在天而用竒數水土在地而用偶數亦無變也兊震為竒中之偶巽艮為偶中之竒則變矣故月</hi>
<hi>辰在天而用偶數火石在地而用竒數亦有變也若夫乾一兊二离三震四巽五坎六艮七坤八重其卦而爻</hi>
<hi>復數之則先後之數皆不變也是故乾兊离震為日月星辰之變數皆用十巽坎艮坤為水火土石之化數用</hi>
<hi>十二者從生成之本數四四而分天一而二宗于一天也是故以生成而分者天地本數也以竒偶而分者天</hi>
<pb n="KR3g0006_WYG_002-20a"/>
<hi>地交數也交數則人物之用也夫乾坤坎离竒偶不可變也若自二而四言之以二二而分乾兊為竒离震為</hi>
<hi>偶則离坎亦變矣所不變者惟乾坤也自二而八言之天地各為之主由上而下以乾為一而至震由下而上</hi>
<hi>以坤為一而至巽則坤亦變矣所不變者惟乾也乃若自二而十六言之由乾而數一二三四五六七八由坤</hi>
<hi>而數亦一二三四五六七八雖乾之位之數亦未免乎有變也是故世之将亂也始變其易變者終雖難變者</hi>
<hi>亦變矣萬世所不變者其惟有中正之徳如乾坤坎离之體者乎</hi>進太陽少陽太剛少<lb/>
剛之體數退太隂少隂太柔少柔之體數是謂太陽少<lb/>
陽太剛少剛之用數進太隂少隂太柔少柔之體數退<lb/>
太陽少陽太剛少剛之體數是謂太隂少隂太柔少柔<lb/>
<pb n="KR3g0006_WYG_002-20b"/>
之用數太陽少陽太剛少剛之體數一百六十太隂少<lb/>
隂太柔少柔之體數一百九十二太陽少陽太剛少剛<lb/>
之用數一百一十二太隂少隂太柔少柔之用數一百<lb/>
五十二<hi>進者當時而為用用必存本是故進陽剛之體數四之為百六十而退其四十八進隂柔之體</hi>
<hi>數四之為百九十二而退其四十隂中除陽數陽中除隂數者互存其本也陽以隂為基隂以陽為基故坎离</hi>
<hi>互藏其宅隂陽互存其本皆交法也如十六位之數毎數於七萬五千二百六十四之中除一百七十六者地</hi>
<hi>中存物之四象數也動植通數於一萬七千二百八十之中除二百五十六者物中存地之四位數也亦互存</hi>
<hi>其本也</hi>以太陽少陽太剛少剛之用數唱太隂少隂太柔<lb/>
<pb n="KR3g0006_WYG_002-21a"/>
少柔之用數是謂日月星辰之變數以太隂少隂太柔<lb/>
少柔之用數和太陽少陽太剛少剛之用數是謂水火<lb/>
土石之化數日月星辰之變數一萬七千二十四謂之<lb/>
動數水火土石之化數一萬七千二十四謂之植數再<lb/>
唱和日月星辰水火土石之變化通數二萬八千九百<lb/>
八十一萬六千五百七十六謂之動植通數<hi>陽剛之體數百六十</hi>
<hi>者聲數四四十六位毎位十聲總一百六十為正律之全數也用數一百十二者十六位中毎位各有七聲總</hi>
<hi>一百十二為正律之用數也隂柔之體數百九十二者音數四四十六位毎位十二音總一百九十二為正吕</hi>
<pb n="KR3g0006_WYG_002-21b"/>
<hi>之全數也用數百五十二者十六位中水音用九火土音各用十二石音用五總百五十二為正吕之用數也</hi>
<hi>日月星辰之變數一萬七千二十四者以五律一百十二徧唱百五十二吕得一萬七千二十四聲為正聲之</hi>
<hi>用數也水火土石之化數一萬七千二十四者以正吕百五十二徧和一百十二律得一萬七千二十四音為</hi>
<hi>正音之用數也律吕者天地也聲音者人物也律唱吕而聲生故變數為動數而託乎地吕和律而音生故化</hi>
<hi>數為植數而託乎天性情形體者動數也動中自有動植則性情為動形體為植矣走飛草木者植數也植中</hi>
<hi>自有動植則草木為植飛走為動矣是故天中有地地中有天陽中有隂隂中有陽剛中有柔柔中有剛隂陽</hi>
<hi>之中亦有剛柔剛柔之中亦有隂陽論其交則惟變所適不可為典要言其辨則雜而不越既有典常也泰之</hi>
<hi>數五億五千九百八十七萬二千者天之運行一元之辰數也以世之世一千八百六十六萬二千四百生物</hi>
<pb n="KR3g0006_WYG_002-22a"/>
<hi>之數十六倍之而去閏數一位復取隂數而偶之即二數合矣動植之數一萬七千二十四加生物本數二百</hi>
<hi>五十六而唱和之即三十二位之數之半也運行者天數也生物者地數也動植者物數也三數皆㑹于泰運</hi>
<hi>行數比生物數虧三千七百三十二萬四千八百者天以三五而運地以四四而析總其大數則毎三十二位</hi>
<hi>之中去其二位數也通數比生物數虧八百七十八萬一千八百二十四者體數之用二百七十物存地四之</hi>
<hi>本而二百六十六總其大數則毎四千三百二十之中去其六十四而唱和故也天主一故隂陽之數合地主</hi>
<hi>二故隂陽之數分陽施其氣隂凝其體共成一物故動植通數得天地之半也世之世數六位者天用老隂動</hi>
<hi>植通數九位者地用老陽也以元㑹運世數除通數凡四布通數於是二百五十六卦生焉而卦氣圖之用見</hi>
<hi>矣</hi>日月星辰者變乎暑寒晝夜者也水火土石者化乎<lb/>
<pb n="KR3g0006_WYG_002-22b"/>
雨風露雷者也暑寒晝夜者變乎性情形體者也雨風<lb/>
露雷者化乎走飛草木者也暑變飛走木草之性寒變<lb/>
飛走草木之情晝變飛走木草之形夜變飛走木草之<lb/>
體<hi>或言走飛草木或言飛走木草其序不同何也曰先天圗者太極造物之象分兩圖者其未合之數故四</hi>
<hi>象運行圗日辰各轉也既濟圖者其已合之數故八卦變化圗律吕相附也以分兩圖觀之圎圖八卦分八大</hi>
<hi>位一位又分八小位其一二三四五六七八之數或右行或左行皆自上而下均以乾兊离震巽坎艮坤為次</hi>
<hi>自外卦而言則天八卦皆逆生地八卦皆順布自内卦而言則天四卦逆生地四卦順布是故由右而旋逆生</hi>
<hi>以成始由左而轉順布以成終天一而二二氣合而為一體所謂立天之道曰隂與陽是也以既濟圗觀之内</hi>
<pb n="KR3g0006_WYG_002-23a"/>
<hi>宫左旋則乾兊离震右旋則坤艮坎巽皆一二三四外宫左旋則乾兊离震右旋則坤艮坎巽皆八七六五左</hi>
<hi>則内宫數順布外宫數逆行右則内宫數逆行外宫數順布故一二三四五六七八之合數左行應天隂陽匹</hi>
<hi>敵進退互用地二而四四氣交而為二用所謂隂陽合徳而剛柔有體也以先天圖觀之日月星辰天之分其</hi>
<hi>卦為乾兊离震水火土石地之分其卦為坤艮坎巽毎位前四卦為天地自交大小之位上下之卦皆右行者</hi>
<hi>逆生也毎位後四卦為天地相交天来唱地者以大位下卦坤艮坎巽為走飛草木而小位上卦乾兊离震為</hi>
<hi>暑寒晝夜性情形體地来唱和天者以大位下卦乾兊离震為性情形體而小位上卦坤艮坎巽為雨風露雷</hi>
<hi>走飛草木其大位下卦之序皆右行者逆生也其小位上卦之序皆左行者順布也夫分兩合而既濟數乃有</hi>
<hi>象方其數交象猶未成及其象成數始可見故象為數之實也先天本象天地同由逆生者宗于一也分兩圗</hi>
<pb n="KR3g0006_WYG_002-23b"/>
<hi>之體數也先天交象天地各八逆順者列于二也既濟圗之用數也是故律吕圗以八卦别為二類者從地之</hi>
<hi>二也卦氣圗以四象統乎八卦者從天之一也夫天以性情形體為次地以走飛草木為次者各從本卦地之</hi>
<hi>二也以地之飛走木草配天之性情形體者宗于一天天之一也是故此書終篇飛走木草士農工商歸之日</hi>
<hi>月星辰皇帝王伯不言水火土石也</hi>雨化性情形體之走風化性情形體<lb/>
之飛露化性情形體之草雷化性情形體之木性情形<lb/>
體者本乎天者也飛走木草者本乎地者也本乎天者<lb/>
分隂分陽之謂也本乎地者分柔分剛之謂也夫分隂<lb/>
分陽分柔分剛者天地萬物之謂也備天地萬物者人<lb/>
<pb n="KR3g0006_WYG_002-24a"/>
之謂也<hi>陽剛之數十者十日也隂柔之數十二者十二辰也變化之數各一萬七千二十四天地相唱</hi>
<hi>和日辰合者各八千五百七十六不合者各八千四百四十八其不合者八析之天地各得二百五十六位合</hi>
<hi>乎律吕圗之位數也位得三十三三十三者十六與十六偶而有一焉在天者為隂陽自交在地者為柔剛自</hi>
<hi>交先生所謂陽交於隂而生蹄角之類隂交於陽而生羽翼之類剛交於柔而生根荄之類柔交於剛而生枝</hi>
<hi>幹之類是也其合者止可七析天地各得一百二十八合乎卦氣圖之位數也位得六十七六十七者三十三</hi>
<hi>與三十三偶而有一焉在天者為隂陽交於剛柔在地者為剛柔交於隂陽先生所謂陽與剛交而生心肺隂</hi>
<hi>與柔交而生肝膽柔與隂交而生腎膀胱剛與陽交而生牌胃是也盖物得天地之偏人得天地之全惟人得</hi>
<hi>天地日月交之用他類則不能王砅曰人不與萬類同五蟲之中惟人應其納音餘皆不應故納音主人民災</hi>
<pb n="KR3g0006_WYG_002-24b"/>
<hi>盖納音由日辰相配而生是故天有八象地有八象人有十六象者合父母而生子合天地而生人也此篇言</hi>
<hi>八卦之數備日月星辰水火土石在律吕圗為三十二位者萬物之數故以言動植之物也夫元㑹運世之數</hi>
<hi>用十二與三十者月一變十二而成年日一變三十而成月歴數之用也隂陽剛柔之數用十與十二者十日</hi>
<hi>合而生五聲十二辰合而生六律律數之用也歴律者天地萬物之本紀故子雲之太𤣥先生之經世觀物乃</hi>
<hi>用其數也天地萬物之體本由四象而成體中自分體用則日月星辰為用水火土石為體用中又分體用則</hi>
<hi>日月為隂陽之用星辰為剛柔之體先生之書首以隂陽剛柔為主至是分為二數元㑹運世専用日月星辰</hi>
<hi>其變又獨從日月者皆以天地為宗也</hi>
　　觀物内篇之十二<lb/>
<pb n="KR3g0006_WYG_002-25a"/>
有日日之物者也有日月之物者也有日星之物者也<lb/>
有日辰之物者也有月日之物者也有月月之物者也<lb/>
有月星之物者也有月辰之物者也有星日之物者也<lb/>
有星月之物者也有星星之物者也有星辰之物者也<lb/>
有辰日之物者也有辰月之物者也有辰星之物者也<lb/>
有辰辰之物者也<hi>合天地二氣而生物物既生則從天合父母二氣而生子子既生則從父</hi>
<hi>故此篇以日月星辰為主不言水火土石者宗于一天也宗于一天故人物同用天之七等然乾道成男坤道</hi>
<hi>成女二氣雖共成一物一物必復分二類乾兊离震與巽坎艮坤隂陽之象不同元㑹運世與年月日辰多少</hi>
<pb n="KR3g0006_WYG_002-25b"/>
<hi>之數不同故卦氣圗用二百五十六卦律吕圗雖以水火土石應日月星辰實用五百一十二位也</hi>日日<lb/>
物者飛飛也日月物者飛走也日星物者飛木也日辰<lb/>
物者飛草也月日物者走飛也月月物者走走也月星<lb/>
物者走木也月辰物者走草也星日物者木飛也星月<lb/>
物者木走也星星物者木木也星辰物者木草也辰日<lb/>
物者草飛也辰月物者草走也辰星物者草木也辰辰<lb/>
物者草草也有皇皇之民者也有皇帝之民者也有皇<lb/>
王之民者也有皇伯之民者也有帝皇之民者也有帝<lb/>
<pb n="KR3g0006_WYG_002-26a"/>
帝之民者也有帝王之民者也有帝伯之民者也有王<lb/>
皇之民者也有王帝之民者也有王王之民者也有王<lb/>
伯之民者也有伯皇之民者也有伯帝之民者也有伯<lb/>
王之民者也有伯伯之民者也皇皇民者士士也皇帝<lb/>
民者士農也皇王民者士工也皇伯民者士商也帝皇<lb/>
民者農士也帝帝民者農農也帝王民者農工也帝伯<lb/>
民者農商也王皇民者工士也王帝民者工農也王王<lb/>
民者工工也王伯民者工商也伯皇民者商士也伯帝<lb/>
<pb n="KR3g0006_WYG_002-26b"/>
民者商農也伯王民者商工也伯伯民者商商也飛飛<lb/>
物者性性也飛走物者性情也飛木物者性形也飛草<lb/>
物者性體也走飛物者情性也走走物者情情也走木<lb/>
物者情形也走草物者情體也木飛物者形性也木走<lb/>
物者形情也木木物者形形也木草物者形體也草飛<lb/>
物者體性也草走物者體情也草木物者體形也草草<lb/>
物者體體也士士民者仁仁也士農民者仁禮也士工<lb/>
民者仁義也士商民者仁智也農士民者禮仁也農農<lb/>
<pb n="KR3g0006_WYG_002-27a"/>
民者禮禮也農工民者禮義也農商民者禮智也工士<lb/>
民者義仁也工農民者義禮也工工民者義義也工商<lb/>
民者義智也商士民者智仁也商農民者智禮也商工<lb/>
民者智義也商商民者智智也<hi>日月星辰者火水石土之本也其神運於上為</hi>
<hi>百千萬億之年應其時者雖大小不齊而不過乎皇帝王伯時有否泰故人有正邪其精散於下為百千萬億</hi>
<hi>之物稟其氣者雖大小不齊而不過乎飛走木草氣有純雜故物有羙惡人與物同出乎天地故列十六位則</hi>
<hi>皆從地分七等則皆從天也天一而地四坎离生物用四位者地之初變也再變一又四之則四之四為十六</hi>
<hi>矣三變一又四四之則十六之十六為二百五十六矣八則四之合三十二則十六之合五百一十二則二百</hi>
<pb n="KR3g0006_WYG_002-27b"/>
<hi>五十六之合也經世衍四象元㑹運世各分元㑹運世者四而十六之數也性情形體各有走飛草木走飛草</hi>
<hi>木各有性情形體者八而三十二之數也人物各有十六品一品分十六品則二百五十六而五百一十二矣</hi>
<hi>先生之書有卦氣圗者天而地也有律吕圗者地而物也自卦氣圗而觀則分四象十六位二百五十六卦自</hi>
<hi>律吕圗而觀則分八卦三十二大位五百一十二小位十二㑹寓於卦氣圗中而與十六位並行六十甲子寓</hi>
<hi>於律吕圗中而五百一十二位各具百二十甲子之數時有消長月有朓朒日有進退數有正閏上下有順不</hi>
<hi>順竒偶有合不合天地人物之象之理煥然明白矣</hi>飛飛之物一之一飛走之物<lb/>
一之十飛木之物一之百飛草之物一之千走飛之物<lb/>
十之一走走之物十之十走木之物十之百走草之物<lb/>
<pb n="KR3g0006_WYG_002-28a"/>
十之千木飛之物百之一木走之物百之十木木之物<lb/>
百之百木草之物百之千草飛之物千之一草走之物<lb/>
千之十草木之物千之百草草之物千之千士士之民<lb/>
一之一士農之民一之十士工之民一之百士商之民<lb/>
一之千農士之民十之一農農之民十之十農工之民<lb/>
十之百農商之民十之千工士之民百之一工農之民<lb/>
百之十工工之民百之百工商之民百之千商士之民<lb/>
千之一商農之民千之十商工之民千之百商商之民<lb/>
<pb n="KR3g0006_WYG_002-28b"/>
千之千<hi>案原本此下有商工之民千之百商商之民千之千二句與上文重今刪</hi>一一之飛<lb/>
當兆物一十之飛當億物一百之飛當萬物一千之飛<lb/>
當千物十一之走當億物十十之走當萬物十百之走<lb/>
當千物十千之走當百物百一之木當萬物百十之木<lb/>
當千物百百之木當百物百千之木當十物千一之草<lb/>
當千物千十之草當百物千百之草當十物千千之草<lb/>
當一物一一之士當兆民一十之士當億民一百之士<lb/>
當萬民一千之士當千民十一之農當億民十十之農<lb/>
<pb n="KR3g0006_WYG_002-29a"/>
當萬民十百之農當千民十千之農當百民百一之工<lb/>
當萬民百十之工當千民百百之工當百民百千之工<lb/>
當十民千一之商當千民千十之商當百民千百之商<lb/>
當千民千千之商當一民為一一之物能當兆物者非<lb/>
巨物而何為一一之民能當兆民者非巨民而何為千<lb/>
千之物能分一物者非細物而何為千千之民能分一<lb/>
民者非細民而何<hi>以性情形體飛走草木分屬日月星辰者物數也以仁禮義智士農工商</hi>
<hi>分屬皇帝王伯者人數也人當兆物之物聖當兆人之人人數當自乾之二爻同人萬兆之數而分以至于乾</hi>
<pb n="KR3g0006_WYG_002-29b"/>
<hi>物數當自乾之初爻姤之七秭之數而分以至于同人秭數即當同人之兆數兆數復當乾之一數人數大而</hi>
<hi>物數小人數少而物數多大者得數多小者得數少自然之理也</hi>固知物有大小民有<lb/>
賢愚移昊天生兆物之徳而生兆民則豈不謂至神者<lb/>
乎移昊天飬兆物之功而飬兆民則豈不謂至聖者乎<lb/>
吾而今而後知踐跡為大非大聖大神之人豈有不負<lb/>
於天地者矣夫所以謂之觀物者非以目觀之也非觀<lb/>
之以目而觀之以心也非觀之以心而觀之以理也天<lb/>
下之物莫不有理焉莫不有性焉莫不有命焉所以謂<lb/>
<pb n="KR3g0006_WYG_002-30a"/>
之理者窮之而後可知也所以謂之性者盡之而後可<lb/>
知也所以謂之命者至之而後可知也此三知者天下<lb/>
之真知也雖聖人無以過之也而過之者非所以謂之<lb/>
聖人也夫鑑之所以能為眀謂其能不隱萬物之形也<lb/>
雖然鑑之能不隱萬物之形未若水之能一萬物之形<lb/>
也雖然水之能一萬物之形又未若聖人能一萬物之<lb/>
情也聖人之所以能一萬物之情者謂其聖人之能反<lb/>
觀也所以謂之反觀者不以我觀物也不以我觀物者<lb/>
<pb n="KR3g0006_WYG_002-30b"/>
以物觀物之謂也既能以物觀物又安有我於其間哉<lb/>
是知我亦人也人亦我也我與人皆物也此所以能用<lb/>
天下之目為己之目其目無所不觀矣用天下之耳為<lb/>
己之耳其耳無所不聼矣用天下之口為己之口其口<lb/>
無所不言矣用天下之心為己之心其心無所不謀矣<lb/>
夫天下之觀其于見也不亦廣乎天下之聴其于聞也<lb/>
不亦逺乎天下之言其于論也不亦髙乎天下之謀其<lb/>
于樂也不亦大乎夫其見至廣其聞至逺其論至髙其<lb/>
<pb n="KR3g0006_WYG_002-31a"/>
樂至大能為至廣至逺至髙至大之事而中無一為焉<lb/>
豈不謂至神至聖者乎非唯吾謂之至神至聖者乎而<lb/>
天下謂之至神至聖者乎非唯一時之天下謂之至神<lb/>
至聖者乎而千萬世之天下謂之至神至聖者乎過此<lb/>
以徃未之或知也已<hi>此一篇四象統八卦之數言皇帝王伯人物之等級終歸于觀物之</hi>
<hi>之理夫物盈牣於天地間號而讀之謂之萬體既不齊用斯難一若執已之偏是同非異安能兼容并包如天</hi>
<hi>之大乎聖人所以如昊天者以其任理而無我體物而不遺也故我未嘗與物異而物不得與我同此觀物之</hi>
<hi>至理也竊謂文正公資治通鑑則刪詩書定禮樂之意也康節先生皇極經世觀物則賛易道作春秋之意也</hi>
<pb n="KR3g0006_WYG_002-31b"/>
<hi>繼仲尼之後得仲尼之心逹權反經此有大功於名教與王通徒冒續經之罪而無續經之實不同矣後世必</hi>
<hi>有信斯言者</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>備急千金要方卷二十二</head>
    <p>
<pb n="KR3e0013_WYG_022-1a"/>
欽定四庫全書<lb/>
　備急千金要方卷二十二　唐　孫思邈　撰<lb/>
　　　　　　　　　　　　宋　林億等　校正<lb/>
　風毒脚氣方<lb/>
　　論風毒狀第一<hi>十六章</hi>
論曰考諸經方往往有脚弱之論而古人少有此疾自<lb/>
永嘉南渡衣纓士人多有遭者嶺表江東有支法存仰<lb/>
道人等並留意經方偏善斯術晉朝仕望多獲全濟莫<lb/>
<pb n="KR3e0013_WYG_022-1b"/>
不由此二公又宋齊之間有釋門深師師道人述法存<lb/>
等諸家舊方為三十卷其脚弱一方近百餘首魏周之<lb/>
代蓋無此病所以姚公集驗殊不慇懃徐王撰録未以<lb/>
為意特以三方鼎峙風教未一霜露不均寒暑不等是<lb/>
以關西河北不識此疾自聖唐開闢六合無外南極之<lb/>
地襟帶是重爪牙之寄作鎮於彼不習水土往者皆遭<lb/>
近來中國士大夫雖不渉江表亦有居然而患之者良<lb/>
由今代天下風氣混同物類齊等所致之耳然此病發<lb/>
<pb n="KR3e0013_WYG_022-2a"/>
初得先從脚起因即脛腫時人號為脚氣深師云脚弱<lb/>
者即其義也深師述支法存所用永平山敷施連范祖<lb/>
耀黄素等諸脚弱方凡八十餘條皆是精要然學者尋<lb/>
覽頗覺繁重正是方集耳卒欲救急莫測指南今取其<lb/>
所經用灼然有效者以備倉卒餘者不復具述<lb/>
論何以得之於脚<lb/>
問曰風毒中人隨處皆得作病何偏著於脚也答曰夫<lb/>
人有五臟心肺二臟經絡所起在手十指肝腎與脾三<lb/>
<pb n="KR3e0013_WYG_022-2b"/>
臟經絡所起在足十趾夫風毒之氣皆起於地地之寒<lb/>
暑風濕皆作蒸氣足常履之所以風毒之中人也必先<lb/>
中脚乆而不瘥遍及四肢腹背頭項也微時不覺痼滯<lb/>
乃知經云次傅間傳是也<lb/>
論得已便令人覺不<lb/>
凡脚氣病皆由感風毒所致得此病多不令人即覺㑹<lb/>
因他病一度乃始發動或奄然大悶經三兩日不起方<lb/>
乃覺之諸小庸醫皆不識此疾謾作餘病治之莫不盡<lb/>
<pb n="KR3e0013_WYG_022-3a"/>
斃故此病多不令人識也始起甚微食飲嬉戲氣力如<lb/>
故惟卒起脚屈弱不能動有此為異耳黄帝云緩風濕<lb/>
痺是也<lb/>
論風毒相貌<lb/>
夫有脚未覺異而頭項臂膊已有所苦有諸處皆悉未<lb/>
知而心腹五内已有所困又風毒之中人也或見食嘔<lb/>
吐憎聞食臭或有腹痛下痢或大小便秘澁不通或胸<lb/>
中衝悸不欲見光明或精神惽憒或喜迷妄語言錯亂<lb/>
<pb n="KR3e0013_WYG_022-3b"/>
或壯熱頭痛或身體酷冷疼煩或覺轉筋或腫不腫或<lb/>
䏶腿頑痺或時緩縱不隨或復百節攣急或小腹不仁<lb/>
此皆脚氣狀貌也亦云風毒脚氣之候也其候難知當<lb/>
須細意察之不爾必失其機要一朝病成難可以理婦<lb/>
人亦爾又有婦人産後春夏取凉多中此毒深宜慎之<lb/>
其熱悶掣瘲驚悸心煩嘔吐氣上皆其候也又但覺臍<lb/>
下冷痞愊愊然不快兼小便淋瀝不同生平即是脚氣<lb/>
之候頑弱名緩風疼痛為濕痺<lb/>
<pb n="KR3e0013_WYG_022-4a"/>
論得之所由<lb/>
凡四時之中皆不得久立久坐濕冷之地亦不得因酒<lb/>
醉汗出脱衣靴韈當風取涼皆成脚氣若暑月久坐久<lb/>
立濕地者則熱濕之氣蒸入經絡病發必熱四肢酸疼<lb/>
煩悶若寒月久坐久立濕冷地者則冷濕之氣上入經<lb/>
絡病發則四體酷冷轉筋若當風取涼得之者病發則<lb/>
皮肉頑痺諸處瞤動漸漸向頭凡常之日忽然暴熱人<lb/>
皆不能忍得者當於此時必不得頓取於寒以快意也<lb/>
<pb n="KR3e0013_WYG_022-4b"/>
卒有暴寒復不得受之皆生病也世有勤功力學之士<lb/>
一心注意于事乆坐行立于濕地不時動轉冷風來擊<lb/>
入於經絡不覺成病故風毒中人或先中手足十指因<lb/>
汗毛孔開腠理䟽通風如急箭或先中足心或先足趺<lb/>
或先中膝已下腨脛表裏者若欲使人不成病者初覺<lb/>
即灸所覺處二三十壯因此即愈不復發也黄帝云當<lb/>
風取涼醉己入房能成此疾<lb/>
論冷熱不同<lb/>
<pb n="KR3e0013_WYG_022-5a"/>
問曰何故得者有冷有熱答曰足有三隂三陽寒中三<lb/>
陽所患必冷暑中三隂所患必熱故有表裏冷熱冷熱<lb/>
不同熱者治以冷藥冷者療以熱藥以意消息之脾受<lb/>
陽毒即熱頑腎受隂濕即寒痺<lb/>
論因脚氣續生諸病<lb/>
雖患脚氣不妨乳石動發皆須服壓石藥療之夫因患<lb/>
脚氣續生諸病者則以諸藥對之或小便不利則以猪<lb/>
苓茯苓及諸利小便藥治之大便極堅者則以五柔麻<lb/>
<pb n="KR3e0013_WYG_022-5b"/>
仁丸等治之遍體腫滿成水病者則取治水方中諸治<lb/>
水之藥治之餘皆倣此更無拘忌<lb/>
論須療緩急<lb/>
凡小覺病候有異即須大怖畏決意急治之傷緩氣上<lb/>
入腹或腫或不腫胷脇逆滿氣上肩息急者死不旋踵<lb/>
寛者數日必死不可不急也但看心下急氣喘不停或<lb/>
自汗數出或乍寒乍熱其脉促短而數嘔吐不止者皆<lb/>
死<lb/>
<pb n="KR3e0013_WYG_022-6a"/>
論虚實可服藥不可服藥<lb/>
凡脚氣之疾皆由氣實而死終無一人以服藥致虚而<lb/>
殂故脚氣之人皆不得大補亦不可大瀉終不得畏虚<lb/>
故預止湯不服也如此者皆死不治也<lb/>
論看病問疾人<lb/>
世間大有病人親朋故舊交遊來問疾其人曽不經一<lb/>
事未讀一方自騁了了詐作明能談説異端或言是虚<lb/>
或道是實或云是風或云是蠱或道是水或云是痰紛<lb/>
<pb n="KR3e0013_WYG_022-6b"/>
紜謬說種種不同破壊病人心意不知孰是遷延未定<lb/>
時不待人歘然致禍各自散走是故大須好人及好名醫<lb/>
識病深淺探賾方書博覽古今是事明解者看病不爾<lb/>
大誤人事竊悲其如此者衆故一一顯析具述病之由<lb/>
狀令來世病者讀之以自防備也但有一狀相應則須<lb/>
依方急治勿取外人言議自貽憂悔但詳方意人死不<lb/>
難莫信他言以自悞也余嘗為人撰門冬煎此方治脚<lb/>
氣大有驗病者須用之<lb/>
<pb n="KR3e0013_WYG_022-7a"/>
論脉候法<lb/>
凡脚氣雖復診候多塗而三部之脉要須不違四時者<lb/>
為吉其逆四時者勿治餘如脉經所說此中不復具載<lb/>
其人本黒瘦者易治肥大肉厚赤白者難愈黒人耐風<lb/>
濕赤白不耐風瘦人肉硬肥人肉軟肉軟則受疾至深<lb/>
難愈也<lb/>
論腫不腫<lb/>
凡人久患脚氣不自知别於後因有他病發動治之得<lb/>
<pb n="KR3e0013_WYG_022-7b"/>
瘥後直患嘔吐而復脚弱余為診之乃告為脚氣病者<lb/>
曰某平生不患脚腫何因名為脚氣不肯服湯餘醫以<lb/>
為石發狐疑之間不過一旬而死故脚氣不得一向以<lb/>
腫為候亦有腫者有不腫者其以小腹頑痺不仁者脚<lb/>
多不腫小腹頑後不過三五日即令人嘔吐者名脚氣<lb/>
入心如此者死在旦夕凡患脚氣到心難治以其腎水<lb/>
剋心火故也<lb/>
論須慎不慎<lb/>
<pb n="KR3e0013_WYG_022-8a"/>
凡脚氣之病極須慎房室羊肉牛肉魚蒜蕺菜菘菜蔓<lb/>
菁瓠子酒麫酥油乳麋猪雞鵝鴨有方用鯉魚頭此等<lb/>
並切禁不得犯之并忌大怒惟得食粳粱粟米醬䜴葱<lb/>
韭薤椒薑橘皮又不得食諸生果子酸酢之食犯者皆<lb/>
不可瘥又大冝生牛乳生栗子<lb/>
論差能治者幾日可瘥<lb/>
凡脚氣病枉死者衆畧而言之有三種一覺之傷晩二<lb/>
驕狠恣傲三狐疑不决此三種正當枉死之色故世間<lb/>
<pb n="KR3e0013_WYG_022-8b"/>
誠無良醫雖有良醫而病人有性靈堪受入者更復尠<lb/>
少故雖有騏驥而不遇伯樂雖有尼父而人莫之師其<lb/>
為枉横亦猶此也今有病者有受入性依法使余治之<lb/>
不過十日可得永瘥矣若無受入性者亦不須為治縱<lb/>
令治之恐無瘥日也非但脚氣諸病皆然良藥善觸目<lb/>
可致不可使人必服法為信者施不為疑者説<lb/>
論灸法<lb/>
凡脚氣初得脚弱使速灸之并服竹瀝湯灸訖可服八<lb/>
<pb n="KR3e0013_WYG_022-9a"/>
風散無不瘥者惟急速治之若人但灸而不能服散服<lb/>
散而不灸如此者半瘥半死雖得瘥者或至一二年復<lb/>
更發動覺得便依此法速灸之及服散者治十十愈此<lb/>
病輕者登時雖不即惡治之不當根源不除久久期於<lb/>
殺人不可不精以為意<lb/>
　　初灸風市　次灸伏兎　次灸犢鼻　次灸膝兩眼<lb/>
　　次灸三里　次灸上廉　次灸下亷　次灸絶骨<lb/>
凡灸八處第一風市宂可令病人起正身平立垂兩臂<lb/>
<pb n="KR3e0013_WYG_022-9b"/>
直下舒十指掩著兩髀便㸃當手中央指頭髀大筋上<lb/>
是灸之百壯多亦任人輕者不可減百壯重者乃至一<lb/>
處五六百壯勿令頓灸三報之佳第二伏兎宂令病人<lb/>
累夫端坐以病人手夫掩横膝上夫下傍與曲膝頭齊<lb/>
上傍側夫際當中央是灸百壯亦可五十壯第三犢鼻<lb/>
宂在膝頭葢骨上際外骨邊平處以手按之得節解則<lb/>
是一云在膝頭下近外三骨箕踵中動脚以手按之得<lb/>
窟解是灸之五十壯可至百壯第四膝眼宂在膝頭骨<lb/>
<pb n="KR3e0013_WYG_022-10a"/>
下兩傍䧟者宛宛中是第五三里宂在膝頭骨節下一<lb/>
夫附脛骨外是一云在膝頭骨節下三寸人長短大小<lb/>
當以病人手夫度取灸之百壯第六上亷宂在三里下<lb/>
一夫亦附脛骨外是灸之百壯第七下亷宂在上亷下<lb/>
一夫一云附脛骨外是灸之百壯第八絶骨宂在脚外<lb/>
踝上一夫亦云四寸是凡此諸宂灸不必一頓灸盡壯<lb/>
數可日日報灸之三日之中灸令盡壯數為佳凡病一<lb/>
脚則灸一脚病兩脚則灸兩脚凡脚弱病皆多兩脚又<lb/>
<pb n="KR3e0013_WYG_022-10b"/>
一方云如覺脚惡便灸三里及絶骨各一處兩脚惡者<lb/>
合四處灸之多少隨病輕重大要雖輕不可減百壯不<lb/>
瘥速以次灸之多多益佳一說灸絶骨最要人有患此<lb/>
脚弱不即治及入腹腹腫大上氣于是乃須大法灸隨<lb/>
諸輸及諸管闗節腹背盡灸之并服八風散徃徃得瘥<lb/>
者諸管輸節解法並在别卷中覺病入腹若病人不堪<lb/>
痛不能盡作大灸但灸胸心腹諸穴及兩脚諸穴亦有<lb/>
得好瘥者凡量一夫之法覆手并舒四指對度四指上<lb/>
<pb n="KR3e0013_WYG_022-11a"/>
中節上横過為一夫夫有兩種有三指為一夫者此脚<lb/>
弱灸以四指為一夫也亦依支法存舊法梁丘犢鼻三<lb/>
里上亷下亷解谿太衝陽陵泉絶骨崑崙隂陵泉三隂<lb/>
交足太隂伏溜然谷涌泉承山束骨等凡一十八宂舊<lb/>
法多灸百㑹風府五臟六腑輸募頃來灸者悉覺引氣<lb/>
向上所以不取其法氣不止者可用之其要病已成恐<lb/>
不救者悉須灸之其足十趾去指竒一分兩足凡八宂<lb/>
曹氏名曰八衝極下氣有效其足十趾端名曰氣端日<lb/>
<pb n="KR3e0013_WYG_022-11b"/>
灸三壯並大神要其八衝可日灸七壯氣下即止病者<lb/>
非深相委悉慎勿為人灸之慎之慎之凡灸八衝須小<lb/>
作艾炷<lb/>
論服湯藥色目<lb/>
風毒之氣入人體中脉有三品内外證候相似但脉有<lb/>
異耳若脉浮大而緩宜服續命湯兩劑應瘥若風盛宜<lb/>
作越婢湯加白术四兩若脉浮大緊轉駃宜作竹瀝湯<lb/>
若病人脉微而弱宜服風引湯此人脉多是因虚而得<lb/>
<pb n="KR3e0013_WYG_022-12a"/>
之若大虚短氣力乏可以間作補湯隨病冷熱而用之<lb/>
若未愈更服竹瀝湯若病人脉浮大而緊駃此是三品<lb/>
之中最惡脉也或沉細而駃者此脉正與浮大而緊者<lb/>
同是惡脉浮大者病在外沉細者病在内治亦不異當<lb/>
消息以意耳其形尚可而手脚未容至弱數日之中氣<lb/>
上即便命終如此之脉往往有人得之無一存者急服<lb/>
竹瀝湯日服一劑切要湯勢常令相及勿令半日之中<lb/>
空無湯也此湯竹汁多服之若不極熱輙停在胸心更<lb/>
<pb n="KR3e0013_WYG_022-12b"/>
為人患每服當使極熱若服竹瀝湯得下者必佳也若<lb/>
已服三劑竹瀝湯病及脉勢未折而苦脹滿可以大鼈<lb/>
甲湯下之湯勢盡而不得下可以圓藥助湯令下下後<lb/>
更服竹瀝湯趣令脉勢折氣息料理便停服三十二物<lb/>
八風散佳凡初得病便摩野葛膏日再頑痺脚弱都愈<lb/>
乃止若服竹瀝湯脉勢折如未病時氣力轉勝脚故未<lb/>
能行體力充足然後漸微行步病重者瘥後半年始能<lb/>
扶人行耳既覺脉及體内瘥但當勤服八風散勿以脚<lb/>
<pb n="KR3e0013_WYG_022-13a"/>
未能行輕加餘治餘治未必全得益更生諸惡失此諸<lb/>
治也猥人邊亦勿行野葛膏有人聞竹瀝湯云恐傷腰<lb/>
脚者即勿與治宜知此法此皆人無受入性不可與醫<lb/>
故也不為疑者說此之謂也竹瀝湯有三首輕者服前<lb/>
方重者以次第服後方此風毒乃相注易病人宜將空<lb/>
缺服小金牙散以少許塗鼻孔耳門病困人及新亡人<lb/>
喜易人强健人宜將服之亦以塗耳鼻乃可臨近亡人<lb/>
及視疾者絳囊帶一方寸匕男左女右臂上此散毒服<lb/>
<pb n="KR3e0013_WYG_022-13b"/>
宜從少為始金牙散方見别卷病人惟宜飲赤小豆飲<lb/>
冬服側子金牙酒續命湯治風毒病初得似時行毒病<lb/>
而脉浮緩終不變駃此不治或數日而死或十日而死<lb/>
或得便不識人或發黄或發斑或目赤或下部穿爛者<lb/>
此最急得之即先服續命湯一劑須服葛根湯麻黄湯<lb/>
下之若故不折更與續命湯兩三劑必瘥此病大急常<lb/>
令湯勢相接不可使半日闕湯即便殺人續命湯方見<lb/>
别卷<lb/>
<pb n="KR3e0013_WYG_022-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0013_WYG_022-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　備急千金要方卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>備急千金要方卷八</head>
    <p>
<pb n="KR3e0013_WYG_008-1a"/>
欽定四庫全書<lb/>
　備急千金要方卷八　　　唐　孫思邈　撰<lb/>
　　　　　　　　　　　　宋　林億等　校正<lb/>
　少小嬰孺方<lb/>
　　序例第一<hi>方</hi>
論曰夫生民之道莫不以養小為大若無于小卒不成<lb/>
大故易稱積小以成大詩有厥初生民傳云聲子生隱<lb/>
公此之一義即是從微至著自少及長人情共見不待<lb/>
<pb n="KR3e0013_WYG_008-1b"/>
經史故今斯方先婦人小兒而後丈夫耆老者則是崇<lb/>
本之義也然小兒氣勢微弱醫士欲留心救療立功差<lb/>
難今之學者多不存意良由嬰兒在於襁褓之内乳氣<lb/>
腥臊醫者操行英雄詎肯瞻視靜言思之可為太息者<lb/>
矣小品方云凡人年六歲已上為小十六歲已上為少<lb/>
<hi>巢源外臺作十八已上為少</hi>三十已上為壯<hi>巢源外臺作二十已上為壯</hi>五十已<lb/>
上為老其六歲已下經所不載所以乳下嬰兒有病難<lb/>
治者皆為無所承據也中古有巫妨<hi>巢源作巫方</hi>者立小兒<lb/>
<pb n="KR3e0013_WYG_008-2a"/>
顱𩕄經以占夭夀判疾病死生世相傳授始有小兒方<lb/>
焉逮于晉宋江左推諸蘇家傳習有驗流于人間齊有<lb/>
徐王者亦有小兒方三卷故今之學者頗得傳授然徐<lb/>
氏位望隆重何暇留心于少小詳其方意不甚深細少<lb/>
有可採未為至祕今博撰諸家及自經用有效者以為<lb/>
此篇凡百居家皆宜逹兹養小之術則無横夭之禍也<lb/>
又曰小兒病與大人不殊惟用藥有多少為異其驚癎<lb/>
客忤解顱不行等八九篇合為此卷下痢等餘方並散<lb/>
<pb n="KR3e0013_WYG_008-2b"/>
在諸篇可披而得之<lb/>
凡生後六十日瞳子成能咳笑應和人百日任脉成能<lb/>
自反覆<hi>一作百五十日</hi>百八十日尻骨成能獨坐二百一十日<lb/>
掌骨成能匍匐三百日臏骨成能獨立三百六十日膝<lb/>
骨成能行此其定法若不能依期者必有不平之處<lb/>
凡兒生三十二日一變六十四日再變變且蒸九十六<lb/>
日三變一百二十八日四變變且蒸一百六十日五變<lb/>
一百九十二日六變變且蒸二百二十四日七變二百<lb/>
<pb n="KR3e0013_WYG_008-3a"/>
五十六日八變變且蒸二百八十八日九變三百二十<lb/>
日十變變且蒸積三百二十日小蒸畢後六十四日大<lb/>
蒸蒸後六十四日復大蒸蒸後一百二十八日復大蒸<lb/>
凡小兒自生三十二日一變再變為一蒸凡十變而五<lb/>
小蒸又三大蒸積五百七十六日大小蒸都畢乃成人<lb/>
小兒所以變蒸者是榮其血脉改其五臟故一變竟輒<lb/>
覺情態有異其變蒸之候變者上氣蒸者體熱變蒸有<lb/>
輕重其輕者體熱而微驚耳冷尻冷上脣頭白泡起如<lb/>
<pb n="KR3e0013_WYG_008-3b"/>
魚目珠子微汗出其重者體壯熱而脉亂或汗或不汗<lb/>
不欲食食輙吐哯目白精微赤黒精微白又云目白者<lb/>
重赤黒者微變蒸畢自精明矣此其證也單變小微兼<lb/>
蒸小劇凡蒸平者五日而衰逺者十日而衰先期五日<lb/>
後之五日為十日之中熱乃除耳兒生三十二日一變<lb/>
二十九日先期而熱便治之如法至三十六七日蒸乃<lb/>
畢耳恐不解了故重說之且變蒸之時不欲驚動勿令<lb/>
傍多人兒變蒸或早或晩不如法者多又初變之時或<lb/>
<pb n="KR3e0013_WYG_008-4a"/>
熱甚者違日數不歇審計變蒸之日當其時有熱微驚<lb/>
慎不可治及灸刺但和視之若良久熱不可已少與紫<lb/>
丸微下熱歇便止若於變蒸之中加以時行温病或非<lb/>
變蒸時而得時行者其診皆相似惟耳及尻通熱口上<lb/>
無白泡耳當先服黒散以發其汗汗出温粉粉之熱當<lb/>
歇便就瘥若猶不都除乃與紫丸下之兒變蒸時若有<lb/>
寒加之即寒熱交争腹腰夭糺啼不止者熨之則愈也<lb/>
<hi>熨法出下篇灸粉絮熨者是</hi>變蒸與温壯傷寒相似若非變蒸身熱<lb/>
<pb n="KR3e0013_WYG_008-4b"/>
耳熱尻亦熱此乃為他病可作餘治審是變蒸不得為<lb/>
餘治也<lb/>
又一法凡兒生三十二日始變變者身熱也至六十四<lb/>
日再變變且蒸其狀卧端正也至九十六日三變定者<lb/>
候丹孔出而泄至一百二十八日四變變且蒸以能咳<lb/>
笑也至一百六十日五變以成機關也至一百九十二<lb/>
日六變變且蒸五機成也至二百二十四日七變以能<lb/>
匍匐也至二百五十六日八變變且蒸以知欲學語也<lb/>
<pb n="KR3e0013_WYG_008-5a"/>
至二百八十八日九變以亭亭然也凡小兒生至二百<lb/>
八十八日九變四蒸也當其變之日慎不可妄治之則<lb/>
加其疾變且蒸者是兒送迎月也蒸者甚熱而脉亂汗<lb/>
出是也近者五日歇逺者八九日歇也當是蒸上不可<lb/>
灸刺妄治之也<lb/>
紫圓治小兒變蒸發熱不解并挾傷寒温壯汗後熱不<lb/>
歇及腹中有痰癖哺乳不進乳則吐哯食癎先寒後熱<lb/>
方<lb/>
<pb n="KR3e0013_WYG_008-5b"/>
　　赤石脂　　代赭<hi>各一兩</hi>　巴豆<hi>三十/枚</hi>　杏仁<hi>五十枚</hi>
　右四味為末巴豆杏仁别研為膏相和更𢷬二千杵<lb/>
　當自相得若硬入少蜜同𢷬之密器中收三十日兒<lb/>
　服如麻子一丸與少乳汁令下食頃後與少乳勿令<lb/>
　多至日中當小下熱除若未全除明旦更與一丸百<lb/>
　日兒服如小豆一丸以此凖量増減夏月多熱喜令<lb/>
　發疹二三十日輙一服佳紫圓無所不療雖下不虚<lb/>
　人<lb/>
<pb n="KR3e0013_WYG_008-6a"/>
黒散治小兒變蒸中挾時行温病或非變蒸時而得時<lb/>
行者方<lb/>
　　麻黄　　杏仁<hi>各半兩</hi>　大黄<hi>六銖</hi>
　右三味先𢷬麻黄大黄為散别研杏仁如脂乃細細<lb/>
　内散又𢷬令調和内宻器中一月兒服小豆大一枚<lb/>
　以乳汁和服抱令得汗出温粉粉之勿使見風百日<lb/>
　兒服如棗核以兒大小量之<lb/>
擇乳母法<lb/>
<pb n="KR3e0013_WYG_008-6b"/>
凡乳母者其血氣為乳汁也五情善惡悉是血氣所生<lb/>
也其乳兒者皆宜慎于喜怒夫乳母形色所宜其候甚<lb/>
多不可求備但取不胡臭癭瘻氣嗽瘑疥癡癃白秃癧<lb/>
瘍瀋脣耳聾齆鼻瘨癎無此等疾者便可飲兒也師見<lb/>
其故灸瘢便知其先疾之源也<lb/>
　<lb/>
　<lb/>
　備急千金要方卷八<lb/>
</p>
<p>
</p>
  </div>
</body>
</text>
</TEI>
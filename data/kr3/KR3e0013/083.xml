<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>備急千金要方卷八十三</head>
    <p>
<pb n="KR3e0013_WYG_083-1a"/>
欽定四庫全書<lb/>
　備急千金要方卷八十三　唐　孫思邈　撰<lb/>
　　　　　　　　　　　　宋　林億等　校正<lb/>
　飬性<lb/>
　　黄帝雜忌法第七<lb/>
旦起勿開目洗面令人目澀失明饒淚清旦常言善事<lb/>
勿惡言聞惡事即向所來方三唾之吉又勿嗔怒勿叱<lb/>
咤咄呼勿嗟歎勿唱奈何名曰請禍勿立膝坐而交臂<lb/>
<pb n="KR3e0013_WYG_083-1b"/>
膝上勿令髮覆面皆不祥勿舉足向火勿對竈罵詈凡<lb/>
行立坐勿背日吉勿面北坐乆思不祥起凡欲行來常<lb/>
存魁綱在頭上所向皆吉若欲征戰存斗柄在前以指<lb/>
敵吉勿面北冠帶凶勿向西北唾犯魁綱神凶勿欬唾<lb/>
唾不用逺成肺病令人手足重及背痛欬嗽亦勿向西<lb/>
北大小便勿殺龜蛇勿怒目視日月喜令人失明行及<lb/>
乗馬不用廻顧則神去人不用鬼行踖粟凡過神廟愼<lb/>
勿輙入入必㳟敬不得舉目恣意顧瞻當如對嚴君焉<lb/>
<pb n="KR3e0013_WYG_083-2a"/>
乃享其福耳不爾速獲其禍亦不得返首顧視神廟勿<lb/>
見龍蛇勿興心驚怪亦勿注意瞻視忽見鬼怪變異之<lb/>
物即強抑之勿怪呪曰見怪不怪其怪自壞又路行及<lb/>
衆中見殊妙美女愼勿熟視而愛之此當魑魅之物使<lb/>
人深愛無問空山曠野稠人廣衆之中皆亦如之凡山<lb/>
水有沙風處勿在中浴害人欲渡者隨驢馬後急渡不<lb/>
傷人有水弩處射人影即死欲渡水者以物打水其弩<lb/>
即㪚急渡不傷凡諸山有孔穴入採寳者惟三月九月<lb/>
<pb n="KR3e0013_WYG_083-2b"/>
餘月山閉氣交犯死凡人空腹不用見尸臭氣入鼻舌<lb/>
上白起口常臭欲見尸者皆須飲酒見之能辟毒凶行<lb/>
觸熱塗中逢河勿洗面生烏䵟<lb/>
　　房中補益第八<lb/>
論曰人年四十已下多有放恣四十已上即頓覺氣力<lb/>
一時衰退衰退既至衆病蜂起乆而不治遂至不救所<lb/>
以彭祖曰以人療人眞得其眞故年至四十須諳房中<lb/>
之術夫房中術者其道甚近而人莫能行其法一夕御<lb/>
<pb n="KR3e0013_WYG_083-3a"/>
十人閉固為謹此房中之術畢矣兼之藥餌四時勿絶<lb/>
則氣力百倍而智慧日新然此方之作也非欲務於淫<lb/>
佚苟求快意務存節欲以廣飬生也非苟欲强身力行<lb/>
女色以縱情意在補益以遣疾也此房中之㣲㫖也是<lb/>
以人年四十已下即服房中之藥者皆所以速禍愼之<lb/>
愼之故年未滿四十者不足與論房中之事慾心未止<lb/>
兼餌補藥倍力耗䘮不過半年精髓枯竭惟向死近少<lb/>
年極須愼之人年四十已上常固精飬炁不耗可以不<lb/>
<pb n="KR3e0013_WYG_083-3b"/>
老又餌雲母足以愈疾延年人年四十已上勿服瀉藥<lb/>
常餌補藥大佳昔黄帝御女一千二百而登仙而俗人<lb/>
以一女伐命知與不知豈不逺矣其知道者御女苦不<lb/>
多耳凡婦人不必須有顔色妍麗但得少年未經生乳<lb/>
多肌肉益也若足財力選取細髮目精黒白分明體柔<lb/>
骨輭肌膚細滑言語聲音和調四肢骨節皆欲足肉而<lb/>
骨不大其體及腋皆不欲有毫有毫當輭細不可極於<lb/>
相者但蓬頭蠅面槌項結喉雄聲大口高鼻麥齒目精<lb/>
<pb n="KR3e0013_WYG_083-4a"/>
渾濁口頷有毫骨節高大髮黄少肉隱毫多而且強又<lb/>
生逆毫此相不可皆賊命損夀也凡御女之道不欲令<lb/>
氣未感動陽氣㣲弱即以交合必須先徐徐調和使神<lb/>
和意感良乆乃可令得隂氣隂氣推之須臾自強所謂<lb/>
弱而内迎堅急出之進退欲令疎遲情動而止不可高<lb/>
自投擲顛倒五臟傷絶精脉生致日病但數交而愼宻<lb/>
者諸病皆愈年夀日益去仙不逺矣不必九一三五之<lb/>
數也能百接而不施瀉者長生矣若御女多者可採氣<lb/>
<pb n="KR3e0013_WYG_083-4b"/>
採氣之道但深接勿動使良乆氣上面熱以口相當引<lb/>
取女氣而吞之可疎疎進退意動便止緩息眠目偃臥<lb/>
道引身體更強可復御他女也數數易之則得益多人<lb/>
常御一女隂氣轉弱為益亦少陽道法火隂家法水水<lb/>
能制火隂亦消陽乆用不止隂氣逾陽陽則轉損所得<lb/>
不補所失但能御十二女而不復施瀉者令人不老有<lb/>
美色若御九十三女而自固者年萬歲矣凡精少則病<lb/>
精盡則死不可不思不可不愼之也昔正觀初有一野<lb/>
<pb n="KR3e0013_WYG_083-5a"/>
老年七十餘詣余云數日來陽氣益盛自思氣血已衰<lb/>
何有此盛未知垂老有此為善惡耶余答之曰是大不<lb/>
祥子獨不聞膏火乎夫膏火之将竭也必先暗而後明<lb/>
明止則滅今足下年邁桑榆乆當閉精息欲兹忽春情<lb/>
猛發豈非反常耶竊為足下憂之子其勉歟後四旬發<lb/>
病而死此其不愼之效也如斯之軰非一且疏一人以<lb/>
朂将來耳所以善攝生者凡覺陽事輙盛必謹而抑之<lb/>
不可縱心竭意以自賊也若一度制得則一度火滅一<lb/>
<pb n="KR3e0013_WYG_083-5b"/>
度增油若不能制縱情施瀉即是膏火将滅更去其油<lb/>
可不深自防所患人少年時不知道知道亦不能信行<lb/>
之至老乃知道便以晩矣病難飬也晩而自保猶得延<lb/>
年益夀若年少壯而能行道者神仙速矣或曰年未六<lb/>
十當閉精守一為可爾否曰不然男不可無女女不可<lb/>
無男無女則意動意動則神勞神勞則損夀若念眞正<lb/>
無可思者則大佳長生也然而萬無一有強抑鬱閉之<lb/>
難持易失使人漏精尿濁以致鬼交之病損一而當百<lb/>
<pb n="KR3e0013_WYG_083-6a"/>
也其服食藥物見别卷中<lb/>
御女之法交㑹者當避丙丁日及弦望晦朔大風大雨<lb/>
大霧大寒大暑雷電霹靂天地晦㝠日月薄蝕虹蜺地<lb/>
動若御女者則損人神不吉損男百倍令女得病有子<lb/>
必顛癡頑愚瘖瘂聾聵攣跛盲眇多病短夀不孝不仁<lb/>
又避日月星辰火光之下神廟佛寺之中井竈圊厠之<lb/>
側塜墓尸柩之傍皆所不可夫交合如法則有神德大<lb/>
智善人降託胎中仍令性行調順所作和合家道日隆<lb/>
<pb n="KR3e0013_WYG_083-6b"/>
祥瑞競集若不如法則有薄福愚癡惡人來託胎中仍<lb/>
令父母性行凶險所作不成家道日否殃咎屢至雖生<lb/>
成長家國滅亡夫禍福之應有如影響此乃必然之理<lb/>
可不再思之<lb/>
黄帝雜禁忌法曰人有所怒血氣未定因以交合令人<lb/>
發癰疽又不可忍小便交合使人淋莖中痛面失血色<lb/>
及逺行疲乏來入房為五勞虚損少子且婦人月事未<lb/>
絶而與交合令人成病得白駮也水銀不可近隂令人<lb/>
<pb n="KR3e0013_WYG_083-7a"/>
消縮鹿猪二脂不可近隂令隂痿也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0013_WYG_083-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　備急千金要方卷八十三<lb/>
</p>
<p>
</p>
  </div>
</body>
</text>
</TEI>
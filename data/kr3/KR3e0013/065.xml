<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>備急千金要方卷六十五</head>
    <p>
<pb n="KR3e0013_WYG_065-1a"/>
欽定四庫全書<lb/>
　備急千金要方卷六十五　唐　孫思邈　撰<lb/>
　　　　　　　　　　　　宋　林億等　校正<lb/>
　丁腫方<lb/>
　　丁腫第一<hi>論方</hi>　<hi>證法灸</hi>
論曰夫稟形之類須存攝養將息失度百病萌生故四<lb/>
時代謝隂陽遞興此二炁更相擊怒當是時也必有暴<lb/>
氣夫暴氣者每月之中必有卒然大風大霧大寒大熱<lb/>
<pb n="KR3e0013_WYG_065-1b"/>
若不時避人忽遇之此皆入人四體頓折皮膚流注經<lb/>
脉遂使腠理壅隔榮衞結滯隂陽之氣不得宣泄變成<lb/>
癰疽丁毒惡瘡諸腫至於丁腫若不預識令人死不逮<lb/>
辰若著訖乃欲求方其人已入木矣所以養生之士須<lb/>
早識此方凡是瘡痍無所逃矣<lb/>
凡療丁腫皆刺中心至痛又刺四邉十餘下令血出去<lb/>
血𫝊藥藥氣得入針孔中佳若不達瘡内療不得方<lb/>
又其腫好著口中頰邉舌上見赤黒如珠子磣痛應心<lb/>
<pb n="KR3e0013_WYG_065-2a"/>
是也是秋冬寒毒久結皮中變作此疾不即療之日夜<lb/>
根長流入諸脉數道如箭入身捉人不得動摇若不慎<lb/>
口味房室死不旋踵經五六日不瘥眼中見火光神惛<lb/>
口乾心煩即死也<lb/>
一曰麻子丁其狀肉上起頭大如黍米色稍黒四邉微<lb/>
赤多癢忌食麻子及衣布并入麻田中行<lb/>
二曰石丁其狀皮肉相連色烏黒如黑豆甚硬刺之不<lb/>
入肉内隱隱微疼忌瓦礫塼石之屬<lb/>
<pb n="KR3e0013_WYG_065-2b"/>
三曰雄丁其狀皰頭黑黶四畔仰瘡皰漿起有水出色<lb/>
黄大如錢孔形高忌房事<lb/>
四曰雌丁其狀瘡頭稍黄向裏黶亦似灸瘡四畔皰漿<lb/>
起心凹色赤大如錢孔忌房事<lb/>
五曰火丁其狀如湯火燒灼瘡頭黒黶四邉有皰漿起<lb/>
如赤粟米忌火炙爍<lb/>
六曰爛丁其狀色稍黑有白瘢瘡中潰潰則有膿水流<lb/>
出瘡形大小如匙面忌沸熱食爛帛物<lb/>
<pb n="KR3e0013_WYG_065-3a"/>
七曰三十六丁其狀頭黒浮起形如黒豆四畔起大赤<lb/>
色今日生一明日二後日三乃至十若滿三十六藥所<lb/>
不能治如未滿三十六者可治俗名黑皰忌嗔怒畜積<lb/>
愁恨<lb/>
八曰蛇眼丁其狀瘡頭黑皮上浮生形如小豆狀似蛇<lb/>
眼大體硬忌惡眼看并嫉妬人見之及毒藥<lb/>
九曰鹽膚丁其狀大如匙面四畔皆赤有黑粟粒起忌<lb/>
食鹹物<lb/>
<pb n="KR3e0013_WYG_065-3b"/>
十曰水洗丁其狀大如錢形或如錢孔大瘡頭白裏黑<lb/>
黶汁出中硬忌飲漿水水洗渡河<lb/>
十一曰刀鎌丁其狀瘡闊狹如薤葉大長一寸左側肉<lb/>
黒如燒爍忌刺及刀鎌切割鐵刅所傷可以藥治<lb/>
十二曰浮漚丁其狀瘡體曲圓少許不合長而狹如薤<lb/>
葉大内黄外黑黑處刺不痛内黄處刺之則痛<lb/>
十三曰牛拘丁其狀肉皰起搯不破<lb/>
　右十三種瘡初起必先癢後痛先寒後熱熱定則寒<lb/>
<pb n="KR3e0013_WYG_065-4a"/>
　多四肢沉重頭痛心驚眼花若大重者則嘔逆嘔逆<lb/>
　者難治其麻子丁一種始末惟癢所録忌者不得犯<lb/>
　觸犯觸者即難療其浮漚丁牛拘丁兩種無所禁忌<lb/>
　縱不療亦不能殺人其狀寒熱與諸丁同皆以此方<lb/>
　療之萬不失一欲知犯觸之狀但脊强瘡痛極甚不<lb/>
　可忍者是也<lb/>
治十三種丁方<lb/>
　右用枸杞其藥有四名春名天精夏名枸杞秋名却<lb/>
<pb n="KR3e0013_WYG_065-4b"/>
　老冬名地骨春三月上建日採葉夏三月上建日採<lb/>
　枝秋三月上建日採子冬三月上建日採根凡四時<lb/>
　初逢建日取枝葉子根等四味並曝乾若得五月五<lb/>
　日午時合和大良如不得依法採者但得一種亦得<lb/>
　用緋繒一片以裹藥取匝為限亂髮雞子大牛黄梧<lb/>
　子大反鈎棘針二十七枚末赤小豆七粒末先於緋<lb/>
　上薄布亂髮以牛黄末等布上曝即捲緋繒作團以<lb/>
　髮作繩十字縳之熨斗中急火熬令沸沸定後自乾<lb/>
<pb n="KR3e0013_WYG_065-5a"/>
　即刮取𢷬作末絹篩以一方寸匕取枸杞四味合𢷬<lb/>
　絹篩取二匕和合前一匕共為三匕令相得入分為<lb/>
　一分早朝空腹酒服一分日二<lb/>
齊州榮姥方凡是丁腫皆用治之<lb/>
　　牡蠣<hi>九兩爛者</hi>　鍾乳　　　枸杞根皮<hi>各二兩</hi>
　　白石英<hi>一兩</hi>　桔梗<hi>一兩/半</hi>　白薑石<hi>一斤軟黄者</hi>
　右六味各𢷬絹篩合和令調先取伏龍肝九升為末<lb/>
　以清酒一斗二升攪令渾澄清取二升和藥捻作餅<lb/>
<pb n="KR3e0013_WYG_065-5b"/>
　子大六分厚二分其濁滓仍置盆中布餅子於籠上<lb/>
　以一幅紙藉盆上以泥酒氣蒸之仍數攪令氣散發<lb/>
　經半日藥餅子乾乃内瓦堈中每一重紙一重藥遍<lb/>
　布勿令相著以泥宻封三七日乾以紙袋貯置乾處<lb/>
　舉之用法以針刺瘡中心深至瘡根并刺四畔令血<lb/>
　出以刀刮取藥如大豆許内瘡上若病重困日夜三<lb/>
　四度輕者一二度著重者二日根爛始出輕者半日<lb/>
　一日爛出當看瘡浮起是根出之候若根出已爛者<lb/>
<pb n="KR3e0013_WYG_065-6a"/>
　勿停藥仍著之藥甚安穩令生肌易其病在口咽及<lb/>
　胷腹中者必外有腫異相也寒熱不快疑是此病即<lb/>
　以飲或清水和藥如二杏仁許服之日夜三四服自<lb/>
　然消爛或以物剔吐根出即瘥若根不出亦瘥當看<lb/>
　精神自覺醒悟合藥以五月五日為上時七月七日<lb/>
　次之九月九日臘月臘日皆可若急須藥他日亦得<lb/>
　要之不及良日也脩合須清淨燒香不得觸穢毋令<lb/>
　孝子不具足人産婦六畜雞犬等見之凡有此病忌<lb/>
<pb n="KR3e0013_WYG_065-6b"/>
　房室猪牛雞魚生韭蔥蒜芸薹胡荽葵酒醋麫等若<lb/>
　犯諸忌而發動者取枸杞根湯和藥服並如後方其<lb/>
　二方本是一家智者評論以後方最是真本<lb/>
趙嬈方<lb/>
　　薑石<hi>二十五兩</hi>　牡蠣<hi>十兩崔氏/作七兩</hi>　　　　茯苓<hi>三兩</hi>
　　枸杞根皮<hi>四兩</hi>
　右四味各𢷬篩合和先取新枸杞根合皮切六升水<lb/>
　一斗半煎取五升去滓内狗屎<hi>崔氏云尿</hi>二升攪令調澄<lb/>
<pb n="KR3e0013_WYG_065-7a"/>
　取清和前藥熟𢷬捻作餅子隂乾病者以兩刅針當<lb/>
　頭直刺瘡痛徹拔針出刮取藥末著急内瘡孔中勿<lb/>
　令歇氣并徧封瘡頭上即脹起針挑根即出重者半<lb/>
　日已上或已消爛挑根不出亦自瘥勿憂其病在内<lb/>
　者外當有腫相應並皆惡寒發熱疑有瘡者以水半<lb/>
　盞刮取藥如桐子大五枚和服之日夜三服即自消<lb/>
　也若須根出服藥經一日以雞羽剔吐即隨吐根出<lb/>
　若不出根亦自消爛在外者亦日夜三度𫝊藥根出<lb/>
<pb n="KR3e0013_WYG_065-7b"/>
　後常𫝊勿住即生肉易瘥若犯諸忌而發動者取枸<lb/>
　杞根合皮骨切三升以水五升煎取二升去滓研藥<lb/>
　末一錢匕和枸杞汁一盞服之日二三服并單飲枸<lb/>
　杞汁彌佳又以枸杞汁攪白狗屎取汁服之更良合<lb/>
　訖即用不待乾所言白狗屎是狗食骨其屎色如石<lb/>
　灰故直言狗白屎也如預造取五月五日七月七日<lb/>
　九月九日臘月臘日者尤良神驗或有人忽喉中痛<lb/>
　乍寒乍熱者即是其病當急以此藥療之無故而痛<lb/>
<pb n="KR3e0013_WYG_065-8a"/>
　惡寒發熱者亦是此病但依前服之立瘥前後二方<lb/>
　同是一法其用一同亦主癰疽甚效<lb/>
治丁腫病忌見麻勃見之即死者方<lb/>
　　胡麻　　　燭燼　　　針沙<hi>各等分</hi>
　右三味為末以醋和𫝊之<lb/>
又方石灰<hi>三分</hi>　　馬齒菜<hi>二分</hi>
　右二味𢷬以雞子白和𫝊之<lb/>
又方針刺四邉及中心塗雄黄末立愈神驗<hi>一云塗黄土</hi>
<pb n="KR3e0013_WYG_065-8b"/>
又方鼠新坌土以小兒尿和傳之<lb/>
又方鐵衣末以人乳汁和𫝊之立可<lb/>
又方小豆花為末𫝊之瘥<lb/>
又方以人屎尖𫝊之立瘥<lb/>
又方以四神丹一枚當頭上安經宿根即出矣<lb/>
治一切丁腫方<lb/>
　右用蒼耳根莖苖子但取一色燒為灰醋泔淀和如<lb/>
　泥塗上乾即易不過十度根即拔神良余以正觀四<lb/>
<pb n="KR3e0013_WYG_065-9a"/>
　年忽口角上生丁腫造甘子振家母為帖藥經十日<lb/>
　不瘥余以此藥塗之得愈已後常作此藥以救人無<lb/>
　有不瘥者故特論之以傳後嗣丁腫方殆有千首皆<lb/>
　不及此雖齊州榮姥方亦不能勝此物造次易得也<lb/>
又方取鐵漿毎飲一斗立瘥<lb/>
又方麫和臘月猪脂封上瘥<lb/>
又方蒺蔾子一升燒灰釅醋和封上經宿便瘥<hi>或針破頭封上</hi>
<hi>更佳</hi>
<pb n="KR3e0013_WYG_065-9b"/>
又方皂莢子取仁作末𫝊之五日内瘥<lb/>
玉山韓光方韓光治丁腫人也正觀初衢州徐使君訪<lb/>
得此方<lb/>
　右用艾蒿一擔燒作灰於竹筒中淋取汁以一二合<lb/>
　和右灰如麫漿以針刺瘡中至痛即㸃之㸃三遍其<lb/>
　根自拔亦大神驗正觀中用治三十餘人得瘥故録<lb/>
　之<lb/>
魚臍丁瘡似新火針瘡四邉赤中央黑可針刺之若不<lb/>
<pb n="KR3e0013_WYG_065-10a"/>
大痛即殺人治之方<lb/>
　右以臘月魚頭灰和髮灰等分以雞溏屎和𫝊上此<lb/>
　瘡見之甚可即能殺二<hi>外臺不用髪灰以雞子清和塗</hi>
又方以寒食餳𫝊之良硬者燒灰塗帖即瘥<lb/>
治魚臍瘡頭白似腫痛不可忍者方<lb/>
　先以針刺瘡四畔作孔𢷬白苣取汁滴著瘡孔内<lb/>
又方𫝊水獺屎大良<lb/>
治赤根丁方<lb/>
<pb n="KR3e0013_WYG_065-10b"/>
　右熬白粉令黒蜜和𫝊之良<lb/>
又方以新坌鼠壤水和塗之熱則易<lb/>
又方馬牙齒𢷬末臘月猪脂和𫝊之根即拔燒灰用亦<lb/>
可<lb/>
犯丁瘡方<lb/>
　　蕪菁根　　鐵生衣<hi>各等分</hi>
　右二味和𢷬以大針刺作孔復削蕪菁根如針大以<lb/>
　前鐵生衣塗上刺孔中又塗所𢷬者封上仍以方寸<lb/>
<pb n="KR3e0013_WYG_065-11a"/>
　匕緋帛塗帖之有膿出即易須臾拔根出立瘥忌油<lb/>
　膩生冷醋滑五辛陳臭粘食<lb/>
又方刺瘡頭及四畔令汁極出𢷬生栗黄𫝊上以麫圍<lb/>
之勿令黄出從旦至午即根拔矣<lb/>
又方以麫圍瘡如前法以針亂刺瘡銅器煑醋令沸瀉<lb/>
著麪圍中令容一盞冷則易之三度根即出<lb/>
又方取蛇蛻皮如雞子大以水四升煮三四沸去滓頓<lb/>
服立瘥<lb/>
<pb n="KR3e0013_WYG_065-11b"/>
又方燒蛇蛻皮灰以雞子清和塗瘥<lb/>
又方取蒼耳苖𢷬取汁一二升飲之滓𫝊上立瘥<lb/>
又方灸掌後横文後五指男左女右七壯即瘥已用得<lb/>
效丁腫灸法雖多然此一法甚驗出於意表也<lb/>
　<lb/>
　<lb/>
　<lb/>
　備急千金要方卷六十五<lb/>
</p>
<p>
</p>
  </div>
</body>
</text>
</TEI>
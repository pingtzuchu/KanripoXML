<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>備急千金要方卷八十四</head>
    <p>
<pb n="KR3e0013_WYG_084-1a"/>
欽定四庫全書<lb/>
　備急千金要方卷八十四　唐　孫思邈　撰<lb/>
　　　　　　　　　　　　宋　林億等　校正<lb/>
　平脉<lb/>
　　平脉大法第一<hi>論</hi>
論曰夫脉者醫之大業也既不深究其道何以為醫者<lb/>
哉是以古之哲醫寤寐俯仰不與常人同域造次必於<lb/>
醫顛沛必於醫故能感於鬼神通於天地可以濟衆可<lb/>
<pb n="KR3e0013_WYG_084-1b"/>
以依憑若與常人混其波瀾則庶事隳壊使夫物類将<lb/>
何仰焉由是言之學者必當屏棄俗情凝心於此則和<lb/>
鵲之功因兹可得而致也<lb/>
經曰診脉之法常以平旦隂氣未動陽氣未散飲食未<lb/>
進經脉未盛絡脉調均氣血未亂故乃可診有過之脉<lb/>
<hi>脉經云過此非也</hi>均脉動静而視精明察五色觀五藏有餘不<lb/>
足六腑彊弱形之盛衰可以此參互訣生死之分也<lb/>
又曰平脉者皆於平旦勿食勿語消息體氣設有所作<lb/>
<pb n="KR3e0013_WYG_084-2a"/>
亦如食頃師亦如之既定先診寸口初重指切骨定畢<lb/>
便漸舉指令指不厚不薄與皮毛相得如三菽之重於<lb/>
輕重之間隨人彊弱肥瘦以意消息進退舉按之宜稱<lb/>
其浮沉諸類應於四時五行與人五臟相應不爾者以<lb/>
其輕重相薄尋状論寒暑得失<lb/>
凡人禀形氣有中適有躁静各各不同氣脉潮動亦各<lb/>
隨其性韻故一呼而脉再至一吸而脉再至呼吸定息<lb/>
之間復一至合為五至此為平和中適者也春秋日夜<lb/>
<pb n="KR3e0013_WYG_084-2b"/>
正等無餘分時也其餘日則其呼而脉至多吸而脉至<lb/>
少或吸而脉至多呼而脉至少此則不同如冬夏日夜<lb/>
長短之異也凡氣脉呼吸法晝夜變通傚四時然於呼<lb/>
吸定息應五至之限無有虧僻猶晷刻與四時有長短<lb/>
而歲功日數無遺也若人有羸有壯其呼吸雖相壓遏<lb/>
而晝夜息度隨其漏刻是謂呼吸象晝夜變通傚四時<lb/>
夫診脉當以意先自消息壓取病人呼吸以自同而後<lb/>
察其脉數計於定息之限五至者為平人若有盈縮尋<lb/>
<pb n="KR3e0013_WYG_084-3a"/>
狀論病源之所宜也<lb/>
問曰何謂三部脉答曰寸關尺也凡人脩短不同其形<lb/>
各異有尺寸分三關之法從肘腕中横文至掌魚際後<lb/>
文却而十分之而入取九分是為尺從魚際後文却還<lb/>
度取十分之一則是寸寸十分之而入取九分之中則<lb/>
寸口也此處其骨自高故云隂得尺内一寸陽得寸内<lb/>
九分從寸口入却行六分為關分從關分又入六分為<lb/>
尺分<lb/>
<pb n="KR3e0013_WYG_084-3b"/>
又曰從魚際至高骨却行一寸其中名曰寸口從寸口<lb/>
至尺名曰尺澤故曰尺寸寸後尺前名曰關陽出隂入<lb/>
以關為界如天地人為三界寸主射上焦頭及皮毛竟<lb/>
手上部關主射中焦腹及腰中部尺主射下焦小腹至<lb/>
足下部此為三部法象三才天地人頭腹足為三元也<lb/>
夫十二經皆有動脉獨取寸口以决五臓六腑死生吉<lb/>
凶之候者何謂也然寸口者脉之大㑹手太隂之動脉<lb/>
也人一呼脉行三寸一吸脉行三寸呼吸定息脉行六<lb/>
<pb n="KR3e0013_WYG_084-4a"/>
寸人一日一夜凡一萬三千五百息脉行五十度周於<lb/>
其身漏水下百刻榮衞行陽二十五度行隂亦二十五<lb/>
度為一周<hi>晬時也</hi>故五十度而復㑹於手太隂太隂者寸<lb/>
口也即五臟六腑之所終始故法取於寸口人有三百<lb/>
六十脉法三百六十日也<lb/>
　　診五臟脉輕重法第二<lb/>
初持脉如三菽之重與皮毛相得者肺部<hi>金秋三月庚辛之氣</hi>
如六菽之重與血脉相得者心部<hi>火夏三月丙丁之氣</hi>
<pb n="KR3e0013_WYG_084-4b"/>
如九菽之重與肌肉相得者脾部<hi>土王四季季夏六月戊巳之氣</hi>
如十二菽之重與筋平者肝部<hi>木春三月甲乙之氣</hi>
按之至骨舉之來疾者腎部<hi>水冬三月壬癸之氣</hi>
心肺俱浮何以别之然浮而大散者心也<hi>相火浮散</hi>浮而短<lb/>
濇者肺也<hi>法金恡濇</hi>
腎肝俱沉何以别之然牢而長者肝也<hi>如卉生苖吐穎</hi>
按之耎舉指來實者腎也<hi>濡弱如水舉重勝船</hi>
脾者中州故其脉在中是隂陽之脉也<hi>千金翼云遲緩而長者脾也</hi>
<pb n="KR3e0013_WYG_084-5a"/>
　　指下形状第三<lb/>
浮脉舉之有餘按之不足<hi>浮於指下</hi>沉脉舉之不足按之有<lb/>
餘<hi>重按之乃得</hi>濇脉細而遲徃來難且散或一止復來<hi>一曰浮而</hi>
<hi>短一曰短而止或如散</hi>滑脉徃來前却流利展轉替替然與數相<lb/>
似<hi>一曰浮中如有九一曰漉漉如欲脫</hi>洪脉極大在指下<hi>一曰浮而大</hi>細脉小<lb/>
大於㣲常有但細耳㣲脉極細而輭或欲絶若有若無<lb/>
<hi>一曰小也一曰手下快一曰薄一曰按之如欲盛也</hi>弦脉舉之無有按之如張弓<lb/>
弦状<hi>一曰如張弓弦按之不移又曰浮𦂳弓為弦也</hi>緊脉數如切繩状<hi>一曰如轉索之</hi>
<pb n="KR3e0013_WYG_084-5b"/>
<hi>無常</hi>遲脉呼吸三至去來極遲<hi>一曰舉之不足按之盡牢一曰按之盡牢舉之無有</hi>
散脉去來促急<hi>一曰一息云土至一曰數者進之名</hi>緩脉去來亦遲小駃<lb/>
於遲<hi>一曰浮大而輭隂與陽同著</hi>弱脉極輭而沉細按之欲絶指下<lb/>
<hi>一曰按之乃得舉之即無</hi>動脉見於關上無頭尾大如豆厥厥動摇<lb/>
伏脉極重指著骨乃得<hi>一曰關上沈不出名曰伏一曰手下裁動一曰按之不足舉之</hi>
<hi>無有</hi>芤脉浮大而輭按之中央空兩邉實<hi>一曰指下無兩傍有</hi>輭脉<lb/>
極輭而浮細<hi>一曰按之無有舉之有餘一曰細小如輭千金翼輭作濡</hi>虚脉遲大而<lb/>
輭按之不足隱指豁豁然空實脉大而長㣲彊按之隱<lb/>
<pb n="KR3e0013_WYG_084-6a"/>
指愊愊然<hi>一曰沈浮皆得</hi>促脉來去數時一止結脉徃來緩時<lb/>
一止復來脉結者生代脉來數中止不能自還因而復<lb/>
動脉代者死散脉大而散散者氣實血虚有表無裏革<lb/>
脉有似沈伏實大而長㣲弦<hi>千金翼以革為牢</hi>弦與緊相類輭<lb/>
與弱相類浮與芤相類<hi>又曰浮與洪相類</hi>㣲與濇相類沈與伏<lb/>
相類緩與遲相類<hi>又曰輭與遲相類</hi>革與實相類<hi>翼作牢與實相類</hi>
                    <graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>
與數相類<lb/>
　　五臟脉所屬第四<lb/>
<pb n="KR3e0013_WYG_084-6b"/>
心部在左手關前寸口<hi>亦名人迎</hi>肝部在左手關上腎部在<lb/>
左手關後尺中<lb/>
肺部在右手關前寸口<hi>亦名氣口</hi>脾部在右手關上腎部在<lb/>
右手關後尺中脉法讃云<lb/>
　　肝心出左　脾肺出右　腎與命門　俱出尺部<lb/>
　　魂魄榖神　皆見寸口　左主司官　右主司府<lb/>
　　左大順男　右大順女　關前一分　人命之主<lb/>
　　左為人迎　右為氣口　神門決斷　兩在關後<lb/>
<pb n="KR3e0013_WYG_084-7a"/>
　　人無二脉　病死不愈　諸經損減　各隨其部<lb/>
　　三隂三陽<hi>一云按察隂陽</hi>　　　誰先誰後<lb/>
　　隂病治官<hi>官藏内也</hi>　　　　陽病治府<hi>府外也</hi>
　　竒邪所舍　如何捕取　審而知之　針入病愈<lb/>
　　脉有三部　隂陽相乗　榮衞氣血　而行人躬<lb/>
　　呼吸出入　上下於中　因息遊布　津液流通<lb/>
　　隨時動作　傚象形容　春弦秋浮　冬沈夏洪<lb/>
　　察色觀脉　大小不同　一時之間　變無經常<lb/>
<pb n="KR3e0013_WYG_084-7b"/>
　　尺寸參差　或短或長　上下乖錯　或存或亡<lb/>
　　病輙改易　進退低昂　心迷意惑　動失紀綱<lb/>
　　願為縷陳　令得分明<hi>師曰</hi>子之所問　道之根源<lb/>
　　脉有三部　尺寸及關　榮衞流行　不失衡銓<lb/>
　　腎沈心洪　肺浮肝弦　此自常經　不失銖分<lb/>
　　出入昇降　漏刻周旋　水下二刻　脉一周身<lb/>
　　旋復寸口　虚實見焉　變化相乗　隂陽相干<lb/>
　　風則浮虚　寒則緊弦　沈潜水畜　支飲急弦<lb/>
<pb n="KR3e0013_WYG_084-8a"/>
　　動弦為痛　數洪熱煩　設有不應　知變所縁<lb/>
　　三部不同　病各異端　太過可怪　不及亦然<lb/>
　　邪不空見　終必有奸　審察表裏　三焦别分<lb/>
　　知邪所舎　消息診看　料度腑臟　獨見若神<lb/>
　　分别病形状第五<lb/>
脉數則在腑遲在臟脉長而弦病在肝<hi>脉經作出於肝</hi>脉小血<lb/>
少病在心<hi>扁鵲云脉大而洪出於心</hi>脉下堅上虚病在脾胃脉滑<hi>一作</hi>
<hi>澀</hi>而㣲浮病在肺脉大而堅病在腎<hi>扁鵲云小而緊</hi>脉滑者多<lb/>
<pb n="KR3e0013_WYG_084-8b"/>
血少氣脉澀者少血多氣脉大者血氣俱多又云脉來<lb/>
大而堅者血氣俱實脉小者血氣俱少又云脉來細而<lb/>
㣲者血氣俱虚沈細滑疾者熱遲緊為寒<hi>脉經云洪數<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>疾為熱濇</hi>
<hi>遲沈細為寒</hi>脉盛滑緊者病在外熱脉小實而緊者病在内<lb/>
冷脉小弱而濇謂之乆病脉滑浮而疾者謂之新病脉<lb/>
浮滑其人外熱風走刺有飲難治脉沈而緊上焦有熱<lb/>
下寒得冷即便下脉沈而細下焦有寒小便數時苦絞<lb/>
痛下利重脉浮緊且滑直者外熱内冷不得大小便脉<lb/>
<pb n="KR3e0013_WYG_084-9a"/>
洪大緊急病速進在外苦頭發熱癰腫脉細小緊急病<lb/>
速進在中寒為疝瘕積聚腹中刺痛脉沈重而直前絶<lb/>
者病血在腸間脉沈重而中散者因寒食成癥脉直前<lb/>
而中散絶者病消渴<hi>一云病浸淫瘡</hi>脉沈重前不至寸口徘徊<lb/>
絶者病在肌肉遁尸脉左轉而沈重者氣㣲陽在胷中<lb/>
脉右轉出不至寸口者内有肉癥脉累累如貫珠不前<lb/>
至有風寒在大腸伏留不去脉累累如止不至寸口輭<lb/>
者結熱在小腸膜中伏留不去脉直前左右弹者病在<lb/>
<pb n="KR3e0013_WYG_084-9b"/>
血脉中胚血也脉後而左右弹者病在筋骨中也脉前<lb/>
大後小即頭痛目眩脉前小後大即胷滿短氣上部有<lb/>
脉下部無脉其人當吐不吐者死上部無脉下部有脉<lb/>
雖困無所苦夫脉者血之府也長則氣治短則氣病數<lb/>
則煩心大則病進上盛則氣高下盛則氣脹代則氣衰<lb/>
細<hi>太素作滑</hi>則氣少濇則心痛渾渾革革至如涌泉病進而<lb/>
危弊弊綽綽其去如弦絶者死短而急者病在上長而<lb/>
緩者病在下沈而弦急者病在内浮而洪大者病在外<lb/>
<pb n="KR3e0013_WYG_084-10a"/>
脉實者病在内脉虚者病在外在上為表在下為裏浮<lb/>
為在表沈為在裏滑為實為下<hi>又為陽氣裏</hi>數為虚為熱浮<lb/>
為風為虚動為痛為驚沈為水為實<hi>又為鬼疰</hi>弱為虚為悸<lb/>
遲則為寒濇則少血緩則為虚洪則為氣<hi>一作熱</hi>緊則為<lb/>
寒弦數為瘧瘧脉自弦弦數多熱弦遲多寒㣲則為虚<lb/>
代散則死弦為痛痺<hi>一作浮為風疰</hi>偏弦為飲䨇弦則脇下拘<lb/>
急而痛其人濇濇惡寒脉大寒熱在中伏者霍亂安臥<lb/>
脉盛謂之脫血凡亡汗肺中寒飲冷水欬𠻳下利胃中<lb/>
<pb n="KR3e0013_WYG_084-10b"/>
虚冷此等其脉並緊浮而大者風浮大者中風頭重鼻<lb/>
塞浮而緩皮膚不仁風寒入肌肉滑而浮散者攤緩風<lb/>
滑為鬼疰澀而緊痺病浮洪大長者風眩癲疾大堅疾<lb/>
者癲病弦而鈎脅下如刀刺状如蜚尸至困不死緊而<lb/>
急者遁尸洪大者傷寒熱病浮洪大者傷寒秋吉春成<lb/>
病浮而滑者宿食浮滑而疾者食不消脾不磨短疾而<lb/>
滑酒病浮而細滑傷飲遲而濇中寒有癥結駃而緊積<lb/>
聚有擊痛弦急疝瘕小腹痛又為癖病<hi>一作疽病</hi>遲而滑者<lb/>
<pb n="KR3e0013_WYG_084-11a"/>
脹盛而緊曰脹弦小者寒澼沈而弦者懸飲内痛弦數<lb/>
有寒飲冬夏難治緊而滑者吐逆小弱而濇胃反遲而<lb/>
緩者有寒㣲而緊者有寒沈而遲腹藏有冷病㣲弱者<lb/>
有寒少氣實緊胃中有寒苦不能食時時利者難治<hi>一作</hi>
<hi>時時嘔稽難治</hi>滑數心下結熱盛滑疾胃中有熱緩而滑曰熱<lb/>
中沈而急病傷暑暴發虚熱浮而絶者氣辟大而滑中<lb/>
有短氣浮短者其人肺傷諸氣㣲少不過一年死法當<lb/>
𠻳也沈而數中水冬不治自愈短而數心痛心煩弦而<lb/>
<pb n="KR3e0013_WYG_084-11b"/>
緊脅痛臟傷有瘀血<hi>一作有寒血</hi>沈而滑為下重亦為有膂<lb/>
痛脉來細而滑按之能虚因急持直者僵仆從高墮下<lb/>
病在内㣲浮秋吉冬成病㣲數雖甚不成病不可勞浮<lb/>
滑疾緊者以合百病乆易愈陽邪來見浮洪隂邪來見<lb/>
沈細水榖來見堅實脉來乍大乍小乍長乍短者為崇<lb/>
脉來洪大嫋嫋者崇脉來沈沈澤澤四肢不仁而重土<lb/>
崇脉與肌肉相得乆持之至者可下之弦小緊者可下<lb/>
之緊而數寒熱俱發必下乃愈弦遲者宜温藥緊數者<lb/>
<pb n="KR3e0013_WYG_084-12a"/>
可發其汗<lb/>
　　三關主對法第六<lb/>
諸浮諸弦諸沈諸緊諸澀諸滑若在寸口膈以上病<hi>頭部</hi>
若在關上胃以下病<hi>腹部</hi>若在尺中腎以下病<hi>腰脚部</hi>平寸<lb/>
口脉主對法寸口脉滑而遲不沈不浮不長不短為無<lb/>
病左右同法寸口太過與不及寸口之脉中手短者曰<lb/>
頭痛中手長者曰足脛痛中手促上擊者曰肩背痛寸<lb/>
口脉沈而堅者曰病在中寸口脉浮而盛者曰病在外<lb/>
<pb n="KR3e0013_WYG_084-12b"/>
寸口脉沈而弱者曰寒熱及疝瘕小腹痛<hi>熱一作氣又作中</hi>寸<lb/>
口脉沈而弱髪必墮落寸口脉沈而緊苦心下有寒時<lb/>
時痛有積邪寸口脉沈而滑者胷中有水氣面目腫有<lb/>
㣲熱為風水寸口脉沈大而滑沈即為血實滑即為氣<lb/>
實血氣相摶入臟即死入腑即愈寸口脉沈胷中短氣<lb/>
寸口脉沈而喘者寒熱寸口脉浮而滑頭中痛寸口脉<lb/>
浮大按之反澀尺中亦㣲而澀故知有滯氣宿食寸口<lb/>
脉弦而緊弦即衞氣不行衞氣不行即惡寒水流走腸<lb/>
<pb n="KR3e0013_WYG_084-13a"/>
間寸口脉緊或浮膈上有寒肺下有水氣脉緊上寸口<lb/>
者中風風頭痛亦如之<hi>翼云亦為傷寒頭痛</hi>脉弦上寸口者宿食<lb/>
降者頭痛寸口脉弦大婦人半生漏下男子亡血失精<lb/>
寸口脉㣲而弱㣲即惡寒弱則發熱當發不發骨節疼<lb/>
煩當煩不煩與極汗出寸口脉㣲而弱氣血俱虚男子<lb/>
吐血婦人下血嘔汗出寸口脉動而弱動即為驚弱即<lb/>
為悸寸口脉緩而遲緩即為虚遲即為寒虚寒相摶則<lb/>
欲温食食冷即咽痛寸口脉遲而緩遲則為寒緩即為<lb/>
<pb n="KR3e0013_WYG_084-13b"/>
氣寒氣相摶則絞而痛寸口脉遲而澀遲即為寒澀為<lb/>
少血脉來過寸入魚際者遺尿脉出魚際逆氣喘息寸<lb/>
口脉但實者心勞寸口脉潎潎如羮上肥陽氣㣲連連<lb/>
如蜘蛛絲隂氣衰兩手前部陽絶者苦心下寒毒喙中<lb/>
熱寸口脉偏絶則臂偏不遂其人兩手俱絶者不可治<lb/>
寸口脉來暫大暫小者隂絡也苦隂風痺應時自發身<lb/>
洗洗也寸口脉來暫小暫大者陽絡也苦皮膚病汗出<lb/>
惡寒下部不仁寸口脉浮中風發熱頭痛宜服桂枝湯<lb/>
<pb n="KR3e0013_WYG_084-14a"/>
葛根湯針風地風府向火炙身摩治風膏覆令汗出寸<lb/>
口脉緊苦頭痛是傷寒宜服麻黄湯發汗針眉衝顳顬<lb/>
摩傷寒膏寸口脉㣲苦寒為衂宜服五味子湯麻黄茱<lb/>
萸膏令汗出寸口脉數即為吐以有熱在胃管熏胷中<lb/>
宜服藥吐之及針胃管服除熱湯若傷寒七八日至十<lb/>
日熱在中煩滿渴者宜服知母湯寸口脉洪大胷脇滿<lb/>
宜服生薑湯白薇丸亦可紫菀湯下之針上管期門章<lb/>
門寸口脉緩皮膚不仁風寒在肌肉宜服防風湯以藥<lb/>
<pb n="KR3e0013_WYG_084-14b"/>
薄熨之佳炙諸治風穴寸口脉滑陽實胷中壅滿吐逆<lb/>
宜服前胡湯針太陽巨闕瀉之寸口脉弦心下愊愊㣲<lb/>
頭痛心下有水氣宜服甘遂丸針期門瀉之寸口脉弱<lb/>
陽氣虚弱自汗出宜服茯苓湯内補散将適飲食消息<lb/>
勿極勞針胃管補之寸口脉澀是胃氣不足宜服乾地<lb/>
黄湯自飬調和飲食針胃管<hi>一作三里</hi>補之寸口脉芤吐血<lb/>
㣲芤者衂血空虚去血故也宜服竹皮湯黄土湯炙膻<lb/>
中寸口脉伏胷中逆氣噎塞是諸氣上衝胷中宜服前<lb/>
<pb n="KR3e0013_WYG_084-15a"/>
胡湯大三建丸針巨闕瀉寸口脉沈胷中引脅痛胷中<lb/>
有水氣宜服澤漆湯針巨闕瀉之寸口脉輭弱自汗出<lb/>
是虚損病宜服乾地黄湯薯蕷丸内補散牡蠣散并粉<lb/>
針大衝補之寸口脉遲上焦有寒心痛咽酸吐酸水宜<lb/>
服附子湯生薑湯茱茰丸調和飲食以暖之寸口脉實<lb/>
即生熱在脾肺嘔逆氣塞虚則生寒在脾胃食不消化<lb/>
熱即宜服竹葉湯葛根湯寒即茱萸丸生薑湯寸口脉<lb/>
細發熱嘔吐宜服黄芩龍膽湯吐不止宜服橘皮桔梗<lb/>
<pb n="KR3e0013_WYG_084-15b"/>
湯灸中府平關脉主對法關上脉浮而大風在胃中張<lb/>
口肩息心下澹澹食欲嘔關上脉㣲浮積熱在胃中嘔<lb/>
吐蚘蟲心健忘關上脉滑而大小不均必吐逆是為病<lb/>
方欲來不出一二日復欲發動其人欲多飲飲即注利<lb/>
如利止者生不止者死關上脉𦂳而滑者蚘動關上脉<lb/>
弦而長<hi>翼作大</hi>有痛如刀刺之状在臍左右上下<hi>脉經云有積在</hi>
<hi>臍左右上下</hi>關上脉澀而堅大而實按之不減有力為中焦<lb/>
實有伏結在脾肺氣塞實熱在胃中關上脉䄡䄡大而<lb/>
<pb n="KR3e0013_WYG_084-16a"/>
尺寸細者其人必心腹冷積癥瘕結聚欲熱飲食關上<lb/>
脉時來時去乍大乍小乍疎乍數者胃中寒熱羸劣不<lb/>
欲飲食如瘧状關上脉浮腹滿不欲食浮為虚滿宜服<lb/>
平胃丸茯苓湯生薑前胡湯針胃管先瀉後補之關上<lb/>
脉緊心下苦滿痛脉緊為實宜服茱萸當歸湯又加大<lb/>
黄二兩佳<hi>脉經云又大黄湯兩治之佳</hi>針巨闕下管瀉之關上脉㣲<lb/>
胃中冷心下拘急宜服附子湯生薑湯附子丸針巨闕<lb/>
補之關上脉數胃中有客熱宜服知母湯<hi>一作丸</hi>除熱湯<lb/>
<pb n="KR3e0013_WYG_084-16b"/>
針巨闕上管瀉之關上脉緩不欲食此脾胃氣不足宜<lb/>
服平胃丸補脾湯又針章門補之關上脉滑胃中有熱<lb/>
滑為熱實氣滿故不欲食食即吐逆宜服朴硝麻黄湯<lb/>
平胃丸<hi>一作宜服紫菀湯人參大平胃散</hi>針胃管瀉之關上脉弦胃中<lb/>
有冷心下厥逆脉弦胃氣虚宜服茱萸湯温調飲食針<lb/>
胃管補之關上脉弱胃氣虚胃中有客熱脉弱為虚熱<lb/>
作病且說云有熱不可大攻之熱去即寒起正宜服竹<lb/>
葉湯針胃管補之關上脉細虚腹滿宜服生薑湯茱萸<lb/>
<pb n="KR3e0013_WYG_084-17a"/>
蜀椒湯白薇丸針灸三管關上脉澀血氣逆冷脉澀為<lb/>
血虚宜服乾地黄湯四補散針足大衝上補之關上脉<lb/>
芤大便去血宜服生地黄并生竹皮湯灸膈輸若重下<lb/>
去血針關元甚者服龍骨丸<hi>關元一作巨闕</hi>關上脉伏有水氣<lb/>
溏泄宜服水銀丸針關元利小便止溏泄便止關上脉<lb/>
洪胃中熱必煩滿宜服平胃丸針胃管先瀉後補之關<lb/>
上脉沈心下有冷氣苦滿吞酸宜服白薇丸茯苓丸附<lb/>
子湯針胃管補之關上脉輭苦虚冷脾氣弱重下病宜<lb/>
<pb n="KR3e0013_WYG_084-17b"/>
服赤石脂湯女萎丸針關元補之關上脉遲胃中寒宜<lb/>
服桂枝丸茱萸湯針胃管補之關上脉實胃中痛宜服<lb/>
梔子湯茱萸烏頭丸針胃管補之關上脉勞脾胃氣塞<lb/>
盛熱即腹滿嚮嚮宜服紫菀丸瀉脾丸針灸胃管瀉之<lb/>
平尺脉主對法尺脉浮者客陽在下焦尺脉弱下焦冷<lb/>
無陽氣上熱衝頭面尺脉弱寸彊胃絡脉傷尺脉偏滑<lb/>
疾面赤如醉外熱則疾尺脉細㣲溏泄下冷利<hi>素問云尺寒脉</hi>
<hi>細謂之後泄</hi>尺脉虚小者足脛寒痿痺脚疼尺脉澀下血不<lb/>
<pb n="KR3e0013_WYG_084-18a"/>
利多汗<hi>素問云尺澀脉<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>謂之多汗</hi>尺脉沈而滑者寸白蟲尺脉細<lb/>
而急者筋攣痺不能行尺脉大者熱在脬中小便赤痛<lb/>
尺脉粗常熟者謂之熱中腰胯疼小便赤熱尺脉按之<lb/>
不絶婦人血閉與關相應和滑者男子氣血實婦人即<lb/>
為妊娠尺脉來而斷絶者男子小腹有滯氣婦人月水<lb/>
不利尺脉俱輭弱内愠熱手足逆冷汗出尺脉俱沈關<lb/>
上無有者苦心下喘尺脉俱沈關上若有苦寒心下痛<lb/>
隂中冷脚痺尺脉俱㣲少心力不欲言血氣不足其人<lb/>
<pb n="KR3e0013_WYG_084-18b"/>
脚弱短氣尺脉俱數手足頭面有熱俱遲有寒手足頭<lb/>
面有冷風尺脉浮下熱風小便難宜服瞿麥湯滑石散<lb/>
針横骨關元瀉之尺脉緊臍下痛宜服當歸湯灸天樞<lb/>
針關元補之尺脉㣲厥逆小腹中拘急有寒氣宜服小<lb/>
建中湯針氣海尺脉數惡寒臍下熱痛小便赤黄宜服<lb/>
雞子湯白魚散針横骨瀉之尺脉緩脚弱下腫<hi>一無此四字</hi>
小便難有餘瀝宜服滑石湯瞿麥散針横骨瀉之尺脉<lb/>
滑血氣實經脉不利宜服朴硝煎大黄湯下去經血針<lb/>
<pb n="KR3e0013_WYG_084-19a"/>
關元瀉之尺脉弦小腹疼小腹及脚中拘急宜服建中<lb/>
湯當歸湯針氣海瀉之尺脉弱氣少發熱骨煩宜服前<lb/>
胡湯乾地黄茯苓湯針關元補之尺脉澀足脛逆冷小<lb/>
便赤宜服附子四逆湯針足大衝補之尺脉孔下焦虚<lb/>
小便去血宜服竹皮生地黄湯灸丹田關元尺脉伏小<lb/>
腹痛癥疝水榖不化宜服大平胃丸桔梗丸針關元補<lb/>
之尺脉沈腰背痛宜服腎氣丸針京門補之尺脉輭脚<lb/>
不收風痺<hi>一無此五字</hi>小便難宜服瞿麥湯白魚散針關元<lb/>
<pb n="KR3e0013_WYG_084-19b"/>
瀉之尺脉牢腹滿隂中急宜服葶藶子茱萸丸針丹田<lb/>
關元中極尺脉遲下焦有寒宜服桂枝丸針氣海關元<lb/>
瀉之尺脉實小腹痛小便不禁宜服當歸湯加大黄一<lb/>
兩利大便針關元補之<lb/>
　<lb/>
　<lb/>
　<lb/>
　備急千金要方卷八十四<lb/>
</p>
<p>
</p>
  </div>
</body>
</text>
</TEI>
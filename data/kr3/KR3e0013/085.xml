<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>備急千金要方卷八十五</head>
    <p>
<pb n="KR3e0013_WYG_085-1a"/>
欽定四庫全書<lb/>
　備急千金要方卷八十五　唐　孫思邈　撰<lb/>
　　　　　　　　　　　　宋　林億等　校正<lb/>
　平脉<lb/>
　　五臟積聚第七<lb/>
人病有積有聚有榖氣<hi>榖一作繫</hi>夫積者藏病終不移也聚<lb/>
者腑病發作有時展轉痛移為可治也穀氣者脇下牽<lb/>
痛按之則愈愈復發為穀氣夫病已愈不得復發令病<lb/>
<pb n="KR3e0013_WYG_085-1b"/>
復發即為穀氣也諸積大法脉來而細輭附骨者為積<lb/>
也寸口結積在胷中微出寸口積在喉中闗上結積在<lb/>
臍傍微下闗者積在小腹尺中結積在氣衝上闗上積<lb/>
在心下脉出在左積在左脉出在右積在右脉兩出積<lb/>
在中央各以其部處之寸口沈而横者脇下及腹中有<lb/>
横積痛其脉弦腹中急痛腰背痛相引腹中有寒疝瘕<lb/>
脉弦緊而細微者癥也夫寒痺癥瘕積聚之脉狀皆弦<lb/>
緊若在心下即寸弦緊在胃管即闗弦緊在臍下即尺<lb/>
<pb n="KR3e0013_WYG_085-2a"/>
弦緊一曰闗脉長弦有積在臍左右上下<lb/>
又脉癥法左手脉横癥在左右手脉横癥在右脉頭大<lb/>
在上頭小在下<lb/>
又一法横脉見左積在右見右積在左偏得洪實而滑<lb/>
亦為積弦緊亦為積為寒痺為疝痛内有積不見脉難<lb/>
治見一脉相應為易治諸不相應為不合治也左手脉<lb/>
大右手脉小上病在左脇下病在左足右手脉大左手<lb/>
脉小上病在右脇下病在右足脉弦而伏者腹中有癥<lb/>
<pb n="KR3e0013_WYG_085-2b"/>
不可轉也必死不治脉來沈而細時直者身有癰腫若<lb/>
腹中有伏梁脉來沈而虚者泄注也脉來小沈實者胃<lb/>
中有積聚不可下食即吐<lb/>
　　陰陽表裏虚實第八<lb/>
弦為小陽緩為陽明洪為太陽三陽也微為少陰遲為<lb/>
厥陰沈為太陰三陰也<lb/>
脉有一陰一陽一陰二陽一陰三陽有一陽一陰一陽<lb/>
二陰一陽三陰如此言之寸口有六脉俱動耶然經言<lb/>
<pb n="KR3e0013_WYG_085-3a"/>
如此者非有六脉俱動也謂浮沈長短滑濇也凡脉浮<lb/>
滑長者陽也沈濇短者陰也所以言一陰一陽者謂脉<lb/>
來沈而滑也一陰二陽者謂脉來沈滑而長也一陰三<lb/>
陽者謂脉來浮滑而長時一沈也所以言一陽一陰者<lb/>
謂脉來浮而濇也一陽二陰者謂脉來長而沈濇也一<lb/>
陽三陰者謂脉來沈濇而短時一浮也各以其經所在<lb/>
言病之逆順也<lb/>
脉有陽盛陰虚陰盛陽虚何謂也然浮之損小沈之實<lb/>
<pb n="KR3e0013_WYG_085-3b"/>
大故曰陰盛陽虚沈之損小浮之實大故曰陽盛陰虚<lb/>
是謂陰陽虚實之意也<lb/>
凡脉浮大數動長滑陽也沈濇弱弦短微陰也陽病見<lb/>
陰脉者逆也主死陰病見陽脉者順也主生闗前為陽<lb/>
闗後為陰陽數即吐陰微即下陽弦則頭痛陰弦即腹<lb/>
痛以依陰陽察病也又尺脉為陰陰脉常沈而遲寸闗<lb/>
為陽陽脉但浮而速有表無裏邪之所止得鬼病何謂<lb/>
表裏寸尺為表闗為裏兩頭有脉闗中絶不至也尺脉<lb/>
<pb n="KR3e0013_WYG_085-4a"/>
上不至闗為陰絶寸脉下不至闗為陽絶陰絶而陽微<lb/>
死不治呼為表屬腑吸為裏屬臓陽微不能呼陰微不<lb/>
能吸呼吸不足胷中短氣<lb/>
弱反在闗濡反在巓微在其上濇反在下微即陽氣不<lb/>
足活熱汗出濇即無血厥而且寒諸腑脉為陽主熱諸<lb/>
臟脉為陰主寒陽微則汗陰浮自下<hi>脉經作陰微</hi>陽數口生<lb/>
瘡陰數加微必惡寒而煩擾不得眠陽芤吐血<hi>脉經作陽數則</hi>
<hi>吐血</hi>陰芤下血<hi>脉經作陰濇即下血</hi>無陽即厥無陰即嘔<lb/>
<pb n="KR3e0013_WYG_085-4b"/>
寸口脉浮大而疾者名曰陽中之陽病苦煩滿身熱頭<lb/>
痛腹中熱寸口浮沈細者名曰陽中之陰病苦悲傷不<lb/>
樂惡聞人聲少氣時汗出陰氣不通<hi>不通一作併</hi>臂不能舉<lb/>
<hi>巢源作臂偏不舉</hi>
尺脉沈細者名曰陰中之陰病苦兩脛酸疼不能久立<lb/>
陰氣衰小便餘瀝陰下濕癢<lb/>
尺脉滑而浮大者名曰陰中之陽病苦小腹痛滿不能<lb/>
溺溺即陰中痛大便亦然<lb/>
<pb n="KR3e0013_WYG_085-5a"/>
尺脉牢而長闗中無有此為陰干陽其人苦兩脛重小<lb/>
腹引腰痛<lb/>
寸口壯大尺中無有此為陽干陰其人苦腰背痛陰中<lb/>
傷足脛寒<lb/>
人有三虚三實者何謂也然有脉之虚實有病之虚實<lb/>
有診之虚實脉之虚實者脉來濡者為虚牢者為實也<lb/>
病之虚實者出者為虚入者為實言者為虚不言者為<lb/>
實緩者為虚急者為實也診之虚實者癢者為虚痛者<lb/>
<pb n="KR3e0013_WYG_085-5b"/>
為實外痛内快為外實内虚内痛外快為内實外虚故<lb/>
曰虚實也<lb/>
問曰何謂虚實答曰邪氣盛則實精氣奪則虚何謂重<lb/>
實所謂重實者大熱病氣熱脉滿是謂重實也<lb/>
脉盛皮熱腹脹前後不通<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>瞀為五實<lb/>
脉細皮寒氣少泄痢注前後飲食不入為五虚也<lb/>
　　何時得病第九<lb/>
何以知人露臥得病陽中有陰也何以知人夏月得病<lb/>
<pb n="KR3e0013_WYG_085-6a"/>
諸陽入陰也何以知人春得病無肝脉也無心脉夏得<lb/>
病無肺脉秋得病無腎脉冬得病無脾脉四季之月得<lb/>
病<lb/>
　　扁鵲華佗察聲色要訣第十<lb/>
病人五臓已奪神明不守聲嘶者死病人循衣縫譫言<lb/>
者不可治病人陰陽俱絶掣衣掇空妄言者死病人妄<lb/>
語錯亂及不能語者不治熱病者可治病人陰陽俱絶<lb/>
失音不能言者三日半死病人兩目眥有黄色起者其<lb/>
<pb n="KR3e0013_WYG_085-6b"/>
病方愈病人面黄目青者不死青如草滋死病人面黄<lb/>
目赤者不死赤如衃血死病人面黄目白者不死白如<lb/>
枯骨死病人面黄目黒者不死黒如炲死病人面目俱<lb/>
等者不死病人面黒目青者不死病人面青目白者死<lb/>
病人面赤目青者六日死病人面黄目青者九日必死<lb/>
是謂亂經飲酒當風邪入胃經膽氣妄洩目則為青雖<lb/>
有天救不可復生病人面赤目白者十日死憂恚思慮<lb/>
心氣内索面色反好急求棺槨病人面白目黒者死此<lb/>
<pb n="KR3e0013_WYG_085-7a"/>
謂榮華已去血脉空索病人面黒目白者八日死腎氣<lb/>
内傷病因留積病人面青目黄者五日死病人著牀心<lb/>
痛短氣脾竭内傷百病復愈能起傍徨因坐於地其立<lb/>
倚牀能治此者可謂神良病人面無精光若土色不受<lb/>
飲食者四日死病人目無精光及牙齒黒色者不治病<lb/>
人耳目鼻口有黑色起入于口者必死病人耳目及顴<lb/>
頰赤者死在五日中病人黒色出於額上髪際下直鼻<lb/>
脊兩顴上者亦死在五日中病人及健人黒色若白色<lb/>
<pb n="KR3e0013_WYG_085-7b"/>
起入目及鼻口者死在三日中病人及健人面忽如馬<lb/>
肝色望之如青近之如黒者死病人面黒目直視惡風<lb/>
者死病人面黒脣青者死病人面青脣黒者死病人面<lb/>
黒兩脇下滿不能自轉反者死病人目回回直視肩息<lb/>
者一日死病人陰結陽絶目精脫恍惚者死病人陰陽<lb/>
絶竭目眶陷者死病人眉系傾者七日死病人口如魚<lb/>
口不能復閉而氣出多不返者死病人口張者三日死<lb/>
病人脣青人中反者三日死病人脣反人中滿者死病<lb/>
<pb n="KR3e0013_WYG_085-8a"/>
人脣口忽乾者不治病人脣腫齒焦者死病人齒忽變<lb/>
黒者十三日死病人舌卷卵縮者必死病人汗出不流<lb/>
舌卷黒者死病人髪直者十五日死病人髪如乾麻善<lb/>
怒者死病人髪與眉衝起者死病人爪甲青者死病人<lb/>
爪甲白者不治病人手足爪甲下肉黒者八日死病人<lb/>
榮衛竭絶面浮腫者死病人卒腫其面蒼黒者死病人<lb/>
手掌腫無文者死病人臍腫反出者死病人陰囊莖俱<lb/>
腫者死病人脉絶口張足腫者五日死病人足趺腫嘔<lb/>
<pb n="KR3e0013_WYG_085-8b"/>
吐頭重者死病人足趺上腫兩膝大如斗者十日死病<lb/>
人臥遺屎不覺者死病人尸臭者不可治肝病皮白肺<lb/>
之日庚辛死心病目黒腎之日壬癸死脾病脣青肝之<lb/>
日甲乙死肺病頰赤目腫心之日丙丁死腎病面腫脣<lb/>
黄脾之日戊巳死青欲如蒼璧之澤不欲如藍赤欲如<lb/>
帛裏朱不欲如頳白欲如鵝羽不欲如鹽黒欲如重漆<lb/>
不欲如炭黄欲如羅裹雄黄不欲如黄土<lb/>
　　診五臓六腑氣絶證候第十一<lb/>
<pb n="KR3e0013_WYG_085-9a"/>
病人肝絶八日死何以知之面青但欲伏眠目視而不<lb/>
見人汗<hi>一作泣</hi>出如水不止<hi>一曰二日死</hi>病人膽絶七日死何<lb/>
以知之眉為之傾病人筋絶九日死何以知之手足爪<lb/>
甲青呼罵不休<hi>一曰八日死</hi>病人心絶一日死何以知之肩<lb/>
息回視立死<hi>一曰目亭亭二日死</hi>病人腸<hi>一云小腸</hi>絶六日死何以知<lb/>
之髪直如乾麻不得屈伸自汗不止病人脾絶十二日<lb/>
死何以知之口冷足腫腹熱臚脹泄利不覺出無時度<lb/>
<hi>一曰五日死</hi>病人胃絶五日死何以知之脊痛腰中重不可<lb/>
<pb n="KR3e0013_WYG_085-9b"/>
反覆<hi>一曰腓腸平九日死</hi>病人肉絶六日死何以知之耳乾舌皆<lb/>
腫溺血大便赤泄<hi>一曰足腫九日死</hi>病人肺絶三日死何以知<lb/>
之口張但氣出而不還<hi>一曰鼻口虚張短氣</hi>病人大腸絶不治何<lb/>
以知之泄利無度利絶則死病人腎絶四日死何以知<lb/>
之齒為暴枯面為正黒目中黄色腰中欲折白汗出如<lb/>
流水<hi>一曰人中平七日死</hi>病人骨絶齒黄落十日死諸浮脉無根<lb/>
者皆死已上五臟六腑為根也<lb/>
　　診四時相反脉第十二<lb/>
<pb n="KR3e0013_WYG_085-10a"/>
春三月木旺肝脉治當先至心脉次之肺脉次之腎脉<lb/>
次之此為王相順脉也到六月土王脾脉當先至而反<lb/>
不至反得腎脉此為腎反脾也七十日死何謂腎反脾<lb/>
夏火王心脉當先至肺脉次之而反得腎脉是謂腎反<lb/>
脾期五月六月忌丙丁脾反肝三十日死何謂脾反肝<lb/>
脉當先至而反不至脾脉先至是謂脾反肝期正月二<lb/>
月忌甲乙腎反肝三歳死何謂腎反肝春肝脉當先至<lb/>
而反不至腎脉先至是謂腎反肝期七月八月忌庚辛<lb/>
<pb n="KR3e0013_WYG_085-10b"/>
腎反心二歳死何謂腎反心夏心脉當先至而反不至<lb/>
腎脉先至是謂腎反心期六月忌戊巳此中不論肺金<lb/>
之氣踈略未諭指南又推五行亦頗顚倒待求别録上<lb/>
凡療病察其形貎神氣色澤脉之盛衰病之新故乃可<lb/>
治之形氣相得色澤以浮脉從四時此為易治形氣相<lb/>
失色夭不澤脉實堅甚脉逆四時此為難治<lb/>
逆四時者春得肺脉夏得腎脉秋得心脉冬得脾脉其<lb/>
至皆懸絶澀者曰逆春夏沈澀秋冬浮大病熱脉靜泄<lb/>
<pb n="KR3e0013_WYG_085-11a"/>
痢脉大脫血脉實病在中脉堅實病在外脉不實名逆<lb/>
四時皆難療也凡四時脉皆以胃氣為本雖有四時王<lb/>
相之脉無胃氣者難瘥也何謂胃脉來弱以滑者是也<lb/>
命曰易治<lb/>
　　診脉動止投數踈數死期年月第十三<lb/>
脉一動一止二日死一經云一日死脉二動一止三日<lb/>
死脉三動一止四日死或五日死脉四動一止六日死<lb/>
脉五動一止七日死或五日死脉六動一止八日死脉<lb/>
<pb n="KR3e0013_WYG_085-11b"/>
七動一止九日死脉八動一止十日死脉九動一止九<lb/>
日死又云十一日死一經云十三日死若立春死脉十<lb/>
動一止立春死一經云立夏死脉十一動一止立夏死<lb/>
一經云夏至死又云立秋死脉十二動十三動一止立<lb/>
秋死一經云立冬死脉十四動十五動一止立冬死一<lb/>
經云立夏死脉二十動一止一歳死若立秋死脉二十<lb/>
一動一止二歳死脉二十五動一止二歳死一經云一<lb/>
歳死又云立冬死脉三十動一止二歳死若三歳死脉<lb/>
<pb n="KR3e0013_WYG_085-12a"/>
三十五動一止三歳死脉四十動一止四歳死脉五十<lb/>
動一止五歳死不滿五十動一止五歳死五行氣畢陰<lb/>
陽數同榮衛出入經脉通流晝夜百刻五徳相生脉來<lb/>
五十投而不止者五臓皆受氣即無病也脉來四十投<lb/>
而一止者一臓無氣却後四歳春草生而死脉來三十<lb/>
投而一止者二臟無氣却後三歳麥熟而死脉來二十<lb/>
投而一止者三臟無氣却後二歳桑椹赤而死脉來十<lb/>
投而一止者四臟無氣歳中死得節不動出清明死逺<lb/>
<pb n="KR3e0013_WYG_085-12b"/>
不出榖雨死矣脉來五動而一止者五臟無氣却後五<lb/>
日而死脉一來而久住者宿病在心主中治脉二來而<lb/>
久住者病在肝枝中治脉三來而久住者病在脾下中<lb/>
治脉四來而久住者病在腎間中治脉五來而久住者<lb/>
病在肺枝中治五脉病虚羸人得此者死所以然者藥<lb/>
不得而治針不得而及盛人可治氣全故也<lb/>
　<lb/>
　備急千金要方卷八十五<lb/>
</p>
<p>
</p>
  </div>
</body>
</text>
</TEI>
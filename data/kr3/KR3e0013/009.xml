<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>備急千金要方卷九</head>
    <p>
<pb n="KR3e0013_WYG_009-1a"/>
欽定四庫全書<lb/>
　備急千金要方卷九　　　唐　孫思邈　撰<lb/>
　　　　　　　　　　　　宋　林億等　校正<lb/>
　少小嬰孺方<lb/>
　　初生出腹第二<hi>論</hi>
論曰小兒初生先以綿裹指拭兒口中及舌上青泥惡<lb/>
血此為之玉衡<hi>一作衘</hi>若不急拭啼聲一發即入腹成百<lb/>
病矣兒生落地不作聲者取暖水一器灌之須臾當啼<lb/>
<pb n="KR3e0013_WYG_009-1b"/>
兒生不作聲者此由難産少氣故也可取兒臍帶向身<lb/>
却捋之令氣入腹仍呵之至百度啼聲自發亦可以蔥<lb/>
白徐徐鞭之即啼兒已生即當舉之舉之遲晩則令中<lb/>
寒腹内雷鳴乃先浴之然後斷臍不得以刀子割之須<lb/>
令人隔單衣物咬斷兼以暖氣呵七遍然後纒結所留<lb/>
臍帶令至兒足趺上短則中寒令兒腹中不調常下痢<lb/>
若先斷臍然後浴者則臍中水臍中水則發腹痛其臍<lb/>
斷訖連臍帶中多有蟲宜急剔撥去之不爾入兒腹成<lb/>
<pb n="KR3e0013_WYG_009-2a"/>
疾斷兒臍者當令長六寸長則傷肌短則傷藏不以時<lb/>
斷若挼汁不盡則令暖氣漸微自生寒令男臍風生兒<lb/>
宜用其父故衣裹之生女宜以其母故衣皆勿用新帛<lb/>
為善不可令衣過厚令兒傷皮膚害血脉發雜瘡而黄<lb/>
兒衣綿帛特忌厚熱慎之慎之凡小兒始生肌膚未成<lb/>
不可暖衣暖衣則令筋骨緩弱宜時見風日若都不見<lb/>
風則令肌膚脆輭便易中傷皆當以故絮衣之勿用新<lb/>
綿也凡天和暖無風之時令母將兒於日中嬉戲數見<lb/>
<pb n="KR3e0013_WYG_009-2b"/>
風日則血凝氣剛肌肉牢宻堪耐風寒不致疾病若常<lb/>
藏在幃帳之中重衣温暖譬猶隂地之草木不見風日<lb/>
輭脆不堪風寒也凡裹臍法椎治白練令柔輭方四寸<lb/>
新綿厚半寸與帛等合之調其緩急急則令兒吐哯兒<lb/>
生二十日乃解視臍若十許日兒怒啼似衣中有刺者<lb/>
此或臍燥還刺其腹當解之易衣更裹裹臍時閉户下<lb/>
帳然火令帳中温暖換衣亦然仍以温粉粉之此謂冬<lb/>
時寒也若臍不愈燒絳帛末粉之若過一月臍有汁不<lb/>
<pb n="KR3e0013_WYG_009-3a"/>
愈燒蝦蟆灰粉之日三四度若臍中水及中冷則令兒<lb/>
腹絞痛夭糺啼呼面目青黒此是中水之過當灸粉絮<lb/>
以熨之不時治護臍至腫者當隨輕重重者便灸之乃<lb/>
可至八九十壯輕者臍不大腫但出汁時時啼呼者𢷬<lb/>
當歸末和胡粉傅之炙絮日熨之至百日愈以啼呼止<lb/>
為候若兒糞青者冷也與臍中水同兒洗浴斷臍竟䙀<lb/>
抱畢未可與朱蜜宜與甘草湯以甘草如手中指一節<lb/>
許打碎以水二合煑取一合以綿纒沾取與兒吮之連<lb/>
<pb n="KR3e0013_WYG_009-3b"/>
吮汁計得一蜆殻入腹止兒當快吐吐去心胸中惡汁<lb/>
也如得吐餘藥更不須與若不得吐可消息計如飢渇<lb/>
須臾更與之若前所服及更與並不得吐者但稍稍與<lb/>
之令盡此一合止如得吐出惡汁令兒心神智慧無病<lb/>
也飲一合盡都不吐者是兒不含惡血耳勿復與甘草<lb/>
湯乃可與朱蜜以鎮心神安魂魄也兒新生三日中與<lb/>
朱蜜者不冝多多則令兒脾胃冷腹脹喜隂癎氣急變<lb/>
禁痙而死新生與朱蜜法以飛鍊朱砂如大豆許以赤<lb/>
<pb n="KR3e0013_WYG_009-4a"/>
蜜一蜆殻和之以綿纒筯頭沾取與兒吮之得三沾止<lb/>
一日令盡此一豆許可三日與之則用三豆許也勿過<lb/>
此則傷兒也與朱蜜竟可與牛黄如朱蜜多少也牛黄<lb/>
益肝膽除熱定精神止驚辟惡氣除小兒百病也新生<lb/>
三日後應開腸胃助榖神可研米作厚飲如乳酪厚薄<lb/>
以豆大與兒咽之頻咽三豆許止日三與之滿七日可<lb/>
與哺也兒生十日始哺如棗核二十日倍之五十日如<lb/>
彈丸百日如棗若乳汁少不得從此法當用意小増之<lb/>
<pb n="KR3e0013_WYG_009-4b"/>
若三十日而哺者令兒無疾兒哺早者兒不勝穀氣令<lb/>
生病頭面身體喜生瘡愈而復發令兒尫弱難養三十<lb/>
日後雖哺勿多若不嗜食勿强與之不消復生疾病哺<lb/>
乳不進者腹中皆有痰癖也當以四物紫丸微下之節<lb/>
哺乳數目便自愈小兒微寒熱亦當爾利之要當下之<lb/>
然後乃瘥凡乳兒不欲太飽飽則嘔吐毎候兒吐者乳<lb/>
太飽也以空乳乳之即消日四乳兒若臍未愈乳兒太<lb/>
飽令風中臍也夏不去熱乳令兒嘔逆冬不去寒乳令<lb/>
<pb n="KR3e0013_WYG_009-5a"/>
兒欬痢母新房以乳兒令兒羸瘦交脛不能行母有熱<lb/>
以乳兒令變黄不能食母怒以乳兒令喜驚發氣疝又<lb/>
令上氣癲狂母新吐下以乳兒令虚羸母醉以乳兒令<lb/>
身熱腹滿凡新生小兒一月内常飲猪乳大佳凡乳母<lb/>
乳兒當先極挼散其熱氣勿令汁奔出令兒噎輒奪其<lb/>
乳令得息息已復乳之如是十返五返視兒饑飽節度<lb/>
知一日中幾乳而足以為常又常捉去宿乳兒若卧乳<lb/>
母當以臂枕之令乳與兒頭平乃乳之令兒不噎母欲<lb/>
<pb n="KR3e0013_WYG_009-5b"/>
寐則奪其乳恐填口鼻又不知饑飽也浴兒法凡浴小<lb/>
兒湯極須令冷熱調和冷熱失所令兒驚亦致五藏疾<lb/>
也凡兒冬不可久浴浴久則傷寒夏不可久浴浴久則<lb/>
傷熱數浴背冷則發癎若不浴又令兒毛落新生浴兒<lb/>
者以猪膽一枚取汁投湯中以浴兒終身不患瘡疥勿<lb/>
以雜水浴之兒生三日宜用桃根湯浴桃根李根梅根<lb/>
各二兩枝亦得㕮咀之以水三斗煮二十沸去滓浴兒<lb/>
良去不祥令兒終身無瘡疥治小兒驚辟惡氣以金虎<lb/>
<pb n="KR3e0013_WYG_009-6a"/>
湯浴金一斤虎頭骨一枚以水三斗煮為湯浴但須浴<lb/>
即煮用之凡小兒初出腹有鵞口者其舌上有白屑如<lb/>
米劇者鼻中亦有之此由兒在胞胎中受榖氣盛故也<lb/>
或妊娠時嗜糯米使之然治之之法以髮纒筯頭沾井<lb/>
花水撩拭之三日如此便脫去如不脫可煮栗荴汁令<lb/>
濃以綿纒筯頭拭之若春夏無栗荴可煮栗木皮如用<lb/>
井花水法小兒初出腹有連舌舌下有膜如石榴子中<lb/>
隔連其舌下後喜令兒言語不發不轉也可以爪摘斷<lb/>
<pb n="KR3e0013_WYG_009-6b"/>
之微有血出無害若血出不止可燒髮作灰末傅之血<lb/>
便止也小兒出腹六七日後其血氣收斂成肉則口舌<lb/>
喉頰裏清淨也若喉裏舌上有物如蘆籜盛水狀者若<lb/>
懸癰有脹起者可以綿纒長針留刅處如粟米許大以<lb/>
針刺決之令氣泄去青黄赤血汁也一刺之止消息一<lb/>
日未消者來日又刺之不過三刺自消盡餘小小未消<lb/>
三刺亦止自然得消也有著舌下如此者名重舌有著<lb/>
頰裏及上腭如此者名重腭有著齒齗上者名重齗皆<lb/>
<pb n="KR3e0013_WYG_009-7a"/>
刺去血汁也<lb/>
小兒生輒死治之法<lb/>
　當候視兒口中懸癰前上腭有胞者以指摘取頭決<lb/>
　令潰去血勿令血入咽入咽殺兒急急愼之<lb/>
小兒初出腹骨肉未斂肌肉猶是血也血凝乃堅成肌<lb/>
肉耳其血沮敗不成肌肉則使面目繞鼻口左右悉黄<lb/>
而啼閉目聚口撮面口中乾燥四肢不能伸縮者皆是<lb/>
血脉不斂也恐不育若有如此者皆冝與龍膽湯也<hi>方出</hi>
<pb n="KR3e0013_WYG_009-7b"/>
<hi>下驚癎篇</hi>
相兒命短長法<lb/>
　兒初生呌聲連延相屬者夀聲絶而復揚急者不夀<lb/>
　啼聲散不成人　　　　啼聲深不成人<lb/>
　臍中無血者好　　　　臍小者不夀<lb/>
　通身軟弱如無骨者不夀<lb/>
　鮮白長大者夀　　　　自開目者不成人<lb/>
　目視不正數動者大非佳<lb/>
<pb n="KR3e0013_WYG_009-8a"/>
　汗血者多厄不夀　　　汗不流不成人<lb/>
　小便凝如脂膏不成人　頭四破不成人<lb/>
　常摇手足者不成人<lb/>
　早坐早行早齒早語皆惡性非佳人<lb/>
　頭毛不周匝者不成人　髮稀少者强不聽人<hi>一作不聰</hi>
　額上有旋毛者早貴妨父母<lb/>
　兒生枕骨不成者能言而死<lb/>
　尻骨不成者能倨而死　掌骨不成者能匍匐而死<lb/>
<pb n="KR3e0013_WYG_009-8b"/>
　踵骨不成者能行而死　臏骨不成者能立而死<lb/>
　身不收者死　　　　　魚口者死<lb/>
　股間無生肉者死　　　頥下破者死<lb/>
　隂不起者死　　　　　隂囊下白者死赤者死<lb/>
　卵縫通逹黒者夀<lb/>
論曰兒三歲已上十歲已下視其性氣髙下即可知其<lb/>
夭夀大畧兒小時識悟通敏過人者多夭大則項橐顔<lb/>
回之流是也小兒骨法成就威儀迴轉遲舒稍費人精<lb/>
<pb n="KR3e0013_WYG_009-9a"/>
神雕琢者夀其預知人意迴旋敏速者亦夭即楊修孔<lb/>
融之徒是也由此觀之夭夀大畧可知也亦猶梅花早<lb/>
發不覩歲寒甘菊晩成終于年事是知晩成者夀之兆<lb/>
也<lb/>
　<lb/>
　<lb/>
　<lb/>
　<lb/>
<pb n="KR3e0013_WYG_009-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　備急千金要方卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>備急千金要方卷六十四</head>
    <p>
<pb n="KR3e0013_WYG_064-1a"/>
欽定四庫全書<lb/>
　備急千金要方卷六十四　唐　孫思邈　撰<lb/>
　　　　　　　　　　　　宋　林億等　校正<lb/>
　消渇方<lb/>
　　淋閉第二<hi>論方</hi>　<hi>證法灸</hi>
論曰熱結中膲則為堅下膲則為溺血令人淋閉不通<lb/>
此多是虚損人服大散下膲客熱所為亦有自然下膲<lb/>
熱者但自少可善候之<lb/>
<pb n="KR3e0013_WYG_064-1b"/>
凡氣淋之為病溺難澀常有餘瀝石淋之為病莖中痛<lb/>
溺不得卒出膏淋之為病尿似膏自出勞淋之為病勞<lb/>
倦即發痛引氣衝下熱淋之為病熱即發甚則尿血治<lb/>
之皆與氣淋同<lb/>
凡人候鼻頭色黄法小便難也<lb/>
地膚子湯治下膲結熱小便赤黄不利數起出少莖痛<lb/>
或血出温病後餘熱及霍亂後當風取熱過度飲酒房<lb/>
勞及行歩冐熱以飲逐熱熱結下膲及散石熱動闗格<lb/>
<pb n="KR3e0013_WYG_064-2a"/>
小腹堅胞脹如斗諸有此淋悉治之立驗方<lb/>
　　地膚子<hi>三兩</hi>　知母　　　黄芩　　　猪苓<lb/>
　　瞿麥　　　枳實<hi>一作松實</hi>　升麻　　　通草<lb/>
　　葵子　　　海藻<lb/>
　右十味㕮咀以水一斗煮取三升分三服大小便皆<lb/>
　閉者加大黄三兩女人房勞腎中有熱小便難不利<lb/>
　小腹滿痛脉沈細者加猪腎一具<hi>崔氏云若加腎可用水一斗半先煮</hi>
　<hi>腎取一斗汁然後内藥煎之小品方不用枳實</hi>
<pb n="KR3e0013_WYG_064-2b"/>
治百種淋寒淋熱淋勞淋小便澀胞中滿腹急痛方<lb/>
　　通草　　　石韋　　　甘草<lb/>
　　王不留行<hi>各二兩</hi>　　　　冬葵子　　滑石<lb/>
　　瞿麥　　　白术　　　芍藥<hi>各三兩</hi>
　右九味㕮咀以水一斗煎取三升分三服<hi>古今錄驗有當歸二</hi>
　<hi>兩治下篩以麥粥清服方寸匕日三</hi>
又方滑石　　　石韋　　　栝蔞根<hi>各二兩</hi>
　右三味治下篩大麥飲服方寸匕日三<lb/>
<pb n="KR3e0013_WYG_064-3a"/>
治諸種淋方<lb/>
　　葵根<hi>八兩</hi>　　茆根　　　石首魚頭石<hi>各三兩</hi>
　　甘草<hi>一兩</hi>　　通草<hi>二/兩</hi>　　貝子<hi>五/合</hi>　　天麻根<hi>五兩</hi>
　右七味㕮咀以水一斗二升煮取五升分五服日三<lb/>
　夜二亦主石淋<lb/>
又方榆皮<hi>一斤</hi>　　車前子　　冬𤓰子<hi>各一升</hi>鯉魚齒<lb/>
　　桃膠　　　通草　　　地脉<hi>各二兩</hi>　瞿麥<hi>四兩</hi>
　右八味㕮咀以水一斗煮取三升分三服日三<lb/>
<pb n="KR3e0013_WYG_064-3b"/>
又方細白沙三升熬令極熱以酒三升淋取汁服一合<lb/>
治淋痛方<lb/>
　　滑石<hi>四兩</hi>　　貝子<hi>七枚燒碎</hi>　茯苓　　　白术<lb/>
　　通草　　　芍藥<hi>各二兩</hi>
　右六味治下篩酒服方寸匕日二服十日瘥<lb/>
又方葵子<hi>五合</hi>　　茯苓　　　白术　　　當歸<hi>各二兩</hi>
　右四味㕮咀以水七升煮取二升分三服日三<lb/>
又方取猪脂酒服三合日三小兒服一合臘月者<lb/>
<pb n="KR3e0013_WYG_064-4a"/>
治小便不利莖中疼痛小腹急痛方<lb/>
　　通草　　　茯苓<hi>各三兩</hi>　葶藶<hi>二兩</hi>
　右三味治下篩以水服方寸匕日三<lb/>
又方蒲黄　　　滑石<hi>各等分</hi>
　右二味治下篩酒服方寸匕日三<lb/>
治小便不利膀胱脹水氣流腫方<lb/>
　水上浮萍曝乾為末服方寸匕日三<lb/>
治小便不通方<lb/>
<pb n="KR3e0013_WYG_064-4b"/>
　　滑石<hi>三兩</hi>　　葵子　　　榆白皮<hi>各一兩</hi>
　右三味治下篩煮麻子汁一升半取一升以散二方<lb/>
　寸匕和分三服即通<lb/>
又方水四升洗甑帶取汁煮葵子取二升半分三服<lb/>
又方胡燕屎䜴各一合和擣丸如梧子服三丸日三<lb/>
又方髪去垢燒末葵子各一升以飲服方寸匕日三<lb/>
又方石首魚頭石為末水服方寸匕日三<lb/>
又方石槽塞灰土井華水服之日三<lb/>
<pb n="KR3e0013_WYG_064-5a"/>
又方鯉魚齒燒灰末酒服方寸匕日三<lb/>
又方車前子末方寸匕日三服百日止<lb/>
治卒不得小便方<lb/>
　吞雞子白取瘥<hi>葛氏云吞黄</hi>
又方車前草<hi>一把</hi>　桑白皮<hi>半兩</hi>
　右二味㕮咀以水三升煎取一升頓服之<lb/>
治婦人卒不得小便方<lb/>
　杏仁二七枚熬末服之立下<lb/>
<pb n="KR3e0013_WYG_064-5b"/>
又方紫苑末井華水服三指撮立通血出者四五度服<lb/>
之治黄疸後小便淋瀝方<lb/>
　　猪腎<hi>一具切</hi>　茯苓<hi>一/斤</hi>　　瞿麥<hi>六兩</hi>
　　車前根<hi>切二斗</hi>黄芩<hi>三/兩</hi>　　椒目<hi>三合綿裹</hi>　澤瀉<lb/>
　　地膚子<hi>各四兩</hi>
　右八味㕮咀以水二斗煮車前取一斗六升去滓下<lb/>
　猪腎煮取一斗三升去腎下藥煮取三升分三服<lb/>
治氣淋方<lb/>
<pb n="KR3e0013_WYG_064-6a"/>
　水三升煮船底苔如鴨子大取二升頓服<lb/>
又方水三升煮豉一升一沸去滓内鹽一合頓服亦可<lb/>
單煮䜴汁服之<lb/>
又方水一斗煮比輪錢三百文取三升温服之<lb/>
又方擣葵子末湯服方寸匕<lb/>
又方空腹單茹蜀葵一滿口<lb/>
又方熬鹽熱熨小腹冷復易亦治小便血<hi>肘後方治小便不通</hi>
灸法<lb/>
<pb n="KR3e0013_WYG_064-6b"/>
臍中著鹽灸三壯<hi>葛氏云治小便不通</hi>
灸闗元五十壯又灸俠玉泉相去一寸半三十壯<lb/>
治石淋方<lb/>
　右用車前子二升絹袋盛水九升煮取三升先經宿<lb/>
　不得食平旦空腹頓服之石即出<hi>備急方云治熱淋</hi>
又方取浮石使滿一手許治下篩以水三升酢一升煮<lb/>
取二升澄清服一升不過三服石出<hi>亦治嗽淳酒煮之</hi>
又方桃膠棗許大夏以冷水三合冬以湯三合和服日<lb/>
<pb n="KR3e0013_WYG_064-7a"/>
三當下石子如豆卵石盡止<hi>亦治小便出血</hi>
灸法<lb/>
石淋臍下三十六腫病不得小便灸闗元三十壯　又<lb/>
灸氣門三十壯　又灸水泉三十壯足大敦是也<lb/>
治膏淋方<lb/>
　右擣葎草汁二升酢二合和空腹頓服之當尿如小<lb/>
　豆汁也又濃煮汁飲亦治淋瀝<hi>蘇澄用療尿血</hi>
治五勞七傷八風十二痺勞結為血淋熱結為肉淋小<lb/>
<pb n="KR3e0013_WYG_064-7b"/>
便不通莖中及小腹痛不可忍者方<lb/>
　　滑石　　　桂心　　　冬葵子　　王不留行<lb/>
　　通草　　　車前子<hi>各二分</hi>甘遂<hi>一/分</hi>　　石韋<hi>四分</hi>
　右八味治下篩以麻子飲五合和服方寸匕日三尿<lb/>
　沙石出一方加榆白皮三分<lb/>
灸法<lb/>
勞淋灸足太陰百壯在内踝上三寸三報之<lb/>
治熱淋方<lb/>
<pb n="KR3e0013_WYG_064-8a"/>
　　大棗<hi>二七枚</hi>　葵根<hi>切一升冬用子夏用苖</hi>
　右二味以水三升煮取一升二合分二服熱加黄芩<lb/>
　一兩出難加滑石二兩末血者加茜根三兩痛者加<lb/>
　芍藥二兩加藥亦加水也<lb/>
又方白茆根切四斤以水一斗五升煮取五升服一升<lb/>
日三夜二<lb/>
又方常煮冬葵根作飲服之<lb/>
治血淋小便磣痛方<lb/>
<pb n="KR3e0013_WYG_064-8b"/>
　　雞蘇<hi>二兩</hi>　　通草　　　滑石<hi>各五/兩</hi>　竹葉<hi>一把</hi>
　　生地黄<hi>半斤</hi>　小薊根<hi>一兩</hi>
　右六味㕮咀以水九升煎取三升去滓分三服温服<lb/>
石韋散治血淋方<lb/>
　　石韋　　　當歸　　　蒲黄　　　芍藥<lb/>
　右四味各等分治下篩酒服方寸匕日三<lb/>
又方以水五升煮生大麻根十枚取二升頓服<hi>亦治小便出血</hi>
又方以水四升煮大豆葉一把取二升頓服<lb/>
<pb n="KR3e0013_WYG_064-9a"/>
又方以水三升煮葵子一升取汁日三服亦治虚勞尿<lb/>
血<lb/>
灸法<lb/>
血淋灸丹田隨年壯又灸伏留五十壯一云隨年壯<lb/>
五淋不得小便灸懸泉十四壯穴在内踝前一寸斜行<lb/>
小脉上是中封之别名<lb/>
五淋灸大敦三十壯<lb/>
卒淋灸外踝尖七壯<lb/>
<pb n="KR3e0013_WYG_064-9b"/>
淋病九部諸疾灸足太陽五十壯<lb/>
淋病不得小便陰止痛灸足太衝五十壯<lb/>
腹中滿小便數起灸玉泉下一寸名尿胞一名屈骨端<lb/>
灸二七壯小兒以意減之<lb/>
治遺尿小便澀方<lb/>
　　牡蠣　　　鹿茸<hi>各四兩</hi>　桑耳<hi>三兩錄/驗無</hi>阿膠<hi>三兩</hi>
　右四味㕮咀以水七升煮取二升分二服日三<lb/>
又方防己　　　葵子　　　防風<hi>各二兩</hi>
<pb n="KR3e0013_WYG_064-10a"/>
　右三味㕮咀以水五升煮取二升半分三服散服亦<lb/>
　佳<lb/>
治小便失禁方<lb/>
　以水三升煮雞腸取一升分三服<lb/>
治失禁出不自覺方<lb/>
　右用豆醬汁和竈突墨如豆大内尿孔中<hi>范注云治胞轉亦治</hi>
　<hi>小兒</hi>
治尿牀方<lb/>
<pb n="KR3e0013_WYG_064-10b"/>
　取羊肚系盛水令滿線縛兩頭熟煮即開取中水頓<lb/>
　服立瘥<lb/>
又方取雞肶胵一具并腸燒末酒服男雌女雄<lb/>
又方取羊胞盛水滿中炭火燒之盡肉空腹食不過四<lb/>
五度瘥<lb/>
又方以新炊熱飯一盞瀉尿牀處拌與食之勿令知良<lb/>
灸法<lb/>
遺尿失禁出不自知灸陰陵泉隨年壯<lb/>
<pb n="KR3e0013_WYG_064-11a"/>
遺溺灸遺道俠玉泉五寸又灸陽陵泉又灸足陽明各<lb/>
隨年壯<lb/>
小便失禁灸大敦七壯又灸行間七壯<lb/>
尿牀垂兩手兩髀上盡指頭上有陷處灸七壯又灸臍<lb/>
下横文七壯<lb/>
　　尿血第三<hi>方</hi>
治房勞傷中尿血方<lb/>
　　牡蠣　　　桂心　　　黄芩<lb/>
<pb n="KR3e0013_WYG_064-11b"/>
　　車前子<hi>各等分</hi>
　右四味治下篩以飲服方寸匕稍加至二匕日三服<lb/>
治小便血方<lb/>
　　生地黄<hi>八兩</hi>　栢葉<hi>一/把</hi>　　黄芩　　　阿膠<hi>各二兩</hi>
　右四味㕮咀以水八升煮取三升去滓下膠分三服<lb/>
　一方加甘草二兩<lb/>
又方莵絲子　　蒲黄　　　白芷　　　荆實<lb/>
　　乾地黄　　酸棗<hi>小品作敗醬</hi>芎藭　　　葵子<lb/>
<pb n="KR3e0013_WYG_064-12a"/>
　　當歸　　　茯苓<hi>各等分</hi>
　右十味為末蜜丸如梧子飲服五丸日三稍加至十<lb/>
　丸<lb/>
又方戎鹽<hi>六分</hi>　　甘草　　　蒲黄　　　鹿魚膠<lb/>
　　芍藥<hi>各二兩</hi>　礬石<hi>三/兩</hi>　　大棗<hi>十枚</hi>
　右七味㕮咀以水九升煮取二升分三服<lb/>
又方胡麻三升擣細末以東流水二升漬一宿平旦絞<lb/>
去滓煮兩沸頓服<lb/>
<pb n="KR3e0013_WYG_064-12b"/>
又方龍骨為細末温水服方寸匕日五六服<hi>張文仲云酒服</hi>
又方酒三升煮蜀當歸四兩取一升頓服<lb/>
又方擣荆葉取汁酒服二合<lb/>
又方煮車前根葉子多飲佳<lb/>
又方酒服亂髪灰<hi>蘇澄用水服</hi>
又方酒服葵莖灰方寸匕日三<lb/>
又方刮滑石末水和𫝊繞小腹及陰際佳<hi>葛氏云治小便不通</hi>
又方䜴二升酒四升煮取一升頓服<lb/>
<pb n="KR3e0013_WYG_064-13a"/>
　　水腫第四<hi>論方</hi>　<hi>證法灸</hi>
論曰大凡水病難治瘥後特須慎於口味又復病水人<lb/>
多嗜食不亷所以此病難愈也代有醫者隨逐時情意<lb/>
在財物不本性命病人欲食肉於貴勝之處勸令食羊<lb/>
頭蹄肉如此者未見有一愈者又此病百脉之中氣水<lb/>
俱實治者皆欲令瀉之使虚羊頭蹄極補那得瘳愈所<lb/>
以治水藥多用葶藶子等諸藥本草云葶藶久服令人<lb/>
大虚故水病非久虚不得絶其根本又有蠱脹但腹滿<lb/>
<pb n="KR3e0013_WYG_064-13b"/>
不腫水脹脹而四肢面目俱腫大有醫者不善診候治<lb/>
蠱以水藥治水以蠱藥或但見脹滿皆以水藥如此者<lb/>
仲景所云愚醫殺之今録忌如左<hi>其治蠱方具在雜方篇見第七十四卷中</hi>
　　䘮孝　　　産乳　　　音樂　　　房室<lb/>
　　諠戲　　　一切魚　　一切肉　　一切生冷<lb/>
　　酢滑　　　蒜　　　　粘食米豆油膩<lb/>
　右以前並禁不得食不及不得用心其不禁者並具<lb/>
　本方之下其房室等猶三年慎之永不復發不爾者<lb/>
<pb n="KR3e0013_WYG_064-14a"/>
　雖瘥復發復發不可更治也古方有十水丸歷驗多<lb/>
　利大便而不利小便所以不能述録也<lb/>
黄帝問岐伯曰水與膚脹鼔脹腸覃石瘕何以别之岐<lb/>
伯曰水之始起也目果上微腫<hi>靈樞太素作微癰</hi>如新臥起之<lb/>
狀頸脉動時欬陰股間寒足脛腫腹仍大其水已成也<lb/>
以手按其腹隨手而起如裹水之狀此其候也膚脹何<lb/>
以候之膚脹者寒氣客於皮膚之間殻殻然而堅<hi>太素外臺</hi>
<hi>作不堅</hi>腹大身盡腫皮厚按其腹陷<hi>太素作窅</hi>而不起腹色不<lb/>
<pb n="KR3e0013_WYG_064-14b"/>
變此其候也鼔脹如何鼔脹者腹脹身腫大大與膚脹<lb/>
等其色蒼黄腹脉起此其候也腸覃如何腸覃者寒氣<lb/>
客於腸外與胃<hi>太素作衛</hi>氣相薄正氣不得榮因有所繫瘕<lb/>
而内著惡氣乃起息肉乃生始也如雞卵稍以益大及<lb/>
其成也若懷子之狀久者離嵗月按之即堅推之則移<lb/>
月事時下此其候也石瘕如何石瘕者生於胞中寒氣<lb/>
客於子門子宫閉塞氣不得通惡血當瀉不瀉衃以留<lb/>
止日以益大狀如懷子月事不以時下皆生於女子可<lb/>
<pb n="KR3e0013_WYG_064-15a"/>
導而下之曰膚脹鼔脹可刺耶曰先瀉其腹之血絡後<lb/>
調其經刺去其血脉師曰病有風水有皮水有正水有<lb/>
石水有黄汗風水其脉自浮外證骨節疼痛其人惡風<lb/>
皮水其脉亦浮外證浮腫按之没指不惡風其腹如鼔<lb/>
<hi>要畧巢酒作如故</hi>不滿不渇當發其汗正水其脉沈遟外證自<lb/>
喘石水其脉自沈外證腹滿<hi>脉經作痛</hi>不喘黄汗其脉沈遟<lb/>
身體發熱胷滿四肢頭面並腫久不愈必致癰膿心水<lb/>
者其人身體重<hi>一作腫</hi>而少氣不得卧煩而燥其人陰大<lb/>
<pb n="KR3e0013_WYG_064-15b"/>
腫肝水者其人腹大不能自轉側而脇下腹中痛時時<lb/>
津液微生小便續通脾水者其人腹大四肢苦重津液<lb/>
不生但苦少氣小便難也肺水者其人身體腫而小便<lb/>
難時時鴨溏腎水者其人腹大臍腫腰痛不得溺陰下<lb/>
濕如牛鼻上汗足為逆冷其面反瘦師曰治水者腰以<lb/>
下腫當利小便腰以上腫當發汗即愈問曰有病下利<lb/>
後渇飲水小便不利腹滿因腫何故師云此法當病水<lb/>
若小便自利及汗出者自當愈<hi>一作滿月當愈</hi>凡水病之初先<lb/>
<pb n="KR3e0013_WYG_064-16a"/>
兩目上腫起如老蠶色俠頸脉動股裏冷脛中滿按之<lb/>
没指腹内轉側有聲此其候也不即治之須臾身體稍<lb/>
腫腹中盡脹按之隨手起水為已成猶可治也此病皆<lb/>
從虚損所致<lb/>
大病或下利後婦人産後飲水不即消三膲決漏小便<lb/>
不利仍相結漸漸生聚遂流諸經絡故也<lb/>
水有十腫不可治者有五第一脣黑傷肝第二缺盆平<lb/>
傷心第三臍出傷脾第四背平傷肺第五足下平滿傷<lb/>
<pb n="KR3e0013_WYG_064-16b"/>
腎此五傷必不可治<lb/>
凡水病忌腹上出水出水者一月死大忌之<lb/>
中軍候黑圓治膽𤣥水先從頭面至脚腫頭眩痛身虚<lb/>
熱名曰𤣥水體腫大小便澀宜此方<hi>方見第五十八卷中</hi>
治小腸水小腹滿暴腫口苦乾燥方<lb/>
　右用巴豆三十枚和皮㕮咀水五升煮取三升綿内<lb/>
　汁中拭腫上隨手可減日五六拭莫近目及陰<hi>集驗治身</hi>
　<hi>暴腫如吹</hi>
<pb n="KR3e0013_WYG_064-17a"/>
治大腸水乍虚乍實上下來去方<lb/>
　　赤小豆<hi>五升</hi>　桑白皮<hi>切二/升</hi>鯉魚<hi>四/斤</hi>　　白术<hi>八兩</hi>
　右四味㕮咀以水三斗煮魚取爛勿用鹽去魚盡食<lb/>
　并取汁四升許細細飲下<lb/>
又方羊肉<hi>一斤</hi>　　當陸<hi>切一升</hi>
　右二味以水二斗先煮當陸令爛去滓後内羊肉及<lb/>
　蔥䜴酢一如臛法<hi>肘後云治卒腫滿身面浮大</hi>
治膀胱石水四肢瘦腹腫方<lb/>
<pb n="KR3e0013_WYG_064-17b"/>
　　桑白皮　　穀白皮　　澤漆葉<hi>各三升</hi>大豆<hi>五升</hi>
　　防己　　　射干　　　白术<hi>各四兩</hi>
　右七味㕮咀以水一斗五升煮取六升去滓内好酒<lb/>
　三升更煮取五升日二夜一餘者次日更服<hi>集驗方無澤漆</hi>
　<hi>防己射干只四味</hi>
又方桑白皮<hi>六兩</hi>　射干　　　黄芩　　　茯苓<lb/>
　　白术<hi>各四兩</hi>　澤瀉<hi>三/兩</hi>　　防己<hi>二/兩</hi>　　大豆<hi>三升</hi>
　　澤漆<hi>切一升</hi>
<pb n="KR3e0013_WYG_064-18a"/>
　右九味㕮咀以水五斗煮大豆取三斗去豆澄清取<lb/>
　一斗下藥煮取三升空腹分三服<lb/>
治胃水四肢腫腹滿方<lb/>
　　猪腎<hi>一具</hi>　　茯苓<hi>四兩</hi>　　防己　　　橘皮<lb/>
　　𤣥參　　　黄芩　　　杏仁　　　澤瀉<hi>一作澤漆</hi>
　　桑白皮<hi>各二兩</hi>猪苓　　　白术<hi>各三/兩</hi>　大豆<hi>三升</hi>
　右十二味㕮咀以水一斗八升煮猪腎大豆澤瀉桑<lb/>
　白皮取一斗澄清去滓内餘藥煮取三升分三服若<lb/>
<pb n="KR3e0013_WYG_064-18b"/>
　欬加五味子三兩凡服三劑間五日一劑常用有效<lb/>
有人患氣急積久不瘥遂成水腫如此者衆諸皮中浮<lb/>
水攻面目身體從腰以上腫皆以此湯發汗悉愈方<lb/>
　　麻黄<hi>四兩</hi>　　甘草<hi>二兩</hi>
　右二味㕮咀以水五升煮麻黄再沸去沬内甘草取<lb/>
　三升分三服取汗愈慎風冷等<lb/>
治面腫小便澀心腹脹滿方<lb/>
　　茯苓　　　杏仁<hi>各八分</hi>　橘皮　　　防己<lb/>
<pb n="KR3e0013_WYG_064-19a"/>
　　葶藶<hi>各五分</hi>　蘇子<hi>三合</hi>
　右六味為末蜜丸如小豆服十丸以桑白皮湯送下<lb/>
　日二加至三十丸<lb/>
治面目手足有微腫常不能好者方<lb/>
　以楮葉切二升以水四升煮取三升去滓内米煮作<lb/>
　粥食如常食勿絶冬則預取葉乾之凖法作粥周年<lb/>
　永瘥慎生冷一切食物<lb/>
治大腹水腫氣息不通命在旦夕者方<lb/>
<pb n="KR3e0013_WYG_064-19b"/>
　　牛黄<hi>二分</hi>　　椒目<hi>三/分</hi>　　昆布　　　海藻<hi>各十分</hi>
　　牽牛子　　桂心<hi>各八分</hi>　葶藶子<hi>六分</hi>
　右七味為末别擣葶藶如膏合和丸如梧子飲服十<lb/>
　丸日二稍加小便利為度大良正觀九年漢陽王患<lb/>
　水醫所不治余處此方日夜尿一二斗五六日即瘥<lb/>
　瘥後有他犯因爾殂矣計此即是神方<hi>崔氏云蜜和為九蜜湯服</hi>
有人患水腫腹大其堅如石四肢細小勞苦足脛腫小<lb/>
飲食便氣急此終身疾服利下藥不瘥者宜服此藥將<lb/>
<pb n="KR3e0013_WYG_064-20a"/>
以微除風濕利小便消水穀歳久服之乃可得力瘥後<lb/>
可常服<lb/>
　　鬼箭羽　　丹參　　　白术　　　獨活<hi>各五兩</hi>
　　秦芁　　　猪苓<hi>各三兩</hi>　知母　　　海藻<lb/>
　　茯苓　　　桂心<hi>各二兩</hi>
　右十味㕮咀以酒三斗浸五日服五合日三任性量<lb/>
　力漸加之<lb/>
治水腫利小便酒客虚熱當風飲冷水腹腫隂腫滿方<lb/>
<pb n="KR3e0013_WYG_064-20b"/>
　　當陸<hi>四兩</hi>　　甘遂<hi>一兩</hi>　　芒硝　　　芫花<lb/>
　　吳茱茰<hi>各二兩</hi>
　右五味為末蜜丸如梧子大飲服三丸日三一方有<lb/>
　大黄蕘花各二兩無茱萸加麝香猪苓各一兩<lb/>
大豆散治久水腹肚大如鼓者方<lb/>
　烏豆一斗熬令香勿令大熟去皮為細末篩下餳粥<lb/>
　皆得服之初服一合稍加之若初服多後即嫌臭服<lb/>
　盡更作取瘥止不得食肥膩渇則飲羮汁慎酒肉猪<lb/>
<pb n="KR3e0013_WYG_064-21a"/>
　雞魚生冷酢滑房室得食漿粥牛羊兎鹿肉此據大<lb/>
　饑渇時食之可忍亦勿食也此病難治雖諸大藥丸<lb/>
　散湯膏當時暫瘥過後復發惟此散瘥後不發終身<lb/>
　服之終身不發矣其所禁食物常須少噉莫隨意鹹<lb/>
　物諸雜食等<lb/>
又方葶藶末　　蒼耳子灰<hi>各二十匕</hi>
　右二味水調和服之日二<lb/>
又方椒目水沈者取熬擣如膏酒服方寸匕<lb/>
<pb n="KR3e0013_WYG_064-21b"/>
又方水煮馬篼零服之<lb/>
治水氣腫鼓脹小便不利方<lb/>
　　莨菪子<hi>一升</hi>　<graphic n="KR1489" url="https://raw.githubusercontent.com/kanripo/KR-Gaiji/master/images/KR1489.png" mimeType="image/png"/>羊肺<hi>一具青羊亦佳</hi>
　右二味先洗羊肺湯微㳿之薄切曝乾作末以三年<lb/>
　大酢漬莨菪子一晬時出熬令變色熟擣如泥和肺<lb/>
　末蜜合擣三千杵為丸如梧子大食後一食久以麥<lb/>
　門冬飲服四丸日三以喉中乾口粘浪語為候數日<lb/>
　小便大利佳山連療韋司業得瘥司業姪雲表所送<lb/>
<pb n="KR3e0013_WYG_064-22a"/>
　云數用神驗<lb/>
麥門冬飲方<lb/>
　　麥門冬<hi>二十五枚</hi>米<hi>二十五粒</hi>
　右二味以水一升和煮米熟去滓以下前件丸藥逐<lb/>
　服作用之<lb/>
徐王煮散治水腫利小便方<lb/>
　　牛角䚡　　防己　　　羌活　　　人參<lb/>
　　丹參　　　牛膝　　　升麻　　　防風<lb/>
<pb n="KR3e0013_WYG_064-22b"/>
　　秦芁　　　生薑屑　　穀皮　　　紫菀<lb/>
　　杏仁　　　附子　　　石斛<hi>各三兩</hi>　桑白皮<hi>六兩</hi>
　　橘皮<hi>二兩</hi>　　白术　　　澤瀉　　　茯苓<lb/>
　　郁李仁　　猪苓　　　黄連<hi>各一兩</hi>
　右二十三味治下篩為粗散以水一升五合煮三寸<lb/>
　匕取一升頓服日再不能者但一服二三月以前可<lb/>
　服主利多而小便澀者用之大驗<lb/>
褚澄漢防己散治水腫上氣方<lb/>
<pb n="KR3e0013_WYG_064-23a"/>
　　漢防己　　澤漆葉　　石韋　　　澤瀉<hi>各五兩</hi>
　　桑根白皮　白术　　　丹參　　　赤茯苓<lb/>
　　橘皮　　　通草<hi>各三兩</hi>　生薑<hi>十/兩</hi>　　郁李仁<hi>五合</hi>
　右十二味治下篩為粗散以水一升半煮三方寸匕<lb/>
　取八合去滓頓服日三取小便利為度<lb/>
茯苓圎治水腫甄權為安康公處者方<lb/>
　　茯苓　　　白术　　　椒目<hi>各四分</hi>　木防己<lb/>
　　葶藶　　　澤瀉<hi>各五分</hi>　甘遂<hi>十二分</hi>　赤小豆<lb/>
<pb n="KR3e0013_WYG_064-23b"/>
　　前胡　　　芫花　　　桂心<hi>各二分</hi>　芒硝<hi>七分别研</hi>
　右十二味為末蜜和丸如梧子蜜湯下五丸日一稍<lb/>
　加以知為度<lb/>
治水腫利小便方<lb/>
　　大黄　　　白术<hi>一作葶藶</hi>　木防己<hi>各等分</hi>
　右三味為末蜜丸如梧子飲下十丸利小便為度不<lb/>
　知加之<lb/>
又方牽牛子末水服方寸匕日一以小便利為度<lb/>
<pb n="KR3e0013_WYG_064-24a"/>
又方葶藶<hi>四兩生用</hi>　桂心<hi>一兩</hi>
　右二味為末蜜丸如梧子大飲下匕丸日二以知為<lb/>
　度<lb/>
又方郁李仁<hi>末</hi>　麵<hi>各一升</hi>
　右二味和作餅子七枚燒熟空腹熱食四枚不知加<lb/>
　一枚以至七枚<lb/>
又方水銀<hi>三兩煮三日三夜</hi>　　　　葶藶子　　椒目<hi>各一升</hi>
　　衣魚<hi>二七枚</hi>　水萍　　　𤓰蔕　　　滑石<hi>各二兩</hi>
<pb n="KR3e0013_WYG_064-24b"/>
　　芒硝<hi>五兩</hi>
　右八味擣葶藶令細下水銀更擣令不見水銀止别<lb/>
　擣椒目令細擣𤓰蒂水萍下篩合和餘藥以蜜和更<lb/>
　擣三萬杵成丸初服一丸如梧子次服二丸次服三<lb/>
　丸次服四丸次服五丸次服六丸至七日還從一丸<lb/>
　起次服二丸如是每至六丸還從一丸起始服藥當<lb/>
　咽喉上有癧子腫起頰車腫滿齒齗皆腫唾碎血出<lb/>
　勿怪也不經三五日即消所苦皆瘥以上服藥若下<lb/>
<pb n="KR3e0013_WYG_064-25a"/>
　多停藥以止利藥至五下止病未瘥更服病瘥止此<lb/>
　治諸體肉肥厚按之不陷甚者臂粗著衣袖不受及<lb/>
　十種大水醫不治者悉主之神驗<hi>深師集驗陶氏古今録驗無衣魚水</hi>
　<hi>萍𤓰蔕滑石</hi>
澤㯃湯治水氣通身浮腫四肢無力或從消渇或從黄<lb/>
疸支飲内虚不足榮衞不通氣不消化實皮膚中喘息<lb/>
不安腹中響脹滿眼目不得視方<lb/>
　　澤㯃根<hi>十兩</hi>　鯉魚<hi>五/斤</hi>　　生薑<hi>八/兩</hi>　　赤小豆<hi>二升</hi>
<pb n="KR3e0013_WYG_064-25b"/>
　　茯苓<hi>三兩</hi>　　人參　　　甘草　　　麥門冬<hi>各二兩</hi>
　右八味㕮咀以水一斗七升先煮魚及豆減七升去<lb/>
　之内藥煮取四升半一服三合日三人弱服三合再<lb/>
　服氣下喘止可至四合晬時小便利腫氣減或小溏<lb/>
　下若小便大利還從一合始大利便止若無鯉魚鮦<lb/>
　魚亦可用若水甚不得臥臥不得轉側加澤㯃一斤<lb/>
　渇加栝蔞根二兩欬嗽加紫菀二兩細辛一兩欵冬<lb/>
　花一合桂心三兩增魚汁二升<hi>胡洽無小豆麥門冬有澤瀉五合杏仁一</hi>
<pb n="KR3e0013_WYG_064-26a"/>
　<hi>兩古今録驗無小豆治水在五臟令人欬逆喘上氣腹大而響兩脚腫目下有臥蠶狀微渇不得安臥氣</hi>
　<hi>奔短氣有頃乃復小便難少而數肺病胷滿隱痛宜利小便水氣迫肺翕翕寒熱</hi>
猪苓散治虚滿通月腫利三膲通水道方<lb/>
　　猪苓　　　葶藶　　　人參　　　𤣥參<lb/>
　　五味子　　防風　　　澤瀉　　　桂心<lb/>
　　狼毒　　　椒目　　　白术　　　乾薑<lb/>
　　大㦸　　　甘草<hi>各二兩</hi>　蓯蓉<hi>二兩/半</hi>　女麴<hi>三合</hi>
　　赤小豆<hi>二合</hi>
<pb n="KR3e0013_WYG_064-26b"/>
　右十七味治下篩酒服方寸匕日三夜一老小一錢<lb/>
　匕以小便利為度<lb/>
治水氣通身洪腫百藥治不瘥待死者方<lb/>
　　大麻子<hi>皆取新肥者佳</hi>　　　　赤小豆<hi>不得一粒雜各一石</hi>
　右二味皆以新精者淨㨂擇以水淘洗曝乾蒸麻子<lb/>
　使熟更曝令乾貯淨器中欲服取五升麻子熬令黄<lb/>
　香只宜緩火勿令焦極細作末以水五升搦取汁令<lb/>
　盡淨宻器盛貯明旦欲服今夜以小豆一升淨淘浸<lb/>
<pb n="KR3e0013_WYG_064-27a"/>
　至旦乾漉去水以新水煮豆末及好熟即漉出令乾<lb/>
　内麻子汁中煮令大爛熟為佳空腹恣食日三服當<lb/>
　小心悶少時即止五日後小便數或赤而唾粘口乾<lb/>
　不足怪之服訖常以小便利為佳<lb/>
又方煎人尿令可丸服如小豆大日三<lb/>
又方大棗肉七枚苦瓠膜如棗核大擣丸一服三丸如<lb/>
行十五里久又服三丸水出更服一丸即止<lb/>
又方擣生葶藶子酢和服以小便數為度<lb/>
<pb n="KR3e0013_WYG_064-27b"/>
又方燒薑石令赤内黑牛尿中令熱服一升日一<lb/>
又方單服牛尿大良凡病水服無不瘥服法先從少起<lb/>
得下為度<lb/>
又方灸足第二趾上一寸隨年壯又灸兩手大指縫頭<lb/>
七壯<lb/>
麻黄煎治風水通身腫欲裂利小便方<lb/>
　　麻黄　　　茯苓　　　澤瀉<hi>各四兩</hi>　防風<lb/>
　　澤㯃　　　白术<hi>各五兩</hi>　杏仁　　　大㦸<lb/>
<pb n="KR3e0013_WYG_064-28a"/>
　　清酒<hi>各一升</hi>　黄耆　　　猪苓<hi>各三/兩</hi>　獨活<hi>八兩</hi>
　　大豆<hi>二升水七升煮取一升</hi>
　右十三味㕮咀以豆汁酒及水一斗合煮取六升分<lb/>
　六七服一日一夜令盡當小便極利為度<lb/>
大豆散治風水通身大腫眼合不得開短氣欲絶方<lb/>
　　大豆　　　杏仁　　　清酒<hi>各一升</hi>　麻黄<lb/>
　　木防己　　防風　　　猪苓<hi>各四兩</hi>　澤瀉<lb/>
　　黄耆　　　烏頭<hi>各三兩</hi>　生薑<hi>七/兩</hi>　　半夏<hi>六兩</hi>
<pb n="KR3e0013_WYG_064-28b"/>
　　茯苓　　　白术<hi>各五兩</hi>　甘遂　　　甘草<hi>各二兩</hi>
　右十六味㕮咀以水一斗四升煮豆取一斗去豆内<lb/>
　藥及酒合煮取七升分七服日四夜三得小便快利<lb/>
　為度腫消停藥不必盡劑若不利小便者加生大㦸<lb/>
　一升葶藶二兩無不快利萬不失一<hi>深師方無猪苓澤㵼烏頭半夏</hi>
　<hi>甘遂</hi>
治風水腫方<lb/>
　　大豆<hi>三升</hi>　　茯苓　　　白术<hi>各五兩</hi>　防風<lb/>
<pb n="KR3e0013_WYG_064-29a"/>
　　橘皮　　　半夏　　　生薑<hi>各五兩</hi>　鼈甲<lb/>
　　當歸　　　防巳　　　麻黄　　　猪苓<hi>各三兩</hi>
　　大㦸<hi>一兩</hi>　　葵子<hi>一升</hi>
　　桑白皮<hi>五升以水二斗煮取一斗去滓内前藥</hi>
　右十五味㕮咀内前汁中煮取五升每服八合日三<lb/>
　每服相去如人行十里久<lb/>
麻子湯治遍身流腫方<lb/>
　　麻子<hi>五升</hi>　　赤小豆<hi>三/升</hi>　當陸<hi>一/斤</hi>　　防風<hi>三兩</hi>
<pb n="KR3e0013_WYG_064-29b"/>
　　附子<hi>一兩</hi>
　右五味㕮咀先擣麻子令熟以水三斗煮麻子取一<lb/>
　斗三升去滓内藥及豆煮取四升去滓食豆飲汁<lb/>
大豆煎治男子女人新久腫得暴惡風入腹婦人新産<lb/>
上圊風入臟腹中如馬鞭者嘘吸短氣欬嗽方<lb/>
　右用大豆一斗淨擇以水五斗煮取一斗五升澄清<lb/>
　内釡中以一斗半美酒内中更煎取九升宿勿食平<lb/>
　旦服三升温覆取汗兩食頃當下去風氣腫退慎風<lb/>
<pb n="KR3e0013_WYG_064-30a"/>
　冷十日平復除日合服佳苦急不可待逐急合服腫<lb/>
　不盡退加之腫瘥更服三升若十分瘥勿服病中亦<lb/>
　可任性飲之使酒氣相接<hi>肘後云腫瘥後渇慎勿多飲</hi>
又方楮皮枝葉一大束切煮取汁隨多少釀酒但飲醉<lb/>
為佳不過三四日腫少退瘥後可常服之一方用猪椒<lb/>
皮枝葉<lb/>
又方鯉魚長一尺五寸以尿淹漬一宿平旦以木箆從<lb/>
口貫至尾微火炙令微熟去皮宿勿食空腹頓服之不<lb/>
<pb n="KR3e0013_WYG_064-30b"/>
能者分再服勿與鹽<lb/>
摩膏治表凡腫病須百方内外攻之不可一槩方<lb/>
　　生當陸<hi>一斤</hi>　猪膏<hi>一斤煎可得二斗</hi>
　右二味和煎令黄去滓以摩腫亦可服少許并塗以<lb/>
　紙覆上燥輙𫝊之不過三日瘥<lb/>
麝香散治婦人短氣虚羸遍身浮腫皮膚急人所稀見<lb/>
方<lb/>
　　麝香<hi>三銖</hi>　　雄黄<hi>六/銖</hi>　　芫花　　　甘遂<hi>各二分</hi>
<pb n="KR3e0013_WYG_064-31a"/>
　右四味治下篩酒服錢五匕老小以意增減亦可為<lb/>
　丸如小豆大强者服七丸<hi>小品無雄黄深師以蜜丸如大豆服二丸日三治三</hi>
　<hi>焦決滿水在胷外名曰水病腹濁大在腹表用大麝香丸華池方肘後有人參二分為丸服</hi>
治虚勞浮腫方<lb/>
　右灸太衝百壯又灸腎輸<lb/>
　<lb/>
　<lb/>
　<lb/>
<pb n="KR3e0013_WYG_064-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　備急千金要方卷六十四<lb/>
</p>
<p>
</p>
  </div>
</body>
</text>
</TEI>
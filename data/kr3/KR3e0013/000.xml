<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>千金要方</head>
    <p>
<pb n="KR3e0013_WYG_000-1a"/>
欽定四庫全書　　　　子部五<lb/>
　千金要方　　　　　　醫家類<lb/>
　　提要<lb/>
　　　　<hi>臣</hi>等謹案千金要方九十三卷唐孫思邈撰<lb/>
　　　　思邈華原人唐書隠逸傳稱其少時周洛州<lb/>
　　　　刺史獨孤信稱為聖童及長隠居太白山隋<lb/>
　　　　文帝輔政以國子博士徵不起則思邈生於<lb/>
　　　　周朝入隋已長然盧照鄰病犁樹賦序稱癸<lb/>
<pb n="KR3e0013_WYG_000-1b"/>
　　　　酉嵗於長安見思邈自云開皇辛酉嵗生今<lb/>
　　　　年九十二則思邈生於隋朝照鄰乃思邈之<lb/>
　　　　弟子記其師言必不妄惟以隋書考之開皇<lb/>
　　　　紀號凡二十年止于庚申次年辛酉已改元<lb/>
　　　　仁夀與史殊不相符又由唐髙宗咸亨四年<lb/>
　　　　癸酉上推九十二年為開皇二年壬寅實非<lb/>
　　　　辛酉干支亦不相應然自癸酉上推九十三<lb/>
　　　　年正得開皇元年辛丑葢照鄰集𫝊寫訛異<lb/>
<pb n="KR3e0013_WYG_000-2a"/>
　　　　以辛丑為辛酉以九十三為九十二也史又<lb/>
　　　　稱思邈卒于永淳元年年百餘嵗自是年上<lb/>
　　　　推至開皇辛丑正一百二年數亦相合則生<lb/>
　　　　于後周隠居不仕之説為史誤審矣思邈嘗<lb/>
　　　　謂人命至重貴于千金一方濟之徳踰于此<lb/>
　　　　故所著方書以千金名凡診治之訣針灸之<lb/>
　　　　法以至導引飬生之術無不周悉猶慮有遺<lb/>
　　　　缺更撰翼方輔之攷晁陳諸家著録載千金<lb/>
<pb n="KR3e0013_WYG_000-2b"/>
　　　　方千金翼方各三十卷錢曽讀書敏求記所<lb/>
　　　　載卷數亦同又謂宋仁宗命髙保衡林億等<lb/>
　　　　校正刋行後列禁經二卷合二書計之止六<lb/>
　　　　十二卷此本増多三十一卷疑後人併為一<lb/>
　　　　書而離析其巻帙葉夢得避暑録話稱思邈<lb/>
　　　　作千金前方時已百餘嵗妙盡古今方書之<lb/>
　　　　要獨傷寒未之盡似未盡通仲景之言故不<lb/>
　　　　敢深論後三十年<hi>案百餘嵗及後三十年之説皆因仍舊誤今姑仍原</hi>
<pb n="KR3e0013_WYG_000-3a"/>
　　　<hi>本録之</hi>作千金翼論傷寒者居半葢始得之其<lb/>
　　　用志精審不苟如此云云則二書本相因而<lb/>
　　　作亦相濟為用合之亦未害宏㫖也太平廣<lb/>
　　　記載思邈曽救昆明池龍得龍宫仙方三十<lb/>
　　　首散入千金方各卷之中葢小説家附㑹之<lb/>
　　　談固無足深辨焉乾隆四十八年二月恭校<lb/>
　　　　上<lb/>
　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3e0013_WYG_000-3b"/>
　　　　　　　　　總　校　官<hi>臣</hi>陸　費　墀<lb/>
<pb n="KR3e0013_WYG_000-4a"/>
欽定四庫全書　　　　　子部五<lb/>
　備急千金要方目録　　　醫家類<lb/>
　　巻一<lb/>
　　　醫學諸論<lb/>
　　巻二<lb/>
　　　婦人方<lb/>
　　巻三<lb/>
　　　婦人方<lb/>
<pb n="KR3e0013_WYG_000-4b"/>
　　巻四<lb/>
　　　婦人方<lb/>
　　巻五<lb/>
　　　婦人方<lb/>
　　巻六<lb/>
　　　婦人方<lb/>
　　巻七<lb/>
　　　婦人方<lb/>
<pb n="KR3e0013_WYG_000-5a"/>
　　巻八<lb/>
　　　少小嬰孺方<lb/>
　　巻九<lb/>
　　　少小嬰孺方<lb/>
　　巻十<lb/>
　　　少小嬰孺方<lb/>
　　巻十一<lb/>
　　　少小嬰孺方<lb/>
<pb n="KR3e0013_WYG_000-5b"/>
　　巻十二<lb/>
　　　少小嬰孺方<lb/>
　　巻十三<lb/>
　　　少小嬰孺方<lb/>
　　巻十四<lb/>
　　　少小嬰孺方<lb/>
　　巻十五<lb/>
　　　七竅病方<lb/>
<pb n="KR3e0013_WYG_000-6a"/>
　　卷十六<lb/>
　　　七竅病方<lb/>
　　卷十七<lb/>
　　　七竅病方<lb/>
　　卷十八<lb/>
　　　七竅病方<lb/>
　　卷十九<lb/>
　　　七竅病方<lb/>
<pb n="KR3e0013_WYG_000-6b"/>
　　卷二十<lb/>
　　　七竅病方<lb/>
　　卷二十一<lb/>
　　　七竅病方<lb/>
　　卷二十二<lb/>
　　　風毒脚氣方<lb/>
　　卷二十三<lb/>
　　　風毒脚氣方<lb/>
<pb n="KR3e0013_WYG_000-7a"/>
　　卷二十四<lb/>
　　　風毒脚氣方<lb/>
　　卷二十五<lb/>
　　　諸風方<lb/>
　　卷二十六<lb/>
　　　諸風方<lb/>
　　卷二十七<lb/>
　　　諸風方<lb/>
<pb n="KR3e0013_WYG_000-7b"/>
　　卷二十八<lb/>
　　　諸風方<lb/>
　　卷二十九<lb/>
　　　傷寒方<lb/>
　　卷三十<lb/>
　　　傷寒方<lb/>
　　卷三十一<lb/>
　　　傷寒方<lb/>
<pb n="KR3e0013_WYG_000-8a"/>
　　卷三十二<lb/>
　　　傷寒方<lb/>
　　卷三十三<lb/>
　　　傷寒方<lb/>
　　卷三十四<lb/>
　　　傷寒方<lb/>
　　卷三十五<lb/>
　　　傷寒方<lb/>
<pb n="KR3e0013_WYG_000-8b"/>
　　卷三十六<lb/>
　　　肝臟方<lb/>
　　卷三十七<lb/>
　　　肝臟方<lb/>
　　卷三十八<lb/>
　　　膽腑方<lb/>
　　卷三十九<lb/>
　　　膽腑方<lb/>
<pb n="KR3e0013_WYG_000-9a"/>
　　卷四十<lb/>
　　　心臟方<lb/>
　　卷四十一<lb/>
　　　心臟方<lb/>
　　卷四十二<lb/>
　　　心臟方<lb/>
　　卷四十三<lb/>
　　　小腸腑方<lb/>
<pb n="KR3e0013_WYG_000-9b"/>
　　卷四十四<lb/>
　　　小腸腑方<lb/>
　　卷四十五<lb/>
　　　小腸腑方<lb/>
　　卷四十六<lb/>
　　　脾臟方<lb/>
　　卷四十七<lb/>
　　　脾臟方<lb/>
<pb n="KR3e0013_WYG_000-10a"/>
　　卷四十八<lb/>
　　　脾臟方<lb/>
　　卷四十九<lb/>
　　　脾臟方<lb/>
　　卷五十<lb/>
　　　脾臟方<lb/>
　　卷五十一<lb/>
　　　脾臟方<lb/>
<pb n="KR3e0013_WYG_000-10b"/>
　　卷五十二<lb/>
　　　胃腑方<lb/>
　　卷五十三<lb/>
　　　胃腑方<lb/>
　　巻五十四<lb/>
　　　肺臟方<lb/>
　　卷五十五<lb/>
　　　肺臟方<lb/>
<pb n="KR3e0013_WYG_000-11a"/>
　　卷五十六<lb/>
　　　肺臟方<lb/>
　　卷五十七<lb/>
　　　大腸腑方<lb/>
　　卷五十八<lb/>
　　　大腸腑方<lb/>
　　卷五十九<lb/>
　　　腎臟方<lb/>
<pb n="KR3e0013_WYG_000-11b"/>
　　卷六十<lb/>
　　　腎臟方<lb/>
　　卷六十一<lb/>
　　　膀胱腑方<lb/>
　　卷六十二<lb/>
　　　膀胱腑方<lb/>
　　卷六十三<lb/>
　　　消渇方<lb/>
<pb n="KR3e0013_WYG_000-12a"/>
　　卷六十四<lb/>
　　　消渇方<lb/>
　　卷六十五<lb/>
　　　丁腫方<lb/>
　　卷六十六<lb/>
　　　丁腫方<lb/>
　　卷六十七<lb/>
　　　丁腫方<lb/>
<pb n="KR3e0013_WYG_000-12b"/>
　　卷六十八<lb/>
　　　丁腫方<lb/>
　　卷六十九<lb/>
　　　痔漏方<lb/>
　　卷七十<lb/>
　　　痔漏方<lb/>
　　卷七十一<lb/>
　　　痔漏方<lb/>
<pb n="KR3e0013_WYG_000-13a"/>
　　卷七十二<lb/>
　　　解毒雜治方<lb/>
　　卷七十三<lb/>
　　　解毒雜治方<lb/>
　　卷七十四<lb/>
　　　解毒雜治方<lb/>
　　卷七十五<lb/>
　　　備急方<lb/>
<pb n="KR3e0013_WYG_000-13b"/>
　　卷七十六<lb/>
　　　備急方<lb/>
　　卷七十七<lb/>
　　　備急方<lb/>
　　卷七十八<lb/>
　　　備急方<lb/>
　　卷七十九<lb/>
　　　食治<lb/>
<pb n="KR3e0013_WYG_000-14a"/>
　　卷八十<lb/>
　　　食治<lb/>
　　卷八十一<lb/>
　　　養性<lb/>
　　卷八十二<lb/>
　　　養性<lb/>
　　卷八十三<lb/>
　　　養性<lb/>
<pb n="KR3e0013_WYG_000-14b"/>
　　卷八十四<lb/>
　　　平脉<lb/>
　　卷八十五<lb/>
　　　平脉<lb/>
　　卷八十六<lb/>
　　　平脉<lb/>
　　卷八十七<lb/>
　　　針灸<lb/>
<pb n="KR3e0013_WYG_000-15a"/>
　　卷八十八<lb/>
　　　針灸<lb/>
　　卷八十九<lb/>
　　　針灸<lb/>
　　卷九十<lb/>
　　　針灸<lb/>
　　卷九十一<lb/>
　　　針灸<lb/>
<pb n="KR3e0013_WYG_000-15b"/>
　　卷九十二<lb/>
　　　針灸<lb/>
　　卷九十三<lb/>
　　　針灸<lb/>
<pb n="KR3e0013_WYG_000-16a"/>
備急千金要方序<lb/>
昔神農徧嘗百藥以辨五苦六辛之味逮伊摯而湯液<lb/>
之劑備黄帝欲創九針以治三隂三陽之疾得岐伯而<lb/>
砭艾之法精雖大聖人有意于拯民之瘼必待賢明博<lb/>
通之臣或為之先或為之後然後聖人之所為得行于<lb/>
永久也醫家之務經是二聖二賢而能事畢矣後之留<lb/>
意于方術者苟知藥而不知灸未足以盡治療之體知<lb/>
灸而不知針未足以極表裏之變如能兼是聖賢之藴<lb/>
<pb n="KR3e0013_WYG_000-16b"/>
者其名醫之良乎有唐真人孫思邈者乃其人也以上<lb/>
智之材抱康時之志當太宗治平之際思所以佐迺后<lb/>
庇民之事以謂上醫之道真聖人之政而王官之一守<lb/>
也而乃祖述農黄之旨發明岐摰之學經掇扁鵲之難<lb/>
方採倉公之禁仲景黄素元化緑帙葛仙翁之必效胡<lb/>
居士之經驗張苗之藥對叔和之脉法皇甫謐之三部<lb/>
陶隱居之百一自餘郭玉范汪僧垣阮炳上極文字之<lb/>
初下訖有隋之世或經或方無不採摭集諸家之所祕<lb/>
<pb n="KR3e0013_WYG_000-17a"/>
要去衆說之所未至成書一部總三十卷目録一通臟<lb/>
腑之論針艾之法脉證之辨食治之冝始婦人而次嬰<lb/>
孺先脚氣而後中風傷寒癰疽消渇水腫七竅之痾五<lb/>
石之毒備急之方養性之術總篇二百三十二門合方<lb/>
論五千三百首莫不十全可驗四種兼包厚德過於千<lb/>
金遺法傳於百代使二聖二賢之美不墜于地而世之<lb/>
人得以階近而至逺上識于三皇之奥者孫真人善述<lb/>
之功也然以俗尚險怪我道純正不述刳腹易心之異<lb/>
<pb n="KR3e0013_WYG_000-17b"/>
世務徑省我書浩博不可道聽塗說而知是以學寡其<lb/>
人寖以紛靡賢不繼世簡編斷缺不知者以異端見黜<lb/>
好之者以闕疑輟功恭惟我朝以好生為德以廣愛為<lb/>
仁迺詔儒臣正是墜學臣等術謝多通職專典校於是<lb/>
請内府之祕書探道藏之别録公私衆本搜訪幾遍得<lb/>
以正其訛謬補其遺佚文之重複者削之事之不倫者<lb/>
緝之編次類聚朞月功至綱領雖有所立文義猶或疑<lb/>
阻是用端本以正末如素問九墟靈樞甲乙太素巢源<lb/>
<pb n="KR3e0013_WYG_000-18a"/>
諸家本草前古脉書金匱玉函肘後備急謝士秦刪繁<lb/>
方劉涓子鬼遺論之類事關所出無不研核尚有所闕<lb/>
而又泝流以討源如五鑒經千金翼崔氏纂要延年祕<lb/>
録正元廣利外臺秘要兵部手集夢得傳信之類凡所<lb/>
𣲖别無不考理互相質正反覆稽参然後遺文疑義煥<lb/>
然悉明書雖是舊用之惟新可以濟舍靈禆明聖好生<lb/>
之治可以傳不朽副主上廣愛之心非徒為太平之文<lb/>
致實可佐皇極之錫福校讎既成繕冩伊始恭以上進<lb/>
<pb n="KR3e0013_WYG_000-18b"/>
庻備親覽<lb/>
太子右賛善大夫臣髙保衡尚書都官員外郎臣孫竒<lb/>
尚書司封郎中充祕閣校理臣林億尚書工部侍郎兼<lb/>
侍講臣錢象先等謹上<lb/>
<pb n="KR3e0013_WYG_000-19a"/>
本序<lb/>
夫清濁剖判上下攸分三才肇基五行俶落萬物淳朴<lb/>
無得而稱燧人氏出觀斗極以定方名始有火化伏羲<lb/>
氏作因之而畫八卦立庖厨滋味既興痾瘵萌起大聖<lb/>
神農氏愍黎元之多疾遂甞百藥以救療之猶未盡善<lb/>
黄帝受命創制九針與方士岐伯雷公之倫備論經脉<lb/>
旁通問難詳䆒義理以為經論故後世可得依而暢焉<lb/>
春秋之際良醫和緩六國之時則有扁鵲漢有仲景倉<lb/>
<pb n="KR3e0013_WYG_000-19b"/>
公魏有華佗並皆探賾索隱窮幽洞微用藥不過二三<lb/>
灸炷不逾七八而疾無不愈者晉宋以來雖復名醫間<lb/>
出然治十不能愈五六良由今人嗜慾太甚立心不常<lb/>
媱放縱逸有闕攝養所致耳余緬尋聖人設教欲使家<lb/>
家自學人人自曉君親有疾不能療之者非忠孝也末<lb/>
俗小人多行詭詐倚傍聖教而為欺紿遂令朝野士庻<lb/>
咸耻醫術之名多教子弟誦短文構小䇿以求出身之<lb/>
道醫治之術闕而弗論吁可怪也嗟乎深乖聖賢之本<lb/>
<pb n="KR3e0013_WYG_000-20a"/>
意吾幼遭風冷屢造醫門湯藥之資罄盡家産所以青<lb/>
衿之歲高尚兹典白首之年未嘗釋卷至於切脉診候<lb/>
採藥合和服餌節度將息避慎一事長於已者不遠千<lb/>
里伏膺取決至於弱冠頗覺有悟是以親鄰中外有疾<lb/>
厄者多所濟益在身之患斷絶醫門故知方藥本草不<lb/>
可不學吾見諸方部帙浩博忽遇倉卒求檢至難比得<lb/>
方訖疾已不救矣嗚呼痛夭枉之幽厄惜墮學之昏愚<lb/>
乃博採羣經刪裁繁重務在簡易以為備急千金要方<lb/>
<pb n="KR3e0013_WYG_000-20b"/>
一部凡三十卷雖不能䆒盡病源但使留意於斯者亦<lb/>
思過半矣以為人命至重有貴千金一方濟之德踰于<lb/>
此故以為名也未可傳於士族庶以貽厥私門張仲景<lb/>
曰當今居世之士曽不留神醫藥精究方術上以療君<lb/>
親之疾下以救貧賤之厄中以保身長全以養其生而<lb/>
但競逐榮勢企踵權豪孜孜汲汲惟名利是務崇<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>其<lb/>
末而忽棄其本欲華其表而悴其内皮之不存毛將安<lb/>
傅進不能愛人知物退不能愛躬知已卒遇風邪之氣<lb/>
<pb n="KR3e0013_WYG_000-21a"/>
嬰非常之疾患及禍至而後震慄身居死地䝉䝉昧昧<lb/>
戅若逰魂降志屈節欽望巫祝告窮歸天束手受敗齎<lb/>
百年之夀命將至貴之重器委付庸醫恣其所措咄嗟<lb/>
暗悔歎身已斃神明消滅變為異物幽潛重泉徒為一<lb/>
悲痛夫舉世昏迷莫能覺悟自盲若是夫何榮勢之云<lb/>
哉此之謂也<lb/>
<pb n="KR3e0013_WYG_000-22a"/>
備急千金要方凡例<lb/>
千金方舊有例數十條散在諸篇凡用一法皆冝徧知<lb/>
之雖素熟其書者臨事尚慮有所遺失況倉卒遘疾按<lb/>
證為治不能無未逹之惑及新加撰次不可無法今撮<lb/>
集舊凡并新校之意為例一篇次於今序之末庻後之<lb/>
施用者無凝滯焉<lb/>
凡和劑之法有斤兩升合尺寸之數合湯藥者不可不<lb/>
　知按吳有複秤單秤隋有大升小升此制雖復紛紜<lb/>
<pb n="KR3e0013_WYG_000-22b"/>
　正惟求之太深不知其要耳陶隱居撰本草序録一<lb/>
　用累黍之法神農舊秤為定孫思邈從而用之孫氏<lb/>
　生於隋末終于唐永淳中蓋見隋志唐令之法矣則<lb/>
　今之此書當用三兩為一兩三升為一升之制世之<lb/>
　妄者乃謂古今之人大小有異所以古人服藥劑多<lb/>
　無稽之言莫此為甚今之用藥定以三兩為今一兩<lb/>
　三升為今一升方中雖時復有用尺寸處舊例已有<lb/>
　準折斤兩法今則不復重述也<lb/>
<pb n="KR3e0013_WYG_000-23a"/>
凡古方治疾全用湯法百千之中未有一用散者今世<lb/>
　醫工湯散未辨宜其多說異端承疑傳謬按湯法㕮<lb/>
　咀<hi>為各切如麻豆</hi>散法治篩<hi>為治擇𢷬篩</hi>卒病賊邪須湯以蕩滌<lb/>
　長病痼疾須散以漸漬此古人用湯液煮散之意也<lb/>
　後世醫工惟務力省一切為散遂忘湯法傳用既久<lb/>
　不知其非一旦用湯妄生疑訝殊不知前世湯藥劑<lb/>
　雖大而日飲不過三數服而且方用專一今人治病<lb/>
　劑料雖簿而數藥競進毎藥數服以古較今豈不今<lb/>
<pb n="KR3e0013_WYG_000-23b"/>
　反多乎又昔人長將藥者多作煑散法蓋取其積日<lb/>
　之功故毎用一方寸匕為一服多不過三方寸匕然<lb/>
　而須以帛裹煑時微微振動是古人之意豈須欲多<lb/>
　服藥哉又服丸之法大率如梧子者二十丸多不過<lb/>
　三十四十丸及服散者少則刀圭錢五匕多則方寸<lb/>
　而已豈服湯特多煑散丸散則少乎是知世人既不<lb/>
　知斤兩升合之制又不知湯液煑散之法今從舊例<lb/>
　率定以藥二十古兩水一小斗煑取今一升五合去<lb/>
<pb n="KR3e0013_WYG_000-24a"/>
　滓垽分三服自餘利湯欲少水而多取數補湯欲多<lb/>
　水而少取數各依方下别法<lb/>
凡古經方用藥所有熬煉節度皆脚注之今方則不然<lb/>
　撮合諸家之法而為合和一篇更不于方下各注各<lb/>
　注則徒煩而不備集出則詳審而不煩凡合和者於<lb/>
　第一卷檢之常用烏頭止言炮製此物大毒難循舊<lb/>
　制當依治歴節防已湯云凡用烏頭皆去皮熬令黒<lb/>
　乃堪用不然至毒人特冝慎之又桂本畏火所不可<lb/>
<pb n="KR3e0013_WYG_000-24b"/>
　近若婦人姙娠又慮動胎當依惡阻篇茯苓丸方云<lb/>
　姙娠忌桂故熬後用之又方中用大黄者當依治癰<lb/>
　疽地黄丸方云薄切五升米下蒸熟曝乾用之<lb/>
凡諸方用藥多出神農本經但古今不同詳略或異施<lb/>
　於逹者不假縷陳與衆共之事須詮詔古文從簡則<lb/>
　茱萸渾於山吳門冬隱於天麥椒不判于秦蜀荆罔<lb/>
　分于牡蔓今則檢從本草各以一二而詳之又近世<lb/>
　用藥相承其謬若不辨正為損滋多求真珠者罕知<lb/>
<pb n="KR3e0013_WYG_000-25a"/>
　朱砂之為末多以水銀朱充用擇通草者鮮知木通<lb/>
　之别號皆以通脫木為名以杜蘅而當細辛用黄耆<lb/>
　而得苜蓿白蒺藜蒺藜之偽以刺者為良青木香木<lb/>
　香之佳以土者為惡桂心蓋取其枝中之肉狗脊何<lb/>
　尚乎金色之毛山梔子梔子本為一物訶梨勒訶子<lb/>
　元無二條檳榔大腹古昔用之無别枳實枳殻後世<lb/>
　曲生異端蚱蟬以聲而命名用啞者則顯知其謬胡<lb/>
　麻以國而為號以烏者正得其真天南星虎掌名異<lb/>
<pb n="KR3e0013_WYG_000-25b"/>
　而實同茵蔯蒿茵蔯名同而實異斯實藥家之消息<lb/>
　為醫者可不留心又如白术一物古書惟只言术近<lb/>
　代醫家咸以术為蒼术今則加以白字庶乎臨用無<lb/>
　惑矣<lb/>
凡諸方中用藥間復有不出本草舊經者咸名醫垂記<lb/>
　或累世傳良或博聞有驗或自用得力故孫氏不得<lb/>
　而棄之傳之方來豈小補哉<lb/>
凡古名賢治病多用生命以濟災急雖曰賤畜貴人至<lb/>
<pb n="KR3e0013_WYG_000-26a"/>
　於愛命人畜一也損彼益已物情同患況於人乎夫<lb/>
　殺生求生去生更逺今之此方所以不用生命物為<lb/>
　藥也其䖟蟲水蛭軰市有先死者可市而用之不在<lb/>
　此例又云用雞子者皆取先破者用之完者無力<lb/>
凡古今病名率多不同緩急尋檢常致疑阻若不判别<lb/>
　何以示衆且如世人呼隂毒傷寒最為劇病嘗深摭<lb/>
　其由然口稱隂毒之名意指少隂之證病實隂陽之<lb/>
　候命一疾而涉三病以此為治豈不逺而殊不知隂<lb/>
<pb n="KR3e0013_WYG_000-26b"/>
　毒少隂隂陽自是三候為治全别古有方證其說甚<lb/>
　明今而混淆害人最急又如腸風藏毒欬逆慢驚遍<lb/>
　稽方論無此名稱深窮其狀腸風乃腸痔下血藏毒<lb/>
　乃痢之蠱毒欬逆者噦逆之名慢驚者隂癎之病若<lb/>
　不知古知今何以為人司命加以古之經方言多雅<lb/>
　奥以利為滯下以蹷為脚氣以淋為癃以實為祕以<lb/>
　天行為傷寒以白虎為歴節以膈氣為膏肓以喘𠻳<lb/>
　為欬逆以彊直為痙以不語為癔以緩縱為痱以怔<lb/>
<pb n="KR3e0013_WYG_000-27a"/>
　忪為悸以痰為飲以黄為癉諸如此論可不討論而<lb/>
　況病有數候相類二病同名者哉宜其視傷寒中風<lb/>
　熱病温疫通曰傷寒膚脹鼓脹腸覃石<graphic n="KR1742" url="https://raw.githubusercontent.com/kanripo/KR-Gaiji/master/images/KR1742.png" mimeType="image/png"/>率為水氣<lb/>
　療中風專用乎痰藥指滯下或以為勞疾伏梁不辨<lb/>
　乎風根中風不分乎時疾此今天下醫者之公患也<lb/>
　是以别白而言之<lb/>
凡方後舊有禁忌法或有或無或詳或略全無類例今<lb/>
　則集諸藥反惡畏忌及諸雜忌為一篇凡服餌者於<lb/>
<pb n="KR3e0013_WYG_000-27b"/>
　第一卷檢之<lb/>
凡下丸散不云酒水飲者本方如此而别說用酒水飲<lb/>
　則是可通用三物服也<lb/>
凡諸方論咸出前古諸家及唐代名醫加減為用而各<lb/>
　有效今則遍尋諸家有増損不同者各顯注于方下<lb/>
　庶後人用之左右逢其原也<lb/>
凡諸卷有一篇治數病者今則各以類次仍於卷首目<lb/>
　下注云某病附焉<lb/>
<pb n="KR3e0013_WYG_000-28a"/>
凡諸方與篇題各不相符者卒急之際難于尋檢今則<lb/>
　改其詮次庶幾歴然易曉<lb/>
凡諸方有一方數篇重出主治不殊者則去之各有治<lb/>
　療者則云方見某卷某篇<lb/>
凡諸篇類例之體則論居首脉次之大方在前單方次<lb/>
　之針灸法處末焉緩急檢尋繁而不雜也<lb/>
婦人卷中有虚損一篇補益一篇事涉相類詳而察之<lb/>
　亦自有條諸凡大方皆在補益諸湯與煎盡屬虚損<lb/>
<pb n="KR3e0013_WYG_000-28b"/>
　又頭面篇中備載風眩之治小腸腑卷重出風眩一<lb/>
　門求之類例不當復出蓋前篇雜疏諸家之法廣記<lb/>
　而備言之後篇特記徐嗣伯十方欲後人知所適從耳<lb/>
凡婦人之病比之男子十倍難治所以别立方也若是<lb/>
　四時節氣為病虚實冷熱為患者故與丈夫同也其<lb/>
　雜病與丈夫同者散在諸卷<lb/>
凡小兒之病與大人不殊惟用藥有多少為異其驚癎<lb/>
　客忤解顱不行等八九篇合為一卷自餘下利等方<lb/>
<pb n="KR3e0013_WYG_000-29a"/>
　並散在諸篇中可披而得也<lb/>
凡針灸孔穴已具明堂篇中其逐篇諸穴多有不與明<lb/>
　堂同者及明堂中所無者亦廣記當時所傳得效者<lb/>
　耳故不必盡同舊經也<lb/>
凡諸卷中用字文多假借如乾字作干屎字作矢銳字<lb/>
　作兊其類非一今則各仍舊文更不普加改定亦從<lb/>
　古之意也<lb/>
凡諸方論今各檢見所從來及所流𣲖比欲各加題别<lb/>
<pb n="KR3e0013_WYG_000-29b"/>
　竊為非醫家之急今但按文校定其諸書之名則隱<lb/>
　而不出以成一家之美焉<lb/>
</p>
<p>
</p>
  </div>
</body>
</text>
</TEI>
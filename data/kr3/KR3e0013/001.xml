<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>備急千金要方卷一</head>
    <p>
<pb n="KR3e0013_WYG_001-1a"/>
欽定四庫全書<lb/>
　備急千金要方卷一　　　唐　孫思邈　撰<lb/>
　　　　　　　　　　　　宋　林億等　校正<lb/>
　　論大醫習業第一<lb/>
凡欲為大醫必須諳素問甲乙黄帝鍼經明堂流注十<lb/>
二經脉三部九候五臟六腑表裏孔穴本草藥對張仲<lb/>
景王叔和阮河南范東陽張苖靳邵等諸部經方又須<lb/>
妙解隂陽禄命諸家相法及灼龜五兆周易六壬並須<lb/>
<pb n="KR3e0013_WYG_001-1b"/>
精熟如此乃得為大醫若不爾者如無目夜遊動至顛<lb/>
殞次須熟讀此方尋思妙理留意鑚研始可與言於醫<lb/>
道者矣又須涉獵羣書何者若不讀五經不知有仁義<lb/>
之道不讀三史不知有古今之事不讀諸子覩事則不<lb/>
能黙而識之不讀内經則不知有慈悲喜捨之徳不讀<lb/>
莊老不能任真體運則吉凶拘忌觸塗而生至於五行<lb/>
休王七耀天文並須探賾若能具而學之則於醫道無<lb/>
所滯礙而盡善盡美者矣<lb/>
<pb n="KR3e0013_WYG_001-2a"/>
　　論大醫精誠第二<lb/>
張湛曰夫經方之難精由來尚矣今病有内同而外異<lb/>
亦有内異而外同故五臟六腑之盈虚血脉榮衛之通<lb/>
塞固非耳目之所察必先診候以審之而寸口關尺有<lb/>
浮沉弦緊之亂俞穴流注有高下淺深之差肌膚筋骨<lb/>
有厚薄剛柔之異唯用心精㣲者始可與言于兹矣今<lb/>
以至精至㣲之事求之于至麤至淺之思豈不殆哉若<lb/>
盈而益之虚而損之通而徹之塞而壅之寒而冷之熱<lb/>
<pb n="KR3e0013_WYG_001-2b"/>
而温之是重加其疾而望其生吾見其死矣故醫方卜<lb/>
筮藝能之難精者也既非神授何以得其幽微世有愚<lb/>
者讀方三年便謂天下無病可治及治病三年乃知天<lb/>
下無方可用故學者必須博極醫源精勤不倦不得道<lb/>
聽塗說而言醫道已了深自誤哉凡大醫治病必當安<lb/>
神定志無欲無求先發大慈惻隱之心誓願普救含靈<lb/>
之苦若有疾厄來求救者不得問其貴賤貧富長㓜妍<lb/>
媸怨親善友華夷愚智普同一等皆如至親之想亦不<lb/>
<pb n="KR3e0013_WYG_001-3a"/>
得曕前顧後自慮吉凶護惜身命見彼苦惱若已有之<lb/>
深心悽愴勿避嶮巇晝夜寒暑饑渇疲勞一心赴救無<lb/>
作工夫形迹之心如此可為蒼生大醫反此則是含靈<lb/>
巨賊自古名賢治病多用生命以濟危急雖曰賤畜貴<lb/>
人至于愛命人畜一也損彼益已物情同患况於人乎<lb/>
夫殺生求生去生更逺吾今此方所以不用生命為藥<lb/>
者良由此也其蝱蟲水蛭之屬市有先死者則市而用<lb/>
之不在此例只如雞卯一物以其混沌未分必有大段<lb/>
<pb n="KR3e0013_WYG_001-3b"/>
要急之處不得已隱忍而用之能不用者斯為大哲亦<lb/>
所不及也其有患瘡痍下痢臭穢不可瞻視人所惡見<lb/>
者但發慚愧悽憐憂恤之意不得起一念蔕芥之心是<lb/>
吾之志也夫大醫之體欲得澄神内視望之儼然寛裕<lb/>
汪汪不皎不昧省病診疾至意深心詳察形候纎毫勿<lb/>
失處判針藥無得參差雖曰病冝速救要須臨事不惑<lb/>
唯當審諦覃思不得於性命之上率爾自逞俊快邀射<lb/>
名譽甚不仁矣又到病家縱綺羅滿目勿左右顧盼絲<lb/>
<pb n="KR3e0013_WYG_001-4a"/>
竹湊耳無得似有所娱珍羞迭薦食如無味醽醁兼陳<lb/>
看有若無所以爾者夫一人向隅滿堂不樂而況病人<lb/>
苦楚不離斯須而醫者安然懽娱傲然自得兹乃人神<lb/>
之所共耻至人之所不為斯蓋醫之本意也夫為醫之<lb/>
法不得多語調笑談謔諠譁道說是非議論人物衒燿<lb/>
聲名訾毁諸醫自矜已德偶然治瘥一病則昻頭戴面<lb/>
而有自許之貌謂天下無雙此醫人之膏肓也老君曰<lb/>
人行陽德人自報之人行隂德鬼神報之人行陽惡人<lb/>
<pb n="KR3e0013_WYG_001-4b"/>
自報之人行隂惡鬼神害之尋此二途隂陽報施豈誣<lb/>
也哉所以醫人不得恃已所長專心經略財物但作救<lb/>
苦之心於㝠運道中自感多福者耳又不得以彼富貴<lb/>
處以珍貴之藥令彼難求自衒功能諒非忠恕之道志<lb/>
存救濟故亦曲碎論之學者不可恥言之鄙俚也<lb/>
　　論治病略例第三<lb/>
夫天布五行以植萬類人禀五常以為五臟經絡腑輸<lb/>
隂陽㑹通𤣥冥幽微變化難極易曰非天下之至賾其<lb/>
<pb n="KR3e0013_WYG_001-5a"/>
孰能與于此觀今之醫不念思求經旨以演其所知各<lb/>
承家伎始終循舊省病問疾務在口給相對斯須便處<lb/>
湯藥按寸不及尺握手不及足人迎趺陽三部不參動<lb/>
數發息不滿五十短期未知決診九候曽無髣髴明堂<lb/>
闕庭盡不見察所謂窺管而已夫欲視死别生固亦難<lb/>
矣此皆醫之深戒病者可不謹以察之而自防慮也古<lb/>
來醫人皆相嫉害扁鵲為秦太醫令李<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>所害即其事<lb/>
也一醫處方不得使别醫和合脫或私加毒藥令人増<lb/>
<pb n="KR3e0013_WYG_001-5b"/>
疾漸以致困如此者非一特須慎之寕可不服其藥以<lb/>
任天真不得使愚醫相嫉賊人性命甚可哀傷夫百病<lb/>
之本有中風傷寒寒熱温瘧中惡霍亂大腹水腫腸澼<lb/>
下痢大小便不通賁豚上氣欬逆嘔吐黄疸消渇留飲<lb/>
癖食堅積癥<graphic n="KR1742" url="https://raw.githubusercontent.com/kanripo/KR-Gaiji/master/images/KR1742.png" mimeType="image/png"/>驚邪癲癎鬼疰喉痺齒痛耳聾目盲金<lb/>
瘡踒折癰腫惡瘡痔瘻瘤癭男子五勞七傷虚乏羸瘦<lb/>
女子帶下崩中血閉隂蝕蟲蛇蠱毒所傷此皆大略宗<lb/>
兆其間變動枝葉各依端緒以取之又有冷熱勞損傷<lb/>
<pb n="KR3e0013_WYG_001-6a"/>
飽房勞驚悸恐懼憂恚怵惕又有産乳落胎墮下瘀血<lb/>
又有貪餌五石以求房中之樂此皆病之根源為患生<lb/>
諸枝葉也不可不知其本末但尚醫說男女長幼之病<lb/>
有半與病源相附㑹者便可服藥也男子者衆陽所歸<lb/>
常居于燥陽氣逰動强力施泄便成勞損損傷之病亦<lb/>
以衆矣若比之女人則十倍易治凡女子十四已上則<lb/>
有月事月事來日得風冷濕熱四時之病相協者皆自<lb/>
說之不爾與治誤相觸動更増困也處方者亦應問之<lb/>
<pb n="KR3e0013_WYG_001-6b"/>
凡用藥皆隨土地所冝江南嶺表其地暑濕其人肌膚<lb/>
薄脆腠理開疎用藥輕省闗中河北土地剛燥其人皮<lb/>
膚堅硬腠理閉塞用藥重複世有少盛之人不避風濕<lb/>
觸犯禁忌暴竭精液雖得㣲疾皆不可輕以利藥下之<lb/>
一利大重竭其精液困滯着牀動經年月也凡長宿病<lb/>
宜服利湯不須盡劑候利之足則止病源未除者於後<lb/>
更合耳稍有氣力堪盡劑則不論也病源須服利湯取<lb/>
除者服利湯後宜將丸散時時助之<lb/>
<pb n="KR3e0013_WYG_001-7a"/>
凡病服利湯得瘥者此後慎不中服補湯也若得補湯<lb/>
病勢還復成也更重瀉之則其人重受弊也若初瘥氣<lb/>
力未甚平復者但消息之須服藥者當以平藥和之夫<lb/>
常患之人不妨行走氣力未衰欲將補益冷熱隨冝丸<lb/>
散者可先服利湯瀉除胷腹中壅積痰實然後可服補<lb/>
藥也夫極虚勞應服補湯者不過三劑即止若治風病<lb/>
應服治風湯者皆非三五劑可止也自有滯風洞虚即<lb/>
服十數劑乃至百餘日可瘥也故曰實即瀉之虚則補<lb/>
<pb n="KR3e0013_WYG_001-7b"/>
之<lb/>
夫二儀之内隂陽之中唯人最貴人者禀受天地中和<lb/>
之氣法律禮樂莫不由人人始生先成其精精成而腦<lb/>
髓生頭圓法天足方象地眼目應日月五臟法五星六<lb/>
腑法六律以心為中極大腸長一丈二尺以應十二時<lb/>
小腸長二丈四尺以應二十四氣身有三百六十五絡<lb/>
以應一歲人有九竅以應九州天有寒暑人有虚實天<lb/>
有刑德人有愛憎天有隂陽人有男女月有大小人有<lb/>
<pb n="KR3e0013_WYG_001-8a"/>
長短所以服食五榖不能將節冷熱醎苦更相掁觸共<lb/>
為攻撃變成疾病凡醫診候固是不易又問而知之别<lb/>
病深淺名曰巧醫仲景曰凡欲和湯合藥針灸之法宜<lb/>
應精思必通十二經脉辨三百六十孔穴榮衛氣行知<lb/>
病所在宜治之法不可不通古者上醫相色色脉與形<lb/>
不得相失黒乗赤者死赤乗青者生中醫聽聲聲合五<lb/>
音火聞水聲煩悶千驚木聞金聲恐畏相刑脾者土也<lb/>
生育萬物迴助四傍善者不見死則歸之太過則四肢<lb/>
<pb n="KR3e0013_WYG_001-8b"/>
不舉不及則九竅不通六識閉塞猶如醉人四季運轉終<lb/>
而復始下醫診脉知病源由流轉移動四時逆順相害<lb/>
相生審之臟腑之㣲此乃為妙也<lb/>
　　論診候第四<lb/>
夫欲理病先察其源候其病機五臟未虚六腑未竭血<lb/>
脉未亂精神未散服藥必活若病已成可得半愈病勢<lb/>
已過命將難全<lb/>
夫診候之法常以平且隂氣未動陽氣未散飲食未進<lb/>
<pb n="KR3e0013_WYG_001-9a"/>
經脉未盛絡脉調均氣血未亂精取其脉知其逆順非<lb/>
其時不用也深察三部九候而明告之古之善為醫者<lb/>
上醫醫國中醫醫人下醫醫病又曰上醫聽聲中醫察<lb/>
色下醫診脉又曰上醫醫未病之病中醫醫將病之病<lb/>
下醫醫已病之病若不加心用意於事混淆即病者難<lb/>
以救矣何謂三部寸關尺也上部為天肺也中部為人<lb/>
脾也下部為地腎也何謂九候部各有三合為九候上<lb/>
部天兩額動脉主頭角之氣也上部地兩頰動脉主口<lb/>
<pb n="KR3e0013_WYG_001-9b"/>
齒之氣也上部人耳前動脉主耳目之氣也中部天手<lb/>
太隂肺之氣也中部地手陽明胷中之氣也中部人手<lb/>
少隂心之氣也下部天足厥隂肝之氣也下部地足少<lb/>
隂腎之氣也下部人足太隂脾之氣也合為九候夫形<lb/>
盛脉細少氣不足以息者死形瘦脉大胷中多氣者死<lb/>
形氣相得者生參伍不調者病三部九候皆相失者死<lb/>
愚醫不通三部九候及四時之經或用湯藥倒錯針灸<lb/>
失度順方治病更増他疾遂致滅亡哀哉烝民枉死者<lb/>
<pb n="KR3e0013_WYG_001-10a"/>
半可謂世無良醫為其觧釋經説地水火風和合成人<lb/>
凡人火氣不調舉身蒸熱風氣不調全身彊直諸毛孔<lb/>
閉塞水氣不調身體浮腫氣滿喘粗土氣不調四肢不<lb/>
舉言無音聲火去則身冷風止則氣絶水竭則無血土<lb/>
散則身裂然愚醫不思脉道反治其病使藏中五行共<lb/>
相尅切如火熾燃重加其油不可不慎凡四氣合德四<lb/>
神安和一氣不調百病一生四神動作四百四病同時<lb/>
俱發又云一百一病不治自愈一百一病須治而愈一<lb/>
<pb n="KR3e0013_WYG_001-10b"/>
百一病雖治難愈一百一病真死不治<lb/>
張仲景曰欲療諸病當先以湯蕩滌五臟六腑開通諸<lb/>
脉治道隂陽破散邪氣潤澤枯朽悦人皮膚益人氣血<lb/>
水能浄萬物故用湯也若四肢病乆風冷發動次當用<lb/>
散散能逐邪風氣濕痺表裏移走居無常處者散當平<lb/>
之次當用丸丸藥者能逐風冷破積聚消諸堅癖進飲<lb/>
食調和榮衛能參合而行之者可謂上工故曰醫者意<lb/>
也又曰不須汗而彊汗之者出其津液枯竭而死須汗<lb/>
<pb n="KR3e0013_WYG_001-11a"/>
而不與之汗者使諸毛孔閉塞令人悶絶而死又不須<lb/>
下而彊下之者令人開腸洞泄不禁而死須下而不與<lb/>
下之者使人心内懊憹脹滿煩亂浮腫而死又不須灸<lb/>
而彊與灸者令人火邪入腹干錯五臓重加其煩而死<lb/>
須灸而不與灸之者令人冷結重凝久而彌固氣上衝<lb/>
心無地消散病篤而死<lb/>
黄帝問曰淫邪泮衍奈何岐伯對曰正邪從外襲内而<lb/>
未有定舍及淫於藏不得定處與榮衛俱行而與魂魄<lb/>
<pb n="KR3e0013_WYG_001-11b"/>
飛揚使人卧不得安而喜夢也凡氣淫於腑則有餘於<lb/>
外不足於内氣淫於臟則有餘於内不足于外問曰有<lb/>
餘不足有形乎對曰隂盛則夢涉大水而恐懼陽盛則<lb/>
夢蹈大火而燔灼隂陽俱盛則夢相殺毁傷上盛則夢<lb/>
飛揚下盛則夢墮墜甚飽則夢與<hi>巢源云夢行</hi>甚饑則夢取<lb/>
<hi>巢源云夢卧</hi>肝氣盛則夢怒肺氣甚則夢恐懼哭泣心氣盛<lb/>
則夢喜笑及恐畏脾氣盛則夢歌樂體重手足不舉腎<lb/>
氣盛則夢腰脊兩解而不屬凡此十一盛者至而瀉之<lb/>
<pb n="KR3e0013_WYG_001-12a"/>
立已厥氣客于心則夢見丘山煙火客于肺則夢飛揚<lb/>
見金鐵之器竒物客于肝則夢見山林樹木客于脾則<lb/>
夢見邱陵大澤壊屋風雨客于腎則夢見臨淵没居水<lb/>
中客於膀胱則夢見逰行客于胃則夢見飲食客于大<lb/>
腸則夢見田野客于小腸則夢見聚邑街衢客于膽則<lb/>
夢見闘訟自刳客于隂器則夢交接闘内客于項則夢<lb/>
見斬首客于跨則夢見行走而不能前進及池渠穽窊<lb/>
中居客于股則夢見禮節拜跪客於胞䐈則夢見溲溺<lb/>
<pb n="KR3e0013_WYG_001-12b"/>
便利凡此十五不足者至而補之立已善診候者亦可<lb/>
深思此意乃盡善盡美矣<lb/>
史記曰病有六不治驕恣不論于理一不治也輕身重<lb/>
財二不治也衣食不能適三不治也隂陽并藏氣不定<lb/>
四不治也形羸不能服藥五不治也信巫不信醫六不<lb/>
治也生候尚存形色未改病未入腠裏針藥及時能將<lb/>
節調理委以良醫病無不愈<lb/>
　　論處方第五<lb/>
<pb n="KR3e0013_WYG_001-13a"/>
夫療寒以熱藥療熱以寒藥飲食不消以吐下藥鬼疰<lb/>
蠱毒以蠱毒藥癰腫瘡瘤以瘡瘤藥風濕以風濕藥風<lb/>
勞氣冷各隨其所冝雷公云藥有三品病有三階藥有<lb/>
甘苦輕重不同病有新久寒温亦異重熱膩滑鹹酢藥<lb/>
石飲食等於風雨為治餘病非對輕冷粗澀甘苦藥草<lb/>
飲食等于熱病為治餘病非對輕熱辛苦淡藥飲食等<lb/>
於冷病為治餘病非對其大綱略顯其源流自餘覩狀<lb/>
可知臨事制宜當識斯要<lb/>
<pb n="KR3e0013_WYG_001-13b"/>
藥對曰夫衆病積聚皆起于虚虚生百病積者五臟之<lb/>
所積聚者六腑之所聚如斯等疾多從舊方不假増損<lb/>
虚而勞者其弊萬端宜應隨病増減古之善為醫者皆<lb/>
自採藥審其體性所主取其時節早晩早則藥勢未成<lb/>
晩則盛勢已歇今之為醫不自採藥且不委節氣早晩<lb/>
只共採取用以為藥又不知冷熱消息分兩多少徒有<lb/>
療病之心永無必愈之效此實浮惑聊復審其冷熱記<lb/>
其増損之主耳虚勞而苦頭痛復熱加枸杞萎𬎼虚而<lb/>
<pb n="KR3e0013_WYG_001-14a"/>
吐加人參虚而不安亦加人參虚而多夢紛紜加龍骨<lb/>
虚而多熱加地黄牡礪地膚子甘草虚而冷加當歸芎<lb/>
藭乾薑虚而損加鍾乳棘刺肉蓯蓉巴㦸天虚而大熱<lb/>
加黄芩天門冬虚而多忘加茯神逺志虚而驚悸不安<lb/>
加龍齒紫石英沙參小草冷則用紫石英小草若客熱<lb/>
即用沙參龍齒不冷不熱無用之虚而口乾加麥門冬<lb/>
知母虚而吸吸加胡麻覆盆子柏子仁虚而多氣兼㣲<lb/>
欬加五味子大棗虚而身彊腰中不利加磁石杜仲虚<lb/>
<pb n="KR3e0013_WYG_001-14b"/>
而多冷加桂心吳茱萸附子烏頭虚而小便赤加黄芩<lb/>
虚而客熱加地骨皮白术黄耆虚而冷用隴西黄耆虚<lb/>
而痰復有氣加生薑半夏枳實虚而小腸利加桑螵蛸<lb/>
龍骨雞肶胵虚而小腸不利加茯苓澤瀉虚而痢白加<lb/>
厚朴諸藥無有一一歴而用之但據體性冷熱的相主<lb/>
對聊叙増損之一隅入處方者宜準此<lb/>
　　論用藥第六<lb/>
上藥一百二十種為君主養命以應天無毒多服久服<lb/>
<pb n="KR3e0013_WYG_001-15a"/>
不傷人欲輕身益氣不老延年者本上經<lb/>
中藥一百二十種為臣主養性以應人有毒無毒斟酌<lb/>
其冝欲遏病補虚羸者本中經<lb/>
下藥一百二十五種為佐使主以應地多毒不可久服<lb/>
欲除寒熱邪氣破積聚愈疾者本下經<lb/>
三品合三百六十五種法三百六十五度毎一度應一<lb/>
日以成一歲倍其數合七百三十名也<lb/>
凡藥有君臣佐使以相宣攝合和者宜用一君二臣三<lb/>
<pb n="KR3e0013_WYG_001-15b"/>
佐五使又可一君三臣九佐使也又有隂陽配合子母<lb/>
兄弟根莖花實草石骨肉有單行者有相須者有相使<lb/>
者有相畏者有相惡者有相反者有相殺者凡此七情<lb/>
合和之時用意審視當用相須相使者良勿用相惡相<lb/>
反者若有毒冝制可用相畏相殺者不爾勿合用也又<lb/>
有酸鹹甘苦辛五味又有寒熱温凉四氣及有毒無毒<lb/>
隂乾曝乾採造時月生熟土地所出真偽陳新並各有<lb/>
法其相使相畏七情列之如左處方之日宜深而䆒之<lb/>
<pb n="KR3e0013_WYG_001-16a"/>
　　玉石上部<lb/>
玉泉<hi>畏欵冬花</hi>玉屑<hi>惡鹿/角</hi>丹沙<hi>惡磁石/畏鹹水</hi>曽青<hi>畏莵/絲子</hi>石膽<hi>水英為使</hi>
<hi>畏牡桂菌桂芫花辛夷白薇</hi>雲母<hi>澤瀉為使畏駝魚/及流水惡徐長卿</hi>朴硝<hi>畏麥句薑</hi>鍾乳<lb/>
<hi>蛇牀子莵絲子為使惡牡丹𤣥石牡䝉畏紫石英蘘草</hi>消石<hi>火為使惡苦參苦菜畏女菀</hi>硭硝<lb/>
<hi>石韋為使惡麥句薑</hi>礬石<hi>甘草為使/惡牡礪</hi>滑石<hi>石韋為使/惡曽青</hi>白石英<hi>惡馬目毒</hi>
<hi>公</hi>紫石英<hi>長石為使畏扁青附子/不欲鮀甲黄連麥句薑</hi>赤石脂<hi>惡大黄畏芫花</hi>黄石<lb/>
脂<hi>曽青為使惡細辛畏蜚蠊扁青附子</hi>白石脂<hi>鷰糞為使惡/松枝畏黄芩</hi>太一餘糧<hi>杜仲</hi>
<hi>為使畏鐵落菖蒲及貝母</hi>
<pb n="KR3e0013_WYG_001-16b"/>
　　玉石中部<lb/>
水銀<hi>畏磁石</hi>殷孽<hi>惡防已/畏木</hi>孔公孽<hi>木蘭為使/惡細辛</hi>凝水石<hi>畏地榆解</hi>
<hi>巴豆毒</hi>陽起石<hi>桑螵蛸為使畏莵絲子惡/澤瀉菌桂雷丸蛇蛻皮</hi>石膏<hi>雞子為使惡莾草毒</hi>
<hi>公</hi>磁石<hi>柴胡為使畏黄石/脂惡牡丹莾草</hi>𤣥石<hi>惡松脂柏/子仁菌桂</hi>理石<hi>滑石為使畏麻</hi>
<hi>黄</hi>
　　玉石下部<lb/>
青琅玕<hi>得水銀良畏雞骨殺錫毒</hi>礜石<hi>得火良棘針為使惡虎掌毒公鶩屎細辛畏水</hi>特生<lb/>
礜石<hi>得火良畏水</hi>方解石<hi>惡巴/豆</hi>代赭<hi>畏天/雄</hi>大鹽<hi>漏蘆為使</hi>
<pb n="KR3e0013_WYG_001-17a"/>
　　草藥上部<lb/>
六芝<hi>薯蕷為使得髮良惡恒山畏扁青菌陳</hi>天門冬<hi>垣衣地黄為使畏曽青</hi>麥門冬<lb/>
<hi>地黄車前為使惡欵冬苦瓠畏苦參青蘘</hi>术<hi>防風地/榆為使</hi>女萎萎蕤<hi>畏鹵鹹</hi>乾地黄<lb/>
<hi>得麥門冬清酒良惡貝母畏蕪荑</hi>菖蒲<hi>秦芃秦皮為使/惡地膽麻黄</hi>澤瀉<hi>畏海蛤文蛤</hi>薯<lb/>
蕷<hi>紫芝為使惡甘遂</hi>逺志<hi>得茯苓冬葵子龍骨良殺天雄附子毒畏真珠蜚蠊藜蘆薺蛤</hi>菊花<lb/>
<hi>木狗杞根桑根白皮為使</hi>人參<hi>茯苓為使惡/□疏反藜蘆</hi>甘草<hi>术乾漆苦參為使惡逺志反甘</hi>
<hi>遂大㦸芫花海藻</hi>石斛<hi>陸英為使惡凝水石/巴豆畏白殭蠶雷丸</hi>牛膝<hi>惡熒火龜甲陸英畏白前</hi>
獨活<hi>蠡實為使</hi>柴胡<hi>半夏為使惡皂/莢畏女菀藜蘆</hi>細辛<hi>曽青棗根為使惡狼毒山茱萸黄耆</hi>
<pb n="KR3e0013_WYG_001-17b"/>
<hi>畏滑石消石反藜蘆</hi>菴䕡子<hi>荆子薏苡仁為/使惡細辛乾薑</hi>菥蓂子<hi>得荆子細辛良惡乾薑苦</hi>
<hi>參</hi>龍膽<hi>貫衆為使惡/防葵地黄</hi>莵絲子<hi>得酒良薯蕷松/脂為使惡雚菌</hi>巴㦸天<hi>覆盆</hi>
<hi>子為使惡朝生雷丸丹參</hi>蒺藜子<hi>烏頭/為使</hi>防風<hi>惡乾薑藜蘆白歛芫花殺附子毒</hi>沙參<lb/>
<hi>惡防已反藜蘆</hi>絡石<hi>杜仲牡丹為使惡/鐵落畏菖蒲貝母</hi>丹參<hi>畏鹹水/反藜蘆</hi>天名精<hi>垣衣</hi>
<hi>為使</hi>決明子<hi>蓍實為使/惡大麻子</hi>黄連<hi>黄芩龍骨理石為使惡菊花芫花𤣥參白鮮皮畏欵冬勝</hi>
<hi>烏頭解巴豆毒</hi>芎藭<hi>白芷/為使</hi>續斷<hi>地黄為使/惡雷九</hi>黄耆<hi>惡龜/甲</hi>杜若<hi>得辛夷細</hi>
<hi>辛良反柴胡前胡</hi>蛇牀子<hi>惡牡丹及/巴豆貝母</hi>茜根<hi>畏鼠/姑</hi>飛亷<hi>得烏頭良惡麻黄</hi>
薇銜<hi>得秦皮良</hi>五味子<hi>蓯蓉為使惡萎蕤勝烏頭</hi>
<pb n="KR3e0013_WYG_001-18a"/>
　　草藥中部<lb/>
當歸<hi>惡䕡茹畏菖蒲海藻牡蒙</hi>秦芁<hi>菖蒲/為使</hi>黄芩<hi>山茱萸龍骨為使惡蔥實畏丹砂及牡丹</hi>
<hi>藜蘆</hi>藁本<hi>惡䕡/茹</hi>麻黄<hi>厚朴為使惡/辛夷石韋</hi>乾薑<hi>秦椒為使惡黄連黄芩天鼠糞殺半</hi>
<hi>夏莨菪毒</hi>葛根<hi>解野葛巴/豆百藥毒</hi>前胡<hi>半夏為使惡/皂莢畏藜蘆</hi>芍藥<hi>雷丸為使惡石斛芒</hi>
<hi>消畏消石鼈甲小薊反藜蘆</hi>貝母<hi>厚朴白薇為使惡桃花畏/秦芁礜石莾草反烏頭</hi>𤣥參<hi>惡黄耆乾</hi>
<hi>薑大棗山茱萸反藜蘆</hi>石韋<hi>滑石杏仁為/使得菖蒲良</hi>栝蔞<hi>枸把為使惡乾薑牛膝乾漆反烏頭</hi>
狗脊<hi>萆薢為使惡敗醬</hi>苦參<hi>𤣥參為使惡貝母漏/蘆及莵絲子反藜蘆</hi>瞿麥<hi>蘘草牡丹為使</hi>
<hi>惡桑螵蛸</hi>白芷<hi>當歸為使/惡旋復花</hi>石龍芮<hi>大㦸為使畏蛇/蛻皮吳茱萸</hi>白鮮皮<hi>惡桑</hi>
<pb n="KR3e0013_WYG_001-18b"/>
<hi>螵蛸桔梗茯苓草解</hi>萆解<hi>薏苡為使畏葵根大/黄及柴胡牡蠣前胡</hi>紫參<hi>畏辛夷</hi>仙靈脾<lb/>
<hi>薯蕷為使</hi>紫菀<hi>欵冬為使惡天雄瞿麥/及雷丸逺志畏茵蔯</hi>防已<hi>殷孽為使惡細辛畏萆薢殺雄</hi>
<hi>黄毒</hi>牡丹<hi>畏莵/絲子</hi>白薇<hi>畏黄耆大黄大㦸乾薑/及乾漆大棗山茱萸</hi>欵冬花<hi>杏仁為使</hi>
<hi>得紫菀良惡皂莢消石𤣥參畏貝母辛夷麻黄黄芩黄連黄耆青箱</hi>女菀<hi>畏鹵/鹹</hi>澤蘭<hi>防已為使</hi>
地榆<hi>得髮良惡麥門冬</hi>海藻<hi>反甘草</hi>
　　草藥下部<lb/>
大黄<hi>黄芩為使</hi>桔梗<hi>節皮為使畏白/芨龍膽龍眼</hi>葶藶<hi>榆皮為使得酒良惡殭蠶石龍芮</hi>
甘遂<hi>𤓰蒂為使惡逺志反甘草</hi>芫花<hi>決明為使/反甘草</hi>澤漆<hi>小豆為使惡薯蕷</hi>大㦸<lb/>
<pb n="KR3e0013_WYG_001-19a"/>
<hi>反甘草</hi>鉤吻<hi>半夏為使/惡黄芩</hi>藜蘆<hi>黄連為使反細辛/芍藥五參惡大黄</hi>天雄<hi>逺志為使</hi>
<hi>惡腐婢</hi>烏頭烏喙<hi>莾草為使反半夏栝蔞/貝母白歛白芨惡藜蘆</hi>貫衆<hi>雚菌為使</hi>虎掌<lb/>
<hi>蜀漆為使畏莾草</hi>附子<hi>地膽為使惡蜈蚣畏防風/甘草黄耆人參烏韭大豆</hi>蜀漆<hi>栝蔞為使惡貫</hi>
<hi>衆</hi>恒山<hi>畏玉/札</hi>半夏<hi>射干為使惡皂莢畏雄黄及/生薑乾薑秦皮龜甲反烏頭</hi>狼牙<hi>蕪荑</hi>
<hi>為使惡秦芁地榆</hi>白歛<hi>代赭為使/反烏頭</hi>白芨<hi>紫石英為使惡理石李核仁杏核仁</hi>雚菌<lb/>
<hi>得酒良畏雞子</hi>䕡茹<hi>甘草為使/惡麥門冬</hi>藎草<hi>畏鼠/婦</hi>夏枯草<hi>土𤓰/為使</hi>狼毒<hi>大豆</hi>
<hi>為使惡麥句薑</hi>鬼臼<hi>畏垣衣</hi>
　　木藥上部<lb/>
<pb n="KR3e0013_WYG_001-19b"/>
茯苓茯神<hi>馬蕳為使惡白歛畏牡蒙及地榆雄黄秦芁龜甲</hi>栢子仁<hi>牡蠣桂心𤓰子為使</hi>
<hi>惡菊花羊蹄諸石麫麴</hi>杜仲<hi>惡蛇蛻/𤣥參</hi>乾漆<hi>半夏為使/畏雞子</hi>蔓荆子<hi>惡烏頭石</hi>
<hi>膏</hi>牡荆實<hi>防風為使/惡石膏</hi>五加皮<hi>遠志為使畏/蛇蛻𤣥參</hi>黄蘗<hi>惡乾漆</hi>辛<lb/>
夷<hi>芎藭為使惡五石脂畏菖蒲及蒲黄黄連石膏黄環</hi>酸棗仁<hi>惡防/已</hi>槐子<hi>天雄景天為使</hi>
　　木藥中部<lb/>
厚朴<hi>乾薑為使惡澤瀉及寒水石消石</hi>山茱萸<hi>蓼實為使惡桔梗防風防己</hi>吳茱萸<lb/>
<hi>蓼實為使惡丹參消石白堊畏紫石英</hi>秦皮<hi>大㦸為使/惡吳茱萸</hi>占斯<hi>解狼/毒毒</hi>梔子<hi>解躑</hi>
<hi>躅毒</hi>秦椒<hi>惡栝蔞防/葵畏雌黄</hi>桑根白皮<hi>續斷桂心麻子為使</hi>
<pb n="KR3e0013_WYG_001-20a"/>
　　木藥下部<lb/>
黄環<hi>鳶尾為使惡茯苓防已</hi>石南<hi>五加皮/為使</hi>巴豆<hi>芫花為使惡蘘草畏大黄及黄連藜</hi>
<hi>蘆殺斑猫毒</hi>蜀椒<hi>杏仁為使/畏欵冬</hi>□疏<hi>漏蘆/為使</hi>欒華<hi>決明/為使</hi>雷丸<hi>荔實厚朴</hi>
<hi>為使惡葛根</hi>皂莢<hi>栢子為使惡麥門冬畏空青人參苦參</hi>
　　獸上部<lb/>
龍骨<hi>得人參牛黄良畏石膏</hi>龍角<hi>畏乾漆蜀/椒理石</hi>牛黄<hi>人參為使惡龍骨地黄及龍膽</hi>
<hi>蜚蠊畏牛膝</hi>白膠<hi>得火良/畏大黄</hi>阿膠<hi>得火良畏大黄</hi>
　　獸中部<lb/>
<pb n="KR3e0013_WYG_001-20b"/>
犀角<hi>松脂為使惡雚菌雷丸</hi>羖羊角<hi>莵絲子/為使</hi>鹿茸<hi>麻勃/為使</hi>鹿角<hi>杜仲為使</hi>
　　獸下部<lb/>
麋脂<hi>畏大黄惡甘草</hi>
　　蟲魚上部<lb/>
蜜蠟<hi>惡芫花齊蛤</hi>蜂子<hi>畏黄芩芍/藥牡蠣</hi>牡蠣<hi>貝母為使甘草牛膝逺志蛇牀良惡麻黄</hi>
<hi>吳茱萸辛夷</hi>桑螵蛸<hi>畏旋/復花</hi>海蛤<hi>蜀漆為使畏狗/膽甘遂芫花</hi>龜甲<hi>惡沙參蜚蠊</hi>
　　蟲魚中部<lb/>
伏翼<hi>萈實雲實為使</hi>蝟皮<hi>得酒良殺桔/梗麥門冬</hi>蜥蜴<hi>惡硫黄斑猫蕪荑</hi>露蜂房<lb/>
<pb n="KR3e0013_WYG_001-21a"/>
<hi>惡乾薑丹參黄芩芍藥牡蠣</hi>
                    <graphic n="KR2015" url="https://raw.githubusercontent.com/kanripo/KR-Gaiji/master/images/KR2015.png" mimeType="image/png"/>蟲<hi>畏皂莢/菖蒲</hi>蠐螬<hi>蜚蠊為使/惡附子</hi>鮀魚甲<hi>蜀漆</hi>
<hi>為使畏狗膽甘遂芫花</hi>鼈甲<hi>惡礬/石</hi>烏賊魚骨<hi>惡白歛/白芨</hi>蟹<hi>殺莨菪毒漆毒</hi>天<lb/>
鼠糞<hi>惡白歛白薇</hi>
　　蟲魚下部<lb/>
蛇蛻<hi>畏磁石及酒</hi>蜣蜋<hi>畏羊角/石膏</hi>斑猫<hi>馬刀為使畏巴豆丹參空青惡膚青</hi>地膽<lb/>
<hi>惡甘草</hi>馬刀<hi>得水良</hi>
　　菓上部<lb/>
大棗<hi>殺烏頭毒</hi>
<pb n="KR3e0013_WYG_001-21b"/>
　　菓下部<lb/>
杏仁<hi>得火良惡黄耆黄芩葛根解錫胡粉毒畏苯草</hi>
　　菜上部<lb/>
冬葵子<hi>黄芩為使</hi>
　　菜中部<lb/>
蔥實<hi>解藜蘆毒</hi>
　　米上部<lb/>
麻蕡麻子<hi>畏牡蠣白薇惡茯苓</hi>
<pb n="KR3e0013_WYG_001-22a"/>
　　米中部<lb/>
大豆及黄卷<hi>惡五參龍膽得前胡烏喙杏仁牡蠣良殺烏頭毒</hi>大麥<hi>食蜜/為使</hi>醬<hi>殺藥</hi>
<hi>毒火毒</hi>
　右一百九十七種有相制使其餘皆無故不備錄<lb/>
或曰古人用藥至少分兩亦輕瘥病極多觀君處方非<lb/>
不煩重分兩亦多而瘥病不及古人者何也答曰古者<lb/>
日月長逺藥在土中自養經乆氣味真實百姓少欲禀<lb/>
氣中和感病輕微易為醫療今時日月短促藥力輕虚<lb/>
<pb n="KR3e0013_WYG_001-22b"/>
人多巧詐感病厚重難以為醫病輕用藥須少痾重用<lb/>
藥即多此則醫之一隅何足怪也又古之醫者自解採<lb/>
取隂乾曝乾皆悉如法用藥必依土地所以治十得九<lb/>
今之醫者但知診脉處方不委採藥時節至于出處土<lb/>
地新陳虚實一皆不悉所以治十不得五六者寔由于<lb/>
此夫處方者常須加意重複用藥藥乃有力若學古人<lb/>
徒自悮耳方來學者須詳而熟之<lb/>
凡紫石英白石英朱砂雄黄硫黄等皆須光明映徹色<lb/>
<pb n="KR3e0013_WYG_001-23a"/>
理鮮淨者為佳不然令人身體乾燥發熱口乾而死<lb/>
凡草石藥皆須土地堅實氣味濃烈不爾治病不愈<lb/>
凡狼毒枳實橘皮半夏麻黄吳茱萸皆欲得陳久者良<lb/>
其餘惟須精新也<lb/>
　　論合和第七<lb/>
問曰凡和合湯藥治諸草石蟲獸用水升數消殺之法<lb/>
則云何答曰凡草有根莖枝葉皮骨花實諸蟲有毛翅<lb/>
皮甲頭足尾骨之屬有須燒鍊炮炙生熟有定一如後<lb/>
<pb n="KR3e0013_WYG_001-23b"/>
法順方者福逆之者殃或須皮去肉或去皮須肉或須<lb/>
根莖或須花實依方鍊治極令淨潔然後升合秤兩勿<lb/>
令參差藥有相生相殺氣力有强有弱君臣相理佐使<lb/>
相持若不廣通諸經則不知有好有惡或醫自以意加<lb/>
減不依方分使諸草石强弱相欺入人腹中不能治病<lb/>
更加闘争草石相反使人迷亂力甚刀劒若調和得所<lb/>
雖未能治病猶得安利五臟於病無所増劇例曰諸經<lb/>
方用藥所以熬鍊節度皆脚注之今方則不然於此篇<lb/>
<pb n="KR3e0013_WYG_001-24a"/>
具條之更不煩方下别注也<lb/>
凡藥治擇熬炮訖然後秤之以充用不得生秤<lb/>
凡用石藥及玉皆碎如米粒綿裹内湯酒中<lb/>
凡鍾乳等諸石以玉槌水研三日三夜漂鍊務令極細<lb/>
凡銀屑以水銀和成泥<lb/>
凡礜石赤泥團之入火半日乃熟可用仍不得過之不<lb/>
鍊生入藥使人破心肝<lb/>
凡朴硝礬石燒令汁盡乃入丸散硭硝朴硝皆絞湯訖<lb/>
<pb n="KR3e0013_WYG_001-24b"/>
内汁中更上火兩三沸烊盡乃服<lb/>
凡湯中用丹砂雄黄者熟末如粉臨取内湯中攪令調<lb/>
和服之<lb/>
凡湯中用完物皆擘破乾棗梔子之類是也用細核物<lb/>
亦打碎山茱萸五味子蕤核決明子之類是也細花子<lb/>
物正爾完用之旋復花菊花地膚子葵子之類是也米<lb/>
麥豆軰亦完用之<lb/>
凡橘皮吳茱萸椒等入湯不㕮咀<lb/>
<pb n="KR3e0013_WYG_001-25a"/>
凡諸果實仁皆去尖及雙仁者湯揉撻去皮仍切之用<lb/>
梔子者去皮用蒲黄者湯成下<lb/>
凡麥門冬生薑入湯皆切三𢷬三絞取汁湯成去滓下<lb/>
之煑五六沸依如升數不可共藥煑之一法薄切用<lb/>
凡麥門冬皆微潤抽去心<lb/>
凡麻黄去節先别煑兩三沸掠去沫更益水如本數乃<lb/>
内餘藥不爾令人煩寸斬之小草瞿麥五分斬之細辛<lb/>
白前三分斬之膏中細剉也<lb/>
<pb n="KR3e0013_WYG_001-25b"/>
凡牛膝石斛等入湯酒拍碎用之石斛入丸散者先以<lb/>
碪槌極打令碎乃入臼不爾𢷬不熟入酒亦然<lb/>
凡桂厚朴杜仲秦皮木蘭軰皆削去上虚軟甲錯取裏<lb/>
有味者秤之茯苓猪苓削除黒皮牡丹巴㦸天遠志野<lb/>
葛等皆槌破去心紫菀洗去土曝乾乃秤之薤白蔥白<lb/>
除青令盡莾草石南茵芋澤蘭剔取葉及嫩莖去大枝<lb/>
鬼臼黄連皆除根毛石韋辛夷拭去毛辛夷又去心蜀<lb/>
椒去閉口者及目用大棗烏梅皆去核用鬼箭削取羽<lb/>
<pb n="KR3e0013_WYG_001-26a"/>
皮<lb/>
凡茯苓芍藥補藥須白者瀉藥惟赤者<lb/>
凡莵絲子煖湯淘汰去沙土乾漉煖酒漬經一宿漉出<lb/>
曝微白𢷬之不盡者更以酒漬經三五日乃出更曬㣲<lb/>
乾𢷬之須臾悉盡極易碎<lb/>
凡用甘草厚朴枳實石南茵芋藜蘆皂莢之類皆炙之<lb/>
而枳實去穰藜蘆去頭皂莢去皮子<lb/>
凡用椒實微熬令汗出則有勢力<lb/>
<pb n="KR3e0013_WYG_001-26b"/>
凡湯丸散用天雄附子烏頭烏喙側子皆煻灰炮令㣲<lb/>
拆削去黒皮乃秤之惟薑附湯及膏酒中生用亦削去<lb/>
皮乃秤之直理破作七八片<lb/>
凡半夏熱湯洗去上滑一云十洗四破乃秤之以入湯<lb/>
若膏酒丸散皆煻灰炮之<lb/>
凡巴豆去皮心膜熬令紫色桃仁杏仁葶藶胡麻諸有<lb/>
脂膏藥皆熬黄黒别𢷬令如膏指㩢視冺冺爾乃以向<lb/>
成散稍稍下臼中合研𢷬令消散乃復都以輕絹簁之<lb/>
<pb n="KR3e0013_WYG_001-27a"/>
須盡又内臼中依法𢷬數百杵也湯膏中雖有生用者<lb/>
並𢷬破<lb/>
凡用麥蘖麴末大豆黄卷澤蘭蕪荑皆微炒乾漆炒令<lb/>
煙斷用烏梅入丸㪚者熬之用熟艾者先炒細擘合諸<lb/>
藥𢷬令細散不可篩者内散中和之<lb/>
凡用諸毛羽齒牙蹄甲龜鼈鯪鯉等甲皮肉骨角筋鹿<lb/>
茸等皆炙之蛇蛻皮㣲炙<lb/>
凡諸斑猫等諸蟲皆去翅足㣲熬用桑螵蛸中破炙之<lb/>
<pb n="KR3e0013_WYG_001-27b"/>
牡蠣熬令黄色殭蠶蜂房㣲炒之<lb/>
凡湯中用麝香犀角鹿角羚羊角牛黄須末如粉臨服<lb/>
内湯中攪令調和服之<lb/>
凡丸散用膠先炙使通體沸起燥乃可𢷬有不沸處更<lb/>
炙之斷下湯直爾用之勿炙諸湯中用阿膠皆絞湯畢<lb/>
内汁中更上火兩三沸令烊<lb/>
凡用蜜先火煎掠去沫令色㣲黄則丸經久不壊掠之<lb/>
多少隨蜜精粗遂至大稠於丸彌佳<lb/>
<pb n="KR3e0013_WYG_001-28a"/>
凡丸中用蠟烊投少蜜中攪調以和藥<lb/>
凡湯中用飴糖皆湯成下諸湯用酒者皆臨熟下之<lb/>
凡藥有宜丸者宜散者宜湯者宜酒漬者宜膏煎者亦<lb/>
有一物兼宜者亦有不入湯酒者並隨藥性不得違之<lb/>
其不宜湯酒者列之如左<lb/>
　　朱砂<hi>熟入酒</hi>　雌黄　　　雲母　　　陽起石<hi>入酒</hi>
　　礬石<hi>入酒</hi>　　硫黄<hi>入/酒</hi>　　鍾乳<hi>入/酒</hi>　　孔公孽<hi>入酒</hi>
　　礜石<hi>入酒</hi>　　銀屑　　　白堊　　　銅鏡鼻<lb/>
<pb n="KR3e0013_WYG_001-28b"/>
　　胡粉　　　鈆丹　　　鹵鹹<hi>入酒</hi>　　石灰<hi>入酒</hi>
　　藜灰<lb/>
　右石類一十七種<lb/>
　　野葛　　　狼毒　　　毒公　　　鬼臼<lb/>
　　莾草　　　蒴藋<hi>入酒</hi>　　巴豆　　　躑躅<hi>入酒</hi>
　　皂莢<hi>入酒</hi>　　雚菌　　　藜蘆　　　䕡茹<lb/>
　　貫衆<hi>入酒</hi>　　蕪荑　　　雷丸　　　狼牙<lb/>
　　鳶尾　　　蒺䔧<hi>入酒</hi>　　女菀　　　葈耳<lb/>
<pb n="KR3e0013_WYG_001-29a"/>
　　紫葳<hi>入酒</hi>　　薇銜<hi>入酒</hi>　　白芨　　　牡蒙<lb/>
　　飛亷　　　蛇銜　　　占斯　　　辛夷<lb/>
　　石南<hi>入酒</hi>　　楝實　　　虎杖<hi>入酒單漬</hi>　虎掌<lb/>
　　蓄根　　　羊桃<hi>入酒</hi>　　麻勃　　　苦瓠<lb/>
　　𤓰蔕　　　陟釐　　　狼䟦子<hi>入酒</hi>　雲實<lb/>
　　槐子<hi>入酒</hi>　　地膚子　　蛇牀子<hi>入酒</hi>　青葙子<lb/>
　　茺蔚子　　王不留行　菥蓂子　　莵絲子<hi>入酒</hi>
　右草木之類四十八種<lb/>
<pb n="KR3e0013_WYG_001-29b"/>
　　蜂子　　　蜜蠟　　　白馬莖　　狗隂<lb/>
　　雀卵　　　雞子　　　雄鵲　　　伏翼<lb/>
　　鼠婦　　　樗雞　　　螢火　　　蠮螉<hi>蠮舊作<graphic n="KR1889" url="https://raw.githubusercontent.com/kanripo/KR-Gaiji/master/images/KR1889.png" mimeType="image/png"/>
                    </hi>
　　殭蠶　　　蜈蚣　　　蜥蜴　　　斑猫<lb/>
　　芫青　　　亭長　　　蛇膽　　　蝱蟲<lb/>
　　蜚蠊　　　螻蛄　　　馬刀　　　赭魁<lb/>
　　蝦蟇　　　蝟皮　　　生鼠　　　生龜<hi>入酒</hi>
　　蝸牛　　　諸鳥獸<hi>入酒</hi>　蟲魚膏骨髓膽血屎溺<lb/>
<pb n="KR3e0013_WYG_001-30a"/>
　右蟲獸之類二十九種<lb/>
古秤惟有銖兩而無分名今則以十黍為一銖六銖為<lb/>
一分四分為一兩十六兩為一斤此則神農之稱也吴<lb/>
人以二兩為一兩隋人以三兩為一兩今依四分為一<lb/>
兩稱為定方家凡云等分者皆是丸散隨病輕重所須<lb/>
多少無定銖兩三種五種皆悉分兩同等耳凡丸散云<lb/>
若干分兩者是品諸藥宜多宜少之分兩非必止於若<lb/>
干之分兩也假令日服三方寸匕須瘥止是三五兩藥<lb/>
<pb n="KR3e0013_WYG_001-30b"/>
耳凡散藥有三刀圭者十分方寸匕之一準如梧桐子<lb/>
大也方寸匕者作匕正方一寸抄散取不落為度錢匕<lb/>
者以大錢上全抄之若云半錢匕者則是一錢抄取一<lb/>
邊爾並用五銖錢也錢五匕者今五銖錢邊五字者以<lb/>
抄之亦令不落為度一撮者四刀圭也十撮為一勺兩<lb/>
勺為一合以藥升分之者謂藥有虚實輕重不得用斤<lb/>
兩則以升平之藥升方作上徑一寸下徑六分深八分<lb/>
内散藥勿按抑之正爾㣲動令平調耳今人分藥不復<lb/>
<pb n="KR3e0013_WYG_001-31a"/>
用此<lb/>
凡丸藥有云如細麻大者即胡麻也不必扁扁但令較<lb/>
略大小相稱爾如黍粟者亦然以十六黍為一大豆也<lb/>
如麻子者即今大麻子凖三細麻也如胡豆者今青斑<lb/>
豆也以二大麻子準之如小豆者今赤小豆也粒有大<lb/>
小以三大麻子準之如大豆者以二小豆準之如梧桐<lb/>
子者以二大豆準之一方寸匕散以蜜和得如梧桐子<lb/>
十丸為定如彈丸及雞子黄者以十梧桐子準之<lb/>
<pb n="KR3e0013_WYG_001-31b"/>
凡方云巴豆若干枚者粒有大小當先去心皮乃秤之<lb/>
以一分準十六枚附子烏頭若干枚者去皮畢以半兩<lb/>
準一枚枳實若干枚者去穰畢以一分準二枚橘皮一<lb/>
分準三枚棗有大小以三枚準一兩云乾薑一累者以<lb/>
半兩為正本草云一兩為正<lb/>
凡方云半夏一升者洗畢秤五兩為正椒一升三兩為<lb/>
正吴茱萸一升五兩為正莵絲子一升九兩為正菴䕡<lb/>
子一升四兩為正蛇牀子一升三兩半為正地膚子一<lb/>
<pb n="KR3e0013_WYG_001-32a"/>
升四兩為正此其不同也云某子一升者其子各有虚<lb/>
實輕重不可通以秤準皆取平升為正<lb/>
凡方云桂一尺者削去皮畢重半兩為正甘草一尺者<lb/>
重二兩為正云某草一束者重三兩為正一把者重二<lb/>
兩為正<lb/>
凡云蜜一斤者有七合猪膏一斤者一升二合<lb/>
凡湯酒膏藥舊方皆云㕮咀者謂秤畢𢷬之如大豆又<lb/>
使吹去細沬此於事殊不允當藥有易碎難碎多末少<lb/>
<pb n="KR3e0013_WYG_001-32b"/>
末秤兩則不復均平今皆細切之較略令如㕮咀者乃<lb/>
得無末而片粒調和也凡云末之者謂𢷬篩如法也<lb/>
凡丸散先細切曝燥乃𢷬之有各𢷬者有合𢷬者並隨<lb/>
方所言其潤濕藥如天門冬乾地黄軰皆先切曝乾獨<lb/>
𢷬令偏碎更出細擘曝乾若值隂雨可㣲火烘之既燥<lb/>
小停冷乃𢷬之凡濕藥燥皆大耗當先増分兩須得屑<lb/>
乃秤之為正其湯酒中不須如此<lb/>
凡篩丸藥用重宻絹令細於蜜丸即易熟若篩散草藥<lb/>
<pb n="KR3e0013_WYG_001-33a"/>
用輕疎絹於酒中服即不泥其石藥亦用細絹篩令如<lb/>
丸藥者<lb/>
凡篩丸散藥畢皆更合于臼中以杵𢷬之數百過視其<lb/>
色理和同為佳<lb/>
凡煑湯當取井花水極令淨潔升斗分量勿使多少煑<lb/>
之調和候火用心一如錬法<lb/>
凡煑湯用㣲火令小沸其水數依方多少大略二十兩<lb/>
藥用水一斗煑取四升以此為率皆絞去滓而後酌量<lb/>
<pb n="KR3e0013_WYG_001-33b"/>
也然則利湯欲生少水而多取汁者為病須快利所以<lb/>
少水而多取汁補湯欲熟多水而少取汁者為病須補<lb/>
益是以多水而少取汁好詳視之不得令水多少湯熟<lb/>
用新布兩人以尺木絞之澄去垽濁分再服三服者第<lb/>
二第三服以紙覆令宻勿令洩氣欲服以銅器於熱湯<lb/>
上煖之勿令器中有水氣<lb/>
凡漬藥酒皆須切細生絹袋盛之乃入酒密封隨寒暑<lb/>
日數視其濃烈便可漉出不必待至酒盡也滓可曝燥<lb/>
<pb n="KR3e0013_WYG_001-34a"/>
㣲𢷬更漬飲之亦可散服<lb/>
凡建中腎瀝諸補湯滓合兩劑加水煑竭飲之亦敵一<lb/>
劑新藥貧人當依此用皆應先曝令燥也<lb/>
凡合膏先以苦酒漬令淹浹不用多汁宻覆勿洩云晬<lb/>
時者周時也從今旦至明旦亦有止一宿煮膏當三上<lb/>
三下以洩其熱勢令藥味得出上之使匝匝沸乃下之<lb/>
取沸静良久乃止寜欲小生其中有薤白者以兩頭㣲<lb/>
熬黄為候有白芷附子者亦令小黄色為度猪肪皆勿<lb/>
<pb n="KR3e0013_WYG_001-34b"/>
令經水臘月者彌佳絞膏亦以新布絞之若是可服之<lb/>
膏膏滓亦堪酒煑飲之可摩之膏膏滓則宜以傅病上<lb/>
此蓋欲兼盡其藥力故也<lb/>
凡膏中有雄黄朱砂軰皆别𢷬細研如麫須絞膏畢乃<lb/>
投中以物疾攪至於凝彊勿使沉聚在下勿調也有水<lb/>
銀者于凝膏中研令消散胡粉亦爾<lb/>
凡𢷬藥法燒香洒掃淨潔不得雜語喧呼當使童子𢷬<lb/>
之務令細熟杵數可至千萬杵過多為佳<lb/>
<pb n="KR3e0013_WYG_001-35a"/>
凡合腎氣薯蕷及諸大補五石大麝香丸金牙散大酒<lb/>
煎膏等合時煎時並不令婦人小兒産母喪者痼疾六<lb/>
根不具足人及雞犬六畜等見之大忌切宜慎之其續<lb/>
命湯麻黄等諸小湯不在禁忌之限比來田野下里家<lb/>
因市得藥隨便市上雇人𢷬合非止諸不如法至于石<lb/>
斛莵絲子等難𢷬之藥費人功力賃作𢷬者隱主悉盜<lb/>
棄之又為塵埃穢氣入藥中羅篩粗惡隨風飄揚衆口<lb/>
嘗之衆鼻齅之藥之精氣一切都盡與朽木不殊又復<lb/>
<pb n="KR3e0013_WYG_001-35b"/>
服餌不能盡如法服盡之後反加虚損遂謗醫者處方<lb/>
不效夫如此者非醫之咎自緣發意甚誤宜熟思之<lb/>
　　論服餌第八<lb/>
若用毒藥治病先起如黍粟病去即止不去倍之不去<lb/>
十之取去為度病在胸膈已上者先食而後服藥病在<lb/>
心腹已下者先服藥而後食病在四肢血脉者宜空腹<lb/>
而在旦病在骨髓者宜飽滿而在夜<lb/>
凡服丸散不云酒水飲者本方如此是可通用也<lb/>
<pb n="KR3e0013_WYG_001-36a"/>
凡服利湯欲得侵早凡服湯欲得稍熱服之即易消下<lb/>
不吐若冷則吐嘔不下若太熱則破人咽喉務在用意<lb/>
湯必須澄清若濁令人心悶不解中間相去如歩行十<lb/>
里久再服若太促數前湯未消後湯來衝必當吐逆仍<lb/>
問病者腹中藥消散乃可進服<lb/>
凡服湯法大約皆分為三服取三升然後乗病人穀氣<lb/>
彊進一服最須多次一服漸少後一服最須少如此即<lb/>
甚安稳所以病人於後氣力漸㣲故湯須漸少凡服補<lb/>
<pb n="KR3e0013_WYG_001-36b"/>
湯欲得服三升半晝三夜一中間間食則湯氣溉灌百<lb/>
脉易得藥力凡服湯不得太緩太急也又須左右仰覆<lb/>
卧各一食頃即湯勢徧行腹中又於室中行皆可一百<lb/>
歩許一日勿出外即大益<lb/>
凡服湯三日常忌酒緣湯忌酒故也凡服治風湯第一<lb/>
服厚覆取汗若得汗即須薄覆勿令大汗中間亦須間<lb/>
食不爾令人無力更益虚羸<lb/>
凡丸藥皆如梧桐子大補者十丸為始從一服漸加不<lb/>
<pb n="KR3e0013_WYG_001-37a"/>
過四十丸過亦損人云一日三度服欲得引日多時不<lb/>
闕藥氣漸漬熏蒸五臟積久為佳不必頓服早盡為善<lb/>
徒棄名藥獲益甚少凡人四十已下有病可服瀉藥不<lb/>
甚須服補藥必若有所損不在此限四十已上則不可<lb/>
服瀉藥須服補藥五十已上四時勿闕補藥如此乃可<lb/>
延年得飬生之術耳其方備在第二十七卷中素問曰<lb/>
實即瀉之虚即補之不虚不實以經調之此其大略也<lb/>
凡有臟腑積聚無問少長須瀉則瀉凡有虚損無問少<lb/>
<pb n="KR3e0013_WYG_001-37b"/>
長須補即補以意量度而用之<lb/>
凡服痔漏疳<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>等藥皆慎猪雞魚油等味至老<lb/>
凡服瀉藥不過以利為度慎勿過多令人下利無度大<lb/>
損人也<lb/>
凡諸惡瘡瘥後皆百日慎口味不爾而瘡即發也<lb/>
凡服酒藥欲得使酒氣相接無得斷絶絶則不得藥力<lb/>
多少皆以知為度不可令至醉及吐則大損人也<lb/>
凡服藥皆斷生冷酢滑猪犬雞魚油麫蒜及菓實等其<lb/>
<pb n="KR3e0013_WYG_001-38a"/>
大補丸散切忌陳臭宿滯之物有空青忌食生血物天<lb/>
門冬忌鯉魚白术忌桃李及雀肉葫荽大蒜青魚酢等<lb/>
物地黄忌蕪荑甘草忌菘菜海藻細辛忌生菜莵絲子<lb/>
忌兔肉牛膝忌牛肉黄連桔梗忌猪肉牡丹忌葫荽藜<lb/>
蘆忌狸肉半夏菖蒲忌飴糖及羊肉恒山桂心忌生蔥<lb/>
生菜商陸忌犬肉茯苓忌醋物栢子仁忌濕麫巴豆忌<lb/>
蘆笋羮及猪肉鼈甲忌莧菜<lb/>
凡服藥忌見死尸及産婦穢汚觸之兼及忿怒憂勞<lb/>
<pb n="KR3e0013_WYG_001-38b"/>
凡餌湯藥其粥食肉菜皆須大熟熟即易消與藥相宜<lb/>
若生則難消復損藥力仍須少食菜及硬物於藥為佳<lb/>
亦少進鹽醋乃善亦不得苦心用力及房室喜怒是以<lb/>
治病用藥力惟在食治將息得力大半於藥有益所以<lb/>
病者務在將息節慎節慎之至可以長生豈惟愈病而<lb/>
已<lb/>
凡服瀉湯及諸丸散酒等至食時須食者皆先與一口<lb/>
冷醋飲須臾乃進食為佳<lb/>
<pb n="KR3e0013_WYG_001-39a"/>
凡人忽遇風發身心頓惡或不能言有如此者當服大<lb/>
小續命湯及西州續命排風越婢等湯于無風處宻室<lb/>
之中日夜四五服勿計劑數多少亦勿慮虚常使頭面<lb/>
手足腹背汗出不絶為佳服湯之時湯消即食粥粥消<lb/>
即服湯亦少與羊肉臛將補若風大重者相續五日五<lb/>
夜服湯不絶即經二日停湯以羮臛自補將息四體若<lb/>
小瘥即當停藥漸漸將息如其不瘥當服湯攻之以瘥<lb/>
為度<lb/>
<pb n="KR3e0013_WYG_001-39b"/>
凡患風服湯非得大汗其風不去所以諸風方中皆有<lb/>
麻黄至如西州續命即用八兩越婢六兩大小續命或<lb/>
用一兩三兩四兩故知非汗不瘥所以治風非密室不<lb/>
得輙服湯藥徒自誤耳惟更加増未見損減矣<lb/>
凡人五十已上大虚者服三石更生慎勿用五石也四<lb/>
時常以平旦服一二升煖飲終身勿絶及一時勿食蒜<lb/>
油魚猪牛馬雞鵞鴨等肉即無病矣<lb/>
　　論藥藏第九<lb/>
<pb n="KR3e0013_WYG_001-40a"/>
存不忘亡安不忘危大聖之至教求民之瘼恤民之隱<lb/>
賢人之用心所以神農鳩集百藥黄帝纂錄針經皆備<lb/>
預之常道也且人痾瘵多起倉卒不與人期一朝嬰已<lb/>
豈遑知救想諸好事者可貯藥藏用以備不虞所謂起<lb/>
心雖微所救惟廣見諸世禄之家有善養馬者尚貯馬<lb/>
藥數十斤不見養身者有蓄人藥一錙銖以此類之極<lb/>
可愧矣貴畜而賤身誠可羞矣傷人乎不問馬此言安<lb/>
用哉至如人或有公私使命行邁邊隅地既不毛藥物<lb/>
<pb n="KR3e0013_WYG_001-40b"/>
焉出忽逢瘴癘素不資貯無以救療遂拱手待斃以致<lb/>
夭殁者斯為自致豈是枉横何者既不能深心以自衛<lb/>
一朝至此何歎惜之晩哉故置藥藏法以防危殆云爾<lb/>
　　石藥灰土藥水藥根藥莖藥葉藥花藥皮藥子藥<lb/>
　　五穀五果五菜諸獸齒牙骨角蹄甲皮毛尿屎等<lb/>
　　藥酥髓乳酪醍醐石蜜沙糖飴糖酒醋膠麴蘖䜴<lb/>
　　等藥<lb/>
　右件藥依時收採以貯藏之蟲豸之藥不收採也<lb/>
<pb n="KR3e0013_WYG_001-41a"/>
　　秤斗升合鐵臼木臼絹羅紗羅馬尾羅刀砧玉槌<lb/>
　　瓷鉢大小銅銚鐺釡銅鐵匙等<lb/>
　右合藥所須極當預備<lb/>
凡藥皆不欲數數曬曝多見風日氣力即薄歇宜熟知<lb/>
之諸藥未即用者候天大晴時于烈日中曝令大乾以<lb/>
新瓦器貯之泥頭密封須用開取即急封之勿令中風<lb/>
濕之氣雖經年亦如新也其丸散以瓷器貯蜜蠟封之<lb/>
勿令洩氣則三十年不壊諸杏仁及子等藥瓦器貯之<lb/>
<pb n="KR3e0013_WYG_001-41b"/>
則鼠不能得之也凡貯藥法皆須去地三四尺則土濕<lb/>
之氣不中也<lb/>
　<lb/>
　<lb/>
　<lb/>
　<lb/>
　<lb/>
　備急千金要方巻一<lb/>
</p>
<p>
</p>
  </div>
</body>
</text>
</TEI>
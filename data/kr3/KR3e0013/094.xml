<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3e0013_WYG_094-1a"/>
　　備急千金要方後序<lb/>
明天子剖符析胙分任將吏而課最之詎徒寵秩華膴<lb/>
　為尊顯計唯是體天心好生寄諸百執事百執事奉<lb/>
德意而遐邇布之舉夭札疵癘期以喣噢而置之春臺<lb/>
　夀域也矧含靈生命忍坐眎為顧救病需醫醫需方<lb/>
　醫之有方猶般輸之規矩逢門之彀率而孫吳之韜<lb/>
　鈐也上溯軒岐下迨諸名家留此竒方以活衆庻惡<lb/>
　可以紙上塵蹟而土苴之人命之重奚翅千金卒然<lb/>
<pb n="KR3e0013_WYG_094-1b"/>
　疾作忙覓盧扁噬臍何及間有善信好施藥劑然焉<lb/>
　得人人而濟故昔人云施人以藥不若施人以方蓋<lb/>
　方所濟者逺而遍也吾越起侯先生自登籍後奉<lb/>
璽書宦轍周歴西北迺夙心嗜醫見人有疾如切己身<lb/>
　以為丈夫貴拯危度厄儒胡不可兼醫乎故雅慕孫<lb/>
　真人千金一書嘆未廣其傳兹司馬榆闗公暇偶繙<lb/>
　道藏得之遂囅然喜而持示一時同事諸公咸勃發<lb/>
　好生心願付剞劂各捐金有差先生獨肩其事夫自<lb/>
<pb n="KR3e0013_WYG_094-2a"/>
　古醫擅名秦越獨越之貴醫如貴儒乃秦不免變而<lb/>
　信巫史祈禳病者疑醫并疑其方非方之可疑以不<lb/>
　善用方者之過也此方初奏之李唐再校於趙宋流<lb/>
　傳至今嫌於殘蠧不無帝虎訛先生恐以濟人者害<lb/>
　人也用是更求善本殚精校讐㝠棲方外務在傳信<lb/>
　即最纎瑣如秤尺升斗之制熬煉炰灸之法銖銖寸<lb/>
　寸靡不裁定惟於疑者則缺之畢寒暑寢食以狥要期<lb/>
　不負夙心以不負<lb/>
<pb n="KR3e0013_WYG_094-2b"/>
天子命官德意以拯人危篤便人倉卒普天之下可家<lb/>
　喻戸曉矣詎獨利秦乎哉先生家會稽青家句甬僅<lb/>
　一曹江之隔幸為同郷後輩先生與吾家宫端以文<lb/>
　學相知因而㑹譜青又叨為同系子行兹者待罪和<lb/>
　門又為属下小吏遂命青再加訂正初青備員保御<lb/>
　已留心是書因不敢辤然自媿不免金根之誤耳按<lb/>
　是書百病俱已臚列而獨缺痘科者葢以痘疹起於<lb/>
　後世真人不能逆料故也先生又刻經騐痘書痘疹<lb/>
<pb n="KR3e0013_WYG_094-3a"/>
　一斑等帙用以補是書之未備庻㡬為醫方大全矣<lb/>
　工竣敢綴數語而并及之以彰先生好生之心懇切<lb/>
　而周摯云<lb/>
　萬厯四十六年七月吉<lb/>
　總理提調延綏各大營練兵千搃前太醫院吏目属<lb/>
　下陳青頓首謹書<lb/>
</p>
<p>
</p>
  </div>
</body>
</text>
</TEI>
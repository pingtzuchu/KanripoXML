<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>備急千金要方卷八十一</head>
    <p>
<pb n="KR3e0013_WYG_081-1a"/>
欽定四庫全書<lb/>
　備急千金要方卷八十一　唐　孫思邈　撰<lb/>
　　　　　　　　　　　　宋　林億等　校正<lb/>
　飬性<lb/>
　　飬性序第一<lb/>
扁鵲云黄帝說晝夜漏下水百刻凡一刻人百三十五<lb/>
息十刻一千三百五十息百刻一萬三千五百息人之<lb/>
居世數息之間信哉嗚呼昔人嘆逝何可不爲善以自<lb/>
<pb n="KR3e0013_WYG_081-1b"/>
補邪吾常思一日一夜有十二時十日十夜百二十時<lb/>
百日百夜一千二百時千日千夜一萬二千時萬日萬<lb/>
夜一十二萬時此爲三十年若長夀者九十年只得三<lb/>
十六萬時百年之内斯須之間數時之活朝菌蟪蛄不<lb/>
足爲喻焉可不自攝飬而馳騁六情孜孜汲汲追名逐<lb/>
利千詐萬巧以求虛譽沒齒而無厭故飬性者知其如<lb/>
此於名於利若存若亡於非名非利亦若存若亡所以<lb/>
沒身不殆也余慨時俗之多僻皆放逸以殞亡聊因暇<lb/>
<pb n="KR3e0013_WYG_081-2a"/>
日粗述飬性篇用奨人倫之道好事君子與我同志焉<lb/>
夫飬性者欲所習以成性性自爲善不習無不利也性<lb/>
既自善内外百病自然不生禍亂災害亦無由作此飬<lb/>
性之大經也善飬性者則治未病之病是其義也故飬<lb/>
性者不但餌藥餐霞其在兼於百行百行周備雖絶藥<lb/>
餌足以遐年徳行不充縱服玉液金丹未能延夀故老<lb/>
子曰善攝生者陸行不遇虎兕此則道徳之指也豈假<lb/>
服餌而祈遐年哉聖人所以制藥餌者以救過行之人<lb/>
<pb n="KR3e0013_WYG_081-2b"/>
也故危者抱病歴年而不修一行纒痾沒齒終無悔心<lb/>
此其所以岐和長逝彭跗永歸良有以也嵇康曰飬生<lb/>
有五難名利不去為一難喜怒不除為二難聲色不去<lb/>
為三難滋味不絶為四難神慮精散為五難五者必存<lb/>
雖心希難老口誦至言咀嚼英華呼吸太陽不能不廻<lb/>
其操不夭其年也五者無於胸中則信順日躋道徳日<lb/>
全不祈善而有福不求夀而自延此飬生之大㫖也然<lb/>
或有服膺仁義無甚泰之累者抑亦其亞歟<lb/>
<pb n="KR3e0013_WYG_081-3a"/>
黄帝問於岐伯曰余聞上古之人春秋皆度百歲而動<lb/>
作不衰今時之人年至半百而動作皆衰者時代異邪<lb/>
将人失之也岐伯曰上古之人其知道者法則隂陽和<lb/>
於術數飲食有常節起居有常度不妄作勞故能形與<lb/>
神俱而盡終其天年度百歲乃去今時之人則不然以<lb/>
酒為漿以妄為常醉以入房以欲竭其精以耗散其真<lb/>
不知持滿不時御神務快其心逆於生樂起居無節故<lb/>
半百而衰也夫上古聖人之教也下皆為之虚邪賊風<lb/>
<pb n="KR3e0013_WYG_081-3b"/>
避之有時恬澹虚無眞氣從之精神守内病安從來是<lb/>
以其志閑而少欲其心安而不懼其形勞而不倦氣從<lb/>
以順各從其欲皆得所願故甘其食美其服<hi>素問作美其食任其</hi>
<hi>服</hi>樂其俗高下不相慕故其民日朴是以嗜欲不能勞<lb/>
其目淫邪不能惑其心愚智賢不肖不懼於物合於道<lb/>
數故皆能度百歲而動作不衰者其徳全不危也是以<lb/>
人之夀夭在於撙節若消息得所則長生不死恣其情<lb/>
慾則命同朝露也岐伯曰人年四十而隂氣自半也起<lb/>
<pb n="KR3e0013_WYG_081-4a"/>
居衰矣年五十體重耳目不聰明也年六十隂痿氣力<lb/>
大衰九竅不利下虛上實涕泣俱出故曰知之則强不<lb/>
知則老同出名異智者察同愚者察異愚者不足智者<lb/>
有餘有餘則耳目聰明身體輕强年老復壯壯者益理<lb/>
是以聖人為無為之事樂恬澹之味能縱欲快志得虚<lb/>
無之守故夀命無窮與天地終此聖人之治身也<lb/>
春三月此謂發陳天地俱生萬物以榮夜臥早起廣歩<lb/>
於庭被髪緩形以使志生生而勿殺與而勿奪賞而勿<lb/>
<pb n="KR3e0013_WYG_081-4b"/>
罰此春氣之應飬生之道也逆之則傷肝夏為寒為變<lb/>
則奉長者少<lb/>
夏三月此謂蕃秀天地氣交萬物華實夜臥早起毋厭<lb/>
於日使志無怒使華英成秀使氣得泄若所愛在外此<lb/>
夏氣之應飬長之道也逆之則傷心秋為㾬瘧則奉收<lb/>
者少冬至重病<lb/>
秋三月此謂容平天氣以急地氣以明早臥早起與雞<lb/>
俱興使志安寧以緩秋刑收歛神氣使秋氣平毋外其<lb/>
<pb n="KR3e0013_WYG_081-5a"/>
志使肺氣清此秋氣之應飬收之道也逆之則傷肺冬<lb/>
為餐泄則奉藏者少<lb/>
冬三月此謂閉藏水冰地坼無擾乎陽早臥晩起必待<lb/>
日光使志若伏若匿若有私意若已有得去寒就温母<lb/>
泄皮膚使氣亟奪此冬氣之應飬藏之道也逆之則傷<lb/>
腎春為痿厥則奉生者少<lb/>
天有四時五行以生長收藏以寒暑燥濕風人有五臟<lb/>
化為五氣以生喜怒悲憂恐故喜怒傷氣寒暑傷形暴<lb/>
<pb n="KR3e0013_WYG_081-5b"/>
怒傷隂暴喜傷陽故喜怒不節寒暑失度生乃不固人<lb/>
能依時攝飬故得免其夭枉也<lb/>
仲長統曰王侯之宫美女兼千卿士之家侍妾數百晝<lb/>
則以醇酒淋其骨髓夜則房室輸其血氣耳聽淫聲目<lb/>
樂邪色醼内不出遊外不返王公得之於上豪傑馳之<lb/>
於下及至生産不時字育太早或童孺而擅氣或疾病<lb/>
而搆精精氣薄惡血脉不充既出胞藏飬䕶無法又蒸<lb/>
之以綿纊爍之以五味胎傷孩病而脆未及堅剛復縱<lb/>
<pb n="KR3e0013_WYG_081-6a"/>
情欲重重相生病病相孕國無良醫醫無審術姦佐其<lb/>
間過謬常有㑹有一疾莫能自免當今少百歲之人者<lb/>
豈非所習不純正也抱朴子曰或問所謂傷之者豈色<lb/>
欲之間乎答曰亦何獨斯哉然長生之要其在房中上<lb/>
士知之可以延年除病其次不以自伐若年當少壯而<lb/>
知還隂丹以補腦采七益於長俗<hi>一作谷</hi>者不服藥物不<lb/>
失一二百歲也但不得仙耳不得其術者古人方之於<lb/>
淩杯以盛湯羽苞之蓄火又且才所不逮而强思之傷<lb/>
<pb n="KR3e0013_WYG_081-6b"/>
也力所不勝而强舉之傷也深憂重恚傷也悲哀憔悴<lb/>
傷也喜怒過度傷也汲汲所欲傷也戚戚所患傷也乆<lb/>
談言笑傷也寝息失時傷也挽弓引弩傷也沈醉嘔吐<lb/>
傷也飽食即臥傷也跳走喘乏傷也懽呼哭泣傷也隂<lb/>
陽不交傷也積傷至盡盡則早亡盡則非道也是以飬<lb/>
性之士唾不至逺行不疾歩耳不極聽目不極視坐不<lb/>
乆處立不至疲臥不至懻先寒而衣先熱而解不欲極<lb/>
饑而食食不可過飽不欲極渴而飲飲不欲過多飽食<lb/>
<pb n="KR3e0013_WYG_081-7a"/>
過多則結積聚渴飲過多則成痰澼不欲甚勞不欲甚<lb/>
佚不欲流汗不欲多唾不欲奔走車馬不欲極目逺望<lb/>
不欲多啖生冷不欲飲酒當風不欲數數沐浴不欲廣<lb/>
志逺願不得規造異巧冬不欲極温夏不欲窮涼不欲<lb/>
露臥星月不欲眠中用扇大寒大熱大風大霧皆不欲<lb/>
冐之五味不欲偏多故酸多則傷脾苦多則傷肺辛多<lb/>
則傷肝鹹多則傷心甘多則傷腎此五味尅五臟五行<lb/>
自然之理也凡言傷者亦不即覺也謂乆即損夀耳是<lb/>
<pb n="KR3e0013_WYG_081-7b"/>
以善攝生者臥起有四時之早晩興居有至和之常制<lb/>
調利筋骨有偃仰之方祛疾閑邪有吐納之術流行榮<lb/>
衞有補瀉之法節宣勞佚有與奪之要忍怒以全隂抑<lb/>
喜以飬陽然後先服草木以救虧缺後服金丹以定無<lb/>
窮飬性之理盡於此矣夫欲快意任懷自謂逹識知命<lb/>
不泥異端極性肆力不勞持乆者聞此言也雖風之過<lb/>
耳電之經目不足喻也雖身枯於留連之中氣絶於綺<lb/>
紈之際而甘心焉亦安可告之以飬性之事哉匪惟不<lb/>
<pb n="KR3e0013_WYG_081-8a"/>
納乃謂妖訛也而望彼信之所謂以明鑒給朦瞽以絲<lb/>
竹娯聾夫者也<lb/>
魏武與皇甫隆令曰聞卿年出百歲而體力不衰耳目<lb/>
聰明顔色和恱此盛事也所服食施行導引可得聞乎<lb/>
若有可傳想可宻示封内隆上疏對曰臣聞天地之性<lb/>
惟人為貴人之所貴莫貴於生唐荒無始刼運無窮人<lb/>
生其間忽如電過每一思此罔然心熱生不再來逝不<lb/>
可追何不抑情飬性以自保惜今四海垂定太平之際<lb/>
<pb n="KR3e0013_WYG_081-8b"/>
又當須展才布徳當由萬年萬年無窮當由修道道甚<lb/>
易知但莫能行臣嘗聞道人蒯京已年一百七十八而<lb/>
甚丁壯言人當朝朝服食玊泉琢齒使人丁壯有顔色<lb/>
去三蟲而堅齒玉泉者口中唾也朝旦未起早潄津令<lb/>
滿口乃吞之琢齒二七遍如此者乃名曰練精<lb/>
嵇康云穰歲多病饑年少疾信哉不虚是以關中土地<lb/>
俗好儉嗇厨膳餚羞不過葅醤而已其人少病而夀江<lb/>
南嶺表其處饒足海陸鮭餚無所不備土俗多疾而人<lb/>
<pb n="KR3e0013_WYG_081-9a"/>
早夭北方仕子遊宦至彼遇其豐瞻以為福祐所臻是<lb/>
以尊卑長㓜恣口食噉夜長醉飽四體熱悶赤露眠臥<lb/>
宿食不消未逾期月大小皆病或患霍亂脚氣脹滿或<lb/>
寒熱瘧痢惡核丁腫或癰疽痔漏或偏風猥退不知醫<lb/>
療以至於死凡如此者比肩皆是惟云不習水土都不<lb/>
知病之所由靜言思之可為太息者也學者先須識此<lb/>
以自誡愼<lb/>
抱朴子曰一人之身一國之象也胷腹之位猶宫室也<lb/>
<pb n="KR3e0013_WYG_081-9b"/>
四肢之列猶郊境也骨節之分猶百官也神猶君也血<lb/>
猶臣也氣猶民也知治身則能治國也夫愛其民所以<lb/>
安其國惜其氣所以全其身民散則國亡氣竭則身死<lb/>
死者不可生也亡者不可存也是以至人消未起之患<lb/>
治未病之疾醫之於無事之前不追於既逝之後夫人<lb/>
難飬而易危也氣難清而易濁也故能審威徳所以保<lb/>
社稷割嗜欲所以固血氣然後眞一存焉三一守焉百<lb/>
病却焉年夀延焉<lb/>
<pb n="KR3e0013_WYG_081-10a"/>
　　道林飬性第二<lb/>
眞人曰雖常服餌而不知飬性之術亦難以長生也飬<lb/>
性之道常欲小勞但莫大疲及强所不能堪耳且流水<lb/>
不腐户樞不蠧以其運動故也飬性之道莫乆行乆立<lb/>
乆坐乆臥乆視乆聽盖以乆視傷血乆臥傷氣乆立傷<lb/>
骨乆坐傷肉乆行傷筋也仍莫强食莫强酒莫强舉重<lb/>
莫憂思莫大怒莫悲愁莫大懼莫跳踉莫多言莫大笑<lb/>
勿汲汲於所欲勿悁悁懷忿恨皆損夀命若能不犯者<lb/>
<pb n="KR3e0013_WYG_081-10b"/>
則得長生也故善攝生者常少思少念少慾少事少語<lb/>
少笑少愁少樂少喜少怒少好少惡行此十二少者飬<lb/>
性之都契也多思則神殆多念則志散多慾則志昏多<lb/>
事則形勞多語則氣乏多笑則臟傷多愁則心懾多樂<lb/>
則意溢多喜則忘錯昏亂多怒則百脉不定多好則專<lb/>
迷不理多惡則憔悴無懽此十二多不除則榮衞失度<lb/>
血氣妄行䘮生之本也惟無多無少者幾於道矣是知<lb/>
勿外縁者眞人初學道之法也若能如此者可居瘟疫<lb/>
<pb n="KR3e0013_WYG_081-11a"/>
之中無憂疑矣既屏外縁㑹須守五神<hi>肝心脾肺腎</hi>從四正<lb/>
<hi>言行坐立</hi>言最不得浮思妄念心想欲事惡邪大起故孔子<lb/>
曰思無邪也常當習黄帝内視法存想思念令見五臟<lb/>
如懸磬五色了了分明勿輟也仍於每旦初起面向午<lb/>
展兩手於膝上心眼觀氣上入頂下逹涌泉旦旦如此<lb/>
名曰迎氣常以鼻引氣口吐氣小㣲吐之不得開口復<lb/>
欲得出氣少入氣多每欲食送氣入腹每欲食氣為主<lb/>
人也凡心有所愛不用深愛心有所憎不用深憎並皆<lb/>
<pb n="KR3e0013_WYG_081-11b"/>
損性傷神亦不用深讃亦不用深毁常須運心於物平<lb/>
等如覺偏頗尋改正之居貧勿謂常貧居富莫謂常富<lb/>
居貧富之中常須守道勿以貧富易志改性識逹道理<lb/>
似不能言有大功徳勿自矜伐美藥勿離手善言勿離<lb/>
口亂想勿經心常以深心至誠㳟敬於物愼勿詐善以<lb/>
恱於人終身為善為人所嫌勿得起恨事君盡禮人以<lb/>
為諂當以道自平其心道之所在其徳不孤勿言行善<lb/>
不得善報以自怨仇居處勿令心有不足若有不足則<lb/>
<pb n="KR3e0013_WYG_081-12a"/>
自抑之勿令得起人知止足天遺其禄所至之處勿得<lb/>
多求多求則心自疲而志苦若夫人之所以多病當由<lb/>
不能飬性平康之日謂言常然縱情恣慾心所欲得則<lb/>
便為之不拘禁忌欺罔幽明無所不作自言適性不知<lb/>
過後一一皆為病本及兩手摸空白汗流出口唱皇天<lb/>
無所逮及皆以生平粗心不能自察一至於此但能少<lb/>
時内省身心則自知見行之中皆畏諸痾将知四百四<lb/>
病身手自造本非由天及一朝病發和緩不救方更誹<lb/>
<pb n="KR3e0013_WYG_081-12b"/>
謗醫藥無效神仙無靈故有智之人愛惜性命者當自<lb/>
思念深生恥愧誡勒身心常修善事也至於居處不得<lb/>
綺靡華麗令人貪婪無厭乃患害之源但令雅素淨潔<lb/>
無風雨暑濕為佳衣服器械勿用珍玊金寳增長過失<lb/>
使人煩惱根深厨膳勿使脯肉豐盈常令儉約為佳然<lb/>
後行作鵝王歩語作含鍾聲眠作獅子臥<hi>右脚脇著地坐脚也</hi>每<lb/>
日自詠歌云美食須熟嚼生食不粗吞問我居止處大<lb/>
宅總林村胎息守五臟氣至骨成仙又歌曰日食三箇<lb/>
<pb n="KR3e0013_WYG_081-13a"/>
毒不嚼而自消錦繡為五臟身著糞掃袍修心既平又<lb/>
須愼言語凡言語讀誦常想聲在氣海中<hi>臍下也</hi>每日初<lb/>
入後勿言語讀誦寧待平旦也旦起欲專言善事不欲<lb/>
先計校錢財又食上不得語語而食者常患胷背痛亦<lb/>
不用寝臥多言笑寝不得語言者言五臟如鐘磬不懸<lb/>
則不可發聲行不得語若欲語須住脚乃語行語則令<lb/>
人失氣冬至日止可語不可言自言曰言答人曰語言<lb/>
有人來問不可不答自不可發言也仍勿觸冷開口大<lb/>
<pb n="KR3e0013_WYG_081-13b"/>
語為佳言語既愼仍節飲食是以善飬性者先饑而食<lb/>
先渴而飲食欲數而少不欲頓而多則難消也常欲令<lb/>
如飽中饑饑中飽耳盖飽則傷肺饑則傷氣鹹則傷筋<lb/>
酸則傷骨故每學淡食食當熟嚼使米脂入腹勿使酒<lb/>
脂入腸人之當食須去煩惱<hi>暴數為煩侵觸為惱</hi>如食五味必不<lb/>
得暴嗔多令人神驚夜夢飛揚每食不用重肉喜生百<lb/>
病常須少食肉多食飯及少葅菜并勿食生菜生米小<lb/>
豆陳臭物勿飲濁酒食麫使塞氣孔勿食生肉傷胃一<lb/>
<pb n="KR3e0013_WYG_081-14a"/>
切肉惟須煮爛停冷食之食畢當潄口數過令人牙齒<lb/>
不敗口香熱食訖以冷酢漿潄口者令人口氣常臭作<lb/>
䘌齒病又諸熱食鹹物後不得飲冷酢漿水喜失聲成<lb/>
尸咽凡熱食汗出勿當風發痙頭痛令人目澀多睡每<lb/>
食訖以手摩面及腹令津液通流食畢當行歩躊躇計<lb/>
使中數里來行畢使人以粉摩腹上數百遍則食易消<lb/>
大益人令人能飲食無百病然後有所修為為快也飽<lb/>
食即臥乃生百病不消成積聚飽食仰臥成氣痞作頭<lb/>
<pb n="KR3e0013_WYG_081-14b"/>
風觸寒來者寒未解食熱食成刺風人不得夜食又云<lb/>
夜勿過醉飽食勿精思為勞苦事有損餘虚損人常須<lb/>
日在巳時食訖則不須飲酒終身無乾嘔勿食父母本<lb/>
身所屬肉令人命不長勿食自己本命所屬肉令人魂<lb/>
魄飛揚勿食一切腦大損人茅屋漏水墮諸脯肉上食<lb/>
之成瘕約暴肉作脯不肯乾者<hi>凡乾字舊本並作干</hi>害人祭神肉<lb/>
無故自動食之害人飲食上蜂行住食之必有毒害人<lb/>
腹内有宿病勿食陵鯉魚肉害人濕食及酒漿臨上看<lb/>
<pb n="KR3e0013_WYG_081-15a"/>
視不見人物影者勿食之成卒注若已食腹脹者急以<lb/>
藥下之每十日一食葵葵滑所以通五臟擁氣又是菜<lb/>
之主不用合心食之又飲酒不欲使多多則速吐之為<lb/>
佳勿令至醉即終身百病不除乆飲酒者腐爛腸胃漬<lb/>
髓蒸筋傷神損夀醉不可以當風向陽令人發狂又不<lb/>
可當風臥不可令人扇凉皆即得病也醉不可露臥及<lb/>
臥黍穰中發癩瘡醉不可强食或發癰疽或發瘖或生<lb/>
瘡醉飽不可以走車馬及跳躑醉不可以接房醉飽交<lb/>
<pb n="KR3e0013_WYG_081-15b"/>
接小者面䵟咳𠻳大者傷絶臟脉損命凡人饑欲坐小<lb/>
便若飽則立小便愼之無病又忍尿不便膝冷成痺忍<lb/>
大便不出成氣痔小便勿努令兩足及膝冷大便不用<lb/>
呼氣及强努令人腰疼目澀宜任之佳凡遇山水隖中<lb/>
出泉者不可乆居常食作癭病又深隂地冷水不可飲<lb/>
必作痎瘧飲食以調時愼脱著凡人旦起著衣反者便<lb/>
著之吉衣光者當户三振之曰殃去吉濕衣及汗衣皆<lb/>
不可乆著令人發瘡及風瘙大汗能易衣佳不易者急<lb/>
<pb n="KR3e0013_WYG_081-16a"/>
洗之不爾令人小便不利凡大汗勿偏脫衣喜得偏風<lb/>
半身不遂春天不可薄衣令人傷寒霍亂食不消頭痛<lb/>
脫著既時須調寝處凡人臥春夏向東秋冬向西頭勿<lb/>
北臥及墻北亦勿安牀凡欲眠勿歌詠不祥起上牀坐<lb/>
先脫左足臥勿當舎脊下臥訖勿留燈熘令魂魄及六<lb/>
神不安多愁怨人頭邉勿安火爐日乆引火氣頭重目<lb/>
赤睛及鼻乾夜臥當耳勿有孔吹人即耳聾夏不用露<lb/>
面臥令人面皮厚喜成癬或作面風冬夜勿覆頭得長<lb/>
<pb n="KR3e0013_WYG_081-16b"/>
夀凡人眠勿以脚懸踏高處乆成腎水及損房足冷人<lb/>
每見十歩直墻勿順墻臥風利吹人發癲及體重人汗<lb/>
勿跂牀懸脚乆成血痺兩足重腰疼又不得晝眠令人<lb/>
失氣臥勿大語損人氣力暮臥常習閉口口開即失氣<lb/>
且邪惡從口入乆而成消渴及失血色屈膝側臥益人<lb/>
氣力勝正偃臥按孔子不尸臥故曰睡不厭踧覺不厭<lb/>
舒凡人野睡則有鬼痛魔邪凡眠先臥心後臥眼人臥<lb/>
一夜當作五度反覆常逐更轉凡人夜魘勿然燈喚之<lb/>
<pb n="KR3e0013_WYG_081-17a"/>
定死無疑闇喚之吉亦不得近前急喚夜夢惡不須說<lb/>
旦以水面東方噀之呪曰惡夢著草木好夢成寳玊即<lb/>
無咎矣又夢之善惡並勿說為吉衣食寝處皆適能順<lb/>
時氣者始盡飬生之道故善攝生者無犯日月之忌無<lb/>
失歲時之和須知一日之忌暮無飽食一月之忌晦無<lb/>
大醉一歲之忌暮無逺行終身之忌暮無然燭行房暮<lb/>
嘗䕶氣也凡氣冬至起於涌泉十一月至膝十二月至<lb/>
股正月至腰名三陽成二月至膊三月至項四月至頂<lb/>
<pb n="KR3e0013_WYG_081-17b"/>
純陽用事隂亦倣此故四月十月不得入房避隂陽純<lb/>
用事之月也每冬至日於北壁下厚鋪草而臥云受元<lb/>
氣每八月一日已後即㣲火煖足勿令下冷無生意常<lb/>
欲使氣在下不欲泄於上春凍未泮衣欲下厚上薄飬<lb/>
陽收隂繼世長生飬隂收陽禍則滅門故云冬時天地<lb/>
氣閉血氣伏藏人不可作勞出汗發泄陽氣有損於人<lb/>
也又云冬日凍腦春秋腦足俱凍此聖人之常法也春<lb/>
欲晏臥早起夏及秋欲侵夜乃臥早起冬欲早臥而晏<lb/>
<pb n="KR3e0013_WYG_081-18a"/>
起皆益人雖云早起莫在鷄鳴前雖言晏起莫在日出<lb/>
後凡冬月忽有大熱之時夏月忽有大凉之時皆勿受<lb/>
之人有患天行時氣者皆由犯此也即須調氣息使寒<lb/>
熱平和即免患也每當臘日勿歌舞犯者必凶常於正<lb/>
月寅日燒白髪吉凡寅日剪手甲午日剪足甲又燒白<lb/>
髪吉<lb/>
　　居處法第三<lb/>
凡人居止之室必須周宻勿令有細隙致有風氣得入<lb/>
<pb n="KR3e0013_WYG_081-18b"/>
小覺有風勿强忍乆坐必須急急避之乆居不覺使人<lb/>
中風古來忽得偏風四肢不隨或如角弓反張或失音<lb/>
不語者皆由忽此耳身既中風諸病總集邪氣得便遭<lb/>
此致卒者十中有九是以大須周宻無得輕之愼焉愼<lb/>
焉所居之室勿塞井及水瀆令人聾盲<lb/>
凡在家及外行卒逄大飄風暴雨震電昏暗大霧此皆<lb/>
是諸龍鬼神行動經過所致宜入室閉户燒香静坐安<lb/>
心以避之待過後乃出不爾損人或當時雖未苦於後<lb/>
<pb n="KR3e0013_WYG_081-19a"/>
不佳矣又隂霧中亦不可逺行<lb/>
凡家中有經像行來先拜之然後拜尊長每行至則峻<lb/>
坐焉<lb/>
凡居家不欲數沐浴若沐浴必須宻室不得大熱亦不<lb/>
得大冷皆生百病冬浴不必汗出霡霂沐浴後不得觸<lb/>
風冷新沐髪訖勿當風勿濕縈髻勿濕頭臥使人頭風<lb/>
眩悶髪秃面黒齒痛耳聾頭生白屑饑忌浴飽忌沐沐<lb/>
訖須進少許食飲乃出夜沐髪不食即臥令人心虚饒<lb/>
<pb n="KR3e0013_WYG_081-19b"/>
汗多夢又夫妻不用同日沐浴常以晦日浴朔日沐吉<lb/>
凡炊湯經宿用洗體成癬洗面無光洗脚即疼痛作甑<lb/>
畦瘡熱泔洗頭冷水濯之作頭風飲水沐頭亦作頭風<lb/>
時行病新汗解勿冷水洗浴損心包不能復<lb/>
凡居家常戒約内外長㓜有不快即須早道勿使隱忍<lb/>
以為無若過時不知便為重病遂成不救小有不好即<lb/>
按摩挼捺令百節通利泄其邪氣凡人無問有事無事<lb/>
常須日别蹋脊背四肢一度頭項若令熟蹋即風氣時<lb/>
<pb n="KR3e0013_WYG_081-20a"/>
行不能侵人此大要妙不可具論<lb/>
凡人居家及逺行隨身常有熟艾一升備急丸辟鬼丸<lb/>
生肌藥甘濕藥丁腫藥水銀大黄芒硝甘草乾薑桂心<lb/>
蜀椒不能更蓄餘藥此等常不可闕少及一兩卷百一<lb/>
備急藥方並帯辟毒蛇蜂蝎等藥隨身也<lb/>
凡人自覺十日已上康健即須灸三數穴以洩風氣每<lb/>
日必須調氣補瀉按摩導引為佳勿以康健便為常然<lb/>
常須安不忘危預防諸病也灸法當須避人神<hi>人神禁忌法在</hi>
<pb n="KR3e0013_WYG_081-20b"/>
<hi>第二十九卷中</hi>凡畜手力細累春秋皆須與轉瀉藥一度則不<lb/>
中天行時氣也<lb/>
　<lb/>
　<lb/>
　<lb/>
　<lb/>
　<lb/>
　備急千金要方卷八十一<lb/>
</p>
<p>
</p>
  </div>
</body>
</text>
</TEI>
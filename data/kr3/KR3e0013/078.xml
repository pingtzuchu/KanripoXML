<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>備急千金要方卷七十八</head>
    <p>
<pb n="KR3e0013_WYG_078-1a"/>
欽定四庫全書<lb/>
　備急千金要方卷七十八　唐　孫思邈　撰<lb/>
　　　　　　　　　　　　宋　林億等　校正<lb/>
　備急方<lb/>
　　火瘡等病第四<hi>論呪</hi>　<hi>方</hi>
論曰凡火燒損愼勿以冷水洗之火瘡得冷熱氣更深<lb/>
轉入骨壞人筋骨難瘥初被火燒急向火更炙雖大痛<lb/>
强忍之一食久即不痛神驗治火燒悶絶不識人以新<lb/>
<pb n="KR3e0013_WYG_078-1b"/>
尿冷飲之及冷水和蜜飲之口噤絞開與之然後以下<lb/>
方治之<lb/>
治火瘡方<lb/>
　　梔子<hi>四十枚</hi>　白歛　　　黄芩<hi>各五兩</hi>
　右三味㕮咀以水五升油一升合煎令水氣歇去滓<lb/>
　待冷以淋之令溜去火熱毒則肌得寛也作二日任<lb/>
　意用膏𫝊湯散治之<lb/>
又方熬油麻爲末和梔子仁塗之惟厚爲佳已成瘡者<lb/>
<pb n="KR3e0013_WYG_078-2a"/>
燒白糖灰粉之即燥立瘥<lb/>
治火燒瘡方<lb/>
　死鼠頭一枚以臘月猪膏煎令消盡以𫝊乾即𫝊之<lb/>
　瘥不作瘢神效亦治小兒火瘡<lb/>
治火瘡敗壊方<lb/>
　柏白皮切以臘月猪膏合淹相得煮四五沸色變去<lb/>
　滓𫝊瘡上<hi>肘後方云柳白皮</hi>
又方栢白皮　　蛇銜　　　生地黄　　梔子仁<lb/>
<pb n="KR3e0013_WYG_078-2b"/>
　　黄芩　　　苦竹葉<hi>各一分</hi>
　右六味㕮咀以羊髓半升煎三上三下去滓塗上瘥<lb/>
　止<lb/>
治火爛瘡膏方<lb/>
　　竹葉　　　甘草<hi>各二兩</hi>　柏白皮<hi>四兩</hi>
　右三味㕮咀以猪脂一斤半煎三上三下去滓冷以<lb/>
　𫝊之<hi>集騐方用生地黄四兩</hi>
又方榆白皮嚼熟塗之<lb/>
<pb n="KR3e0013_WYG_078-3a"/>
治一切湯火所傷方<lb/>
　初著即以女人精汁塗之瘥<lb/>
治湯沃人肉爛壊方<lb/>
　　杏仁　　　附子<hi>二兩</hi>　　甘草<hi>一/兩</hi>　　羊脂<hi>五兩</hi>
　　松脂<hi>雞子大</hi>
　右五味㕮咀以不中水猪膏五兩煎塗之<lb/>
炙及湯火所損晝夜啼呼止痛滅瘢方<lb/>
　　羊脂　　　松脂<hi>各二分</hi>　猪膏　　蠟<hi>各一</hi>
<pb n="KR3e0013_WYG_078-3b"/>
　右四味取松脂破銚中切脂嚼蠟著松明上少傾銚<lb/>
　火令滓漬皆消以杯承汁𫝊之<hi>松明是肥松木節也</hi>
治炙瘡方<lb/>
　　甘草　　　當歸<hi>各一兩</hi>　胡麻<hi>外臺用/胡粉</hi>羊脂<hi>各六分</hi>
　右四味㕮咀以猪膏五合煎去滓𫝊之<lb/>
又方蠟<hi>三兩</hi>　　　松脂<hi>五兩</hi>
　右二味合煎塗紙貼之日三<lb/>
又方取車<graphic n="KR2343" url="https://raw.githubusercontent.com/kanripo/KR-Gaiji/master/images/KR2343.png" mimeType="image/png"/>脂塗上<lb/>
<pb n="KR3e0013_WYG_078-4a"/>
又方凡灸瘡不瘥日别灸上六七壯自瘥<lb/>
又方石灰一兩𢷬為細末絹篩猪脂和令相得微火上<lb/>
煎數沸以煖湯先洗瘡訖以布裹灰熨瘡上三過便以<lb/>
藥貼瘡上灸之又𢷬薤𫝊之<lb/>
治灸瘡痛腫急方<lb/>
　𢷬竈下黄土以水和煮令熱漬之<lb/>
治灸瘡中風冷腫痛方<lb/>
　但向火灸之瘡得熱則瘡快至痛止日六七灸愈<lb/>
<pb n="KR3e0013_WYG_078-4b"/>
薤白膏治灸瘡生肉止痛方<lb/>
　　薤白　　　當歸<hi>各二兩</hi>　白芷<hi>一/兩</hi>　　羊髓<hi>一斤</hi>
　右四味㕮咀合煎以白芷色黄藥成去滓取𫝊之日<lb/>
　三<lb/>
又方治灸瘡膿壊不瘥方<lb/>
　　薤白<hi>一握</hi>　　胡粉　　　石灰<hi>各一兩</hi>　臘月猪脂<lb/>
　　<hi>一升</hi>
　右四味先煎薤白令黄去之綿裹石灰煎數沸去之<lb/>
<pb n="KR3e0013_WYG_078-5a"/>
　次入胡粉内膏中令調塗故布貼上日三<lb/>
又方白蜜<hi>一兩</hi>　　烏賊骨<hi>二枚一方作一兩</hi>
　右二味相和塗之<lb/>
治針炙瘡血出不止方<lb/>
　燒人屎灰以𫝊之<lb/>
又方死蜣蜋爲末以猪脂和塗之<lb/>
論曰治金瘡者無大小冬夏及始初傷血出便以石灰<lb/>
厚𫝊裹之既止痛又速愈無石灰灰亦可用若瘡甚深<lb/>
<pb n="KR3e0013_WYG_078-5b"/>
未宜速合者内少骨石令瘡不時合也凡金瘡出血其<lb/>
人必渴當忍之噉燥食并肥膩之物以止渴愼勿鹹食<lb/>
若多飲粥及漿犯即血動溢出殺人又忌愼怒大言笑<lb/>
思想隂陽行動作勞多食酸鹹飲酒熱羮臛軰瘡瘥後<lb/>
猶爾出百日半年乃可復常也<lb/>
治金瘡大㪚方<lb/>
　五月五日平旦使四人出四方各於五里内採一方<lb/>
　草木莖葉每種各半把勿令漏脱一事日正午時細<lb/>
<pb n="KR3e0013_WYG_078-6a"/>
　切碓𢷬并石灰極爛熟一石草斷一斗石灰先鑿大<lb/>
　實中桑樹令可受藥取藥内孔中實築令堅仍以桑<lb/>
　樹皮蔽之以麻𢷬石灰極宻泥之令不泄氣又以桑<lb/>
　皮纒之使牢至九月九日午時取出隂乾百日藥成<lb/>
　𢷬之日曝令乾更𢷬絹篩貯却凡一切金瘡傷折出<lb/>
　血登時以藥封裹治使牢勿令動轉不過十日即瘥<lb/>
　不腫不膿不畏風若傷後数日始得藥須煖水洗令<lb/>
　血出然後𫝊之此藥大騐平時無事宜多合以備倉<lb/>
<pb n="KR3e0013_WYG_078-6b"/>
　卒金瘡之要無出於此雖突厥質汗黄末未能及之<lb/>
　<hi>肘後方云用百草心五月五日作七月七日出</hi>
又方燒乾梅爲炭𢷬末𫝊之一宿即瘥亦治打傷<lb/>
又方磁石𢷬末𫝊之止痛斷血<lb/>
又方取桑白汁塗桑白皮裹之或石灰封之妙<lb/>
又方麻葉三斤以水三升熟煮取二升半爲一服<lb/>
又方飲麻子汁数升<hi>小品方云治毒箭所傷</hi>
又方蚯蚓屎以水服方寸匕日三<lb/>
<pb n="KR3e0013_WYG_078-7a"/>
又方杏仁石灰爲細末以猪脂和封之<hi>亦主犬馬金瘡止痛太良</hi>
治金瘡血出不止方<lb/>
　煮桑根十沸服一升即止<lb/>
又方𢷬車前汁𫝊之血即絶連根取用亦效<lb/>
又方柳絮封之<lb/>
又方以蜘蛛幕貼之血即止<lb/>
又方以人精塗之<lb/>
又方飲人尿五升愈<lb/>
<pb n="KR3e0013_WYG_078-7b"/>
内補散治金瘡出血多虚竭方<lb/>
　　蓯蓉　　　甘草　　　芍藥<hi>各四兩</hi>　蜀椒<hi>三兩</hi>
　　乾薑<hi>二兩</hi>　　當歸　　　芎藭　　　桂心<lb/>
　　黄芩　　　呉茱萸　　人參　　　厚朴<lb/>
　　白芨<hi>古今録驗作桑白皮</hi>　　　　黄耆<hi>各一兩</hi>
　右十四味治下篩以酒服方寸匕日三<lb/>
又方當歸<hi>三兩</hi>　　乾薑<hi>三/分</hi>　　芍藥　　　辛夷<hi>各五分</hi>
　　甘草<hi>二分</hi>
<pb n="KR3e0013_WYG_078-8a"/>
　右五味治下篩酒服方寸匕日三夜一<lb/>
治金瘡内漏血不出方<lb/>
　牡丹皮爲散水服三指撮立尿出血<lb/>
治金瘡内漏方<lb/>
　還自取瘡中血著杯中水和服之愈<lb/>
又方蒲黄<hi>二兩</hi>　　七月七日麻勃<hi>一兩</hi>
　右二味酒服一錢七日三夜二<lb/>
二物湯治金瘡腹中瘀血方<lb/>
<pb n="KR3e0013_WYG_078-8b"/>
　　大麻子<hi>三升</hi>　大蔥白<hi>二七枚</hi>
　右使數人各𢷬令熟著九升水煮取一升半頓服若<lb/>
　血出不盡腹中有膿血更合服當吐膿血<lb/>
内塞散治金瘡方<lb/>
　　黄耆　　　當歸　　　芎藭　　　白芷<lb/>
　　乾薑　　　黄芩　　　芍藥　　　續斷<hi>各二兩</hi>
　　附子<hi>半兩</hi>　　細辛<hi>一/兩</hi>　　鹿茸<hi>三兩</hi>
　右十一味治下篩先食酒服五分匕日三稍増至方<lb/>
<pb n="KR3e0013_WYG_078-9a"/>
　寸匕<lb/>
治金瘡煩滿方<lb/>
　赤小豆一升以苦酒漬之熬令燥復漬滿三日令色<lb/>
　黒服方寸匕日三<lb/>
治金瘡苦痛方<lb/>
　楊木白皮熬令燥爲末服方寸匕日三又以𫝊瘡愈<lb/>
治金瘡若刺瘡痛不可忍百治不瘥者方<lb/>
　蔥一把以水三升煮數沸取漬洗止痛良<lb/>
<pb n="KR3e0013_WYG_078-9b"/>
治金瘡煩痛大便不利方<lb/>
　　大黄　　　黄芩<hi>闕</hi>
　右二味爲末蜜和丸如梧桐子大先食服十丸日三<lb/>
治金瘡不止令唾止痛呪法<lb/>
　呪曰某甲今日不良爲某所傷上告天皇下告地王<lb/>
　清血莫出濁血莫揚良藥百裹不如熟唾日二七痛<lb/>
　唾之即止<lb/>
又法我按先師夲法男師在左女師在右上白東王公<lb/>
<pb n="KR3e0013_WYG_078-10a"/>
下白西王母北斗七星黄姑織女請制水之法清旦明<lb/>
呪不痕不膿不疼不痛羅肺得肺羅肝得肝羅肉得肉<lb/>
不任軀姥儂夫自来小兒為日不吉不良某甲為刀斧<lb/>
槊箭熊虎湯火所傷三唾三呵平復如故急急如律令<lb/>
此法不復須度受但存念稽急歆誦之非止治百毒所<lb/>
傷亦治癰疽隨所患轉後語呼之良驗一切瘡毒並皆<lb/>
用之<lb/>
續斷散治金瘡中筋骨方<lb/>
<pb n="KR3e0013_WYG_078-10b"/>
　　續斷<hi>五兩</hi>　　細辛　　　蛇銜　　　地榆<lb/>
　　乾地黄<hi>四兩</hi>　當歸　　　芎藭　　　芍藥<lb/>
　　蓯蓉<hi>各三兩</hi>　人參　　　甘草　　　附子<hi>各二兩</hi>
　　乾薑　　　蜀椒　　　桂心<hi>各一兩半</hi>
　右十五味治下篩酒服一方寸匕日三<lb/>
治金瘡腸出方<lb/>
　　磁石　　　滑石　　　鐵精<hi>各三兩</hi>
　右三味爲末粉腸上後用磁石末飲服方寸匕日五<lb/>
<pb n="KR3e0013_WYG_078-11a"/>
　夜二腸即入<lb/>
又方取人屎乾爲末以粉腸即入<lb/>
治被傷腸出不斷者方<hi>肘後方云治腸出欲燥而草土著腸者</hi>
　作大麥粥取汁洗腸推内之常研米粥飲之二十日<lb/>
　稍稍作强糜百日後乃可瘥<lb/>
地黄膏治金瘡火瘡炙瘡不能瘥者方<lb/>
　　生地黄<hi>切一升𢷬絞取汁三合</hi>　　薫陸香　松脂<lb/>
　　杏仁　　　蠟<hi>各二兩</hi>　　羊腎脂<hi>五合/煎</hi>烏麻油<hi>二升</hi>
<pb n="KR3e0013_WYG_078-11b"/>
　　石鹽<hi>一兩研如粉</hi>
　右八味先下蠟微火令消次内羊脂令消次下油次<lb/>
　下松脂令消次下杏仁次下薫陸次下地黄汁次下<lb/>
　石鹽以微火煎令地黄汁水氣盡以綿濾停凝一切<lb/>
　諸瘡初傷皆用𫝊之日三夜二愼生冷猪雞魚肉此<lb/>
　膏治瘡法先食惡肉不著痂先從内瘥乃至平復無<lb/>
　痂不畏風不膿大大要妙<lb/>
治金瘡血出不止方<lb/>
<pb n="KR3e0013_WYG_078-12a"/>
　　蒲黄<hi>一斤</hi>　　當歸<hi>二兩</hi>
　右二味治下篩酒服方寸匕日二<lb/>
又方取蔥葉炙取汁塗瘡上即止若爲婦人所驚者取<lb/>
婦人中衣火炙令熱以熨瘡上<lb/>
又方取䜴三升熱湯漬食頃絞去滓内蒲黄三合頓服<lb/>
及作紫湯服之<hi>紫湯方在産婦篇中</hi>
治金瘡箭在肉中不出方<lb/>
　　白歛　　　半夏<hi>各等分</hi>
<pb n="KR3e0013_WYG_078-12b"/>
　右二味治下篩酒服方寸匕日三瘡淺十日出瘡深<lb/>
　二十日出終不住肉中<lb/>
治卒中箭不出或肉中有聚血方<lb/>
　取女人月經布燒灰屑酒服之<lb/>
治箭鏃及諸刀刅在咽喉胷膈諸隠䖏不出者方<lb/>
　　牡丹皮<hi>一分</hi>　白鹽<hi>二分肘後作白歛</hi>
　右二味治下篩以酒服方寸匕日三服出<lb/>
又方取栝蔞汁塗箭瘡上即出<lb/>
<pb n="KR3e0013_WYG_078-13a"/>
又方酒服瞿麥方寸匕日三瘥<lb/>
治毒箭所中方<lb/>
　𢷬藍汁一升飲之并以薄瘡上若無藍取青布漬絞<lb/>
　汁服之并淋瘡中鏃不出𢷬死鼠肝塗之<lb/>
又方煎地黄汁作丸服之百日箭出<lb/>
又方多飲葛根汁并治一切金瘡<lb/>
又方雄黄為末𫝊之當沸汁出愈<lb/>
又方𢷬葛根汁飲之又葛白屑熬黄𫝊瘡止血<lb/>
<pb n="KR3e0013_WYG_078-13b"/>
又方内鹽臍中炙之<lb/>
又方貝齒末服一錢匕<lb/>
又方煮蘆根汁飲三升<lb/>
治中射網箭方<lb/>
　　藍子<hi>五合</hi>　　升麻<hi>八/兩</hi>　　王不留行　甘草<hi>各等分</hi>
　右四味治下篩冷水服二方寸匕日三夜二又以水<lb/>
　和塗瘡乾易之<lb/>
治針折入肉中方<lb/>
<pb n="KR3e0013_WYG_078-14a"/>
　刮象牙爲末水和聚著折針上即出<lb/>
又方以鼠腦塗之<lb/>
又方磁石吸鐵者著上即出<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0013_WYG_078-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　備急千金要方卷七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>備急千金要方巻三十四</head>
    <p>
<pb n="KR3e0013_WYG_034-1a"/>
欽定四庫全書<lb/>
　備急千金要方巻三十四　唐　孫思邈　撰<lb/>
　　　　　　　　　　　　宋　林億等　校正<lb/>
　傷寒方<lb/>
　　傷寒不發汗變成狐惑病第十三<hi>論方</hi>
論曰狐惑之病其氣如傷寒黙黙欲眠目不得閉起卧<lb/>
不安其毒在喉咽為惑病在隂肛者為狐病狐惑之病<lb/>
並惡飲食不欲食聞食臭其面目翕赤翕白翕黒毒食<lb/>
<pb n="KR3e0013_WYG_034-1b"/>
於上者則聲喝也<hi>喝一作嗄</hi>毒食下部者則乾咽也此由温<lb/>
毒氣所為食于上者㵼心湯主之食於下者苦參湯淹<lb/>
洗之食于肛外者熏之并用雄黄三片稍置瓦缾中炭<lb/>
火燒向肛熏之并服湯也<lb/>
治狐惑湯<lb/>
　　黄連<hi>四兩</hi>　　薫草<hi>四兩</hi>
　右二味㕮咀白酢漿一斗漬一宿煮取二升分為三<lb/>
　服<lb/>
<pb n="KR3e0013_WYG_034-2a"/>
赤小豆當歸散其人脉數無熱微煩黙黙但欲卧汗出<lb/>
初得之三四日眼赤如鳩眼得之七八日其四眥黄黒<lb/>
能食者膿已成也治之之方<lb/>
　以赤小豆三升漬之令生芽足乃復乾之加當歸三<lb/>
　兩為末漿水服方寸匕日三即愈<lb/>
㵼心湯其病形不可攻不可灸因火為邪血散脉中傷<lb/>
脉尚可傷臟則劇井輸益腫黄汁出經合外爛肉腐為<lb/>
癰膿此為火疽醫所傷也夫脉數者不可灸因火為邪<lb/>
<pb n="KR3e0013_WYG_034-2b"/>
即為煩因虚逐實血走脉中火氣雖微内攻有力焦骨<lb/>
傷筋血難復也應在瀉心瀉心湯兼治下痢不止腹中<lb/>
愊堅而嘔吐腸鳴者方<hi>仲景名半夏瀉心要略名甘草瀉心</hi>
　　半夏<hi>半升</hi>　　黄芩　　　人參　　　乾薑<lb/>
　　甘草<hi>各三兩</hi>　黄連<hi>一/兩</hi>　　大棗<hi>十二枚</hi>
　右七味㕮咀以水一斗煮取六升分服一升日三<lb/>
　　傷寒發黄第十四<hi>論灸證針  圖</hi>　<hi>方</hi>
論曰黄有五種有黄汗黄疸榖疸酒疸女勞疸黄汗者<lb/>
<pb n="KR3e0013_WYG_034-3a"/>
身體四肢微腫胸滿不渇汗出如黄蘗汁良由大汗出<lb/>
卒入水中所致黄疸者一身面目悉黄如橘柚暴得熱<lb/>
以冷水洗之熱因留胃中食生黄𤓰熏上所致若成黒<lb/>
疸者多死榖疸者食畢頭眩心忪怫鬰不安面發黄由<lb/>
失饑大食胃氣衝熏所致酒疸者心中懊痛足脛滿小<lb/>
便黄面發赤斑黄黒由大醉當風入水所致女勞疸者身<lb/>
目皆黄發熱惡寒小腹滿急小便難由大勞大熱而交<lb/>
接竟入水所致但依後方治之<lb/>
<pb n="KR3e0013_WYG_034-3b"/>
黄汗之為病身體洪腫發熱汗出不渇狀如風水汗染<lb/>
衣色正黄如蘗汁其脉自沈從何得之此病以汗出入<lb/>
水中浴水從汗孔入因而得之<lb/>
黄耆芍藥桂酒湯治黄汗方<lb/>
　　黄耆<hi>五兩</hi>　　芍藥<hi>三/兩</hi>　　桂心<hi>三兩</hi>
　右三味㕮咀以苦酒一升水七升合煎取三升飲一<lb/>
　升當心煩也至六七日稍稍自除心煩者苦酒阻故<lb/>
　也<lb/>
<pb n="KR3e0013_WYG_034-4a"/>
黄疸之病疸而渇者其病難治疸而不渇其病可治發<lb/>
於隂部其人必嘔發于陽部其人振寒而㣲熱<lb/>
桂枝黄耆湯治諸病黄疸宜利其小便假令脉浮當以<lb/>
汗解方<lb/>
　　桂枝　　　芍藥　　　生薑<hi>各三兩</hi>　甘草<hi>二兩</hi>
　　黄耆<hi>五兩</hi>　　大棗<hi>十二枚</hi>
　右六味㕮咀以水八升微火煎取三升去滓温服一<lb/>
　升發微汗須臾不汗者飲稀熱粥以助湯若不汗更<lb/>
<pb n="KR3e0013_WYG_034-4b"/>
　服湯<lb/>
麻黄醇酒湯治傷寒熱出表發黄疸方<lb/>
　麻黄三兩以醇酒五升煮取一升半盡服之温覆汗<lb/>
　出即愈冬月寒時用清酒春月宜用水<lb/>
治黄疸方<lb/>
　　𤓰蔕　　　秫米　　　赤小豆<hi>各二七枚</hi>
　右三味治下篩病重者取如大豆二枚内著鼻孔中<lb/>
　痛縮鼻須臾當出黄汗或從口中出汁升餘則愈病<lb/>
<pb n="KR3e0013_WYG_034-5a"/>
　輕者如一豆不瘥間日復用又下里間以筒使人極<lb/>
　吹鼻中無不死大慎之<hi>刪繁療天行毒熱通貫臟腑沈㐲骨髓之間或為黄疸黒</hi>
　<hi>疸赤疸白疸榖疸馬黄等病喘息須臾不絶也</hi>
大黃圓治同前<lb/>
　　大黄　　　葶藶子<hi>各二兩</hi>
　右二味為末蜜和丸如梧子大未食服十丸日三病<lb/>
　瘥止<lb/>
又方大黄<hi>二兩</hi>　　黄連<hi>三/兩</hi>　　黄蘗　　　黄芩<hi>各一兩</hi>
<pb n="KR3e0013_WYG_034-5b"/>
　　麴衣<hi>五合</hi>
　右五味為末蜜和丸如梧子大先食服三丸日三不<lb/>
　知加至五丸<lb/>
茵蔯湯治黄疸身體面目盡黄方<lb/>
　　茵蔯　　　黄連<hi>各三兩</hi>　黄芩<hi>二兩</hi>　　大黄<lb/>
　　甘草　　　人參<hi>各一兩</hi>　梔子<hi>二十七枚</hi>
　右七味㕮咀以水一斗煮取三升分三服日三亦治<lb/>
　酒疸酒癖<lb/>
<pb n="KR3e0013_WYG_034-6a"/>
三黄散治同前<lb/>
　　大黄　　　黄連　　　黄芩<hi>各四兩</hi>
　右三味治下篩先食服方寸匕日三亦可為丸<lb/>
五苓散治黄疸利小便方<lb/>
　　豬苓　　　茯苓　　　澤瀉　　　白术<lb/>
　　桂心<hi>各三十銖</hi>
　右五味𢷬篩為散渇時水服方寸匕極飲水即利小<lb/>
　便及汗出愈<hi>此方與第九巻方相重以分兩不同故重出</hi>
<pb n="KR3e0013_WYG_034-6b"/>
秦椒散治黄疸飲少溺多方<lb/>
　　秦椒<hi>六銖</hi>　　𤓰蔕<hi>半兩</hi>
　右二味治下篩水服方寸匕日三<lb/>
小半夏湯治黄疸小便色不異欲自利腹滿而喘者不<lb/>
可除熱熱除必噦方<lb/>
　　半夏　　　生薑<hi>各半斤</hi>
　右二味㕮咀以水七升煮取一升五合分再服有人<lb/>
　常積氣結而死其心上暖以此湯少許汁入口遂活<lb/>
<pb n="KR3e0013_WYG_034-7a"/>
治黄疸方<lb/>
　取生小麥苖𢷬絞取汁飲六七合晝夜三四飲三四<lb/>
　日便愈無小麥穬麥亦得用之<lb/>
治黄疸變成黒疸醫所不能治者方<lb/>
　土𤓰根𢷬汁一小升頓服日一平旦服至食時病從<lb/>
　小便出先須量病人力不得多服力衰則起不得<lb/>
治發黄身面目悉黄如金色小便如濃煮蘗汁衆醫不<lb/>
能療者方<lb/>
<pb n="KR3e0013_WYG_034-7b"/>
　　茵蔯　　　梔子<hi>各四兩</hi>　黄芩　　　大黄<lb/>
　　柴胡　　　升麻<hi>各三兩</hi>　龍膽<hi>二兩</hi>
　右七味㕮咀以水八升煮取二升七合分三服若身<lb/>
　體羸去大黄加梔子五六兩生地黄一升<hi>延年録無茵蔯有梔</hi>
　<hi>子四兩栝蔞三兩芒硝二兩近效方加枳實二兩</hi>夫黄發已久變作桃皮色<lb/>
　心下有堅嘔逆不下飲食小便極赤色少四肢逆冷<lb/>
　脉深沉極微細遲者不宜服此方得下必變啘也宜<lb/>
　與大茵蔯湯除大黄與生地黄五兩服湯盡消息看<lb/>
<pb n="KR3e0013_WYG_034-8a"/>
　脉小浮出形小見不甚沈微便可治也脉浮見者黄<lb/>
　當明不復作桃皮色心下自寛也<hi>大茵蔯湯方次出後十一味者是</hi>
苦參散治人無漸忽然振寒發黄皮膚黄麴塵出小便<lb/>
赤少大便時閉氣力無異食飲不妨已服諸湯散餘熱<lb/>
不除久黄者宜吐下方<lb/>
　　苦參　　　黄連　　　𤓰蔕　　　黄蘗<lb/>
　　大黄<hi>各一兩</hi>　葶藶<hi>二兩</hi>
　右六味治下篩飲服方寸匕當大吐吐者日一服不<lb/>
<pb n="KR3e0013_WYG_034-8b"/>
　吐日再亦得下服五日知可消息不覺退更服之小<lb/>
　折便消息之<lb/>
治發黄方<lb/>
　　茵蔯　　　黄蘗　　　梔子　　　大黄<hi>各三兩</hi>
　　黄連<hi>二兩</hi>
　石五味㕮咀以水九升煮取三升分三服先服湯後<lb/>
　服丸方<lb/>
　　大黄<hi>五兩</hi>　　茵蔯　　　梔子<hi>各三兩</hi>　黄芩<lb/>
<pb n="KR3e0013_WYG_034-9a"/>
　　黄蘗　　　黄連<hi>各二兩</hi>
　右六味為末以蜜丸如梧子大白飲服二十丸令微<lb/>
　利<lb/>
麻黄連翹赤小豆湯治傷寒瘀熱在裏身體必發黄方<lb/>
　　麻黄　　　連翹　　　甘草<hi>各二兩</hi>　生薑<hi>三兩</hi>
　　大棗<hi>十二枚</hi>　杏仁<hi>三十/枚</hi>　赤小豆<hi>一升</hi>
　　生梓白皮<hi>切二升</hi>
　右八味㕮咀以勞水一斗先煮麻黄去沬次内諸藥<lb/>
<pb n="KR3e0013_WYG_034-9b"/>
　煎取三升分三服<lb/>
茵蔯湯治傷寒七八日内實瘀熱結身黄如橘小便不<lb/>
利腹微脹滿宜下之方<lb/>
　　茵蔯<hi>六兩</hi>　　大黄<hi>三/兩</hi>　　梔子<hi>四十枚</hi>
　右三味㕮咀以水一斗二升先煮茵蔯取五升去滓<lb/>
　次内梔子大黄煎取三升分服一升日三小便當利<lb/>
　如皂莢沫狀色正赤當腹減黄悉隨小便去也<hi>范注用療</hi>
　<hi>榖疸小品方用石膏一斤</hi>
<pb n="KR3e0013_WYG_034-10a"/>
大黄黄蘗湯治發黄腹滿小便不利而赤自汗出此為<lb/>
表和裏實當下之方<lb/>
　　大黄<hi>三兩</hi>　　黄蘗　　　芒硝<hi>各四/兩</hi>　梔子<hi>十五枚</hi>
　右四味㕮咀以水六升煮取二升去滓内芒硝復煎<lb/>
　取一升先食頓飲之<lb/>
茵蔯圓治時行病急黄并瘴癘疫氣及㾬瘧之方<lb/>
　　茵蔯　　　梔子　　　芒硝　　　杏仁<hi>各三兩</hi>
　　巴豆<hi>一兩</hi>　　恒山　　　鼈甲<hi>各二/兩</hi>　䜴<hi>五兩</hi>
<pb n="KR3e0013_WYG_034-10b"/>
　　大黄<hi>五兩</hi>
　右九味為末以餳為丸如梧子大飲服三丸以吐利<lb/>
　為佳不知加一丸初覺體氣有異急服之即瘥神效<lb/>
治急黄熱氣骨蒸兩目赤脉方<lb/>
　　芒硝<hi>一兩</hi>　　大黄<hi>一兩/半末</hi>　生地黄汁<hi>八合</hi>
　右三味合和一服五合日二以利為度不須二服<lb/>
治風疸小便或黄或白洒洒寒熱好卧不欲動方<lb/>
　　三月生艾<hi>一束𢷬取銅器中煎如漆宻封之</hi>　　　　大黄<lb/>
<pb n="KR3e0013_WYG_034-11a"/>
　　黄連　　　凝水石　　栝蔞根　　苦參<lb/>
　　葶藶<hi>各六銖</hi>
　右七味六味為末以艾煎和丸如梧子大先食服五<lb/>
　丸日二可至二十丸有熱加苦參渇加栝蔞小便澀<lb/>
　加葶藶小便多加凝水石小便白加黄連大便難加<lb/>
　大黄<lb/>
濕疸之為病始得之一身盡疼發熱面色黒黄七八日<lb/>
後壯熱熱在裏有血當下去之如㹠肝狀其小腹滿者<lb/>
<pb n="KR3e0013_WYG_034-11b"/>
急下之亦治一身盡黄目黄腹滿小便不利方<lb/>
　　礬石　　　滑石<hi>各五兩</hi>
　右二味治下篩以大麥粥汁服方寸匕日三先食服<lb/>
　之便利如血者已當汗出瘥<lb/>
寸口脉浮而緩浮則為風緩則為痺痺非中風四肢苦<lb/>
煩脾色必黄瘀熱以行跗陽脉緊而數數則為熱熱則<lb/>
消榖緊則為寒食則滿也尺脉浮為傷腎跗陽脉緊為<lb/>
傷脾風寒相薄食榖即眩榖氣不消胃中苦濁濁氣下<lb/>
<pb n="KR3e0013_WYG_034-12a"/>
流小便不通隂被其寒熱流膀胱身故盡黄名曰榖疸<lb/>
治勞疸榖疸丸方<lb/>
　　苦參<hi>三兩</hi>　　龍膽<hi>一兩</hi>
　右二味為末牛膽和為丸如梧子大先食以麥粥飲<lb/>
　服五丸日三不知稍加之<hi>刪繁方加梔子仁三七枚以猪膽和為丸</hi>
夫酒疸其脉浮者先吐之沈弦者先下之夫人病酒疸<lb/>
者或無熱靖言了了腹滿欲吐嘔者宜吐之方前苦參<lb/>
散七味者是酒疸必小便不利其候當心中熱足下熱<lb/>
<pb n="KR3e0013_WYG_034-12b"/>
是其證也夫酒疸下之久久為黒疸目青面黒心中如<lb/>
啖蒜虀狀大便正黒皮膚爪之不仁其脉浮弱雖黒微<lb/>
黄故云<lb/>
枳實大黄湯治傷寒飲酒食少飲多痰結發黄酒疸心<lb/>
中懊憹而不甚熱或乾嘔方<lb/>
　　枳實<hi>五枚</hi>　　大黄<hi>三/兩</hi>　　豆䜴<hi>半/升</hi>　　梔子<hi>七枚</hi>
　右四味㕮咀以水六升煮取二升分三服心中熱疼<lb/>
　懊憹皆主之<lb/>
<pb n="KR3e0013_WYG_034-13a"/>
凝水石散治肉疸飲少小便多如白泔色此病得之從<lb/>
酒方<lb/>
　　凝水石　　白石脂　　栝蔞根　　桂心<hi>各三十銖</hi>
　　菟絲子　　知母<hi>各十八銖</hi>
　右六味治下篩麥粥飲服五分匕日三服五日知十<lb/>
　日瘥<lb/>
茯苓圓治心下縱横堅而小便赤是酒疸者方<lb/>
　　茯苓　　　茵蔯　　　乾薑<hi>各一兩</hi>　白术<hi>熬</hi>
<pb n="KR3e0013_WYG_034-13b"/>
　　枳實<hi>各三十銖</hi>　半夏　　　杏仁<hi>各十/八銖</hi>　甘遂<hi>六銖</hi>
　　蜀椒　　　當歸<hi>各十二銖</hi>
　右十味為末蜜和丸如梧子大空腹服三丸日三稍<lb/>
　稍加以小便利為度<hi>千金翼加黄連一兩大黄十八銖名茵蔯丸治黒疸身體闇黒</hi>
　<hi>小便澀</hi>
半夏湯治酒癖䕃胷心脹滿骨肉沉重逆害飲食乃至<lb/>
小便赤黄此根本虚勞風冷飲食衝心由脾胃内痰所<lb/>
致方<lb/>
<pb n="KR3e0013_WYG_034-14a"/>
　　半夏<hi>一升</hi>　　生薑　　　黄芩　　　茵蔯<lb/>
　　當歸<hi>各一兩</hi>　前胡　　　枳實　　　甘草<lb/>
　　大㦸<hi>各二兩</hi>　茯苓　　　白术<hi>各三兩</hi>
　右十一味㕮咀以水一斗煮取三升分作三服<lb/>
牛膽圓治酒疸身黄麴塵出方<lb/>
　　牛膽<hi>一枚</hi>　　芫花<hi>一/升</hi>　　蕘花<hi>半/升</hi>　　𤓰蔕<hi>三兩</hi>
　　大黄<hi>八兩</hi>
　右五味四味㕮咀以清酒一斗漬一宿煮減半去滓<lb/>
<pb n="KR3e0013_WYG_034-14b"/>
　内牛膽微火煎令可丸如大豆服一丸日移六七尺<lb/>
　不知復服一丸至八丸膈上吐膈下下或不吐而自<lb/>
　愈<lb/>
大茵蔯湯治内實熱盛發黄黄如金色脉浮大滑實緊<lb/>
數者大發黄多是酒客勞熱食少胃中熱或温毒内熱<lb/>
者故黄如金色方<lb/>
　　茵蔯　　　黄蘗<hi>各一兩半</hi>　大黄　　　白术<hi>各三兩</hi>
　　黄芩　　　甘草　　　茯苓　　　栝蔞根<lb/>
<pb n="KR3e0013_WYG_034-15a"/>
　　前胡　　　枳實<hi>各二兩</hi>　梔子<hi>二十枚</hi>
　右十一味㕮咀以水九升煮取三升分三服得快下<lb/>
　消息三四日更治之<lb/>
茵蔯圓治氣淋臚脹腹大身體面目悉黄及酒疸短氣<lb/>
不得息方<lb/>
　　茵蔯　　　天門冬　　梔子<hi>各四兩</hi>　大黄<lb/>
　　桂心<hi>各三兩</hi>　通草　　　石膏<hi>各二/兩</hi>　半夏<hi>半升</hi>
　右八味蒸大黄通草天門冬半夏梔子曝令乾合𢷬<lb/>
<pb n="KR3e0013_WYG_034-15b"/>
　篩蜜丸如大豆服三丸日三忌生魚以豆羮服不得<lb/>
　用酒一方去石膏内滑石二兩不知加至十丸<lb/>
黄家至日晡所發熱而反惡寒此為女勞得之當膀胱<lb/>
急小腹滿體盡黄額上黒足下熱因作黒疸其腹臚脹<lb/>
而滿如欲作水狀大便必黒時溏泄此女勞疸非水也<lb/>
腹滿者難治<lb/>
硝石礬石散治女勞疸方<lb/>
　　硝石　　　礬石<hi>各半兩</hi>
<pb n="KR3e0013_WYG_034-16a"/>
　右二味治下篩大麥粥汁服方寸匕日三重衣覆取<lb/>
　汗病隨大小便出小便正黄大便正黒<lb/>
黄疸之為病日晡所發熱惡寒小腹急身體黄額黒大<lb/>
便溏黒足下熱此為女勞腹滿者難治治之方<lb/>
　　滑石　　　石膏<hi>各等分</hi>
　右二味治下篩以大麥粥汁服方寸匕日三小便極<lb/>
　利則瘥<lb/>
針灸黄疸法<lb/>
<pb n="KR3e0013_WYG_034-16b"/>
　　正面圖第一<hi>寅門脣裏</hi>　　<hi>上齗/顳顬</hi>　　<hi>上腭中/俠人</hi>　<hi>舌下漿俠承</hi>
　　　<hi>巨闕隂縫</hi>　　<hi>上管</hi>
寅門穴從鼻頭直入髮際度取通繩分為三斷繩取一<lb/>
分入髮際當繩頭針是穴治馬黄黄疸等病<lb/>
上齗裏穴正當人中及脣針三鋥治馬黄黄疸等病<lb/>
上腭穴入口裏邊在上縫赤白脉是針三鋥治馬黄黄<lb/>
疸四時等病<lb/>
舌下穴俠舌兩邊針治黄疸等病<lb/>
<pb n="KR3e0013_WYG_034-17a"/>
脣裏穴正當承漿裏邊逼齒齗針三鋥治馬黄黄疸寒<lb/>
暑温疫等病<lb/>
顳顬穴在眉眼尾中間上下有來去絡脉是針灸之治<lb/>
四時寒暑所苦疸氣温病等<lb/>
俠人中穴火針治馬黄黄疸疫通身並黄語音已不轉<lb/>
者<lb/>
俠承漿穴去承漿兩邊各一寸治馬黄急疫等病<lb/>
巨闕穴在心下一寸灸七壯治馬黄黄疸急疫等病<lb/>
<pb n="KR3e0013_WYG_034-17b"/>
上管穴在心下二寸灸七壯治馬黄黄疸等病<lb/>
男隂縫穴拔隂反向上灸治馬黄黄疸等病若女人玉<lb/>
門是穴男女針灸無在<lb/>
　　覆面圖第二<hi>風府肝輸</hi>　　<hi>熱府/脾輸</hi>　　<hi>肺輸/腎輸</hi>　　<hi>心輸跟脚後</hi>
風府穴在項後入髮際一寸去上骨一寸針之治頭中<lb/>
百病馬黄黄疸等病<lb/>
熱府穴在第二節下兩傍相去各一寸五分針灸無在<lb/>
治馬黄黄疸等病<lb/>
<pb n="KR3e0013_WYG_034-18a"/>
肺輸穴從大椎數第三椎兩傍相去各一寸五分灸主<lb/>
黄疸通治百毒病<lb/>
心輸穴從肺輸數第二椎兩傍相去各一寸五分<lb/>
肝輸穴從心輸數第四椎兩傍相去各一寸五分<lb/>
脾輸穴從肝輸數第二椎兩傍相去各一寸五分<lb/>
腎輸穴從脾輸數第三椎兩傍相去各一寸五分<lb/>
脚後跟穴在白肉後際針灸隨便治馬黄黄疸寒暑諸<lb/>
毒等病<lb/>
<pb n="KR3e0013_WYG_034-18b"/>
　　側面圖第三<hi>耳中子頭頰裏䑀石</hi>　　<hi>手太陽/錢孔</hi>　<hi>太衝</hi>
耳中穴在耳門孔上横梁是針灸之治馬黄黄疸寒暑<lb/>
疫毒等病<lb/>
頰裏穴從口吻邊入徃對頰裏去口一寸針主治馬黄<lb/>
黄疸寒暑温疫等病頰兩邊同法<lb/>
手太陽穴手小指端灸隨年壯治黄疸<lb/>
䑀石子頭穴還取病人手自捉臂從腕中太澤<hi>澤當作淵</hi>文<lb/>
向上一夫接白肉際灸七壯治馬黄黄疸等病<lb/>
<pb n="KR3e0013_WYG_034-19a"/>
錢孔穴度乳至臍中屈肋頭骨是灸百壯治黄疸<lb/>
太衝穴針灸隨便治馬黄黄疸温疫毒等病<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0013_WYG_034-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　備急千金要方巻三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0027_SBCK_010-1a"/>
丞相魏公譚訓卷第十<lb/>
　雜事<lb/>
祖父既拜大學士集禧觀使入謝乃徹盖服御仙花<lb/>
帶盖寄祿官乃光祿大夫也兩宫嘆異降㫖張盖服<lb/>
毬文帶告街鳴杖子立宰相班盖異恩也<lb/>
八年九月出知揚州　哲宗始親政因陛辭尤加眷<lb/>
禮問為政大畧與人才能否祖父奏對移時至郤御<lb/>
膳且有召用意明年西京留守闕首命除祖父當過<lb/>
闕陛對祖父以老再辭不聽既行次符離而衛國夫<lb/>
人薨懇請南歸復知揚州時紹聖元年明年再請還<lb/>
<pb n="KR3l0027_SBCK_010-1b"/>
政章累上　哲宗特命拜中太乙宫使又一年復請<lb/>
老　哲宗聖諭令且降詔而時宰奏得蘇某書𣣔得<lb/>
致仕有㫖檢例遂用杜祁公例拜太子少師致仕國<lb/>
史祁公傳言前宰相未有一上章以東宫三少致仕<lb/>
者盖時相賈某嫉之也<lb/>
章雷州既罷以特進知越州過潤祖父遣二十二叔<lb/>
父四十叔父相見甚欵既而以簡謝祖父曰到㑹稽<lb/>
不乆則丐閑将卜居京口異時當從公杖履之㳺也<lb/>
翟思子乆祭祖父其云問萬事扵伯始無所不知梦<lb/>
两楹扵殷商遽然求訣寔其子汝文代作常語人曰<lb/>
<pb n="KR3l0027_SBCK_010-2a"/>
此惟蘇丞相可以當之<lb/>
元豐時彦榜二十二叔父登科是時祖父出從外補<lb/>
有表謝上首言方主臣之負罪適孺子之逢辰報始<lb/>
傳郵慶叢私室又曰一門在仕三世决科逮扵群從<lb/>
之間繼有策名之美斯亦聖代衣冠之盛事不勝逺<lb/>
方父子之遭逢盖是天禧至是盖四世九人登科矣<lb/>
象先近見祖父是年四月與十六伯父書亦言念二<lb/>
得科名家門之慶想同歡慰至元祐馬㳙榜象先䝉<lb/>
㤙賜第至是五世矣<hi>此六事合在前昨見伯父房<折 t="33"/>弟植殘稿中有之今並見此卷之首</hi>
祖父嘉祐中在舘閣曾祖召飰如期而往傳命者云<lb/>
<pb n="KR3l0027_SBCK_010-2b"/>
請帽皆就坐祖父令禀白京局小官自来衫帽不以<lb/>
擕行欲幞頭簉席曽祖甚喜盖前軰雖燕居未常露<lb/>
頭也祖父時子弟皆昏定晨省及侍膳白事率皆如<lb/>
此不若近時之苟且也<lb/>
祖父薨背賢士大夫祭文甚衆惟南豐曽相之文委<lb/>
曲周盡頗無遺事若行状然學士畢公<hi>仲㳺</hi>自言韓富<lb/>
亡有司馬司馬亡忠宣是侔忠宣亡後舊相惟公今<lb/>
公又亡故老遂空鄒道鄉曰某常聞公之緒言矣學<lb/>
至扵絶學心至扵無心消息盈虚自與時㑹世雖欲<lb/>
親疎利害之不可得也文皆冠絶一時陸農師挽詩<lb/>
<pb n="KR3l0027_SBCK_010-3a"/>
云始知夷險異髙卧㸔南行亦紀寔也<hi>此二事亦殘稿中所蔵者</hi>
東坡常称東漢多名莭之士所以能扶危持顛者幾<lb/>
百年雖曹孟徳之奸雄亦畏名莭故終躬不敢取漢<lb/>
一日與大人語及大人云近見新貴人爲人作誌文<lb/>
頗譏東漢之士專爲詭行盗名其風不可長東坡大<lb/>
駭固問誰作不得已言之東坡云可作数字罵此小<lb/>
子大人不應乃曰只教折了胡孫三十年艸料<lb/>
安厚卿父爲三司吏曽祖爲判官見而異之以謂與<lb/>
胥吏不同必有厚福每令祖父禮待之祖母兖國夫<lb/>
人来歸使幹禮席之事安甚盡心後爲正議大夫致<lb/>
<pb n="KR3l0027_SBCK_010-3b"/>
仕年九十而卒每子孫在側必以曽祖教子以訓飭<lb/>
之<lb/>
祖父常言韓正獻教子嚴肅不可犯知亳州日第二<lb/>
子舎人自西京倅謁告省覲康公與右相及姪柱史<lb/>
宗彦皆中殊科歸公喜召僚属之厚者俾諸子坐扵<lb/>
一隅惟持國多深思必有義方之訓託疾不赴坐中<lb/>
忽云二郎吾聞西京吾疑獄奏讞者其詳云何舍人<lb/>
思之未得已呵之再問未能對遂推案持梃大詬曰<lb/>
汝食朝廷厚祿倅貳一府事無巨細皆當究心大辟<lb/>
奏案尚不能記則細務不舉可知矣吾千里外無所<lb/>
<pb n="KR3l0027_SBCK_010-4a"/>
干預猶能知之尔叨冒廪祿何顔報國必𣣔撻之衆<lb/>
賔力觧方已諸子股慄累日不能釋家法之嚴如此<lb/>
所以多賢子弟也<lb/>
祖宗時進士甲科推㤙無定制㩀人才收用陳堯咨<lb/>
状元及第曽㑹第二人皆直史舘知大藩陳州人得<lb/>
閬州㑹江南人得宣州而第三人才得職官　太宗<lb/>
朝状元王世則止得司理參軍後至樞宻使<lb/>
吕文靖少時伯父司空不以任子荐之宗親為言司<lb/>
空曰彼當自致公輔豈可以門閱卑之後中甲科為<lb/>
職官月俸五千八百乃約家人日用不過百金有餘<lb/>
<pb n="KR3l0027_SBCK_010-4b"/>
置竹筒盛之一千以供太夫人一千以卑内子八百<lb/>
以備伏臘竹筒之積具飯以待同寮上下欣然無不<lb/>
足之色後果繼世父官鈞慶院賜晏官食方暑不可<lb/>
下箸曽祖居與相對兖國太夫人治家乃排五六十<lb/>
位但具匕筯置白餅縷肉飯下飯瓜姜醎豉尔人人<lb/>
至者自食飽足後吕司空每見必戯曰未常忘一飯<lb/>
之德也<lb/>
祖父常言在舘中時雇得一婢問其家何為云住曹<lb/>
門外惟鎚石蓮問一家幾人各何為云十口皆然無<lb/>
他業初甚訝之又云非<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>某家一巷数十家皆然盖<lb/>
<pb n="KR3l0027_SBCK_010-5a"/>
夏末梁山泊諸道載蓮子百十車皆投此巷鎚取蓮<lb/>
肉貨扵果子行乃知京師浩瀚何所不有非外方耳<lb/>
目所及也<lb/>
祖父為省判判剥馬案行衆争取死馬而不取駝牛<lb/>
以謂馬肉耐乆埋之爛泥地中經宿出之如新為脯<lb/>
腊可敵獐鹿皆税居曹門隣巷皆貨之醎豉者早行<lb/>
其臭不可近晚過之香聞数百歩多馬肉為之<lb/>
祖父又言常歩至門外見臭河中浸弊草破履皆将<lb/>
為㳿子者京師無棄物所以皆人人粗給<lb/>
祖父常言忠信度量豈惟士大夫貨殖猶然孫賜號<lb/>
<pb n="KR3l0027_SBCK_010-5b"/>
本行酒家博士誠寔不欺主人爱之假以百千使爲<lb/>
脚店孫固辭主人曰不責還期也孫曰請以一歲爲<lb/>
約先期已還足貨扵人者不計其可償其貨漸侈大<lb/>
乃置圗畫扵壁間列書史扵几案爲雅戯之具皆不<lb/>
凡人競趍之乆之遂𨳩正店建楼漸傾中都<lb/>
太宗上元爲微行至其家孫巳預知盖耳目廣又結<lb/>
中貴人得其歡心上與柴都尉数公往孫出致恭呼<lb/>
大人先集京師名姬妙藝杯盤精好羅列扵外上大<lb/>
喜酒十行将散乃前致謝曰家有間處願諸大人一<lb/>
臨　太宗與諸公相頋駭喜及至其廳事杯杓器皿<lb/>
<pb n="KR3l0027_SBCK_010-6a"/>
陳設歌舞尤盛遂使其女弹琵琶献酒侍上傍通席<lb/>
極歡而罷坐中使柴都尉取錦綺金銀卑之固不受<lb/>
及明上使勞賜召其女入其後寵以正位號一日上<lb/>
使扵奉宸庫取真珠擇其圎者為数珠不足妃侍傍<lb/>
曰妾父好畜異物碩令一使往問之孫黙記曰数年<lb/>
前有一行頭寄真珠一箧為信云絶大未常開也乃<lb/>
引使扵蔵私帑室塵埃中取得之元未啟封發視乃<lb/>
喜賜銀百星一日上置晏西蜀進酴醿種方開上與<lb/>
妃后賞玩孫妃曰妾家亦有試遣問之乃進十合上<lb/>
大駭以為竊禁中種使往視之則其本大扵禁中数<lb/>
<pb n="KR3l0027_SBCK_010-6b"/>
倍矣孫貸扵人者前期而還人貸之者不復問数月<lb/>
則㷊其劵不可勝紀有一行頭貸萬緡三年為期不<lb/>
至故以大珠為謝孫之致富皆以信與量而已孫居<lb/>
與向相敏中為隣向闕宅後地一方未得完備及孫<lb/>
死妃亦得罪以憂卒向𣣔圗其地孫氏鉅富豈可得<lb/>
一牙儈見向曰相公𣣔得宅地乎請以十年為度某<lb/>
将致之向初不為然後十年牙儈持帳来賀曰廣地<lb/>
如期矣大喜不問價髙下亟售之又以百千與牙儈<lb/>
而問曰始汝𣣔取孫氏地以廣吾居孫巨億萬無可<lb/>
得之理今汝言果然固以異矣且汝必以十年為期<lb/>
<pb n="KR3l0027_SBCK_010-7a"/>
何也對曰孫氏諸子其隣扵相公者第幾子殿直不<lb/>
惟日縦酒博奕狎㳺無度又日有㳺手数百人田獵<lb/>
逰燕日賦無藝某計其所分不過若干十年必盡而<lb/>
貿所居矣向大賞異之<lb/>
胡武平樞宻䔍信鬼神任州縣事湖南有一士人家<lb/>
世白屋旣登第母死𣣔迎父之官父不肯遂鬻一村<lb/>
婦使侍父傍乆之父與之處如伉儷士人罷歸知其<lb/>
父意稍加以禮後移令固復請迎父父又不肯在官<lb/>
以書省其父乃以嬢子謂村婦以順適父意乆之父<lb/>
與此婦失歡怒投觀中為道士数日復歸又遣召婦<lb/>
<pb n="KR3l0027_SBCK_010-7b"/>
及士人改著作郎知湖北一縣又固迎父父又不肯<lb/>
踰年卒士人奔歸婦㩀堂上為真母久之呵罵子婦<lb/>
不已䆮以杖捶之士人不勝其憤遂還其杖婦仆地<lb/>
曰毆母不孝走之郡且持士人書以往郡如言究治<lb/>
士人具陳本末然父既命為妻又常以母称之無以<lb/>
自明遂承敺母每至錄問輙不承既三移獄使者乃<lb/>
使武平鞫其情武平既至齋七日求梦扵神七日晨<lb/>
起梦㦯呼曰何不問道士武平悟曰道士不當有室<lb/>
家亟使訊觀中父既歸度牒何在乃尚留觀中未納<lb/>
也武平曰此尚道士不當有室家如此非母矣報使<lb/>
<pb n="KR3l0027_SBCK_010-8a"/>
者士人遂自明武平為殿試詳定官長齋戒沐浴禱<lb/>
於神求可為魁者首拈一卷帋藉精好書札真楷遂<lb/>
定為第一乃章子平也<lb/>
曽祖慶暦初為翰林學士所賜金帶後祖父為侍郎<lb/>
尚書以至翰長皆服此帶以為傳世榮耀晚年復命<lb/>
工人修治訓飭子孫它日官當服者即付之今緘蔵<lb/>
季父位<lb/>
大人元豐中為㐮邑丞髙䴡遣使趨闕隆冬過境邑<lb/>
宰柯仲常與同寮部人卒擊凍挽舟提轄中官陳衍<lb/>
風邑官戎服持柱斧行督大人曰吾軰豈可為此服<lb/>
<pb n="KR3l0027_SBCK_010-8b"/>
率不易坐胡牀臨視衍大怒劾慢令　神宗付提點<lb/>
司體量楊康功保奏無它事遂平<lb/>
大人為㐮邑丞王冲党侣侵軼京畿朝廷遣燕順為<lb/>
提舉捉殺縣官迎見順自坐南面設邑官坐東西向<lb/>
大人望見諭同寮曰此豈可就坐不揖而退其其事<lb/>
扵府奏之　神宗大怒罷順罸銅三十觔人莫不称<lb/>
快云所謂仁者之勇也<lb/>
大人從三司使李奉世辟監景陽門後舉京官以啟<lb/>
謝之曰凾谷著書遥想真人之氣夷門擊柝敢<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>公<lb/>
子之車李大称賞不已後見其子弟皆能記之<lb/>
<pb n="KR3l0027_SBCK_010-9a"/>
祖父宰江寕楊告諫議為守常曰公治邑無一事不<lb/>
中理公無過矣祖父曰縣道繁劇多過公罪日積数<lb/>
十但公過以百数某自知之出扵無可奈何但頋人<lb/>
情何如而無私心尔豈容無責不敢不置懐也告驚<lb/>
曰此三十年為吏者不能知公知之何患不治<lb/>
大人宰富陽富陽大邑號難治既至究心民事辨滯<lb/>
訴数十遂以大治子瞻見祖父曰聞富陽之政雖古<lb/>
循吏無以過<lb/>
祖父知婺州大人侍過㭇東坡為倅自明乆講宗盟<lb/>
之好東坡称祖父為宗叔府㑹外自請逰西湖終日<lb/>
<pb n="KR3l0027_SBCK_010-9b"/>
将起曰明日欲復<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>宗弟先是東坡錄近詩一卷呈<lb/>
祖父祖父和之大人亦繼作大相称賞祖父謝其敦<lb/>
䔍明日遂遍㳺湖山頗有詩什及大人還赴亳椽子<lb/>
瞻謂曰鄊人楊元素守亳煩附一書并致子由一信<lb/>
及常茶一瓶盖東坡𣣔致委曲荐大人於元素而不<lb/>
欲言故託以附子由信後見書果言宗椽<hi>乃丞相字</hi>子督<lb/>
學有文而沉静若愚剛毅不可犯及見元素稍異待<lb/>
既而陳述古自旁郡移南都過亳復有㫖還舊任大<lb/>
人為作樂語云銅符方拜新留守竹馬還迎舊使君<lb/>
楊陳大喜自此相知尤深督學字不知别有㩀否<lb/>
<pb n="KR3l0027_SBCK_010-10a"/>
象先常得髙祖以来所用李廷珪墨一挺於祖父使<lb/>
寳之長四寸濶一寸厚一寸其色之黒世無物及者<lb/>
研之無聲一面有李廷珪墨四字<lb/>
象先常得楷木笏於叔祖奉職乃髙祖舊物孔墓之<lb/>
三間槐也長尺有四寸厚五寸濶二寸半紋似松而<lb/>
有鱗理兩邊二紋徹上下透内外如間道故謂之三<lb/>
間他䖏所見殆未有及者<lb/>
祖父初拜尚書左丞相請扵朝以潤之因勝院為墳<lb/>
寺且乞以因勝報親禅院為額既得請仍以舊住持<lb/>
人道澄主之適黄山谷見訪延之書院語論甚欵仍<lb/>
<pb n="KR3l0027_SBCK_010-10b"/>
俾作請疏黄坐上立成曰因勝得名舊矣報親自天<lb/>
錫之山月林扉㦯改衆人之觀粥魚齋皷豈異嚮時<lb/>
之聲舊住長老澄公透黄龍之三闗用林濟之一喝<lb/>
<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>以道為伴侣不随世而陳新瓶水爐香終借松楸<lb/>
之潤曉猿夜鶴将從杖履之㳺今集中無此文故見<lb/>
扵是<lb/>
祖父常云俳優非<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>稽㨗給善中事情能諷諫有足<lb/>
取者　仁宗作賞花釣魚晏賜詩執政諸公洎禁從<lb/>
館閣皆属和而徘徊二字無他義諸公進和篇皆押<lb/>
徘徊在坐教坊雜戯為数人尋訪税第至一宅入觀<lb/>
<pb n="KR3l0027_SBCK_010-11a"/>
之至前堂之後問所以曰徘徊也又至後堂東西序<lb/>
亦問之皆曰徘徊也一人笑曰可則可矣徘徊太多<lb/>
尔<lb/>
神宗勵精求治博訪人材雖州縣小吏亦引之登對<lb/>
春晏優人引数軰牽一驢至殿階衛士叱之復来不<lb/>
已問之曰汝何人敢牽驢子至此𣣔何之對曰我以<lb/>
謂有脚者皆可上殿尔鄧綰為中丞時譏其不盡言<lb/>
一日優人進戯作都水官数人共議秋水泛溢将閉<lb/>
汴口以免泛濫之虞一人曰丁家口可開乎曰　多<lb/>
良田不可又曰杜家口可開乎曰經渉州縣不可開<lb/>
<pb n="KR3l0027_SBCK_010-11b"/>
一人曰鄧家口可開乎乃曰此口奉勑不得開耳<lb/>
哲宗為延安郡王奉晏侍坐上旁優人指曰此為誰<lb/>
乎㦯曰皇子大王曰非也又曰太尉相公開府郡王<lb/>
皆曰非也然則為誰曰假承務郎時新行官别任子<lb/>
多為假承務郎位最卑四者皆得天顔一笑傳播都<lb/>
下皆祖父侍晏所見者<lb/>
於父言康定歲春間侍曾祖居西岡與二蔡賢良同<lb/>
學時二蔡赴試畢榜将出率祖父同至巷前聼響卜<lb/>
約以二姓皆執一物㦯鏡㦯磬㦯刀先聞而無情者<lb/>
為凖才出巷忽聞一散從官執杖子呼云下<hi>引作去聲</hi>諸<lb/>
<pb n="KR3l0027_SBCK_010-12a"/>
君相頋曰事可知矣乃中丞作考試官畢歸第尔既<lb/>
而二蔡果不遇<lb/>
於父平生喜讀荘子及守濠梁荘墓在開元寺乃賦<lb/>
百韵詩理趣曲盡荘生之妙<lb/>
祖父常言㓜時華直温相率至其家每日将晚群婢<lb/>
取燈盞数十漬以水取易涸者去之恐其耗油也治<lb/>
家有理盖事事可法如此<lb/>
祖父常得徐鉉李王墓碣云武侯以﨑嶇之地拙扵<lb/>
應變偃王以仁義之師終扵亡國當時以此得罪太<lb/>
宗終躬不復召<lb/>
<pb n="KR3l0027_SBCK_010-12b"/>
祖父常説在滄州時有一漁師献一魚如戴作冠婦<lb/>
人所戴謂之垂肩者因言海中色色有之世所有之<lb/>
物皆有肖似者犀如牛江豚如猪腽肭臍如狸此衆<lb/>
所知所見者竒形怪状不可勝紀每有献異物者皆<lb/>
爆以為腊寄公庫甚多有如美婦人者有如嬰兒者<lb/>
有如翁姥者皆可駭異一日漁人獻一腽肭臍置一<lb/>
大桶中以水飬之鮮健善啖可乆飬祖父恐其失性<lb/>
傷生不納之後元祐中有挈至京師者自王侯戚里<lb/>
富豪之家無不取觀所得甚厚謂之海哥亦常轉入<lb/>
禁中甚有謡詠不知是何祥也<lb/>
<pb n="KR3l0027_SBCK_010-13a"/>
祖父為尚書左丞劉莘老作詩感舊言懐祖父既和<lb/>
盖是時執政侍從館閣朝士皆和李格非既編集又<lb/>
作序以傳惟中書傅欽止和公字韵一聫云此時廊<lb/>
廟聫三省它日貂蝉㝎兩公時以詩䜟盖祖公任左<lb/>
丞相劉黄門傅中書范堯夫罷相劉公遷右揆明年<lb/>
劉出而傅已前卒祖公遂大拜傅果不得相是乃它<lb/>
日貂蝉定兩公之䜟也<lb/>
陳秀公知揚州坟墓在潤常請扵朝每歲寒食十月<lb/>
旦乞至郡展省如所請故林希後作公挽詩言傷心<lb/>
父老江津路猶想當年上塜行謂此<lb/>
<pb n="KR3l0027_SBCK_010-13b"/>
元祐八年祖父罷相以集禧使居京師更厯之時出<lb/>
守廣陵遂援前比亦乞以時過家上冡得請故祖父<lb/>
謝上表云淮海奥區名在九州之列松椒故國地纔<lb/>
一水之遥縁近歲守臣之文有過家上冡之例<lb/>
揚州芍藥冠絶天下盖京洛牡丹之比慶曆中韓魏<lb/>
公出鎮倅簽則禹玉介甫也春時後圃一本發四葩<lb/>
竒甚魏公扵圃中㑹四客以賞之乃重䑓紫花金束<lb/>
腰土俗謂之楼子芍藥宿約一客及期以疾不能赴<lb/>
公命於河亭索牌欲命一客足之是日過客絶少<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>
有一陳莭推公不熟何人乃令邀之即来乃陳暘叔<lb/>
<pb n="KR3l0027_SBCK_010-14a"/>
也後四公皆至宰輔祖父常對客話之後象先為郡<lb/>
糾曹州人尚能言之<lb/>
元祐七年祖父與吕微仲同為相暇日因言大人累<lb/>
任京局且以宰執子弟例除館職欲以用之祖父荅<lb/>
以館職乃朝廷育才之地豈可令子弟以例得之吕<lb/>
唯唯而已<lb/>
熊本侍郎常梦祖父遺之三硯熈寕三年祖父知制<lb/>
誥以屡繳李定詞頭不艸制罷職熊遂召試元豐六<lb/>
年祖父自吏部侍郎丁秦國太夫人憂熊乃除天官<lb/>
貳卿元祐初祖父寝被知遇熊心不能無觖望而止<lb/>
<pb n="KR3l0027_SBCK_010-14b"/>
於侍郎以沒豈造梦者故相戯謔邪其偶然也<lb/>
<pb n="KR3l0027_SBCK_010-15a"/>
　　蘇魏公譚訓十卷公之意苐欲示訓子孫不祈<lb/>
　　於傳也<hi>泌</hi>既得之於公之曾孫無為判官煇因<lb/>
　　刻之郡府<lb/>
　　紹熈癸丑孟夏八月濟南周泌<lb/>
<pb n="KR3l0027_SBCK_010-15b"/>
</p>
<p>
</p>
  </div>
</body>
</text>
</TEI>
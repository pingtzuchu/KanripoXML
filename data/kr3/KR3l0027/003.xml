<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0027_SBCK_003-1a"/>
丞相魏公譚訓卷第三<lb/>
　　家學　家訓<lb/>
　　行己<lb/>
王禹玉元厚之諸公常問祖父曰公記問之博以至<lb/>
國朝典故本末無遺日月不差用何術也某軰亦常<lb/>
留心扵此記得年忘却月記得月忘却年前後差互<lb/>
本末舛午終不如公願聞其説祖父曰某有一說某<lb/>
每以一歲中大事為目欲究當年事則不忘矣如某<lb/>
年改元其年有某事某年上即位其年有某事某年<lb/>
立后若太子其年有某事某年命相其年有某事則<lb/>
<pb n="KR3l0027_SBCK_003-1b"/>
記事之一法也史記太史公書是歲孔子生是歲孔<lb/>
子卒是歲齊公㑹扵葵邱是歲晋文公始覇之類恐<lb/>
亦此意也元曰不然至扵暗記經史黙咏詩什以至<lb/>
士大天家世閥閱名諱婚姻無遺忘者又以何法乃<lb/>
真強記也前所言者特謙耳<lb/>
祖父常云趨時如鷙猛獸之搏務學亦湏如此所以<lb/>
云時哉不可失也<lb/>
祖父喜王元之詩以謂平易而淳深有古風葬曽祖<lb/>
時陸農師以門生有挽章曰貳卿頭已白兒慕不勝<lb/>
悲祖父曰此効王元之體元之詩云侍郎三十八羞<lb/>
<pb n="KR3l0027_SBCK_003-2a"/>
死老馮唐王語自然而陸未淳熟也<lb/>
祖父年七十餘尤梦先太師訓誨之嚴㦯驚懼而覺<lb/>
盖心之思慕雖梦寐終老未常忘也<lb/>
曽祖慶曆中在翰院丁福國公憂星奔赴景陵䕶柩<lb/>
由湖北渉京畿厯京東西過淮浙水陸数千里方至<lb/>
閩境数冒險難故曾祖謂祖父曰吾歸葬失計汝<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>
慎勿効既不能免仕官隨䖏葬我乃延陵季子之志<lb/>
也故曽祖河陽下世祖父扶䕶南来謀葬偶遇地理<lb/>
僧自真用治命得吉卜扵南徐京峴山之原術者皆<lb/>
言善地真亦為俞康直大夫葬其先人真謂祖父云<lb/>
<pb n="KR3l0027_SBCK_003-2b"/>
公家位一品而清貧謂俞氏仕不過四五品而饒給<lb/>
後皆如其言又謂祖父曰葬後三十年西南有楼閣<lb/>
聞皷角聲運河水入明堂公家其興乎如期陳暘叔<lb/>
丞相以鎮江莭度帥揚卜第扵青陽門依山建亭榭<lb/>
州亦修青陽城楼每過家上冡郡設皷角於楼上又<lb/>
宅前開溝通城外自此運河水漲則出城外正與坟<lb/>
相望祖父徊翔侍從之乆後遂得執政真亦髙僧得<lb/>
山水三昧竒中甚多祖父常云雋永乃猪肉其味永<lb/>
可雋故蒯通著書取以為名曾祖始四歲讀尚書四<lb/>
日而終秩事見李邯郸誌文<lb/>
<pb n="KR3l0027_SBCK_003-3a"/>
祖父幼時與原甫兄弟聚學劉父立之與曽祖同為<lb/>
府推官而原甫頗熟荘子祖父初未之讀也每以三<lb/>
皷衆散後閲之十餘日已能通逹辨折矣<lb/>
祖父别試南廟歐公為考官策題問周禮名数祖父<lb/>
居第一及謝公曰此䇿非盡記周禮疏不能如君之<lb/>
善對也祖父曰某少留心意記誦誠如公言<lb/>
祖父試館職興王賞諫臣賦吹邠迎寒詩胡武平為<lb/>
考官見之曰近歲唯馮當世與公在三上賦對盡興<lb/>
王賞諫臣事皆切中如吹邠迎寒詩盡該一部周禮<lb/>
矣<lb/>
<pb n="KR3l0027_SBCK_003-3b"/>
王深父謂祖父公於書無不通然字學今幾熄可作<lb/>
續方言<lb/>
神宗元豐五年廷試進士有暨陶者諸公唱名呼曰<lb/>
洎乆之不應上頋祖父曰恐當呼訖吴有暨艶造營<lb/>
府之論恐其後上命以訖呼果出應問陶鄉里乃崇<lb/>
安人上頋左右曰果吴人也<lb/>
神宗問祖父卿家必有異書何故父子皆以博學知<lb/>
名祖父對曰臣家傳朴學惟知記誦而已上曰此尤<lb/>
難也祖父云吾收書数萬卷自小官時得之甚艱又<lb/>
皆親校手題使門閲不墜則此文當益廣不然耗散<lb/>
<pb n="KR3l0027_SBCK_003-4a"/>
可待可不戒哉<lb/>
祖父年十歲侍曽祖入都㦯荐辭學進卷投贄皆祖<lb/>
父指示装冩祖父口放六經所行尤有迹焉若夫子<lb/>
之循環反復則不見其迹吾終躬庻幾焉<lb/>
祖父言年十六歲侍曽祖為揚州通判命作夏正建<lb/>
寅賦賦成曽祖曰夏正建寅無遺事矣汝異時當以<lb/>
博學知名也<lb/>
祖父常言㓜時與華直温會課無錫日有定規間㦯<lb/>
親知晏㳺日不能逮繼之以夜㦯至達旦華時年以<lb/>
長祖父尚㓜賦題皆取平易者同課祖父與華簡盡<lb/>
<pb n="KR3l0027_SBCK_003-4b"/>
不遺寸幅及為開封府尹悉軸以見歸且以死求銘<lb/>
為托後終殿中丞遂踐言焉<lb/>
祖父言㓜時在無錫與華直温閔從先山甫二叔相<lb/>
處在洪州則李㤗伯曼君特先生二蔡賢良及居京<lb/>
師又得黄聱隅王深父子直劉原父貢父吕縉叔曽<lb/>
公孚先生相與切磋琢磨日有所資至於學成乃知<lb/>
取友之益不可忽也<hi>黄名晞</hi>
祖父平生莭儉尤爱惜楮墨未嘗妄費寸𥿄每剪碎<lb/>
𥿄為簽頭稍大者抄故事令子孫軰冩錄常云此陶<lb/>
侃竹頭木屑之意也常見僧洪禧拾𥿄然帋燭大喜<lb/>
<pb n="KR3l0027_SBCK_003-5a"/>
以謂若貨殖必致富<lb/>
祖父平生喜用雌黄墨塗字以為乆之與𥿄同色<lb/>
祖父常云吾仕宦於外不能守父母遺體坟客乃代<lb/>
我守先茔者汝軰當待之如骨肉也家素貧止有数<lb/>
畝之田遂盡給㸔坟者再三戒之使尔軰世世享用<lb/>
而不可貨易也衆皆鼓舞听命焉<lb/>
祖父與叔祖同赴廷試髙祖與祖父叔祖書曰昨觀<lb/>
程丈甚好泉南止欠状元與宰相汝果能全之乎乃<lb/>
夐古之美事也<lb/>
祖父常以左手指紋輪六十甲子記歲時事寔典故<lb/>
<pb n="KR3l0027_SBCK_003-5b"/>
無不偹盡如第二指下第一莭為甲子苐三莭為乙<lb/>
夘第三莭指下第一莭為癸丑之類<lb/>
祖父戒小兒手不持錢不惟防誤嚥亦恐壊其志行<lb/>
祖父常云孟子較兼金百鎰五十鎰受與不受杜子<lb/>
美詩云至尊含咲催賜金圉人太僕皆惆悵為太屑<lb/>
也<lb/>
祖父年十六省試斗為天之喉舌賦文肅主文見曽<lb/>
祖曰賢郎已髙中而點檢試卷者以聲聞<hi>去</hi>為聞<hi>平</hi>
為不合格遂黜祖父自是始切意字學發明為多一<lb/>
日坐書室中吴春卿為知制誥来訪曾祖曽祖出徑<lb/>
<pb n="KR3l0027_SBCK_003-6a"/>
来訪祖父驟然論文遽問唐人制誥孰為優者祖父<lb/>
辭不敢對吴曰相與論文何必形迹祖父遂言世称<lb/>
常楊元白以某觀之常不及楊白不及元吴大称賞<lb/>
曰足下舉子而能如此異時必典制命矣<lb/>
韓子華出守<hi>忘其處</hi>禁從館閣皆祖餞焉坐有言芸閣<lb/>
何出而坐間諸鉅公皆不記祖父曰見初學記盖諸<lb/>
公忽而不讀尔<lb/>
祖父善談易晚尤嗜荘子常云大衍之数五十其用<lb/>
四十有九虚一不用所謂妙道百姓日用而不知者<lb/>
也又常觀歩屈曲䖝指之曰此其行之者一也<lb/>
<pb n="KR3l0027_SBCK_003-6b"/>
祖父與吕縉叔王深甫子直諸公改正元和姓纂以<lb/>
朱勾細字簽頭證定甚竒又改水經尤得其全比世<lb/>
本増多皆蔵扵象先可以為寳也<lb/>
舒信道元豐中為御史中丞銳扵進取言事多渉刻<lb/>
薄為王和甫所䋲除名紹聖中復通直郎知無為軍<lb/>
㦯言其罪深不當叙復改監中嶽廟祖父聞之曰士<lb/>
大夫立朝當言路一渉非義失人心則終躬遂廢如<lb/>
王君貺未三十為御史中丞縁進奏院事終躬轗軻<lb/>
不復大用䧟扵刻薄可不慎哉<hi>此蔣仲逺記之甚詳</hi>
祖父十歲時<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>從曽祖入都調官諸公往還者皆一<lb/>
<pb n="KR3l0027_SBCK_003-7a"/>
時名士見祖父皆異目時盛仲模學士面試省題詩<lb/>
立成甚見称賞期以逺到<lb/>
祖父常說糓城國門有一石人刋其腹曰磨兠鞬慎<lb/>
勿言劉洎少時常遇異人教之曰君當佐太平然宜<lb/>
慎磨兠之戒逮京口新第成大廳照壁用楮餬大書<lb/>
家語周廟三緘背銘之文深戒子孫以慎言亦此意<lb/>
也自後賢士大夫皆嘆服以謂家法之嚴<lb/>
曽祖常謂門第髙華者可畏不可恃二事皆出於桞<lb/>
氏訓序<lb/>
祖父仰瞻星宿纏度常于小子首背上提之使知星<lb/>
<pb n="KR3l0027_SBCK_003-7b"/>
命謂子孫曰懸象昭然如此汝不䖍奉乃欲求之杳<lb/>
㝠乎<lb/>
祖父常云禽獸知母而不知父野人曰父母何擇焉<lb/>
學士大夫則知尊祖矣<lb/>
祖父常以米宣献澄心堂𥿄手書較正大唐郊祀錄<lb/>
十卷四䇿賜象先皆朱書臣某足為寳玩<lb/>
祖父待試時曽祖居西崗相逺十餘里每有家務必<lb/>
召祖父咨决常徒歩往来日㦯至数返未常廢亦不<lb/>
為勞<lb/>
祖父常爱徐勉戒子嵩書云少時不欲興立邸第貨<lb/>
<pb n="KR3l0027_SBCK_003-8a"/>
殖聚歛中年聊于東山開營小園非存種藝以要利<lb/>
也政𣣔穿池種樹以寄情賞又以郊際閒曠終可為<lb/>
宅儻㦯懸車致仕寔欲歌笑扵斯凡此一篇皆暗合<lb/>
吾意京口建第之日令子孫皆錄一本志之<lb/>
曽祖常言某得吾之學衮<hi>二叔祖</hi>得吾之文梲<hi>三叔祖</hi>得<lb/>
吾之講說也<lb/>
祖父取平日抄莭分門類令子孫軰傳冩幾二百册<lb/>
古今類書莫及焉常云門類最難撰名<lb/>
祖父在舘閣九年家貧俸薄不暇募傭書傳寫秘閣<lb/>
書籍每日記二千言歸即書於方册家中藏書数萬<lb/>
<pb n="KR3l0027_SBCK_003-8b"/>
卷秘閣所傳者居多祖父自維揚拜中太一宫使歸<lb/>
鄊里是時葉公梦得為丹徒縣尉頗許其假借傳冩<lb/>
業公每對士大夫言親炙之幸其所傳寫遂為葉氏<lb/>
蔵書之祖云<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0027_SBCK_005-1a"/>
丞相魏公譚訓卷第五<lb/>
　前言　政事<lb/>
孔道輔為御史中丞勘馮士元事盡法不阿　仁宗<lb/>
称之有意大用時大臣與士元通奸私者程參預琳<lb/>
道輔既得其情矣而退傳張鄧公不喜道輔張曰公<lb/>
所以致此者誰之力也非程公不致此道輔悵然愧<lb/>
而徳之不数日上殿遂力救觧上大怒貶程亦黜道<lb/>
輔道輔既為張所賣感憤得疾死中路祖父常為東<lb/>
坡言載之志林<lb/>
韓大參忠獻之第八子司門郎中<hi>諱</hi>嘉祐中知穎州<lb/>
<pb n="KR3l0027_SBCK_005-1b"/>
時京西大疫流殍甚衆公賑濟有方郡人頼以全活<lb/>
者多乃揭榜鄰境諭以救䘏之意使来就食鄰郡之<lb/>
民襁負而至来者旣衆糓食不足又聚衆稍多無寛<lb/>
廣之居㦯感疫癘飢病相仍死者頗衆韓公亦感疾<lb/>
而亡其秋鄰郡士人梦召至隂府将使治韓司門賑<lb/>
濟獄士人乞假治後事及覺得疾旬日卒祖父言賑<lb/>
濟雖為政之急務當量力為之不必廣其聲廣其聲<lb/>
而寔不至則至者反罹遷徙飢疫之患是速其死所<lb/>
以有隂禍<lb/>
杜正獻為相蔡君謨孫之翰為諫官屡乞出　仁宗<lb/>
<pb n="KR3l0027_SBCK_005-2a"/>
云卿等審欲<hi>缺一字</hi>郡當具所欲奏来於是蔡除福州孫<lb/>
除安州正献云諫官無故出終非美事乞且依舊上<lb/>
可之退書聖語陳恭公為參政不肯書曰吾初不聞<lb/>
正献惧焚之由此遂罷相議者謂正献當俟明日覆<lb/>
奏不當遽㷊其書正献云始在西府時上每訪以中<lb/>
書事及為相雖中書事不以訪公因言君臣之間能<lb/>
全始終者為難也祖父常以語東坡載之志林<lb/>
曽祖丁憂居江寕朝廷除知江寕縣江寕六朝建國<lb/>
又李氏故都户口繁夥民俗嚚訴號為難治祖父未<lb/>
至徧訪老扵為吏者如曽伯祖判官與祖姑之夫楊<lb/>
<pb n="KR3l0027_SBCK_005-2b"/>
殿臣皆曰抑强扶弱興滯舉敝民之豪縱者不可恕<lb/>
柔謹者必深與之僧道牙儈胥吏有罪皆不可赦祖<lb/>
父初佩服其言久之惟念強弱無状何從知之頋理<lb/>
如何何扶抑之有豪縱者㦯有理何可不受柔謹者<lb/>
犯令何可不治且不可以貌取僧道偶渉扵事當以<lb/>
曲折為㫁至於牙儈胥吏與豪縱之說雖同其言未<lb/>
可為盡也當思理之所在而已詞状日千𥿄祖父謂<lb/>
邑民曰令一耳目不採人言若察多未能遽察吾聞<lb/>
汝<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>每投状州縣即泊扵店肆主人利於汝数至乆<lb/>
泊必巧言留汝汝今投牒宜即歸休勿留俟吾審覈<lb/>
<pb n="KR3l0027_SBCK_005-3a"/>
可否可行即命耆保召汝不可即懸榜於門告汝汝<lb/>
以爲不然即之府㦯監司訴可也唯鬪毆傷犯者先<lb/>
治之百姓乃去積一月詞状幾萬餘𥿄乃以暇日<hi>缺三字</hi>
十事可行者無一二廼分置之昏田者置扵甲争辨<lb/>
者置於乙分財者置於丙丐公㩀文移者置於丁於<lb/>
是出引使耆保約日呼两詞皆来爲之區㫁<hi>缺一字</hi>不十<lb/>
日而畢其不可行者皆榜喻之自尔積滯詞訴皆盡<lb/>
日惟詞牒数十而已民大驩悦楊告爲守老於爲吏<lb/>
以循能称大歎服焉每開晏㑹客即曰江寕無事可<lb/>
從讌集也<lb/>
<pb n="KR3l0027_SBCK_005-3b"/>
祖父在江寕有出役老胥喜訴州縣借詞撓法上下<lb/>
畏之祖父始至請給告捕塩賞未與恃醉而悖祖父<lb/>
曰此頑民不可不治也榜之数十日莭其飲食困而<lb/>
後痛笞之胥再拜曰某知畏矣自尔不入公門矣出<lb/>
曰我為吏数十年出役亦十年前後犯法被杖数十<lb/>
無如今曰遭此少年縣宰吾知過矣自是改莭為善<lb/>
不入公門家至鉅萬卒為良民每為人言吾晚得端<lb/>
居温飽蘇宰之賜也<lb/>
祖父自江寕有訴民田者縣以為不直笞之乃詣州<lb/>
暨憲<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>每笞焉祖父初至復下縣理之祖父即為剖<lb/>
<pb n="KR3l0027_SBCK_005-4a"/>
析其不可者之理詳喻之其人大驚曰聞如是之言<lb/>
方知前非矣<lb/>
陳龍閣世称循吏知䖍州遭歲荒有刼禾者千餘人<lb/>
龍閣平反奏讞悉從末减歲大稔流民歸業公有詩<lb/>
曰春来活得千人命秋後還收数倍禾莫道使君無<lb/>
善政從教吹作竹枝歌乃州人美公之詞<lb/>
祖父知杭州執政曰本朝不以從官守杭者惟張乖<lb/>
崖今公亦以秘監往雖寵命未優而借重可見况乖<lb/>
崖之日歲荒民飢正與今同治荒之政諉公非不厚<lb/>
矣祖父既至平易不優唯民所利悉因之所以賑濟<lb/>
<pb n="KR3l0027_SBCK_005-4b"/>
拊䘏之偹至民遂安堵至今言及蘇公即以手加額<lb/>
其後奏對　神宗語及杭事上曰錢唐之政民至今<lb/>
歌詠<lb/>
祖父知亳州有豪民婦被罪當杖以病未科决每旬<lb/>
檢校未愈鄧元孚爲譙縣簿謂大人曰尊公髙明平<lb/>
昔以政事称今豈可爲一豪婦人所紿公爲賢子不<lb/>
可不白但諭醫者如法檢校彼自不誣矣大人白之<lb/>
祖父曰萬事付公議何容心焉若言語輕重則人有<lb/>
觀望㦯可有悔既而婦死元孚大慙服曰某<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>狭小<lb/>
豈可測公之用心也<lb/>
<pb n="KR3l0027_SBCK_005-5a"/>
祖父為南京推官歐陽文忠公留守府事悉以見委<lb/>
祖父每辭避之公不以為然告杜祁公曰蘇推不肯<lb/>
任府事似同形迹祁公曰不然蘇識致髙逺為幕官<lb/>
上有倅簽若專府事将有議者尔文忠公益嘆重<lb/>
祖父尹開封頗嚴鞭扑以謂京師浩穣湏弹壓當以<lb/>
柱後惠文治之非亳頴卧治之比方試進士有博於<lb/>
肆楼者廵捕擒以来祖父問擲彩何為曰選官尔何<lb/>
許曰房中祖父曰舉人房中賭彩選市巡何預痛杖<lb/>
之内外<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>惬<lb/>
祖父為南都幕歐公為留守日每監司至吏抱案求<lb/>
<pb n="KR3l0027_SBCK_005-5b"/>
署者祖父曰吾豈與尔同尔豈湏監司至後来署欺<lb/>
監司者乎平時稽留文牘豈得監司来然後求署得<lb/>
監司懲艾戒之甚善每監司至出城五里迓之事事<lb/>
有定式及歐公守亳祖父為淮南轉運使廵按至郡<lb/>
公逺出迎迓礼意隆重其相待如南都待監司者祖<lb/>
父以門生礼致恭公揖譲甚久乃連轡而行觀者如<lb/>
堵至郡益加礼曰修老病廢事官吏慢法恐妨按劾<lb/>
得公懲戒之幸也切勿形迹祖父曰一如南都時惟<lb/>
公案有不得公署字者公為絶倒<lb/>
祖父知婺州前此未有登第者祖父視州學庳陋形<lb/>
<pb n="KR3l0027_SBCK_005-6a"/>
模湫隘乃徙之爽塏地建立宏麗是歲錢得循發觧<lb/>
登第自尔登科者不絶<lb/>
祖父常說張去華侍郎状元及第文章學問為一時<lb/>
之賢而孝飬之行逺追古人<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>不逹政事自翰林尹<lb/>
開封事多留滯倒錯遂罷常有一人犯夜邏者執之<lb/>
以来公問何為夜行對曰以母病求醫問頗有見証<lb/>
否人皆笑之<lb/>
趙清獻平生留意釋氏常參圎照所至以寛慈為治<lb/>
晚歲自鄊里宫祠起知杭州杭人以其鄰邦大老又<lb/>
素長者頗喜其来父老出数百里迓之既至治以嚴<lb/>
<pb n="KR3l0027_SBCK_005-6b"/>
肅不可忤犯鞭扑無所容貸官吏不少假借杭人大<lb/>
失望不知公意如何㦯曰亦如王肅三返<lb/>
祖父尹京軍廵按陳世儒家群婢殺其所生陳不以<lb/>
聞并其妻李氏皆在大辟李乃吕氏甥親党甚多<lb/>
神宗疑府中寛獄事時<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>舅化光為中都官有所聞<lb/>
以簡諭大人令白祖父奏對之際宜領上㫖明日上<lb/>
殿上果首及此事云此乃人倫大惡而党附甚衆卿<lb/>
長者恐為衆言所移宜諭所司盡情推鞠祖父對曰<lb/>
此天下所惡但虚寔未明臣每諭勘官但盡鞫寔不<lb/>
可出入人罪而已其後人言祖父與吕晦叔善疑吕<lb/>
<pb n="KR3l0027_SBCK_005-7a"/>
常請求及置對御史卒無一事掛吏議者<lb/>
<pb n="KR3l0027_SBCK_005-7b"/>
</p>
<p>
</p>
  </div>
</body>
</text>
</TEI>
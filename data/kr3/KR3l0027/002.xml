<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0027_SBCK_002-1a"/>
丞相魏公譚訓卷第二<lb/>
　家世<lb/>
曾祖寳元康定慶曆間為侍從前後八年自以邅遇<lb/>
不世出之主知無不言　仁宗眷遇尤渥言無不用<lb/>
章䟽無虚日未常不欣納如言章某無重望賈某太<lb/>
專寵及龎某有帥才梁某能應變皆可大用辨王德<lb/>
言之忠言狄青當駕馭荐張康莭曾魯公奏議甚多<lb/>
有見於國史者竟為執政譛以朋黨出從外補<lb/>
髙祖為左侍禁閤門祗候荆湖北路提刑　仁宗以<lb/>
曾祖在侍從從容問家世因及覆落事詔授左屯衛<lb/>
<pb n="KR3l0027_SBCK_002-1b"/>
将軍仍舊官<lb/>
崔公度伯易罷潤守過維揚象先往訪之来報謁坐<lb/>
中小子趙孫出因令拜焉崔喜曰今日遂識公家六<lb/>
世矣公度少㳺湖北屯衛公典景陵因得請謁屯衛<lb/>
一見異日館於書室俾教公之二曾叔祖其後䝉朝<lb/>
廷收用遂得趨見丞相某以文字焉縁二叔之契復<lb/>
州之事不敢言既而識尊君昆弟今又見公與令子<lb/>
頋公度之衰朽如此非唯自喜亦自嘆也<lb/>
六代祖<hi>諱光晦</hi>五代末為漳州刾史性至孝母夫人<lb/>
年踰八十甘㫖皆親調每旦朝莭序召州之官吏士<lb/>
<pb n="KR3l0027_SBCK_002-2a"/>
子母若祖母與太夫人年相若者具酒饌與太夫人<lb/>
宴㳺終日以娱親心太夫人有疾衣不觧帶藥必親<lb/>
嘗焚香禱祠寝食皆廢鄰郡聞風嚮慕及留從効納<lb/>
欵中朝檄喻漳州之豪傑率数十人擁太守拒之六<lb/>
代祖初未知適從既而從効遣将来援具言司徒忠<lb/>
孝令将委質上都必識順逆之理六代祖開門納從<lb/>
効之衆從効復以計召六代祖舉族居之晋江及盗<lb/>
起游揚遂推六代祖為盟主六代祖喻之云爾若識<lb/>
順逆之理則吾從汝不然殺我亦不從也衆欣然既<lb/>
而舉族自㧞歸朝　太祖詔授屯衛将軍監在京倉<lb/>
<pb n="KR3l0027_SBCK_002-2b"/>
官其十子<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>五代祖以平生孝飬扵母夫人夫人留<lb/>
漳州遂復南歸授江南祭酒之命方漳人拒命之時<lb/>
有籍其姓名投扵刾史者五代祖寔掌之及納從効<lb/>
之衆五代祖悉焚其籍六代祖聞之曰汝之後必有<lb/>
顯不止活千人矣及髙祖之生六代祖甚爱之曰吾<lb/>
有此孫入地無恨矣<lb/>
真宗時㦯荐梅詢可用者上曰李沆常言其非君子<lb/>
時沆已沒歐陽文忠公問祖父宰相沒二十年能使<lb/>
人主追思其言以何道祖父曰獨以無心故爾<hi>東坡載之</hi>
<hi>志林</hi>
<pb n="KR3l0027_SBCK_002-3a"/>
乾符之亂吾宗自光之固始遷泉之晋江同王潮諸<lb/>
族行曽魯公之先亦遷焉令閩人之仕扵朝者多固<lb/>
始族也<lb/>
祖父常云唐人與主司名第同者謂之傳衣鉢先内<lb/>
翰第一甲得職官吾第三甲亦得職官尔若得職官<lb/>
亦傳衣鉢也時象先赴庭試<lb/>
髙祖淳化庚寅歲年十六預郷荐曾祖大中祥符壬<lb/>
子歲年十四亦預鄉書髙祖数下第曽祖再舉並以<lb/>
天禧已未歲王整榜登科髙祖既赴其集坐間因石<lb/>
延年数人覆落乆之授右列庚寅距已未三十四年<lb/>
<pb n="KR3l0027_SBCK_002-3b"/>
髙祖数應賢科不遂命也<lb/>
曽祖康定二年使北虜為母后生辰使虜主望見曾<lb/>
祖儀觀大竒異之及宴躬至坐次持大杯手酌盈升<lb/>
曽祖嚼之虜人嘆息以謂自通好幾四十年未有如<lb/>
此禮也手抄語錄見藏於家祖父題扵後以賜象先<lb/>
時年八十二後数月薨<lb/>
祖父知杭州髙麗貢使崔思訓過郡相見謂接伴<hi>忘其名</hi>
曰蘇公誰之後髙以寔對崔嘆曰府公厚徳重望大<lb/>
儒之後昨奉使北朝常見其風采令人仰嘆不已也<lb/>
祖父常戒子孫曰吾宗自許公顯扵唐其後㦯隐㦯<lb/>
<pb n="KR3l0027_SBCK_002-4a"/>
顯以至於今仕本朝者七世矣忠孝文行士大夫以<lb/>
為名族汝輩宜慎守家法勿使墜廢則吾無憂矣文<lb/>
華尤可後也<lb/>
祖父常称唐族惟盧桞善教子弟以嚴謹盖易所謂<lb/>
家人嗃嗃終吉者故其子弟多保家之主如晋之王<lb/>
謝惟以文華風雅為事故多不壽而取祸敗不足尚<lb/>
也盧氏自𣏌以姦邪取宰相其族始衰惟桞與唐終<lb/>
始尤可貴乃取桞氏訓序一篇令子孫皆抄錄閱視<lb/>
祖父教子孫以義方可知也<lb/>
祖父以宫使歸潤㞐化龍之新第著百韵詩以代家<lb/>
<pb n="KR3l0027_SBCK_002-4b"/>
訓具述祖先基業平生艱勤邅遇始終之大綱訓飭<lb/>
子孫俾之謹守家法無墜世緒也<lb/>
髙祖從郷書数至京師不歸者十年曽祖後亦計偕<lb/>
航海至京師寓扵僧舎父子不能誰何曽祖推訪知<lb/>
之亟来見髙祖髙祖不知㦯告曰此君之子也遂相<lb/>
持涕泣<lb/>
曽祖知制誥乾元莭當任子初奏必以子孫祖父固<lb/>
辭復勸二叔祖當勵志科舉不當從門䕃两祖亦辭<lb/>
曾祖大怒曰尔既輕朝命又教二弟何也既而曰志<lb/>
氣如此可矣但不可䧟為輕薄竟奏第七叔祖後先<lb/>
<pb n="KR3l0027_SBCK_002-5a"/>
祖與二叔祖同赴庭試二叔祖考中首選雜犯黜落<lb/>
再舉纔中下科復用䕃换京秩三叔祖常獲髙荐不<lb/>
第亦從䕃補而祖父竟不授<lb/>
髙祖至孝母代國夫人張氏乃泉南之甲族家富扵<lb/>
財歸吾宗時衣帳奴十人婢十人書十厨他物称是<lb/>
張夫人既老喜為郷談髙祖戒子孫奴婢皆効閩音<lb/>
讀韓詩李杜文章在光㷔萬丈長祖父每學其謦咳<lb/>
思慕焉有一婢號宜子張夫人每使從祖父嬉戯為<lb/>
鄉談咲樂<lb/>
元祐六年象先䝉恩賜第祖父謂賀客曰本朝五世<lb/>
<pb n="KR3l0027_SBCK_002-5b"/>
登科者唯衰族爾故劉彦和詩有五世登科只一家<lb/>
之句其後晁氏韓氏皆五世登科<lb/>
熈寕九年祖父同修國史開局日賜李廷珪墨子承<lb/>
晏笏挺雙脊龍張遇丸墨澄心堂𥿄及對上曰禁中<lb/>
自此少矣宜寳之王岐公為相先留数丸笑曰所謂<lb/>
搯尖<lb/>
大人改京秩引對上問張誠一<hi>上常遣至祖父私第</hi>某<hi>大人</hi>與某<lb/>
<hi>二十二叔父</hi>誠一對未常識之然聞蘇某二子某某頗有<lb/>
學問元厚之常對上言與祖父連<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>上又問第幾子<lb/>
奏以某<hi>季父</hi>
<pb n="KR3l0027_SBCK_002-6a"/>
曽祖知慶曆三年舉祖父知熈寕三年舉得人之盛<lb/>
皆多扵此榜<lb/>
曽祖寳元康定中知制誥祖父熈寕初知制誥曾祖<lb/>
祖父皆典内制並載衣冠盛事<lb/>
曽祖母捐舘祖父為吏部侍郎上遣貴璫慰問云早<lb/>
聞太夫人之䘮想卿情極哀慕方當盛暑宜少莭摧<lb/>
毀皆上語也親筆書扵貴璫之笏翌日又賜白金千<lb/>
两敕州縣應接其䘮事皆異禮也<lb/>
<pb n="KR3l0027_SBCK_002-6b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>松忩雜録</head> <lb/>
    <p>
<pb n="KR3l0013_WYG_000-1a"/>
欽定四庫全書<lb/>
　松忩雜録<lb/>
　　　　　　　　　　　　　唐　李濬　撰<lb/>
　濬憶童兒時即歴交公卿間叙次國朝故事兼多語<lb/>
　其遺事特異者取其必實之跡暇日綴成一小軸題<lb/>
　曰松窓雜録<lb/>
𤣥宗先天中再平内難後以中外無事銳意政理好於<lb/>
觀書追自周漢以來有所未及者必欲盡舉之帝既勤<lb/>
<pb n="KR3l0013_WYG_000-1b"/>
於書海内之風翕然率化尤注意於起居注先天開元<lb/>
中皆選當時鴻儒或貞正之士充之若有舉其職者雖<lb/>
十數年猶載筆螭頭惜不欲去則遷名曹郎與兼之自<lb/>
先天元年至天寳十一載冬季起居注撰成七百卷内<lb/>
起居注撰成三百卷内起居注自開元二年春因上幸<lb/>
寧王宅叙家人禮至於樂奏前後酒食沾賚上不自專<lb/>
皆令稟於寧王敎上曰大哥好作主人阿瞞但謹為上<lb/>
客<hi>上在禁中嘗自稱阿瞞</hi>以是極歡而罷明日寧王率岐薛已下<lb/>
<pb n="KR3l0013_WYG_000-2a"/>
同奏曰臣聞起居注必記天子言動臣恐左右史不得<lb/>
記天子閨中行庶人之禮無以光示萬代臣請自今後<lb/>
臣與兄弟各輪日載筆於乘輿前得以行在記叙其事<lb/>
四季則用朱印聨名牒送史館然皆依外史例悉以上<lb/>
聞庶明臣等職守如螭頭官上以八分書日本國紙為<lb/>
答辭甚謹欣然悉允所奏自是天寳十載冬季已成三<lb/>
百卷率以五十幅黄麻為一編用雕檀軸紫龍鳯綾褾<lb/>
書成寧王上請自部納於史閣上命賜以酒樂共宴侍<lb/>
<pb n="KR3l0013_WYG_000-2b"/>
臣於史館上寳惜是史尤甚因命别起大閣以貯之及<lb/>
禄山陷長安用嚴髙計未升殿宫先以火千炬猛焚是<lb/>
閣不移時灰滅故𤣥宗實録百不叙及三四以是人間<lb/>
傳記者尤鮮<hi>禄山謀臣嚴莊髙尚</hi>
開元中禁中初重木芍藥即今牡丹也<hi>開元天寳花呼木芍藥本記云</hi>
<hi>禁中為牡丹花</hi>得四本紅紫淺紅通白者上因移植興慶池東<lb/>
沉香亭前會花方繁開上乘月夜召太真妃以歩輦從<lb/>
詔特𨕖梨園子弟中尤者得樂十六色李龜年以歌擅<lb/>
<pb n="KR3l0013_WYG_000-3a"/>
一時之名手捧檀板押衆樂前欲歌之上曰賞名花對<lb/>
妃子焉用舊樂詞為遂命龜年持金花牋宣賜翰林學<lb/>
士李白進清平調詞三章白欣承詔㫖猶苦宿酲未解<lb/>
因援筆賦之雲想衣裳花想容春風拂檻露華濃若非<lb/>
羣玉山頭見會向瑶臺月下逢一枝紅艶露凝香雲雨<lb/>
巫山枉斷腸借問漢宫誰得似可憐飛燕倚新粧名花<lb/>
傾國兩相歡長得君王𢃄笑看解釋春風無限恨沉香<lb/>
亭北倚欄杆龜年遽以詞進上命梨園子弟約畧調撫<lb/>
<pb n="KR3l0013_WYG_000-3b"/>
絲竹遂促龜年以歌太真妃持玻瓈七寳杯酌西凉州<lb/>
蒲萄酒笑領意甚厚上因調玉笛以倚曲每曲遍將換<lb/>
則遲其聲以媚之太真飲罷飾繡巾重拜上意龜年常<lb/>
話於五王獨憶以歌得自勝者無出於此抑亦一時之<lb/>
極致耳上自是顧李翰林尤異於他學士㑹髙力士終<lb/>
以脫烏皮六合為深耻異日太真妃重吟前詞力士戲<lb/>
曰始謂妃子怨李白深入骨髓何拳拳如是太真妃因<lb/>
驚曰何翰林學士能辱人如斯力士曰以飛燕指妃子<lb/>
<pb n="KR3l0013_WYG_000-4a"/>
賤甚太真頗深然之上嘗欲命李白官卒為宫中所捍而止<lb/>
𤣥宗幸東都偶因秋霽與一行師共登天宫寺閣臨眺久之<lb/>
上遐顧凄然登歎數四謂一行曰吾甲子得終吾無患乎一<lb/>
行進曰陛下行幸萬里聖祚無疆及西行初至成都前望大<lb/>
橋上舉鞭問左右曰是橋何名節度使崔圎躍馬前進曰萬里<lb/>
橋上因追嘆曰一行之言今果符之吾無憂矣<lb/>
上好馬上擊毬内廏所飼者意猶未甚適會黄幡綽戲語相解<lb/>
因曰吾欲良馬久之而誰能通於馬經者幡綽奏曰臣能知<lb/>
<pb n="KR3l0013_WYG_000-4b"/>
之且曰今三丞相悉善馬經上曰吾與三丞相語政事之外<lb/>
悉䆒旁學不聞有通馬經者爾焉得之幡綽曰臣日日沙堤上見<lb/>
丞相所乗馬皆良馬也以是知必通馬經上因大笑而語他<lb/>
上自臨淄郡王為潞州别駕乞假歸京師觀時晦跡尤用卑<lb/>
損會春暮豪家子數輩盛酒饌遊於昆明池選勝方宴上戎<lb/>
服臂小鷹於野次因疾驅直突會前諸子輩頗露難色忽一<lb/>
少年持酒船唱令曰宜以門族官品備陳之酒及於上因大聲<lb/>
曰曾祖天子父相王臨淄郡王某也諸少年聞之驚走四散不<lb/>
<pb n="KR3l0013_WYG_000-5a"/>
敢復視上因聨飲三銀船盡一巨觥徐乗馬而東去上<lb/>
初以林邑國進白鸚鵡慧利之性特異常者因暇日以<lb/>
金籠飾之示於三相上再三美之時蘇頲初入相每因見以忠<lb/>
譲勵上因前進曰書云鸚鵡能言不離飛鳥臣願陛下深以為<lb/>
誡何皇后始以色進及上登位不數年恩寵日衰后憂畏之狀<lb/>
愈不自安然撫下有恩幸免讒謗共危之禍忽一日泣訴于上<lb/>
曰三郎獨不記何忠脱新紫半臂更得一斗麫為三郎生日湯<lb/>
餅會耶何忍不追念於前時上聞之戚然改容有憫皇后之色<lb/>
<pb n="KR3l0013_WYG_000-5b"/>
由是得延其恩者三更秋嘗終以諸妃恩遇日盛皇后竟見黜<lb/>
焉后無罪被擯六宫共憐之何忠何后自呼其父名也<lb/>
中宗嘗召宰相蘇瓌李嶠子進見二丞相子皆童年上近撫<lb/>
於赭袍前賜與甚厚因語二兒曰爾日憶所通書可為吾奏<lb/>
者言之頲應曰木從繩則正后從諫則聖嶠子<hi>失其名</hi>亦進曰<lb/>
斮朝涉之脛剖賢人之心上曰蘇瓌有子李嶠無兒<lb/>
徳宗命李泌為相以泌三朝顧遇禮待信用不與諸宰<lb/>
相等常於便殿語及𤣥宗朝尤惜謬用李林甫因再三<lb/>
<pb n="KR3l0013_WYG_000-6a"/>
歎息重言曰中原之禍自林甫始也然以𤣥宗英特之<lb/>
姿何始不察耶泌因奏曰𤣥宗盛年之初已厯則天中<lb/>
宗多難之後雖江充將䧟戾園賈后欲圖愍懐於睿宗<lb/>
之患無以過也及降封臨淄旋又上下鄠杜之間備聞<lb/>
人間疾苦又以天縱英姿志除内難有漢宣之多異仗<lb/>
蕭王之赤誠故英威一震姦凶自殪而夙尚儒學深達<lb/>
政經薄漢髙馬上之言美武帝更僕之問自初登寳位<lb/>
樂近正人惟帝之難力所能舉上既勤儉政事無不施<lb/>
<pb n="KR3l0013_WYG_000-6b"/>
行又得良臣天下自化及東封之後上每覽帝籍有自<lb/>
多之言用聲色為娱漸堂階之峻故古語曰貧不學儉<lb/>
而儉自來富不學奢而奢自至若以勤儉為志則臣下<lb/>
守法官無邪人及嗜欲稍深則政亦怠矣故林甫善為<lb/>
承迎上意招顧金玉託庇左右安國委相之跡如是則<lb/>
百事可知是以揚雄言昔武帝運帑藏之財填廬山之<lb/>
壑未為害也今貨入權門甚於此矣林甫未厭仙客繼<lb/>
之昔齊桓以管仲存而霸業成管仲亡而齊難作則古<lb/>
<pb n="KR3l0013_WYG_000-7a"/>
人所諷見於深㫖由是泌屢以是非諷之上怡然聴從<lb/>
似喜所得因曰相才而又知書吾髙枕矣<lb/>
大和開成中有程修己者以善畫得進謁修己始以孝<lb/>
亷召入籍故上不甚禮以畫者流視之會春暮内殿賞<lb/>
牡丹花上頗好詩因問修己曰今京邑𫝊唱牡丹花詩<lb/>
誰為首出修己對曰臣嘗聞公卿問多吟賞中書舍人<lb/>
李正封詩曰國色朝酣酒天香夜染衣上聞之嗟賞移<lb/>
時楊妃方恃恩寵上笑謂賢妃曰粧鏡臺前宜飲以一<lb/>
<pb n="KR3l0013_WYG_000-7b"/>
紫金盞酒則正封之詩見矣<lb/>
自太和乙夘歲後上不樂事稍聞則必有歎息之音會<lb/>
幸三殿東亭因見横廊架巨軸於其上上謂修己曰斯<lb/>
開元東封圖也因命將巨軸懸於東廡下上舉白玉如<lb/>
意指張說輩數人歎曰使吾得其中一人來則吾可見<lb/>
開元矣由是惋惜之意見於顔色遂命進美酎盡爵促<lb/>
步輦歸寢殿開成永詔録中叙上語李右相曰吾思天<lb/>
下事難理則進飲醲酎以自醉解<lb/>
<pb n="KR3l0013_WYG_000-8a"/>
狄仁傑之為相也有盧氏堂姨居於午橋南别墅姨止<lb/>
有一子而未嘗來都城親戚家梁公每遇伏臘晦朔修<lb/>
禮甚謹嘗經甚雪多休暇因候盧姨安否適見表弟挾<lb/>
弓矢攜雉兎來歸膳味進於北堂顧揖梁公意甚輕簡<lb/>
公因啟姨曰某今為相表弟有何樂從願悉力以從其<lb/>
㫖姨曰相自貴爾有一子不欲令其事女主公大慚而<lb/>
退<lb/>
姚崇為相忽一日對於便殿舉左足不甚輕利上曰卿<lb/>
<pb n="KR3l0013_WYG_000-8b"/>
有足疾耶崇曰臣有腹心之疾非足疾也因前奏張說<lb/>
罪狀數百言上怒曰卿歸中書宜宣御史中丞共案<lb/>
其事而說未之知㑹朱衣吏報午後三刻說乗馬先歸<lb/>
崇亟呼御史中丞李林甫以前詔付之林甫語崇曰說<lb/>
多智謀是必困之宜以劇地崇曰丞相得罪未宜太偪<lb/>
林甫曰公必不忍耶說當無害林甫正將詔付於御史<lb/>
中路以馬墜告假說之未遭崇搆也前旬月有敎授書<lb/>
生私通於侍婢最寵者㑹擒得姦狀以聞於說說怒甚<lb/>
<pb n="KR3l0013_WYG_000-9a"/>
將窮獄於京兆尹書生厲聲曰覩色不能禁亦人之常<lb/>
情公貴為相豈無緩急有用人乎何靳於一婢女耶說奇<lb/>
其言而釋之以侍兒與歸書生亦遁跡去旬月餘無所<lb/>
聞知忽一日直訪於說憂色滿面且言某感公之恩思<lb/>
有謝者乆之今方聞公為姚相國所搆外獄將具公不<lb/>
知之危將至矣某願得公平生所寳者用計於九公主<lb/>
必能立釋之說因自厯指狀所寳之物書生皆云未足<lb/>
解公之難又凝思乆之忽曰近有雞林郡夜明簾為寄<lb/>
<pb n="KR3l0013_WYG_000-9b"/>
信者書生曰吾事濟矣因請手札數行懇以情言遂急<lb/>
趨出逮夜始及九公主邸第書生具以說㫖言之兼用<lb/>
簾為贄且請公主曰上獨不念在東宫時思必始終恩<lb/>
加張丞相乎而今反用快不利張丞相者之心耶明旦公<lb/>
主入謁具為奏之上感動急命髙力士就御史臺宣前<lb/>
所案事並宜罷之書生亦不再見張丞相矣<lb/>
太尉衛國公為并州從事到職未旬月忽有王山人者<lb/>
詣門請謁公命與坐乃曰某善按𡨕也公初未之奇因<lb/>
<pb n="KR3l0013_WYG_000-10a"/>
請正寢備几案紙筆香水而已因令垂簾静伺之生與<lb/>
公偕坐於西廡下頃之王生曰可驗矣紙上書八字甚<lb/>
大且有楷注曰位極人臣壽六十四王生遽請歸竟不<lb/>
知所去及㑹昌朝三策一品薨於海南果符王生所按<lb/>
之年<lb/>
衛公長慶中在浙右會有漁人於秦淮垂機網下深處<lb/>
忽覺力舉異於常時及斂就水次卒不獲一鱗忽得古<lb/>
銅鏡可尺餘光浮於水際漁人驚取照之厯厯盡見五<lb/>
<pb n="KR3l0013_WYG_000-10b"/>
臟六腑營脉皆動竦駭神魄因腕戰而墜漁人偶話於舍<lb/>
傍遂乃聞之於公盡周嵗萬計窮索水底終不復得<lb/>
　　物之異聞<lb/>
雷公鏁　辟塵犀簪　煖金魚袋　　青龍皮　鄱陽王<lb/>
墓中自動墨硯　日中軟杖子　　龍腦香崑崙子　元<lb/>
先生贈韋丹尚書鮫鮹　鏤白玉香囊并玉鏁子長三<lb/>
尺餘　異竹篾長二百餘尺　黄楊枕文有仙人乗龍<lb/>
形　張公洞翠碧石枕疑中藏上藥　　海蝦蟆牙漢時<lb/>
<pb n="KR3l0013_WYG_000-11a"/>
大司馬郎小雎牙𧰼子腹中成二佛𧰼各一軸　桃源<lb/>
洞中仙人棋子　不生澁鐵腰帶　韋慤尚書夢中所<lb/>
得軟羅纈巾　西蜀織成蘭亭　罽賓國黄金衣　筆<lb/>
管上鏤盧思道燕歌行　拂林國雕紫文瑪瑙如小合<lb/>
底寫國王白頥上有小兒亦𩔖之　白玉劍長二尺餘<lb/>
　已上二十一物皆得其所自至或經目識客有疑問<lb/>
　悉用條註<lb/>
　<lb/>
<pb n="KR3l0013_WYG_000-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松窓雜録<lb/>
</p>
<p>
</p>
  </div>
</body>
</text>
</TEI>
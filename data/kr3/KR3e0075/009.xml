<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名醫類案巻九</head> <lb/>
    <p>
<pb n="KR3e0075_WYG_009-1a"/>
欽定四庫全書<lb/>
　名醫類案巻九<lb/>
　　　　　　　　　　　　　明　江瓘　編<lb/>
　　淋閉<lb/>
壺仙翁治𤓰州趙按察病䐜脹不能食溲遺血衆醫以<lb/>
　為熱下以大黄之劑神乏氣脱而不能寐召翁診其<lb/>
　脉告曰病得之勞傷心血久則脾胃俱受傷耳所以<lb/>
　知按察之病者切其脉左寸沉右寸過左一倍兩闗<lb/>
<pb n="KR3e0075_WYG_009-1b"/>
　弦濇尺反盛蓋煩勞不勝則逆鬱而不通不通則不<lb/>
　能升降而作䐜脹䐜脹則不食肉沸而不下則闗槖<lb/>
　閉而溲且不輸故溲遺血乃和以八補之劑兼五鬱<lb/>
　之藥不數日而愈越三月復作如前治立除<hi>此案重見第四</hi>
　<hi>巻腫脹門</hi>
陜人高文病淋一日口噤厥逆<hi>見症竒一日之淋而口噤厥逆耶</hi>他醫<lb/>
　以為風翁曰誤矣此熱客膀胱故難溲耳投以八正<lb/>
　散二服而溲大行病且愈所以知文之病者診其脉<lb/>
<pb n="KR3e0075_WYG_009-2a"/>
　尺沉而大按之而堅知病之在下也膀胱者津液之<lb/>
　府氣化則能出此蓋由於熱淋而更接内故移熱於<lb/>
　膀胱而使溲難也<lb/>
東垣治一人病小便不利目晴突出腹脹如鼓<hi>非鼓脹因小便</hi>
　<hi>不出而脹</hi>膝以上堅硬皮膚欲裂飲食且不下服甘淡滲<lb/>
　泄之藥皆不效李曰疾深矣非精思不能處思之半<lb/>
　夜曰吾得之矣内經有云膀胱者津液之府必氣化<lb/>
　乃能出焉今服淡滲之藥而病益甚者是氣不化也<lb/>
<pb n="KR3e0075_WYG_009-2b"/>
　啟元子云無陽則隂無以生無隂則陽無以化甘淡<lb/>
　氣薄皆陽藥獨陽無隂其欲化得乎明日以滋腎丸<lb/>
　羣隂之劑投之再服而愈<hi>方見丹溪</hi>
長安王善支病小便不通漸成中滿腹大堅硬如石壅<lb/>
　塞之極腿脚堅脹裂出黄水雙睛凸出晝夜不得眠<lb/>
　飲食不下<hi>獨為闗</hi>痛苦不可名狀伊戚趙謙甫詣李求<lb/>
　治視歸從夜至旦耿耿不寐究記素問有云無陽則<lb/>
　隂無以生無隂則陽無以化又云膀胱者州都之官<lb/>
<pb n="KR3e0075_WYG_009-3a"/>
　津液蔵焉氣化則能出矣此病小便癃閉是無隂而<lb/>
　陽氣不化也凡利小便之藥皆淡味滲泄為陽止是<lb/>
　氣藥陽中之隂非北方寒水隂中之隂所化者也此<lb/>
　乃奉養太過膏粱積熱損北方之隂腎水不足膀胱<lb/>
　腎之室久而乾涸小便不化火又逆上而為嘔噦非<lb/>
　膈上所生也獨為闗非格病也潔古云熱在下焦填<lb/>
　塞不便是闗格之法今病者内闗外格之病悉具死<lb/>
　在旦夕但治下焦可愈隨處以禀北方寒水所化大<lb/>
<pb n="KR3e0075_WYG_009-3b"/>
　苦寒之味者黄栢知母桂為引用丸如桐子大沸湯<lb/>
　下二百丸少時来報服藥須㬰如刀刺前隂火燒之<lb/>
　痛溺如瀑泉湧出卧具皆濕床下成流顧盼之間腫<lb/>
　脹消散李驚喜曰大哉聖人之言豈可不遍覽而執<lb/>
　一者也其症小便閉塞而不渴時見躁者是也凡諸<lb/>
　病居下焦皆不渴也<hi>非先生不能道此語</hi>二者之病一居上焦<lb/>
　在氣分而必渴一居下焦在血分而不渴血中有濕<lb/>
　故不渴也二者之殊至易别耳<hi>治下焦</hi>
<pb n="KR3e0075_WYG_009-4a"/>
羅謙甫治劉太保淋疾問曰近夏月來同行人多有淋<lb/>
　證氣運使然抑水土耶羅曰此間别無所患獨公所<lb/>
　有之殆非氣運水土使然繼問公近來多食何物曰宣<lb/>
　使賜木𤓰百餘對遂多蜜煎之每客至以此待食日<lb/>
　三五次曰淋由此也内經曰酸多食之令人癃<hi>凡治小便</hi>
　<hi>不利不可用酸</hi>奪飲則已曰醋味致淋其理安在曰小便主<lb/>
　氣經云酸入于胃其氣濇以収上之兩焦弗能出入<lb/>
　也不出則留胃中胃中和濕則下注膀胱之胞胞薄<lb/>
<pb n="KR3e0075_WYG_009-4b"/>
　以懦得酸則縮踡約而不通水道不行故癃而濇乃<lb/>
　作淋也果如言而愈<lb/>
黄明之六月中小便淋莖中痛不可忍相引脇下痛以<lb/>
　川練子生甘草一錢元胡索七分人參五分茯苓四<lb/>
　分琥珀澤㵼柴胡當歸稍各三分作一服名曰參苓<lb/>
　琥珀湯用長流水三盞煎至一盞温服空心食前大<lb/>
　效<hi>此方可法</hi>
中書右丞合刺合孫病小便數而少日夜約至二十餘<lb/>
<pb n="KR3e0075_WYG_009-5a"/>
　行臍脹腹滿腰脚沉重不得安卧至元癸未季春羅<lb/>
　奉旨治之診視脉得沉緩時時帯數常記小便不利<lb/>
　者有三不可一槩而論若津液偏滲於腸胃大便泄<lb/>
　㵼而小便澁少一也宜分利而已若熱搏下焦津液<lb/>
　則熱濕而不行二也必滲泄則愈若脾胃氣澁不能<lb/>
　通利水道下輸膀胱而化者三也可順氣令施化而<lb/>
　出也<hi>分利滲泄順氣三法治之不可不記</hi>今右丞平素膏粱濕熱内蓄<lb/>
　不得施化膀胱竅澁是以起數而見少也非滲泄分<lb/>
<pb n="KR3e0075_WYG_009-5b"/>
　利則不能快利遂處一方名曰茯苓琥珀湯内經曰<lb/>
　甘緩而淡滲熱搏津液内蓄臍腹脹滿當須緩之泄<lb/>
　之必以甘淡為主遂以茯苓為君滑石甘寒滑以利<lb/>
　竅猪苓琥珀之淡以滲泄而利水道故用三味為臣<lb/>
　脾惡濕濕氣内蓄則脾氣不治益脾勝濕必用甘為<lb/>
　助故以甘草白术為佐鹹入腎鹹味下泄為隂澤瀉<lb/>
　之鹹以瀉伏水腎惡燥急食辛以潤之津液不行以<lb/>
　辛散之桂枝味辛散濕潤燥此為因用故以二物為<lb/>
<pb n="KR3e0075_WYG_009-6a"/>
　使煎用長流甘爛水使下助其腎氣大作湯劑令直<lb/>
　逹于下而急速也<hi>此方尤玅于五苓散五苓散加滑石琥珀君臣佐使用法不同</hi>兩<lb/>
　服減半旬日良愈<lb/>
丹溪治一老人因疝疼二十年多服蒼术烏附等藥疝<lb/>
　稍愈又患淋十餘年其間服硝黄諸淋藥不效忽項<lb/>
　右邊發一大疽連及缺盆不能食淋痛愈甚叫號困<lb/>
　憊時當六月脉短濇左㣲似弦皆前烏附積毒所致<lb/>
　凝積滯血蓄滿膀胱脈澁為敗血<hi>濇為血虚而斷為敗血亦合症而云</hi>
<pb n="KR3e0075_WYG_009-6b"/>
　短為血耗忍痛傷血叫號傷氣知其溺後有如敗膿<lb/>
　者詢之果然遂先治淋令多取土牛膝根莖葉濃煎<lb/>
　湯<hi>行瘀</hi>并四物湯大劑與三日後痛與敗膿漸減五七<lb/>
　日淋止瘡勢亦定蓋四物能生血也但食少瘡未収<lb/>
　歛用四物加參茋白术熬膏以陳皮半夏砂仁木香<lb/>
　煎取清汁調膏與之遂漸能食一月瘡安<hi>先行瘀生新後調元</hi>
　<hi>補胃行氣開痰故曰非開痰不足以行氣也</hi>
一人小便不通醫用利藥益甚脈右寸頗弦滑此積痰<lb/>
<pb n="KR3e0075_WYG_009-7a"/>
　在肺肺為上焦膀胱為下焦上焦閉則下焦塞如滴<lb/>
　水之器必上竅通而後下竅之水出焉以藥大吐之<lb/>
　病如失<lb/>
一婦脾疼後大小便不通此痰隔中焦氣聚下焦二陳<lb/>
　加木通煎服再一服探吐之<lb/>
沈宗常治黎守溺不下或竄以藥益閉常曰結絡不解<lb/>
　痰成癖法當吐果吐而溲如故<lb/>
孫琳路鈐本殿前司健兒善醫寧宗為郡王病淋日夜<lb/>
<pb n="KR3e0075_WYG_009-7b"/>
　凡三百起國醫㒺措有薦之者光宗時在東宫亟召<lb/>
　之至孫求二十錢買大蒜淡䜴蒸餅三物爛研合和<lb/>
　為丸令以溫水下三十丸且曰今日進三服病當退<lb/>
　三分之一明日再進如之三日則病除已而果然奏<lb/>
　官右列或問其説孫曰小兒何縁有淋只是水道不<lb/>
　通利蒜豉皆通利無他巧也<lb/>
滑伯仁治一婦病艱於小溲中滿喘渴一醫投以瞿麥<lb/>
　梔苓諸滑利藥而秘益甚診其脉三部皆弦而濇曰<lb/>
<pb n="KR3e0075_WYG_009-8a"/>
　經云膀胱者州都之官津液蔵焉氣化則能出矣所<lb/>
　謂水出高源者也膻中之氣不化則水液不行病因<lb/>
　於氣徒行水無益也法當治上焦乃製朱雀湯<hi>朱雀湯</hi>
　<hi>雄雀肉一隻肉赤小荳一合一人參一兩英赤茯苓一兩  大棗  一兩  小麥  兩  紫石  一兩</hi>
　<hi>紫菀五錢末逺志五錢水丹參五錢服甘草三錢雀丸和勻為粗  每服三錢  煎食逺温    河間朱</hi>
　　<hi>茯神二兩硃砂五錢</hi>　<hi>沈香五錢參湯下</hi>倍以枳桔煎用長流水一<lb/>
　飲而溲再飲氣平數服病已<hi>東垣案渴此案不渴分在氣在血合前東垣案</hi>
　<hi>看之方知其妙</hi>
<pb n="KR3e0075_WYG_009-8b"/>
一婦年六十餘病小溲閉若淋狀小腹脹口吻渴診其<lb/>
　脉沉且澁曰此病在下焦血分隂火盛而水不足法<lb/>
　當治血血與水同血有形而氣無形有形之疾當以<lb/>
　有形法治之即以東垣滋腎丸服之而愈<hi>兩案一弦而濇一沈</hi>
　<hi>而濇以渴者屬氣分不渴者屬血分</hi>
韓<graphic n="KR1026" url="https://raw.githubusercontent.com/kanripo/KR-Gaiji/master/images/KR1026.png" mimeType="image/png"/>治一人淋素不服藥教以専啖粟米粥絶他味旬<lb/>
　餘减月餘痊<lb/>
虞恒徳治一老人年七十秋間患小便不通二十餘日<lb/>
<pb n="KR3e0075_WYG_009-9a"/>
　百方不效後得一方取地膚草搗自然汁服之遂通<hi>地膚</hi>
　<hi>草单方葉名銕埽箒</hi>雖至㣲之物而有廻生起死之功故并載<lb/>
　之<lb/>
吳茭山治一婦患淋瀝數而疼痛身煩躁醫以熱淋治<lb/>
　之用八正散連子飲服之愈劇吴診脈沉數無力<hi>沉數</hi>
　<hi>為熱在血無力為虚在氣總歸虚熱不得用八正㪚</hi>知氣與火轉鬱於小腸故<lb/>
　也遂與木通夌稿節車前子淡竹葉麥冬燈心甘草<lb/>
　稍大腹皮之類服之而安蓋小腸乃多氣少血之經<lb/>
<pb n="KR3e0075_WYG_009-9b"/>
　今病脈係氣鬱反用大黄梔苓味厚苦寒之藥故寒<lb/>
　極傷氣病轉加矣殊不知血中有熱者乃有形之熱<lb/>
　為實熱也氣中有熱乃無形之熱為虚熱也<hi>同一熱也而分</hi>
　<hi>在氣在血血中之熱為實氣中之熱為虚大有至理可悟建中老人治痘之法</hi>凡氣中有熱<lb/>
　者當行清凉薄劑無不獲效更分氣血多少之經須<lb/>
　辨溫凉厚薄之味審察病機斯無失也<lb/>
程沙隨苦血淋百藥無效偶閲本草因見白冬𤓰治五<lb/>
　淋於是日煑食之至七日而愈<lb/>
<pb n="KR3e0075_WYG_009-10a"/>
唐與正治吳廵檢病不得前溲卧則㣲通立則不能涓<lb/>
　滴醫遍用通小腸藥不效唐因問吳常日服何藥曰<lb/>
　常服黒錫丹問何人結砂曰自為之唐洒然悟曰是<lb/>
　必結砂時鉛不死硫黄飛去鉛砂入膀胱卧則偏重<lb/>
　猶可溲立則正塞水道以故不能通令取金液丹三<lb/>
　百粒分為十服煎瞿麥湯下之膀胱得硫黄積鉛成<lb/>
　灰從水道下猶累累如細砂病遂愈<hi>夷堅志</hi>
　　夫硫黄之化鉛經方所載苟不察病源而以古方<lb/>
<pb n="KR3e0075_WYG_009-10b"/>
　　從事未見其可也<lb/>
鄞縣尉耿夢得妻苦砂石淋十三年每溺時器中剥剥<lb/>
　有聲痛楚不堪一醫命採苦杖根俗呼為杜牛膝者<lb/>
　淨洗碎之凡一合用水五盞煎耗其四而留其一去<lb/>
　滓以射乳香末少許研調服之一夕愈<hi>本事方</hi>
元戎載一人小溲不通一切利小水藥不效以其服附<lb/>
　子太過消盡肺隂氣所不化師用黄連芩解毒而得<lb/>
　通<lb/>
<pb n="KR3e0075_WYG_009-11a"/>
劉子安病腦疽服内托散後泄不止小便大不通亦消<lb/>
　肺隂之過諸藥不效郭子明輩用木通五苓導之愈<lb/>
　秘劉用陳皮茯苓生甘草之類肺氣下行遂通若止<lb/>
　用利小便藥其不知本甚矣<hi>醫壘元戎</hi>
王仲陽治一士人弱冠未婚病遺瀝日久每作虚寒脱<lb/>
　泄治之益甚王診得六脈弦數難記至數形骨立不<lb/>
　能支王曰此三焦不利膀胱蓄熱為五淋也患者曰<lb/>
　膏血砂垢每溺則其痛不可言乃用局方五淋散加<lb/>
<pb n="KR3e0075_WYG_009-11b"/>
　山梔子赤芍藥川木通瞿麥穗蚵蚾衣草滑石末作<lb/>
　大劑入燈心二十莖煎服五七日全愈無奈頻發既<lb/>
　而九日便溲俱不通秘悶欲死王即令用細灰於患<lb/>
　人連臍𢃄丹田作一泥塘徑如碗大下令用一指厚<lb/>
　灰四圍高起以新汲水調朴硝一兩餘令化漸傾入<lb/>
　灰塘中勿令漫溢須臾大小便迸然而出溺中血條<lb/>
　皆如指大若非熱解氣使則其如龜竅之小何由連<lb/>
　出三四日惡物復得回生再令服黄連解毒丸前後<lb/>
<pb n="KR3e0075_WYG_009-12a"/>
　二三載不下三四斤矣至今安然不發<lb/>
一男子患淋久囊大如毬莖如槌因服利藥多痛甚脈<lb/>
　㣲弱如線以參茋歸术加肉桂元胡各一錢木通山<lb/>
　梔赤芍赤茯苓甘草稍等藥一服痛稍減二服小溲<lb/>
　利四服愈<lb/>
程明祐治昌江一人新娶夏日患淋濁澁痛投藥清利<lb/>
　遂苦楚眼痛再服瀉心凉肝口苦下泄久之盗汗潮<lb/>
　熱程診之脈緩弱無力左濇而㣲曰脈之緩而弱脾<lb/>
<pb n="KR3e0075_WYG_009-12b"/>
　虚也濇而㣲者血不足也投以益元氣養血之劑病<lb/>
　良已<lb/>
薛立齋治大尹劉天錫内有溼熱大便滑利小便濇滯<lb/>
　服淡滲之劑愈加滴瀝小便腿膝皆腫兩眼脹痛此<lb/>
　腎經虚熱在下焦淡滲導損陽氣隂無以化遂用地<lb/>
　黄滋腎二丸小便如故更以補中益氣加麥冬五味<lb/>
　兼服而康<lb/>
一儒者失於調養飲食難化胸膈不利或用行氣消導<lb/>
<pb n="KR3e0075_WYG_009-13a"/>
　藥咳𠻳喘促服行氣化痰藥肚腹漸脹服行氣分利<lb/>
　藥睡卧不能兩足浮腫小便不利大便不實脉浮大<lb/>
　按之微細兩寸皆短此脾腎虧損朝用補中益氣加<lb/>
　薑附夕用金匱腎氣丸加骨脂肉果各數劑諸症漸<lb/>
　愈再佐以八味丸兩月乃能歩履却服補中八味半<lb/>
　載而康<hi>博案以上二案舊刻前案佚其尾後案佚其首并作一案</hi>
石山治一人形肥蒼白年五十餘病淋沙石澁痛醫用<lb/>
　五苓或琥珀八正散之類病益加汪診脈皆濡弱而<lb/>
<pb n="KR3e0075_WYG_009-13b"/>
　緩近駛曰此氣血虚也經曰膀胱者津液之府氣化<lb/>
　出焉今病氣血虚不惟不能運化蒸溽而亦氣餒不<lb/>
　能使之出也經又云血主濡之血少則莖中枯澁水<lb/>
　道不利安得不淋醫用通利血愈燥氣愈傷矣遂用<lb/>
　大補湯加牛膝煎服月餘病减仍服八味丸除附子<lb/>
　加黄茋服半月餘安<lb/>
程仁甫治孚潭汪尚新之父年五十餘六月間忽小便<lb/>
　不通更數醫已五日矣予診其六脈沉而細曰夏月<lb/>
<pb n="KR3e0075_WYG_009-14a"/>
　伏隂在内因用冷水凉藥過多氣不化而愈不通矣用五苓<lb/>
　散倍加肉桂<hi>桂屬龍火使助其化也</hi>外用葱白煎水熱洗一劑頓通<lb/>
江篁南治一人年三十餘患淋數年每飲酒或勞役即<lb/>
　發小溲紅日夜數十行㸃滴頻數且痛素嗜酸乆藥<lb/>
　不效診左手浮小而快右沉大近濇曰此氣血虚也<lb/>
　經曰膀胱者津液之府氣化出焉今病氣虚不惟不<lb/>
　能運化蒸溽而亦氣餒不能使之出也經又云血主<lb/>
　濡之血少則莖中枯澁水道不利安得不淋况多服<lb/>
<pb n="KR3e0075_WYG_009-14b"/>
　通利血愈燥氣愈傷矣又素嗜酸酸入于胃其氣濇<lb/>
　以収上之兩焦弗能出入也不出則留胃中胃中和<lb/>
　濕則下注膀胱之胞胞薄以濡得酸則縮捲約而不<lb/>
　通水道不行故癃而濇内經曰酸多食之令人癃是<lb/>
　也為用大補湯加牛膝煎服數劑稍愈乃製八味丸<lb/>
　除附子加黄茋更以生甘草川練子人參延胡茯苓<lb/>
　相間服而愈<hi>琇按此全襲石山謙甫兩案為一</hi>
張文學道卿𫝊治血淋方獨蒜一枚山梔子七枚鹽少<lb/>
<pb n="KR3e0075_WYG_009-15a"/>
　許三物共搗如泥貼患人臍上所親患血淋二年餘<lb/>
　殊甚諸醫治之罔效一日張過視謾試以前方即時<lb/>
　去紫黑血片碗許即愈<lb/>
濮陽𫝊云有便血淋者取旱蓮草水煎服隨愈<lb/>
少微述季父守信州時年五十餘值憂勞患身熱作嘔<lb/>
　月餘脱肉破㬷小便淋瀝白如膏飴官醫凌生撿一<lb/>
　按名曰膏淋用六君加逺志一服有竒功果依方一<lb/>
　七而起<lb/>
<pb n="KR3e0075_WYG_009-15b"/>
　　秘結<lb/>
丹溪治一老人因内傷挾外感自誤汗後以補藥治愈<lb/>
　脈尚洪數朱謂洪當作大論年高誤汗後必有虚症<lb/>
　乃以參术歸茋陳皮甘草等自言從病不曽更衣今<lb/>
　虚努迸痛不堪欲用利藥朱謂非實秘為氣因誤汗<lb/>
　而虚不得充腹無力可努仍用前藥間以肉汁粥瑣<lb/>
　陽粥啜之<hi>丹溪本草謂瑣陽味甘可食者煑粥尤佳補隂氣治虚而大便結燥又謂肉蓯蓉峻</hi>
　<hi>補精血驟用動大便滑</hi>濃煎葱椒湯浸下體下軟塊五六枚脈<lb/>
<pb n="KR3e0075_WYG_009-16a"/>
　大未歛此血氣未復又與前藥二日小便不通小腹<lb/>
　滿悶煩苦仰卧則㸃滴而出朱曰補藥未至倍參茋<lb/>
　服二日小便通至半月愈<hi>虚秘用補法</hi>
一婦産後秘結脈沈細服黄栢知母附子愈<lb/>
丹溪治其母年老多痰飲大便燥結時以新牛乳猪脂<lb/>
　和糜粥中進之雖得暫時滑利終是膩物積多次年<lb/>
　夏時鬱為黏痰發為脇瘡作楚甚困苦思而得節養<lb/>
　之説時進參术等補胃補血之藥隨天令加减遂得<lb/>
<pb n="KR3e0075_WYG_009-16b"/>
　大府不燥面色瑩潔因成一方用參术為君牛膝芍<lb/>
　藥為臣陳皮茯苓為佐春加川芎夏加五味黄芩麥<lb/>
　冬冬加當歸身倍生薑一日一貼或二貼小水纔覺<lb/>
　短少便進此藥小水之長如舊即是郤病㨗法<lb/>
一婦年五十患小便澁治以八正散等劑小腸脹急不<lb/>
　通<hi>治裏不效</hi>身如芒刺朱以所感霖淫雨濕邪尚在表<hi>此症</hi>
　<hi>脈必浮濡而不數不然身如芒刺屬濕火居多何以斷之為濕邪在表耶立齋一案時或身如芒刺亦作</hi>
　<hi>濕治</hi>因用蒼术為君附予佐之發表一服即汗小便隨<lb/>
<pb n="KR3e0075_WYG_009-17a"/>
　通<hi>汗法</hi>
一人年八旬小便短濇分利太過致涓滴不出蓋飲食<lb/>
　過傷其胃氣陷於下焦用補中益氣湯一服即通<hi>升法</hi>
　<hi>當琇案此  入淋秘</hi>
史載之治蔡元長苦大便秘國醫用藥俱不能通利葢<lb/>
　元長不肯服大黄故也時史未知名往謁之閽者齟<lb/>
　齬乆之乃得見既而診脈史欲出竒曰請求二十文<lb/>
　錢元長問何為曰欲市紫菀耳史遂以紫菀末之而<lb/>
<pb n="KR3e0075_WYG_009-17b"/>
　進須叟大便遂通元長驚異問故曰大腸肺之𫝊送<lb/>
　今之秘結無他以肺氣濁耳紫菀能清肺氣是以通<lb/>
　也自是醫名大著<hi>氣祕用消法北窻灸輠</hi>
饒醫熊彦誠年五十餘病前後閉便溲不通五日腹脹<lb/>
　如鼓同輩環視皆不能措力與西湖妙杲僧慧月善<lb/>
　遣書邀致訣别月驚馳而往過釣橋逢一異客丰姿<lb/>
　瀟洒揖之曰方外高士何孑孑走趨如此月曰一善<lb/>
　友乆患秘結勢不可療急欲往問耳客曰此易療也<lb/>
<pb n="KR3e0075_WYG_009-18a"/>
　待奉施一藥即脱靴入水探一大螺而出曰事濟矣<lb/>
　持抵其家以鹽半七和殻生搗碎置病者臍下一寸<lb/>
　三分用寛布𦂳繋之仍辦觸器以須其通熊昏不知<lb/>
　人妻子聚泣曽未安席砉然暴下而愈月歸訪異人<lb/>
　無所見矣<hi>熱秘用清法類編</hi>
王克明治胡秉妻便秘腹脹號呼踰旬克明視之時秉<lb/>
　家方㑹食王曰吾愈之使預㑹可乎以半硫丸碾生<lb/>
　薑調乳香下之俄起對食如常<hi>冷秘用温法</hi>
<pb n="KR3e0075_WYG_009-18b"/>
虞恒徳治一婦年五十餘身材瘦小得大便燥結不通<lb/>
　飲食少進小腹作痛虞診之六脈皆沉伏而結濇作<lb/>
　血虚治用四物湯加桃仁麻仁煨大黄等藥數服不<lb/>
　通反加滿悶與東垣枳實導滯丸及備急大黄丸等<lb/>
　藥下咽片時即吐出蓋胃氣虚而不能久留性速之<lb/>
　藥耳遂以備急大黄丸外以黄蠟包之又以細針穿<lb/>
　一竅令服三丸蓋以蠟匱者制其不犯胃氣故得出<lb/>
　幽門逹大小腸也明日下燥屎一升許繼以四物湯<lb/>
<pb n="KR3e0075_WYG_009-19a"/>
　加減作湯使吞潤腸丸如此調理月餘得大便如常<lb/>
　飲食進而安<hi>血秘用下法</hi>
一男子因出痘大便閉結不通兒醫云便實為佳兆自<lb/>
　病至痘瘡愈後不如厠者凡二十五日肛門連大腸<lb/>
　痛甚叫號聲徹四鄰用皂角末及蜜煎導法服以大<lb/>
　小承氣湯及枳實導滯丸備急丸皆不效計無所出<lb/>
　虞曰此痘瘡餘毒鬱熱結滯於大小腸之間而然以<lb/>
　香油一大盞令飲自朝至暮亦不效乃令婢者口含<lb/>
<pb n="KR3e0075_WYG_009-19b"/>
　香油以小竹筒一箇套入肛門以油吹入過半時許<lb/>
　病者自云其油入腸内如蚯蚓漸漸上行再過片時<lb/>
　許下黑糞一二升止困睡而安<hi>毒秘</hi>
薛已治一儒者大便素結服搜風順氣丸後胸膈不利<lb/>
　飲食善消面𢃄陽色左闗尺脈洪大而虚薛曰此足<lb/>
　三隂虚也彼不信乃服潤腸丸大便不實肢體倦怠<lb/>
　與補中益氣六味地黄丸月餘而驗年許而安若脾<lb/>
　肺氣虚者用補中益氣湯若脾經鬱結者用加味歸<lb/>
<pb n="KR3e0075_WYG_009-20a"/>
　脾湯若氣血虚者用八珍湯加肉蓯蓉若脾經津液<lb/>
　涸者用六味丸若發熱作渴飲冷者用竹葉黄芩湯<lb/>
　若燥在直腸用猪膽汁𨗳之若肝膽邪侮脾者用小<lb/>
　柴胡加山梔郁李枳殻若膏粱厚味積熱者用加味<lb/>
　清胃散亦有熱燥風燥陽結隂結者當審其因而治<lb/>
　之若復傷胃氣多成敗症<lb/>
一老儒素有風熱飲食如常大便十七日不通肚腹不<lb/>
　脹兩尺脈洪大而虚此隂火内爍津液用六味丸二<lb/>
<pb n="KR3e0075_WYG_009-20b"/>
　十餘劑至三十二日始欲去用猪膽潤而通利如常<lb/>
一婦年七十三痰喘内熱大便不通兩月不寐脈洪大<lb/>
　重按微細此屬肝肺腎虧損朝用六味丸夕用逍遙<lb/>
　散各三十餘劑計所進飲食百餘碗腹始痞悶乃以<lb/>
　猪膽汁導而通之用十全大補調理而安若間前藥<lb/>
　飲食不進諸症復作<lb/>
一男子年五十餘因怒少食大便不利服潤腸丸大便<lb/>
　秘結胸脇作痛欲兼服脾約丸肝脾腎脈浮而濇薛<lb/>
<pb n="KR3e0075_WYG_009-21a"/>
　曰此足三隂精血虧損之症也東垣先生云若人胃<lb/>
　强<hi>强為邪强</hi>脾弱約束津液不得四布但輸膀胱小便數<lb/>
　而大便難者用脾約丸若人隂血枯槁内火燔灼肺<lb/>
　金受邪土受木傷脾肺失𫝊大便秘而小便數者用<lb/>
　潤腸丸今滋其化源則大便自調矣如法果驗<lb/>
一儒者懐抱憂鬱大便秘結食少乃傷脾之變症也<hi>博按</hi>
　<hi>薛氏原本云一儒者懐抱鬱結復因塲屋不遂發熱作渴胸膈不利飲食少思服清熱化痰行氣等劑前</hi>
　<hi>症益甚肢體倦怠心脾二脈濇滯乃鬱結傷脾之變症也</hi>遂用加味歸脾湯治之<lb/>
<pb n="KR3e0075_WYG_009-21b"/>
　飲食漸進諸症漸退但大便尚濇面顴赤色此肝腎<lb/>
　虚火内傷隂血用八珍湯加蓯蓉麥冬五味至三十<lb/>
　餘劑大便自潤<lb/>
一男子患症同前服大黄等藥泄瀉便血遍身黒黯薛<lb/>
　視之曰此隂陽二絡俱傷也經云陽絡傷則血外溢<lb/>
　隂絡傷則血内溢此不治也已而果然<lb/>
職方陳莪齋年踰六旬先因大便不通服内疏等劑後<lb/>
　飲食少思胸腹作脹兩脇作痛<hi>琇按脇痛必由内疏所傷</hi>形體倦<lb/>
<pb n="KR3e0075_WYG_009-22a"/>
　怠兩尺浮大左闗短濇右闗弦濇<hi>尺當沈今浮大右闗當微洪而反弦</hi>
　<hi>濇左闗當弦而反濇症斷不起</hi>時五月請治薛曰此命門火衰不能<lb/>
　生脾土而肺金又剋肝木恐金旺之際難起矣果然<lb/>
汪石山治一婦因改醮乘轎勞倦加以憂懼成婚之際<lb/>
　遂病小腹脹痛大小便秘結不通醫以硝黄三下之<lb/>
　隨便隨閉病増胸膈胃脘脹痛自汗食少汪診之脈<lb/>
　皆濡細近駛心脈頗大右脈覺弱汪曰此勞倦憂懼<lb/>
　傷脾也蓋脾失健運之職故氣滯不行以致秘結今<lb/>
<pb n="KR3e0075_WYG_009-22b"/>
　用硝黄但利血而不能利氣遂用人參二錢歸身錢<lb/>
　半陳皮枳殻黄芩各七分煎服而愈<lb/>
江汝潔治一人患前後閉三四日且不能食甚危急江<lb/>
　視之曰頭痛耳鳴九竅不利腸胃之所生也經曰北<lb/>
　方黑色入通于腎開竅於二隂蔵精于腎精不足則<lb/>
　二便難以瑣陽三錢酒洗焙乾為末煑粥强與服之<lb/>
　是晩二便俱利飲食亦進<lb/>
江應宿治從姪婦患秘結因産後月餘如厠忽跨痛如<lb/>
<pb n="KR3e0075_WYG_009-23a"/>
　閃大小便不通已經四五日雜進通利淡滲之藥㒺<lb/>
　效予適歸倉惶告急云前後脹腫手不敢近近之則<lb/>
　愈痛雖不見脈知其形氣病氣俱實與桃仁承氣湯<lb/>
　加紅花一劑暴下而愈<lb/>
　　黄疸<lb/>
　　　琇按是病多謂濕熱蒸鬱脾胃而成然有肝熱<lb/>
　　　𫝊疸者肝熱移脾者又有燥火便秘宜下者<lb/>
東垣治一人年六十二素有脾胃虚損病目疾時作身<lb/>
<pb n="KR3e0075_WYG_009-23b"/>
　面目睛俱黄小便或黄或白大便不調飲食減少氣<lb/>
　短上氣怠惰嗜卧四肢不収至六月中目疾復作醫<lb/>
　以瀉肝散下數行而前疾増劇李謂大黄牽牛雖除<lb/>
　濕熱而不能走經絡<hi>妙</hi>下咽不入肝經先入胃中大<lb/>
　黄苦寒重虚其胃牽牛其味至辛<hi>味辛者為金用尅肝木則可經曰肺</hi>
　<hi>病無多食辛</hi>能瀉氣重虚肺本𠻳大作蓋標實不去本虚<lb/>
　愈甚加之適當暑雨之際素有黄症之人所以増劇<lb/>
　也此當于脾胃肺之本臓㵼外經中之濕熱製清神<lb/>
<pb n="KR3e0075_WYG_009-24a"/>
　益氣湯主之茯苓升麻各二分澤瀉蒼术防風各三<lb/>
　分生薑四方<hi>瀉濕熱而補脾胃</hi>此藥能走經除濕熱而不守<lb/>
　故不瀉本臓<hi>經臓二字妙絶當熟玩</hi>補肺與脾胃本臓中氣之<lb/>
　虚弱<hi>琇按江氏元本止此今考東垣脾胃論此方凡分作三段江或誤認為三方故節去下二段耳</hi>
　<hi>為補刋于後</hi>青皮一分橘皮生甘草白芍藥白术各二分<lb/>
　人參五分此藥皆能守本而不走經不走經者不滋<lb/>
　經絡中邪守者能補臓之元氣黄蘗一分麥冬二分<lb/>
　人參二分五味子三分<hi>琇按第二叚已用人參五分此段復用人參二分似悮然</hi>
<pb n="KR3e0075_WYG_009-24b"/>
　<hi>觀後發明云救以生脉㪚則配方本意如此非重出也江氏或縁此悮認為三方耳</hi>此藥去時<lb/>
　令浮熱濕蒸右件剉如麻豆大都作一服水二盞煎<lb/>
　至一盞去柤稍熱空心服火熾之極金伏之際而寒<lb/>
　水絶體於此時也故急救以生脈散除其濕熱以惡<lb/>
　其太甚肺欲収心苦緩皆酸以収之心火盛則甘以<lb/>
　瀉之故人參之甘佐以五味子之酸孫思邈云夏月<lb/>
　常服五味子以補五臓氣是也麥門冬之微苦寒能<lb/>
　滋水之源於金之位而清肅肺氣又能除火刑金之<lb/>
<pb n="KR3e0075_WYG_009-25a"/>
　嗽而歛其痰邪復微加黄蘗之苦寒以為守位滋水<lb/>
　之流以鎮墜其浮氣而除兩足之痿弱也<lb/>
羅謙甫治兀顔正卿二月間因官事勞役飲食不節心<lb/>
　火乗脾<hi>火生土火甚亦能侮土</hi>脾氣虚弱又以恚怒氣逆傷肝<lb/>
　心下痞滿四肢困倦身體麻木<hi>熱傷氣故麻木</hi>次𫝊身目俱<lb/>
　黄微見青色顔黑<hi>初起顔黑故可治色黑濕也</hi>心神煩亂怔忡不<lb/>
　安兀兀欲吐口生惡味飲食遲化時下完榖小便癃<lb/>
　閉而赤黑<hi>濕熱故小便秘</hi>辰巳<hi>胃脾</hi>間發熱日暮則止至四月<lb/>
<pb n="KR3e0075_WYG_009-25b"/>
　尤盛羅診其脈浮而緩金匱要畧云寸口脈浮為風<lb/>
　緩為痺痺非中風四肢苦煩脾色必黄瘀熱已行跌<lb/>
　陽脈𦂳為傷脾風寒相搏食榖則眩榖氣不消胃中<lb/>
　苦濁濁氣下流小便不通隂被其寒熱流膀胱身體<lb/>
　盡黄名曰榖疸<hi>榖疸寒熱不食食則頭眩心胸不安小便難久久發黄此風寒相搏榖氣</hi>
　<hi>不消胃中苦濁小便不通熱流膀胱所致</hi>以茵陳葉一錢茯苓五分梔子<lb/>
　仁蒼术去皮炒白术各三錢生黄芩六分黄連枳實<lb/>
　猪苓去皮澤瀉陳皮漢防已各二分青皮去白一分<lb/>
<pb n="KR3e0075_WYG_009-26a"/>
　作一服以長流水三盞煎至一盞名曰茯苓梔子茵<lb/>
　陳湯一服减半二服良愈内經云熱淫於内治以鹹<lb/>
　寒佐以苦甘又濕化于火熱反勝之治以苦寒以苦<lb/>
　泄之以淡滲之以梔子茵陳苦寒能㵼濕熱而退其<lb/>
　黄故以為君難經云苦主心下滿以黄連枳實苦寒<lb/>
　泄心下痞滿肺主氣今熱傷其氣故身體麻木以黄<lb/>
　芩苦寒瀉火補氣故以為臣二术苦甘温青皮苦辛<lb/>
　温能除胃中濕熱泄其壅滯養其正氣漢防已苦寒<lb/>
<pb n="KR3e0075_WYG_009-26b"/>
　能去十二經留濕澤瀉鹹平茯苓猪苓甘平導膀胱<lb/>
　中濕熱利小便而去癃閉也<lb/>
至元丙寅六月時雨霖霪人多病溼瘟真定韓君祥因<lb/>
　勞役過度渴飲凉茶及食冷物遂病頭痛肢節亦疼<lb/>
　身體沉重胸滿不食自以為外感内傷用通聖散二<lb/>
　服添身體困甚醫以百解散發其汗<hi>汗</hi>越四日以小<lb/>
　柴胡湯二服復加煩熱躁渴又六日以三一承氣湯<lb/>
　下之<hi>下</hi>躁渴尤甚又投白虎加人參柴胡飲子之類<lb/>
<pb n="KR3e0075_WYG_009-27a"/>
　<hi>清</hi>病愈増又易醫用黄連解毒湯硃砂膏至寳丹之<lb/>
　類至十七日後病勢轉増𫝊變身目俱黄肢體沉重<lb/>
　背惡寒皮膚冷心下痞硬按之則痛<hi>心下痛按之硬手少隂受寒足</hi>
　<hi>少隂血滯執按之而痛為實則誤</hi>眼澁<hi>眼澁為濕毒</hi>不欲開目睛不了了<lb/>
　懶言語自汗小便利大便了而不了<hi>此痞痛按之痛為隂症故小便</hi>
　<hi>利大便了而未了理中湯佳</hi>羅診其脈𦂳細<hi>寒/</hi>按之空虚<hi>下焦無陽也</hi>
　兩寸脈短不及本位此證得之因時熱而多飲冷加<lb/>
　以寒凉寒藥過度助水乗心反來侮土先囚其母後<lb/>
<pb n="KR3e0075_WYG_009-27b"/>
　薄其子經云薄所不勝乘所勝也時值霖雨乃寒濕<lb/>
　相合此為隂症發黄明也<hi>身無汗際頸而還小便不利則發黄今身自汗小便</hi>
　<hi>利而發黄明屬寒濕</hi>羅以茵陳附子乾薑湯主之<hi>茵陳附子乾薑湯  附子</hi>
　<hi>皮乾薑瀉半夏實艸荳䓻    澤    枳    茵陳</hi>　<hi>白术使陳生薑</hi>内經云寒滛<lb/>
　於内治以甘熱佐以苦辛濕滛所勝平以苦熱以淡<lb/>
　滲之以苦燥之附子乾薑辛甘大熱散其中寒故以<lb/>
　為主半夏草荳蔲辛熱白术陳皮苦甘溫健脾燥濕<lb/>
　故以為臣生薑辛溫以散之澤瀉甘平以滲之枳實<lb/>
<pb n="KR3e0075_WYG_009-28a"/>
　苦微寒泄其痞滿茵陳苦微寒其氣輕浮佐以薑附<lb/>
　能去膚腠間寒濕而退其黄故為佐使也煎服一兩<lb/>
　前症减半再服悉去又與理中湯服之數日氣得平<lb/>
　復或者難曰發黄皆以為熱今暑隆盛之時又以熱<lb/>
　藥治之而愈何也<hi>此一辨不可少</hi>羅曰主乎理耳成無已云<lb/>
　隂症有二一者始外傷寒邪隂經受之或因食冷物<lb/>
　傷太隂經也一者始得陽症以寒治之寒凉過度變<lb/>
　陽為隂也今君祥因天令暑熱冷物傷脾過服寒凉<lb/>
<pb n="KR3e0075_WYG_009-28b"/>
　隂氣太勝陽氣欲絶加以隂成寒濕相合發而為黄<lb/>
　也仲景所謂當於寒濕中求之李思順云解之而寒<lb/>
　凉過劑瀉之而逐寇傷主正以此耳聖賢之制豈敢<lb/>
　越哉或曰潔古之學有自來矣<lb/>
劉宗厚治趙顯宗病傷寒至六七日因服下藥太過致<lb/>
　發黄其脈沈細遲無力皮膚凉發躁<hi>隂極發躁</hi>欲于泥中<lb/>
　卧喘嘔小便赤澁先投茵陳橘皮湯<hi>次第用藥之法</hi>喘嘔止<lb/>
　次服小茵陳湯半劑脈微出<hi>脈微出者生</hi>不欲于泥中卧<lb/>
<pb n="KR3e0075_WYG_009-29a"/>
　次日又服茵陳附子湯半劑四肢發熱小便二三升<lb/>
　<hi>用附子而小便長</hi>當日中大汗而愈似此治愈者不一一録<lb/>
　凡傷寒病黄每遇太陽或太隂司天嵗若下之太過<lb/>
　往往變成隂黄蓋辰戌太陽寒水司天水來犯土丑<lb/>
　未太隂濕土司天土氣不足即脾胃虚弱亦水來侵<lb/>
　犯多變此證也<lb/>
虞恒徳治一人年三十餘得榖疸症求治以胃苓湯去<lb/>
　桂加茵陳數十貼黄退自以為安不服藥十數日後<lb/>
<pb n="KR3e0075_WYG_009-29b"/>
　至晩目盲不見物虞曰此名雀目蓋濕痰盛而肝火<lb/>
　有餘也用獖猪肝煑熟和夜明砂作丸服之目明如<lb/>
　故來謝虞曰未也不早服制肝補脾消痰之劑必成<lb/>
　蠱脹<hi>疸成蠱脹</hi>伊不信半月後腹漸脹痞滿復求治仍以<lb/>
　胃苓湯倍二术加木通麥冬煎湯下褪金丸一月而<lb/>
　安<lb/>
江篁南治一人夏月患食疸面目俱黄如金頭痛如破<lb/>
　小溲澁難多汗用車前草搗汁調益元散服之小溲<lb/>
<pb n="KR3e0075_WYG_009-30a"/>
　即利<hi>先瀉濕熱</hi>乃與補中益氣湯一貼汗少止<hi>後補元氣</hi>繼以<lb/>
　人參白虎湯竹葉石膏湯合服之頭痛亦止諸症多<lb/>
　平惟黄未盡退乃以流氣清熱之劑治之愈<lb/>
猶子三陽患疸症皮膚目睛皆黄小溲赤左脈弦而數<lb/>
　右三部原不應指今重按之隱隱然指下証見午後<lb/>
　發熱<hi>濕熱變瘧</hi>五更方退<hi>兼隂瘧</hi>以茵陳五苓散除桂加當<lb/>
　歸梔子黄栢柴胡數服繼用人參養榮湯乃八物除<lb/>
　芎加茋陳皮五味薑棗兼人乳童溲熱退三日已而<lb/>
<pb n="KR3e0075_WYG_009-30b"/>
　復作間日發於午後肌熱灼指脈近弦乃作瘧治之<lb/>
　而愈後數年復患目睛黄午飯難尅化則小溲黄以<lb/>
　黄茋建中湯除桂加白术陳皮茯苓半夏神曲麥牙<lb/>
　薑少許而退<lb/>
兖山汪兖渠之内年十八因以冷水洗澡𢃄濕卧簟坐<lb/>
　冷石致腹痛甚<hi>腹痛為寒</hi>醫疑經滯用破血行經之藥不<lb/>
　效更醫用附子理中湯加桂痛稍定次日躁擾譫言<lb/>
　不知人醫以補中加寒凉藥二三服乃覺身熱面目<lb/>
<pb n="KR3e0075_WYG_009-31a"/>
　發黄頭暈小溲黄如金色<hi>濕</hi>月事如常但少耳所苦<lb/>
　午後發熱咽㗋不清常作聲咳嗽初秋江診之脈左<lb/>
　右皆浮大而駛而右尤躁疾方以蒼白术茵陳澤瀉<lb/>
　茯苓猪苓柴胡黄蘗梔子薑皮等藥次日脈稍平以<lb/>
　陳皮桔梗元參併前方出入増損數服而愈<lb/>
揚州吴世徳患胸腹作滯小溲黄澁目睛黄甚惡風鼻<lb/>
　塞飲食作惡暑月江診左脈沉小而緩右頗大而弦<lb/>
　脾部帶滑乃食傷太隂為食疸症也兼風寒外襲法<lb/>
<pb n="KR3e0075_WYG_009-31b"/>
　宜䟱利消導以防風蒼术茵陳蘇葉陳皮茯苓猪苓<lb/>
　澤瀉枳實薑葱煎服夜來小溲頗長早因驚悸出汗<lb/>
　一時許乃用五苓去桂加滑石茵陳合平胃散四服<lb/>
　胸膈寛小溲色漸淡而長面目皮膚黄漸退臨卧㗋<lb/>
　口作乾大便燥口臭前方減厚朴蒼术加白术數服<lb/>
　而愈<lb/>
　　癍疹<lb/>
丹溪治一乳孩因胎毒兩腋生癤後腹脹發赤疹如霞<lb/>
<pb n="KR3e0075_WYG_009-32a"/>
　片以剪刀草汁調原蠶砂敷之愈<lb/>
滄州翁二條滑伯仁一條見傷寒類<lb/>
完顔小將軍病寒熱間作腕後有癍三五㸃鼻中㣲血<lb/>
　出兩手脈沉濇胸膈四肢按之無大熱<hi>無大熱</hi>此内傷<lb/>
　寒也問之因暑卧殿角傷風又渴飲冰酪水此外感<lb/>
　者輕内傷者重從内病俱為隂也<hi>見斑鼻衂斷為隂甚妙</hi>故先<lb/>
　癍衂後顯内隂寒熱間作脾亦有之非往來少陽之<lb/>
　寒熱也與調中湯數服而愈<hi>調中湯治内傷外感而發隂癍蒼术一錢五分</hi>
<pb n="KR3e0075_WYG_009-32b"/>
　<hi>陳皮一錢砂仁藿香白芍炙甘草桔梗半夏白芷𦍑活枳殻各一錢川芎麻黄桂枝各五分生薑三片水</hi>
　<hi>煎服方見玉機㣲義</hi>
江篁南治章祁一人年十五因伐木受濕夏間裁遇熱<lb/>
　汗衣則皮膚發紅疹隠隠如布粟狀少取凉汗收則<lb/>
　疹漸沒素有腸鳴之症自患前恙則腸不復鳴矣江<lb/>
　曰此症雖有隂陽輕重俱從火化此無根失守之火<lb/>
　聚於胸中上獨熏肺蓋肺主氣主皮毛遇熱汗衣傷<lb/>
　之則傳於皮膚而為疹矣取凉汗収而疹沒者火散<lb/>
<pb n="KR3e0075_WYG_009-33a"/>
　而疹自退承乃制之義也腹中鳴乃火擊動其水昔<lb/>
　有而今無者火從中達外也若不節食絶慾早㧞其<lb/>
　根他日恐成癘風也其人食慾不能節已而果成癘<lb/>
　風不治<lb/>
　　風癉<lb/>
唐與正治姪女年數嵗得風癉疾先發於臆迤邐延上<lb/>
　赤腫痛痒醫以上膈風熱治之<hi>亦不逺</hi>不效唐診之曰<lb/>
　是肝肺風熱盛極耳以升麻𦍑活荆芥鼠黏子赤芍<lb/>
<pb n="KR3e0075_WYG_009-33b"/>
　藥淡竹葉桔梗乾葛八物治之自下漸退而腫聚於<lb/>
　頂其高數寸雖飲食寢處無妨而疾未去也唐母吳<lb/>
　夫人曰此女乳母好飲熱酒至并歠其糟疾殆因是<lb/>
　歟唐方悟所以至頂不消之由思之惟乾葛消酒且<lb/>
　能療火毒乃以先方加葛三倍使服之二日腫盡去<lb/>
　<hi>夷堅志</hi>
齊王太后病召臣意入診脈曰風癉客脬<hi>注云脬膀胱也言風癉之</hi>
　<hi>病客居在膀胱</hi>難於大小溲<hi>腎主二便與/膀胱為表裏</hi>溺赤<hi>濕生熱</hi>臣意飲<lb/>
<pb n="KR3e0075_WYG_009-34a"/>
　以火齊湯<hi>即黄連解毒湯或云川連一味為火齊湯</hi>一飲即前後溲再飲<lb/>
　病已溺如故病得之流汗出潃<hi>音廵</hi>潃者去衣而汗晞<lb/>
　也<hi>去衣汗晞風濕應肺受之蓋肺主通調水道而移于膀胱故曰客也</hi>所以知齊王太<lb/>
　后者臣意診其脈切其太隂之口<hi>肺部</hi>溼然風氣也脈<lb/>
　法曰沈之而大堅浮之而大𦂳者病主在腎腎切之<lb/>
　而相反也脈大而躁大者膀胱氣也躁者中有熱而<lb/>
　溺赤<hi>史記</hi>
　　四肢病<lb/>
<pb n="KR3e0075_WYG_009-34b"/>
　　　琇按經曰脾病則四肢不用諸案所列類多瘍<lb/>
　　　症<lb/>
華佗别傳曰琅琊有女子右股上有瘡癢而不痛愈而<lb/>
　復作佗曰當得稻糠色犬繫馬頓走出五十里斷頭<lb/>
　向癢乃從之須臾有蛇在皮中動以鐵横貫引出長<lb/>
　三尺許七日愈<hi>獨異志</hi>
羅謙甫治真定張大年近三十素嗜酒至元辛未夏間<lb/>
　病手指節腫痛屈伸不利膝臏亦然心下痞滿身體<lb/>
<pb n="KR3e0075_WYG_009-35a"/>
　沉重不欲飲食食即欲吐面色痿黄精神減少病近<lb/>
　月餘羅診其脈沈而緩緩者脾也難經云腧主體重<lb/>
　節痛腧者脾之所主四肢屬脾盖其人素飲酒加之<lb/>
　時助溼氣大勝流於四肢故為腫痛内經云諸溼腫<lb/>
　滿皆屬脾土仲景云溼流闗節肢體煩痛此之謂也<lb/>
　宜以大𦍑活湯主之内經云溼淫於内治以苦溫以<lb/>
　苦發之以淡滲之又云風能勝溼𦍑活獨活苦温透<lb/>
　闗節而勝溼故以為君升麻苦平威靈仙防風蒼术<lb/>
<pb n="KR3e0075_WYG_009-35b"/>
　苦辛温發之者也故以為臣血壅而不流則痛當歸<lb/>
　辛温以散之甘草甘温益氣緩中澤瀉鹹平茯苓甘<lb/>
　平導溼而利小便以淡滲之也使氣味相合上下分<lb/>
　散其溼也<lb/>
一人兩足心凸如腫硬如釘脛骨生碎孔流髓身發寒<lb/>
　戰惟思飲酒<hi>症見寒戰飲酒亦竒</hi>此肝腎氣冷熱相吞用川烏<lb/>
　炮為末傅之<hi>温以行之</hi>内煎韭菜湯服之愈<hi>行瘀温散</hi>
一人四肢節脱但有皮連不能舉動名曰筋解<hi>症竒</hi>用黄<lb/>
<pb n="KR3e0075_WYG_009-36a"/>
　蘆酒浸一宿焙為末酒下二錢多服而安<lb/>
一人手指臂曲骨節間痛不可忍漸至斷落以萆麻子<lb/>
　去殻二兩碎者不用黄連四兩貯瓶内水二升浸之<lb/>
　春夏三日秋冬五日每早面東以此水吞下萆麻子<lb/>
　一粒漸加至四五粒微泄無害忌食動風物屢效<hi>症竒</hi>
　<hi>治亦竒</hi>
葛可乆治同郡富人女年可十七八病四肢痿痺不能<lb/>
　自食目瞪衆醫莫能治葛視之笑曰此不難治乃令<lb/>
<pb n="KR3e0075_WYG_009-36b"/>
　悉去房中香匳流蘇之屬發地板掘土為坎舁女子<lb/>
　其中扄其扉戒家人俟其手足動而作聲當報我乆<lb/>
　之手足果動而呼投藥一丸明日自坎中出矣蓋此<lb/>
　女平日嗜香而脾為香氣所蝕故也<hi>吹劍續録</hi>
趙宜真曰予一故人曽患鼔椎風往来寒熱數月伏枕<lb/>
　諸藥不能療最後一醫士診之曰雖成痼疾而有客<lb/>
　邪在少陽經未解若曽服五積散則誤矣詢之果然<lb/>
　因投小柴胡湯數服寒熱頓除却用本料追風丸等<lb/>
<pb n="KR3e0075_WYG_009-37a"/>
　藥理其風證而全瘳矣<hi>趙宜真明初人</hi>
徐文中以醫名吳中鎮南王妃卧病不可起文中入診<lb/>
　視王曰疾可為乎對曰臣以針石加於玉體不痊其<lb/>
　安用臣遂請妃舉手足妃謝不能文中因請診候按<lb/>
　手合谷曲池而針隨以入妃不覺知少選請舉如前<lb/>
　妃復謝不能文中曰針氣已行請舉玉手妃不覺為<lb/>
　一舉請舉足足舉王大悦明日妃起坐王大設宴賜<lb/>
　聲震廣陵<lb/>
<pb n="KR3e0075_WYG_009-37b"/>
一女子年十六嵗四腕軟皮處生惡物如黄豆大半在<lb/>
　内紅紫色痛甚諸藥不效方士教買水銀四兩以白<lb/>
　綿紙二張揉熟蘸水銀擦之三日愈<lb/>
一人發寒熱四肢堅硬如石擊之有鐘磬聲目黄瘦用<lb/>
　茱萸木香等分水煎一二服愈<lb/>
有人患人面瘡多在股上其形似人面有口眼傅藥上<lb/>
　即食之與飲食亦然一日將貝母末傅即密口不受<lb/>
　遂拉之瘡口數次遂愈<lb/>
<pb n="KR3e0075_WYG_009-38a"/>
江左有商人左膊上有瘡如人面亦無他苦商人戲滴<lb/>
　酒瘡口中其面亦赤色以物食之亦能食食多則覺<lb/>
　膊内肉脹起或不食之則一臂痺有善醫者教其歴<lb/>
　試諸藥金石草木之類悉無所苦至貝母其瘡乃聚<lb/>
　眉閉口其人喜曰此藥可治也因以小葦筒投其口<lb/>
　灌之數日成痂遂愈<hi>本事方</hi>
薛立齋治一婦人素清苦四肢患血風瘡誤用敗毒寒<lb/>
　凉晡熱内熱自汗盗汗月經不行口乾咽燥此鬱結<lb/>
<pb n="KR3e0075_WYG_009-38b"/>
　傷脾四肢者脾主之用歸脾湯數劑後兼逍遙散五<lb/>
　十餘劑而愈<lb/>
一人手十指斷壊惟有筋連無節肉内蟲出如燈心長<lb/>
　數尺遍身緑毛名血餘用茯苓胡黄連煎服愈<hi>作溼熱治</hi>
　<hi>兼殺蟲</hi>
有人患脚瘡冬月頓然無事夏月臭爛疼痛不可言一<lb/>
　道人視之曰爾因行草上惹著蛇交遺瀝瘡中有蛇<lb/>
　兒冬伏夏出故疼痛也以生蝦蟆搗碎傅之日三四<lb/>
<pb n="KR3e0075_WYG_009-39a"/>
　換凡三日有一小蛇自瘡中出以鐵鉗取之其病遂<lb/>
　愈<hi>摭青雜記</hi>
一人左手無名指𤓰角生一小瘡初起麻粒大用小刀<lb/>
　挑開瘡頭血出如溺不止一日長出肉癅如菌裹指<lb/>
　頂内開一孔如眼目轉動此疔毒也以艾灸四十壯<lb/>
　不知疼痛痒復烙之翦去肉癅敷㧞疔散外以膏藥<lb/>
　貼之内服解毒七日全愈<lb/>
一人手足甲忽然長倒生肉刺如錐食葵菜自愈<lb/>
<pb n="KR3e0075_WYG_009-39b"/>
荆州處士侯又𤣥嘗出郊厠于荒塚上及下跌傷其肘<lb/>
　創甚行數百歩逢一老人問何所苦也又𤣥具言且<lb/>
　見其肘老人言偶有良藥可封之十日不開必愈如<lb/>
　其言及解視一臂遂落又𤣥兄弟五六人互病病必出血月<lb/>
　餘兄兩臂忽病瘡六七處小者如榆錢大者如錢皆<lb/>
　成人面<hi>酉陽雜爼</hi>
程山人孺文見一人手生了枝痛苦無奈一醫用通草<lb/>
　為末以雞蛋清調塗上即消<lb/>
<pb n="KR3e0075_WYG_009-40a"/>
馬嗣明從駕往晉陽至遼陽山中數處見牓云有人家<lb/>
　女病若有能治瘥者購錢十萬名醫多至問病狀不<lb/>
　敢下手惟嗣明獨治之其病由云曽以手将一麥穟<lb/>
　即見一赤物長三寸似蛇入其手指中因驚怖倒地<lb/>
　即覺手臂疼腫漸及半身俱腫疼不可忍呻吟晝夜<lb/>
　不絶嗣明為處方服湯比嗣明從駕還女平復<hi>北齊</hi>
　<hi>書</hi>
正徳間神樂觀陸道士生人面瘡在足外臁瘡口似唇<lb/>
<pb n="KR3e0075_WYG_009-40b"/>
　而有舌無齒能言且索食但開口時必大痛垂絶口<lb/>
　閉復甦飲之以酒則四周皆紅啖以脂膏亦能消爍<lb/>
　食畢則閉疼乃稍可但流膿血不止每日一度或二<lb/>
　度其發無常極受苦楚貝母亦不能療如是者一年<lb/>
　人問故荅曰年十七時夜與本房老僕忿争毆之死<lb/>
　房後地曠而風烈吾師急聚薪焚之天明無知者今<lb/>
　經十年瘡自言僕也忽七日不言以為將瘥矣有兄<lb/>
　在牛首寺為僧因往訪之在寺㡬半月忽復言痛絶<lb/>
<pb n="KR3e0075_WYG_009-41a"/>
　尤甚曰我纔出數日汝即避我使我尋之苦也雖然<lb/>
　寃亦解矣汝明日下山遇一樵者可拜求治之明日<lb/>
　果遇樵者懇焉樵者厲聲怒曰業畜敢言我也去半<lb/>
　夜療汝忽不見恍然回觀夜夢金甲神人胸挂赤心<lb/>
　忠良四字謂曰藥在案上可煎湯服以左手持藥查<lb/>
　出水西門外第二十家門首有婦人撥水者即棄于<lb/>
　道而返覺起視案有物如亂髪而無端者<hi>江云如亂髪者疑是</hi>
　<hi>青</hi>遂如戒果見婦人棄之歸瘡遂愈自後屢探本婦<lb/>
<pb n="KR3e0075_WYG_009-41b"/>
　竟無他不知此何故也<hi>見聞紀訓</hi>
吴江一農夫兩股赤腫痛甚不能坐立一醫與之剖開<lb/>
　中有小蛤蜊四箇取出遂愈<hi>五湖漫聞</hi>
有人腋下體氣五更時用精肉二片以甘遂末一兩拌<lb/>
　之挾腋下至天明以生甘草一兩煎湯飲之良久瀉<lb/>
　出穢物須在荒野之處恐𫝊他人依法三五次即愈<lb/>
　虚弱者間為之外用搽藥枯礬一兩二錢輕粉五錢<lb/>
　麝香一錢蜜陀僧二兩童便一碗浸鍛便盡為度各<lb/>
<pb n="KR3e0075_WYG_009-42a"/>
　為細末津液調傳兩腋下無輕粉以海螵蛸代<lb/>
　　癘風<lb/>
李東垣治一人病癘風滿面連鬚極痒眉毛脱落須用<lb/>
　熱水沃之稍緩或砭刺亦緩風論中云夫癘者榮衛<lb/>
　熱胕其氣不消故鼻柱壊而色敗皮膚瘍潰風寒客<lb/>
　於脉而不去名曰癘風當刺其腫上<hi>先刺</hi>以鋭針刺其<lb/>
　處按出惡氣腫盡乃止宜蔬食糲飯用藥當破血去<lb/>
　熱升陽去痒瀉榮以辛冷散之甘温升之行陽明經<lb/>
<pb n="KR3e0075_WYG_009-42b"/>
　瀉心火補肺氣乃治之正也升麻連翹各六分蘇木<lb/>
　當歸全蝎黄連地龍黄茋各三分生黄芩四分甘草<lb/>
　五分人參二分生地黄四分桃仁三枚桔梗五分麝<lb/>
　香少許胡桐淚一分蝱蟲去翅足微炒水蛭二箇炒<lb/>
　令烟盡<hi>去子杵碎用石灰炒紫黄色去灰用之○水蛭慎用製不得法入腹生子</hi>
　　右剉除連翹另剉胡桐淚研白豆䓻二分為細末<lb/>
　　二味另放麝蝱蟲水蛭三味為細末另放外都作<lb/>
　　一服水二盞酒一匙入連翹煎至一盞六分再入<lb/>
<pb n="KR3e0075_WYG_009-43a"/>
　　白豆蔲二味並麝等三味再煎一二沸去查稍<lb/>
　　熱早飯後午飯前服忌酒溼麫生冷硬物<hi>博按此案舊刻</hi>
　　<hi>脱悮</hi>
張子和治一人病癘風十餘年曰足有汗尚可治當發<lb/>
　汗其汗當臭涎當腥以三聖散吐之大吐汗果臭痰<lb/>
　腥如魚涎次以舟車丸濬川散下五七次數服乃安<lb/>
一人病風爬搔不已眉毛脱落刺其面大出血如墨刺<lb/>
　三次血變色每刺自額至頤䤵針上下俱刺間日一<lb/>
<pb n="KR3e0075_WYG_009-43b"/>
　次至二十餘日方已<lb/>
吕滄洲治一女子病癘診其脉來疾去遲上虚下實蓋<lb/>
　得之酒醉接内而風毒乗之今雖髮秃眉墮然鼻根<lb/>
　幸未陷肌肉幸未死遂以防風通聖散加以下藥下<lb/>
　瘀血數升及蟲穢青黑等物并進蘄蛇長松等湯丸<lb/>
　復佐以雄黄大楓子油作膏摩之逾月瘥<lb/>
丹溪治一貧婦寡居病癩曰是疾世號難治者不守禁<lb/>
　忌耳是貧婦而無厚味寡而無慾庶㡬可療也即自<lb/>
<pb n="KR3e0075_WYG_009-44a"/>
　具藥治之後復投四物湯數百劑遂不發動<lb/>
一人面浮油光㣲腫色變眉脱痒二世癘風死者三人<lb/>
　與醉仙散出涎水如盆而愈<hi>琇案此趙以徳案</hi>
一人面腫色變黑燥痒眉髮脱落手足皮燥厚拆痛痒<lb/>
　無全膚有時痒入骨髓爬至血出稍止復作晝夜不<lb/>
　眠與醉仙丹再造丸二藥而愈<lb/>
一婦兩足脛瘡潰眉落與再造散一服愈年少不能斷<lb/>
　慾忌口一年復發其前二人不發者亦非能如法調<lb/>
<pb n="KR3e0075_WYG_009-44b"/>
　攝由病得之未深鼻柱未壊瘡未潰腐故耳故人抱<lb/>
　病不可不早治也<lb/>
羅謙甫治段庫使春初病大風滿面連頸極痒眉已脱<lb/>
　落須以熱湯沃之則稍緩晝夜數次沃之或砭刺亦<lb/>
　緩先師曰脈風者癘風也榮衛熱胕其氣不清故使<lb/>
　鼻柱壊皮膚色敗大風者風寒客於脈而不去治之<lb/>
　當刺其腫上以鋭針針其處按出其惡氣腫盡乃止<lb/>
　瀉心火補肺氣<hi>方見東垣治案</hi>
<pb n="KR3e0075_WYG_009-45a"/>
釋普明齊州人久止靈巖晩遊五臺得風疾眉鬚俱墮<lb/>
　百骸腐潰哀號苦楚忽有異人教服長松明不知識<lb/>
　復告之云長松生古松下取根餌之皮色如薺苨長<lb/>
　三五寸味微苦類人參清香可愛無毒服之益人兼<lb/>
　解諸蟲毒明採服旬日毛髪俱生顔貌如故今并代<lb/>
　間土人多以長松雜甘草乾山藥為湯煎服甚佳然<lb/>
　本草及諸方書皆不載獨釋慧祥作清凉𫝊始序之<lb/>
　<hi>澠水燕談</hi>
<pb n="KR3e0075_WYG_009-45b"/>
泉州有客盧元欽染大風惟鼻根未倒屬端午官取蚺<lb/>
　蛇膽欲進或言肉可治風遂取一截蛇肉食之三五<lb/>
　日頓漸可百日平復<hi>朝野僉載</hi>
商州有人患大風家人患之山中為起茅舍有烏蛇墜<lb/>
　酒罌中病人不知飲酒漸瘥罌底見蛇骨方知其由<lb/>
一僧得病狀如白癩卒不成瘡但每旦取白皮一升許<lb/>
　如蛇蜕醫者謂多啖炙煿所致與局方解毒雄黄丸<lb/>
　三四服愈<lb/>
<pb n="KR3e0075_WYG_009-46a"/>
趙瞿病癩歴年醫不愈乃齎糧送棄於山穴中瞿自怨<lb/>
　不幸吁嗟歎泣經月有仙人經穴見而哀之具問其<lb/>
　詳瞿知其異人叩頭自陳乞命於是仙人取囊中藥<lb/>
　賜之教其服百餘日瘡愈顔色悦肌膚潤仙人再過<lb/>
　視之瞿謝活命之恩乞遺其方仙人曰此是松脂彼<lb/>
　中極多汝可煉服之長服身轉輕力百倍登危渉險<lb/>
　終日不困年百嵗齒不墮髪不落夜卧常見有光如<lb/>
　鏡<hi>枹朴子</hi>
<pb n="KR3e0075_WYG_009-46b"/>
高駢鎮維揚之嵗有術士之家延火燒數千户主者録<lb/>
　之當死臨刑謂監刑者曰某之愆一死何以塞責然<lb/>
　某有薄技可以傳授一人俾其救濟後人死無恨矣<lb/>
　時駢延待方士如飢渴監刑者即緩之馳白於駢駢<lb/>
　召入親問之曰某無他術唯善醫大風駢曰何以覈<lb/>
　之對曰但於福田院選一最劇者可以試之遂如言<lb/>
　乃置患者於隙室中飲以乳香酒數升則懵然無知<lb/>
　以利刀開其腦縫挑出蟲可盈掬長僅二寸然後以<lb/>
<pb n="KR3e0075_WYG_009-47a"/>
　膏藥封其瘡口别與藥服之而更節其飲食動息之<lb/>
　候旬餘瘡盡愈纔一月眉髪已生肌肉光浄如不患<lb/>
　者駢禮術士為上客<hi>玉堂間話</hi>
真臘國人㝷常有病多入水浸浴及頻頻洗頭便自痊<lb/>
　可然多病癩者比比道途間土人雖與之同卧同食<lb/>
　亦不校或謂此中風土有此疾曽有國主患此疾故<lb/>
　人不之嫌以愚意觀之往往好色之餘便入水澡浴<lb/>
　故成此疾聞土人色慾纔畢入水澡洗其患癩者十<lb/>
<pb n="KR3e0075_WYG_009-47b"/>
　死八九亦有貨藥於市者與中國不類不知其為何<lb/>
　物更有一等師巫之屬與人行持尤可笑<hi>説選○江云南人或</hi>
　<hi>因縱酒居處卑溼或以盖酒甕被以蓋身一夜遂成是疾者有之不可不知也</hi>
　　癰腫<lb/>
汪石山治一人肥短紫淡年逾三十因勞感濕兩腿膝<lb/>
　間結核痛甚醫用蒜片艾灸又針大敦<hi>肝穴</hi>三隂交<hi>脾穴</hi>
　又以藥水洗之遂致隂囊腫脹如升莖皮腫如水泡<lb/>
　復進人參敗毒散皆不中病汪診之脉皆濡緩而弱<lb/>
<pb n="KR3e0075_WYG_009-48a"/>
　畧駛<hi>濡緩弱為陽為虚駛為熱宜石山之變例治也  若見弦數大之脉又當别論不可執此一案</hi>
　<hi>為法也</hi>曰此濕氣乗虚而入鬱而為熱成結核也理宜<lb/>
　補中行濕可免後患月餘左腿内臁厥隂經分腫痛<lb/>
　如碗惡寒發熱復用蒜灸六日後腫潰膿出體倦頭<lb/>
　面大汗手足麻木瘡下又腫如碗寒熱大作始信用<lb/>
　人參三錢黄茋三錢白术錢半歸身尾牛膝茯苓各<lb/>
　一錢青皮黄栢各七分甘草節五分煎服五六貼右<lb/>
　額羊矢穴分腫痛長五寸許亦作寒熱醫謂補塞太<lb/>
<pb n="KR3e0075_WYG_009-48b"/>
　過欲改前方彼不信鋭意服前藥月餘腫皆膿潰成<lb/>
　痂而愈惟左脚委中筋急短縮艱於行歩彼以為躄<lb/>
　汪曰膿血去多筋失所養故也藥力足日當不躄矣<lb/>
　果驗後覺隂囊腫縋他醫加茴香吴茱萸治疝等藥<lb/>
　不效汪適至彼令守前方減去治疝等藥加升麻一<lb/>
　錢服一二貼囊即縮彼願詳言之汪曰經云營氣不<lb/>
　從逆於肉理乃生癰腫又云受如持虚蓋謂氣餒行<lb/>
　遲血少留滯則阻逆肉理乃作癰腫也久則鬱而為<lb/>
<pb n="KR3e0075_WYG_009-49a"/>
　熱化肉腐筋而成膿矣腫在厥隂雖曰多血亦難供<lb/>
　給日之所耗夜之所損故邪乗虚留結不散如持虚<lb/>
　器而受物也身之氣血如風與水風疾水急則頹陂<lb/>
　潰隄莫之能禦風息水細則沙障石壅多所阻礙矣<lb/>
　故今補其氣血使氣壯而行健血盛而流通又何腫<lb/>
　之不散結之不行哉彼曰理也<lb/>
　　疣贅<lb/>
狄仁傑并州太原人性好醫藥尤妙鍼術顯慶中應制<lb/>
<pb n="KR3e0075_WYG_009-49b"/>
　入闗路傍有榜云有兒鼻端生贅如拳石綴鼻根蒂<lb/>
　如筋痛楚危急能療之者酬千金狄公為腦後下鍼<lb/>
　疣贅應手而落其父母輦千縑為夀<hi>此條已見前鼻門</hi>
薛已治一老儒眉間患此二年後其状如紫桃下墜盖<lb/>
　目按之如水囊刺出膿血目即開張以炒黑膽草山<lb/>
　梔芎歸芍藥柴胡白术茯苓等類而愈<lb/>
一婦左項腫如雞卵不作痛不變色勞則發熱怒則寒<lb/>
　熱經候不調三年矣用加味逍遙散加味歸脾湯間<lb/>
<pb n="KR3e0075_WYG_009-50a"/>
　服<hi>間以削之</hi>佐以海藻散堅丸年許而消<lb/>
一男子鬱怒房勞左脇腫贅如赤桃服流氣化痰之藥<lb/>
　其大愈甚虚症悉具此肝腎過虚也用前藥及地黄<lb/>
　丸而消<lb/>
儒者朱宏仁年二十餘右手背近中指患疣五枚中一<lb/>
　大者如黄豆餘皆如聚黍㧞之如絲長三四寸許此<lb/>
　血燥筋縮用清肝益榮湯五十餘劑而愈<lb/>
一婦人左手背并次指患五六枚如熟椹薛曰此因肝<lb/>
<pb n="KR3e0075_WYG_009-50b"/>
　經血熱也果月經素不及期當生血凉血為主不信<lb/>
　乃用艾灸手脹發熱手指皆攣兩腋項兼胸乳間皆<lb/>
　患疣經行無期薛用加味逍遙散加黄連十餘劑各<lb/>
　患漸愈乃去黄連百餘劑經行如期再用地黄丸三<lb/>
　料而全消<lb/>
有人患此用知蛛絲纏七日消爛屢驗<hi>焦氏筆乗</hi>
　　瘤<lb/>
臨川有人瘤生頰間痒不可忍每日火烘炙則差止已<lb/>
<pb n="KR3e0075_WYG_009-51a"/>
　而復然苦甚一醫告之曰此真虱瘤也當剖而出之<lb/>
　取油紙圍頂上然後施砭瘤方破小虱湧出無數最<lb/>
　後一白兩黑兩大虱皆如豆殻中空空無血與頰了<lb/>
　不相干畧無瘢㾗但瘤所障處正白耳<hi>丁志</hi>
浮梁李生得背痒疾隠起如覆盆無所痛苦惟竒痒不<lb/>
　可忍飲食日減無能識其為何病醫秦徳立見之曰<lb/>
　此虱瘤也吾能治之取藥傅其上又塗一綿𢃄繞其<lb/>
　圍經夕瘤破出虱斗許皆蠢蠕能行動即日體輕但<lb/>
<pb n="KR3e0075_WYG_009-51b"/>
　一竅如箸端不合時虱湧出不勝計竟死唐小説載<lb/>
　賈魏公鎮滑臺日州民病此魏公云世間無藥可療<lb/>
　惟千年木梳燒灰及黄龍浴水乃能治耳正與此同<lb/>
處士蒯亮言其所知額角患瘤醫為剖之得一黑石碁<lb/>
　子巨斧擊之不傷缺復有足脛生瘤者因至親家為<lb/>
　猘犬所齗正齧其瘤其中得針百餘枚皆可用疾亦<lb/>
　愈<hi>稽神録</hi>
薛已嘗治一男子小腹患此膿水淋漓用補中益氣加麥<lb/>
<pb n="KR3e0075_WYG_009-52a"/>
　冬五味以培脾土六味地黄丸以生腎水更用蘆薈<lb/>
　丸以清肝火而斂<lb/>
　　腫癭<lb/>
安康伶人刁俊朝其妻巴嫗項癭初若雞卵漸巨如升<lb/>
　積五年大如數斛之鼎重不能行有聲如音樂積數<lb/>
　年癭外生小穴如針芒者不知㡬千億每天隂欲雨<lb/>
　則穴中吹白烟霏霏如絲縷漸高布散結為屯雲雨<lb/>
　則立降其家少長懼之咸請逺送巖穴妻懼送請決<lb/>
<pb n="KR3e0075_WYG_009-52b"/>
　拆之俊朝即淬利刃將及之中軒然有聲遂四分披<lb/>
　裂有一大猱跳躍而去即以白絮裹之癭疾頓愈時<lb/>
　大定中也後猶有説不具論<hi>續𤣥怪録</hi>
汝州人多病頸癭其地饒風沙沙入井中飲其水則生<lb/>
　癭故金房人家井以錫為欄皆以夾錫錢鎮之或沉<lb/>
　錫其中則飲者免此患<lb/>
華亭有一老僧昔行脚河南管下寺僧童僕無一不病<lb/>
　癭時有洛僧共寮每食取攜行苔脯同餐經數月僧<lb/>
<pb n="KR3e0075_WYG_009-53a"/>
　頂贅盡消若未嘗病寺徒僕歎訶乃知海崖鹹物能<lb/>
　除是疾<hi>癸志</hi>
倪仲賢治顧顯卿妻年五十餘患癭始生如塊近三年<lb/>
　如盆一首痛楚不可忍羣醫視之投藥不效老人曰<lb/>
　是少陽經為邪所攻耳即投以其藥服之月餘而愈<lb/>
江應宿治一婦人頸癭知其為少陽厥隂肝膽因鬱怒<lb/>
　痰氣所成治以海藻三兩昆布一兩五錢海𢃄一兩<lb/>
　俱水洗浄半夏製小松蘿枯礬蛤粉通草各一兩龍<lb/>
<pb n="KR3e0075_WYG_009-53b"/>
　膽草洗三兩小麥麫炒去濕四兩共為細末食後用<lb/>
　酒調下三錢去枕睡片時或臨卧服以消止藥不必<lb/>
　盡劑一月愈<lb/>
　　瘡瘍<lb/>
東垣治一人家貧形志皆苦時冬寒於手陽明大腸經<lb/>
　分出癰第四日忽腫㓜少有㿗疝其臂外皆腫痛甚<lb/>
　先腫在陽明脈左右寸皆短中得之皆弦按之洪緩<lb/>
　有力此癰得自八風之變以脉斷之邪氣在表然其<lb/>
<pb n="KR3e0075_WYG_009-54a"/>
　症大小便如故飲食如常腹中如飢口知味知不在<lb/>
　裏也不惡風寒止熱躁脉不浮知不在表也表裏既<lb/>
　和邪氣在經脉之中也故凝于經絡為瘡癰出身半<lb/>
　已上故風邪上受之故知是八風之變為瘡止經脉<lb/>
　之中也治其寒邪調和經脉中血氣使無凝滯則已<lb/>
　也炙甘草一分升麻桔梗五分白芷七分當歸尾生<lb/>
　地一錢生芩一錢五分連翹一錢黄芩二錢中桂紅花<lb/>
　各少許酒水各半同煎至稍熱臨卧服二服而愈<lb/>
<pb n="KR3e0075_WYG_009-54b"/>
吕滄洲治一僧偶搔膕中疥忽自血出汩汩如湧泉竟<lb/>
　日不止醫治之不效請吕往視履時已困極無氣可<lb/>
　語及持其脉惟尺部如蛛絲他部皆無即告之曰夫<lb/>
　脉血氣之先也今血妄溢故榮氣暴衰然兩尺尚可<lb/>
　按惟當益榮以瀉其隂火乃作四神湯加荆芥穗防<lb/>
　風不間晨夜併進明日脉漸出更服十全大補一劑<lb/>
　遂痊<lb/>
羅謙甫治牛經歴病頭面赤腫耳前後尤甚疼痛不可<lb/>
<pb n="KR3e0075_WYG_009-55a"/>
　忍發熱惡寒牙闗𦂳急涕唾稠黏飲食難下不得安<lb/>
　卧一瘍醫於腫上砭刺四五百針腫赤不減其痛益<lb/>
　甚不知所由羅診視其脉浮𦂳按之洪緩此症乃寒<lb/>
　覆皮毛鬱遏經絡熱不得升聚而赤腫經云天寒則<lb/>
　地凍水冰人氣在身中皮膚緻密腠理閉汗不出血<lb/>
　氣强肉堅濇當是之時善行水者不能行冰善穿地<lb/>
　者不能鑿凍善用針者不能取四厥必待天温冰泮<lb/>
　凍解而後水可行地可穿人脉亦如是也又云冬月<lb/>
<pb n="KR3e0075_WYG_009-55b"/>
　閉塞用藥多而少針石也宜以苦温之劑温經散寒<lb/>
　則已所謂寒緻腠理以苦發之以辛散之宜以托裏<lb/>
　温經湯麻黄苦温發之者也故以為君防風辛温散<lb/>
　之者也升麻苦平葛根甘平解肌出汗専治陽明經<lb/>
　中之邪故以為臣血留而不行者則痛以香白芷辛<lb/>
　温當歸身辛温以和血散滯濕熱則腫蒼术苦甘溫<lb/>
　體輕浮力雄壯能瀉膚腠間濕熱人參甘草甘温白<lb/>
　芍藥酸微寒調中益氣使托其裏故以為佐依方服<lb/>
<pb n="KR3e0075_WYG_009-56a"/>
　之以薄衣覆其首厚被覆其身卧於暖處使經血温<lb/>
　腠理開寒乃散陽氣發大汗出後腫減八九分再服<lb/>
　去麻黄防風加連翹黍黏子痛腫悉去經言汗之則<lb/>
　瘡愈信哉<hi>衛生寳鑑</hi>
丹溪治一人年近五十質弱憂患右<hi>一作左</hi>膊外側生核<lb/>
　紅腫如栗脉浮大弦數重似濇此憂患傷血宜用補<lb/>
　以防變症以人參膏下竹瀝他工以十宣五香間與<lb/>
　後值大風核高大有膿中起紅線過肩脊及左<hi>一作右</hi>
<pb n="KR3e0075_WYG_009-56b"/>
　脇下急作參膏入芎术湯薑汁飲之盡參三片瘡潰<lb/>
　又多與四物加參术芎歸陳皮甘草半夏生薑服之<lb/>
　而愈<lb/>
一人面白神勞脇下生一紅腫如桃或教用補劑不信<lb/>
　乃用流氣飲十宣散雜進血氣俱憊而死<lb/>
一人左絲竹空穴壅出一角如雞距此少陽經氣多血<lb/>
　少朱戒其斷酒食解食毒須針灸以開發壅滯他工<lb/>
　以大黄硝腦等冷藥貼之一夜裂開如蚶肉血濺出<lb/>
<pb n="KR3e0075_WYG_009-57a"/>
　長尺餘而死此冷藥外逼熱不得發故也<lb/>
一士人於背臋腿節次生疽用五香連翹湯十宣散而<lb/>
　愈後脚弱懶語肌上起白屑如麩脉洪稍鼓時冬月<lb/>
　朱作極虚治令急作參茋歸术膏以二陳湯化下服<lb/>
　盡藥一觔半白屑沒大半呼吸有力其家嫌效遲自<lb/>
　作風病治之服青礞石等藥因致不救故書以為戒<lb/>
一老婦形實性急嗜酒腦生疽十五日脉𦂳急且濇用<lb/>
　大黄細切酒炒為末以人參酒炒入薑煎湯調末一<lb/>
<pb n="KR3e0075_WYG_009-57b"/>
　錢服少時再服得睡上身汗出而愈<hi>用大黄人參以汗解竒  此案</hi>
　<hi>重見腦頂疽門</hi>
橘泉翁治一人年八十餘有瘍發左耳後寒熱間作晝<lb/>
　夜呼不可忍瘍醫欲與十宣散補托之翁曰此有餘<lb/>
　之火無俟於補與防風通聖散加柴胡白芷下之腫<lb/>
　消痛止<lb/>
皇祐中學究任道腿間患一瘡始發赤腫復絶便變黑<lb/>
　後穴則有黄水出四邊浮漿起累治不瘥醫王通看<lb/>
<pb n="KR3e0075_WYG_009-58a"/>
　之此瘡狹長似魚臍下瘡也遂以大針針四向并中<lb/>
　隨針有紫赤水汁出如豆汁言此一因風毒藴結而<lb/>
　成二因久坐血氣凝濇而至三因食肉有人汗落其<lb/>
　間也道曰某素好讀書而久坐此疾數嵗前夏月道<lb/>
　中買猪脯味水飯疑似人肉食已後得此疾通曰與<lb/>
　誤食人汗不逺矣以一異味散子用雞子清調傅其<lb/>
　瘡日三易數日得愈道堅求其方通曰止用雪元一<lb/>
　味自後累訪名醫皆莫識雪元為何物道因至許鄭<lb/>
<pb n="KR3e0075_WYG_009-58b"/>
　間㑹醫郝老曰嘗記聖恵有一方治此疾用獵月猪<lb/>
　頭燒灰以雞子清調傅此方是也雪元之名非郝老<lb/>
　博學多記後醫豈不惑耶<hi>名醫録</hi>
南豐市民嚴黄七兩足生瘡臭氣潰膿衆皆驅斥不容<lb/>
　迹出貨角器於村野而旅舍又不容至京潛投宿於<lb/>
　五夫人祠下夜半遭黄衣吏訶逐曰何人敢以腐穢<lb/>
　脚觸汚此間謝曰不幸纒惡疾無處見容冒死來此<lb/>
　紛拏次夫人出抗聲令勿逐且呼使前曰吾授汝妙<lb/>
<pb n="KR3e0075_WYG_009-59a"/>
　方用漏藍子一枚<hi>本草又名野蘭</hi>生乾為末入膩粉少許井<lb/>
　水調塗當效嚴拜謝依而治之果愈<hi>類編</hi>
陳斗嵓治金臺僧嗣真遍體生㾦㿔嵗久藥罔效陳曰<lb/>
　此太隂之經藴風邪風化為蟲病也初猶未信翌日<lb/>
　僧持瘡痂數片内有蟲如虱泣拜求治乃教以百部<lb/>
　蛇床子草烏頭練樹葉煎湯一缸令僧坐湯中浴一<lb/>
　二時落瘡痂蟲無數一月凡數浴僧遍體如白癜風<lb/>
　狀而愈<lb/>
<pb n="KR3e0075_WYG_009-59b"/>
吴茭山治一男子年近三十病後遍發癤毒醫以敗毒<lb/>
　散久服其毒遂収惟有瘡瘍而已忽一日食羊肉遂<lb/>
　嘔過一夜滿口發瘡狀如膿窠寒熱時作羸瘦憔悴<lb/>
　諸醫皆曰早間毒敗不盡故耳仍行敗毒凉劑渴熱<lb/>
　轉生越數旬飲食減少因請吴治曰脉浮無力此乃<lb/>
　虚陽若用凉劑不久危矣遂用附子理中湯服之少<lb/>
　頃燥煩口開舉家歸咎於附子曰此無妨彼人虚甚<lb/>
　况熱藥熱服故燥耳仍進一服<hi>此理可以貫通服藥之妙</hi>其症遂<lb/>
<pb n="KR3e0075_WYG_009-60a"/>
　安連進二次次早口瘡俱収寒熱已定病遂愈此蓋<lb/>
　虚陽染患不可不察也<lb/>
趙子固先生母劉氏年近八十左足面一瘡下連大指<lb/>
　上延外踝以至臁骨每嵗輒數發發必屢月昏暮痒<lb/>
　甚爬搔移時出血如泉呻吟痛楚殆不可忍夜分即<lb/>
　漸已明日復然每一更藥則瘡轉大而劇百試不驗<lb/>
　如是二十餘年淳熙間趙為大府丞一夕母病大作<lb/>
　相對悲泣無計困極就睡夢四神僧黙坐一室旁有<lb/>
<pb n="KR3e0075_WYG_009-60b"/>
　長榻先生亦坐因而發歎一僧問其故先生荅之以<lb/>
　實僧云可服牛黄金虎丹又一僧云硃砂亦可既覺<lb/>
　頗驚異試取藥半粒强服之良久腹大痛舉家且悔<lb/>
　俄而下礧磈物如鐵石者數升是夕瘡但徹痒不痛<lb/>
　而無血數日成痂自此遂愈硃砂之説竟不復試先<lb/>
　生因圖僧像如所夢者而記其事金虎丹方出和劑<lb/>
　本治中風痰涎壅塞所用牛黄龍膽膩粉金箔之類<lb/>
　皆非老人所宜服今乃服竒效竟此疾積熱蔵府而<lb/>
<pb n="KR3e0075_WYG_009-61a"/>
　發於皮膚嵗久根深未易蕩滌故假凉劑以攻之不<lb/>
　可以常瘡論也神僧之夢蓋誠孝感所致<hi>百一選方</hi>
有人遍身生熱毒瘡痛而不痒手足尤甚至頸而止黏<lb/>
　著衣被曉夕不可寐痛不可忍有人教以石菖蒲三<lb/>
　㪷剉日乾之舂羅為末布蓆上使患者恣卧其間仍<lb/>
　以衣被覆之既不黏著又復得睡五七日間其瘡如<lb/>
　失後以此治患此者應手效其石菖蒲根絡石生者<lb/>
　節密入藥須此等<hi>本草衍義</hi>
<pb n="KR3e0075_WYG_009-61b"/>
有人患遍身風熱細疹痒痛不可任連胸脇臍腹及近<lb/>
　隂處皆然痰涎亦多夜不得睡以苦參末一兩皁角<lb/>
　二兩水一升揉攄取汁銀石器熬成膏和參末為丸<lb/>
　梧桐子大二三丸温水下食後次日便愈<hi>本草衍義</hi>
有婦人患臍下腹上下連二隂遍滿生溼瘡如馬爪瘡<lb/>
　他處並無痒熱而痛大小便濇出黄汁飲食已減身<lb/>
　面微腫醫作惡瘡治用鰻鱺魚松脂黄丹之類藥塗<lb/>
　上瘡愈熱痛愈甚治不對故如此問之此人嗜酒貪<lb/>
<pb n="KR3e0075_WYG_009-62a"/>
　㗖喜魚蝦發風之物急令用温水洗拭去膏藥尋以<lb/>
　馬齒莧四兩爛研細入青黛一兩再研勻塗瘡上即<lb/>
　時熱減痒痛皆去仍服八正散日三服分散客熱每<lb/>
　塗藥得一時久藥已乾燥又再塗新溼藥凡如此二<lb/>
　日減三分之一五日減三分之二自此二十日愈或<lb/>
　問曰此瘡何縁至此曰中下焦蓄風熱毒氣若不出<lb/>
　當作腸癰内痔乃須當禁酒及發風物然不能禁後<lb/>
　果患内痔<hi>本草衍義</hi>
<pb n="KR3e0075_WYG_009-62b"/>
一人遍身忽然肉出如錐痒痛不能飲食名血擁用赤<lb/>
　皮葱燒灰水淋汁洗内服淡豆豉湯數盞而愈<lb/>
一人渾身生泡如甘棠梨破則出水内有石一片如指<lb/>
　甲大其泡復生抽盡肌肉不可治矣急用三稜莪术<lb/>
　各五兩為末分三貼服酒調下<lb/>
一人頂上生瘡如櫻桃有五色瘡破則頂皮斷逐日飲<lb/>
　牛乳自消<lb/>
一人患此瘡脚膝攣痛有人取蝦蟇治如食法令食之<lb/>
<pb n="KR3e0075_WYG_009-63a"/>
　<hi>敗毒</hi>而攣痛自愈此亦偶中也<lb/>
又一人患此瘡脚痛而腫或令採馬鞭草煎湯薰洗<hi>此方</hi>
　<hi>妙</hi>湯氣纔到患處便覺爽快後温洗之痛腫隨減<lb/>
一人患此瘡愈後數年通身筋骨疼痛遇一道流問曰<lb/>
　神色憔悴有病耶曰因瘡遍身痛也道流曰輕粉毒<lb/>
　也遂示一方藥味不過數品但每貼入鉛五錢打扁<lb/>
　同煎服之果驗<lb/>
薛己治四明屠夀卿孟夏當門齒如有所擊痛不可忍<lb/>
<pb n="KR3e0075_WYG_009-63b"/>
　脉洪大而弦薛曰弦洪相搏欲發瘡毒也先用清胃<lb/>
　散加白芷金銀花連翹一劑痛即止至晩鼻上發一<lb/>
　瘡面腫黯痛更用前藥加犀角一劑腫至兩額口出<lb/>
　穢氣脉益大惡寒内熱此毒熾血瘀藥力不能驟敵<lb/>
　乃數砭患處出紫血服犀角解毒之劑翌日腫痛尤<lb/>
　甚又砭患處與唇上并刺口内赤脉各出毒血再服<lb/>
　前藥至數劑而愈若泥凥神不行砭刺或全仗藥刀<lb/>
　鮮不誤矣<lb/>
<pb n="KR3e0075_WYG_009-64a"/>
翰林屠漸山年逾四十患溼毒瘡誤用輕粉之劑虧損<lb/>
　血氣乆不愈一日將晡診其肝脉忽洪數而有力薛<lb/>
　告之曰何肝脉之如此侵晨瘡出紫血三四碗許體<lb/>
　倦自汗雖甚可畏所喜血黯而脉静此輕粉之熱血<lb/>
　受其毒而妄行其毒亦得以泄矣但邪氣去真氣虚<lb/>
　也當急用獨參湯主之屠惑於他言以致邪氣連綿<lb/>
　不已竟不起<lb/>
一婦人性躁寒熱口苦脇痛耳鳴腹脹溺濇踰年矣症<lb/>
<pb n="KR3e0075_WYG_009-64b"/>
　屬肝火用四君加柴胡炒山梔炒龍膽數劑乃與逍<lb/>
　遙散兼服而瘡愈又與六味丸及逍遙散七十餘劑<lb/>
　諸症悉退若有愈後身起白屑搔則肌膚如帛所隔<lb/>
　此氣血虚不能營于腠理用大補之劑若有愈後發<lb/>
　熱身起疙瘩痒痛搔破膿水淋漓經候不調此肝火<lb/>
　血熱用四物加柴胡山梔白术茯苓丹皮甘草<hi>此二種亦</hi>
　<hi>要知之</hi>
一婦人日晡身痒月餘口乾又月餘成瘡服祛風之劑<lb/>
<pb n="KR3e0075_WYG_009-65a"/>
　膿水淋漓午前畏寒午後發熱殊類風症薛謂此肝<lb/>
　經鬱火外邪所搏用補中益氣<hi>肝火未平參茋宜緩</hi>加山梔鉤<lb/>
　藤又以逍遙散加川芎貝母而愈<lb/>
一男子年十六夏作渴發熱吐痰唇燥遍身生疥兩腿<lb/>
　尤多色黯作痒日晡愈熾仲冬腿患瘡尺脉洪數薛<lb/>
　曰疥腎疳也瘡骨疽也皆腎經虚症針之膿出其氣<lb/>
　氤氲薛謂火旺之際必患瘵症遂用六味地黄十全<lb/>
　大補不二旬諸症愈而瘵症具仍用前藥而愈抵冬<lb/>
<pb n="KR3e0075_WYG_009-65b"/>
　娶妻正春其症復作父母憂之俾其外寢雖其年少<lb/>
　謹疾亦服地黄丸數觔煎藥三百餘劑而愈<lb/>
石山治一人色蒼黄瘦年三十餘病遍身惡瘡因服輕<lb/>
　粉而脚拘攣手指節腫額前神庭下腫如雞卵大方<lb/>
　士令服孩兒膏謂能補也汪診視脈皆濡緩而弱<hi>虚協</hi>
　<hi>濕熱</hi>曰病已三年毒已盡矣但瘡潰膿血過多以致血<lb/>
　液衰少筋失所養故脚為之拘攣况手指節間頭上<lb/>
　額前皆血少運行難到之處故多滯而成腫理宜潤<lb/>
<pb n="KR3e0075_WYG_009-66a"/>
　經益血行滯散腫今服孩兒猛火炮炙燥烈殊甚且<lb/>
　向所服輕粉性亦躁急丹溪曰血難成易虧今外被<lb/>
　瘡膿所涸内被輕粉所熯以難成易虧之血其何以<lb/>
　當内外之耗不惟腫不能消恐天年亦為之損也時<lb/>
　正仲夏乃用十全湯去桂附加紅花牛膝黄栢薏苡<lb/>
　仁木香火麻仁𦍑活煎服百貼空心常服東垣四神<lb/>
　丹加黄栢又少加蜀椒以其能采水銀然後脚伸能<lb/>
　行指腫亦消惟額腫傅膏而愈<hi>烺按此案并下案當依石山醫案入楊梅</hi>
<pb n="KR3e0075_WYG_009-66b"/>
　<hi>瘡門</hi>
一人年三十餘因患此瘡服輕粉致右腹脇下常有痞<lb/>
　塊右眼黑珠時有疔子努出如雀屎許間或又消身<lb/>
　有數瘡未痊一醫為治瘡毒而用硝黄一醫為治痞<lb/>
　塊而用攻尅一醫為治眼疔而用寒凉諸症不減反<lb/>
　加腹痛腸鳴大便滑泄胸膈壅悶不思飲食噯氣吐<lb/>
　沫身熱怠倦夜卧不安季冬汪往視脉皆浮濡近駛<lb/>
　曰誤於藥也前藥多係毒劑胃中何堪遂令棄去更<lb/>
<pb n="KR3e0075_WYG_009-67a"/>
　用人參四錢黄茋二錢白术三錢茯苓炒芍藥各一<lb/>
　錢陳皮神曲升麻各七分甘草肉豆䓻各五分煎服<lb/>
　五貼為之痛定減去升麻又服五貼膈寛食進減去<lb/>
　豆䓻再服五貼諸症皆除月餘痞塊亦散眼疔亦消<lb/>
一婦瘦長面紫每遇春末夏初兩脚生瘡濃泡根紅艱<lb/>
　於行步經水不調汪診視脉皆濡弱而駛兩尺稍滑<lb/>
　曰血熱也醫用燥劑居多故瘡不瘥合用東垣四神<lb/>
　丹加黄栢蜜丸服之瘡不復作<lb/>
<pb n="KR3e0075_WYG_009-67b"/>
江篁南治旃田張氏子年二十餘因坐卧溼地遍身發<lb/>
　瘡如血風狀醫與宣熱敗毒祛風之劑過多瘡雖稍<lb/>
　愈而氣血侵損多矣身發寒熱歩履艱難秋間輿来<lb/>
　就治脉濡弱不任尋按尫瘠殊甚腹内作膨作瀉午<lb/>
　後發寒熱至五更汗出而退初為滋補氣血兼扶脾<lb/>
　清熱消導二劑膨去瀉止四服寒熱退但脾傷氣虚<lb/>
　四肢無力泄瀉時作乃以參茋歸术陳皮枳實黄栢<lb/>
　麥冬等藥出入加減遣歸二月而愈因以煮酒水洗<lb/>
<pb n="KR3e0075_WYG_009-68a"/>
　手足致瘡痍復大發脉浮細而數初與防風通聖散<lb/>
　二服及與去風溼藥洗之瘡痍漸瘳繼與托裏健脾<lb/>
　清熱之劑月餘而安<lb/>
淞江一人生天泡瘡遍身越數日每泡中放出石子一<lb/>
　箇隨其泡形為之大小<lb/>
吴城一人腰間生一癤膿中流出蚘蟲四條醫亦甚駭<lb/>
　耳目所未經者癤後自愈不致傷生楓橋瘍醫龔生<lb/>
　目覩人小腹生癤流出蚘蟲二條俱長六七寸後亦<lb/>
<pb n="KR3e0075_WYG_009-68b"/>
　自愈<hi>五湖漫聞</hi>
　　翻花瘡<lb/>
薛己治判官張承恩内股患癰將愈翻出一肉如菌薛<lb/>
　曰此屬肝經風熱血燥當清肝熱養肝血彼不信乃<lb/>
　内用降火外用追蝕蝕而復翻翻而復蝕其肉益大<lb/>
　元氣益虚始信薛言治之而痊<lb/>
一男背瘡斂如豆許翻出肉一寸餘恪用消蝕藥并繋<lb/>
　法屢去屢大三寸許矣用加味逍遙散三十餘劑外<lb/>
<pb n="KR3e0075_WYG_009-69a"/>
　塗藜蘆膏而消瘡口將歛乃用八珍散倍用參茋歸<lb/>
　术峻補而斂<lb/>
一婦人素善怒臂患癰瘡口出肉長二寸許用加味逍<lb/>
　遙散藜蘆膏而愈後因怒患處脹悶遍身汗如雨此<lb/>
　肝經風熱風能散氣而然耳仍用前散并八珍湯而<lb/>
　愈<lb/>
一儒者頂患腫硬乃用散堅行氣化痰破血之劑腫硬<lb/>
　愈甚喘氣發熱自汗盗汗形體倦怠飲食少思薛曰<lb/>
<pb n="KR3e0075_WYG_009-69b"/>
　此屬足三隂虧損當滋化源彼惑衆論乃用追蝕患<lb/>
　處開翻六寸許巉巖色赤日出鮮血三月餘矣肝脉<lb/>
　弦洪𦂳實薛用十全大補湯加麥冬五味五十餘劑<lb/>
　諸症稍得血止三四復因怒飲食頓少血自湧出此<lb/>
　肝傷不能蔵血脾傷不能攝血乃用補中益氣為主<lb/>
　加五味麥冬飲食漸進其血頓止再以六味丸加五<lb/>
　味常服瘡口漸斂<lb/>
　　疔瘡<lb/>
<pb n="KR3e0075_WYG_009-70a"/>
徐嗣伯甞聞屋中呻吟徐曰此疾甚重乃往視之見一<lb/>
　老姥稱體痛而處處有黯黑無數張還煮斗餘湯送<lb/>
　令服之服訖痛勢愈甚跳投牀者無數須㬰所黯處<lb/>
　皆㧞出釘長寸許以膏塗瘡口三日而復云此名釘<lb/>
　疽也<lb/>
郭氏治驗云一婦年近六十右耳下天窗穴間<hi>小腸</hi>患一<lb/>
　疔瘡其頭黑靨四邊泡起黄水時流渾身麻木發熱<lb/>
　譫語時時昏沉六脉浮洪用烏金散汗之就以鈹針<lb/>
<pb n="KR3e0075_WYG_009-70b"/>
　先刺瘡心不痛周遭再刺十餘下紫黑血出方知疼<lb/>
　痛就將寸金錠子絍入瘡内外用提疔錠子放於瘡<lb/>
　上膏藥貼䕶次日汗後精神微爽却用破棺丹下之<lb/>
　病即定其疔潰動後用守效散貼塗紅玉錠子絍之<lb/>
　八日其疔自出矣兹所謂審脉症汗下之間治以次<lb/>
　第如此視彼不察脉症但見發熱譫語便投凉藥與<lb/>
　下或兼以香竄之藥遂致誤人者徑庭矣<lb/>
薛己治一婦左手指患疔麻痒寒熱惡心左半體皆麻<lb/>
<pb n="KR3e0075_WYG_009-71a"/>
　脉數不時見曰凡瘡不宜不痛不可大痛煩悶者不<lb/>
　治今作麻木尤其惡也用奪命丹二服不應又用解<lb/>
　毒之劑麻痒始去乃作腫痛薛曰勢雖危所喜作痛<lb/>
　但毒氣無從而泄乃針之諸症頓退又用解毒之劑<lb/>
　而瘥<lb/>
蘇庠盛原博掌後患疔紅絲至腕惡寒發熱勢屬表症<lb/>
　與奪命丹一服紅絲頓消又用和解之劑大勢已退<lb/>
　彼又服敗毒藥發渴發熱紅絲仍見脉浮大而虚此<lb/>
<pb n="KR3e0075_WYG_009-71b"/>
　氣血受傷而然以補中益氣湯主之而愈<hi>紅絲再見而用補亦</hi>
　<hi>須細審</hi>蓋奪命既服瘡邪已散而復用敗毒之劑是誅<lb/>
　伐無過失内經之㫖矣<lb/>
一儒者患疔元氣素弱薛補其氣血出膿而愈後因勞<lb/>
　役瘡痕作痒乃别服敗毒散一劑以致口噤舌强手足<lb/>
　搐揉痰涎上湧自汗不止<hi>虚症悉見</hi>此氣血復傷而復<lb/>
　痙也用十全大補加附子一錢灌服而甦<lb/>
一男子患疔服奪命湯汗不止瘡不痛熱不止便不利<lb/>
<pb n="KR3e0075_WYG_009-72a"/>
　此汗多亡陽而真氣傷矣用參茋歸术芍防五味二<lb/>
　劑諸症悉退惟以小便不利為憂薛曰汗出不利小<lb/>
　便汗止則陽氣復而自利矣仍用前藥去防風加麥<lb/>
　冬倍用黄芩當歸四劑而便行瘡潰而愈<lb/>
一老婦手大指患疔為人針破出鮮血手背俱腫半體<lb/>
　俱痛神思昏憒五日矣用活命飲二劑始知痛在手<lb/>
　瘡勢雖惡元氣復傷不宜大攻用大補湯及活命飲<lb/>
　各一劑外用隔蒜灸喜其手指皆赤腫而出毒水又<lb/>
<pb n="KR3e0075_WYG_009-72b"/>
　各一劑赤腫漸潰又用托裏藥而瘥<lb/>
表甥居富右手小指患疔色紫或云小瘡鍼刺出血敷<lb/>
　以凉藥掌指腫三四倍黯而不痛神思昏憒煩躁不<lb/>
　寧此真氣虚而邪氣實也先以奪命丹一服活命飲<lb/>
　二劑稍可薛因他往或遍刺其手出鮮血碗許腫延<lb/>
　臂腕焮大如瓠手指腫數倍不能潰薛用大劑參茋<lb/>
　歸术之類及頻灸遍手而腫漸消但大便不實時常<lb/>
　泄氣以元氣下陷以補中益氣加骨脂肉䓻吳茱五<lb/>
<pb n="KR3e0075_WYG_009-73a"/>
　味大便實而氣不泄又日以人參五錢麥冬三錢五<lb/>
　味二錢水煎代茶飲之又用大補藥五十餘劑而漸<lb/>
　愈此症初若不用解毒之劑後不用大補之藥欲生<lb/>
　也難矣<lb/>
一人年二十脣患疔四日矣有紫脉自瘡延至口内將<lb/>
　及于㗋薛曰此真氣虚而邪氣實也若紫脉過㗋則<lb/>
　難治矣須針紫脉併瘡頭出惡血以泄其毒則可乃<lb/>
　别用解毒之劑頭面俱腫求治甚篤薛曰先日之言<lb/>
<pb n="KR3e0075_WYG_009-73b"/>
　不誣矣診其脉洪數按之如無口内腫脹針不能入<lb/>
　為砭面與脣出黑血碗許勢雖少退畧進湯終至不<lb/>
　起<lb/>
都憲張恒山左足指患之痛不可忍急隔蒜灸三十餘<lb/>
　壯即能行歩欲速愈或用凉藥敷貼遂至血凝肉死<lb/>
　毒氣復熾再灸百壯服活命飲出紫血毒纔得解脚<lb/>
　底通潰腐筋爛肉甚多將愈誤用生肌藥反助其毒<lb/>
　元氣虧損而不能愈薛治以托裏藥喜其禀實客處<lb/>
<pb n="KR3e0075_WYG_009-74a"/>
　三月餘方愈大凡疔患于肢節灸法有回生之功設<lb/>
　投以凉劑收斂腠理隧道壅塞邪氣愈甚多致不起<lb/>
　若毒未盡驟用生肌輕者反増潰爛重者必致危亡<lb/>
　<hi>琇按與熱病新愈驟用温補之誤同</hi>
一男子足指患疔腫焮痛赤用隔蒜灸人參敗毒散加<lb/>
　金銀花白芷大黄二劑痛止又用十宣散加天花粉<lb/>
　金銀花去桂數劑而愈外科樞要有論宜考<lb/>
濮陽傳云萬厯丁亥金臺有婦人以羊毛遍鬻於市忽<lb/>
<pb n="KR3e0075_WYG_009-74b"/>
　不見繼而都人身生泡瘤漸大痛死者甚衆瘤中惟<lb/>
　有羊毛道人傳一方以黑豆蕎麥為末塗擦毛落而<lb/>
　愈名羊毛疔<lb/>
　<lb/>
　<lb/>
　<lb/>
　<lb/>
　名醫類案卷九<lb/>
</p>
<p>
</p>
  </div>
</body>
</text>
</TEI>
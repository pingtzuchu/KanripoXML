<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名醫類案卷五</head> <lb/>
    <p>
<pb n="KR3e0075_WYG_005-1a"/>
欽定四庫全書<lb/>
　名醫類案卷五<lb/>
　　　　　　　　　　　　　明　江瓘　編<lb/>
　　癥瘕<lb/>
齊中尉潘滿如病小腹痛臣意診其脉曰遺積瘕也臣<lb/>
　意即謂齊太僕臣饒内史臣繇曰中尉不復自止於<lb/>
　内則三十日死後二十餘日溲血死病得之酒且内<lb/>
　所以知潘滿如病者臣意切其脉深小弱其卒然合<lb/>
<pb n="KR3e0075_WYG_005-1b"/>
　合也是脾氣也右脉口氣至𦂳小見瘕氣也以次相<lb/>
　乘故三十日死三陰俱搏者如法不俱搏者決在急<lb/>
　期一搏一代者近也故其三陰搏溲血如前止<hi>史記</hi>
臨菑汜里女子薄吾病甚衆醫皆以為寒熱篤當死不治臣<lb/>
　意診其脉曰蟯瘕蟯瘕為病腹大上膚黄粗循之戚<lb/>
　戚然臣意飲以芫花一撮即出蟯可數升病已三十<lb/>
　日如故病蟯得之於寒溼寒溼氣宛篤不發化為蟲<lb/>
　臣意所以知薄吾病者切其脉循其尺其尺索刺粗<lb/>
<pb n="KR3e0075_WYG_005-2a"/>
　而毛美奉髮是蟲氣也其色澤者中藏無邪氣及重<lb/>
　病<hi>史記見博按此案重  諸蟲門</hi>
隋有患者嘗飢而吞食則下至胸便即吐出醫作噎疾<lb/>
　膈氣翻胃三候治之無驗有老醫任度視之曰非三<lb/>
　疾盖因食蛇肉不消而致但揣心腹上有蛇形也病<lb/>
　者曰素有大風常求蛇肉食風稍愈復患此疾矣遂<lb/>
　以芒硝大黄合而治之微泄利則愈乃知蛇瘕也<hi>名醫</hi>
　<hi>錄</hi>
<pb n="KR3e0075_WYG_005-2b"/>
乾徳中江浙間有慎道恭肌瘦如勞唯好食米闕之則<lb/>
　口中清水出情似憂思食米頓便如常衆醫莫辨後<lb/>
　遇蜀僧道廣以雞屎及白米各半合共炒為末以水<lb/>
　一盞調頓服良久病者吐出如米形遂瘥病原謂米<lb/>
　瘕是也<lb/>
徐文伯善醫術宋明帝宫人患腰痛牽心發則氣絶衆<lb/>
　醫以為肉瘕文伯視之曰此髮瘕也以油灌之即吐<lb/>
　物如髮稍引之長三尺頭已成蛇能動懸柱上水瀝<lb/>
<pb n="KR3e0075_WYG_005-3a"/>
　盡唯餘一髮而已遂愈<lb/>
唐書曰甄權弟立言善醫時有尼明律年六十餘患心<lb/>
　腹膨脹身體羸瘦已經二年立言診其脉曰腹内有<lb/>
　蟲當是誤食髪為之耳因令服雄黄須臾吐一蛇如<lb/>
　小手指唯無眼燒之猶有髪氣其疾乃愈<hi>太平御覧</hi>
異苑曰章安有人元嘉中噉鴨肉乃成瘕病胸滿面赤<lb/>
　不得飲食醫令服秫米須臾煩悶吐一鴨雛身喙翅<lb/>
　皆已成就唯左脚故綴昔所食肉遂瘥<hi>太平御覧</hi>
<pb n="KR3e0075_WYG_005-3b"/>
志怪曰有人得瘕病腹晝夜切痛臨終敕其子曰吾氣<lb/>
　絶後可剖視之其子不忍違言剖之得一銅酒鎗容<lb/>
　數合許華佗聞其病而解之便出巾櫛中藥以投即<lb/>
　消成酒焉<hi>博按毋論事涉怪誕不足徵信世安有剖父腹以驗病之理此案可刪</hi>
景陳弟長子拱年七嵗時脇間忽生腫毒隠隠見皮裏<lb/>
　一物頗肖鼈形微覺動轉其掣痛不堪徳興古城村<lb/>
　外有老醫見之使買鮮蝦為羹以食咸疑以為瘡毒<lb/>
　所忌之味醫竟令食之下腹未久痛即止喜曰此真<lb/>
<pb n="KR3e0075_WYG_005-4a"/>
　鼈癥也吾求其所好以嘗試之爾乃製一藥如療脾<lb/>
　胃者而碾附子末二錢投之數服而消明年病復作<lb/>
　但如前補治遂絶根<hi>類編</hi>
昔有人共奴俱患鼈瘕奴前死遂破其腹得白鼈仍故<lb/>
　活有人乗白馬來看鼈白馬遂尿隨落鼈上即縮頭<lb/>
　尋以馬尿灌之即化為水其主曰吾將瘥矣即服之<lb/>
　遂愈<hi>續搜神記</hi>
昔人患癥瘕死遺言令開腹取之得病塊乾硬如石文<lb/>
<pb n="KR3e0075_WYG_005-4b"/>
　理有五色人謂異物竊取削成刀柄後因以刀刈三<lb/>
　稜柄消成水乃知此藥可療癥瘕也<hi>本草</hi>
一人患蛇瘕常飢食之即吐乃蛇精及液沾菜上人悮<lb/>
　食之腹内成蛇或食蛇亦有此症用赤頭蜈蚣一條炙<lb/>
　為末分二服酒下<lb/>
一人患鼈瘕痛有來止或食鼈即痛用雞屎一升炒黄<lb/>
　投酒中浸一宿焙為末原浸酒調下<lb/>
一人好飲油每飲四五升方快意乃悮吞髪入胃血裹<lb/>
<pb n="KR3e0075_WYG_005-5a"/>
　化為蟲也用雄黄五錢水調服<lb/>
石藏用蜀人良醫也名盛著一士人嘗因承簷溜盥手<lb/>
　覺為物觸入指爪中初若絲髪然既數日稍長如線<lb/>
　伸縮不能如常始悟其為龍伏藏也乃扣治療之方<lb/>
　於石石曰此方書所不載也當以意去之歸可末蜣<lb/>
　螂塗指庻不深入胸膜冀他日免震厄之患士人如<lb/>
　其言後因迅雷見火光遍身士人懼急以針穴指果<lb/>
　見一物自針穴躍出不能災<lb/>
<pb n="KR3e0075_WYG_005-5b"/>
桓宣武有一督將因時行病後虚熱便能飲複茗必一<lb/>
　斛二斗乃飽裁減升合便以為不足一日有客造之<lb/>
　更進五升乃大吐有一物出如升大有口形質縮縐狀<lb/>
　似牛肚客乃令置之盆中以一斛二斗複茗澆之此物<lb/>
　噏之都盡而止覺小脹又増五升便悉混然從口中<lb/>
　湧出既吐此物遂瘥或問之此何病荅曰此病名斛<lb/>
　茗瘕<hi>續搜神記</hi>
齊諧記云江夏安陸縣隆安中有人姓郭名坦得天行<lb/>
<pb n="KR3e0075_WYG_005-6a"/>
　病後遂大善食一日消斗米家貧不能給行乞於市<lb/>
　一日大飢不可忍人家後門有三畦薤因竊啗之盡<lb/>
　兩畦便大悶極臥地須臾大吐吐一物如龍因出地<lb/>
　漸小主人持飯出食之不復食因撮飯著所吐物之<lb/>
　上即消而成水此病尋瘥<hi>東坡物類相感志</hi>
永徽中崔爽者每食生魚三斗乃足一日飢作鱠未成<lb/>
　忍飢不禁遂吐一物如蝦蟆自此不復能食鱠矣<hi>宣室</hi>
　<hi>志</hi>
<pb n="KR3e0075_WYG_005-6b"/>
有黄門奉使交廣回周顧謂曰此人腹中有蛟龍上驚<lb/>
　問黄門曰卿有疾否曰臣馳馬大庾嶺時大熱困且<lb/>
　渴遂飲水覺腹中堅痞如石周以硝石及雄黄煮服<lb/>
　之立吐一物長數寸大如指鱗甲具投之水中俄頃<lb/>
　長數尺復以苦酒沃之如故以器覆之明日已生一<lb/>
　龍矣上甚驚訝<hi>明皇雜錄</hi>
褚澄治李道念有冷疾<hi>元本誤痰</hi>五年衆醫不瘥澄為診脉<lb/>
　謂曰汝病非冷非熱當是食白[卄/瀹]雞子過多所致令<lb/>
<pb n="KR3e0075_WYG_005-7a"/>
　取蒜一升煮服之始一服吐一物如升涎裹之動開<lb/>
　看是雞雛羽翅爪距具足能行走澄曰此未盡更服<lb/>
　所餘藥又吐得如向者有十三頭而病都瘥<hi>南史</hi>
證治要訣云一人病癥瘕腹脹純用三稜莪术以酒煨<lb/>
　服下一物如黒魚狀而愈或加入香附子用水煎多<lb/>
　服取效<lb/>
一人自幼好酒片時無酒叫呼不絶全不進食日漸羸<lb/>
　瘦或執其手縛柱上將酒與看而不與飲即吐一物<lb/>
<pb n="KR3e0075_WYG_005-7b"/>
　如猪肝入酒内其人自此遂惡酒<lb/>
潘璟字溫叟名醫也虞部員外郎張咸之妻孕五嵗南<lb/>
　陵尉富昌齡妻孕二嵗團練使劉彞孫妾孕十有四<lb/>
　月皆未育溫叟視之曰疾也凡醫妄以為有孕爾於<lb/>
　是作劑飲之虞部妻墮肉塊百餘有眉目狀昌齡妻<lb/>
　夢二童子色漆黒倉卒怖悸疾去彝孫妾墮大蛇猶<lb/>
　蜿蜒不死三婦皆無恙<hi>夷堅志一琇按此案重見第十  卷娠症門</hi>
鎮陽有士人嗜酒日嘗數斗至午夜飲興一發則不可<lb/>
<pb n="KR3e0075_WYG_005-8a"/>
　遏一夕大醉嘔出一物如舌視無痕竅至欲飲時眼<lb/>
　徧其上矗然而起家人沃之以酒立盡至常日所飲<lb/>
　之數而止遂投之猛火急爆裂為十數片士人由是<lb/>
　惡酒<lb/>
汾州王氏得病右脇有聲如蝦蟆常以手按之不則有<lb/>
　聲聲相接羣醫莫能辨詣留陽山人趙巒診之趙曰<lb/>
　此因驚氣入於臟腑不治而成疾故常作聲王氏曰<lb/>
　因邊水行次有大蝦蟆躍髙數尺驀作一聲忽驚叫<lb/>
<pb n="KR3e0075_WYG_005-8b"/>
　便覺右脇牽痛自後作聲常似蝦蟆也久未瘥巒乃<lb/>
　診王氏脉右關脉伏結積病也故正作積病治用六<lb/>
　神丹泄下青涎類蝦蟆之衣遂瘥<hi>名醫錄</hi>
昔有患者飲食如故發則如癲面色青黄小腹脹滿狀<lb/>
　如妊孕醫診其脉與証皆異而難明主療忽有一山<lb/>
　叟曰聞開皇六年灞橋有患此病盖因三月八日邊<lb/>
　水食芹菜得之有識者曰此蛟龍病也為龍游於芹<lb/>
　菜之上不幸食之而病也遂以寒食餳每劑五合服<lb/>
<pb n="KR3e0075_WYG_005-9a"/>
　之數劑吐出一物形雖小而狀似蛟龍且有兩頭獲<lb/>
　愈<lb/>
句容縣佐史能啖鱠至數十觔恒食不飽縣令聞其善<lb/>
　啖乃出百觔史快食至盡因覺氣悶久之吐一物狀<lb/>
　如麻鞋底令命洗出安鱠所鱠悉成水醫莫能名之<lb/>
　令小吏持往揚州賣之冀有識者誡之若有買者但<lb/>
　髙舉其價看至幾錢有胡求買増價至三百貫文胡<lb/>
　輒還之初無酬酢人謂胡曰是句容縣令家物問此<lb/>
<pb n="KR3e0075_WYG_005-9b"/>
　是何物胡曰是銷魚之精亦能銷腹中塊病人患者<lb/>
　以一片如指端繩繫之置病所其塊即銷我本國太<lb/>
　子少患此病王求愈病者賞之千金君若見賣當獲<lb/>
　大利令竟賣半與之<hi>廣異記</hi>
和州劉錄事者大厯中罷官居和州旁縣食兼數人尤<lb/>
　能食鱠嘗言鱠味未嘗果腹邑客乃網魚百餘觔會<lb/>
　於野亭觀其下筯劉初食鱠數楪忽似小哽因嗀出<lb/>
　一骨珠子大如豆乃寘於茶甌中以楪覆之食未半<lb/>
<pb n="KR3e0075_WYG_005-10a"/>
　怪覆甌傾側劉舉視之向者骨珠子已長数寸如人狀<lb/>
　座客競觀之隨視而長頃刻長及人遂捽劉因相毆<lb/>
　流血良久各散走一循㕔之西一轉㕔之左俱及後<lb/>
　門相觸翕成一人乃劉也神已癡矣半日方能語訪<lb/>
　其所以皆不省之劉自是惡鱠<hi>酉陽雜俎</hi>
戴人治王宰妻病胸膈不利用痰藥一湧而出雪白蟲<lb/>
　一條長五六寸有口鼻牙齒走於涎中病者忿而㫁<lb/>
　之中有白髪一莖按永徽中破一物其狀如魚即所<lb/>
<pb n="KR3e0075_WYG_005-10b"/>
　謂生瘕也<lb/>
嘉靖中長洲鄒表妻患小腹下左生一塊形如梅李久<lb/>
　之吐出始則腐潰若米粞之狀中則若蜆肉之狀以<lb/>
　指撚開則有長髪數條在其内名醫竟不能治遂至<lb/>
　不起夫蛇髮等瘕往往藏於方書或偶因食物相感<lb/>
　假血而成理或有之不可指為妄誕也<lb/>
山東民間婦人一臂有物隠然膚中屈佶如蛟龍狀婦<lb/>
　喜以臂浸盆中一日雷電交作自牖出臂果一龍擘<lb/>
<pb n="KR3e0075_WYG_005-11a"/>
　雲而去<hi>霏雲錄</hi>
　　積塊<lb/>
羅謙甫治真定王用之年二十九嵗病積臍左連脇如<lb/>
　覆杯腹脹如鼓多青絡脉喘不能臥時值暑雨加之<lb/>
　自利完榖日晡潮熱夜有盜汗以危急求治羅視之<lb/>
　脉得浮數按之有<hi>疑無</hi>力謂病家曰凡治積非有毒之<lb/>
　劑攻之則不可今脉虚弱如此豈敢以常法治之遂<lb/>
　投分滲益胃之劑數服而清便自調繼以升降陰陽<lb/>
<pb n="KR3e0075_WYG_005-11b"/>
　進食和氣而腹大減胃氣稍平間以削之月餘良愈<lb/>
　先師嘗曰潔古有云養正積自除譬之滿座皆君子<lb/>
　縱有小人自無所容今令真氣實胃氣强積自除矣<lb/>
　潔古之言豈欺我哉内經云大積大聚衰其大半而<lb/>
　止滿實中有積氣大毒之劑尚不可過况虚中有積<lb/>
　者乎此亦治積之一端也邪正虚實宜精審焉<lb/>
丹溪治一婦性急多勞㫁經一月小腹有塊偏左如掌<lb/>
　大塊起即痛盛腹漸腫脹夜發熱食減其脉冬間得<lb/>
<pb n="KR3e0075_WYG_005-12a"/>
　虚微短濇左尤甚初與白术一觔和白陳皮半觔作<lb/>
　二十貼煎服以三聖膏貼塊上經宿塊軟再宿則塊<lb/>
　近下一寸旬日食進痛熱減半又與前藥一料加木<lb/>
　通三兩每貼加桃仁九箇而愈<lb/>
一人年六十素好酒因暑忽足冷過膝上脘有塊如拳<lb/>
　引脇痛不可眠食減不渴已服生料五積散三貼脉<lb/>
　沉濇數小而右甚便赤用大承氣湯大黄減半而熟<lb/>
　炒加黄連芍藥川芎乾葛甘草作湯以栝蔞仁半夏<lb/>
<pb n="KR3e0075_WYG_005-12b"/>
　黄連貝母為丸吞之至二十貼足冷退塊減半遂止<lb/>
　藥半月而愈<lb/>
一婦因經水過多每服澁藥致氣痛胸腹有塊十三枚<lb/>
　遇夜痛甚脉濇而弱此因澁藥致敗血不行用蜀葵<lb/>
　根煎湯再煎參术青皮陳皮甘草梢牛膝入元明粉<lb/>
　少許研桃仁調熱服二貼連下塊二枚以其病久血<lb/>
　耗不敢頓下乃去葵根元明粉服之塊漸消而愈<lb/>
一婦形瘦色嫩味厚幼時以火烘溼鞋溼氣上襲致吐<lb/>
<pb n="KR3e0075_WYG_005-13a"/>
　清水吞酸服丁香熱藥時作時止至是心疼有痞塊<lb/>
　略吐食脉皆微弦重似濇輕稍和與左金丸二十四<lb/>
　粒薑湯下三十餘次食不進朱曰結已開矣且止藥<lb/>
　或思飲少與熱水間與青六丸脉弦漸添困臥著床<lb/>
　近四旬與人參酒芍藥湯引金㵼木漸思食苦大便<lb/>
　秘以生芍藥陳皮桃仁人參為丸與之蜜導便通食<lb/>
　進半月而安<lb/>
一婦因哭子後胸痞有塊如杯食減面淡黄黲黒憊甚<lb/>
<pb n="KR3e0075_WYG_005-13b"/>
　脉弦細虚濇日晡發寒熱知其勢危補㵼兼用以補<lb/>
　中益氣湯隨時令加減與東垣痞氣丸相間服之食<lb/>
　前用湯食後用丸必湯多於丸也一月寒熱退食稍<lb/>
　進仍服前藥二月後忽夜大寒熱至天明始退其塊<lb/>
　如失至晩手足下半節皆腫遂停藥數日忽夜手足<lb/>
　腫如失天明塊復有而小一暈以二陳湯加白术桔<lb/>
　梗枳實服半月而安次年生子<lb/>
一婦年四十餘面白形瘦性急因忤意乳房下帖助骨<lb/>
<pb n="KR3e0075_WYG_005-14a"/>
　間結一塊漸長掩心微痛膈悶食減口苦脉微短濇<lb/>
　知其經亦不行思其舉動如常尚有胃氣以琥珀膏<lb/>
　貼塊以參术芎歸佐以氣藥二百餘貼并吞潤下丸<lb/>
　脉濇減漸充經行紫色用前湯丸加醋炒三稜佐以<lb/>
　抑青丸塊消一大半食進朱令其止藥待來春木旺<lb/>
　區處次夏塊復作大於舊脉平和略弦自言食飽後<lb/>
　則塊微痛悶食行却自平知其因事激也以前補藥<lb/>
　加炒芩佐以木通生薑去三稜吞潤下丸外貼琥珀<lb/>
<pb n="KR3e0075_WYG_005-14b"/>
　膏半月經行而塊散此是肺金為火所鑠木邪勝土<lb/>
　土不能運清濁相干舊塊輪郭尚在因氣血未盡復<lb/>
　濁氣稍留舊塊復起也補其正氣使肺不受邪木氣<lb/>
　平而土氣正濁氣行而塊散矣<lb/>
一婢色紫稍肥性沉多憂年四十經不行三月矣小腹<lb/>
　當中有一氣塊初如栗漸如盞脉濇重取却有按之<lb/>
　痛甚捫之髙半寸與千金硝石丸四五次忽乳頭黒<lb/>
　且汁恐孕也朱曰濇脉無孕又與三五貼脉稍虚豁<lb/>
<pb n="KR3e0075_WYG_005-15a"/>
　知藥竣矣令止前藥與四物湯倍加白术佐以陳皮<lb/>
　三十貼俟脉完再與硝石丸數次塊消一暈止藥又<lb/>
　半月經行痛甚下黒血半升内有如椒核者數十粒<lb/>
　已消一半累求藥不與待其自消<hi>琇按即大積大聚衰其大半而止之</hi>
　<hi>義</hi>至經行三次每下小黒塊乃盡消凡攻擊之藥有<lb/>
　病即病受之邪輕則胃受傷矣夫胃氣清純中和者<lb/>
　也惟與五榖肉菜果相宜藥石皆偏勝之氣雖參茋<lb/>
　性亦偏况攻擊者乎此婦胃氣弱血亦少若待塊盡<lb/>
<pb n="KR3e0075_WYG_005-15b"/>
　而却藥則胃氣之存者幾希矣<lb/>
一人作勞飲酒醉臥膈痛飢而過飽遂成左脇病一塊<lb/>
　如掌按之甚痛倦怠不食脉細濇沉弱不數此陰滯<lb/>
　於陽也以韭汁桃仁七枚服三次塊如失痛在小腹<lb/>
　塊如雞卵以童便研桃仁十餘粒又以韭餅置痛處<lb/>
　熨之半日前後大便通而安<lb/>
一人茶癖用石膏黄芩升麻為末砂糖水調服愈<lb/>
一人愛飲茶用白术石膏片芩芍藥薄荷膽星為末砂<lb/>
<pb n="KR3e0075_WYG_005-16a"/>
　糖調膏津液化下<lb/>
一人年近三十舊因飽食牛肉豆腐患嘔吐即次飲食<lb/>
　不節左脇下生塊漸大如掌痛發則見痛止則伏其<lb/>
　人性急脉弦數塊上不可按按之愈痛時吐酸苦水<lb/>
　或作腎氣治朱曰非也此足太陰有食積與溼痰遂<lb/>
　投燒荔枝核二枚炒山梔五枚去皮炒枳核十五枚<lb/>
　去殻山查九枚炒茱萸九枚人參一錢細研取急流<lb/>
　水一盞煎沸入生薑汁令辣食前通酒熱服與六貼<lb/>
<pb n="KR3e0075_WYG_005-16b"/>
　吐二貼服四貼與此藥且止其痛却與消塊藥用半<lb/>
　夏末六錢皂角六箇黄連半兩炒石<graphic n="KR1838" url="https://raw.githubusercontent.com/kanripo/KR-Gaiji/master/images/KR1838.png" mimeType="image/png"/>二錢另研右<lb/>
　以皂角水煮取汁拌半夏末曬乾同為末以糖毬膏<lb/>
　為丸胡椒大每服百丸薑湯下數日愈<lb/>
一人正月發痧因此有塊在臍邊或舉發起則痛伏則<lb/>
　不痛有時自隠痛自炙臍中脉甚弦右手伏重按則<lb/>
　略數此蘊熱因春欲汗解而氣弱不能自發為汗復<lb/>
　鬱又因食不節熱挾食所以成塊宜以保和丸二十<lb/>
<pb n="KR3e0075_WYG_005-17a"/>
　溫中丸二十抑青丸二十白术木通三稜湯下之<lb/>
一婦死血食積痰飲成塊在脇動作雷鳴嘈雜眩暈身<lb/>
　熱時作時止以台芎山梔炒三稜莪术並醋煮桃仁<lb/>
　去皮尖青皮麥皮麪各五錢黄連一兩半用吴萸炒<lb/>
　半用益智炒<hi>去萸益不用</hi>山查香附各一兩蘿葡子一兩<lb/>
　半炊餅丸服<lb/>
一婦血塊如盤有孕難服峻藥以香附四兩<hi>醋煮治氣</hi>桃仁<lb/>
　一兩<hi>去皮尖治血</hi>海石二兩<hi>醋煮/輭堅</hi>白术一兩<hi>補/</hi>神曲糊丸<hi>消</hi>
<pb n="KR3e0075_WYG_005-17b"/>
劉仲安治真定總兵董公之孫年二十餘病癖積左脇<lb/>
　下硬如覆手肚大青筋發熱肌熱咳嗽自汗日晡尤<lb/>
　甚牙疳臭惡宣露出血四肢困倦飲食減少病甚危<lb/>
　劉先以沉香二錢海金砂輕粉各一錢牽牛末一兩<lb/>
　為末研獨頭蒜如泥丸如桐子大名曰沉香海金砂<lb/>
　丸每服五十丸煎燈草湯送下下穢物兩三行次日<lb/>
　以陳皮蘿葡子炒各半兩木香胡椒草豆蔲去皮青<lb/>
　皮各三錢蝎稍去毒二錢半為末糊丸梧子大每服<lb/>
<pb n="KR3e0075_WYG_005-18a"/>
　米飲下三十丸名曰塌氣丸服之一日復以沉香海<lb/>
　金砂丸再利之又令服塌氣丸如此互換服至月餘<lb/>
　其癖減半百日良愈<lb/>
御醫盛啟東永樂中東宫妃張氏十月經不通衆醫以<lb/>
　為胎而脹一日上謂曰東宮妃有病徃視之東宫以上<lb/>
　命醫也導之惟謹既診出復命使具病狀晩若何早<lb/>
　若何一如見妃聞之曰朝廷有此名醫不早令視我<lb/>
　何也出而疏方皆破血之劑東宫視之大怒曰好御<lb/>
<pb n="KR3e0075_WYG_005-18b"/>
　醫早晩當誕皇孫乃為此方何也遂不用數日病益<lb/>
　劇乃復診之曰再後三日臣不敢藥矣仍疏前方乃<lb/>
　鎖之禁中家人惶怖或曰死矣或曰將籍沒家矣既<lb/>
　三日紅棍前呼賞賜甚盛盖妃服藥下血數斗疾遂<lb/>
　平既而上亦賜之曰非謝醫乃壓驚也<hi>文恪公筆記</hi>
屯田郎中張諲妻年四十餘而天癸不至潘溫叟察其<lb/>
　脉曰明年血潰乃死既而果然<hi>能改齋漫録水琇按此條重見經  門</hi>
一兵官食粉多成積師以積氣丸杏仁相半細研為丸<lb/>
<pb n="KR3e0075_WYG_005-19a"/>
　五丸熟水下數服愈今厨家索粉與掉粉不得近杏<lb/>
　仁近之則爛可徵也<lb/>
　　虛損<lb/>
羅謙甫治建康道按察副使奧屯周卿子年二十有三<lb/>
　至元戊寅春間病發熱肌肉消瘦四肢困倦嗜臥盜<lb/>
　汗大便溏多腸鳴不思飲食舌不知味懶言時來時<lb/>
　去約半載餘羅診脉浮數按而無力止應浮脉歌云<lb/>
　臟中積冷榮中熱欲得生津要補虚先灸中脘乃胃<lb/>
<pb n="KR3e0075_WYG_005-19b"/>
　之紀也使引清氣上行肥腠理又灸氣海乃生發元<lb/>
　氣滋榮百脉長養肌肉又灸三里乃胃之合穴亦助<lb/>
　胃氣撤上熱使下於陰分以甘寒之劑㵼熱火佐以<lb/>
　甘溫養其中氣又食粳米羊肉之類固其胃氣戒以<lb/>
　慎言語節飲食懲忿窒慾病氣日減數月氣得平復<lb/>
　逮二年肥甚倍常或曰世醫治虚勞病多用苦寒之<lb/>
　劑君用甘寒之劑羊肉助發熱人皆忌之今食之而<lb/>
　效何也羅曰内經云火位之主其㵼以甘藏氣法時<lb/>
<pb n="KR3e0075_WYG_005-20a"/>
　論云心苦緩急食酸以收之以甘㵼之㵼熱補氣非<lb/>
　甘寒不可若以苦寒㵼其土使脾土愈虚火邪愈甚<lb/>
　又云形不足者溫之以氣精不足者補之以味勞者<lb/>
　溫之損者益之補可去弱人參羊肉之類是已先師<lb/>
　亦曰人參能補氣虚羊肉能補血虚之病食羊肉胡<lb/>
　以疑為或者曰潔古之學有自來矣<lb/>
丹溪治一人體長露筋骨體虚而勞頭痛楚自意不療<lb/>
　脉弦大兼數尋以人參白术為君川芎陳皮為佐服<lb/>
<pb n="KR3e0075_WYG_005-20b"/>
　至五月餘未瘳以藥力未至耳自欲加黄茋朱弗許<lb/>
　翌日頭痛頓愈但脉微盛又膈滿不飢而腹脹審知<lb/>
　其背加黄茋也遂以二陳加厚朴枳殻黄連以㵼其<lb/>
　衞三貼乃安是瘦人虚勞多氣實也<hi>琇按症本虚固當補然瘦人氣</hi>
　<hi>實純用氣藥即不蓍亦必脹滿參术繼以枳朴先補後㵼理亦無礙第先生素重養陰此案何以獨否</hi>
一老人頭目昏眩而重手足無力吐痰相續脉左散大<lb/>
　而緩右緩大不及左重按皆無力飲食略減而微渴<lb/>
　大便四日始一行醫投風藥朱曰若是至春必死此<lb/>
<pb n="KR3e0075_WYG_005-21a"/>
　大虚症宜大補之以參茋歸芍白术陳皮濃煎下連<lb/>
　柏丸三十粒服一年後精力如丁年連柏丸薑汁炒<lb/>
　薑糊為丸冬加乾薑少許<lb/>
一人肥大蒼厚因厚味致消渴以投寒涼藥愈後以黄<lb/>
　雌雞滋補食至千數患膈滿嘔吐醫投丁沉附子之<lb/>
　劑百貼而愈值大熱中惡風怕地氣乃堆糠鋪簟蔽<lb/>
　風而處動止呼吸言語皆不能脉四至浮大而虚此<lb/>
　内有溼痰以多飲燥熱藥故成氣散血耗當夏令法<lb/>
<pb n="KR3e0075_WYG_005-21b"/>
　當死賴色蒼厚胃氣攸在以參术茋熬膏煎淡五味<lb/>
　子湯以竹瀝調服三月諸証悉除令其絶肉味月餘<lb/>
　平復因多啖雞卵患胸腹膨脹自用二陳湯加香附<lb/>
　子白豆蔲其滿頓除乃令絶肉味勿藥自安<lb/>
虞恒徳治一人年五十餘體略瘦十年前得内傷挾外<lb/>
　感証一醫用發表疏利之劑十日餘熱退而虚未復<lb/>
　胸中痞滿氣促眩暈召虞治以補中益氣湯間與東<lb/>
　垣消痞丸陳皮枳實白术丸等藥調理而安但病根<lb/>
<pb n="KR3e0075_WYG_005-22a"/>
　未盡除而住藥故眩暈或時舉不甚重至次年因跋<lb/>
　涉勞苦又兼色慾之過眩暈大作厯數醫皆與防風<lb/>
　荆芥南星半夏蒼术去風散溼消痰之劑病彌篤一<lb/>
　日厥十數次片時復甦凡轉側即厥不知人事舉家<lb/>
　惶惑召虞治診其六脉皆浮洪而濡虞曰此氣血大<lb/>
　虚之症幸脉不數而身無大熱不死但恐病愈後尚<lb/>
　有數年不能下榻病者曰苟得寓世臥所甘心投大<lb/>
　補氣血藥倍人參黄茋或加附子引經合大劑一日<lb/>
<pb n="KR3e0075_WYG_005-22b"/>
　三貼又煎人參膏及作紫河車丸補陰丸之類間服<lb/>
　調理二月服煎藥二百餘貼丸藥三五料用人參五<lb/>
　六觔其厥不見飲食如故但未能下榻耳次年聞王<lb/>
　布政汝言往京師道經蘭溪以舟載候就診王公曰<lb/>
　此症陰虚風痰上壅因誤多服參茋故久不愈建方<lb/>
　以天麻菊花荆芥川芎等清上之藥<hi>琇按方仍大錯</hi>亦未收<lb/>
　效止藥後越五六年乃起而歩履如初不思昔日病<lb/>
　劇而藉參茋等藥之功遂以王公之語咎虞為誤矣<lb/>
<pb n="KR3e0075_WYG_005-23a"/>
　<hi>琇按不峻養營未嘗非悮</hi>
東陽治一人發大汗戰慄鼓掉片時許發躁熱身如火<lb/>
　焚又片時許出大汗如雨身若冰冷就發寒戰如前<lb/>
　寒後又熱熱後復汗三病繼作晝夜不息庠生盧明<lb/>
　夫與作瘧症治不效召虞診右手陽脉數而洪浮無<lb/>
　力陰脉畧沉小而虚左三部比右差小亦浮軟虞曰<lb/>
　此陽虚症也用補中益氣湯倍參茋減升柴一半加<lb/>
　尿浸生附子一錢半炒黄柏三分乾薑薄桂各五分<lb/>
<pb n="KR3e0075_WYG_005-23b"/>
　大棗一枚同煎服一服病減三之一二服減半四服<lb/>
　寒熱止而身尚有微汗減去桂附乾薑一半服二貼<lb/>
　全愈<lb/>
薛已治州守王用之先因肚腹膨脹飲食少思服二陳<lb/>
　枳實之類小便不利大便不實咳嗽腹脹用淡滲破<lb/>
　氣之劑手足俱冷此足三陰虚寒之症也用金匱腎<lb/>
　氣丸不月而康<lb/>
一富商飲食起居失宜大便乾結常服潤腸等丸後胸<lb/>
<pb n="KR3e0075_WYG_005-24a"/>
　腹不利飲食不甘口乾體倦發熱吐痰服二陳黄連<lb/>
　之類前症益盛小便滴瀝大便泄瀉腹脹少食服五<lb/>
　苓<graphic n="KR1840" url="https://raw.githubusercontent.com/kanripo/KR-Gaiji/master/images/KR1840.png" mimeType="image/png"/>麥之類小便不通體腫喘嗽用金匱腎氣丸補<lb/>
　中益氣湯而愈<lb/>
一男素不善調攝唾痰口乾飲食不美服化痰行氣之<lb/>
　劑胸滿腹脹痰涎愈甚服導痰理脾之劑肚腹膨脹<lb/>
　二便不利服分氣利水之劑腹大脇痛不能睡臥服<lb/>
　破血消導之劑兩足皆腫脉浮大不及於寸口朝用<lb/>
<pb n="KR3e0075_WYG_005-24b"/>
　金匱加減腎氣丸夕用補中益氣湯煎送前丸月餘<lb/>
　諸症漸退飲食漸進再用八味丸補中湯月餘自能<lb/>
　轉側又兩月而能歩履却服大補湯還少丹又半載<lb/>
　而康後少失調理其腹似脹服前藥即愈<hi>琇按閱此及前案世</hi>
　<hi>之庸醫一何夥耶一逆再逆甚至三四其去死也幾希矣求治者可不慎歟</hi>
一婦患痰熱治者多以寒涼偶得小愈三四年屢進屢<lb/>
　退於是元氣消爍庚子夏遍身浮腫手足麻冷日夜<lb/>
　咳嗽煩躁引飲小水不利大肉盡去勢將危殆薛診<lb/>
<pb n="KR3e0075_WYG_005-25a"/>
　脉洪大無倫按之如無此虚熱無火法當壯火之源<lb/>
　以生脾土與金匱腎氣丸料服之頓覺小水潰決如<lb/>
　泉俾日服前丸及大補湯而愈三四年間無恙一日<lb/>
　因哀悲動中前証復作體如焚燎口肉盡腐胸腹脹<lb/>
　滿食不下咽者四日投以八味二服神思清爽服金<lb/>
　匱腎氣丸料加參茋歸术未竟而胸次漸舒陡然思<lb/>
　食不三日而病去五六矣嗣後日用前二丸間服踰<lb/>
　月而起至秋深復患痢又服金匱腎氣丸加參茋歸<lb/>
<pb n="KR3e0075_WYG_005-25b"/>
　术黄連吴萸木香痢遂止但覺後重又用補中益氣<lb/>
　加木香黄連吴萸五味數劑而全愈<lb/>
汪石山治一人年踰七十忽病瞀昧但其目系漸急即<lb/>
　合眼昏懵如瞌睡者頭面有所觸皆不避少頃而甦<lb/>
　問之曰不知也一日或發二三次醫作風治病轉劇<lb/>
　汪診其脉結止甦則脉如常但浮虚耳曰此虚病也<lb/>
　盖病發而脉結者血少氣劣耳甦則氣血流通心志<lb/>
　皆得所養故脉又如常也遂以大補湯去桂加麥冬<lb/>
<pb n="KR3e0075_WYG_005-26a"/>
　陳皮而安三子俱庠生時欲應試而懼汪曰三年之内<lb/>
　可保無恙越此非予所知果驗<lb/>
一婦年踰三十形色脆白久病虚弱汪診治十餘年不<lb/>
　能盡去其疾<hi>琇按純是營氣大損上盛下虚水乾木燥之病憑仗參茋术草雖百年猶未能</hi>
　<hi>盡去其疾</hi>一日復診之左則似有似無右則浮濡無力汪<lb/>
　曰疇昔左脉不若是今倐反常深為可懼越三日診<lb/>
　之兩手脉皆浮濡惟右則略近於駛而已乃知脉之<lb/>
　昨今異狀者由虚然也近患頭眩眼昏四肢無力兩<lb/>
<pb n="KR3e0075_WYG_005-26b"/>
　膝更弱或時氣上衝胸哽於喉中不得動轉則昏懵<lb/>
　口噤不省人事内熱口渴鼻塞食減經水漸少汪用<lb/>
　參三錢歸身白术麥門冬各一錢黄茋錢半黄柏七<lb/>
　分枳實五分甘草四分煎服若缺藥日久前病復作<lb/>
　服之仍安<lb/>
一人年逾三十質弱而色蒼初覺右耳時或冷氣呵呵<lb/>
　如箭出越兩月餘左耳氣出如右<hi>琇按腎水虚也</hi>早則聲啞<lb/>
　胸前有塊攢熱<hi>琇按臥則火聚於上也</hi>飯後聲啞稍開攢熱暫<lb/>
<pb n="KR3e0075_WYG_005-27a"/>
　息<hi>琇按起則火下降也</hi>少間攢熱復爾或嗽惡酸水小溲頻赤<lb/>
　大溲溏泄雖睡熟亦被嗽而寤<graphic n="KR3133" url="https://raw.githubusercontent.com/kanripo/KR-Gaiji/master/images/KR3133.png" mimeType="image/png"/>惡二三聲胸腹作<lb/>
　脹頭腦昏痛不堪時或熱發渾身疼痛天明前症少<lb/>
　息惟攢熱弗休且近來午後背甚覺寒兩腿麻冷<hi>琇按</hi>
　<hi>交陰分火上升也</hi>用參二錢半茯苓麥冬白术各一錢黄連<lb/>
　甘草枳實各五分貝母歸身各一錢白芍八分煎服<lb/>
　尋愈<lb/>
一人年逾三十神色清減初以傷寒過汗嗣後兩足時<lb/>
<pb n="KR3e0075_WYG_005-27b"/>
　冷身多惡寒食則易飢日見消瘦頻頻夢遺筋骨疼<lb/>
　痛久伏枕榻醫用滋陰降火罔效汪視左脉浮虚而<lb/>
　緩右則浮弦而緩此陽虚耳病者曰易飢善食夢遺<lb/>
　似屬陰虚若作陽虚而用參茋恐益予病汪曰古人<lb/>
　謂脉數而無力者陰虚也脉緩而無力者陽虚也今<lb/>
　脉浮虚弦緩則為陽虚可知以症論之病屬陰虚陰<lb/>
　虚則發熱午後屬陰則午後當遍身熱發惡寒揭胸<lb/>
　露手蒸蒸熱悶煩躁矣兹患是症俱無何以認為陰<lb/>
<pb n="KR3e0075_WYG_005-28a"/>
　虚夫陽虚則惡寒惡風雖天暖日融猶畏出門庭今<lb/>
　患兩足時冷身多惡寒皆陽虚之驗又汗多亡陽非<lb/>
　陽虚而何食則易飢者非陰虚火動也盖脾胃以氣<lb/>
　為主屬陽脾胃之陽已虚又瀉以苦寒屬陰之藥故<lb/>
　陽愈虚而内空竭須假榖氣以扶助之是以易飢而<lb/>
　欲食雖食亦不生肌肉也經曰飲食自倍腸胃乃傷<lb/>
　又曰飲食不為肌膚其此之謂歟夢遺亦非特陰虚<lb/>
　經曰陽氣者精則養神柔則養筋今陽既虚則陽之<lb/>
<pb n="KR3e0075_WYG_005-28b"/>
　精氣不能養神心以藏神神失所養飄蕩飛揚而多<lb/>
　夢陽之柔氣不能養筋肝主筋以藏魂筋失所養則<lb/>
　渾身筋骨因以疼痛魂亦不藏故夢寐弗寜安得而<lb/>
　不遺乎經曰氣固形實陽虚則不能固而精門失守<lb/>
　此遺之所以頻而不禁也經曰腎者胃之關也今若<lb/>
　助陽以使其固養胃以守其關何慮遺之不止乃以<lb/>
　參茋各二錢白术一錢甘草五分枳實香附山查韭<lb/>
　子各五分煎服半載随時令寒暄升降而易其佐使<lb/>
<pb n="KR3e0075_WYG_005-29a"/>
　調理乃安<hi>舊刻脫悮</hi>
仁和縣一吏早衰病瘠齒脫不已從貨藥道人得一單<lb/>
　方獨研生硫黄為細末實猪臟中水煮臟爛研細宿<lb/>
　蒸餅丸大如梧桐子隨意服兩月後飲啖倍常歩履<lb/>
　健年踰九十略無老態執役如初因從邑宰入村醉<lb/>
　食牛血遂洞下數十行所泄若金水嗣是尫悴不日<lb/>
　尋卒李巨源得其事於臨安人内醫官管範嘗與王<lb/>
　樞使言之王謂惟聞豬肪脂能制硫黄兹用臟尤為<lb/>
<pb n="KR3e0075_WYG_005-29b"/>
　有理<hi>類編人琇按石藥多燥烈陰虚内熱  服之必貽大患慎之</hi>
江篁南治一婦以惱怒患痰嗽潮熱自汗肌體瘦損屢<lb/>
　藥罔效脉渾渾如泉湧右寸散亂數而且𦂳以參茋<lb/>
　歸术茯苓陳皮甘草白芍半夏麯香附圎眼肉四貼<lb/>
　自汗十愈八九起立覺有力痰嗽減半惟口内乾熱<lb/>
　前方半夏換貝母出入調理尋愈<lb/>
江應宿治周三者祁門人也年近三十潮熱咳嗽咽啞<lb/>
　診之六脉弦數周故以酒豪先年因醉後嘔血是年<lb/>
<pb n="KR3e0075_WYG_005-30a"/>
　又復嘔血數升遂咳不止百治不應肌食遞減煩躁<lb/>
　喘滿予與四物換生地加貝母丹皮阿膠麥冬五味<lb/>
　煎服加生蔗汁一小酒杯薑汁少許嗽漸止食少再<lb/>
　加白术茯苓人參食漸進夜噙太平丸晨服六味丸<lb/>
　加枸杞人參麥冬五味為丸兩月嗽止半年肥白如<lb/>
　初<lb/>
　　勞瘵<lb/>
葛洪曰鬼疰者是五尸之一疰又挾諸鬼邪為害其病<lb/>
<pb n="KR3e0075_WYG_005-30b"/>
　變動有三十六種至九十九種大略使人寒熱淋瀝<lb/>
　沉沉默默不的知所苦無處不惡累年積月漸就沉<lb/>
　滯以至又傳傍人乃至滅門覺如是候者急取獺肝<lb/>
　一具陰乾杵末服方寸匕日三未愈再作肘後云此<lb/>
　方神良宣和間天慶觀一法師行考召極精嚴時一<lb/>
　婦人投狀述患人為祟所附須臾召至附語云非我<lb/>
　為禍别是一鬼亦因病人命衰為祟耳渠今已成形<lb/>
　在患人肺為蟲食其肺系故令吐血聲嘶師掠之此<lb/>
<pb n="KR3e0075_WYG_005-31a"/>
　蟲還有畏忌否久而無語再掠之良久云容某說惟<lb/>
　畏獺爪屑為末以酒服之則去患家如其言而得愈<lb/>
　此予所目見也究其患亦相似獺爪者殆獺肝之類<lb/>
　歟<hi>本事方</hi>
一婦染瘵疾駸劇偶趙道人過門見而言曰汝有瘵疾<lb/>
　不治謂何答曰醫藥罔效耳趙曰吾得一法治之甚<lb/>
　易當以癸亥夜二更六神皆聚之時解去下體衣服<lb/>
　於腰上兩傍微陷處鍼灸家謂之腰眼直身平立用<lb/>
<pb n="KR3e0075_WYG_005-31b"/>
　筆點定然後上牀合面而臥每灼小艾炷七壯勞蟲<lb/>
　或吐出或㵼下即時平安㫁根不發更不傳染如其<lb/>
　言獲全<hi>類編</hi>
袁州寄居武節郎李應本相州法師嘗以吏役事韓似<lb/>
　夫樞宻兵火後忽於宜春見之云從岳侯軍得官今<lb/>
　閒居於此從容問其家事澘然淚下曰某先有男女<lb/>
　三人長子因買宅入久空無人所居之室忽覺心動<lb/>
　背寒凛凛遂成勞瘵之疾垂殆傳於次女長子既歿<lb/>
<pb n="KR3e0075_WYG_005-32a"/>
　女病尋亟繼又傳於第三子同一證候應大恐即禱<lb/>
　於城隍神每日設麪飯以齋雲水冀遇異人數日因<lb/>
　往市中開元寺門前有一人衣俗士服自稱貧道踵<lb/>
　足而呼曰團練聞宅上苦傳尸勞貧道有一藥方奉<lb/>
　傳同入寺中問其姓名不荅授云云應即取茟書之<lb/>
　道人言欲過湖南應留之飯辭贈之錢不受臨岐又<lb/>
　言此藥以天靈蓋虎糞内骨為主切須仔細尋覓青<lb/>
　蛇腦如無亦可服藥前一日須盛享城隍神求為陰<lb/>
<pb n="KR3e0075_WYG_005-32b"/>
　助應以其事頗異如其言治藥既成設五神位具飲<lb/>
　饌十品以享城隍又别列酒食以犒飲陰兵仍於其<lb/>
　家設使者一位於病榻之前服藥食頃臟腑大下得<lb/>
　蟲七枚色如紅爊肉腹白長約一寸濶七八分前銳<lb/>
　後方腹下近前有一口身之四周有足若魚骨細如<lb/>
　針尖而曲已死試取火焚之以鐵火筯劄刺不能入<lb/>
　病勢頓減後又服一劑得小蟲四枚自是遂安今已<lb/>
　十年肌體悅澤不復有疾道人後竟不來其藥用天<lb/>
<pb n="KR3e0075_WYG_005-33a"/>
　靈蓋三錢酥炙黄色為末秤虎糞内骨一錢人骨為<lb/>
　上獸骨次之殺虎大腸内取者亦可用同青蛇腦小<lb/>
　豆許或菉豆許同酥塗炙色轉為度無蛇腦只酥炙<lb/>
　亦得鱉甲極大者醋炙黄色為末一兩九肋者尤妙<lb/>
　安息香半兩桃仁一分去皮尖研以上為末絹篩過<lb/>
　㯽榔一分别為細末麝香一錢别研青蒿取近梢者<lb/>
　四寸細剉六兩豉三百粒葱根二十一箇拍破東引<lb/>
　桃李栁桑枝各七莖粗如筯頭大各長七寸細剉楓<lb/>
<pb n="KR3e0075_WYG_005-33b"/>
　葉二十一片如無亦得童便半升先將青蒿桃李栁<lb/>
　桑枝楓葉葱豉以官省升量水三升煎至半升許去<lb/>
　滓入安息香天靈蓋虎糞内骨鼈甲桃仁與童便同<lb/>
　煎取汁去滓有四五合將㯽榔麝香同研均調作一<lb/>
　服早晨溫服以被蓋出汗恐汗内有細蟲以帛拭之<lb/>
　即焚此帛相次須㵼必有蟲下如未死以大火焚之<lb/>
　並棄長流水内所用藥切不得令病人知日後亦然<lb/>
　十餘日後氣體復元再進一服依前焚棄至無蟲而止<lb/>
<pb n="KR3e0075_WYG_005-34a"/>
　此藥如病者未亟可以取安如已亟俟其垂死則令<lb/>
　次已傳染者服之先病者雖不可救後來㫁不傳染<lb/>
　韓樞宻孫盧帥亞卿傳<hi>百一選方</hi>
丹溪治一人久嗽吐紅發熱消瘦衆以為瘵百方不應<lb/>
　朱視之脉弦數日輕夜重用倒倉法而愈次年生子<lb/>
越州鏡湖邵氏女年十八染瘵疾累年刺灸無不求治<lb/>
　醫莫效漁人趙十煮鰻羹與食食覺内熱病尋愈今<lb/>
　醫家所用鰻魚煎乃此意也<lb/>
<pb n="KR3e0075_WYG_005-34b"/>
有人得勞疾相因染死者數人取病者納棺中釘之棄<lb/>
　於水永絶傳染之患流之金山有人異之引岸開視<lb/>
　見一女子猶活因取置漁舍多得鰻魚食之病愈遂<lb/>
　為漁人之妻焉<hi>稽神錄</hi>
一人勞傷而得瘵疾漸見瘦瘠用童便二盞無灰酒一<lb/>
　盞以新磁缾貯之納猪腰子一對於内宻封泥日晩<lb/>
　以慢火養熟至中夜止五更初更以火溫之發瓶飲<lb/>
　酒食腰子一月而愈後以此治數人皆驗此盖以血<lb/>
<pb n="KR3e0075_WYG_005-35a"/>
　養血全勝金石草木之藥也<hi>瑣碎録</hi>
一女子十餘嵗因發熱咳嗽喘急小便少後來成腫疾<lb/>
　用利水藥得愈然虚羸之甚遂用黄茋建中湯日一服<lb/>
　一月餘遂愈盖人禀受不同虚勞小便白濁陰臟人<lb/>
　服橘皮煎黄茋建中湯獲愈者甚衆至於陽臟人不<lb/>
　可用暖藥雖建中湯不甚熱然有肉桂服之稍多亦<lb/>
　反為害要之用藥當量其所禀審其冷熱而不可一<lb/>
　概用也<hi>醫餘當琇按此金科玉律凡治病皆  取法不特虚勞一症也</hi>
<pb n="KR3e0075_WYG_005-35b"/>
睦州楊寺丞有女事鄭迪功苦有骨蒸内熱之病時發<lb/>
　外寒寒過内熱附骨蒸盛之時四肢微瘦足趺踵其<lb/>
　病在臟腑中衆醫不瘥適處州吴醫只單石膏散服<lb/>
　後體微涼如故其方出外臺秘要只用石膏研細十<lb/>
　分似麫以新汲水和服方寸匕取身無熱為度<hi>名醫錄</hi>
無錫游氏子少年躭於酒色旋得疾久而弗愈勢危甚<lb/>
　忽語其家人曰常見兩女子服飾華麗其長才三四<lb/>
　寸每緣吾足而行冉冉在腰而沒家人以為祟一日<lb/>
<pb n="KR3e0075_WYG_005-36a"/>
　名醫自逺而至家人扣之醫曰此腎神也腎氣絶則<lb/>
　神不守舍故病者見之<hi>癸志</hi>
一人患勞瘵二年一日無肉味腹痛不可忍其家恐傳<lb/>
　染置於空室待自終三日無肉食或惠雞子病人自<lb/>
　煎食將熟忽打噴嚏有紅線二尺許自鼻入銚遂以<lb/>
　碗覆煎死之自此遂安<lb/>
汪石山治一人年逾三十形瘦危脆過於房勞病怠惰<lb/>
　嗜臥食後腹痛多痰覺自胃中而上又吐酸水肺氣<lb/>
<pb n="KR3e0075_WYG_005-36b"/>
　不清聲音不亮已數更醫或用補陰消導等劑汪診<lb/>
　之脉皆細濡無力約有七至問曰熱乎曰不覺曰嗽<lb/>
　乎夜間數聲而已曰大便何如近來帶溏糞門傍生<lb/>
　一癤今已潰膿未收口耳曰最苦者何夜臥不安四<lb/>
　肢無力而已汪曰脉病不應夫脉數主熱今覺不熱<lb/>
　乃内蒸骨髓歟或正氣已竭無復能作熱歟據証似<lb/>
　難起矣何以故虚勞糞門生癤必成瘻瘡脉不數者<lb/>
　尚不可為況脉數乎盖肺為吸門司上大腸為肛門<lb/>
<pb n="KR3e0075_WYG_005-37a"/>
　司下肺與大腸腑臓相通況肺為氣主陽氣當升虚<lb/>
　則下陷所謂物極則反也今病内熱燔灼肺氣久傷<lb/>
　故下陷肛門而生癤瘻肺傷極矣非藥能濟月餘尋<lb/>
　卒<hi>琇按余嘗冶二人一少年一老者皆勞嗽失音已數月余投以集靈膏加減至數十劑皆下發痔而</hi>
　<hi>愈或問其故曰無他臟病移腑則輕耳然與石翁所論不同</hi>
江少微治邑人方信川子年三十餘因勞役失飢得潮<lb/>
　熱疾六脉弦數宛然類瘵疾但日出氣暄則熱天色<lb/>
　陰雨夜涼則否暄盛則増劇稍晦則熱減已踰二年<lb/>
<pb n="KR3e0075_WYG_005-37b"/>
　江曰此内傷脾胃陰熾而陽鬱耳以補中益氣湯加<lb/>
　丹皮地骨嗽喘更加阿膠麥冬五味子而愈<lb/>
　　宿按勞瘵乃精竭血虚火盛無水之症脉多弦數<lb/>
　　潮熱咳嗽咯血若肉脫脉細數者不治經云心本<lb/>
　　熱虚則寒腎本寒虚則熱又云心虚則熱腎虚則<lb/>
　　寒當分别陰陽虚實心腎虚而寒者是氣血正虚<lb/>
　　以其禀賦中和之人暴傷以致耗散眞氣故必近<lb/>
　　於寒宜溫補以復元氣心腎虚而熱者是氣血之<lb/>
<pb n="KR3e0075_WYG_005-38a"/>
　　偏虚也以其天禀性熱血少之人貪酒好色腎水<lb/>
　　不升心火不降火與元氣不兩立一勝則一負故<lb/>
　　致於熱也苟非滋陰養血涼肝補腎則陽愈亢而<lb/>
　　成勞極偏虚之症矣或有挾外感邪熱致爍陰血<lb/>
　　枯涸者固不可用參茋甘溫之藥若產後血虚及<lb/>
　　勞心用力失血飲食失調暴傷血虚之症非血虚<lb/>
　　本病亦正虚之類也又兼溫補其氣陽虚者挾寒<lb/>
　　之症陰虚者挾熱之候内傷者暴損元氣虚損者<lb/>
<pb n="KR3e0075_WYG_005-38b"/>
　　累傷血氣積損成勞病已極矣雖良工鮮能善其<lb/>
　　後矣<lb/>
　　汗<lb/>
東垣治一人二月天氣陰雨寒溼又因飲食失節勞役<lb/>
　所傷病解之後汗出不止沾濡數日惡寒重添厚衣<lb/>
　心胸間時煩熱頭目昏瞶上壅食少減此乃胃中陰<lb/>
　火熾盛與外天雨之溼氣峻然二氣相合溼熱大作<lb/>
　汗出不休兼見風邪以助東方甲乙以風藥去其溼<lb/>
<pb n="KR3e0075_WYG_005-39a"/>
　甘寒瀉其熱羌活勝溼湯以炙甘草生芩酒芩人參<lb/>
　羌活防風藁本獨活細辛蔓荆子川芎各三分黄茋<lb/>
　生甘草升麻柴胡各半錢薄荷一分作一服水煎<lb/>
一人别處無汗獨心孔一片有汗思慮多則汗亦多病<lb/>
　在用心名曰心汗宜養心血以艾煎湯調茯苓末服<lb/>
　之<lb/>
劉全偹治一男子驚恐自汗曾服麻黄根黄茋牡蠣等<lb/>
　藥不效用白芷一兩辰砂半兩為細末每服二錢酒<lb/>
<pb n="KR3e0075_WYG_005-39b"/>
　調下因其不能飲用茯神麥冬調下而愈盖此藥能<lb/>
　歛心液故也<lb/>
虞恒徳治一人得内傷虚症發熱自汗如雨不止服補<lb/>
　中益氣湯十數貼不效虞以前方加減每貼用蜜制<lb/>
　黄茋一錢半人參一錢白朮甘草陳皮各七分當歸<lb/>
　白芍各一錢升麻柴胡各一分加桂枝三分麻黄根<lb/>
　七分浮小麥一撮炮附子三分三貼而汗止熱亦退<lb/>
　尋安<lb/>
<pb n="KR3e0075_WYG_005-40a"/>
嚴州山寺有旦過僧形體羸瘦飲食甚少夜臥徧身出<lb/>
　汗迨旦衾衣皆溼透如此二十年無復可療惟待斃<lb/>
　耳監寺僧曰吾有藥絶驗為汝治之三日宿疾頓愈<lb/>
　遂併以方授之乃桑葉一味垂露採摘烘焙乾為末<lb/>
　二錢空腹溫米飲調或値桑落用乾者但力不及新<lb/>
　耳按本草亦載桑葉止汗其說可證<hi>辛志</hi>
一人血氣衰弱羸瘦大汗如雨不止諸醫弗效以十全<lb/>
　大補湯倍加參茋以童便製過附子一劑即效數劑<lb/>
<pb n="KR3e0075_WYG_005-40b"/>
　全愈<hi>醫鑑</hi>
　　不汗<lb/>
晉書曰張苗雅好醫術善消息診處陳廪丘得病連服<lb/>
　藥發汗汗不出衆醫云發汗不出者死自思可蒸之<lb/>
　如中風發溫氣於外迎之必得汗也復以問苗云曾<lb/>
　有人疲極汗出臥簟中冷得病苦増寒諸醫與散四<lb/>
　日發其汗者八次汗不出乃燒地布桃葉於上蒸之<lb/>
　即得大汗便於被下傅粉粉身極燥乃起即愈廪丘<lb/>
<pb n="KR3e0075_WYG_005-41a"/>
　如其言果瘥<lb/>
　　便濁<hi>附便數</hi>
丹溪治張子元氣血兩虚有痰痛風時作陰火間起小<lb/>
　便白濁或赤帶下用青黛蛤粉樗皮滑石乾薑<hi>炒</hi>黄<lb/>
　柏<hi>炒</hi>為末神曲糊丸仍用燥藥<lb/>
一人便濁半年或時夢遺形瘦作心虚治以珍珠粉丸<lb/>
　合定志丸服效<lb/>
一婦年近六十形肥味厚中焦不清積為濁氣流入膀<lb/>
<pb n="KR3e0075_WYG_005-41b"/>
　胱下注白濁濁氣即是溼痰用二陳湯加升麻柴胡<lb/>
　蒼朮白朮四貼濁減半覺胸滿因升麻柴胡升動胃<lb/>
　氣痰阻滿悶用二陳加炒麯白朮以泄其滿素無痰<lb/>
　者升動不悶兼以青黛樗皮蛤粉黄柏<hi>炒</hi>乾薑滑石<lb/>
　為末<hi>炒</hi>神麯糊丸服之<lb/>
一人便濁而精不禁用倒倉法有效<lb/>
一婦人上有頭風鼻涕下有白帶用南星蒼朮酒芩辛<lb/>
　荑川芎<hi>炒</hi>黄柏滑石半夏牡蠣粉<lb/>
<pb n="KR3e0075_WYG_005-42a"/>
東垣治一婦人帶漏久矣諸藥不效診得心胞尺脉微<lb/>
　其白帶下流不止崩中者始病血崩久則血少復亡<lb/>
　其陽故白濁之物下流不止如本經血海將枯津液<lb/>
　復亡枯乾不能滋養筋骨以本部行經益津液以辛<lb/>
　熱之氣味補其陽道生其血脉以苦寒之藥泄其肺<lb/>
　而救上熱傷氣以人參白葵花四分橘皮五分生黄<lb/>
　芩細研郁李仁去皮尖研炙甘草柴胡各一錢乾薑<lb/>
　細末二錢除黄芩外水煎將熟入芩熱服愈<lb/>
<pb n="KR3e0075_WYG_005-42b"/>
吕滄洲治一婦年盛嗜酒且善食忽疾作肌肉頓消骨<lb/>
　立診其脉則二手三部皆洪數而左口尤躁疾曰此<lb/>
　三陽病由一水不能勝五火乃移熱於小腸不癃則<lb/>
　淋其人曰前溲如脂者已數日語未竟趨入臥内漩<lb/>
　及索其溺器以視則如飪釜置烈火湧沸不少休吕<lb/>
　以虎杖滑石石膏黄柏之劑清之痛稍却而湧沸猶<lb/>
　爾也繼以龍腦神砂末蘸之以椑柿食方寸匕沸輒<lb/>
　止<lb/>
<pb n="KR3e0075_WYG_005-43a"/>
南安太守松江張汝弼曾患渴疾白濁久服補腎藥皆<lb/>
　不效一日遇一道人俾服酒蒸黄連丸其疾頓瘳其<lb/>
　製法以宣黄連一觔去鬚煮酒浸一宿置甑上累蒸<lb/>
　至黑取出曬乾為細末蜜丸桐子大日午臨臥酒吞<lb/>
　三十丸臟毒下血者亦治<lb/>
汪石山治一人年踰三十季夏日午房後多汗晩浴又<lb/>
　近女色因患白濁醫用胃芩湯加右眼作痛用四物<lb/>
　湯入三黄服之睡醒口益加苦又加左膝腫痛仲冬<lb/>
<pb n="KR3e0075_WYG_005-43b"/>
　不藥濁止漸次延至背痛不能轉側日輕夜重嚏則<lb/>
　如繩束縛腰脇痛楚不堪呵氣亦應背痛或時夢遺<lb/>
　次年正月汪診之脉皆緩弱無力左脉緩而畧滑曰<lb/>
　此脾腎病也夫緩脾脉也緩弱無力脾虚可知左脉<lb/>
　滑者血熱也遂以人參黄茋各二錢茯苓白朮<hi>博按汪案</hi>
　<hi>原無白朮</hi>歸身麥冬各一錢牛膝神曲陳皮黄柏各七分<lb/>
　甘草五味各五分煎服三十餘劑仍以龜板參茋黄<lb/>
　柏各二兩熟地山茱萸枸杞<hi>博按汪案原無枸杞</hi>杜仲歸茯牛<lb/>
<pb n="KR3e0075_WYG_005-44a"/>
　膝各一兩丸服尋愈<hi>博按此案舊刻脫二十一字</hi>
一男小便日數十次如稠米泔色亦白神思恍惚瘦悴<lb/>
　食減以女勞得之服桑螵蛸散未終劑尋愈安神魂<lb/>
　定心志治健忘小便數補心氣其方螵蛸逺志菖蒲<lb/>
　龍骨人參茯神當歸龜甲<hi>醋炙</hi>各一兩為末每服二錢<lb/>
　夜臥人參湯調<hi>本草衍義</hi>
一人脬氣不足小便頻數日夜百餘次用益智仁天台<lb/>
　烏藥大如臂者等分俱為末藥酒煮山藥打糊為丸<lb/>
<pb n="KR3e0075_WYG_005-44b"/>
　如梧桐子大名之曰縮泉丸臥時用鹽酒下五七十<lb/>
　丸<lb/>
薛已治大司徒許函谷在南銀臺時因勞發熱小便自<lb/>
　遺或時不利薛作肝火陰挺不能約制午前用補中<lb/>
　益氣湯加山藥黄柏知母午後服地黄丸月餘諸症悉<lb/>
　退此症設服燥劑而頻數或不利用四物麥冬五味<lb/>
　甘草若數而黄用四物加山茱萸黄柏知母五味麥<lb/>
　冬若肺虚而短少用補中益氣加山藥麥冬若陰挺<lb/>
<pb n="KR3e0075_WYG_005-45a"/>
　痿痺而頻數用地黄丸若熱結膀胱而不利用五淋<lb/>
　散若脾肺燥不能化生用黄芩清肺飲若膀胱陰虚<lb/>
　陽無以生而淋瀝用滋腎丸<hi>博按此叚原刻脫去二十四字</hi>若膀胱<lb/>
　陽虛陰無以化而淋濇用六味丸若轉筋小便不通<lb/>
　或喘急欲死不問男女孕婦急用八味丸緩則不救<lb/>
　若老人陰痿思色精不出而内敗小便道濇痛如淋<lb/>
　用加減八味丸料加車前牛膝若老人精已竭而復<lb/>
　耗之大小便道牽痛愈痛愈欲便愈便則愈痛亦治<lb/>
<pb n="KR3e0075_WYG_005-45b"/>
　以前藥不應急加附子若喘嗽吐痰腿足冷腫腰骨<lb/>
　大痛面目浮腫太陽作痛亦治以前藥若痛愈而小<lb/>
　便仍濇宜用加減八味丸以緩治之可也<lb/>
司徒邊華泉小便頻數濇滯短赤口乾吐痰此腎經陽<lb/>
　虚熱燥陰無以化用六味滋腎二丸而愈<lb/>
司馬李梧山莖中作痛小便如淋口乾吐痰此思色精<lb/>
　降而内敗用補中益氣六味地黄尋愈<lb/>
考功楊朴庵口舌乾燥小便頻數此膀胱陽燥陰虚先<lb/>
<pb n="KR3e0075_WYG_005-46a"/>
　用滋腎丸以補陰而小便之頻數愈再用補中益氣<lb/>
　六味地黄以補肺腎而安若汗多而小便短少或體<lb/>
　不禁寒乃脾肺氣虚也<hi>博按此案舊刻脫悮</hi>
商主客素膏粱小便赤數口乾作渴吐痰稠黏右寸關<lb/>
　數而有力此脾肺積熱遺於膀胱用黄芩清肺飲調<lb/>
　理脾肺用滋腎六味二丸滋補腎水尋愈<lb/>
一儒者發熱無時<hi>舊刻脫無時二字</hi>飲水不絶每如厠小便濇<lb/>
　痛大便牽痛此精竭復耗所致用六味丸加五味及<lb/>
<pb n="KR3e0075_WYG_005-46b"/>
　補中益氣且其自守謹篤尋愈若肢體畏寒喜熱飲<lb/>
　食用八味丸<lb/>
大尹顧榮甫尾閭痒而小便赤濇左尺脉洪數屬腎經<lb/>
　虚熱法當滋補渠不然其言乃服黄柏知母等藥年<lb/>
　許髙骨腫痛小便淋瀝肺腎二脉洪數無倫薛曰子<lb/>
　母俱敗鮮克濟矣已而果卒<lb/>
一男子左尺濇結右寸洪數薛曰此誠可慮盖肺金不<lb/>
　能生腎水故爾果至季冬莖道濇痛如淋愈病愈欲<lb/>
<pb n="KR3e0075_WYG_005-47a"/>
　便愈便則愈痛而歿<lb/>
　　遺精<lb/>
丹溪治一人虚損盜汗遺精白濁用四物加參朮黄茋<lb/>
　知母黄柏牡蠣牛膝杜仲五味煎服尋愈<lb/>
一人虚損小便中常出精血以四物加山梔參朮麥冬<lb/>
　黄柏木通車前子茯苓<lb/>
一人年六十五精滑常流以黄柏知母蛤粉山藥牡蠣<lb/>
　飯丸梧桐子大鹽湯下八十丸<lb/>
<pb n="KR3e0075_WYG_005-47b"/>
一人潮熱精滑八物加黄柏知母牡蠣蛤粉<lb/>
東垣治一人年三十餘病脚膝痿弱臍下尻臋皆冷陰<lb/>
　汗臊臭精滑不固羣醫治以茸熱之藥罔效李脉之<lb/>
　沉數有力曰此因醇酒膏粱滋火於内逼陰於外復<lb/>
　投熱藥反瀉其陰而補其陽真所謂實實虚虚也以<lb/>
　滋腎丸黄柏知母<hi>酒洗焙</hi>各一兩肉桂五分丸梧桐子<lb/>
　大湯下百丸大苦寒之劑製之以急寒因熱用引入<lb/>
　下焦適其病所以瀉命門相火再服而愈<lb/>
<pb n="KR3e0075_WYG_005-48a"/>
虞恒徳治一人病遺精潮熱臥榻三月矣虞脉之左右<lb/>
　寸關皆浮虚無力兩尺洪大而軟投補中益氣加熟<lb/>
　地知母黄柏地骨皮煎下珍珠粉丸外做小篾籠一<lb/>
　箇以籠陰莖勿使搭肉服藥三十餘貼尋愈<lb/>
丹溪治一人年二十餘夜讀至四五鼓猶未就枕故臥<lb/>
　莖一有所著精隨而遺不著則否飲食减而倦怠少<lb/>
　氣夫何故盖用心過甚二火俱起夜弗就枕血不歸<lb/>
　肝則腎水有虧火乘陰虚入客下焦鼓其精房則精<lb/>
<pb n="KR3e0075_WYG_005-48b"/>
　不得聚藏而走失矣因玉莖著物猶厥氣客之故作<lb/>
　接内之夢於是上則補心安神中則調理脾胃提掣<lb/>
　其陰下則益津生陰固陽不三月而疾如失<lb/>
一老人年六十嵗患瘧而嗽多服四獸飲積成溼熱乗<lb/>
　於下焦已岌岌乎殆矣朱診之尺數而有力與補中<lb/>
　益氣加涼劑三日與黄柏丸及早尺數頓減詢其有<lb/>
　夜夢否曰有之幸不泄耳是盖老年精衰因無以泄<lb/>
　為大熱結於精房得泄火益陰之藥其火散走於陰<lb/>
<pb n="KR3e0075_WYG_005-49a"/>
　器之竅疾可瘳矣再服二日又夢其瘧嗽全愈<lb/>
一人每夜有夢朱連診二日觀其動止頭不仰舉但俯<lb/>
　視不正必陰邪相著叩之不言其狀詢其僕乃言至<lb/>
　廟見侍女以手撫摩久之不三日而寢疾令法師入<lb/>
　廟毁其像小腹中泥土皆溼其疾隨瘳此則鬼魅相<lb/>
　感耳<lb/>
一男子至夜脊心熱而夢遺用珍珠粉丸猪苓丸遺止<lb/>
　終服紫雪脊熱畢除<lb/>
<pb n="KR3e0075_WYG_005-49b"/>
一男子脉洪腰熱遺精用沉香和中丸下之導赤散㵼<lb/>
　其火而愈乃知身熱而遺者熱遺也<lb/>
　　按沉香和中丸即王仲陽之滚痰丸<lb/>
丹溪壯年有夢遺症每四十五日必一遺<hi>琇按必遇立春春分及立</hi>
　<hi>夏夏至等節</hi>累用鳯髓丹河間秘眞丸效雖少見而遺終<lb/>
　不除改用逺志菖蒲韭子桑螵蛸益智酸棗仁牡蠣<lb/>
　龍骨鎖陽等為丸服之尋愈<lb/>
一男子丁年夢遺羣醫以珍珠粉丸罔效亦以逺志菖<lb/>
<pb n="KR3e0075_WYG_005-50a"/>
　蒲等劑投之應手而愈<lb/>
一壯男子夢遺白濁少腹有氣冲上每日腰熱卯作酉<lb/>
　涼每腰熱作則手足冷前陰無氣來耕腰熱退則前<lb/>
　陰氣耕手足溫又且多下氣暮多噫時振隔一旬二<lb/>
　旬必遺脉旦弦搏而大午洪大<hi>琇按木火為病</hi>知其有鬱滯<lb/>
　也先用沉香和中丸大下之次用加減八物湯下滋<lb/>
　腎丸百粒若稍與蛤粉等濇藥則遺與濁滋甚或一<lb/>
　夜二遺遂改用導赤散大劑並湯服之遺濁皆止<lb/>
<pb n="KR3e0075_WYG_005-50b"/>
有二中年男子皆夢遺醫或與濇藥反甚連遺數夜乃<lb/>
　先與神芎丸大下之繼製猪苓丸服之皆得痊<lb/>
一武官便濁精滑不禁百藥罔效用倒倉法而愈於此<lb/>
　見夢遺屬鬱滯者多矣<lb/>
吴球治一男子因病後用心過度遂成夢遺之患多痰<lb/>
　瘦削羣醫以清心蓮子飲久服無效吴診脉𦂳濇知<lb/>
　冷藥利水之劑太過致使腎冷精遺而腎氣獨降故<lb/>
　病益劇乃以升提之法升坎水以濟離火降陽氣而<lb/>
<pb n="KR3e0075_WYG_005-51a"/>
　養血滋陰次用鹿角膠人乳塡補精血不踰月而愈<lb/>
木瀆吴姓者病精滑百藥勿療或授以一術但以脇腹<lb/>
　縮尾閭閉光瞑目頭若石壓之狀即引氣自背後直<lb/>
　入泥丸而後嚥歸丹田不計遍數行住坐臥皆為之<lb/>
　仍服保眞丸及半載顔色悅澤病不復作矣此術亦<lb/>
　可以療頭風<hi>席上輔談</hi>
盛啟東永樂戊子夏治郁文質遺精形體羸弱兼痰嗽<lb/>
　交作日夕不能休羣醫治之轉劇盛視之曰此陽脫<lb/>
<pb n="KR3e0075_WYG_005-51b"/>
　也急治則生緩則死非大料重劑則不能瘳於是以<lb/>
　附子天雄佐以參苓白朮日加數服夜則減半自秋<lb/>
　徂冬所服附子約百餘枚厥疾乃瘥<lb/>
有人夢遺精初有所見後來雖夢無所感日夜常常走<lb/>
　漏作心氣不足服補心藥罔效作腎氣虚治亦罔效<lb/>
　醫問患者覺腦冷否應之曰只為腦冷服驅寒散遂<lb/>
　安盖腦者諸陽之會髓之海腦冷則髓不固是以遺<lb/>
　漏也宜先去腦中風冷腦氣冲和兼服益心腎藥無<lb/>
<pb n="KR3e0075_WYG_005-52a"/>
　不瘳者<hi>醫餘</hi>
王中陽治一石工丁年忽病頭目不利肩背拘急合目<lb/>
　即便泄精四肢沉困不欲執作夢寐不寧每作虚治<lb/>
　罔效王治之使其翹足而坐則其股足隨氣跳躍如<lb/>
　脉六動其脉亦過位長實有力遂用涼膈散青木香<lb/>
　丸互換疏道三五次更服三黄丸數日尋愈<lb/>
汪石山治一人年四十餘溲精久之神不守舍夢亂心<lb/>
　跳用清心蓮子飲罔效取袖珍方治小便出髓條藥<lb/>
<pb n="KR3e0075_WYG_005-52b"/>
　服之又服小兔絲子丸又服四物湯加黄柏亦罔效<lb/>
　汪診之一日間其脉或浮濡而駛或沉弱而緩曰脉<lb/>
　之不常虚之故也其症初因腎水有虧以致心火亢<lb/>
　極乗金木寡於畏而侮其脾此心脾腎三經之病也<lb/>
　理宜補脾為主兼之滋腎養心病可療也方用人參<lb/>
　為君白朮茯神麥冬酸棗仁山梔子生甘草為佐蓮<lb/>
　肉山查黄柏陳皮為使其他牡蠣龍骨川芎白芍熟<lb/>
　地之類隨其變症而出入之且曰必待人參加至五<lb/>
<pb n="KR3e0075_WYG_005-53a"/>
　錢病脫其人未信服二十餘日人參每服三錢溲精<lb/>
　減半矣又月餘人參加至五錢尋愈<lb/>
江篁南治一壯年患遺精醫用滋陰降火劑罔效一醫<lb/>
　用牡蠣龍骨等止澁藥其精愈洩又服芩連蘗山梔<lb/>
　等藥百五十餘貼兼服小便二百餘碗又或作痰火<lb/>
　治或作溼熱治俱罔效盖經年餘矣二月間請江診<lb/>
　視左脉浮濡無力右寸浮散近駛兩尺尤弱不任尋<lb/>
　按其人頭暈筋骨痠疼腰痛畏氣小便黄腹中時鳴<lb/>
<pb n="KR3e0075_WYG_005-53b"/>
　以熟地黄逺志為君當歸身桑螵蛸人參為臣石蓮<lb/>
　子肉白茯苓為佐石菖蒲甘草為使十餘貼後精固<lb/>
　惟筋骨猶痠小便猶黄腹或至晩猶鳴煎劑再加黄<lb/>
　柏兼服補陰丸加人參鹿茸兔絲子桑螵蛸茯神之<lb/>
　類兩月而愈<lb/>
　　夫夢遺有三有因用心積熱而泄有因多服門冬<lb/>
　　茯神車前知母黄柏冷利之劑而流泄者有久遺<lb/>
　　玉門不閉腎氣獨降而泄者治法積熱者清心降<lb/>
<pb n="KR3e0075_WYG_005-54a"/>
　　火冷利者溫補下元腎氣獨降者升提腎水使水<lb/>
　　火自交而坎離之位定矣<lb/>
山陰戴文訓少年患夢遺服固精丸而愈用狗頭骨一<lb/>
　個煆存性用秈米飯為丸如梧桐子大硃砂金箔為<lb/>
　衣每服五六十丸<lb/>
　　麻木<lb/>
東垣治一婦麻木六脉中俱得弦洪緩相合按之無力<lb/>
　弦在其上是風熱下陷入陰中陽道不行其證閉目<lb/>
<pb n="KR3e0075_WYG_005-54b"/>
　則渾身麻木晝減夜甚覺而目開則麻木漸退久則<lb/>
　止懼而不睡身體重時有痰嗽覺胸中常是有痰而<lb/>
　不利時煩躁氣短促而喘肌膚充盛飲食大小便如<lb/>
　常惟畏麻木不敢合眼為最苦觀其色脉形病相應<lb/>
　而不逆經曰陽病瞑目而動輕陰病閉目而静重又<lb/>
　云諸病皆屬於目靈樞曰開目則陽道行陽氣遍布<lb/>
　週身閉目則陽道閉而不行如晝夜之分知其陽衰<lb/>
　而陰旺也且麻木為風皆以為然細校之則有區别<lb/>
<pb n="KR3e0075_WYG_005-55a"/>
　耳久坐而起亦有麻木喻如繩縛之人釋之覺麻作<lb/>
　良久自已以此驗之非有風邪乃氣不行也不須治<lb/>
　風當補肺中之氣則麻木自去矣如經脉中陰火乗<lb/>
　其陽分火動於中而麻木當兼去其陰火則愈矣時<lb/>
　痰嗽者秋涼在外溼在上而作也宜以溫劑實其皮<lb/>
　毛身重脉緩者溼氣伏匿而作也時見躁作當升陽<lb/>
　助氣益血微㵼陰火去溼通行經脉調其陰陽則已<lb/>
　非臟腑之本有邪也遂以補氣升陽和中湯主之黄<lb/>
<pb n="KR3e0075_WYG_005-55b"/>
　茋五錢人參三錢炙甘草四錢陳皮二錢當歸身二<lb/>
　錢生草根一錢<hi>去腎熱</hi>佛耳草四錢白芍三錢草豆蔲<lb/>
　一錢半<hi>益陽退寒</hi>黄柏一錢<hi>酒洗除溼瀉火</hi>白朮二錢蒼朮錢半<lb/>
　<hi>除熱調中</hi>白茯苓一錢<hi>除溼/導火</hi>澤㵼一錢<hi>用同/上</hi>升麻一錢<hi>行陽</hi>
　<hi>明經</hi>柴胡一錢右㕮咀每服三錢水二大盞煎至一盞<lb/>
　去查稍熱服早飯後午飯前服之至八貼而愈<lb/>
一人年七旬病體熱麻股膝無力飲食有汗妄喜笑善<lb/>
　飢痰涎不利舌强難言聲嗄不鳴身重如山李診脉<lb/>
<pb n="KR3e0075_WYG_005-56a"/>
　左手洪大而有力是邪熱客於經絡之中也二臂外<lb/>
　有數瘢問其故對以燃香所致李曰君病皆由此也<lb/>
　夫人之十二經灌漑週身終而復始盖手之三陽從<lb/>
　手表上行於頭加以火邪陽併於陽勢甚熾焉故邪<lb/>
　熱妄行流散於周身而為熱麻鍼經曰胃中有熱則<lb/>
　蟲動蟲動則胃緩胃緩則廉泉開故涎下熱傷元氣<lb/>
　而沉重無力飲食入胃慓悍之氣不循常度故多汗<lb/>
　心火盛則妄喜笑脾胃熱則消榖善飢肺經衰則聲<lb/>
<pb n="KR3e0075_WYG_005-56b"/>
　嗄不鳴仲景云微數之脉愼不可灸焦枯傷筋血難<lb/>
　復也君奉養以膏粱之味無故而加以火毒熱傷於<lb/>
　經絡而致此病明矣内經曰熱淫所勝治以苦寒佐<lb/>
　以苦甘以甘㵼之以酸收之當以黄柏知母之苦寒<lb/>
　為君以㵼火邪壯筋骨又腎欲堅急食苦以堅之黄<lb/>
　茋生甘草之甘寒瀉熱補表五味子酸止汗補肺氣<lb/>
　之不足以為臣炙甘草當歸之甘辛和血潤燥柴胡<lb/>
　升麻之苦平行少陽陽明二經自地升天以苦發之<lb/>
<pb n="KR3e0075_WYG_005-57a"/>
　者也以為佐<hi>博按元方尚有蒼朮藁本二味</hi>㕮咀同煎取清汁服之<lb/>
　又繆刺四肢以瀉諸陽之本使十二經絡相接而泄<lb/>
　火邪不旬日而愈遂命其方曰清陽補氣湯<hi>烺按右二案較</hi>
　<hi>原刻加詳</hi>
一人五月間兩手指麻木怠惰嗜臥此熱傷元氣也以<lb/>
　補中益氣湯減白朮陳皮川歸加白芍五味遂安<lb/>
一人四肢麻木乃氣虚也四君子加天麻麥冬黄茋川<lb/>
　歸大劑服之愈<lb/>
<pb n="KR3e0075_WYG_005-57b"/>
一人年四十餘面目十指俱麻木乃氣虚也以補中益<lb/>
　氣加木香附子麥冬羌活防風烏藥服之愈<lb/>
羅謙甫治中書左丞張仲謙年三十餘正月在大都患<lb/>
　風證半身麻木一醫欲汗之羅曰治風當通因通用<lb/>
　法當汗但此地此時雖交春令寒氣猶存汗之則虚<lb/>
　其表必有惡風寒之證張欲速瘥遂汗之覺體輕快<lb/>
　而喜數日復作謂羅曰果如君言官事煩劇不敢出<lb/>
　門如之何羅曰仲景云大法夏宜汗陽氣在外故<lb/>
<pb n="KR3e0075_WYG_005-58a"/>
　也今時陽氣尚弱初出於地汗之則使氣亟奪衞氣<lb/>
　失守不能肥實凑理表上無陽見風必大惡矣内經<lb/>
　曰陽氣者衞外而為固也又云陽氣者若天與日失<lb/>
　其所則折夀而不彰當汗之時猶有過汗之戒況不<lb/>
　當汗而汗者乎遂以黄茋建中湯加白朮服之滋養<lb/>
　脾胃生發榮衞之氣又以溫粉撲其皮膚待春温氣盛<lb/>
　表氣漸實即愈矣内經曰化不可伐時不可違此之<lb/>
　謂也<lb/>
<pb n="KR3e0075_WYG_005-58b"/>
吴茭山治一婦夏月取風涼夜多失盖因此冷風入骨<lb/>
　兩足麻木疼痛不已服祛風止痛藥不效與大防風<lb/>
　湯數服其疾漸瘳仍以烏頭粥服三晨而愈<lb/>
薛已治大尹劉孟春素有痰兩臂頓麻兩目流泪服祛<lb/>
　風化痰藥痰愈甚臂反痛不能伸手指俱攣<hi>琇按火極似風</hi>
　<hi>祛之而愈煽火盛生痰化之而轉劇勢所必然</hi>薛曰麻屬氣虚因前藥而復<lb/>
　傷肝火盛而筋攣耳況風自火出當補脾肺滋腎水<lb/>
　則風自息熱自退痰自清遂用六味地黄丸補中益<lb/>
<pb n="KR3e0075_WYG_005-59a"/>
　氣湯不三月而愈<lb/>
汪石山治一婦或時遍身麻痺則懵不省人事良久乃<lb/>
　甦醫作風治用烏藥順氣散又用小續命湯病益甚<lb/>
　汪診之脉皆浮濡緩弱曰此氣虚也麻者氣餒行遲<lb/>
　不能接續也如人久坐屈膝氣道不利故伸足起立<lb/>
　而麻者是也心之所養者血所藏者神氣運不到血<lb/>
　亦罕來由心失所養而昏懵也用參茋各二錢歸身<lb/>
　茯苓麥冬各一錢黄芩陳皮各七分甘草五分煎服<lb/>
<pb n="KR3e0075_WYG_005-59b"/>
　而服<lb/>
江應宿治一人年踰六十患十指麻木不仁二年矣醫<lb/>
　作痰治風治罔效一日因憂思鬱怒臥牀月餘目不<lb/>
　交㫸餘食減少腹中如束縛不安宿診之六脉沉細<lb/>
　無力此大虚證也投八味丸令空心服日則服歸脾<lb/>
　湯倍加參茋二三服而諸症漸減睡臥安寧月餘服<lb/>
　過煎藥三十餘貼丸藥六七兩而愈十指亦不復麻<lb/>
　木矣但行走乏力如在砂中予曰病雖愈而元氣尚<lb/>
<pb n="KR3e0075_WYG_005-60a"/>
　未復當服參苓白朮散與前丸惑於人言用理中丸<lb/>
　一日因大怒病復作醫投附子理中湯煩躁身熱如<lb/>
　火不旬日而歿或曰此病先因附子而愈後因附子<lb/>
　而亡何也予曰余乃壯火之源以生脾土故效彼用<lb/>
　之不當孤陽飛越而亡<hi>琇按此症古人雖有氣虚則麻血虚則木之分然屬肝腎</hi>
　<hi>為病者十居八九嘗見服祛風逐痰而斃者固多服陽剛燥劑而斃者亦復不少盖麻木即中風之漸薛</hi>
　<hi>已謂風由火出一言蔽之矣臨症者從此體會庻幾活人</hi>
　　寒中<lb/>
<pb n="KR3e0075_WYG_005-60b"/>
羅謙甫治眞定府武徳卿年四十六嵗因憂思勞役飲<lb/>
　食失宜病四肢體冷口鼻氣亦冷額上冷汗出時發<lb/>
　昏憒六脉如蛛絲一作風證欲以宣風散下羅因思<lb/>
　錢氏小兒論制宣風散謂小兒内傷脾胃或吐或瀉<lb/>
　久則風邪陷入胃中而作飱泄散中有結恐傳慢驚<lb/>
　以宣風㪚去風邪内經云久風為飱泄正此謂也今<lb/>
　形證乃陰盛陽虚苦寒之劑非所宜也内經云陰氣<lb/>
　有餘則多汗身寒又云陰盛身寒汗出身常清數慄<lb/>
<pb n="KR3e0075_WYG_005-61a"/>
　而寒寒而厥又云陰盛生内寒岐伯曰厥氣上逆寒<lb/>
　氣即於胸中而不瀉不瀉則溫氣去寒獨留故寒中<lb/>
　東垣解云此脾胃不足勞役形體中焦營氣受病末<lb/>
　傳寒中惟宜補陽遂以理中湯加黒附子每服五錢<lb/>
　多用葱白煎羊肉湯取清汁一大盞調服之至夕四<lb/>
　肢漸溫汗出少夜深再服翌日精神出六脉生數服<lb/>
　而愈<lb/>
郝允診太常博士楊日宣病寒允曰診君之脉首震而<lb/>
<pb n="KR3e0075_WYG_005-61b"/>
　尾息尾鎮而首息在法為魚游蝦戲不可治不數日<lb/>
　死<lb/>
徽廟常苦脾疾國醫藥罔效召楊介診視訖進藥上問<lb/>
　何藥介對曰大理中丸上曰朕服之屢矣不驗介曰<lb/>
　臣所進湯藥佐使不同陛下之疾以食冰太過得之<lb/>
　今臣以冰煎此藥欲已受病之源果二服而愈<lb/>
　　惡寒<lb/>
丹溪治一壯年惡寒多服附子病甚脉弦而似緩以江<lb/>
<pb n="KR3e0075_WYG_005-62a"/>
　茶入薑汁香油些少吐痰一升減綿衣大半又與防<lb/>
　風通聖散去麻黄大黄芒硝加地黄當歸百貼而安<lb/>
　知其燥熱已多血傷亦深須淡食以養胃内觀以養<lb/>
　神則水可升火可降必多服補血涼血藥乃可否則<lb/>
　内外不静腎水不生附毒必發彼以為迂果疽發背<lb/>
　死<lb/>
一老婦形肥肌厚夏惡寒戰慄喜啖熱御綿多汗已服<lb/>
　附子三十餘渾身痒甚脉沉濇重取稍大知其熱甚<lb/>
<pb n="KR3e0075_WYG_005-62b"/>
　而血虚也以四物湯去芎倍地黄加白朮黄茋炒黄<lb/>
　柏生甘草人參每貼二兩重方與一貼腹大泄目無<lb/>
　視口無言知其病熱深而藥無反佐之過也以前藥<lb/>
　熱炒盖借火力為向導與一貼利止四貼精神回十<lb/>
　貼全愈<lb/>
一女子惡寒用苦參一錢赤小豆一錢韮水探吐後用<lb/>
　川芎蒼朮南星黄芩酒糊丸服<lb/>
一人形瘦色黒素多酒不困年半百有别館一日大惡<lb/>
<pb n="KR3e0075_WYG_005-63a"/>
　寒發戰自言渴却不飲脉大而弱右關稍實略數重<lb/>
　取則濇此酒熱内鬱不得外泄由表熱而下虚也黄<lb/>
　茋二兩乾葛一兩煎飲之大汗而愈<lb/>
一婦人年五十餘形瘦面黒喜熱惡寒六月兩手脉沉<lb/>
　而濇重取似數三黄丸下以薑湯每三十粒三十次<lb/>
　微汗而安<lb/>
一人年十七家貧多勞十一月病惡寒而吐血兩三日<lb/>
　六脉𦂳濇一月後食減中痞醫投温膽湯枳殻湯三<lb/>
<pb n="KR3e0075_WYG_005-63b"/>
　日後發熱口乾不渴有痰曰此感寒也詢之八日前<lb/>
　曾於霜中渡水三四次心下有悲泣事腹亦飢遂以<lb/>
　小建中湯去芍藥加桔梗陳皮半夏四貼而愈<lb/>
一人嗜酒因暴風寒衣薄遂覺倦怠不思食者半月且<lb/>
　發狂身如被杖微惡寒診其脉皆浮大按之豁豁然<lb/>
　左為甚朱作極虚受風寒治之以人參為君黄茋當<lb/>
　歸白朮為臣蒼朮甘草陳皮通草葛根為佐使大劑<lb/>
　與之一日後遍身汗出如雨凡三易被得睡覺來諸症<lb/>
<pb n="KR3e0075_WYG_005-64a"/>
　悉除<hi>琇按與前案俱感寒表症</hi>
祝仲寧治一貴婦病惡寒日夜以重裘覆其首起躍入<lb/>
　沸湯中不覺醫以為寒甚祝持之曰此痰火上騰所<lb/>
　謂陽極似陰者非下之火不殺下經宿而撤裘呼水<lb/>
　飲之旬日氣平乃愈<lb/>
滑伯仁治一人七月病發熱或令服小柴胡湯升發太<lb/>
　過多汗亡陽惡寒甚筋惕肉瞤視其脉微欲絶以眞<lb/>
　武湯七八服稍愈服附子八枚而痊<lb/>
<pb n="KR3e0075_WYG_005-64b"/>
吴茭山治一婦患筋骨肢節疼痛及身背頭痛兩尺脉<lb/>
　弦憎寒如瘧每以散風止痛罔效後以四物入羌活<lb/>
　秦芁官桂數服而愈<lb/>
直閣將軍房伯玉患冷疾夏日常複衣張嗣伯為診之<lb/>
　曰卿伏熱應須以水發之非冬月不可至十一月寒<lb/>
　甚令二人夾捉伯玉解衣坐石上取冷水從頭澆之<lb/>
　彭彭有氣俄而起伯玉曰熱不可忍乞冷飲嗣伯以<lb/>
　水與之一飲一斗遂瘥<lb/>
<pb n="KR3e0075_WYG_005-65a"/>
一婦人長病經年世謂寒熱注病者冬十一月中華佗<lb/>
　令坐石槽中平旦用寒水汲灌云當滿百始七八灌<lb/>
　會戰欲死灌者懼欲止佗令滿數將至八十灌熱氣<lb/>
　乃蒸出囂囂髙二三尺滿百灌佗乃使燃火温床厚<lb/>
　覆良久汗洽出著粉汗燥便愈<hi>三國志</hi>
夏文莊公性豪侈禀賦異人纔睡則冷如僵一如逝者<lb/>
　既覺須令人溫之良久方能動人有見其陸行兩車<lb/>
　相並載一物巍然問之乃綿帳也以數十觔綿為之<lb/>
<pb n="KR3e0075_WYG_005-65b"/>
　常服仙茅鍾乳硫黄不可勝紀晨朝每服鍾乳粥有<lb/>
　小吏竊之疽發不可救<hi>筆談</hi>
吴篁池治一人年三十餘産後患虚症惡寒<hi>琇按必誤服陽藥所</hi>
　<hi>致</hi>口不能言手足不能動飲食頗進大小溲如常多<lb/>
　汗治用參茋大劑加桂枝每劑或一錢二錢三錢量<lb/>
　病勢輕重出入服藥一年半時值暑月惡風寒愈甚<lb/>
　御綿複衣口已能言手足能動但惡風寒不去乃令<lb/>
　人强扶出風涼處坐用涼水强浸手足口含冷水初<lb/>
<pb n="KR3e0075_WYG_005-66a"/>
　甚怯良久能耐覺安漸至煖至熱熱漸甚乞冷飲乃<lb/>
　以涼水頓飲之複衣頓除如常而愈<lb/>
　　按經曰惡寒戰慄皆屬於熱又曰禁慄如䘮神守<lb/>
　　皆屬於火原病式曰病熱甚而反覺自冷此為病<lb/>
　　熱實非寒也丹溪曰古人遇戰慄之症有以大承<lb/>
　　氣湯下燥糞而愈者惡寒戰慄明是熱症但虚實<lb/>
　　有别觀數說而惡寒治法可想矣<lb/>
　　惡熱<lb/>
<pb n="KR3e0075_WYG_005-66b"/>
李東垣治一人目赤煩渴引飲脉七八至按之則散此<lb/>
　無根之脉用薑附加人參服之愈<lb/>
　<lb/>
　<lb/>
　<lb/>
　<lb/>
　<lb/>
　名醫類案卷五<lb/>
</p>
<p>
</p>
  </div>
</body>
</text>
</TEI>
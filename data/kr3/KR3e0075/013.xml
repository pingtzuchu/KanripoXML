<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3e0075_WYG_013-1a"/>
名醫類案䟦<lb/>
先君子清脩力學不偶於時抱疴攻醫數起人危疾未<lb/>
嘗以醫名家藏禁方及諸子列傳無慮百數十種披閲<lb/>
適窽手録以傋遺忘積二十年所遂成是書分門析類<lb/>
為卷十二為條二百有竒草創未就遽爾見背應宿不<lb/>
肖髫齓多病趨□問難頗契其㫖弱冠奉方伯叔父之<lb/>
滇南尋逰吴越齊楚燕趙間博採徃哲竒驗之跡載還<lb/>
山中懼先集未梓乆而散逸因取遺稿編次補遺亦越<lb/>
<pb n="KR3e0075_WYG_013-1b"/>
嵗十九凡五易鈔更與伯兄參互考訂勒成全書傳之<lb/>
通都下邑俾肄業之士如遇隂陽顯晦未易辨之證水<lb/>
火徴兆疑似之難明者試觀前人已驗之成法准古酌<lb/>
今一證一方一案一論脗合相孚其應如響嗟乎醫貴<lb/>
權衡譬之用兵孫武論兵無出虛實兵識虛實則無不<lb/>
勝矣或者不師古人亦自為法唯司馬穰苴能之善之<lb/>
善者也抑或孳孳學古雖中律度如趙括徒能讀父書<lb/>
不知合變卒歸于敗耳是則存其人焉爾矣醫何以異<lb/>
<pb n="KR3e0075_WYG_013-2a"/>
此先君子以縫掖稱作者托于醫以隠孤不敏弗克繼<lb/>
志姑述手澤之遺間附見聞以廣其傳雖於時未必有<lb/>
濟然承先君子及物之仁則亦不敢私也謹志時萬厯<lb/>
辛邜閏三月朔旦之吉男應宿百拜撰述<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>洞冥記巻二</head> <lb/>
    <p>
<pb n="KR3l0097_WYG_002-1a"/>
欽定四庫全書<lb/>
　洞冥記巻二<lb/>
　　　　　　　　　　　　　漢　郭憲　撰<lb/>
元鼎元年起招仙閣於甘泉宫西編翠羽麟毫為簾青<lb/>
瑠璃為扇懸黎火齊為床其上懸浮金輕玊之磬浮金<lb/>
者色如金自浮於水上輕玊者其質貞明而輕有霞光<lb/>
繡有藻龍繡有連烟繡有走龍錦有雲鳳錦翻鴻錦閣<lb/>
上燒荃蘼香屑燒粟許其氣三月不絶進<graphic n="KR1884" url="https://raw.githubusercontent.com/kanripo/KR-Gaiji/master/images/KR1884.png" mimeType="image/png"/>嵻細棗出<lb/>
<pb n="KR3l0097_WYG_002-1b"/>
<graphic n="KR1884" url="https://raw.githubusercontent.com/kanripo/KR-Gaiji/master/images/KR1884.png" mimeType="image/png"/>嵻山山臨碧海上萬年一實如今之軟棗咋之有膏<lb/>
膏可燃燈西王母握以獻帝燃芳苡燈光色紫有白鳳<lb/>
黑龍馵足來戲於閣邊有青鳥赤頭道路而下以迎神<lb/>
女神女留玊釵以贈帝帝以賜趙婕妤至昭帝元鳳中<lb/>
宫人猶見此釵黄諃欲之明日示之既發匣有白燕飛<lb/>
昇天後宫人學作此釵因名玉燕釵言吉祥也<lb/>
元鼎五年郅支國貢馬肝石百斤常以水銀養之内玊<lb/>
櫃中金泥封其上國人長四尺惟餌此石而已半青半<lb/>
<pb n="KR3l0097_WYG_002-2a"/>
白如今之馬肝舂碎以和九轉之丹服之彌年不饑渴<lb/>
也以之拂髪白者皆黑帝坐羣臣於甘泉殿有髪白者<lb/>
以石拂之應手皆黑是時公卿語曰不用作方伯惟須<lb/>
馬肝石此石酷烈不和丹砂不可近髮<lb/>
帝寢靈莊殿召東方朔於青綺忩不隔綈紈重幕問朔曰<lb/>
漢承庚運火徳以何精瑞為祥應朔跪而對曰臣嘗過呉<lb/>
明之墟是長安東過扶桑七萬里有及雲山山頂有井雲<lb/>
起井中若土徳王黄雲出火徳王赤雲出水徳王黑雲出<lb/>
<pb n="KR3l0097_WYG_002-2b"/>
金徳王白雲出木徳王青雲出此皆應瑞徳也帝曰善<lb/>
元封中起方山像招諸靈異召東方朔言其秘奥乃燒<lb/>
天下異香有沉光香精祇香明庭香金磾香塗魂香外<lb/>
國所貢青樝之燈青樝木有膏如淳漆削置器中以蠟<lb/>
和之塗布燃照數里<lb/>
起神明臺上有九天道金床𧰼席琥珀鎮雜玊為簟帝<lb/>
坐良乆設甜水之氷以備沐濯酌瑤琨碧酒炮青豹之<lb/>
脯果則有塗隂紫梨琳國碧李仙衆與食之<lb/>
<pb n="KR3l0097_WYG_002-3a"/>
吠勒國貢文犀四頭狀如水兕角表有光因名明犀置<lb/>
暗中有光影亦曰影犀織以為簟如錦綺之文此國去<lb/>
長安九千里在日南人長七尺被髪至踵乗犀𧰼之車<lb/>
乗𧰼入海底取寶宿於鮫人之舍得淚珠則鮫所泣之<lb/>
珠也亦曰泣珠<lb/>
甜水去虞淵八十里有甜溪水味如蜜東方朔遊此水得<lb/>
數斛以獻帝投水於井井水常甜而寒洗沐則肌理柔滑<lb/>
瑤琨去玊門九萬里有碧草如麥割之以釀酒則味如<lb/>
<pb n="KR3l0097_WYG_002-3b"/>
醇酎飲一合三旬不醒但飲甜谿水隨飲而醒<lb/>
塗山之背梨大如升或云斗紫色千年一花亦曰紫輕<lb/>
梨<lb/>
琳國去長安九千里生玊葉李色如碧玊數十年一熟<lb/>
味酸昔韓終常餌此李因名韓終李<lb/>
元封三年大秦國貢花蹄牛其色駮髙六尺尾環遶其<lb/>
身角端有肉蹄如蓮花善走多力帝使輦銅石以起望<lb/>
仙宫跡在石上皆如花形故陽關之外花牛津時得異<lb/>
<pb n="KR3l0097_WYG_002-4a"/>
石長十丈髙三丈立於望仙宫因名龍鍾石武帝末此<lb/>
石自陷入地惟尾出土上今人謂龍尾墩也<lb/>
帝好微行於長安城西夜見一螭遊於路董謁曰昔桀<lb/>
媚末喜於膝上以金簮貫玊螭腹為戲今螭腹餘金簪<lb/>
穿痕得此非耶曰白龍魚麟網者食之帝曰試我也<lb/>
元封四年脩彌國獻駮騾髙十尺毛色赤斑皆有日月<lb/>
之𧰼帝以金埏為鏁絆以寶器盛芻以飼之<lb/>
元封五年勒畢國貢細鳥以方尺之玊籠盛數百頭形<lb/>
<pb n="KR3l0097_WYG_002-4b"/>
如大蠅狀似鸚鵡聲聞數里之間如黄鵠之音也國人<lb/>
常以此鳥候時亦名曰候日蟲帝置之於宫内旬日而<lb/>
飛盡帝惜求之不復得明年見細鳥集帷幕或入衣袖<lb/>
因名蟬宫内嬪妃皆悦之有鳥集其衣者輙蒙愛幸<lb/>
至武帝末稍稍自死人猶愛其皮服其皮者多為丈夫<lb/>
所媚<lb/>
勒畢國人長三寸有翼善言語戱笑因名善語國常羣<lb/>
飛往日下自曝身熱乃歸飲丹露為漿丹露者日初出<lb/>
<pb n="KR3l0097_WYG_002-5a"/>
有露汁如珠也<lb/>
大初二年東方朔從西那汗國歸得聲風木十枝獻帝<lb/>
長九尺大如指此木臨因桓之水則禹貢所謂因桓是<lb/>
也其源出甜波樹上有紫燕黄鵠集其間實如油麻風<lb/>
吹枝如玊聲因以為名帝以枝遍賜羣臣臣有㓙者枝<lb/>
則汗臣有死者枝則折昔老耼在於周世年七百歳枝<lb/>
竟未汗偓佺生於堯時年三千歳枝竟未一折帝乃以<lb/>
枝問朔朔曰臣已見此枝三過枯死而復生豈汗折而<lb/>
<pb n="KR3l0097_WYG_002-5b"/>
已哉里語曰年未半枝不汗此木五千年一汗萬歳不<lb/>
枯<lb/>
太初三年起甘泉望風臺臺上得白珠如花一枝帝以<lb/>
錦盖覆之如照月矣因名照月珠以賜董偃盛以琉璃<lb/>
之筐<lb/>
太初四年東方朔從支提國來國人長三丈二尺三手<lb/>
三足各三指多力善走國内小山能移之有澗泉飲能<lb/>
盡結海苔為衣其戲笑取犀𧰼相投擲為樂<lb/>
<pb n="KR3l0097_WYG_002-6a"/>
東方朔逰吉雲之地得神馬一疋髙九尺帝問朔是何<lb/>
獸也朔曰昔西王母乗靈光輦以適東王公之舍税此<lb/>
馬遊於芝田乃食芝田之草東王公怒弃馬于清津天<lb/>
岸臣至王公之壇因騎馬返繞日三帀然入漢關關猶<lb/>
未掩臣於馬上睡不覺而至帝曰其名云何對曰因疾<lb/>
為名步景朔當乗之時如駑蹇之驢耳東方朔曰臣有<lb/>
吉雲草十種種於九景山東二千歳一花明年應生臣<lb/>
走請刈之得以秣馬馬終不饑也朔曰臣至東極過吉<lb/>
<pb n="KR3l0097_WYG_002-6b"/>
雲之澤多生此草移於九景之山全不如吉雲之地帝<lb/>
曰何謂吉雲朔曰其國俗之雲氣占吉㓙若樂事則滿<lb/>
室雲起五色照人著於草樹皆成五色露珠甚甘帝曰<lb/>
吉雲露可得乎朔乃東走至夕而返得𤣥露青露盛青<lb/>
琉璃各受五合跪以獻帝遍賜羣臣羣臣得嘗者老者<lb/>
皆少疾者皆愈凡五官嘗露董謁李克孟岐郭瓊黄安<lb/>
也<lb/>
李克馮翊人也自言三百歳荷草畚負五岳真圖而至<lb/>
<pb n="KR3l0097_WYG_002-7a"/>
帝禮待之亦號負圖先生也<lb/>
孟岐河清之逸人也年可七百歳語及周初事了然如<lb/>
目前岐侍周公昇壇上岐以手摩成王足周公以玊笏<lb/>
與之岐嘗寶執毎以衣袂拂拭笏厚七分今鋭斷恒切<lb/>
桂葉食之聞帝好仙披草盖而來謁帝焉<lb/>
郭瓊東郡人也形貌醜劣而意度過人曽宿人家輙乞<lb/>
薪自照讀書晝眠眼不閉行地無迹帝聞其異徴焉<lb/>
黄安代郡人也為代郡卒自云卑猥不獲處人間執鞭<lb/>
<pb n="KR3l0097_WYG_002-7b"/>
懐荆而讀書畫地以記數日乆地成池矣時人謂黄安<lb/>
年可八十餘視如童子常服朱砂舉體皆赤冬不着裘<lb/>
坐一神龜廣二尺人問子坐此龜㡬年矣對曰昔伏羲<lb/>
始造網罟獲此龜以授吾吾坐龜背已平矣此蟲畏日<lb/>
月之光二千歳即一出頭吾坐此龜已見五出頭矣行<lb/>
即負龜以趨世人謂黄安萬歳矣<lb/>
　<lb/>
　洞冥記巻二<lb/>
</p>
<p>
</p>
  </div>
</body>
</text>
</TEI>
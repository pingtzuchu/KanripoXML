<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>負暄野錄卷下</head>
    <p>
<pb n="KR3j0168_WYG_002-1a"/>
欽定四庫全書<lb/>
　負暄野錄卷下　　　　　　宋　陳槱　纂<lb/>
　　學書須觀真跡<lb/>
石湖云學書須是收昔人真跡佳妙者可以詳視其先<lb/>
後筆勢輕重往復之法若只看碑本則惟得字畫全不<lb/>
見其筆法神氣終難精進又學時不在旋看字本逐畫<lb/>
臨倣但貴以行立坐卧常諦玩經目著心久之自然有<lb/>
悟入處信意運筆不覺得其精微斯為善學<lb/>
<pb n="KR3j0168_WYG_002-1b"/>
　　寫大字法<lb/>
古人作大字常藏鋒用力故其字畫從頭至末少有枯<lb/>
燥處今往往多以燥為奇殊不知此本非善書者所貴<lb/>
惟斜拂及率筆令輕處然後有此所謂側筆取妍正蹈<lb/>
書法之所忌也<lb/>
　　論細字說<lb/>
漢師宜官善書大則徑丈一字細則方寸千言又晉衞<lb/>
巨山論書云其大徑尋細不容髪迫而察之心亂目眩<lb/>
<pb n="KR3j0168_WYG_002-2a"/>
嘗觀東坡題蓮經前注云經七卷如筯麤故其語云卷<lb/>
其盈握沙界已周讀未終篇目力俱廢乃知蝸牛之角<lb/>
可以戰蠻觸棘刺之端可以刻沐猴<lb/>
黃長睿跋細字華嚴經亦云書是經者尺紙作七萬字<lb/>
余謂七卷之軸如筯猶或可書至於尺紙作七萬字誠<lb/>
為難事若以宜官方寸千言槩之已為有餘此說殊不<lb/>
近人情恐决無是理余不敢以為然<lb/>
　　總論作大小字<lb/>
<pb n="KR3j0168_WYG_002-2b"/>
昔人云作大字要如小字作小字要如大字蓋謂大字<lb/>
則無如小書之詳細曲折小字則終無大字之體格氣<lb/>
勢也刋勒之工仍有善展字不拘字之大小皆可逓展<lb/>
其法以刀鑿去紙存墨就燈傍印之去燈愈近則其形<lb/>
愈大自尺至丈惟意所定然後展紙于壁模勒其影既<lb/>
小大適中且不害體勢亦良法也<lb/>
　　論筆墨硯<lb/>
硯貴細而潤然細則多不發墨惟細而有鋩鍔方能受<lb/>
<pb n="KR3j0168_WYG_002-3a"/>
墨時所謂如熱熨斗上搨蠟不聞其聲而密相粘滯者<lb/>
斯為上矣墨貴黑光筆貴易熟而耐久然二者毎交相<lb/>
為病惟墨能用膠得宜筆能擇毫不茍斯可兼盡其善<lb/>
又硯忌枯爛則易吸水墨忌濡濕則易昏滯筆忌乾<lb/>
捺則毫隨膠折故愛硯之法當以髹匣貯之不惟養潤<lb/>
亦可䕶塵研墨當旋滴水勿使停積昔人多用硯板不<lb/>
鑿墨池政恐膠久而凝滯也用筆時當先以清水濡毫<lb/>
令稍輕然後循毫理㸃染仍别置洗具用畢隨即滌濯<lb/>
<pb n="KR3j0168_WYG_002-3b"/>
不使留墨則難秃也藏墨當以茶蒻包之又以綿而入<lb/>
於櫝則蒸滃不能入藏筆宜皂角子水調鉛粉蘸上則<lb/>
不生蠧如上諸法留意文翰者皆能知之今漫書示兒<lb/>
輩爾如藏筆墨則髙掛筆墨用木匣懸梁棟間<lb/>
　　俗論筆墨<lb/>
俗論云善書不擇筆葢有所本褚河南嘗問虞永興曰<lb/>
吾書孰如歐陽詢虞曰詢不擇紙筆皆得如志君豈得<lb/>
若此裴行儉亦曰褚遂良非精墨佳筆未嘗輒書不擇<lb/>
<pb n="KR3j0168_WYG_002-4a"/>
筆墨而妍捷者余與虞世南耳余謂工不利器而能善<lb/>
事者理所不然不擇而佳要非通論又世俗評墨訣云<lb/>
拈著輕嗅著馨磨著清此亦非真知墨者葢墨貴重實<lb/>
輕則不堅色貴光黑清則不濃又墨之香者多使松麝<lb/>
好惡初不在此且生蒸腐今其所論皆非佳墨所宜俗<lb/>
輩之見不明其說不可據如此<lb/>
　　論紙品<lb/>
蘭亭序用鼠鬚筆書烏絲欄蠒紙所謂璽紙葢實絹帛<lb/>
<pb n="KR3j0168_WYG_002-4b"/>
也烏絲欄即是以墨間白識其界行耳布縷為紙今蜀<lb/>
箋猶多用之其紙遇水滴則深作窠臼然者乃爾故薄<lb/>
而清瑩者乃可貴古稱剡藤本以越溪為勝今越之竹<lb/>
紙甲於他處而藤乃獨推撫之清江清江佳處在於堅<lb/>
滑而不留墨新安玉版色理極膩白然質性頗易軟弱<lb/>
今士大夫多糨而後用既光且堅用得其法藏久亦不<lb/>
蒸鬱又呉取越竹以梅天淋水令眼稍乾反復硾之使<lb/>
浮茸去盡筋骨瑩澈是謂春膏其色如蠟若以輕墨作<lb/>
<pb n="KR3j0168_WYG_002-5a"/>
字其光可鑑故其箋近出而遂與蜀産抗衡江南舊稱<lb/>
澄心堂紙劉貢父詩所謂百金售一幅其貴如此今亦<lb/>
有造者然為呉蜀箋所揜遂不盛行於時外國如髙麗<lb/>
闍婆亦皆出紙髙麗紙類蜀中冷金縝實而瑩闍婆者<lb/>
厚而且堅而長者至三四丈髙麗人云抄時使幅端連引<lb/>
故得爾長胡人用作帷幄修齋供則張之滿室若有嘉<lb/>
㑹乃更設花布及罽綺所為者<lb/>
　　春膏紙詩<lb/>
<pb n="KR3j0168_WYG_002-5b"/>
呉門孫生造春膏紙尤造其妙予嘗賦詩曰膏潤滋松<lb/>
雨孤髙表竹君夜碪寒搗玉春几瑩鋪雲越地雖呈瑞<lb/>
呉天乃策勲莫言名晚出端可大斯文　近觀米南宫<lb/>
有一帖云余嘗硾越州竹光透如金板在油蠒上矩截<lb/>
作軸入笈畨復數十張學書作詩寄薛紹彭劉泙云越<lb/>
筠萬杵如金板毎用杭油與池蠒髙壓巴郡烏絲欄平<lb/>
欺澤國清華練老無他物適心目天使殘年同筆硯圖<lb/>
書滿室翰墨香劉薛何時眼中見薛和之云書便瑩滑<lb/>
<pb n="KR3j0168_WYG_002-6a"/>
如碑版古來精紙惟聞蠒杵成刻竹光凌亂何用區區<lb/>
書素練細分濃淡可評墨副以谿巖難試硯世傳此語<lb/>
誰復知千里同風未相見以此觀之則其擅美蓋可見<lb/>
矣　紙分陰陽面凢紙皆以澆處向上為陽著簾處向<lb/>
下為陰今人多為面陽而背陰蓋以陽面雖麄而光滑<lb/>
不凝滯陰背雖細而艱澁能沁墨故也然太滑又易失<lb/>
用筆之意太澁又推筆不行惟今之漬汗及越竹紙其<lb/>
陰面細而不澁用以作字筆法具存其陽面則光滑太<lb/>
<pb n="KR3j0168_WYG_002-6b"/>
甚筆鋒未到而墨已先馳似過於駿快也<lb/>
　　論筆料<lb/>
韓昌黎毛頴傳是知筆以兎頴為正然兔有南北之殊<lb/>
南兔毫短而軟北兔毫長而勁生背領者其白如雪霜<lb/>
北毫作筆極有力然純用北毫雖健且耐久其失也不<lb/>
婉用南毫雖入手易熟其失也弱而易乏善為筆者但<lb/>
以北毫束心而以南毫為副外則又有霜白覆之斯能<lb/>
兼盡其美矣古人或用狸毛鼠鬚今都下亦有製此筆<lb/>
<pb n="KR3j0168_WYG_002-7a"/>
者大抵只是於兔毫中入數莖同東問之者云但可以<lb/>
助力且作觀美然不可多用多用則太麄澁閩廣間有<lb/>
用雞羽鴈翎等為筆余嘗用之究甚輭弱無取殆亦求<lb/>
奇之過酉陽雜俎載南朝有姥善束筆心用胎髪蕭子<lb/>
雲嘗用之自是取其軟此法今不復見於用呉俗近日<lb/>
却有用竹絲者往往以法揉製使就揮染或謂是茗枝<lb/>
而冒稱竹絲江西亦有緝竹為輕絺者疑未必不可為<lb/>
此也<lb/>
<pb n="KR3j0168_WYG_002-7b"/>
　　二毫筆<lb/>
歐陽通以狸毛為筆以兔毫覆之此二毫筆之所由始<lb/>
也羊以合兔盛於今時葢不但剛柔得中差宜作字而<lb/>
價㢘工省故人所競趨番禺張彦實待制名犯光廟御<lb/>
諱敦嘗為賦詩云包羞不借虎皮蒙筆陣仍推兔作鋒<lb/>
未免吹毛强分别即今同受管城封<lb/>
　　詠筆詩<lb/>
猩猩毫筆惟山谷詩絶冠名士無不諷詠兹不贅錄昨<lb/>
<pb n="KR3j0168_WYG_002-8a"/>
見邵道豫賦䑕鬚筆殊有風度今載於此云太倉失陳<lb/>
紅狡穴得餘腐既興丞相歎又發廷尉怒磔肉飼飢猫<lb/>
分毛雜霜兔揷架刀槊便落紙雲烟鶩穿墉一何微託<lb/>
此馳佳譽<lb/>
　　毫錐名筆<lb/>
世稱筆之鋒短而毫鋭者謂之毫錐葢本唐白傅詩云<lb/>
有毫鋒鋭君之錐語白自注云時與元微之各有鋒纎<lb/>
細管筆攜以就試相顧輒笑目曰毫錐<lb/>
<pb n="KR3j0168_WYG_002-8b"/>
　　近世用筆<lb/>
今所在筆工作筆例是尖鋒葢士子輩編節時文只是<lb/>
用筆端㸃啄於紙上成其字體而已更不顧法度如何<lb/>
故率作此以便求售余乃用筆心作字全使此等筆不<lb/>
得每染一管至於槍秃終不可意嗟乎文既趨時筆亦<lb/>
徇俗苟利成風勢不可挽欲求為印泥畫沙之妙正如<lb/>
䇿蹇驢而追驥騄豈不難哉但鋒齊之筆乃有易秃之<lb/>
患惟良工專務擇毫飽<hi>闕</hi>有力自然難之<lb/>
<pb n="KR3j0168_WYG_002-9a"/>
　　論墨法<lb/>
近世言墨法者葢推吾鄉雪齋趙彦先子覺彦先乃故<lb/>
安定郡王超然居士中表之子也其墨法本無宗承<lb/>
但自少時篤好製造集諸家名方且招延良工無方不<lb/>
試無時不作參合衆技舍短取長積日累月遂造其妙<lb/>
中興三朝咸見貴重名播遐邇<hi>闕</hi>無潘李彦先所造墨<lb/>
至多今物故已數十年墨之在人間者亦漸稀少間有<lb/>
藏得數笏者與玉寶同貴彦先亦已嗣王封有子十四<lb/>
<pb n="KR3j0168_WYG_002-9b"/>
人持麾把節亦已大半皆能紹其法然各務從仕鮮復<lb/>
留意餘人得其傳者有郡士黃元功朱知常諸葛武仲<lb/>
唐從之周達先葉茂實及天台陳伯叙琴隱薛道士之<lb/>
徒雖皆頗異常品然較之真雪齋所造要之不及也余<lb/>
與雪齋諸子姪皆宛轉有婣好嘗為余言世俗相傳咸<lb/>
以對膠為奇先公嘗云此大不然若用是法非特堅頑<lb/>
難磨且終不能黒大扺當以十分為率而煤六而膠四<lb/>
乃為中度但取烟貴輕而杵貴多自臻其妙次第泛論<lb/>
<pb n="KR3j0168_WYG_002-10a"/>
大槩如此至其要妙非言之所述也<lb/>
　　論硯材<lb/>
硯以端溪為最次則洮河又次則古歙又次則劍溪此<lb/>
外如淮安辰溪諸郡雖亦有之然皆不足俎豆其間端<lb/>
歙所産皆有新舊坑之别惟舊坑者為上今已淪為深<lb/>
淵不可復取但聞人間時有收得者亦絶希罕新坑亦<lb/>
間有可采然百不一二端石有眼本非硯之所貴特以<lb/>
此表其真耳故辨之者有活眼死眼之殊活眼凢有數<lb/>
<pb n="KR3j0168_WYG_002-10b"/>
暈黃赤相間所謂鴝鵒眼者乃佳若但純黃或純綠色<lb/>
糢糊不明了者則為死眼此無足取兼多有偽為者須<lb/>
細察之方可見也歙石有四種紋一曰刷絲乃直紋也<lb/>
二曰羅腹乃交羅紋也三曰眉子上有黃黑紋如眉四<lb/>
曰金星状若灑金此四紋者惟刷絲為上其間復有差等<lb/>
但金星之質最頑不堪用洮石今亦絶少歙之祁門有<lb/>
一種石淡綠色而理細土人以之為假洮石但性極燥<lb/>
故為賤耳劍溪出黯淡灘有石子為之妙甚東坡所謂<lb/>
<pb n="KR3j0168_WYG_002-11a"/>
鳳尾以為出於北苑鳳山之尾今其地初不聞有佳石<lb/>
不知何以稱此廬陵人工造澄泥瓦硯規倣銅雀然其<lb/>
質枯燥又南中人以硨磲琢硯久則拒墨漆硯亦然本<lb/>
取漆匠案卓上自然久積者質堅而鋩利於研磨今人<lb/>
乃施累漆偽為體虛而滑不可用皆非硯之正材也<lb/>
　<lb/>
　<lb/>
　<lb/>
<pb n="KR3j0168_WYG_002-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　負暄野録卷下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>益州名畫録卷上</head>
    <p>
<pb n="KR3h0016_WYG_001-1a"/>
欽定四庫全書<lb/>
　益州名畫録卷上　　　　宋　黄休復　撰<lb/>
　　逸格一人<lb/>
　　　孫位<lb/>
孫位者東越人也僖宗皇帝車駕在蜀自京入蜀號會<lb/>
稽山人性情疎野襟抱超然雖好飲酒未曾沉酩禪僧<lb/>
道士常與往還豪貴相請禮有少慢縱贈千金難留一<lb/>
筆唯好事者時得其畫焉光啓年應天寺無智禪師請<lb/>
<pb n="KR3h0016_WYG_001-1b"/>
畫山石兩堵龍水兩堵寺門東畔畫東方天王及部從<lb/>
兩堵昭覺寺夢休長老請畫浮漚先生松石墨竹一堵<lb/>
倣潤州髙座寺張僧繇戰勝一堵兩寺天王部衆人鬼<lb/>
相雜矛㦸鼓吹縱横馳突交加戛擊欲有聲響鷹犬之<lb/>
類皆三五筆而成弓絃斧柄之屬並掇筆而描如從繩<lb/>
而正矣其有龍拏水洶千狀萬態勢愈飛動松石墨竹<lb/>
筆精墨妙雄壮氣象莫可記述非天縱其能情高格逸<lb/>
其孰能與於此邪悟達國師請於眉州福海院畫行道<lb/>
<pb n="KR3h0016_WYG_001-2a"/>
天王松石龍水兩堵並見存不知其後有何所遇改名<lb/>
遇矣景朴者蜀人也蜀廣政年輙於應天寺門西畔畫<lb/>
西方天王及部從兩堵以對孫遇筆識者比之蹄涔巨<lb/>
浸未萬分之一焉慮誤後人因附而正之<lb/>
　　神格二人<lb/>
　　　趙公祐<lb/>
公祐者長安人也寶厯中寓居蜀城攻畫人物尤善佛<lb/>
像天王神鬼初贊皇公<hi>李徳裕</hi>鎮蜀之日賔禮待之自<lb/>
<pb n="KR3h0016_WYG_001-2b"/>
寶厯太和至開成年公祐於諸寺畫佛像甚多㑹昌年<lb/>
一例除毁唯存大聖慈寺文殊閣下天王三堵閣裏内<lb/>
東方天王一堵藥師院師堂内四天王并十二神前寺<lb/>
石經院天王部屬並公祐筆見存公祐天資神用筆奪<lb/>
化權應變無涯罔象莫測名髙當代時無等倫數仞之<lb/>
墻用筆最尚風神骨氣唯公祐得之六法全矣<lb/>
　　　范瓊<lb/>
范瓊者不知何許人也開成年與陳皓彭堅同時同藝<lb/>
<pb n="KR3h0016_WYG_001-3a"/>
寓居蜀城三人善畫人物佛像天王羅漢鬼神三人同<lb/>
手於諸寺圖畫佛像甚多會昌年除毀後餘大聖慈一<lb/>
寺佛像得存洎宣宗皇帝再興佛寺三人於聖夀寺聖<lb/>
興寺淨衆寺中興寺自大中至乾符筆無暫釋圖畫二<lb/>
百餘間墻壁天王佛像髙僧經驗及諸變相名目雖同<lb/>
形狀一無同者自淳化五年咸平三年兩遇兵火得存<lb/>
三寺筆蹤大聖慈南廊下藥义大將和修吉龍王鬼子<lb/>
母天女五堵謂之十七護神北廊下石經院門兩金剛<lb/>
<pb n="KR3h0016_WYG_001-3b"/>
東西二方天王中寺大悲院門上阿彌陁佛及四菩薩<lb/>
院門兩畔觀音像藥師像石經板上七佛四仙人大悲<lb/>
變相大將堂兩畔南北二方天王文殊閣下北方天王<lb/>
及天王變相此寺畫壁自唐至今年紀深逺彩色故暗<lb/>
重粧損者十四五矣聖夀寺大殿釋伽像行道北方天<lb/>
王像西方變相殿上小壁水月觀音浴室院旁西方天<lb/>
王大悲院八明王西方變相并大中年畫此寺壁畫年<lb/>
紀亦逺倒損者十四五矣聖興寺大殿東北二方天王<lb/>
<pb n="KR3h0016_WYG_001-4a"/>
藥師十二神釋迦十弟子彌勒像大悲變相並咸通畫<lb/>
其中西方一堵甚著竒工精妙之極也焉芻瑟磨像兩<lb/>
堵設色未半筆蹤儼然後之妙手終莫能繼自聖夀聖<lb/>
興兩寺佛僧范瓊親描並見存<lb/>
　　妙格上品六人<lb/>
　　　陳皓<hi>彭堅附</hi>
陳皓彭堅者不知何許人也開成中與范瓊寓止蜀城<lb/>
大中年府主杜相公<hi>悰</hi>起浄衆等寺門屋相國知三人<lb/>
<pb n="KR3h0016_WYG_001-4b"/>
中范瓊年齒雖低手筆稱冠矣因請陳彭二公各畫天<lb/>
王一堵各令一客將伴之以幔幕遮蔽不令相見欲驗<lb/>
誰之强弱至畫告畢之日相國與諸府寮徹其幃幕南<lb/>
畔仗劍振威者彭公筆北畔持弓奮赫者陳公筆二公<lb/>
筆力相似觀者莫能昇降大約宗師吳道𤣥之筆而傅<lb/>
采拂澹過之畫之六法一曰氣運生動是也二曰骨法<lb/>
用筆是也三曰應物象形是也四曰隨類賦采是也五<lb/>
曰經營位置是也六曰傳移模寫是也斯之六法名輩<lb/>
<pb n="KR3h0016_WYG_001-5a"/>
少該唯此三人俱盡其美矣<lb/>
　　　張騰<lb/>
張騰者不知何許人也太和末年寓止蜀川於諸寺壁<lb/>
圖畫亦多會昌年除毁皆盡大中初佛寺再興於聖夀<lb/>
寺大殿畫文殊一堵普賢一堵彌勒下生一堵浴室院<lb/>
北對范瓊畫持弓北方天王一堵大聖慈寺文殊閣下<lb/>
畫報身如來一堵並騰之筆見存<lb/>
　　　趙温竒<lb/>
<pb n="KR3h0016_WYG_001-5b"/>
趙溫竒者公祐子也幼而穎秀長有父風父殁之後於<lb/>
大聖慈寺文殊閣内繼父之蹤畫北方天王及梵王帝<lb/>
釋大輪部屬大將堂大將部屬并梵王帝釋普賢閣下<lb/>
南方天王華嚴閣上畫東西二方天王梵王帝釋中興<lb/>
寺大殿文殊普賢及天王部衆並温竒筆見存<lb/>
　　　趙徳齊<lb/>
徳齊者温竒子也乾寧初王蜀先主府城精舍不嚴禪<lb/>
室未廣遂於大聖慈寺大殿東廡起三學延祥之院請<lb/>
<pb n="KR3h0016_WYG_001-6a"/>
徳齊於正門西畔畫南北二方天王兩堵院門舊有盧<lb/>
楞伽畫行道髙僧三堵六身賴徳齊遷移至今獲在光<lb/>
化年王蜀先主受昭宗勑置生祠命徳齊與髙道興同<lb/>
手畫西平王儀仗旗纛旌麾車輅法物及朝真殿上皇<lb/>
姑帝戚后妃嬪御百堵已來授翰林待詔賜紫金魚袋蜀<lb/>
光天元年戊寅嵗蜀先主殂逝再命徳齊與道興畫陵<lb/>
廟鬼神人馬及車輅儀仗宫寢嬪御一百餘堵大聖慈<lb/>
寺竹溪院釋迦十弟子并十六大羅漢崇福禪院帝釋<lb/>
<pb n="KR3h0016_WYG_001-6b"/>
及羅漢崇真禪院帝釋梵王及羅漢堂内文殊普賢皆<lb/>
徳齊筆見存議者以徳齊三代居蜀一時名振克紹祖<lb/>
業榮耀何多<lb/>
　　　盧楞伽<lb/>
楞伽者京兆人也明皇帝駐蹕之日自汴入蜀嘉名髙<lb/>
譽播諸蜀川當代名流咸伏其妙至徳二載起大聖慈<lb/>
寺乾元初於殿東西廊下畫行道髙僧數堵顔真卿題<lb/>
時稱二絶至乾寧元年王蜀先主於寺東廊起三學院<lb/>
<pb n="KR3h0016_WYG_001-7a"/>
不敢損其名畫移一堵於院門南移一堵於門北一堵<lb/>
於觀音堂後此行道僧三堵六身畫經二百五十餘年<lb/>
至今宛如初矣西廊下一堵馬鳴提婆像二軀雖遭粉<lb/>
飾猶未損其筆蹤餘者重粧皆昧前迹蜀中諸寺佛像<lb/>
甚多會昌年皆盡毁<lb/>
　　　張素卿<lb/>
道士張素卿者簡州人也少孤貧性好畫在川主譙國<lb/>
夏侯公<hi>孜</hi>宅多見隋唐名畫藝成之後落拓無羈束遂<lb/>
<pb n="KR3h0016_WYG_001-7b"/>
衣道士服唯畫道門尊像豪貴之家少得其畫者乾符<lb/>
中居青城山常道觀焚修至中和元年僖宗皇帝遣使<lb/>
與賜紫道士杜光庭封丈人山為希夷公癸卯嵗素卿<lb/>
上表云五嶽既已封王丈人位居五嶽之上不可稱公<lb/>
是嵗勅宜改封五嶽丈人為希夷真君素卿賜紫素卿<lb/>
有老子過流沙圖五嶽朝真圖九皇圖五星圖老人星圖<lb/>
二十四化真人像太無先生像素卿於諸圖畫而能敏<lb/>
速落錐之後下筆如神自始及終更無改正今龍興觀<lb/>
<pb n="KR3h0016_WYG_001-8a"/>
甚有畫壁年深皆盡頽損餘張百子堂板龕内門兩畔<lb/>
龍虎兩軀素卿筆見存王蜀先主修青城山丈人觀請<lb/>
素卿於丈人真君殿上畫五岳四瀆十二溪女山林溪<lb/>
沼樹木諸神及岳瀆曹吏詭怪之質生於筆端上殿觀<lb/>
者無不恐懼又於簡州開元觀畫容成子董仲舒嚴君<lb/>
平李阿馬自然葛𤣥長夀仙黄初平葛永璝竇子明左<lb/>
慈蘇躭十二僊君像各寫當初賣卜賣藥書符導引時<lb/>
真筆蹤灑落彩畫因循當代名流皆推畫手蜀檢校太<lb/>
<pb n="KR3h0016_WYG_001-8b"/>
傅安公<hi>思謙</hi>好古博雅唐時名畫人皆獻之黄筌滕昌<lb/>
祐石恪皆在其門館賔禮優厚甲寅嵗十一月十一日<lb/>
值蜀主誕生之辰安公進素卿所畫十二僊真形十二<lb/>
幀蜀主躭玩歎賞者久因命翰林學士禮部侍郎歐陽<lb/>
炯次第讚之令翰林待詔黄居寶八分書題之凡有醮<lb/>
奏於玉局開懸供養乾徳三年聖朝克復吏部侍郎吕<lb/>
公<hi>餘慶</hi>守蜀日求古畫圖書並將進呈斯畫預焉<lb/>
　　妙格中品十人<lb/>
<pb n="KR3h0016_WYG_001-9a"/>
　　　辛澄<lb/>
辛澄者不知何許人也建中元年大聖慈寺南畔創立<lb/>
僧伽和尚堂請澄畫焉纔欲援筆有一蕃人云僕有泗<lb/>
州真本一見甚竒遂依様描寫及諸變相未畢蜀城士<lb/>
女瞻仰儀容者側足將燈香供養者如驅今已重粧損<lb/>
矣普賢閣下五如來同坐一蓮花及鄰壁小佛九身閣<lb/>
裏内如意輪菩薩並澄之筆見存<lb/>
　　　李洪度<lb/>
<pb n="KR3h0016_WYG_001-9b"/>
洪度者蜀人也元和中府主相國武公<hi>元衡</hi>請於大聖<lb/>
慈寺東廊下維摩詰堂内畫帝釋梵王兩堵笙竽鼔吹<lb/>
天人姿態筆蹤妍麗時之妙手莫能偕焉會昌前諸寺<lb/>
圖畫亦多除毁後餘此一處<lb/>
　　　左全<lb/>
左全者蜀人也世傳圖畫跡本名家寶厯年中聲馳闕<lb/>
下於大聖慈寺中殿畫維摩變相師子國王菩薩變相<lb/>
三學院門上三乗漸次修行變相降魔變相文殊閣東<lb/>
<pb n="KR3h0016_WYG_001-10a"/>
畔水月觀音千手眼大悲變相極樂院門兩金剛西廊<lb/>
下金剛經驗及金光明經變相前寺南廊下行道二十<lb/>
八祖北廊下行道羅漢六十餘軀多寶塔下倣長安景<lb/>
公寺吳道𤣥地獄變相當時吳生畫此地獄相都人咸<lb/>
觀懼罪修善兩市屠沽經月不售王蜀時令雜手重粧<lb/>
已損惟存大體也大中初又於聖夀寺大殿畫維摩詰<lb/>
變相一堵樓閣樹石花雀人物冠冕蕃漢異服皆得其<lb/>
妙今見存<lb/>
<pb n="KR3h0016_WYG_001-10b"/>
　　　張南本<lb/>
張南本者不知何許人也中和年寓止蜀城攻畫佛像<lb/>
人物龍王神鬼有金谷園圖勘書圖詩會圖白居易叩<lb/>
齒圖髙麗王行香圖今聖夀寺中門賔頭盧變相東廊<lb/>
下靈山佛會大聖慈寺華嚴閣下東畔大悲變相竹溪<lb/>
院六祖興善院大悲菩薩八明王孔雀王變相並南本<lb/>
筆相傳南本於金華寺大殿畫明王八軀纔畢有一老<lb/>
僧入寺蹶仆于門下初不知是畫但見大殿遭火所焚<lb/>
<pb n="KR3h0016_WYG_001-11a"/>
其時孫位畫水南本畫火代無及者世之水火皆無定<lb/>
質唯此二公之畫冠絶古今僖宗駕回之後府主陳太<lb/>
師於寶厯寺置水陸院請南本畫天神地祇三官五帝<lb/>
雷公電母岳瀆神仙自古帝王蜀中諸廟一百二十餘<lb/>
幀千怪萬異神鬼龍獸魍魎魑魅錯雜其間時稱大手<lb/>
筆也至孟蜀時被人模搨竊換真本鬻與荆湖人去今<lb/>
所存偽本耳<hi>偽本淳化年遭賊搓刼已皆散失</hi>
　　　髙道興<lb/>
<pb n="KR3h0016_WYG_001-11b"/>
髙道興者成都人也攻雜畫觸類皆長尤善佛像髙僧<lb/>
光化年高宗勅許王蜀先主置生祠命道興與趙徳齊<lb/>
同手畫西平王儀仗車輅旌旗禮服法物朝真殿上皇<lb/>
姑帝戚后妃女樂百堵已來授翰林待詔賜紫金魚袋<lb/>
及先主殂逝再命道興與徳齊畫陵廟鬼神人馬兵甲<lb/>
公王儀仗宫寢嬪御一百餘堵今大慈寺中兩廊下髙<lb/>
僧六十餘軀華嚴閣東畔丈六天花瑞像並見存<lb/>
　　　房從真<lb/>
<pb n="KR3h0016_WYG_001-12a"/>
房從真者成都人也攻畫甲馬人物鬼神冠絶當時有<lb/>
寧王獵射圖羌人移居圖陳登斫鱠圖冷朝陽王昌齡<lb/>
常建冒雪入京圖蒲師訓師其筆法王蜀先主於浣花<lb/>
龍興寺修聖夫人堂合水津起通波侯廟請從真畫甲<lb/>
馬旍旗從官鬼神授翰林待詔賜紫金魚袋今寶厯寺<lb/>
五丈天王閣下天王部屬諸神並從真筆後人重粧已<lb/>
損蒲師訓因再修之<lb/>
　　　趙徳𤣥<lb/>
<pb n="KR3h0016_WYG_001-12b"/>
趙徳𤣥者雍京人也天福年入蜀攻畫車馬人物屋木<lb/>
山水佛像鬼神筆無偏擅觸類皆長獨步川中標名大<lb/>
手其有樓殿臺閣向背低昂代無比者有朱陳村圖豐<lb/>
稔圖漢祖歸豐沛圖盤車圖臺閣様入蜀時將梁隋唐<lb/>
名畫百本至今相傳裴孝源公私畫録云自魏晉以來<lb/>
終于貞觀秘府并人間畫共集成二百九十八卷二百<lb/>
三十卷是隋唐官本十三卷是左僕射蕭瑀進二十卷<lb/>
楊素家得三卷許善心進十卷髙平縣書佐女張氏所<lb/>
<pb n="KR3h0016_WYG_001-13a"/>
獻四卷安福進十八卷先在秘府無得處人名唯有天<lb/>
和年月集賢校理張懷瓘云昔武帝博雅好古鳩集名<lb/>
畫令鑒者數人共詳名氏兼定品格供御賞玩及侯景<lb/>
作亂江陵府將陷元帝先焚内庫書畫數萬卷深可歎<lb/>
息其後帝王亦有兼愛人多進之又盈秘府天后朝張<lb/>
易之奏召天下名工修諸圖畫因竊換真本私家收藏<lb/>
將偽本進納易之殁後薛稷所得稷殁之後岐王所獲<lb/>
岐王慮帝忽知乃盡焚爇吁天下重寶再經灰燼當時<lb/>
<pb n="KR3h0016_WYG_001-13b"/>
天府所藏多涉於偽人間所畜或乃是真古畫頻經焚<lb/>
燒積年散失能秘在者得非希世之寶耶蜀因二帝駐<lb/>
蹕昭宗遷幸自京入蜀者將到圖書名畫散落人間固<lb/>
亦多矣杜天師在蜀集道經三千卷儒書八千卷徳𤣥<lb/>
將到梁隋及唐百本畫或自模搨或是粉本或是墨跡<lb/>
無非秘府散逸者本相傳在蜀信後學之幸也今福慶<lb/>
禪院隠形羅漢變相兩堵徳𤣥筆見存<lb/>
　　　常粲<lb/>
<pb n="KR3h0016_WYG_001-14a"/>
常粲者雍京人也咸通年路侍中<hi>巖</hi>牧蜀之日自京入<lb/>
蜀路公賔禮待之粲善傳神雜畫有七賢像六逸像女<lb/>
媧伏羲神農像謂之三皇圖立釋迦像五天胡僧像孔<lb/>
子西周問禮像名醫下蠱像摴蒱圖龍樹騐丹圖先賢<lb/>
卷軸至今好事者收得為後學師範矣玉局化壁畫道<lb/>
門尊像甚多王蜀時修改後頹損已換今大聖慈寺悟<lb/>
達國師<hi>知𤣥</hi>真粲之筆見存<lb/>
　　　常重𦙍<lb/>
<pb n="KR3h0016_WYG_001-14b"/>
重𦙍者粲之子也僖宗皇帝幸蜀回鑾之日蜀民奏請<lb/>
留寫御容於大聖慈寺其時隨駕寫貌待詔盡皆操筆<lb/>
不體天顔府主陳太師<hi>敬瑄</hi>遂表進重𦙍御容一寫而<lb/>
成内外官屬無不歎駭謂為僧繇之後身矣宣令中和<lb/>
院上壁及寫隨駕文武臣寮真殿上御容前寫西川節<lb/>
度副大制置指揮諸道兵馬兼供軍使太師中書令成<lb/>
都尹潁川郡王陳敬瑄義成軍節度使中書令王鐸門<lb/>
下侍中韋昭度檢校司徒守太子太保鄭畋檢校司徒<lb/>
<pb n="KR3h0016_WYG_001-15a"/>
鄭延休翰林學士承㫖守兵部尚書樂朋龜翰林學士<lb/>
守禮部尚書杜讓能翰林學士戸部侍郎崔凝翰林學<lb/>
士中書舍人沈仁偉翰林學士中書舍人侯䎖尚書左<lb/>
僕射裴璩禮部尚書兼太常禮儀使牛叢左散騎常侍<lb/>
楊堪右散騎常侍柳涉右散騎鄭瑣左諌議大夫李紹<lb/>
鰌右諫議大夫蕭說尚書左丞知中朝御史中丞盧澤<lb/>
給事中李輝給事中宋旦中書舍人鄭欣比部郎中知<lb/>
制誥蘇循尚書右丞判戸部張禕尚書吏部侍郎張讀<lb/>
<pb n="KR3h0016_WYG_001-15b"/>
尚書刑部侍郎充集賢殿學士李燠尚書禮部侍郎知<lb/>
貢舉歸仁澤行在十軍司馬工部侍郎判度支秦韜玉<lb/>
御容後寫左神策軍觀軍容使護軍中尉田令孜右神<lb/>
策護軍中尉觀軍容使西門思恭内飛龍使知内侍省<lb/>
楊復恭内樞宻使田匡禮内樞宻使李順融宣徽南院<lb/>
使劉景宣宣徽北院使田獻銖左衞大將軍石守悰左<lb/>
金吾大將軍劉巨容行在諸軍馬步都虞候趙及諸司<lb/>
使副一百餘員尋授駕前翰林待詔賜緋魚袋自駕歸<lb/>
<pb n="KR3h0016_WYG_001-16a"/>
京韋相國<hi>昭慶</hi>授西川節制陳太師與監護田軍容<hi>令</hi>
<hi>孜</hi>拒命據城王蜀先主時為行軍司馬重圍三年陳太<lb/>
師田軍容以城降既克下王先主拜僖宗御容于時繪<lb/>
壁百寮咸在唯不見陳太師田軍容真因問二公何無<lb/>
寫貌寺僧對云拒扞王師近方塗抺先主曰某豈與丹<lb/>
青為參商遽命重寫常待詔曰不必援豪乃挼皁莢水<lb/>
洗之而風姿宛然先主嘉賞賜以金帛常公自言我畫<lb/>
爛梁摧之外雨淋水洗終無剥落者矣衆歎所謂前無<lb/>
<pb n="KR3h0016_WYG_001-16b"/>
去者後無繼者偽通王<hi>宗裕</hi>性多猜忌或於媵嬖意欲<lb/>
寫貌惡人久見謂常待詔曰頗不孰視審觀可乎常公<lb/>
但諾之王曰夫人至矣立斯須而退翌日想貌姿容短<lb/>
長無遺豪髪其敏妙皆此類也玉局化寫王蜀先主為<lb/>
使相日真容後移在龍興觀天寶院夀昌殿上大聖慈<lb/>
寺興善院泗州和尚真華亭張居士真寶厯寺請塔天<lb/>
王寧蜀寺都官土地並重𦙍筆見存<lb/>
　　　黄筌<lb/>
<pb n="KR3h0016_WYG_001-17a"/>
黄筌者成都人也幼有畫性長負竒能刁處士入蜀授<lb/>
而教之竹石花雀又學孫位畫龍水松石墨竹學李昇<lb/>
畫山水竹樹皆曲盡其妙筌早與孔嵩同師嵩但守師<lb/>
法别無新意筌既兼宗孫李學力因是博贍損益刁格<lb/>
遂超師之藝後唐莊宗同光年孟令公<hi>知祥</hi>到府厚禮<lb/>
見重建元之後授翰林待詔權院事賜紫金魚袋至少<lb/>
主廣政甲辰嵗淮南通聘信幣中有生鶴數隻蜀主命<lb/>
筌寫鶴於偏殿之壁警露者啄苔者理毛者整羽者唳<lb/>
<pb n="KR3h0016_WYG_001-17b"/>
天者翹足者精彩態度更愈于生往往致生鶴立于畫側<lb/>
蜀主歎賞遂目為六鶴殿焉尋加至内供奉朝議大夫<lb/>
檢校少府少監上柱國先是蜀人未曾得見生鶴皆傳<lb/>
薛少保畫鶴為竒筌寫此鶴之後貴族豪家竟將厚禮<lb/>
請畫鶴圖少保自此聲漸減矣廣政癸丑嵗新構八卦<lb/>
殿又命筌於四壁畫四時花竹兎雉鳥雀其年冬五坊<lb/>
使於此殿前呈雄武軍所進白鷹誤認殿上畫雉為生<lb/>
掣臂數四蜀王歎異久之遂命翰林學士歐陽炯撰壁<lb/>
<pb n="KR3h0016_WYG_001-18a"/>
畫竒異記以旌之筌有春山圖秋山圖山家晚景圖山<lb/>
家早景圖山家雨景圖山家雪景圖山居詩意圖瀟湘<lb/>
圖八夀圖今石牛廟畫龍水一堵見存　蜀八卦殿壁<lb/>
畫竒異記偽蜀翰林學士歐陽炯撰述夫龍圖鳳紀初<lb/>
宣上古之文帝室皇居必藴非常之寶是以書美鍾張<lb/>
之翰畫稱顧陸之蹤代有其人朝無乏事今上睿文英<lb/>
武聖明孝皇帝御極之一十九載九功惟叙七政斯齊<lb/>
化溢昇平俗登仁夀天惟行健動則總覽萬幾道法自<lb/>
<pb n="KR3h0016_WYG_001-18b"/>
然静則無遺一物將欲權衡三代拱揖百王宸襟所適<lb/>
諒超化表嘗於大殿西門創一小殿藻井之上輪排八<lb/>
卦故以為號焉其御座几桉圖書之外非有異於常者<lb/>
固不闗於聖慮其年秋七月上命内供奉檢校少府少<lb/>
監黄筌謂曰爾小筆精妙可圖畫四時花木蟲鳥錦雞<lb/>
鷺鷥牡丹躑躅之類周于四壁庶將觀矚焉筌自秋及<lb/>
冬其工告畢間者淮南獻鶴數隻尋令貌于殿之間上<lb/>
曰女畫逼矣其精彩則又過之筌以下臣末技降堦曲<lb/>
<pb n="KR3h0016_WYG_001-19a"/>
謝而已至十二月三日上御斯殿有五坊節級羅師進<lb/>
呈雄武軍先進者白鷹其鷹見壁上所畫野雉連連掣<lb/>
臂不住再三誤認為生類焉上嗟嘆良久曰昔聞其事<lb/>
今見其人遽令所進呈者引退無至搦損兹壁因目筌<lb/>
為當代竒筆仍令宣付翰林學士歐陽炯紀述竒異微<lb/>
臣拜手因得叙其事焉伊昔大舜垂衣作繪乃彰於象<lb/>
物宗周鑄鼎觀形可禦於神姦漢號雲臺唐稱煙閣圖<lb/>
畫之要史策攸傳公私雖見於數家今古皆言於六法<lb/>
<pb n="KR3h0016_WYG_001-19b"/>
六法之内惟形似氣運二者為先有氣運而無形似則<lb/>
質勝於文有形似而無氣運則華而不實筌之所作可<lb/>
謂兼之不然者安得粉壁之中奮霜毛而欲起綵豪之<lb/>
下混朱頂以相親而又觀彼白鷹盼乎錦雉儼丹青而<lb/>
可測狀若偎叢掣絛鏇以難停勢將掠地遂契重瞳之<lb/>
鑒假以好生俄回三面之仁真疑害物舉斯二類兼彼<lb/>
羣花四時之景堪觀千載之名可尚稽諸往牒少有通<lb/>
神圖海獸以騰波秦朝賈譽畫池龍而致雨唐室垂名<lb/>
<pb n="KR3h0016_WYG_001-20a"/>
至於誤㸃成蠅徒成小巧不成似犬安可勝言況兹殿<lb/>
也迥架昭回髙臨爽塏瑶池水滿浮鏡裏之樓臺玉樹<lb/>
風輕鏁壺中之日月聖上以勤詠墳典親講政刑崇制<lb/>
禮作樂之名極侍問安親之孝允文允武無怠無荒故<lb/>
士有一技一藝皆升陟襃賞如筌者焉激東海之波濤<lb/>
難方聖澤拱北辰之光耀永固皇基誠非末士之常談<lb/>
可紀至尊之所御臣軄叨翰苑譽乏儒林因廣聖謨聊<lb/>
同畫品恭承宣命實愧菲辭峕廣政十六嵗嵗次癸丑<lb/>
<pb n="KR3h0016_WYG_001-20b"/>
十二月記<lb/>
　<lb/>
　<lb/>
　<lb/>
　<lb/>
　<lb/>
　<lb/>
　益州名畫録卷上<lb/>
</p>
<p>
</p>
  </div>
<div>
                <head>益州名畫録卷中</head>
    <p>
<pb n="KR3h0016_WYG_002-1a"/>
欽定四庫全書<lb/>
　益州名畫録卷中　　　　宋　黄休復　撰<lb/>
　　妙格下品十一人<lb/>
　　　李昇<lb/>
李昇者成都人也小字錦奴年纔弱冠志攻山水天縱<lb/>
生知不從師學初得張藻員外<hi>唐時名士善畫山水</hi>山水一軸玩<lb/>
之數日云未盡妙也遂出意寫蜀境山川平逺心思造<lb/>
化意出先賢數年之中創成一家之能俱盡山水之妙<lb/>
<pb n="KR3h0016_WYG_002-1b"/>
每含豪就素必有新竒桃園洞圖武陵溪圖青城山圖<lb/>
峨眉山圖二十四化山圖好事得之為箱篋珍後學得<lb/>
之以為亡言師明皇朝有李將軍擅名山水蜀人皆呼<lb/>
昇為小李將軍蓋其藝相匹爾悟達國師自京入蜀重<lb/>
其髙手請於聖夀寺本院同居數年因於殿壁畫三峽<lb/>
圖一堵霧中山圖一堵既而又請於大聖慈寺真堂内<lb/>
畫漢州三學山圖一堵彭州至徳山一堵時稱悟達國<lb/>
師真堂四絶常粲寫真僧道盈書額李商隠讚李昇畫<lb/>
<pb n="KR3h0016_WYG_002-2a"/>
山水今見存<lb/>
　　　張𤣥<lb/>
張𤣥者簡州金水石城山人也攻畫人物尤善羅漢當<lb/>
王氏偏霸武成年聲跡喧然時呼𤣥為張羅漢荆湖淮<lb/>
浙令人入蜀縱價收市將歸本道前輩畫佛像羅漢相<lb/>
傳曹様吳様二本曹起曹弗興吴起吳棟曹畫衣紋稠<lb/>
疊吳畫衣紋簡略其曹畫今昭覺寺孫位戰勝天王是<lb/>
也其吳畫今大聖慈寺盧楞伽行道髙僧是也𤣥畫羅<lb/>
<pb n="KR3h0016_WYG_002-2b"/>
漢吳様矣今大聖慈寺灌頂院羅漢一堂十六軀見存<lb/>
　　　杜齯龜<lb/>
杜齯龜者其先本秦人避禄山之亂遂居蜀焉齯龜少<lb/>
能博學涉獵經史專師常粲寫真雜畫而妙於佛像羅<lb/>
漢王蜀少主以髙祖受唐深恩將興元節度使唐<hi>道襲</hi>
私第為上清宫塑王子晉為逺祖於上清祖殿命齯龜<lb/>
寫大唐二十一帝御容於殿堂之四壁毎三會五獵差<lb/>
太尉公卿薦獻宫内殿堂行事齋宫職掌並依太清宫<lb/>
<pb n="KR3h0016_WYG_002-3a"/>
故事又命齯龜寫先主太妃太后真於青城山金華宫<lb/>
授翰林待詔賜紫金魚袋今嚴君平觀杜天師<hi>光庭</hi>真<lb/>
大聖慈寺華嚴閣東廊下祐聖國師<hi>光業</hi>真並齯龜筆<lb/>
見存<lb/>
　　　刁光𦙍<lb/>
刁光𦙍者雍京人也天復年入蜀攻畫湖石花竹猫兎<lb/>
鳥雀性情髙潔交逰不雜入蜀之後前輩有攻花雀者<lb/>
頓減價矣有師問筆法者黄筌孔嵩二人親授其訣孔<lb/>
<pb n="KR3h0016_WYG_002-3b"/>
類升堂黄得入室刁公居蜀三十餘年筆無蹔暇非病<lb/>
不休非老不息卒時八十以來豪貴之家及好事者收<lb/>
得其畫將為家寶傳示子孫大聖慈寺熾盛光院明僧<lb/>
録房窗傍小壁四堵畫四時雀竹廣政中黄居寀重粧<lb/>
雀蝶精竒轉甚三學院大㕔小壁花雀兩堵光𦙍畫時<lb/>
年已耄矣<lb/>
　　　蒲師訓<lb/>
蒲師訓者蜀人也幼師房從真畫人物鬼神蕃馬長興<lb/>
<pb n="KR3h0016_WYG_002-4a"/>
年值孟令公改元興修諸廟師訓畫江瀆廟諸葛廟龍<lb/>
女廟及先主殂畫陵廟鬼神蕃漢人物旗幟兵仗公王<lb/>
車馬禮服儀式縱横浩瀚莫不周至授翰林待詔賜紫<lb/>
金魚袋甲寅歲春末蜀主衣夢一人破㡌故襕龎眉<lb/>
大目方頤廣顙立于殿堦跂一足曰請修理之言訖寢<lb/>
覺翌日因檢他籍見一古畫是前夕所夢者神故絹穿<lb/>
損畫之左足遂命師訓令驗此畫是誰之筆師訓對云<lb/>
唐吳道𤣥之筆曾應明皇夢云痁者神也因令重修此<lb/>
<pb n="KR3h0016_WYG_002-4b"/>
足呈進後蜀主復夢前神謝曰吾足履矣上慮為祟即<lb/>
命焚之青城山丈人觀真君殿内五嶽四瀆部屬諸神<lb/>
張素卿筆廣政中山水泛溢衝損數堵蜀主命師訓曰<lb/>
素卿之筆公往繼之可矣四堵師訓筆也<hi>今丈人觀聖朝廣其殿宇</hi>
<hi>重新興創别畫無舊蹤矣</hi>王蜀先主祠堂東畔正門東畔鬼神一堵<lb/>
寶厯寺天王閣下天王部屬房從真筆後人粧損師訓<lb/>
再修兼自畫兩堵大聖慈寺南廊下觀音院門兩金剛<lb/>
鄰壁請塔天王並師訓筆見存<lb/>
<pb n="KR3h0016_WYG_002-5a"/>
　　　趙忠義<lb/>
趙忠義者徳𤣥子也徳𤣥自雍襁負入蜀及長習父之<lb/>
藝宛若生知孟氏明徳年與父同手畵福慶禪院東流<lb/>
傳變相一十三堵位置鋪舒樓殿臺閣山水竹樹蕃漢<lb/>
服飾佛像僧道車馬鬼神王公冠冕旌旗法物皆盡其<lb/>
妙冠絶當時蜀主知忠義妙於鬼神屋木遂令畫闗將<lb/>
軍起玉泉寺圖於是忠義畫自運材斸基以至丹楹刻<lb/>
桷疊栱下㭿皆役鬼神地架一坐佛殿將欲起立蜀主<lb/>
<pb n="KR3h0016_WYG_002-5b"/>
令内作都料看此畫圖枋栱有準的否都料對曰此畫<lb/>
復較一座分明無欠其妙如此授翰林待詔賜紫金魚<lb/>
袋先是毎年杪冬末旬翰林攻畫鬼神者例進鍾馗焉<lb/>
丙辰嵗忠義進鍾馗以第二指挑鬼眼睛蒲師訓進鍾<lb/>
馗以拇指剜鬼睛二人鍾馗相似唯一指不同蜀主問<lb/>
此畫孰為優劣筌以師訓為優蜀主曰師訓力在拇指<lb/>
忠義力在第二指二人筆力相敵難議昇降並厚賜金<lb/>
帛時人謂蜀主深鑒其畫矣今衙北門大安樓下天王<lb/>
<pb n="KR3h0016_WYG_002-6a"/>
院自濮陽吳公<hi>行曾</hi>鎮蜀之日創興其中有唐時名畫<lb/>
數堵及髙道興杜齯龜房從真趙徳齊畫佛像羅漢經<lb/>
驗變相廣政初忠義與黄筌蒲師訓合手畫天王變相<lb/>
十堵以來各盡所能愈於前輩淳化五年甲午兵火焚<lb/>
盡今餘王蜀先主祠堂正門西畔神鬼大聖慈寺正門<lb/>
北墻上西域記石經院後殿天王變相中寺六祖院傍<lb/>
藥師經變相並忠義筆見存<lb/>
　　　黄居寶<lb/>
<pb n="KR3h0016_WYG_002-6b"/>
黄居寶字辭玉筌之次子也畫性最髙風姿俊爽前輩<lb/>
畫太湖石皆以淺深黑淡嵌空而已居寶以筆端摤攃<lb/>
<hi>上七賞反下七葛反</hi>文理縱横夾雜砂石稜角峭硬如虬虎將踴<lb/>
厥狀非一也其有畫松竹花雀變態舊規皆如湖石之<lb/>
類授翰林待詔賜紫金魚袋不幸早亡秀而不實者也<lb/>
　　　黄居寀<lb/>
居寀字伯鸞筌少子也畫藝敏贍不讓於父蜀之四主<lb/>
崇奢宫殿苑囿池亭世罕其比居寀父子入内供奉迨<lb/>
<pb n="KR3h0016_WYG_002-7a"/>
四十年殿庭墻壁門幃屏幛圖畫之數不可紀録授翰<lb/>
林待詔將仕郎試太子議郎賜金魚袋淮南通好之日<lb/>
居寀與父同手畫四時花雀圖青城山圖峨眉山圖春<lb/>
山圖秋山圖用荅國信使命將發秋山全未及畫蜀主<lb/>
令取在庫秋山圖入角居寀與父奉命别畫經月方畢<lb/>
工更愈於前者翰林學士徐光溥進秋山圖歌以紀之<lb/>
廣政甲子嵗蜀主令居寀往葛仙山修盖仙化回至彭<lb/>
州棲真南軒畫水石一堵自未至酉而畢敏而復妙者<lb/>
<pb n="KR3h0016_WYG_002-7b"/>
也今見存居寀有四時野景圖湖灘水石圖春田放牧<lb/>
圖當時卿相及好事者得居寀子父圖障卷簇家藏户<lb/>
寶為希世之珍今衙㕔餘理毛啄苔鶴兩堵水石兩堵<lb/>
龍門圖一堵武侯廟龍水一堵並居寀筆見存聖朝克<lb/>
蜀之後居寀赴京頗為翰長陶尚書<hi>穀</hi>殊禮相見因收<lb/>
得名畫數件請居寀驗之其中秋山一圖是故主荅淮<lb/>
南國信者畫絹縫之内自有銜名陶公云此是淮王所<lb/>
遺看之果符其説聖朝授翰林待詔朝請大夫寺丞上<lb/>
<pb n="KR3h0016_WYG_002-8a"/>
柱國賜紫金魚袋淳化四年充成都府一路送衣襖使<lb/>
時齒六十一於聖興寺新禪院畫龍水一堵天台山圖<lb/>
一堵水石兩堵工夫雖少大體宛存<lb/>
偽學士徐光溥秋山圖歌<lb/>
天與黄筌藝竒絶筆精迥感重瞳恱運思潛通造化工<lb/>
揮豪定得神仙訣秋來奉詔寫秋山寫在輕綃數幅間<lb/>
髙低向背無遺勢重巒疊嶂何孱顔目想心存妙尤極<lb/>
研巧覈能狀不得珍禽異獸皆自馴竒花怪木非因植<lb/>
<pb n="KR3h0016_WYG_002-8b"/>
﨑嶇石磴絶㳺蹤薄霧㝠㝠藏半峰娑羅掩映迷仙洞<lb/>
薜荔纍垂繳古松月檻參差錦鱗<hi>闕</hi>星壇斑駁翠苔封<lb/>
傍岸牛羸行嚼草過橋僧老坐搘筇屈原江上嬋娟竹<lb/>
陶潛籬下芳菲鞠良宵祗恐鷓鴣啼晴波但見鴛鴦浴<lb/>
暮烟羃羃鏁村塢一葉扁舟横野渡䬃䬃白蘋欲起風<lb/>
黯黯紅蕉猶帶雨曲沼芙蓉香馥郁長汀蘆荻花<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蔌<lb/>
雁過孤峯帖逺青鹿傍小溪飲殘緑秋山秀兮秋江静<lb/>
江光山色相輝映雪迸飛泉濺釣磯雲分落葉擁樵逕<lb/>
<pb n="KR3h0016_WYG_002-9a"/>
張藻松石徒稱竒邊鸞花鳥何足窺白旻鷹逞凌風勢<lb/>
薛稷鶴誇警露姿方原畫山空巉巖峭壁枯槎人見嫌<lb/>
孫位畫水多洶湧警湍怒濤人見恐若教對此定妍媸<lb/>
必定伏膺懷愧悚再三展向冕旒側便是移山回磵力<lb/>
大李小李滅聲華獻之愷之無顔色髣髴垂綸渭水濵<lb/>
吾皇覩之思良臣依稀荷鍤傅巖野吾皇覩之求賢者<lb/>
從兹仄展復懸旌宵衣旰食安天下才當老人星應候<lb/>
願與南山俱獻夀微臣稽首貢長歌丹青景化同天和<lb/>
<pb n="KR3h0016_WYG_002-9b"/>
　　　李文才<lb/>
李文才者華陽人也攻畫人物屋木山水善寫真罕及<lb/>
周昉之亞也蜀廣政中荆南髙太王令邸務丁晏入蜀<lb/>
請文才寫興義門兩雙石笋兼徴其故實將歸本道文<lb/>
才告道士范徳昭皆云真珠樓基或云是海眼未審孰<lb/>
是徳昭曰吾聞諸至人斯乃蠶叢啓國鎮蜀之碑中以<lb/>
鐵柱貫之下以横石相連埋于地際上有文字言嵗時<lb/>
豐儉兵革水火之事諸葛曾掘驗之真珠樓基海眼皆<lb/>
<pb n="KR3h0016_WYG_002-10a"/>
非也蜀人少知云出圓方記未詳廣政末主置真堂大<lb/>
聖慈寺華嚴閣後命文才寫諸親王文武臣僚等真授<lb/>
翰林待詔將仕郎試太子司議郎賜緋魚袋畫未畢聖<lb/>
朝弔伐盡已除毁三學院經樓下西天三藏真定惠國<lb/>
師真華嚴閣迎廊下奉聖國師真應天寺無智禪師真<lb/>
並文才筆見存<lb/>
　　　阮知誨<lb/>
阮知誨者成都人也攻畫女郎筆蹤妍麗及善寫真王<lb/>
<pb n="KR3h0016_WYG_002-10b"/>
氏乾徳年寫少主真於大聖慈寺三學院經樓下孟氏<lb/>
明徳年寫先主真於三學院真堂内寫福慶公主真玉<lb/>
清公主真於内庭知誨兩朝多寫皇姑帝戚渥澤累遷<lb/>
授翰林待詔銀青光禄大夫檢校尚書左僕射兼御史<lb/>
大夫上柱國<lb/>
　　　張玟<lb/>
張玟成都人也父授蜀翰林寫貌待詔賜緋玟有超父<lb/>
之藝尤精寫貌及畫婦人鉛華姿態綽有餘妍議者比<lb/>
<pb n="KR3h0016_WYG_002-11a"/>
之張萱之儔也孟先主明徳年於大聖慈寺三學院置<lb/>
真堂玟曾與故東川董太尉<hi>璋</hi>冩真先主惡之不為寫<lb/>
巳乃命阮知誨獨寫巳真文武臣僚玟之筆也<hi>今並塗抹無畫</hi>
<hi>蹤矣</hi>授翰林待詔賜紫金魚袋玟有自漢至唐治蜀君臣<lb/>
像三卷<lb/>
　　能格上品十五人<lb/>
　　　吕嶤<hi>竹䖍附</hi>
吕嶤者京兆人也唐翰林待詔自京随僖宗皇帝車駕<lb/>
<pb n="KR3h0016_WYG_002-11b"/>
至蜀授將仕郎守漢州雒縣主簿賜緋魚袋今大聖慈<lb/>
寺華嚴閣上天王部屬諸神及王波利真並嶤之筆見<lb/>
存竹䖍者雍京人也攻畫人物佛像聞成都創起大聖<lb/>
慈寺欲將吳道𤣥地獄變相於寺畫焉廣明年隨駕到<lb/>
蜀左全已在多寶塔下畫竟遂與華嚴閣下後壁西畔<lb/>
畫丈六天花瑞像一堵<lb/>
　　　周行通<lb/>
周行通者蜀人也攻畫人物鬼神蕃馬戎服器械氊帳<lb/>
<pb n="KR3h0016_WYG_002-12a"/>
鷹犬羊雁之類及川原放牧盡得其妍有李陵送蘇武<lb/>
圖奪馬圖三困圖射鵰圖陰山七騎圖蜀人皆傳周胡<lb/>
蕃馬為妙行通多髯故也<lb/>
　　　孔嵩<lb/>
孔嵩者一名景蜀人也幼攻花雀長遇刁處士入蜀師<lb/>
其筆法至晚年巾裹衣服言論動止俱斆刁公在蜀公<lb/>
侯門四十餘載圖畫甚多人皆寶之黄筌於石牛廟畫<lb/>
龍一堵黄居寀於諸葛廟畫龍一堵嵩於廣福院畫龍<lb/>
<pb n="KR3h0016_WYG_002-12b"/>
一堵蜿蜒怪狀不與常同逼視逺觀勢欲躩躍時人異<lb/>
之此三公畫龍宗師孫位孫宗顧愷之曹弗興行龍之<lb/>
筆謝赫古畫録云弗興之筆代不復傳秘閣之内一龍<lb/>
而已魏赤烏元年冬十月<hi>此赤烏是吳大帝年號非魏武帝</hi>武帝㳺青<lb/>
溪見一赤龍自天而下凌波而行遂命弗興圖之武帝<lb/>
讚曰赤烏孟冬不時見龍青溪深澗奮鬛來空有道則<lb/>
吉無徳則凶匪兼雲雨靡帶雷風弗興畫畢未讚竒工<lb/>
我因披閱藴隆忡忡至宋文帝時累月亢旱祈禱無應<lb/>
<pb n="KR3h0016_WYG_002-13a"/>
乃取弗興畫龍置於水上應時畜水成霧經旬霶霈其<lb/>
所畫流落人間至今相傳<lb/>
　　　石恪<lb/>
石恪字子專成都人也幼無羈束長有聲名雖博綜儒<lb/>
學志唯好畫攻古體人物斆張南本筆法有田家社會<lb/>
圖鼈靈開峽圖夏禹治水圖新羅人較力圖陳子昂盧<lb/>
藏用宋之問髙適畢構李白孟浩然王維賀知章司馬<lb/>
承禎仙宗十友圖嚴君平㧞宅升僊圖五星圖南北斗<lb/>
<pb n="KR3h0016_WYG_002-13b"/>
圖夀星圖儒佛道三教圖道門三官五帝圖雖豪貴相<lb/>
請少有不足圖畫之中必有譏諷焉城中寺觀壁畫亦<lb/>
多兵火後餘聖夀寺經閣院𤣥女堂六十甲子神龍興<lb/>
觀仙逰閣下龍虎君並見存<lb/>
　　　杜措<lb/>
杜措者蜀人也幼慕李昇山水長亦勤學廿年中晝夕<lb/>
不捨今大聖慈寺六祖院傍地藏菩薩竹石山水一堵<lb/>
并院内羅漢閣上小壁翠微寺禪和尚真三學院經堂<lb/>
<pb n="KR3h0016_WYG_002-14a"/>
上小壁太子捨身餵餓虎一堵善惠仙人布髪掩泥一<lb/>
堵並措之筆見存<lb/>
　　　杜𢎞義<lb/>
杜𢎞義者蜀州晉原人也攻畫佛像羅漢今寶厯寺東<lb/>
廊下一堵文殊西廊下一堵普賢及行道髙僧十餘堵<lb/>
見存蜀人相傳杜老朱羅漢為妙老朱𢎞義小字<lb/>
　　　杜子瓌<lb/>
杜子瓌者成都人也擅於傅采拂澹偏長唯攻佛像王<lb/>
<pb n="KR3h0016_WYG_002-14b"/>
蜀時於龍華泉東禪院畫毗盧佛據紅日輪乗碧蓮花<lb/>
座每誇同輩云某粧此圓光如日初出淺深瑩然無筆<lb/>
玷之迹見存<lb/>
　　　杜敬安<lb/>
敬安子瓌子也美繼父蹤妙於佛像今大聖慈寺普賢<lb/>
閣下北方天王三學院羅漢閣下無量夀尊並敬安筆<lb/>
蜀城寺院敬安父子圖畫佛像羅漢甚衆蜀偏霸時江<lb/>
吳商賈入蜀多請其畫將歸本道孟氏明徳年授翰林<lb/>
<pb n="KR3h0016_WYG_002-15a"/>
待詔賜金魚袋<lb/>
　　　蒲延昌<lb/>
蒲延昌者師訓養子也筆力遒健甚得師法廣政中進<lb/>
畫授翰林待詔賜緋魚袋時福感寺禮塔院僧模寫宋<lb/>
展子䖍師子于壁延昌一見曰但得其様未得其筆爾<lb/>
遂畫師子一圖獻通進王昭逺公有嬖妾患痁是夕懸<lb/>
於卧内其疾頓減王公召而問其神異延昌云宋展氏<lb/>
子䖍於金陵延祚寺佛殿之内畫此二師子患人因坐<lb/>
<pb n="KR3h0016_WYG_002-15b"/>
壁下或有愈者梁昭明太子偶患風恙御醫無減吳興<lb/>
太守張僧繇模此二師子密懸寢堂之内應夕而愈故<lb/>
名曰辟邪有此神驗久矣展氏古本師子一則奔走奮<lb/>
迅一則回擲咆哮僧繇後亦繼之二師子翻身側視鬃<lb/>
尾俱就八分牙爪似二龍拏珠之狀其本至今相傳延<lb/>
昌於諸葛廟壁畫亦多兵火後餘聖夀寺青衣神廟神<lb/>
鬼人物數堵見存<lb/>
　　　趙才<lb/>
<pb n="KR3h0016_WYG_002-16a"/>
趙才者蜀人也攻畫人物鬼神甲馬廣政年才與蒲師<lb/>
訓子父較敵其藝浣花甘亭侯廟頗當神廟鬼神人物<lb/>
旗幟甲馬及資福寺門南北二方天王甲午嵗兵火倒<lb/>
損已盡今存諸葛廟第三門兩畔鬼神兩堵見存<lb/>
　　　程承辯<lb/>
程承辯者眉州彭山人也攻畫人物鬼神當孟氏廣政<lb/>
中與蒲師訓蒲延昌趙才遞相較敵其藝皆推妙手兼<lb/>
善雕刻機巧人物鬼神怪異禽獸之類竒絶當時今彭<lb/>
<pb n="KR3h0016_WYG_002-16b"/>
山縣洞明觀天蓬黑煞𤣥武火鈴一堂存耳山王堂逰<lb/>
變神鬼一堵見存<lb/>
　　　丘文播<lb/>
丘文播者漢州人也後改名潛攻畫山水人物佛像神<lb/>
僊今新都乾明禪院六祖漢州崇教禪院羅漢紫極宫<lb/>
二十四化神仙皆文播筆見存其有花雀文播男餘慶<lb/>
畫<lb/>
　　　阮惟徳<lb/>
<pb n="KR3h0016_WYG_002-17a"/>
惟徳者知誨子也襲承父藝美繼前蹤子父同時入内<lb/>
供奉畫貴公子夜宴圖宫中賞春圖宫中戲鞦韆圖宫<lb/>
中七夕乞巧圖宫中熨鐵圖宫中按舞圖宫中按樂圖<lb/>
皆畫當時宫苑亭臺花木皇妃帝后富貴之事精妙頗<lb/>
甚授翰林待詔將仕郎試太常寺齋郎賜緋魚袋蜀廣<lb/>
政初荆湖商賈入蜀競請惟徳畫川様美人卷簇將歸<lb/>
本道以為竒物<lb/>
　　　楊元真<lb/>
<pb n="KR3h0016_WYG_002-17b"/>
楊元真者石城山張𤣥外族也攻畫佛像羅漢兼善粧<lb/>
鑾當王氏武成中善塑像者簡州許候東川雍中本二<lb/>
人時推妙手今聖興寺天王院天王及部屬熾盛光佛<lb/>
九曜二十八宿天長觀龍興觀龍虎宫并雍中本塑大<lb/>
聖慈寺熾盛光佛九曜二十八宿華嚴閣下西畔立釋<lb/>
迦像并許候塑皆元真粧肉色髭髪衣紋錦繡及諸禽<lb/>
類備著竒巧時輩罕及今四天王寺壁畫五臺山文殊<lb/>
菩薩變相一堵元真筆見存<lb/>
<pb n="KR3h0016_WYG_002-18a"/>
　　真二十二處<lb/>
蜀自炎漢至于巨唐將相理蜀皆有遺愛民懷其徳多<lb/>
寫真容年代既逺頹損皆盡唯唐杜相國及聖朝吕侍<lb/>
郎二十二處見存六處有寫貌人名一十六處亡失寫<lb/>
貌人姓氏皆評妙格<lb/>
　　杜相國<hi>鴻漸慈寺</hi>　<hi>真在大/</hi>崔相國<hi>寧/</hi>　<hi>真在龍興寺</hi>
　　韋太師<hi>臯</hi>　　　　　髙太尉<hi>崇文/寺</hi>　<hi>真在大慈</hi>
　　武相國<hi>元衡夀寺</hi>　<hi>真在聖/</hi>段相國<hi>文昌任真在資福寺兩  䕶軍從事</hi>
<pb n="KR3h0016_WYG_002-18b"/>
　　　<hi>真在大慈寺普賢閣下</hi>李太尉<hi>徳裕/寺</hi>　<hi>真在大慈</hi>
　　楊侍中<hi>嗣復夀寺</hi>　<hi>真在聖/</hi>李相國<hi>固言軍真在龍興寺護  從事真全</hi>
　　崔相國<hi>鄲軍真在大慈寺護  從事真全</hi>
　　杜相國<hi>琮從真在淨衆寺兩任護軍  事真全皆陳詵筆</hi>
　　白令公<hi>敏中感寺</hi>　<hi>真在福/</hi>魏相國<hi>謩軍真在中興寺護  從事真全</hi>
　　夏侯相國<hi>孜寺真在聖夀</hi>吳太尉<hi>行魯/王寺</hi>　<hi>真在四天</hi>
　　髙相國<hi>駢全護軍從事真</hi>牛尚書<hi>叢/全</hi>　<hi>護軍從事真</hi>
　　蕭相國<hi>鄴全護軍從事真</hi>陳太師<hi>敬瑄/</hi>　<hi>常待詔筆</hi>
<pb n="KR3h0016_WYG_002-19a"/>
　　韋相國<hi>昭度真常待詔筆已上  在大慈寺</hi>
　　王司徒<hi>建常真在龍興觀  待詔筆</hi>吕侍郎<hi>餘慶繼真在聖夀寺王  之模寫</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0016_WYG_002-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　益州名畫錄卷中<lb/>
</p>
<p>
</p>
  </div>
<div>
                <head>益州名畫錄卷下</head>
    <p>
<pb n="KR3h0016_WYG_003-1a"/>
欽定四庫全書<lb/>
　益州名畫錄卷下　　　　宋　黄休復　撰<lb/>
　　能格中品五人<lb/>
　　　陳若愚<lb/>
道士陳若愚者左蜀人也師張素卿畫遂衣道士服師<lb/>
事素卿受其筆法王氏永平廢興聖觀為軍營其觀有<lb/>
五金鑄天尊形明皇御容一軀移在大聖慈寺御容院<lb/>
供養餘道門尊像殿堂皆就龍興觀起立今精思院北<lb/>
<pb n="KR3h0016_WYG_003-1b"/>
帝殿是也殿上壁畫有青龍君白虎君朱雀君𤣥武君<lb/>
四像並若愚筆見存<lb/>
　　　張景思<lb/>
張景思者金水石城山張𤣥之裔也思之一族世傳圖<lb/>
畫佛像羅漢景思王氏永平年於聖夀寺北廊下畫降<lb/>
魔變相一堵見存<lb/>
　　　麻居禮<lb/>
麻居禮者蜀人也幼師張南本筆法親得其訣光化天<lb/>
<pb n="KR3h0016_WYG_003-2a"/>
復年聲跡已喧資簡卭蜀州寺觀壁畫甚多今聖夀寺<lb/>
偏門北畔畫八難觀音一堵見存<lb/>
　　　僧楚安<lb/>
僧楚安蜀州什邡人也俗姓句氏攻畫人物樓臺有明<lb/>
皇幸華清宫避暑圖吳王宴姑蘇臺圖此二圖皆畫於<lb/>
墻壁圖簇團扇之上其墻壁圖簇團扇大小雖殊功夫<lb/>
並無減者竒巧如此當時公侯相重皆稱妙手今大聖<lb/>
慈寺三學院大㕔後明皇帝幸華清宫避暑圖一堵楚<lb/>
<pb n="KR3h0016_WYG_003-2b"/>
安筆見存僧惠堅者蜀人也亦好圖畫而最謬焉廣政<lb/>
中三學院僧請畫姑蘇臺一堵對句楚安避暑宫圖識<lb/>
者以為無鑒之甚也今亦見存恐後人誤認故附而正<lb/>
之<lb/>
　　　滕昌祐<lb/>
滕昌祐字勝華先本吳人隨僖宗入蜀以文學從事唯<lb/>
昌祐不婚不仕書畫是好情性髙潔不肯趨時常於所<lb/>
居樹竹石把菊種名花異草木以資其畫殁時年齒八<lb/>
<pb n="KR3h0016_WYG_003-3a"/>
十有五初攻畫無師唯寫生物以似為功而已有蟲魚<lb/>
圖蟬蝶圖生菜圖折枝花圖折枝果子圖雜竹様造夾<lb/>
紵果子隨類傅色並擬諸生攻書時呼滕書今大聖慈<lb/>
寺文殊閣普賢閣蕭相院方丈院多利心院藥師院天<lb/>
花瑞像數額並昌祐筆也其畫蟬蝶草蟲謂之㸃畫蓋<lb/>
唐時陸果劉襃之類也其畫折枝花下筆輕利用色鮮<lb/>
妍蓋唐時邊鸞之類也<lb/>
　　能格下品七人<lb/>
<pb n="KR3h0016_WYG_003-3b"/>
　　　姜道隠<lb/>
姜道隠者蜀州綿竹人也年纔齠齔盡日不歸父母尋<lb/>
之多於神佛廟中畫處纔見及長為人木訥不務農桑<lb/>
唯畫是好不畜妻孥孑然一身常戴一竹笠布衣草履<lb/>
筆墨而已雖父母兄弟亦罕測其行止人皆呼為木猱<lb/>
頭<hi>蜀語謂其鬢髮蓬鬆</hi>偽相趙國公<hi>吴</hi>知其性迹請畫屏風相公<lb/>
問何姓名蜀語對云姜姓無名相國曰既無名何不以<lb/>
道隠名之自此始名馬宋王趙公<hi>庭隠</hi>於淨衆寺創一<lb/>
<pb n="KR3h0016_WYG_003-4a"/>
禪院請道隠於長老方丈畫山水松石數堵宋王與諸<lb/>
侍從觀其運筆道隠未嘗回顧旁若無人畫畢王贈之<lb/>
十縑置僧堂前拂衣而去他皆放此今緜竹縣山觀寺<lb/>
多有畫壁見存<lb/>
　　　禪月大師<lb/>
禪月大師婺州金溪人也俗姓姜氏名貫休字徳隠天<lb/>
復年入蜀王先主賜紫衣師號師之詩名髙節宇内咸<lb/>
知善草書圖畫時人比諸懷素師閻立本畫羅漢十六<lb/>
<pb n="KR3h0016_WYG_003-4b"/>
幀龎眉大目者朶頤隆鼻者倚松石者坐山水者蕃貌<lb/>
梵相曲盡其態或問之云休自夢中所覩爾又畫釋迦<lb/>
十弟子亦如此類人皆異之頗為門弟子所寶當時卿<lb/>
相皆有歌詩求其筆唯可見而不可得也太平興國年<lb/>
初太宗皇帝搜訪古畫日給事中程公<hi>羽</hi>牧蜀將貫休<lb/>
羅漢十六幀為古畫進呈<lb/>
偽翰林學士歐陽炯禪月大師應夢羅漢歌<lb/>
西嶽髙僧名貫休髙情峭拔凌清秋天教水墨畫羅漢<lb/>
<pb n="KR3h0016_WYG_003-5a"/>
魁岸古容生筆頭時捎大絹泥髙壁閉目焚香坐禪室<lb/>
或然夢裏見真儀脱下袈裟㸃神筆髙握節腕當空擲<lb/>
窣窣豪端任狂逸逡巡便是兩三軀不似畫工虚費日<lb/>
怪石安排嵌復枯真僧列坐連跏趺形如瘦鶴精神健<lb/>
骨似犬犀頭骨麤<hi>缺</hi>倚松根傍巖縫曲碌腰身長欲動看<lb/>
經弟子擬聞聲瞌睡山童疑有夢不知夏臘幾多年一<lb/>
手搘頤偏袒肩口開或若共人語身定復疑初坐禪案<lb/>
前卧象低垂鼻崖畔老猿斜展臂芭蕉花裏刷輕紅苔<lb/>
<pb n="KR3h0016_WYG_003-5b"/>
蘚文中暈深翠硬<hi>缺</hi>笻杖矮松牀雪色眉毛一寸長繩<lb/>
闗梵夾兩三片線補衲衣千萬行林間落葉紛紛墮一<lb/>
印殘香斷煙火皮穿木屐不曾拖笋織蒲團鎮長坐休公<lb/>
休公逸藝無人加聲譽喧喧遍海涯五七字詩一千<lb/>
首大小篆字三十家唐朝厯厯多名士蕭子雲兼吳<lb/>
道子若將書畫比休公只恐當時浪生死休公休公始自<lb/>
江南來入秦于今到蜀無交親詩名畫手皆竒絶覷你凡<lb/>
人争是人瓦棺寺裏維摩詰舍衛城中辟支佛若將<lb/>
<pb n="KR3h0016_WYG_003-6a"/>
此畫比量看總在人間為第一<lb/>
　　　張詢<lb/>
張詢者南海人也爰自鄉薦下第久住帝京精於小筆<lb/>
中和年隨駕到蜀與昭覺寺夢休長老故交遂依托焉<lb/>
忽一日長老請於本寺大慈堂後留少筆蹤畫一堵早<lb/>
景一堵午景一堵晚景謂之三時山盖貌吳中山水頗<lb/>
甚工畫畢之日遇僖宗駕幸兹寺盡日歎賞王氏朝皇<lb/>
太子簡王欲要遷於東宫為壁泥通枋移損不全乃寢<lb/>
<pb n="KR3h0016_WYG_003-6b"/>
前命今見存<lb/>
　　　宋藝<lb/>
宋藝蜀人也攻寫真王蜀時充翰林寫貌待詔模寫大<lb/>
唐二十一帝聖容及當時供奉道士葉法善禪僧一行<lb/>
沙門海㑹内侍髙力士於大聖慈寺𤣥宗御容院上壁<lb/>
今見存<lb/>
　　　李夀儀<lb/>
道士李夀儀者卭州依政人也壯年慕道於本縣有徳<lb/>
<pb n="KR3h0016_WYG_003-7a"/>
觀為道士齋醮之外專精畫業人呼為李水墨多畫道<lb/>
門尊像往來青城山丈人觀宗師張素卿筆法毎㸃簇<lb/>
五嶽四瀆部屬歸家習學之如此數年簡州開元觀有<lb/>
張素卿畫十二僊君一堂<hi>乾徳四年遭火所焚</hi>廣政中夀儀往彼<lb/>
焚香齋潔模寫將歸卭州天師觀西院上壁其畫但窮<lb/>
精粹筆力因於素卿神彩氣運有過時流一堂六堵見<lb/>
存<lb/>
　　　僧令宗<lb/>
<pb n="KR3h0016_WYG_003-7b"/>
僧令宗丘文播異姓弟也攻畫山水人物佛像天王今<lb/>
大聖慈寺三學院下經樓院下兩畔四天王兩堵放生<lb/>
池揭諦堂内六祖並令宗筆見存<lb/>
　　　丘文曉<lb/>
丘文曉文播弟也攻畫山雀人物佛像今淨衆寺延夀禪<lb/>
院天王祖師及諸髙僧竹石花雀二十餘堵廣政癸卯<lb/>
嵗文曉與僧令宗合手描畫今見存<lb/>
　　有畫無名<lb/>
<pb n="KR3h0016_WYG_003-8a"/>
大聖慈寺六祖院羅漢閣上峨眉山青城山羅浮山霧<lb/>
中四堵中和年畫不留姓名評妙格中品<lb/>
三學院舊名東厨院門兩畔畫東北二方天王兩堵王<lb/>
蜀先主修改後移在院内北廊下亡失姓名評能格上<lb/>
品<lb/>
多寶塔下南北二方天王彌勒佛會師子國王菩薩普<lb/>
賢閣外北方天王不記畫人名姓評能格中品<lb/>
聖夀寺東廊下維摩詰堂内畫居士方丈花竹芭蕉山<lb/>
<pb n="KR3h0016_WYG_003-8b"/>
水松石風候雲氣三堵景福年畫不留姓名評能格中<lb/>
品<lb/>
昭覺寺大悲堂内四天王兩堵堂外觀音一堵寺門後<lb/>
兩畔東西天王兩堵並中和年畫不知畫人名姓評能<lb/>
格中品<lb/>
　　無畫有名<lb/>
益州學館記云獻帝興平元年陳留髙朕為益州太守<lb/>
更葺成都玉堂石室東别創一石室自為周公禮殿其<lb/>
<pb n="KR3h0016_WYG_003-9a"/>
壁上圖畫上古盤古李老等神及厯代帝王之像梁上<lb/>
又畫仲尼七十二弟子三皇以來名臣耆舊云西晉太<lb/>
康中益州刺史張收筆古有益州學堂圖今已别重粧<lb/>
無舊迹矣劉瑱齊永明十年成都刺史劉悛再修玉堂<lb/>
禮殿靈宇嚴肅悛弟瑱性自天真時推妙手畫仲尼四<lb/>
科十哲像并車服禮器今已重粧别畫無舊蹤矣<lb/>
薛少保者名稷天后朝位至太子少保文章學術名冠<lb/>
當時而好圖畫畫品録云秘書省有薛少保畫鶴時稱<lb/>
<pb n="KR3h0016_WYG_003-9b"/>
一絶又聞蜀郡多有公畫盧求成都記云府衙院西㕔<lb/>
少保畫鶴與青牛并少保自眉州司馬遷移文記今改<lb/>
舊制無畫蹤矣<lb/>
王宰者大厯年家于蜀川善畫山水樹石意出像外故<lb/>
杜甫歌云十日畫一水五日畫一石能事不受相促迫<lb/>
王宰始肯留真跡壯哉崑崙方壺圖掛君髙堂之素壁<lb/>
巴陵洞庭日本東赤岸水與銀河通中有雲氣隨飛龍<lb/>
舟人漁子入浦溆山木盡亞洪濤風尤攻逺勢古莫比<lb/>
<pb n="KR3h0016_WYG_003-10a"/>
咫尺應須論萬里焉得并州快剪刀剪取吳松半江水<lb/>
今蜀中寺觀亦無畫蹤唯好事者收得畫品錄定為妙<lb/>
格<lb/>
韋偃者京兆人也寓止蜀川善畫馬韓幹之亞也故杜<lb/>
甫歌云韋侯别我有所適知我憐君畫無敵戯拈秃筆<lb/>
掃驊騮欻見騏驎出東壁一匹齕草一匹嘶坐看千里<lb/>
當霜蹄時危安得真致此與人同生亦同死蜀中寺觀<lb/>
亦無筆蹤唯好古者收得畫品録定為妙品<lb/>
<pb n="KR3h0016_WYG_003-10b"/>
浣花龍興寺成都記云本正覺寺内有前益州長史臨<lb/>
淮武公<hi>元衡</hi>并從事五人具朝服繪于中堂淳化五年<lb/>
兵火後無畫蹤矣<lb/>
成都記云府衙西北前益州五長史真李太尉<hi>徳裕</hi>文<lb/>
記今無畫蹤唯文字相傳爾<lb/>
　　重寫前益州五長史真記<lb/>
益州草堂寺<hi>成都記云寺在府西七里去浣花亭三里</hi>列畫前長史一十四<lb/>
人<hi>節度使職不帶尹則帶長史非今賔佐也</hi>代稱絶跡余嘗於數公子孫之<lb/>
<pb n="KR3h0016_WYG_003-11a"/>
家獲見圖狀乃知草堂繢事靡不造真昔巖野旁求徒<lb/>
聞審像稽山髙遯唯上鎔金孰若托之丹青妙畫神照<lb/>
然楚國祠廟魯王宫室暨此邦文翁舊館皆圖厯代卿<lb/>
相粲然可觀雖有慕於前良曾莫究於形似豈與夫年代<lb/>
既逺遺像猶存入虚室而烟霞暫披拂浮埃而瑶林斯<lb/>
覩余以精廬甚古畫壁將傾乃選其功徳尤著者五人模<lb/>
於郡之㕔所追惟二漢臺閣皆有圖寫黄霸于定國雖<lb/>
宰相名臣不得在畫像之列卓子康徳行君子而居功<lb/>
<pb n="KR3h0016_WYG_003-11b"/>
臣之右今之所取其在兹乎采色既新光靈可想儼若<lb/>
神對吾將與歸因叙其事以貽來哲太和四年閏十二<lb/>
月十八日劒南西川節度副大使知節度事銀青光禄<lb/>
大夫檢校兵部尚書兼成都尹御史大夫贊皇縣開國<lb/>
伯李徳裕記<lb/>
　　胡氏亭畫記<lb/>
蓋聞藝逰而至者則神傳焉神傳者國寳矣墨妙之於<lb/>
藝蓋又加貴焉浮圖燄熾於今國力不能迨也故藝之<lb/>
<pb n="KR3h0016_WYG_003-12a"/>
至者雖鴻徳巨儒亦伍於工徒矣唐故宰相薛公稷畫<lb/>
入神品以名之重時加貴之成都静徳精舍有壁二堵<lb/>
雜繪鳥獸人物態狀生動乃一時之尤者也吾后帝宇<lb/>
之五年汙叛帖夷萬方無事於是大去蠱人之疾以浮<lb/>
圖氏為最詔走御史監毁域内之祠凡雲構山峙之宇<lb/>
一時而壞百工之名跡隨去焉胡氏<hi>璩</hi>文而好古惜少<lb/>
保之迹不存於鄉迺操斤挾黨力剟於頽坌之際得人<lb/>
三十七頭馬八足又於福勝祠獲展氏子䖍天樂二十<lb/>
<pb n="KR3h0016_WYG_003-12b"/>
五身及鄉之名工李氏感天樂十二色皆神傳異跡陷<lb/>
于茅亭之壁長者之車益滿門矣任愚子若缺時寓蜀<lb/>
壯君好事之心亡於壓覆於是染醉豪紀其始於石會<lb/>
昌五年五月三日檢校尚書司空員外郎賜緋魚袋郭<lb/>
圖記<hi>今畫無舊迹唯有石記在三學山廨院東北此院是胡璩宅</hi>
　<lb/>
　<lb/>
　益州名畫録卷下<lb/>
</p>
<p>
</p>
  </div>
        </body>
</text>\m</TEI>
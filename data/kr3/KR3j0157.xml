<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>採芹録卷一</head> <lb/>
    <p>
<pb n="KR3j0157_WYG_001-1a"/>
欽定四庫全書<lb/>
　採芹録卷一<lb/>
　　　　　　　　　　　　明　徐三重　撰<lb/>
牧民之職當以加惠孤窮為首務蓋不能自食之民懸<lb/>
　命於上之人者所當約已勞身圖其生事者也次當<lb/>
　以恤灾為念蓋天灾無時一方終嵗無望之人流移<lb/>
　破散死亡所係拯救之䇿不但臨事多方尤當先期<lb/>
　預備者也次則均田土戸役以抑豪右而扶齊民禁<lb/>
<pb n="KR3j0157_WYG_001-1b"/>
　淫奢浮冗以節用度而端俗尚此古人治安本義常<lb/>
　日行之以漸圖富庶實效者也至於貪猾吏卒藏蠧<lb/>
　公庭煽殃鄉曲上閼清明之化下亂寧一之規所當<lb/>
　簡其人數信其約法令公私之情不隔於耳目淳和<lb/>
　之俗毋琢於姧欺精察曲防正當加諸此徒不宜苟<lb/>
　且聽狥者也乃若持廉一節欲行繩吏當先自盟潔<lb/>
　已庶可格人無愧乃能督下此寔詩書之士所稱誦<lb/>
　法聖賢不但名位之流僅欲兢持物論而已其他寛<lb/>
<pb n="KR3j0157_WYG_001-2a"/>
　賦緩刑訓義重本恒若家庭之事並闗切身之情如<lb/>
　此縱未便侈口王仁一郡一境有不實受其澤者鮮<lb/>
　矣<lb/>
洪武初令天下郡縣立養濟院收養孤獨殘病不能自<lb/>
　生之人人月給米三斗柴三十斤冬夏布一疋小口<lb/>
　三之一慈憫元元直同父子骨肉矣夫孤獨殘病飢<lb/>
　寒之人上闗九重深念所以圖其生理者罔不周詳<lb/>
　寧忍令海内丁夫壯女不安生事以至流亡失所知<lb/>
<pb n="KR3j0157_WYG_001-2b"/>
　必無矣我祖宗徳澤下迨庶品何减乾坤雨露但遐<lb/>
　深曲隱正頼長吏奉行若令弊藏於法之徒美實喪<lb/>
　於文之虚具則大非矣夫國家不愛課稅征求之額<lb/>
　以全無告困窮殘命而中間稍有㫄出無論此升合<lb/>
　脂膏有失救死存生之本意倘實政一化為弊藪則<lb/>
　必有萬分不能自生者又苦於不可得收而哀號稿<lb/>
　死何由知之此在官司所宜推廣徳心體隱詢瘼而<lb/>
　不得目為案牘故事一切付之廷吏已也嗚呼士大<lb/>
<pb n="KR3j0157_WYG_001-3a"/>
　夫所學何事四民之政童而誦之况國家懿典明章<lb/>
　皎然方冊當其任者烏得忽諸<lb/>
四民無告王政所最先洪武條章載列監司守令職事<lb/>
　更為殷切乃今號啼載塗當事者身逢目覩恬焉靡<lb/>
　有詰其情状為之收恤毋論吾心為忍即吾職亦重<lb/>
　慢國憲所學所任胥負之矣嗚呼儻謂人衆不能盡<lb/>
　養今郡邑冗耗費何止一端在世途則難已在國典<lb/>
　則不經若節此施彼所活何限謂嵗辦不能額外夫<lb/>
<pb n="KR3j0157_WYG_001-3b"/>
　天下以富養貧天道人理然也在明白正大隨宜曲<lb/>
　處焉耳我無㡬㣲私而以痛閔元元之意明布一境<lb/>
　人有不同此心乎如是財固可多方畫也謂情偽不<lb/>
　易得實夫上以誠感未有不以誠應法以仁立未有<lb/>
　不以嚴行里圖街坊烏容盡欺一時矇矓豈能終掩<lb/>
　且既欲處之得所寧不審之周詳但使吾有實心終<lb/>
　不令虚文冒濫也謂流乞勢難兼收夫宇宙同生寧<lb/>
　分彼此或遂令寄命或使得還鄉各因其情與之生<lb/>
<pb n="KR3j0157_WYG_001-4a"/>
　路但患吾心不竭毋患吾力不周也夫萬物為已斯<lb/>
　道本義一夫顛連痛切吾躬凡有斯人之責皆不可<lb/>
　無此意而稱於天下曰士大夫也若鮮珍自奉而<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>
　腹者哀號泥塗渺然乃若不聞高倨快心而黔瘠者<lb/>
　宛轉谿壑漠然不加動色此亦非人情矣<lb/>
古今救荒惟蠲賑二事余不獲盡覩天下地土知其利<lb/>
　害姑以身所經行耳目聞見竊謂長淮以北賑急於<lb/>
　蠲大江以南蠲重於賑淮北居人星落地曠土瘠粮<lb/>
<pb n="KR3j0157_WYG_001-4b"/>
　課甚薄田無畜洩之利一遭水旱千里極目即不蠲<lb/>
　亦無所得徴而流乞之民旦暮懸命溝壑之外便虞<lb/>
　剽掠是賑之惠實於蠲也大江以南田賦浩繁生人<lb/>
　駢塞無藉之人居多升斗之給難遍若復以薄收之<lb/>
　物充重額之輸則地方之存無幾而食貨之直必涌<lb/>
　且飢寒交廹敲朴難堪斥賣流亡勢所不免是蠲之<lb/>
　益重於賑也夫蠲賑二事荒嵗何可廢一顧於並行<lb/>
　之中畧計其虚實重輕則然耳然江南田多鉅室蠲<lb/>
<pb n="KR3j0157_WYG_001-5a"/>
　亦難從㮣例列為差等明示低昻亦厚業者之所不<lb/>
　能怨也至於賑之一事苐責成良有司興發勸募公<lb/>
　勤以行之多方以稽之務使無業者得濟必死者得<lb/>
　全斯為實政夫發帑遣官豈非聖朝徳意苐奉行乖<lb/>
　方反滋騷動列郡之費不貲民間竟無大益此亦當<lb/>
　事者所宜鍳徃覺來先圖無弊而後可言其利也<lb/>
為郡守積榖備荒是第一務不入私室不為饋遺買榖<lb/>
　入倉擇部民有行父老主之倉須完繕高燥用柴蓋<lb/>
<pb n="KR3j0157_WYG_001-5b"/>
　䕶待主倉者如家之主計優以禮遇免其雜役不使<lb/>
　左右羣小有所需求毎厫有定數折耗有罰再勤加<lb/>
　檢問察其盈縮一遇凶歉發而平糶豫訪耆徳散布<lb/>
　各鄉質盟於明神感動以誠懇間遣自愛属吏廵行<lb/>
　稽查或親乘小舟突詣亷問夫預備則有待無弊久<lb/>
　而益饒散糶則民便利均不至羣聚而又身勞誠感<lb/>
　不廢稽防庶幾民有實惠如此而百姓猶流亡喪亂<lb/>
　始可委諸天矣<lb/>
<pb n="KR3j0157_WYG_001-6a"/>
　　晦翁常論常平倉弊云米俱浮埃空殻不敢挑動<lb/>
　　又影射侵支有難理會愚謂此等事正生治人實<lb/>
　　希法從人弊故耳今談者亦苦口常平之難行謂<lb/>
　　害甚於利夫居位任職使國家良法無利而滋弊<lb/>
　　不知士大夫有生於世其處身利物當如何而漫<lb/>
　　無用心如此也<lb/>
救荒一事士大夫稍以民物為懐未有不惻然圖其實<lb/>
　濟苐心雖欲盡而勢所不遂身所難親一人之心思<lb/>
<pb n="KR3j0157_WYG_001-6b"/>
　耳目有限而閭閻不悉之情隱羣小乘便之姧欺不<lb/>
　無此顧而彼遺名然而實否意美而法弊費實而惠<lb/>
　虚縱有禹稷飢溺之思無禆溝壑顛連之苦㫺人乃<lb/>
　言荒䇿無竒誠恨之也偶見世廟時廣東僉事林希<lb/>
　元上荒政樷書内列綱六目二十有三曰有二難得<lb/>
　人難審戶難有三便極貧之民便賑米次貧之民便<lb/>
　賑錢稍貧之民便賑貸有六急垂死貧民急饘粥疾<lb/>
　病貧民急醫藥病起貧民急湯米既死貧民急墓瘞<lb/>
<pb n="KR3j0157_WYG_001-7a"/>
　遺弃小兒急收養輕重囚繋急寛恤有三權借官錢<lb/>
　以糶糴興工作以助賑貸牛種以通變有六禁禁侵<lb/>
　漁禁攘盗禁遏糴禁抑價禁宰牛禁度僧有三戒戒<lb/>
　遲緩戒拘文戒遣使其審勢立欵推情設䇿可謂幾<lb/>
　盡若斟酌事宜務令實惠及民則在仁人君子自盡<lb/>
　厥心焉耳竊思遣使之戒厥有前㣲徃年江南被灾<lb/>
　發帑命官賑濟無益而更滋騷擾㫺司馬文正公謂<lb/>
　不如專任監司守宰者真為石畫此在朝廷之上老<lb/>
<pb n="KR3j0157_WYG_001-7b"/>
　成之識但為責成核實而不牽惑於少年浮論則善<lb/>
　矣若監司守宰身任其事又以得人為急而難葢苦<lb/>
　心綜理雖在我而布散分任須用得其人茍一人失<lb/>
　用即一處一事為其所誤而僵死不知幾何人矣㫺<lb/>
　富鄭公在青州所用官吏自前資待缺寄居者皆賦<lb/>
　以禄使就民所聚選老弱病廢者廪之公感之以誠<lb/>
　人人盡力今固無待缺寄居惟有見任本境官吏雖<lb/>
　當民艱之日同有良心顧地方事任孔棘如欲付孤<lb/>
<pb n="KR3j0157_WYG_001-8a"/>
　子於乳母所以審擇之伺察之亦不得不加之意也<lb/>
　丘文莊則欲於所部致仕閒住待選依親等項官吏<lb/>
　監生與夫僧道耆老醫卜人等凡平日為鄉人所信<lb/>
　服者俾各就所在因便給散是用本鄉士民也然又<lb/>
　必為人所信服亦豈得一槩付之天要各就一方人<lb/>
　情土俗酌於才品而期其不負委任若官吏士民正<lb/>
　不拘耳誠幸得慷慨盟天矢日與吾共志之人而即<lb/>
　属以辨戶業之上下有無察丁口之老弱疾病孤苦<lb/>
<pb n="KR3j0157_WYG_001-8b"/>
　或隨居給散以便民或就食其不能出入徃來者令<lb/>
　逺近飢寒赤子宛然若咸當吾前而凡荒政所施徳<lb/>
　意靡不若吾躬行而人實受之豈非一方生靈厚幸<lb/>
　歟至於牛種之貸宰牛度僧之禁則預為荒後生事<lb/>
　計者又不但茍舒今日一朝之急惟預備勸助二端<lb/>
　不在明白開欵蓋勸助一事行之不善反成苛索預<lb/>
　備一節當在平日臨廹則難倘被灾太甚應用浩繁<lb/>
　倉卒措置錢米不免巧婦束手之歎若只倚辦官庫<lb/>
<pb n="KR3j0157_WYG_001-9a"/>
　額少用浮中道稱竭安得委而坐視歟念此必當先<lb/>
　事不忘經營臨事廣為方畧凡諸行仁之事以身倡<lb/>
　之則好義者自衆不可强廹以不堪及民之政以實<lb/>
　致之則受惠者必得母令借竇以生弊要在賢明並<lb/>
　濟經權一體上下倘按常守矩而盡其在我或用智<lb/>
　多事而不通物情利益未施怨咨横出矣嗟嗟志在<lb/>
　蒼生者必不自專一人之見則於艱難倥<graphic n="KR1555" url="https://raw.githubusercontent.com/kanripo/KR-Gaiji/master/images/KR1555.png" mimeType="image/png"/>之秋真<lb/>
　如一家一身之厄焦勞之外更務周詢凡所以集衆<lb/>
<pb n="KR3j0157_WYG_001-9b"/>
　思藉羣力察幽細行實然者宜更如何皇皇切切也<lb/>
竊憶㫺年灾荒官司出米煑粥然食粥者死甚衆非粥<lb/>
　之能死人盖飢寒雨濕人自無生理耳當知得食而<lb/>
　生是粥之功餓傷疫染而死非粥之過倘歸過於粥<lb/>
　而不為料理則可生者亦死是與於不仁甚也惟官<lb/>
　司出米或委任所属官吏或差派地方富民中間苟<lb/>
　且塞責又不無侵尅减省襍以他物乃足為害聞有<lb/>
　和入石膏沙土者乆困瀕死之人膓胃豈堪着此是<lb/>
<pb n="KR3j0157_WYG_001-10a"/>
　適以好生行殺也若擇人而任用意稽察當不至是<lb/>
　食粥之人其間亦有自能食而冒濫支給者似所當<lb/>
　裁已給粥而有室可歸者亦不必慮惟流集飢人聚<lb/>
　守於此<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>腹待食以次逓給日晏得餐數嵗豐穰饕<lb/>
　恣之人僅僅得此已不能飫且老㓜疾病羣居一厰<lb/>
　疫氣相襲而又當隂兩彌月濕衣冷地俱足傷人此<lb/>
　官司之所無可奈何者也夫丁壯濫食非曰惡之特<lb/>
　分取無告之口且令官司勢不能遍亦為未平飢人<lb/>
<pb n="KR3j0157_WYG_001-10b"/>
　不下千百林立魚次取給鼎鑊之間豈能如期得食<lb/>
　米珠薪桂欲令充飽其勢自難而逺村境外扶老提<lb/>
　弱坐卧荒凉浮露之厰㫄穿下透漬骨侵肌以積羸<lb/>
　之人備六氣之賊疾病死亡又豈粥糜所能救療嗚<lb/>
　呼羣公皆才名良吏猶然患此豈救荒真無䇿耶竊<lb/>
　議欲倣范文正營作之意令丁壯者以力得錢不虚<lb/>
　坐食老弱則編名定額限米分炊數止貧廹給可從<lb/>
　優而散處空閑各有覆藉至於疾病醫藥自不可無<lb/>
<pb n="KR3j0157_WYG_001-11a"/>
　脫有死亡瘞理亦不容己若預備實積以奉聖朝徳<lb/>
　意勤亷自矢以憂百萬生靈此亦吾輩立心之事也<lb/>
　嗚呼行之惟艱談何容易捉麈而論兵得無為介胄<lb/>
　嗤乎<lb/>
程伊川與人論立賑濟法云不制民之産無儲蓄之備<lb/>
　飢而後發廪以食之廪有竭而飢者不可勝濟也今<lb/>
　不暇論其本救目前之死亡唯有節則及廣常見今<lb/>
　時州縣濟飢之法或給之米豆或食以粥飯來者與<lb/>
<pb n="KR3j0157_WYG_001-11b"/>
　之不復有辨中雖欲辨之亦不能也榖貴之旹何人<lb/>
　不願得食倉廪既竭則殍死者在前無以救之矣數<lb/>
　年前一親戚為郡守愛恤之心可謂至矣鷄鳴而起<lb/>
　親視俵散官吏後至者必責怒之於是流民歌詠至<lb/>
　者日衆未幾穀盡殍者滿道愚常矜其用心而嗤其<lb/>
　不善處事救飢者使之免死而已非欲其豐肥也當<lb/>
　擇寛廣之處宿戒使晨入至己則闔門不納午而後<lb/>
　與之食申而出之日得一食則不死矣其力自能營<lb/>
<pb n="KR3j0157_WYG_001-12a"/>
　一食者皆不來矣比之不擇而與當活數倍之多也<lb/>
　凡濟飢當分兩處擇羸弱者作稀粥早晚兩給勿使<lb/>
　至飽俟氣稍完然後一給第一先營寛廣居處切不<lb/>
　得令相枕藉如作粥飯須官員親嘗恐生及入石灰<lb/>
　不給浮浪游手無是理也平日當禁游惰至其飢餓<lb/>
　則哀矜之一也按此議載於遺書斟酌事勢徴見已<lb/>
　徃似甚可行夫每日一食近傷於薄然仁人君子立<lb/>
　愛欲廣而施澤當節節正所以成廣非不欲厚之也<lb/>
<pb n="KR3j0157_WYG_001-12b"/>
　小有凶歉米粟易措飢人鮮少不妨如意優給若大<lb/>
　荒疊荒之嵗流離在在充塞食貨無計宛轉救此不<lb/>
　應遺彼豐前又恐嗇後則此法最為長便夫日得一<lb/>
　飽雖飢不死中間省兩飡之費以全活衆命衍易竭<lb/>
　之財廣得生之路於人不為忍於物不為吝何妨於<lb/>
　仁人君子之用心且羸病食之他所早晚兩給稀粥<lb/>
　俟其氣完而與徤者同給所給粥飯並官員親嘗浮<lb/>
　浪游手亦弗拒遏處置存恤更為周詳矣竊又謂食<lb/>
<pb n="KR3j0157_WYG_001-13a"/>
者已給而出未必不可别營㡬㣲土毛水族亦皆接<lb/>
　濟之物惟所給粥飯則須甘羙豐厚務令充足又不<lb/>
　作病此正在官司委托得人每鑊親嘗騐給若但付<lb/>
　之尋常色役任彼尅减濫惡粥或稀薄飯或虧少是<lb/>
　每日一給當不待三五日而餓損枯瘠瀕死大不如<lb/>
　一日兩給尤徼倖一度得救死之益縱它日事不能<lb/>
　繼而一時猶幸有得生之人其利害相懸殆天壤矣<lb/>
　故愚最善伊川此議而不敢輕言正恐或以虚文應<lb/>
<pb n="KR3j0157_WYG_001-13b"/>
　事之心行節浮從實之政實之利未䆒虚之為害更<lb/>
　深是前賢苦心密議反為厲階以殺人因用䇿之不<lb/>
　才不良而致此䇿之遺禍可深慮哉可深慮哉<lb/>
　　伊川此議慮事最周然或在地窘極荒榖粟無可<lb/>
　　措置之處則宜用之又必須以勤敏精明身親目<lb/>
　　睹令事皆實際則可若少有虚漏則死亡無稽矣<lb/>
　　至如米可廣營量不至乏竭從優兩給何惜煩勞<lb/>
　　但此說亦不可知仁人君子酌時宜而贏縮摠於<lb/>
<pb n="KR3j0157_WYG_001-14a"/>
　　血氣生靈盡同生一脉之念凡思曲防其未盡正<lb/>
　　欲實遂其生理古人不敢自惜焦勞胼胝之軀此<lb/>
　　意可想也<lb/>
限田一事均産平役節富右貧最為治安善政昔人每<lb/>
　苦救荒之䇿無竒竊謂荒䇿亦孰竒於此盖救於已<lb/>
　荒則倉卒難展故無竒救於未荒則無臨事補苴之<lb/>
　廹無多費不均之患且人各有頼荒自不能為灾兹<lb/>
　非竒䇿歟大抵天生斯人食以此土以一方之土養<lb/>
<pb n="KR3j0157_WYG_001-14b"/>
　一方之人是土與人常相均者也先王審於是乃方<lb/>
　百里而制國君各民其人井其地而授之田人得百<lb/>
　畝以贍老㓜至於餘夫亦有分業所收既足卒嵗餘<lb/>
　者即以待荒何有乏衣食而流亡者自阡陌既開田<lb/>
　無常制多者吞并至千萬無者不得置錐於是始有<lb/>
　奴婢佃戸而貴賤有餘不足大懸殊矣豐稔之年貧<lb/>
　者力作以養富㐫歉之嵗富者厚自畜而困貧此三<lb/>
　代以下至今日弊政天下所由不均不平者胥是也<lb/>
<pb n="KR3j0157_WYG_001-15a"/>
　夫言井田於郡縣之日非迂則妄然富貧何不可均<lb/>
　量也今之富人有田千畆則古十餘家之産也有田<lb/>
　萬畆則古百什餘家之産也田之入千萬其所當食<lb/>
　之口不過二三十止矣所餘皆耗於冗食浮用彼百<lb/>
　十餘家之無田者其身其老㓜咸資於為人力作以<lb/>
　終嵗遇凶歉則束手而坐死亡是致此百十餘家之<lb/>
　顛頓安得謂非千萬畆者之造孽耶今若令限其額<lb/>
　數多者不得逾若干少者不失百畆或五十畆或二<lb/>
<pb n="KR3j0157_WYG_001-15b"/>
　三十畆夫無論各百畆五十畆就令人得二三十畆<lb/>
　男子力農婦女操織常年計所食用之不盡者即可<lb/>
　漸畜以備荒即無有餘畜而田廬宛然猶可轉移質<lb/>
　借以茍取給一嵗而强待來嵗之復熟亦不遂至委<lb/>
　頓溝壑也且人既各有㣲産其鄉黨同籍有餘者尚<lb/>
　可推以相濟而冀後日之取償官司之設法救濟者<lb/>
　亦可按籍查審而不思於虚實之難據即其間有無<lb/>
　籍㪚漫伶仃孤寡者其人既稀亦易為推求别議周<lb/>
<pb n="KR3j0157_WYG_001-16a"/>
　給必不苦於難稽而棄置無措也兹非灼然通利之<lb/>
　道歟孟子曰明君制民之産必使仰足以事父母俯<lb/>
　足以畜妻子樂嵗終身飽凶年免於死亡葢千古聖<lb/>
　帝明王救荒竒䇿具於王政中甚明聖賢明布其䇿<lb/>
　於書傳而後人常患於無䇿豈忽而不講歟抑泥於<lb/>
　古法而不善師其意以變通歟然則三代而下數千<lb/>
　年間生靈飢困轉死者無算罪豈真屬之嵗凶由豪<lb/>
　强恣肆兼併而上之人恬然不為限制聖賢大有竒<lb/>
<pb n="KR3j0157_WYG_001-16b"/>
　䇿而不能講究變通以見於施行均為可恨也<lb/>
梁惠王移民移粟是言救荒事孟子只云行王道始之<lb/>
　以不違農時不用數罟不非時伐山林繼之以樹宅<lb/>
　桑畜鷄豚制田里此言於嵗荒之日無乃近迂然平<lb/>
　日審能行此荒亦自不足慮古人三年耕餘一年食<lb/>
　九年耕餘三年食正為此也魯哀公憂年飢乏用有<lb/>
　若告以行徹徹者一夫受田百畆八家通力而作上<lb/>
　之人賦什一而已生者得盡力取者不求贏人咸得<lb/>
<pb n="KR3j0157_WYG_001-17a"/>
　以勤儉自致畜積何憂乎灾祲周禮荒政凡十有二<lb/>
　慮極周詳然要是聖人立法於官守盡曲防之事以<lb/>
　待天行之數耳若桑林雲漢之後則雖明聖不能不<lb/>
　皇皇何者天灾横行不可力遏民間澤涸難以支吾<lb/>
　財不得神運而鬼輸人不能家賜而户給爾時即欲<lb/>
　為竒䇿恐二帝猶病於博施是以王道貴預當令荒<lb/>
　不為灾此古㫺養民善政有以輔相天地所不及者<lb/>
　誠非小補也當今授田之法難行而民間産業可漸<lb/>
<pb n="KR3j0157_WYG_001-17b"/>
　均量惟重禁兼并使富强不得逾數多占貧弱衣食<lb/>
　之資極意撫存令得保守苛徭繁賦悉意寛除要使<lb/>
　户有名田人鮮亡賴是乃當今王道而於荒嵗之備<lb/>
　亦庶幾十之六七矣<lb/>
江南差役以田為序此經法也夫國家以民為役以田<lb/>
　制雖古盛世不能易後代人姧法弊民不皆有田役<lb/>
　亦不盡從田於是有偏累不均之恨蓋舉海内皆然<lb/>
　江南為甚矣夫江南財賦劇地諸役最稱煩重廼今<lb/>
<pb n="KR3j0157_WYG_001-18a"/>
　鉅産之家優遊豐盈坐作淫侈而徒使貧苦之民貲<lb/>
　窘力单奔馳搞扑此當世所為不平者誠於士大夫<lb/>
　之産立有定例限其品額額外有餘更為裁抑之法<lb/>
　或即從官途懲警或特設鄉政遏防務令不得任意<lb/>
　逾越以侵削閭閻陵夷志節倘過營分外即議在毁<lb/>
　亷但令教肅風清必無敢顯托不類者若夫登壟意<lb/>
　重振濯心微彼既欲自同庸民國家亦何難賤士此<lb/>
　定士大夫之例當明布朝章以成畫一不得但委之<lb/>
<pb n="KR3j0157_WYG_001-18b"/>
　郡縣者也此制既定然後將㮣縣官民戶田履畆核<lb/>
　實歸併造冊照産列名以次注役多寡不紊輕重不<lb/>
　踰下毋得私營脫减上毋得曲法低昻此則於均役<lb/>
　之中便有限田之意大要田多役不妨過重田少役<lb/>
　不妨加輕將令富者勢不可多貧者無可使有需以<lb/>
　嵗月之深徐俟推移之理此作法於無制之後寓意<lb/>
　於常法之間在任事者以至公之心行至平之政而<lb/>
　堅持之永守之庶乎齊均之效可以漸致即末世無<lb/>
<pb n="KR3j0157_WYG_001-19a"/>
　全功亦或可幾十五也至於因時隨勢法在必利而<lb/>
　不至病人正行㫄行無失本意而摠歸合轍則在善<lb/>
　行之人用意真密審圖無弊焉耳顧其所以難行則<lb/>
　有由然大要九重一人與閭閻萬口未有不知其便<lb/>
　而當事及梗撓之夫皆大所不利言則為仇行則為<lb/>
　賊所以厯千餘載而訖無成法定議無惑也<lb/>
　　自貢助徹行皆計民授田下有養上有供盖均天<lb/>
　　地大利為帝王良法萬世不可易也春秋時猶未<lb/>
<pb n="KR3j0157_WYG_001-19b"/>
　　盡湮魯加履畆有子病之戰國闢土諸人遂大壊<lb/>
　　舊章流毒後代故孟子宅井經界之說諄諄於齊<lb/>
　　梁盖宇宙非此法生人之理不均聖賢非此道推<lb/>
　　仁之事不逹因攷紀漢以下謀國之議於後大要<lb/>
　　建議因時倣古用意一也<lb/>
　　漢董仲舒說武帝以秦用商鞅之法除井田民得<lb/>
　　賣買富者田連阡陌貧者亡立錐之地邑有人君<lb/>
　　之尊里有公侯之富小民安得不困古井田法雖<lb/>
<pb n="KR3j0157_WYG_001-20a"/>
　　難卒行宜少近古限民名田以贍不足塞并兼之<lb/>
　　路去奴婢除專殺之威薄賦歛省徭役以寛民力<lb/>
　　然後可善治也<hi>所云古井田法雖難卒行宜少近古限民名田此最為徹論然卒未</hi>
　　<hi>有能行非法難行無肯行之人也豪限名田塞兼并去奴婢除專殺無困貧苦無滋  强斯為善治</hi>
　　<hi>後之議治率云便民然所便者十九富厚之室而飢廹者鮮所沾及稱善治乎  治天下者乃使商</hi>
　　<hi>鞅之法尚至今在如何得善治</hi>
　　漢哀帝時師丹建言今累世承平豪富吏民貲數鉅<lb/>
　　萬而貧弱愈困宜畧為限廷臣議請自諸侯王列<lb/>
<pb n="KR3j0157_WYG_001-20b"/>
　　侯公主名田各有限闗内侯吏民名田皆毋過三<lb/>
　　十頃奴婢毋過三十人期盡三年犯者没入官時<lb/>
　　以貴戚近習不便遂寢不行<hi>期盡三年犯者没入官不為苛矣獨縁貴</hi>
　　<hi>戚近習不便使宇宙生靈大計竟廢格不行此正世事沉痼病根  漢法嚴惟貴戚近習力能撓此</hi>
　　<hi>吏民不敢也後代權門富室皆得以私意梗其事行之更難矣  闗内侯吏民名田奴婢亦須有差</hi>
　　<hi>等定限今槩云毋過三十此牛竒章所謂踈而未可行也</hi>
　　北魏孝文時李安世上言嵗飢民流田業多為豪<lb/>
　　右所占奪雖桑井難復宜更均量使力業相稱<hi>力業</hi>
<pb n="KR3j0157_WYG_001-21a"/>
　　<hi>人人殊便應人人均量事既傷繁且田無定數惟力是稱即為他日多占之端而均量無己時矣時</hi>
　　<hi>南北交争兵事未息田制或難定限暫為此融通便計以救時弊而拯民艱亦不為無益也</hi>
　　唐陸贄論限田曰古者一夫受田不過百畆欲使<lb/>
　　人不廢田業無曠耕耘今富者連阡陌貧者無容足之<lb/>
　　居依托强家服勞終嵗常患不充有田之家坐食<lb/>
　　租稅京畿田畆稅五升私家收租一碩官取一私<lb/>
　　取十宜為占田條限此安富恤貧之善經也<hi>所云依托</hi>
　　<hi>强家服勞終嵗者今奴婢佃户皆是也惟兼并之後貧人失業乃有此等若計夫受田時則俱同井</hi>
<pb n="KR3j0157_WYG_001-21b"/>
　　<hi>通作之夫各得自食其力何至依人服役乎</hi>
　　唐牛僧孺論均田曰㫺周人井田之制逺而不可<lb/>
　　復漢氏名田之數踈而未可行今版籍不備遷徙<lb/>
　　無制富者得以專其利貧者不能專其業於是編<lb/>
　　户逸為游惰良田併於豪家誠能詔天下官吏隨<lb/>
　　人所在皆備貢藉來者根其所從去者審其方向<lb/>
　　居者詳其業疾者籌其數時貢籍於縣嵗貢籍於<lb/>
　　州州與縣相聞然後頒限田之科重兼并之律使<lb/>
<pb n="KR3j0157_WYG_001-22a"/>
　　公侯卿士方伯連帥下及於豪商大賈不得廣併<lb/>
　　吞以專厚利若然則均田之事寓其間矣<hi>藉民限田計口</hi>
　　<hi>受業者當如是但於藉時恐不無繁擾且既非受田人藉之何為不若一意限田重禁兼并自然惠</hi>
　　<hi>及無藉至有田之後隨産立户列於版圖則民不待藉而自藉矣</hi>
　　宋太宗謂宰相曰井田之制實經國之要道後世<lb/>
　　為天下者違井田則富貧不均朕深念黎庶雖井<lb/>
　　田之制不可卒復因時創法漸均貧富則朕别有<lb/>
　　規制終當行之以安四海<hi>三代以下人主未有自能知此者惟宋太宗知</hi>
<pb n="KR3j0157_WYG_001-22b"/>
　　<hi>之而卒未見所創規制豈當時佐理奉行之人莫或相成耶</hi>
　　宋仁宗天聖間上書者言賦役未均田制不立因<lb/>
　　詔限田卿以下毋過三十頃牙前將吏應復役者<lb/>
　　毋過十五頃止一州之内過是者論如違制律以<lb/>
　　田賞告者既而三司言限田一州而卜葬者牽於<lb/>
　　隂陽之說至不敢舉事又聽數外置墓田五頃而<lb/>
　　任事者終以改田不便未幾即廢<hi>嗚呼任事之人即是不便限田</hi>
　　<hi>之人法如何得行古者無死徙出鄉以厚風俗今以隂陽小數復通卜葬墓田之例不知三代公卿</hi>
<pb n="KR3j0157_WYG_001-23a"/>
　　<hi>世家何處皆得吉壤而子孫相繼賢良也</hi>
　　宋高宗初在河朔親見民間之苦嘗歎知縣不得<lb/>
　　其人一充役次即至破家及即位深加講求至建<lb/>
　　炎四年十二月遂定差役法以材疃三十戶每科<lb/>
　　輪差甲頭一名催納租稅以二十五家為一保十<lb/>
　　六保為一都内選才力高富者二人充都保主一<lb/>
　　都盜賊烟火之事其次有保長若品官則一品限<lb/>
　　田五十頃至九品五頃免差子孫䕃盡則同編戶<lb/>
<pb n="KR3j0157_WYG_001-23b"/>
　　太學生及得解試者許募人充役軍丁女戶及孤<lb/>
　　弱悉免<hi>按此法即今里甲差徭也今江南解頭收兊等項號稱粮長役更煩重</hi>
　　宋留正役議曰自井田之政廢而賦役之法弊至<lb/>
　　於役法之不均未有甚於此時者豪右貴戚之家<lb/>
　　占田踰制雖有限田之法然其田百倍於編民縱<lb/>
　　能使之服役其何以救細民之困哉盖其力既有<lb/>
　　十家之田而特供一家之役則㫺之為役之家九<lb/>
　　又將移之於平民矣限田之役誠不足以均之則<lb/>
<pb n="KR3j0157_WYG_001-24a"/>
　　不役之而限田庶乎其可行聖朝將以寛民而在<lb/>
　　廷議論未定豈非有待於今日而行之乎<hi>三代盛王能使</hi>
　　<hi>千八百國君民謹守井田之制後世人主不能禁豪右貴戚不逾制占田然則統一海宇所命令何</hi>
　　<hi>事此當求其故而得根因矣留公限而不役之論最為精當</hi>
　　宋理宗淳祐六年殿中侍御史兼侍講謝方叔上<lb/>
　　言豪强兼併之患至今日而極非限民名田有所<lb/>
　　不可是亦救世道之㣲權也國朝駐蹕錢塘百有<lb/>
　　二十餘年矣外之境土日荒内之生齒日繁權勢<lb/>
<pb n="KR3j0157_WYG_001-24b"/>
　　之家日盛兼并之習日滋百姓日貧經制日壊上<lb/>
　　下煎廹識者愳焉夫百萬生靈生養之具皆本於<lb/>
　　榖榖粟之産皆出於田今百姓膏腴皆歸貴勢之<lb/>
　　家租米有及百萬石者小民百畆之田頻年差充<lb/>
　　保役官吏誅求百端不得已則獻其産於巨室以<lb/>
　　規免役小民田日减而保役不休大家田日増而<lb/>
　　保役不及以此弱之肉强之食兼并寢盛民無以<lb/>
　　遂其生於斯時也可不嚴立經制以為之防乎去<lb/>
<pb n="KR3j0157_WYG_001-25a"/>
　　年諌官嘗以限田為說朝廷付之悠悠乞諭二三<lb/>
　　大臣摭臣寮論奏而行之使經制以定兼并以塞<lb/>
　　於以尊朝廷裕國計陛下勿牽貴近之言以揺初<lb/>
　　意大臣勿避仇怨之多而廢良䇿則天下幸甚帝<lb/>
　　從之<hi>種種即是今日江南事不必别求民瘼敷陳矣  陛下勿牽貴近二語是一篇中千斤擔</hi>
　　<hi>子</hi>
　　元世祖時趙天麟上䇿言臣嘗計方千里之地提<lb/>
　　封百萬井山川城市等除百分提封之三十六外<lb/>
<pb n="KR3j0157_WYG_001-25b"/>
　　定六十四萬井為私田五萬一千二百萬畆其井<lb/>
　　中區除宅居二十畆之餘為公田五千二十萬畆<lb/>
　　又乘除粟稻等子粒之多寡每畆嵗只率一石五<lb/>
　　斗而計之則私田子粒可得七萬六千八百萬石<lb/>
　　公田子粒可得七千六百八十萬石其鰥寡孤獨<lb/>
　　無告者須先賑惠焉上下相睦貧富相均此隆周<lb/>
　　所以㫄作穆穆迓衡而孟子所以不憚區區告人<lb/>
　　也自嬴秦變法之後富者田連阡陌而貧者無置<lb/>
<pb n="KR3j0157_WYG_001-26a"/>
　　錐之地回思古道邈矣哀哉越至於今王公大人<lb/>
　　之家或占民田近於千頃不耕不稼謂之草塲專<lb/>
　　放孳畜又江南豪家廣占農地驅役佃戶無爵色<lb/>
　　而有封君之貴無印節而有官府之權恣縱妄為<lb/>
　　靡所不至此而弗治化實難行又貧家樂嵗終身<lb/>
　　苦凶年不免於死亡荆楚之域至有賣妻鬻子者<lb/>
　　雖土風之常然亦衣食不足之所致也衣食不足<lb/>
　　由豪富之兼并故也方今之務莫如復井田尚恐<lb/>
<pb n="KR3j0157_WYG_001-26b"/>
　　驟然騷動天下豪富之家宜限田以漸復之凡宗<lb/>
　　親王公之家限田幾百頃凡巨族官民之家限田<lb/>
　　幾十頃凡限外退田者賜其家長以空名告身毎<lb/>
　　田幾頃官階一級不使之居實職也凡限田之外<lb/>
　　蔽欺田畆者坐以重罪凡限外田有佃戶者就令<lb/>
　　佃戶為主凡未嘗墾闢者令無田之民占而闢之<lb/>
　　且全免第一年租稅次年减半第三年依例科徴<lb/>
　　凡占田不可過限凡無田之民不欲占田者聽凡<lb/>
<pb n="KR3j0157_WYG_001-27a"/>
　　以後有賣田者買田亦不可過限也私田既定乃<lb/>
　　定公田之法凡九等一品者二十頃二品者十六<lb/>
　　頃三品者十五頃四品者十二頃以下俱以二頃<lb/>
　　為差至九品但二頃而已庶乎民獲恒産官足養<lb/>
　　亷如是而行之五十年之後井田可望復興矣<hi>九等</hi>
　　<hi>公田此為見任職官禄食之數豪勢大家田畆尚有限而無額也右者百乘之室乃有采地其下則</hi>
　　<hi>皆禄食仕有常職亦有常禄今遷改進退靡定不得禁其自營産業但無有限制任其縱橫力足自</hi>
　　<hi>殖靡不極意利厭豪門役貽小戶使貧窶失業而凍餓轉死者固皆因此居位柄事與豪徤巨室無</hi>
<pb n="KR3j0157_WYG_001-27b"/>
　　<hi>一人不圖私家便利而莫肻公議施行良法者其病亦正坐是也</hi>
　　愚謂限田均田異議而法相成也大贏有限則不<lb/>
　　足自均縱事難倉卒需以嵗數終自得平愈於任<lb/>
　　其自弊者豪貴之産限外加役亦是裁抑一法宋<lb/>
　　留丞相又謂田多役輕無救細民之困不若不役<lb/>
　　而但限之毋令過度為愈亦慮之宻而籌之深矣<lb/>
　　自秦法弊後董江都便倡言於漢後人人能言卒<lb/>
　　尠施行由梗議者多而且要任事者怯而不專也<lb/>
<pb n="KR3j0157_WYG_001-28a"/>
　　夫力能行者咸惡行之人身在事者無畢事之任<lb/>
　　宜乎其難然制産有規溢數有禁非私利國非慘<lb/>
　　毒人多田奪之不忍貧人無田任其死忍乎苐謂<lb/>
　　亟則不宜耳定以限而需令自裁損何云奪也誠<lb/>
　　得願治之朝奉公之佐彊力不阿之長吏上下齊<lb/>
　　心彼此無戾酌量一之制寛什年之期豪右不敢<lb/>
　　姧法而踰窶貧有所委曲而濟即不得田井宅桑<lb/>
　　追復隆古之事當見墟里之間煙火漸宻而鮮蕪<lb/>
<pb n="KR3j0157_WYG_001-28b"/>
　　田空舍也語又云有治人無治法非謂人可自治<lb/>
　　無所事法正謂法無人則不行然則限田均役厯<lb/>
　　數千載為空談者非難其人哉<lb/>
長民之吏其政事當以教化風俗為本正倫理篤恩義<lb/>
　定名分崇禮節凡曉諭聽斷之間無非此意行之期<lb/>
　月必能有所挽回此亦修復古㫺之漸也嗚呼非逹<lb/>
　於聖賢大學之道熟識帝治王風者不足與能於此<lb/>
五帝三王世稱有道不過曰平而已後代亂亡相尋正<lb/>
<pb n="KR3j0157_WYG_001-29a"/>
　為反此夫三代而上王畿不踰千里而匹夫匹婦亦<lb/>
　不失百畆口分公卿大夫士上食君之土下任民之<lb/>
　事豈有厚植靡用自縱逸以厲人夫是之謂平周衰<lb/>
　以後失平乆矣然每代末運則彌甚焉夫不平之極<lb/>
　不可以終極必有變終無不復反復之間此千古隆<lb/>
　替之候所由致也余竊觀吳下貴室田業動以千萬<lb/>
　所入既厚即僣濫無度華堂廣苑聲伎肥甘窮極縱<lb/>
　恣勢固未有一人兼數千百家而猶謂無妨於人者<lb/>
<pb n="KR3j0157_WYG_001-29b"/>
　當途亦厭惡之圖為耗損屢矣秉正者罕任怨者艱<lb/>
　卒亦莫能誰何竊謂事勢已極須一停平不停平將<lb/>
　來必有反復平之更遲則事變更大我不敢䇿其後<lb/>
　而徴見徃迹知其不爽故不憚衆尢重為惓惓也<lb/>
天下之亂成於民貧民漸於過用過用由於文之盛而<lb/>
　質之漓此往㫺固然之轍也長人之吏有意敦風援<lb/>
　俗當先之朴素繩其侈浮凡厥靡耗之端一一明示<lb/>
　本末而諄其教戒夫人非狂愚蕩敗鮮不喜於節損<lb/>
<pb n="KR3j0157_WYG_001-30a"/>
　但以一時嗜好迷溺之偏有濫溢而不暇顧者若上<lb/>
　以理曉下以習成莫不修雅而惡繁樂省而靳費庶<lb/>
　富可幾風俗日美矣今舉末世費財之事有十一曰<lb/>
　屋舍之𢎞壯二曰器用之工巧三曰厨饌之精腆四<lb/>
　四服飾之華珎五曰奴婢之衆盛六曰玩好之收藏<lb/>
　七曰倡優之嬉䙝八曰寺廟之修建九曰齋醮之祈<lb/>
　䜟十曰婚喪之冗浮十事而外雖有未盡之欵大都<lb/>
　亦足該之但能推類充餘當亦無所不簡者至於一<lb/>
<pb n="KR3j0157_WYG_001-30b"/>
　方士人君子又當與之共圖表正取徴詩書修盟古<lb/>
　義毋或舍固而就不遜毋或昧義而作無益既以儉<lb/>
　而去奢復以禮而由儉夫上人官長之命令既尊之<lb/>
　鄉邦仕族之家規可慕人有不趨向而成淳風鮮矣<lb/>
　如是世固可今而復古也其間富豪貴勢無意遵行<lb/>
　倡率而更令人目其為梗此足自闗身世門庭何論<lb/>
　今日列諸禮樂政教之外也<lb/>
太平有道之世民間風俗未有不淳厚儉朴亂世之事<lb/>
<pb n="KR3j0157_WYG_001-31a"/>
　未有不由澆薄侈靡蓋侈則財耗財耗則人窮人窮<lb/>
　則姧縱懐亂世道遂以多故古者百畆一家僅給終<lb/>
　嵗鷄豚蠶績惟供老人士大夫羔羊素絲以質嗇為<lb/>
　寳上者不貴侈下者不能侈所以道隆俗美治稱雍<lb/>
　熈自王道敝後上下無度貧富不均有一介而擬公<lb/>
　卿服食供用任意豐麗惟力是為無有限節富者習<lb/>
　費而罔顧其繼窘者豔人而不安其初天下豈得竟<lb/>
　冺然無有意外也漢賈生䇿中所謂屋壁帝服倡優<lb/>
<pb n="KR3j0157_WYG_001-31b"/>
　后飾者信末代靡俗之所有又云飢寒切於肌膚欲<lb/>
　其亡為奸邪不可得國已屈矣盗賊直須時耳此亦<lb/>
　豈漫於恐世亡效之論耶我高皇立制庶民之家不<lb/>
　得用金綉錦綺紵絲綾羅止用紬絹首飾釧鐲並不<lb/>
　許用金玉珠翠止用銀花又諭户部曰朕思足食在<lb/>
　於禁末作足衣在於禁華靡爾宜申明天下四民各<lb/>
　守其業不許游食庶民之家不許衣錦綉卓哉聖謨<lb/>
　所爲足民保㤗之要端在是後人漫焉視若無闗治<lb/>
<pb n="KR3j0157_WYG_001-32a"/>
　理者非也假令當今有此陳言設禁必應相笑以為<lb/>
　蔑屑即施行亦罔肻盡心皆未暏實行之效耳試令<lb/>
　長人者以此處家而騐其省煩敦素果有實益則推<lb/>
　之諭衆齊俗必有灼然知其終利世道者矣<lb/>
天下所恃以安全者刑政紀綱也昔賢以紊刑政紀綱<lb/>
　為亂邦亂者理之對刑政紀綱不得其理非亂而何<lb/>
　政亂則國危而喪亡隨之此千古徃事必然之成騐<lb/>
　甚著明也然刑政紀綱之所以亂大要由人主柄臣<lb/>
<pb n="KR3j0157_WYG_001-32b"/>
　各便其欲九列百執並撓其公賢愚不必稱其人陟<lb/>
　黜不必據其事由是在外大小以守正而招尤以行<lb/>
　私而起譽政清刑平朝無聞而不逞者忌振綱肅紀<lb/>
　上不察而被梗者讐茍非素厲節懐貞不肻自甘之<lb/>
　士何苦困身危行孑立風波氷炭之間以營國家之<lb/>
　務攄生民之憂也於是舉相蒙附因循一切茍且以<lb/>
　幸安妥而刑政紀綱日入玩敝不復料理積以成局<lb/>
　乃至破壊廢滅勢必不可再振則上無制義之令下<lb/>
<pb n="KR3j0157_WYG_001-33a"/>
　懐播弄之奸昧理者莫識為恥扞罔者不伏其辜彊<lb/>
　雄其力而孱者莫必其命富行其貨而窶者莫伸其<lb/>
　抑智專其狡而愚者不逹其情吞啖摶撃之禍轉相<lb/>
　加而日彌甚勢有所必窮理有所必反於是夫天思<lb/>
　改樹人懐别投大難勃發而神器不可保有矣故刑<lb/>
　政紀綱者整齊一世民物之具而天命人心所由得<lb/>
　喪去就誠可為昭鑒定衡者後代人主欲自為宗廟<lb/>
　社稷計其得泄泄玩慢隨失此事耶<lb/>
<pb n="KR3j0157_WYG_001-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　採芹錄卷一<lb/>
</p>
<p>
</p>
  </div>
<div>
<head>採芹録卷二</head> <lb/>
    <p>
<pb n="KR3j0157_WYG_002-1a"/>
欽定四庫全書<lb/>
　採芹録卷二<lb/>
　　　　　　　　　　　　明　徐三重　撰<lb/>
先聖木主自洪武時已易設於太學蓋聖朝卓見超出<lb/>
　萬古者也天順間林恭肅知蘇州府因廟像損壊奮<lb/>
　然曰塑像非古我太祖易於太學百年敝習乃革使<lb/>
　未壊猶當毁之今因壊而易有何不可或以毁聖賢<lb/>
　像為疑公曰此土泥豈聖賢耶孔子生於佛教未入<lb/>
<pb n="KR3j0157_WYG_002-1b"/>
　中國前烏識所謂泥像哉况古人席地而坐正不如<lb/>
　是遂併從祀諸賢俱易木主丘文莊亦云三代以前<lb/>
　祀神惟有木主自佛教入中國始有塑像姚燧比例<lb/>
　有造泥人銅人像者門誅則泥人固非前古祀聖人<lb/>
　法也聖祖詔毁郡邑城隍塑像用其土泥壁以繪雲<lb/>
　山載在令甲遵聖祖之制以革千古敝習豈非萬世<lb/>
　儒道之幸歟觀二公語則知國初太學所設一時雖<lb/>
　未遂通行而有識之論已皆心折此舉望釐正乆矣<lb/>
<pb n="KR3j0157_WYG_002-2a"/>
　至嘉靖間肅皇帝稽古法先始毅然詔天下文廟盡<lb/>
　撤塑像易以木主數百年陋妄敝事一旦盡革遵典<lb/>
　章以光大祀明神道以崇聖靈乃宇宙不易之定論<lb/>
　定制神聖復起必無能别有異議者若乃淺陋俗見<lb/>
　欲以衮冕名號榮大聖固失之無識而緇羽詭徒欲<lb/>
　援大聖以扶彼說至詘而參諸老釋之行既難與言<lb/>
　萬世名教正當以國典裁之耳<lb/>
𢎞治元年詔考正孔廟從祀名位當時建議者張給事<lb/>
<pb n="KR3j0157_WYG_002-2b"/>
　九功欲黜荀况馬融王弼而進本朝薛瑄程侍講敏<lb/>
　政欲黜戴聖劉向馬融何休王弼賈逹王肅杜預而<lb/>
　别建啓聖祠祀叔梁紇配以顔無繇曽晢孔鯉孟孫<lb/>
　氏二議最為允當謝祭酒鐸欲黜吴㓜清謂其仕不<lb/>
　義亦非苛責者事下廷議吴學士寛則謂從祀茍有<lb/>
　益於經傳則馬融揚雄昔皆不廢倪侍郎岳亦謂馬<lb/>
　融王弼之徒其立身不無可貶然六經賴以復存其<lb/>
　說何可盡廢一時平章乃以意見不同卒無施行至<lb/>
<pb n="KR3j0157_WYG_002-3a"/>
　嘉靖間世廟用大學士張孚敬言易置從祀諸人與<lb/>
　建設啓聖配從皆如張程謝三公之議至於去土像<lb/>
　設木主改封爵而稱先師賢儒禮正義當極為尊隆<lb/>
　文物典章卓越萬古非聖明之主不能為此舉動也<lb/>
　竊謂此事所當持論者豈以先聖之崇祀由其但為<lb/>
　經傳耶抑以巍巍道徳云也諸人所講授未能妙契<lb/>
　先聖㣲言大義而人品志行又不無有間於名實豈<lb/>
　應以空言論著遂得參洙泗羣賢之行此正尚論者<lb/>
<pb n="KR3j0157_WYG_002-3b"/>
　所宜權度也吳倪二公議不無憾於知徳焉<lb/>
高皇嘗與儒臣論學術陶姑孰安對曰道之不明邪說<lb/>
　害之也上曰邪說害道猶美色眩目鮮不為惑自非<lb/>
　豪傑不能决去夫邪說不去則正道不興正道不興<lb/>
　天下烏得而治公頓首曰此誠探本至論夫邪說之<lb/>
　害莫甚佛老聖祖在御於浮屠大有約束創立庵寺<lb/>
　有禁私自披剃有禁書䟽求財有禁遊僧無冊有禁<lb/>
　極不欲令其蔓衍任其猖狂盖邪正所闗治亂聖明<lb/>
<pb n="KR3j0157_WYG_002-4a"/>
　炯燭其端然一時不能遂為殄絶良以沿流之弊日<lb/>
　乆沉溺之徒己繁且自三代後口分無業凡惰遊飢<lb/>
　廹殘毁孤獨數者咸竄入依泊其中茍未有以處之<lb/>
　不得不開此容納之俾暫以安其生理靖其異志但<lb/>
　為限有數為防甚嚴需之嵗年民生日裕而不肻為<lb/>
　為者又非所好而欲自脫則潜消嘿塞之機在是至<lb/>
　於邪妄害正其惑世如淫冶禍人如疢毒早辨决去<lb/>
　當如援溺沃焚必不可一日使其說譸張於世入人<lb/>
<pb n="KR3j0157_WYG_002-4b"/>
　心志耳目此在少聞道者尚不昧而况開天創世神<lb/>
　聖有道真主哉後之學者妄附邪說而甘為異徒不<lb/>
　惟自絶聖賢名教其於憲章昭代亦大乖不倍之義<lb/>
　矣<lb/>
永樂二年七月有饒州人朱友季獻所著書毁濓洛闗<lb/>
　閩之學上怒曰此儒之賊也押至饒州聲其罪杖之<lb/>
　焚所著書成化二十年無錫人陳公懋刪改朱子四<lb/>
　書集註進呈命毁之仍逓回有司治罪我朝尊聖崇<lb/>
<pb n="KR3j0157_WYG_002-5a"/>
　道邪正之辨謹嚴如此近來大有斯人於孔孟門庭<lb/>
　蒙如未視而敢妄言訾議程朱吾知其人耳竊虚空<lb/>
　浮誕之語又自無真得以辨識是否誤謂其說新竒<lb/>
　可以附托為名自掩菲薄遂以欺人亦明自欺然其<lb/>
　狂肆不檢理法難容國典所裁卒伏顯僇夫亦天意<lb/>
　衛道殛滅其亂正之人耶<hi>萬厯間有閩人李贄罷官自髠為僧著書邪妄不經</hi>
　<hi>所行亦狂恣為言者䟽其罪狀下㫖捕繋毁其書贄隨自盡獄中</hi>
　濓洛闗閩之學傳述孔門而朱子又集其大成折𠂻<lb/>
<pb n="KR3j0157_WYG_002-5b"/>
　定論此宇宙正理常經獨稱淵源宗㫖出入之間即<lb/>
　分邪正我聖祖造士興賢一以四書五經性理而又<lb/>
　廣蒐諸儒論說輯為大全頒布誦法蓋聖賢之傳受<lb/>
　大儒所發明灼然表正正的盡塞它岐矣奈何更有<lb/>
　踈淺𡨕悍之徒妄以陋聞詖見誣詆先知變亂白黒<lb/>
　離經叛道公肆猖狂先朝鳴罪正法允為天理人常<lb/>
　大計但覺尚有寛典而非枉濫也夫道無異㫖學有<lb/>
　同歸何以經傳大明之餘復見紛紜乖錯之輩至幾<lb/>
<pb n="KR3j0157_WYG_002-6a"/>
　與大義為冦而不自覺其為非良由自得之學既希<lb/>
　迂妄之說易眩好為不經者侈口放議於前中鮮自<lb/>
　執者聞風羣和於後不復以實詣真修黙成徃訓而<lb/>
　相率傳聲托影自喜新竒乃至霧塞人彛有乖維世<lb/>
　之大教蠅亂聖典蔑棄性命之㣲言邪說暴行正属<lb/>
　斯徒天下之亂由兹流弊昔人謂其害甚於洪水猛<lb/>
　獸夷狄簒賊蓋推隱甚宻比類甚嚴也夫大聖人不<lb/>
　殺無道而獨於兩觀之僇絶無不辜之疑豈其罪真<lb/>
<pb n="KR3j0157_WYG_002-6b"/>
　有浮於三苖工驩者葢不法之奸惡顯而人知回慮<lb/>
　亂正之毒禍漸而人易浸淫祖宗之罪二人仰見有<lb/>
　道聖明之獨覺而一時匡輔諸賢亦大有遵聖崇道<lb/>
　能分析其是非者猗歟休哉<lb/>
高皇嘗諭詹尚書同曰古人文章明道徳通世務如典<lb/>
　謨之言皆明白易知無深怪險僻之語孔明出師表<lb/>
　亦何嘗雕刻為文而誠意溢出至今使人誦之自然<lb/>
　忠義感激近世之士辭雖艱深意實淺近即使過於<lb/>
<pb n="KR3j0157_WYG_002-7a"/>
　相如揚雄何補實用自今翰林為文但取通道術逹<lb/>
　時務者無事浮藻數語曲盡古今文章之虚實即往<lb/>
　代才人竒士識見議論求一得或幾於此不能也豈<lb/>
　非天縱聖明哉竊怪後之作家剽摘隱異補綴艱澁<lb/>
　刋削脉絡以擬古易置次第以當竒驟句之須深心<lb/>
　定其短長再繹之則理意已乏韻味所云道術世故<lb/>
　者尤蒙然無少當也大都自中葉後浮麗萎薾乃一<lb/>
　變而至是但能反其柔靡而實踵其淺薄然於近古<lb/>
<pb n="KR3j0157_WYG_002-7b"/>
　之制所謂以簡易之詞發真實之義已殆絶然無復<lb/>
　餘響嗚呼豈真有闗乎世運然耶當代考文之主仰<lb/>
　思聖祖明謨必有以振起釐正之以求實得實用也<lb/>
元初設國學許衡為祭酒每謂蒙古生質朴未散視聽<lb/>
　專一茍置之好伍曹中涵養三數年將來必能為國<lb/>
　家用夫沉厚之氣徃徃出於顓蒙而風聲一漓便難<lb/>
　援㧞夫士已壊於聲華功利而欲求其實徳行能難<lb/>
　矣此中世人士多不迨隆興之初也又嘗問諸生書<lb/>
<pb n="KR3j0157_WYG_002-8a"/>
　義若推之自身於今日之事有可用否大凡欲其踐<lb/>
　行不貴徒說夫理在躬修乃稱賢士不知後世言語<lb/>
　文章便足為其實行否而用人者又何所賴於言語<lb/>
　文章也又云教人與用人正相反用人當用其所長<lb/>
　教人當教其所短夫用人不問其長資途已耳教人<lb/>
　不察其短課試已耳夫教而後用用必待教社稷生<lb/>
　靈大計孰重於此乃所教所用果於世道咸所需乎<lb/>
　此中代所以罕真才善治也<lb/>
<pb n="KR3j0157_WYG_002-8b"/>
元虞集學校議曰今天下學官以資格授強加之諸生<lb/>
　之上而欲望師道之立可乎為今之計莫若使守令<lb/>
　求經明行修者身尊師之庶可以觀感而化矣嗚呼<lb/>
　經明行修乃士之的今學校立師與師之訓士果是<lb/>
　物乎夫使守令能尊師經明行修之人則可以移風<lb/>
　易俗奚止訓育士類<lb/>
宋景定甲子詔崇經術考徳行謂進士科弊乆蠧滋窮<lb/>
　經學古者或病於詞華慎徳礪行者難究其藴奥高<lb/>
<pb n="KR3j0157_WYG_002-9a"/>
　才大器者徃徃局於纎悉繩墨之末是以官甚冗而<lb/>
　才愈乏家殊俗而風益漓至於冒國法以茍營假儒<lb/>
　冠而挾䇿俚言亂雅勦說趨時使習之者反賊其良<lb/>
　而取之者莫任其咎人情至此咸欲變通蓋嘗披閱<lb/>
　先朝名臣奏議其論取士之法非一惟程顥頥兄弟<lb/>
　深知治道酌古通今綱條詳明用意純切令三省詳<lb/>
　議參酌其可行者條具以聞務於科舉令中無大更<lb/>
　張以妥安士心而於進士舉之外所以崇尚經術考<lb/>
<pb n="KR3j0157_WYG_002-9b"/>
　察徳行選用材能之道立為一代之典陶成四方之<lb/>
　風庶幾豐芑之仁垂之萬世按此詔發於理宗時其<lb/>
　言科舉之弊士術之乖最明切矣苐榮利之習相沿<lb/>
　日乆道徳之具舉世蔑聞一旦欲以掄才不獨下之<lb/>
　人未識趨向而上之人亦末由措手科條也至欲就<lb/>
　科舉令中不大更張以妥士心則經術尚可以敷文<lb/>
　折理徳行必難以空言求合若必於進士舉之外合<lb/>
　經術徳行以取士非薦舉徴辟之制不可苐恐行之<lb/>
<pb n="KR3j0157_WYG_002-10a"/>
　者不公應之者非實其弊復然耳宋理宗通儒學古<lb/>
　其於道術高行非不極意尊崇然才非英明下無同<lb/>
　徳鼔舞非素耳目難親欲遂復成周舉士之令言何<lb/>
　容易也<lb/>
洪熈時鄭府審理正俞建輔言進賢之路莫重於科舉<lb/>
　近年賔興之士率記誦虚文為出身之階其實才十<lb/>
　無二三葢有年未二十者雖稱聰敏然未嘗究心修<lb/>
　已治人之道一旦僥倖掛名科目而使之臨政徃徃<lb/>
<pb n="KR3j0157_WYG_002-10b"/>
　率意任情民受其弊自今各處鄉試乞令有司先行<lb/>
　審訪務得博古通今行止端重年過二十五者許令<lb/>
　入試比試則務選其文詞典雅議論切實者進之會<lb/>
　試尤加慎選庶㡬士務實學而國家亦得賢士之用<lb/>
　上諭禮部行之論者謂科舉法若用建輔言可救時<lb/>
　事一半近時止以正文體去鈎棘為救弊者未為知<lb/>
　本其說然矣又謂知本之論莫善於唐楊綰之䟽考<lb/>
　綰議欲去明經進士而令縣令察孝亷取行著鄉閭<lb/>
<pb n="KR3j0157_WYG_002-11a"/>
　學知經術者薦於州刺史考升於省朝廷更擇儒學<lb/>
　之士問經義對䇿而等第之此於選舉法善矣而教<lb/>
　養之術不正且豫終為茍道若始終造就選用之法<lb/>
　莫備於宋程純公學校取士劄子謂宜先命推舉明<lb/>
　道好學之士延聘至京俾與諸儒朝夕講明正學稍<lb/>
　乆則擇其道明徳立者為師自太學以次及於天下<lb/>
　州郡縣縣令每嵗與學師以鄉飲禮會衆推舉經明<lb/>
　行修材能可任者升於州州郡嵗會舉如縣法以賔<lb/>
<pb n="KR3j0157_WYG_002-11b"/>
　興於太學太學聚而成之嵗論其賢能於朝謂之選<lb/>
　士朝廷明試辨論而命秩焉大要所選皆以性行端<lb/>
　潔居家孝弟有亷恥禮遜通明學業曉逹治道者夫<lb/>
　既一以道徳仁義教養之又專以行實材學升進之<lb/>
　去其聲律小碎糊名謄録一切無義理之弊不數年<lb/>
　間學者靡然丕變矣豈惟得士浸廣天下風俗將日<lb/>
　入於正王化之本也此實至當不易之定論但三代<lb/>
　教化陵夷日逺一旦振起其難數端師儒卒未易得<lb/>
<pb n="KR3j0157_WYG_002-12a"/>
　人選試恐未能中道貴要何以無所撓其間隱㣲何<lb/>
　以必能察其實任事者安保必無所私登用者安得<lb/>
　盡行所學此正在主張世道者以躬行心得為規矩<lb/>
　凖繩合天下之公辨正邪之路則庶其無或失人而<lb/>
　古聖帝明王之治可期也<lb/>
按古者四十曰强而仕盖少閑孝弟謹信詩書六㙯以<lb/>
　正其習長而窮理盡性進徳修業以成其材道明徳<lb/>
　立四十而後選舉及焉入則幹國利民出則總師專<lb/>
<pb n="KR3j0157_WYG_002-12b"/>
　對何艱巨之足難何事績之不光偉也夫端亮純懿<lb/>
　之質非知道則徳性未充敏博雄傑之材非務學則<lb/>
　義理未徹以此樹功濟世寧免小立偏成大約至四<lb/>
　十而漸教積修行孚實懋不惟人才至是莫能隱其<lb/>
　真即舉人者亦明見定品而必無爽失矣<lb/>
生員納粟納馬入監之例始於景泰初年時土木變後<lb/>
　國賦不充為此權宜之術暫救時艱原非常法定制<lb/>
　且限額甚寡當時意亦自知非體也此後遂為一切<lb/>
<pb n="KR3j0157_WYG_002-13a"/>
　理財之長策太學賢良十九錢客戶工二曹為交闗<lb/>
　之塲朝廟之上司牧之間以此物博得者大半夫祖<lb/>
　宗舉辟徴召之典後世絶不復行而此等一作法便<lb/>
　相沿不已且朝廷以貨取之而苦責其不賄無乃淆<lb/>
　其源而欲食其流乎<lb/>
𢎞治五年王端毅公為冡宰具奏停止生員吏典上納<lb/>
　事例其䟽謂自有此例雜進者日多一日以至正途<lb/>
　監生吏典因而壅滯不得出身候選多至十五六年<lb/>
<pb n="KR3j0157_WYG_002-13b"/>
　以上纔得一官年已向衰誰肻用心職業不為歸計<lb/>
　况此等今日既以財進他日豈能以亷律己欲不貪<lb/>
　財害民天下治安何由可得十四年掌國子監禮部<lb/>
　右侍郎謝鐸上言宜塞㨗徑以澄國學之源謂人才<lb/>
　選之科貢猶恐未精奈何近年以來大開㫄徑如納<lb/>
　粟納馬之例即它日貪利害民之謀鬻爵賣官前史<lb/>
　所鄙此等風聲豈盛世所宜有哉今邊事方殷謀國<lb/>
　之徒必有以此䇿獻者萬一再行則彛倫之堂竟為<lb/>
<pb n="KR3j0157_WYG_002-14a"/>
　錢虜交易之地豈不大可恥哉二公䟽各言其職事<lb/>
　之弊一則弊於選法開貪濁之門一則弊於興賢傷<lb/>
　作人之軆夫太學所以培育英雋吏部所以銓别庶<lb/>
　材而上納一節至彼此俱弊持籌之人何不一念而<lb/>
　恒出此議至屡閉而復屡開豈萬方供輸絶無復别<lb/>
　可斟酌者耶且此事實亦前代所未有聞其賣官鬻<lb/>
　爵者以私營之非公行也一人創之非常制也我朝<lb/>
　此例盖創立於土木大難之後一時國勢倉廹參較<lb/>
<pb n="KR3j0157_WYG_002-14b"/>
　存亡之數暫為此明知故作萬萬大不獲已之事而<lb/>
　不虞後代便宜之徒遂指為舊章目為竒畫蕩敗冠<lb/>
　冕汗衊教化以取辦目前之需茍塞應時之責罔顧<lb/>
　國體士行吏道民生胥由此滋蠧此何但茍且謀國<lb/>
　不足稱長慮之蓋臣抑其人不恥言利得無心市井<lb/>
　駔儈之心乎<lb/>
高皇祖訓不設丞相著令甚嚴當時事皆親裁文翰亦<lb/>
　多出睿思文皇始設内閣選儒臣以備顧問代筆札<lb/>
<pb n="KR3j0157_WYG_002-15a"/>
　三楊在事最乆與仁廟同出憂虞後加公孤代言議<lb/>
　政權重勢尊居然丞相之事但未正名位以避祖宗<lb/>
　禁令耳自後遂為典故厯世不易其初尚不拘員局<lb/>
　但入閣與機務者即是後多由翰林序進遂以入館<lb/>
　為登樞之路而文苑政府乃為一途宣廟而後以别<lb/>
　衙門入者惟天順時李薛嘉靖間張桂方夏李文逹<lb/>
　以英廟親政向信張桂方夏以世廟宻謨彚征皆九<lb/>
　重所特簡也若憑舉知為必當信同升為必公則類<lb/>
<pb n="KR3j0157_WYG_002-15b"/>
　引序進恐必無復有㫄求者大要其事雖成於相沿<lb/>
　然亦不得不爾何者庶政難親已須委代假借既乆<lb/>
　事任遂歸夢卜無憑需之官次無足怪也大抵事柄<lb/>
　不在上必在下不在外必在中已不在上不得不下<lb/>
　與其中也寧令在外聖祖之意必欲外而上今日之<lb/>
　事恐其下而中是寧得已乎前者閣臣詔㫖稱名稱<lb/>
　卿稱先生後直云元輔次輔盖亦遂以宰相目之矣<lb/>
　嗚呼但使任皆忠賢官不侵攬庶不大失聖祖作訓<lb/>
<pb n="KR3j0157_WYG_002-16a"/>
　之意云<lb/>
國家何以罷革中書乃鑒前代獨任之弊因一時逆節<lb/>
　而斷自聖𠂻令事有分屬勢無兼擅至長計也何以<lb/>
　旋設内閣繼軆守文未親遐隱一自庶務能無滯疑<lb/>
　商確咨詢不得不需俊乂盖開天之雄斷豈易盡襲<lb/>
　於撫盈文皇已不免㫄求而仁廟遂有此遜語矣然<lb/>
　則内閣與中書異歟曰易其名耳其實則同易其名<lb/>
　祖宗訓命森嚴也居其實一人聰明所寄也曰内閣<lb/>
<pb n="KR3j0157_WYG_002-16b"/>
　初設官止五品供事左右代製撰票擬耳何以遂侔<lb/>
　中書曰勢必至是也曰國家舊典分曹受事而乾剛<lb/>
　獨裁盖即散中書之權於六部而何以六部卒不得<lb/>
　侔中書也曰職不相統耳曰假令今日一人躬勤六<lb/>
　卿盡瘁而内閣以庶僚匡直獻替可無闕事歟曰此<lb/>
　祖宗所以綱維宇内者奚而不可也曰倘九重端拱<lb/>
　而受成六卿各司而無統既以代言摠理之責付之<lb/>
　内閣相延既乆事任日隆今欲復如祖宗之制不適<lb/>
<pb n="KR3j0157_WYG_002-17a"/>
　於時矣由今之道如何而可無弊歟曰三公論道載<lb/>
　在周官其人豈可以藝文求歟豈可以官途格歟豈<lb/>
　可以優遊清華養望歟豈可以幹敏小局登庸歟當<lb/>
　厯試外内之艱明揚徳器之重學果足以格非正物<lb/>
　績曾效於幹國利民考鄉國素節之允符合朝野推<lb/>
　賢之輿論其進也專以賛襄啓沃調燮平衡寄一世<lb/>
　之命則置其身家念社稷為安則不承喜怒至於上<lb/>
　假恩威下侵職業非惟不見諸迹抑且不萌於中此<lb/>
<pb n="KR3j0157_WYG_002-17b"/>
　則一代股肱心腹之良大學所謂能保子孫黎民者<lb/>
　又安論前後銜級之崇卑也乃若一人以親攬為明<lb/>
　不妨兼聽六司以官守為重不茍私狥毋令壅蔽得<lb/>
　行太阿潜向此又聖祖昔日防維之良法深意所以<lb/>
　永塞未流之弊者豈得以時移事變而忽乎<lb/>
唐太宗問王珪曰近世為國者益不及前古何也對曰<lb/>
　漢世尚儒術宰相多用經術士故風俗淳厚近世重<lb/>
　文輕儒參以法律此治法之所以益衰也太宗甚善<lb/>
<pb n="KR3j0157_WYG_002-18a"/>
　其語而取士任人卒未能追跡前古以為後世典刑<lb/>
　終唐之世掄才格於詩詞既非通經學古之實而柄<lb/>
　用率多浮薄雜出欺妄誤國之奸一代紀綱風教皆<lb/>
　無足言正由忽畧儒術不識三綱九經之訓故也後<lb/>
　之取士用人毋更因循陋轍而思其人信可以敦教<lb/>
　化厚風俗者則不得以薄藝小材進矣<lb/>
國家設科舉為登晋賢良之路然非得已夫賢良之路<lb/>
　最末於藝文高皇初意欲專選舉罷科目蓋明隲才<lb/>
<pb n="KR3j0157_WYG_002-18b"/>
　行與暗索藝文者虚實自殊其後卒専意科目者恐<lb/>
　將來選舉之弊有更甚於科目科目雖未足灼見賢<lb/>
　良亦徒取其公云耳奈何更有以私狥之如後來所<lb/>
　聞人言及間形諸摘發者嗚呼國家以社稷蒼生重<lb/>
　寄求人若飢渴患情偽之不易核不得已而闢其末<lb/>
　路於藝文特欲借誦法先聖之門希幸獲有徳有言<lb/>
　之彦膺此任者倘亦思藝文之間如何可以卜顔閔<lb/>
　冉季之品而庶幾於不負聖祖欲専選舉之深意乎<lb/>
<pb n="KR3j0157_WYG_002-19a"/>
　若止據篇牘之長目為賢士之藻所録固亦有如韓<lb/>
　退之歐陽永叔其人矣但華實終二影響難真聖人<lb/>
　不免悔聽宰予而漢庭遂以厭忽儒者此亦文不足<lb/>
　盡行之明説茍有以人事君之心正宜寢食不寧於<lb/>
　此彼但欲栽培桃李光映私門即此一念已不可對<lb/>
　越於穆何况更為幽昧如前所云然乎<lb/>
賢才舉士兩漢猶然其後以詞賦文章相延蓋千載矣<lb/>
　柄文者不能違今之制然古人求賢之道何可昧也<lb/>
<pb n="KR3j0157_WYG_002-19b"/>
　夫制科難以擇賢為賢士不可以藝文見耳然漢武<lb/>
　曽以天人㧞董生胡安定又以顔子論識程叔豈盡<lb/>
　属華浮耶大要醇徳之士其通理自真明道之儒其<lb/>
　闡義必粹為主司者若果自以心得躬行之實觀人<lb/>
　之藴藉造詣於議論宣發而定其所養所得似亦有<lb/>
　必不可偽眩虚襲者獨奈何剽掇摸揣一㮣莫辨但<lb/>
　欲據夸竒鶩新之辭以識别仁義道徳之彦是不求<lb/>
　魚高木索鳥深淵耶<lb/>
<pb n="KR3j0157_WYG_002-20a"/>
宣徳七年楊文貞公以方面郡守皆是要職吏部循資<lb/>
　陞授不免愚良混進令京官三品以上及布政按察<lb/>
　薦舉後有贓罪併坐舉者至正統二年有言專用保<lb/>
　舉恩出於下欲仍洪武永樂吏部選除文貞復言保<lb/>
　舉得人間有一二非才縁舉主審察不至亦或實是<lb/>
　狥私所司不得紏舉以致如此近來有等京官無人<lb/>
　保舉造為謗語欲壊良法伏望聖斷於是保舉不廢<lb/>
　至景泰初李文逹極言保舉之弊遂罷之夫吏部除<lb/>
<pb n="KR3j0157_WYG_002-20b"/>
　授二祖時舊事苐爾時賢愚黜陟威斷如雷電晶燭<lb/>
　如日月匪人亦自難容倘端拱優閒不親甄别則保<lb/>
　薦之法重其責於舉主推耳目之公嚴一軆之罸意<lb/>
　亦不為不善但不知舉人者其人果何如失舉者其<lb/>
　罸必行否有一於斯弊實滋矣夫君相之職專司任<lb/>
　人其餘衆務乃在百執若廟堂之上加意人才公明<lb/>
　並振遐邇不遺則保舉之法誠賢於資次若功罪鮮<lb/>
　當名實混淆則弊竇百端又不若資次尚有不明之<lb/>
<pb n="KR3j0157_WYG_002-21a"/>
　公也聖明在上安所議之<lb/>
甚矣夫治法之不足憑也宣徳初以方面大職任吏部<lb/>
　自舉未盡得人而令在京三品以上各舉所知當時<lb/>
　極為良法己則徇私㓕公至有拜官公朝受恩私室<lb/>
　之議仍属吏部遷擢此後但循資序進人未必皆賢<lb/>
　用人又未必盡公也乃知銓叙庶官正由元首腹心<lb/>
　並勵公明但求登晉賢良因才稱事無容䇿其後弊<lb/>
　曲為堤坊若設法以祛弊法立而弊生縱令帝典考<lb/>
<pb n="KR3j0157_WYG_002-21b"/>
　績周官建才未有數百年常如一日者也<lb/>
舉賢考功二者何可偏忽若聖主賢臣以公明綜核務<lb/>
　盡名實何慮世不唐虞自舉賢不足憑而試以文論<lb/>
　文論果足信賢良否也考功不足據而叙以年資年<lb/>
　資果足㮣功狀否也嗚呼二者不足以用人而用人<lb/>
　者乂不得不如是不如是當更有壊亂難齊者此後<lb/>
　世之所無可奈何者也<lb/>
宋范文正公選監司取班簿視不才者一筆勾之富鄭<lb/>
<pb n="KR3j0157_WYG_002-22a"/>
　公曰一筆勾之甚易焉知一家哭矣文正曰一家哭<lb/>
　何如一路哭耶遂悉罷之二公俱大賢藉令今人議<lb/>
　論必以鄭公為長者然文正先憂後樂以天下為己<lb/>
　任其身之去就安危且不自顧况肻優容不肖以病<lb/>
　天下蒼生始知富公尚有愛惜文正則以道行志惟<lb/>
　其是而已嗚呼此可為銓核庶官之定論<lb/>
小人欲内結左右外擅國威未嘗不以獨斷之說陽愚<lb/>
　人主而隂制外廷李斯末年欲自脫禍以此阿二世<lb/>
<pb n="KR3j0157_WYG_002-22b"/>
　而亡秦族非忠言嘉謀也書曰好問則裕自用則小<lb/>
　堯咨四岳禹拜昌言大聖人豈以獨斷為理耶夫人<lb/>
　主既已獨斷矣即百執事唯諾奉行足矣又惡用斯<lb/>
　人從中出納假密勿之重竊平章之司以隂持庶職<lb/>
　而掣其股肱耶<lb/>
獨斷之說可用之以杜小人不可用之以間君子英廟<lb/>
　復辟之初曹石負功専横要挾主勢操執朝常呼吸<lb/>
　生禍福李文逹以孤踪簡任患羣小之難御進獨斷<lb/>
<pb n="KR3j0157_WYG_002-23a"/>
　之說權收私門政歸皇極此獨斷之得者也然當時<lb/>
　密謨㣲動公言之而上亦心識之用人行政由相成<lb/>
　者實多不專獨斷也至若一人深居重隂蒙蔽大奸<lb/>
　欲専事其間患外廷公論復有開發而假獨斷之說<lb/>
　隔中外之情使九重孤立而惟其所指㸃賢人正士<lb/>
　懐忠憤而莫可誰何此獨斷之奸言非正義也李斯<lb/>
　末年自盟罪戮以此曲媚秦主成其宗社之禍卒亦<lb/>
　不克自脫九族之殃盖天下後世所共斥責嗤詈者<lb/>
<pb n="KR3j0157_WYG_002-23b"/>
　而後人敢蹈其前車其必非忠言嘉謀之臣不言可<lb/>
　知矣<lb/>
宋真徳秀奏陳五事其一謂至公之論不可忽夫公論<lb/>
　國之元氣也元氣痞鬲不可以為人公論湮欝不可<lb/>
　以為國爾惟今日實公論屈伸之機朝廷之上若以<lb/>
　言者為愛君為報國無猜忌之意而有聽用之誠則<lb/>
　公論自此愈伸若以言者為阻事為徼名無聽用之<lb/>
　誠而有猜忌之意則公論自此愈屈夫公論屈伸乃<lb/>
<pb n="KR3j0157_WYG_002-24a"/>
　治亂存亡之所由分故臣於終篇反復極言惟陛下<lb/>
　亮臣愚忠也愚謂公論二字其真妄一按於天理而<lb/>
　公私乃别於人心既著事為明有可否不相出入不<lb/>
　少假借此公論之所由定也天地剖判非此無以立<lb/>
　極皇王代起非此無以正世是以得之則吉失之則<lb/>
　凶明之則治淆之則亂㨗於影響信如蓍龜上自混<lb/>
　元下迨今日苐有通塞而無存亡長國家者何可忽<lb/>
　諸<lb/>
<pb n="KR3j0157_WYG_002-24b"/>
竊見使者行部徃往詢地方興除事宜竟空言無用也<lb/>
　使者之要在精察官邪公行舉劾夫周官法度在末<lb/>
　世則為弊秦漢律令在羣下則為奸今欲以議論文<lb/>
　移滌除宿弊惠養元元萬萬不能不若徑視民情之<lb/>
　苦樂為長吏之賢否奬善斥汙不少顧忌輶軒所到<lb/>
　終朝可明所謂提綱行簡而官肅民安視文案檢括<lb/>
　功倍萬矣<lb/>
高皇帝初定天下與羣臣論元氏之亡曰當元之季君<lb/>
<pb n="KR3j0157_WYG_002-25a"/>
　則晏安臣則䟦扈國用不經征歛日促天怒人怨盗<lb/>
　賊蜂起羣雄角逐竊據州郡天下已非元有矣向使<lb/>
　元君克畏天命不自逸豫其臣各盡乃職罔敢驕奢<lb/>
　天下豪傑豈得乘隙而起耶夫君晏臣偷用靡賦促<lb/>
　古先喪敗如出一途明明聖謨當為國家萬年寳訓<lb/>
洪武時莒州日照知縣馬亮考滿入覲州上其考曰無<lb/>
　勸課興學之績而長於督運吏部以聞上曰農桑衣<lb/>
　食之本學校風化之原不知務此而曰長於督運是<lb/>
<pb n="KR3j0157_WYG_002-25b"/>
　棄本務末民必受患宜降黜之使有所懲山西平逺<lb/>
　縣主簿成樂考績州上其考曰能恢辦商稅吏部以<lb/>
　聞上曰地之所産有數官之所取有制若曰恢辦是<lb/>
　額外剝削主簿之職在佐理縣政撫安百姓豈以恢<lb/>
　辦為能州之考非是爾吏部其移文訊之夫二人者<lb/>
　若在漢元狩唐建中宋熈寧時當考最課矣高皇帝<lb/>
　以其不務農桑學校撫安百姓而降黜責問無非以<lb/>
　惠養元元為念而風勵以重本敦化之事使任職長<lb/>
<pb n="KR3j0157_WYG_002-26a"/>
　民者咸曉然知聖情闗念在是有不為循良之吏鮮<lb/>
　矣四海安得不蒙其福乎<lb/>
正徳時王守仁䟽有曰民已貧而歛不休是驅之從盗<lb/>
　也外已竭而殫其内是復殘其本也嗚呼其慮深矣<lb/>
　夫輕賦所以厚下足國亦以防危未有重征而民心<lb/>
　不揺未有財耗而舉事不困古今廢興存亡無不由<lb/>
　此然二者原不相悖其道在大為節省而已若國庫<lb/>
　如漏巵而直以東南數十郡作孤罍注之無事已竭<lb/>
<pb n="KR3j0157_WYG_002-26b"/>
　其内有事則勢窮計屈必斃其外萬世之䇿豈宜若<lb/>
　此<lb/>
許論計九邊後禍曰若一旦改慮不為狗䑕之計則乆<lb/>
　敝之鎮不免外憂供餽之擾或生内變誠不知國事<lb/>
　所終此數語者當籌任計諸公所宜卧不安席而圖<lb/>
　其一朝者也今日更有可慮者欵賂之費不可復减<lb/>
　於外芻粟之用偶有不繼於中則不待背盟棄信而<lb/>
　坐困之勢已成又不但徃日所云而已<lb/>
<pb n="KR3j0157_WYG_002-27a"/>
　北邊自俺答輸欵後雖嵗費賚賞不貲而邊人得免<lb/>
　血戰死命所全活殊衆一時主議之人功施亦良厚<lb/>
　矣或又較和戰利害以為相等夫國家以財養人誠<lb/>
　令生人而費財財安得以人等也苐和戎息爭雖古<lb/>
　今最盛美事而邊方後慮則不得一日少弛乘寛暇<lb/>
　而益修封疆行伍則此舉誠為勝算竒䇿若狃目前<lb/>
　之安為萬世之計財日耗於賂遺兵日消於玩愒即<lb/>
　所謂若一旦改慮當不知其如何者此則後來相繼<lb/>
<pb n="KR3j0157_WYG_002-27b"/>
　惰偷之弊而前人立事之功更成遺誤之咎為可歎<lb/>
　惜耳<lb/>
　<lb/>
　<lb/>
　<lb/>
　<lb/>
　<lb/>
　採芹錄卷二<lb/>
</p>
<p>
</p>
  </div>
<div>
<head>採芹録卷三</head> <lb/>
    <p>
<pb n="KR3j0157_WYG_003-1a"/>
欽定四庫全書<lb/>
　採芹録卷三<lb/>
　　　　　　　　　　　　明　徐三重　撰<lb/>
成化初周文安公為國子祭酒著處置荆襄流民說時<lb/>
　因流民逋聚山谷易於生亂當事者下令驅逐多至<lb/>
　困斃公說欲聽其近縣者附籍僻逺者另設州縣撫<lb/>
　之置官吏編里甲寛繇役使得安生理盖鍳於西晉<lb/>
　李特之禍而彷東晉南雍松滋故事籌此便宜最為<lb/>
<pb n="KR3j0157_WYG_003-1b"/>
　訏畫都御史李賔援其說具疏得請開設鄖陽撫治<lb/>
　自此始安輯流民十二萬餘户立言計效信仁人之<lb/>
　利溥哉大抵士君子捉筆持論當使見之行事而有<lb/>
　濟公此說因預修天下地里志感見往事而作人得<lb/>
　采而行之遂見實用盖立事之功與立言之澤自當<lb/>
　並埀不朽後人工文自負多識不知宏篇巨卷之中<lb/>
　有幾許如此利物者乎吾徒讀書於此處正當注目<lb/>
　省心毋徒剽掇浮華已也<lb/>
<pb n="KR3j0157_WYG_003-2a"/>
世計弭盗賊嘗欲禁游食僧徒是但知僧徒為盗賊烏<lb/>
　知盗賊之為僧徒也自治不三代民失口業其不能<lb/>
　自食又不食於人者中間未盡老弱殘廢安心行乞<lb/>
　之徒茍不入此流豈遂將坐寒餓而待死耶竊恐深<lb/>
　林大澤一有投聚其所為不止穿攫矣故明主去盗<lb/>
　惟在裕民民裕則不惟樂業之夫不事偷竊即令少<lb/>
　有衣食者廢人形去妻孥而樂游手恐亦非人情也<lb/>
永樂二年春命西僧尚師哈立麻於靈谷寺作法事上<lb/>
<pb n="KR3j0157_WYG_003-2b"/>
　薦皇考妣卿雲天花甘雨甘露舍利祥光青鳥白鶴<lb/>
　連日畢集一夕檜栢生金色花徧於都城金仙羅漢<lb/>
　化現雲表白象青獅莊嚴妙相天燈導引旛盖施繞<lb/>
　種種不絶又聞梵唄空樂自天而降群臣上表稱賀<lb/>
　學士胡廣獻聖孝瑞應歌頌十七年秋頒佛經於大<lb/>
　報恩寺本寺墖見舍利光如寳珠又現五色毫光卿<lb/>
　雲捧日千佛觀音菩薩羅漢相畢集續頒御製佛曲<lb/>
　至淮安又見五色圓光彩雲滿天雲中菩薩及天花<lb/>
<pb n="KR3j0157_WYG_003-3a"/>
　寳塔龍鳯獅象又有紅鳥白鸖盤旋飛繞續又命尚<lb/>
　書呂震都御史王彰齎捧諸佛世尊如來菩薩尊者<lb/>
　名稱歌曲徃陜西河南神明協應屢現卿雲圓光寳<lb/>
　塔之祥文武羣臣上表稱賀此等俱聖朝舊事越嵗<lb/>
　二百未敢定斷虚實然竊有疑者自竺法入中華崇<lb/>
　尚己非一代而此異未有前聞若果皆㫺無今有豈<lb/>
　竺法靈響亦有盛衰歟靈谷之異人有謂西僧善幻<lb/>
　此是其幻術夫幻不㓜所未暇論即令真為瑞應我<lb/>
<pb n="KR3j0157_WYG_003-3b"/>
　聖祖明靈陟降上帝斷不由竺法升沉而明主大孝<lb/>
　光隆繼述亦不以瑞應加萬分之一也載觀當時股<lb/>
　肱諸賢納忠之意徃徃侈言符瑞如永樂十五年建<lb/>
　北京宫殿督工夫臣奏聞瑞光慶雲諸異二十一年<lb/>
　萬壽聖節太和山金殿現圓光紫雲大臣具圖以獻<lb/>
　此等亦皆臣工遙奏聖主未親目覩也夫游氣浮光<lb/>
　倐忽便為消息萬一或指諸彷彿或據所相傳焉知<lb/>
　泰山牽犬老父及呼萬嵗之聲今古不同出一機乎<lb/>
<pb n="KR3j0157_WYG_003-4a"/>
　夫玉杯天書有亡已章前史乃並在英主之朝太平<lb/>
　之日㣲意所及百巧横投彼亦何待幻而後有聲影<lb/>
　附會媚耳娛心遂以侈諸表章實諸竹帛不知聖朝<lb/>
　粹徳崇功自足流光百代不以此類有無畧闗輕重<lb/>
　也<lb/>
坊妓之設不知作俑何代羲皇聘娶以别室家周南正<lb/>
　始以化江漢當時豈得有此必戰國燕趙及六朝淫<lb/>
　冶穢俗流染至今者其傷敗禮教政化何待多言脫<lb/>
<pb n="KR3j0157_WYG_003-4b"/>
　民間有之尚當痛革况可官為作法耶夫開國經綸<lb/>
　少此一事未為千古之闕世邈祚移禮法代變而此<lb/>
　事相沼永如三五豈别有闗係雖神聖亦無可奈何<lb/>
　也<lb/>
高皇時觧縉上封事言律以人倫為重乃有給配夫婦<lb/>
　之條聽之於不義恐傷節義之化又言官妓非人道<lb/>
　所為可以禁絶當時嘉其識逹今給配之律止以處<lb/>
　叛逆家徒似亦未甚足惜但官妓之設兩都皆有教<lb/>
<pb n="KR3j0157_WYG_003-5a"/>
　坊居之累朝相延未見一議變革有謂祖宗設此所<lb/>
　以綏懐逺人彷彿賔至如歸之意此或暫為一時招<lb/>
　集權宜之術耳而經國典刑固當以解學士之疏為<lb/>
　治世端風正論也<lb/>
高祖定鼎金陵便東南嵗供用度有節轉運又近所勸<lb/>
　徙都長安聖諭以通漕艱難緩之睿思長矣文廟龍<lb/>
　興北平後稱行在遷都之議徃來籌度踰十數載而<lb/>
　始决經營至仁廟則復稱行在竟宣廟一朝無改焉<lb/>
<pb n="KR3j0157_WYG_003-5b"/>
　英廟六年乃終去行在稱北京遂為定都盖控制外<lb/>
　方則便北舒恤民力則便南祖宗深意徘徊四朝而<lb/>
　後定誠不易也今列聖垂裳輸輓半天下信涖中撫<lb/>
　外勝要神區苐宗廟朝堂百職六師之供給江淮河<lb/>
　濟險阻上下之漕費妨農業涉寒暑牽輓徃復數千<lb/>
　里之人力且無論姦窟弊藪日繁横其間邇者賦額<lb/>
　日増而無减運道常壅而難通為社稷萬年之慮者<lb/>
　宜日討其利害而昭然逺覽惕然深思可焉<lb/>
<pb n="KR3j0157_WYG_003-6a"/>
國家都燕西北地皆磽瘠財賦不得不仰給東南勢頗<lb/>
　艱懸淮安漕臺之設所以引帶南北控扼咽喉督以<lb/>
　文武大臣而參以諸曹属各總將卒指臂相攝首尾<lb/>
　相衘盖隱然寓兵深意無事則以輸輓有事則方舟<lb/>
　而進數十萬帶甲之士也若清其部隊㨂其將領明<lb/>
　其約束飭其旌旃嵗一徃返於江淮之滸燕齊之疆<lb/>
　兼足振厲國威潜消姦慝即一旦片紙徴兵朝發而<lb/>
　夕屯未有一舉兩得最便如此者至於臨徐淮徳四<lb/>
<pb n="KR3j0157_WYG_003-6b"/>
　倉舊為轉運而設今雖變長運而規制具在若使四<lb/>
　百萬之粟所到可儲十餘萬之衆鼓行即赴縱無禆<lb/>
　大師禦冦之利而於漕河一帶卒然意外未必不為<lb/>
　緩急之一賴也<lb/>
元虞集運糧議曰東南運糧實竭民力今京師之東瀕<lb/>
　海數千里北極遼海南瀕青齊萑葦之塲也而海潮<lb/>
　日至淤為沃壤宜用浙人之法築池捍水為田聽富<lb/>
　民欲官者合其衆分以地官定其畔以萬夫耕命為<lb/>
<pb n="KR3j0157_WYG_003-7a"/>
　萬夫長以千夫耕命為千夫長三年而征其稅如是<lb/>
　則東南民數萬可以衛京師可以防島夷可以省海<lb/>
　運矣時異議者多事竟寢今神京固元舊都也瀕海<lb/>
　淤地應不異曩旹若行屯種之法即彷古授田之意<lb/>
　隨地縱横畫墟定界招集逺近安挿墾耕計丁給産<lb/>
　比户編甲而相維相攝之制亦使行乎其間夫田從<lb/>
　官給則非其本業而多寡可均人由初集則别無私<lb/>
　梗而法制可定古井地兵農破壊已乆不可行於民<lb/>
<pb n="KR3j0157_WYG_003-7b"/>
　情不便之地今以閒曠之土遊逸之民小試行之且<lb/>
　不必急一旦之利而從容規其便宜似亦無大段窒<lb/>
　礙者且室廬棊布擁衛神都徴稅貯粮緩急可備此<lb/>
　於國計亦非小補苐恐治人艱得任事鮮實心更法<lb/>
　而弊生寡益而滋損則不免紙上空言矣<lb/>
海運一事丘文莊力陳其利又備考元氏每嵗漂失之<lb/>
　數計尚省河漕所費其言盖為天下一旦有事之備<lb/>
　意非不善但未深思高廟聖慮耳昔廷臣有勸都長<lb/>
<pb n="KR3j0157_WYG_003-8a"/>
　安者上曰漕運艱難且已之又憫兩淛嵗運京師者<lb/>
　自大江泝流而上風濤之險覆溺者多命崇山侯開<lb/>
　臙脂河以便之當時惟遼左軍糧六十萬石嵗由海<lb/>
　道然每謂事非獲已憂在朕心末年遂議屯田令彼<lb/>
　處軍人屯種自給我皇祖矜痛元元真同四體若嵗<lb/>
　驅數十萬版圖赤子九死洪波怒濤之中必非在天<lb/>
　之意自都燕之後勢不得不轉輸東南而漕河一帶<lb/>
　雖有迂滯之耗可無漂沒之虞盖捐浩繁輕於傷民<lb/>
<pb n="KR3j0157_WYG_003-8b"/>
　命也夫當安計險不可謂非長慮之士而因險思懼<lb/>
　聖賢更為福基若國家兢兢於漕事之艱知來者之<lb/>
　不易念卒然之可憂嗇内費核闗支保儲積量賦歛<lb/>
　慎督理憫軍役重農業思民勞飭戎機察貪弊則社<lb/>
　稷億萬年之計正在於此儻謂必通海運乃可防危<lb/>
　濟國竊恐危之無救於海運與漕河等也<lb/>
吾郡徐少師曾言建議者徃徃侈言屯田之利此何異<lb/>
　諸生對䇿紙上空言耶試令沿邊按核可以屯種田<lb/>
<pb n="KR3j0157_WYG_003-9a"/>
　畆圖其條理則莫可措手矣此語必有所據景泰間<lb/>
　商文毅公曽言口外田地極廣因先前在京功臣等<lb/>
　官將口外附近各城堡膏腴田地占作莊田其諸空<lb/>
　閒田地又被鎮守總兵參將并都指揮等官占為己<lb/>
　業軍士無近便田地可耕夫且耕且守如漢趙充國<lb/>
　諸葛亮晉羊祜皆有己行之明效今日守邊之要莫<lb/>
　善於此若舎屯種之外而欲邊城充實雖傾府庫之<lb/>
　財竭生民之力奈軍士數多嵗月乆逺亦難繼矣王<lb/>
<pb n="KR3j0157_WYG_003-9b"/>
　文恪公亦言國家邊費最大欲省轉運之費莫若興<lb/>
　屯田兵法取敵一鍾當吾二十鍾屯田一石可當轉<lb/>
　運二十石趙充國留田湟中内有亡費之利外有守<lb/>
　禦之備卒以困西羌唐韓重華營田之利東起振武<lb/>
　西逾雲州極於中受降城嵗省錢千三百萬緡此前<lb/>
　事之明效也今三邊之地固在而人以為不可者何<lb/>
　哉二公之論又如是豈皆紙上空言耶大都便利易<lb/>
　舉而積弊難祛徐公所謂莫可措手者豈正謂功臣<lb/>
<pb n="KR3j0157_WYG_003-10a"/>
　鎮守等官占據日乆目為故業一旦清刷既無舊籍<lb/>
　可稽又難一㮣斥奪况邇來國法不易振舉盤據倚<lb/>
　托皆有力能梗之人縱言事者易為指畫而主議者<lb/>
　難於執持雖有深籌至計亦卒無如之何也<lb/>
黄流衝决梗塞漕渠近今十餘年來何嵗不治亦何嵗<lb/>
　無决糜膏脂塗肝腦盖不知所數計功狀未核敗報<lb/>
　踵聞智計之臣持議非不鑿鑿及卒然潰裂莫適措<lb/>
　手重為國家愁嘆非一朝矣論者謂大禹治河與今<lb/>
<pb n="KR3j0157_WYG_003-10b"/>
　日大有難易大禹時直欲除害故順水下流不逆其<lb/>
　性從徑便處疏泄入海自無他患今并欲興利須引<lb/>
　之使東南流以濟漕水性既紆曲不順而所經行處<lb/>
　土疎地下衝潰之患在所不免即令神禹治之未必<lb/>
　便有長䇿此誠賭形審勢之論不為憶度浮言也但<lb/>
　載考已然國家定都通漕閲嵗非不乆逺前者河不<lb/>
　能無决然治之而定定則未便决也豈今日攄謀興<lb/>
　事俱不迨曩時人哉是必有需一人昭格非迂談也<lb/>
<pb n="KR3j0157_WYG_003-11a"/>
　詩曰懐柔百神及河喬嶽又曰允由翕河夫川嶽順<lb/>
　度實由元氣宣通惟聖明懋建中和乾坤不難得一<lb/>
　而况山澤諸靈敢違大順此必非臣工手足之力所<lb/>
　得貪天者也草莽理度俟旦暮驗之<lb/>
成化間御史李瑢疏解納錢糧之弊有謂内庫所藏弓<lb/>
　矢以億萬計漆角解脫羽幹蛀蠧皆不堪用官司惟<lb/>
　取文移吏民並縁為姦乞行申飭或量减嵗辨徴其<lb/>
　價料為修整成造之費事下工部議覆苐令如式督<lb/>
<pb n="KR3j0157_WYG_003-11b"/>
　造而已薛方山言嘗監收太醫院藥材各處解户通<lb/>
　同本院官吏潜收價值將舊積藥材掩影觀此則知<lb/>
　公府各項課程價料所解納收受虚名罔實其弊當<lb/>
　類如此工部所覆盖明知而故為寛處者也又巡撫<lb/>
　馬文升奏處陜西三邊軍餉戶部議陜西嵗徴稅糧<lb/>
　及部運銀布三百十九萬八千三百三十二石彼處<lb/>
　嵗攴糧料并銀布折支俸糧及冬衣布花折收止用<lb/>
　二百一十六萬六百八十三石尚餘一百三萬一千<lb/>
<pb n="KR3j0157_WYG_003-12a"/>
　六百四十九石此外又有開中鹽糧之類以三年計<lb/>
　之可足年半之用以十年計之可足四年有餘其所<lb/>
　不足者有司不能依期完納耳方山亦言嘗備兵延<lb/>
　綏其嵗徴稅糧年例銀兩計應用有餘時屬張知府<lb/>
　給散尅減侵欺數多動稱不足嘗揭其端以逹廵撫<lb/>
　總制皆攴辭批答不肯查理知府亦竟得寅縁美陞<lb/>
　觀此語則知各邊錢糧上下相蒙作弊不可究詰亦<lb/>
　類如此薛所自云二事皆據身厯而明著其弊非懸<lb/>
<pb n="KR3j0157_WYG_003-12b"/>
　揣也此等錢糧方其催徴解納一毫未足動須搞扑<lb/>
　詰治及其用之直如是耳靡於無實者指舊額而藏<lb/>
　姦漏於有餘者匿本情而告匱誅求之目所係甚重<lb/>
　隂耗之術習以為常民財何以不竭而國用又焉得<lb/>
　稱足也嗚呼生靈膏血朝廷軍國安危重計虚文侵<lb/>
　冒不得為實積實用者何可勝數任職之人因循忽<lb/>
　漫猶稱不職况以染指自潤可為良臣乎<lb/>
京師訟獄到刑部者必由通政司已問理則送大理寺<lb/>
<pb n="KR3j0157_WYG_003-13a"/>
　評允發落此國家於刑獄最稱詳慎者其廵城御史<lb/>
　所發覺小則便宜責遣應問罪者亦必參送刑部盖<lb/>
　令典非刑部不得定罪也錦衣衞之設止以譏察異<lb/>
　常初非有聽斷之寄近縁馮藉權璫播弄威福濫詞<lb/>
　酷法羅織無辜都人目為黑獄所置校尉不下數千<lb/>
　悉京師徤豪亡賴所至陵轢勢同翼虎窮捜蔓引以<lb/>
　濟梟貪甚則投餌設機誘致顓魯一事相絓便遭覆<lb/>
　禽齎畜頓空巢卵俱破寃掠之苦至不可言而此輩<lb/>
<pb n="KR3j0157_WYG_003-13b"/>
　䆳室巍堂妖姬名馬出入鮮麗不减貴官皆剥剢閭<lb/>
　閻所致臺省目撃而憚於觸忌事下該部便同再生<lb/>
　而又束以明㫖亦不能大為翻異盖托跡城社莫可<lb/>
　誰何蠧政賊民實為首事是非清穆之上洞見覆盆<lb/>
　不惑左右未有能快然於蕩滌之下者也<lb/>
天下獄囚每五年一差官審録用刑部大理寺官共十<lb/>
　五員謂之恤刑其在京師者則三法司堂上官會審<lb/>
　而特勅司禮監一大璫主之至日大理寺獨設一座<lb/>
<pb n="KR3j0157_WYG_003-14a"/>
　於上高數尺司禮據案秉筆情罪出入悉屬定擬法<lb/>
　司大僚俱卑坐左右侍畫諾而已偶閲詔令此事始<lb/>
　永樂間然立法初意與當時行事殆不可考必是聖<lb/>
　主好生欲布曠蕩之澤而慮守法之臣或格於常憲<lb/>
　故特遣中官共事庶得通洪仁於法外耳然承命者<lb/>
　慎毋以私行之則善矣<lb/>
宣徳十年江西饑富民魯希恭鄭宗魯胡有初陳謙等<lb/>
　並輸粟於官以助賑濟廵撫趙新上其事遣行人齎<lb/>
<pb n="KR3j0157_WYG_003-14b"/>
　勅賜勞旌為義民免其雜徭希恭等詣闕謝命光禄<lb/>
　寺賜酒饌遣歸夫富民自捐粟非强之也行人齎勅<lb/>
　恩禮重矣然止稱義民不加官也夫民以義稱不為<lb/>
　不榮賜羊酒免徭役又非但虚數也惟不加官階亦<lb/>
　先朝重慎名器之意與後日輸錢入粟輙與冠帶職<lb/>
　衘者異矣<lb/>
往昔倭夷之亂多由閩浙人通販誘至當時議禁<lb/>
　遏収撫畫至詳矣夫亦知所由從賊乎坐困者<lb/>
<pb n="KR3j0157_WYG_003-15a"/>
　投以資身逐利者縁而轉貨此皆中國之内利途<lb/>
　競而口業虚也<lb/>
嘉靖初禮部主事仵瑜上疏曰正徳間給事中御史挾<lb/>
　勢凌人趍權擇便交遊貴俠飲燕園亭凡朝廷大闕<lb/>
　失羣臣大奸惡緘口閉目不復救正一時犯顔敢諌<lb/>
　視死如歸或拷死廷闕或流竄邊隅者皆郎中員外<lb/>
　主事評事行人庻吉士等官又張英本一武夫入諌<lb/>
　就死行道悲傷諸給事中御史揚揚出入若罔聞知<lb/>
<pb n="KR3j0157_WYG_003-15b"/>
　今幸聖皇馭極褒恤忠諍此輩更無面目復立清明<lb/>
　之朝章下吏部寢之夫此疏醜詆往跡近於傷訐然<lb/>
　積憤時弊而為此激揚則不無創往警來之意竊謂<lb/>
　國家任官當令人重官毋令官重人人以官重將徒<lb/>
　愛其官而不復自顧其為人則靡所不至矣給事中<lb/>
　御史止七品一官耳祖宗之意欲其視此官為無足<lb/>
　惜者以舉職今乃令廢職以存此官為矜倨燕遊之<lb/>
　地至狼藉如斯而不顧國家又何賴於此官也<lb/>
<pb n="KR3j0157_WYG_003-16a"/>
高皇時有内侍知文者從容言及政事上怒其干預即<lb/>
　日斥還鄉里終身不復收用因令内侍不許讀書識<lb/>
　字後又敇在外諸司毋與内官監文移往來以防交<lb/>
　通窺伺之姦嘗言自古賢明之君有謀必與公卿大<lb/>
　夫謀諸朝廷而斷之於己未聞近習嬖幸得預謀者<lb/>
　卓哉聖慮盖博觀前代而永為萬世杜絶禍萌當時<lb/>
　立法止供傳奉洒掃無有以謀議相及而况事任乎<lb/>
　其教習識字及得預内外差遣文皇當别有深意而<lb/>
<pb n="KR3j0157_WYG_003-16b"/>
　權侔元后呼吸禍福則乘英武二廟冲年得全攬焉<lb/>
　盖國家政事獨總於乾剛而典司不無委代自熈宣<lb/>
　後内閣司禮實平分密勿之任彼又供奉内庭切側<lb/>
　憑藉傳宣出入廟堂尚隱借低昻故其勢尤為偏重<lb/>
　一有狡悍無良則操縱陵轢有莫與持衡者矣<lb/>
永樂元年八月命齊喜提督廣東市舶此國初内臣任<lb/>
　外事之始水東日記謂中官之寵任肇於永樂中然<lb/>
　猶未敢大恣自後益勝矣盖高廟手三尺與諸將臣<lb/>
<pb n="KR3j0157_WYG_003-17a"/>
　起事行間其後創立宮府則俱掃除供給之人又監<lb/>
　於前代防約甚嚴無有得干外事者文廟起潜邸危<lb/>
　廹艱難之間不無參宻謀任保䕶以勞瘁同濟大業<lb/>
　者此一時緩急之賴乃委任假借之所由始也<lb/>
正統十四年裕陵北狩學士周叙自南京貽書王文端<lb/>
　公直曰永樂宣徳間嘗仰望少師東里先生然迹其<lb/>
　舉措究其底裏士大夫公論不容掩也易曰知幾其<lb/>
　神乎書曰慎終於始又曰惟克果斷乃罔後艱竊思<lb/>
<pb n="KR3j0157_WYG_003-17b"/>
　三楊輔政之初一幾也不深思熟慮身任其責惟陽<lb/>
　歛隂施掩人耳目雖曰自保其實誤國故致今嵗七<lb/>
　月之禍此時先生與諸君子輔政之初又一機也宜<lb/>
　監覆轍為宗社生靈永逺之謀失今不圖噬臍莫及<lb/>
　豈得即能效子房之從赤松晉公之營緑野乎此書<lb/>
　畧不見所指其語隱諷而規切必是為國朝中官一<lb/>
　事也其所致恨於三楊意亦見其時勢而度其可為<lb/>
　非汗漫苛責人者然則所謂公論不容掩又謂其實<lb/>
<pb n="KR3j0157_WYG_003-18a"/>
　誤國者殆亦諸君子莫逭之責歟<lb/>
賀給事欽陳事疏有遵祖訓以處内官者謂内府監司<lb/>
　局庫衙門載之祖訓内官條其職掌不過洒掃供飬<lb/>
　關防出入等事而己近年如王振喜寧舒良王誠曹<lb/>
　吉祥牛玉汪直尚銘梁芳陳喜軰或䧟主敵庭身叛<lb/>
　賊境或主易儲君禁錮南内或謀為不軌賄易后妃<lb/>
　或邀功啟釁流毒邊徼或恃寵招權納賂不貲或引<lb/>
　用左道蠱惑上心或導進滛巧盗虚府庫此其䧟君<lb/>
<pb n="KR3j0157_WYG_003-18b"/>
　誤國蠧政殃民昭昭在人耳目者也宜深鑒已徃之<lb/>
　弊永絶方來之禍内不可使職掌奏牘得預大政外<lb/>
　不可使鎮守地方掌握兵權則非惟為國家無疆之<lb/>
　福亦宦官無疆之福也觀此疏則我朝内寺職任不<lb/>
　無假借太優干預太重聖祖防閑之羙意良法失於<lb/>
　積漸者殊多矣<lb/>
景泰元年陜西蘭州舉人段堅上言二事其一曰逺閹<lb/>
　寺乞徵回西寧陜西等處監工宦官二曰屏異端請<lb/>
<pb n="KR3j0157_WYG_003-19a"/>
　銷釋道銅鐵像補造軍器以僧道少壯者實軍伍下<lb/>
　禮部議以為窒碍難行寢之此有何窒得而云然必<lb/>
　是恐傷中貴而併老釋亦得曲意周全耳是年山西<lb/>
　行都司天城衛令史賈斌上疏請除竊柄閹宦專備<lb/>
　洒掃又集厯代盡忠守節及恃寵宦官名忠義集上<lb/>
　之事下禮部亦議格之且罪以離役發囬原籍此意<lb/>
　可曉矣時尚禮部者胡公濙也<lb/>
皇明䇿要記我太祖鑒前代宦官之失常置鐡牌計高<lb/>
<pb n="KR3j0157_WYG_003-19b"/>
　三尺許上鑄内臣不得干預政事八字在宮門内宣<lb/>
　徳中猶存正統時王振專恣因失所在皇明通紀曽<lb/>
　載此語萬厯間有臺臣言事執為事實下㫖詰問鐵<lb/>
　牌所在國典茫然幾為中官所困委曲援引乃得解<lb/>
　夫留宮乆虚權璫代起此牌即有豈得尚存且事涉<lb/>
　禁御尤難檢實彼傳聞紀録未必皆符惡得遂落封<lb/>
　章自取輕誕此言事者之戒也<lb/>
宣廟臨御三年始舉正都御史劉觀賍濫之罪而以顧佐<lb/>
<pb n="KR3j0157_WYG_003-20a"/>
　代之諸御史貪淫不律者皆論斥一時有位肅然儆<lb/>
　動往日婪貨縱法及挾娼酣飲之習皆還就亷隅是<lb/>
　後淫䙝一事遂重為官刑物議迨今士大夫畏慎名<lb/>
　檢鮮或敢蹈之者惟賍利因有曖昧上下不無假借<lb/>
　監司論劾動列收受滿紙而議者每從寛涵恐於懲<lb/>
　警之義有所未盡宣徳初有藩司坐賍遇赦部擬還<lb/>
　職者上曰士大夫當務亷恥古人不飲盗泉盖惡其<lb/>
　名也貪汚豈可復任悉罷為民至五年考察朝覲官<lb/>
<pb n="KR3j0157_WYG_003-20b"/>
　吏部奏貪汚者二十五人上以為民害悉發戍邊夫<lb/>
　九重好惡如此持法者豈能曲庇而吏治亦安得不<lb/>
　清飭哉<lb/>
嘉靖六年十月大學士張璁<hi>後改孚敬</hi>疏曰人君以論相為<lb/>
　職宰相以正君為功如楊綰相而子儀减聲樂黎幹<lb/>
　省騶從崔寛毁第舍秦檜隂險納賂禍延國祚二人<lb/>
　為相得失甚明今之内閣宰相職也頃來部院諸臣<lb/>
　有志者難行無志者聽令是部院為内閣之府庫矣<lb/>
<pb n="KR3j0157_WYG_003-21a"/>
　如之何民不窮且盗耶皇上欲宣徳流化必自近始<lb/>
　近必自内閣始誠令内閣得人則清明之治可奏臣<lb/>
　見每年進表朝覲官率以饋送京官為名科索小民<lb/>
　怨詈載道宜加禁約犯者勿赦愚謂此事士大夫所<lb/>
　所不肯言而在内閣尢不欲言若内閣能言士大夫<lb/>
　必能從者張文忠柄用世皇恩眷莫貳嘗以抗論回<lb/>
　天至宸語有執拗之訾然終始以為可任危身奉上<lb/>
　之諡亦定自聖衷正縁此事頗能矯勵與甘心俛仰<lb/>
<pb n="KR3j0157_WYG_003-21b"/>
　者自殊耳苐當時執政同列多為所侵朝士極口咸<lb/>
　以姦邪目之大都其人才徤而智敏逞才則涉於轢<lb/>
　物運智則入於執機此二者世所指為姦人也但不<lb/>
　以厭阿充位不以比黨誤國有異於貪鄙狼藉之姦<lb/>
　人論人者又當以此權衡之<lb/>
治世之道禁貪為先趙宋立國最稱忠厚而賍墨之禁<lb/>
　特厲累世赦宥不及太祖太宗時所犯希得完免真<lb/>
　仁以還則多杖脊逺配故終宋世士飭亷節政鮮貪<lb/>
<pb n="KR3j0157_WYG_003-22a"/>
　殘國初尤重其罰常於法外置刑盖痛懲殘元積弊<lb/>
　震以殊典所以為一代維新計者甚棘其後以律太<lb/>
　重從律定罪從例减科所以為後世枉濫慮者甚深<lb/>
　一平明仁恕百世不易矣但於施行推斷要在必申<lb/>
　庶幾懲警之意期於無刑也曽聞永樂末年宫車内<lb/>
　攝扈從官無所畏忌濫觴汙風至宣徳初而滋甚九<lb/>
　重惡怒特任顧佐劾治之斥譴多人乃始警戢一時<lb/>
　在廷頓還亷隅賴此舉也然則利道可開而法紀可<lb/>
<pb n="KR3j0157_WYG_003-22b"/>
　不肅歟夫以財貨輕衊縉紳誠乖不辱之義若吞舟<lb/>
　可令漏網則唐虞之投裔禦魅何傷大苛耶大要士<lb/>
　亷女潔同闗世風名教不潔之科律皆如法决罰不<lb/>
　為彰穢者以創姦也若衣冠之属果爾行比饕餮豈<lb/>
　得更與士大夫同其矜惜乎<lb/>
　　宋太宗注意刑辟哀矜無辜開寳以來犯大辟非<lb/>
　　情理深害者多從寛恤自三年至八年詔所貸死<lb/>
　　罪凡四千一百八人獨嚴貪墨之罪贓吏必誅<lb/>
<pb n="KR3j0157_WYG_003-23a"/>
　　太宗太平興國二年秋七月庚午詔諸庫藏敢變<lb/>
　　權衡以取羡餘者死<lb/>
　　三年六月癸未詔職官賍罪雖會赦不得叙著為<lb/>
　　令<lb/>
　　端拱元年春正月乙酉大赦改元除十惡官吏犯<lb/>
　　賍者不赦<lb/>
　　至道二年春正月辛亥祀天地於圜丘大赦中外<lb/>
　　文武官加恩惟贓吏不原<lb/>
<pb n="KR3j0157_WYG_003-23b"/>
　　真宗景徳二年春正月甲戌以契丹講和大赦惟<lb/>
　　故殺放火强盗偽造符印犯賍官吏不赦<lb/>
　　仁宗天聖二年八月丙辰詔舉官已遷改而貪汙<lb/>
　　者舉主以狀聞聞而不以實者坐之<lb/>
　　四年二月甲寅詔吏犯賍按察官失舉者併劾之<lb/>
　　七年三月乙丑詔受賍官勿䕃<lb/>
　　八月己亥詔官犯賍毋使親民<lb/>
　　九年冬十月丙戍詔公卿大夫厲名節<lb/>
<pb n="KR3j0157_WYG_003-24a"/>
　　神宗熙寧三年四月癸未有知州坐枉法賍擬杖<lb/>
　　脊黥配海島者判審刑院蘇頌言於帝曰古者刑<lb/>
　　不上大夫今黥之使與徒𨽻為伍雖其人無可矜<lb/>
　　所重者汙辱衣冠耳帝曰善自後百官坐罪免杖<lb/>
　　黥而流海外因著為令論曰宋以忠厚立國藝祖<lb/>
　　以來每事務從寛大惟於賍吏不以衣冠目之徃<lb/>
　　徃藉産棄市大赦不减故雖中人以下不畏犯義<lb/>
　　亦畏犯刑吏治之善未必無助雖然罪法有死士<lb/>
<pb n="KR3j0157_WYG_003-24b"/>
　　體無辱免黥杖最當此已著令而高孝時尚有用<lb/>
　　者豈亦間借不測之辱嚴警頑悍之徒所謂偶一<lb/>
　　行之者歟<lb/>
　　高宗紹興六年八月癸卯有以賍敗從黥者中書<lb/>
　　舍人呂本中奏近嵗官吏犯賍多至黥籍然四方<lb/>
　　之逺或有枉濫何由盡知異時察其非辜雖欲收<lb/>
　　拭其可得乎若祖宗以來此刑嘗用則紹聖權臣<lb/>
　　當國之時士大夫無遺類乆矣願酌處常罰毋令<lb/>
<pb n="KR3j0157_WYG_003-25a"/>
　　姦臣得以藉口於後世從之竊謂贓吏何足惜但<lb/>
　　在中世主徳不明姦人柄事或以此枉䧟正人又<lb/>
　　烏可不重為慮也<lb/>
　　二十八年夏四月丙申復詔文武官非犯贓罪並<lb/>
　　許以致仕恩蔣子<lb/>
　　孝宗淳熈六年二月壬辰錢良臣以失舉贓吏奪<lb/>
　　三官<lb/>
　　十二月己亥詔自今鞫賍吏後雖原貸者毋以失<lb/>
<pb n="KR3j0157_WYG_003-25b"/>
　　入坐獄官<lb/>
　　十二年十月甲子命舉改官人犯賍者舉主降二<lb/>
　　官<lb/>
　　十六年二月己夘詔官吏贓罪顯著者重罰毋貸<lb/>
　　寧宗開禧元年閠八月庚子詔官吏犯贓追還所<lb/>
　　受如舊法<lb/>
　　嘉定十六年春正月戊申詔命官吏犯贓毋免約<lb/>
　　法<lb/>
<pb n="KR3j0157_WYG_003-26a"/>
　　理宗寳慶元年八月丁巳詔戒貪吏<lb/>
　　紹定二年二月庚戍詔嵗舉亷吏或犯姦賍保任<lb/>
　　同坐監司守臣其申嚴覺察<lb/>
　　淳祐四年春正月帝製訓亷銘飭中外銘曰周典<lb/>
　　六計吏治條陳以亷為本乃良而循彼肆貪虐與<lb/>
　　豺狼均肥於其家多瘠吾民縱逭於法愧其冠紳<lb/>
　　貨悖而入菑及後人我朝忠厚黜貪為仁咨爾群<lb/>
　　辟是訓是遵<lb/>
<pb n="KR3j0157_WYG_003-26b"/>
　　五年三月庚子詔嚴贓吏法仍命有司舉行淳熙<lb/>
　　故事戒吏貪虐<lb/>
　　四年十一月癸丑詔戒羣臣洗心飭行毋縱於貨<lb/>
　　賄其或不悛舉行淳熈成法<lb/>
　　景定二年春正月癸亥詔監司率半嵗具劾去賍<lb/>
　　吏之數來上視多寡行賞罰守臣助監司所不及<lb/>
　　以一嵗定賞罰本路州無所劾而臺諌論列則監<lb/>
　　司守臣皆罰有治狀亷聲者具實以聞五年十二<lb/>
<pb n="KR3j0157_WYG_003-27a"/>
　　月壬寅戒賍吏<lb/>
　　度宗咸淳二年十二月丁丑申嚴戢貪之令<lb/>
　　六月三月癸丑詔曰吏以亷稱自古有之今絶不<lb/>
　　聞豈不自章顯而壅於上聞歟其令侍從卿監郎<lb/>
　　官各舉亷吏將顯擢焉<lb/>
　　七年春正月乙丑詔戒貪吏<lb/>
　　此宋一代約束賍吏次第事也宋治仁厚然不難<lb/>
　　以財僇人正慮此輩婪財賊民耳其後漸從寛减<lb/>
<pb n="KR3j0157_WYG_003-27b"/>
　　然奬亷戢貪之諭終始諄諄茍非巨姦若秦韓史<lb/>
　　賈士大夫尚多以名檢自飭胡椒八百之賍藉絶<lb/>
　　無聞於宋世其亦由風厲然歟<lb/>
　　按大明律官吏受財計贓科斷有禄人枉法至八<lb/>
　　十貫者絞係雜犯照例發附近衛所充軍不枉法<lb/>
　　至一百二十貫者杖一百流三千里例减等坐徒<lb/>
　　無禄人枉法至一百二十貫亦擬絞發遣不枉法<lb/>
　　至一百二十貫以上坐流减徒並罷職役不叙又<lb/>
<pb n="KR3j0157_WYG_003-28a"/>
　　祖訓一條禁用黥刺腓劓閹割等刑云臣下敢有<lb/>
　　奏用此刑者文武羣臣即時劾奏將犯人凌遲全<lb/>
　　家處死立禁至嚴重矣諸罪犯惟搶奪竊盗官私<lb/>
　　器物項刺字于臂諸賍法無刺者盖甚不欲以刻<lb/>
　　畫之刑斷廢氓𨽻而况士儕乎夫法至黥墨破壊<lb/>
　　昭章至為僇辱祖宗思深慮永恐有枉濫作戒森<lb/>
　　嚴洪恕之仁卓軼前代正士人所應奮身砥節以<lb/>
　　稱陶鈞其有徼漏寛紀甘奸名義者充類等惡正<lb/>
<pb n="KR3j0157_WYG_003-28b"/>
　　亦不待慘法而醜穢過當所謂不死之刑無生之<lb/>
　　道者也<lb/>
　<lb/>
　<lb/>
　<lb/>
　<lb/>
　<lb/>
　採芹録卷三<lb/>
</p>
<p>
</p>
  </div>
<div>
<head>採芹録卷四</head> <lb/>
    <p>
<pb n="KR3j0157_WYG_004-1a"/>
欽定四庫全書<lb/>
　採芹録卷四<lb/>
　　　　　　　　　　　　明　徐三重　撰<lb/>
高皇帝奮劍淮甸以布衣定天下真所謂取之羣雄之<lb/>
　手當時天兵北臨元主自遁其子姓被繋者寵以封<lb/>
　爵䕶送歸庭絶無洛邑頑民之疑此聖度天容國家<lb/>
　萬萬世無疆基命之盛徳也且又保全忠節厭薄降<lb/>
　人以作興一代正氣漢髙惟宥季布戮丁公兩事耳<lb/>
<pb n="KR3j0157_WYG_004-1b"/>
　髙皇於勝國舊人強項者明視其偃蹇而不忤其改<lb/>
　心推奉者即有勤勞才藝終身疑之必獲罪而後己<lb/>
　此所以培養志節鼔舞人心為後世綱常大計聖謨<lb/>
　𢎞逺矣嗚呼藉令畱夢炎王積翁委身歸朝必不保<lb/>
　其富貴而文丞相謝提刑抗節致命當更如何遇以<lb/>
　不臣耶<lb/>
英廟冲齡受壐姦璫王振竊柄禍國遂有土木之警天<lb/>
　命眷祐卒得奉旋大運重新載履宸極躬嘗勞瘁勤<lb/>
<pb n="KR3j0157_WYG_004-2a"/>
　攬萬㡬自曹石誅鋤以後陰翳併揭外弼刑政獨裁<lb/>
　邉警已希中土樂業海内休裕復還熈明昔漢宣少<lb/>
　遭戾園之厄出死得生其後踐位以賢明綜理致漢<lb/>
　家隆郅絶域臣享雖成性特逹然不無涉歴焉嗚呼<lb/>
　明主之不廢艱虞如是<lb/>
孝廟生自覀宫六嵗而逹大内踰月而孝穆賔天盖為<lb/>
　昭徳宫所間外庭深為危疑然大命所在萬靈䕶持<lb/>
　憲廟一念而泰山震動者七豈非天乎踐阼之後仁<lb/>
<pb n="KR3j0157_WYG_004-2b"/>
　明恭儉委信耆賢以成一代太平極治正與宋仁宗<lb/>
　事相脗合仁宗生於李宸妃為章獻攘育以登寳位<lb/>
　主徳世道皆畧相當若追蹤前代則有漢孝文苐不<lb/>
　知成康之世視此復何如耳臣謹按英廟復辟後與<lb/>
　孝廟一朝俱躬裁萬㡬召問臣下羣小罕得任事故<lb/>
　朝廷清明海内康静稱太平之世世廟承統睿哲天<lb/>
　成雄㫁由已議禮折獄鼎新革故咸决廟謨故載振<lb/>
　中葉及元修之後稍隔外朝柄臣尚得乘隙竊弄威<lb/>
<pb n="KR3j0157_WYG_004-3a"/>
　福何况英廟初立中人全執大柄有不亂政生禍<lb/>
　者耶乃知人主御世惟親政勤事天下必受其福<lb/>
　也<lb/>
永樂間名臣職列外庭事任最重勲望亦最著者莫蹇<lb/>
　夏二公若所稱二公質行皆恭謹温厚以老成濟事<lb/>
　若侃侃遂直風采振世則非二公所居盖縁國紀當<lb/>
　元政寛玩之後頗從嚴飭以合張弛文皇承之獨裁<lb/>
　威命如周憲使解叅議皆以觸忤抵戮蹇夏位望勲<lb/>
<pb n="KR3j0157_WYG_004-3b"/>
　地已極巍崇然一事罣誤猶未免囚繫折辱當時勤<lb/>
　勵以圖稱塞周宻以免罪愆不得不私兢兢至如吕<lb/>
　震陳瑛之徒以阿迎媚上以苛險完軀視二公則大<lb/>
　天淵殊矣<lb/>
永樂五年命户科都給事中胡濙徧行天下以訪異人<lb/>
　張三丰為名或云實為踪跡遜國事慮有别端耳彼<lb/>
　異人何益而徧訪之且特煩朝使也是年令改造海<lb/>
　運船二百五十隻備使覀洋至七年正月遣中官鄭<lb/>
<pb n="KR3j0157_WYG_004-4a"/>
　和領兵自福建之長樂五虎門航海徧通西南諸島<lb/>
　夷西洋取寳船至仁廟登極乃詔停止夫勞人逺島<lb/>
　小夷索取無用之物至耗費巨萬涉歴大險必非聖<lb/>
　主本意明矣成化間中人遂援為故事不有劉忠宣<lb/>
　隂収舊案㡬成載舉<lb/>
皇明内閣名臣三楊為稱首歴事四朝預議宻勿文經<lb/>
　武緯共濟昇平可謂思皇楨國之彦云苐後之論者<lb/>
　尚有未盡天順日録謂格君心之非引之當道槩乎<lb/>
<pb n="KR3j0157_WYG_004-4b"/>
　未聞𤨏綴録謂王振之禍麓川之師皆三楊失政所<lb/>
　致丘文莊雜著及䨇溪雜記中皆明指當前闕事而<lb/>
　目為輔理之責盖瑕瑜自不相掩得失亦有定衡大<lb/>
　要量其勢之可為惜其事之不副又何嫌求備於賢<lb/>
　者𤨏綴謂世稱賢相必曰三楊由所善者多亦不没<lb/>
　其大矣竊謂三公當成仁宣朝主徳剛徤圖治勵精<lb/>
　政令决於朝堂而三公以文墨議論參畫其間雖多<lb/>
　所匡維而轉圜勢易未可盡謂是其拮据之力至昭<lb/>
<pb n="KR3j0157_WYG_004-5a"/>
　聖上賔裕陵未能親政旁落宵閹不經黃閣盖國家<lb/>
　祖制原無秉鈞重任可以専制中外之威柄而一旦<lb/>
　侵攘有挾而令不可盡咎是其委巽之過使前者主<lb/>
　非克明咨詢罔及三楊何以為功使後來英廟冲政<lb/>
　遂如復辟之年三楊亦無遺憾如䨇溪所議兵馬律<lb/>
　法諸弊不克釐革者或尚有思慮未周議論未合在<lb/>
　廷當共任之丘文莊所議軒龍易位勅使旁午等事<lb/>
　則三公不免俛首矣至於格君心之非引之當道此<lb/>
<pb n="KR3j0157_WYG_004-5b"/>
　湏有先民學術負居潜之徳施文明之化乃可言之<lb/>
　未容輕以望人也<lb/>
國初理學名儒曹月川最在前人稱其學行在吴康齋<lb/>
　右盖康齋㩀通紀所論尚有未滿於人而月川純修<lb/>
　雅教端已化人所到向信完養終始其所著諸書未<lb/>
　獲見苐摘其夜行燭中語佛氏以空為性非天命之性人<lb/>
　受之中老氏以虗為道非率性之道共由之路信精<lb/>
　義所至造道名言也時宣廟在御好學右文懐賢若<lb/>
<pb n="KR3j0157_WYG_004-6a"/>
　渇常著猗蘭招隱諸篇以風示大臣一時舘閣顧問<lb/>
　諸僚㤙禮隆渥不異親舊則聖情傾慕可知乃有明<lb/>
　聖賢之道如月川者卒於霍州校職不令一處論思<lb/>
　之列惜哉正統間康齋為石亨所薦勅書聘起龍光<lb/>
　帝庭為一代異數絶典而月川闇然下位公卿不為<lb/>
　稱揚方岳不為表逹道振一州聲不名世此豈在廷<lb/>
　貴近真不聞知抑或隔於好尚之殊方也<lb/>
陳孝亷茂烈以御史乞歸終飬身治畦圃以給供奉朝<lb/>
<pb n="KR3j0157_WYG_004-6b"/>
　廷初與教職次給月米資之皆堅疏辭免其所以辭<lb/>
　者以不仕不可受禄用力供飬之義也平日以顔曾<lb/>
　自厲省身克己心體躬修識者謂得在孔門可㡬顔<lb/>
　閔雖其至性純孝亦由學問淵深如此名賢真不易<lb/>
　屈指<lb/>
王端毅剛直忠貞為一代人物冠冕𢎞治初在吏部厄<lb/>
　於劉吉有所舉措輙為沮持頼賢璫懐㤙在内知公<lb/>
　最深吉卒不得中傷當時海内輿論首推賢惟公而<lb/>
<pb n="KR3j0157_WYG_004-7a"/>
　極賤斥劉萬如靈鳯妖梟倫類懸絶昭灼婦人稚子<lb/>
　之口然吉所比結御史尚有異議於其間乃知物情<lb/>
　相逺人苟不畏名義雖令吠堯嚙舜猶為之也<lb/>
劉忠宣公人品表識表儀一代在𢎞治間受知最深㤙<lb/>
　寵禮數冠絶羣宰至正徳時名列黨籍囚繫折辱逺<lb/>
　戍西荒躬執㦸戎伍之間候操閫帥之國大賢君子<lb/>
　遇與不遇何啻天升淵墜當時搆害公者劉宇焦芳<lb/>
　二人也<lb/>
<pb n="KR3j0157_WYG_004-7b"/>
𢎞治十七年左都御史戴公珊求退不允私懇劉公大<lb/>
　夏代奏上曰卿去説與他朕以天下事推誠付托猶<lb/>
　家人父子太平未兆何忍舎朕先歸公聞之泣下曰<lb/>
　吾不得還家矣考戴公禄仕十餘年家無餘貲常因<lb/>
　面對與劉公各賜元寳一綻諭曰卿等將去買茶果<lb/>
　用朕聞朝覲日有避嫌閉户不與人接見者如卿等<lb/>
　雖開門延客誰復有以賄賂通也夫上之慰晋真識<lb/>
　其忠亷下之求退非勉强應例而劉戴二公寵任隆<lb/>
<pb n="KR3j0157_WYG_004-8a"/>
　重絶無敢以苞苴及其門藉令得請而退必不能為<lb/>
　子孫營厚業嗚呼此皆盛世名公太平懿事安得起<lb/>
　斯人於九原為後進巖巖觀仰<lb/>
國朝大臣功在社稷而死不當罪者無若於忠愍竊疑<lb/>
　公於景㤗間寵任最専易儲之事何無一語匡正豈<lb/>
　縁九重情念所向難於轉旋故耶漢留侯曰始上數<lb/>
　在急困之中幸用臣䇿今天下安定雖臣等百人何<lb/>
　益公似亦明料此事不易以唇舌濟者獨功高位極<lb/>
<pb n="KR3j0157_WYG_004-8b"/>
　猶秉樞筦其來側目而啟嫉口己非旦暮知㡬貞吉<lb/>
　公似失此矣迨憲廟履極每念公功而不聞督其過<lb/>
　重惜其勤身苦節而不苛責其所不得為聖明睿照<lb/>
　可謂無失秋毫亦由公重扶鼎運之大勲青官所曾<lb/>
　目覩而心眷必不輕以回謀疑之也<lb/>
薛文清公為大理少卿以持正忤王振因駁議寃婦獄<lb/>
　臺長阿振意欲䧟以死遂刻公受賄棄律故出入罪<lb/>
　坐公重辟禁繫至將决大臣有申救者乃得免放歸<lb/>
<pb n="KR3j0157_WYG_004-9a"/>
　當時搆入公罪者都御史王文而申救大臣未知何<lb/>
　人又不知從何處何術救之也兇璫擅命憸人趨承<lb/>
　至曲法誣害忠賢以悅其意恬不復為後代清論惜<lb/>
　嗚呼如王總憲者戮死復辟時豈足惜哉豈足惜哉<lb/>
吾學編記陳白沙謂張東海曰吴康齋以布衣為石亨<lb/>
　所薦以故不受職求觀秘書冀得開悟主上惜時相<lb/>
　不悟以為實然言之上令受職然後觀書殊戾康齋<lb/>
　意遂决去如此則康齋去就亦不為苟矣薦由石亨<lb/>
<pb n="KR3j0157_WYG_004-9b"/>
　本不冝出顧朝廷禮命隆重義不可辭不受職而觀<lb/>
　書因得以賔友之禮乘間啟沃豈不脱然勢位而兼有<lb/>
　稱塞哉違其㣲志而决㡬高蹈更極光朗也第陳釣<lb/>
　叟編通紀則言康齋不受官之故以為勅書聘以伊<lb/>
　傅禮今嫌官僚而不居又謂曾䟦石亨族譜自稱門<lb/>
　下士又謂曾因弟奪其田囚首跪訟公庭張廷祥編<lb/>
　修有上告素王正名定罪之責俱不識誠有是事否果<lb/>
　若云然則不惟難稱醇儒即髙士亦未為允也嗚呼<lb/>
<pb n="KR3j0157_WYG_004-10a"/>
　名聲太溢者多遭毁嫉如康齋學行章聞一時豈應<lb/>
　無實至是而白沙道其㣲意豈亦因故所受業為之<lb/>
　曲解者乎<lb/>
吴聘君之薦由李文逹及承聘至京則又周旋其進退<lb/>
　得全始終㤙禮雖聘君名實後來議者不無異同而<lb/>
　一時崇奬深見風尚幽人之意盖國家以學行聘起<lb/>
　遺逸而有禮以成其去就大體當如是也若𤨏綴録<lb/>
　瘢索聘君疵垢極口不减唾罵縱令自取不無他累<lb/>
<pb n="KR3j0157_WYG_004-10b"/>
　然論者猶當並存得失何得一切破壊如斯耶至如<lb/>
　陳白沙學術淵源容有未合先正而人品卓朗見者<lb/>
　多重其風格藴藉亦定不凡𤨏綴録亦極為醜詆似<lb/>
　更出尋常之外此豈白沙所自待與盖𤨏綴作於尹<lb/>
　直詳直物情朝議則其捉筆肆論斷有不足深信者<lb/>
　李文逹作天順目録於聘君美行載之頗多即由掩<lb/>
　瑕存厚亦見君子用情夫善者好之不善者惡之於<lb/>
　此觀人尤易彷彿也<lb/>
<pb n="KR3j0157_WYG_004-11a"/>
孝廟冲齡内官覃吉輔道匡正之功居多其言曰吾老<lb/>
　矣安望富貴但得天下有賢主足矣此可謂有賢士<lb/>
　大夫之心憲廟嘗以五庄賜東宫吉勸辭之曰天下<lb/>
　山河皆主所有何以庄為徒勞民傷財為左右之利<lb/>
　而已東宫出講加禮講官皆吉道之曰尊師重傅當<lb/>
　如此此可謂有賢士大夫之見<lb/>
權姦擅政早能見㡬乞休者天順間薛公文清正徳間<lb/>
　王公文恪皆正人也而文清險夷一徳幽顯同行至<lb/>
<pb n="KR3j0157_WYG_004-11b"/>
　於淵源正學尤稱真儒身受顧命不敢上負先皇志<lb/>
　清君側遭搆斥逐者正徳間劉公文靖謝公文正皆<lb/>
　社禝臣也而文靖持議時推案悲憤溢出忠誠畢老<lb/>
　山林獨終令譽商文毅抗言於汪直毒虐之時正不<lb/>
　顧其私與恭謹保位者自别岳文肅法語於曹石猖<lb/>
　狂之日直不圖其濟與浮沉巧宦者亦殊<lb/>
山懐逺雲鎮廣西有老𨽻鄭牢性鯁敢言公呼牢試問<lb/>
　曰世謂為將者不忌貪廣西饒珍貨我亦可貪否牢<lb/>
<pb n="KR3j0157_WYG_004-12a"/>
　曰白袍㸃墨終不可湔公笑曰人言土夷饋送苟不<lb/>
　納彼疑且忿奈何牢曰居官黷貨國憲甚嚴公不畏<lb/>
　朝廷乃畏蠻子耶公舉手禮牢曰教我教我山公智<lb/>
　勇名將而亷正嚴潔又武籍中所希聞鄭牢𨽻人而<lb/>
　明識端論乃如此公固知牢牢亦知公不難其語者<lb/>
　可謂两賢矣嗚呼士大夫以文儒致位卿宰可不迨<lb/>
　山鎮戎寧可不迨鄭𨽻耶<lb/>
何椒丘學行為世名賢而冢宰公之失不能盖也冢宰<lb/>
<pb n="KR3j0157_WYG_004-12b"/>
　名實大䘮晚節而椒丘之美不為累也冢宰為温州<lb/>
　刑部日清操自著不得以後事并没為冢宰日物議<lb/>
　大垢又不得以先美特寛盖瑕瑜得失各有定論聖<lb/>
　人於仲弓父子不相假借而臧武仲之智作不順而<lb/>
　施不恕終受責於春秋如是乃為是非之正<lb/>
成化二年二月李文逹父䘮奪情起復暫歸視葬旋卽<lb/>
　還京羅一峯上疏乞令終制内批出羅提舉福建市<lb/>
　舶至十二月文逹捐舘相距纔十月耳次年二月一<lb/>
<pb n="KR3j0157_WYG_004-13a"/>
　峯復原官一峯之貶陳莊靜附和有力焉成化四年<lb/>
　莊静卒士人爲詩誚之末云九原若遇南陽李為道<lb/>
　羅倫已復官嗚呼人事反覆何常苐為所當為寧有<lb/>
　生死兩截事也文達才識通明持論端雅被遇英廟<lb/>
　隨事獻納委曲匡維多所𢎞濟獨此一事及處張岳<lb/>
　二賢不無遺議識者知其器羙而心未純焉<lb/>
李文正在康陵時劉瑾初得事劉謝二公俱被逐而公<lb/>
　得獨留人謂隕名毁迹以保䕶善類然其時衣冠之<lb/>
<pb n="KR3j0157_WYG_004-13b"/>
　禍最稱酷烈善類之得庇者固有而不獲脫免者未<lb/>
　為不多夫聖賢正人須先直已有莘之五就為能全<lb/>
　濟天下故耳倘以一二得濟者為功而掩屈身之跡<lb/>
　彼多所不得濟者又何以塞天下之望陳平謂王陵<lb/>
　曰面折廷諍臣不如君安社稷定劉氏君亦不如臣<lb/>
　後卒能踐之方劉謝去位亦有面質語而公竟無以<lb/>
　答人遂有漏泄阿附之疑然其初既不得與忠賢同<lb/>
　謝而共事姦兇周旋其間者五歴年身安其官義不<lb/>
<pb n="KR3j0157_WYG_004-14a"/>
　形色朝常日紊國祚㡬危縱真有隂䕶善類之功終<lb/>
　未有以解漏泄阿附之疑也<lb/>
成化二十年以妖僧繼曉言發内庫銀數十萬建大鎮<lb/>
　國永昌寺刑部員外郎林俊疏諫下獄後軍都督府<lb/>
　經歴張黻救之亦下獄上怒且不測時萬安劉吉在<lb/>
　内閣噤不出一語頼王端毅及賢璫懐恩苦救乃得<lb/>
　釋是年山西陜西河南等處饑萬安等議令天下生<lb/>
　貟納粟入監又令被灾所在三年六年考滿官納粟<lb/>
<pb n="KR3j0157_WYG_004-14b"/>
　賑濟免赴部給由濁賢闗以興利壊課法而生財大<lb/>
　臣經綸如是耶何不一言以建寺帑銀活人也彼未<lb/>
　嘗言不可謂上不能行他人有言而得罪者彼居大<lb/>
　位而偶坐睜視况肯自言乎繼曉乃其所結納以希<lb/>
　寵固位者建寺之事曉實倡之彼烏肯正言相忤也<lb/>
　然則以名設䇿救灾而苟應在位之事者非生員考<lb/>
　滿官納粟無計矣至𢎞治初萬安去繼曉誅雖劉吉<lb/>
　尚在而王端毅已召用掌銓懐璫又居中相左右大<lb/>
<pb n="KR3j0157_WYG_004-15a"/>
　隂忮懐傾憸而不得肆故王公得少安位行意漸改弊<lb/>
　事元年奏停止生員吏典納銀例二年奏復官員給<lb/>
　由例其復給由疏曰各官廪禄有限而雜職之俸尤<lb/>
　微茍非取於民必至剥於下貪惰之風由茲而起考<lb/>
　課之法不行大非政體自後考滿者仍赴部考覆上<lb/>
　納例元年已具奏停止而灾傷者輙復奏開公復疏<lb/>
　曰訪得永樂宣徳正統間天下亦有灾傷各邉亦有<lb/>
　軍馬當時未聞有納銀兩納糧草爲監生吏典等項<lb/>
<pb n="KR3j0157_WYG_004-15b"/>
　事例糧草不聞不足軍民不聞困敝近年以來守土<lb/>
　等官止圖目前之利不為國家久長之計輙奏開納<lb/>
　粟等事項例彼此效尤遂為長䇿自有此例雜進者<lb/>
　日多一日以致正途監生吏典因而壅滯不得出身<lb/>
　候選多至十五六年以上始得一官年已向衰誰肯<lb/>
　盡心職業不謀歸計况又此等既以財進他日豈肯<lb/>
　以亷律已欲不貪財害民天下治安何由可得觀此<lb/>
　二疏老臣謀國卓識長慮固如是與小人規巧阿世<lb/>
<pb n="KR3j0157_WYG_004-16a"/>
　茍且言利而不惜大體者寧不天淵哉<lb/>
楊文襄為張永畫計誅劉瑾似挾數任秘非裁惡之正<lb/>
　然昔王沂公曾用之祛丁謂論者快其事而不非也<lb/>
　盖摶豺斷虺豈必拘方擇械但能格裂投棄卽為仁<lb/>
　人天下人方怨苦毒惡一旦有旁出者計擒殺之凡<lb/>
　在血氣稱快如一人心所同願不得謂非事之正也<lb/>
　石碏以詭言殺州吁石厚弑逆之賊春秋豈得非之<lb/>
　哉<lb/>
<pb n="KR3j0157_WYG_004-16b"/>
况公鍾知蘇州府請便宜勅以行初至佯為不解事以<lb/>
　試諸吏吏抱案立公一一問所行止輙聽吏至三日<lb/>
　宣勅縳不法吏栲掠擲殺數人一府皆振慴宿弊盡<lb/>
　革時府稱大䌓吏姦弊不可詰公用强眀先以威厲<lb/>
　肅之而後政事施行吏乃不敢為姦惠澤可究於下<lb/>
　此亦弛張之一術第佯自愚以餂衆出其姦狀而遽<lb/>
　責治之亦似非先教後戮推心變化之道也厯考前<lb/>
　事中官藉寵竊柄有矯命枉殺士大夫者矣未有内<lb/>
<pb n="KR3j0157_WYG_004-17a"/>
　閣為之者内閣枉殺縉紳自近日始盖髙皇以政事<lb/>
　分任六部而總於宸斷内閣自洪宣後漸有平章之<lb/>
　寄然事必部院定議科道彈駁故雖有恩怨僅得借<lb/>
　票擬通塞其間於生死威福不易得逞其敢為此者<lb/>
　必大以知數熒惑宸聰而收結中外挾制異已方得<lb/>
　行之然快意一朝亦鮮能善其後國家威靈可欺耶<lb/>
偶覩襍録中所載成化正徳間二三柄人最為公論所<lb/>
　難容者其身咸得老斃首丘安享贏畜尤幸者死且<lb/>
<pb n="KR3j0157_WYG_004-17b"/>
　蒙贈諡䘏典人心大未暢塞乃紀其家世後禍以章<lb/>
　天刑雖於惡惡之義亦足懲警然春秋大法正不必<lb/>
　如此公私記録已咸有特書穢狀姦情暴列編簡遺<lb/>
　詬萬代自足戮其生世甚於肆諸市朝且萬萬不可<lb/>
　巧釋倖漏者若必拘於顯禍脱有一二不效小人必<lb/>
　援以自寛縱意目前之利徼望天目之疎則靡所不<lb/>
　為矣聖人斥惡義正辭直皆明揭於就事令不得自<lb/>
　匿於将來縱有孝子順孫無由湔黒為白所以禠姦<lb/>
<pb n="KR3j0157_WYG_004-18a"/>
　凶之死魄為萬世之象刑嗚呼此正可懼哉<lb/>
正徳四年冬劉宇由吏部尚書入内閣五年春曹元由<lb/>
　兵部尚書入内閣皆以阿附劉瑾得之本年八月劉<lb/>
　瑾被誅二人皆以罪斥免半載黄閣之榮與千萬年<lb/>
　青史之辱不知孰為輕重<lb/>
雙溪襍記言新都楊公初因劉瑾東宮共事之舊不越<lb/>
　數年而入内閣似目為瑾黨又云寧藩乞復䕶衛疏<lb/>
　是公票擬以寧之亂為公罪案而霍文敏曾為梁文<lb/>
<pb n="KR3j0157_WYG_004-18b"/>
　康辨誣亦謂票擬由公人乃疑文康文康恐傷同官<lb/>
　而不言寧自當之盖楊公在康陵朝誠鮮建明然襍<lb/>
　記出王晉溪手晉溪與公釁甚深紀此不無慍筆詆<lb/>
　誹霍公大禮議曽與公執異而與梁公俱粤産此豈<lb/>
　重為梁公地移誣他人耶要皆未足盡信也楊公自<lb/>
　編視草餘録咸次第閣中機事當逆瑾時公尚未柄<lb/>
　政所録無㡬寧藩復䕶衛公已為元宰録中云予與<lb/>
　費鵞湖極力諫止鵞湖言近日夲府䭾載金銀數騾<lb/>
<pb n="KR3j0157_WYG_004-19a"/>
　以謀此事聞者變色予曰我輩但知䕶衞不可復無<lb/>
　問銀之有無也鵞湖曰正是盖宸濠逆謀予料之乆<lb/>
　矣時權倖有納賂主其事者竟得請後謀為不軌予<lb/>
　與敬所礪菴請遣官賫勅徃諭獻還䕶衞亦無及矣<lb/>
　時忌予者謂寜府本不反因削䕶衞乃反何耶其自<lb/>
　為說如此襍記則云寜藩乞復䕶衞輦載金器銀寳<lb/>
　藏於臧賢家分饋諸權要大學士費宏知之大言於<lb/>
　内閣曰寧王以金寳巨萬打㸃復䕶衞苟聽其所為<lb/>
<pb n="KR3j0157_WYG_004-19b"/>
　吾江西無噍類矣陸完知宏必為梗乃宻謀於朱寧<lb/>
　楊廷和時三月既望廷試進士内閣官與部院大臣<lb/>
　皆在東閣讀卷完於十四日投覆寧王乞復䕶衞疏<lb/>
　次日中官盧明以疏下閣擬㫖過東閣言只請楊師<lb/>
　傅到閣諸公不必動勞廷和趋出票㫖云既王奏缺<lb/>
　人使用䕶衞屯田都准與王管業費宏讀卷出知之<lb/>
　因言納王賄許䕶衞者何人也㑹言官交章論其事<lb/>
　諸近倖以為宏嗾之乃共譛宏五月宏罷大學士致<lb/>
<pb n="KR3j0157_WYG_004-20a"/>
　仕去此亦晉溪所記未敢遂謂皆實獨有可疑者復<lb/>
　屯田䕶衞乃寧藩逆謀非細事楊公録中於他事俱<lb/>
　反復叙述甚詳惟此為畧當時且為首相所云與鵞<lb/>
　湖極力諫止者其諫說云何何無一語與中貴人徃<lb/>
　復可書也此覆疏㫖既由閣擬竟屬何人曽有疑梁<lb/>
　公者梁不自辨而霍為辨之若楊公所謂權倖有納<lb/>
　賂主其事者遂得請納賂得請由權倖矣而秉筆亦<lb/>
　豈由中耶末復云忌予者曰寧藩不反由削䕶衞乃<lb/>
<pb n="KR3j0157_WYG_004-20b"/>
　反是明指晉溪語然寧藩之反速於削䕶衞而成於<lb/>
　復䕶衞公亦自謂料之已乆然則公有獻替正當在<lb/>
　復時何可但因循至削時而後言乃真無及也且費<lb/>
　公去位以持異此事見嫉於羣小公既得安然又不<lb/>
　聞曽為費公地同極力諫止者似未應如是後代所<lb/>
　疑不無在此數端耳王晉溪以正徳十年閏四月為<lb/>
　兵部尚書十一年九月王陽明為南贑汀漳廵撫十<lb/>
　二年七月加陽明提督軍務十四年六月寧藩反七<lb/>
<pb n="KR3j0157_WYG_004-21a"/>
　月陽明討平之陽明㨗疏有世徒知嬖奚之多獲而<lb/>
　不知王良之善御盖推功晉溪則先事委任假便宜<lb/>
　使得成功者晉溪不為無力楊公録中所摘晉溪諸<lb/>
　事甚猥陋或未盡虗但叙寧藩反與陽明成功則寂<lb/>
　無二三語豈謀不由已而不肯語及耶抑不滿晉溪<lb/>
　而并欲掩瑜耶其後江西功次多所沉抑人亦不無<lb/>
　後言或又謂楊公之多議由陽明感晉溪知己而其<lb/>
　徒遂有抑揚大禮持異者又加煩口此亦物情之所<lb/>
<pb n="KR3j0157_WYG_004-21b"/>
　有也大要二公當命亂之日在羣隂之間才術智數<lb/>
　不無濟事委曲權姦自圖厝足亦各有隐㣲其功過<lb/>
　可論者或於新命之朝曽分慶讓若以槩生平優劣<lb/>
　亦難輕言如記録中事則皆彼此相詆私𠂻惡可據<lb/>
　為實然也楊公揆端風采雅見奉迎之初反弊除姦<lb/>
　有利社稷若大禮一議既局於古事之難合又堅於<lb/>
　己意之莫回盖前者偶未深詳而後者不無留滯夫<lb/>
　論人當觀偉度端持意見偶偏賢者不免顧持平之<lb/>
<pb n="KR3j0157_WYG_004-22a"/>
　徳正在虚懐國家正名定典垂憲百代必欲執元老<lb/>
　之成說不肯輕易以輸後生儻因誤為過無乃非詢<lb/>
　謀從善之意乎<lb/>
憲皇之用汪直止以詗察外事獨向信大過致怙勢賊<lb/>
　人内庭未必審察也商文毅抗疏諫罷舉朝稱快不<lb/>
　兩月而復設雖九重之疑事未釋亦由縉紳輩附和<lb/>
　成之部院大僚數人謟奉阿承以比黨要結御史一<lb/>
　二輩又稱功頌徳淆亂是非内閣自商公去後既皆<lb/>
<pb n="KR3j0157_WYG_004-22b"/>
　不能自振之人外廷諸司畏禍全軀則多為宛順彌<lb/>
　縫之計是以寵任彌專兇狂愈肆始禍臣庶後及邊<lb/>
　方非天啟聖聰燭此姦蜮安能一旦放斥并鏟同邪<lb/>
　大暢海内公憤耶<lb/>
成化間汪直坐西厰酷害官民商文毅抗言論列時有<lb/>
　御史戴縉上疏頌直行事皆公又御史王億言直所<lb/>
　行不獨可為今日法可為萬世法二人因此俱得進<lb/>
　用致通顯𢎞治初劉吉在内閣締姻戚里曲媚科道<lb/>
<pb n="KR3j0157_WYG_004-23a"/>
　以固位營私左庶子張昇疏其惡有御史魏璋阿吉<lb/>
　意劾昇為輕薄小人又搆誣湯鼐以快吉私憤此三<lb/>
　御史不知何肺腸公犯天下清議以側媚權貴真世<lb/>
　間最無忌憚者<lb/>
成化癸卯蘇州諸生罵内臣王敬事通紀直謂王端毅<lb/>
　公以廵撫至疏敬罪惡激變朝廷乃差官校械至京<lb/>
　下獄論竄之楊循吉作吳中故語謂罵敬後王公已<lb/>
　有疏言其事敬後至京亦以諸生上聞至動霆怒下<lb/>
<pb n="KR3j0157_WYG_004-23b"/>
　廵按推治時廵按張淮故延緩之後敬事敗下獄諸<lb/>
　生乃得末减則公言時未便械治敬也鄭淡泉名臣<lb/>
　記言敬騷擾東南公上疏極言其苛暴失人心損國<lb/>
　軆傷和氣而召灾沴上立詔戒敬乆之敬等俱收捕<lb/>
　下獄斬其黨中外稱快則一時未便收敬而敬之得<lb/>
　罪實因公言也是時内竪之勢横甚與佞倖戚里表<lb/>
　裏竊威福大臣不肖者内附外結以固禄位營姦私<lb/>
　無有剛中毅色與相牴牾者公獨抗疏其非法直摶<lb/>
<pb n="KR3j0157_WYG_004-24a"/>
　憑城之姦而畧罔顧慮且得有所發舒亦無所顛躓<lb/>
　孤忠壯氣信為宇宙一代偉人亦必當時潜扶大運<lb/>
　者隂相持佑於宙漠之表不令醜類得有所齮齕所<lb/>
　謂社稷有靈者其真不虚耶<lb/>
我朝中官之孽莫甚於正統正徳初而成化間次之汪<lb/>
　直以昭徳小䜿宻藉詗察之勢酷陵縉紳一時宵壬<lb/>
　固多阿附而廟堂正人尚能持議相扼彼亦不至侵<lb/>
　攬朝廷大政也及跡敗罪露覆手斥逐如孤腐耳王<lb/>
<pb n="KR3j0157_WYG_004-24b"/>
　振劉瑾則乗主少之朝全握太阿之柄縉紳之受禍<lb/>
　且無論也一則擅命弄兵南北致䧟辱乗輿㡬延廟<lb/>
　社一則憑狡變亂祖法至流毒海内羣盗蜂屯盖論<lb/>
　罪逆則䧟主之刑為極論兇禍則四海之亂為深矣<lb/>
　然振斃敵刅而翠華旋即回輪瑾正天刑而國紀漸<lb/>
　亦返舊是乃祖宗陟降上帝之靈佑而皇祚萬萬年<lb/>
　無疆之明徴夫豈偶然哉<lb/>
前人紀汪直用事時有部院二大僚進見相效跪拜叩<lb/>
<pb n="KR3j0157_WYG_004-25a"/>
　頭者其說甚醜穢或謂事未必實有余亦未敢以必<lb/>
　有信之雖造化之内物理難齊然面目亦同靈生豈<lb/>
　應頑鈍蕩敗若是至如邊廵擣蒜燒䓤之謡彼或為<lb/>
　呼吸禍福所震不耻含垢屈軆要亦非負氣士流稍<lb/>
　有志節者所甘矣正統初有王振同姓侍郎媚振云<lb/>
　老爺無鬚兒子安敢有鬚以彼斯言甘同産育又何<lb/>
　惜叩頭跪拜者哉天順時南科有疏言保全内臣云<lb/>
　近有無耻大臣結交内臣或行叩頭之禮或有翁父<lb/>
<pb n="KR3j0157_WYG_004-25b"/>
　之稱因而鬻獄賣官擅作威福此亦必非無據語然<lb/>
　則縱二大僚事或不實亦必有實為此事而誤傳二<lb/>
　大僚者嗚呼詩書何言冠裳何物忍令如是掃地國<lb/>
　家安所頼於斯人<lb/>
成化末年内閣四人萬安劉吉彭華尹直萬劉俱贈太<lb/>
　師一諡文康一諡文穆彭贈太子少傅諡文思尹諡<lb/>
　文和夫易名以諡諡乃以名重也士大夫名不足貴<lb/>
　諡亦罕所見稱然則華其諡毋寧羙其名乎<lb/>
<pb n="KR3j0157_WYG_004-26a"/>
建文庚辰進士一甲三人首胡廣永樂時歴官文淵閣<lb/>
　大學士卒贈禮部尚書諡文穆次王艮聞靖難兵起<lb/>
　服毒死艮庭試䇿最優以貌不揚置胡廣後次李貫<lb/>
　迎附後嘗奉命繙閲建文時指斥章疏曰臣獨無之<lb/>
　文皇曰爾以獨無為賢耶二甲以下吳溥迎附後以<lb/>
　胡儼薦為司業楊榮楊溥金㓜孜在内閣胡濙任禮<lb/>
　部四人皆位公孤殁有贈諡世稱名臣陳繼之為建<lb/>
　文給事中革除後名在奸㮄二十九人之列黄鉞為<lb/>
<pb n="KR3j0157_WYG_004-26b"/>
　給事中死義投琴川橋下又有劉瑞王髙俱為大理<lb/>
　丞坐縱方孝孺息樹下劓鼻死顧都御史佐由知縣<lb/>
　歴憲職京尹宣徳時為風紀名臣<lb/>
河南道御史劉景辰疏邊事言邊帥之官非可徒手得<lb/>
　必借力於貴人而貴人之力又不可徒手借必假情<lb/>
　於錢神一假錢神烏得有安疆立事之心不過刻軍<lb/>
　充室求什伯之利而足耳所謂内安外寧者曷嘗一<lb/>
　置於念乎賊不來時下之咽扼於上之手而恩義已<lb/>
<pb n="KR3j0157_WYG_004-27a"/>
　離賊來時上之命懸於下之手而誅賞難措二三年<lb/>
　後叢怨已深不可站足或謀升或謀調勢尤急者則<lb/>
　告病均之為脱身計而故套已精故路已熟又将操<lb/>
其利以求利於是有既入而復出者有既去而復來<lb/>
者比至新任又復如是士馬憧憧送路迎轎諸邊軍<lb/>
　政不待外冦之擾而已决裂於守圉之臣矣此萬厯<lb/>
　丁酉四月疏也爾時邊垂交警海内徬徨而邊方情<lb/>
　狀與将臣去來如此司其政者烏得謂有赤心疏中<lb/>
<pb n="KR3j0157_WYG_004-27b"/>
　貴人盖指宻勿與樞筦也<lb/>
刑科給事中彭惟成有慎簡輔臣疏言選館入閣之弊<lb/>
　云今專選科甲之新進而優之以不習民事之官又<lb/>
　專選不習民事之官而隆之以股肱之任又云自初<lb/>
　選庶常時或有一二熱中者桑梓同年之間不憚隱<lb/>
　書蜚謗管鮑論交之素猶成攘臂爭先觧館乞留則<lb/>
　百計傾其勝已館資漸乆則一路芟其碍人剥琢元<lb/>
　氣敗壊心田十五年之前結歡臺省以穩本官十五<lb/>
<pb n="KR3j0157_WYG_004-28a"/>
　年以後結交近侍以希大拜前所云是宣正以後相<lb/>
　延故事後所云則近年世變風衰之極弊也<lb/>
劉文成公基勝國取士也負絶世才畧三任幕職三被<lb/>
　詘髙皇帝收攬雋傑乃束身歸命得親帷幄宻議光<lb/>
　賛大業稱佐命謀臣此天與竒遇也如公之英資博<lb/>
　識若早知廢知興而直以韋素際雲龍之會則子房<lb/>
　何多遜焉傳者謂公殁不土葬遺命燔屍揚灰未得<lb/>
　問公封域果有無誠若傳語是遵何法典盖公曽以<lb/>
<pb n="KR3j0157_WYG_004-28b"/>
　淡洋廵司事為慍口所誣賴髙皇帝神聖直置不問<lb/>
　公亦不敢自理入朝留居京師病篤乃歸卒於家遺<lb/>
　命之意將毋慮身後指目由一抔土與公素博精占<lb/>
　候推筭諸秘術以筴髙皇帝兵謀國事皆竒中世所<lb/>
　傳聞若神淡洋之事謗者謂公識其地有王氣欲營<lb/>
　葬而不得故假鹺盗奏設廵司以踞之言者巧乗其<lb/>
　能公亦難以本情自解而知公之能者又何由信其<lb/>
　不出此嗟哉乃術之為累乎夫術數之事杳𣺌聖賢<lb/>
<pb n="KR3j0157_WYG_004-29a"/>
　之所不道古之君子以道正世天下信其道尚不能<lb/>
　無詘於其身况乎持世所不可知之術而欲天下必<lb/>
　能諒其心亦難之矣<lb/>
王文成公為兵部主事疏救被逮言官戴詵忤劉瑾廷<lb/>
　杖降謫龍塲驛丞瑾敗遷廬陵令薦歴部寺出建戎<lb/>
　旌所至並樹膚功以膺列爵當瑾擅横時公父吏部<lb/>
　曽行賂於瑾事絓獄詞而公疏與之梗殆父子異趣<lb/>
　盖瑾威福震天下非矯然自竪者鮮不靡人謂吏部<lb/>
<pb n="KR3j0157_WYG_004-29b"/>
　謹厚無所見稱而公沉機精識必不依回匪人可知<lb/>
　也公初被謫南遷時或言瑾畜眼隂遣人間道行賊<lb/>
　公紿以投江乃得免浮海入閩間闗至貶所此或由<lb/>
　公自計防禍未必瑾有意殺公彼操外庭生死直示<lb/>
　頥睫耳公時名位未振不遂斃挺下而得逺入瘴嶺<lb/>
　豈盡天幸哉且公疏止救言事人拂瑾所惡非有直<lb/>
　數瑾罪逆彼亦何顧忌而隂間行事若以公大臣子<lb/>
　不得遽殺即矯命與假手等耳彼何有於公卿間也<lb/>
<pb n="KR3j0157_WYG_004-30a"/>
　談者每竒公事謂於武林題絶命詞入水七晝夜老<lb/>
　人送至廣信半日而達千里皆類語怪不足深信公<lb/>
　已受任仗鉞用師閩廣諸冦巢秘謀神料淵藏電發<lb/>
　所加必株摧籜捲無幽不入無險不夷盤錯積逋鏟<lb/>
　刈畧盡籌亦竒矣苐攻心之道有所未試豈山箐别<lb/>
　氣必難化馴耶若田寧就撫乃縁威望素彰畧法伸<lb/>
　恩庶㡬不殺大籐一窟仍張剪薙夫亦招懐捜剔各<lb/>
　有機宜乎至叛宗稱戈舉義式遏國無興發民釋屯<lb/>
<pb n="KR3j0157_WYG_004-30b"/>
　危社稷宏勲堂堂正正矣惟講學立宗頗由自信如<lb/>
　格物良知等說不欲襲守河閩盖識心亦近道體而<lb/>
　窮理乃可立誠從下學而入徳聖門於上智大賢猶<lb/>
　恐廢序失路也當時朝論遂有以偽目之盖縁公機<lb/>
　藏神用有涉任數苐以此籠匪人罟猾敵濟緩急脱<lb/>
　顛危人但見其利涉而莫測其變化此公才智所獨<lb/>
　操而以槩其大本則醇疵尚當擬議耳論徃者當知<lb/>
　公竒資明畧為一代利國幹臣至於學術定論且俟<lb/>
<pb n="KR3j0157_WYG_004-31a"/>
　折𠂻淵源是在後之有道<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0157_WYG_004-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　採芹錄卷四<lb/>
</p>
<p>
</p>
  </div></body>
</text>\m</TEI>
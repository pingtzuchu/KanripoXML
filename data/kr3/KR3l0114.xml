<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>稽神録卷一</head> <lb/>
    <p>
<pb n="KR3l0114_WYG_001-1a"/>
欽定四庫全書<lb/>
　稽神録卷一<lb/>
　　　　　　　　　　　　　宋　徐鉉　撰<lb/>
　　朱拯<lb/>
偽吳玉山主簿朱拯赴選至揚都夢入官署堂上一紫<lb/>
衣正坐傍一綠衣紫衣起揖拯曰君當以十千錢見與<lb/>
拯拜許諾遂寤頃𥙷安福令既至謁城隍神廟宇神像<lb/>
皆如夢中其神座後屋漏梁壊拯嘆曰十千豈非此耶<lb/>
<pb n="KR3l0114_WYG_001-1b"/>
即以私財葺之費如其數<lb/>
　　韋建<lb/>
江南戎帥韋建自充軍除武昌節度使將行夢一朱衣<lb/>
人𨗳從數十來詣韋曰聞君將鎮鄂渚僕所居在焉棟<lb/>
宇頽毁風雨不蔽非公不能為僕修完也韋許諾及至<lb/>
鎮訪之乃宋無忌廟視其像即夢中所見因新其廟祠<lb/>
祀數有靈騐云<lb/>
　　鄭就<lb/>
<pb n="KR3l0114_WYG_001-2a"/>
夀春屠者鄭就家至貧嘗夢一人自稱廉頗謂就曰可<lb/>
於里東掘地取吾寳劒當令汝富然不得改舊業就如<lb/>
其言果獲之踰年遂富後洩其事於是失劍<lb/>
　　董昌<lb/>
董昌未遇前有山隂縣老人為上言於昌曰今大王善<lb/>
政及人願萬嵗帝於越以福兆庶三十年前已有謠言<lb/>
正合今日故來獻其言曰欲識聖人姓千里草青青欲<lb/>
知聖人名日從曰上生昌得之大喜因誇曰天命早已<lb/>
<pb n="KR3l0114_WYG_001-2b"/>
歸我我為天子矣乃贈老人百縑仍免其征賦先遣道<lb/>
士朱思逺立壇醮上帝忽一夕云天符降於函中有碧<lb/>
紙朱書其文人不可識思逺言天命合興董氏又有王<lb/>
守貞者俗謂之王百藝極機巧初立生祠雕刻形像塑<lb/>
繪宫嬪及設兵衛狀若鬼神皆百藝所為也妖偽之際<lb/>
尤興百藝幻惑之術昌每言我聞兎子上金牀䜟我也<lb/>
我卯生來嵗屬卯二月二日亦卯即卯年卯月卯日仍<lb/>
當以卯時萬世之業利在於此乾寧二年二月二日率<lb/>
<pb n="KR3l0114_WYG_001-3a"/>
軍俗數萬人僣衮冤儀衛登子城門樓赦境内改偽號<lb/>
羅平國年號天冊自稱聖人及令官屬將校等皆呼聖<lb/>
人萬嵗俯而言曰<hi>云云</hi>畢復欲舞蹈昌乃連聲止之曰<lb/>
卿道得這許多言語壓得朕頭疼無奈何也葢縁工人<lb/>
所製平天冠稍重故有是言也時人聞者皆大笑之<lb/>
　　熊博<lb/>
熊博者本建安津吏岸崩出一古塜藤蔓纏其棺傍有<lb/>
石銘云欲陷不陷被藤縛欲落不落被沙擱五百年後<lb/>
<pb n="KR3l0114_WYG_001-3b"/>
遇熊博博使平光寺僧為率錢葬之博後至建州刺史<lb/>
　　彭城佛寺<lb/>
國初楊汀自言天祐初在彭城避暑於佛寺雨雹方甚<lb/>
忽聞大聲震地走視門下乃下一大雹於街中其髙廣<lb/>
與寺樓等入地可丈餘頃之雨止則炎風赫日經月雹<lb/>
乃消盡<lb/>
　　歐陽氏<lb/>
廣陵孔目吏歐陽某者居决定寺之前其家妻小遇亂<lb/>
<pb n="KR3l0114_WYG_001-4a"/>
失其父母至是有老父詣門使白其妻我汝父也妻見<lb/>
其貧陋不恱拒絶之父又言其名字及中外親族甚悉<lb/>
妻竟不聽又曰吾自逺來今無所歸矣若爾權寄門下<lb/>
信宿可乎妻又不從其夫勸又不可父乃曰去吾將訟<lb/>
爾矣左右以為何訟耳亦不介意眀日午暴風雨從南<lb/>
方來有震霆入歐陽氏之居牽其妻至中庭擊殺之大<lb/>
水平地數尺隣里皆漂蕩不自持後數日歐陽之人至<lb/>
土廟神座前得一書即老父訟女文也<lb/>
<pb n="KR3l0114_WYG_001-4b"/>
　　廬山賣油者<lb/>
廬山下賣油者養其母甚孝謹為暴雷震死其母自以<lb/>
無罪日號泣於九天使者之祠願知其故一夕夢緋衣<lb/>
人告曰汝子恆以魚膏雜油中以圖厚利且廟中齋醮<lb/>
常用其油腥氣薰蒸靈仙不降其震死宜矣母知其事<lb/>
遂止<lb/>
　　李誠<lb/>
江南軍使蘇建雄有别墅在毗陵常使傔人李誠來徃<lb/>
<pb n="KR3l0114_WYG_001-5a"/>
撿事乙卯嵗六月誠自墅中回至句容縣西時盛暑赫<lb/>
日持傘自覆忽起大風飛沙㧞木捲其傘葢而去惟持<lb/>
傘柄行數十歩雷雨大至方憂濡濕忽有飄席至其所<lb/>
因取覆之俄而雷震地道傍數家之中捲去一家屋室<lb/>
向東北而去頃之震其居蕩然無復遺者老幼十餘皆<lb/>
聚桑林中一無所傷舎前有足跡長三尺誠又西行數<lb/>
里遇一人求買所覆席即與之復里餘又遇一人求買<lb/>
所持傘柄誠乃異之曰此物無用爾何為者乃欲買之其<lb/>
<pb n="KR3l0114_WYG_001-5b"/>
人但求乞甚切終不言其故隨行數百歩與之乃去<lb/>
　　茅山牛<lb/>
庚寅嵗有茅山村中兒牧牛洗所著汗衫曝於草上而假<lb/>
寐及覺失之惟一隣兒在傍以為竊去因相諠競隣兒<lb/>
父見之怒曰生兒為盜將安用汝即投水中隣兒匍匐<lb/>
出水呼天稱寃者不已復欲投之俄而雷雨暴至震死<lb/>
其牛汗衫乃自牛口中嘔出兒乃得免<lb/>
　　番禺村女<lb/>
<pb n="KR3l0114_WYG_001-6a"/>
庚申嵗番禺村女有老姥與之餉田忽雲雨晦㝠及霽<lb/>
反失其女姥號哭乃求訪諸隣里相與尋之不能得後<lb/>
月餘復雲雨晝晦及霽而庭中陳列筵席有鹿脯乾魚<lb/>
果實酒醢甚豐腆其女盛服至而姥驚喜持之女自言<lb/>
為雷師所娶將至一石室中親族甚衆婚姻之禮一同<lb/>
人間今使歸返而他日不可再歸矣姥問雷郎可得見<lb/>
耶曰不可得留數宿一夕復風雨晦冥遂不可見矣<lb/>
　　江西村嫗<lb/>
<pb n="KR3l0114_WYG_001-6b"/>
江西村中雷震一老嫗為電火所燒一臂盡傷既而空<lb/>
中有呼曰誤矣即墜一瓶瓶有葉如膏曰以此傅之即<lb/>
瘥嫗如其言隨傅而愈家人共議此神丹也將取藏之<lb/>
數人共舉其瓶不能動頃之復有雷雨攝之而去又有<lb/>
一村人亦震死空中人呼曰誤矣可急取蚯蚓搗爛傅<lb/>
臍中當瘥如言傅之乃蘇<lb/>
　　甘露寺<lb/>
道士范可保夏月獨逰浙西甘露寺出殿後門將登北<lb/>
<pb n="KR3l0114_WYG_001-7a"/>
軒忽有人衣故褐衣自其傍入肩帔相拂范素好潔新衣<lb/>
恐汚心不恱俄而牽一黄犬又摩肩而出范怒形於色<lb/>
褐衣人回顧張目其光如電范始畏懼頃之山下人至曰<lb/>
向者山上霹靂取龍子聞之乎范固不知也<lb/>
　　南康縣令<lb/>
辛酉五月四日有使過南康縣令胡侃置酒於縣南蓮<lb/>
花館水軒忽有暴雨吹沙從南来用手掩目聞盤中器<lb/>
物蔌蔌有聲若物飛過良久開目見食器微反其銀酒<lb/>
<pb n="KR3l0114_WYG_001-7b"/>
盃與盃之舟皆狹長時東西影壁傍有大桐𣗳亦㧞出<lb/>
投於一里外皆此風雨常遙聞館中迅雷而館中初不<lb/>
聞也胡亦無恙<lb/>
　　犬吠石<lb/>
婺源縣有大黄石自山墜於溪側瑩徹可愛羣犬見而<lb/>
競吠之數日村人不堪其諠乃相與推致水中犬又俯<lb/>
水而吠愈急取而碎之犬乃不吠<lb/>
　　甕形石<lb/>
<pb n="KR3l0114_WYG_001-8a"/>
潘祚為鄱陽令縣治後連帶石城其中隙荒數十畆祚<lb/>
嘗還家望月於此見城下草中有光髙數丈其間荆棘<lb/>
䝉宻不可夜行即取弓射其處以志之明日掘其地得<lb/>
一甕大腹小口青石塞之祚命舁之歸家發其口不可<lb/>
開令擊碎之乃一石如甕之形乃氷凍之凝結者復碎<lb/>
而棄之於中訖無所得<lb/>
　　金蠶<lb/>
右千牛撫曹王文秉丹陽人世善刻石其祖嘗為浙西<lb/>
<pb n="KR3l0114_WYG_001-8b"/>
廉使裴璩采碑於積石之下得一自然圓石如毬形試<lb/>
加礱斵乃重叠如殻相包斵之至盡其大如拳破視之<lb/>
中有一蠶如蠐螬蠕蠕能動人不能識因棄之數年浙<lb/>
西亂王出奔至蜀下與鄉人夜㑹話語及浙西送還錢<lb/>
事坐中或云人欲求富莫如得石中金蠶蓄之則寳貨<lb/>
自至矣問其形狀則石中蠐螬也<lb/>
　　濠州井<lb/>
戊子嵗大旱濠州酒肆前有大井堙塞積久至是酒家<lb/>
<pb n="KR3l0114_WYG_001-9a"/>
召井工陶井其工人父子應募者乃子先入倚繩而死<lb/>
其父繼下亦卒觀者如堵無敢復入引繩出屍竟不復<lb/>
鑿<lb/>
　　雞井<lb/>
江夏有林主簿虐而好賭甚愛一女好食雞里胥日供<lb/>
雙雞一日將殺雞雞走其女自逐之雞入舎北枯井中<lb/>
女亦入井遂不見林自徃亦入井不出俄井中黒氣騰<lb/>
上如炊其家但臨井而哭無敢入者有屠兒請入視之<lb/>
<pb n="KR3l0114_WYG_001-9b"/>
但見大釜湯涌火熾有人拒其足曰事不干汝不得入<lb/>
而出久之氣稍稍而熄井中惟雞骨一具人骨二具此<lb/>
事數聞故老言之不知其何怪也<lb/>
　　軍井<lb/>
建州有魏使君宅兵後焚毁以為軍營有大井堙塞壬<lb/>
子嵗軍士浚之入者二人皆卒屍亦不獲有一人請復<lb/>
入曰以繩縋我我亟引繩即出之既入久之忽掣其繩<lb/>
甚急即出之色如癡矣良久乃能言云既入井但見城<lb/>
<pb n="KR3l0114_WYG_001-10a"/>
郭邑廬人物甚衆其主曰李將軍機務鞅掌府署甚盛<lb/>
懼而欲遽出竟不獲二屍建州留侯朱斥嘗奉使鎮此<lb/>
井<lb/>
　　金華令<lb/>
王祝從子某為金華令築私第於邑中其日暴雨大至<lb/>
水忽奔徃東南隅如灌漏巵頃刻而盡其地成井深不<lb/>
可測以絲絙縋石而測之數十丈乃及底得一新饅頭<lb/>
而出與人間嘗食者無小異也<lb/>
<pb n="KR3l0114_WYG_001-10b"/>
　　徐善<lb/>
江南偽中書舎人徐善幼孤家於豫章楊吳之㓂豫章<lb/>
善之妹為一軍校所虜既定軍校求得善請以禮聘之<lb/>
善自以舊族不當與戎士為婚固不許乃强納幣焉悉<lb/>
擲棄之臨以白刃亦不懼然竟虜之而去善即詣揚都<lb/>
求見吳揚渥而訴之時渥初嗣藩服府庭甚嚴僭儗王<lb/>
者布衣逰士旬嵗不得一見而善始至白沙渥夜夢人<lb/>
来言曰江西有秀才徐善將来見公今在白沙逆旅矣<lb/>
<pb n="KR3l0114_WYG_001-11a"/>
其人良士也且有情事未伸公其厚遇之渥旦即遣人<lb/>
迎之既至禮遇甚厚問所欲言具白其妹事渥即命購<lb/>
贖歸於徐氏時歙州刺史陶雅聞而異之因辟為從事<lb/>
　　何致雍<lb/>
何致雍者賈人之子也幼而英爽好學嘗從其叔父泊<lb/>
舟晥口其叔夜夢一人若官吏乘馬從數僕来徃岸側<lb/>
徧閱舟船人物之數復一人自後呼曰何僕射在此勿<lb/>
驚之對曰諾不敢驚既寤徧訪隣舟之人皆無何姓者<lb/>
<pb n="KR3l0114_WYG_001-11b"/>
乃移舟深浦中翌日大風濤所泊之舟皆沒惟何氏存<lb/>
叔父乃謂致雍曰吾家世貧賤我復老矣何僕射必汝<lb/>
矣善自愛致雍後受知於湖南為節度判官㑹楚王殷自<lb/>
稱尊號以致雍為户部侍郎翰林學士致雍自謂當作<lb/>
相而居師表之任後楚王希範嗣立復去帝號以致雍<lb/>
為節度判官撿校僕射竟卒於官<lb/>
　　郭仁表<lb/>
偽吳春坊吏郭仁表居冶城北甲寅嵗因得疾沉痼忽<lb/>
<pb n="KR3l0114_WYG_001-12a"/>
夢一道士衣金花紫帔從一小童自門入坐其堂上仁<lb/>
表初不甚敬因問疾何時可愈道士厲色曰甚則有之<lb/>
既寤疾甚數夜復夢道士至因叩頭遜謝久之道士色觧<lb/>
索紙筆仁表以為將疏方即跪奉之道士書而授之其<lb/>
辭曰飄飄暴雨可思維鶴望巢門歛翅飛吾道之宗正<lb/>
可依萬物之先數在兹不能行此欲何為夢中不曉其<lb/>
義將問之童子搖手曰不可因拜謝道士自西北而去<lb/>
因而疾愈<lb/>
<pb n="KR3l0114_WYG_001-12b"/>
　　王璵<lb/>
偽吳鄂帥王璵少為小將從軍圍頴州夜夢道士告之<lb/>
曰旦有流星墮地能避之當至將相明日衆軍攻城城<lb/>
中矢石如雨璵仗劍倚栅木而督戰俄有飛石正中其<lb/>
栅木及璵鎧甲之半皆糜碎而璵無傷因歎曰流星正<lb/>
謂爾耶由是自負卒至大官<lb/>
　　謝諤<lb/>
進士謝諤家於南康舎前有溪常逰戱之所也諤為兒<lb/>
<pb n="KR3l0114_WYG_001-13a"/>
時嘗夢浴於溪中有人以珠一器遺之曰郎吞此則眀<lb/>
悟矣諤度其大者難吞即吞細者六十餘顆及長善為<lb/>
詩進士裴說為選其善者六十餘篇行於世<lb/>
　　崔萬安<lb/>
江南司農少卿崔萬安分務廣陵嘗病苦脾泄困甚其<lb/>
家人禱於后土祠是夕萬安夢一婦人珠珥珠履衣五<lb/>
重皆編貝玉為之謂萬安曰此病可治今以一方相與<lb/>
可耴青木香肉荳䓻等分棗肉為丸米飲下二十丸又<lb/>
<pb n="KR3l0114_WYG_001-13b"/>
云此藥太熱疾平即止如其言服之遂愈<lb/>
　　江南李令<lb/>
江南有李令者累任大邑假秩至評事世亂年老無復<lb/>
宦情築室於廣陵法雲寺之西為終焉之計嘗夢束草<lb/>
加首口銜一刀兩手各持一刀入水而行意甚異之俄<lb/>
而孫儒陷廣陵儒部將李瓊屯兵於法雲寺恒止李令<lb/>
家父事令及儒死宣城禆將馬殷劉建封軰率衆南走<lb/>
瓊因强令俱行及殷據湖南瓊為桂管觀察使用令為<lb/>
<pb n="KR3l0114_WYG_001-14a"/>
荔浦令則前夢之騐也<lb/>
　　毛貞輔<lb/>
偽吳毛貞輔累為邑宰應選之廣陵夢吞日既寤腹猶<lb/>
熱以問侍御史楊廷式楊曰此夢至大非君所能當若<lb/>
以君而言當得赤烏場官也果如其言<lb/>
　　陸洎<lb/>
江南陸洎為常州刺史不克之任為淮南副使性和雅<lb/>
重厚時軰推仰之副使李承嗣與之尤善乙丑嵗九月<lb/>
<pb n="KR3l0114_WYG_001-14b"/>
承嗣與諸客訪之洎從容曰某明年此月當與諸君别<lb/>
矣承嗣問其故答曰吾向夢一騎兵召去止大明寺<lb/>
西可數里至一大府署曰陽明府入門西序復由東向<lb/>
大門下馬入一室中久之吏引至堦下門中有二緑衣<lb/>
吏捧一案案上有書一紫衣秉笏取書宣云洎三世為<lb/>
人皆行慈孝功成業竟並受此官可陽眀府侍郎判九州<lb/>
都監事来年九月十七日本府上事復以騎送歸奄然<lb/>
遂寤靈命已定不可改矣諸客黙然至明年九月日使<lb/>
<pb n="KR3l0114_WYG_001-15a"/>
候其起居及十六日承嗣復與向客候之謂曰眀日君<lb/>
當上事今何無恙也洎曰府中已辦眀當行也承嗣曰<lb/>
吾嘗以長者重君今無乃近妖乎洎曰惟君與我有縁<lb/>
他日必當卜隣承嗣黙然而去眀日遂卒葬於茱萸灣<lb/>
承嗣後為楚州刺史卒𦵏於洎墓之北<lb/>
　　周廷翰<lb/>
江南太子校書周廷翰性好道頗修服餌之事嘗夢神<lb/>
人以一卷書示之若道家之經其文皆七字為句惟記<lb/>
<pb n="KR3l0114_WYG_001-15b"/>
其末句云紫髯之伴有丹砂廷翰寤而自喜以為必得<lb/>
丹砂之效後從事建業卒𦵏於吳大帝陵側無妻子惟<lb/>
一婢名丹砂<lb/>
　　王瞻<lb/>
處化縣令王瞻罷任歸建業泊舟秦淮病甚夢朱衣吏<lb/>
執牒至曰君命以詔奉召君瞻曰命不敢辭但舟中隘<lb/>
狹欲寛假之使得登岸卜居無所憚也吏許諾以五日<lb/>
為期曰至期平旦當来也既寤便能下牀自出僦舎營<lb/>
<pb n="KR3l0114_WYG_001-16a"/>
辦凶具教其子哭踊之節召六親為别登榻安卧至期<lb/>
向曙乃卒<lb/>
　　邢陶<lb/>
江南大理司直邢陶癸卯嵗夢人告云君當為涇州刺<lb/>
史既而為宣州涇縣令考滿復夢其人告云宣州諸縣<lb/>
官人来春皆替而君官誥不到邢甚惡之至明年春罷<lb/>
歸有薦陶為水部員外郎牒下而所司失去復請二十<lb/>
餘日竟未拜而卒<lb/>
<pb n="KR3l0114_WYG_001-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　稽神録卷一<lb/>
</p>
<p>
</p>
  </div>
<div>
<head>稽神録巻二</head> <lb/>
    <p>
<pb n="KR3l0114_WYG_002-1a"/>
欽定四庫全書<lb/>
　稽神録巻二<lb/>
　　　　　　　　　　　　　宋　徐鉉　撰<lb/>
　　紫石<lb/>
晉安有東山樵人陳某常見山中有紫光燭天伺之久<lb/>
乃見一大鹿光自口中設罝捕而獲之刳其腹得一紫<lb/>
石圓瑩如珠因寳藏之家自是富至其孫奢縱好酒醉<lb/>
而翫其珠以為石何能神因撃碎之家自是貧矣<lb/>
<pb n="KR3l0114_WYG_002-1b"/>
　　楊邁<lb/>
司農卿楊邁少好畋獵自云在長安時放鷹於野遙見<lb/>
草際一兔跳躍鷹亦自見即奮徃搏之既至無有收鷹<lb/>
上鞲行數十歩㢠廻顧其處復見其兔又搏之亦不獲如<lb/>
是者三即命大芟草以求之得兔骨一具葢兔之鬼也<lb/>
　　舒州人<lb/>
舒州有人入灊山見大蛇擊殺之視之有足甚以為異<lb/>
因負而出將以示人遇縣吏數人於路因告之曰我殺<lb/>
<pb n="KR3l0114_WYG_002-2a"/>
此蛇而有四足吏皆不見曰蛇何在曰在爾前何故不<lb/>
見即棄蛇於地乃見之於是負此蛇者皆不見人以為<lb/>
恠乃棄之按此蛇生不能自𨼆其形死乃能𨼆人之形<lb/>
此理有不可窮者<lb/>
　　賈潭<lb/>
偽吳兵部尚書賈潭言其所知為嶺南節度獲一橘其<lb/>
大如升將表獻之監軍中使以為非常物不可輕進因<lb/>
耴鍼㣲刺其蔕下乃有蠕蠕而動者因破之中有一小<lb/>
<pb n="KR3l0114_WYG_002-2b"/>
赤蛇長數寸<lb/>
　　姚景<lb/>
偽吳夀州節度使姚景為兒時事濠州節度使劉金給<lb/>
使廏中金嘗猝行至内見景方寢有二小赤蛇戱於景<lb/>
面出入兩鼻中良久景寤蛇乃不見金由是驟加寵擢<lb/>
妻之以女卒至大官<lb/>
　　王稔<lb/>
偽吳夀州節度使王稔罷歸揚都為統軍坐㕔事與客<lb/>
<pb n="KR3l0114_WYG_002-3a"/>
語忽有小赤蛇自屋墜地向稔而蟠稔令以器覆之良<lb/>
久發視惟一蝙蝠飛去其年稔陞平章事<lb/>
　　安陸人<lb/>
安陸人姓毛善食毒蛇以酒吞之嘗逰齊魯遂至豫章<lb/>
恒弄蛇於市以乞丐為生積年十餘有賣薪者自鄱陽<lb/>
来宿黄培山下夢老父云為我寄一蛇與江西弄蛇毛<lb/>
生也乃至豫章觀歩問賣薪將盡有一蛇蒼白色蟠於<lb/>
船舷觸之不動賣薪者方省向暮即擕蛇至市訪得毛生<lb/>
<pb n="KR3l0114_WYG_002-3b"/>
因以與之毛始欲展撥應手嚙其指毛失聲顛仆遂卒良<lb/>
久即腐壊蛇亦不知所在<lb/>
　　食虎<lb/>
建安山中人種粟者皆搆棚於髙𣗳以防虎嘗有一人<lb/>
方升棚見一虎垂頭塌尾過去甚速俄有一獸如<lb/>
虎而稍小躡前虎而去遂聞竹林哮吼震地久之乃寂<lb/>
明日徃視其虎被食畧盡但存少骨<lb/>
　　鞭牛<lb/>
<pb n="KR3l0114_WYG_002-4a"/>
京中居人晚出見江上石公山下有二青牛腹青背赤<lb/>
戱於水濱一白衣老翁長可三丈執鞭於其傍久之翁<lb/>
回顧見人即鞭二牛入水翁即跳躍而上倐然漸長一<lb/>
舉足徑上石公山頂遂不復見<lb/>
　　王姥<lb/>
廣陵有王姥病數日忽謂其子曰我死必生某西溪浩<lb/>
氏為牛子當贖之而我腹有王字是也頃之遂卒其西<lb/>
溪者海陵之西地名也其民浩氏生牛腹有白毛成王<lb/>
<pb n="KR3l0114_WYG_002-4b"/>
字其子尋而得之以束帛贖之以歸<lb/>
　　陳璋<lb/>
淮南統軍陳璋加平章事拜命於朝李昇時執政謂璋<lb/>
曰吾將詣公賀且求一女婿於公家公其先歸吾將至<lb/>
璋馳一赤驥而去中路馬蹶而墜頃之昇至璋扶疾而<lb/>
出昇坐少選即去璋召馬數之曰吾以今日拜官又議<lb/>
親事爾乃以是而墜我畜生不忍殺汝使牽去勿與芻<lb/>
秣餓死之是夜圉人竊秣之馬視之而已達旦不食芻<lb/>
<pb n="KR3l0114_WYG_002-5a"/>
如是累日圉人以告璋復召數之曰爾既知罪吾赦爾<lb/>
馬跳躍而去是夕乃飲食如故璋後出鎮宣城罷歸而<lb/>
卒旬日之中馬亦悲鳴而死<lb/>
　　吳宗嗣<lb/>
軍使吳宗嗣者嘗有某府吏從之貸錢二十萬月計利<lb/>
息一年後不復肯還求索不可得宗嗣怒召而責之曰<lb/>
我前世負爾錢我今還矣爾負我當作驢馬還我因焚<lb/>
劵而遣之逾年宗嗣獨坐㕔事忽見吏白衣而入曰某<lb/>
<pb n="KR3l0114_WYG_002-5b"/>
来還債宗嗣曰已焚劵何用復償吏不答徑入廏中俄<lb/>
而廐人報馬生白駒使詣吏舎詰之死已翌日矣駒長賣<lb/>
之正得所負錢數<lb/>
　　孫漢威<lb/>
江南神武軍使孫漢威廏中有馬遇夜輒尾上放光狀<lb/>
若散火羣馬嘶驚漢威以為妖㧞劍斬之數月除盧州<lb/>
刺史<lb/>
　　唐道襲<lb/>
<pb n="KR3l0114_WYG_002-6a"/>
王建稱尊於蜀其嬖臣唐道襲為樞宻使夏日在家㑹<lb/>
大雨其所蓄猫戱水於簷溜下道襲視之稍稍而長俄<lb/>
而前足及簷忽雷雹大至化為龍而去<lb/>
　　鬻醯者<lb/>
建康有鬻醯者某蓄一猫甚俊健愛之甚辛亥嵗六月<lb/>
猫死某不忍棄猶置坐側數日腐且臭不得已擕棄秦<lb/>
淮中既入水猫乃活某下救之遂溺死而猫登岸走金<lb/>
烏舗吏獲之綆而鐍之舗中鏁其户出白官司將以其<lb/>
<pb n="KR3l0114_WYG_002-6b"/>
猫為証既還則已斷索嚙壁而去竟不復見<lb/>
　　建康人<lb/>
建康人方食魚棄魚頭於地俄而壁下地穴中有人乘<lb/>
馬鎧甲分明人不盈尺手執長槊徑刺魚頭馳入穴去<lb/>
如是數四即掘地求之見數大鼠魚頭在焉惟有筯一<lb/>
隻了不見甲馬之狀無何其人卒<lb/>
　　盧嵩<lb/>
太廟齋郎盧嵩所居釜鳴竈下有鼠如人哭聲因祀竈<lb/>
<pb n="KR3l0114_WYG_002-7a"/>
竈下有五大鼠各如方色盡食所祀之物復入竈中其<lb/>
年嵩選𥙷興化尉竟無怪<lb/>
　　柴再用<lb/>
龍武統軍柴再用嘗在㕔事凭几獨坐忽有鼠走至庭<lb/>
下向再用拱立如欲拜揖狀再用怒呼左右左右皆不<lb/>
至即自起逐之鼠乃去而㕔屋梁折所坐牀几盡壓糜<lb/>
碎再用後為盧鄂宣三鎮節度使卒<lb/>
　　蘇長史<lb/>
<pb n="KR3l0114_WYG_002-7b"/>
蘇長史者將卜居京口此宅素㓙妻子諫止之蘇曰爾<lb/>
惡此宅吾必獨住始宿一夕有三十餘人皆長尺餘道<lb/>
士冠衣褐衣来謁蘇曰此吾等所居也君必速去不然<lb/>
禍及蘇怒持杖逐之皆走入宅後竹林中而沒即掘其<lb/>
處獲白鼠三十餘頭皆殺之宅不復㓙矣<lb/>
　　盧樞<lb/>
侍御史盧樞言其昔為建州刺史嘗暑夜獨居寢室望<lb/>
月於中庭既出户忽聞堂西階下若有人語笑聲躡足<lb/>
<pb n="KR3l0114_WYG_002-8a"/>
窺之見七八白衣人長不盈尺男女雜坐飲酒几席什<lb/>
器皆具而㣲獻酬久之席中一人曰今夕甚樂但白老<lb/>
將至奈何因嘆叱須臾坐中皆突入隂溝中遂不見後<lb/>
數日罷郡新政家有猫名白老既至白老自堂西階地<lb/>
獲䑕七八皆殺之<lb/>
　　豫章中官<lb/>
天福甲子嵗豫章居人近市者夜恒聞街中若數十人<lb/>
語聲向市而去就則無人如是累夜人皆惴恐夜不能<lb/>
<pb n="KR3l0114_WYG_002-8b"/>
寐頃之詔盡誅閹官豫章所殺凡五十餘驅之向市聚<lb/>
語諠豗如前所聞<lb/>
　　青州客<lb/>
朱梁時青州有賈客泛海遇風漂至一處逺望有山川<lb/>
城郭海師曰自頃遭風者未嘗至此吾聞鬼國在是得<lb/>
非此耶頃之舟至岸因登之向城而去其廬舎田畆皆<lb/>
如中國見人皆揖之而人皆不應已而至城有守門者揖之<lb/>
亦不應入城宫室人物皆殷富遂至其王宫正值大宴羣臣<lb/>
<pb n="KR3l0114_WYG_002-9a"/>
侍宴者數十人其衣冠器用絲竹陳設之𩔖多如中國客<lb/>
因升殿俯偪王座以窺之俄而王疾左右扶還亟召巫<lb/>
者視之巫云有陽地使人至此陽氣逼人故王病其人<lb/>
偶来爾無心為祟以飲食車馬謝遣之可也即具酒食<lb/>
設座於别室王及其羣臣來祀祝客據其案而食俄有<lb/>
僕馭馬而至客亦乘馬而歸至岸登舟國人竟不見復<lb/>
遇便風得歸時賀徳儉為青州節度使與魏博節度使<lb/>
楊思厚有親因遣此客使魏具為思厚言之魏人范宣<lb/>
<pb n="KR3l0114_WYG_002-9b"/>
古親聞其事至為余言<lb/>
　　周元樞<lb/>
周元樞者睢陽人為平盧掌書記居臨淄官舎一夕將<lb/>
寢忽有車馬輜重甚衆扣門吏報曰李司空候謁元樞<lb/>
念親知軰皆無此人因自思必郷曲之舊吾不及知矣<lb/>
即出見之延坐請問其所從來曰吾新移居於此未有<lb/>
所止求君此宅可矣元樞驚曰何至是對曰此吾之舊<lb/>
宅也元樞曰吾從官至此相傳云書記之公署也君何<lb/>
<pb n="KR3l0114_WYG_002-10a"/>
時居此曰隋開皇中嘗居之元樞曰若爾君定是鬼耶曰<lb/>
然地府許我立廟於此故請君移去爾元樞不可曰人<lb/>
不當與鬼相接豈吾將死故君得臨吾耶雖然理不當<lb/>
以此宅授君吾雖死必與君訟因召妻子曰我死必多<lb/>
置紙筆於棺中將與李君對訟即具酒與之飲相酬數<lb/>
百言詞色愈厲客將去復留之良久一蒼頭来云司空<lb/>
周書記本正直人也安可與之論難自取困殆客於是<lb/>
辭謝而去送之出門倐忽不見元樞竟無恙<lb/>
<pb n="KR3l0114_WYG_002-10b"/>
　　朱延夀<lb/>
夀州刺史朱延夀末年浴於室中窺見窗外有二人皆<lb/>
青靣朱髮青衣手執文書一人曰我受命来取一人曰<lb/>
我亦受命来取一人又曰我受命在先延夀因呼侍者<lb/>
二人即㓕侍者至問外有何人皆云無人俄而𬒳殺<lb/>
　　秦進忠<lb/>
天祐丙子嵗浙西軍士周交作亂殺大將秦進忠張𦙍<lb/>
凡十餘人進忠少時嘗怒一小奴刃貫心殺而并埋之<lb/>
<pb n="KR3l0114_WYG_002-11a"/>
末年恒見此奴捧心而立始見百歩之外稍稍而近其<lb/>
日將出乃在馬前左右皆見之入府遇亂兵傷胸而卒<lb/>
張𦙍前月餘每聞呼其姓名者聲甚清越亦稍稍而近<lb/>
其日若在對靣入府而斃<lb/>
　　望江李令<lb/>
望江李令者罷秩居舒州有三子能聰慧令嘗飲酒暮<lb/>
歸去家數百歩見二子来迎即共擒而毆之令驚怒大<lb/>
呼而逺方人竟絶無知者且行且毆將至家二子皆却<lb/>
<pb n="KR3l0114_WYG_002-11b"/>
走而去及入門二子復迎於堂下問之皆云未嘗出門<lb/>
後月餘令復飲酒於所親家因具白其事請留宿不敢<lb/>
歸而其子恐父暮歸復為所毆即俱徃迎之及至中途<lb/>
見其父怒曰何故暮出即使從人擊之因而獲免明日<lb/>
令歸益駭其事不數月父子皆卒郡人云吾舒有山鬼<lb/>
善為此厲葢黎丘之徒也<lb/>
　　建康樂人<lb/>
建康有樂人日晩如市見二僕夫云陸判官召隨之而<lb/>
<pb n="KR3l0114_WYG_002-12a"/>
去至一大宅陳設甚嚴賔客十餘人皆善酒諱飲酒而<lb/>
説食酒亦不及二人向曙而散樂人困甚因卧門外牀<lb/>
上及寤乃在草間旁有大塜問其里人云相傳陸判官<lb/>
之塜不知何時人也<lb/>
　　黄廷讓<lb/>
建康吏黄廷讓嘗飲酒於親家迨夜而散不甚醉而恍<lb/>
然身浮飄飄而行不能自制可十數里至一大宅寂然<lb/>
無人堂前有小房房中有牀廷讓困甚因寢牀上及寤<lb/>
<pb n="KR3l0114_WYG_002-12b"/>
乃在蔣山前草間踰重城複塹矣因恍忽得疾嵗餘乃<lb/>
愈<lb/>
　　張瑗<lb/>
江南内臣張瑗日暮過建康新橋忽見一美婦人袒衣<lb/>
猖獗而走瑗甚訝諦視之婦人忽爾囘顧化為旋風撲<lb/>
瑗瑗馬倒傷靣月餘乃復初馬既起乃提一足跛行而<lb/>
歸自是每過此橋輙提一足而行竟亦無他怪禍<lb/>
　　婺源軍人妻<lb/>
<pb n="KR3l0114_WYG_002-13a"/>
丁酉嵗婺源建威軍人妻死更娶其後妻虐遇前妻之<lb/>
子夫不能制一日忽見亡妻自門而入大怒後妻曰人<lb/>
誰無死孰無母子之情乃虐我兒女如是耶吾比訴於<lb/>
地下所司今與我假十日使我誨汝汝遂不改必能殺<lb/>
君矣夫妻皆恐懼再拜即為具酒食遍召親黨隣里問訊<lb/>
叙語如常他人但聞其聲惟夫妻見之及夜為設榻别<lb/>
室夫欲從之宿不可滿十日將去復責詈其後妻言甚<lb/>
切至舉家親族共送至墓百餘歩曰諸人可止矣復慇<lb/>
<pb n="KR3l0114_WYG_002-13b"/>
懃辭别而去將及栢林中遂入人皆見之衣服容色如<lb/>
平生及墓而沒建威軍使汪延昌言如是<lb/>
　　陳徳遇<lb/>
辛亥嵗江南偽右藏庫官陳居讓字徳遇直宿庫中其<lb/>
妻在家五更初忽夢二吏手把文書自門而入問此陳<lb/>
徳遇家耶曰然徳遇何在曰在庫中吏將去妻追呼之<lb/>
曰家夫字徳遇耳有主衣庫官陳徳遇者家近在東西<lb/>
曲二吏相視而嘻曰幾誤遂去彌日徳遇晨起如厠乃<lb/>
<pb n="KR3l0114_WYG_002-14a"/>
自云有疾還卧良久遂卒二人並居冶城之西<lb/>
　　廣陵吏人<lb/>
廣陵吏姓趙當暑獨寢一室中夜忽見大黄衣人自門<lb/>
而入從小黄衣七八謂已曰處處尋不得乃在此耶叱<lb/>
起之曰可以行矣一黄衣前白曰天年未盡未可遽行<lb/>
宜有以記之可也大人即探懐出印印其左臂而去及<lb/>
眀視之印文著肉字若古篆識其下右若先字左若記<lb/>
字其上不可識趙不知所終<lb/>
<pb n="KR3l0114_WYG_002-14b"/>
　　田達誠<lb/>
廬陵有賈人田達誠富於財業頗以周給為務治第新<lb/>
成有夜叩門者就視無人如是再三因呵問之為人耶<lb/>
鬼耶良久答曰實非人也比居龍泉舎為暴水所漂求<lb/>
寄君家治舎畢乃去耳達誠不許曰人豈可與鬼同居<lb/>
耶對曰暫寄居耳無害於君且以君義氣聞於郷里故<lb/>
告耳達誠許之因曰當止我何所達誠曰惟有㕔事耳<lb/>
即辭謝去數日復来曰吾家已至㕔中亦無妨君賔客<lb/>
<pb n="KR3l0114_WYG_002-15a"/>
然亦嚴整家人謹慎火燭萬一不虞或當云吾等所為<lb/>
也達誠亦虛其㕔以付之達誠嘗為詩鬼忽空中言曰<lb/>
君乃能詩耶吾亦嘗好之可唱和耳達誠即具酒置紙<lb/>
筆於前談論無所不至衆目視之酒與紙筆儼然動試<lb/>
暫㢠廻顧則酒已盡字已著紙矣前後數十篇皆有意趣<lb/>
筆迹勁健作桞體或問其姓字曰吾倘言之將不益於<lb/>
主人可詩以寄言也乃賦詩云天然與我亦靈通還與<lb/>
人間事不同要識吾家真姓字大字南頭一段紅衆不<lb/>
<pb n="KR3l0114_WYG_002-15b"/>
喻也一日復告曰吾有少子婚樟𣗳神女以某日成禮<lb/>
復欲借君後堂三日以終君大惠可乎達誠亦虛其堂<lb/>
以幕帷之三日復謝曰吾事訖矣還君此堂主人之恩<lb/>
可謂至矣然君家老婢某可笞一百也達誠辭謝即召<lb/>
婢笞數下鬼曰使之知過可止矣達誠徐問其婢云曽<lb/>
穴幕竊視見賔客男女厨膳花燭與人間不殊後嵗餘<lb/>
乃辭謝去達誠以事至廣陵久之不歸其家憂之鬼復<lb/>
至曰君家憂主人耶吾將省之翌日乃還曰主政在揚<lb/>
<pb n="KR3l0114_WYG_002-16a"/>
州甚無恙行當歸矣新納一妾與之同寢吾燒其帳後<lb/>
幅以戱之耳大笑而去達誠歸問其事皆同後至龍泉<lb/>
訪其居亦竟不獲<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0114_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　稽神録卷二<lb/>
</p>
<p>
</p>
  </div>
<div>
<head>稽神録卷三</head> <lb/>
    <p>
<pb n="KR3l0114_WYG_003-1a"/>
欽定四庫全書<lb/>
　稽神録卷三<lb/>
　　　　　　　　　　　　　宋　徐鉉　撰<lb/>
　　徐彦成<lb/>
軍吏徐彦成恒主市木丁亥嵗徃信州汭口場無木可<lb/>
市泊舟久之一日晩有少年從二僕徃来岸側狀若訪<lb/>
人而不遇者彦成因延入舟中為設酒席賓禮之少年<lb/>
甚媿焉將去謝曰吾家近此數里别業中君今肯枉顧<lb/>
<pb n="KR3l0114_WYG_003-1b"/>
乎彦成許諾眀日乃徃行里餘有僕馬来迎奄至一大<lb/>
宅門舘甚盛少年出延客酒膳豐備從容久之彦成因<lb/>
言住此久無木可市少年云吾有木在山中眀當令出<lb/>
也居一二日果有杉木大至良而價亷市易既畢徃辭<lb/>
少年復出大杉板四枚曰向之木吾所賣今以此贈君<lb/>
至吳當獲善價彦成回始至秦淮會吳帥殂納杉板為<lb/>
棺以求材之尤異者獲錢數十萬彦成廣市珍玩復徃<lb/>
汭口以酬少年更與交易於市三徃返獲其厚利間一<lb/>
<pb n="KR3l0114_WYG_003-2a"/>
嵗復徃但見村落如故了無所見詢其里中竟無能知<lb/>
之者<lb/>
　　周潔<lb/>
霍丘令周潔甲辰嵗罷任客逰淮上時民大飢逆旅殆<lb/>
絶投宿無所升髙而望遙見村落烟火趨而詣之得一<lb/>
村舎扣門久之一女子出應門告以求宿女子曰家中<lb/>
飢餓老幼皆病愧無以延客止中堂一榻可矣遂入之<lb/>
女子侍立於前少頃其妹復出映婦而立不見其面潔<lb/>
<pb n="KR3l0114_WYG_003-2b"/>
自具食耴餅二枚以與二女持之入室閉門而聽悄然<lb/>
無聲潔方悚然而懼向曉將去使呼二女告别了無聲<lb/>
應者因壊户而入乃見積屍滿屋皆將枯朽惟女子死<lb/>
未旬日其妹靣色已枯矣二餅猶置胸上潔後皆為瘞<lb/>
之云<lb/>
　　楊副使<lb/>
壬午嵗廣陵𤓰州市中有人市果實甚亟咸問所用云<lb/>
吾長官眀日上事又問長官為誰云楊副使也又問官<lb/>
<pb n="KR3l0114_WYG_003-3a"/>
署何在又云金山之東遂去不可復問時浙西有楊副<lb/>
使被召之揚都船至金山無故而沒<lb/>
　　僧珉楚<lb/>
廣陵法雲寺僧珉楚嘗與中山賈人章某者親<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>章死<lb/>
珉楚為設齋誦經數月忽遇章於市中楚未食章即延<lb/>
入食店為置胡餅既食楚問君已死那得在此章曰然<lb/>
吾以小罪未得辭脫今死為揚州掠剩兒復問何謂掠<lb/>
剩曰凡市人賣販利息皆有常數過數得之為掠剩吾<lb/>
<pb n="KR3l0114_WYG_003-3b"/>
得而掠有之今人世如吾軰甚多因指路人男女曰某<lb/>
人某人皆是也頃之有一僧過於前又曰此僧亦是也因<lb/>
召至與語良久僧亦不見楚也頃之相與南行遇一婦<lb/>
人賣花章曰此婦人之花亦鬼所買花亦鬼用之人間<lb/>
無所用也章即出數錢買之以贈楚曰凡見花而笑者<lb/>
皆鬼也即告辭而去其花紅色可愛而甚重楚亦昏然<lb/>
而歸路人見花頗有笑者至是北門忽自念我與鬼同<lb/>
逰復持鬼物不可即將花擲淺水中既歸有同院人覺<lb/>
<pb n="KR3l0114_WYG_003-4a"/>
其靣色甚異以為中惡競持湯藥以救之良久乃復且<lb/>
言其故因相與覆視其花乃一死人手也楚亦無恙<lb/>
　　陳守規<lb/>
軍將陳守規者嘗坐法流信州寓止公館館素凶守規<lb/>
始至即鬼物晝見竒形恠狀變化倐忽守規素剛猛親<lb/>
持弓矢刀仗與之鬪久之乃空中語曰吾鬼神不欲與<lb/>
人雜處君既堅貞願以兄事可乎守規許之自是嘗與<lb/>
交言有吉凶輒先報或求飲食與之輒得錢物既久頗<lb/>
<pb n="KR3l0114_WYG_003-4b"/>
為厭倦因求方士手書章疏奏之上帝翌日鬼大罵曰<lb/>
吾與君為兄弟奈何上章疏我大丈夫結交當如是耶<lb/>
守規曰安得此事即於空中擲下章疏紙墨宛然鬼又<lb/>
曰君圖我居謂我無所止也吾今徃蜀川亦不下於此<lb/>
矣由是遂絶<lb/>
　　廣陵賈人<lb/>
廣陵有賈人以栢木造牀凡什物百餘事製作甚精其<lb/>
費已二十萬載之建康賣以求利晩至𤓰歩㣲有風起因<lb/>
<pb n="KR3l0114_WYG_003-5a"/>
泊山下頃之有巨舟其中空惟篙師三人乘之亦泊於<lb/>
其側賈人疑之相與議此必羣盜也將伺夜而刧我前<lb/>
浦既逺風又益急逃避無地夜即相與登岸深避之俄<lb/>
而風雨雷電䝉覆舟所岸上則星月皎然食頃雨止雲<lb/>
散見巨艘稍稍前去乃敢歸舟中所載栢牀什物都不<lb/>
復見餘物皆在巨舟猶在東岸有人呼曰爾無恨當還<lb/>
爾價直賈人既失所載復歸廣陵至家已有人送錢三<lb/>
十萬置之而去問其故即泊𤓰步之明日也<lb/>
<pb n="KR3l0114_WYG_003-5b"/>
　　浦城人<lb/>
浦城人少死於路家有金一斤其妻匿之不聞於其姑<lb/>
逾年忽夜扣門號哭而歸其母驚駭相與哀慟曰汝真<lb/>
死耶曰兒實已死有不平事是以暫歸因坐母膝言語<lb/>
如生但手足冷如氷耳因起握刀責其妻曰我死有金<lb/>
爾何以不供母乃自藏耶即徃殺之其母曰汝已死矣<lb/>
倘殺爾妻必謂我所殺也於是哭辭母而去復自提刀<lb/>
送其妻歸母家迨曉行數十歩忽然不見<lb/>
<pb n="KR3l0114_WYG_003-6a"/>
　　劉道士<lb/>
廬山道士劉某將逰南嶽路出宜春宿一村家其主至<lb/>
貧復喪一子未有以殮旣夕忽有一男子行哭而來但<lb/>
撫膺而號曰可惜可惜劉出視之見面白如雪梳兩髽<lb/>
髻者徑入其家負尸而去莫知所之<lb/>
　　清源都將<lb/>
清源人楊某為本部防遏營副將有空地在西郭侵晨<lb/>
趨府未歸家人方食忽有一鵞負紙錢自門而入徑詣<lb/>
<pb n="KR3l0114_WYG_003-6b"/>
西郭房中家人云此鵞自神祠中來耶令其奴逐之奴<lb/>
入房但見一雙髻白髯老翁家人莫不驚去某歸聞之<lb/>
怒持杖擊之鬼出没四隅變化倐忽杖莫能中某益怒<lb/>
曰食訖當復來擊殺之鬼乃折腰而前曰諾楊有女二<lb/>
長女入厨切肉具食肉落碪輒失去女執刀白父忽碪<lb/>
下露一大黑毛手曰請斫女走氣殆絶因而成疾次女<lb/>
於大甕中取鹽有一猴突出上女之背女走至堂前復<lb/>
失之亦成疾乃召巫立壇治之鬼亦立壇作法愈盛餘<lb/>
<pb n="KR3l0114_WYG_003-7a"/>
巫皆不能制亦懼而去頃之二女及妻皆卒後有善魔<lb/>
法者名曰明教請為持經一宿鬼乃唾罵某而去因而<lb/>
遂絶某其年亦卒<lb/>
　　王誗妻<lb/>
王誗者南安縣大盆村人也妻林氏忽病有鬼慿之言<lb/>
我陳九娘也以香花祠我當有益於主人誗許之乃呼<lb/>
林為阿姐為人言禍福多中半歳餘乃見形自腰已下<lb/>
見為人未嘗來者亦不見也但以言語相接鄉人有召<lb/>
<pb n="KR3l0114_WYG_003-7b"/>
者不擇逺近與林偕往人有祭祀但具酒食陳氏自召<lb/>
神名祝詞明惠聽者忘倦林拱坐而已二年間獲利甚<lb/>
溥一旦忽悲泣謂林曰我累生為人女年未及笄而夭<lb/>
問於地府乃前生隱瞞阿姐錢一十萬故主者令我為<lb/>
神以償此錢訖即生為男子而獲夀今酬已足請置酒<lb/>
别乃盡見形容質端媚言詞婉轉殷勤致謝嗚咽云珍<lb/>
重珍重遂不復見<lb/>
　　林昌業<lb/>
<pb n="KR3l0114_WYG_003-8a"/>
林昌業者漳浦人也博覽典籍精究術數性髙雅人不<lb/>
可干嘗為泉州軍事衙推年七十餘退居本郡龍溪縣<lb/>
羊額山之陽鄉里宗敬之有良田數頃嘗欲舂榖為米<lb/>
載詣州貨之工力未集忽有一男子年可三十髭髯甚<lb/>
長來詣林林問何人但微笑唯唯不對林知其鬼物令<lb/>
家人食之致飽而去翌日忽聞倉下有礱榖聲視之乃<lb/>
昨日男子取榖礱之林問無故辛苦而鬼亦笑不言復<lb/>
置豐饌飯蔬而已凡月餘礱榖不輟鬼復自斗量得米<lb/>
<pb n="KR3l0114_WYG_003-8b"/>
五十餘石拜辭而去卒無一言不復再來矣<lb/>
　　潘襲<lb/>
潘襲為建安令遣一手力齎牒下鄉有所追攝手力新<lb/>
受事未嘗行此路至夕道左有草舍扣門求宿其家惟<lb/>
一婦人應門云主人不在又將移居無暇延客也手力<lb/>
以道逺多虎苦求之婦人即召入門側席地而寢婦人<lb/>
結束箱篋什器之𩔖達旦不寐手力向曉辭去行數里<lb/>
乃覺失所齎牒復返求之宿處乃一墳方見其家人改<lb/>
<pb n="KR3l0114_WYG_003-9a"/>
葬及開棺席下得一書即所失公牒也<lb/>
　　胡澄<lb/>
池陽人胡澄傭耕以自給妻卒官給棺以葬其平生服<lb/>
飾悉附棺中後數年澄偶至市見列肆賣首飾者熟視<lb/>
之乃妻送葬物也問其人云一婦人寄於此約某日來<lb/>
取澄如期復往果見其妻取直而去澄因躡其後至郊<lb/>
外及之妻曰我昔葬時官給棺具雖免暴骨然至今為<lb/>
所司督責其直計無所出賣此以償之耳言訖不見澄<lb/>
<pb n="KR3l0114_WYG_003-9b"/>
遂為僧焉<lb/>
　　王攀<lb/>
髙郵縣醫士王攀鄉里推以長者恒往來廣陵城東每<lb/>
數月輒一直縣自念明日當赴縣今夕即欲出東水門<lb/>
夜泛小舟及明可至旣而乃與親友飲於酒家不覺大<lb/>
醉誤出參佐門投一村舍宿向曉稍醒東壁有燈而不<lb/>
甚明仰視屋室知非常宿處因獨嘆曰吾明日須至縣<lb/>
今在何處也久之乃聞其内躡履聲有婦人隔别問曰<lb/>
<pb n="KR3l0114_WYG_003-10a"/>
客將何之因起辭謝曰欲之髙郵醉中偶至於是婦曰<lb/>
此非髙郵道也吾使人奉送至城東無憂也乃有一村<lb/>
豎至隨之而行每歴艱險豎輒以手捧其足而過既曙<lb/>
至城東常宿之店告辭而去攀解其襦以贈之豎不受<lb/>
固與之乃持去既而入店易衣又見其襦放在腰下即<lb/>
復詣宿處尋之但一古塜並無人家<lb/>
　　鄭守澄<lb/>
廣陵禆將鄭守澄新買一小婢旬日有夜扣門者曰君<lb/>
<pb n="KR3l0114_WYG_003-10b"/>
家納婢其名籍在此婢忽病遂卒既而守澄亦病卒<lb/>
而弔客數人轉相染著皆卒甲寅歳春也<lb/>
　　劉隲<lb/>
洪州髙安人劉隲少遇亂有姊曰糞掃為軍將孫金所<lb/>
虜有妹曰烏頭生十七年而卒卒後三歳孫金為常州<lb/>
團練副使糞掃從其女君㑹葬於大將陳氏乃見烏頭<lb/>
在焉問其所從來云頃為人所虜至岳州與劉翁媪為<lb/>
女嫁得北來軍士任某任即陳所將卒也從陳至此耳<lb/>
<pb n="KR3l0114_WYG_003-11a"/>
因通信至其家隲時為縣手力後數年因事至都遂往<lb/>
毗陵省之晩止逆旅翌日先謁孫金即詣任營中先遣<lb/>
小僕覘之方見洒掃庭内曰吾阿兄將至矣僕良久扣<lb/>
門問為誰曰髙安劉家使來乃曰非兄名隲多髯者乎<lb/>
昨日晚當至何為遲也即出營門迎之容貌如故相見<lb/>
甚悲泣了無小異頃之孫金遣其諸甥持酒食至任之<lb/>
居撫叙良久烏頭曰今日乃得二兄來證我為人向來<lb/>
恒為諸兄輩呼我為鬼也任亦言其舉止輕健女工敏<lb/>
<pb n="KR3l0114_WYG_003-11b"/>
速恒夜作至旦若有人為同作者飲食必待冷而後食<lb/>
隲因密問汝昔已死那得至是對曰兄無為如此問我<lb/>
將不得相見矣隲乃不敢言久之任卒再適軍士羅氏<lb/>
時江州陳承昭為髙安制置使召隲問其事令發墓視<lb/>
之墓在米嶺無人省視數十年矣伐木開路而至見墓<lb/>
上有穴大如碗測其甚深衆懼不敢發相與退坐大樹<lb/>
下筆疏其事以白承昭是歳烏頭病隲往省之乃曰頃<lb/>
為鄉人百十餘輩持刀仗劒㡬中我面故我大責罵力<lb/>
<pb n="KR3l0114_WYG_003-12a"/>
拒之乃退坐大樹下作文書而去今至舉身猶痛隲乃<lb/>
知恒出入墓中也因是亦懼而疏之羅後移𨽻晉王城<lb/>
戍顯德五年周有淮南之地羅陷没不知所在時年六<lb/>
十二歳矣<lb/>
　　舒州軍吏<lb/>
王琪為舒州刺史有軍吏方某者其家忽有鬼降自言<lb/>
姓杜年二十廣陵富家子居通津橋之西前生因欠君<lb/>
錢十萬今地府使我為人償君此債爾因為人占候禍<lb/>
<pb n="KR3l0114_WYG_003-12b"/>
福其言多中方以家貧告琪為一鎮將因問鬼吾所求<lb/>
可得否鬼曰諾吾將問之良久乃至曰必得之其鎮名<lb/>
一字正方他不能識矣既而得雙港鎮將以為其言無<lb/>
驗未及之任琪忽謂方曰適得軍牒軍中令一人來為<lb/>
雙港鎮將吾今以爾為睆口鎮竟如其言比歳餘鬼忽<lb/>
言曰吾還君債足告别而去遂寂然方後至廣陵訪得<lb/>
杜氏問其子弟云吾第二子頃忽病如癡人歳餘今愈<lb/>
矣<lb/>
<pb n="KR3l0114_WYG_003-13a"/>
　　田頵<lb/>
宣州節度田頵將作亂一日向暮有鳥出色如雉而大<lb/>
尾有火光如散星之狀自外飛入止㦸門而不見翌日<lb/>
府中大火曹局皆盡惟甲兵存焉頵資以起事<lb/>
　　鍾傳<lb/>
尚平王鍾傳在江西有衙門吏孔知讓新治第晝有一<lb/>
星隕於庭中知讓方甚惡之求典外戎以空其第歳餘<lb/>
御史中丞薛昭緯貶官至豫章傳取此第以居之後遂<lb/>
<pb n="KR3l0114_WYG_003-13b"/>
卒於是<lb/>
　　頓金<lb/>
袁州刺史頓金罷郡還都有人以紫襆包一物詣門遺<lb/>
之開視則白襕衫也遽追其人則亡矣其年金卒<lb/>
　　宋氏<lb/>
江西軍吏宋氏嘗市木至星子江見水濵人物諠聚乃<lb/>
漁人得大黿黿見宋屢顧宋即以錢一千贖之放於江<lb/>
中後數年泊舟龍沙忽有一僕夫至云某長史奉召宋<lb/>
<pb n="KR3l0114_WYG_003-14a"/>
怳然不知何長史也旣往歘至一府官出迎與坐曰君<lb/>
尚相識邪宋思之實未嘗識又曰君亦記星子江中放<lb/>
黿邪曰然我即黿也頃嘗有罪帝命謫為水族見困於<lb/>
漁人微君之惠已骨朽矣今已得為九江長予將有以<lb/>
奉報君之兒某者命當溺死名籍在是後數日烏山神<lb/>
將朝廬山使者行必以疾風雨君兒當以此時死今有<lb/>
一人名姓正同亦當溺死但先期歳月間耳吾取以代<lb/>
之君兒宜速登岸避匿不然不免宋陳謝而出不覺已<lb/>
<pb n="KR3l0114_WYG_003-14b"/>
在舟次矣數日果有風濤之害死者甚衆宋氏之子竟<lb/>
免<lb/>
　　史氏女<lb/>
溧水五壇村人史氏女因蒔花困倦偃息樹下見一物鱗<lb/>
角爪距可畏來據其上已而有娠生一鯉魚養於盆中<lb/>
數日益長乃置投瀨中頃之有人刈草誤斷其尾魚即奮<lb/>
躍而去風雨隨之入太湖而止家亦漸富其後女卒每<lb/>
寒食其魚輒從羣一至墓前至今每閏年一至爾有漁<lb/>
<pb n="KR3l0114_WYG_003-15a"/>
人李黑獺恒張網於江忽獲一嬰兒長可三尺為網亂<lb/>
綖所縈浹旬不解有道士見之曰可取鐵汁灌之如其<lb/>
言遂解視嬰兒口鼻眉髮如畫而無肩口猶有酒氣衆<lb/>
懼復投於江而去矣<lb/>
　　漁人<lb/>
近有漁人泊舟馬當山下月明風細見一大黿出水直<lb/>
上山頂引首四望頃之江水中湧出一綵舟有十餘人<lb/>
㑹飲酒妓樂陳設甚盛獻夀久之上流有巨艦來下㯭<lb/>
<pb n="KR3l0114_WYG_003-15b"/>
聲振於坐中綵舟乃没前之黿亦下未幾死於岸側意<lb/>
者鬼神使此黿為候望而不知巨艦之來故殛之<lb/>
　　閻居敬<lb/>
新安人閻居敬所居為山水所侵恐後壞榻移於户外<lb/>
而寢夢一烏衣人曰君避水在此我亦避水至此於君<lb/>
何害而迫逐我如是不快甚矣居敬寤不測其故爾夕<lb/>
三夢居敬曰豈吾不當止此邪因命移牀脚壓一龜於<lb/>
户限外放之而去<lb/>
<pb n="KR3l0114_WYG_003-16a"/>
　　池州民<lb/>
池州民楊氏以賣鮓為業嘗烹鯉魚十枚令兒守之將<lb/>
熟忽聞釜中乞命者數四兒驚懼走告其親往視之釜<lb/>
中無復一魚求之不得朞年所蓄犬恒窺户限下而吠<lb/>
數日其家人曰去年鯉魚得非在此邪即撤視之得龜<lb/>
十頭送之水中家亦無恙<lb/>
　　李宗<lb/>
李宗為楚州刺史郡中有尼方行於市忽踞地而坐不<lb/>
<pb n="KR3l0114_WYG_003-16b"/>
可推動不食不語者累日有司以告宗命武士扶起<lb/>
掘其地得大龜長數尺送之江中其尼乃愈<lb/>
　　漁人<lb/>
𤓰村有漁人妻得勞瘦疾轉相傳染死者數人或云取<lb/>
病者生釘棺中棄之其病可絶頃之其女病即生釘棺<lb/>
中流之於江至金山有漁人見而異之引之至岸開視<lb/>
之見女子猶活因取置漁舍中多得鰻鯬魚以食之久<lb/>
之病愈遂為漁人之妻至今尚無恙<lb/>
<pb n="KR3l0114_WYG_003-17a"/>
　　陳寨<lb/>
陳寨者泉州晉江巫也善禁呪之術為人活疾多效者<lb/>
澶州逆旅蘓猛其子病狂人莫能療乃往請陳陳至蘓<lb/>
氏子見之㦸手大罵寨審視曰此疾入心乃於堂中戒<lb/>
人無得竊視至夜乃取蘇氏子劈為兩片懸堂之東壁<lb/>
其心懸北簷下寨方在堂中作法所懸之心宛轉於地<lb/>
遂為犬食寨求之不得驚懼乃持刀出門而去主人弗<lb/>
知謂其作法耳食頃乃持心而入内於病者之腹被髮<lb/>
<pb n="KR3l0114_WYG_003-17b"/>
連叱其腹遂合蘓氏子既寤但連呼逓舖逓舖家人莫<lb/>
之測乃其日去十里有驛吏手持官文書死於道傍初<lb/>
南中驛路二十里立一逓舖吏持符牒以次傳授欲近<lb/>
前舖輒連呼以警之乃寨取驛吏之心而活蘓氏蘓遂<lb/>
愈如故<lb/>
　<lb/>
　<lb/>
　稽神録卷三<lb/>
</p>
<p>
</p>
  </div>
<div>
<head>稽神録卷四</head> <lb/>
    <p>
<pb n="KR3l0114_WYG_004-1a"/>
欽定四庫全書<lb/>
　稽神録卷四<lb/>
　　　　　　　　　　　　　宋　徐鉉　撰<lb/>
　　陶俊<lb/>
江南吉州刺史張曜卿有傔力曰陶俊性謹直嘗從軍<lb/>
征江西為飛石所中因有腰足之疾恒扶杖而行張命<lb/>
守丹於廣陵之江口因至白沙市中避雨於酒市同立<lb/>
者甚衆有二書生過於前獨顧俊相與言曰厥人好心<lb/>
<pb n="KR3l0114_WYG_004-1b"/>
宜為療其疾即呼俊與藥二丸曰服此即愈乃去後歸<lb/>
舟吞之良乆覺腹中痛楚甚頃之痛止疾亦都瘥操篙<lb/>
理纜尤覺輕捷白沙去城八十里一日復還不以為勞<lb/>
後訪二書生竟不復見<lb/>
　　延陵村人妻<lb/>
延陵靈寳觀道人謝及損近縣村人有喪婦者請及損<lb/>
為齋婦死已半月矣忽聞椎棺而呼衆皆驚走其夫開<lb/>
棺視之乃起坐頃之能言云為舅姑所召去云我此無<lb/>
<pb n="KR3l0114_WYG_004-2a"/>
人使之執㸑其居處甚閒潔但苦無人一日見溝中水<lb/>
甚清因取以釀饋姑見之大恚曰我不知爾不潔如是<lb/>
用爾何為乃逐之使囘走出門遂甦今尚無恙<lb/>
　　趙某妻<lb/>
丁亥歳浙西有典客吏趙某妻死未及旬將葬忽大呌<lb/>
而活云為一吏所錯至鶴林門内有府署侍衛嚴整官<lb/>
吏諮及領囚集者甚衆吏持㡬人至庭下堂上一緑衣<lb/>
一白衣偶坐緑衣謂吏曰汝誤非此人也急遣之白衣<lb/>
<pb n="KR3l0114_WYG_004-2b"/>
曰已追至此何用遣之緑衣不從相質食頃緑衣怒叱<lb/>
吏遣之吏持己疾趨出路經一橋數日方修橋其板有<lb/>
釘吏持之走過釘傷足因痛失聲遂活視足果傷俄而<lb/>
隣婦遂卒不復甦矣<lb/>
　　建業婦人<lb/>
近歳建業有婦人背生一瘤大如數斗嚢中有物如繭<lb/>
栗甚衆行即有聲恒乞於市自言村婦也常常與姊姒<lb/>
軰分養𧖟已獨頻年損耗竊以其姒嚢繭焚之頃之背<lb/>
<pb n="KR3l0114_WYG_004-3a"/>
患此瘡漸成此瘤以衣覆之即氣閉悶常露之乃可如<lb/>
負嚢矣<lb/>
　　廣陵男子<lb/>
廣陵有男子行乞於市每見馬矢即取食自云常為人<lb/>
飼馬慵不能夜起其主恒自檢視見槽中無草督責之<lb/>
乃取烏梅餅以飼馬馬齒酸楚不能食竟致死亡後因<lb/>
患病見馬矢輒流涎欲食食之與烏梅味正同了無穢<lb/>
氣<lb/>
<pb n="KR3l0114_WYG_004-3b"/>
　　施汴<lb/>
廬州營田吏施汴嘗恃勢奪民田數十頃其主退為其<lb/>
耕夫不能自理數年汴卒其田主家生一牛腹下有白<lb/>
毛方數寸既長稍斑駮不逾年成施汴字㸃畫無缺道<lb/>
士邵修黙親見之<lb/>
　　朱慶源<lb/>
婺源尉朱慶源罷任方還家在豫章之豐城庭中地甚<lb/>
爽塏忽生蓮一枝其家駭懼多方以禳之蓮生不已乃<lb/>
<pb n="KR3l0114_WYG_004-4a"/>
築堤堰水以沼之遂成大池芡荷甚茂其年慶源授南<lb/>
豐令後三歳入為大理寺評事<lb/>
　　僧十朋<lb/>
劉建封㓂豫章僧十朋與其徒奔分寧宿澄心僧院初<lb/>
夜見窓外有光視之見團火髙廣數尺中有金車子與<lb/>
火俱行嘔軋有聲十朋始懼其主人云見之數年矣每<lb/>
夜必出於西堂西北隅池中遶堂數周復沒於此以其<lb/>
不為禍福故無掘視之者<lb/>
<pb n="KR3l0114_WYG_004-4b"/>
　　宜春人<lb/>
天祐初有人游宜春之空宅中兵革之後井邑蕪沒堂<lb/>
西屋梁上有小窓外隙荒數十畆日暮窓外有一物正<lb/>
方自下而上頃之全蔽其窓其人引弓射之應弦而落<lb/>
時已夕不能仰視明旦㝷之西百餘歩有方杉木板帶<lb/>
一矢即昨所射也<lb/>
　　朱從本<lb/>
李遇為宣武節度使軍政委大將朱從本其家廏中畜<lb/>
<pb n="KR3l0114_WYG_004-5a"/>
猴圉人夜起秣馬見一物如驢黒而毛手足皆如人據<lb/>
地而食此猴見人乃棄猴已食其半明年遇族誅宣城<lb/>
故老云軍中常有此怪每軍城有變此物即出出則滿<lb/>
城皆臭田頵將敗出於街中巡夜者見之不敢逼旬月<lb/>
禍及<lb/>
　　周本<lb/>
信州刺史周本入覲揚都舎於邸第遇私諱日獨宿外<lb/>
齋張燈而寐未熟聞室中有聲劃然視之見火爐冉冉<lb/>
<pb n="KR3l0114_WYG_004-5b"/>
而上直抵於屋良乆乃下飛灰勃然明日滿室浮埃覆<lb/>
物亦無他怪<lb/>
　　薛老峰<lb/>
福州城中有烏石山山有大峰鑿三字曰薛老峰癸夘<lb/>
歳一夕間大風雨山上如數千人喧噪之聲及旦則薛<lb/>
老峰倒立峰字返向上城中石碑皆自轉側其年閩亡<lb/>
　　王慎辭<lb/>
江南通事舎人王慎辭有别墅在廣陵城西慎辭嘗與<lb/>
<pb n="KR3l0114_WYG_004-6a"/>
親友宴㳺於其上一日忽自愛其岡阜之勢歎曰我死<lb/>
必𦵏於此是夜村中聞犬吠或起視之見慎辭獨騎徘<lb/>
徊於此逼而視之遂不見自是夜夜恒至月餘慎辭卒<lb/>
竟葬其地<lb/>
　　姚氏<lb/>
東州静海軍姚氏率其徒捕海魚以充歳貢時已將晚<lb/>
而得魚殊少方憂之忽獲網中一人黒色舉身長毛拱<lb/>
手而立問之不應海師曰此所謂海人見必有災請殺<lb/>
<pb n="KR3l0114_WYG_004-6b"/>
之以塞其咎姚曰此神物也殺之不祥乃釋而祝之曰<lb/>
爾能為我致羣魚以免闕職之罪信為神矣毛人却行<lb/>
水上數十歩而沒明日魚乃大獲倍於常歳矣<lb/>
　　彭顒<lb/>
宣州鹽鐡院官彭顒常病數月恍惚不樂每出外㕔輒<lb/>
見俳優樂工數十人長皆數寸金奏百戱並作朱紫炫<lb/>
目顒視之移時欣笑或憤懣然無如之何他人不見也<lb/>
顒後病愈亦不復見後十餘年乃卒<lb/>
<pb n="KR3l0114_WYG_004-7a"/>
　　吕師造<lb/>
吕師造為池州刺史頗聚歛常嫁女於揚都資送甚厚<lb/>
使家人送之晚泊竹篠江岸上忽有一道士狀若狂人<lb/>
來去奔走忽躍入舟中穿舟中過隨其所經火即大發<lb/>
復登後船火亦隨之凡所過之舟皆為煨燼一老婢髪<lb/>
尺餘人與船了無所損失道士亦不復見<lb/>
　　崔彦章<lb/>
饒州刺史崔彦章送客於城東方讌忽有一小車其色<lb/>
<pb n="KR3l0114_WYG_004-7b"/>
如金髙尺餘巡席而行若有求覓至彦章因即絶倒擕<lb/>
與歸州而卒<lb/>
　　潤州氣<lb/>
戊子歳潤州有氣如虹五彩奪目有首如驢長數十丈<lb/>
環㕔事而立行三周而滅占者曰㕔中將有哭聲然非<lb/>
州府之咎也頃之其國大后殂發喪於此堂<lb/>
　　黄極<lb/>
甲午歳江西館驛巡官黄極子婦生男子一首兩身相<lb/>
<pb n="KR3l0114_WYG_004-8a"/>
背四手四足建昌民家生牛每一足更附出一足投之<lb/>
江中翌日浮於水上南昌新義里地陷長數十歩廣者<lb/>
數丈狹者七八尺其年節度使徐知詢卒<lb/>
　　熊勛<lb/>
軍吏熊勛家於建康長樂坡之東嘗日晚見屋上有二<lb/>
物大如卵赤而有光徃來相馳逐家人駭懼有親客壯<lb/>
勇開屋捕之得一乃被繒綵包一雞卵殻也剉而焚之<lb/>
臭聞數里其一走去不復來矣家亦無恙<lb/>
<pb n="KR3l0114_WYG_004-8b"/>
　　王建封<lb/>
江南軍使王建封驕恣奢僣築大第於淮之南暇日臨<lb/>
街坐窓下見一老嫗擕少女過於前衣服<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縷而姿色<lb/>
絶世建封呼問之云孤貧無依乞食至此建封曰吾納<lb/>
爾女而給養以終身可乎嫗欣然建封即召入命取新<lb/>
衣二襲以衣之嫗及女始脱故衣皆化為血凝於地旬<lb/>
月建封被誅<lb/>
　　廣陵士人<lb/>
<pb n="KR3l0114_WYG_004-9a"/>
廣陵有士人嘗張燈獨寢一夕中夜而坐忽有雙髻青<lb/>
衣女子姿質甚麗熟寐於其足某知其妖物也懼不敢<lb/>
近復寢如故向曉乃失門户猶扃鐍後自是夜夜恒至<lb/>
有術士為書符施其髻中夜半寢以閲之果見自門而<lb/>
入徑詣髻中解取符燈下視之微笑訖復為置髻中升<lb/>
牀而寢無懼後聞玉笥山有道士符禁神妙乃往訪之<lb/>
至暮登舟遂長往途次豫章暑夜乘月行舟時甚熱盡<lb/>
開船窓而寢中夜忽復見寐於牀後某即潜起急提其<lb/>
<pb n="KR3l0114_WYG_004-9b"/>
手足投之江中完然有聲因爾遂絶<lb/>
　　黄仁濬<lb/>
舒州司士參軍黄仁濬自言五十歳罷隴州汧陽主簿<lb/>
至鳯翔有文殊寺寺中有土偶數十軀忽自然揺動如<lb/>
醉人狀食頃不止傍觀者如堵官司禁止之至今未得<lb/>
其應驗<lb/>
　　孫徳遵<lb/>
舒州都虞侯孫徳遵其家寢室中鐵燈擎忽自揺動如<lb/>
<pb n="KR3l0114_WYG_004-10a"/>
人撼之至明日有婢偶至燈擎所忽爾仆地遂卒<lb/>
　　朱盛文<lb/>
梁開平二年使其將李思安攻潞州營於壺口伐木為<lb/>
柵破一大木木中𨽻書六字曰天十四載石進思安表<lb/>
上之其羣臣皆賀以為十四年必有逺夷入貢司天少<lb/>
監徐鴻獨謂其所親曰自古無一字為年號者上天符<lb/>
命豈關數乎吾以為丙申之年當有石氏王此地者移<lb/>
四字中兩豎書置天字左右即丙字也移四之外圍以<lb/>
<pb n="KR3l0114_WYG_004-10b"/>
十字貫之即申字也後至丙申歳晉髙祖以石信起并<lb/>
州如鴻之言<lb/>
　　栁翁<lb/>
天祐中饒州有栁翁嘗乘小舟釣鄱陽江中不知其居<lb/>
處妻子亦不見其飲食凡水族之𩔖與山川之深逺者<lb/>
無不周知之凡鄱人漁釣者咸諮訪而後行吕師造為<lb/>
刺史修城掘濠至城北則雨止役則晴或問栁翁翁曰<lb/>
此下龍穴也震動其土則龍不安而出穴龍出則雨矣<lb/>
<pb n="KR3l0114_WYG_004-11a"/>
掘之不已必得其穴則霖雨方將為患矣既深數丈果<lb/>
得大木長數丈交加構疊之累之數十重其下霧氣衝<lb/>
人不可入而其木上皆腥涎縈之刻削平正非人力所<lb/>
致自是果霖雨為患吕氏諸子將網魚於鄱陽江召問<lb/>
栁翁翁指南岸一處今日惟此處有魚然有一小龍在<lb/>
焉諸子不信網之果大獲舟中以瓦盆貯之中有一鱓<lb/>
魚長一二尺雙目精明有二長鬚繞盆而行羣魚皆翼<lb/>
從之將至北岸遂失所在栁翁竟不知所終<lb/>
<pb n="KR3l0114_WYG_004-11b"/>
　　李禪<lb/>
李禪楚州刺史承嗣少子也居廣陵宣平里大第晝日<lb/>
寢庭前忽有白蝙蝠繞庭而飛家僮軰競以帚撲皆不<lb/>
能中乆之飛出院門撲之亦不中及飛出至外門之外<lb/>
遂不見其年禪妻卒輀車出入之路即白蝙蝠飛翔之<lb/>
所也<lb/>
　　蚓瘡<lb/>
天祐中浙西重建慈和寺畫地既畢每為蚯蚓穿穴執<lb/>
<pb n="KR3l0114_WYG_004-12a"/>
事者患之有一僧數以石灰覆之由是得定而殺蚯蚓<lb/>
無數頃之其僧病舉身皆痒曰須得長指爪者搔之以<lb/>
至成瘡瘡中輒得死蚯蚓一條殆數百千條肉盡至骨<lb/>
而死<lb/>
　　蜂餘<lb/>
廬陵有人應舉行遇夜詣一村舎求宿有老翁出見客<lb/>
曰吾舎窄人多容一榻可矣因止其家屋室百餘間但<lb/>
窄小甚乆之告饑翁曰吾家貧所食惟野菜耳即以設<lb/>
<pb n="KR3l0114_WYG_004-12b"/>
客食之甚甘美與常菜殊及就寢惟聞訌訌之聲既曉<lb/>
而寤身卧田中旁有大蜂窠客嘗患風因而遂愈葢食<lb/>
蜂之餘爾<lb/>
　　熊迺<lb/>
信州有板山川谷深逺采板之所因以名之州人熊迺<lb/>
嘗與其徒入山伐木其弟從西追之日暮不及其兄忽<lb/>
見中有道士自東來傳呼甚厲迺弟恐懼伏於草間俄<lb/>
而旗幟戈甲絡繹而至道旁亦有行人其犯清道者輒<lb/>
<pb n="KR3l0114_WYG_004-13a"/>
為所戮至軍中有一人若大將者西馳至度其尚逺乃<lb/>
敢起行迨曉方見其兄且道所見衆皆曰非巡邏之所<lb/>
而四去溪灘險絶徃無所詣安得有此人即共㝷之可<lb/>
十餘里隔溪猶見旌旗紛若布圍畋獵之狀其徒有勇<lb/>
者遥叱之忽無所見就視之人皆𣗳葉馬皆大蟻取而<lb/>
碎之皆有血云貯在庭中以火燒之少時蕩盡衆口所<lb/>
哭迺亦㝷患足腫麄於瓮其酸不可忍旬月而終<lb/>
　　劉威<lb/>
<pb n="KR3l0114_WYG_004-13b"/>
丁夘歳盧州刺史劉威移鎮江西既去任而郡中大火<lb/>
虞候申巡火甚急而徃徃有持火夜行捕之不獲或射<lb/>
之殪就視之乃棺材板腐木敗帚之𩔖郡人愈恐數月<lb/>
除張宗為盧州刺史火災乃止<lb/>
　　馬希範<lb/>
楚王馬希範修長沙城開濠畢忽見一物長十丈餘無<lb/>
頭尾首足狀若土山自北岸出㳺泳水上乆之入南岸<lb/>
而沒出入俱無蹤跡或謂之土龍無㡬何而馬氏遂亡<lb/>
<pb n="KR3l0114_WYG_004-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0114_WYG_004-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　稽神録卷四<lb/>
</p>
<p>
</p>
  </div>
<div>
<head>稽神録卷五</head> <lb/>
    <p>
<pb n="KR3l0114_WYG_005-1a"/>
欽定四庫全書<lb/>
　稽神録卷五<lb/>
　　　　　　　　　　　　　宋　徐鉉　撰<lb/>
　　桂從義<lb/>
池陽建徳縣吏桂從義家人入山伐木常於所行山路<lb/>
有一石崩倒就視之有一室内有金漆柏牀六張茭薦<lb/>
芒簟皆新金銀積疊其人坐牀上良乆因揭簟下見一<lb/>
角柄小刀取内懐中而出恐崩石塞之以物為記歸呼<lb/>
<pb n="KR3l0114_WYG_005-1b"/>
家人共取及至則石壁如故了無所覩<lb/>
　　金精山木鶴<lb/>
處州處化縣金精山昔長沙王吳芮時女張麗英飛升<lb/>
之所道館在焉巖髙數百尺有二木鶴二女仙乘之鐵<lb/>
鏁懸於巖下非路道所至不知其所從其二鶴嘴隨四<lb/>
時而轉初不差焉順義道中百勝軍小將陳師粲者能<lb/>
卷簟為井躍而出入嘗與郷里女子遇於巖下求娶焉<lb/>
女子曰君能射中此鶴姻即成師粲一發而中臂即無<lb/>
<pb n="KR3l0114_WYG_005-2a"/>
力歸而病卧如夢夢見二女道士繞林而行舞過輒以<lb/>
手拂師粲之目數四而去竟致失眀而卒所射之鶴自<lb/>
爾不復轉其一猶轉如故辛酉歳其女子猶在師粲之<lb/>
子孫至今猶為軍士<lb/>
　　廣陵人賣餅<lb/>
有賣餅王老無妻獨與一女居王老晝日自賣餅所歸<lb/>
家見其女與他少年共寢於北户下王老怒持刀逐之<lb/>
少年躍走得免王老怒甚遂殺其女而少年行至中路<lb/>
<pb n="KR3l0114_WYG_005-2b"/>
忽流血滿身吏呵問之不知所對拘之還次王老之居<lb/>
鄊伍方按驗其事王老見而識之遂抵其罪<lb/>
　　桃林禾稼<lb/>
閩王初知泉州刺史州北數十里地名桃林光啓初一<lb/>
夕村中地震有聲如鳴數百面鼔及明視之禾稼方茂<lb/>
了無一莖咸掘地求之則皆倒懸在土下其年審知克<lb/>
晉安盡有甌閩之地六十年至其子延義立桃林地中<lb/>
復有鼓聲禾已收穫稌粳在邇及明視之亦無一莖掘<lb/>
<pb n="KR3l0114_WYG_005-3a"/>
地求之則亦倒懸土下其年延義為左右所殺王氏遂<lb/>
滅<lb/>
　　王延政<lb/>
王延政為建州節度延平村人夜夢人告之曰與汝富<lb/>
旦入山求之明日入山終無所得其夕復夢如前村人<lb/>
曰旦已入山無所得也其人曰但求之何故不得於是<lb/>
明日復入向暮息大𣗳下見方丈之地極明浄試掘之<lb/>
得赤土如丹既無他物則負之歸以飾墻壁煥然可愛<lb/>
<pb n="KR3l0114_WYG_005-3b"/>
人聞者競以善價從此人皆求市延政聞之取以飾其宫<lb/>
室署其人以牙門之職數年建州亦敗<lb/>
　　洪州樵人<lb/>
洪州樵人入西山巖石之下藤蘿甚宻中有一女冠姿<lb/>
色絶世閉目端坐衣帔皆如新近觀之不能測或為整<lb/>
其冠髻即應手腐壊衆懼散去復㝷之不能得見<lb/>
　　法曹吏<lb/>
廬州有法曹吏嘗劾一僧曲致其死其獄上州案入其<lb/>
<pb n="KR3l0114_WYG_005-4a"/>
妻女在家方紉經於西牕下忽有二青衣者手執大書<lb/>
自厨中出厲聲謂其妻曰語爾夫何故殺僧遂出門去<lb/>
妻女皆驚怪流汗乆之乃走出視其門扃閉固如舊吏<lb/>
歸具言之吏甚恐明日將竊取其案已不及矣竟殺其<lb/>
僧死之日即遇諸塗百計禳謝月餘竟死<lb/>
　　劉存<lb/>
劉存為舒州刺史辟儒生霍某為團練判官甚可信任<lb/>
後為左右所譛因其罪下獄白使府請殺之吳帥知其<lb/>
<pb n="KR3l0114_WYG_005-4b"/>
寃使執送揚都存遂縊之於獄既而存遷鄂州節度使<lb/>
霍友人在舒州夢霍素服自司命祠中出撫掌大笑曰<lb/>
吾罪得雪矣俄而存帥師征湖南霍表兄馬鄴為黄州<lb/>
刺史有夜扣齊安城門者曰舒州霍判官將徃軍前馬<lb/>
病與使君借馬守陴以告鄴歎曰劉公枉殺霍生今此<lb/>
人徃矣寧無禍乎因畫馬數匹焚之以祭數日存敗績<lb/>
死之<lb/>
　　袁州録事<lb/>
<pb n="KR3l0114_WYG_005-5a"/>
袁州録事參軍王某嘗以一盜獄具而遇赦王以盜罪<lb/>
明不可恕乃先殺之而宣赦罷歸至新喻邑邑客馬氏<lb/>
具巵酒請王明日當徃晚止僧院乃見盜者曰我罪誠<lb/>
合死然已赦矣君何敢逆王命而殺我我今得請所司<lb/>
矣君明日徃馬家耶不徃亦可言訖乃沒院僧但見其<lb/>
與人言而不見其他明日方飲暴卒<lb/>
　　劉璠<lb/>
軍將劉璠性強直勇敢坐法徙海陵郡守禇仁規嫌之<lb/>
<pb n="KR3l0114_WYG_005-5b"/>
誣其謀叛詔殺於海陵市璠將死謂監刑者曰與我白<lb/>
諸妻兒多置紙筆於棺中予將訟之後數年仁規入朝<lb/>
泊舟濟灘口夜半聞岸上連呼禇仁規爾知當死否<lb/>
舟人驚起視岸上無人仁規謂左右曰爾識此聲否即<lb/>
劉璠也命以酒食祭之仁規至都以殘虐下獄吏夜夢<lb/>
一人長大黥面後從二十餘人至獄執仁規而去既寤<lb/>
為仁規説其人乃撫膺嘆曰吾今必死此人即劉璠<lb/>
也其日中使至遂縊於獄中矣<lb/>
<pb n="KR3l0114_WYG_005-6a"/>
　　吴景<lb/>
浙西軍校吳景者辛酉歳設齋於石頭城僧院其夕既<lb/>
陳設忽聞婦女哭聲甚哀初逺漸近俄在齋筵中矣景<lb/>
乃告院僧曰景頃歳從軍克豫章獲一婦人殊有姿色<lb/>
未㡬其夫求贖將軍令嚴肅不可相容景即殺之後甚<lb/>
以為恨今之設齋正為是也即與僧俱徃乃見婦人在<lb/>
焉僧為之祈告婦人曰我從吳景索命不知其他遽前<lb/>
逐之景急走上佛殿大呼曰我還爾命於是顛仆而卒<lb/>
<pb n="KR3l0114_WYG_005-6b"/>
　　周寳<lb/>
周寳為浙西節度使治城隍至鶴林門得古塚棺櫝將<lb/>
腐發之有一女子面如生鉛粉衣服皆不敗掌墓者以<lb/>
告寳親視之或曰此當是嘗餌靈藥待時而發發則解<lb/>
化之期矣寳即命改𦵏之具輀車聲樂以送寳與僚屬登<lb/>
城望之行數里有紫雲覆輀車之上衆咸見一女子出<lb/>
自車中坐於紫雲之上冉冉乆之乃沒開棺則空矣<lb/>
　　陳師<lb/>
<pb n="KR3l0114_WYG_005-7a"/>
豫章逆旅梅氏頗濟惠行旅僧道投止皆不求直恒有<lb/>
一道士衣服藍縷來止其家梅厚待之一日謂梅曰吾<lb/>
明日當設齊從君求新瓷碗二十事及匕筋君亦宜來<lb/>
㑹可於天寳洞前訪陳師也梅許之道士持碗渡江而<lb/>
去梅翌日詣洞前問其村人莫知其處乆之將囘偶得<lb/>
一小徑甚明静試㝷之果得一院有青衣童應門問之<lb/>
乃陳之居也既入見道士衣冠華潔延與之坐命具食<lb/>
頃之食至乃熟蒸一嬰兒梅懼不食良乆又進食乃蒸<lb/>
<pb n="KR3l0114_WYG_005-7b"/>
一犬子梅亦不食道士嘆息命取昨所得碗贈客視之<lb/>
乃金碗也謂梅曰子善人也雖然不得仙千歳人參枸<lb/>
杞皆不肯食乃分也謝而遣之曰此而後不可復繼見<lb/>
矣<lb/>
　　陳金<lb/>
陳金者少為軍士𨽻江西節度使劉信圍處州金私與<lb/>
其徒五人發一大塚開棺見白髯老人面如生通身白<lb/>
羅衣衣皆如新開棺時即有白氣衝天墓中有非常香<lb/>
<pb n="KR3l0114_WYG_005-8a"/>
馥金獨視棺葢上有物如粉微作硫黄氣金素聞棺中<lb/>
硫黄為藥成仙即以衣襟掬取懐歸墓中無他珍寳即<lb/>
共掩之而出既至營中營中人皆驚云今日那得香氣<lb/>
全如硫黄之異旦輒汲水浸食至盡城平入舎僧寺偶<lb/>
與寺僧言之僧曰此城中富人之逺祖也子孫相傳其<lb/>
祖好道有異人教餌硫黄云數盡當死死後三百年墓<lb/>
開當即解化之期也今正三百年矣即相與復視之棺<lb/>
中空惟衣裳尚存如蟬脱之狀金自是無病今為清海<lb/>
<pb n="KR3l0114_WYG_005-8b"/>
軍小將年七十餘矣形體枯瘦輕健如故<lb/>
　　沈彬<lb/>
吳興沈彬少而好道及致仕歸髙安恒以焚修服餌為<lb/>
事嘗逰都下洞觀忽聞空中樂聲仰視雲表見仙女數<lb/>
十冉冉而下徃之觀中徧至像前焚香良乆乃去彬匿<lb/>
室中不敢出既去入殿視之几案上皆有遺香彬悉取<lb/>
置鑪中已而自悔曰吾平生好道今見神仙而不能禮<lb/>
謁得仙香而不能食之是其無分歟初彬恒誡其子云<lb/>
<pb n="KR3l0114_WYG_005-9a"/>
吾所居堂中正是吉地死即葬之及卒如其言掘地得<lb/>
自然磚壙製造甚精磚上皆作吳興字彬年八十餘卒<lb/>
其後豫章有漁人投生米於潭中捕魚不覺行逺忽入<lb/>
一石門煥然明朗行數百歩見一白髯翁諦視之頗𩔖<lb/>
彬謂漁人曰此非爾所宜來速出猶可漁人遽出登㟁<lb/>
云入水已三日矣故老有知者云此即西山天寳洞之<lb/>
南門也<lb/>
　　梅真君<lb/>
<pb n="KR3l0114_WYG_005-9b"/>
汝隂人崔景唐家甚冨嘗有道士自言姓梅來訪崔崔<lb/>
客之數月景唐市得玉案將之夀春以獻節度使髙審<lb/>
思謂梅曰先生但居此吾將詣夀春旬月而還使爾姪<lb/>
軰奉事無所疑也梅曰吾乃夀春人也將訪一親知己<lb/>
將還矣君其先往也乆居於此思有以奉報君家有水<lb/>
銀乎曰有即以十兩奉之梅乃置鼎中以火鍊之少乆<lb/>
即成白銀矣因以與景唐曰以此為路糧君至夀春可<lb/>
於城東訪吾家也即與景唐分路而去景唐至夀春即<lb/>
<pb n="KR3l0114_WYG_005-10a"/>
詣城東訪梅氏數日不得村人皆曰此中無梅家亦無<lb/>
為道士者惟淮南岳廟中有梅真君像得非此耶如其<lb/>
言訪之果梅真君矣自後竟不復遇<lb/>
　　康氏<lb/>
偽吳楊行宻初定揚州逺方居人稀少煙火不接有康<lb/>
氏者以傭貸為業僦一室於太平坊空宅中康晨出未<lb/>
返其夕妻生一子方蓆藁忽有一異人赤面朱衣冠據門<lb/>
而坐妻驚怖乆之乃走如舎西訇然有聲康適歸欲至<lb/>
<pb n="KR3l0114_WYG_005-10b"/>
家而路左忽有錢五千羊半羫樽酒在焉伺之乆無行<lb/>
人因持之歸妻亦告其所見即徃舎西㝷之乃一金人<lb/>
仆於草間亦曳之歸因烹羊飲酒得以周給自是出入<lb/>
獲富日以利贍而金人畱為家寳所生子名曰平平及<lb/>
長遂為富人有李潯者為江都令行縣至新寜郷見大家<lb/>
即平平家也其父老為李言如此<lb/>
　　豫章人<lb/>
天復中豫章有人治舎掘地得一木櫃得金人十二軀<lb/>
<pb n="KR3l0114_WYG_005-11a"/>
各長數寸皆古衣冠首戴十二辰屬鐫刻精妙殆非人<lb/>
功其家寳祠之因擕到金福時兵革未定遂為戍將刼<lb/>
之後不知所終<lb/>
　　陳濬<lb/>
江南陳濬尚書自言其諸父在郷里好為詩里人謂之<lb/>
陳白舎人此之樂天也性踈簡喜賓客嘗有二道士一<lb/>
黄衣一白衣詣其家求舎舎之㕔事夜分聞二客牀壊<lb/>
訇然有聲乆之若無人者秉燭視之見白衣人卧於壁<lb/>
<pb n="KR3l0114_WYG_005-11b"/>
乃銀人也黄衣人不復見矣自是豐富<lb/>
　　建安村人<lb/>
建安有人村居者常使一小奴入城市經過舎南大塚<lb/>
塚旁恒有一黄衣人與之較力為戱其主因歸遲將責<lb/>
之奴以實告徃覘之信然一日挟撾而徃伏於草間小<lb/>
奴至黄衣兒復出即起擊之應手而仆乃金兒也因持<lb/>
而歸家遂殷富<lb/>
　　蔡彦卿<lb/>
<pb n="KR3l0114_WYG_005-12a"/>
廬州軍吏蔡彦卿為拓皋鎮將暑夜坐鎮門外納涼忽<lb/>
見道南桑林中有白衣婦人獨舞就視即滅明夜彦卿<lb/>
扶杖先徃伏於草間乆之婦人復出而舞即擊之墜地<lb/>
乃白金一餅復掘地獲銀數千両遂致富裕云<lb/>
　　岑氏<lb/>
臨州人岑氏嘗逰山溪水中見二白石大如蓮實自相<lb/>
馳逐捕而獲之歸置巾箱中其夕夢二白衣美女自言<lb/>
姊妹來侍左右既寤益知二石之異也恒結於衣帶中<lb/>
<pb n="KR3l0114_WYG_005-12b"/>
後至豫章有波斯國人邀而問之君有寳耶曰然即出<lb/>
二石示之胡人欲以三萬為價得之岑雖寳藏而實無<lb/>
用得錢甚喜因以與之胡謝而去岑氏因此而贍但恨不<lb/>
能問其名與所用云<lb/>
　　建州村人<lb/>
建安有村人乗小舟徃來建溪中賣薪為業嘗泊舟登<lb/>
岸將伐薪忽見山上有數百錢流下稍上之累獲數十<lb/>
未及小半有大𣗳下一甕髙五六尺錢滿其中而甕小<lb/>
<pb n="KR3l0114_WYG_005-13a"/>
欹故錢流出於是推而正之以石支之納衣襟得五百<lb/>
而歸盡率其家人復徃盡取既至得舊路見大𣗳而亡<lb/>
其甕村人徘徊數日不能去夜夢人告之曰此錢有主<lb/>
向為甕欹以五百僱而正之不可再得也<lb/>
　　徐仲寳<lb/>
徐仲寳者長沙人所居道南有大枯𣗳合抱無數有僕<lb/>
夫灑掃其下沙中獲錢百餘以告仲寳仲寳自徃亦獲<lb/>
數百自爾每需錢即徃掃其下必有所得如是積年凡<lb/>
<pb n="KR3l0114_WYG_005-13b"/>
得數十萬仲寳後至揚都選授舒城令暇日與妻共坐<lb/>
地中忽有白氣甚動烈斜飛向外而去中若有物其妻<lb/>
以手攫之得一玉蛺蝶製作精妙人莫能測後為樂平<lb/>
令家人復於厠厨鼠穴中得錢甚多仲寳即率人掘之<lb/>
深數尺有一白雀飛出止於庭𣗳其下獲錢至百萬錢<lb/>
盡白雀乃去不知所之<lb/>
　　邢氏<lb/>
建業有庫子姓邢家貧聚錢滿二千輒病或失去其妻<lb/>
<pb n="KR3l0114_WYG_005-14a"/>
竊聚錢埋於地中一日忽聞有聲如蟲飛自地出穿忩<lb/>
户而去有觸墻壁堕地者明旦視之皆錢也其妻乃告<lb/>
邢使埋瘞之再視則皆亡矣邢得一自然石龜其狀如<lb/>
真置庭中石榴𣗳下或見之曰此寳物也因裝置巾箱<lb/>
中自爾稍稍充足後頗富饒矣<lb/>
　　林氏<lb/>
汀州有林氏其先嘗為郡守罷任家居一日天忽雨錢<lb/>
充積其家林氏乃整衣冠仰天而祝曰非常之事必將<lb/>
<pb n="KR3l0114_WYG_005-14b"/>
為禍於此速止林氏之福也應聲而止所収已鉅萬至<lb/>
今為富人云<lb/>
　　曹真<lb/>
夀春人曹真出行野外忽見坡下有數千錢自逺而來<lb/>
飛聲如鈴真逐之入一小穴以手掬之可得數十而已<lb/>
又舒州桐城縣雙港戍有因風卷錢經市而過市人隨<lb/>
攫其錢以衣襟貯之風入石城荆棘中人不能入而止<lb/>
所得錢歸家視之與常錢無異而皆言亡八九矣<lb/>
<pb n="KR3l0114_WYG_005-15a"/>
　　破木有肉<lb/>
建康有木工破木木中有肉五斤許其香如熟猪肉此<lb/>
又不可以理窮究者矣<lb/>
　　登第皂荚<lb/>
泉州文宣王廟庭宇嚴峻學校之盛于藩府庭中有皂<lb/>
荚𣗳每州人將登第即生一荚以為常矣梁貞明中忽<lb/>
然生二荚有半人莫諭其意乃其年州人陳逖進士及<lb/>
第黄仁𨽻學究及第仁𨽻恥之復應進士舉至同光中<lb/>
<pb n="KR3l0114_WYG_005-15b"/>
舊生半莢之後復生全荚其年仁𨽻及第後數年廟為<lb/>
火焚其年自稱尊號不復生莢遂至今矣<lb/>
　　張懐武<lb/>
南平王鍾傅鎮江西遣道士沈太虚禱廬山九天使者<lb/>
太虛醮罷夜坐廊廡間忽然若夢見壁畫一人前揖太<lb/>
虛曰身張懐武也嘗為軍將上帝以微有隂功及物今<lb/>
配此廟為靈官既寤起視壁畫署曰五百靈官太虛歸<lb/>
以語進士沈彬彬後二十年逰醴陵縣令陸生客之方<lb/>
<pb n="KR3l0114_WYG_005-16a"/>
食有軍吏許生後至語及張懐武彬因問之許曰懐武<lb/>
者蔡之裨將某之長吏也頃甲辰年大饑聞豫章獨稔<lb/>
即與一他將各率其屬奔豫章既即路兩軍稍不相能<lb/>
比至武昌釁隙大作尅日將决戰禁之不可懐武乃擕<lb/>
劍上戍樓雲梯謂其徒曰吾與汝今日之行非有他圖<lb/>
直救性命耳奈何不忍小忿而相攻戰夫戰必強者傷<lb/>
而弱者亡如是則何為去父母之邦而死於道路耶凡<lb/>
兩軍所以致争者以有懐武故也今為汝等死兩軍為<lb/>
<pb n="KR3l0114_WYG_005-16b"/>
一無徒召難矣遂自刎於是兩軍之士皆伏樓下慟哭<lb/>
遂相與和親比及豫章無人逃亡者許但懐其舊恩亦<lb/>
不知靈官之事彬因述記以申明之豈天意將感發死<lb/>
義之士故以肹蠁告人乎<lb/>
　<lb/>
　<lb/>
　<lb/>
　稽神録卷五<lb/>
</p>
<p>
</p>
  </div>
<div>
<head>稽神錄卷六</head> <lb/>
    <p>
<pb n="KR3l0114_WYG_006-1a"/>
欽定四庫全書<lb/>
　稽神錄卷六<lb/>
　　　　　　　　　　　　　宋　徐鉉　撰<lb/>
　　李攻<lb/>
天祐初舒州有倉官李攻自言少時因病遂見鬼為人<lb/>
言禍福多中淮南大將張顥專廢立之權威震中外攻<lb/>
時宿於鬵山司命真君廟翌日與道士崔綽然數人將<lb/>
入城去廟數里忽止同行於道側自映大𣗳以窺之良<lb/>
<pb n="KR3l0114_WYG_006-1b"/>
乆乃行綽然曰復見鬼耶曰向見一人桎梏甚嚴吏卒<lb/>
數十人衛之向廟而去是必為真君考召也雖意氣尚<lb/>
在已不自免矣或問為誰乆之乃肯言曰張顥也聞者<lb/>
皆懼共秘之不旬月而聞顥誅李宗造開元寺成大㑹<lb/>
文武僧道於寺中既罷攻復謂綽然曰向坐中有客為<lb/>
二吏伺緝之而去是不乆矣言其衣服容貎則團練巡<lb/>
官陳絳也不數月絳暴疾卒道士邵修黙崔之弟親見<lb/>
之<lb/>
<pb n="KR3l0114_WYG_006-2a"/>
　　趙瑜<lb/>
明經趙瑜魯人累舉不第困危甚矣因㳺太山祈死於<lb/>
嶽廟將出門忽有小吏自後至曰判官召隨之而去奄<lb/>
至一㕔事簾中有人云所重者生君何為求死對曰瑜<lb/>
應郷薦累舉不第退無歸耕之處埋死貧病無復生意<lb/>
故祈死耳良乆聞簾中檢閲簿書既而言曰君命生至<lb/>
薄名與禄仕皆無分今此見告當有以奉濟今以一藥<lb/>
方授君君以此給足衣食然不可置家置家則貧矣瑜<lb/>
<pb n="KR3l0114_WYG_006-2b"/>
拜謝而出至門外空中飄大桐葉至瑜乃書巴豆丸方<lb/>
於其上與人間之方正同瑜遂稱前長水令賣藥於夷<lb/>
門市餌其藥者病無不愈獲利甚多道士李徳陽親見<lb/>
其桐葉已十餘年矣尚如新折者<lb/>
　　袁州老父<lb/>
袁州村中有老父性謹厚為郷里所推家亦甚冨一日<lb/>
有紫衣少年車僕甚盛詣其家求食老父即延入設食<lb/>
甚豐徧及從者老父侍食於前因思長吏朝使行縣當<lb/>
<pb n="KR3l0114_WYG_006-3a"/>
有頓地此何人哉意色甚疑少年覺之謂曰君疑我我<lb/>
不能復為君𨼆我仰山神也父悚然再拜曰仰山日獻於<lb/>
祭祀奈何求食乎神曰凡人之祀我皆從我求福我有<lb/>
力不能致者若非其人不當受福者我皆不敢享之以<lb/>
君長者故從君求食爾食訖辭讓而去遂不見<lb/>
　　朱廷禹<lb/>
江南内臣朱廷禹言其所親泛海遇風舟將覆者數矣<lb/>
海師云此海神有所求可即取舟中所載棄之水中物將<lb/>
<pb n="KR3l0114_WYG_006-3b"/>
盡有一黄衣婦人容色絶世乘舟而来四青衣卒刺船<lb/>
皆朱髪豕牙貎甚可畏婦人徑上船問有好髪髢可以<lb/>
見與其人忙怖不復記但云物已盡矣婦人云在船後<lb/>
掛壁箧中如言而得之船屋上有脯腊婦人取以食四<lb/>
卒視其手鳥爪也持髢而去舟乃達口廷禹又言其所<lb/>
親自江西如廣陵擕一十歳兒行至馬當泊舟登㟁晚<lb/>
望及還船失其兒徧㝷之得於茂林中已如癡矣翌日<lb/>
乃能言云為人召去有所教我乃吹指長嘯有山禽數<lb/>
<pb n="KR3l0114_WYG_006-4a"/>
十百隻應聲而至彩毛怪異人莫能識自爾東下時時<lb/>
吹嘯衆禽必至至白沙不敢復入博訪醫巫治之積乆<lb/>
乃愈<lb/>
　　僧徳林<lb/>
浙西僧徳林少時㳺舒州路左見一夫荷鋤治方丈之<lb/>
地左右數十里不見居人問之對云頃時自舒之桐城<lb/>
至此暴得痁疾不能去因卧草中及稍醒已昏矣四望<lb/>
無人烟惟虎豹吼呌自分必死俄有一人部從如大將<lb/>
<pb n="KR3l0114_WYG_006-4b"/>
至此下馬據胡牀坐乆乃召二卒曰善守此人明日送<lb/>
至桐城縣下遂上馬去倐忽不見惟二卒在焉某即強<lb/>
起問之答此茅將軍也常夜出獵虎憂汝被傷故使䕶<lb/>
汝欲更問之因而復卧及覺已日出不復見二卒即起<lb/>
而行意甚輕健若無疾者至桐城頃之疾愈故以所見<lb/>
之處立祠祀之徳林上舒州十年及囘則村落皆立茅<lb/>
將軍祠矣<lb/>
　　司馬正彛<lb/>
<pb n="KR3l0114_WYG_006-5a"/>
司馬正彛者始為小吏行溧水道中去前店尚逺而飢<lb/>
渴甚意頗憂之俄而遇一新草店數間獨一婦人迎客<lb/>
為設飲食甚豐潔正彛謝之婦人云至都有好粉燕支<lb/>
宜以為惠正彛許諾至建業遇其所知徃溧水因以粉<lb/>
燕支託遺其婦具告其處既至不復見店有一神女廟<lb/>
因置所遺而去正彛後為溧水令傳云徃徃有遇者不<lb/>
知其詳<lb/>
　　劉宣<lb/>
<pb n="KR3l0114_WYG_006-5b"/>
戊寅歳吳帥征越敗於臨安裨將劉宣傷重卧於死人<lb/>
中至夜有官吏數人持簿書至徧閲死者至宣乃扶起<lb/>
視之曰此漢非是引出十餘歩置路左而去明日賊退<lb/>
宣乃得歸宣肥白如瓠初伏於地越人割其凥肉宣不<lb/>
敢動後瘡愈肉不復生作事少偏十餘年而卒<lb/>
　　黄魯<lb/>
徐三誨為撫州録事參軍其下幹力黄魯者郡之俚人<lb/>
年少頗晢有父母在鄊中數月一告歸歸旬日復來一<lb/>
<pb n="KR3l0114_WYG_006-6a"/>
旦歸月餘不去三誨遣吏至其家召之家人云乆不歸<lb/>
矣於是散㝷之又月餘乃見在深山中黄衣屣履挟弹<lb/>
而㳺與他少年數人皆衣服相同捕之不獲魯家冨乃<lb/>
召募伏於草間以伺三數日果擒之而諸少年皆走歸<lb/>
問其故曰山中有石氏者其家如王公納我為婿他無<lb/>
所言留數日復去又於山中求得之如是者三後一日<lb/>
竟去遂不復見㝷石之居亦不能得此山乃臨川人採<lb/>
石之所葢石之神也<lb/>
<pb n="KR3l0114_WYG_006-6b"/>
　　張鋋<lb/>
張鋋者累任邑宰以亷直稱後為彭澤令使至縣宅堂<lb/>
後有神祠祠前巨木成林鳥鳶野禽羣巢其上糞穢積<lb/>
於堂中人畏其神故莫敢犯鋋大惡乃使巫祝於神曰<lb/>
所為土地之神當潔清縣署以奉居人奈何使腥穢如<lb/>
是耶爾二日中當盡逐衆禽不然吾將焚廟而伐𣗳矣<lb/>
居二日有數大鴞奮擊而至盡壊羣巢又一日大雨糞<lb/>
穢皆净自此宅居清潔矣<lb/>
<pb n="KR3l0114_WYG_006-7a"/>
　　潯陽縣吏<lb/>
庚寅歳江西節度使徐知諫以錢百萬修廬山使者廟<lb/>
潯陽令遣一吏典其事此吏嘗入城召一畫工俱徃畫<lb/>
工負荷丹彩雜物從之始出城吏昏然若醉自解衣帶<lb/>
投地畫工以吏為醉而隨之須臾復脱衣去㡌比至山<lb/>
中殆至裸身近廟澗水中有一卒青衣白韋蔽膝吏至<lb/>
乃執之畫工救之曰此醉人也卒怒曰交交加加誰能<lb/>
得㑹竟擒之坐於水中工知其非人也走徃廟中告人<lb/>
<pb n="KR3l0114_WYG_006-7b"/>
競徃視之卒已不見其吏猶坐水中已死矣乃閲其出<lb/>
納之籍則已乾沒過半進士謝岳見之<lb/>
　　朱元吉<lb/>
烏江縣令朱元吉言其所知泛舟至采石遇風同行者<lb/>
數舟皆沒某既溺不復見水道路如人間其人驅之東<lb/>
行可在東岸山下有大府署門外堆壊船版木如丘陵<lb/>
復有諸人運溺者財物入庫中甚多入門堂上有官人<lb/>
徧召溺者閲籍審之至某獨曰此人不合來可令送出<lb/>
<pb n="KR3l0114_WYG_006-8a"/>
吏即引去復至舟所舟中財物亦皆還之怳然不自知<lb/>
出水已在西岸沙上矣舉船儼然亦無霑溼<lb/>
　　酤酒王氏<lb/>
建康江寕縣廨之後有酤酒王氏以平直稱癸夘歳二<lb/>
月既望夜店人將閉外戸忽有朱衣數人僕甚盛奄至<lb/>
户將叱曰開門吾將暫憩於此店人奔告其主其主將<lb/>
出迎則已入坐矣主人因設酒食甚備又犒諸從者客<lb/>
甚謝焉頃之有僕夫執細繩百千丈又一人執橛<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>數<lb/>
<pb n="KR3l0114_WYG_006-8b"/>
百枚前請布圍紫衣可之即出以<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>釘地繫繩其上圍<lb/>
方曲人家使徧良乆曰事訖紫衣起至户外從者白此<lb/>
店亦在圍中矣紫衣相謂曰主人相待甚厚空此一店<lb/>
可乎皆曰一家耳何為不可即命移<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>出店於圍外顧<lb/>
主人曰以此相報遂去倐忽不見顧視繩<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>已亡矣俄<lb/>
而巡使歐陽進邏夜至店前使問何故深夜開門又不<lb/>
滅燈燭何也主人具告所見進不信執之下獄將以妖<lb/>
言罪之居二日江寧大火朱雀橋西至鳯臺山居人焚<lb/>
<pb n="KR3l0114_WYG_006-9a"/>
之殆盡此店四隣皆為煨燼而王氏獨免<lb/>
　　鮑囘<lb/>
鮑囘者嘗深山捕獵見一少年裸卧大𣗳下毛髪委地<lb/>
囘欲射之少年曰我山神也避君不及勿殺我富貴可<lb/>
致囘以刃刺其口血皆逆流遂殺之無何囘卒<lb/>
　　棃山廟<lb/>
建州棃山廟土人云故相李迴之廟迴貶為建州刺史<lb/>
後卒於臨川卒之夕建安人咸夢迴乗白馬入梨山及<lb/>
<pb n="KR3l0114_WYG_006-9b"/>
凶問至因立祠焉世傳靈應王延政在建安興福州<hi>缺</hi>
　隙使其將吳某帥兵向晉安吳新鑄一劍甚利將行<lb/>
擕劍禱於梨山廟且曰某願以此劍手殺千人其夕夢<lb/>
神謂已曰人不當發惡願祐汝使汝不死於人之手既<lb/>
戰敗績左右皆潰散追兵將及某自度不免即以此劍<lb/>
自刎而死<lb/>
　　吳延瑫<lb/>
廣陵有倉官吳延瑫者其弟既冠將為求婦隣有媒嫗<lb/>
<pb n="KR3l0114_WYG_006-10a"/>
素受吳氏之命一日有人詣門云張司空家使召隨之<lb/>
而去在正勝寺之東南宅甚雄壯嫗云初不聞有張公<lb/>
在是其人云公沒於臨安之戰故少人知者乆之其家<lb/>
陳設炳煥如王公家見一老姥云是縣君及坐頃之其<lb/>
女亦出姥謂嫗曰聞君為吳家求婚吾欲以此女事之<lb/>
嫗曰吳氏小吏貧家豈當與貴人為婚耶女因自言曰<lb/>
兒以母老無兄弟家業既大事托善人聞吳氏子孝謹<lb/>
可事豈求髙門耶嫗曰諾將聞之歸以告延瑫異之未<lb/>
<pb n="KR3l0114_WYG_006-10b"/>
敢言數日忽有車輿數乘詣隣嫗之室乃張氏女與二<lb/>
老婢俱至使召延瑫之妻即席具酒食甚豐皆張氏所<lb/>
偹也其女自議婚事瑫妻内思之此女雖端麗然可年<lb/>
三十餘其小即年却少未必歡也其女即言曰夫妻皆<lb/>
係前定義合豈當嫌老少耶瑫妻聳然不敢復言女即<lb/>
出紅白羅二疋曰以此為禮其他贈遗甚多至暮邀隣<lb/>
嫗俱歸其家畱數宿謂嫗曰吾家至富人不知爾他日<lb/>
皆吳郎所有也室中三大㕑其厨髙至屋因開示之一<lb/>
<pb n="KR3l0114_WYG_006-11a"/>
厨實以銀又指地曰此中皆錢也即命掘之深尺餘即<lb/>
見錢充積又至外㕔庭中繫朱鬛白馬旁有一豕曰此<lb/>
皆禮物也㕔之西復有廣厦百工製作畢偹曰此亦送<lb/>
禮物也至夜就寢聞豕有被驚聲呼諸婢曰此豕不宜<lb/>
在外是必為蛇所嚙也嫗曰蛇豈食猪者耶女曰此中<lb/>
常有之即相與秉燭視之果見大赤蛇自地出縈繞其<lb/>
豕復入地去救之得兔明日方與嫗坐忽召二青衣夾<lb/>
侍左右謂嫗曰吾有故近出少選當還即與青衣凌虚<lb/>
<pb n="KR3l0114_WYG_006-11b"/>
而去嫗大驚其母曰吾女暫之天上㑹計且坐無苦也<lb/>
少頃乃見自外而入微有酒氣曰諸仙畱飲吾以媒嫗<lb/>
在此固辭得還嫗囘益駭異而不敢言又月餘復召嫗<lb/>
云縣君疾亟及徃其母已卒同嫗至葬所葬於陽子縣北<lb/>
徐氏村中盡室徃㑹徐氏有女可十餘歳張氏撫之曰<lb/>
此女相當為淮北一武將之妻善視之既葬復厚贈嫗<lb/>
舉家南去莫知所之婚事亦竟不成嫗歸訪其故居但<lb/>
里舎數間問其里中云住此已乆相傳云張司空之居<lb/>
<pb n="KR3l0114_WYG_006-12a"/>
竟不得其處後十年廣陵亂妖吳氏之弟歸於建業亦<lb/>
竟無恙<lb/>
　　貝禧<lb/>
義興人貝禧為邑之鄉胥乾寧甲寅歳十月宿於茭凟<lb/>
别業夜分忽聞扣門者人馬之聲甚衆出視之見一人<lb/>
緑衣秉簡西面而立從者百餘禧攝衣出迎自通曰某<lb/>
姓周殷名即延入坐問以來意曰余身為地府南曹判<lb/>
官奉王命君為北曹判官爾禧初甚驚殷徐謂曰此乃<lb/>
<pb n="KR3l0114_WYG_006-12b"/>
隂府要職何易及君何辭也俄有從者持牀褥食案帷幕<lb/>
陳設畢置酒食對飲良乆一吏趨入白判官至復有一<lb/>
緑衣秉簡二從者捧箱隨之箱中亦緑衣殷揖禧曰命<lb/>
賜君兼同奉召即以禄裳為禧衣之就坐共飲將至五<lb/>
更曰王命不可留矣即與偕行禧曰此去家不逺暫歸<lb/>
告别可乎皆曰君今已死縱復歸安得與家人相接耶<lb/>
乃出門與周殷各乘一馬其疾如風行水上至暮宿一<lb/>
村居店中具酒食而無居人雖設燈燭如隔帷幔云已<lb/>
<pb n="KR3l0114_WYG_006-13a"/>
行二十餘里矣向曉復行乆之至一城門衛嚴峻周殷<lb/>
先入復出召禧凡經三門左右吏卒皆趨拜復入一門<lb/>
正北大殿垂簾禧趨走參謁一同人間既出周殷謂禧<lb/>
曰此曹闕官多年第宅曹署皆須整緝君可止吾家也<lb/>
即自殿門東行可一里有大宅止禧於東㕔頃之有同<lb/>
官可三十餘人皆來造請慶賀遂置讌讌罷醉卧至晚<lb/>
徧詣諸官曹報謝復有朱衣吏以王命致泉帛車馬廩<lb/>
餼甚豐備翌日周謂禧曰可視事矣又相與向王殿之<lb/>
<pb n="KR3l0114_WYG_006-13b"/>
東北有大宅陳設甚嚴止禧於中有典吏可八十餘人<lb/>
參請給使㕔之南空屋殿十間即曹局簿書充積其内<lb/>
㕔之北别室兩間有几案及有書厨皆寳玉餙之周以<lb/>
金鑰授禧曰此厨簿書最為秘書管鑰恒當自掌勿輕<lb/>
委人也周既去禧開視之書册積疊皆方尺餘首取一<lb/>
册金題其上作陕州字其中字甚細密諦視之乃可見<lb/>
皆世人之名簿也禧欲知其家事復開一厨乃得常州<lb/>
簿閲其家籍見身及家人世代名字甚悉其已死者以<lb/>
<pb n="KR3l0114_WYG_006-14a"/>
墨鈎之至晚周殷判官復至曰王以君世夀未盡遣暫<lb/>
還夀盡當復居此職禧即以金鑰還授於周禧始閲簿<lb/>
時盡記其家人及已禍福夀夭之事將歸昏然盡忘矣<lb/>
頃之官吏俱至告别周殷二人送之歸翌日夜乃至茭<lb/>
凟村中入室見已卧於牀上周殷與禧各視寢俄而驚<lb/>
寤日正午時問其左右云死殆半日而地府已四日矣<lb/>
禧即愈一如常人亦無小異又四十餘年乃卒<lb/>
　　支戬<lb/>
<pb n="KR3l0114_WYG_006-14b"/>
江左有支戩者餘干人世為小吏至戩獨好學為文竊<lb/>
自稱秀才㑹正月望夜時俗取飯箕衣之衣服揷箸為<lb/>
觜使畫盤粉以卜戩家為之其時戱祝曰請卜支秀才<lb/>
他日至何官箕乃畫年五十餘他人籍不記惟記其友<lb/>
人鄭元樞貧賤無官亡年四十八元樞後居浙西亷使<lb/>
徐知諫賓禮之將薦於執政行有日矣暴疾而卒實年<lb/>
四十八戩後為金陵觀察判官撿校司空但以此事話<lb/>
於親友竟卒於任年五十一<lb/>
<pb n="KR3l0114_WYG_006-15a"/>
　　食黄精婢<lb/>
臨川有士人唐遇虐其所使婢婢不堪其毒乃逃入山<lb/>
中乆之糧盡飢甚坐水邊見野草枝葉可愛即㧞取濯<lb/>
水中連根食之甚美自是恒食乆之遂不飢而更輕健<lb/>
夜息大𣗳下聞草中獸走以為虎而懼因得念上𣗳杪<lb/>
乃生也正爾念之而身已在𣗳杪矣及曉又念當下平<lb/>
地又歘然而下自是意有所之身輒飄然而去或自一<lb/>
峰之一峰頂若飛鳥焉數歳其家人伐薪見之以告其<lb/>
<pb n="KR3l0114_WYG_006-15b"/>
主使捕之不得一日遇其在絶壁下即以網三面圍之<lb/>
俄而騰上山頂其主亦駭異必欲致之或曰此婢也安<lb/>
有仙骨不過得靈草餌之爾試以盛饌多其味令甚香<lb/>
美致其徃來之路觀其食否果如其言常來就食食訖<lb/>
不復能逺去遂為所擒且述其故問其所食草之形狀<lb/>
即黄精也復使㝷之遂不能得其婢數年亦卒<lb/>
　　豫章人<lb/>
豫章人好食蕈有黄如蕈者尤為美味有民家治食烹<lb/>
<pb n="KR3l0114_WYG_006-16a"/>
此蕈以食工人工人有登厨屋施瓦者下視無人惟釡<lb/>
中煮物以盆覆之俄有一小鬼倮身繞釡而走倐忽投<lb/>
於釡中頃之主人設蕈工人獨不食亦不言其故既暮<lb/>
其食蕈者皆卒<lb/>
　<lb/>
　<lb/>
　<lb/>
　<lb/>
<pb n="KR3l0114_WYG_006-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　稽神録卷六<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三因極一病証方論卷十四</head> <lb/>
    <p>
<pb n="KR3e0041_WYG_014-1a"/>
欽定四庫全書<lb/>
　三因極一病証方論卷十四<lb/>
　　　　　　　　　　　　　宋　陳言　撰<lb/>
　　水腫叙論<lb/>
夫腎主元氣天一之水生焉肺主冲化地四之金屬焉<lb/>
元氣乃水中之火所以太陽合少隂主精髄以滋血冲<lb/>
化乃地中之金所以太隂合陽明主肌肉以養氣今腎<lb/>
虚則火虧致陽水凝滯肺滿則泛溢使陽水沈潛沈潛則氣<lb/>
<pb n="KR3e0041_WYG_014-1b"/>
閉凝滯則血淖經絡不通上為喘急下為腫滿故經曰<lb/>
腎為少隂肺為太隂其本在腎其末在肺皆至隂以積<lb/>
水也所以能聚水而生病者葢以腎為胃闗闗鍵不利<lb/>
樞機不轉水乃不行渗透經絡皮膚浮腫諸經不同廣<lb/>
如經説治法曰平治權衡者察脉之浮沉也去菀陳莝<lb/>
者疏滌腸胃也開鬼門潔净府者發汗利小便也原其<lb/>
所因則冐風寒暑濕屬外喜怒憂思屬内飲食勞逸背<lb/>
於常經屬不内外皆致此治之當究其所因及諸禁忌<lb/>
<pb n="KR3e0041_WYG_014-2a"/>
而為治也<lb/>
　　水腫証治脉例<lb/>
古方水腫証候以短氣不得卧為心水兩脇疼痛為肝<lb/>
水大便鴨溏為肺水四肢苦重為脾水足痛足冷為腎<lb/>
水口苦咽乾為胆水乍虚乍實為大腸水腹急肢痩為<lb/>
膀胱水小便秘澁為胃水小腹急滿為小腸水各随其<lb/>
經絡分其内外審其脉証而甄别之然此十水謂之正<lb/>
水外有風水皮水石水黄汗以義攷之風合歸肝皮合<lb/>
<pb n="KR3e0041_WYG_014-2b"/>
歸肺黄汗歸脾石合歸腎雖名理不踰奈証候少異古<lb/>
方偹列不可不辨但風水脉浮必惡風皮亦浮按不沒<lb/>
指石水脉浮不惡風腹滿不喘黄汗脉沉遲發熱多涎<lb/>
久而不愈必致<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>膿正水寸口脉浮而遲浮則熱遲則<lb/>
潛熱潛相搏名曰沉趺陽脉浮而數浮則熱數則止熱<lb/>
止相搏名曰伏沉伏相搏名曰水沉則絡脉虚伏則小<lb/>
便難虚難相搏水走皮膚即為正水此金匱節文所以<lb/>
用寸口趺陽二脉者葢水氣不在一經也大抵脉浮滯<lb/>
<pb n="KR3e0041_WYG_014-3a"/>
數即是虚寒潛止於其間久必沉伏沉伏則陽虚隂實<lb/>
為水必矣要知水脉必沉論曰脉出者死與病不相應<lb/>
也唇黒則傷肝缺盆平則傷心臍突則傷脾足平則傷<lb/>
腎背平則傷肺凡此五傷决不可療也治法曰腰以上<lb/>
腫宜發汗腰以下腫宜利小便學者當知之<lb/>
復元丹　治水腫夫心腎真火能生脾肺真土今真火<lb/>
　氣虧不能滋養真土故土不能制水水液妄行三焦<lb/>
　不瀉氣脉閉塞樞機不通喘息奔急水氣盈溢渗透<lb/>
<pb n="KR3e0041_WYG_014-3b"/>
　經絡皮膚滿溢足脛尤甚兩目下腫腿股間冷口苦<lb/>
　舌乾心腹堅脹不得正卧卧則咳𠻳小便不通夢中<lb/>
　虚驚不能安卧<lb/>
　　附子<hi>二兩</hi>木香　茴香　川椒　獨活　厚朴　白<lb/>
　　术　陳皮　吳茱茰　肉桂<hi>各二兩</hi>澤瀉<hi>一兩半</hi>肉果<lb/>
　　梹榔<hi>各五錢</hi>
　右為末糊丸桐子大紫蘇湯下無時此藥世傳屢驗<lb/>
　未嘗示人其間君臣佐使與造化同妙服者自知要<lb/>
<pb n="KR3e0041_WYG_014-4a"/>
　當屏去諸藥一日三服先此旋利如傾次乃腫消喘<lb/>
　止葢藥能助真火以養真土運動樞機安平必矣法<lb/>
　當禁慾并絶鹽半年乃不再作<lb/>
當歸散　治同前<lb/>
　　當歸　木香　赤茯苓　肉桂　梹榔　赤芍<lb/>
　　丹皮　陳皮　木通　白术<hi>各等分</hi>
　右為末脚膝頭面腫大小便不通每服二錢水一盞<lb/>
　紫蘇葉二葉淡木𤓰一片如指大同煎八分温服日<lb/>
<pb n="KR3e0041_WYG_014-4b"/>
　三服如已愈早晩二服覺氣下或小便快是效臟寒<lb/>
　去梹榔臍突加大腹皮猪苓各一兩忌烏雞肉鹽酸<lb/>
　海味<lb/>
正陽丹　治水腫<lb/>
　　宣木𤓰<hi>四兩瀝者一個剉童便酒各三升煑爛絞汁</hi>人参　大豆<hi>煑去皮乾</hi>
　　<hi>十兩</hi>附子<hi>五/錢</hi>銀硃<hi>二錢</hi>　右為末入銀硃研匀以木𤓰<lb/>
　膏研匀丸如桐子大米湯下送五十丸<lb/>
消腫丸　治水腫喘滿小便不利<lb/>
<pb n="KR3e0041_WYG_014-5a"/>
　　滑石　木通　白术　黒丑　茯苓　陳皮　茯<lb/>
　　神　通脱木<hi>各一分</hi>丁香　木香<hi>各半/分</hi>瞿麥<hi>一分</hi>
　右為末酒糊丸桐子大燈心麥冬湯下三十丸<lb/>
消腫散　治水氣浮腫喘不得卧煩熱煩躁煩渇大小<lb/>
　便不利<lb/>
　　大黄<hi>蜜蒸</hi>黒支　甘草　乾葛　陳皮　麻黄　川<lb/>
　　芎　馬牙硝　各等分為末蜜調下二錢<lb/>
棗仁散　治水氣浮腫無問新久老少悉可服惟禁鹽<lb/>
<pb n="KR3e0041_WYG_014-5b"/>
　必效<lb/>
　　棗仁　赤茯苓　甘草　肉桂　各等分<lb/>
　右為末米飲調下<lb/>
禹餘粮丸　治十種水氣凡脚膝腫上氣喘急小便不<lb/>
　利但是水氣悉皆主之<lb/>
　　蛇含石　大者三兩以新鉄銚盛入一秤炭火中<lb/>
　燒蛇黄與銚子一般通紅用鉗取銚子出傾蛇黄入<lb/>
　酸醋二升中候冷取出蛇黄研極細<lb/>
<pb n="KR3e0041_WYG_014-6a"/>
　　禹餘粮<hi>三兩</hi>針砂<hi>五兩</hi>水淘浄乾更以銚子炒乾禹粮<lb/>
　一處用米醋二升就銚子煑醋乾為度入一秤炭燒<lb/>
　通紅傾藥净磚上候冷研無聲則止<lb/>
　以三物為主其次量人虚實入下項藥　治水多是<lb/>
　取轉惟此方三物既非大㦸甘遂芫花之比又下項<lb/>
　扶持故虚老人可服<lb/>
　　羌活　木香　茯苓　川芎　牛膝　白䓻仁<lb/>
　　茴香　蓬术　三稜　肉桂　炮薑　青皮　白<lb/>
<pb n="KR3e0041_WYG_014-6b"/>
　　蒺藜　附子　當歸　各五錢酒浸一宿<lb/>
　右為細末拌極匀以神麯和藥杵極細煮糊為丸桐<lb/>
　子大食前温酒下三十丸至五十丸惟忌鹽雖毫末<lb/>
　不得入口若無以為味即水病去後且以醋少許調<lb/>
　和食不能忌鹽物後必復發欲病去切須忌鹽但試<lb/>
　服藥即於小便内旋去不動臟腑病去日日三服兼<lb/>
　以温和補藥助之真神方也<lb/>
第一退水丸　能化氣退腫水去菀陳莝利濕通小便<lb/>
<pb n="KR3e0041_WYG_014-7a"/>
　　蓬术　三稜　肉桂　青皮　益智<hi>各五錢</hi>巴豆<hi>二兩</hi>
　　<hi>去皮油</hi>
　右為末麵糊丸桐子大用黄梔十個劈破荆芥黒丑<lb/>
　酸醬草各少許煎湯下三十丸<lb/>
第二退水餅　服前藥未效即服此方<lb/>
　　甘遂　大㦸　各等分為末入麵打水調為餅如<lb/>
　棋子大漫火煨熟五更淡薑湯嚼下一餅<lb/>
第三大腹子散　取轉後調正胃氣進飲食<lb/>
<pb n="KR3e0041_WYG_014-7b"/>
　　大腹子<hi>炒</hi>肉桂　茴香　陳皮<hi>各五錢</hi>
　右為末每服二錢米飲調下<lb/>
桃紅散　治正水脹急大小便不利上逆欲死<lb/>
　　甘遂<hi>五錢半生半炒</hi>坯<hi>十文另研</hi>
　右為末研匀每用一分以白麵四兩水調入藥搜和<lb/>
　切作棋子以白水煮浮更不得使鹽料物只淡食候<lb/>
　大小便利去六七分却用後藥調補<lb/>
平胃散<lb/>
<pb n="KR3e0041_WYG_014-8a"/>
　　附子　白术<hi>各一兩</hi>丁香<hi>五錢</hi>
　為末和匀每服二錢薑七片棗三枚煎七分日三五<lb/>
　服若脚未退腫可灸三隂交及風門穴腫退必矣<lb/>
大丸　治遍身腫滿及痰氣食積傷寒感風脾氣横泄<lb/>
　　羌活　白术<hi>各五錢</hi>陳皮　木通　黄茋　桑皮<hi>各三</hi>
　　<hi>分</hi>木香<hi>一/分</hi>黒丑<hi>十個半生半炒</hi>
　右為末蜜丸彈子大治風痰散腹脇壅滯清頭目濃<lb/>
　煎薑湯下取食傷止赤白痢煎棗湯下小便不利燈<lb/>
<pb n="KR3e0041_WYG_014-8b"/>
　心湯下傷寒葱茶下如未快以稀粥投之用熱茶湯<lb/>
　下亦可須七日後方可服已得瀉急欲止之投冷白<lb/>
　粥即自止婦人産前並宜服之服此藥須住他藥三<lb/>
　日及不得吃生冷葷腥滋味一日只吃軟飯淡粥次<lb/>
　日早進<lb/>
千金散<lb/>
　　藿香　炙草　炮薑　神麯　茯苓<hi>各一兩</hi>人参<lb/>
　　肉桂　陳皮　厚朴<hi>薑汁炒各二兩</hi>
<pb n="KR3e0041_WYG_014-9a"/>
　為末薑三片鹽一捻每服二錢<lb/>
葶藶大丸　治腫滿腹大四肢枯痩小便澁濁<lb/>
　　甜葶藶　薺菜根　各等分為末蜜丸彈子大每<lb/>
　服一丸陳皮湯嚼下一丸至三丸小便清數夕腹當<lb/>
　依舊<lb/>
　　料簡<lb/>
病有風水皮水石水黄汗皆與正水同其治自别<lb/>
大豆湯　治風水通身腫骨節疼惡風自汗眼合不得<lb/>
<pb n="KR3e0041_WYG_014-9b"/>
　短氣欲絶其脉浮<lb/>
　　大豆　杏仁　麻黄　防風　防己　猪苓<hi>各四兩</hi>
　　澤瀉　黄茋　烏頭<hi>各三兩</hi>半夏　茯苓　白术<hi>各五</hi>
　　<hi>兩</hi>甘遂　炙草<hi>各二兩</hi>
　右㕮咀每服五錢水二盞酒半盞薑七片煎七分以<lb/>
　大小便利腫消則停藥未利加生大㦸六兩葶藶三<lb/>
　兩隔紙炒香無不快利甘遂甘草似不當用用之却<lb/>
　效非人情所可測也<lb/>
<pb n="KR3e0041_WYG_014-10a"/>
五皮散　治皮水四肢頭面悉腫按之沒指不惡風其<lb/>
　腹如鼓不喘不渇脉亦浮<lb/>
　　大腹皮　桑白皮　茯苓皮　生薑皮　陳皮<lb/>
　每服四錢煎入木香汁少許則效<lb/>
澤漆湯　治石水腹腫四肢腫不喘其脉沉<lb/>
　　澤漆<hi>五兩</hi>桑皮<hi>六兩/炙</hi>射干<hi>泔/浸</hi>黄芩　茯苓　白术<hi>各四</hi>
　　<hi>兩</hi>防己　澤㵼<hi>各二兩</hi>
　右㕮咀每服五錢水三盞烏豆一合煎七分日三服<lb/>
<pb n="KR3e0041_WYG_014-10b"/>
黄汗依五疸法治之用黄茋酒<lb/>
　　黄茋<hi>五兩</hi>芍藥<hi>三/兩</hi>肉桂<hi>二兩</hi>
　每服四錢苦酒三合水一盞半煎七分服<lb/>
　　料簡<lb/>
病有水腫相類者曰膚脹鼓脹腸覃石瘕脾氣横泄五<lb/>
種治法亦復不同除鼓脹見腫滿門石瘕見婦人門今<lb/>
具膚脹及脾氣横泄於後<lb/>
附子菉豆湯　治寒客皮膚殻殻然而堅腹大身腫按<lb/>
<pb n="KR3e0041_WYG_014-11a"/>
　之陷而不起色不變病名膚脹一劑未快再服<lb/>
　　附子<hi>一个大約重八錢去皮臍破開兩半</hi>菉豆<hi>二兩</hi>
　右以生薑一兩水二碗煎至一碗絞去滓分三服空<lb/>
　心温服次日將前附子破作四片再用菉豆一兩薑<lb/>
　一兩如前煎服第三次將附子作八片如前<lb/>
無礙丸　治脾氣横泄四肢浮腫心腹脹滿喘不得卧<lb/>
　　蓬术　三稜<hi>各一兩</hi>大腹皮<hi>二/兩</hi>木香　梹榔<hi>一分生</hi>
　右為末炒麥芽粉糊丸桐子大薑湯下二十丸<lb/>
<pb n="KR3e0041_WYG_014-11b"/>
茯苓分氣飲　治脾胃不和胸膈噎塞腹脹脇疼痛氣<lb/>
　促喘急心下脹滿飲食不進嘔吐不止兼脾氣横泄<lb/>
　四肢浮腫<lb/>
　　五味　桔梗　茯苓　甘草　陳皮　桑皮　大<lb/>
　　腹皮　蘇葉<hi>各二兩五錢</hi>
　每服四錢薑三片鹽少許煎七分服<lb/>
麻黄甘草湯　治氣急久不瘥遂成水腫如此者諸皮<lb/>
　中浮以水攻面目身體從腰以上腫當以此湯發汗<lb/>
<pb n="KR3e0041_WYG_014-12a"/>
　　麻黄<hi>二兩</hi>甘草<hi>一兩</hi>每服四錢煎七分<lb/>
参苓蘇子丸　治面腫小便澁心腹脹滿<lb/>
　　茯苓　蘇子　杏仁　陳皮　防己　葶藶<hi>各一兩隔</hi>
　　<hi>紙炒</hi>
　為末蜜丸小荳大以桑皮湯下三十丸<lb/>
　　料簡<lb/>
夫洪腫門類極多自正水之餘有風水皮水石水黄汗<lb/>
等証入水間如脾氣横泄脚氣肢滿膚脹鼓脹腸覃石<lb/>
<pb n="KR3e0041_WYG_014-12b"/>
瘕與夫造作干犯土氣皆作浮腫屬血屬氣理自不同<lb/>
奈外証相類未易甄别若不預學臨証必迷錯亂汗下<lb/>
皆醫殺之更有氣分血分亦入腫門治法甄别其可不<lb/>
學古方類例雖明多見不學者抄寫數方一道施治尚<lb/>
非其病妄投其藥盛者致困困者必死况有飲食禁忌<lb/>
種種不同學者勉之不可輕玩以病試藥甚為不仁戒<lb/>
之戒之<lb/>
　　氣分証治<lb/>
<pb n="KR3e0041_WYG_014-13a"/>
氣分與胸痺中滿皆相類但胸痺屬氣實中滿屬氣虚<lb/>
氣分則挾痰飲氣為涎飲所隔榮衛不利腹滿脇鳴相<lb/>
逐氣轉膀胱榮衛俱勞陽氣不通則身冷隂氣不通則<lb/>
骨疼陽氣前通則惡寒隂氣前通則痺不仁隂陽相得<lb/>
其氣乃行大氣轉其氣乃散實則失氣虚則遺溺乃知<lb/>
氣挾涎飲之所為也其脉寸口遲而濇遲為氣不足濇<lb/>
為血不足趺陽脉㣲而遲㣲則為氣遲則為寒斯証也<lb/>
名曰氣分<lb/>
<pb n="KR3e0041_WYG_014-13b"/>
桂附湯　治心下堅大如盤邉如盤旋水飲所作名曰<lb/>
　氣分<lb/>
　　肉桂<hi>三兩</hi>炙草　麻黄　細辛　附子<hi>四個</hi>
　右㕮咀每服四錢薑七片棗三枚煎七分温服汗出<lb/>
　如蟲行皮中即愈<lb/>
枳术湯　治同前<lb/>
　　枳實<hi>一兩半</hi>白术<hi>三兩</hi>
　每服四錢煎七分温服腹中軟即當散也<lb/>
<pb n="KR3e0041_WYG_014-14a"/>
　　隂<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>叙論<lb/>
夫隂<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>屬肝系宗筋胃陽明養之世多不識謂之外腎<lb/>
非特名義錯差亦使内臟不分其可不辨古方雖出四<lb/>
証但曰腸<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>氣<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>水<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>卵脹殊不别其所因如腸<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>則<lb/>
因房室過度元臟虚冷腹邉膋系不収墜入<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>中上下<lb/>
無定謂之腸<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>屬不内外因病者久蓄憂思恐怒兼并<lb/>
随臟氣下墜致腫脹急痛名曰氣<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>屬内所因病者久<lb/>
生冷濕濕氣下墜致隂腫脹名曰水<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>屬外所因病者<lb/>
<pb n="KR3e0041_WYG_014-14b"/>
勞役無節及跨馬坐車致卵核腫脹或偏有大小上下<lb/>
無常名曰卵脹屬不内外因有小兒生来便如此者乃<lb/>
宿疾也卵脹腸<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>皆難治氣<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>水<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>皆易治又寒疝下<lb/>
注入於<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>中名曰狐疝亦屬<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>病世人因此並以<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>病<lb/>
為疝氣不審之甚婦人隂門挺出亦稱<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>病名義不分<lb/>
有如此者<lb/>
　　隂<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>証治<lb/>
凡<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>病惟腸<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>無問貴賤多有之有睡卧膋系延入脇<lb/>
<pb n="KR3e0041_WYG_014-15a"/>
下者有墜入囊中者或遇役勞及天色變動逼上囊根<lb/>
腫急作痛過於寒疝得煖即下其如卵脹有作熱生膿<lb/>
為癰潰爛者比比有之<lb/>
茱茰内消丸　治隂<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>偏大上攻臍腹㽲痛膚囊腫脹<lb/>
　或生瘡瘍時生黄水腿足沉重足脛腫滿行歩艱難<lb/>
　服之内消不動臟腑<lb/>
　　川棟<hi>三兩炒</hi>大腹皮　五味　海藻<hi>洗/</hi>𤣥胡索<hi>各二兩半</hi>
　　茴香　肉桂　川烏<hi>各二兩</hi>陳皮　桃仁<hi>各一兩麵炒</hi>木<lb/>
<pb n="KR3e0041_WYG_014-15b"/>
　　香<hi>一兩五錢</hi>枳實<hi>一/兩</hi>吳茱茰　白蒺藜<hi>各二兩</hi>桔梗　青<lb/>
　　皮　山茰<hi>各二兩</hi>
　為末酒糊丸桐子大温酒下三十丸<lb/>
大㦸丸　治隂<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>腫脹或小腸氣痛<lb/>
　　大㦸<hi>五錢去皮炒黄</hi>川棟<hi>五/兩</hi>麝香<hi>五分另研</hi>
　右為末獨以川棟入好酒二升葱白七枚煮川楝去<lb/>
　皮核取肉和藥末丸如桐子大薑湯下五七丸至十<lb/>
　丸潮熱疼痛炒薑熱酒下十丸<lb/>
<pb n="KR3e0041_WYG_014-16a"/>
煉隂丸　治隂器下墜腫脹卵核偏大堅如石痛不可<lb/>
　忍<lb/>
　　𤣥胡索　海藻　昆布　青皮　茴香　川楝<lb/>
　　馬蘭花<hi>各一兩</hi>木香<hi>五/錢</hi>大㦸<hi>酒浸三宿切片焙乾一分</hi>
　右為末别將硇砂阿魏安息香各一分用酒醋各一<lb/>
　升淘三物去砂石熬成膏入麝香一錢沒藥一分入<lb/>
　前藥和丸菉豆大用綿灰下十丸至十五丸<lb/>
抵聖丸　治膀胱有熱多因天氣熱而發隂<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>腫滿赤<lb/>
<pb n="KR3e0041_WYG_014-16b"/>
　痛大便秘欲飲水按之臍下痛<lb/>
　　續随子　米仁　郁李仁　茵芋　白牽牛<hi>各一兩㣲</hi>
　　<hi>炒</hi>
　右為末滴水丸桐子大五丸用博濟方香薑散煎服<lb/>
　黄昏服五更利下惡物則效<lb/>
兼金丸　治熱入膀胱臍腹上下并脇肋疼痛便燥欲<lb/>
　飲水按之痛者<lb/>
　　大黄<hi>八錢煨</hi>硝石　桂心　炙草<hi>各四/兩</hi>桃仁<hi>四十粒</hi>
<pb n="KR3e0041_WYG_014-17a"/>
　為末蜜丸桐子大米湯下五七丸至十丸婦人血閉<lb/>
　疼痛亦宜服之<lb/>
應痛丸　治敗精惡物不去結在隂囊成疝疼痛不可<lb/>
　忍<lb/>
　　阿魏<hi>二兩用蕎麥麵以醋和作餅厚三指裹阿魏慢火煨熟</hi>梹榔<hi>大者二個刮作瓮子</hi>
　　<hi>滿盛的香將刮下末用蕎麥麵作餅子慢火煨熟</hi>
　右同研為末入硇砂末一錢赤芍末一兩同為麵捜<lb/>
　和為丸桐子大酒鹽湯下十丸<lb/>
<pb n="KR3e0041_WYG_014-17b"/>
蒺藜丸　治囊核堅大行動艱辛發作牽引偏墜疼痛<lb/>
　　白蒺藜<hi>炒</hi>海藻<hi>洗去/鹽</hi>澤瀉<hi>各一/兩</hi>茴香<hi>一兩半炒</hi>桂心<lb/>
　　木通　牛膝　北味　木香　梹榔<hi>各二兩</hi>茯苓<lb/>
　　人参　逺志<hi>各三兩薑汁炒</hi>川楝　桃仁　赤芍　續斷<lb/>
　　山茰　肉蓯蓉　青皮<hi>各四兩</hi>
　為末蜜丸桐子大温酒鹽湯下三五十丸<lb/>
三白散　治膀胱藴熱風濕相乘隂<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>腫脹大小便不<lb/>
　利<lb/>
<pb n="KR3e0041_WYG_014-18a"/>
　　白牽牛<hi>二兩</hi>白术　桑白皮　廣皮　木通<hi>各五錢</hi>
　右為末每服二錢薑湯調下未覺再進此藥不損臟<lb/>
　氣只導利留滯疝方大率多用熱藥此方惟導壅滯<lb/>
　熱証宜服之<lb/>
蜘蛛散　治隂狐疝氣偏有大小時時上下脹人<lb/>
　　蜘蛛<hi>十四個熬焦</hi>桂心<hi>五錢</hi>為末蜜丸桐子大米飲下十<lb/>
　丸<lb/>
牡丹散　治<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>偏大脹不能動坐卧不安<lb/>
<pb n="KR3e0041_WYG_014-18b"/>
　　丹皮　防風　等分為末酒服方寸匕小品有桂<lb/>
　枝豉鉄精共五味小兒以乳汁調一字許<lb/>
香附散　治<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>脹<lb/>
　　香附　不拘多少為末每用酒一盞煎海藻一錢<lb/>
　煎至半盞先吃海藻再取煎酒調香附末二錢服<lb/>
雄黄散　治隂腫大如斗核痛人所不能治<lb/>
　　雄黄<hi>一兩研</hi>礬<hi>二兩/研</hi>甘草<hi>五錢</hi>以水四升煎洗之<lb/>
　　癰疽叙論<lb/>
<pb n="KR3e0041_WYG_014-19a"/>
發背癰疽者該三因而有之論云癰疽瘰癧不問虚實<lb/>
寒熱皆由氣鬰而成經云氣宿於經絡與血俱澁而不<lb/>
行壅結為癰疽不言熱之所作而後成癰者此乃因喜<lb/>
怒憂思有所鬰而成也又論云身有熱被風冷搏之血<lb/>
脉凝注不行熱氣壅結而成亦有隂虚陽氣凑襲寒化<lb/>
為熱熱成則肉腐為膿者此乃外因寒熱風濕所傷而<lb/>
成也又服丹石及炙煿酒麵温牀厚被所致又盡力房<lb/>
室精虚氣節所致者此乃因不内外所傷而成也故知<lb/>
<pb n="KR3e0041_WYG_014-19b"/>
三因偹矣又論云癤者節也癰者壅也疽者沮也如是<lb/>
但隂陽不平有所壅節皆成癰疽又曰隂滯於陽則發<lb/>
癰陽滯於隂則發疽以此二者發無定處當以脉别之<lb/>
浮洪滑數則為陽㣲沉緩澁則為隂隂則熱治陽則冷<lb/>
治治之之要雖有四節八事竊謂初覺則宣熱㧞毒已<lb/>
潰則排膿止痛膿盡則消毒長肌次序固明若不别其<lb/>
所因施治亦昧故治法中有用逺志宣熱者得非内因<lb/>
乎至於外因則用大黄不内外因則用甘草世醫但泥<lb/>
<pb n="KR3e0041_WYG_014-20a"/>
方書多用五香連翹與漏蘆二湯更不知三因所自其<lb/>
可守一法而普攻之既得其因又須觀病淺深與証候<lb/>
吉凶寒則温之熱則清之虚則補之實則瀉之導以鍼<lb/>
石灼以艾炷破毒潰堅以平為期各有成法近胡成得<lb/>
一方甚寳秘之特以獻洪丞相與之作序言重於世已<lb/>
遍行矣其方乃千金内補散添黄茋人参减桂間有輕<lb/>
重者服之稍效若真癰疽為害反甚内補散當用在第<lb/>
四節當先服内消等藥俟膿盡方得投茍專用之亦所<lb/>
<pb n="KR3e0041_WYG_014-20b"/>
謂守一法也孔子不嘗未逹之藥良有㫖哉士大夫當<lb/>
深味斯言毋輕信醫方誤天下後世謹之謹之<lb/>
　　癰疽証治<lb/>
病者脉數身無熱而反洒淅惡寒若有痛處背發其癰<lb/>
腫欲知有膿無膿以手掩腫上熱者為有膿不熱為無<lb/>
膿此亦大畧也亦有脉不數不熱而疼者發於隂也不<lb/>
痛尤是惡証不可不知凡熱盛脉數即用漏蘆并单煮<lb/>
大黄等湯不甚熱脉緩弱只投五香連翹湯其他依四<lb/>
<pb n="KR3e0041_WYG_014-21a"/>
節八事次序及推三因以用藥未有不全濟也<lb/>
逺志酒　治一切癰疽發背癤毒惡候浸大有死血隂<lb/>
　毒在中則不痛敷之則痛有憂怒等氣積而内攻則<lb/>
　痛不可忍敷之即不痛或藴熱在内熱逼人手敷之<lb/>
　即清凉或氣虚血冷潰而不斂敷之即斂此本韓大<lb/>
　夫宅用以救人極騐若七情内鬰不問虚實寒熱治<lb/>
　之必愈<lb/>
　　逺志　為末每服三錢酒一盞調少頃澄清之服<lb/>
<pb n="KR3e0041_WYG_014-21b"/>
　以滓敷患處<lb/>
单煮大黄湯　孫真人云緩急之際单煑一味為湯服<lb/>
　即快利此要法<lb/>
獨聖湯　治服金石及食炙煿飲酒房勞發為癰疽及<lb/>
　諸惡瘡疼痛<lb/>
　　甘草<hi>半斤</hi>以水一斗浸一宿煎至五升以下去滓入<lb/>
　銀石器内熬為膏分二服温酒下臨卧一服次日五<lb/>
　更一服當取下惡物為效<lb/>
<pb n="KR3e0041_WYG_014-22a"/>
通聖雙行湯　治傷風寒暑濕或散使氣血凝滯肉腐<lb/>
　為膿壅結成癰疽随處發作<lb/>
　　大黄<hi>一兩</hi>木鱉　防風　枳殻　桔梗　甘草<hi>各一分</hi>
　右㕮咀每服四五錢水一盞煎七分去滓入朴硝二<lb/>
　錢溶化熱服得踈轉一二次即服萬金湯若隂証只<lb/>
　服萬金不可用通聖雙行也<lb/>
萬金湯　治癰疽發背髭鬚發腦婦人乳癰等定痛去<lb/>
　毒<lb/>
<pb n="KR3e0041_WYG_014-22b"/>
　　甘草<hi>五錢</hi>沒藥<hi>五/錢</hi>𤓰蔞<hi>一個去皮</hi>
　以無灰酒一斗煮至一升随量飲盡或出血或出黄<lb/>
　水即愈<lb/>
五香連翹湯　治一切惡核瘰癧癰疽惡毒等証<lb/>
　　青木香　沉香　乳香　丁香　麝香　升麻<lb/>
　　桑寄生　獨活　連翹　射干　木通<hi>各二兩</hi>大黄<lb/>
　　<hi>三兩</hi>
　右㕮咀每服四錢水二盞煮一盞以上去滓取八分<lb/>
<pb n="KR3e0041_WYG_014-23a"/>
　取清汁熱服半日以上未利再服以利下惡物為度<lb/>
　未生肉前服不妨以折熱毒之氣本方有竹瀝芒硝<lb/>
　恐泥者不能斟酌故缺之知者當自量入<lb/>
漏蘆湯　治癰疽發背丹痃惡肉時行熱毒發作赤腫<lb/>
　及眼赤生瘡<lb/>
　　漏蘆　白芨　黄芩　麻黄　白薇　枳殻　升<lb/>
　　麻　炙草　白芍<hi>各二兩</hi>大黄<hi>三兩</hi>芒硝<lb/>
　右㕮咀每服四錢煎七分以快利為度<lb/>
<pb n="KR3e0041_WYG_014-23b"/>
忍冬酒　治癰疽腫毒甚效<lb/>
　　忍冬草<hi>取嫩苖或有花更好</hi>炙草<hi>八錢</hi>
　右同研入酒一升半以瓶塞口煑温服仍以渣敷腫<lb/>
　上　又木蓮葉四十九片揩去毛研細酒觧温服與<lb/>
　忍冬草不相上下　又龍鱗薜荔一握細研以酒觧<lb/>
　汁温服亦能瀉下惡物去其根<lb/>
轉毒散　治發背癰疽不問淺深大小利根本不動元<lb/>
　氣<lb/>
<pb n="KR3e0041_WYG_014-24a"/>
　　車螯<hi>紫背光厚者名昌熾</hi>甘草<hi>一/分</hi>輕粉<hi>五分</hi>
　右以鹽泥固濟車螯火煅取末一兩入甘草輕粉研<lb/>
　匀濃煎𤓰蔞酒調下四錢五更初轉下惡物為度未<lb/>
　快再作𤓰蔞每用一個酒一碗煎一盞為一劑服<lb/>
靈寳膏　治發背癰疽宣㧞熱毒排膿止痛<lb/>
　　𤓰蔞仁<hi>三十個取仁炒香細研</hi>乳香　胡桃<hi>六十個取肉去皮同𤓰蔞仁研</hi>
　　白蜜<hi>一斤</hi>
　右以銀石器内慢火熬成膏每服兩匙温酒調下<lb/>
<pb n="KR3e0041_WYG_014-24b"/>
托裏散　治癰疽欲發未潰及己潰服之内托不使透膜<lb/>
　　𤓰蔞仁　鬼腰帶皮　皂角刺　射干<hi>即仙人掌根花紅者</hi>
　　<hi>是</hi>天蘿𤓰<hi>取/子</hi>茴香　木鱉<hi>五/個</hi>漢椒<hi>一兩</hi>
　右焙乾為末麵薄糊為丸作餅炙乾為末酒調下二<lb/>
　三錢不飲酒以木香湯下<lb/>
梹連散　治癰疽瘡腫未潰已潰皆可敷<lb/>
　　梹榔　川連<hi>各五錢</hi>川山甲<hi>十甲燒存性</hi>
　為末先㸃好茶以翎毛刷過瘡仍以茶清調藥敷瘡<lb/>
<pb n="KR3e0041_WYG_014-25a"/>
　上如熱甚則雞子清調膿已潰則用長肌藥未潰則<lb/>
　用替針丸<lb/>
白玉膏　收縮癰疽令不蔓衍切忌用冷藥外貼逼毒<lb/>
　氣殺人<lb/>
　　杏仁<hi>二十一粒</hi>川椒<hi>四十九粒去目/炒出汗為末</hi>清油<hi>一/兩</hi>酒蠟<hi>半兩</hi>
　右文武熬用栁青枝攪紫黒色綿濾過再熬滴水成<lb/>
　珠収净器内看瘡大小作新月樣紙花團圈貼候暈<lb/>
　收更促小瘡頭聚用後藥敷<lb/>
<pb n="KR3e0041_WYG_014-25b"/>
替針丸　治癰疽雖潰而膿不出出之不快<lb/>
　　雄雀糞<hi>二十七個</hi>硇砂<hi>一/字</hi>陳倉米　沒藥<hi>俱一字</hi>
　右研匀以米飲丸如粟米每用一粒貼在瘡頭或瘡<lb/>
　眼中即潰膿出<lb/>
生肌散　敷癰疽瘡毒即生肌<lb/>
　　黄狗頭骨<hi>燒存性二兩</hi>膩粉<lb/>
　右為末生蔴油調敷自通聖萬金神異白玉梹連替<lb/>
　針生肌凡七方是一家行用均濟三因皆良藥也<lb/>
<pb n="KR3e0041_WYG_014-26a"/>
瞿麥散　治癰疽已潰排膿止痛利小便<lb/>
　　瞿麥<hi>一兩</hi>芍藥　肉桂　赤小荳　川芎　黄茋<lb/>
　　當歸　白蘞　麥冬<hi>各二兩</hi>為末酒調下二錢<lb/>
内塞散　治癰疽已退熱膿血不止排膿止痛<lb/>
　　防風　茯苓　白芷　桔梗　逺志　甘草　人<lb/>
　　参　川芎　歸身　黄茋<hi>各一兩</hi>肉桂<hi>五/錢</hi>附子<hi>一枚製</hi>
　　厚朴<hi>二兩薑炒</hi>赤小荳<hi>二兩半酒浸炒</hi>　為末温酒米湯調下<lb/>
　二錢<lb/>
<pb n="KR3e0041_WYG_014-26b"/>
千金内補散　治癰疽發背惡肌不盡服此生肌消毒<lb/>
　　當歸　肉桂<hi>各二兩</hi>人参　川芎　厚朴<hi>薑製</hi>防風<lb/>
　　炙草　白芷　桔梗<hi>各一兩</hi>
　為末酒調下二錢不能飲酒以木香湯調下<lb/>
善應膏　治癰疽潰長肌斂痂<lb/>
　　白芷　黄茋<hi>各一兩</hi>甘草<hi>二/錢</hi>黄蠟<hi>二/兩</hi>黄丹<hi>二兩半</hi>
　右前三味為粗末春秋用蔴油四兩半夏四兩冬五<lb/>
　兩熬藥紫赤色綿濾去滓再入黄蠟黄丹以栁枝不<lb/>
<pb n="KR3e0041_WYG_014-27a"/>
　住手攪滴水成珠即止用如常法<lb/>
猪蹄湯　洗發背癰疽<lb/>
　　猪蹄　黄茋　川連　白芷<hi>各二錢</hi>黄芩<hi>一分</hi>薔薇根<lb/>
　　　狼毒根<hi>各一兩</hi>
　右㕮咀以水二斗煮猪蹄熟澄清得汁半斗入藥煎<lb/>
　至三盞去滓洗瘡以帛拭乾日二次如疼痛加當歸<lb/>
　甘草各一分<lb/>
外食散　治癰腫惡肉不盡膿水淋漓敷此能消肌長<lb/>
<pb n="KR3e0041_WYG_014-27b"/>
　肉<lb/>
　　白礬<hi>銀盒内用瓦葢煅令盡一兩</hi>好染坯　血竭<hi>各一兩</hi>
　右細研用桑漿旋捜為膏量瘡大小貼之忌鯽魚酒<lb/>
　麵毒物等<lb/>
　　漏瘡脉例<lb/>
經云陷脉為漏留連肉腠脉得寒即下陷凝滯肌肉故<lb/>
曰留滯肉腠肉冷亦能為膿血故為冷漏須用温藥方<lb/>
如後<lb/>
<pb n="KR3e0041_WYG_014-28a"/>
陷脉散　治漏瘡及二三十年癭瘤或大如杯盂久久<lb/>
　不瘥致有漏潰令人骨消肉盡或堅或軟或潰令人<lb/>
　驚惕寤寐不安身中痛愈而復作<lb/>
　　炮薑　琥珀　大黄　附子<hi>各一兩</hi>丹参<hi>三錢</hi>石硫黄<lb/>
　　　白石英　鍾乳粉　烏賊魚骨<hi>各五錢</hi>
　為末貯以磁盒韋囊勿令洩氣若瘡濕即敷無汁煎<lb/>
　猪油敷之以乾為度或死肌不消加芒硝方亦佳<lb/>
　一法用胡燕屎一枚<lb/>
<pb n="KR3e0041_WYG_014-28b"/>
桂附丸　治氣漏冷漏諸瘡<lb/>
　　肉桂　附子<hi>炮裂投米醋中浸再泡三五次去皮尖</hi>厚朴<hi>薑炒</hi>炙草<lb/>
　　白术<hi>各一兩</hi>木香<hi>一/分</hi>乳香<hi>二錢研</hi>
　為末蜜丸桐子大米飲下三十丸<lb/>
　　癰疽治法<lb/>
夫癰則皮薄腫髙疽則皮厚腫堅初發並宜灼艾惟癰<lb/>
成則宜針疽膿成則宜烙若能審其名証早早施治仍<lb/>
用藥以攻利其根補托其裡不必告醫自療而瘥但世<lb/>
<pb n="KR3e0041_WYG_014-29a"/>
人忽之耳醫方所以冠癰疽於雜病之先者知為大病<lb/>
也世醫失治療之序顛倒錯亂多致夭枉良可歎息故<lb/>
備集得效灸法以貽學者庶不致妄投也<lb/>
治初生癰疽發背神效灸法累試有騐江寧府紫極觀<lb/>
因掘得石碑載之<lb/>
　凡人初覺發背欲結未結赤熱腫痛先以濕紙覆其<lb/>
　上立視觀之其紙先乾處即結癰頭也取大蒜切成<lb/>
　片如三錢厚安其頭上用大艾炷灸之三壯即換一<lb/>
<pb n="KR3e0041_WYG_014-29b"/>
　蒜片痛者灸至不痛不痛灸至痛時方住最要早覺<lb/>
　早灸為上一日二日十灸十活三日四日六七活五<lb/>
　六日三四活過七日則不可灸矣若有十數頭作一<lb/>
　處生者即用大蒜研成膏作薄餅鋪頭上聚艾於蒜<lb/>
　餅上燒之亦能活也若背上初發赤腫一片中間有<lb/>
　一片黄粟米頭子便用獨頭蒜切去兩頭取中間半<lb/>
　寸厚正安於瘡上却用艾於蒜上灸十四壯多至四<lb/>
　十九壯<lb/>
<pb n="KR3e0041_WYG_014-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0041_WYG_014-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三因極一病証方論卷十四<lb/>
</p>
<p>
</p>
  </div>
</body>
</text>
</TEI>
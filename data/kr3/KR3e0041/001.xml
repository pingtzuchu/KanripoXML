<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三因極一病証方論卷一</head> <lb/>
    <p>
<pb n="KR3e0041_WYG_001-1a"/>
欽定四庫全書<lb/>
　三因極一病証方論卷一<lb/>
　　　　　　　　　　　　　宋　陳言　撰<lb/>
　　脉經序<lb/>
學醫之道須知五科七事五科者脉病証治及其所因<lb/>
七事者所因中復分為三博約之説於斯見矣醫學者<lb/>
脉為醫門之先雖流注一身其理甚微妙廣大配天地<lb/>
變化合陰陽六氣緯虗五行麗地無不揆度是以聖人<lb/>
<pb n="KR3e0041_WYG_001-1b"/>
示教有精㣲氣象之論後賢述作為太素難經之文仲<lb/>
景類集於前叔和詮次於後非不昭著六朝有高陽生<lb/>
者剽竊作歌訣劉元賔從而解之遂使雪曲應稀巴歌<lb/>
和衆經文溺於覆没正道翳於詖辭良可歎息今乃料<lb/>
簡要義别白討論分人迎氣口以辨内外因列表裏九<lb/>
道以叙傷感病証六經不昧五臓昭然識病推因如指<lb/>
諸掌類眀條備文畧義詳倘能留神則思過半矣<lb/>
　　學診例<lb/>
<pb n="KR3e0041_WYG_001-2a"/>
凡欲診脉先調自氣壓取病人脉息以候其遲數過與<lb/>
不及所謂以我醫彼智與神㑹則莫之敢違<lb/>
凡診脉須先識脉息兩字脉者血也息者氣也脉不息<lb/>
動為氣使然所為長則氣治短則氣病也<lb/>
凡診須識人迎氣口以辨内外因其不與人迎氣口相<lb/>
應為不内外因所謂闗前一分人命之主<lb/>
凡診先識五臓六腑本脉然後方識病脉嵗主害臓氣<lb/>
候逆傳陰陽有時與脉為期此之謂也<lb/>
<pb n="KR3e0041_WYG_001-2b"/>
凡診須認識二十四字名狀與關前一分相符推識証<lb/>
狀與病者相應使無差忒庶可治療<lb/>
　　總論脉式<lb/>
經云診法常以平旦陰氣未動陽氣未散飲食未進經<lb/>
脉未盛絡脉調匀血氣未亂乃可診有過之脉或有作<lb/>
為當停寧食頃俟定乃診師亦如之<lb/>
　釋曰停寧俟定即不可拘於平旦况倉卒病生豈待<lb/>
　平旦學者知之<lb/>
<pb n="KR3e0041_WYG_001-3a"/>
經云切脉動静而視精明察五色觀五臓有餘不足六<lb/>
腑强弱形之盛衰可以參決死生之分<lb/>
　釋曰切脉動静者以脉之潮㑹必歸於寸口三部診<lb/>
　之左闗前一分為人迎以候六淫為外所因右闗前<lb/>
　一分為氣口以候七情為内所因推其所自用背經<lb/>
　常為不内外因三因雖分猶乃未備是以前哲類分<lb/>
　二十四字所謂七表八裏九道七表者浮芤滑實弦<lb/>
　𦂳洪八裏者㣲沉緩濇遲伏濡弱九道者細數動虗<lb/>
<pb n="KR3e0041_WYG_001-3b"/>
　促結代革散雖名狀不同証候差别皆以人迎氣口<lb/>
　一分而推之與三部相應而説証故脉贊曰闗前一<lb/>
　分人命之主左為人迎右為氣口神門㫁決而在闗<lb/>
　後而漢論亦曰人迎𦂳盛傷於寒以此推明若人迎<lb/>
　浮盛則傷風虗弱沉細為暑濕皆外所因喜則散怒<lb/>
　則激憂濇思結悲𦂳恐沉驚動皆内所因㸔與何部<lb/>
　相應即知何經何臓受病方乃不失病機也其如診<lb/>
　按表裏名義情狀姑如後説但經所述謂脉者血之<lb/>
<pb n="KR3e0041_WYG_001-4a"/>
　府也長則氣治短則氣病數則煩心大則病進文藻<lb/>
　雖雅義理難尋動静之辭有博有約博則二十四字<lb/>
　不濫絲毫約則浮沉遲數總括紀綱辭理粲然故知<lb/>
　浮為風為虗沉為濕為實遲為寒為冷數為熱為燥<lb/>
　風濕寒熱屬於外虗實冷燥屬於内内外既明三因<lb/>
　須别學者宜詳覽不可憚煩也<lb/>
　經中所謂視精明者葢五臓精明聚於目精全則目<lb/>
　明神定則視審審視不瞭則精明敗矣直視上視眩<lb/>
<pb n="KR3e0041_WYG_001-4b"/>
　瞑眊瞑皆可兼脉而論病狀也<lb/>
　所謂察五色者乃氣之華也赤欲如帛裹朱不欲如<lb/>
　赭白欲如鵞羽不欲如鹽青欲如蒼玉之澤不欲如<lb/>
　藍黃欲如羅裹雄黃不欲如黃土黒欲如重漆色不<lb/>
　欲如地蒼五色精㣲象見矣其夀不乆也<lb/>
　所謂觀五臓有餘不足候之五聲者臓之音中之守<lb/>
　也中盛則氣勝中衰則氣弱故聲如室中言者是氣<lb/>
　之澁也言㣲終日乃復言者是氣之奪也譫妄不避<lb/>
<pb n="KR3e0041_WYG_001-5a"/>
　善惡神明之亂也鄭聲言語不相續陰陽失守也故<lb/>
　曰得守者生失守者死是也<lb/>
　所謂六腑强弱以候形之盛衰頭者精明之府頭傾<lb/>
　視深精神奪矣背者胸中之府背曲肩隨府将壊矣<lb/>
　腰者腎之府轉摇不能腎将<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>矣膝者筋之府屈伸<lb/>
　不能筋将<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>矣骨者髓之府行則振掉骨将<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>矣倉<lb/>
　廩不蔵者腸胃不固也水泉不止者膀胱不蔵也得<lb/>
　强者生失强者死此等証狀醫者要明在脉難明惟<lb/>
<pb n="KR3e0041_WYG_001-5b"/>
　証易辨是故聖智垂論備教學者宜兼明之不可忽<lb/>
　也<lb/>
　　三部分位<lb/>
三部從魚際至髙骨得一寸名曰寸口從寸口至尺名<lb/>
曰尺澤故曰尺中寸後尺前名曰闗陽出陰入以闗為<lb/>
界又云陰得尺内一寸陽得寸内九分從寸口入六分<lb/>
為闗分從闗分又入六分為尺分故三部共得一寸九<lb/>
分<lb/>
<pb n="KR3e0041_WYG_001-6a"/>
　　六經所屬<lb/>
心部在左手寸口屬手少陰經與小腸手太陽經合<lb/>
肝部在左手闗上屬足厥陰經與膽足少陽經合<lb/>
腎部在左手尺中屬足少陰經與膀胱足太陽經合<lb/>
肺部在右手寸口屬手太陰經與大腸手陽明經合<lb/>
脾部在右手闗上屬足太陰經與胃足陽明經合<lb/>
右腎在右手尺中屬手厥陰心包經與三焦手少陽經<lb/>
合<lb/>
<pb n="KR3e0041_WYG_001-6b"/>
手少陰之脉起於心中屬心系下膈絡小腸其支者從<lb/>
心系上挾咽系目其直者復從心系却上肺出腋下下<lb/>
循臑内後廉行太陰心主之後入肘内廉循臂内後廉<lb/>
抵掌後鋭骨之端入掌内廉循小指之内出其端<lb/>
手太陽之脉起於小指之端循手外側上腕出踝中直<lb/>
上循臂骨下廉出肘内側兩筋之間上循臑外廉出肩<lb/>
繞肩髀交肩上入缺盆絡心循咽下膈抵胃属小腸其<lb/>
支别者從缺盆循頸上頰至目鋭眥部入耳中其支者<lb/>
<pb n="KR3e0041_WYG_001-7a"/>
别循頰上䪼抵鼻至目内眥<lb/>
足厥陰之脉起於大指聚毛之上循足跗上㢘去内踝<lb/>
一寸上踝三寸交出太隂之後上骨内亷循股入隂毛中<lb/>
環隂器抵小腹挾胃屬肝絡膽上貫膈布脇肋循喉嚨<lb/>
之後上入頏顙連目系上出額與督脉㑹於巔其支者<lb/>
從目系下頰裏環唇内其支者復從肝别貫膈上注肺<lb/>
足少陽膽之脉起於目鋭眥上抵頭循角下耳後循頸<lb/>
行手少陽之脉前至肩上却交出手少陽之後入缺盆<lb/>
<pb n="KR3e0041_WYG_001-7b"/>
其支别者從耳後入耳中出走耳前至目鋭眥後其支<lb/>
者别目鋭眥下大迎合手少陽抵於䪼下交頰車下頸<lb/>
合缺盆下胸中貫膈絡肝屬膽循脇裏出氣街繞毛際<lb/>
横入髀厭中其直者從缺盆下腋循胸過季脇下合髀<lb/>
厭中以下循髀外出膝外亷下外輔骨之前直下抵絶<lb/>
骨之端下出外踝之前循足跗上入小指次指之間其支<lb/>
者從跗上入大指循岐骨内出其端還貫入爪甲出三毛<lb/>
足少隂之脉起於足小指之下斜趨足心出然谷之下<lb/>
<pb n="KR3e0041_WYG_001-8a"/>
循内踝之後别入跟中上踹内出膕内廉上股内後廉<lb/>
貫脊屬腎絡膀胱其直者從腎上貫膈入肺中循喉嚨<lb/>
挾舌本其支者從肺出絡心注胸中<lb/>
足太陽之脉起於目内眥上額交巔上其支别者從巔<lb/>
至耳上角其直行者從巔入絡腦還出别下項循肩膊<lb/>
内挾脊抵腰中入循膂絡腎属膀胱其支别者從腰中<lb/>
下貫臀入膕中其支别從膊内左右别下貫脾挾脊内<lb/>
過髀樞循髀外後廉下合膕中以下貫踹内出外踝之<lb/>
<pb n="KR3e0041_WYG_001-8b"/>
後循京骨至小指外側端<lb/>
手太陰之脉起於中焦下絡大腸還循胃口上膈屬肺<lb/>
從肺系橫出腋下循臑内行少陰心主之前下肘中循<lb/>
臂内上骨下廉入寸口上魚際循魚際出大指之端其<lb/>
支者從腕後直出次指内廉出其端<lb/>
手陽明之脉起於大指次指之端循指上廉出合谷兩<lb/>
骨之間上入兩筋之中循臂上廉入肘外廉循臑内前<lb/>
廉上肩出髃骨之前廉上出柱骨之會於大椎下入缺<lb/>
<pb n="KR3e0041_WYG_001-9a"/>
盆絡肺下膈屬大腸其支别者從缺盆上頸貫頰下入<lb/>
齒縫中還出俠口交人中左之右右之左上挾鼻孔<lb/>
足太陰之脉起於大指之端循指内側白肉際過竅骨<lb/>
後上内踝前廉上踹内循䯒骨後交出厥陰之前上循<lb/>
膝股内前廉入腹屬脾絡胃上膈俠咽連舌本㪚舌下<lb/>
其支别者復從胃别上膈注心中<lb/>
足陽明之脉起於鼻交額中旁約太陽之脉下循鼻外<lb/>
入上齒中還出俠口環唇下交承漿却循頥後下廉出<lb/>
<pb n="KR3e0041_WYG_001-9b"/>
大迎行頰車上耳前過客主人循髪際至頭顱其支别<lb/>
者從大迎前下人迎循喉嚨入缺盆下膈屬胃絡脾其<lb/>
直行者從缺盆下乳内廉下俠臍入氣街中其支者起<lb/>
胃口下循腹裡下至氣街中而合以下髀闗抵伏兎下<lb/>
入膝臏中下循䯒外廉下足跗入中指内間其支者下<lb/>
膝三寸而别以下入中指外間其支者别跗上入大指間<lb/>
出其端<lb/>
手厥陰之脉起於胸中出屬心包下膈厯絡三焦其支<lb/>
<pb n="KR3e0041_WYG_001-10a"/>
者循胸出脇下腋三寸上抵腋下下循臑内行太陰少<lb/>
陰之間入肘内下臂行兩筋之間入掌中循中指出其<lb/>
端其支别者從掌中循小指次指出其端<lb/>
手少陽之脉起於小指次指之端上出兩指之間循手<lb/>
表腕出臂外兩骨之間上貫肘循臑外上肩交出足少<lb/>
陽之後入缺盆交膻中㪚絡心胞下膈屬三焦其支者<lb/>
從膻中上出缺盆上項俠耳後直上出耳上角以屈下<lb/>
頰至䪼其支者從耳後入耳中却出至目鋭眥<lb/>
<pb n="KR3e0041_WYG_001-10b"/>
　　五臓所屬<lb/>
左寸外以候心内以候膻中　右寸外以候肺内以候<lb/>
胸中　左闗外以候肝内以候膈中　右闗外以候脾<lb/>
内以候胃脘　左尺外以候腎内以候腹中　右尺外<lb/>
以候心内以候腰<lb/>
　釋曰五臓六腑十二經絡候之無踰三部要之前布<lb/>
　六經乃候淫邪外入自經絡而及於臓後説六臓乃<lb/>
　情意内鬰自臓腑出而應於經内外所因顯然明白<lb/>
<pb n="KR3e0041_WYG_001-11a"/>
　學診之道當自此始外因雖自經絡而入必及於臟<lb/>
　須識五臟部位内因欎滿於中必應於經亦須據經<lb/>
　説証不可偏局故經云上竟上胸喉中事也下竟下<lb/>
　腰足中事也不可不通<lb/>
　　五臓本脉體<lb/>
人之脉者乃血之隧道也非氣使則不能行故血為脉<lb/>
氣為息脉息之名自是而分呼吸者氣之槖籥動應者<lb/>
血之波瀾其經以身寸度之計十六丈二尺一呼脉再<lb/>
<pb n="KR3e0041_WYG_001-11b"/>
動一吸脉亦再動呼吸定息脉五動閏以太息則六動<lb/>
一動一寸故一息脉行六寸十息六尺百息六丈二百<lb/>
息十二丈七十息四丈二尺計二百七十息漏水下二<lb/>
刻盡十六丈二尺營周一身百刻之中得五十營故曰<lb/>
脉行陽二十五度行陰二十五度也息者以呼吸定之<lb/>
一日計一萬三千五百息呼吸進退既遲於脉故八息<lb/>
三分三毫三釐方得一寸八十三息三分三毫行一尺<lb/>
八百三十三息三分行一丈八千三百三十三息行十<lb/>
<pb n="KR3e0041_WYG_001-12a"/>
丈餘六丈二尺計五千一百六十七息通計一萬三千<lb/>
五百息方行盡十六丈二尺經絡氣周於一身一日一<lb/>
夜大會於風府者是也脉屬隂隂行速猶太陰一月一<lb/>
周天息屬陽陽行遲猶太陽一嵗一周天如是則應天<lb/>
常度故春肝脉弦細而長夏心脉浮大而洪長夏脾脉<lb/>
軟大而緩秋肺脉浮濇而短冬腎脉沉濡而滑各以其<lb/>
時而候旺相休囚脉息無太過不及之患故曰平人平<lb/>
人常氣禀於胃必以胃氣為本取其資成也合五臓氣<lb/>
<pb n="KR3e0041_WYG_001-12b"/>
三分㣲似弦洪緩濇沉則為平脉若真臓脉見則不佳<lb/>
矣廣如後説<lb/>
　　六經本脉體<lb/>
六經所以分手足陰陽者以足為本手為標如是厥陰<lb/>
風木肝與足少陽相火膽為表裏同在一處足太陰濕<lb/>
土脾與足陽明燥金胃足少陰相火腎足太陽寒水膀<lb/>
胱皆相附近至於手三陽三陰相去頗遠葢足陰陽本<lb/>
乎地奠方有常手隂陽法乎天變化無定足為常度手<lb/>
<pb n="KR3e0041_WYG_001-13a"/>
為揆度體常盡變故為竒度竒常揆度其道一也足厥<lb/>
隂肝脉在左闗上弦細而長足少陰腎脉在左尺中沉<lb/>
濡而滑足太陰脾脉在右闗上沉軟而緩足少陽膽經<lb/>
脉在左闗上弦大而浮足陽明胃脉在右闗上浮長而<lb/>
濇足太陽膀胱脉在左尺中洪滑而長手厥陰心主包<lb/>
絡在右尺中沉弦而數手少陰心脉在左寸口洪㣲而<lb/>
實手太隂肺脉在右寸口濇短而浮手少陽三焦脉在<lb/>
右尺中洪散而急手陽明大腸脉在右寸口浮短而滑<lb/>
<pb n="KR3e0041_WYG_001-13b"/>
手太陽小腸脉在左寸口洪大而𦂳此手足隂陽六經<lb/>
脉體及其消息盈虗而化理不滯運動宻移與天地參<lb/>
同彼春之暖為夏之暑彼秋之忿為冬之怒四變之動<lb/>
脉與之應者乃氣候之至脉也故要論云厥陰之至其<lb/>
脉弦<hi>一云沉短而數</hi>少陰之至其脉鈎<hi>一云𦂳細而㣲</hi>太陰之至其脉<lb/>
沉<hi>一云𦂳大而長</hi>少陽之至大而浮<hi>一云乍踈乍數乍短乍長</hi>陽明之至短<lb/>
而濇<hi>一云浮大而短</hi>太陽之至大而長本脉至脉雖識體狀又<lb/>
須推尋六氣交變南政北政司天在泉少隂之脉應與<lb/>
<pb n="KR3e0041_WYG_001-14a"/>
不應如要論所詮乙庚丙辛丁壬戊癸金木水火四運<lb/>
者皆曰北政少隂在泉故寸不應甲巳土運徳流四政<lb/>
辟如巡狩而居南靣此之謂南政少隂在泉故寸亦不<lb/>
應若北政厥隂在泉則右不應太隂在泉則左不應若<lb/>
南政厥隂司天則右不應太隂司天則左不應諸不應<lb/>
者及其診則見矣此乃常度合不應而反應是謂太過<lb/>
應而不應是謂不及皆為外淫所因所以欲知少陰應<lb/>
否者以君火為萬物資始不可不知此且以一嵗而論<lb/>
<pb n="KR3e0041_WYG_001-14b"/>
之若細推尋當以日論精㣲之道不可不知若嵗主臓<lb/>
害自當揆度平治不能反隅則不復也<lb/>
　　五臟傳變病脉<lb/>
右手闗前一分為氣口者以候臓氣鬰發與胃氣兼并<lb/>
過與不及乗尅傳變也以内氣鬱發食氣入胃淫精於<lb/>
脉自胃口出故候於氣口以五臓皆禀氣於胃胃者五<lb/>
臟之本臟氣不能自致於手太隂必因胃氣而生邪氣<lb/>
勝胃氣衰故病甚胃氣絶真臓脉獨見則死<lb/>
<pb n="KR3e0041_WYG_001-15a"/>
如春肝脉弦多胃少曰肝病但弦無胃氣曰死若其乗<lb/>
尅春雖有胃氣而有濇脉見則秋必病濇甚則今病<lb/>
夏心脉洪多胃少曰心病但洪無胃氣曰死如乗尅見<lb/>
㣲沉則秋病沉甚則今病<lb/>
秋肺脉濇多胃少曰肺病但濇無胃氣曰死秋見洪脉<lb/>
為夏病洪甚則今病<lb/>
冬腎脉沉多胃少曰腎病但沉無胃氣曰死冬見濡為<lb/>
長夏病濡甚為今病<lb/>
<pb n="KR3e0041_WYG_001-15b"/>
夏脾脉濡多胃少曰脾病但濡無胃氣曰死長夏見弦<lb/>
脉為春病弦甚為今病<lb/>
又如春肝脉合弦細而長太過則實强令人善怒忽忽<lb/>
弦冐而癲疾不及則虗㣲令人胸痛引背兩脇胠滿<lb/>
夏心脉合洪而㣲實太過則來去皆盛令人身熱膚痛<lb/>
為浸滛不及則來不盛去反盛令人煩心上咳唾下氣<lb/>
泄<lb/>
秋肺脉合浮而短濇太過則中堅傍虗令人逆氣背痛<lb/>
<pb n="KR3e0041_WYG_001-16a"/>
愠愠然不及則毛而㣲令人呼吸少氣上咯血下喘聲<lb/>
冬腎脉合沉而𦂳實太過則如彈石令人解㑊脊脉痛<lb/>
少氣不欲言不及則其去如數令人心懸如饑眇中清<lb/>
脊中痛小腹滿小便變<lb/>
長夏脾脉當沉而濡長太過則如水之流令人四肢不<lb/>
舉不及則如烏之啄令人九竅不通名曰重强太過不<lb/>
及脉之大要迫近而㣲不可失機<lb/>
又人之五臓配木火土金水以養魂神意魄志生怒喜<lb/>
<pb n="KR3e0041_WYG_001-16b"/>
憂思恐故因怒而魂門弛張木氣奮激肺金乘之脉必<lb/>
弦濇因喜則神廷融泄火氣赫羲腎水乘之脉必沉㪚<lb/>
因思則意舍不寧土氣凝結肝木乗之脉必弦弱因憂<lb/>
則魄户不閉金氣聚濇心火乗之脉必洪短因恐則志<lb/>
室不遂水氣旋却脾土乗之脉必沉緩此葢五情動不<lb/>
以正侮所不勝既不能慕徳反能勝而乗之侮反受邪<lb/>
此之謂也其病有五五五二十五變若其能所傳受尅<lb/>
流變又當詳而論之故曰五臓受氣於其能生傳之於<lb/>
<pb n="KR3e0041_WYG_001-17a"/>
其所勝氣舍於其所生死於其所不勝如肝受氣於心<lb/>
傳於脾氣舍於腎至肺而死心受氣於脾傳於肺氣舍<lb/>
於肝至腎而死脾受氣於肺傳於腎氣舍於心至肝而<lb/>
死肺受氣於腎傳於肝氣舍於脾至心而死腎受氣於<lb/>
肝傳於心氣舍於肺至脾而死則知肝死於肺候於秋<lb/>
庚篤辛死餘皆倣此又如甲乙主寅卯丙丁主已午庚<lb/>
辛主申酉壬癸主亥子戊巳主辰戍丑未一日一夜五<lb/>
分則可以占死者之蚤暮此病之次也然卒發者不必<lb/>
<pb n="KR3e0041_WYG_001-17b"/>
治於傳或其傳化不以次不以次入者憂恐怒喜思令<lb/>
不得以其次故令人有大病矣此五臓傳變之大要學<lb/>
者宜留神焉<lb/>
　　六經中傷病脉<lb/>
左手闗前一分為人迎者以候寒暑燥濕風熱中傷於<lb/>
人其邪咸自絡而入以迎納之故曰人迎前哲方論謂<lb/>
太陽為諸陽主氣凡感外邪例自太陽始此考尋經意<lb/>
似若不然風喜傷肝寒則傷腎暑則傷心包濕則傷脾<lb/>
<pb n="KR3e0041_WYG_001-18a"/>
熱則傷心燥則傷肺以暑熱一氣燥濕同源故不别論<lb/>
以類推之風當自太陽始濕當自陽明入暑當自三焦<lb/>
入寒則自太陽入故經曰陰為之主陽與之正别與陽<lb/>
者知病從來此之謂也足太陽傷寒生左手尺中與人<lb/>
迎皆浮𦂳而盛浮者足太陽脉也𦂳者傷寒脉也盛者<lb/>
病進也其証頭項强腰脊痛無汗惡寒不惡風足陽明<lb/>
傷濕右手闗上與人迎皆濇細而長濇者足陽明脉也<lb/>
細者傷濕脉也長者病襲也其証闗節疼痛重痺而弱<lb/>
<pb n="KR3e0041_WYG_001-18b"/>
小便澁秘大便飱泄足少陽傷風左手闗上與人迎皆<lb/>
弦浮而㪚弦者足少陽脉也浮者傷風脉也㪚者病進<lb/>
也其証身熱惡風自汗項强筋緩手少陽傷暑右手尺<lb/>
中與人迎皆洪數而虗洪者手少陽脉也虗者傷暑也<lb/>
數者病增也其証身熱惡寒頭痛狀如傷寒煩渇足太<lb/>
陽傷濕右手闗上與人迎皆濡細而沉濡者足太隂脉<lb/>
也細者濕脉也沉者病着也其証身重脚弱闗節煩疼<lb/>
冷痺脹滿足少陰傷寒左尺中與人迎皆沉𦂳而數沉<lb/>
<pb n="KR3e0041_WYG_001-19a"/>
者足少陰脉也𦂳者寒脉也數者病傳也其証口燥舌<lb/>
乾而渇背惡寒反發熱倦怠足厥陰傷風左闗上與人<lb/>
迎皆弦弱而急弦者厥陰脉也弱者風脉也急者病變<lb/>
也其証自汗惡風而倦小腹急痛手厥隂心包傷暑在<lb/>
右尺中與人迎弱而緩沉者心包脉也弱者傷暑也緩<lb/>
者病倦也其証往來寒熱状如痰瘧煩渇眩暈背寒靣<lb/>
垢此乃分布六經感傷外邪除燥熱外叙此四氣以為<lb/>
宗兆若其傳變自當依六經别論所傷隨經説証對証<lb/>
<pb n="KR3e0041_WYG_001-19b"/>
施治或燥熱傷心肺亦當依經推明理例調治如四氣<lb/>
兼并六經交錯亦當隨其脉証審處明白或先或後或<lb/>
合或并在經在絡入表入裏四時之動脉與之應氣候<lb/>
以時自與脉期㣲妙在脉不可不察察之有紀從陰陽<lb/>
始始之有經從陰陽生此之謂也<lb/>
　　五用乖違病脉<lb/>
察脉必以人迎氣口分内外所因者乃學診之要道也<lb/>
所以脉讃云闗前一分人命之主然既有三因固不可<lb/>
<pb n="KR3e0041_WYG_001-20a"/>
不盡詳而考之於理自偹且如疲極筋力盡神度量飲<lb/>
食饑飽呌呼走氣房室勞逸及金瘡痿折虎狼毒蟲鬼<lb/>
疰客忤畏壓溺等外非六淫内非七情内外不收必屬<lb/>
不内不外雖漢論曰人迎𦂳盛傷於寒氣口𦂳盛傷於<lb/>
食殊不知飲食入胃能助發宿藴其所以應於氣口者<lb/>
正由七情鬱發因食助見本非宿食能應氣口且如宿<lb/>
食脉有浮大而㣲濇者有數而滑實者<hi>在隂則濇在陽則滑</hi>宿食<lb/>
不化脉則沉𦂳宿食成瘕脉則沉重此等名証皆曰傷<lb/>
<pb n="KR3e0041_WYG_001-20b"/>
胃何闗於氣口耶其如疲極筋力其脉弦數而實筋痛<lb/>
則動皆傷肝也凝思則滑神耗則㪚皆傷心也絃誦耗<lb/>
氣脉濡而弱呌呼走氣脉㪚而急皆傷肺也房勞失精<lb/>
兩尺浮㪚男子遺精女人半産弦大而革皆傷腎也右<lb/>
件明文氣口何與况臓寒蜖厥脉自㣲浮及為𦂳滑胃<lb/>
虗不食其脉必緩亦有㣲濡五飲停伏浮細而滑乆蓄<lb/>
積聚沉細而軟形虗自汗脉皆㣲濡揮霍變亂脉皆沉<lb/>
伏跌仆墜下脉皆細滑踒折傷損瘀血在内疝瘕癥癖<lb/>
<pb n="KR3e0041_WYG_001-21a"/>
五内作痛脉皆弦𦂳中寒癥結脉則遲濇五積六聚食<lb/>
飲痰氣伏留不㪚隧道節滯脉皆促結三消熱中尺中<lb/>
洪大顛狂神亂闗上洪疾氣實脉沉血實脉滑氣血相<lb/>
搏脉亦沉實婦人姙娠脉則和滑遁尸尸疰脉沉而上<lb/>
不至寸或三部𦂳急鬼祟附着脉兩手乍大乍小乍長<lb/>
乍短陽邪來見脉則浮洪陰邪來見脉則浮𦂳鬼疰客<lb/>
忤三部皆滑洪大嫋嫋沉沉澤澤但與証不相符者皆<lb/>
五尸鬼邪遁疰之所為也如診得此等脉証雖與人迎<lb/>
<pb n="KR3e0041_WYG_001-21b"/>
氣口相應亦當分類推尋三因交結四季料簡所謂單<lb/>
内單外不内不外亦内亦外亦不内外脉理微妙藝能<lb/>
難精學然後知不足教然後知困此之謂也然形與脉<lb/>
兆<graphic n="KR1357" url="https://raw.githubusercontent.com/kanripo/KR-Gaiji/master/images/KR1357.png" mimeType="image/png"/>於數義未有不學而能者亦未有學而不成者學<lb/>
者宜留心焉又如忽見異像驚惑眩亂脉多失序急症<lb/>
卒中五臓閉絶脉不往來辟如堕溺脉不可察與夫金<lb/>
瘡踒折頓失血氣脉亦無凖學者當㸔外証不可拘脉<lb/>
　　脉偶名狀<lb/>
<pb n="KR3e0041_WYG_001-22a"/>
浮者按之不足舉之有餘與人迎相應則風寒在經與<lb/>
氣口相應則榮血虗損<lb/>
沉者按之有餘舉之不足與人迎相應則寒伏陰經與<lb/>
氣口相應則<hi>闕</hi>
遲者應動緩極按之盡牢與人迎相應則寒濕凝遲與<lb/>
氣口相應則虗冷沉積<lb/>
數者來去急促與息數至與人迎相應則風燥熱煩與<lb/>
氣口相應則陰虗陽盛<lb/>
<pb n="KR3e0041_WYG_001-22b"/>
虗者遲大而軟按之豁然與人迎相應則經絡傷暑與<lb/>
氣口相應則榮衞走本<lb/>
實者按舉有力不疾不遲與人迎相應則風寒貫經與<lb/>
氣口相應則血氣壅脉<lb/>
緩者浮大而軟去來微遲與人迎相應則風熱入臓與<lb/>
氣口相應則怒極傷筋<lb/>
𦂳者動轉無常如紉單線與人迎相應則經絡傷寒與<lb/>
氣口相應則臓内作痛<lb/>
<pb n="KR3e0041_WYG_001-23a"/>
洪者來之至大去之且長與人迎相應則寒壅諸陽與<lb/>
氣口相應則氣攻百脉<lb/>
細者指下尋之往來如線與人迎相應則諸經中濕與<lb/>
氣口相應則五臓凝涎<lb/>
滑者往來流利有如貫珠與人迎相應則風痰潮溢與<lb/>
氣口相應則涎飲凝滯<lb/>
濇者三五不調如雨沾沙與人迎相應則風濕寒痹與<lb/>
氣口相應則津汗血枯<lb/>
<pb n="KR3e0041_WYG_001-23b"/>
弦者端𦂳徑急如張弓弦與人迎相應則風走注痛與<lb/>
氣口相應則積飲溢疼<lb/>
弱者按之欲絶輕軟無力與人迎相應則風濕緩縱與<lb/>
氣口相應則筋絶弛痿<lb/>
結者往來遲緩時止更來與人迎相應則陰㪚陽生與<lb/>
氣口相應則精阻百節<lb/>
促者往來急數時止復來與人迎相應則痰壅陽經與<lb/>
氣口相應則積留胃府<lb/>
<pb n="KR3e0041_WYG_001-24a"/>
芤者中空傍實如按慈葱與人迎相應則邪壅吐衂與<lb/>
氣口相應則血熱妄行<lb/>
㣲者極細而軟似有若無與人迎相應則風暑自汗與<lb/>
氣口相應則陽㣲脱泄<lb/>
動者在闗如豆厥厥動揺與人迎相應則寒疼冷痛與<lb/>
氣口相應則心驚膽寒<lb/>
伏者沉隐不出着骨乃得與人迎相應則寒濕痼閉與<lb/>
氣口相應則凝思滯神<lb/>
<pb n="KR3e0041_WYG_001-24b"/>
長者往來流利出於三闗與人迎相應則㣲邪自愈與<lb/>
氣口相應則臓氣平治<lb/>
短者按舉似數不及本位與人迎相應則邪閉經絡與<lb/>
氣口相應則積遏臓氣<lb/>
濡者按之不見輕手乃得與人迎相應則寒濕㪚漫與<lb/>
氣口相應則飱泄緩弱<lb/>
革者沉伏實大如按鼓皮與人迎相應則中風着濕與<lb/>
氣口相應則半産脱精<lb/>
<pb n="KR3e0041_WYG_001-25a"/>
㪚者有陽無陰按之滿指與人迎相應則滛邪脱泄與<lb/>
氣口相應則精血敗絶<lb/>
代者臓絶中止餘蔵代動無論内外所因得此必死<lb/>
　　七表病脉<lb/>
浮為在表為風<hi>應人迎</hi>為氣<hi>應氣口</hi>為熱為痛為嘔為脹為<lb/>
痞為喘為厥為内結為滿不食　浮大為鼻塞　浮緩<lb/>
為不仁　浮大而長為風眩癲疾　浮滑疾為宿食<lb/>
浮大而濇為宿滯氣　浮短為肺傷諸氣　浮滑為飲<lb/>
<pb n="KR3e0041_WYG_001-25b"/>
為走刺　浮細而滑為傷飲　浮滑疾𦂳為百合病<lb/>
浮數大便堅小便數　浮𦂳為淋為癃閉<lb/>
芤為脱血寸芤為吐血㣲芤為衂血闗芤為大便出血<lb/>
尺芤為下焦虗小便出血<lb/>
滑為吐為滿為欬為熱為伏痰為宿食為蓄血為經閉<lb/>
為鬼疰為氣血俱實　滑數為結熱　滑實為胃熱<lb/>
和滑為姙娠　滑而大小不匀必吐為病進為泄痢<lb/>
滑而浮大小腹痛　滑而弱則陰中痛肛門疼<lb/>
<pb n="KR3e0041_WYG_001-26a"/>
實為熱為嘔為痛為氣塞為喘欬為大便不通　實𦂳<lb/>
為陰不勝陽為胃寒為腰痛<lb/>
弦為寒為痛為瘧為飲為水氣為中虗為厥逆為拘急<lb/>
為寒癖　弦𦂳為惡寒為疝瘕為癖為瘀血　雙弦脇<lb/>
急痛　弦而鈎為脇下刺痛　弦長為積隨上下左右<lb/>
應之<lb/>
𦂳為寒為痛為欬為喘為滿　浮𦂳為肺有水氣　𦂳<lb/>
急為遁尸　𦂳數為寒熱　𦂳滑為蜖動為宿食為吐<lb/>
<pb n="KR3e0041_WYG_001-26b"/>
逆<lb/>
洪為滿為痛為熱為内煩　洪實為顛　洪大為祟<lb/>
洪𦂳為<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>疽為喘急亦為脹　洪浮為陽邪來見<lb/>
　　八裏病脉<lb/>
㣲為虗為弱為衂為嘔為泄為亡汗為拘急　㣲弱為<lb/>
少氣為中寒<lb/>
沉為在裏為實為水為寒為喘為癥瘕　沉弱為寒<lb/>
熱　沉細為少氣臂不能舉　沉𦂳為懸飲　沉滑<lb/>
<pb n="KR3e0041_WYG_001-27a"/>
為風水為下重　沉𦂳為上熱下寒　沉重而直前者<lb/>
為瘀血　沉重而中㪚為寒食成瘕　沉重不至寸徘<lb/>
徊欲絶者為遁尸　沉重為傷暑發熱　沉遲為痼冷<lb/>
緩為在下為風為寒為瘧為痺為疼為不仁為氣不足<lb/>
為眩暈　緩而滑為熱中　緩而遲為虗寒相搏食冷<lb/>
則咽痛<lb/>
濇為少血為亡汗為氣不足為逆冷為下痢為心痛<lb/>
濇而𦂳為痺為寒濕<lb/>
<pb n="KR3e0041_WYG_001-27b"/>
遲為寒為痛　遲而濇為癥瘕咽酸<lb/>
伏為霍亂為疝瘕為水氣為溏泄為停痰為宿食為諸<lb/>
氣上衝為惡膿貫肌<lb/>
濡為虗為痺為自汗為氣虗弱為下重　濡而弱為内<lb/>
熱外冷自汗為小便難<lb/>
弱而虗為風熱為自汗<lb/>
　　九道病脉<lb/>
細為氣血俱虗為病在内為積為傷濕為寒為後泄為<lb/>
<pb n="KR3e0041_WYG_001-28a"/>
神勞為憂傷過度為腹滿　細而滑為僵仆為發熱為<lb/>
嘔吐　細而𦂳為癥瘕積聚為刺痛<lb/>
數為熱為虗為吐為痛為煩渇為煩滿<lb/>
動為痛為驚為泄為攣為恐<lb/>
虗為寒為虗為脚氣為食不消化為傷暑<lb/>
促經文並無<lb/>
　釋曰其促有五一曰氣二曰血三曰飲四曰食五曰<lb/>
　痰但臓熱則脉數以氣血痰飲留滯不行則止促促<lb/>
<pb n="KR3e0041_WYG_001-28b"/>
　非惡脉也<lb/>
結為痰為虗為血為積為氣<lb/>
　釋曰氣寒脉緩則為結數則為促雖緩數不同紿亦<lb/>
　當促脉分别可也<lb/>
散脉經文並無<lb/>
　釋曰六府氣絶於外者則手足寒上氣五藏氣絶於内<lb/>
　者則下利不禁甚者不仁其脉皆散散則不聚病亦<lb/>
　危矣<lb/>
<pb n="KR3e0041_WYG_001-29a"/>
革為滿為急為虗寒相搏婦人半産漏下<lb/>
　釋曰革者革也固結不移之狀三部應之皆危脉也<lb/>
代者一蔵絶代蔵代至<lb/>
　釋曰代真死脉不分三部隨應皆是如前所列皆本<lb/>
　聖經學者當熟讀令心開眼明識取體狀然後交絡<lb/>
　互識所謂六經流注五蔵相傳各以部位推尋使了<lb/>
　然不昧其如隨病分門諸脉証状尤當參對審詳之<lb/>
　如是精誠方可為醫者之萬分不爾則旁倚聖教欺<lb/>
<pb n="KR3e0041_WYG_001-29b"/>
　罔賢良為含靈之巨賊幸宜勉之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三因極一病証方論卷一<lb/>
</p>
<p>
</p>
  </div>
</body>
</text>
</TEI>
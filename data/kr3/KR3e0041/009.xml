<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三因極一病証方論卷九</head> <lb/>
    <p>
<pb n="KR3e0041_WYG_009-1a"/>
欽定四庫全書<lb/>
　三因極一病証方論卷九<lb/>
　　　　　　　　　　　　　宋　陳言　撰<lb/>
　　胸痞証治<lb/>
病者心下堅滿痞急痛肌中苦痺緛急如刺不得俛仰<lb/>
其胸前皮皆痛手不得犯胸中偪偪而滿短氣咳唾引<lb/>
痛咽塞不利習習如癢喉中乾燥時欲吐嘔煩悶自汗<lb/>
時岀痛引徹背不治則數日殺人病名胸痞由下虚極<lb/>
<pb n="KR3e0041_WYG_009-1b"/>
氣上控膈使然其脉陽㣲隂結<lb/>
𤓰蒌丸　治胸痞胸中痛徹背氣塞喘息咳喘心腹痞悶<lb/>
　　𤓰蒌<hi>去穰取子炒香熟留皮與穰别用</hi>枳殻<hi>麸炒各等分</hi>
　右二味為細末先取瓜蒌皮穰研細水熬成膏和二<lb/>
　物為丸如桐子大滚水下二十五丸食後服<lb/>
橘皮生薑湯　治胸中痞噫塞偪偪如滿習習如癢喉<lb/>
　口塞咳𠻳唾沫<lb/>
　　陳皮<hi>一兩</hi>枳實<hi>麸炒/二錢</hi>生薑<hi>五錢</hi>
<pb n="KR3e0041_WYG_009-2a"/>
　右為末剉散分二服水二盞煎七分去滓食前服<lb/>
梔子湯　治胸痞切痛<hi>此方與倉卒散製煮不同故别出之</hi>
　　梔子<hi>二兩燒存性</hi>附子<hi>炮二兩</hi>
　右剉散每服三錢水一盞薤白三寸同煎至五分食前<lb/>
　溫服<lb/>
　　健忘証治<lb/>
脾主意與思意者記所往事思則兼心之所為也故論云<lb/>
言心未必是思言思則必是心破外人議思心同時理甚<lb/>
<pb n="KR3e0041_WYG_009-2b"/>
明也今脾受病則意舍不清心神不寧使人<hi>建</hi>忘盡心力<lb/>
思量不來者是也或曰常常喜忘故謂之<hi>建</hi>忘二者通治<lb/>
小定志丸　治心氣不定五臟不足甚者憂憂愁愁不樂<lb/>
忽忽喜忘朝差暮劇暮差朝發及因事有所大驚夢寐<lb/>
不祥登髙渉險以致神魂不安驚悸恐怯<lb/>
　　逺志<hi>去心薑汁拌炒</hi>菖蒲<hi>炒各/二兩</hi>茯苓　茯神　人參<hi>各二兩</hi>
　右為末蜜丸如桐子大辰砂為衣每服五十丸米湯<lb/>
　下一方去茯神名開心散每服二錢無時服<lb/>
<pb n="KR3e0041_WYG_009-3a"/>
菖蒲益志丸　治喜忘慌忽破積聚止痛安神定志聰<lb/>
　明耳目<lb/>
　　菖蒲<hi>炒</hi>逺志<hi>去心薑/汁炒</hi>人參　桔梗　牛膝<hi>酒浸各一兩</hi>
　　桂心<hi>三分</hi>茯苓<hi>一兩/三分</hi>附子<hi>製一兩</hi>
　右為末蜜丸如桐子大每服三十丸溫酒米湯下食<lb/>
　前服<lb/>
　　虚煩証治<lb/>
虚煩者方論中所謂心虚煩悶是也大抵隂虚則内熱<lb/>
<pb n="KR3e0041_WYG_009-3b"/>
陽盛生外熱外熱曰燥内熱曰煩此不分而分也傷寒<lb/>
大病不復常霍亂吐瀉之後皆使人心虚煩悶婦人産<lb/>
蓐多有此病其証内煩身不覺熱頭目昏疼口乾咽燥<lb/>
不渴清清不寐皆虚煩也方例有虚煩近傷寒之說不<lb/>
可不辨又虚人自汗小便頻併遺泄白濁皆憂煩過度<lb/>
之所致傷寒屬外因憂煩屬内因霍亂兼不内外因學<lb/>
者當辨析而調治之<lb/>
淡竹茹湯　治心虚煩悶頭疼短氣内熱不解心中煩<lb/>
<pb n="KR3e0041_WYG_009-4a"/>
　悶及婦人産後心虚驚悸煩悶欲絶<lb/>
　　麥門冬　小麥<hi>各二兩半</hi>炙草<hi>一/兩</hi>人參　白茯苓<hi>各一兩半</hi>
　　半夏<hi>二兩製</hi>
　右剉散每服四錢水二盞薑七片棗三個淡竹茹一<lb/>
　塊如指大煎七分去滓食前服虚勞煩悶尤宜服之<lb/>
溫胆湯　治大病後虚煩不得眠此胆寒故也此藥治<lb/>
　之又治驚悸<lb/>
　　製半夏　鮮竹茹　枳實<hi>麸炒各二兩</hi>
<pb n="KR3e0041_WYG_009-4b"/>
　右剉散每服四錢水一盞半薑五片棗一枚煎七分<lb/>
　去滓食前服<lb/>
酸棗仁湯　治霍亂吐下增劇勞虚煩擾奔氣入胸中<lb/>
　不得眠或發寒熱頭疼暈悶<lb/>
　　酸棗仁<hi>炒一兩三分</hi>人參　桂心<hi>各一/分</hi>知母　茯苓<hi>各三</hi>
　　<hi>錢</hi>石膏<hi>煆五/錢</hi>炙草<hi>三分</hi>
　右剉散每服四錢水一盞半薑三片棗一枚煎七分<lb/>
　去滓食前服<lb/>
<pb n="KR3e0041_WYG_009-5a"/>
　　五痿叙論<lb/>
夫人身之有皮毛血脉筋膜肌肉骨體以成形内則肺<lb/>
心脾肝以主之若隨情妄用喜怒不節勞逸兼併致内<lb/>
臟精血虚耗榮衛失度發為寒熱使皮血筋骨肌肉痿<lb/>
弱無力以運動故致痿躄狀與柔風脚弱相類以脉証<lb/>
併所因别之不可混濫柔風脚弱皆外所因痿躄則屬<lb/>
内臓氣不足之所為也宜審之<lb/>
　　五痿証治<lb/>
<pb n="KR3e0041_WYG_009-5b"/>
病者肺熱皮虚弱薄著足痿躄其色白而毛敗名曰皮<lb/>
痿由肺熱葉焦使然也肺為五臟長有所失亡所求不<lb/>
得則發肺鳴肺鳴則肺葉焦論曰五臟因肺熱葉焦發<lb/>
為痿躄<lb/>
病者心下熱膝腕樞紐如折去而不相提挈脛筋縱緩<lb/>
不能任其地其色赤而絡脉溢名曰脉痿由悲哀太息<lb/>
陽氣内動數溲便血故論本病曰太經空虚發為肌痺<lb/>
傳為脉痿<lb/>
<pb n="KR3e0041_WYG_009-6a"/>
病者肝熱口苦筋膜乾筋急而攣其色蒼而𤓰枯名曰筋痿<lb/>
由思想無窮所願不得意淫于外入房太甚宗筋弛縱<lb/>
發為筋痿及為白淫故經曰筋痿者生于肝熱内也<lb/>
病者脾熱胃乾而渇肌肉不仁其色黄而肉蠕動名曰<lb/>
肉痿由漸於濕地以水為事居處下澤濡漬痺而不仁<lb/>
故下經曰肉痿者得之濕地也<lb/>
病者腎熱腰脊不舉骨枯而髓減其色黑而齒槁名曰<lb/>
骨痿因有所逺行勞倦遇大熱而渇陽因内乏熱舍於<lb/>
<pb n="KR3e0041_WYG_009-6b"/>
腎致水不勝火則骨枯而髓虚故下經曰骨痿者生于<lb/>
大熱也<lb/>
　　五痿治法<lb/>
治諸痿法當養陽明與衝脉陽明主胃乃五臟六腑之<lb/>
海主潤宗筋束骨以利機闗衝脉者諸經之母主灌溉<lb/>
谿谷與陽明合養於宗筋會于氣街屬於帶脉絡於督<lb/>
脉故陽明虚則宗筋縱帶脉不行故足痿不用也治之<lb/>
各補其榮而通其輸調其虚實和其逆順至筋脉骨肉<lb/>
<pb n="KR3e0041_WYG_009-7a"/>
各得其旺時病乃已矣<lb/>
加味四觔丸　治腎臓肝虚熱淫于内致筋骨痿弱不<lb/>
　自勝時起居須人足不任地驚恐戰掉潮熱時作飲<lb/>
　食無味不生氣力諸虚不足<lb/>
　　蓯蓉<hi>酒浸</hi>牛膝<hi>酒/浸</hi>木瓜　兔絲子<hi>酒浸通軟/别研細</hi>鹿茸<hi>燎去</hi>
　　<hi>毛酥塗炙切</hi>熟地　天麻　五味子<hi>酒浸各等分</hi>
　右為末蜜丸如桐子大每服五十丸溫酒米湯食前<lb/>
　下一法不用五味子有杜仲<lb/>
<pb n="KR3e0041_WYG_009-7b"/>
麋角丸　治五痿皮緩毛悴血脉枯槁肌肉着薄筋骨<lb/>
　羸弱飲食不滋庶事不興四肢無力爪枯髪落眼昏<lb/>
　唇燥疲<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>不能支持<lb/>
　　麋角<hi>鎊一觔酒浸一宿</hi>熟地<hi>四/兩</hi>大附子<hi>生去皮臍一兩五錢</hi>
　右用大麥米二升以一半鋪底一半在上以二布巾<lb/>
　隔覆炊一日取出藥與麥同研焙乾為末以浸藥酒<lb/>
　添清酒煮麥粉為糊捜和得所杵三千下丸如桐子<lb/>
　大每服五十丸溫酒米湯任下<lb/>
<pb n="KR3e0041_WYG_009-8a"/>
玉啓𤣥傳𤣥珠先生耘苗丹三方序曰張長沙戒人妄<lb/>
服燥烈之藥謂藥勢偏有所助勝尅流變則真病生猶<lb/>
閔苗不長而揠之者也若禀氣受血不強合服此而不<lb/>
服此反忽畧之是不耘苗者也<lb/>
上丹　養五臟補不足秘固真元均調二氣和暢榮衛<lb/>
　保神守中久服輕身耐老健力能食明目降心火交<lb/>
　腎水益精氣男子絶陽庶事不堪女子絶隂乃不能<lb/>
　姙腰膝重痛筋骨敗面色黎黑心勞志昏寤寐恍忽<lb/>
<pb n="KR3e0041_WYG_009-8b"/>
　煩憒多倦夢遺餘瀝膀胱邪熱五勞七傷肌肉憔悴<lb/>
　上熱下冷難任補藥服之半月隂陽自和容色肌肉<lb/>
　光潤悅澤開心意安魂魄消飲食養胃氣<lb/>
　　五味子<hi>半觔</hi>巴㦸<hi>去/心</hi>逺志<hi>去心</hi>枸杞子　山藥　肉蓯<lb/>
　　蓉<hi>酒浸</hi>百部<hi>酒浸一/宿焙</hi>杜仲<hi>炒去/絲</hi>蛇床子　防風<hi>去义</hi>白<lb/>
　　茯苓　栢子仁<hi>别研</hi>兔絲子<hi>酒浸别研各二兩</hi>
　右為末蜜丸如桐子大食前溫酒鹽湯任下三十丸<lb/>
　春煎乾棗湯夏加五味子四兩四季月加蓯蓉六兩<lb/>
<pb n="KR3e0041_WYG_009-9a"/>
　秋加枸杞六兩冬加逺志六兩食後兼服衞生湯<lb/>
衛生湯　補虚勞強五臓除煩養真退熱順血脉緩中<lb/>
　安和神志潤澤容色常服通暢血脉不生<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>瘍養胃<lb/>
　益精<lb/>
　　當歸　芍藥　黄茋　甘草<lb/>
　右各等分剉散水盞半煎七分去滓不拘時服年老<lb/>
　加好酒半盞煎服<lb/>
　　失血叙論<lb/>
<pb n="KR3e0041_WYG_009-9b"/>
夫血猶水也水由地中行百川皆理則無壅决之虞血<lb/>
之周流於人身榮經府俞外不為四氣所傷内不為七<lb/>
情所梏自然順適萬一㣲爽節宣必至壅閉故血不得循<lb/>
經流絡榮養百脉或泣或散或下而亡敗或逆而上溢<lb/>
乃有吐衂便利汗痰諸証生焉十種走無重於斯隨証<lb/>
别之乃可施治<lb/>
　　外因衂血証治<lb/>
病者因傷風寒暑濕流傳經絡隂陽相勝故血得寒則<lb/>
<pb n="KR3e0041_WYG_009-10a"/>
凝泣得熱則泛溢各隨臓腑經絡湧泄於清道中衂出<lb/>
一升一斗者皆外所因治之各有方<lb/>
桂枝𤓰蒌湯　治傷風汗下不觧鬱於經絡隨氣湧泄<lb/>
　衂出清血或清氣道中閉流入胃管吐出清血遇寒<lb/>
　泣之色必瘀黑者<lb/>
　　桂枝　白芍　𤓰蒌根　甘草　川芎<hi>各等分</hi>
　右剉散每服四錢水一盞半薑三片棗一枚煎七分<lb/>
　去滓服頭痛加石膏<lb/>
<pb n="KR3e0041_WYG_009-10b"/>
麻黄升麻湯　治傷寒發熱解利不行血隨氣壅世謂<lb/>
　紅汗是也<lb/>
　　麻黄<hi>去節湯泡二兩半</hi>升麻<hi>一兩一分</hi>芍藥　甘草　黄芩<lb/>
　　石膏　茯苓<hi>各一兩</hi>
　右剉散每服四大錢水一盞半薑三片煎七分去滓<lb/>
　熱服㣲汗解<lb/>
五苓散　治伏暑飲熱暑氣流入經絡壅溢發熱衂或<lb/>
　胃氣虚血滲入胃停留不散吐出一二升許<hi>方見傷暑門</hi>
<pb n="KR3e0041_WYG_009-11a"/>
　如衂血則以茅花煎湯下屢用得效<lb/>
除濕湯　治冐雨著濕鬱於經絡血溢作衂或脾不利<lb/>
　濕著經絡血流入胃胃滿吐血<lb/>
　　茯苓　乾薑<hi>各四兩</hi>甘草　白术<hi>各二錢</hi>
　右剉散每服四錢水煎去滓服頭疼加川芎二錢<lb/>
　　内因衂血證治<lb/>
病者積怒傷肝積憂傷肺煩思傷脾失志傷腎暴喜傷<lb/>
心皆能動血蓄聚不已停留胸間隨氣上溢入清氣道<lb/>
<pb n="KR3e0041_WYG_009-11b"/>
中發為鼻衂名五臟衂<lb/>
止衂散　治氣鬱發衂無比神效<lb/>
　　黄茋<hi>六錢</hi>赤茯苓　白芍藥　生地黄　當歸　阿<lb/>
　　膠<hi>炒各三錢</hi>
　右為細末煎黄茋湯調下二錢未知再作<lb/>
　　不内外因証治<lb/>
病者飲酒過多及噉炙煿五辛熱物動於血血隨氣溢<lb/>
發為鼻衂名酒食衂或墜車馬打撲傷損致血淖溢發<lb/>
<pb n="KR3e0041_WYG_009-12a"/>
為鼻衂名折傷衂<lb/>
加味理中丸　治飲酒過多及啖炙煿熱食動血發為<lb/>
　鼻衂<lb/>
　　人參　白术　炙草　乾葛　川芎　乾薑<hi>各等分</hi>
　右剉散每服四錢水一盞煎七分去滓溫服<lb/>
花蕊石散　治一切金瘡打撲傷損猫犬咬傷並於傷<lb/>
　處摻敷或内傷損血入臟腑壅溢作衂及婦人産後<lb/>
　敗血不散<lb/>
<pb n="KR3e0041_WYG_009-12b"/>
　　花蕊石<hi>研細一觔</hi>上色硫黄<hi>研細四兩</hi>
　右二味拌和入瓶中以紙筋搗黄泥固濟候乾焙令<lb/>
　熱透以磚藉用白炭一秤頂上發火燒盡候冷取出<lb/>
　再研極細諸臟傷及婦人産後瘀血不行并用童子<lb/>
　小便溫酒調一二錢匕取瘀血即效<lb/>
白芨散　治鼻衂立效<lb/>
　以白芨不拘多少為末冷水調用紙花貼鼻窊中又<lb/>
　一方用黄膠泡令軟貼鼻窊中<lb/>
<pb n="KR3e0041_WYG_009-13a"/>
　　三因吐血証治<lb/>
病者諸血積聚合發為衂而清氣道閉濁道湧溢凝停<lb/>
胸胃中因而滿悶吐出數斗至一升者曰内衂或因四<lb/>
氣傷於外七情動於内及飲食房勞墜墮傷損致榮血<lb/>
留聚膈間滿則吐溢世謂妄行<lb/>
桂枝𤓰蒌湯　治傷風吐血<lb/>
五苓散　治傷暑吐血<lb/>
除濕湯　治傷濕吐血<hi>以上三方並見外因衂血証治</hi>
<pb n="KR3e0041_WYG_009-13b"/>
金屑丹　治三因吐血及衂血下血一切血溢妄行<lb/>
　　葉子雌黃<lb/>
　右一味為粗末入棗肉内線繫定滿著湯煮用黑錫<lb/>
　對雌黄觔兩鎔作汁傾入湯煮一日添湯候冷取出<lb/>
　雌黄洗淨乾研為細末却以煮藥棗肉和丸如桐子<lb/>
　大每服五七丸黑錫煎湯下<lb/>
　　傷胃吐血証治<lb/>
病者因飲食過度傷胃或胃虚不能消化致翻胃嘔吐<lb/>
<pb n="KR3e0041_WYG_009-14a"/>
逆物與氣上冲蹙胃口决裂所傷吐出其色必鮮紅者<lb/>
心腹絞痛白汗自流名曰傷胃吐血<lb/>
理中湯　能止傷胃吐血者以其功最理中脘分利隂<lb/>
　陽安定血脉諸方甚廣如局方但不出吐血証學者<lb/>
　當自知之<lb/>
　　人參　白术　甘草<hi>炙</hi>白薑<hi>炒各等分</hi>
　右剉散每服四錢水一盞煎七分去滓無時服或只<lb/>
　煮乾薑甘草湯飲之亦妙方見養生必用<lb/>
<pb n="KR3e0041_WYG_009-14b"/>
　　肺疽吐血証治<lb/>
病者因飲啖辛熱熱燥傷肺血得熱則溢因作嘔吐出<lb/>
血一合或半升許名曰肺疽傷於腑則屬胃傷於臟則<lb/>
屬肺右以此分不可不究<lb/>
二灰散　治肺疽吐血并妄行<lb/>
　　紅棗<hi>和核燒存性</hi>百藥煎<hi>煆各等分</hi>
　右為末每服二錢米湯調下<lb/>
　　折傷吐血証治<lb/>
<pb n="KR3e0041_WYG_009-15a"/>
病者因墜閃朒致傷五臟損裂出血停留中脘臟熱則<lb/>
吐鮮血臟寒則吐瘀血如荳羮汁此名内傷治之各有<lb/>
方<lb/>
　　川芎　白芍藥　百合<hi>水浸半口</hi>當歸　荆芥穂<hi>各等分</hi>
　右剉散每服四錢水一盞半酒半盞煎七分去滓服<lb/>
　　折傷瘀血証治<lb/>
病者有所墜墮惡血留内或因大怒肝血洴濕停蓄不<lb/>
散兩脇疼痛脚善瘈骨節時腫氣上不上皆由瘀血在<lb/>
<pb n="KR3e0041_WYG_009-15b"/>
内治之各有方<lb/>
雞鳴散　治從髙墜下及木石所壓凡是傷損所瘀之<lb/>
　血凝滯氣結欲死并久積瘀血煩躁疼痛呌呼不得<lb/>
　並以此藥利去瘀血即此推陳致新治折傷神效<lb/>
　　大黄<hi>一兩酒蒸</hi>桃仁<hi>三四十粒去皮尖</hi>
　右研細酒一盞煎六分去滓鷄鳴時服次日取下瘀<lb/>
　血即愈若便覺氣絶不能言取藥不及即擘開口以<lb/>
　熱小便灌之<lb/>
<pb n="KR3e0041_WYG_009-16a"/>
　　病餘瘀血証治<lb/>
病者或因發汗不徹及吐衂不盡瘀蓄在内使人面黄<lb/>
唇白大便黑脚弱氣喘甚則狂悶皆瘀血所致治之各<lb/>
有方<lb/>
犀角地黄湯　治傷寒及溫病應發汗而不汗内蓄為<lb/>
　瘀血及鼻衂吐血不盡餘血停留以致面黄大便黑<lb/>
　　犀角<hi>一兩</hi>生地<hi>八/兩</hi>芍藥<hi>三/兩</hi>丹皮<hi>二兩</hi>
　右為散每服四錢水一盞半煎七分去滓狂者加大<lb/>
<pb n="KR3e0041_WYG_009-16b"/>
　黄二兩黄芩三兩其人脉大來遲腹不滿自言滿為<lb/>
　無熱但依本方不須加也<lb/>
　　汗血証治<lb/>
病者汗出正赤汚衣名曰汗血皆由大喜傷心喜則氣<lb/>
散血隨氣行婦人産蓐多有此証<lb/>
葎草汁　治産婦大喜汗出汚衣赤色及膏淋尿血<lb/>
　　葎草<hi>不拘多少</hi>
　右搗取汁二升醋二合和空腹飲一杯或濃煮汁飲<lb/>
<pb n="KR3e0041_WYG_009-17a"/>
　并治淋瀝尿血<lb/>
　　便血証治<lb/>
病者大便下血或清或濁或鮮或黒或在便前或在便<lb/>
後或與泄物並下此因内外有所感傷凝停在胃隨氣<lb/>
下通亦妄行之類故曰便血<lb/>
伏龍肝湯　治先便後血謂之逺血兼治吐衂<lb/>
　　伏龍肝<hi>半觔</hi>甘草<hi>炙</hi>白术　阿膠　黄芩　乾地黄<lb/>
　　<hi>千金作乾薑各三兩</hi>
<pb n="KR3e0041_WYG_009-17b"/>
　右剉散每服五錢水一盞煎七分去渣空心服　一<lb/>
　法有附子三兩<hi>炮入</hi>
當歸赤小豆湯　治先血而後便謂之便血<lb/>
　　赤小豆<hi>五兩</hi>當歸<hi>一兩</hi>
　右為末漿水服方寸匕日三四服<lb/>
　　風痢下血証治<lb/>
病者因風停於膚腠乗虛入腸胃風動血故便清血或<lb/>
下瘀血注下無度名曰風痢古方以此為蠱痢非也<lb/>
<pb n="KR3e0041_WYG_009-18a"/>
胃風湯　治大人小兒風冷乗虚入宫腸胃水榖不化泄<lb/>
　瀉注下及腸胃濕毒下如荳汁或下瘀血日夜無度<lb/>
　　人參　白茯苓　川芎　桂心　當歸　白芍藥<lb/>
　　白术<hi>各等分</hi>
　右為剉散每服四錢水一盞半粟米百餘粒煎七分<lb/>
　去滓空心稍熱服<lb/>
　　料簡<lb/>
夫便血有腸痔蠱毒熱痢酒痢血枯肺痿等别有門<lb/>
<pb n="KR3e0041_WYG_009-18b"/>
類其如風痢亦當在痢門以純下清血故附于此不可<lb/>
不知<lb/>
　　尿血証治<lb/>
病者小便出血多因心腎氣結所致或因憂勞房室過<lb/>
度此乃得之虚寒故養生云不可専以血得熱為淖溢<lb/>
為說二者皆致尿血與淋不同以其不痛故屬尿血痛<lb/>
則當在血淋門<lb/>
髪灰散　治小便尿血或先尿而後血或先血而後尿<lb/>
<pb n="KR3e0041_WYG_009-19a"/>
　亦逺近之謂也<lb/>
　髪灰　本草云能消瘀血通闗格利水道破癥瘕<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>
　腫狐尿刺尸疰雜瘡療轉胞通大小便止咳嗽吐衂<lb/>
　右一味每用二錢以米醋二合湯少許調服并井花<lb/>
　水調亦可兼治肺疽心衂内崩吐血一二口或舌上<lb/>
　血出如針孔若鼻衂吹納立已　一法㯶梠燒灰米<lb/>
　飲調下可治大小便下血　又一法同葵子等分為<lb/>
　末米飲調下二錢治轉胞尤妙<lb/>
<pb n="KR3e0041_WYG_009-19b"/>
玉屑膏　治尿血并五淋沙石疼痛不可忍受者<lb/>
　　黄茋　人參<hi>各等分</hi>
　右為末用蘿蔔大者切一指厚三指大四五片蜜淹<lb/>
　少時蘸蜜炙乾復蘸盡二兩為度勿令焦炙熟㸃黄<lb/>
　茋人參末吃不以時仍以鹽湯送下<lb/>
　　癥瘕症治<lb/>
癥瘕積聚隨氣血以分門故方論云以癥瘕屬肝部積<lb/>
聚屬肺部不亦明乎况七者火數屬心盖血生於心八<lb/>
<pb n="KR3e0041_WYG_009-20a"/>
者木數屬肝盖血歸於肝雖曰強分理似不混夫癥者<lb/>
堅也堅則難破瘕者假物成形然七癥八瘕之名經論<lb/>
亦不詳出雖有蛟龍蛇鱉肉髪虱米七症初非定名偶<lb/>
因食物相感而致患耳若婦人七癥八瘕則由内外不<lb/>
内外因動傷五臟血氣而成古人將婦人病為痼疾以<lb/>
蛟龍等為生化然亦不必如此執泥婦人癥瘕俱名為<lb/>
血病蛟龍魚鱉等事皆出偶然但飲食間悮中之耳留<lb/>
聚腹臟假血而成自有活性亦猶永徽中僧病噎者腹<lb/>
<pb n="KR3e0041_WYG_009-20b"/>
中有一物其狀如魚即生瘕也與夫宿食停凝結為痞<lb/>
塊雖内外所感之不同治法當以類相從所謂醫者意<lb/>
也如以敗梳治虱瘕銅屑治龍瘕麴蘖治米瘕石灰治<lb/>
髪瘕如此等類方論至多不復繁引學者不可不解<lb/>
大硝石丸　治七癥八瘕聚結痞塊及婦人帶下絶産<lb/>
　并欲服丹藥腹中有癥瘕者當先下之此藥但去癥<lb/>
　瘕不令人困<lb/>
　　硝石<hi>六兩</hi>大黄<hi>八/兩</hi>人參<hi>三/兩</hi>甘草<hi>炙三兩</hi>
<pb n="KR3e0041_WYG_009-21a"/>
　右為末以三年苦酒三升置銅器中以竹作准每一<lb/>
　升作一刻拄器中先納大黄常攪不息使㣲沸盡一<lb/>
　刻乃納餘藥又盡一刻極㣲火熬使可丸則丸如雞<lb/>
　子黄大若不能服大圓作小圓如梧子大米湯下三<lb/>
　十丸四日一服婦人或下如雞肝或如米泔正赤黑<lb/>
　等三二升下後忌風冷自養如産婦<lb/>
小三稜丸　治食癥酒癖血瘕氣塊時發刺痛全不思<lb/>
　食及積滯不消心腹堅脹痰逆嘔噦噫醋吞酸脇肋<lb/>
<pb n="KR3e0041_WYG_009-21b"/>
　刺痛胸膈痞悶并脾氣横泄<lb/>
　　京三稜　蓬莪术<hi>各四兩</hi>
　右同入磁器中用米醋五升浸滿封器口以炭火煨<lb/>
　令乾取出稜术將芫花以餘醋炒令㣲焦焙乾為末<lb/>
　醋糊丸如菉豆大每服十五丸生薑湯下婦人血分<lb/>
　男子脾氣横泄腫痛如水用桑白皮湯下<lb/>
三聖丸　治積年堅癥堅瘕癖塊諸藥療不差至妙<lb/>
　　舶上硫黄<hi>一兩</hi>水銀<hi>五/錢</hi>碙砂<hi>去砂石一分</hi>
<pb n="KR3e0041_WYG_009-22a"/>
　右三物乳盆内滚研如粉却以生鐵銚内用文武火<lb/>
　熬鎔成汁以火筯攪令匀停冷刀剗下以紙裹置地<lb/>
　坑内埋一宿取出再研細次以用<lb/>
　　赤芍藥　當歸　京三稜　莪术　紅花<hi>各一分同用</hi>
　並細剉以法酒一升煎及一半漉出砂盆内研生布<lb/>
　絞汁再熬放冷入飛羅麫為糊捜丸如菉豆大治因<lb/>
　産後傷於飲食結伏在腹脇時發疼痛不可忍者當<lb/>
　歸浸酒一升逐漸取酒暖下七丸至十丸每服磨癖<lb/>
<pb n="KR3e0041_WYG_009-22b"/>
　塊空心溫酒下三丸至五丸所餘藥滓製了焙乾為<lb/>
　末别入<lb/>
　　乾地黄<hi>五錢</hi>真蒲黄　芫花<hi>各一分醋炒焦黄</hi>
　右為末以前一般糊丸如菉豆大治女人血臟冷氣<lb/>
　攻心疼及一切血疾溫酒下十丸<lb/>
一握七丸　治臟府宿蘊風冷氣血不和停滯宿飲結<lb/>
　為癥瘕痞塊及婦人血瘕腸胃中塞飲食不下欬逆<lb/>
　脹滿及下痢赤白霍亂轉筋及踒躃拳攣腰脊脚膝<lb/>
<pb n="KR3e0041_WYG_009-23a"/>
　疼痛行歩不能常服徤脾暖胃堅骨強陽<lb/>
　　神麹<hi>半觔炒黄</hi>大附子<hi>二個/製</hi>炙甘草<hi>二兩</hi>
　右末蜜丸每左手一握分作七丸每服一丸細嚼米<lb/>
　飲下<lb/>
妙應丹　治諸臟氣虚積聚煩悶及飲食中蠱毒并食<lb/>
　水陸菓蓏子卵入腹而成蟲蛇魚鱉或宿食留飲婦<lb/>
　人産後敗血不消女子月水不通結為癥瘕時發寒<lb/>
　熱唇口焦黑肢體痩削嗜卧多魘食少腹痛大便糟<lb/>
<pb n="KR3e0041_WYG_009-23b"/>
　粕變成冷痢<lb/>
　　附子<hi>四個六七錢重者生去皮臍剜作孔入硇砂共一兩七錢拌麫臍裹煨熟去麫不用</hi>蓽撥<lb/>
　　　木香<hi>炮</hi>青皮　破故紙<hi>炒各三兩半</hi>
　右為末麫糊捜丸如梧子大每服三十丸生薑橘皮<lb/>
　湯下泄痢米湯下加五十丸<lb/>
　　癲癎叙論<lb/>
夫癲癎病皆由驚動使臟氣不平鬱而生涎閉塞諸經<lb/>
厥而乃成或在母胎中受驚或小感風寒暑濕或飲食<lb/>
<pb n="KR3e0041_WYG_009-24a"/>
不節逆於臟氣詳而推之三因備具風寒暑濕得之外<lb/>
驚恐震懾得之内飲食飢飽屬不内外三因不同忤氣<lb/>
則一傳變則一五臟散及六腑溢諸絡脉但一臟不平<lb/>
諸經皆閉隨其臟氣証候殊分所謂像六畜分五聲氣<lb/>
色脉証各隨本臓所感而生諸症古方有三癎五臟癎<lb/>
六畜癎乃至一百二十種癎以其稟賦不同臟府強弱<lb/>
生理躁靜故諸証蜂起推其所因無越三條病由都盡<lb/>
矣<lb/>
<pb n="KR3e0041_WYG_009-24b"/>
　　癲癎証治<lb/>
病者旋暈顛倒吐涎沫搐搦騰踴作馬嘶鳴多因挾熱<lb/>
着驚心動胆懾鬱涎入心之所致也名曰馬癎以馬屬<lb/>
在午手少隂君火主之故其病生于心經病者眩暈四<lb/>
肢煩疼昏悶顛倒掣縱吐沫作羊呌聲多因少小臍瘡<lb/>
未愈數洗浴濕襲脾經之所致也名曰羊癎以羊屬未<lb/>
土坤位足太隂濕土主之故其病在於脾經病者昏暈<lb/>
顛倒兩手頻伸呌作雞聲須臾即醒醒後復發多因少<lb/>
<pb n="KR3e0041_WYG_009-25a"/>
小躁氣傷胃煩毒内作鬱涎入胃之所致也名曰雞癎<lb/>
以雞屬酉足陽明躁金主之故其病生于胃經病者眩<lb/>
暈顛倒眼目相引牽縱急強作猪呌鳴吐涎沫食傾方<lb/>
已多因少小吐利挾風之所致也名曰猪癎以猪屬亥<lb/>
手厥隂心包主之故其病生于右腎經病眩暈顛倒目<lb/>
反口噤瘈瘲吐涎作牛吼聲多因少小濕熱傷肺涎留<lb/>
肺系遇燥熱則發動名曰牛癎以牛屬丑手太隂濕土<lb/>
主之故其病生於肺經<lb/>
<pb n="KR3e0041_WYG_009-25b"/>
六珍丹　治風癎失性顛倒欲死狀或作牛吼馬嘶雞<lb/>
　鳴羊呌猪嘷等音聲臟府相引氣争掣縱吐涎流<lb/>
　沫久而方蘇<lb/>
　　通明雄黄　葉子雌黄　未鑚珍珠<hi>各一兩</hi>鉛<hi>二兩熬成</hi>
　　<hi>屑</hi>丹砂<hi>五/錢</hi>水銀<hi>一兩五錢</hi>
　右研細令極匀蜜丸如桐子大每服三丸至五丸薑<lb/>
　棗湯下須椎一二萬杵方可丸<lb/>
礬丹　治五癎百癎不問隂陽冷熱<lb/>
<pb n="KR3e0041_WYG_009-26a"/>
　　虢丹　晉礬<hi>各一兩</hi>
　右用磚鑿一窠可容二兩許先放丹在下次放礬在<lb/>
　上以白炭五觔煆令炭盡取出細研以不經水猪心<lb/>
　血為丸如菉豆大每服十丸至二十丸橘皮湯下<lb/>
大鎮心丹　治一百二十種癲癎驚狂譫妄癲倒昏不<lb/>
　知人噴吐涎沫及治心驚胆寒清清不睡或左脇偏<lb/>
　疼<lb/>
　　辰砂<hi>用黄松節酒煮</hi>龍齒<hi>用逺志苗醋煮</hi>
<pb n="KR3e0041_WYG_009-26b"/>
　右只取辰砂龍齒各等分為末猪心血為丸如雞荳<lb/>
　子大每服一丸以麥門冬葉菉豆燈心生薑白蜜水<lb/>
　煎豆熟為度臨卧送下小兒磨化半丸量嵗數與之<lb/>
蛇黄丹　治五臟六腑諸風癲癎掣縱吐涎沫不識人<lb/>
　及小兒急慢驚風<lb/>
　　蛇含<hi>四個建盞内煆紅以猪胆汁一盞淬乾</hi>天南星<hi>炮</hi>白附子　辰<lb/>
　　砂<hi>另研</hi>麝香<hi>另研各五錢</hi>
　右為末糯米糊為丸如桐子大每服溫湯磨化一丸<lb/>
<pb n="KR3e0041_WYG_009-27a"/>
　量大小與服大人嚼三五丸溫湯米湯任下<lb/>
　　凡例<lb/>
夫五癎合屬五臟而無腎有胃者以腎屬鼠非畜養物<lb/>
神無主治故不作癎胃屬雞係六畜物故有象兼胃為<lb/>
五臟海非餘府比又犬屬戍手少陽小腸經主之雖屬<lb/>
六畜初無犬癎者以辰戌為魁罡四殺沒處不興癎象<lb/>
古方類例未之究也學者宜知之<lb/>
　　狂証論<lb/>
<pb n="KR3e0041_WYG_009-27b"/>
夫三陽并三隂則陽虚而隂實故癲三隂并三陽則隂<lb/>
虚而陽實故狂陽入隂其病靜隂入陽其病怒怒則狂<lb/>
矣病者發狂不食棄衣奔走或自稱神聖登髙笑歌踰<lb/>
墻上屋所至之處非人所能罵詈妄言不避親屬病名<lb/>
發狂多因陽氣暴折蓄怒不决之所致也故經曰陽明<lb/>
常動太陽少陽不動不動而動為大疾此其候也<lb/>
鎮心丹　治心氣不足病若驚悸自汗心煩悶短氣喜<lb/>
　怒悲憂悉不自知亡魂失魄狀若神靈所憑及治男<lb/>
<pb n="KR3e0041_WYG_009-28a"/>
　子遺泄女子帶下<lb/>
　　光明辰砂<hi>研</hi>白礬<hi>煆汁盡各等分</hi>
　右為末水丸如雞荳大每服一丸煎人參湯下食後<lb/>
　服<lb/>
大補心湯　治憂思愁慮過多致神志不寧魂魄失守<lb/>
　虚陽外泄則自汗嘔吐泄痢頻煩諸証不生則語言<lb/>
　重複忪悸眩暈兼治大病後虚煩不得眠羸痩困乏<lb/>
　及婦人胎前産後悉能主之常服安心神調血脉鎮<lb/>
<pb n="KR3e0041_WYG_009-28b"/>
　驚補虚<lb/>
　　黄茋<hi>蜜炙</hi>茯神　人參　酸棗仁<hi>炙/</hi>熟地<hi>各一兩</hi>五味<lb/>
　　子　栢子仁<hi>另研</hi>逺志<hi>去心炒各五錢</hi>
　右為末蜜丸如桐子大用辰砂為衣每服三十丸米<lb/>
　湯溫酒任下盜汗不止麥麸湯下亂夢失精人參龍<lb/>
　骨湯下卒暴心痛乳香湯下肌熱虚煩麥門冬湯下<lb/>
　吐血人參卷栢葉湯下大便下血當歸地榆湯下小<lb/>
　便尿血赤茯苓湯下中風不語薄荷牛黄湯下風癎<lb/>
<pb n="KR3e0041_WYG_009-29a"/>
　涎潮防風湯下<lb/>
礬丹　治狂証亦妙<hi>方見癲癎門</hi>
凡傷寒陽毒及蓄瘀血皆發狂各見本門<lb/>
　　九痛叙論<lb/>
夫心痛者在方論則曰九痛内經則曰舉痛一曰卒痛<lb/>
種種不同以其痛在心脘故總而言之曰心痛其實非<lb/>
心痛也若真心痛則手足青至節若甚旦發夕死夕發<lb/>
旦死不在治療之數方中所載者乃心主胞絡經也若<lb/>
<pb n="KR3e0041_WYG_009-29b"/>
十二經絡外感六淫則其氣閉塞欝於中焦氣與邪爭<lb/>
發為疼痛屬外所因若五臟内動汨以七情則其氣痞<lb/>
結聚於中脘氣與血搏發為疼痛屬内所因飲食勞逸<lb/>
觸忤非類使臟氣不平痞膈於中食飲遁疰變亂腸胃<lb/>
發為疼痛屬不内外因治之當詳内外三因通中解散<lb/>
破積潰堅隨其所因無使混濫依經具録諸症以備治<lb/>
法云爾<lb/>
　　外所因心痛証治<lb/>
<pb n="KR3e0041_WYG_009-30a"/>
足厥隂心痛兩脇急引小腹連隂股相引痛手心主心<lb/>
痛徹背心煩掌中熱咽乾目黄赤脇滿足太隂心痛腹<lb/>
脹滿濇濇然大便不利膈閉咽塞手太隂心痛短氣不<lb/>
足以息季脇空痛遺矢無度胸滿煩心足少隂心痛煩<lb/>
劇面黑心懸若饑胸滿腰脊痛背輸諸經心痛心與背<lb/>
相引心痛徹背背痛徹心諸府心痛難以俯仰小腹上<lb/>
衝卒不知人嘔吐泄瀉此皆諸府經渉邪所致病屬外<lb/>
所因<lb/>
<pb n="KR3e0041_WYG_009-30b"/>
　　内所因心痛証治<lb/>
肝心痛者色蒼蒼如死灰終日不得太息真心痛者手<lb/>
足青至節旦發夕死夕發旦死脾心痛者如針錐刺其<lb/>
心腹蘊蘊然氣滿肺心痛者若從心間起動作痛益甚<lb/>
色不變腎心痛與背相引善瘈如物從後觸其心傴僂<lb/>
身胃心痛者腹脹滿不下食食則不消皆臟氣不平喜<lb/>
怒憂鬱所致屬内所因<lb/>
　　不内外因心痛<lb/>
<pb n="KR3e0041_WYG_009-31a"/>
久積心腹痛者以飲啖生冷果食中寒不能消散結而<lb/>
為積甚則數日不能食便出乾血吐痢不定皆由積物<lb/>
客於腸胃之間遇食還發名積心痛及其臟寒生蚘致<lb/>
生痛者心腹中痛發作腫聚往來上下痛有休止腹熱<lb/>
涎出病屬不内外因方証中所謂九種心痛曰飲曰食<lb/>
曰風曰冷曰熱曰悸曰蟲曰注曰去來痛者除風熱冷<lb/>
屬外所因餘屬不内外因更有婦人惡血入心脾經絡<lb/>
發作疼痛尤有甚於諸痛更有卒中客忤鬼擊尸疰使<lb/>
<pb n="KR3e0041_WYG_009-31b"/>
人心痛亦屬不内外因<lb/>
　　三因心痛總治<lb/>
蜜附湯　治心腹疼痛或吐或瀉狀如霍亂及療冐渉<lb/>
　濕寒賊風入腹拘急切痛<lb/>
　　附子<hi>生去皮臍切作四片以白蜜煎令附子變色以湯洗去蜜切五錢</hi>桂心　芍<lb/>
　　藥<hi>各二錢</hi>廿草<hi>炙四兩</hi>
　右剉散每服四大錢水一盞薑五片棗二枚煎七分<lb/>
　去滓食前服大便秘結入白蜜半匙同煎<lb/>
<pb n="KR3e0041_WYG_009-32a"/>
麻黄桂枝湯　治外因心痛惡寒發熱内攻五臟拘急<lb/>
　不得轉動寒也<lb/>
　　麻黄<hi>去節湯洗焙乾</hi>桂心　白芍藥　細辛<hi>去苗</hi>乾薑　甘<lb/>
　　草<hi>炙各三分</hi>半夏<hi>湯洗/七次</hi>香附<hi>炒去毛各五錢</hi>
　右剉散每服四大錢水一盞薑五片煎七分去滓食<lb/>
　前服大便秘入大黄如象棋子大兩枚煎<lb/>
加味小建湯　治心腹切痛不可忍按輕則痛按重則<lb/>
　愈皆虚寒証服熱藥并針炙不瘥此藥主之<lb/>
<pb n="KR3e0041_WYG_009-32b"/>
　　桂心<hi>三分</hi>甘草<hi>炙五/錢</hi>白芍藥<hi>一兩/五錢</hi>逺志肉<hi>五錢</hi>
　右剉散每服四大錢水一盞半薑五片棗一枚煎七<lb/>
　分去滓入餳糖一塊如皂莢子大煎令溶食前溫服<lb/>
雞舌香散　治心腹卒痛安胃進食調冷熱定泄瀉老<lb/>
　少通用<lb/>
　　丁香<hi>一百枚</hi>甘草<hi>炙五/錢</hi>良薑<hi>一/兩</hi>白芍藥<hi>二兩</hi>
　右細末每服二錢匕陳米飲調下空心食前服王啓<lb/>
　𤣥子序云初余為禁隊因此証處與御醫便令施用<lb/>
<pb n="KR3e0041_WYG_009-33a"/>
　後至富貴乃由此始<lb/>
訶子散　治心脾冷痛不可忍一服見效及老幼霍亂<lb/>
　吐瀉其效如神<lb/>
　　訶子<hi>泡去核</hi>甘草<hi>炙/</hi>厚朴<hi>製汁/</hi>乾薑<hi>炮</hi>茯苓　陳皮<lb/>
　　草果<hi>去皮</hi>髙良薑<hi>炒/</hi>神麯<hi>炒/</hi>麥芽<hi>炒各等分</hi>
　右為末每服二錢候發刺不可忍時用水一盞煎七<lb/>
　分入鹽服如速則鹽㸃<lb/>
九痛丸　治九種心痛蟲痛疰痛風痛悸痛食痛飲痛<lb/>
<pb n="KR3e0041_WYG_009-33b"/>
　冷痛熱痛往來痛兼治卒中惡腹脹滿痛口不能言<lb/>
　又治連年積冷流在心胸痛并冷腫痛上氣落馬墜<lb/>
　車瘀血等疾<lb/>
　　附子<hi>三兩製</hi>狼毒<hi>炙/香</hi>巴豆<hi>去皮心膜炒各一兩</hi>人參　炮薑<lb/>
　　吳茱茰<hi>浸洗炒各一兩</hi>
　右為末煉蜜丸如桐子大每服空心溫酒下三丸卒<lb/>
　中惡心痛不能言服二丸<lb/>
蘇合香丸　治傳尸骨蒸殗殢肺痿疰忤鬼氣卒心痛<lb/>
<pb n="KR3e0041_WYG_009-34a"/>
　霍亂吐痢時氣鬼魅瘴瘧赤白暴利瘀血月閉痃癖<lb/>
　丁腫驚癎鬼忤中人小兒吐乳大人狐狸病<lb/>
　　蘇合香油<hi>入安息香内</hi>薫陸香<hi>别/研</hi>龍腦<hi>各一兩</hi>白术　硃<lb/>
　　砂<hi>研水飛</hi>青木香　丁香　白檀香　沉香　烏犀<lb/>
　　<hi>鎊</hi>安息香<hi>别為末用無灰/酒一升熬膏</hi>香附<hi>去/毛</hi>訶子<hi>煨去核</hi>麝香<lb/>
　　蓽撥<hi>各二兩</hi>
　右為末用安息香等膏同煉蜜旋丸如桐子大淸晨<lb/>
　井花水溫冷任意化下四丸老人小兒一丸溫酒化下<lb/>
<pb n="KR3e0041_WYG_009-34b"/>
　亦得辟邪用蠟紙裹一丸如彈子縫袋盛帶之<lb/>
撞氣阿魏丸　治九種心痛五噎痃癖氣塊冷氣攻刺<lb/>
　及脾胃停寒胸滿膨脹腹痛腸鳴嘔吐酸水丈夫小<lb/>
　腸氣婦人血氣血刺等証<lb/>
　　阿魏<hi>二錢半酒浸一宿以麫為糊</hi>甘草<hi>一/兩</hi>胡椒<hi>二錢/半</hi>茴香<hi>炒</hi>川<lb/>
　　芎　青皮　陳皮　丁香皮<hi>炒</hi>莪术<hi>炒各一兩</hi>砂仁<lb/>
　　桂心　白芷<hi>炒各五錢</hi>生薑<hi>四兩切作片用鹽一宿淹炒黒</hi>
　右為末阿魏糊為丸如雞豆大每藥一觔用硃砂七<lb/>
<pb n="KR3e0041_WYG_009-35a"/>
　錢為衣丈夫小腸氣痛炒薑鹽湯下二丸至三丸婦<lb/>
　人血氣醋湯下常服茶酒任下二丸並食前細嚼嚥<lb/>
倉卒散　治氣自腰腹間攣急疼痛不可屈伸腹中冷<lb/>
　重如石痛不可忍自汗如洗手足氷冷久不差垂死<lb/>
　　山梔子<hi>四十九個連皮燒半熟</hi>附子<hi>一枚製</hi>
　右為末每服二錢酒一小盞入鹽少許煎七分溫服<lb/>
　又治胸痞切痛<lb/>
失笑散<hi>方見疝門</hi>
<pb n="KR3e0041_WYG_009-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三因極一病証方論卷九<lb/>
</p>
<p>
</p>
  </div>
</body>
</text>
</TEI>
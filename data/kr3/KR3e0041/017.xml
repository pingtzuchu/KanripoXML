<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三因極一病証方論卷十七</head> <lb/>
    <p>
<pb n="KR3e0041_WYG_017-1a"/>
欽定四庫全書<lb/>
　三因極一病証方論卷十七<lb/>
　　　　　　　　　　　　宋　陳言　撰<lb/>
　　婦人論<lb/>
夫天地造端於夫婦乾坤配合於隂陽雖清濁動静之<lb/>
不同而成象效法之有類原兹婦人之病與男子不同<lb/>
者亦有數焉古方以婦人病比男子十倍難治不亦言<lb/>
之深乎但三十六病産蓐一門男子無之其如外傷風<lb/>
<pb n="KR3e0041_WYG_017-1b"/>
寒暑濕内積喜怒憂思飲食房勞虛實寒熱悉與丈夫<lb/>
一同也依源治療可得而知之<lb/>
　　求子論<lb/>
夫有夫婦則有父子婚姻之後必求嗣續聖人謂不孝<lb/>
有三無後為大言嗣續之至重也凡欲求子當先察夫<lb/>
妻有無勞傷錮疾之屬依方調治使内外和平則夫婦<lb/>
樂而有子矣<lb/>
盪胞湯　治婦人立身以來全不産育及斷緒乆不産<lb/>
<pb n="KR3e0041_WYG_017-2a"/>
　二三十年者<lb/>
　　朴硝　牡丹皮　當歸　大黄<hi>蒸</hi>桃仁<hi>湯泡去皮尖麵炒各</hi>
　　<hi>五錢</hi>細辛<hi>去/苗</hi>厚朴<hi>去皮薑/汁炒</hi>桂<hi>去皮</hi>赤芍　桔梗　人参<lb/>
　　茯苓　甘草<hi>炙</hi>牛膝<hi>酒/浸</hi>陳皮<hi>各三/錢</hi>附子<hi>泡去皮臍一兩</hi>蝱<lb/>
　　蟲<hi>去嘴翅炒焦</hi>水蛭<hi>切炒各四十箇</hi>
　右㕮咀毎服四大錢水酒各一盞半煎取六分去滓<lb/>
　空心服日三夜一温覆得少汗血必下積血及冷赤<lb/>
　膿如小荳汁斟酌下盡若力弱大困不堪者只一二<lb/>
<pb n="KR3e0041_WYG_017-2b"/>
　服然恐惡物不盡不得藥力能盡服儘好不爾着坐<lb/>
　導藥<lb/>
坐導藥　治全不産及斷緒後服前盪胞湯惡物不盡<lb/>
　用此方<lb/>
　　皂角<hi>去净皮子</hi>吳茱茰　當歸<hi>各一/兩</hi>細辛<hi>去苖</hi>五味子<lb/>
　　乾薑<hi>炮各二兩</hi>大黄<hi>蒸/</hi>礬石<hi>枯/</hi>戎鹽　蜀椒<hi>各半両</hi>
　右為末以絹袋盛大如指長三寸餘盛藥令滿縳<lb/>
　定納婦人隂中坐卧任意勿行走小便時去之更安<lb/>
<pb n="KR3e0041_WYG_017-3a"/>
　一日一度易新者必下青黄冷汗汗盡止未見病出<lb/>
　者可十日安之本謂子宫有冷惡物故令無子值天<lb/>
　隂冷則發疼痛須候病出盡方已不可中輟毎日早<lb/>
　晩用苦益菜煎湯薫洗<lb/>
秦桂丸　治婦人無子昔金城范守進此方見經騐<lb/>
　　秦芁　桂心　杜仲<hi>去皮薑汁炒净去絲</hi>厚朴<hi>去皮薑製</hi>防風<lb/>
　　附子<hi>去皮臍生用</hi>茯苓<hi>各一/両半</hi>白薇　乾薑<hi>炮/</hi>牛膝<hi>酒浸</hi>
　　沙参　半夏<hi>泡各五錢</hi>人参<hi>一/兩</hi>細辛<hi>去苗二兩一分</hi>
<pb n="KR3e0041_WYG_017-3b"/>
　右為末煉蜜丸赤豆大毎服五十丸食前温酒醋湯<lb/>
　任下如未效更加數丸覺有則止<lb/>
探胞湯　斷經三月不知是胎騐之方<lb/>
　　川芎　一味不拘多少為末濃煎艾湯調二錢空<lb/>
　　心服㣲動有胎<lb/>
　　脉例<lb/>
經云隂搏陽别謂之有子搏者近也隂脉逼近于下陽<lb/>
脉别見於上隂中見陽乃知陽施隂化法當有子又少<lb/>
<pb n="KR3e0041_WYG_017-4a"/>
隂脉動甚者姙子也手少隂屬心足少隂屬腎心主血<lb/>
腎主精精血交㑹識投子其間則有娠又三部脉浮沉<lb/>
正等無病者有姙也餘並如脉惡阻説<lb/>
　　惡阻<lb/>
婦人中脘宿有風冷痰飲經脉不行飲與痰搏多喜病<lb/>
阻其狀顔色如故脉理順時不知病之所在但覺四肢<lb/>
沉重頭目眩暈惡聞食臭喜啖醎酸至三四月則大劇<lb/>
吐逆不自勝持多卧少起此由經血既閉水漬於臟臟<lb/>
<pb n="KR3e0041_WYG_017-4b"/>
氣不得宣通頭目潰悶經脉秘塞使四肢沉重挾風則<lb/>
頭目眩暈留飲則嘔吐無時<lb/>
竹茹湯　治姙娠擇食嘔吐頭疼顛倒痰逆四肢不和<lb/>
　煩悶<lb/>
　　人参　橘皮　麥冬<hi>去心</hi>白术<hi>各一/兩</hi>甘草<hi>炙一分</hi>白茯<lb/>
　　苓　厚朴<hi>製各五錢</hi>
　右㕮咀毎服四大錢水一盞半薑五片又竹茹一團<lb/>
　如指大同煎去滓空心服<lb/>
<pb n="KR3e0041_WYG_017-5a"/>
半夏茯苓湯　治姙娠惡阻心中潰悶頭目眩暈四肢<lb/>
　怠惰百節煩疼痰逆嘔吐嫌聞食氣好啖醎酸多卧<lb/>
　少起不進飲食<lb/>
　　半夏<hi>泡三錢</hi>茯苓　熟地<hi>各一兩炙</hi>陳皮　細辛　蘓葉<lb/>
　　　川芎　人参　芍藥　桔梗　甘草<hi>各一兩六錢</hi>
　右㕮咀毎服四大錢水二盞薑七片煎七分去滓空<lb/>
　心服有客熱煩渇口生瘡者去橘皮細辛加前胡知<lb/>
　母腹冷下痢者去地黄入桂心<hi>炒</hi>胃中虛熱大便秘<lb/>
<pb n="KR3e0041_WYG_017-5b"/>
　小便濇加大黄<hi>一両八錢</hi>去地黄加黄芩<hi>六錢</hi>
茯苓丸　治姙娠阻病心中煩悶頭目暈重憎聞飲食<lb/>
　氣滯嘔逆吐悶顛倒四肢重弱不自勝持服之即效<lb/>
　要先服半夏茯苓湯兩劑可服此藥<lb/>
　　茯苓　人参　桂心<hi>炒</hi>乾薑<hi>炮/</hi>半夏<hi>製/</hi>陳皮<hi>各一兩</hi>
　　白术　葛根　枳實<hi>麩炒</hi>甘草<hi>炙各二兩</hi>
　右為末蜜丸桐子大毎服三五十丸米飲下日三服<lb/>
小地黄丸　治姙娠酸心吐清水腹痛不能食<lb/>
<pb n="KR3e0041_WYG_017-6a"/>
　　人参　乾薑<hi>炮各等分</hi>
　右為末用生地黄汁丸如梧子大毎服五十丸米湯<lb/>
　下空心服<lb/>
　　養胎大論<lb/>
夫養貽須分能所母為能養子為所養名義既殊致養<lb/>
亦别故謂之重身父母交㑹之初子假父精母血投識<lb/>
於其間然後成孕元氣資始之謂也一月血聚謂之始<lb/>
衃二月精凝謂之始膏三月成形謂之始胎此亦無中<lb/>
<pb n="KR3e0041_WYG_017-6b"/>
次第也道生一一生二二生三三生萬物既以三而成<lb/>
故不得不數月而分也成物之後隂陽化施男女始分<lb/>
故見外象而有感於内四月始受少隂君火氣以養精<lb/>
五月受太隂濕土氣以養肉六月受少陽相火氣以養<lb/>
氣七月受陽明燥金氣以養皮八月受太陽寒水氣以<lb/>
養血九月受厥隂風木氣以養筋十月臟腑俱偹神氣<lb/>
已全待時而生此皆所以養胎息之成始成終也若能<lb/>
養者惟在乃母依經所載而時養之母妄服食針炙勞<lb/>
<pb n="KR3e0041_WYG_017-7a"/>
佚等不特傷胎亦廼自傷不可不偹學也為保傅母尤<lb/>
宜熟識之謹偹列母之能養避忌諸法以繼於後<lb/>
　　避忌法<lb/>
一月足厥隂脉養内屬于肝肝藏血不可縱怒及疲極<lb/>
筋力并冐觸邪風亦不可妄針灸其經二月足少陽脉<lb/>
養内屬於膽膽合于肝共榮于血不可驚動及針灸其<lb/>
經三月手少隂心主筋養内屬右腎腎主精不可縱慾<lb/>
及悲哀觸冐寒冷亦不得針灸其經四月手少陽脉養<lb/>
<pb n="KR3e0041_WYG_017-7b"/>
内屬三焦精府合腎以養精不可勞佚及針灸其經五<lb/>
月足太隂脉養内屬脾脾養肉不可妄思及饑飽觸冐<lb/>
卑濕亦不可針灸其經六月足陽眀脉養内屬于胃胃<lb/>
為臟海合于脾以飬肉不得雜食及針灸其經七月手<lb/>
太隂脉養内屬于肺肺以養皮毛不可憂鬰及呌呼觸<lb/>
冐煩燥亦不得針灸其經八月手明陽脉養内屬于大<lb/>
腸合肺以養氣母食燥物致氣澁及不得針灸其經九<lb/>
月足少隂脉屬于腎以養骨不可懐恐及房勞觸冐生<lb/>
<pb n="KR3e0041_WYG_017-8a"/>
冷亦不得針灸其經十月足太陽脉養内屬于膀胱以<lb/>
合腎太陽為諸陽主氣故使兒脉續緌皆成六腑通暢<lb/>
與母分氣神氣各全俟辰而生惟不說手少隂心養者<lb/>
葢心為五臟主如帝王不可有為也若將理得宜無傷<lb/>
胎臟更能知轉男胎教之法斯為盡善叙列於後<lb/>
　　轉女為男法<lb/>
論曰陽施隂化所以有娠遇三隂所㑹多生女子但懐<lb/>
娠三月名曰始胎血脉不流象形而變是時男女未定<lb/>
<pb n="KR3e0041_WYG_017-8b"/>
故令于子滿三月間服藥方術轉令生男也其法以斧<lb/>
置姙婦牀下繫刀向下勿令人知恐不信者令待雞抱<lb/>
卵時依此置窠下一窠盡出雄雞此雖未試亦不可不<lb/>
知凡受胎三月逐物變化故古人立胎教能令生子良<lb/>
善長夀忠孝仁義聪明無疾葢須十月之内長見好境<lb/>
象無近邪僻真良教也如有觸忤傷胎治各有法據徐<lb/>
之才逐月養胎安胎等方偹則偹矣事煩少用故不暇<lb/>
録識者當自閱今出安胎方如後<lb/>
<pb n="KR3e0041_WYG_017-9a"/>
安胎飲　治姙娠胎寒腹痛或胎熱多驚舉重腰痛腹<lb/>
　滿胞急卒有所下或䪺仆閃胸飲食毒物或感時疾<lb/>
　寒熱徃来致傷胎臟<lb/>
　　川芎<hi>一兩五錢</hi>枳殻<hi>麩炒一/兩五錢</hi>熟地<hi>三/兩</hi>糯米<hi>二合</hi>
　右㕮咀毎服四大錢水一盞半薑五片棗一枚金銀<lb/>
　少許同煎七分空心服<lb/>
白术散　治姙娠宿有風冷胎痿不長或失於將理動<lb/>
　傷胎氣多致損墮常服保䕶胎臟<lb/>
<pb n="KR3e0041_WYG_017-9b"/>
　　白术　川芎<hi>各四兩</hi>川椒<hi>去合口并目/炒出汗三兩</hi>牡蠣<hi>煅粉二兩</hi>
　右為末毎服二錢温酒米湯任調下腹痛加白芍藥<lb/>
　心下毒痛加川芎心煩嘔吐加細辛一兩半夏二十<lb/>
　粒湯泡入若渇者以大麥汁調服病雖愈盡服勿置<lb/>
　味惡多阻人宜作丸服亦治室女帯下諸病<lb/>
罩胎散　治姙娠傷寒大熱悶亂燥渇恐傷胎臟<lb/>
　　捲荷葉<hi>嫩者焙乾一兩</hi>蚌粉花<hi>五錢</hi>
　右為末毎服二錢入蜜少許新汲水調下空心服<lb/>
<pb n="KR3e0041_WYG_017-10a"/>
　　漏阻例<lb/>
懐姙全假經血以養胎忽因事驚奔或從髙墜下顛仆<lb/>
失據或冐渉風寒觸忤邪祟致暴下血胎乾不動奔上<lb/>
搶心腹中急迫或血從口出皆傷胎症也<lb/>
膠艾湯　治姙娠不問月數深淺因䪺仆胎動不安腰<lb/>
　腹痛或有所下或胎奔上搶心短氣<lb/>
　　熟地<hi>二兩</hi>艾葉<hi>炒</hi>當歸　炙草　芍葯　川芎　阿<lb/>
　　膠<hi>炒</hi>黄茋<hi>各一兩</hi>
<pb n="KR3e0041_WYG_017-10b"/>
　右㕮咀毎服四錢水一盞半煎七分去滓空心服胸<lb/>
　中逆冷加生薑五片棗三枚同煎<lb/>
苧根湯　治胎無故下血腹疼不可忍或下黄汁如漆<lb/>
　如小荳汁者<lb/>
　　野苧根<hi>三両剉炒</hi>金銀<hi>各一兩</hi>
　右為一劑水酒各一盞煎至一盞去滓分二服<lb/>
桂枝茯苓丸　治婦人宿有癥瘕姙娠經斷未及三月<lb/>
　即動此癥也經斷三月而得漏下不止胎動在臍上<lb/>
<pb n="KR3e0041_WYG_017-11a"/>
　者為癥痼害當去其病又論云姙娠六月動者前三<lb/>
　月經水利時胎下血者後斷三月衃血也所以下血<lb/>
　不止者其癥不去故也當去其癥<lb/>
　　桂心<hi>不焙</hi>茯苓　丹皮　桃仁<hi>去皮尖麩炒</hi>白芍　等分<lb/>
　右為末煉蜜丸如弹子大毎服一丸嚼細温酒米湯<lb/>
　任下空心服<lb/>
千金保生丸　養胎益血安和子臟治姙娠将理失宜<lb/>
　或勞役過度胎動不安腰腹痛重胞阻漏胎惡露時<lb/>
<pb n="KR3e0041_WYG_017-11b"/>
　下子臟挟疾乆不成胎或受姙不能固養痿燥不長<lb/>
　過月不産日月雖滿轉動無力及臨産乖宜或驚動<lb/>
　太早産時未至惡露先下胎胞枯燥致令産難或横<lb/>
　或<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>痛極悶亂連日不産子死腹中腹上氷冷口唇<lb/>
　青黒吐出冷沫新産惡血上冲暈悶不省喘促汗出<lb/>
　及瘀血未盡臍腹㽲痛寒熱徃來或因産勞損虛羸<lb/>
　未復面黄體痩心怔盗汗飲食不進漸成蓐勞八月<lb/>
　常服壯氣飬胎正順産理潤胎易産産後常服滋飬<lb/>
<pb n="KR3e0041_WYG_017-12a"/>
　血氣調和隂陽宻腠理實臟府治風虛除痼疾<hi>或偶致墜</hi>
　<hi>損</hi>
　　炙草　貝母　秦椒<hi>去目炒出汗</hi>炮薑　桂心　黄芩<lb/>
　　石斛<hi>去根</hi>石膏<hi>煆/</hi>糯米<hi>炒/</hi>大豆卷<hi>炒各/一分</hi>當歸<hi>酒浸一宿㣲炒</hi>
　　<hi>五錢</hi>麻子仁<hi>一両半另研</hi>
　右為末煉蜜丸如弹子大毎服一丸温酒棗湯任下<lb/>
　細嚼空心服<lb/>
　　子煩証治<lb/>
<pb n="KR3e0041_WYG_017-12b"/>
竹葉湯　治姙娠苦煩悶者以四月受少隂君火氣以<lb/>
　飬精六月受少陽相火氣以飬氣若母心驚膽寒多<lb/>
　好煩悶名子煩<lb/>
　　防風<hi>去义</hi>黄芩　麥冬<hi>去心各/三兩</hi>白茯苓<hi>四兩</hi>
　右㕮咀毎服四大錢水一盞半竹葉數十片煎七分<lb/>
　去滓温服<lb/>
　　腹痛下痢治法<lb/>
當歸芍藥散　治姙娠腹中絞痛心下急滿及産後血<lb/>
<pb n="KR3e0041_WYG_017-13a"/>
　暈内虛氣乏崩中乆痢常服通暢血脉不生<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>瘍消<lb/>
　痰飬胃眀目益精<lb/>
　　白芍<hi>八兩</hi>當歸　茯苓　白术<hi>各二/兩</hi>澤瀉<hi>四/兩</hi>川芎<hi>四兩</hi>
　右為末毎服二錢温酒調下二錢空心服　元和記<lb/>
　調經云本六氣經緯丸能祛風補勞飬真陽退邪熱<lb/>
　緩中安和潤容澤色散邪寒瘟疫時氣安期先生賜<lb/>
　李少君乆餌之藥後仲景増减為婦人懐姙腹痛本<lb/>
　方用芍藥四兩澤瀉茯苓川芎各一兩當歸白术各<lb/>
<pb n="KR3e0041_WYG_017-13b"/>
　一兩亦可以蜜為丸服<lb/>
雞黄散　治懐姙下痢絞刺疼痛<lb/>
　　雞子<hi>一箇</hi>烏雞者尤妙卵頭破一小孔傾出清者留<lb/>
　　黄　黄丹一錢　入前雞子殻内打令黄勻以厚<lb/>
　　紙裹黄泥固濟煨取焙乾<lb/>
　右為末毎服二錢米飲調下一服愈是男兩服愈是<lb/>
　女凡冷熱滯下門中選無毒者皆可用<lb/>
　　小便病証治<lb/>
<pb n="KR3e0041_WYG_017-14a"/>
凡姙娠胎滿逼胞多致小便不利或心腎氣不足不能<lb/>
使胞清濁相干為諸淋病或胞系予戾小便不通名曰<lb/>
轉胞又胞滿尿出不知時名遺溺治之各有方<lb/>
苦参丸　治小便難飲食如故<lb/>
　　當歸　川貝　苦参<hi>各三兩</hi>滑石<hi>五錢</hi>
　右為末蜜丸小荳大米飲下三十丸<lb/>
葵子散　治姙娠小便不利身重惡寒起則眩暈及水<lb/>
　腫者<lb/>
<pb n="KR3e0041_WYG_017-14b"/>
　　葵子<hi>五兩</hi>茯苓<hi>二兩</hi>
　右末米湯調下二錢小水利則愈　一法入榆白皮<lb/>
　二兩<lb/>
八味丸　治婦人病飲食如故煩熱不得卧而反倚息<lb/>
　以胞系子戾不得溺故致此病名轉胞但利小便則<lb/>
　愈以八味丸中有茯苓故也<hi>方見少隂脚氣門</hi>
白薇芍葯散　治姙娠遺尿不知出時<lb/>
　　白薇　芍葯　各等分為末酒服方寸匕日二三<lb/>
<pb n="KR3e0041_WYG_017-15a"/>
　　胎水証治<lb/>
凡婦人宿有風寒冷濕姙娠喜脚腫俗呼為皺脚亦有<lb/>
通身腫滿胎腹急漲名曰胎水<lb/>
鯉魚湯　治姙娠腹大胎間有水氣<lb/>
　　白术<hi>五兩</hi>芍藥　當歸<hi>各三/兩</hi>茯苓<hi>四兩</hi>
　右㕮咀以鯉魚一頭條事如法煮取汁去魚不用毎<lb/>
　服藥劑四錢入魚汁一盞半薑七片陳皮少許煎七<lb/>
　分空心服<lb/>
<pb n="KR3e0041_WYG_017-15b"/>
商陸赤小荳湯　治姙娠手脚腫滿攣急<lb/>
　　赤小荳　商陸乾　等分<lb/>
　毎一兩水一碗煎七分去滓温服<lb/>
腎着湯　治姙娠腰脚腫滿<lb/>
　　茯苓　白术<hi>各四兩</hi>炮薑　炙草<hi>各二/兩</hi>杏仁<hi>三兩去皮尖麩</hi>
　　<hi>炒</hi>
　毎服四錢煎七分<lb/>
　　滑胎例<lb/>
<pb n="KR3e0041_WYG_017-16a"/>
凡懐孕已滿十月形體成就神識咸偹分氣趣産宜服<lb/>
滑胎散<lb/>
枳殻散　痩胎易産河陽公主服<lb/>
　　枳殻<hi>四兩麩炒黒色</hi>炙草<hi>二兩</hi>
　右為末毎服二錢空心滚湯㸃服至七月方可服臨<lb/>
　月忌登髙厠<lb/>
榆白散　治臨産預服滑胎<lb/>
　　榆白皮　槐皮　瞿麥　木通　火麻仁<lb/>
<pb n="KR3e0041_WYG_017-16b"/>
　右各等分㕮咀毎服五錢水二盞煎七分日二服<lb/>
　　産難証治<lb/>
婦人懐憂無踰姙産頃刻之間便致夭害故以陣前健<lb/>
兒為比不亦危乎凡欲生産切不得喧閙選一髙年性<lb/>
善老娘并諄語家婦扶持不得揮霍致令産婦憂恐如<lb/>
腹中痛甚且令扶行或痛陣多眼中火出方是兒轉至<lb/>
走不得方好上蓐産自有時産不痛甚名曰弄痛須至<lb/>
忍耐時至自産莫妄費力定當難産切忌喪孝穢汚家<lb/>
<pb n="KR3e0041_WYG_017-17a"/>
人來産訖亦不可見恐傷子須依産圖方位無致觸犯<lb/>
禁忌為佳<hi>圖見太醫局方</hi>
催生湯　治産婦痛陣踈難産經兩三日不生或胎死<lb/>
　腹中或産母氣乏委䪺産道乾澁纔覺陣痛便可投<lb/>
　之<lb/>
　　蒼术<hi>二兩米泔浸</hi>桔梗<hi>一/兩</hi>陳皮<hi>六錢</hi>白芷　肉桂　炙草<lb/>
　　<hi>各三錢</hi>當歸　川芎<hi>炮去/皮尖</hi>炮薑　厚朴<hi>製/</hi>南星<hi>炮</hi>附<lb/>
　　予<hi>炮去皮臍</hi>半夏　茯苓　芍葯<hi>各二/兩</hi>杏仁<hi>麩炒去皮尖</hi>阿<lb/>
<pb n="KR3e0041_WYG_017-17b"/>
　　膠<hi>各二錢五分麩炒</hi>川烏<hi>一錢/五分</hi>枳殻<hi>四錢/麩炒</hi>木香<hi>一錢</hi>
　為末毎服一錢温酒下覺熱悶用新汲水調白蜜服<lb/>
鉛丹　催生及難産横<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>
　　水銀<hi>二錢</hi>黒鉛<hi>一錢銚内鎔投水銀結成砂子</hi>
　右以熟絹中紐出水銀細研以汗衫角子紐做丸子<lb/>
　菉豆大臨坐草時吞一二丸立效仍須敬仰<lb/>
　　産科論序<lb/>
世傳産書甚多千金外䑓㑹王産寳馬氏王氏崔氏皆<lb/>
<pb n="KR3e0041_WYG_017-18a"/>
有産書巢安世有衛生寳集子母秘録等偹則偹矣但<lb/>
倉卒之間未易歴録試惟李師聖序郭稽中産科經騐<lb/>
寳慶集二十一篇凡十八方用之頗騐但其間序論未<lb/>
為至當姑用料理簡辨於諸方之下以偹識者非敢好<lb/>
辨也<lb/>
　　産科二十一篇評<lb/>
第一論曰熱病胎死腹中者何荅曰因母患熱病至六<lb/>
七日以致臟府極熱薰煮其胎是以致死縁兒身冷死<lb/>
<pb n="KR3e0041_WYG_017-18b"/>
不得出但服黒神散煖其胎湏臾胎氣煖即自出何以<lb/>
知其胎之已死但㸔産婦舌色青者是也<lb/>
黒神散<lb/>
　　肉桂　當歸　白芍　炙草　炮薑　生地<hi>各一兩</hi>
　　黒丑<hi>炒去皮二兩</hi>附子<hi>五錢</hi>
　右為末毎服二錢温酒調下　一法無附子有蒲黄<lb/>
評曰夫姙娠謂之重身二命係焉将理失宜皆能損胎<lb/>
不特病薫煮所致或因傾仆驚恐出入觸動及素有癥<lb/>
<pb n="KR3e0041_WYG_017-19a"/>
瘕積聚壊胎最多候其舌青即知子死養胎論云面青<lb/>
舌赤母死子生唇青吐涎母子俱死又有雙懐二胎或<lb/>
一活一死其候尤難知自非臨岐觀變未易預述然亦<lb/>
不可不備述也以黒神散温胎未若補助産母使其氣<lb/>
正免致虛乏困䪺胎自下矣催生湯殊勝黒神散<lb/>
催生湯<lb/>
　　蒼术　桔梗　陳皮　白芷　肉桂　炙草　當<lb/>
　　歸　川烏　炮　　厚朴　南星　附子　半夏<lb/>
<pb n="KR3e0041_WYG_017-19b"/>
　　茯苓　芍葯　杏仁　阿膠　川芎　枳殻　木<lb/>
　　香<lb/>
第二論曰難産者何胎側有成形塊為兒枕子欲生時<lb/>
枕破與敗血裹其子故難産但服勝金散逐其敗血即<lb/>
自生若横逆並皆治之<lb/>
勝金散<lb/>
　麝香<hi>一錢</hi>鹽䜴<hi>一兩青布裹燒令紅急以乳搥研細</hi>
　右為末取秤搥燒紅以酒淬之調下一錢<lb/>
<pb n="KR3e0041_WYG_017-20a"/>
評曰産難不只胎側有兒枕破與敗血裹凝隨其胎息<lb/>
因縁自有難易其遇横<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>多因坐草太早努力過多兒<lb/>
轉未逮或已破水其血必乾致胞難轉若先露脚謂之<lb/>
逆先露手謂之横法當以㣲針刺之使自縮入即服神<lb/>
應黒散以固其血必自轉生飬生方云倉徨之間兩命<lb/>
所繫不可不廣傳葢賛黒散之功也或以塩塗兒脚底<lb/>
指<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>之間<lb/>
神應黒散　治横生逆生難産<lb/>
<pb n="KR3e0041_WYG_017-20b"/>
　　百草霜　香白芷　等分<lb/>
　右為末毎服二錢童便好醋各一茶盞脚許調勻更<lb/>
　以滚湯浸四五分服止一服見功甚者再服即分娩<lb/>
　矣　一名烏金散<lb/>
第三論曰胎衣不下者何荅曰母生子訖血流入衣中<lb/>
衣為血所服是故不得下治之稍緩脹滿腹中以次上<lb/>
冲心胸痛疼喘急者但服奪命丹以逐去衣中之血血<lb/>
散服消胎衣自下而無所患更有牛膝湯用之甚效<lb/>
<pb n="KR3e0041_WYG_017-21a"/>
奪命丹<lb/>
　　附子<hi>五錢</hi>丹皮　乾漆<hi>一分炒盡烟</hi>
　右為末釅醋一升大黄末一兩同熬成膏和藥丸桐<lb/>
　子大温酒下六七丸<lb/>
牛膝湯　治産兒已出胞衣不下腹堅脹急痛甚及子<lb/>
　死腹中不得出<lb/>
　　牛膝<hi>酒浸</hi>瞿麥<hi>各四/兩</hi>滑石<hi>八/兩</hi>當歸<hi>酒/浸</hi>木通<hi>各六兩</hi>葵子<lb/>
　　<hi>五兩</hi>
<pb n="KR3e0041_WYG_017-21b"/>
第四論曰産後血暈者何荅曰産後氣血暴虛未得安<lb/>
静血隨氣上迷亂心神故眼前生花極甚者令人悶絶<lb/>
不知人事口噤神昏氣冷醫者不識呼為暗風若作此<lb/>
治之病必難愈但服清魂散自愈<hi>小産同前</hi>
清魂散<lb/>
　　澤蘭葉　人参　荆芥穗　川芎<lb/>
　右等分為末温熱湯各半盞調下急灌之下咽即開<lb/>
　眼氣定省人事<lb/>
<pb n="KR3e0041_WYG_017-22a"/>
評曰産後眩暈頃刻害人須量虛熱為治若胸中宿有<lb/>
痰飲阻病不除産後多眩暈又血盛氣弱氣不使血逆<lb/>
而上攻此等皆非清魂可療瘀暈仍用半夏茯苓湯血<lb/>
壅湏用牡丹但駃藥尤難輒用當識輕重所謂擾乎可<lb/>
擾亦無擾若氣血平人因去血多致暈者川芎湯尤佳<lb/>
半夏茯苓湯<lb/>
　　半夏　茯苓　熟地　陳皮　細辛　蘓葉　川<lb/>
　　芎　人参　白芍　桔梗　甘草<hi>隨症加减見惡阻門</hi>
<pb n="KR3e0041_WYG_017-22b"/>
牡丹散　治産後血暈悶絶若口噤則撬開灌之必效<lb/>
　　丹皮　大黄　芒硝<hi>各一兩</hi>𤓰子仁<hi>半/合</hi>桃仁<hi>三十七粒去皮</hi>
　　<hi>尖</hi>
　右㕮咀毎服五錢水三盞煎盞半去渣入硝再煎分<lb/>
　二服欲産先煎下以偹緩急金匱以治腸<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>但分兩<lb/>
　少異<lb/>
芎藭湯<lb/>
　　川芎　當歸<lb/>
<pb n="KR3e0041_WYG_017-23a"/>
第五論曰産後口乾痞悶者何名曰産後衛氣太虚血<lb/>
氣未定食麵太早胃不能消化麵毒結聚於胃脘上薫<lb/>
胸中是以口乾燥渇心下痞悶醫者不識認為胸膈壅<lb/>
滯以藥下之萬不得已但服見晛丸<lb/>
　　薑黄　三稜　蓬术　蓽澄茄　陳皮　人参<lb/>
　　良薑<hi>各三兩</hi>
　為末用蘿蔔慢火煮爛研細将汁煮麵糊丸桐子大<lb/>
　蘿蔔湯下三十丸<lb/>
<pb n="KR3e0041_WYG_017-23b"/>
評曰産後口乾痞悶未必止因食麵或産母内積煩憂<lb/>
外傷燥熱飲食肥甘卒使口乾痞悶當隨其所因調之<lb/>
可也煩心宜四物湯去地黄加人参烏梅煎若外傷燥<lb/>
熱㸔屬何經當隨經為治難以偹舉飲食所傷見睍丸<lb/>
却效<lb/>
第六論曰産後乍寒乍熱者何荅曰隂陽不和敗血不<lb/>
散能令乍寒乍熱産後氣血虚損隂陽不和隂勝則乍<lb/>
寒陽勝則乍熱隂陽相乗則或寒或熱若因房勞臟府<lb/>
<pb n="KR3e0041_WYG_017-24a"/>
血弱不得宣越故令敗血不散入於肺則熱入於脾則<lb/>
寒醫人若悮作瘧疾治之則謬矣隂陽不和宜増損四<lb/>
物湯敗血不散宜奪命丹　又問二者何以别之荅曰<lb/>
時有刺痛者敗血但寒熱無他症者隂陽不和宜増損<lb/>
四物湯皆隨症加减<lb/>
増損四物湯<lb/>
　　當歸　人参　芍葯　川芎　炮薑　炙草<lb/>
評曰乍寒乍熱榮衛不和難以輕議若其敗血不散豈<lb/>
<pb n="KR3e0041_WYG_017-24b"/>
止入脾肺二臟耶大抵一隂閉一陽即作寒熱隂甚故<lb/>
寒陽勝故熱只可云敗血循經流入閉諸隂則寒閉諸<lb/>
陽則熱血氣與衛氣解則休遇再㑹而復作大調經散<lb/>
五積散<lb/>
大調經散　治産後血虚惡露未消氣為敗濁凝滯榮<lb/>
　衛不調隂陽相乘増寒發熱或自汗或腫滿皆氣血<lb/>
　未平之故也<lb/>
　　大荳<hi>一両五錢去皮</hi>茯神<hi>一/両</hi>真神<hi>一錢</hi>
<pb n="KR3e0041_WYG_017-25a"/>
　為末濃煎烏豆紫蘓湯下<lb/>
五積散<lb/>
　　蒼术　桔梗　陳皮　白芷　炙草　當歸　川<lb/>
　　芎　芍藥　茯苓　半夏　麻黄<hi>春夏少秋冬多</hi>乾薑<hi>秋冬</hi>
　　<hi>多</hi>枳殻　肉桂　厚朴　加醋少許煎<lb/>
第七論曰産後浮腫者何荅曰産後敗血乗虛停積於<lb/>
五臟循經流入四肢留淫日深却還不得腐㑹如水故<lb/>
令四肢面目浮腫醫人不識便作水氣治之凡治水法<lb/>
<pb n="KR3e0041_WYG_017-25b"/>
多用導水藥極虚人夫産後既虛又以藥虚之是謂重<lb/>
虚徃徃多致夭損但服調經散<lb/>
調經散<lb/>
　　沒藥　琥珀　肉桂　赤芍　當歸<hi>各一錢</hi>細辛<lb/>
　　麝香<hi>各五分</hi>
　為末毎服五分生薑汁温酒各少許服<lb/>
評曰産後浮腫多端有自懐孕腫至産後不退者亦有<lb/>
産後失於将理外感風寒暑濕内作喜怒憂驚血與氣<lb/>
<pb n="KR3e0041_WYG_017-26a"/>
搏留滯經絡氣分血分不可不辨要當以隨所因脉証<lb/>
治之宜得其情調經散治血分固効但力淺難憑不若<lb/>
吳茱茰湯枳實湯奪魄散大調經要藥也<lb/>
加减吳茱茰湯　治婦人臟氣本虛宿挾風冷胸膈滿<lb/>
　痛腹脇絞刺嘔吐惡心飲食减少身面浮腫惡寒戰<lb/>
　慄或泄瀉不止少氣羸困及因生産臟氣暴虛邪冷<lb/>
　内勝宿病轉甚<lb/>
　　吳茱茰<hi>一両半</hi>桔梗　炮薑　炙草　麥冬　防風<lb/>
<pb n="KR3e0041_WYG_017-26b"/>
　　當歸　半夏　茯苓　丹皮　肉桂<hi>各五錢</hi>
　右㕮咀毎服四錢煎七分服<lb/>
枳术湯　治心下堅大如盤邉如旋盤水飲所作名曰<lb/>
　氣分<lb/>
　　枳實<hi>一兩五錢</hi>白术<hi>三兩</hi>
　毎服四錢煎七分服腹中軟即散<lb/>
奪魂散　治婦人産後虛腫喘促利小便即愈<lb/>
　　生薑汁　白麵<hi>各三兩</hi>半夏<hi>七分</hi>
<pb n="KR3e0041_WYG_017-27a"/>
　以生末汁捜麵裹半夏為七餅炙熟為末滚水調一<lb/>
　錢小便利為效<lb/>
大調經散　治産後腫滿喘急煩渇小便不利<lb/>
　　大豆　茯神　琥珀　等分紫蘓烏豆湯調下<lb/>
第八論曰産後乍見鬼神者何荅曰心主身之血脉因<lb/>
産傷耗血脉心氣則虚敗血停積上干於心心不受觸<lb/>
遂致心中煩燥起卧不安乍見鬼神言語顛倒醫工不<lb/>
識呼為血邪如此治之必不得愈但服調經散毎散加<lb/>
<pb n="KR3e0041_WYG_017-27b"/>
龍腦一捻得睡則安<hi>方見第二論中</hi>
第九論曰産後不語者何答曰人心有七孔三毛産後<lb/>
虚弱多致停積敗血閉於心竅神氣不能明又心氣通<lb/>
於舌心氣閉塞舌亦强矣故令不語如此但服七珍散<lb/>
七珍散<lb/>
　　人参　生地　石菖蒲　川芎<hi>各一兩</hi>細辛　防風<lb/>
　　硃砂<hi>各五錢</hi>
　為末毎服一錢薄荷湯調下<lb/>
<pb n="KR3e0041_WYG_017-28a"/>
又方<lb/>
　　川芎　生地　當歸　白芍　丹参　石菖蒲<lb/>
　　熟大黄<lb/>
第十論曰産後腹痛又瀉利者何答曰産後腸胃虚弱<lb/>
寒邪易侵若未滿月飲冷當風乗虚入留於肓膜散於<lb/>
腹脇故腹痛作陣或如錐刀所刺流入大脇水榖不化<lb/>
洞泄腸鳴或下赤白胠脇䐜脹或走痛不定急服調中<lb/>
湯立愈若醫者以為積滯取之則禍不旋踵謹之<lb/>
<pb n="KR3e0041_WYG_017-28b"/>
調中湯<lb/>
　　良薑　當歸　肉桂　芍葯　附子　川芎<hi>各一兩</hi>
　　炙草<hi>五錢</hi>毎服三錢<lb/>
評曰産後下利非止一証當隨所因而調之既云飲冷<lb/>
當風何所不致寒熱風濕本屬外因喜怒憂思還從自<lb/>
性况勞逸飢飽皆能致病若其洞瀉可服調中赤白帯<lb/>
下非此能愈各隨門類别有正方今録桃膠散白頭翁<lb/>
湯以偹用餘從滯下門中選用之<lb/>
<pb n="KR3e0041_WYG_017-29a"/>
沉香桃膠散　治産後利下赤白裏急後重㽲刺疼痛<lb/>
　等証<lb/>
　　桃膠<hi>瓦上焙乾</hi>沉香　蒲黄<lb/>
　隔紙炒各等分為末陳米飲調下二錢<lb/>
白頭翁湯　治産後下痢<lb/>
　　白頭翁　甘草　阿膠<hi>各二兩</hi>黄連　柏皮　秦皮<lb/>
　　<hi>各五兩</hi>
第十一論曰産後遍身疼痛者何答曰産後百節開張<lb/>
<pb n="KR3e0041_WYG_017-29b"/>
血脉流走遇氣弱則經絡分肉之間血多留滯累月不<lb/>
散則骨節不利筋脉急引故腰背不得轉側手足不得<lb/>
動摇身熱頭疼也若醫者認為傷寒治之則汗出而筋<lb/>
脉動摇手足厥冷變生他病但服趂痛散以黙除之<lb/>
趂痛散<lb/>
　　牛膝　炙草　薤白<hi>各一分</hi>當歸　肉桂　白术<lb/>
　　黄茋　獨活　生薑<hi>各五錢</hi>
評曰趂痛散不獨治産後氣弱血滯兼能治太陽經感<lb/>
<pb n="KR3e0041_WYG_017-30a"/>
風頭痛腰背痛自汗發熱若其感寒傷食憂驚恐怒皆<lb/>
致身疼發熱頭痛况有蓐勞証尤甚趂痛散皆不能療<lb/>
不若五積散入醋煎用却不妨<lb/>
第十二論曰産後大便秘濇者何答曰産後水血俱下<lb/>
腸胃虚弱津液不足是以大便秘濇不通也若遇六七<lb/>
日腹中脹悶此有燥糞在臟府以其乾澁未能出耳宜<lb/>
服蔴仁丸以津潤之若悞以為有熱而投以寒藥則陽<lb/>
消隂長變病百出性命危矣<lb/>
<pb n="KR3e0041_WYG_017-30b"/>
麻仁丸<lb/>
　　麻仁　枳殻　人参　大黄<lb/>
　各等分為末蜜丸桐子大酒下二十丸未通加數丸<lb/>
評曰産後不得利利者百無一生去血過多臟燥大便<lb/>
秘濇濇則固當滑之大黄似難輕用惟葱涎調臘茶為<lb/>
丸復以臘茶下之必通<lb/>
阿膠枳殻丸　治産後虚大便秘塞<lb/>
　　阿膠　枳殻<lb/>
<pb n="KR3e0041_WYG_017-31a"/>
　為末蜜丸桐子大另研滑石為衣酒下二十丸半日<lb/>
　未通再服<lb/>
第十三論曰産後血崩者何答曰産後傷耗經脉未得<lb/>
平復而勞役損動致血暴崩淋瀝不止或因塩鹹不節<lb/>
傷蠧榮衛氣衰血弱亦變崩中若小腹滿痛肝經已壊<lb/>
為難治急服固經丸以中之<lb/>
固經丸<lb/>
　　艾葉　赤石脂　補骨脂　木賊<hi>各五錢</hi>附子<hi>一箇炮去</hi>
<pb n="KR3e0041_WYG_017-31b"/>
　　<hi>皮臍</hi>
　右末陳米飲和丸桐子大温酒米酒下三十丸<lb/>
評曰血崩不是輕病况産後有此是謂重傷恐不止塩<lb/>
酸不節而能致之多因憂驚恐恚臟氣不平或産後服<lb/>
斷血藥早致惡血不消鬰滿痞堅亦成崩中固經丸似<lb/>
難責效不若大料煮芎歸加白芍湯候定續次隨症合<lb/>
諸藥治之為得<lb/>
芎歸加芍湯<lb/>
<pb n="KR3e0041_WYG_017-32a"/>
　　川芎　當歸　芍葯<lb/>
第十四論曰産後腹脹悶嘔吐不定者何荅曰敗血散<lb/>
於脾胃脾受之不能運化精㣲而成腹脹胃受之則不<lb/>
得受水榖而生吐逆醫者不識若以尋常治脹止吐藥<lb/>
療之病與藥不相干轉更相動正氣病愈難治但服抵<lb/>
聖湯<lb/>
抵聖湯<lb/>
　　赤芍　半夏　澤蘭　人参　陳皮<hi>各三錢</hi>炙草<hi>一錢</hi>
<pb n="KR3e0041_WYG_017-32b"/>
　　加薑一片煎服<lb/>
第十五論曰産後口鼻黒氣起及鼻衂者何荅曰陽眀<lb/>
者經脉之海起於鼻交額中還出挟口交人中左之右<lb/>
右之左産後氣消血散榮衛不理散亂入於諸經却還<lb/>
不得故令口鼻黒氣起及變鼻衂此縁産後虚熱變生<lb/>
此証其疾不可治名胃絶肺敗此証不可治不出方<lb/>
第十六論曰産後喉中氣急喘者何答曰榮者血也衛<lb/>
者氣也榮行脉中衛行脉外相隨上下謂之榮衛因産<lb/>
<pb n="KR3e0041_WYG_017-33a"/>
所下過多榮衛暴竭衛氣無生獨肺中聚故令喘也此<lb/>
名孤陽絶隂為難治若惡露不快敗血停凝上薫於肺<lb/>
亦令喘急但服奪命丹血去喘息自定<hi>方見第二論</hi>
評曰産後喘急固可畏若是敗血上薫於肺猶可責效<lb/>
奪命丹若感風寒宜旋覆花湯若榮衛暴絶宜大料芎<lb/>
藭湯亦自可救性理鬰發宜小調經散用桑白皮杏仁<lb/>
煎湯調下傷食宜見睍丸五積散<lb/>
旋覆花湯　治産後傷感風寒暑濕咳𠻳喘滿痰𠻳壅<lb/>
<pb n="KR3e0041_WYG_017-33b"/>
　塞坐卧不安<lb/>
　　旋覆　赤芍　半夏　前胡　麻黄　荆芥　五<lb/>
　　味　炙草　茯苓　杏仁<lb/>
第十七論曰産後中風者何荅曰産後五七日内强力<lb/>
下床或一月之内傷於房室或懐憂發怒擾蕩冲和或<lb/>
因着艾傷動臟府得病之初眼澁口噤肌肉瞤搐漸至<lb/>
腰脊筋急强直者不可治此乃人作非偶爾中風所得<lb/>
也<lb/>
<pb n="KR3e0041_WYG_017-34a"/>
評曰問産後中風風是外邪血虚則或有中之者直荅<lb/>
以人作不可治問答不相領觧如何開示後人立論之<lb/>
難有如此者若是中風當以脉辨看在何臟依經調之<lb/>
强力下床月内房室憂愁着炙非中風類蓐勞性氣火<lb/>
邪治各有法非産後病不暇繁引學者識之<lb/>
第十八論曰産後心痛者何答曰心者血之主人有伏<lb/>
宿寒因産大虚寒搏於血血凝不得消散其氣遂上冲<lb/>
擊於心之絡脉故心痛以太岩蜜湯治之寒去則血脉<lb/>
<pb n="KR3e0041_WYG_017-34b"/>
温而經絡通心痛自止若誤以為傷治之則虚極寒益<lb/>
甚矣心絡寒甚傳心之正經則變為真心痛旦發夕死夕<lb/>
發旦死藥不可輕用<lb/>
大岩蜜湯<lb/>
　　熟地　當歸　獨活　吳茱萸　炮薑　白芍<lb/>
　　肉桂　炙草　逺志<hi>薑汁炒各一兩</hi>細辛<hi>五錢</hi>
評曰産後心痛雖非産蓐常病庸或有之凡痛未必便<lb/>
是血痛設是岩蜜湯豈可用熟地熟地泥血安能去痛<lb/>
<pb n="KR3e0041_WYG_017-35a"/>
此方本出千金用生地耳茱茰一升合准五兩乾薑三<lb/>
兩細辛治陳寒在下焦方本一兩却减作半兩制竒制<lb/>
偶量病深淺自有品數不可妄意加减然以岩蜜湯治<lb/>
血痛不若失笑散用之更效<lb/>
失笑散<lb/>
　　五靈脂　蒲黄<hi>炒</hi>各等分<lb/>
　為末醋調二錢熬膏入水煎七分服<lb/>
第十九論曰産後熱悶氣上轉為脚氣者何答曰産卧<lb/>
<pb n="KR3e0041_WYG_017-35b"/>
血虚生熱復因春夏取凉過多地之蒸濕因足履之所<lb/>
以着而為脚氣其狀熱悶掣瘲驚悸心煩嘔吐氣上皆<lb/>
其候也可服小續命湯二三劑必愈若醫者誤以逐敗<lb/>
血藥攻之則血去而病益増劇<lb/>
小續命湯<lb/>
　　麻黄　防已　人参　黄芩　肉桂　炙草　白<lb/>
　　芍　川芎　杏仁　防子　附子　加薑棗煎<lb/>
評曰脚氣固是常病未聞産後能轉為者徃徃讀千金<lb/>
<pb n="KR3e0041_WYG_017-36a"/>
見産婦多此疾之語便出是証文辭害意概可見矣是<lb/>
熱悶氣上如何服此湯此藥本主少陽經中風非拘治<lb/>
諸經脚氣須要依脚氣方論隂陽經絡調之此渉轉悶<lb/>
門未易輕論既非産後要病更不繁引<lb/>
第二十論曰産後汗出多而變痓者何也答曰産後血<lb/>
虚肉理不宻故多汗因遇風邪搏之則變痓也痓者噤<lb/>
口不開背强而直如發癎狀摇頭馬鳴身反折須臾十<lb/>
發氣息如絶宜速斡口灌小續命湯稍緩即汗出如雨<lb/>
<pb n="KR3e0041_WYG_017-36b"/>
手拭不及者不可治<lb/>
評曰産後汗出多變痓亦令服續命湯此又難信既汗<lb/>
多如何更服麻黄官桂防已輩不若大豆紫湯為佳太<lb/>
醫局方大聖散亦良藥也<lb/>
大荳紫湯<lb/>
　　獨活<hi>一兩五錢</hi>大荳<hi>半/升</hi>酒<hi>三升</hi>
　右先以酒三升浸獨活煎一二沸另炒大豈極焦烟<lb/>
　出急投酒中宻封候冷去荳毎服一二合得少汗則<lb/>
<pb n="KR3e0041_WYG_017-37a"/>
　愈日數服<lb/>
第二十一論曰産後所下過多虚極生風者何答曰婦<lb/>
人以榮血為主因虚血下太多氣無所主唇青肉冷汗<lb/>
出目瞑神昏命在須臾此但虚極生風也如此則服濟<lb/>
危上丹若以風藥治之則誤矣<lb/>
　　乳香　𤣥精石　五靈脂　硫黄　陳皮　阿膠<lb/>
　　桑寄生　卷栢<hi>生</hi>各等分<lb/>
　右將上四味同研勻石器内㣲火炒勿令焦再研極<lb/>
<pb n="KR3e0041_WYG_017-37b"/>
　細復入餘藥為末用生地汁和丸桐子大酒下或當<lb/>
　歸酒下二十丸<lb/>
評曰所下過多傷損虚弱少氣唇青肉冷汗出神昏此<lb/>
皆虛脫証何以謂之生風風是外淫必因感冐中傷經<lb/>
絡然後發動臟府豈能自生風也虛之説葢因脉經云<lb/>
浮為風為虛此乃兩病合説在人迎則為風在氣口則<lb/>
為虚後學無識便謂風虛是一病謬濫之甚學者當知<lb/>
　右保慶集二十一論人用既多因評其說仍將得效<lb/>
<pb n="KR3e0041_WYG_017-38a"/>
　方附行外有歴科諸証併叙于後<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0041_WYG_017-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三因極一病証方論卷十七<lb/>
</p>
<p>
</p>
  </div>
</body>
</text>
</TEI>
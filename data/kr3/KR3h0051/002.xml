<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>寒山帚談卷下</head> <lb/>
    <p>
<pb n="KR3h0051_WYG_002-1a"/>
欽定四庫全書<lb/>
　寒山帚談卷下<lb/>
　　　　　　　　　　　　明　趙宧光　撰<lb/>
　　用材五<lb/>
偏才擅場如真楷𨽻篆不能兼善者無論矣即器用亦<lb/>
復如是有善用敗帚者有必須佳豪者豪之剛柔人各<lb/>
異取苟所遭相左即所造殊功此無他心手無權耳能<lb/>
權之士無所不宜權正兼濟斯稱大方<lb/>
<pb n="KR3h0051_WYG_002-1b"/>
昔人言能書不擇筆有旨哉擇筆而書筆也非書也雅<lb/>
士不為<lb/>
不擇筆者謂取捨非謂作用蘭亭得之敗筆是矣筆銳<lb/>
宜法方筆頽宜法圓則又不能不擇筆也米老自攷云<lb/>
臣刷字而每以書自儫此老能得不擇之恉歟<lb/>
書法云學書不須佳筆須佳紙用惡筆使後不擇筆<lb/>
用佳紙使後不懾似矣未盡也擇筆則事皮肉而忘其<lb/>
骨紙疏則墨走不堪留筆即有善思無從自見即有醜<lb/>
<pb n="KR3h0051_WYG_002-2a"/>
態無從自攷余故曰筆致佳不妨紙惡大病近代名家<lb/>
有以糢糊相掩自蔽蔽人者大謬不然也<lb/>
用敗筆學書以見字不在皮相而在筋骨脂髓須善<lb/>
豪作字以見字不可苟且勿以拕泥帶水慲人二器兼<lb/>
長乃是傑作<lb/>
惡筆無妨惡墨有妨惡墨可惡楮不可三惡尚可詞惡<lb/>
最不堪也而世間不免無地可逃<lb/>
搦管要如弄丸使圓轉活潑其機自熟作字之頃任吾<lb/>
<pb n="KR3h0051_WYG_002-2b"/>
指使無論作字未作字時時時作一物在吾指端流轉<lb/>
其學自進<lb/>
未作字先管欲不死巳作字頃指却不活活則成字無<lb/>
骨大病也<lb/>
書法云腕欲動而指不知謂小楷可耳若作篆署則又<lb/>
不然篆法圜轉相續處若指不轉鋒何粘續<lb/>
正鋒全在握管握管直則求其鋒側不可得也握管衺<lb/>
則求其鋒正不可得也鋒不正不成畫畫不成字有獨<lb/>
<pb n="KR3h0051_WYG_002-3a"/>
成者乎鄙俗審矣<lb/>
正字全在用腕用腕似難而實易管直則求其用指不<lb/>
能也若置腕使指蜂腰鶴䣛籧蒢戚施醜態盡出唐已<lb/>
前得法者多無論矣宋已下惟米氏縱横正鋒然不能<lb/>
袪籧蒢之病彼能因病投藥不能藥于未病之先得之<lb/>
目不得之心是以不偁上乘<lb/>
晉已前藉地而坐書必就䣛楷書就几几廣不過四五<lb/>
寸修不過一二尺惟天子玉几廣尺二修三尺耳故懸<lb/>
<pb n="KR3h0051_WYG_002-3b"/>
掌不期懸而懸正鋒不期正而正又按古人作字不甚<lb/>
大小至大不過二寸至小不過五分題石則稍大如壇<lb/>
山繹山之類署書則就版而題可以任其廣狹否則䣛<lb/>
間無可大之道也即張顛素狂亦就屏障始可縱逸成<lb/>
草巳非古法今之作者須先定古今器用始可作古今<lb/>
字體<lb/>
懸掌故古人之順境今人之逆境也自唐巳前雖有隠<lb/>
几聊借掎閣而已後世巧作檯椅安逸自恣少而習之<lb/>
<pb n="KR3h0051_WYG_002-4a"/>
不知身手死矣及長而後知書法將革前非心手鬬逆<lb/>
反稱甚難苟能于小時始入家塾即斆正法何常不順<lb/>
更有何難<lb/>
用筆得之鋒杪纖而不文得之筆根澀而不韻故濡欲<lb/>
透豪運毋竭墨不纖不澀始合雅道意在筆前者豈惟<lb/>
運筆之頃即濡翰而前已具全意世俗取纖嫩為合時<lb/>
譽麤澀為古雅者皆漫興喝彩而已<lb/>
書法言執筆法凡作楷離筆頭若干作行書離若干即<lb/>
<pb n="KR3h0051_WYG_002-4b"/>
不必詳其離豪離管之異然與其過近寧過逺與其粘<lb/>
案寧虚掌以至與其浮動寧堅執近有不知書者譽一<lb/>
名家云無論其書之妙即觀其作字提筆指間若無多<lb/>
重也嗟乎左矣無論古人掣筆故事與夫後世鐵管學<lb/>
法兩重公案但腕中無力必不得佳書總令成就不過<lb/>
蘇眉山趙呉興媆弱㺯筆恣態媚俗之書耳豈上乘乎<lb/>
嗚呼不善譽者譽亦毁矣<lb/>
作書須能用材無使材屈無伸可也常謂懐素諸草帖<lb/>
<pb n="KR3h0051_WYG_002-5a"/>
疑今之筆墨非復往時及得燕中所造水筆與硯栻知<lb/>
必此器為之每用作字甚適也近有西呉王生脫格造<lb/>
筆南工幾欲廢北一時名流亦頗知善但莫悉其合古<lb/>
法耳有一名士反不善之惡之特甚一日過我作書余<lb/>
曰獨有王生筆不稱君手奈何無已姑試之喜曰大良<lb/>
器也索數矢而去異日相晤乃云前筆獨所用一矢耳<lb/>
餘皆棄物余因歎息可憐誰訴昔宣城陳生其先世為<lb/>
右軍筆至栁學士但取其常品最者不收何待今日哉<lb/>
<pb n="KR3h0051_WYG_002-5b"/>
因訟筆冤而録用材法于左筆墨未合一冤墨水未入<lb/>
二冤楮筆不相發三冤筆不圅字四冤客豪未退五冤<lb/>
急作未舒六寃多作透弱七冤任器不任指八冤滯墨<lb/>
膠澀九寃埽墨旋鋒十冤冤不可極姑識十端<lb/>
秦相碑狂僧敘纖瘦不弱濃潤不腴知古人多用水筆<lb/>
法在腕不在器所以妙也作篆時每闕此筆頗覺不便<lb/>
造筆合法全用耎豪故柔而不弱能大能小且能經久<lb/>
法書碑帖可想見矣而世之俗子翻指為惡筆者十常<lb/>
<pb n="KR3h0051_WYG_002-6a"/>
六七大可怪歎<lb/>
重為誦冤作毛生百戹疏凡漬筆毋論巨細必濡過三<lb/>
四分已上始能盡豪之才亦能任指之用俗子略濡分<lb/>
杪全欲使器供其妍媚亦可醜矣一戹也書後墨膠不<lb/>
令洒透二戹也晉漢已往硯用鳳池唐宋而下翻作陖<lb/>
阪甚至𨫼心遂令筆鋒帶扁或岐而二三者有之書生<lb/>
不覺其病故字皆側鋒及乎閣筆重書歸罪于筆三戹<lb/>
也醉飽肥鮮汚口吮豪令豪卷縮四戹也向日豪開五<lb/>
<pb n="KR3h0051_WYG_002-6b"/>
戹也蜂入管耑失于墐塞六戹也因不知書法遂不知<lb/>
用法埽而不染七戹也疏硯八戹也灰墨九戹也稿紙<lb/>
十戹也十戹十乖百戹具也<lb/>
濡墨寧贍毋窘用可大之筆作小字筆為我用字為我<lb/>
作用不可大之筆作大字我為筆使字亦筆成<lb/>
墨欲贍勿盡用瀋筆欲和勿盡用豪腕欲勁勿盡用力<lb/>
指欲活勿盡用轉目欲専勿滯方所意欲完勿離鋒杪<lb/>
是以作書墨須有餘故古人晨起作墨及用墨時墨稍<lb/>
<pb n="KR3h0051_WYG_002-7a"/>
過字便醜有餘墨而不用乃得佳書余常有言䃺墨須<lb/>
奢用墨須儉漬筆須深用筆須淺<lb/>
墨傅其筆筆傅其字字乃成形墨浮于筆筆浮于字字<lb/>
乃神妙墨不傅筆筆不傅字不成形矣傅則支浮則贍<lb/>
不傅窘矣雖然贍不盡其材也盡其材病過于窘書法<lb/>
謂之墨猪余又謂之書道塗炭<lb/>
用草書筆作楷具眼者不昧以真書筆作草能者亦乖<lb/>
俗人反是者其中無主聴令于筆耳聴令于筆尚可謂<lb/>
<pb n="KR3h0051_WYG_002-7b"/>
之書乎<lb/>
余喜作草篆以續飛白之脈其任率自好若謂前無作<lb/>
者或詰之曰大小諸篆何有此法既謂之篆惟古自遵<lb/>
何得改轍余曰有說凡事取真不取假用實不用浮貴<lb/>
自然不貴勉然大小篆書必有大小篆器今器異昔何<lb/>
堪効顰必如昔書勢必虚假勉然而後可子言故是但<lb/>
須出之蒙將軍未作用前而後可如以將軍筆作丞相<lb/>
書吾見其難為矣古今興革故有不可知者子姑執筆<lb/>
<pb n="KR3h0051_WYG_002-8a"/>
臨楮然後破我未晚也<lb/>
作晉漢以上書不特今時强筆勿用必資媆豪柔穎而<lb/>
後可即墨須如桼紙須如皮研須如盂掌須如木雞一<lb/>
物不稱終作時俗之書而已<lb/>
書法云學書宜惡筆使後不擇筆又云强紙用弱筆弱<lb/>
紙用强筆二說並後世人語也案前人帖初無强筆所<lb/>
謂惡筆乃敗筆耳亦無弱紙紙之疏弱皆後世俗工所<lb/>
為宋以上無此法况晉唐乎試探稍古名帖求其字畫<lb/>
<pb n="KR3h0051_WYG_002-8b"/>
雖極縱逸處用筆無有不圓熟者結構無有不了然者<lb/>
即于鋒交墨互中未始不森森楚楚果惡筆弱紙而能<lb/>
如是乎能書不擇謂鑒賞非謂作用也强弱相濟謂救<lb/>
時非謂相須也但堊帚飛白古法莫𫝊後世想成而以<lb/>
枯筆燥墨為之者是乎非乎不可知矣是則弱紙便于<lb/>
白强筆便于飛就世改轍古法疏矣<lb/>
强弱紙筆遇此器即出此法苟非我之長伎亦須改弦<lb/>
易轍以勉就之不然指器相左心手不符即不成書今<lb/>
<pb n="KR3h0051_WYG_002-9a"/>
時弱紙滿天下要知古人全是强紙全是弱筆世俗不<lb/>
善用遂謂過滑過媆不堪著墨者因指間無有骨力將<lb/>
聴令于器耳若胷中有箇佳字心能役腕隨在得意即<lb/>
使與古人弱紙亦自無妨況强紙對名手乎外境皆牝<lb/>
牡驪黄何能礙我作用<lb/>
凡强紙用墨使墨有餘濃墨用筆使筆勿竭飲墨如貪<lb/>
吐墨如吝不貪則不贍不吝則不清不贍可不清未可<lb/>
俗最忌也<lb/>
<pb n="KR3h0051_WYG_002-9b"/>
紙有三品之異量才施用一古佳紙如宋經箋髙麗繭<lb/>
之類二宣徳紙涇縣古干之類三則滿世間疏漏惡札<lb/>
是也上紙須用古作法中紙隨意皆可下非飛白稿草<lb/>
不能就其獷劣也<lb/>
弱豪重墨輕用得佳書輕墨重用其書惡輕墨輕用其<lb/>
書纖重墨重用其書俗强筆輕墨輕用則不腴重墨輕<lb/>
用則不潤輕墨重用則獷而離重墨重用則粗而俗四<lb/>
者無一可者也是以古人必須弱豪<lb/>
<pb n="KR3h0051_WYG_002-10a"/>
握管之法有單鉤雙鉤之殊用大指挺管食指鉤中指<lb/>
送謂之單鉤食中二指齊鉤名指獨送謂之雙鉤勝國<lb/>
吾子行善單憎雙試之果騐單則左右上下任意縱横<lb/>
雙則多所拘礙且名指力弱于中指送亦耎怯矣小時<lb/>
習雙今欲改之増我一障詳說以示初習書者凡單鉤<lb/>
情勝雙鉤力勝雙鉤骨勝單鉤筋勝單鉤宜真雙鉤宜<lb/>
草雙鉤宜大單鉤宜小<lb/>
描字不必憎惡楮塑字不必厭灰墨若運管舒豪惡材<lb/>
<pb n="KR3h0051_WYG_002-10b"/>
絶不堪用矣不惟膩澀難于使轉即對之敗興寧得佳<lb/>
書常戲為之語曰靠筆成畫恰似描樣靠墨成形何如<lb/>
塑像二意似殊總之一致臨池撫卷到此自知<lb/>
晉唐宋三品研式筆鋒功過所繫不特為石所使亦為<lb/>
墨所使也鳳池墨阿飲筆不及阿底而墨自足陖阪鋒<lb/>
石半箸𨫼心則二器全相挹取烏得不扁且岐乎必如<lb/>
俗兒埽墨從事捲鋒向楮尤為僨事<lb/>
鉤帖䥴刻二人先與講解數日然後下手更取其所鉤<lb/>
<pb n="KR3h0051_WYG_002-11a"/>
所刻之字對按指其得失一指用筆正側鋒次指一字<lb/>
負抱顧盼形勢三指連字引帶四指毎行起止不同<hi>或曽</hi>
<hi>經割動之帖可以意裁</hi>五指主客失所敗筆<hi>或本帖原作敗筆可以意裁</hi>六指<lb/>
寫字名家人人具有得失不得以我意改同之七指唐<lb/>
已上帖不得改媆曲纖巧之筆失其時代八指晉已上<lb/>
帖不得改時俗通行之體亂其來歴九指疏宻不得改<lb/>
移失其避就十指挑剔不得溷晉轉唐折殊法十一指<lb/>
不得失晉人圓轉逸韻十二指不得失漢魏章草古澀<lb/>
<pb n="KR3h0051_WYG_002-11b"/>
妙境<lb/>
工人能刻繪事未必能刻文字能刻文字未必能刻名<lb/>
家善書能刻名家善書未必能刻古人法帖能刻古人<lb/>
法帖未必能刻同本異摹諸搨刻同本異摹諸搨工拙<lb/>
必露矣<lb/>
　　評鑒六<lb/>
昔人言善鑒者不書善書者不鑒一未到一不屑耳謂<lb/>
不能鑒者無是理也果不能鑒必不能書<lb/>
<pb n="KR3h0051_WYG_002-12a"/>
閱名人書須具有隻眼不然未得其佳處先蹈其敗筆<lb/>
効顰之態見之欲嘔是則不如無學翻有一分自適處<lb/>
古人書直是氣象不同晉漢帖無有晉漢人氣象即知<lb/>
是偽故舊帖雖非善本自有作用新帖雖極力揣摹直<lb/>
是棄物何也出自淺學之手不知書法為何物直以俗<lb/>
筆厠古書分明别造一箇宇宙何取于古帖乎<lb/>
凡字收鋒増美者㑹稽以上也收鋒補過者大令而下<lb/>
也先哲言求妍媚于成字之後大令所以去之更逺<lb/>
<pb n="KR3h0051_WYG_002-12b"/>
字有三品曰庸曰高曰竒庸之極致曰時高之極致曰<lb/>
妙竒之極致便不可知不可知其機甚危學足以濟之<lb/>
識可以該之則超乎髙妙學識不足以該濟而但思高<lb/>
出人上者野狐何有哉雖然吾又惡庸庸人趨時作世<lb/>
俗事業便無出頭日佛法中學道人寧落地獄不願畜<lb/>
牲近之矣曰寧惡毋庸有說乎曰有惡故自儫唾罵者<lb/>
載道自然有日自覺其醜態庸俗之作甄别者世不多<lb/>
見十人九人讚歎其美歴世愈久庸根愈深落此深坑<lb/>
<pb n="KR3h0051_WYG_002-13a"/>
何時出離<lb/>
畫後策竪後打謂之能品策如馬頭打如鶴䣛謂之俗<lb/>
品不策能蔵不打能正蔵不頺正不銳謂之高品隨勢<lb/>
而施無所拘礙謂之逸品若乃皮相飛黄野狐骨骼者<lb/>
怪妄自不能外掩可謂低品是以書法不道世多蹈此<lb/>
故稍及之<hi>名義具書法中</hi>
古人法書篇有篇法行有行法全字有全字法半字有<lb/>
半字法一畫有一畫法一㸃有一㸃法是以名帖隻字<lb/>
<pb n="KR3h0051_WYG_002-13b"/>
半行不可蹉過近世墨客以畫遮㸃以體遮畫以上下<lb/>
文遮一二字以通篇氣色儫逸遮却一生醜態尚可謂<lb/>
之書乎其最下者借佳紙濃墨掩其拙筆或以筆勢波<lb/>
折掩其謬結皆書中穿窬之流識者恥之<lb/>
古書佳處在方圓斜直不拘繩檢今人惡處却與古同<lb/>
古人胷中自有箇佳字任其所施耳今則不然上者只<lb/>
記臆古人成按下者以無繩檢遮掩其拙以糊人耳目<lb/>
謂貌則同其造就處天地懸絶<lb/>
<pb n="KR3h0051_WYG_002-14a"/>
名家書法滿亦佳空亦佳長亦佳短亦佳端方亦佳衺<lb/>
倚亦佳方圓平直無不宜之後世俗書縮大為小𫝊瘦<lb/>
為肥一字字弄作團團無有潠漏逐字觀之非不端楷<lb/>
却増一團俗氣<lb/>
整頓之失即智永親𫝊家法作千字文懐仁博采真蹟<lb/>
集聖教序已自磨礱熟爛況其下者乎雖然二僧釋子<lb/>
也法如是故何乃文人墨客不師其全體作用而師其<lb/>
整頓一門正似盲兒摸象耳者謂象如箕摸象尾者謂<lb/>
<pb n="KR3h0051_WYG_002-14b"/>
象如帚乎<lb/>
集古諸帖豈惟修改誤人即其顧盼起伏略不可得矣<lb/>
名家作書行款上下尚不可移易況集取强合乎往往<lb/>
見移行諸帖行首無故而來行末無故而往甚至强割<lb/>
聮絲意義失所不知者效顰從事已自可憎集古比之<lb/>
移行又天淵矣<lb/>
集帖之取圓整有不得不然者失勢故也凡觀集帖又<lb/>
須縁情欲定其罪罪在亂次不在取圓<lb/>
<pb n="KR3h0051_WYG_002-15a"/>
古人筆鋒縱逸處翻摹諸人十九收斂圓整十一揚波<lb/>
怪妄一時俗一野狐皆畔于書法圓滿故是正法逸興<lb/>
乃其權巧初學者可與正未可以權雖然若不能權不<lb/>
知書者也即能權而補綴從事謂改過成功可耳若恃<lb/>
其後筆即非上乘大令且以受嗤豈惟他人<lb/>
字以知好惡難别他人好惡易别自巳好惡難識古名<lb/>
家好處易識古名家惡處難識今無名人惡處易識今<lb/>
無名人好處難如此識得如白黒不差方是識好惡此<lb/>
<pb n="KR3h0051_WYG_002-15b"/>
無難多看法書得之矣<lb/>
皎皎而好為好書溷溷而好為惡書翩翩而好為佳書<lb/>
莽莽而好為野書佳好故難野惡何難不知媿何難知<lb/>
媿斯難<lb/>
後世以筆鋒掩書已自俗謬至于近代又將以墨汁掩<lb/>
筆大可怪也古人未始無之此偶然落筆濃淡失所謂<lb/>
不傷于書可耳若借此遮醜法果如是乎譬之殘印章<lb/>
爛畫片折足鼎闕池硯妙處不在破而在全去其妙處<lb/>
<pb n="KR3h0051_WYG_002-16a"/>
獨取殘闕識者噴飯<lb/>
世人多謂余拙于真楷故作篆書名言哉真堪藥石乎<lb/>
惜未悉余病也余故貪夫常謂遇事不見根氐寧不學<lb/>
書法言作字粗通篆法因此一語每為致思篆無粗通<lb/>
義粗通即有俗惡二魔投手腕中竢得我便矣此無他<lb/>
後世知見善機不熟俗習易染耳有心書道必從頂門<lb/>
著力字之必篆猶學詩者必熟讀三百篇作文者必貫<lb/>
通九經正史不然皆野狐也余之作篆者書之始也不<lb/>
<pb n="KR3h0051_WYG_002-16b"/>
作徒𨽻者未究其終也世之譏我者但知用字之終不<lb/>
願聞横直㸃拂從何處來從何下落故余之不作真楷<lb/>
功未到耳世之譏我似矣但鹵莽横加故曰藥石哉未<lb/>
中余病請以此良劑自灌肺腑毋令俗魔中汝膏肓<lb/>
余無世資習以成性以至作字豈惟不能隨波逐流即<lb/>
唐宋而下却不喜效顰是以每受世嗤有見作飛白者<lb/>
曰象道士畫符有見作古文者曰如武夫戈㦸有見作<lb/>
小篆者乃始解頥曰寫得太平嗟嗟何俗眼之局于一<lb/>
<pb n="KR3h0051_WYG_002-17a"/>
邊更不放開咫尺哉心目都在胷中牝牡驪黄何闗千<lb/>
里逸足且道士畫符何者非篆體立戈持刀何者非心<lb/>
畫余作書時因文定法故不泥者有之顔魯公家廟碑<lb/>
方朔贊諸法書帖恉義各别徒𨽻尚尒豈惟篆籀而無<lb/>
其說乎悲盲兒摹象作法書全帖見謂字從胷中取由<lb/>
内照能解于此始可以得二王署名千變萬化之妙不<lb/>
然妄謂二子好怪者此正無耳目人也請借蒙古人皇<lb/>
縫虞學士馬尾合其兩眼他時有目者出出與共賞<lb/>
<pb n="KR3h0051_WYG_002-17b"/>
子建云文之好醜我自得之後世誰相知定吾文者邪<lb/>
至于今之世豈惟好處人不知其得即醜處亦不知其<lb/>
失也成敗横于衷毁譽梏于外評者不得其實聴者莫<lb/>
之的從未曽實用一翻功夫總之夢中說夢人之用功<lb/>
而不知者有矣未有無功而知者也知而不能言者有<lb/>
矣未有能言而不知者也<lb/>
後世書家惡態百出有巧為波折以誣人者有倚此糢<lb/>
糊以渾人者有故為絲曲以媚人者有率其粗礦以欺<lb/>
<pb n="KR3h0051_WYG_002-18a"/>
人者有任其放縱以淩人者皆不知書者也果能此道<lb/>
所謂名教中自有樂地可善取之勿遺開眼後慙愧<lb/>
好古不知今每每入于惡道趨時不知古侵侵陷于時<lb/>
俗寧惡毋俗寧俗毋時惡俗有覺了之日時俗則方將<lb/>
軒軒自好何能出離火阬<lb/>
不見古人書不能洒俗不見今人書不能袪妄<lb/>
問如何作書曰畫得出討得出撆得㸃得輳得便是書<lb/>
法真能有得自一至十即是法帖或永或圖一字可蔽<lb/>
<pb n="KR3h0051_WYG_002-18b"/>
評書不特毁人書難即譽人書亦難嘗作書過敗筆世<lb/>
人漫然喝彩者無論矣至真認以為好而譽之益令書<lb/>
者媿怍<lb/>
有一友人初作賣書肆索余冩柔翰林三字扁額期得<lb/>
佳書余以其果屬意也構思日夕始為下筆覽之自覺<lb/>
飛動四顧躇蹰可以滿志兒子請留正本與之鉤本足<lb/>
矣余取初心□以畀之及後相見畧不色喜稍間曰象<lb/>
道士畫符余亦不毁快自若也但戒他時俗地勿作佳<lb/>
<pb n="KR3h0051_WYG_002-19a"/>
書耳<lb/>
友人索余作堂聫聫中有瞑字惡其近冥也以為不祥<lb/>
戒曰幸用俗眠余如其請不惜蹈俗併十字竝作通時<lb/>
小篆一日有一大名士過之見其方整誤認非余作者<lb/>
頗稱奬及知余書因自飾曰寫得太平悲哉世乎就俗<lb/>
用俗何必余書帚可焚矣<lb/>
字熟必變熟而不變者庸俗生厭矣字變必熟變不由<lb/>
熟者妖妄取笑矣故熟而不變雖熟猶生何也非描工<lb/>
<pb n="KR3h0051_WYG_002-19b"/>
即寫照耳離此疏矣變不由熟雖變亦庸何也所變者<lb/>
非狂酲即昬夢耳醒來恥矣<lb/>
字避筆俗俗有多種有粗俗有惡俗有村俗有嫵媚俗<lb/>
有趨時俗粗俗可惡俗不可村俗尤不可嫵媚則全無<lb/>
士夫氣趨時則斗筲之人何足算也世人顧多尚之目<lb/>
為通方者有矣此以惡紫特甚須痛懲之<lb/>
近代善刻如遙望美人未見不好及觀真蹟如覿面相<lb/>
對大半可憎矣古人墨本則骨骼筋肉一時呈露至于<lb/>
<pb n="KR3h0051_WYG_002-20a"/>
古蹟語言舉止趨步皆可師資至若鍾王張索名世賢<lb/>
哲則風神顧盼千里一息非足蹟可到但得遐想未可<lb/>
追踪仰止若何<lb/>
不多閱真蹟不辨名家敗筆不多參搨本不顯鐫工無<lb/>
稽遵敗筆效偽鐫都成一笑<lb/>
學者稍知字畫即彈䠶好醜及至法書在側大半若罔<lb/>
聞之書法在笥全然不知何物甚至臨摹步武亦但恱<lb/>
在近代時尚俗體而已何怪乎葉公好龍哉余是以斷<lb/>
<pb n="KR3h0051_WYG_002-20b"/>
彼沈夢中人也書家而不酷噬古帖者皆是也即好矣<lb/>
而又但能視若翫器以至翻其題跋摸其剥蝕攷諸證<lb/>
佐以騐真偽而低昂其貨值者一皆茫昧于此道之徒<lb/>
勿論可也<lb/>
評論䥴工古以不失體為高手今以不失筆為高手不<lb/>
知者左今右古大謬不然也筆可自取體須導師試揣<lb/>
近代江左諸人何人不能巧弄筆意如花似栁描成一<lb/>
段春色至于結果收拾無所措置矣是以古人之結構<lb/>
<pb n="KR3h0051_WYG_002-21a"/>
體裁攬其妙境真有不知手舞足蹈之快若夫鋒裊鮮<lb/>
妍不過漫然稱賞而已豈可同年而語哉<lb/>
閱墨刻如十六觀經之象觀真蹟如佛觀若親炙名家<lb/>
濡豪運帚則是開眼合眼大聖晛前如羮如牆芳軌不<lb/>
逺儻逢偽蹟等視天魔必不為所嬈亂具有正法眼在<lb/>
古帖糢糊者翻覺校好何也䥴工那得無漏醜不呈也<lb/>
善學者得其好處我自不糊塗不善學者認糢糊作一<lb/>
段妙境謬矣更有以糢糊糊人耳目者此非士君子所<lb/>
<pb n="KR3h0051_WYG_002-21b"/>
為小人伎倆耳詐矣不知者謂字既糢糊掩則通掩露<lb/>
則通露何獨醜態不呈大抵翫帖人必稍具鑒識古帖<lb/>
骨格不失而我胷中自有佳賞快心處以意逆名家法<lb/>
度是以但見其好何疑乎所以蒙董人只取明爽稍涉<lb/>
糢糊畧不流目常戲為之語曰取帖愈明其人愈昏<lb/>
閱名家書須識其來歴古帖無論矣如吾呉文氏父子<lb/>
待詔出于太宗而目為右軍者是<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>其血脈也掌故出<lb/>
于藏真而目為襄陽者是斷其源流也評者過猶不及<lb/>
<pb n="KR3h0051_WYG_002-22a"/>
皆非是<lb/>
鑒賞法書之樂聲色美好一不足以當之翫好雖佳無<lb/>
益于我惟法書時時作我師範不可斯須去身常謂博<lb/>
古之士而不好法帖是未常博一古善書之士而不好<lb/>
法帖是未嘗寫一字名家亦有但貴墨蹟而不貴搨本<lb/>
者此正不知真好者也墨蹟故佳不可得而善帖為稀<lb/>
世之寶矣善搨又不可得而常搨亦為不可闕之物矣<lb/>
即使其家多蔵墨蹟或一帖不具則刻本終不可少也<lb/>
<pb n="KR3h0051_WYG_002-22b"/>
如是鑒賞方是好古方是知書方是識去取方是識好<lb/>
惡不然皆浮慕也<lb/>
米黄諸君鑒别真偽鑿鑿不爽所賞諸帖即不墨蹟亦<lb/>
必善搨所以如别白黒今則不然後出諸碑大半𫝊摹<lb/>
失真無論好處弄壊即惡處又多為好事人修飾遮掩<lb/>
以眩世目真偽幾乎不可辨矣故寒山法書集特設後<lb/>
出續帖自為一類竊比釋典中單譯經不與入重譯蔵<lb/>
恐未免亥豕疑以𫝊疑<lb/>
<pb n="KR3h0051_WYG_002-23a"/>
善鑒者取書忘筆取筆忘刀取刀忘絹素楮墨即取絹<lb/>
素楮墨者亦須忘裝潢色澤而後可不然尠不為所亂<lb/>
惑<lb/>
倣書知其好處固要知其不好處尤要敗筆人人不免<lb/>
名家即不過差少過失耳善學者取其長不善學者兼<lb/>
其短何也無真鑒也至于不經事少年惟敗筆是效何<lb/>
也敗是我家故物不自覺其易入釋家所謂熟境易于<lb/>
漸染苟能開眼痛懲何難但恐大夢中翻怪人推覺此<lb/>
<pb n="KR3h0051_WYG_002-23b"/>
最難治<lb/>
　　法書七<lb/>
漢人書不期合而合晉人六朝能以不合而合唐人造<lb/>
立許多法度宋以下尚能造詣于法元則標緻用事抑<lb/>
末也世人趨之可憐哉<lb/>
求帖先尋古文篆𨽻始可以窺章鍾閟奥得章鍾而後<lb/>
可以别二王優劣優劣渾渾勿與說書<lb/>
晉人法度不露圭角無處揣摸直以韻勝唐人法度歴<lb/>
<pb n="KR3h0051_WYG_002-24a"/>
歴可數顔有顔法歐有歐法虞有虞法虞實近古而返<lb/>
拘歐似習俗而入妙顔則全用後世法矣其他隨人指<lb/>
縱不足道也<lb/>
晉人以無意得之唐人以有意得之宋元諸人有意不<lb/>
能得今之書家無意求亦不知所得者何物<lb/>
不學唐字無法不學晉字無韻不惟無韻且斷古人血<lb/>
脈不惟無法且昧宗支家數謂晉無法唐無韻不可也<lb/>
晉法藏于韻唐韻拘于法能具隻眼直學晉可也不具<lb/>
<pb n="KR3h0051_WYG_002-24b"/>
隻眼而薄唐趨晉十九謬妄<lb/>
時書之于法書分明别是一重世界時帖之于古帖分<lb/>
明别是一重世界搨本之于真蹟分明别是一重世界<lb/>
泛嘗名家書于第一流書分明别是一重世界不寧惟<lb/>
是即一人之作平時書于得意時書分明别是一重世<lb/>
界學者翫法書必如是重重互案等而上之等而下之<lb/>
無不燭照數計始可以為鑒賞之真如是賞鑒其書必<lb/>
進蹟不從心者亦或有之至于雅俗當前水鏡之辨如<lb/>
<pb n="KR3h0051_WYG_002-25a"/>
<graphic n="KR1898" url="https://raw.githubusercontent.com/kanripo/KR-Gaiji/master/images/KR1898.png" mimeType="image/png"/>蕕蒼素必不為所撼搖矣<lb/>
善帖遭庸工良工逢偽蹟雖皆惡道然亦不皆空過也<lb/>
家藏木本十七帖粗惡異嘗然而晉人筆意十存八九<lb/>
者此善帖遭庸工本也他石本字故可觀晉風埽地矣<lb/>
此良工逢偽蹟本也具眼者自能甄别定其取捨盡成<lb/>
良藥若無目握此各中其毒好而知惡惡而知美可以<lb/>
此言進<lb/>
有識之士直教鉤帖人倒本從事寧使失粘骨力形似<lb/>
<pb n="KR3h0051_WYG_002-25b"/>
故在也即不得前人妙境亦不雜後工醜態苟能不失<lb/>
形似伎倆足矣其神情庶幾自取若後世醜態一入腕<lb/>
中即百翻洒拂未必浮盡何也用後世耳目著後世皮<lb/>
相氣味易于相投一染難革勢所必至常謂熟境能熟<lb/>
生境能生非祖師不能道<lb/>
晉人行草不多引鋒前引則後必斷前斷則後可引一<lb/>
字數斷者有之後世狂草渾身纒以絲索或聨篇數字<lb/>
不絶者謂之精練可耳不成雅道也淳化帖第六卷首<lb/>
<pb n="KR3h0051_WYG_002-26a"/>
帖蹈此失無論善惡其偽可知至若懸針用之絶少後<lb/>
世妄書一篇數見者不特非法望之可憎<lb/>
我朝已還吾呉以書畫甲天下至于今日家至户到夫<lb/>
人而能握三寸管以自好車載斗量不可勝算惜乎一<lb/>
皆因人成事不似前朝諸公自立門户不媿古人者流<lb/>
也常恐易世而往埽地盡矣畫非吾事書法一道可不<lb/>
補前賢未發之蕰以冀同調友生相與上下其論為不<lb/>
刋之典乎自已作字每見其情閱他人書寧無水鑑士<lb/>
<pb n="KR3h0051_WYG_002-26b"/>
衡所謂葢所能言者具于此云<lb/>
顔真卿骨力有餘逸韻不足方朔像贊取資右軍晉風<lb/>
稍有存者當為平原正書中第一帖褚遂良志在妍媚<lb/>
古雅罔聞唐三蔵敘比量集王帖如伎女之竝宫娃蒹<lb/>
葭之倚玉樹非其倫矣畧無唐家氣骨敢望晉乎别論<lb/>
可也顔傷于方褚傷于圓雖然顔氏上達褚氏下達栁<lb/>
公權亦褚輩人也<lb/>
智永千文學右軍其妙在圓而晉人實無此圓真卿畫<lb/>
<pb n="KR3h0051_WYG_002-27a"/>
贊學右軍其妙在方而晉人實無此方孟頫一生學右<lb/>
軍妙在爛熟而晉人實無此爛熟過庭一生學右軍妙<lb/>
在疏曠而晉人實無此疏曠其他或得其端媚者而非<lb/>
晉人之端媚或得其狂逸者而非晉人之狂逸豈必後<lb/>
人失策巳邪即大令遒邁巳自大去乃公懐仁拘束亦<lb/>
且翻累本體況其他乎<lb/>
余論書極致少所許可如篆斷自籀斯真行斷自羲獻<lb/>
分𨽻斷自鍾梁狂草則古今無有無疵者人以為過舉<lb/>
<pb n="KR3h0051_WYG_002-27b"/>
曰即子書佳未必如說子書未佳空言何補則將譍之<lb/>
曰二典三謨夫人能說堯禹湯武未見其人如以不堯<lb/>
禹遂廢謨訓有是理乎言之無當謨訓亦疑如其有當<lb/>
寧問誰口<lb/>
鍾王竝偁鍾以格勝王以調勝晉唐嫓美晉以韻勝唐<lb/>
以力勝格力名近品位殊絶矣晉韻獨冠古今自足千<lb/>
古骨似稍遜力足以扶之後之學書者不得振救方徒<lb/>
事嫵媚態流而不返法書何有哉<lb/>
<pb n="KR3h0051_WYG_002-28a"/>
好整飾家書故是雅調而意興每為之塞永趙歐顔是<lb/>
也好狂逸家書故是妙用而氣質或隨之壊張素米黄<lb/>
是也<lb/>
篆𨽻必秦漢秦漢而下不取真草必晉唐晉唐而下不<lb/>
取人孰不曰已所不能何以取信余則以為此必惡聞<lb/>
讜言之徒距人千里之外者言果未是直置不必相詰<lb/>
言而果是何嫌出之能不能之口橋門說書未是周孔<lb/>
而聴者三千法座談經何常活佛頂禮萬衆立言立功<lb/>
<pb n="KR3h0051_WYG_002-28b"/>
本是三途何妨兼稱千秋不朽<lb/>
覽晉唐而上法書惟恐其盡何也取裁多也覽唐宋而<lb/>
下舊蹟欠申隨之矣何也興易盡也雖然未閱書法之<lb/>
徒未可與此言進<lb/>
具隻眼者方能辨墨本法書古刻貴在能改削敗筆今<lb/>
刻貴在不許改敗筆古刻即非名家親自箴酌必其工<lb/>
人實解此道然後下手是以去敗筆是貴今刻無論工<lb/>
人下劣即當代書家亦謬自謂但取筆意飛揚而已自<lb/>
<pb n="KR3h0051_WYG_002-29a"/>
己本無真知實見是以一經改動即不益其醜態便翻<lb/>
作刻工之書漫然泛觀兼有浮議可以一粲<lb/>
放書得佳帖故善不必佳帖亦善但後人翻刻失真者<lb/>
不具隻眼未免有所累耳佳帖無論矣不佳本亦善何<lb/>
居凡古碑剥蝕及摹搨不精者其鋒鍔渾渾不清學者<lb/>
以意求之苟得形似自覺妙境及後獲遇真蹟或古善<lb/>
搨本比量前此所學合則恍然自喜乖則惘然自失乖<lb/>
合之間皆大師也若無此誤未必能生稀有之想<lb/>
<pb n="KR3h0051_WYG_002-29b"/>
短長結構故有定法若巨細斷粘必取名家真蹟始可<lb/>
為法若臨本墨本雖形似具在顧盼起伏大不然矣未<lb/>
可據以為師法也先讀書法具有成見則真偽臨搨皆<lb/>
我師資<lb/>
凡唐已上墨蹟十九偽書雖不可不仿尤不可過仿不<lb/>
仿則無本過仿則不特効顰敗筆并偽人漫興俗筆都<lb/>
入肺腑大害事也詰者謂十九黜偽不以過乎余曰試<lb/>
案聖教諸帖摹集而成校之通行晉帖巳别是一類何<lb/>
<pb n="KR3h0051_WYG_002-30a"/>
乃當代好事家收蔵重價之帖畧不見有可喜可愕人<lb/>
所不能及處至于重摹入石者遂與世俗通行惡帖無<lb/>
辨亦有出自名家手勒者雖其字畫遒媚而又畧無晉<lb/>
唐氣味矣敢望鍾王流風遺韻乎是以余謂好事家寶<lb/>
蔵墨蹟以至萬嵗通天所進唐摹晉帖之類即不必親<lb/>
炙舊蹟已能悉辨其偽矣詰者又曰借使古今彼此文<lb/>
字不類烏知子見為真彼見為妄乎余曰世間法書何<lb/>
啻千百以多証少就常黜變萬不失一<lb/>
<pb n="KR3h0051_WYG_002-30b"/>
凡剥蝕碑刻榻不如石何也紙面不全碑底具在也是<lb/>
以名家遭逢古碑作希有想坐卧其下目不暫捨實有<lb/>
不忍捨處三晝夜留宿碑旁吾以為尚速<lb/>
石本木本具有得失凡刻石鉤墨一失填硃二失上石<lb/>
三失推鑿四失至于木則四失皆無獨易于因頺使鋒<lb/>
芒早失不成佳賞耳識者殆不妨領㑹其妙也至若版<lb/>
伸縮石不動版工粗碑工細版工愚碑工慧版工輕易<lb/>
碑工慎重皆石勝木是又天淵然而善知書者即不過<lb/>
<pb n="KR3h0051_WYG_002-31a"/>
牝牡驪黄何傷神駿苟能版得良工搨得初本便須逺<lb/>
出石上閣帖亦木千緡不售夫復何疑<lb/>
校讐法帖大能速化即使傖父若詳校一二名帖未有<lb/>
不爽然生欣厭者其筆墨肥膌引帶斷粘顧盼乖合起<lb/>
止來去各有得失若其結構權正筆鋒正側雖别詳之<lb/>
而校讐時尤一佐証<lb/>
常閱時俗惡帖出于近代名家名手紙墨搨裝皆精絶<lb/>
無不嘖嘖稱賞余唾恨揮去人言或是原帖非真有之<lb/>
<pb n="KR3h0051_WYG_002-31b"/>
其摹刻妙絶非大高手不能余曰止見其惡耳作此帖<lb/>
者非伎低即眼低非眼低即品低耳不然寧肯善伎就<lb/>
此惡帖誤主誤人先已自誤何所取之<lb/>
客以余憎聖教諸帖為過曰豈以結集者多補綴雜廁<lb/>
乎亦太難為矣曰非也即字字羲之非羲之矣曰何故<lb/>
曰取君百篇割集一首猶然屬之尊作肯認取乎客曰<lb/>
通篇則非句字還是曰句字說詩何異筆畫取字以筆<lb/>
取字此最下乘君談下乘吾不敢非子矣客爽然自失<lb/>
<pb n="KR3h0051_WYG_002-32a"/>
常憎篇韻淺漏墨汚板闕别列字様大為可笑無論矣<lb/>
名家摹帖亦多有之如得之為□□問之為□□中之<lb/>
為中□賢之為□□日之為□□事之為□□□足之<lb/>
為□□□類漸草漸省遂至不知來歴反以全體為怪<lb/>
耳此謬甚也或見古帖全文反刪改就俗此其可笑比<lb/>
之篇韻坌比丘何如是故行草帖中每有欠筆或未必<lb/>
是所釋之字闕疑可也若據以為實是效顰耳<lb/>
後世名家即不可師法然亦各有所長無以一眚掩衆<lb/>
<pb n="KR3h0051_WYG_002-32b"/>
美人自取裁可也蘇氏不文取其任率米氏不雅取其<lb/>
任放黄氏不精取其任野蔡氏不古取其任時米最蔡<lb/>
殿鋒勢正側自能呈露其短長非我雌黄上下其手口<lb/>
近代呉中四家竝學二王行草仲温得其蒼希哲得其<lb/>
古徵仲得其端履吉得其韻一于蒼則蕪一于古則野<lb/>
一于端則時一于韻則蕩四者皆過也能漸其髓四病<lb/>
皆可勿藥而治偏則無有不為膏肓之患者何謂髓處<lb/>
其中以潤澤四肢如心為王百骸聴令内有所主故變<lb/>
<pb n="KR3h0051_WYG_002-33a"/>
化不窮非若後世集于一家而不能化或效顰雜態以<lb/>
相惑識者見之幾乎欲嘔<lb/>
書道與時高下古今未暇為之品别亦陳言具在無竢<lb/>
添足國朝獨鍾于吾呉又同起于武世二廟如祝文王<lb/>
陳四君子者後先不過一甲子中盡一時之盛前乎此<lb/>
者猶之舜禹周孔未生之初未始無聖善要不能擔當<lb/>
一代師表無蹟可求耳京兆大成待詔淳適履吉之韻<lb/>
逸復甫之清蒼皆第一流書何後世求全漫譏祝野文<lb/>
<pb n="KR3h0051_WYG_002-33b"/>
時王拘陳縱將槩千古責備一人非公論也謂祝得魏<lb/>
肉文得晉腴王得晉脈陳得唐宋而下筋骨惜乎不及<lb/>
頭目髓□如是判斷便不能為之曲蔽矣若前朝二沈<lb/>
後代兩文以及徐李呉黄各擅偏長雁門亞祝姬水亞<lb/>
王其他非所比論矣<lb/>
　　了義八<lb/>
常夢與人論字法忽見持字彼人不解余于夢境為之<lb/>
解曰乃古人作文字之本體釋為持字凡文字以一筆<lb/>
<pb n="KR3h0051_WYG_002-34a"/>
持之譬之文詞猶一篇中之正義一聫中之眼目也其<lb/>
變者若衆横中一直稿草中懸鍼之類又若衆長獨短<lb/>
雜側加㸃又其變之竒者未可以繩纆拘也但安此一<lb/>
畫意在筆前宜長者墧乎其長宜短者墧乎其短但不<lb/>
可欲短不短欲長不長嚴氏彈詩所謂拕泥帶水便不<lb/>
是詩論字亦然<lb/>
正法以一筆儋之有二筆儋之者變也如辛<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>二字辛<lb/>
字以下畫儋其上二畫必縮以讓其下若上畫先長則<lb/>
<pb n="KR3h0051_WYG_002-34b"/>
首尾不稱矣<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>字以上次畫儋其下二畫必縮以讓其<lb/>
上若下畫亦長兩大不勝矣宇宙二字宇以五儋宙以<lb/>
三儋可以類推<lb/>
書法詳言永字八法似未得其腰領也凡字不出五法<lb/>
上有上法下有下法左有左法右有右法中有中法是<lb/>
也一言蔽之者都㑹是也作十分字都㑹在四五是也<lb/>
至其流變不可勝紀漢有漢法晉有晉法唐有唐法一<lb/>
代之中官家有入院體學士有金石文作者自得之至<lb/>
<pb n="KR3h0051_WYG_002-35a"/>
若一㸃一畫殊形變皃或上銳下圓如瓜子或起止流<lb/>
轉作凝雲或作横畫或作直竪有擲筆得者有鉤鋒取<lb/>
者有刺而得者有打而得者有拂者有引者凡此之類<lb/>
無所不冝隨宜措置借勢成形自有完局必如書法所<lb/>
言則㸃㸃依其使轉而後謂之書乎如此則不特百家<lb/>
同軌萬手齊匀已也設一人之書字字如此畫畫如此<lb/>
㸃㸃如此總令大佳見之可厭尚可稱文人之書乎書<lb/>
奴計功可耳米芾言蔡襄勒字沈遼排字黄庭堅描字<lb/>
<pb n="KR3h0051_WYG_002-35b"/>
蘇軾畫字臣刷字五人亦㣲近一偏欲去此病各求對<lb/>
治之藥對治之藥不必僊山靈草即就毒藥中求自有<lb/>
活人妙用牛溲馬孛神醫所不弃<lb/>
勢從内出者已得也從外作者未得也已得則無論大<lb/>
小短長平直倚側無往不佳鍾王諸人是也未得則臨<lb/>
卷結構思前算後其書稍不方正大半體解矣智永孟<lb/>
頫諸人是也<lb/>
化工之妙無論取大作小取小作大亦無論取歐作虞<lb/>
<pb n="KR3h0051_WYG_002-36a"/>
取虞作歐即漢魏可以作晉唐晉唐可以作漢魏推此<lb/>
㣲意取篆𨽻作真草取真草作篆𨽻以至取文字作繪<lb/>
畫取繪畫作山林川澤何常異軌<lb/>
古人學問無窮故作字無有定體右軍署名無一同者<lb/>
非有意改作也因其學進不覺其自變耳常與繪畫之<lb/>
士談畫但須寫景莫須寫畫寫畫有盡寫景無窮景無<lb/>
窮學尤無窮也書道與畫正通<lb/>
凡字先作稿即不得佳書興盡故也鄙言惡楮即不得<lb/>
<pb n="KR3h0051_WYG_002-36b"/>
佳書興不到故也乃有不韻之客謂難其事大不然哉<lb/>
未始不勉譍人徒増世間一可憎事何所取之戒勿更<lb/>
作<lb/>
書不擇筆乃名家入神妙用如釋氏學不曽嚼著一粒<lb/>
米不曽挂著一絲縷苟非此道透徹不能解此大話常<lb/>
狀好酒之徒見酒輒飲不問濃淡甘酸醉而後已乃是<lb/>
真好若柬擇佳釀即非真酒人也又如好色之徒嫫母<lb/>
無鹽欣然相恱昔曽聴此輩人言凡具形體即具好惡<lb/>
<pb n="KR3h0051_WYG_002-37a"/>
相與恱時只想其好處自足動情又如真好閑適人一<lb/>
丘一壑盤桓自不能捨若待婚嫁畢而後游五岳名山<lb/>
此向子塵心未斷未可與言真閑適也巢父不必代庖<lb/>
此中真實開眼即能見得真手真文字好惡如别蒼素<lb/>
何暇擇筆然後定其妍媸乎皮相之人别論可也<lb/>
書家有専攻古人一帖者此骨董匡非書也有専熟自<lb/>
已一家者此傭工調非書也何也妙不在彼帖亦不在<lb/>
此腕驪黄而外方是妙境<lb/>
<pb n="KR3h0051_WYG_002-37b"/>
未入彀繂者作時筆筆用意書成字字無情已入彀繂<lb/>
者作時字字無心書成筆筆有法<lb/>
謂骨勝肉則可去肉偏勝字則不成譬偏于肉而强之<lb/>
骨亦佳偏于骨而强之肉亦佳乃是大方若但能此而<lb/>
不能彼總八法具終非法器<lb/>
論書而言好某家即非真賞鑒學書而言學某家即非<lb/>
真學力以至好篆𨽻好真草或獨善大署書或獨善小<lb/>
楷字皆非真好惡者也果能真知灼見則目中自有佳<lb/>
<pb n="KR3h0051_WYG_002-38a"/>
處任其短長肥瘠雅俗古今無所不可應趨者取于造<lb/>
次間應避者懲于得意處如此了義方是知書<lb/>
識得敗筆一生不誤敗處為功一生不窘法如禪機筆<lb/>
如辨才處處生涯頭頭活潑方是流轉不窮<lb/>
字法了義非言可竟若詳說之㑹須剛柔相濟權正相<lb/>
兼平險相措筋骨相著古今相參圓闕相讓纖澀相宣<lb/>
理事相符意興相發必如是而後字法能事盡一于剛<lb/>
則不和過此乖矣一于柔則不振過此糜矣一于權則<lb/>
<pb n="KR3h0051_WYG_002-38b"/>
不典過此野矣一于正則不韻過此腐矣一于平易則<lb/>
不竒過此鄙矣一于險怪則不律過此賊矣一于筋骨<lb/>
則不情過此疏矣一于皮肉則不力過此俗矣一于古<lb/>
則不妍過此死矣一于今則不雅過此市矣一于圓則<lb/>
不逸過此描矣一于闕則不莊過此殘矣一于纖則不<lb/>
文過此弱矣一于澀則不媚過此枯矣一于理<hi>字義</hi>則不<lb/>
通過此束矣一于事<hi>字體</hi>則不合過此㟁矣一于意<hi>結構用筆</hi>
則不𤣥過此滯矣一于興<hi>格調</hi>則不韙過此狂矣<lb/>
<pb n="KR3h0051_WYG_002-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0051_WYG_002-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　寒山帚談卷下<lb/>
</p>
<p>
</p>
  </div>
</body>
</text>
</TEI>
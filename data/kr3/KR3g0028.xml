<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>靈棋經卷上</head> <lb/>
    <p>
<pb n="KR3g0028_WYG_001-1a"/>
欽定四庫全書<lb/>
　靈棋經卷上<lb/>
　　靈棋卦斷上<lb/>
第一大通卦<hi>純陽得令乾天西北</hi>一上一中一下昇騰之象<lb/>
　象曰從小至大無有顛沛自下升髙遂至富豪宜出<lb/>
　　逺行不利伏韜<lb/>
　顔曰以小慕大可致富豪若居大慕小則有危亡又<lb/>
　　曰天地既位聖人參之經綸草昧開元造始故曰<lb/>
<pb n="KR3g0028_WYG_001-1b"/>
　　自下升髙也立功創制無所不善不可宻計隂謀<lb/>
　　不宜老病婚姻難合純陽故也占行未歸繫者得<lb/>
　　出市賈有利<lb/>
　何曰仕宦髙遷宜顯不宜隠病者不宜暗處宜出外<lb/>
　　避之吉口舌無居家守恒行師吉戰鬬勝孕生男<lb/>
　　田蠶漁獵大獲吉利<lb/>
　陳曰一氣之始三才之端純陽至健進退不已與乾<lb/>
　　合體故曰云云<lb/>
<pb n="KR3g0028_WYG_001-2a"/>
　劉曰從小至大陽始生也三人同行宜游行也不利<lb/>
　　伏韜其道光明也<lb/>
　此課三位俱陽少陽方長故為從小至大自下升髙<lb/>
　　之象占者得之創事立業求名覓利皆吉訟者宜<lb/>
　　公道求直行人吉而未歸不可為隂謀詭秘之事<lb/>
　　病者出外避之吉<lb/>
　　　詩曰　變豹成文彩　乗龍福自臻<lb/>
　　　　　　赤身成富貴　事事可更新<lb/>
<pb n="KR3g0028_WYG_001-2b"/>
第二漸泰卦<hi>隂正得位巽風東南</hi>一上一中二下待時之象<lb/>
　象曰安居布業治産有人既富且貴禄位未及<lb/>
　顔曰安心定志以待歲時則皆吉若速望則不諧又<lb/>
　　曰隂位既正地道斯得人事居業之象也求官覓<lb/>
　　財經營田蠺並吉婚姻先難後易行人當至居家<lb/>
　　平善官事不成囚繫者用力乃釋<lb/>
　何曰逺行者當至孕生男官事囚繫遇赦而免病者<lb/>
　　不死凡事皆吉<lb/>
<pb n="KR3g0028_WYG_001-3a"/>
　陳曰天人皆陽地道柔美隂未至盛上下相應故曰<lb/>
　　云云<lb/>
　劉曰安居治産剛柔得也不願乎外實受福也<lb/>
　此課二陽在上一隂居下三才之位皆得故為既富<lb/>
　　且貴之象宜保守而不可有無厭之求則吉家宅<lb/>
　　吉婚事成官事無撓行人歸求官已得而未治事<lb/>
　　聞憂不憂病難瘥而無害也<lb/>
　　　詩曰　好事臨門户　金鷄耀日輝<lb/>
<pb n="KR3g0028_WYG_001-3b"/>
　　　　　　隂陽中恰相　獨跨彩鸞歸<lb/>
第三吉慶卦<hi>純陽有位乾天西北</hi>一上一中三下富昌之象<lb/>
　象曰巍巍赫赫家有金帛物備事辦不求自獲<lb/>
　顔曰既有金帛不須求也居家吉行人未歸又曰天<lb/>
　　生萬物其理彌盛不假經營自然成辦此卦純陽<lb/>
　　婚姻不諧囚者無罪田蠶皆利餘事皆吉<lb/>
　陳曰三位俱陽下位獨盛地道充實之象上下無虧<lb/>
　　故曰云云<lb/>
<pb n="KR3g0028_WYG_001-4a"/>
　何曰行人欲至孕生男市賈有利官事遇赦捕盗必<lb/>
　　獲<lb/>
　劉曰巍巍赫赫純乎陽也家有金帛地道光也物備<lb/>
　　事辦勢盛强也不求自獲實蕃昌也<lb/>
　此課三陽而下位盛地道産物故金帛盈而物備事辦<lb/>
　　盛陽根於下少陽興於上如木本盛而實蕃故有<lb/>
　　不求自獲之象占者得之求事皆吉治産最利戰<lb/>
　　攻大勝捕亡必獲惟占訟則費財而勝占病則㓙<lb/>
<pb n="KR3g0028_WYG_001-4b"/>
　　伏逃則不能遂<lb/>
　　　詩曰　貴人集集向門前　户内多逢喜氣駢<lb/>
　　　　　　利禄天然成富貴　平生物理盡周全<lb/>
第四富盛卦<hi>隂盛得位巽風東南</hi>一上一中四下通泰之象<lb/>
　象曰富盛貴極天道反側隨運上下與時消息子子<lb/>
　　孫孫以萬以億<lb/>
　顔曰凡居富貴不忘貧賤則名留於後若不能謙退<lb/>
　　必致傾覆行人在逺久而始還又曰自二之四<lb/>
<pb n="KR3g0028_WYG_001-5a"/>
　　地道再成富貴之理於斯為極居滿必虧居髙必<lb/>
　　危故云反側若消息盈虚不逆時運必能保身全<lb/>
　　名澤被子孫此卦宜謙退囚者難出望人稍遲行<lb/>
　　者未至<lb/>
　何曰病者瘥遲宜祭天神求福嫁娶吉積財不宜貪<lb/>
　　加逺行者不宜更進口舌官事冝求執法者觧之<lb/>
　陳曰二陽在上隂盛於下地道豐盈不犯於上故曰云<lb/>
　　云<lb/>
<pb n="KR3g0028_WYG_001-5b"/>
　劉曰富盛貴極家業成也随運上下以保盈也子子<lb/>
　　孫孫不宜争也<lb/>
　此課二陽在上老隂在下上下得位有位有物富貴<lb/>
　　盛極無以復加之象故宜随運從時知足無妄則<lb/>
　　可保其已業盛而子孫纉守之而無失矣占婚姻<lb/>
　　吉求官覓財望事皆已得遂不可過望行者至吉<lb/>
　　訟事求和復則有悔病将愈戰攻不宜妄躁見可<lb/>
　　則止吉求人不信凡事極則必反已吉則有㐫已<lb/>
<pb n="KR3g0028_WYG_001-6a"/>
　　㓙則有吉也<lb/>
　　　詩曰　輕舟迎浪去如飛　百事營求正及時<lb/>
　　　　　　更與貴人同道路　從兹百福自追隨<lb/>
第五樂道卦<hi>陽剛隂柔離火正南</hi>一上二中一下驚喜之象<lb/>
　象曰外剛内柔和合自周養性保命與神俱遊<lb/>
　顔曰所求乖越養徳保身而已病者未瘥宜祭禱求<lb/>
　　福行人未還仕宦不進官事不成囚繫難出<lb/>
　何曰嫁娶吉孕生男市賈有利軍行大吉又曰隂處<lb/>
<pb n="KR3g0028_WYG_001-6b"/>
　　陽位故外剛也不宜强進宜保性命自頥之象<lb/>
　陳曰上下皆陽人道隂弱不能有為懐柔養性之象<lb/>
　　然隂處陽位且驚且喜故曰云云<lb/>
　劉曰外剛内柔宜與同人也好謀慎事以保全其躬<lb/>
　　也與神俱遊亦不㓙也<lb/>
　此課一隂居二陽之中故為外剛内柔之象隂處陽<lb/>
　　位不宜有為故當和同周慎以保守則吉病有救<lb/>
　　祀禱吉訟不成嫁娶吉市賈利出軍勝囚難出聞<lb/>
<pb n="KR3g0028_WYG_001-7a"/>
　　事多虚詐不宜<lb/>
　　　詩曰　兩人和合見懽情　求望謀為事可成<lb/>
　　　　　　縱有青蛇難撓亂　到頭不害利和名<lb/>
第六驚怖卦<hi>隂極陽孤艮山東北</hi>一上二中二下小危之象<lb/>
　象曰雄鷄晝鳴登屋延頸雌在牆下為貍所驚絶聲<lb/>
　　來赴得免損傾<lb/>
　顔曰凡事初雖狼狽終無他慮百事先破後成行人<lb/>
　　未至病宜早治又曰上應在初爲中所隔不能相<lb/>
<pb n="KR3g0028_WYG_001-7b"/>
　　救故致驚也然居髙履危終制强禦絶聲來赴得<lb/>
　　免禍患雄屬陽雌屬隂鷄之賊莫如貍也此卦憂<lb/>
　　驚官事不成囚繫有力乃釋<lb/>
　何曰逺行逢賊求官婚姻市賈不利借覓艱難所求<lb/>
　　違意田蠶不收每事先憂後喜<lb/>
　陳曰陽主安隂主危二隂在中而一陽不足恃有二<lb/>
　　隂在下故曰云云<lb/>
　劉曰一雄二雌必有爭也剛健在上柔不能淩也順<lb/>
<pb n="KR3g0028_WYG_001-8a"/>
　　動正應保無傾也<lb/>
　此課少陽居尊位而二隂俱欲從之上與初應而隔<lb/>
　　於中故取雄鷄登屋而雌在下為貍所驚之象然<lb/>
　　陽在上位而為主中隂未盛故卒合而無損傾占<lb/>
　　事費力先危後安先憂後喜行人歸而中塗有阻<lb/>
　　師行有恐病宜急求醫求官婚姻望事皆為人所<lb/>
　　梗必須倚仗有力者皆先難後獲也<lb/>
　　　詩曰　暗中防陷穽　江海起波濤<lb/>
<pb n="KR3g0028_WYG_001-8b"/>
　　　　　　回首懽娛處　翻成作苦勞<lb/>
第七年豐卦<hi>隂去陽來離火正南</hi>一上二中三下宜田之象<lb/>
　象曰正月上午歲在大梁東風解凍宜爾田桑歲終<lb/>
　　豐稔歡樂洋洋<lb/>
　顔曰所求宜以子午卯酉年月日時則吉然應之稍<lb/>
　　遲耳非此年月日時則不成占田蠺大利又曰隂<lb/>
　　去陽進之象歲在酉曰大梁諺曰太歲在酉乞漿<lb/>
　　得酒言其豐也此卦田蠺吉占仕宦未遂居官無<lb/>
<pb n="KR3g0028_WYG_001-9a"/>
　　憂病者無苦<lb/>
　何曰水陸游行婚姻和合大吉行人留滯囚緩出<lb/>
　陳曰上中二位隂陽相應而三陽在地地道充實之<lb/>
　　象故曰云云<lb/>
　劉曰天人恊和隂從陽也土地豐衍宜田桑也午酉<lb/>
　　之際利不可當也<lb/>
　此課少陽在上而少隂居中以從天人之位得矣而盛<lb/>
　　陽居於地位上和睦而下豐富故宜田桑正月謂<lb/>
<pb n="KR3g0028_WYG_001-9b"/>
　　初爻也大梁酉也課體下三為離離午也中二為<lb/>
　　兌兌酉也顔曰太歲在酉乞漿得酒言豐富也占<lb/>
　　事皆得如意而應在午酉之年月日時或酉方也<lb/>
　　　詩曰　鬱氣都消盡　春來萬物榮<lb/>
　　　　　　田蠺宜爾室　耕鑿樂蒼生<lb/>
第八小戒卦<hi>隂盛尅陽艮山東北</hi>一上二中四下慎防之象<lb/>
　象曰禍從下生戒慎童僕隂謀潜合欲動手足<lb/>
　顔曰陽雖得位羣隂所圖故曰有童僕隂謀欲為害<lb/>
<pb n="KR3g0028_WYG_001-10a"/>
　　也宜戒慎左右卦百事皆憂行人不至大㐫官事<lb/>
　　成囚繫難出陽弱故也<lb/>
　何曰行人遇盗居者憂奴婢為害聚㑹有口舌求事<lb/>
　　不遂病者為下人呪詛也<lb/>
　陳曰上中二位雖相得而下有四隂過盛人道已弱<lb/>
　　有羣小相侵之象故曰云云<lb/>
　劉曰孤陽在上勢柔弱也隂盛於下憂婢僕也<lb/>
　此課一陽居上而羣隂在下中位少隂柔弱有羣小<lb/>
<pb n="KR3g0028_WYG_001-10b"/>
　　相侵之象不能制下故為禍從下興戒慎僮僕之<lb/>
　　象占事皆不利此與第六課俱以一陽在上而占<lb/>
　　不同者彼下位少隂故有從上之志而為中所阻此<lb/>
　　則老隂勢自恣於下而中不能制猶弱夫幼妻之<lb/>
　　為家而豪奴悍婢不受其主之命也其凶可知矣<lb/>
　　　詩曰　喪斧薪何在　家門慮燄殃<lb/>
　　　　　　錢財終有失　僮僕也須防<lb/>
第九得志卦<hi>純陽有位乾天西北</hi>一上三中一下自足之象<lb/>
<pb n="KR3g0028_WYG_001-11a"/>
　象曰顯然得志與時相值財求足用不乏驅使<lb/>
　顔曰志願既得物又足用復有驅使又曰純陽用事<lb/>
　　得志之象也處心在公財用周足韓子曰文王伐<lb/>
　　崇至黄竹之墟革襪繫解顧左右皆賢無可使者<lb/>
　　因自結之此君子賢人秉至公之道也<lb/>
　何曰仕宦禄豐逺行者至病自瘥囚得出孕生男市<lb/>
　　賈有利所求大獲<lb/>
　陳曰三陽在中人道全盛而上下無破之象也故曰<lb/>
<pb n="KR3g0028_WYG_001-11b"/>
　　云云<lb/>
　劉曰龍徳正中大得時也上下協從足以有為也<lb/>
　此課盛陽處於中位得志得時而上下少陽同心與<lb/>
　　之何患財不足用而驅使之乏哉占者得之無求<lb/>
　　不遂大吉之課也<lb/>
　　　詩曰　運與時相值　雲龍風虎從<lb/>
　　　　　　秉公名器任　聲逹帝王宫<lb/>
第十事遂卦<hi>隂陽相合巽風東南</hi>一上三中二下将泰之象<lb/>
<pb n="KR3g0028_WYG_001-12a"/>
　象曰昔未如意今得從志萬事獲理明白行事<lb/>
　顔曰始遂其志宜以忠亮為本不宜以私為事行人<lb/>
　　還病者瘥又曰三才位正隂陽相睦君子之道於<lb/>
　　斯為泰遷官益壽市賈有利百事皆利<lb/>
　何曰婚姻和合用兵大勝田蠺得利窮者得伸囚者<lb/>
　　免求凡事遂逺行至明白行事萬事皆得其理<lb/>
　陳曰三陽在中人道已盛而上下復相應故曰云云<lb/>
　劉曰昔未如意柔在内也陽盛外行時開泰也正直<lb/>
<pb n="KR3g0028_WYG_001-12b"/>
　　無私其道乃大也<lb/>
　此課三才位正隂陽相睦君子之道方亨不宜隂私<lb/>
　　而宜為正大光明之事占者得之大吉<lb/>
　　　詩曰　兀兀塵埃久待時　幽忩寂寞有誰知<lb/>
　　　　　　運逢帶劍人相顧　利遂名成總有期<lb/>
第十一材達卦<hi>羣陽下盛乾天西北</hi>一上三中三下安吉之象<lb/>
　象曰濟濟多士令徳輝光相見懽悦長樂無殃<lb/>
　顔曰陽數彌重故曰多士出身以才當有貴人相助<lb/>
<pb n="KR3g0028_WYG_001-13a"/>
　　歲暮方得其力非止一時也病者瘥行人還百事<lb/>
　　吉士欲見王侯及求名譽彌善<lb/>
　何曰求官得行人至田蠶有利嫁娶吉市賈利病者<lb/>
　　瘥訟不成此卦大吉<lb/>
　陳曰三陽道盛可以有為而地道亦得盛陽充實所<lb/>
　　處皆安故曰云云<lb/>
　劉曰濟濟多士以從上也相見懽喜徃有尚也<lb/>
　此課一陽正位於上而中下皆三陽猶人君有剛明<lb/>
<pb n="KR3g0028_WYG_001-13b"/>
　　之徳而衆賢從之也庶人得之則為貴人良朋相<lb/>
　　助之象占求官見貴婚姻市賈皆吉用兵得賢人<lb/>
　　求事吉人助光<lb/>
　　　詩曰　貴人相暗助　藏用得相宜<lb/>
　　　　　　莫訝花枝少　須知結果遲<lb/>
第十二恣遊卦<hi>隂陽得位巽風東南</hi>一上三中四下行樂之象<lb/>
　象曰乗龍駕驥遊於四方懽心適意行樂無疆<lb/>
　顔曰從其心意東南西北而已凡事無所不成行人<lb/>
<pb n="KR3g0028_WYG_001-14a"/>
　　未至病者瘥易曰時乗六龍以御天又曰牝馬地<lb/>
　　類行地無疆<lb/>
　何曰捕盗及失物皆得孕生男市賈有利求婚自合<lb/>
　　田蠶稱意困者無憂百事皆濟<lb/>
　陳曰上中皆陽下有四隂隂陽相得况人道盛全足<lb/>
　　以御羣故曰云云<lb/>
　劉曰乗龍駕驥下順承也遨遊四方莫我敢膺也<lb/>
　此課一陽居於上而中下皆當三陽為龍四隂為驥<lb/>
<pb n="KR3g0028_WYG_001-14b"/>
　　各得其所以為我用宜其遨遊四方而行樂無疆<lb/>
　　矣占者得之大宜進取惟行人則未歸而在外亦<lb/>
　　得意也<lb/>
　　　詩曰　獨坐髙樓憶舊遊　月明如晝水東流<lb/>
　　　　　　當年有約應無失　從此相逢笑未休<lb/>
第十三憂患卦<hi>二陽隔隂離火正南</hi>一上四中一下孤立之象<lb/>
　象曰上单下孤惟奸所圖心腹之疾不可卒除待至<lb/>
　　陽春乃得自如<lb/>
<pb n="KR3g0028_WYG_001-15a"/>
　顔曰常懐恐懼男有憂喜得貴人救䕶終無咎也病<lb/>
　　者二三月方瘥又曰二陽隔於重隂不可救援猶<lb/>
　　奸臣竊政先及小人此憂患之象凡事小吉行者<lb/>
　　迍厄<lb/>
　何曰治産不吉為賊所謀病者瘥遲囚未出用事遲<lb/>
　　滯此卦㣲㐫<lb/>
　陳曰四隂在中人道虚弱之極上下微陽不能扶助<lb/>
　　故曰云云<lb/>
<pb n="KR3g0028_WYG_001-15b"/>
　劉曰上單下孤隂盛於中也小人間阻志不通也守<lb/>
　　正待時可保終也<lb/>
　此課上下皆一陽而四隂居中間之小人朋比正道<lb/>
　　不通之象占事皆有阻隔不利宜以正自守以免<lb/>
　　於禍此與第五課相似而此之憂者彼以少隂居<lb/>
　　中有比於陽之志故為和合自周之象此卦四隂<lb/>
　　朋比其勢衆盛除之甚難故待陽月我之助至以<lb/>
　　觧厄也<lb/>
<pb n="KR3g0028_WYG_001-16a"/>
　　　詩曰　成立未安身　驚憂常在心<lb/>
　　　　　　幾回遭險阻　何日遇知音<lb/>
第十四慎徳卦<hi>極隂反位艮山東北</hi>一上四中二下得冦之象<lb/>
　象曰天地寛舒小人自如禁令不行盗瞰我廬<lb/>
　顔曰羣隂方盛孤陽不生小人道長君子道消當失<lb/>
　　財物家長憂病至秋方瘥此卦大宜執正不宜求<lb/>
　　事行人未有期追捕不獲<lb/>
　何曰病者未愈服藥無益官事成大求財利薄居家<lb/>
<pb n="KR3g0028_WYG_001-16b"/>
　　慎防盗賊此卦㐫<lb/>
　陳曰四隂在中二隂在下一陽不能制此小人得志<lb/>
　　之時也故曰云云<lb/>
　劉曰天地寛舒法令弛也盗瞰我廬蔽不能也君子<lb/>
　　之嗟小人之吉也<lb/>
　此課羣隂一陽中位隂盛下本上應而為中所阻反<lb/>
　　為中比是我之室為盗所據也占者宜防盗賊居<lb/>
　　家治産市賈求官用兵出行事事皆㐫惟逃亡伏<lb/>
<pb n="KR3g0028_WYG_001-17a"/>
　　竄則吉<lb/>
　　　詩曰　羣凶彌六合　日月蔽風塵<lb/>
　　　　　　循徳從今省　猶難免禍迍<lb/>
第十五行令卦<hi>隂居中位離火正南</hi>一上四中三下破賊之象<lb/>
　象曰君命士師討除奸㓙尋戈張㦸大有所從<lb/>
　顔曰宜為人驅使亦宜驅使人若自專皆敗也病者<lb/>
　　有鬼宜祛除之行人未回急宜禳之吉占討賊捕<lb/>
　　亡必克又曰在内為奸在外為兇此卦征伐捕捉<lb/>
<pb n="KR3g0028_WYG_001-17b"/>
　　大勝市賈有利求官亦得田蠶婚姻並吉<lb/>
　何曰王者除兇必有所驅官事得解百事無㓙也<lb/>
　劉曰隂奸在中欲間正也君命討之兵力盛也尋戈<lb/>
　　張㦸以伐奸也<lb/>
　此課一陽正位於上也三陽盛於下四隂居中雖欲<lb/>
　　間阻而二陽合徳隂慝已露故有君命士師討除<lb/>
　　奸兇之象占出征捕亡大勝病者療之即愈訟者<lb/>
　　理之則勝行人無恙間阻可通凡事皆吉也<lb/>
<pb n="KR3g0028_WYG_001-18a"/>
　　　詩曰　射鹿一時興　須憑衆力成<lb/>
　　　　　　蟠桃今已熟　舉目始亨榮<lb/>
　　　又曰　鹿走衆相馳　功名在此時<lb/>
　　　　　　奸雄今已矣　四海洽雍熈<lb/>
第十六將損卦<hi>隂極克陽艮山東北</hi>一上四中四下戰敗之象<lb/>
　象曰豺虎咆哮淋淫雨水戰鬬不勝弱兵鈍士為冦<lb/>
　　所凌多有亡死<lb/>
　顔曰尅彼益此皆非其理凡事甚難行人當還中路<lb/>
<pb n="KR3g0028_WYG_001-18b"/>
　　恐怖不宜討賊又曰隂氣愈壯君道日㣲豺虎外<lb/>
　　冦四靣交通敵難尅也<lb/>
　何曰方伯防邉必被賊盗縱有髙陸横遭洪水病者<lb/>
　　困重囚者堅固争訟用師市賈求官田蠶百事<lb/>
　　不利此損兵之卦也<lb/>
　陳曰隂類大興禽獸盗賊交為民害一陽不能制必<lb/>
　　見傾敗故曰云云<lb/>
　劉曰豺咆水淫陽道孤也大奸協比危不可扶也<lb/>
<pb n="KR3g0028_WYG_001-19a"/>
　此課一陽栖於積隂之上故有豺虎咆哮雨水淋淫<lb/>
　　之象也占事無所不㓙用兵最忌惟大旱求雨得<lb/>
　　所用也<lb/>
　　　詩曰　射雉終難獲　懐珍未得才<lb/>
　　　　　　經求并進望　足歩動危災<lb/>
　　　又曰　勢微防敵冦　失道致災危<lb/>
　　　　　　人事皆如此　天時未順期<lb/>
第十七神䕶卦<hi>隂居陽位兌金正西</hi>二上一中一下神假之象<lb/>
<pb n="KR3g0028_WYG_001-19b"/>
　象曰太乙将兵玉女在旁巫咸先拂除去不祥<lb/>
　顔曰家長有女鬼作祟宜觧除之凡事多難行人不<lb/>
　　還又曰天神尊者有太乙玉女巫咸為之佐巫咸<lb/>
　　殷賢臣此卦祈禱獲福求官望事市賈婚姻俱不<lb/>
　　利<lb/>
　何曰行人應至口舌無害官事無患合得人力宜求<lb/>
　　福除禍所作得成<lb/>
　陳曰二本隂數反居天位天神之象也下應一中一<lb/>
<pb n="KR3g0028_WYG_001-20a"/>
　　下必得天人之福故曰云云<lb/>
　劉曰太乙将兵除不祥也陽至隂孤妖不長也<lb/>
　此課隂雖居上而二陽得朋於下有同心去邪之勢<lb/>
　　而上隂反為我用故取太乙将兵之兆玉女在旁<lb/>
　　巫咸先拂之象占事須有疑難而終得朋友之助<lb/>
　　以成功病者禳之即瘥行人還戰鬬勝<lb/>
　　　詩曰　雲淡蟾光暗　花開雨半殘<lb/>
　　　　　　觧除終獲福　恬退且求安<lb/>
<pb n="KR3g0028_WYG_001-20b"/>
第十八将敗卦<hi>兩隂制陽坎水正北</hi>二上一中二下淫蠱之象<lb/>
　象曰兩女一夫上下相祛隂氣乗陽遂用耗虚<lb/>
　顔曰男女相剋初婚後離行人須還在路逢盗又曰<lb/>
　　非玉女内乗太乙以一陽而受制於二隂也故虛耗<lb/>
　何曰所求無益所作未諧行人未至田蠶失望官事<lb/>
　　難觧百事不吉<lb/>
　陳曰人道孤弱上下二隂皆欲進之兩女一夫淫慝<lb/>
　　之象微陽不勝故曰云云<lb/>
<pb n="KR3g0028_WYG_001-21a"/>
　劉曰兩女一夫陽陷於隂也亢精卻神以從淫也遂<lb/>
　　用耗虚憂陸沈也<lb/>
　此課一陽陷於二隂之中隂陽皆少溺於求合而陽<lb/>
　　不振為所乗必至耗虚占事皆㓙<lb/>
　　　詩曰　孤陽㣲兮　羣隂盗兮　力既殚兮<lb/>
　　　　　　將不可耄兮　慎兮慎兮　宜自保兮<lb/>
第十九理亂卦<hi>隂竊陽位兌澤正西</hi>二上一中三下抑奸之象<lb/>
　象曰天隂雲升陽從下興君子治亂小人畏刑<lb/>
<pb n="KR3g0028_WYG_001-21b"/>
　顔曰隂竊陽位如雲之升盛陽在下将登九五除逆<lb/>
　　禁暴衆邪自消小懲大戒此卦臨人宰制及長吏<lb/>
　　得之百事先憂後吉<lb/>
　何曰所求不得所作不成執政治亂小人畏刑病者<lb/>
　　未瘥行人雖還無利<lb/>
　陳曰二隂在上盛陽在下交泰之象也三居地位小<lb/>
　　人無所容於世故曰云云<lb/>
　劉曰天隂雲升龍躍淵也以正去邪如決川也<lb/>
<pb n="KR3g0028_WYG_001-22a"/>
　此課隂陽皆不得其位而一陽居中三陽在下有君<lb/>
　　子治亂以剛決柔之象占臨政治民捕亡討叛皆<lb/>
　　吉訟以正勝不宜隂私君子得之大吉小人反是<lb/>
　　　詩曰　黄金百煉獨全真　白玉三投始見珍<lb/>
　　　　　　韞櫝未為人所羨　自甘肥遯且安貧<lb/>
第二十未還卦<hi>羣隂制陽坎水正北</hi>二上一中四下流竄之象<lb/>
　象曰田荒土虚人民遷居待年之豐乃歸故廬<lb/>
　顔曰此卦隂興至極陽不能制田荒人散豐年乃歸<lb/>
<pb n="KR3g0028_WYG_001-22b"/>
　　病者瘥遲田蠶不利<lb/>
　何曰仕宦無禄行人未還田蠶失利此卦雖不吉不<lb/>
　　能傷人但安貧守静作福自吉<lb/>
　陳曰二隂在上四隂在下一陽孤弱地道虚損有凶<lb/>
　　年轉徙之象故曰云云<lb/>
　劉曰田荒土虚不可據也小人異域終不相與也守<lb/>
　　正以俟必獲我所也<lb/>
　此課陽陷於隂而下位隂盛故為田荒土虚人民逃<lb/>
<pb n="KR3g0028_WYG_001-23a"/>
　　散之象然下已老不相求合小人得志既極必衰<lb/>
　　而少隂之在上者反與我比所以終歸廬占事有<lb/>
　　阻滯守静待時則吉<lb/>
　　　詩曰　口舌致紛攘　經營事必傷<lb/>
　　　　　　若求隂徳助　方見免災殃<lb/>
第二十一戒貪卦<hi>二隂反位震雷正東</hi>二上二中一下神耗之象<lb/>
　象曰埋金藏玉自言其貴鬼債不解神不降福<lb/>
　顔曰以陽居下為隂所困故曰埋金藏玉然則自言<lb/>
<pb n="KR3g0028_WYG_001-23b"/>
　　貴極神不佑之病者有鬼宜急祈禱官事求人乃<lb/>
　　濟<lb/>
　何曰居官貪財必致殃咎雖有財寶必遭盜賊病者未<lb/>
　　痊行人未歸囚者難出田蠶不收出師不利為鬼<lb/>
　　所執言其凶也此卦宜改過修徳方免<lb/>
　陳曰陽居地位金玉之資也與二相應貪之不已然<lb/>
　　天位亦隂不能為福天道虧盈鬼神害盈故曰云云<lb/>
　劉曰埋金藏玉陽在下也鬼道上行福不可假也<lb/>
<pb n="KR3g0028_WYG_001-24a"/>
　此課孤陽抑於二隂之下不能有為而二隂在上又<lb/>
　　柔懦無立故無福而有憂也占者當以貪戒<lb/>
　　　詩曰　恃富因忘本　貪過竟失中<lb/>
　　　　　　欺心天弗佑　神道不私功<lb/>
第二十二安泰卦<hi>純隂不動坤地西南</hi>二上二中二下賁園之象<lb/>
　象曰歲富月昌土田開張安如泰山終無禍殃<lb/>
　顔曰廣開田疇以俟歲周用天分地終無禍尤其安<lb/>
　　不動有如泰山也居家吉田蠶大獲病者無苦行<lb/>
<pb n="KR3g0028_WYG_001-24b"/>
　　人未還<lb/>
　何曰居官食禄財帛自來軍行得地孕生男學問成<lb/>
　　名此卦大吉<lb/>
　陳曰三位皆隂不至盛極無偏勝相克之象有順樂<lb/>
　　受福之理與一上一中一下相對皆初隂初陽純<lb/>
　　和無克故吉<lb/>
　劉曰歲月富昌衆同志也柔順利貞福無窮也安如<lb/>
　　泰山有始終也<lb/>
<pb n="KR3g0028_WYG_001-25a"/>
　此課三位俱隂得其中正有安居處順不願乎外之<lb/>
　　象故有吉無凶占家宅田蠶居官市賈諸事皆大<lb/>
　　吉征戰得地病者不治自安公訟無咎行人未至<lb/>
　　　詩曰　一片中原土　春深雨露多<lb/>
　　　　　　用天因地利　安業樂熈和<lb/>
第二十三昌吉卦<hi>隂陽純吉震雷正東</hi>二上二中三下禄興之象<lb/>
　象曰受天之福如日之升少小仕宦爵禄方興<lb/>
　顔曰居家求財吉行人未還病者宜禱祀又曰盛陽<lb/>
<pb n="KR3g0028_WYG_001-25b"/>
　　發動如日之升此近於純吉宜出行不宜幽居竄<lb/>
　　伏市賈奴婢難得遂意餘並大吉<lb/>
　何曰所作髙逺必遂其志病者先苦軍行得勝凡事<lb/>
　　不宜隂私<lb/>
　陳曰隂上陽下交泰之象而地道陽盛上位二隂為<lb/>
　　天神相應相合福禄盈滿之象也故曰云云<lb/>
　劉曰陽盛下興剛決柔也進徳修業承天休也<lb/>
　此課二隂居上盛陽在下進而上行如日升之象也<lb/>
<pb n="KR3g0028_WYG_001-26a"/>
　　占求官仕進大吉<lb/>
　　　詩曰　命達風雲㑹　身依日月光<lb/>
　　　　　　祥烟浮寳殿　明月照金牀<lb/>
第二十四亨通卦<hi>純隂得位坤地西南</hi>二上二中四下豐財之象<lb/>
　象曰富如井泉雖用無竭所求遂意懽樂不絶<lb/>
　顔曰易之坤厚載物徳合無疆三位皆隂乃無相尅<lb/>
　　萬事皆吉居家有慶喜事行人即還財如井泉用<lb/>
　　之不竭所求者得懽忻無比病者先困後痊<lb/>
<pb n="KR3g0028_WYG_001-26b"/>
　何曰仕宦髙遷治生富贍田蠶倍收吉祥懽樂病者<lb/>
　　自瘥囚者得出婚姻利合此卦大吉<lb/>
　陳曰三位皆隂而盛有積富貴之資用之不竭如泉<lb/>
　　之逹故曰云云<lb/>
　劉曰富如井泉獲地利也柔順上行求無不遂也<lb/>
　此課下位盛隂與上不相違尅故為土地肥饒之象<lb/>
　　二隂柔順在上不妄動作而安其利此所以為吉<lb/>
　　也占者凡事大吉<lb/>
<pb n="KR3g0028_WYG_001-27a"/>
　　　詩曰　曉雨初晴映碧溪　重重春色上柴扉<lb/>
　　　　　　黄金不盡家殷富　何必區區羨錦衣<lb/>
第二十五憂喜卦<hi>隂居天位兌澤正西</hi>二上三中一下餘慶之象<lb/>
　象曰心有所憂耿耿不寐恐有憂患而反福至慶賀<lb/>
　　忻懽大為吉利<lb/>
　顔曰初須有憂終則有喜又曰隂居天位非所據也<lb/>
　　故須有憂而三陽同禦不能為害此卦先小憂而<lb/>
　　後大吉故無咎也<lb/>
<pb n="KR3g0028_WYG_001-27b"/>
　何曰口舌無成行人當至婚姻市賈先難後易病者<lb/>
　　初困後瘥官事始憂終吉失物難尋<lb/>
　陳曰三陽居中人道本盛上有二隂自與下位一陽<lb/>
　　相應中位與上下不通故先有所憂也然三陽之<lb/>
　　盛二隂不能間終當得志故曰云云<lb/>
　劉曰隂上陽下位不當也慮患而獲福以剛中也<lb/>
　此課隂居上而陽居下不得其位然一陽在下盛陽<lb/>
　　中處隂弱不能制剛初須有疑終得吉慶凡事始<lb/>
<pb n="KR3g0028_WYG_001-28a"/>
　　憂而終吉憂虚而吉實也<lb/>
　　　詩曰　孰知成立若升天　老去多憂夜不眠<lb/>
　　　　　　忽見故園春色好　飛飛蜂蝶閙芳妍<lb/>
第二十六平安卦<hi>隂居上下坎水正北</hi>二上三中二下决疑之象<lb/>
　象曰上下俱安心不生奸坦然無憂勿信流言<hi>此卦前序</hi>
　　<hi>有驗引以證之</hi>
　顔曰心正自吉勿信流言行者至囚者出此雖上下<lb/>
　　俱隂三陽居中初須主有憂咎各安其所俱無悔<lb/>
<pb n="KR3g0028_WYG_001-28b"/>
　　吝矣百事自如先憂後吉事君結交彌善<lb/>
　何曰娶妻得美女行人在道孕生男病者有見怪異<lb/>
　　無事官事散田蠶有收軍行市賈百事吉利<lb/>
　陳曰人道方盛上下二隂相應三陽亦自能制之故<lb/>
　　曰云云<lb/>
　劉曰上下俱柔以中正也剛正不撓衆所與也<lb/>
　此課三陽居中而上下皆隂少隂未盛無乖爭而有<lb/>
　　和合陽剛盛隂不能勝故為上下俱安之象有吉<lb/>
<pb n="KR3g0028_WYG_001-29a"/>
　　而無凶也何承天曰此課占婚姻得美女行人在<lb/>
　　道官事觧散百事皆吉<lb/>
　　　詩曰　雙燕歸南國　來尋王謝家<lb/>
　　　　　　畫堂春晝静　扵此託生涯<lb/>
第二十七辟惡卦<hi>陽弱隂强兌澤正西</hi>二上三中三下威徳之象<lb/>
　象曰衆人愛我辟除患禍猛犬不噬萬事必果<lb/>
　顔曰凡事吉得人助之行人還得財物居家並吉又<lb/>
　　曰隂雖居上非正位也羣陽彌盛能除禍患衆皆<lb/>
<pb n="KR3g0028_WYG_001-29b"/>
　　愛之此卦與前二卦皆以竊位而居陽徳不虧修<lb/>
　　之乃吉所憂無苦<lb/>
　何曰公侯方伯必得良佐娶婦必得賢妻病者瘥囚<lb/>
　　繫得出有人救之戰鬬勝孕生男市賈有利<lb/>
　陳曰人道既盛地道亦盛如有威之可畏辟除邪佞<lb/>
　　上雖二隂不能為害故曰云云<lb/>
　劉曰謙光在上衆所愛也羣賢輔助保無害也<lb/>
　此課隂居上位而不挾其勢羣陽在下剛正無邪雖<lb/>
<pb n="KR3g0028_WYG_001-30a"/>
　　猛犬不噬而反為我辟除患禍也占事得衆助有<lb/>
　　成功也<lb/>
　　　詩曰　一龍吐水正當春　草木沾濡盡發新<lb/>
　　　　　　喜得老人親語我　窮途從此始通津<lb/>
第二十八大獲卦<hi>中陽制隂坎水正北</hi>二上三中四下利物之象<lb/>
　象曰韓盧逐兔走不伸歩噬兔在前逐者在後頻頻<lb/>
　　重獲畧不得赴<lb/>
　顔曰三陽處中能制羣小猶猛犬之噬兔畧不得赴<lb/>
<pb n="KR3g0028_WYG_001-30b"/>
　　言不旋踵而獲凡事前小後大此卦宜捕逃亡求<lb/>
　　財益豐出獵多獲病者不利<lb/>
　何曰居家吉行人遲病者困囚者滯官事難觧軍行<lb/>
　　回空<lb/>
　陳曰人道陽盛地道隂盛隂陽相應而又盛積故曰<lb/>
　　云云<lb/>
　劉曰三陽在中剛道盛也小人懐柔不能尅也雖欲<lb/>
　　跳梁終聽命也<lb/>
<pb n="KR3g0028_WYG_001-31a"/>
　此課雖以三陽處二隂之間而少隂在上老隂在下<lb/>
　　老少異欲惟剛所制而不能為比故為韓盧逐兔<lb/>
　　之象占者得之宜捕亡討賊求財覔利婚姻皆吉<lb/>
　　出行有阻繫囚難脱病者危篤居家無咎凡占求<lb/>
　　事則成公事難觧<lb/>
　　　詩曰　世道無荆棘　人心勿自嗟<lb/>
　　　　　　趁名兼逐利　勤苦遂生涯<lb/>
第二十九衰微卦<hi>弱陽下升震雷正東</hi>二上四中一下復興之象<lb/>
<pb n="KR3g0028_WYG_001-31b"/>
　象曰聖賢相承微而復興𤓰瓞綿綿漸而上升<lb/>
　顔曰事皆乖而復合求者必得百事從心又曰陽雖<lb/>
　　微弱志在於正自下升髙猶𤓰瓞之蔓綿綿而上<lb/>
　　真心從事乃得興微繼絶也此卦主仕宦升遷祈<lb/>
　　恩福求嗣息皆吉<lb/>
　何曰學問有成行人即至田蠶有獲市易者有利娶<lb/>
　　妻賢美仕宦升進所求遂心病者沈睡求神得吉<lb/>
　　失物不獲<lb/>
<pb n="KR3g0028_WYG_001-32a"/>
　陳曰四隂在中衰弱之象一陽在下善根尚存二隂<lb/>
　　在上與一陽相應天佑善人之象也故曰云云<lb/>
　劉曰隂盛於中極必衰也𤓰瓞綿綿陽來復也漸而<lb/>
　　上升正道回也<lb/>
　此課以少陽居羣隂之下孤危甚矣然少隂在上老<lb/>
　　隂居中志不相合小人盛極必自乖違而少陽方<lb/>
　　興於下彼日衰而此日進如𤓰瓞之綿綿而升興<lb/>
　　衰撥亂之兆也占事吉<lb/>
<pb n="KR3g0028_WYG_001-32b"/>
　　　詩曰　夢入天台路　登山月朗明<lb/>
　　　　　　異哉春色别　重見舊花榮<lb/>
第三十避災卦<hi>陽散隂極坤地西南</hi>二上四中二下守静之象<lb/>
　象曰夏往秋來寒霜為災鳥獸毛毨草木落荄<lb/>
　顔曰凡事春始從心居家吉行人未還又曰夏出秋<lb/>
　　藏陽散隂極故鳥獸毛落草木色衰君子宜静處<lb/>
　　之時不以時務進此卦小凶<lb/>
　何曰仕宦遭横賊凶徒相害者危困行軍不利官事<lb/>
<pb n="KR3g0028_WYG_001-33a"/>
　　難觧行人未至冶生失所有口舌盗賊争鬬之事<lb/>
　陳曰隂盛之時人道衰弱不宜動作禍變相興故曰<lb/>
　　云云<lb/>
　劉曰夏往秋來隂氣盛也草木落荄静以守正也<lb/>
　此課羣隂用事老隂居中君子道塞之時占者宜退<lb/>
　　藏守静不宜求進占事皆不獲所求也病者大困<lb/>
　　　詩曰　妄行遭地網　輕舉入天羅<lb/>
　　　　　　謹慎方為上　抽身始保和<lb/>
<pb n="KR3g0028_WYG_001-33b"/>
　　　又曰　天地正荒凉　從兹萬物傷<lb/>
　　　　　　豺狼當道路　賢士且潛藏<lb/>
第三十一發䝉卦<hi>隂變陽來震雷正東</hi>二上四中三下天澤之象<lb/>
　象曰隂極陽生蟄蟲開張大赦天下鐘鼓鏗鏘<lb/>
　顔曰以隂變陽驚此羣蟄如擊鐘鼔有宥幽圄此受<lb/>
　　命創制之卦也占仕進大吉婚姻不宜隂陽相傷<lb/>
　　不和故也<lb/>
　何曰鴻恩俯及萬物豐澤繫者觧散仕宦髙遷百事<lb/>
<pb n="KR3g0028_WYG_001-34a"/>
　　有成治生十倍<lb/>
　陳曰此經亦前後卦相因而互相發也前卦隂極此<lb/>
　　則二變為三陽居地位亂極復治之象故曰云云<lb/>
　劉曰隂極變陽剛來在内也蟄蟲開張雷出地也鐘<lb/>
　　鼓鏗鏘徳聲被也<lb/>
　此卦以三陽決極盛之隂如震雷發蟄君子道長之<lb/>
　　時占事皆吉用時宜布文徳<lb/>
　　　詩曰　隂極方逢泰　蟄蟲戸始開<lb/>
<pb n="KR3g0028_WYG_001-34b"/>
　　　　　　三陽宜用事　名利亦齊來<lb/>
　　　又曰　天門日射彩雲開　大降洪恩布九垓<lb/>
　　　　　　萬物一時沾聖化　蒼生鼔舞醉金罍<lb/>
第三十二病患卦<hi>隂極成滛坤地西南</hi>二上四中四下計窮之象<lb/>
　象曰隂滛小病僵仆懐愁仰面望天俯伏低頭<lb/>
　顔曰所求不得行人有患又曰隂之為疾浸淫而起<lb/>
　　即不至極故曰小病然僵仆望天不見救者故低<lb/>
　　頭俯伏憂思而已此卦百事皆凶最宜慎宻<lb/>
<pb n="KR3g0028_WYG_001-35a"/>
　何曰病者不可救囚者罪成行人迍邅此卦不吉<lb/>
　陳曰人道隂弱地道隂極病患貧窮之象也雖有天<lb/>
　　神不能救矣故曰云云<lb/>
　劉曰隂盛浸滛愁罹厄也俯伏望天憂轉極也<lb/>
　此課二隂窮於下一隂栖於上是為㓙兆占病必死<lb/>
　　囚繫不出被圍無救諸事凶<lb/>
　　　詩曰　命蹇兮時違　灾及兮身疲　皇天兮<lb/>
　　　　　　不我顧　嗟我兮疾斯危<lb/>
<pb n="KR3g0028_WYG_001-35b"/>
第三十三明陽卦<hi>羣陽用事乾天西北</hi>三上一中一下小吉之象<lb/>
　象曰仕宦及時禄與年期黽勉從事慎勿失之<lb/>
　顔曰仕宦及時出處皆宜福禄更至宜謹慎之勿得<lb/>
　　懈怠病者瘥遲行人須還在路有阻又曰去積隂<lb/>
　　御羣陽重明輝華觀國之光以言乎位百事俱泰<lb/>
　　其餘外事亦可趨時而進婚姻求官彌吉<lb/>
　何曰所求宜取良時病者祈福行人可至囚者求執<lb/>
　　法可免<lb/>
<pb n="KR3g0028_WYG_001-36a"/>
　陳曰盛陽在上照臨下土人道地道皆一陽有進無<lb/>
　　退於通達故曰云云<lb/>
　劉曰陽明正位道大亨也君子之仕及時行也<lb/>
　此課三陽居於正位而中下皆少陽方升陽道亨通<lb/>
　　隂邪屏斥仕宦行道當及此時占事大宜進歩不<lb/>
　　可失時諸事吉惟不宜隂私<lb/>
　　　詩曰　東風吹動九衢開　和氣還從日下來<lb/>
　　　　　　凡事從今皆有喜　乘雲一舉上瑶䑓<lb/>
<pb n="KR3g0028_WYG_001-36b"/>
第三十四天佑卦<hi>隂陽相宜巽風東南</hi>三上一中二下特逹之象<lb/>
　象曰登髙望逺上見天衢玉女孔聖授我靈符永錫<lb/>
　　難老以保我軀<lb/>
　顔曰得助之象事由女子居家吉利官職榮遷學業<lb/>
　　大成行人未還必得竒物病者自瘥又曰地位既<lb/>
　　正天人合徳猶升髙而視六合且下應乎隂人得<lb/>
　　其偶神符授我可企而見百歲期頥可坐而登此<lb/>
　　貴者之卦隂陽得位無相尅傷百事大吉<lb/>
<pb n="KR3g0028_WYG_001-37a"/>
　何曰居宦髙遷娶妻得美女行者道路通病者瘥官<lb/>
　　事及田蠶市賈皆吉孕生男<lb/>
　陳曰人道地道隂陽相應三陽在天照臨下土故曰<lb/>
　　云云<lb/>
　劉曰登髙望逺在上處也玉女授符隂相與也中正<lb/>
　　而應獲天佑也<lb/>
　此課一陽在中上承剛明之君下應少隂之耦其吉<lb/>
　　無比<lb/>
<pb n="KR3g0028_WYG_001-37b"/>
　　　詩曰　席上珍雖貴　還當待價沽<lb/>
　　　　　　運來亨又利　凡事不勞圖<lb/>
　　　又曰　彼美人兮　君子求兮　懿徳貞兮<lb/>
　　　　　　錫我休兮　永保真兮　無失猷兮<lb/>
第三十五尊貴卦<hi>三陽上下乾天西北</hi>三上一中三下尊貴之象<lb/>
　象曰明徳孔光萬壽無疆北斗七星與我衞防得遷<lb/>
　　禄位代代吉昌<lb/>
　顔曰所求得行人還又曰上下俱陽内外相照非凡<lb/>
<pb n="KR3g0028_WYG_001-38a"/>
　　庶之所宜此尊貴者之卦也欲見人君猶事北面<lb/>
　何曰仕宦遷階學成才就行師得地軍無損傷病者宜<lb/>
　　祈天神嫁娶相宜市賈有利行人還田蠶收官事<lb/>
　　散此卦大吉<lb/>
　陳曰人道既正地道陽盛三陽在上照臨下土富貴<lb/>
　　壽考之象也故曰尊貴而利於見貴<lb/>
　劉曰明徳孔光陽道昭也北斗衛防隂慝消也<lb/>
　此課求官謀事得貴人之力也墓宅必得吉地居者<lb/>
<pb n="KR3g0028_WYG_001-38b"/>
　　有動行者有興此貴人之課凡庶人得之亦有非<lb/>
　　常之喜也<lb/>
　　　詩曰　車前無險阻　舟泊自通津<lb/>
　　　　　　雨露從天降　門庭又一新<lb/>
第三十六宜禱卦<hi>積隂尅陽巽風東南</hi>三上一中四下天賚之象<lb/>
　象曰數見怪異要請巫覡祈禱求福灾消禍息大小<lb/>
　　獲安神祇之力<lb/>
　顔曰必主見怪凡事初不遂意後皆從心行人當歸<lb/>
<pb n="KR3g0028_WYG_001-39a"/>
　　必先有信居家者吉又曰以積隂而干極陽猶端<lb/>
　　居而視怪異所謂巫覡者應乎上位宜祈禱也能<lb/>
　　消散禍患豈非神之力乎百事小吉<lb/>
　何曰恐有災厄宜修福禳之或有口舌鬬争訟詞厄<lb/>
　　難惡夢怪異前禍後福始難終易吉凶相半惟宜<lb/>
　　修禳病者祀天神婚姻卒合内外有應故也<lb/>
　陳曰一陽在中人道孤弱天三地四自相照應是神<lb/>
　　祇著見之象也故曰云云<lb/>
<pb n="KR3g0028_WYG_001-39b"/>
　劉曰數見怪異心有所疑也家有老鬼力不能治也<lb/>
　　告於神明保無虧也<lb/>
　此課隂積在内而上位盛陽故主中位而言占者得<lb/>
　　之家宅有見怪之事宜禳之病訟亦宜禱求凡事<lb/>
　　前憂後吉<lb/>
　　　詩曰　愁來未必堪　憂來暗裏防<lb/>
　　　　　　若逢寒共暑　方可脫灾殃<lb/>
　　　又曰　灾異致危傷　羣隂却勝陽<lb/>
<pb n="KR3g0028_WYG_001-40a"/>
　　　　　　但祈天眷佑　老稚得安康<lb/>
第三十七送貨卦<hi>隂獲外陽離火正南</hi>三上二中一下豐利之象<lb/>
　象曰客從南來遺我良材寶貨珍玩金碗玉盃<lb/>
　顔曰主有人送物來居家吉行人還得寶及財物又<lb/>
　　曰以隂處中應乎外陽有朋逺來不亦宜乎南者<lb/>
　　陽位故曰南來寳貨珍玩貴人之資也金碗玉盃<lb/>
　　良宴之具也<lb/>
　何曰嫁娶吉所求得病者瘥市賈有利官事散行人<lb/>
<pb n="KR3g0028_WYG_001-40b"/>
　　至此卦大吉<lb/>
　陳曰一與二相應而一陽居地富有之象也三陽在<lb/>
　　上陽明下照故曰云云<lb/>
　劉曰客從南來剛柔應也金碗玉盃以将敬也<lb/>
　此課少隂居中一陽為比於下而盛陽得位於上隂<lb/>
　　以柔順應乎外陽故必得珍貨之南來下者三為<lb/>
　　離離南方也金碗玉盃者下一為乾乾為金碗玉<lb/>
　　盃之象也初者上之應而與中為耦是受客之遺<lb/>
<pb n="KR3g0028_WYG_001-41a"/>
　　也占者求財婚姻百事大吉<lb/>
　　　詩曰　金谷紛紛花正開　羣仙縹緲集瑶䑓<lb/>
　　　　　　傾銀注玉驚人眼　共醉春風日㡬回<lb/>
第三十八無難卦<hi>隂不干陽艮山東北</hi>三上二中二下安農之象<lb/>
　象曰土地平安無有艱難大宜種作利用往還<lb/>
　顔曰下位不干於上故曰土地平安播種既宜市賈<lb/>
　　有利仕宦升進占病無咎行人平安早晚即至婚<lb/>
　　姻合居宅吉<lb/>
<pb n="KR3g0028_WYG_001-41b"/>
　何曰求者遂心病者難瘥官事無憂大吉<lb/>
　陳曰中下皆隂未至於極地道純美而三陽照臨隂<lb/>
　　陽和暢豐稔之象故曰云云<lb/>
　劉曰土地平安柔居卑也無有艱難心無疑也上下<lb/>
　　無奸孰不宜也<lb/>
　此課剛陽在上而中下協順故土地平安而無艱難<lb/>
　　則動止進退俱無所阻矣占事無不吉也<lb/>
　　　詩曰　海闊雲開驛路賖　彩鸞銜詔下天涯<lb/>
<pb n="KR3g0028_WYG_001-42a"/>
　　　　　　生民樂業安如堵　仕進功名世所誇<lb/>
第三十九恭和卦<hi>隂陽承順離火正南</hi>三上二中三下和睦之象<lb/>
　象曰在上方宜下人供職室家和諧大小同力有志<lb/>
　　不違所求者得<lb/>
　顔曰隂居中位承順之象故曰下人供職此卦合得<lb/>
　　羣下之力所求皆遂<lb/>
　何曰姻事吉夫婦和合居宅平安行人将至營業田<lb/>
　　蠶有利孕生男官事無害出軍大吉<lb/>
<pb n="KR3g0028_WYG_001-42b"/>
　陳曰人道柔順上下三陽必主充實家道方盛之象<lb/>
　　也故曰云云<lb/>
　劉曰陽剛在上下以直也健順相承下供職也家室<lb/>
　　和諧求無不得也<lb/>
　此課居官處家行軍治業婚姻市賈無所不利所求<lb/>
　　皆吉也<lb/>
　　　詩曰　喜氣滿門庭　家中没蹇迍<lb/>
　　　　　　貴人青盼處　從此轉通津<lb/>
<pb n="KR3g0028_WYG_001-43a"/>
第四十違克卦<hi>隂陽違克艮山東北</hi>三上二中四下背戾之象<lb/>
　象曰下不從上中不制外上下違尅紀綱亂敗<lb/>
　何曰所求不得所作不成病醫無效行軍不勝行人<lb/>
　　未至官事相纒牢囚難出如入死門凡事不吉未<lb/>
　　宜變動正月占得吉餘月並凶<lb/>
　陳曰人道柔弱不能制在下之羣小上有三陽而中<lb/>
　　下隂盛故曰云云<lb/>
　劉曰下不從上隂盛行也上下違尅以相凌也紀綱<lb/>
<pb n="KR3g0028_WYG_001-43b"/>
　　亂敗終不能勝也<lb/>
　此課上下相尅而柔處中不能制羣小又不能以正<lb/>
　　從上其勢必致亂敗占者百事皆凶<lb/>
　　　詩曰　逢山須避險　遇水且懐憂<lb/>
　　　　　　歸到鄉關者　須知兩尾牛<lb/>
第四十一貞壽卦<hi>純陽三應乾天西北</hi>三上三中一下隠徳之象<lb/>
　象曰商山四皓養性行道呼吸元氣所得不老<lb/>
　顔曰此卦雖純陽而以下位為主近於嘉遯之象所<lb/>
<pb n="KR3g0028_WYG_001-44a"/>
　　以養其純粹者也萬事以安貞吉惟婚姻不利純<lb/>
　　陽故也<lb/>
　何曰仕宦髙遷田蠶宜早行人即至官事觧病者自<lb/>
　　瘥市賈居家百事大吉<lb/>
　陳曰三居上中二位相應一陽在下不能上進賢人<lb/>
　　在下之象也無所作為隠居養壽而吉故曰云云<lb/>
　劉曰商山四皓以明處幽也呼吸元氣可優㳺也<lb/>
　此課重陽居上二位天下文明之時而以一陽居下<lb/>
<pb n="KR3g0028_WYG_001-44b"/>
　　惟商山四皓可以當之占者得之宜安居守正以<lb/>
　　享康寕之福不宜進求於人也<lb/>
　　　詩曰　采蕨飡松絶世塵　白雲流水萬年春<lb/>
　　　　　　九重丹詔非吾意　成性存心獨養真<lb/>
第四十二剛長卦<hi>陽處隂上巽風東南</hi>三上三中二下同心之象<lb/>
　象曰二人同心俱為表裏共處一國遞相脣齒<lb/>
　顔曰此卦得必由人失亦由人不由於已也又曰二<lb/>
　　陽共處一隂之上隂雖無力陽乃發生各無相尅<lb/>
<pb n="KR3g0028_WYG_001-45a"/>
　　故曰二人同心居家及餘事吉婚姻小咎病者遲<lb/>
　　瘥行人未還必有信至<lb/>
　何曰君臣具體朋友同志市賈有利孕生男田蠶小<lb/>
　　吉官事有人救㧞病有祟宜醫療也此卦無患大<lb/>
　　吉<lb/>
　陳曰二陽在上一隂在下上下同心然一隂二陽必<lb/>
　　有得失利在和同故曰云云<lb/>
　劉曰二人同心以重剛也柔順處下無所傷也遞相<lb/>
<pb n="KR3g0028_WYG_001-45b"/>
　　脣齒固籓牆也<lb/>
　此課一隂居重陽之下柔順而無違尅二陽在上同<lb/>
　　心行事俱為表裏共處一國之象也脣齒相依不<lb/>
　　可缺也占兄弟君臣夫婦朋友交際之事無不吉<lb/>
　　利不可妄有猜疑居家市賈大善有讒言不可<lb/>
　　　詩曰　兩意相投處　天時復變通<lb/>
　　　　　　時來萬事遂　目下莫悤悤<lb/>
第四十三强盛卦<hi>三陽極盛乾天西北</hi>三上三中三下衆輔之象<lb/>
<pb n="KR3g0028_WYG_001-46a"/>
　象曰衆盛復强既富且昌利用建功莫之禦當<hi>此卦後序</hi>
　　<hi>有驗</hi>
　顔曰此卦三位各有三陽可謂盛極故建功立事皆<lb/>
　　莫能阻凡事宜直道無私慎勿随邪吉<lb/>
　何曰此卦旺相孕生男行人立至經營有利田蠶倍<lb/>
　　收漁獵可獲鎮戍者境内清静居宅安穩病者安<lb/>
　　官事散移徙吉興師得勝諸事大吉惟婚姻不利<lb/>
　　也<lb/>
<pb n="KR3g0028_WYG_001-46b"/>
　陳曰三陽位極富强有力畧無隂弱以間之故曰云<lb/>
　　云<lb/>
　劉曰三陽同徳盛復强也建功立事孰能當也<lb/>
　此課三位俱陽剛健盛大富昌之極故宜建功立事<lb/>
　　占者得此大宜動用行運最吉惟占婚姻則不利<lb/>
　　以純陽也<lb/>
　　　詩曰　已過危橋百事安　何須過慮有艱難<lb/>
　　　　　　蛟龍得意興雲雨　一上青霄便不凡<lb/>
<pb n="KR3g0028_WYG_001-47a"/>
第四十四佳麗卦<hi>隂位得令巽風東南</hi>三上三中四下宜隂之象<lb/>
　象曰青牖紫房中有姬姜容顔麗色芝蘭吐芳<lb/>
　顔曰隂位興隆事由女人病自瘥所求得又曰純隂<lb/>
　　在下上應天人質氣鮮香若芝蘭也百事皆泰行<lb/>
　　人即還婚姻最善萬事皆吉人皆嚮慕也<lb/>
　何曰此内貴之卦謀望與訟遇有人力及内貴僧尼<lb/>
　　道人吉居家出外財利有慶萬事皆泰也<lb/>
　陳曰人道富盛而有盛隂在下以相應富貴之家婦<lb/>
<pb n="KR3g0028_WYG_001-47b"/>
　　人寵盛之象也故曰云云<lb/>
　劉曰重剛在上陽道光也羣隂下承象姬姜也宜爾<lb/>
　　子孫必蕃昌也<lb/>
　此課羣隂雖盛而處下位陽道光明於上柔不敢干<lb/>
　　遂為正應其占百事皆順行人即還婚姻大吉交<lb/>
　　好彌善疾病不死承天曰此課係隂若占陽事則<lb/>
　　不吉也<lb/>
　　　詩曰　一朶花枝艶更芳　清香馥郁透蘭房<lb/>
<pb n="KR3g0028_WYG_001-48a"/>
　　　　　　因風吹送終成笑　好問筵前醉幾塲<lb/>
　　　又曰　採藥天台路轉迷　桃花流水赴佳期<lb/>
　　　　　　春風啼鳥多情思　寄語劉郎且莫歸<lb/>
第四十五得禄卦<hi>隂居陽下離火正南</hi>三上四中一下興運之象<lb/>
　象曰君臣易位方興大利驛馬行晝人得自恣<lb/>
　顔曰遷移吉諸事利求必得行人未至當有音信病<lb/>
　　者宜出避之或許祭祀酬之則吉又曰一陽在<lb/>
　　下羣隂居上故曰易位方興功業因人以濟故曰<lb/>
<pb n="KR3g0028_WYG_001-48b"/>
　　驛馬此卦凡事初不諧後有慶<lb/>
　何曰在位必遷美職事事吉利水陸行人俱回治生<lb/>
　　十倍孕生男娶婦得佳偶<lb/>
　陳曰人位隂盛一陽在下易位之象然三與四相應<lb/>
　　人位得天助故曰云云<lb/>
　劉曰君臣易位隂乗陽也驛馬自恣失所從也<lb/>
　此課四隂居中而一陽居下是謂君臣易位而况一<lb/>
　　陽為其四隂所乗三以剛健處外不能顧君而反<lb/>
<pb n="KR3g0028_WYG_001-49a"/>
　　與羣隂為比圖興大利驛馬行晝恣意自為其凶<lb/>
　　極矣此與十五課正相反參互觀之可以知作者<lb/>
　　之意<lb/>
　　　詩曰　如舟濟巨川　如旱望霖雨<lb/>
　　　　　　四海同一家　明君得良輔<lb/>
第四十六凝滯卦<hi>羣隂内隔艮山東北</hi>三上四中二下不定之象<lb/>
　象曰意有所規恐不得施進退猶豫不知所為<lb/>
　顔曰凡事進退不定則事不專不專則不成也又曰<lb/>
<pb n="KR3g0028_WYG_001-49b"/>
　　隂居下位上應於陽欲有所為羣隂内隔故猶豫<lb/>
　　也然自强經營終亦有獲百事無初有終<lb/>
　何曰所求不得所作不成治生不利仕宦者退行人<lb/>
　　迷惑訟事成病凶疑惑之卦也<lb/>
　陳曰人道隂極上欲應三則下有二以牽制之進退<lb/>
　　不可故曰云云<lb/>
　劉曰意有所規應在下也恐不得施小人阻也進退<lb/>
　　猶豫不能處也<lb/>
<pb n="KR3g0028_WYG_001-50a"/>
　此課四隂居下位上應於陽而為中間四隂所隔於<lb/>
　　是疑不能决而憂患生矣占事迷惑進退百事不<lb/>
　　利<lb/>
　　　詩曰　進退事難成　憂疑轉誤人<lb/>
　　　　　　要知亨泰日　直待一年春<lb/>
第四十七惡消卦<hi>羣陽尅隂離火正南</hi>三上四中三下吉臻之象<lb/>
　象曰日出東隅炎炎赫赫中有妖氛反受薫炙羣陽<lb/>
　　破隂禍患觧釋<lb/>
<pb n="KR3g0028_WYG_001-50b"/>
　顔曰中有盛隂故曰妖氛内外純陽得薫炙矣凡事<lb/>
　　先乖後合<lb/>
　何曰官事不成有人助之囚獄自觧病者先重後安<lb/>
　　行人即至市賈求官百事前不如意後獲其吉<lb/>
　陳曰人道隂盛而上下强陽皆能制之有邪讒畏正<lb/>
　　人之象自然退散故曰云云<lb/>
　劉曰炎炎赫赫上下明也妖氛則衰不能成也羣隂<lb/>
　　破蕩人道行也<lb/>
<pb n="KR3g0028_WYG_001-51a"/>
　此課以兩剛陽攻一盛極三隂始難用力終必成功<lb/>
　　占事皆吉雖危無咎占隂私事則不利也<lb/>
　　　詩曰　欲進又徘徊　心危事不危<lb/>
　　　　　　水邉人指引　名利得榮歸<lb/>
　　　又曰　羣隂方蔽盛　天日已開明<lb/>
　　　　　　大闡維新化　乾坤自此亨<lb/>
第四十八上正卦<hi>陽逢隂制艮山東北</hi>三上四中四下聖治之象<lb/>
　象曰上有賢君下有讒臣日月明照不見暗塵<lb/>
<pb n="KR3g0028_WYG_001-51b"/>
　顔曰三陽在上賢君之象也日月雖明不照暗塵居<lb/>
　　官在家者吉是非不成姻得良配病者無危<lb/>
　何曰陽徳上明衆隂仰應日月雖照暗塵猶起此卦多<lb/>
　　悔若官事求下吏方免病者進退行人未還求官<lb/>
　　彌難婚姻吉隂陽有慶故也<lb/>
　陳曰三與四相應有君臣諧和之象且隂陽各極其<lb/>
　　盛然積隂之中有陽光不燭之地君道無虧故曰<lb/>
　　云云<lb/>
<pb n="KR3g0028_WYG_001-52a"/>
　劉曰陽剛正位有賢君也積隂在下若暗塵也壅滯<lb/>
　　未决志不申也<lb/>
　此課雖以陽剛居上位而中下皆隂邪不正共為蔽<lb/>
　　塞有君而無臣故不能行其志占者多悔惟婚姻<lb/>
　　有應吉此課吉凶相半<lb/>
　　　詩曰　惟英乃剛　惟哲乃明　一人執正<lb/>
　　　　　　羣邪不興　徳式中兮　聿保其真<lb/>
第四十九孤貧卦<hi>羣隂蔽陽兌澤正西</hi>四上一中一下逢難之象<lb/>
<pb n="KR3g0028_WYG_001-52b"/>
　象曰出温入寒被薄衣單去我慈母罹此横愆<lb/>
　顔曰一陽在下羣隂所蔽若去所恃而遇强讎此卦<lb/>
　　大宜改作逺行未還病者有加離别之象也<lb/>
　何曰仕宦無進治生無利居住孤弱窮守死地囚者<lb/>
　　難出病者難安所為皆不稱心婚姻無終始也<lb/>
　陳曰人道孤弱地道又薄四隂在上乏陽和之照隂<lb/>
　　陽不相應故曰云云<lb/>
　劉曰被薄衣單卑而孤也隂盛上蔽無與為徒也<lb/>
<pb n="KR3g0028_WYG_001-53a"/>
　此課一陽處於盛隂之下而不為應如孤子然四以<lb/>
　　隂邪居上猶孀婦之視孤子其困極矣占病危厄<lb/>
　　行人淹困仕宦乖蹇營生不遂行軍不利凡事㓙<lb/>
　　　詩曰　陽和欠發育　冷落不成春<lb/>
　　　　　　好似巫山夣　徒然惱悶人<lb/>
第五十潜龍卦<hi>一陽制隂坎水正北</hi>四上一中二下候時之象<lb/>
　象曰舜躬耕田至於歴山土沃年豐歲取十千<lb/>
　顔曰凡事始於三四月成於八九月吉又曰潜處躬<lb/>
<pb n="KR3g0028_WYG_001-53b"/>
　　耕以應豐年若非虞舜其孰能之卦與乾初九爻<lb/>
　　同保身隠處可以内修君徳事無大小任道則可<lb/>
　　難以營求病者至秋末方好<lb/>
　何曰宜田蠶所求得市賈有利居家富行人即還孕<lb/>
　　生男婚姻合百事吉<lb/>
　陳曰一居人位二居地位隂陽相得四隂在天有雲<lb/>
　　雨象故曰云云<lb/>
　劉曰積隂在上窮無與也徳盛而應以下處也時至<lb/>
<pb n="KR3g0028_WYG_001-54a"/>
　　而興莫能禦也<lb/>
　此課雖以一陽處於羣隂之中然上隂極盛其道已<lb/>
　　窮少隂在下與我為比上雖不顧而下有應故取<lb/>
　　舜耕歴山之象雖不為父母所愛而至徳終升聞<lb/>
　　也<lb/>
　　　詩曰　運至時亨泰　憂心已觧愁<lb/>
　　　　　　十分堪進用　事事可優㳺<lb/>
　　　又曰　耕鑿宜安計　功名自有期<lb/>
<pb n="KR3g0028_WYG_001-54b"/>
　　　　　　志堅能忍性　非聖孰能之<lb/>
第五十一益友卦<hi>下陽上隂兌澤正西</hi>四上一中三下攸徃之象<lb/>
　象曰客有王孫來叩我門語我福慶徃得䝉恩<lb/>
　顔曰有人相呼方可徃也或有呼而不徃亦非喜也<lb/>
　　言宜徃者若行人在外呼之則還又曰以内應外<lb/>
　　不在於内而志在於徃中位有助故也有客之貴<lb/>
　　者其惟王孫乎此卦婚姻及時求索彌善<lb/>
　何曰田蠶收病者安官事散行人至求官見貴必得<lb/>
<pb n="KR3g0028_WYG_001-55a"/>
　　招引百事遂吉<lb/>
　陳曰三居地位賢人在下之象與上四隂相應而一<lb/>
　　陽同類可以引進同升故曰云云<lb/>
　劉曰王孫叩門應在外也徃得䝉恩必有助也<lb/>
　此課窮隂在上盛陽在下隂極而有求陽之意故為<lb/>
　　來叩我門之象王孫貴盛之人也中位少陽不與<lb/>
　　我争而為我助故徃必有慶也占事宜進必有貴<lb/>
　　人之助病者當遇良醫用兵有來應者事事皆吉<lb/>
<pb n="KR3g0028_WYG_001-55b"/>
　　　詩曰　時至圖謀事事成　天恩欲到信先臨<lb/>
　　　　　　從來未遂平生志　今日逢君始稱心<lb/>
第五十二奸長卦<hi>羣隂制陽坎水正北</hi>四上一中四下多難之象<lb/>
　象曰契濶離居反復多阻凡百事不利所為不舉<lb/>
　顔曰一陽居中不能獨濟羣隂相庇反復見害所為<lb/>
　　之事多不遂心反見惶怖以一陽不能獨濟也須<lb/>
　　退藏於宻難可獨全且須守舊未易新謀<lb/>
　何曰水陸行人翻倒破敗病者不安囚者不出居官<lb/>
<pb n="KR3g0028_WYG_001-56a"/>
　　宜請假此卦大凶<lb/>
　陳曰一陽孤弱處下上羣隂之間而不相應有坎陷<lb/>
　　之象小人道長奸邪並興家邦不寧故曰云云<lb/>
　劉曰契濶離居因無與也既孤且稚又何能舉也<lb/>
　此課孤陽䧟於積隂之中不可振舉凡百事皆㓙<lb/>
　　　詩曰　淹留嵗月未能歸　事欲成時意轉非<lb/>
　　　　　　老去窮愁因命蹇　勸君莫恨世情微<lb/>
第五十三神助卦<hi>一陽獨存震雷正東</hi>四上二中一下否極之象<lb/>
<pb n="KR3g0028_WYG_001-56b"/>
　象曰四師二巫對向仰頭天神下來觧釋繫囚患害<lb/>
　　除愈實獲天休<lb/>
　顔曰萬事觧釋重隂在天鬼氣有變一陽獨存除患<lb/>
　　消災非天神孰能應此乎百事初凶後吉<lb/>
　何曰與人共事吉婚姻合囚觧病瘥行人立至孕生<lb/>
　　男田蠶薄收寃讎自釋<lb/>
　陳曰四隂在上鬼神煩雜二中一下自相應也蓋一<lb/>
　　陽居於地位有善根為主生意不絶天神降以福<lb/>
<pb n="KR3g0028_WYG_001-57a"/>
　　故曰云云<lb/>
　劉曰四師二巫隂盛上行也天神降福困極而亨也<lb/>
　此課隂盛上處鬼神象也少隂居中同類相暱師巫<lb/>
　　象也一陽雖微不能自振而少男少女求則必合<lb/>
　　故為我祈請於上而降福除殃則彼之盛而在上<lb/>
　　者非鬼而為天神矣否極而泰之象也占事託人<lb/>
　　得力困而後吉<lb/>
　　　詩曰　天雨布如霖　汪洋徳澤新<lb/>
<pb n="KR3g0028_WYG_001-57b"/>
　　　　　　枯根蘓困滯　一日便通津<lb/>
　　　又曰　精神感天地　隂氣自消融<lb/>
　　　　　　獨藉扶持力　皆因造化功<lb/>
第五十四觧祀卦<hi>積隂無陽坤地西南</hi>四上二中二下承先之象<lb/>
　象曰冢墓髙丘鬼神上逰宜祀禳之可得無憂<lb/>
　顔曰積隂無陽其髙崔嵬冢墓之象鬼神道盛誠心<lb/>
　　祭祀方得無憂<lb/>
　何曰有許人物而不與與之則吉或見怪宜祭祀丘<lb/>
<pb n="KR3g0028_WYG_001-58a"/>
　　陵鬼神吉病主古墓伏屍為禍宜觧孕生女行人<lb/>
　　在外有隂人相助至夏自還此卦平平<lb/>
　陳曰積隂在上而中下皆隂此鬼氣充滿之象陽氣<lb/>
　　已絶人道無救急宜請禱故曰云云<lb/>
　劉曰冢墓髙墳鬼氣盛也急宜祀之順受命也<lb/>
　此課四隂在上而中下皆少隂無陽故為冢墓髙墳<lb/>
　　之象惟恭順敬奉可以免禍占者不宜争競凡事<lb/>
　　以柔順正直處之則吉<lb/>
<pb n="KR3g0028_WYG_001-58b"/>
　　　詩曰　不必論窮通　當憂疾病中<lb/>
　　　　　　但将隂徳報　造化有深功<lb/>
　　　又曰　命既苦乖蹇　不必嘆途窮<lb/>
　　　　　　撫育恩須報　神光自感通<lb/>
第五十五抑災卦<hi>一陽制隂震雷正東</hi>四上二中三下禳禍之象<lb/>
　象曰金精欲起頼得元士左手抑之乃獲息止<lb/>
　顔曰金西方少隂之位主戈兵殺害之事元士大人<lb/>
　　也左為陽言隂氣欲動而為害大人助之抑以左<lb/>
<pb n="KR3g0028_WYG_001-59a"/>
　　手害乃消滅陽能制隂也此卦有憂不成極亂<lb/>
　何曰此卦出處謀望先憂後喜凡事得大人助之乃<lb/>
　　吉<lb/>
　陳曰四在上二在中隂氣自上而下兵戈欲起之象<lb/>
　　三陽在下可以安衆而與四相應得天之福故曰<lb/>
　　云云<lb/>
　劉曰少隂上行金精起也三陽制之獲息止也<lb/>
　此課窮隂居上而少隂在中二為兌象故曰金精三<lb/>
<pb n="KR3g0028_WYG_001-59b"/>
　　陽在下與上為應少隂不能用事左者陽也凡事<lb/>
　　得大人助之先慎後喜也<lb/>
　　　詩曰　幾年豹變藏深霧　一日鵬摶直上天<lb/>
　　　　　　若得金方人借力　自然榮貴在當年<lb/>
　　　又曰　疾風知勁草　板蕩識忠臣<lb/>
　　　　　　藉此匡扶力　乾坤物又新<lb/>
第五十六祈享卦<hi>隂極上下坤地西南</hi>四上二中四下宜禱之象<lb/>
　象曰宗廟祭祀凶禍消止福來及門殃去萬里<lb/>
<pb n="KR3g0028_WYG_001-60a"/>
　顔曰羣隂在上宗廟之象官事散病者瘥夣寐顛倒<lb/>
　　凡事宜祭祀求福祈神則吉也<lb/>
　何曰見怪及凡事祭廟求福乃吉孕生女家宅防火<lb/>
　　燭<lb/>
　陳曰天人之鬼交集人道隂弱此鬼氣生病之象雖<lb/>
　　祭祀求觧後必有災故曰云云<lb/>
　劉曰宗廟祭祀神所憑也敬以承之福無殃也<lb/>
　此課上下皆四隂上為宗廟下為丘墓而二以少隂<lb/>
<pb n="KR3g0028_WYG_001-60b"/>
　　居中位如人之奉神鬼恭敬順承不失其禮則受<lb/>
　　福而無殃占之者吉<lb/>
　　　詩曰　棹無一脚難安實　鼎有二足立應難<lb/>
　　　　　　所望所求終費力　切宜祈福免傷殘<lb/>
　　　又曰　孝以動天　誠以感神　來享來格<lb/>
　　　　　　福裕後人<lb/>
第五十七從心卦<hi>衆陽尊隂兊澤正西</hi>四上三中一下復泰之象<lb/>
　象曰𤣥靈在上下無讒人百事通流皆得歸真<lb/>
<pb n="KR3g0028_WYG_001-61a"/>
　顔曰凡事從心得人助之又曰隂居上位衆陽所尊<lb/>
　　禍去福來事由祭祀此卦祭宗廟大吉家門安泰<lb/>
　　永保無咎<lb/>
　何曰孕生男行人立至口舌病宜祭祀求福則瘥田<lb/>
　　蠶收大吉利秋宜用事<lb/>
　陳曰羣隂在上而人道强盛隂陽相得更一陽在下<lb/>
　　所處皆安故曰云云<lb/>
　劉曰𤣥雲在上隂上升也下無讒人陽道亨也<lb/>
<pb n="KR3g0028_WYG_001-61b"/>
　此課四隂在上而下二位皆陽故為𤣥靈之象三中<lb/>
　　一下各當其位陽剛無隂無讒人也是為百事流<lb/>
　　通之象占者諸事皆吉行人即至<lb/>
　　　詩曰　名利尋常事　争如未易圖<lb/>
　　　　　　時來兼運好　不用費工夫<lb/>
　　　又曰　神象居尊位　人心且順時<lb/>
　　　　　　自然歸正道　猶頼衆扶持<lb/>
第五十八得失卦<hi>隂暴陽存坎水正北</hi>四上三中二下勉强之象<lb/>
<pb n="KR3g0028_WYG_001-62a"/>
　象曰失我寳珠乃在天衢不意盗賊隠匿所居頼得<lb/>
　　𤣥鳥為我逐祛風静波息還復我廬<lb/>
　顔曰凡事初被抑鬱後必從心因人致物則不得久<lb/>
　　凡事如此又曰隂雖在上陽得其位縱令隂賊肆<lb/>
　　暴竊我竒貨頼得陽存終翦奸慝如彼𤣥鳥以<lb/>
　　逐惡禽風波静息可返舊廬此卦先凶後吉<lb/>
　何曰初抑後通萬事如此田蠶有利孕生男<lb/>
　陳曰上下皆隂偏勝於陽然人位强盛彼不能害况<lb/>
<pb n="KR3g0028_WYG_001-62b"/>
　　上下中相應失者可得足制强敵<lb/>
　劉曰失我寳珠隂上窮也<lb/>
　此課四隂窮於上而二隂長於下故為失我寳珠而<lb/>
　　盗匿所居之象然三陽在中與上為比少隂柔弱<lb/>
　　不能尚之終不為害占者初否後泰假助於人而獲<lb/>
　　吉也<lb/>
　　　詩曰　舒眉轉目黄金露　舉意江山顯舊廬<lb/>
　　　　　　鈎在水中魚未獲　絲頭忽見一明珠<lb/>
<pb n="KR3g0028_WYG_001-63a"/>
　　　又曰　塞翁雖失馬　禍福豈由人<lb/>
　　　　　　得道須多助　門庭又一新<lb/>
第五十九救助卦<hi>隂極陽剛兌澤正西</hi>四上三中三下復初之象<lb/>
　象曰司命來下省察籙圖筭命未盡横被無辜即命<lb/>
　　扁鵲以發玉壺賜藥一丸乃得活甦<lb/>
　顔曰病者宜服丸藥所求得行人還<lb/>
　何曰司命天神也雖有衆陽重隂蔽之有若無辜溺於<lb/>
　　横禍天神命扁鵲救之其禍乃除此卦因禍致福病<lb/>
<pb n="KR3g0028_WYG_001-63b"/>
　　困不死官事主有文書紛紜然後得理亦自休散<lb/>
　　此卦先凶而後吉<lb/>
　陳曰中下二位陽過於盛過則為災四隂在上能與<lb/>
　　三相應以柔濟剛陽不至亢故曰云云<lb/>
　劉曰陽蔽於隂大無辜也重剛上行終不可汙也<lb/>
　此課中下純陽四隂在上故有無辜被困之象然陽<lb/>
　　方盛雖一時受抑終不至於沈没又况隂極必衰<lb/>
　　陽道正盛當得天神助之占事先困後亨因禍得<lb/>
<pb n="KR3g0028_WYG_001-64a"/>
　　福病者雖憊而不死用兵險而獲勝凡事皆先憂<lb/>
　　後喜<lb/>
　　　詩曰　慶事天來足可知　功名成就有其時<lb/>
　　　　　　愁人眉展醒人醉　一日生光萬里輝<lb/>
　　　又曰　人生修短随時化　禍福由來命使然<lb/>
　　　　　　倘得修身存大道　從教平地遇神仙<lb/>
第六十大同卦<hi>三陽破隂坎水正北</hi>四上三中四下通暢之象<lb/>
　象曰天衢坦坦五逹六通我行其中乗雲駕龍<hi>此卦有驗</hi>
<pb n="KR3g0028_WYG_001-64b"/>
　　<hi>在前序</hi>
　顔曰三陽處中位尊徳盛我則陽也天衢通逹雲龍<lb/>
　　乃從乗而駕之指揮六合乾之九五凡庶遇之則<lb/>
　　不勝而反致凶也佐輔明時亦獲無咎也<lb/>
　何曰日出東方照我北角餘光所燭延及幽谷一云<lb/>
　　黄鍾建子陽氣乃滋漸向太和六合吟嘻百事從<lb/>
　　心所為皆吉<lb/>
　陳曰三陽在中人道全盛上下四隂皆相應也天與<lb/>
<pb n="KR3g0028_WYG_001-65a"/>
　　之人與之是謂大同故曰云云<lb/>
　劉曰天衢坦坦柔不勝也乗雲駕龍位正中也<lb/>
　此課上下老隂不能有為而三陽居中剛明盛大無<lb/>
　　徃不可故有天衢坦然五逹六通之象占者得之<lb/>
　　可以正邦國安黎庶除殘去暴無所不可<lb/>
　　　詩曰　雲散月當空　牛前䑕後逢<lb/>
　　　　　　張弓方抵垜　一箭定成功<lb/>
　　　又曰　位尊徳盛　四夷咸從　君子治亂<lb/>
<pb n="KR3g0028_WYG_001-65b"/>
　　　　　　小人乃凶<lb/>
第六十一沈醫卦<hi>羣隂蔽陽震雷正東</hi>四上四中一下㣲存之象<lb/>
　象曰綿綿視息無有氣力仰面呼天低頭俯地求之<lb/>
　　不通見之不得<lb/>
　顔曰惟有一陽淪没地下羣隂翳之低頭俯地餘生<lb/>
　　幾何此卦大凶病者致困田蠶失望經求無利逺<lb/>
　　行逢盗<lb/>
　何曰凡事非其所知嘆息而已居官處私口舌是非<lb/>
<pb n="KR3g0028_WYG_001-66a"/>
　　既深惟當謹守閒退或出千里可免官事難觧病<lb/>
　　者難安所為不利<lb/>
　陳曰上中二位隂過於盛過則為殃一陽在下僅存<lb/>
　　喘息故曰云云<lb/>
　劉曰綿綿視息就淪没也低頭俯伏窮無告也<lb/>
　此課一陽翳於重隂之下困極之象占病必死戰必<lb/>
　　敗亡囚難脫訟不勝凡事不吉<lb/>
　　　詩曰　依舊方成吉　交争必致刑<lb/>
<pb n="KR3g0028_WYG_001-66b"/>
　　　　　　寧心還守待　莫羡别人榮<lb/>
　　　又曰　進歩多顛躓　争求致禍危<lb/>
　　　　　　餘生徒歎息　貧困事難為<lb/>
第六十二隂長卦<hi>純隂不應坤地西南</hi>四上四中二下㓙衰之象<lb/>
　象曰重隂在上鬼氣浮㳺中庭水深堂下行舟<lb/>
　顔曰重隂之卦内外不相應官鬼之灾並属於隂凡<lb/>
　　事如此凶衰之象雖内外不相應官勢助之反吉<lb/>
　何曰行人逢賊凡事不利隂謀口舌切須慎之一本<lb/>
<pb n="KR3g0028_WYG_001-67a"/>
　　云啟蒙之卦凡事小吉堂前流水堂下行舟惟宜<lb/>
　　求雨昔張南軒占雨遇此語<lb/>
　陳曰三位皆隂又復増長陽氣必絶中道而止不可<lb/>
　　有為故曰云云<lb/>
　劉曰重隂在上陽道塞也中庭水深憂没溺也<lb/>
　此課純隂無應灾禍之象占者得之隂人盗賊為害<lb/>
　　病者大凶有隂謀呪咀官鬼口舌百事皆凶惟祈<lb/>
　　雨吉<lb/>
<pb n="KR3g0028_WYG_001-67b"/>
　　　詩曰　隂小須防謹　門庭亦未寧<lb/>
　　　　　　家中多嘵聒　口舌暗中生<lb/>
　　　又曰　積隂為厲雨淫淫　洪水連山陸地沈<lb/>
　　　　　　大禹不施䟽鑿計　蒼生何以洽歡心<lb/>
　<lb/>
　<lb/>
　<lb/>
　靈棋經卷上<lb/>
</p>
<p>
</p>
  </div>
<div>
<head>靈棋經卷下</head> <lb/>
    <p>
<pb n="KR3g0028_WYG_002-1a"/>
欽定四庫全書<lb/>
　靈棋經卷下<lb/>
　　靈棋卦斷下<lb/>
第六十三遁世卦<hi>陽光失位震雷正東</hi>四上四中三下困極之象<lb/>
　象曰困於凶禍閉門獨坐人徒分散無可取火<lb/>
　顔曰陽氣失位無與為<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>故曰獨坐火陽類者也烹<lb/>
　　炊所資羣隂隔之無由取也居宅禍敗凡事不得<lb/>
　　稱意婚不吉無後行人未還病不安此卦大凶切<lb/>
<pb n="KR3g0028_WYG_002-1b"/>
　　宜慎之<lb/>
　何曰病不安官事不觧家道循舊事慎隂謀市賈無<lb/>
　　利行軍失律<lb/>
　陳曰三陽在下賢人在野之象羣隂在上小人道長<lb/>
　　不可自見故曰云云<lb/>
　劉曰困於凶禍隂乘陽也無可取火幽不能明也<lb/>
　此課陽失位而無徒隂上行而黨盛占者得之當有<lb/>
　　無妄之災大㓙課也<lb/>
<pb n="KR3g0028_WYG_002-2a"/>
　　　詩曰　運蹇實堪悲　憂愁春復秋<lb/>
　　　　　　且謀西北避　身外莫營求<lb/>
　　　又曰　徳孤無隣　孰為可親　君子失道<lb/>
　　　　　　小人進身<lb/>
第六十四衆凶卦<hi>純隂同見坤地西南</hi>四上四中四下泰極之象<lb/>
　象曰衆禍暴至凡事不利疾病繫官動有顛躓<lb/>
　顔曰三位皆隂黒曜共臨凶禍必臻出處黙黙都無<lb/>
　　吉利<lb/>
<pb n="KR3g0028_WYG_002-2b"/>
　何曰此卦皆隂病者彌凶所求不利百事不遂<lb/>
　陳曰十二者天地之極数也生意不絶不可復返故<lb/>
　　曰云云<lb/>
　此課一百二十四卦之終萬化之所止也其凶可知<lb/>
　劉曰至隂無陽窮之極也動用顛躓無所用其力也<lb/>
　此課三位皆窮衆凶俱發所為皆險阻待斃而已也<lb/>
　　　詩曰　百尺竿頭路已窮　尋思無計轉飄蓬<lb/>
　　　　　　只知釣工鱸魚白　不覺翻身入浪中<lb/>
<pb n="KR3g0028_WYG_002-3a"/>
　　　又曰　山窮路轉迷　水急船難渡<lb/>
　　　　　　莫事剛强為　出處遭艱妬<lb/>
第六十五苦節卦<hi>二陽孤立乾天西北</hi>一上一中乾陽之象<lb/>
　象曰居貧辛苦無有門户出入跼蹐立錐無土<lb/>
　顔曰迥然不羣獨居於位外不相應内外所居貧苦<lb/>
　　艱難跼蹐而已此卦百事不利<lb/>
　何曰居無依憑故云立錐無土病者沉困所求不遂<lb/>
　　官事難觧逺行逢盗急宜祈禱<lb/>
<pb n="KR3g0028_WYG_002-3b"/>
　陳曰孤陽無應地道空虚貧窮之象也故曰云云<lb/>
　劉曰居貧辛苦無以為家也出入跼蹐亦可歎也<lb/>
　此課上中孤单而無下位故為貧寒無土之象也占<lb/>
　　事皆凶<lb/>
　　　詩曰　綵雲易散固難留　寂寞黄昏事可愁<lb/>
　　　　　　惟可隂功暗相合　也須憔悴帯心憂<lb/>
第六十六懽悅卦<hi>隂陽得合艮山東北</hi>一上二中配偶之象<lb/>
　象曰夫婦相親無有他人對膝而坐甚有懽忻<lb/>
<pb n="KR3g0028_WYG_002-4a"/>
　顔曰剛柔相應和恱之象百事和諧婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>甚吉市賈<lb/>
　　有利<lb/>
　何曰居宅平安所求皆得凡事從心田蚕大收官事<lb/>
　　散病者安行人還吉之兆<lb/>
　陳曰隂陽相得夫婦之象也故曰云云<lb/>
　劉曰夫婦相親室家宜也對膝懽恱以自娛也<lb/>
　此課雖無下位而上陽中隂得其匹偶又無間害占<lb/>
　　之者居家出外婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>凡事和順吉也<lb/>
<pb n="KR3g0028_WYG_002-4b"/>
　　　詩曰　兩重天上喜　眉眼一齊開<lb/>
　　　　　　寂寞淹留脱　從伊展異才<lb/>
　　　又曰　乾道既立　坤徳柔兮　彼美孟姜<lb/>
　　　　　　君子求兮　永與偕老　同匹休兮<lb/>
第六十七方遂卦<hi>二陽得位乾天西北</hi>一上三中生成之象<lb/>
　象曰處得其位事得其意定意安心福禄方至慶賀<lb/>
　　忻忻長為我利<lb/>
　顔曰三陽居中一陽應之獲其序矣百事諧吉<lb/>
<pb n="KR3g0028_WYG_002-5a"/>
　何曰凡事從心婚姻和合官事觧散居家福樂官職<lb/>
　　髙遷病者勿慮有人來醫求財得行人回凡事吉<lb/>
　陳曰人道陽盛下上無尅生意油然故曰云云<lb/>
　劉曰陽道方亨處得位也上下無奸保福利也<lb/>
　此課得其位占事皆吉<lb/>
　　　詩曰　驟進徐行自有程　月沉西海日東升<lb/>
　　　　　　運來何必勞心力　風送江湖萬里清<lb/>
第六十八鬼伺卦<hi>隂竊中位艮山東北</hi>一上四中憂病之象<lb/>
<pb n="KR3g0028_WYG_002-5b"/>
　象曰食不入口氣不出鼻心腹煩結使不得寐<lb/>
　顔曰陽弱隂盛羣隂處内不順於陽故至患害<lb/>
　何曰病者不吉囚者難出理宜自責勿怨他人逺行<lb/>
　　逢賊舟行遇風水之患百事皆凶<lb/>
　陳曰四隂方盛一陽不應鬼氣充滿之象故曰云云<lb/>
　劉曰一陽四隂志不通也心腹煩結病在中也<lb/>
　此課羣隂據於人位而孤陽在上無與為徒上下不<lb/>
　　順息氣不通慎防隂賊出行憂風水盗賊占事皆<lb/>
<pb n="KR3g0028_WYG_002-6a"/>
　　凶<lb/>
　　　詩曰　同類須防有是非　從來相好變乖違<lb/>
　　　　　　當時貫朽空存坐　江上萋萋草正齊<lb/>
　　　又曰　元氣轉散　精神恍惚　能有扁鵲<lb/>
　　　　　　命免傾覆<lb/>
第六十九遲吉卦<hi>隂陽反復震雷正東</hi>二上一中終利之象<lb/>
　象曰托人以事日望其意乃至於今方獲嘉喜事須<lb/>
　　淹留終遂其吉<lb/>
<pb n="KR3g0028_WYG_002-6b"/>
　顔曰位須反錯交有其援以事託人終獲其吉奈縁<lb/>
　　身位孤㣲不能自逹故淹留乃吉<lb/>
　何曰託人以事但莫厭遲晚乃從心也外有喜慶凡<lb/>
　　事遲吉<lb/>
　陳曰陽主速隂主遲上中二位本相應然在上位隂<lb/>
　　柔應我稍緩故曰云云<lb/>
　劉曰託人以事未獲也淹留遂吉終有得也<lb/>
　此課隂陽雖比而上下交錯身位孤微不能輙逹故<lb/>
<pb n="KR3g0028_WYG_002-7a"/>
　　久而後通凡事先憂後喜終遂所求不宜躁急也<lb/>
　　　詩曰　前程自有豐隆日　謀計終能稱我情<lb/>
　　　　　　更得貴人青眼顧　一時春色滿門庭<lb/>
第七十戒慎卦<hi>二隂對中坤地西南</hi>二上二中憂離之象<lb/>
　象曰雖安猶危雖吉猶悲常恐分别不得相随<lb/>
　顔曰二隂對居陽位全無志不相偶常若分離此卦<lb/>
　　所為不利婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>難合純隂故曰凡事平平必須戒<lb/>
　　慎<lb/>
<pb n="KR3g0028_WYG_002-7b"/>
　陳曰兩位隂弱而志不相應有分别之象故曰云云<lb/>
　劉曰雖安猶危家室空也常恐分别志不同也<lb/>
　此課二隂居外而無家室自以安而不知其危且又<lb/>
　　志不相偶無所依託占者得之所為不遂家道消<lb/>
　　之常有憂而不能釋也<lb/>
　　　詩曰　萬事不由人　悲懽在一身<lb/>
　　　　　　防㣲兼杜漸　處治莫因循<lb/>
第七十一大成卦<hi>正陽處中震雷正東</hi>二上三中和好之象<lb/>
<pb n="KR3g0028_WYG_002-8a"/>
　象曰過我阡陌駕車轔轔厥寳伊何黄金白銀常使<lb/>
　　豐足永不憂貧<lb/>
　顔曰陽位居中志應乎外元亨福禄不憂其貧此卦<lb/>
　　吉謀望遂即有喜慶<lb/>
　何曰或因人來得物或徃求人得財百事和合病者<lb/>
　　安行人至大吉之卦也<lb/>
　陳曰人道陽盛二位相應富足之象也故曰云云<lb/>
　劉曰過我阡陌剛柔應也駕車轔轔位中正也永不<lb/>
<pb n="KR3g0028_WYG_002-8b"/>
　　憂貧大有慶也<lb/>
　此課占事皆吉但無地位占産之業皆不利於家鄉<lb/>
　　而利出外凡無下位之課大抵如此<lb/>
　　　詩曰　受天之禄　必降禎祥　務本不溢<lb/>
　　　　　　守之乃昌　毋怠毋驕　永保安康<lb/>
第七十二扶危卦<hi>正隂居中坤地西南</hi>二上四中守節之象<lb/>
　象曰聖人彬彬其形若何賢良内應先哭後歌又曰<lb/>
　　昨日出行與禍相當流矢中我目淚汪汪<lb/>
<pb n="KR3g0028_WYG_002-9a"/>
　顔曰聖人所以異於人者以其文質彬彬然後為貴<lb/>
　　也此卦先憂後喜欲見人君求官禄無始有終<lb/>
　何曰行處不吉或遇兵冦被射中目行人不來病者<lb/>
　　困極官訟難散是非啾唧求禱乃安不宜乗船守<lb/>
　　舊獲吉<lb/>
　陳曰在上隂弱下位落空羣隂居中無地可立危亂<lb/>
　　之象也支危守節所以勸戒然未見其人也象辭<lb/>
　　聖人彬彬賢良守節與卦象不合趣别本曰昨日<lb/>
<pb n="KR3g0028_WYG_002-9b"/>
　　出行與禍相當流矢中我目淚汪汪有凶無吉之<lb/>
　　卦也此語當是<lb/>
　劉曰出行遇禍隂據於中也流矢中目亦上窮也<lb/>
　此課上中俱隂既無下位又非匹偶自相傷賊占者<lb/>
　　得之當為隂小之所凌犯官事難觧行人憂盗用<lb/>
　　兵傷敗婚姻不諧凡事凶<lb/>
　　　詩曰　雲横山際水茫茫　千里長途望故鄉<lb/>
　　　　　　蹇厄事來君莫恨　倚門惆悵立斜陽<lb/>
<pb n="KR3g0028_WYG_002-10a"/>
　　　又曰　天生聖賢　抱道無位　周流四方<lb/>
　　　　　　以道爲貴　文質彬彬　拔乎其萃<lb/>
第七十三福流卦<hi>三陽在上乾天西北</hi>三上一中得天之象<lb/>
　象曰遭遇不泰今遇泰㑹非但一時䕃及累代<lb/>
　顔曰三陽在上物莫能侵君明臣良小人退位可以<lb/>
　　致福慶也此卦初縦有憂後則有喜居家吉利事<lb/>
　　始從心禄位方得行人還病者安所求大吉<lb/>
　何曰事始有憂後自致福利見大人財物倍獲官事散<lb/>
<pb n="KR3g0028_WYG_002-10b"/>
　　行師㨗音信文書至惟婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>不利<lb/>
　陳曰人道既正天道陽明照臨在下受天之福故曰<lb/>
　　云云<lb/>
　劉曰遭遇不泰先有憂也今與泰㑹卒獲所求也<lb/>
　此課上中俱陽而無違阻志同道合可致福慶得天<lb/>
　　之象凡事先悔後喜<lb/>
　　　詩曰　風波今已息　舟楫遇安流<lb/>
　　　　　　自此功名遂　何須歎白頭<lb/>
<pb n="KR3g0028_WYG_002-11a"/>
第七十四晚就卦<hi>陽列隂上艮山東北</hi>三上二中有兆之象<lb/>
　象曰擔耒躬耕四月舉趾黽勉趨時禾黍靡靡<lb/>
　顔曰三陽居上列隂正中位得其理也以時播種而<lb/>
　　有多利四月正陽禾黍始茂田蠶吉利<lb/>
　何曰凡事吉利但少遲耳居家逺出求財大吉出師<lb/>
　　勝行人至卦象無尅四月以後宜用事<lb/>
　陳曰人道隂弱未能速成然三陽在上受天之福故<lb/>
　　曰云云<lb/>
<pb n="KR3g0028_WYG_002-11b"/>
　劉曰以隂從陽位正當也躬耕及時遂所望也<lb/>
　此課三陽得位而隂從之順而不違之象但無地位<lb/>
　　必勤力及時乃能有獲<lb/>
　　　詩曰　前程有路休嫌遲　沙裏淘金待别時<lb/>
　　　　　　淘盡泥沙金始出　兩重名利兩相宜<lb/>
　　　又曰　農者躬耕　在勤有成　播植以時<lb/>
　　　　　　百谷豐登　既飽既醉　樂不可勝<lb/>
第七十五事君卦<hi>二陽相生乾天西北</hi>三上三中合徳之象<lb/>
<pb n="KR3g0028_WYG_002-12a"/>
　象曰明君在上下無奸慝朝服濟濟無假黜陟<lb/>
　顔曰上有明君下有賢臣故無奸慝而濟濟焉有倫<lb/>
　　序也此卦大吉宜得位禄之吉<lb/>
　何曰初憂後喜臨官彌善囚人得出百事吉利印信<lb/>
　　文書官事得貴人力田蚕孳畜倍利軍行大㨗但<lb/>
　　不利婚姻<lb/>
　陳曰天人純陽君明臣良之象故曰云云<lb/>
　劉曰君明臣良無奸慝也朝服濟濟不宜多易也<lb/>
<pb n="KR3g0028_WYG_002-12b"/>
　此課重陽居君臣之位無隂小人間已得其至善凡<lb/>
　　事皆吉宜守舊不宜更改惟占婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>雨澤則不如<lb/>
　　意<lb/>
　　　詩曰　頭角低昂坐出雲　爪牙方就免艱辛<lb/>
　　　　　　從今再逐雷霆化　須化人間天上人<lb/>
　　　又曰　唐虞治世　君臣都俞　四岳逹聰<lb/>
　　　　　　百揆允謨　三載黜陟　邪惡永除<lb/>
第七十六必得卦<hi>陽隂相應艮山東北</hi>三上四中收利之象<lb/>
<pb n="KR3g0028_WYG_002-13a"/>
　象曰韓盧逐兔飛鷹捕雉無徃不得其獲足視<lb/>
　顔曰三陽在上隂居其中内外相應順序之象也走<lb/>
　　狗飛鷹無徃不獲此卦尤宜田獵討捕求官望事<lb/>
　　皆吉利<lb/>
　何曰官事散田蠶收印信文書速至軍行大捷又曰<lb/>
　　志須初大終小失亦無害也<lb/>
　陳曰隂陽皆盛上下相應故曰云云<lb/>
　劉曰韓盧逐兔陽乗隂也其獲如此大得禽也<lb/>
<pb n="KR3g0028_WYG_002-13b"/>
　此卦大宜捕賊治産求官也<lb/>
　　　詩曰　一片荆山玉　須憑巧匠求<lb/>
　　　　　　琢磨成大器　終得遇王侯<lb/>
第七十七雪恥卦<hi>隂蔽㣲陽震雷正東</hi>四上一中負乗之象<lb/>
　象曰擔餉入田不見耕夫盗烏無状啄我乾脯挽弓<lb/>
　　射之中其左羽<lb/>
　顔曰身位孤微重隂所蔽事與灾㑹故曰盗烏啄脯<lb/>
　　然陽之為體自㣲至著終當尅㨗以雪前恥<lb/>
<pb n="KR3g0028_WYG_002-14a"/>
　何曰因與人物故致私憾此卦有憂逺行行人未至<lb/>
　　有凶田蠶薄收所求不利婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>不成官事未解終<lb/>
　　得貴人力救可免大禍<lb/>
　陳曰人道孤立羣隂在上易曰負且乗致寇至寇謂<lb/>
　　隂也然人道既正終當勝邪可以雪耻故曰云云<lb/>
　劉曰不見耕夫䝉薈翳也力小任重致寇害也射之<lb/>
　　中羽是亦克㨗也<lb/>
　此課重隂居上㣲陽在中顔㓜明曰身位孤㣲為隂<lb/>
<pb n="KR3g0028_WYG_002-14b"/>
　　所蔽事與灾㑹故曰盗烏啄脯然陽體自㣲至著<lb/>
　　終當克㨗以雪前恥也按此當有奸盗終必敗獲<lb/>
　　出師先敗後勝也<lb/>
　　　詩曰　䝉頭不見路行人　獨坐幽忩未辨明<lb/>
　　　　　　山下水深舟未發　圖謀進用卒難成<lb/>
第七十八戒進卦<hi>羣隂反位坤地西南</hi>四上二中宜退之象<lb/>
　象曰醉中鬬争刀杖並起主人惶怖自縛乃止<lb/>
　顔曰處無位之地羣隂之下賔主失禮醉怒喧争主<lb/>
<pb n="KR3g0028_WYG_002-15a"/>
　　人自卑而後得止此卦多咎<lb/>
　何曰初有口舌順以觧之終無憂也家中防隂人血<lb/>
　　光之事官事財物病患皆不利修禳則吉行人恐<lb/>
　　有争鬬凡事宜戒慎<lb/>
　陳曰二位皆隂主不勝客至有冦害而避之故曰云<lb/>
　　云<lb/>
　劉曰醉酒喧争小人之凶也主人自縛避其鋒也㓜<lb/>
　　明曰處無位之地羣隂之下而無助援賔主失禮<lb/>
<pb n="KR3g0028_WYG_002-15b"/>
　　醉怒喧呼主人自卑而後得止多咎之象也承天<lb/>
　　曰初有口舌順以觧之則無憂也<lb/>
　此課不宜行事但自保可也<lb/>
　　　詩曰　處裕當思慮　求謀在見幾<lb/>
　　　　　　尊前防暴客　謙退可無虞<lb/>
第七十九戒逢卦<hi>陽居隂下震雷正東</hi>四上三中知止之象<lb/>
　象曰前有寇盗後無行人安歩止徃可得保身<lb/>
　顔曰三陽共居下無其位羣隂在上如寇賊之在前<lb/>
<pb n="KR3g0028_WYG_002-16a"/>
　　然三陽始盛安歩止徃彼不能害雖無吉慶僅可<lb/>
　　全身此卦逰行小吉又曰無此下位故曰後無行<lb/>
　　人<lb/>
　何曰初有口舌欲還鄉也且宜暫停乃得免患百事<lb/>
　　小咎此卦不宜行只宜止凡事宜緩<lb/>
　陳曰隂邪在上主人剛强足以制之故曰云云<lb/>
　劉曰羣隂在上前有寇也有上無下無人在後也知<lb/>
　　難而止可無咎也<lb/>
<pb n="KR3g0028_WYG_002-16b"/>
　　　詩曰　行去未能多阻隔　更防隂小暗中傷<lb/>
　　　　　　明香一炷宜禳謝　保䕶灾消身自康<lb/>
第八十被絞卦<hi>羣隂浸盛坤地西南</hi>四上四中宜速之象<lb/>
　象曰懸急如絞救不能至魯望髙子不足為比<lb/>
　顔曰陽徳俱消羣隂浸盛叛亂之象若魯閔公遇賊<lb/>
　　季子以僖適邾其年冬齊髙子來盟遂平魯亂此<lb/>
　　卦行軍先敗而後喜<lb/>
　何曰口舌是非紛擾聒聒病者瘥遲行人未至軍旅<lb/>
<pb n="KR3g0028_WYG_002-17a"/>
　　不勝家宅慎防奴婢官事先憂後得行事宜速則<lb/>
　　成不然必有鬼賊此卦凡事不宜遲也<lb/>
　陳曰上下羣隂禍變危急急宜救之故曰云云<lb/>
　劉曰懸急如絞窮之極也救不能至禍已遂也以無<lb/>
　　下位故為髙懸之象<lb/>
　此課羣隂上行必至敗亂而望救於他人困之甚也<lb/>
　　占者得之凡事凶<lb/>
　　　詩曰　隂極㓙危甚　生民已倒懸<lb/>
<pb n="KR3g0028_WYG_002-17b"/>
　　　　　　若無救䕶力　未得保生全<lb/>
第八十一敬慎卦<hi>二陽在下乾天西北</hi>一中一下昭徳之象<lb/>
　象曰昭徳塞違事在順機賢人慎始君子防微<lb/>
　顔曰雖無上位而卦有陽爻足以昭其盛徳塞彼非<lb/>
　　違又曰凡事宜順機而動謙慎防微君子吉小人<lb/>
　　㓙<lb/>
　何曰凡事宜順機而行則得志也左傳臧哀伯昭徳<lb/>
　　塞違以臨照百官此卦臨官大吉<lb/>
<pb n="KR3g0028_WYG_002-18a"/>
　陳曰人道地道皆得一陽而未能盛然上無下援不<lb/>
　　可不謹戒自守故曰云云<lb/>
　劉曰昭徳塞違在順時也慎終於始必防微也<lb/>
　此課宜知機識時以行公正之事<lb/>
　　　詩曰　别有河沙路　休随女子逰<lb/>
　　　　　　莫嗟多蹇滯　得意便風流<lb/>
　　　又曰　安居防危　渉險防攲　毋忽毋怠<lb/>
　　　　　　慎始得宜<lb/>
<pb n="KR3g0028_WYG_002-18b"/>
第八十二帝道卦<hi>隂陽相通艮山東北</hi>一中二下得至之象<lb/>
　象曰天地同功隂陽相通事業廣大從西至東行來<lb/>
　　去處難蹈其蹤<lb/>
　顔曰天地開通草木方始未易從也宜積徳循仁漸<lb/>
　　而向榮大君聖人之象也所謀未測所求難應逺<lb/>
　　行未還<lb/>
　何曰志大難成不可量也<lb/>
　陳曰人道既正地道亦至隂陽相得天下平治之象<lb/>
<pb n="KR3g0028_WYG_002-19a"/>
　　故曰云云<lb/>
　劉曰天地同功隂陽得也事業廣大進未極也難蹈<lb/>
　　其蹤不可測也<lb/>
　此課立功立事大吉<lb/>
　　　詩曰　女子門前立　終然好事來<lb/>
　　　　　　從今無險阻　享福莫疑猜<lb/>
　　　又曰　道大徳至　功不可量　君子進用<lb/>
　　　　　　小人退藏<lb/>
<pb n="KR3g0028_WYG_002-19b"/>
第八十三不定卦<hi>衆陽趨競乾天西北</hi>一中三下狐疑之象<lb/>
　象曰狐疑猶豫意中不定進不可希退宜從正<lb/>
　顔曰上位無君衆陽競起未定之象内外無應故猶<lb/>
　　豫也昧理而行不如退而守正<lb/>
　何曰進退不定難得從心事背而不相應莫之所從<lb/>
　　故曰云云<lb/>
　劉曰狐疑猶豫莫適從也進不可希心憧憧也退宜<lb/>
　　從正無入於凶也<lb/>
<pb n="KR3g0028_WYG_002-20a"/>
　此課當無君位時而衆陽在下無所定向故為狐疑<lb/>
　　猶豫有陽無隂内外無應故進不可希不如退而<lb/>
　　從正也占者守静則吉<lb/>
　　　詩曰　暗事出幽室　迷雲鎻洞房<lb/>
　　　　　　連枝人不見　獨自一愁傷<lb/>
　　　又曰　岐多忘所向　天濶地無蹤<lb/>
　　　　　　進止君須慎　安身獨守窮<lb/>
第八十四邪佞卦<hi>羣隂尅陽艮山東北</hi>一中四下積徳之象<lb/>
<pb n="KR3g0028_WYG_002-20b"/>
　象曰違天背君不順倫理放恣邪佞人皆切齒<lb/>
　顔曰上無天位中又孤弱羣隂擅命故有違天悖理<lb/>
　　邪佞之徒惡直殘正害及善人臨官彌凶訟失理<lb/>
　何曰身極放恣人必責之故曰切齒言怨根深也此<lb/>
　　卦隂謀相尅官灾撓括大凶病者宜祈福行軍不<lb/>
　　捷行人未還宜修正循舊可也<lb/>
　陳曰人道孤立羣邪並起隂謀罔上故曰云云<lb/>
　劉曰孤陽羣隂邪危正也小人放恣莫能禦也<lb/>
<pb n="KR3g0028_WYG_002-21a"/>
　此課上無天位中又寡弱而羣隂下比恣意而行違<lb/>
　　天背君之象凡占無所不凶也<lb/>
　　　詩曰　望斷行人事漸虚　相逢陌上却成踈<lb/>
　　　　　　當年許就平生計　等到如今不見渠<lb/>
　　　又曰　奸邪蔽上　禍及良善　背道逆理<lb/>
　　　　　　下民怨望　小人得志　君子道藏<lb/>
第八十五慎悔卦<hi>隂陽錯位震雷正東</hi>二中一下顛錯之象<lb/>
　象曰上下反錯事皆失宜東西乖異不相近随<lb/>
<pb n="KR3g0028_WYG_002-21b"/>
　顔曰必有攸徃事不從心隂陽錯位故也所求無益<lb/>
　　爲事不諧<lb/>
　何曰隂居中位内隂主事所圖宜向隂方貴人和恊<lb/>
　　用事又曰求官未遂求財多破貴人難見官事未<lb/>
　　决病者未安行人未至婚未合行軍不勝事宜守<lb/>
　　舊或千里外吉<lb/>
　陳曰隂反居上陽反居下顛倒乖錯故曰云云<lb/>
　劉曰上下反錯柔尚剛也東西乖異失所望也<lb/>
<pb n="KR3g0028_WYG_002-22a"/>
　此課上無天位而隂陽又顛倒於下諸事反逆凶占<lb/>
　　者慎之<lb/>
　　　詩曰　天事轉乖危　人心亦自欺<lb/>
　　　　　　察言防不義　進退慎其爲<lb/>
第八十六宜初卦<hi>純隂缺陽坤地西南</hi>二中二下防後之象<lb/>
　象曰深思逺念居安慮危今雖無患終必傾虧常行<lb/>
　　正道慎勿詐欺<lb/>
　顔曰純隂無陽不能保其終吉故必見危殆也此卦<lb/>
<pb n="KR3g0028_WYG_002-22b"/>
　　初雖偷安後必見咎<lb/>
　何曰凡事宜深思逺慮今雖平善後終不利又曰和<lb/>
　　私謹慎官事求有力人可觧病者不落空亡行人<lb/>
　　未還餘不利<lb/>
　陳曰上下純柔未至於極故曰云云<lb/>
　劉曰深思逺慮柔懦而安處也終必傾虧上無主也<lb/>
　　常行正道則不失所也<lb/>
　此課二隂相比於下而上無主茍安目下而終不能<lb/>
<pb n="KR3g0028_WYG_002-23a"/>
　　自立占者守正可以保已若有妄動必至危敗<lb/>
　　　詩曰　莫言小事只如閒　却恐因循事轉難<lb/>
　　　　　　不戒履霜馴至覆　堅氷恐失致傷殘<lb/>
第八十七福㑹卦<hi>二隂助陽震雷正東</hi>二中三下敬慎之象<lb/>
　象曰祈禳不祥敬慎宜遵今雖隠約福禄自臻<lb/>
　顔曰此卦變其隂而成陽位足以禳去不祥終致福<lb/>
　　禄也凡事皆須小憂而後大吉<lb/>
　何曰福禄須來但不速其事從心又曰公事福有聲<lb/>
<pb n="KR3g0028_WYG_002-23b"/>
　　後無競患病初輕後重宜修禳吉行人軍旅營求<lb/>
　　並初不利<lb/>
　陳曰人道雖隂地道陽盛福禄之㑹也故曰福㑹敬<lb/>
　　慎大凡隂柔之人不能持守故多有謹慎之戒<lb/>
　劉曰祈禳不祥陽下隂也福禄自臻終獲其心也<lb/>
　此課隂陽雖失位而三陽剛盛不能勝故爲祈禳不<lb/>
　　祥之象始雖有吝終獲大吉其勢自然不待求也<lb/>
　　占事皆吉<lb/>
<pb n="KR3g0028_WYG_002-24a"/>
　　　詩曰　鵬鶚當秋勢轉雄　乗風奮翼至蟾宫<lb/>
　　　　　　榮華若問時來事　先後聲名逹九重<lb/>
第八十八隂賊卦<hi>隂盛於陽坤地西南</hi>二中四下後凶之象<lb/>
　象曰隂賊逆謀不利後代今雖適意後亦不泰<lb/>
　顔曰變陽得隂隂賊之象也隂賊謀害後嗣将微故<lb/>
　　曰不利後代此卦凡事及經營初獲吉後有害<lb/>
　何曰羣隂用事故多隂賊謀害人凡謀未遂縱今如<lb/>
　　意終亦不吉又曰陽變為隂羣小隂謀之兆<lb/>
<pb n="KR3g0028_WYG_002-24b"/>
　陳曰人道既隂徒衆又盛逆謀隂暗故曰云云<lb/>
　劉曰隂賊謀逆小人得時也<lb/>
　此課㓜明曰陽變得隂隂之象也謀事初吉後凶<lb/>
　　　詩曰　一枝花欲發　却值雨和風<lb/>
　　　　　　雲散多青黒　愁消福禄空<lb/>
　　　又曰　隂險虧福　勢不可久<lb/>
　　　　　　禍起一身　更貽於後<lb/>
第八十九福利卦<hi>二陽主事乾天西北</hi>三中一下元亨之象<lb/>
<pb n="KR3g0028_WYG_002-25a"/>
　象曰出門逢福與善相得明珠夜照使我不惑<lb/>
　顔曰陽徳方亨又與福㑹凡事皆吉所作皆通<lb/>
　何曰既與福㑹又爲明珠所照事無不吉所作皆遂<lb/>
　　獄訟無害也<lb/>
　陳曰人道剛正地道又實福禄兼修故曰云云<lb/>
　劉曰出門福禄得其與也明珠夜照雖幽不瞽也<lb/>
　此課陽其数而不失序三之剛明足以照燭幽暗可<lb/>
　　謂與善相得者矣占者凡事大吉<lb/>
<pb n="KR3g0028_WYG_002-25b"/>
　　　詩曰　運逹功名至　皇恩忽到家<lb/>
　　　　　　幾年桃李樹　春發滿園花<lb/>
第九十福祥卦<hi>隂陽各安艮山東北</hi>三中二下安泰之象<lb/>
　象曰天消地息賢人安職行藏吉昌有利無極<lb/>
　顔曰天地消息陽隂各安君子静而自得此卦凡事<lb/>
　　歸本大吉利<lb/>
　何曰所求不可速萬事自從心求財望事並吉獄訟<lb/>
　　有人力救之病得良醫行師勝吉祥之兆<lb/>
<pb n="KR3g0028_WYG_002-26a"/>
　陳曰人道强盛地道純美隂陽相得故曰云云<lb/>
　劉曰賢人安職位正當也行藏昌吉自得無虞也<lb/>
　此課㓜明曰隂陽各安其位君子静而自得凡事歸<lb/>
　　本大吉利何曰所求不可速則萬事從心吉<lb/>
　　　詩曰　貔貅寳馬自駢闐　驚起湖山白晝眠<lb/>
　　　　　　千里悠然無阻碍　碧波芳草正連天<lb/>
第九十一攸叙卦<hi>二陽純剛乾天西北</hi>三中三下保寕之象<lb/>
　象曰鳯凰銜珠來集庭隅福為我至禍為我除<lb/>
<pb n="KR3g0028_WYG_002-26b"/>
　顔曰上當盛位之世獨能以純剛禦之吉祥兆也禍<lb/>
　　消福至鳯者五靈之美珠者寳玩之物所求大吉<lb/>
　　並無刑尅<lb/>
　何曰福禄方至則物倍稱大吉利之兆也<lb/>
　陳曰上下盛陽無有隂尅百福自然故曰云云<lb/>
　劉曰鳯凰集庭賢徳輝也福至禍除衆善歸也<lb/>
　此課㓜明曰當天位未定之際而能以純剛禦之大<lb/>
　　吉之象也占者無所不利惟求雨則違所欲矣<lb/>
<pb n="KR3g0028_WYG_002-27a"/>
　　　詩曰　瑞物慶駢臻　光華五色新<lb/>
　　　　　　天恩今日至　福禄在斯人<lb/>
第九十二否傾卦<hi>三陽伏隂艮山東北</hi>三中四下任賢之象<lb/>
　象曰君子亢衡小人低軀明君治世分别紫朱<lb/>
　顔曰處重地之安得三陽之照易曰小人勿用之時<lb/>
　　求官大吉萬事各得其理<lb/>
　何曰明君在上君子得用所願從心小人低伏理宜<lb/>
　　然也<lb/>
<pb n="KR3g0028_WYG_002-27b"/>
　陳曰盛陽在上盛隂在下隂陽相應君子小人各得<lb/>
　　其分故曰云云<lb/>
　劉曰君子得位小人服也分别朱紫各安職也<lb/>
　此課隂陽各安其位剛明上照而柔隂下從占事得<lb/>
　　理君子小人皆吉<lb/>
　　　詩曰　枯木春将近　山川秀氣盈<lb/>
　　　　　　門前雙喜鵲　噪報利名成<lb/>
第九十三未形卦<hi>獨陽升隂震雷正東</hi>四中一下龍升之象<lb/>
<pb n="KR3g0028_WYG_002-28a"/>
　象曰潜龍將升𤣥雲上起天下䝉福先否後喜<lb/>
　顔曰初雖不嘉後乃大喜一陽在下易初九潜龍勿<lb/>
　　用用體如龍將升而雲從之共飛虗空以御天下<lb/>
　　君臣相得之兆<lb/>
　何曰初否後泰諸事皆吉<lb/>
　陳曰盛隂在上一陽在下懐升進之志有雲龍上下<lb/>
　　之象故曰云云言未顯於世也<lb/>
　劉曰潜龍得雲以上天也先否後喜徃無前也<lb/>
<pb n="KR3g0028_WYG_002-28b"/>
　此課上無天位一陽在下四隂接之故為潜龍得雲<lb/>
　　之象福頭艱難後乃得濟大吉之課也<lb/>
　　　詩曰　缺月復重圓　花枝色更鮮<lb/>
　　　　　　桃源歸去路　一日遇神仙<lb/>
第九十四蕩覆卦<hi>純隂無應坤地西南</hi>四中二下除災之象<lb/>
　象曰天龍暴怒雷公擊皷興雲致雨流潦下土<lb/>
　顔曰以純隂而居無應之地不能消灾却患故曰雷<lb/>
　　霆横擊小潦為灾此卦百事悔吝行人婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>市賈<lb/>
<pb n="KR3g0028_WYG_002-29a"/>
　　並不吉也<lb/>
　何曰雨流蕩滌凡事悔吝不宜之卦也<lb/>
　陳曰下有二隂升髙為中四隂蔽極飄蕩反覆之象<lb/>
　　故曰云云<lb/>
　劉曰天龍暴怒隂下興也流潦下土物莫能勝也<lb/>
　此課㓜明曰以純隂居無應之地故不能消灾却患<lb/>
　　而致灾咎占得皆凶惟求雨吉<lb/>
　　　詩曰　酌斟樽中酒　徘徊檻外花<lb/>
<pb n="KR3g0028_WYG_002-29b"/>
　　　　　　一塲懽宴地　不覺夕陽斜<lb/>
　　　又曰　日暝暝兮　水横流兮　稼穡害兮<lb/>
　　　　　　魚遨逰兮　陽曷濟兮　徳不修兮<lb/>
第九十五避世卦<hi>以隂凌陽震雷正東</hi>四中三下逺遁之象<lb/>
　象曰小人得志君子失道去我室廬入彼澤草<lb/>
　顔曰以陽明之徳退居卑下而隂暗之徒反居中位<lb/>
　　賢良屈志之象故棄其棟宇逺栖草澤幽居飬志<lb/>
　　以待其時此卦宜退不宜進<lb/>
<pb n="KR3g0028_WYG_002-30a"/>
　何曰為隂所凌失其正位又曰病者主有隂人救療<lb/>
　　行人在路凡事平平<lb/>
　陳曰羣隂在上小人得志三陽本全反居於下君子<lb/>
　　在野之象此卦與四中一下異者一陽尚可進三<lb/>
　　陽已極而不可進也故取象不同而云云<lb/>
　劉曰小人得志隂乗陽也入彼澤草位不當也<lb/>
　此課隂陽失位凡事退吉進凶<lb/>
　　　詩曰　福善向門來　身中且滯灾<lb/>
<pb n="KR3g0028_WYG_002-30b"/>
　　　　　　人前防暗事　第一恐傷財<lb/>
　　　又曰　鸞駕離丹陛　燕雀摶青霄<lb/>
　　　　　　奸臣尤竊位　賢士利伏逃<lb/>
第九十六鬼動卦<hi>二隂尅戰坤地西南</hi>四中四下用術之象<lb/>
　象曰兩鬼共居常苦饑虚欲入我戸畏此靈符<lb/>
　顔曰積隂之時鬼將為害祭祀無主故曰饑虚鬼不<lb/>
　　敢入猶畏神符此卦宜書符以除邪鬼祭祀得吉<lb/>
　何曰福去禍來宜修功徳作善除邪病者書符誦咒<lb/>
<pb n="KR3g0028_WYG_002-31a"/>
　　治之方瘥田蠺薄收皆不稱意平常之卦土地祖<lb/>
　　先不安事多鬼賊病多燥悶驚憂出外避之吉<lb/>
　陳曰二位隂極不能有為居家上下宜用正法治之<lb/>
　　故曰云云此與二中二下異者少隂純美老隂則<lb/>
　　極而無用也<lb/>
　劉曰兩鬼共居積隂慝也畏此靈符窮無適也<lb/>
　此課兩隂居下而無上位無宗廟祭祀之主是謂無<lb/>
　　依之鬼天位雖虚而髙明在上鬼不能徃猶有靈<lb/>
<pb n="KR3g0028_WYG_002-31b"/>
　　符禁之不得入門戸也占事大困病者宜書符祭<lb/>
　　禮治之<lb/>
　　　詩曰　暗地重隂鬼　将貽疾病憂<lb/>
　　　　　　縱然符可禦　也自被驚愁<lb/>
第九十七微損卦<hi>二陽相隔乾天西北</hi>一上一下求安之象<lb/>
　象曰登樹採桑堕地仆僵東隣有藥走徃問方因遇<lb/>
　　良醫得不損傷<lb/>
　顔曰所向取物因此得病更徃前處謝之得吉<lb/>
<pb n="KR3g0028_WYG_002-32a"/>
　何曰隂失其位陽爻無應升髙堕地之象求方東隣<lb/>
　　獲免損傷蓋東者陽之始病者徃東謝之占求財<lb/>
　　市賈遷移失脱向東求用財吉行人未還官事難<lb/>
　　解<lb/>
　陳曰上下孤單中位又虚在上者有顛墜之象然就<lb/>
　　下則可安蓋地道以有陽氣為安也故曰云云<lb/>
　劉曰登木仆地身髙而危也問方得藥終不虧也<lb/>
　此課㓜明曰隂失其位陽爻無應升髙堕地之象然<lb/>
<pb n="KR3g0028_WYG_002-32b"/>
　　上下皆陽而無隂雖灾不重東者陽之始也故求<lb/>
　　方於東隣而得醫也病者因所取而得更徃前處<lb/>
　　謝之吉<lb/>
　　　詩曰　欲履平途反遇難　若求名利不如閒<lb/>
　　　　　　憂中喜遇良醫手　留得殘生在世間<lb/>
第九十八粗諧卦<hi>隂陽得位艮山東北</hi>一上二下終泰之象<lb/>
　象曰如新娶婦居家未諧黽勉自力嗣姓方續<lb/>
　顔曰二隂一陽其道交昌雖無中爻隂陽得位内外<lb/>
<pb n="KR3g0028_WYG_002-33a"/>
　　相應如人新婚合凡事相應即可自力乾乾夕惕<lb/>
　　若厲無咎病者及官事無苦<lb/>
　何曰婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>無始有終市賈有利官事難成此卦百事<lb/>
　　吉<lb/>
　陳曰隂陽本相應但中虚故情有隔而初未合久則<lb/>
　　安矣故曰云云<lb/>
　劉曰娶婦未熟情未洽也黽勉自力成家業也<lb/>
　此課陽上隂下各得其位而不相侵如娶婦然情雖<lb/>
<pb n="KR3g0028_WYG_002-33b"/>
　　相通而未洽浹也然而中位無阻雖逺終近故黽<lb/>
　　勉自力卒能諧合占事稱意但須用力共事久以<lb/>
　　和觧<lb/>
　　　詩曰　誰家女子把戈矛　利禄終知向此求<lb/>
　　　　　　至得徹頭終快活　不妨懽樂且優逰<lb/>
第九十九不耕卦<hi>二陽相隔乾天西北</hi>一上三下中虚之象<lb/>
　象曰土急石堅仰頭訴天耒耜不舉禾稼缺然<lb/>
　顔曰内外皆陽中無人氣潤澤不通耕耨俱廢故仰<lb/>
<pb n="KR3g0028_WYG_002-34a"/>
　　首訴天以望雨也<lb/>
　何曰凡事要當求之則遂若不求則無成不耕則饑<lb/>
　　不雨則旱凡事如常田蚕亦爾官事屈求救未應<lb/>
　　病沉重可醫行人在外未至<lb/>
　陳曰地道陽極上無隂應如不耕之田又如逢旱之<lb/>
　　田故曰云云<lb/>
　劉曰土急石堅剛而不和也仰頭訴天無如之何也<lb/>
　此課三陽居地位而無應一陽在上而中位無人隔<lb/>
<pb n="KR3g0028_WYG_002-34b"/>
　　絶不能生物占事皆虚勞而無成也<lb/>
　　　詩曰　有約還如夢　無縁事不成<lb/>
　　　　　　故人應未遇　千里月空明<lb/>
第一百鬼災卦<hi>隂陽相隔艮山東北</hi>一上四下虚耗之象<lb/>
　象曰家有惡鬼兩相隅坐伺候過失斷水絶火天神<lb/>
　　地祇專察人過<lb/>
　顔曰隂陽亢隔不相制禦人位又曠無為家主故使<lb/>
　　厲鬼實繁也此卦百事不吉卜宅占病凶<lb/>
<pb n="KR3g0028_WYG_002-35a"/>
　何曰諸事宜謹動輙有灾宜修福禳禍兼慎水火官<lb/>
　　事不吉行人未還<lb/>
　陳曰中位無人羣隂在下鬼氣盈滿之象也一陽不<lb/>
　　能制之故曰云云<lb/>
　劉曰家有惡鬼積隂氣也一陽孤絶無中位也水火<lb/>
　　斷絶人道瘁也<lb/>
　此課㓜明曰隂陽亢隔不相制禦人位又曠無為家<lb/>
　　主故使厲鬼實繁百事不吉占宅及病尤凶<lb/>
<pb n="KR3g0028_WYG_002-35b"/>
　　　詩曰　空宅久埋塵　遷居每致迍<lb/>
　　　　　　只縁人命蹇　隂禍自纒身<lb/>
第一百零一空亡卦<hi>隂陽反覆震雷正東</hi>二上一下觖望之象<lb/>
　象曰入水伐木登山捕魚費工失力手空口虚<lb/>
　顔曰人位既缺天地反覆立功造事皆不成遂故曰<lb/>
　　入水伐木登山捕魚終不可獲也此卦婚姻大凶<lb/>
　　病者難救隂陽顛倒故也<lb/>
　何曰行人不來病者重婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>不合官事難觧求財求<lb/>
<pb n="KR3g0028_WYG_002-36a"/>
　　官俱不得此卦大不利<lb/>
　陳曰人道已空上下隂陽相反無一可取者故曰云<lb/>
　　云<lb/>
　劉曰入水伐木違道行也手空口虚無以為生也<lb/>
　此課隂陽反覆而無人位有登山捕魚入水伐木之<lb/>
　　象言其必不可得諸事皆凶<lb/>
　　　詩曰　寳月盈時缺　長河濁且清<lb/>
　　　　　　縱然無咎害　也恐若虚驚<lb/>
<pb n="KR3g0028_WYG_002-36b"/>
第一百零二不諧卦<hi>二隂不合坤地西南</hi>二上二下不成之象<lb/>
　象曰兩女無夫鬬争各居出入異路分别室廬<lb/>
　顔曰内外俱隂志不相合猶二女無夫理致鬬爭居<lb/>
　　宅彌凶婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>不合此卦百事不吉二隂無主故也<lb/>
　　故曰二女同居其志不得此卦大凶<lb/>
　何曰如有分别之意状如移住而不盡移也官事難<lb/>
　　脫病者瘥遲行人未還行軍求財不利凡事必見<lb/>
　　分張<lb/>
<pb n="KR3g0028_WYG_002-37a"/>
　陳曰中位無人上下兩隂不相應若兩女同居形同<lb/>
　　志異故曰云云<lb/>
　劉曰上下二隂有女無夫也出入異路室中虚也<lb/>
　此課上下俱隂而中無主故取兩女無夫志不相合<lb/>
　　而分别居室之象也凡占百事皆凶<lb/>
　　　詩曰　彩雲飛散水東流　寂寞黄昏事可愁<lb/>
　　　　　　縱使眼前無一事　也須煩悶到中秋<lb/>
第一百零三習坎卦<hi>孤陽失位震雷正東</hi>二上三下虚勞之象<lb/>
<pb n="KR3g0028_WYG_002-37b"/>
　象曰二人相随欲行避危逢難落井筋力無施<lb/>
　顔曰欲避隂害致失其位若逢難入井手足空存筋<lb/>
　　力靡施百事不成營求多不稱意逺行最凶<lb/>
　何曰欲有所為無處施力所求不得所作不成占病<lb/>
　　彌凶求醫反見増劇行人有災大凶之象<lb/>
　陳曰二隂在上已虚中位三陽在下如在井底無所<lb/>
　　施為故曰云云<lb/>
　劉曰欲行避危心相疑也逢難以落亦可悲也<lb/>
<pb n="KR3g0028_WYG_002-38a"/>
　此課少隂在上剛陽居下志不相得故始相疑而卒<lb/>
　　俱陷<lb/>
　　　詩曰　門户自多煎　隂功好向前<lb/>
　　　　　　交加文字上　花發火中蓮<lb/>
　　　又曰　事已防微　反遭其危　如行入井<lb/>
　　　　　　如對發機　禍不可觧　福不可祈<lb/>
第一百零四來革卦<hi>隂氣彌盛坤地西南</hi>二上四下隂耗之象<lb/>
　象曰霜雪霏霏沾我裳衣北風吹我不得旋歸<lb/>
<pb n="KR3g0028_WYG_002-38b"/>
　顔曰隂氣彌盛内外無主風霜漂泊歸路𣺌然此卦<lb/>
　　多咎行人彌凶求官買賣多不稱遂<lb/>
　何曰凡事皆不遂心有口舌讒謗切宜慎之更防破<lb/>
　　財居官閒退脱灾百事加慎<lb/>
　陳曰上下俱隂中位無人小人縱横君子無容身之<lb/>
　　地故曰云云<lb/>
　劉曰來革惡人名即惡來革也霜雪霏霏隂氣進也<lb/>
　　不得旋歸無家室也<lb/>
<pb n="KR3g0028_WYG_002-39a"/>
　此課凡事占之皆不吉也逺行大不宜也<lb/>
　　　詩曰　樂極悲生處　黄金昨夜空<lb/>
　　　　　　已忘身後計　歸路不亨通<lb/>
第一百零五無功卦<hi>孤陽失助乾天西北</hi>三上一下勞力之象<lb/>
　象曰東行採藥乃上泰山不得芝草但見芳蘭初非<lb/>
　　濟用空手而還<lb/>
　顔曰内外重陽不相應也重剛在上兵之象中位不<lb/>
　　完難以立功採藥得蘭虚美之象凡事皆有名無<lb/>
<pb n="KR3g0028_WYG_002-39b"/>
　　實聞喜不喜聞憂不憂<lb/>
　何曰行事不吉所求不遂蘭非器用空手而還百事<lb/>
　　無成<lb/>
　陳曰三陽在上亢極而無用一陽在下孤弱而無應<lb/>
　　中位又虚果何為哉故曰云云<lb/>
　劉曰採藥得蘭美無實也空手而還亦何益也<lb/>
　此課三陽在上山岳之象内外俱陽而中位無有應<lb/>
　　者故有虚美而無實效磨功費力不可有為顔曰<lb/>
<pb n="KR3g0028_WYG_002-40a"/>
　　此課聞憂不憂聞喜不喜<lb/>
　　　詩曰　見説洛陽花　人心豈不誇<lb/>
　　　　　　出時良有望　歸到已黄家<lb/>
第一百零六雨灾卦<hi>隂陽相薄艮山東北</hi>三上二下難處之象<lb/>
　象曰連降滛雨洪水㴞天人民巢居無有火煙<lb/>
　顔曰内外雖正中位則空隂陽相薄故致雨也此卦<lb/>
　　多咎居宅彌凶田蚕少收<lb/>
　何曰凶亂之兆百事不宜眷屬不睦隂小不利求財<lb/>
<pb n="KR3g0028_WYG_002-40b"/>
　　難遂行人未還行軍未利大宜守舊<lb/>
　陳曰陽極隂生中無人位隂氣漸盛故曰云云<lb/>
　劉曰雨水滔天長於下也巢居無烟亢於上也<lb/>
　此課三陽亢於上而少隂長於下中無主者故隨其<lb/>
　　所欲而降為雨水陽栖於上無以為家巢居無火<lb/>
　　之象也占者大凶<lb/>
　　　詩曰　處處生荆棘　鸞凰不可栖<lb/>
　　　　　　意窮心力拙　那飽稲粱肥<lb/>
<pb n="KR3g0028_WYG_002-41a"/>
第一百零七旱灾卦<hi>亢陽失隂乾天西北</hi>三上三下空竭之象<lb/>
　象曰炎暑為患天地燋然上天請龍入地求泉惶惶<lb/>
　　恐懼人皆不安<lb/>
　顔曰天地俱陽亢極之象請龍求泉竟無所感此卦<lb/>
　　大凶田蚕無利或逺千里吉<lb/>
　何曰旱炎為灾由上無惠澤下結民怨百事不成婚<lb/>
　　<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>起造求財並不利<lb/>
　陳曰上下皆亢陽而無隂以應之中位又空旱之象<lb/>
<pb n="KR3g0028_WYG_002-41b"/>
　　也故曰云云<lb/>
　劉曰天地俱陽旱火熾也惶恐不安失其位也<lb/>
　此課上下俱陽而無人位獨陽不生故為灾旱占事<lb/>
　　百無所成<lb/>
　　　詩曰　欲進前程退後難　幾回懽喜幾盤桓<lb/>
　　　　　　漫如東海撈明月　費盡精神只等閒<lb/>
第一百零八逺襲卦<hi>隂陽隔位艮山東北</hi>三上四下逃散之象<lb/>
　象曰追捕寇亡乃至樂浪收我寳玉牽我牛羊注樂<lb/>
<pb n="KR3g0028_WYG_002-42a"/>
　　浪在海東也<lb/>
　顔曰天地相應隂陽有位故以逺赴海表明揚征伐<lb/>
　　但中位無主寳玉牛羊未免為賊所取此卦小吉<lb/>
　　凡征伐有尅<lb/>
　何曰或取人物以致不利急觧謝不為凶或取失中<lb/>
　　物是不應取之非吉也行人損財方回凡事破財<lb/>
　　吉<lb/>
　陳曰下有羣隂盗賊之象三陽方盛能命将近討破<lb/>
<pb n="KR3g0028_WYG_002-42b"/>
　　其隂黨故曰云云<lb/>
　劉曰追捕寇亡徃成伐也乃至樂浪勞逺出也牽我<lb/>
　　牛羊得故物也<lb/>
　此課隂陽有位而相應然無中位故為被寇有所亡<lb/>
　　失之象必勤逺伐而後得之占者勞力而後有成<lb/>
　　用兵先難而後濟<lb/>
　　　詩曰　<hi>缺</hi>平兩尾事難全　名利須防兩不圓<lb/>
　　　　　　遇得木人方有氣　或逢水土亦相便<lb/>
<pb n="KR3g0028_WYG_002-43a"/>
　　　又曰　從心無厭難　誰知不兩全<lb/>
　　　　　　殺身須有恨　亦自損三千<lb/>
第一百零九盗竊卦<hi>隂伏陽孤震雷正東</hi>四上一下牽繫之象<lb/>
　象曰盗人珍寳欲為己有人糾其奸鬼縛其肘<lb/>
　顔曰隂據天位陽反在下猶小人乘君子之噐鬼交<lb/>
　　罰也<lb/>
　何曰病者由取他人之物致有今禍當急求觧之兼<lb/>
　　慎口舌此卦凶宜向東求僧尼道士有力女人醫<lb/>
<pb n="KR3g0028_WYG_002-43b"/>
　　之方瘥行人開年方回失物可尋<lb/>
　陳曰四在上盜賊得志也一在下欲盗之寳也然一陽<lb/>
　　在地地勢尚安可以追盗而安民故曰云云<lb/>
　劉曰盗人珍寳亦可醜也人糾鬼縛莫能有也<lb/>
　此卦以至隂居天位非所當居而居之盗也陽雖孤<lb/>
　　弱非我所能奄而有也故人鬼交罰而不能逃也<lb/>
　　占事皆凶惟捕盗則必獲<lb/>
　　　詩曰　不必勞形役　須防失盗時<lb/>
<pb n="KR3g0028_WYG_002-44a"/>
　　　　　　若求終不悔　反至自身危<lb/>
第一百零十失律卦<hi>隂竊陽位坤地西南</hi>四上二下反咎之象<lb/>
　象曰違道逆理隂陽相傷皇天不佑反受其殃<lb/>
　顔曰隂竊陽位故曰違逆凡事逆理則凶順理則吉<lb/>
　何曰占病難治官事不散有人讒謗鬬訟有傷軍行<lb/>
　　失律行人未還市賈不利百事平平<lb/>
　陳曰二在下地道本正四在上則逆於天必至於敗<lb/>
　　失隂陽之紀律也故曰云云<lb/>
<pb n="KR3g0028_WYG_002-44b"/>
　劉曰違道逆理位不當也隂陽相傷不久長也<lb/>
　此課以至隂居上位違道也而中位無人下位非應<lb/>
　　雖一時竊據而有殃禍也占事皆凶<lb/>
　　　詩曰　旅巢傾覆禍成深　慎事當防訟獄侵<lb/>
　　　　　　若欲出行千里外　須憂家裏咎來臨<lb/>
第一百十一奸黨卦<hi>隂進陽退震雷正東</hi>四上三下抑賢之象<lb/>
　象曰進枉退直不得其職賢人伏藏君子難息<lb/>
　顔曰隂進陽退故曰失職賢人君子不得任用故伏<lb/>
<pb n="KR3g0028_WYG_002-45a"/>
　　藏難息語曰舉直錯枉則民服舉枉錯直則民不<lb/>
　　服<lb/>
　何曰百事不遂宜退身守正上言不從則随時為吉<lb/>
　　也君子凶小人吉<lb/>
　陳曰隂陽皆以盛極而反背君子在野小人在位之<lb/>
　　象故曰云云<lb/>
　劉曰進枉退直理倒置也小人得時君子避也<lb/>
　此課羣隂竊據而陽處於下逺不相親故為進枉退<lb/>
<pb n="KR3g0028_WYG_002-45b"/>
　　直賢人伏藏之象<lb/>
　　　詩曰　順範無一禽　詭遇終多獲<lb/>
　　　　　　黄鍾埋草莽　瓦釡聲曵戛<lb/>
第一百十二口舌卦<hi>二隂相尅坤地西南</hi>四上四下無吉之象<lb/>
　象曰東家娶婦西隣㑹客縛猪啾啾打狗咋咋戒慎<lb/>
　　禍患将成灾厄<lb/>
　顔曰事起於㑹集其㑹中勿預之吉或有娶婦之禮<lb/>
　　則吉取合同好故也又曰内外相敵東家須有娶<lb/>
<pb n="KR3g0028_WYG_002-46a"/>
　　婦之禮西隣尚能㑹客兩家烹猪扛狗用相誇競<lb/>
　　徒黨計較並有小吉然多不足也<lb/>
　何曰此卦鬬争及官事婚姻並輸物乃先乘騎恐有<lb/>
　　灾官事紛紜行人未還居家謹慎防虞火燭病者<lb/>
　　宜脩福<lb/>
　陳曰羣隂布於上下而無應小人各行其志而不合<lb/>
　　惟見是非蜂起亂散将至故曰云云<lb/>
　劉曰娶婦㑹客内外敵也競而不譲必有厄也<lb/>
<pb n="KR3g0028_WYG_002-46b"/>
　此課上下俱至隂其體相敵彼娶婦而此㑹客競為<lb/>
　　懽宴自恣而無禁也小人之情樂極必滛而憂來<lb/>
　　矣故能戒謹則可免禍不然必有鬬争横逆之事<lb/>
　　占者慎之<lb/>
　　　詩曰　口舌向門來　終身且慎灾<lb/>
　　　　　　家中防暗箭　驚恐又傷財<lb/>
第一百十三未明卦<hi>孤陽失助乾天西北</hi>一上無光之象<lb/>
　象曰元氣初生萬物未形光明未融出入㝠㝠始欲<lb/>
<pb n="KR3g0028_WYG_002-47a"/>
　　建立百事不成<lb/>
　顔曰一者萬物之初也陽氣初生未能光明肇於一<lb/>
　　爻以求衆象凡事遲留未得稱遂宜待時動<lb/>
　何曰作事不成病者漸瘥萬事皆平所求未成仕進<lb/>
　　求財並未得行人留滯開年方回<lb/>
　陳曰元氣初分微陽始生得一以清隂濁未平故曰<lb/>
　　云云<lb/>
　劉曰元氣初生未有與也出入㝠㝠不可覩也<lb/>
<pb n="KR3g0028_WYG_002-47b"/>
　此課求事不成凡事平平又曰一木之火一人莫興<lb/>
　　一卒之勇卒然難平建始造功惟衆可成<lb/>
　　　詩曰　憑心倚望非良䇿　半似成真半似無<lb/>
　　　　　　想望不成無望得　有心反作木求魚<lb/>
第一百十四遷流卦<hi>㣲隂反位坤地西南</hi>二上未㝎之象<lb/>
　象曰自天立象氣尚浮㳺未能審定東西遷流多不<lb/>
　　遂意漫漫悠悠<lb/>
　顔曰自一至二涉數方滋然基迹始興人道未立故<lb/>
<pb n="KR3g0028_WYG_002-48a"/>
　　使遷流未定悠悠漫漫之象多不遂意<lb/>
　何曰人事未遂不成之兆也<lb/>
　陳曰二者隂氣之福而在天位若浮雲之不定故曰<lb/>
　　云云<lb/>
　劉曰自天立象其道微也東遷西流未成基也<lb/>
　此課人事未定作事未成<lb/>
　　　詩曰　干禄誠非利　營求亦有方<lb/>
　　　　　　縱然得亨快　見虎也須防<lb/>
<pb n="KR3g0028_WYG_002-48b"/>
　　　又曰　獨隂無助　地曠田虚<lb/>
　　　　　　人事未定　不得安居<lb/>
第一百十五未寕卦<hi>三陽獨立乾天西北</hi>三上欠安之象<lb/>
　象曰天地立形人乃化生隨氣上下不能自寕<lb/>
　顔曰君臣混雜未有定所任其去留無能相制此卦須<lb/>
　　大咎凡事皆難諧<lb/>
　何曰凡事必有困厄未能從心官事有疑病者瘥<lb/>
　陳曰三陽本為人道之始乃居天位是有其象而無<lb/>
<pb n="KR3g0028_WYG_002-49a"/>
　　其位也故曰云云<lb/>
　劉曰天地立形生物初也隨氣上下未定居也<lb/>
　此課有所疑尚未為强盛<lb/>
　　　詩曰　驚虚損失兩重灾　謹宻行藏慮暗來<lb/>
　　　　　　虎尾蛇頭争脫得　此身要泰必虧財<lb/>
　　　又曰　二儀立象　三陽不空<lb/>
　　　　　　吉凶未辨　焉有所從<lb/>
第一百十六死象卦<hi>重隂反位坤地西南</hi>四上凶非之象<lb/>
<pb n="KR3g0028_WYG_002-49b"/>
　象曰人生有死鬼氣乃興四時代謝寒暑相承沉蔽<lb/>
　　不顯其體隂凝<lb/>
　顔曰上有重隂中無陽位此為死象夫死者與造化<lb/>
　　隔絶隂陽乖殊四者易變病者益憂其體幽微隂<lb/>
　　者鬼之象<lb/>
　何曰暮年将老衆鬼復來四氣不調凶之兆也<lb/>
　陳曰四體極隂乃居天位此乃四時死絶之象也故<lb/>
　　曰云云<lb/>
<pb n="KR3g0028_WYG_002-50a"/>
　　　詩曰　燕雀動簾幙　驚回梦已違<lb/>
　　　　　　幽忩弗管事　也惹是和非<lb/>
　　　又曰　病入膏肓氣将絶　魄散魂離脉共歇<lb/>
　　　　　　百年何計等閒抛　縱有盧醫不能活<lb/>
第十七發陽卦<hi>孤陽無主乾天西北</hi>一中生意之象<lb/>
　象曰天光覆下日月發明萬事營為有足皆行<lb/>
　顔曰一陽發生故曰天光人物所生日月此卦宜自<lb/>
　　籌量不可信他人<lb/>
<pb n="KR3g0028_WYG_002-50b"/>
　何曰一陽發生萬物自合得地上下無實未可輕舉<lb/>
　　凡事須有實心得託用事吉求財多利求謀必遂<lb/>
　　官事無害病者自安行人久後方回行軍大勝<lb/>
　陳曰一為天陽而居人位若人之受天之明命以生<lb/>
　　也故曰云云<lb/>
　劉曰天光覆下人道亨也有足皆行無幽不明也<lb/>
　此課一陽居中日月光明之象人物之所資以生求<lb/>
　　事可望而遲<lb/>
<pb n="KR3g0028_WYG_002-51a"/>
　　　詩曰　攸徃有南征　青天日月明<lb/>
　　　　　　寒除灾已散　名逹利還生<lb/>
第一百十八嵗登卦<hi>孤隂失助坤地西南</hi>二中遲吉之象<lb/>
　象曰天地開通萬物皆靈事方决定嵗終大豐<lb/>
　顔曰此卦亦由上卦天地播植之功大致豐盈此卦<lb/>
　　小吉謀事通泰斷無阻礙<lb/>
　何曰凡事遲吉不宜速得宜自持正百事皆然失脱<lb/>
　　可獲<lb/>
<pb n="KR3g0028_WYG_002-51b"/>
　陳曰二爲地隂乃居人位若人受地之柔順以生也<lb/>
　　且享地利之美故曰云云二能合於陽也<lb/>
　劉曰人道将泰此卦自一至二生物漸多之象求事<lb/>
　　以漸可也<lb/>
　　　詩曰　自從持守定　功在衆人先<lb/>
　　　　　　别有非常喜　隨龍到九天<lb/>
　　　又曰　覆載功雖大　猶資雨露先<lb/>
　　　　　　待時將有獲　歡慶樂豐年<lb/>
<pb n="KR3g0028_WYG_002-52a"/>
第一百十九人事卦<hi>盛陽處中乾天西北</hi>三中大快之象<lb/>
　象曰人事方起吉無不利居者得福行者必至<lb/>
　顔曰三陽居中人道始興雖無應援終至大吉<lb/>
　何曰凡事所求皆得通逹行者必至依期而還求官<lb/>
　　見貴謀事皆遂患者必交節而病退<lb/>
　陳曰三為陽盛而居中位人道之盛也人生於寅亦<lb/>
　　三陽交泰之時故曰云云<lb/>
　劉曰人事方起陽正中也吉無不利大有終也<lb/>
<pb n="KR3g0028_WYG_002-52b"/>
　此課三陽出地建寅之月人事方起之時天地交泰<lb/>
　　吉無不利也<lb/>
　　　詩曰　居家多有慶　富貴得平安<lb/>
　　　　　　萬事從心起　都來好處㸔<lb/>
第一百二十保身卦<hi>積隂居中坤地西南</hi>四中小安之象<lb/>
　象曰鬼氣未盛厲毒未形保慎性命門戸安寕<lb/>
　顔日中位人象故曰鬼氣未盛然處隂弱又無交接<lb/>
　　可謹保身退宻行正修徳不可為鬼厲所侵有為<lb/>
<pb n="KR3g0028_WYG_002-53a"/>
　　必敗不能吉也<lb/>
　何曰宜保身安静大體不吉鬼氣頗重不宜占病也<lb/>
　　官事初有讒害後清脱行人至軍師勝<lb/>
　陳曰四為隂極而居人位若非老死必有鬼厲惟宜<lb/>
　　自保故曰云云<lb/>
　劉曰鬼厲未盛無相與也保慎性命宜處也<lb/>
　此課㓜明曰中位人象故曰鬼氣未盛蓋隂處陽位<lb/>
　　而無所據憑也占者謹身退宻以保身則無咎也<lb/>
<pb n="KR3g0028_WYG_002-53b"/>
　　　詩曰　花逢春雨難留艶　水逐東流怎復波<lb/>
　　　　　　若把利名前路去　却妨閒事暗憂多<lb/>
　　　又曰　花開春又去　蝶至又花殘<lb/>
　　　　　　惟有青青栢　終能耐歲寒<lb/>
第一百二十一化育卦<hi>孤陽不明乾天西北</hi>一下生炁之象<lb/>
　象曰明明上天照臨下土化育羣生開發門戸事皆<lb/>
　　豁然更相瞻睹<lb/>
　顔曰地徳配天必有光澤下潤羣萌以至長大者也<lb/>
<pb n="KR3g0028_WYG_002-54a"/>
　何曰凡事從心而少稽緩此卦無咎占産大吉主生<lb/>
　　男仕進求財望事有印信文書市賈見貴並吉官<lb/>
　　事告内臣隂人僧道吉病者不宜居險處宜處室<lb/>
　　中行人事阻未回出師勝<lb/>
　陳曰一為天陽下為地勢陽氣出地萬物化生邵子<lb/>
　　詩云一陽初動處萬物未生時獨隂不生獨陽不<lb/>
　　成故陽氣在地則地利美豐諸卦多取此義故曰<lb/>
　　云云<lb/>
<pb n="KR3g0028_WYG_002-54b"/>
　劉曰上天照臨以發生也更相瞻睹物莫不榮也<lb/>
　此課陽來居於地位是為上天照臨之象占事始違<lb/>
　　而末大無咎也<lb/>
　　　詩曰　已到平安地　江山萬里程<lb/>
　　　　　　緑楊芳草路　風快馬蹄輕<lb/>
第一百二十二地利卦<hi>隂居陽下坤地西南</hi>二下安厚之象<lb/>
　象曰本立事定人物齊正飲食清甘各得性命<lb/>
　顔曰天一地二故曰本也本既立矣人物因之各正<lb/>
<pb n="KR3g0028_WYG_002-55a"/>
　　性命凡事小吉<lb/>
　何曰人事既定立本為緊各保性命小吉求官見貴<lb/>
　　並吉行人及秋乃回<lb/>
　陳曰二為隂氣純美之體居下位為地道之正有安<lb/>
　　静和平之象故曰云云<lb/>
　劉曰本立事定地道成也飲清食甘各保性命也<lb/>
　此課求事有始終大吉<lb/>
　　　詩曰　杏艷梅香秀氣盈　一番花發一畨新<lb/>
<pb n="KR3g0028_WYG_002-55b"/>
　　　　　　江南若遇人雙口　變化方知在主人<lb/>
第一百二十三建侯卦<hi>三陽助下乾天西北</hi>三下功業之象<lb/>
　象曰事興功起英雄基址聖賢救世法令得理<lb/>
　顔曰三陽處於下位興功立事之象創造基址非英<lb/>
　　雄無以克成故能明法救世百事皆成理訟亦吉<lb/>
　何曰凡事有人言助其斷割也謀事進身求財官事<lb/>
　　得理行人至印信文書同至病者瘥出師勝百事<lb/>
　　變動吉<lb/>
<pb n="KR3g0028_WYG_002-56a"/>
　陳曰三為盛陽而居地位有羣賢開國之象地道之<lb/>
　　盛也故曰云云<lb/>
　劉曰事興功起陽道立也聖賢救世進以成業也<lb/>
　此課三陽在地位建基立業剛健足以有為而無阻<lb/>
　　撓之占者大宜有為百事俱吉<lb/>
　　　詩曰　經渉波濤一葉舟　如今方得到灘頭<lb/>
　　　　　　幾年心事纔成就　屈指從前多阻愁<lb/>
第一百二十四送終卦<hi>正隂獨權坤地西南</hi>四下全隂之象<lb/>
<pb n="KR3g0028_WYG_002-56b"/>
　象曰養生送死祭祀潔豐孝子䇿杖衣服粗凶<lb/>
　顔曰此卦隂數萬物之極夫受氣於天生而為人死<lb/>
　　而歸土故曰養生送死又以時祭祀孝子之事親<lb/>
　　終矣<lb/>
　何曰此卦孝子必當至孝恐有喪也不然亦有外孝<lb/>
　　病者凶凡事不吉<lb/>
　陳曰四為極隂伏居下位有死者入土之象故曰云<lb/>
　　云隂極而不可他為矣<lb/>
<pb n="KR3g0028_WYG_002-57a"/>
　劉曰養生送死人道盡矣體魄歸地就𡨕泯也<lb/>
　此課困極之象占事無所不凶<lb/>
　　　詩曰　隂人口舌主憂驚　孝子臨門動哭聲<lb/>
　　　　　　運退黄金猶失色　雙眉不展事無成<lb/>
純隂鏝卦<lb/>
　象曰隂鏝無兆状未形動進而有悔退保其真<lb/>
　顔曰十二棋皆覆無文字隂鏝之卦夫自有形而歸<lb/>
　　無形天地隂陽之理極矣是以靈棋起於一爻而<lb/>
<pb n="KR3g0028_WYG_002-57b"/>
　　終於無象體既無爻成卦故不在一百二十四卦<lb/>
　　之内此卦未可興作百事退保幽真以消大咎病<lb/>
　　者不死淹留遲滯方安行者凶不利所求<lb/>
　何曰宜居家守制百事宜止官事無罪則止已有事<lb/>
　　即難觧戰陣不利所求不得<lb/>
　陳曰三才不分隂陽不辨此混沌未判之象無字可<lb/>
　　尋無義可决故曰云云<lb/>
　劉曰太極未分杳𠖇𠖇也隂陽㑹合莫覩其形也退<lb/>
<pb n="KR3g0028_WYG_002-58a"/>
　　處静黙以保其真也<lb/>
　此課吉凶未分不可作為静黙自守則吉無咎占者<lb/>
　　得之聞憂不憂守恒無得失之卦也<lb/>
　　　詩曰　逢時多難戰兢兢　戒謹當如履薄氷<lb/>
　　　　　　要識前程危與險　不籠風裏一枝燈<lb/>
　<lb/>
　<lb/>
　<lb/>
<pb n="KR3g0028_WYG_002-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　靈棋經卷下<lb/>
</p>
<p>
</p>
  </div>
<div> <lb/>
    <p>
<pb n="KR3g0028_WYG_003-1a"/>
靈棋經後序<lb/>
昔者聖人作易以前民用靈棋象易而作者也易道奥<lb/>
而難知故作靈棋以象之靈棋之象雖不足以盡易之<lb/>
藴然非精於易者又焉能爲靈棋之辭也哉靈棋之式<lb/>
以三為經四爲緯以上三爲天中為人下為地上為君<lb/>
中為臣下為民四以一為少陽三為太陽二為少隂四<lb/>
為老隂少陽與少隂為耦而太陽與老隂為敵得耦而<lb/>
悦得敵而争其常也或失其道而耦反為仇或得其行<lb/>
<pb n="KR3g0028_WYG_003-1b"/>
而敵反為用其變也陽多則道同而相助隂多則志異<lb/>
而相乖君子小人之分也隂陽迭用體有不同而名隨<lb/>
之異變之道也易之取象曰車曰馬曰桷曰天曰鬼曰<lb/>
狐之類推而逹之天下之物莫不包也曰馬矣而以爲<lb/>
龍曰水矣而以爲雨變易之義也非通天下之至賾者<lb/>
不識也故曰靈棋象易而作也非精於易者不能也余<lb/>
每喜其占之騐而病解者不能盡作者之㫖故為申其<lb/>
意而為之言若夫以為黄石公之授張子房之傳則史<lb/>
<pb n="KR3g0028_WYG_003-2a"/>
氏無其文不敢從而傅㑹之也辛丑歲夏月甲子括蒼<lb/>
劉基書<lb/>
右靈棋一經不知起自何人説者謂象易而作理或然<lb/>
也若必求其人則鑿矣余辛<hi>缺</hi>領鄉書上京師始得之<lb/>
鄕先逹楊文定之門而辛未登進士入仕途凡破疑决<lb/>
事占之每騐至甲申廵撫四川乙酉丙戌討賊平蠻占<lb/>
之尤騐今丁亥春正月七日乃一歲之首靈棋當祭之<lb/>
日余以四川漢夷甫定而一歳之變態莫測祭而占之<lb/>
<pb n="KR3g0028_WYG_003-2b"/>
得歳富月昌之卦是日太監閻公亦得是卦余與公同<lb/>
奉上命廵鎮一方占意憂勤固無彼此而何棋之布亦<lb/>
不少殊信乎有神以主之而靈異之大昭若是也但世<lb/>
傳已逺魯則魚亥則豕觀者病之余近得陳廬山之本<lb/>
參互考訂而壽諸梓使占者益有所騐云成化三年夏<lb/>
五月朔旦南郡汪誥䟦<lb/>
余齠年時每有稽疑嘗以此課為騐休咎吉凶及考歴<lb/>
代先賢專用此課行兵制勝為國安民建功立業無不<lb/>
<pb n="KR3g0028_WYG_003-3a"/>
應者正徳二年不幸遭先君武定公喪孤苦驅馳人所<lb/>
不堪勉强㐮事至三年春以襲爵重事為䖍卜之得一<lb/>
課詩曰已過危橋百事安何須過慮有艱難蛟龍得意<lb/>
興雲雨一上青霄便不凡遂襲爵於夏四年屢䝉聖恩<lb/>
四擢至三千營提督寕夏叛平加太保予先因失伉儷<lb/>
既聘之後五年又丁母夫人憂以服制不果娶年終又<lb/>
兩廣缺員左轉征蠻行間諸親友以逺行勸勉就娶偕<lb/>
行予以祖母太夫人年髙及服制之重弗敢遵言論紛<lb/>
<pb n="KR3g0028_WYG_003-3b"/>
紜不已亦以卜之得一課詩曰暗事出幽室迷雲鎻洞<lb/>
房連枝人不見獨自一愁傷此自然論定矣予行之期<lb/>
遂託諸至親迎吾配以歸于室於是奉養之託有所藉<lb/>
焉予徑奉命而行不期是年八月不幸祖母亦卒於京<lb/>
荷䝉聖恩賜祭塟齋粮麻布典禮優隆感恩無極不肖<lb/>
處此逺方人子之情激切哀痛何可云喻然而此課卜<lb/>
之於前應之於後及其地方每有警報屢占屢應騐如<lb/>
影響誠可敬哉若人端莊整肅誠意恪恭占之無不克<lb/>
<pb n="KR3g0028_WYG_003-4a"/>
應因閲舊板模糊用新諸梓以廣其傳云正徳十年夏<lb/>
六月初九日甲子太保武定侯鳯陽郭勛書<lb/>
</p>
<p>
</p>
  </div>
        </body>
</text>\m</TEI>
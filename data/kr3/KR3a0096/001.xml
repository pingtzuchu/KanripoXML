<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呻吟語摘卷上</head> <lb/>
    <p>
<pb n="KR3a0096_WYG_001-1a"/>
欽定四庫全書<lb/>
　呻吟語摘卷上<lb/>
　　　　　　　　　　　　　明　吕坤　撰<lb/>
　内篇<lb/>
　　性命<lb/>
真機真味要涵蓄休㸃破其妙無窮不可言喻所以聖<lb/>
　人無言一犯口頰窮年説不盡又離披澆漓無一些<lb/>
　咀嚼處矣<lb/>
<pb n="KR3a0096_WYG_001-1b"/>
性分不可使虧歉故其取數也常多曰窮理曰盡性曰<lb/>
　達天曰入神曰致廣大極高明情欲不可使贏餘故<lb/>
　其取數也常少曰謹言曰慎行曰約已曰清心曰節<lb/>
　飲食寡嗜欲<lb/>
凡人光明博大渾厚含蓄是天地之氣溫煦和平是陽<lb/>
　春之氣寛縱任物是長夏之氣嚴凝斂約喜刑好殺<lb/>
　是秋之氣沈藏固嗇是冬之氣暴怒是震雷之氣狂<lb/>
　肆是疾風之氣昏惑是霾霧之氣隠恨留連是積隂<lb/>
<pb n="KR3a0096_WYG_001-2a"/>
　之氣從容溫潤是和風甘雨之氣聰明洞達是青天<lb/>
　朗月之氣有所鍾者必有所似<lb/>
蘭以火而香亦以火而滅膏以火而明亦以火而竭礟<lb/>
　以火而聲亦以火而洩隂者所以存也陽者所以亡<lb/>
　也豈獨聲色氣味然哉世知鬱者之為足是為萬年<lb/>
　之燭<lb/>
一則見性兩則生情人未有偶而能靜者物未有偶而<lb/>
　無聲者<lb/>
<pb n="KR3a0096_WYG_001-2b"/>
聲無形色寄之於器火無體質寄之於薪色無著落寄<lb/>
　之草木故五行惟火無體而用不窮<lb/>
問禽獸草木亦有性否曰有其性亦天命否曰天以隂<lb/>
　陽五行化生萬物安得非天命<lb/>
或問孔子教人性非所先曰聖人開口處都是性夫水<lb/>
　無渣著土便濁火無氣著木便烟性無二著氣質便<lb/>
　雜<lb/>
滿方寸渾成一個徳性無分毫私欲便是一心之仁六<lb/>
<pb n="KR3a0096_WYG_001-3a"/>
　尺渾成一個冲和無分毫病痛便是一身之仁滿六<lb/>
　合渾成一個身軀無分毫間隔便是合天下以成其<lb/>
　仁仁是全體無毫髪欠缺仁是純體無纖芥瑕疵<lb/>
　仁是天成無些子造作衆人分一心為胡越聖人㑹<lb/>
　天下以成其身愚嘗謂兩間無物我萬古一呼吸<lb/>
　　存心<lb/>
收放心休要如追放豚既入苙了便要使他從容閒暢<lb/>
　無拘迫懊憹之状若恨他難收一向束縛在此與放<lb/>
<pb n="KR3a0096_WYG_001-3b"/>
　失同何者同歸於無得也故再放便奔逸不可收拾<lb/>
　君子之心如習鷹馴雉搏擊飛騰主人畧不防閑及<lb/>
　上臂歸庭却恁忘機自得畧不驚畏<lb/>
心放不放要在邪正上説不在出入上説且如高卧山<lb/>
　林遊心廊廟身處衰世夢想唐虞遊子思親貞婦懐<lb/>
　夫這是個放心否若不論邪正只較出入却是禪定<lb/>
　之學<lb/>
或問放心如何收余曰只君此問便是收了這放收甚<lb/>
<pb n="KR3a0096_WYG_001-4a"/>
　容易纔昏昏便出去<lb/>
無屋漏工夫做不得宇宙事業<lb/>
君子口中無慣語存心故也故曰修辭立其誠不誠何<lb/>
　以修辭<lb/>
靜之一字十二時離不了一刻纔離便亂了門盡日開<lb/>
　闔樞常靜妍媸盡日徃來鏡常靜人盡日應酧心常<lb/>
　靜惟靜也故能張主得動若逐而去應事定不分曉<lb/>
　便是睡時此念不靜作個夢兒也胡亂<lb/>
<pb n="KR3a0096_WYG_001-4b"/>
把意念沈潛得下何理不可得把志氣奮發得起何事<lb/>
　不可做今之學者將個浮躁心觀理將個委靡心臨<lb/>
　事只糢糊過了一生<lb/>
心平氣和此四字非涵養不能做工夫只在個定水火<lb/>
　定則百物兼照萬事得理水明而火昏靜屬水動屬火<lb/>
　故病人火動則躁擾狂越及其甦定渾不能記甦定<lb/>
　者水澄清而火熄也故人非火不生非火不死事非<lb/>
　火不濟非火不敗惟君子善處火故身安而徳滋<lb/>
<pb n="KR3a0096_WYG_001-5a"/>
未有甘心快意而不殃身者惟理義之悦我心却步步<lb/>
　是安樂境<lb/>
自家好處掩藏幾分這是涵蓄以養深别人不好處要<lb/>
　掩藏幾分這是渾厚以養大<lb/>
胸中情景要看得春不是繁華夏不是發暢秋不是寥<lb/>
　落冬不是枯槁方為我境<lb/>
目不容一塵齒不容一芥非我固有也如何靈臺内許<lb/>
　多荆榛却自容得<lb/>
<pb n="KR3a0096_WYG_001-5b"/>
不存心看不出自家不是只於動靜語黙接物應事時<lb/>
　件件想一想便見渾身都是過失須動合天則然後<lb/>
　為是日用間如何疎忽得一時學者思之<lb/>
心相信則迹者土苴也何煩語言相疑則迹者媒孽也<lb/>
　益生猜貳故有誓心不足自明避嫌反成自誣者相<lb/>
　疑之故也是故心一而迹萬故君子治心不修迹中<lb/>
　孚治心之至也豚魚且信何疑之有<lb/>
忍激二字是禍福闗<lb/>
<pb n="KR3a0096_WYG_001-6a"/>
學者只多忻喜心便不是凝道之器<lb/>
只脱盡輕薄心便可達天徳漢唐以下儒者脱盡此二<lb/>
　字不多人<lb/>
惡惡太嚴便是一惡樂善甚急便是一善<lb/>
投佳果於便溺濯而獻之食乎曰不食不見而食之病<lb/>
　乎曰不病隔山而指罵之聞乎曰不聞對面而指罵<lb/>
　之怒乎曰怒此見聞障也夫能使見而食聞而不怒<lb/>
　雖入黑海蹈白刃可也此鍊心者之所當知也<lb/>
<pb n="KR3a0096_WYG_001-6b"/>
屬纊之時般般都帶不得惟是帶得此心却教壊了是<lb/>
　空身歸去矣可為萬古一恨<lb/>
暮夜無知此四字百惡之總根也人之罪莫大於欺欺<lb/>
　者利其無知也大姦大盜皆自無知之心充之天下<lb/>
　大惡只有二種欺無知不畏有知欺無知還是有所<lb/>
　忌憚心此是誠偽闗不畏有知是個無所忌憚心此<lb/>
　是死生闗猶知有畏良心尚未死也<lb/>
只大公了便是包涵天下氣象<lb/>
<pb n="KR3a0096_WYG_001-7a"/>
古人也算一箇人我輩成底是甚麽人若不愧不奮便<lb/>
　是無志<lb/>
聖狂之分只在茍不茍兩字<lb/>
恕心養到極處只看得世間人都無罪過<lb/>
説不得真知明見一些涵養不到發出來便是本象倉<lb/>
　卒之際自然掩䕶不得<lb/>
憂世者與忘世者談忘世者笑忘世者與憂世者談憂<lb/>
　世者悲嗟夫六合骨肉之淚肯向一室胡越人哭哉<lb/>
<pb n="KR3a0096_WYG_001-7b"/>
　彼且謂我為病狂而又安能自知其喪心哉<lb/>
得之一字最壊此心不但鄙夫患得年老戒得為不可<lb/>
　只明其道而計功有事而正心先事而動得心先難<lb/>
　而動獲心便是雜霸雜夷一念不極其純萬善不造<lb/>
　其極此作聖者之大戒也<lb/>
充一箇公己公人心便是胡越一家任一箇自私自利<lb/>
　心便是肝膽胡越天下興亡國家治亂萬姓死生只<lb/>
　爭這箇些子<lb/>
<pb n="KR3a0096_WYG_001-8a"/>
為人辨寃白謗是第一天理<lb/>
沈靜非緘黙之謂也意淵涵而態閒正此謂真沈靜雖<lb/>
　終日言語或千軍萬馬中相攻擊或稠人廣衆中應<lb/>
　繁劇不害其為沈靜神定故也一有飛揚動擾之意<lb/>
　雖端坐終日寂無一語而色貌自浮或意雖不飛揚<lb/>
　動擾而昏昏欲睡皆不得謂沈靜真沈靜底自是性<lb/>
　總包一段全副精神在裏<lb/>
室中之鬭市上之爭彼所據各有一方也一方之見皆<lb/>
<pb n="KR3a0096_WYG_001-8b"/>
　是已非人而濟之以不相下之氣故寧死而不平嗚<lb/>
　呼此猶愚人也賢臣之爭政賢士之爭理亦然此言<lb/>
　語之所以日多而後來者益莫知所決擇也故為下<lb/>
　愚人作法制易為士君子所折衷難非斷之難而服<lb/>
　之難也根本處在不見心而任口恥屈人而好勝是<lb/>
　室人市兒之見也<lb/>
知識帝則之賊也惟忘知識以任帝則此謂天真此謂<lb/>
　自然一著念便乖違愈著念愈乖違乍見之心歇息<lb/>
<pb n="KR3a0096_WYG_001-9a"/>
　一刻别是一箇光景<lb/>
或問虛靈二字如何分别曰惟虛故靈頑金無聲鑄為<lb/>
　鐘磬則有聲鐘磬有聲實之以物則無聲聖心無所<lb/>
　不有而一無所有故感而遂通天下之故<lb/>
學者不在自家心上做工夫只在人心做工夫便錯<lb/>
此心常要適雖是憂勤惕勵中困窮抑鬱際也要有這<lb/>
　般胸次<lb/>
不怕來濃艷只怕去沾戀<lb/>
<pb n="KR3a0096_WYG_001-9b"/>
原不萌芽説甚生機<lb/>
用三十年心力除一箇偽字不得或曰君儘尚實矣余<lb/>
　曰所謂偽者豈必在言行間哉實心為民雜一念徳<lb/>
　我之心便是偽實心為善雜一念求知之心便是偽<lb/>
　道理上該做十分只爭一毫未滿足便是偽汲汲於<lb/>
　向義纔有二三心便是偽白晝所為皆善而夢寐有<lb/>
　非僻之干便是偽心中有九分外面做得恰象十分<lb/>
　便是偽此獨覺之偽也余皆不能去恐漸潰防閑延<lb/>
<pb n="KR3a0096_WYG_001-10a"/>
　惡於言行間耳<lb/>
人生在天地間無日不動念就有箇動念底道理無日<lb/>
　不説話就有箇説話底道理無日不處事就有箇處<lb/>
　事底道理無日不接人就有箇接人底道理無日不<lb/>
　理物就有箇理物底道理以致怨怒笑歌傷悲感歎<lb/>
　顧盼指示咳唾涕洟隠微委曲造次顛沛疾病危亡<lb/>
　莫不各有道理只是時時體認件件講求細行小物<lb/>
　尚求合則彞倫大節豈可踰閑故始自垂髫終於屬<lb/>
<pb n="KR3a0096_WYG_001-10b"/>
　纊持一箇自强不息之心通乎晝夜要之於純一不<lb/>
　已之地忘乎死生此還本歸全之道戴天履地之宜<lb/>
　不然恣情縱意而各求遂其所欲凡有知覺運動者<lb/>
　皆然無取於萬物之靈矣或曰有要乎曰有其要只<lb/>
　在存心心何以存曰只在主靜只靜了千酧萬應都<lb/>
　在道理上事事不錯<lb/>
一念孳孳惟善是圖曰正思一念孳孳惟欲是願曰邪<lb/>
　思非分之福期望太高曰越思先事徘徊後事懊恨<lb/>
<pb n="KR3a0096_WYG_001-11a"/>
　曰縈思遊思千里岐慮百端曰浮思事無可疑當斷<lb/>
　不斷曰惑思事不涉己為他人憂曰狂思無可奈何<lb/>
　當罷不罷曰徒思日用職業本分工夫朝惟暮圖期<lb/>
　無曠廢曰本思此九思者日用之間不在此則在彼<lb/>
　善攝心者其惟本思乎身有定業日有定務暮則省<lb/>
　白晝之所行朝則計今日之所事念兹在兹不肯一<lb/>
　事茍且不肯一時放過庶心有著落不得他適而徳<lb/>
　業日有長進矣<lb/>
<pb n="KR3a0096_WYG_001-11b"/>
耳目之玩偶當於心得之則喜失之則悲此兒女子常<lb/>
　態也世間甚物與我相闗而以得喜以失悲耶聖人<lb/>
　看得此身亦不闗悲喜是吾道之一囊槖耳愛囊槖<lb/>
　之所受者不以囊槖易所受如之何以囊槖棄所受<lb/>
　也而况耳目之玩又囊槖之外物乎<lb/>
道義心胸發出來自無暴戾氣象怒也怒得有禮若説<lb/>
　聖人不怒聖人只是六情<lb/>
定靜安慮聖人胸中無一刻不如此或曰喜怒哀樂到<lb/>
<pb n="KR3a0096_WYG_001-12a"/>
　面前何如曰只恁喜怒哀樂定靜安慮胸次無分毫<lb/>
　加損<lb/>
　　倫理<lb/>
爵䘵恩寵聖人未嘗不以為榮聖人非以此為加損也<lb/>
　朝廷重之以示勸而我輕之以示高是與君忤也是<lb/>
　窮君鼓舞天下之權也故聖人雖不以爵祿恩寵為<lb/>
　榮而未嘗不榮之以重帝王之權以示天下帝王之<lb/>
　權之可重此臣道也<lb/>
<pb n="KR3a0096_WYG_001-12b"/>
孝子之事親也上焉者先意其次承志其次共命共命<lb/>
　則親有未言之志不得承也承志則親有未萌之意<lb/>
　不得將也至於先意而悦親之道至矣或曰安得許<lb/>
　多心思能推至此乎曰事親者以悦親為事者也以<lb/>
　悦親為事則孳孳皇皇無以尚之者只是這箇念頭<lb/>
　親有多少意志終日體認不得<lb/>
門户可以託父兄而喪徳辱名非父兄所能庇生育可<lb/>
　以由父母而求疾蹈險非父母所得由為人子弟者<lb/>
<pb n="KR3a0096_WYG_001-13a"/>
　不可不知<lb/>
繼母之虐嫡妻之妒古今以為恨者也而前子不孝丈<lb/>
　夫不端則舍然不問焉世情之偏也久矣懐非母之<lb/>
　迹而因以生嫌借恃父之名而無端造謗怨讟忤逆<lb/>
　父亦被誣者世豈無耶恣淫狎之性而恩重綠絲挾<lb/>
　城社之威而侮及黄裏谷風柏舟妻亦失所者世豈<lb/>
　無耶惟子孝夫端然後繼母嫡妻無辭於姻族矣居<lb/>
　官不可不知<lb/>
<pb n="KR3a0096_WYG_001-13b"/>
閨門之中少了箇禮字便自天翻地覆百禍千殃身亡<lb/>
　家破皆從此起<lb/>
責人到閉口捲舌面赤背汗時猶刺刺不已豈不快心<lb/>
　然淺隘刻薄甚矣故君子攻人不盡其過須含蓄以<lb/>
　餘人之愧懼令其自新方有趣味是謂以善養人<lb/>
恩禮出於人情之自然不可强致然禮係體面猶可責<lb/>
　人恩出於根心反以責而失之矣故恩薄可結之使<lb/>
　厚恩離可結之使固一相責望為怨滋深故父子兄<lb/>
<pb n="KR3a0096_WYG_001-14a"/>
　弟夫婦之間使骨肉為寇讐皆坐責之一字耳<lb/>
宋儒云宗法明而家道正豈惟家道將天下之治亂恒<lb/>
　必由之宇宙内無有一物不相貫屬不相統攝者人<lb/>
　以一身統四肢一肢統五指木以株統幹以幹統枝<lb/>
　以枝統葉百糓以莖統穗以穗統<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>統粒蓋同<lb/>
　根一衇聯屬成體此操一舉萬之術而治天下之要<lb/>
　道也天子統六卿六卿統九牧九牧統郡邑郡邑統<lb/>
　鄉正鄉正統宗子事則以次責成恩則以次流布教<lb/>
<pb n="KR3a0096_WYG_001-14b"/>
　則以次傳宣法則以次繩督夫然後上不勞下不亂<lb/>
　而政易行自宗法廢而人各為身家各為政彼此如<lb/>
　飄絮飛沙不相維繫是以上勞而無要領可持下散<lb/>
　而無脈胳相貫姦盜易生而難知教化易格而難達<lb/>
　故宗法立而百善興宗法廢而萬事弛或曰宗子而<lb/>
　賤而弱而幼而不肖何以統宗曰古之宗法也如封<lb/>
　建世世以適長適長不得人則一宗受其敝且豪强<lb/>
　得以豚䑕視宗子而魚肉孤弱其誰制之蓋有宗子<lb/>
<pb n="KR3a0096_WYG_001-15a"/>
　又當立宗長宗子以世世長子孫為之宗長以闔族<lb/>
　之有徳望為衆所推服能佐宗子者為之胥重其權<lb/>
　而互捄其失此二者宗人一委聴焉則有司有所責<lb/>
　成而紀法易於修舉矣<lb/>
母氏聖善我無令人孝子不可不知臣罪當誅兮天王<lb/>
　聖明忠臣不可不知<lb/>
士大夫以上有祠堂有正寢有客位祠堂有齋房神庫<lb/>
　四世之祖考居焉先世之遺物藏焉子孫立拜之位<lb/>
<pb n="KR3a0096_WYG_001-15b"/>
　在焉犧牲鼎俎盥尊之器物陳焉堂上堂下之樂列<lb/>
　焉主人之周旋升降由焉正寢吉禮則生忌之考妣<lb/>
　遷焉凶禮則尸柩前之食案香几衣冠設焉朝夕哭<lb/>
　奠之位容焉柩旁床帳諸器之陳設五服之喪次男<lb/>
　女之哭位分焉堂外弔奠之客祭器之羅列在焉客<lb/>
　位則將𦵏之遷柩宿焉冠禮之曲折男女之醮位賓<lb/>
　客之宴饗行焉此三所者皆有兩階皆有位次故居<lb/>
　室寧陋而四禮之所斷乎其不可陋近見名公有以<lb/>
<pb n="KR3a0096_WYG_001-16a"/>
　旋馬容膝繩樞甕牖為清節高品者余甚慕之而愛<lb/>
　禮一念甚於愛名故力可勉為不嫌宏裕敢為大夫<lb/>
　以上者告焉<lb/>
朝廷之上紀綱定而臣民可守是曰朝常公卿大夫百<lb/>
　司庶官各有定法可使持循是曰官常一門之内父<lb/>
　子兄弟長幼尊卑各有條理不變不亂是曰家常飲<lb/>
　食起居動靜語黙擇其中正者守而勿失是曰身常<lb/>
　得其常則治失其常則亂未有茍且㝠行而不取敗<lb/>
<pb n="KR3a0096_WYG_001-16b"/>
　者也<lb/>
人心喜則志意暢達飲食多進而不傷血氣沖和而不<lb/>
　鬱自然無病而體充身健安得不夀故孝子之於親<lb/>
　也終日乾乾惟恐有一毫不快事到父母心頭自家<lb/>
　既不惹起外觸又極防閑無論貧富貴賤常變順逆<lb/>
　只是以悦親為主蓋悦之一字乃事親者第一傳心<lb/>
　口訣也即不幸而親有過亦須在悦字上用工夫幾<lb/>
　諫積誠耐煩留意委曲方畧自有囘天妙用若直諍<lb/>
<pb n="KR3a0096_WYG_001-17a"/>
　以甚其過暴棄以増其怒不悦莫大焉故曰不順乎<lb/>
　親不可以為子<lb/>
郊社報天地生成之大徳也然災沴有禳順成有祈君<lb/>
　為私田則仁民為公田則忠不嫌於求福不嫌於免<lb/>
　禍子孫之祭先祖以追養繼孝也自我祖父母以有<lb/>
　此身也曰賴先人之澤以享其餘慶也曰吾朝夕奉<lb/>
　養承歡而一旦不復獻杯棬心悲思而無寄故祭薦<lb/>
　以伸吾誠也曰吾貧賤不足以供菽水今鼎食而親<lb/>
<pb n="KR3a0096_WYG_001-17b"/>
　不逮心悲思而莫及故祭薦以志吾悔也豈為其遊<lb/>
　魂虚位能福我而求之哉求福已非君子之意而以<lb/>
　一飯之設數拜之勤求福於先人仁孝誠敬之心果<lb/>
　如是乎不謀利不責報不望其感激雖在他人猶然<lb/>
　而况我先人乎詩之祭必言福而楚茨諸詩為尤甚<lb/>
　豈可為訓耶吾獨有取於采蘩采蘋二詩盡物盡志<lb/>
　以達吾子孫之誠敬而已他不及也明乎此道則天<lb/>
　下萬事萬物皆盡我所當為禍福利害皆聴其自至<lb/>
<pb n="KR3a0096_WYG_001-18a"/>
　人事修而外慕之心息向道專而作輟之念忘矣何<lb/>
　者明於性分而無所冀倖也<lb/>
友道極闗係故與君父並列而為五人生徳業成就少<lb/>
　朋友不得君以法行治我者也父以恩行不責善者<lb/>
　也兄弟怡怡不欲以切偲傷愛婦人主内事不得相<lb/>
　追隨規過子雖敢諍終有可避之嫌至於對嚴師則<lb/>
　矜持收斂而過無可見在家庭則狎眤親習而正言<lb/>
　不入惟夫朋友者朝夕相與既不若師之進見有時<lb/>
<pb n="KR3a0096_WYG_001-18b"/>
　情禮無嫌又不若父子兄弟之言語有忌一徳虧則<lb/>
　友責之一業廢則友責之美則相與奬勸非則相與<lb/>
　匡救日更月變互感交摩駸駸然不覺其勞且難而<lb/>
　入於君子之域矣是朋友者四倫之所賴也嗟夫斯<lb/>
　道之亡久矣言語嬉媟樽俎嫗煦無論事之善惡以<lb/>
　順我者為厚交無論人之姦賢以敬我者為君子躡<lb/>
　足附耳自謂知心接膝拍肩濫許刎頸大家同陷於<lb/>
　小人而不知可哀也已是故物相反者相成見相左<lb/>
<pb n="KR3a0096_WYG_001-19a"/>
　者相益孔子取友曰直諒多聞此三友者皆與我不<lb/>
　相附㑹者也故曰益是故得三友難能為人三友更<lb/>
　難天地間不論天南地北縉紳草莽得一好友道同<lb/>
　志合亦人生一大快也<lb/>
　　談道<lb/>
廟堂之樂淡之至也淡則無欲無欲之道與神明通素<lb/>
　之至也素則無文無文之妙與本始通<lb/>
至道之妙不可意思如何可言可以言皆義之淺也𤣥<lb/>
<pb n="KR3a0096_WYG_001-19b"/>
　之又𤣥猶龍公亦説不破蓋公亦囿於𤣥𤣥之中耳<lb/>
　要説説箇甚然却只在匹夫匹婦共知共行之中外<lb/>
　了這箇便是虚無<lb/>
除了箇中字更定道統不得旁流之至聖不如正路之<lb/>
　賢人故道統寧中絶不以旁流繼嗣何者氣脈不同<lb/>
　也予嘗曰寧為道統家奴婢不為旁流家宗子<lb/>
中之一字是無天於上無地於下無東西南北於四方<lb/>
　此是南面獨尊道中的天子仁義禮智信都是東西<lb/>
<pb n="KR3a0096_WYG_001-20a"/>
　侍立百行萬善但少了這箇都是一家貨更成甚麽<lb/>
　道理<lb/>
愚不肖者不能任道亦不能賊道賊道全是賢智後世<lb/>
　無識之人不察道之本然面目示天下以大中至正<lb/>
　之矩而但以賢智者為標的世間有了賢智便看的<lb/>
　中道尋常無以過人不起名譽遂薄中道而不為道<lb/>
　之壊也不獨賢智者之罪而推崇賢智者其罪亦不<lb/>
　小矣中庸為賢智而作也中定矣又下箇庸字㫖深<lb/>
<pb n="KR3a0096_WYG_001-20b"/>
　哉此難與曲局之士道<lb/>
道者天下古今共公之理人人都有分的道不自私聖<lb/>
　人不私道而儒者每私之曰聖人之道言必循經事<lb/>
　必稽古曰衛道嗟夫此千古之大防也誰敢決之然<lb/>
　道無津涯非聖人之言所能限事有時勢非聖人之<lb/>
　制所能盡後世茍有明者出發聖人所未發而黙契<lb/>
　聖人欲言之心為聖人所未為而脗合聖人必為之<lb/>
　事此固聖人之深幸而拘儒之所大駭也嗚呼此可<lb/>
<pb n="KR3a0096_WYG_001-21a"/>
　與通者道漢唐以來鮮若人矣<lb/>
易道渾身都是滿眼都是盈六合都是三百八十四爻<lb/>
　聖人特拈起三百八十四事來做題目使千聖作易<lb/>
　人人另有三百八十四説都外不了那隂陽道理後<lb/>
　之學者求易於易穿鑿附㑹以求通不知易是箇活<lb/>
　的學者看做死的易是箇無方體的學者看做有定<lb/>
　象的故論簡要乾坤二卦已多了論窮理雖萬卷書<lb/>
　説不盡易的道理何止三百八十四爻<lb/>
<pb n="KR3a0096_WYG_001-21b"/>
五色勝則相掩然必厚益之猶不能渾然無迹維黑一<lb/>
　染不可辨矣故黑者萬事之府也斂藏之道也帝王<lb/>
　之道黑故能容保無疆聖人之心黑故能容㑹萬里<lb/>
　蓋含英采韜精明養元氣蓄大機皆黑之道也故曰<lb/>
　惟𤣥惟黙𤣥黑色也黙黑象也書稱舜曰𤣥徳升聞<lb/>
　老子曰知其白守其黑得黑之精者也故外著而不<lb/>
　可掩皆道之淺者也雖然儒道内黑而外白黑為體<lb/>
　白為用老氏内白而外黑白安身黑善世<lb/>
<pb n="KR3a0096_WYG_001-22a"/>
道在天地間不限於取數之多心力勤者得多心力衰<lb/>
　者得少昏弱者一無所得假使天下皆聖人道亦足<lb/>
　以供其求茍皆為盜跖道之本體自在也分毫無損<lb/>
　畢竟是世有聖人道斯有主道附聖人道斯有用<lb/>
或問中之道堯舜傳心必有至𤣥至妙之理余嘆曰只<lb/>
　就我兩人眼前説這飲酒不為限量不至過醉這就<lb/>
　是飲酒之中這説話不緘黙不狂誕這就是説話之<lb/>
　中這作揖跪拜不煩不疏不疾不徐這就是作揖跪<lb/>
<pb n="KR3a0096_WYG_001-22b"/>
　拜之中一事得中就是一事的堯舜推之萬事皆然<lb/>
　又到那安行處便是十全的堯舜<lb/>
形神一息不相離道氣一息不相無故道無精麤言精<lb/>
　麤者妄也因與一客共酌指案上羅列者謂之曰這<lb/>
　安排必有停妥處是天然自有底道理那僮僕見一<lb/>
　豆上案將滿案尊俎東移西動莫知措手那熟底入<lb/>
　眼便有定位未來便有安排新者近前舊者退後飲<lb/>
　食居左匙箸居右重積不相掩參錯不相亂布置得<lb/>
<pb n="KR3a0096_WYG_001-23a"/>
　宜楚楚齊齊這箇是麤底若説神化性命不在此却<lb/>
　在何處若説這裏有神化性命這箇工夫還欠缺否<lb/>
　推之耕耘簸揚之夫炊爨烹調之婦莫不有神化性<lb/>
　命之理都能到神化性命之極學者把神化性命看<lb/>
　得太𤣥把日用事物看得太麤原不曽理㑹理㑹得<lb/>
　來這案上羅列得天下古今萬事萬物都在這裏横<lb/>
　竪推行撲頭蓋面脚踏身坐底都是神化性命乃知<lb/>
　神化性命極麤淺底<lb/>
<pb n="KR3a0096_WYG_001-23b"/>
靜中看天地萬物都無些子<lb/>
儒者之末流與異端之末流何異似不可以相誚也故<lb/>
　明於醫可以攻病人之標本精於儒可以中邪説之<lb/>
　膏肓闢邪不得其情則邪愈肆攻疾不對其症則病<lb/>
　愈劇何者授之以話柄而借之以反攻自救之䇿也<lb/>
七情總是箇欲只得其正了都是天理五性總是箇仁<lb/>
　只不仁了都是人欲<lb/>
莊列見得道理原著不得人為故一向不盡人事不知<lb/>
<pb n="KR3a0096_WYG_001-24a"/>
　一任自然成甚世界聖人明知自然却把自然閣起<lb/>
　只説箇當然聴那箇自黙<lb/>
氣盛便不見涵養浩然之氣雖充塞天地間其實本體<lb/>
　閑定冉冉口鼻中不足以呼吸<lb/>
以吾身為内則吾身之外皆外物也故富貴利達可生<lb/>
　可榮茍非道焉而君子不居以吾心為内則吾身亦<lb/>
　外物也故貧賤憂戚可辱可殺茍道焉而君子不辭<lb/>
滿腔子是惻隠之心滿六合是運惻隠之心處君子於<lb/>
<pb n="KR3a0096_WYG_001-24b"/>
　六合飛潛動植纖細毫末之物見其得所則油然而<lb/>
　喜與自家得所一般見其失所則閔然而戚與自家<lb/>
　失所一般位育念頭如何一刻放得下<lb/>
人一生不聞道真是可憐<lb/>
天徳只是箇無我王道只是箇愛人<lb/>
凡動天感物皆純氣也至剛至柔與中和之氣皆有所<lb/>
　感動純故也十分純裏纔有一毫雜便不能感動無<lb/>
　論佳氣戾氣只純了其應便捷於影響<lb/>
<pb n="KR3a0096_WYG_001-25a"/>
萬事萬物有分别聖人之心無分别因而付之耳譬之<lb/>
　日因萬物以為影水因萬川以順流而日水原無兩<lb/>
　未嘗不分别而非以我分别之也以我分别自是分<lb/>
　别不得<lb/>
下學學箇甚麽上達達箇甚麽下學者學其所達也上<lb/>
　達者達其所學也<lb/>
六經言道而不辯辯自孟子始漢儒解經而不論論自<lb/>
　宋儒始宋儒尊理而不僭僭自世儒始<lb/>
<pb n="KR3a0096_WYG_001-25b"/>
知彼知我不獨是兵法處人處事一些少不得底<lb/>
談道者雖極精切須向苦心人説可使手舞足蹈可使<lb/>
　大呌垂泣何者以求通未得之心聞了然透徹之語<lb/>
　如饑得珍羞如旱得霖雨相悦以解妙不容言其不<lb/>
　然者如麻木之肌鍼灸終日尚不能覺而以爪搔之<lb/>
　安知痛癢哉吾竊為言者惜也故大道獨契至理不<lb/>
　言非聖賢之忍於棄人徒嘵嘵無益是以聖人待問<lb/>
　而後言猶因人而就事<lb/>
<pb n="KR3a0096_WYG_001-26a"/>
人皆知異端之害道而不知儒者之言亦害道也見理<lb/>
　不明似是而非或騁浮詞以亂真或執偏見以奪正<lb/>
　或狃目前而昧萬世之常經或徇小道而潰天下之<lb/>
　大防而其聞望又足以行其學術為天下後世人心<lb/>
　害良亦不細是故有異端之異端有吾儒之異端異<lb/>
　端之異端真非也其害小吾儒之異端似是也其害<lb/>
　大有衛道之心者如之何其不辯哉<lb/>
發不中節過不在已發之後<lb/>
<pb n="KR3a0096_WYG_001-26b"/>
相在爾室尚不愧於屋漏此是千古嚴師十目所視十<lb/>
　手所指此是千古嚴刑<lb/>
誠與才合畢竟是兩箇原無此理蓋才自誠出才不出<lb/>
　於誠算不得箇才誠了自然有才今人不患無才只<lb/>
　是討一誠字不得<lb/>
宇宙内原來是一箇纔説同便不是<lb/>
人欲擾害天理衆人都曉得天理擾害天理雖君子亦<lb/>
　迷况在衆人而今只説慈悲是仁謙恭是禮不取是<lb/>
<pb n="KR3a0096_WYG_001-27a"/>
　廉慷慨是義果敢是勇然諾是信這箇念頭真實發<lb/>
　出難説不是天理却是大中至正天理被他擾害正<lb/>
　是執一賊道舉世所謂君子者都在這裏看不破故<lb/>
　曰道之不明也<lb/>
士之於道也始也求得既也得得既也養得既也忘得<lb/>
　不養得則得也不固不忘得則得也未融學而至於<lb/>
　忘得是謂無得得者自外之名還我故物如未嘗失<lb/>
　何得之有心放失故言得心從古未言得耳目口鼻<lb/>
<pb n="KR3a0096_WYG_001-27b"/>
　四肢者無失故也<lb/>
只隔一絲便算不得透徹之悟須是入筋肉沁骨髓<lb/>
宇宙内主張萬物底只是一塊氣氣即是理理者氣之<lb/>
　自然者也<lb/>
義襲取不得<lb/>
任是千變萬化千奇萬異畢竟落在平常處歇<lb/>
物欲從氣質來只變化了氣質更説甚物欲<lb/>
耳目口鼻四肢有何罪過堯舜周孔之身都是有底聲<lb/>
<pb n="KR3a0096_WYG_001-28a"/>
　色貨利可愛可欲有何罪過堯舜周孔之世都是有<lb/>
　底千萬罪惡都是這㸃心孟子耳目之官不思而蔽<lb/>
　於物太株連了只是先立乎其大有了張主小者都<lb/>
　是好奴婢何小之敢奪没了窩主那怕盜賊問誰立<lb/>
　大曰心立大<lb/>
絜矩是强恕事聖人不絜矩他這一副心腸原與天下<lb/>
　打成一片那箇是矩那箇是絜<lb/>
内外本末交相培養此語余所未喻只有内與本那外<lb/>
<pb n="KR3a0096_WYG_001-28b"/>
　末張主得甚<lb/>
處明燭幽未能見物而物先見之矣處幽燭明是謂神<lb/>
　照是故不言者非喑不視者非盲不聴者非聾<lb/>
惟得道之深然後能淺言凡深言者得道之淺者也<lb/>
道非淡不入非靜不進非冷不凝<lb/>
三千三百便是無聲無臭<lb/>
天徳王道不是兩事内聖外王不是兩人<lb/>
形用事則神者亦形神用事則形者亦神<lb/>
<pb n="KR3a0096_WYG_001-29a"/>
中是千古道脈宗敬是聖學一字訣<lb/>
人事就是天命<lb/>
我盛則萬物皆為我用我衰則萬物皆為我病盛衰勝<lb/>
　負宇宙内只有一箇消息<lb/>
義合外内之道也外無感則義只是渾然在中之理見<lb/>
　物而裁制之則為義義不生於物亦緣物而後見告<lb/>
　子只説義外故孟子只説義内各説一邊以相駁故<lb/>
　窮年相辯而不服孟子若説義雖緣外而形實根吾<lb/>
<pb n="KR3a0096_WYG_001-29b"/>
　心而生物不是義而處物乃為義也告子再怎開口<lb/>
　性合理氣之道也理不雜氣則純粹以精有善無惡<lb/>
　所謂義理之性也理一雜氣則五行紛揉有善有惡<lb/>
　所謂氣質之性也諸家所言皆落氣質之後之性孟<lb/>
　子所言皆未著氣質之先之性各指一邊以相駁故<lb/>
　窮年相辯而不服孟子若説有善有惡者雜於氣質<lb/>
　之性有善無惡者上帝降衷之性學問之道正要變<lb/>
　化那氣質之性完復吾降衷之性諸家再怎開口<lb/>
<pb n="KR3a0096_WYG_001-30a"/>
理㑹得簡之一字自家身心天地萬物天下萬事盡之<lb/>
　矣一粒金丹不載多藥一分銀魂不攜錢幣<lb/>
耳聞底眼見底身觸頭戴足踏底燦然確然無非都是<lb/>
　這箇拈起一端來色色都是這箇却何古人千言萬<lb/>
　語陳爛葛藤鑽研窮究意亂神昏了不可得則多言<lb/>
　之悞後人也噫<lb/>
鬼神無聲無臭而有聲有臭者乃無聲無臭之散殊也<lb/>
　故先王以聲臭為感格鬼神之妙機周人尚臭商人<lb/>
<pb n="KR3a0096_WYG_001-30b"/>
　尚聲自非達幽明之故者難以語此<lb/>
使人收斂莊重莫如禮使人溫厚和平莫如樂徳性之<lb/>
　有資於禮樂猶身體之有資於衣食極重大極急切<lb/>
　人君治天下士君子治身惟禮樂之用為急耳自禮<lb/>
　廢而惰慢放肆之態慣習於身體矣自樂亡而乖戾<lb/>
　忿恨之氣充滿於一腔矣三代以降無論無秩之本<lb/>
　聲氣之元即儀文器數夢寐不及悠悠六合貿貿百<lb/>
　年豈非靈於萬物而萬物且能笑之細思先儒不可<lb/>
<pb n="KR3a0096_WYG_001-31a"/>
　斯須去身六字可為流涕長太息矣<lb/>
惟平脈無病七表八裏九道皆病名也惟中道無名五<lb/>
　常百行萬善皆偏名也<lb/>
百姓凍餒謂之國窮妻子困乏謂之家窮氣血虚弱謂<lb/>
　之身窮學問空疎謂之心窮<lb/>
悟有頓修無頓立志在堯即一念之堯一語近舜即一<lb/>
　言之舜一行師孔即一事之孔而况悟乎若成一箇<lb/>
　堯舜孔子非真積力久斃而後已不能<lb/>
<pb n="KR3a0096_WYG_001-31b"/>
有人於此其孫呼之曰祖其祖呼之曰孫其子呼之曰<lb/>
　父其父呼之曰子其舅呼之曰甥其甥呼之曰舅其<lb/>
　伯叔呼之曰姪其姪呼之曰伯叔其兄呼之曰弟其<lb/>
　弟呼之曰兄其翁呼之曰壻其壻呼之曰翁畢竟是<lb/>
　幾人曰一人也呼之畢竟孰是曰皆是也噫仁者見<lb/>
　之謂之仁知者見之謂之知無怪矣道二乎哉<lb/>
豪放之心非道之所棲也是故道凝於寧靜<lb/>
聖人制規矩不制方圓謂規矩可為方圓方圓不能為<lb/>
<pb n="KR3a0096_WYG_001-32a"/>
　方圓耳<lb/>
終身不照鏡終身不認得自家乍照鏡猶疑我是别人<lb/>
　常磨常照纔認得本來面目故君子不可以無友<lb/>
天地人物原來只是一箇身體一箇心腸同了便是一<lb/>
　家異了便是萬類而今看著風雲雷雨都是我胸中<lb/>
　發出虎豹蛇蝎都是我身上分來那箇是天地那箇<lb/>
　是萬物<lb/>
或問敬之道曰外面整齊嚴肅内面齋莊中正是靜時<lb/>
<pb n="KR3a0096_WYG_001-32b"/>
　涵養的敬讀書則心在於所讀治事則心在於所治<lb/>
　是主一無適的敬出門如見大賓使民如承大祭是<lb/>
　隨事小心的敬或曰若笑談歌咏宴息造次之時恐<lb/>
　如是則矜持不泰然矣曰敬以端嚴為體以虚和為<lb/>
　用以不離於正為主齋日衣冠而寢夢寐乎所祭者<lb/>
　也不齋之寢則解衣脱冕矣未有釋衣冠而持敬也<lb/>
　然而心不流於邪僻事不詭於道義則不害其為敬<lb/>
　矣君若專去端嚴上求敬則荷鋤負畚執轡御車鄙<lb/>
<pb n="KR3a0096_WYG_001-33a"/>
　事賤役古聖賢皆為之矣豈能日日手容恭足容重<lb/>
　耶又若孔子曲肱指掌及居不容㸃之浴沂何害其<lb/>
　為敬耶大端心與正依事與道合雖不拘拘於端嚴<lb/>
　不害其為敬茍心遊千里意逐百欲而此身却兀然<lb/>
　端嚴在此這是敬否譬如謹避深藏秉燭鳴珮緩步<lb/>
　輕聲女教内則原是如此所以養貞信也若饁婦汲<lb/>
　妻及當顛沛奔走之際自是囘避不得然而貞信之<lb/>
　守與深藏謹避者同是何害其為女教哉是故敬不<lb/>
<pb n="KR3a0096_WYG_001-33b"/>
　擇人敬不擇事敬不擇時敬不擇地只要箇心與正<lb/>
　依事與道合<lb/>
自非生知之聖未有言而不思者貌深沈而言安定若<lb/>
　蹇若疑欲發欲留雖有失焉者寡矣神奮揚而語急<lb/>
　速若湧若懸半跲半晦雖有得焉者寡矣夫一言之<lb/>
　發四面皆淵阱也喜言之則以為驕戚言之則以為<lb/>
　懦謙言之則以為諂直言之則以為陵微言之則以<lb/>
　為險明言之則以為浮無心犯諱則謂有心之譏無<lb/>
<pb n="KR3a0096_WYG_001-34a"/>
　為發端則疑有為之説簡而當事曲而當情精而當<lb/>
　理確而當時一言而濟事一言而服人一言而明道<lb/>
　是謂修辭之善者其要有二曰澄心曰定氣余多言<lb/>
　而無當真知病本云云當與同志者共改之<lb/>
不是與諸君不談奥妙古今奥妙不外易與中庸至今<lb/>
　解説二書不似青天白日如何又與晦夜添濃雲也<lb/>
　望諸君哀此後學另説一副確當言語須是十指露<lb/>
　縫八面開牕你見我知更無躱閃方是正大光明男<lb/>
<pb n="KR3a0096_WYG_001-34b"/>
　子<lb/>
輕重只在毫釐長短只爭分寸明者以少為多昏者惜<lb/>
　零棄頓<lb/>
　　修身類<lb/>
六合是我底六合那箇是人我是六合底我那箇是我<lb/>
作人怕似渴睡漢纔喚醒時睜眼若有知旋復沈困竟<lb/>
　是夢中人須如朝興櫛盥之後神爽氣清泠泠勁勁<lb/>
　方是真醒<lb/>
<pb n="KR3a0096_WYG_001-35a"/>
廣所依不如擇所依擇所依不如無所依無所依者依<lb/>
　天也依天者有獨知之契雖獨立宇宙之内而不謂<lb/>
　孤衆忌之衆毁之而不為動此之謂男子<lb/>
小屈以求大伸聖賢不為吾道非必大行之日然後見<lb/>
　便是抱闗擊柝自有不可枉之道松柏生來便直士<lb/>
　君子窮居便正在下位遇難事姑韜光忍恥以圖他<lb/>
　日貴達之時然後直躬行道此不但出處為兩截人<lb/>
　即既仕之後又為兩截人矣又安知大任到手不放<lb/>
<pb n="KR3a0096_WYG_001-35b"/>
　過耶<lb/>
才能技藝讓他占箇高名莫與角勝至於綱常大節則<lb/>
　定要自家努力不可退居人後<lb/>
人不難於違衆而難於違已能違已矣違衆何難<lb/>
學欲博技欲工難説不是一長總較作人只是夠了便<lb/>
　止學如班馬字如鍾王文如曹劉詩如李杜錚錚千<lb/>
　古知名只是箇小藝習所貴在做好人<lb/>
士君子之偶聚也不言身心性命則言天下國家不言<lb/>
<pb n="KR3a0096_WYG_001-36a"/>
　物理人情則言風俗世道不規目前過失則問平生<lb/>
　徳業傍花隨柳之間吟風弄月之際都無鄙俗媟嫚<lb/>
　之談謂此心不可一時流於邪僻此身不可一日令<lb/>
　之偷惰也若一相逢不是䙝狎便是亂講此與僕𨽻<lb/>
　下人何異只多了這衣冠耳<lb/>
徃見泰山喬嶽以立身四語甚愛之疑有未盡因推廣<lb/>
　為男兒八景云泰山喬嶽之身海濶天空之腹和風<lb/>
　甘雨之色日照月臨之目旋乾轉坤之手磐石砥柱<lb/>
<pb n="KR3a0096_WYG_001-36b"/>
　之足臨深履薄之心玉潔冰清之骨此八景予甚愧<lb/>
　之當與同志者竭力從事焉<lb/>
少年只要想我見在幹些甚麽事到底成箇甚麽人這<lb/>
　便有多少恨心多少愧汗如何放得自家過<lb/>
有象而無體者畫人也欲為而不能為有體而無用者<lb/>
　塑人也清淨尊嚴享犧牲香火而一無所為有運動<lb/>
　而無知覺者偶人也待提掇指使而後為此三人者<lb/>
　身無氣血心無靈明吾無責矣<lb/>
<pb n="KR3a0096_WYG_001-37a"/>
兩柔無聲合也一柔無聲受也兩剛必碎激也一剛必<lb/>
　損積也故易取一剛一柔是謂平中以成天下之務<lb/>
　以和一身之徳君子尚之<lb/>
士君子作人不長進只是不用心不著力其所以不用<lb/>
　心不著力者只是不愧不奮能愧能奮聖人可至<lb/>
有道之言得之心悟有徳之言得之躬行有道之言宏<lb/>
　暢有徳之言親切有道之言如遊萬貨之肆有徳之<lb/>
　言如發萬貨之商有道者不容不言有徳者無俟於<lb/>
<pb n="KR3a0096_WYG_001-37b"/>
　言雖然未嘗不言也故曰有徳者必有言<lb/>
或問不怨不尤了恐於事天處人上更要留心否曰這<lb/>
　天人兩項千頭萬緒如何照管得來有箇簡便之法<lb/>
　只在自家身上做一念一言一事都㸃檢得莫我分<lb/>
　毫不是那禍福毁譽都不須理㑹我無取禍之道而<lb/>
　禍來自有天擔錯我無致毁之由而毁來自有人擔<lb/>
　錯與我全不干涉若福與譽是我應得底我不加喜<lb/>
　是我倖得底我且惶懼愧赧况天也有力量不能底<lb/>
<pb n="KR3a0096_WYG_001-38a"/>
　人也有知識不到底也要體悉他却有一件𦂳要生<lb/>
　怕我不能格天動物這箇稍有欠缺自怨自尤且不<lb/>
　暇又那顧得别箇孔子説箇上不怨下不尤是不願<lb/>
　乎其外道理孟子説箇仰不愧俯不作是素位而行<lb/>
　道理此二意常相須<lb/>
奮始怠終修業之賊也緩前急後應事之賊也躁心浮<lb/>
　氣蓄徳之賊也疾言厲色處衆之賊也<lb/>
名心勝者必作偽<lb/>
<pb n="KR3a0096_WYG_001-38b"/>
恭敬謙謹此四字有心之善也狎侮傲凌此四字有心<lb/>
　之惡也人所易知也至於怠忽惰慢此四字乃無心<lb/>
　之失耳而丹書之戒怠勝敬者凶論治忽者至分存<lb/>
　亡大學以傲惰同論曽子以暴慢連語者何哉蓋天<lb/>
　下之禍患皆起於四字一身之罪過皆生於四字怠<lb/>
　則一切茍且忽則一旦昏忘惰則一切疎嬾慢則一<lb/>
　切延遲以之應事則萬事皆廢以之接人則衆心皆<lb/>
　離古人臨民如馭朽索使人如承大祭况接平交以<lb/>
<pb n="KR3a0096_WYG_001-39a"/>
　上者乎古人處事不泄邇不忘逺况目前之親切重<lb/>
　大者乎故曰無衆寡無小大無敢慢此九字即毋不<lb/>
　敬毋不敬三字非但聖狂之分存亡治亂死生禍福<lb/>
　之闗也必然不易之理也沈心精應者始真知之<lb/>
貧不足羞可羞是貧而無志賤不足惡可惡是賤而無<lb/>
　能老不足嘆可嘆是老而虚生死不足悲可悲是死<lb/>
　而無聞<lb/>
時時體悉人情念念持循天理<lb/>
<pb n="KR3a0096_WYG_001-39b"/>
禮義之大防壊於衆人一念之茍譬如由徑之人只為<lb/>
　一時倦行幾步便平踏破一條蹊徑後來人跟尋舊<lb/>
　跡踵成不可塞之大道是以君子當衆人所驚之事<lb/>
　畧不動容纔干礙禮義上些須便愕然變色若觸大<lb/>
　刑憲然懼大防之不可潰而微端之不可開也嗟夫<lb/>
　此衆人之所謂迂而不以為重輕者也此開天下不<lb/>
　可塞之釁者自茍且之人始也<lb/>
有徳之容深沈凝重内充然有餘外閒然無迹若面目<lb/>
<pb n="KR3a0096_WYG_001-40a"/>
　都是精神即不出諸口而漏洩已多矣畢竟是養得<lb/>
　浮淺譬之無量人一杯酒便達於面目<lb/>
權貴之門雖係通家知己也須見面稀行踪少就好嘗<lb/>
　愛唐詩有終日帝城裏不識五侯門之句可為新進<lb/>
　之法<lb/>
仁厚刻薄是修短闗行止語黙是禍福闗勤惰儉奢是<lb/>
　成敗闗飲食男女是死生闗<lb/>
世有十態君子免焉無武人之態<hi>麤豪</hi>無婦人之態<hi>柔</hi>
<pb n="KR3a0096_WYG_001-40b"/>
　<hi>懦</hi>無兒女之態<hi>嬌稚/</hi>無市井之態<hi>貪鄙</hi>無俗子之態<lb/>
　<hi>庸陋</hi>無蕩子之態<hi>儇佻/</hi>無伶優之態<hi>滑稽</hi>無閭閻之<lb/>
　態<hi>村野</hi>無堂下人之態<hi>局迫/</hi>無婢子之態<hi>卑諂</hi>無偵<lb/>
　諜之態<hi>詭闇</hi>無商賈之態<hi>衒售</hi>
不善之名每成於一事後有諸長不能掩也而惟一不<lb/>
　善傳君子之動可不慎與<lb/>
先王之禮文用以飾情後世之禮文用以飾偽飾情則<lb/>
　三千三百雖至繁也不害其為率真飾偽則雖一揖<lb/>
<pb n="KR3a0096_WYG_001-41a"/>
　一拜己自多矣後之惡飾偽者乃一切茍簡決裂以<lb/>
　潰天下之防而自謂之率真將流於伯子之簡而不<lb/>
　可行又禮之賊也<lb/>
余待小人不能假辭色小人或不能堪年友王道源危<lb/>
　之曰今世居官切宜戒此法度是朝廷的財貨是百<lb/>
　姓的真做不得人情至於辭色却是我的假借些兒<lb/>
　何害余深感之因識而改焉<lb/>
一友與人爭而厯指其短予曰於十分中君有一分不<lb/>
<pb n="KR3a0096_WYG_001-41b"/>
　是否友曰我難説没一二分予曰且將這一二分都<lb/>
　没了纔好責人<lb/>
士大夫殃及子孫者有十一曰優免太侈二曰侵奪太<lb/>
　多三曰請託滅公四曰恃勢凌人五曰困累鄉黨六<lb/>
　曰要結權貴損國病人七曰盜上剝下以實私槖八<lb/>
　曰簧鼓邪説搖亂國是九曰樹黨報復隂中善人十<lb/>
　曰引用邪昵虐民病國<lb/>
智者不與命鬭不與法鬭不與理鬭不與勢鬭<lb/>
<pb n="KR3a0096_WYG_001-42a"/>
入廟不期敬而自敬入朝不期肅而自肅是以君子慎<lb/>
　所入也見嚴師則收斂見狎友則放恣是以君子慎<lb/>
　所接也<lb/>
涵養如培脆萌省察如搜田蠧克治如去盤根涵養如<lb/>
　女子坐幽閨省察如邏卒緝奸細克治如將軍戰勍<lb/>
　敵涵養用勿忘勿助工夫省察用勿怠勿荒工夫克<lb/>
　治用是絶是忽工夫<lb/>
恣縱既成不惟禮法所不能制雖自家悔恨亦制自家<lb/>
<pb n="KR3a0096_WYG_001-42b"/>
　不得善愛人者無使恣縱善自愛者亦無使恣縱<lb/>
士君子澡心浴徳要使咳唾為玉便溺皆香纔見工夫<lb/>
　圓滿若靈臺中有一㸃汚濁便如𤓰蒂藜蘆入胃不<lb/>
　嘔吐盡不止豈可使一刻容留此中耶夫如是然後<lb/>
　溷厠可沈緇泥可入<lb/>
猥繁拂逆生厭惡心奮寧耐之力柔艷芳濃生沾惹心<lb/>
　奮跳脱之力推挽衝突生隨逐心奮執持之力長途<lb/>
　末路生衰歇心奮鼓舞之力急遽疲勞生茍且心奮<lb/>
<pb n="KR3a0096_WYG_001-43a"/>
　敬慎之力<lb/>
無以小事動聲色䙝大人之體<lb/>
其惡惡不嚴者必有惡於己者也其好善不亟者必無<lb/>
　善於己者也仁人之好善也不啻口出其惡惡也迸<lb/>
　諸四夷不與同中國孟子曰無羞惡之心非人也則<lb/>
　惡惡亦君子所不免者但恐為己私作惡在他人非<lb/>
　可惡耳若民之所惡而不惡謂為民之父母可乎<lb/>
懶散二字立身之賊也千徳萬業日怠廢而無成千罪<lb/>
<pb n="KR3a0096_WYG_001-43b"/>
　萬惡日横恣而無制皆此二字為之西晉讐禮法而<lb/>
　樂豪放病本正在此安肆日偷安肆懶散之謂也此<lb/>
　聖賢之大戒也甚麽降伏得此二字曰勤慎勤慎者<lb/>
　敬之謂也<lb/>
或問修己之道曰無鮮克有終問治人之道曰無忿疾<lb/>
　於頑<lb/>
靜定後看自家是甚麽一箇人<lb/>
余參政東藩日與年友張督糧臨碧在座余以朱判封<lb/>
<pb n="KR3a0096_WYG_001-44a"/>
　筆濃字大臨碧曰可惜可惜余擎筆舉手曰年兄此<lb/>
　一念天下受其福矣判筆一字所費絲硃耳積日積<lb/>
　嵗省費不知幾萬倍充用硃之心萬事皆然天下各<lb/>
　衙門積日積嵗省費又不知幾萬倍且心不侈然自<lb/>
　放足以養徳財不侈然浪費足以養福不但天物不<lb/>
　宜暴殄民膏不宜慢棄而已夫事有重於費者過費<lb/>
　不為奢省有不廢事者過省不為吝余在撫院日不<lb/>
　儉於紙而戒示吏書片紙皆使有用比見富貴家子<lb/>
<pb n="KR3a0096_WYG_001-44b"/>
　弟用財貨如泥沙長餘之惠既不及人有用之物皆<lb/>
　棄於地胸中無不忍一念口中無可惜兩字人或勸<lb/>
　之則曰所值幾何余嘗號為溝壑之鬼而彼方侈然<lb/>
　自快以為大手段不小家勢痛哉兒曹志之<lb/>
今人苦不肯謙只要挐得架子定以為存體夫子告子<lb/>
　張從政以無小大無衆寡無敢慢為不驕而周公為<lb/>
　相吐握下白屋甚者父師有道之君子不知損了甚<lb/>
　體若名分所在自是貶損不得<lb/>
<pb n="KR3a0096_WYG_001-45a"/>
清無事澄濁降則自清禮無事復己克則自復去了病<lb/>
　便是好人去了雲便是晴天<lb/>
要得富貴福澤天主張由不得我要做賢人君子我主<lb/>
　張由不得天<lb/>
為惡再没箇勉强底為善再没箇自然底學者勘破此<lb/>
　念頭寧不愧奮<lb/>
不為三氏奴婢便是兩間翁主三氏者何一曰氣質氏<lb/>
　生來氣稟在身舉動皆其作使如勇者多暴戾懦者<lb/>
<pb n="KR3a0096_WYG_001-45b"/>
　多退怯是已二曰習俗氏世態既成賢者不能自免<lb/>
　只得與世浮沈與衆依違明知之而不能獨立三曰<lb/>
　物欲氏滿世皆可殢之物每日皆徇欲之事沈痼留<lb/>
　連至死不能跳脱魁然七尺之軀奔走三家之門不<lb/>
　在此則在彼降志辱身心安意肯迷戀不能自知即<lb/>
　知亦不愧憤大丈夫立身天地之間與兩儀參為萬<lb/>
　物靈不能挺身自豎而依門傍户於三家轟轟烈烈<lb/>
　以富貴利達自雄亦可憐矣余即非忠臧義獲亦豪<lb/>
<pb n="KR3a0096_WYG_001-46a"/>
　奴悍婢人也咆哮躑躅不能解粘去縛安得挺然脱<lb/>
　然獨自當家為兩間一主人翁可嘆可恨<lb/>
亡我者我也我不自亡誰能亡之<lb/>
自家作人自家十分曉底乃虚美薰心而喜動顔色是<lb/>
　謂自欺别人作人自家十分曉底乃明知其惡而譽<lb/>
　侈口頰是謂欺人此二者皆可恥也<lb/>
知覺兩字奚趐天淵致了知纔覺覺了纔算知不覺算<lb/>
　不得知而今説瘡痛人人都知惟病瘡者謂之覺今<lb/>
<pb n="KR3a0096_WYG_001-46b"/>
　人為善去惡不成只是不覺覺後便由不得不為善<lb/>
　不去惡<lb/>
順其自然只有一毫矯强便不是得其本有只有一毫<lb/>
　増益便不是<lb/>
度之於長短也權之於輕重也不爽毫髮也要箇掌尺<lb/>
　提秤底<lb/>
四端自有分量擴充到盡處只滿得原來分量再増不<lb/>
　得些子<lb/>
<pb n="KR3a0096_WYG_001-47a"/>
見義不為立志無恒只是腎氣不足<lb/>
清人不借外景為襟懐高士不以塵識染情性<lb/>
古之士民各安其業䇿勵精神㸃檢心事晝之所為夜<lb/>
　而思之又思明日之所為君子汲汲其徳小人汲汲<lb/>
　其業日累月進旦興晏息不敢有一息惰慢之氣夫<lb/>
　是以士無慆徳民無怠行夫是以家給人足道明徳<lb/>
　積身用康强不即于禍今也不然百畝之家不親力<lb/>
　作一命之士不治常業浪談邪議聚笑覔懽耽心耳<lb/>
<pb n="KR3a0096_WYG_001-47b"/>
　目之玩騁情遊戲之樂身依綺縠口厭芻豢志溺驕<lb/>
　佚懵然不知日用之所為而其室家土田百物徃來<lb/>
　之費又足以荒志而養其淫消耗年華妄費日用噫<lb/>
　是亦名為人也無惑乎後艱之踵至也<lb/>
難管底是任意難防底是慣病此處著力便是穴上著<lb/>
　針癢處著手<lb/>
　　問學<lb/>
讀書人最怕誦底是古人語做底是自家人這等讀書<lb/>
<pb n="KR3a0096_WYG_001-48a"/>
　雖閉户十年破卷五車成甚麽用<lb/>
能辨真假是一種大學問世之所抵死奔走者皆假也<lb/>
　萬古惟有真之一字磨滅不了蓋藏不了此鬼神之<lb/>
　所把握風雷之所呵䕶天地無此不能發育聖人無<lb/>
　此不能參贊朽腐得此可為神奇鳥獸得此可為精<lb/>
　怪道也者道此也學也者學此也<lb/>
不由心上做出此是噴葉學問不在獨中慎起此是洗<lb/>
　面工夫成得甚事<lb/>
<pb n="KR3a0096_WYG_001-48b"/>
上吐下㵼之疾雖日進飲食無補於憔悴入耳出口之<lb/>
　學雖日事講究無益於身心<lb/>
學者只是氣盈便不長進含六合如一粒覔之不見吐<lb/>
　一粒於六合出之不窮可謂大人矣而自處如庸人<lb/>
　初不自表異退讓如空夫初不自滿足抵掌攘臂而<lb/>
　視世無人謂之以善服人則可<lb/>
勸學者歆之以利名勸善者歆之以福祥哀哉<lb/>
工夫全在冷清時力量全在濃艷時<lb/>
<pb n="KR3a0096_WYG_001-49a"/>
自天子以至於庶人自堯舜以至於途之人必有所以<lb/>
　汲汲皇皇者而後其徳進其業成故曰鷄鳴而起舜<lb/>
　蹠之徒皆有所孳孳也無所用心孔子憂之曰不有<lb/>
　博奕者乎懼無所孳孳者不舜則蹠也今之君子縱<lb/>
　無所用心而不至於為蹠然飽食終日惰慢彌年既<lb/>
　不作山林散客又不問廟堂急務如醉如癡以了日<lb/>
　月易所謂君子進徳修業欲及時也果是之謂乎如<lb/>
　是而自附於清品高賢吾不信也孟子論厯聖道統<lb/>
<pb n="KR3a0096_WYG_001-49b"/>
　心傳不出憂勤惕勵四字其最親切者曰仰而思之<lb/>
　夜以繼日幸而得之坐以待旦此四語不獨作相士<lb/>
　農工商皆可作座右銘也<lb/>
今之為舉子文者遇為學題目每以知行作比試思知<lb/>
　箇甚麽行箇甚麽遇為政題目每以教養作比試問<lb/>
　做官養了那箇教了那箇若資口舌浮談以自致其<lb/>
　身以要國家寵利此與誆騙何異吾輩亦惕然省矣<lb/>
世間無一件可驕人之事才藝不足驕人徳行是我性<lb/>
<pb n="KR3a0096_WYG_001-50a"/>
　分事不到堯舜周孔便是欠缺欠缺便自可恥如何<lb/>
　驕得人<lb/>
聖學下手處是無不敬住脚處是恭而安<lb/>
已所獨知儘是方便人所不見儘得自由君子必兢兢<lb/>
　然細行必謹小物不遺者懼工夫之間斷也懼善念<lb/>
　之停息也懼私欲之乘間也懼自欺之萌蘖也懼一<lb/>
　事茍而其餘皆茍也懼閒居忽而大庭亦忽也故廣<lb/>
　衆者幽獨之証佐言動者意念之枝葉意中過獨處<lb/>
<pb n="KR3a0096_WYG_001-50b"/>
　疎而十目十手能指視之者枝葉証佐上得之也君<lb/>
　子奈何其慢獨不然茍且於人不見之時而矜持於<lb/>
　視爾友之際豈得自然豈能周悉徒爾勞心而慎獨<lb/>
　君子見其肺肝矣<lb/>
屋漏之地可服鬼神室家之中不厭妻子然後謂之真<lb/>
　學真養勉强於大庭廣衆之中幸一時一事不露本<lb/>
　象遂稱之曰賢人君子恐未必然<lb/>
冰見烈火吾知其易盡也然而以熾炭鑠堅冰必舒徐<lb/>
<pb n="KR3a0096_WYG_001-51a"/>
　而後盡盡為寒水又必待舒徐而後溫溫而沸湯又<lb/>
　必待舒徐而後竭夫學豈有速化之理哉是故善學<lb/>
　者無躁心有事勿忘從容以俟之而已<lb/>
善學者如閙市求前摩肩重足得一步便𦂳一步<lb/>
學識一分不到便有一分遮障譬之掘河分隔一土界<lb/>
　不通便有一段流不去須是衝開要一㸃礙不得涵<lb/>
　養一分不到便有一分氣質譬之燒炭成熟一分木<lb/>
　未透便是一分烟不止須待燒透要一㸃烟也不得<lb/>
<pb n="KR3a0096_WYG_001-51b"/>
除了中字再没道理除了敬字再没學問<lb/>
强恕是最拙的學問三近人皆可行下此無工夫矣<lb/>
體認要嘗出悦心真味工夫更要進到百尺竿頭始為<lb/>
　真儒向與二三子暑月飲池上因指水中蓮芳以談<lb/>
　學問曰山中人不識蓮於藥舖買得乾蓮肉食之稱<lb/>
　美後入市買得久摘鮮蓮食之更稱美也余嘆曰渠<lb/>
　食池上新摘美當何如一摘出池真味猶漓若卧蓮<lb/>
　舟挽碧筩就房而裂食之美更何如今之體認皆食<lb/>
<pb n="KR3a0096_WYG_001-52a"/>
　乾蓮肉者也又如這樹上胡桃連皮吞之不可謂之<lb/>
　不喫不知此果須去厚肉皮不則麻口再去哽骨皮<lb/>
　不則損牙再去瓤上麤皮不則澀舌再去薄皮内萌<lb/>
　皮不則欠細膩如是而漬以蜜煎以糖始為盡美今<lb/>
　之工夫皆囫圇吞胡桃者也如此體認始為精義入<lb/>
　神如此工夫始為義精仁熟<lb/>
學問之道便是正也怕雜不一則不真不真則不精入<lb/>
　萬景之山處處堪遊我原要到一處只休亂了脚入<lb/>
<pb n="KR3a0096_WYG_001-52b"/>
　萬花之谷朶朶堪觀我原要折一枝只休花了眼<lb/>
日落赶城門遲一脚便闗了何處止宿故學貴及時懸<lb/>
　崖抱孤樹鬆一手便脱了何處落身故學貴著力故<lb/>
　傷悲於老大要追時除是再生既失於將得要仍前<lb/>
　除是從頭<lb/>
學問要訣只有八箇字涵養徳性變化氣質守住這箇<lb/>
　更莫向迷津問渡<lb/>
有希天之學有達天之學有合天之學有為天之學<lb/>
<pb n="KR3a0096_WYG_001-53a"/>
㸃檢將來無愧心無悔言無恥行胸中何等快樂只苦<lb/>
　不能所以君子有終身之憂常見王心齋學樂歌心<lb/>
　頗疑之樂是自然養盛所致如何學得<lb/>
除不了我算不得學問<lb/>
塞乎天地之間儘是浩然了愚謂根荄須栽入九地之<lb/>
　下枝梢挿入九天之上横拓須透過八荒之外纔是<lb/>
　箇圓滿工夫無量學問<lb/>
　　應物<lb/>
<pb n="KR3a0096_WYG_001-53b"/>
人定真足勝天今人但委於天而不知人事之未定耳<lb/>
　夫冬氣閉藏不能生物而老圃能開冬花結春實物<lb/>
　生蠢愚不解人事而鳥師能使雀奕棋蛙教書况於<lb/>
　能為之人事而可委之天乎<lb/>
衆人之所混同賢者執之賢者之所束縛聖人融之<lb/>
做天下好事既度徳量力又審勢擇人專欲難成衆怒<lb/>
　難犯此八字者不獨妄動人宜慎雖以至公無私之<lb/>
　心行正大光明之事亦須調劑人情發明物理俾大<lb/>
<pb n="KR3a0096_WYG_001-54a"/>
　家信從然後動有成事可久盤庚遷殷武王伐紂三<lb/>
　令五申猶恐弗從蓋恒情多闇於逺識小人不便於<lb/>
　己私羣起而壊之雖有良法胡成胡久自古皆然故<lb/>
　君子慎之<lb/>
辨學術談治理直須窮到至處讓人不得所謂宗廟朝<lb/>
　廷便便言者蓋道理古今之道理政事國家之政事<lb/>
　務須求是乃已我兩人皆置之度外非求伸我也非<lb/>
　求勝人也何讓人之有只是平心易氣為辨家第一<lb/>
<pb n="KR3a0096_WYG_001-54b"/>
　法纔聲高色厲便是没涵養<lb/>
五月繅絲正為寒時用八月績麻正為暑時用平日涵<lb/>
　養正為臨時用若臨時不能駕馭氣質張主物欲平<lb/>
　日而曰我涵養吾不信也夫涵養工夫豈為涵養時<lb/>
　用哉故馬蹶而後求轡不如操持之有常輻折而後<lb/>
　為輪不如約束之有素其備之也若迂正為有時而<lb/>
　用也<lb/>
因之一字妙不可言因利者無一錢之費因害者無一<lb/>
<pb n="KR3a0096_WYG_001-55a"/>
　力之勞因情者無一念之拂因言者無一語之爭或<lb/>
　曰不幾於徇乎曰此轉人而徇我者也或曰不幾於<lb/>
　術乎曰此因勢而利導者也故惟聖人善用因智者<lb/>
　善用因<lb/>
天下之物紆徐柔和者多長迫切躁急者多短故烈風<lb/>
　驟雨無崇朝之威暴漲狂瀾無三日之勢催拍促調<lb/>
　非百板之聲疾䇿𦂳銜非千里之轡人生夀殀禍福<lb/>
　無一不然𥚹急者可以思矣<lb/>
<pb n="KR3a0096_WYG_001-55b"/>
幹天下事無以期限自寛事有不測時有不給常有餘<lb/>
　於期限之内有多少受用處<lb/>
將事而能弭當事而能救既事而能挽此之謂達權此<lb/>
　之謂才未事而知其來始事而要其終定事而知其<lb/>
　變此之謂長慮此之謂識<lb/>
任難任之事要有力而無氣處難處之人要有知而無<lb/>
　言<lb/>
善處世者要得人自然之情得人自然之情則何所不<lb/>
<pb n="KR3a0096_WYG_001-56a"/>
　得失人自然之情則何所不失不惟帝王為然雖二<lb/>
　人同行亦離此道不得<lb/>
人有言不能達意者有其状非其本心者有其言貌誣<lb/>
　其本心者君子觀人與其過察而誣人之心寧過恕<lb/>
　以逃人之情<lb/>
人情天下古今所同聖人防其肆特為之立中以的之<lb/>
　故立法不可太激制禮不可太嚴責人不可太盡然<lb/>
　後可以同歸於道不然是驅之使畔也<lb/>
<pb n="KR3a0096_WYG_001-56b"/>
天下之事有速而迫之者有遲而耐之者有勇而刼之<lb/>
　者有柔而折之者有憤而激之者有喻而悟之者有<lb/>
　奬而歆之者有甚而淡之者有順而緩之者有積誠<lb/>
　而感之者要在相機因時舛施未有不敗者也<lb/>
論眼前事就要説眼前處置無追既徃無道逺圖此等<lb/>
　語雖精無禆見在也<lb/>
我益智人益愚我益巧人益拙何者相去之逺而相責<lb/>
　之深也惟有道者智能諒人之愚巧能容人之拙知<lb/>
<pb n="KR3a0096_WYG_001-57a"/>
　分量不相及而人各有能不能也<lb/>
僕𨽻下人昏愚者多而理㑹人意動必有合又千萬人<lb/>
　不一二也居上者徃徃以我責之不合則艴然怒甚<lb/>
　者繼以鞭笞則彼愈惶惑而錯亂愈甚是我之過大<lb/>
　於彼也彼不明而我當明也彼無能事上而我無量<lb/>
　容下也彼無心之失而我有心之惡也若忍性平氣<lb/>
　指使而面命之是兩益也彼我無苦而事有濟不亦<lb/>
　可乎詩曰匪怒伊教書曰無忿疾於頑此學涵養氣<lb/>
<pb n="KR3a0096_WYG_001-57b"/>
　質第一要務也<lb/>
論理要精詳論事要剴切論人須帶二三分渾厚若切<lb/>
　中人情人必難堪故君子不盡人之情不盡人之過<lb/>
　非直逺禍亦以留人掩飾之路觸人悔悟之機養人<lb/>
　體面之餘亦天地涵蓄之氣也<lb/>
父母在難盜能為我救之感乎曰此不世之恩也何可<lb/>
　以弗感設當用人之權此人求用可薦之乎曰何可<lb/>
　薦也天命有徳帝王之公典也我何敢以私恩奸之<lb/>
<pb n="KR3a0096_WYG_001-58a"/>
　設當理刑之職此人在獄可縱之乎曰何可縱也天<lb/>
　討有罪天下之公法也我何敢以私恩骩之曰何以<lb/>
　報之曰用吾身時為之死可也用吾家時為之破可<lb/>
　也其他患難與之共可也<lb/>
成心者見成之心也聖人胸中洞然清虚無箇見成念<lb/>
　頭故曰絶四今人應事宰物都是成心縱是聰明照<lb/>
　得破畢竟是意見障<lb/>
凡聴言要先知言者人品又要知言者意向又要知言<lb/>
<pb n="KR3a0096_WYG_001-58b"/>
　者識見又要知言者氣質則聴不爽矣<lb/>
不須犯一口説不須著一意念只恁真真誠誠行將去<lb/>
　人則有不言之信黙成之孚薰之善良徧為爾徳者<lb/>
　矣堿蓬生於堿地燃之可堿鹽蓬生於鹽地燃之可<lb/>
　鹽<lb/>
世人相與非面上則口中也人之心固不能掩於面與<lb/>
　口而不可測者則不盡於面與口也故惟人心最可<lb/>
　畏人心最不可知此天下之陷阱而古今生死之衢<lb/>
<pb n="KR3a0096_WYG_001-59a"/>
　也予有一拙法推之以至誠施之以至厚持之以至<lb/>
　慎逺是非讓利名處厚下則雖若鳥獸可骨肉而腹<lb/>
　心矣將令深者且傾心險者且化徳而何陷阱之予<lb/>
　及哉不然必予道之未盡也<lb/>
君子與小人共事必敗君子與君子共事亦未必無敗<lb/>
　何者意見不同也今有仁者義者禮者智者信者五<lb/>
　人焉而共一事五相濟則事無不成五有主則事無<lb/>
　不敗仁者欲寛義者欲嚴智者欲巧信者欲實禮者<lb/>
<pb n="KR3a0096_WYG_001-59b"/>
　欲文事胡以成此無他自是之心勝而相持之勢均<lb/>
　也厯觀徃事每有以意見相爭至亡人國家釀成禍<lb/>
　變而不顧君子之罪大矣哉然則何如曰勢不可均<lb/>
　勢均則不相下勢均則無忌憚而行其胸臆三軍之<lb/>
　事卒伍獻計偏禆謀事主將斷一何意見之敢爭然<lb/>
　則善天下之事亦在乎通者當權而已<lb/>
處天下事只消得安詳二字雖兵貴神速也須從此二<lb/>
　字做出然安詳非遲緩之謂也從容詳審養奮發於<lb/>
<pb n="KR3a0096_WYG_001-60a"/>
　凝定之中耳是故不閑則不忙不逸則不勞若先怠<lb/>
　緩則後必急躁是事之殃也十行九悔豈得謂之安<lb/>
　詳<lb/>
字到不擇筆處文到不修句處話到不檢口處事到不<lb/>
　苦心處皆謂之自得自得者與天遇<lb/>
無用之樸君子不貴雖不事機械變詐至於徳慧術智<lb/>
　亦不可無<lb/>
人情不便處便要迴避彼雖難於言而心厭苦之此周<lb/>
<pb n="KR3a0096_WYG_001-60b"/>
　至之謂也恤其私濟其願成其名泯其迹體悉之至<lb/>
　也感人淪於心骨矣故察言觀色者學之麤也達情<lb/>
　㑹意者學之精也<lb/>
或問慮以下人是應得下他不曰若應得下他如子弟<lb/>
　之下父兄這何足道然亦不是卑諂而徇人以非禮<lb/>
　之恭只是無分毫上人之心把上一著前一步儘著<lb/>
　别人占天地間惟有下面底最寛後面底最長<lb/>
輕信驟發聴言之大戒也<lb/>
<pb n="KR3a0096_WYG_001-61a"/>
水之流行也礙於剛則求通於柔智者之於事也礙於<lb/>
　此則求通於彼執礙以求通則愚之甚也徒勞而事<lb/>
　不濟<lb/>
計天下大事只在要𦂳處一著留心用力别箇都顧不<lb/>
　得譬之奕棋只在輸贏上留心一馬一卒之失渾不<lb/>
　放在心下若觀者以此預計其高低奕者以此預亂<lb/>
　其心目便不濟事况善籌者以與為取以喪為得善<lb/>
　奕者餌之使吞誘之使進此豈尋常識見所能䇿哉<lb/>
<pb n="KR3a0096_WYG_001-61b"/>
　乃見其小失而遽沮撓之擯斥之英雄豪傑可為竊<lb/>
　笑矣可為慟惋矣<lb/>
夫勢智者之所藉以成功愚者之所逆以取敗者也夫<lb/>
　勢之盛也天地聖人不能裁勢之衰也天地聖人不<lb/>
　能振亦因之而已因之中寓處之權此善用勢者也<lb/>
　乃所以裁之振之也<lb/>
智者之於事有言之而不行者有所言非所行者有先<lb/>
　言而後行者有先行而後言者有行之既成而始終<lb/>
<pb n="KR3a0096_WYG_001-62a"/>
　不言其故者要亦為國家深逺之慮而求以必濟而<lb/>
　已<lb/>
實處著脚穏處下手<lb/>
當事有四要際畔要果決怕是綿執持要堅耐怕是脆<lb/>
　機括要深沈怕是淺應變要機警怕是遲<lb/>
朝三暮四用術者誠詐矣人情之極致有以朝三暮四<lb/>
　為便者有以朝四暮三為便者要在當其所急猿非<lb/>
　愚其中必有所當也<lb/>
<pb n="KR3a0096_WYG_001-62b"/>
有餘當事之妙道也故萬無可慮之事備十一難事備<lb/>
　百一大事備千一不則之事備萬一<lb/>
有一介必吝者有千金可輕者而世之論取與動曰所<lb/>
　值幾何此亂語耳<lb/>
胸中無一毫欠缺身上無一些㸃染便是羲皇以上人<lb/>
　即在險阻患難中何異玉燭春臺上<lb/>
被髮於鄉隣之鬭豈是惡念頭但類於從井救人矣聖<lb/>
　賢不為善於性分之外<lb/>
<pb n="KR3a0096_WYG_001-63a"/>
仕途上只應酬無益人事工夫占了八分更有甚精力<lb/>
　時候修正經職業我嘗自喜行三種方便甚於彼我<lb/>
　有益不面謁人省其疲於應接不輕寄書省其困於<lb/>
　裁答不乞求人看顧省其難於區處<lb/>
天下之事常鼔舞不見罷勞一衰歇便難振舉是以君<lb/>
　子提省精神不令昏眊役使筋骨不令怠惰懼振舉<lb/>
　之難也<lb/>
君子之處事也要我就事不令事就我其畏民也要我<lb/>
<pb n="KR3a0096_WYG_001-63b"/>
　就民不令民就我<lb/>
無謂人唯唯遂以為是我也無謂人黙黙遂以為服我<lb/>
　也無謂人煦煦遂以為愛我也無謂人卑卑遂以為<lb/>
　恭我也<lb/>
語云一錯二誤最好理㑹凡一錯者必二誤蓋錯必悔<lb/>
　怍悔怍則心疑於所悔不暇他思又錯一事是以無<lb/>
　心成一錯有心成二誤也禮節應對間最多此失茍<lb/>
　有錯處更宜鎮定不可忙亂一忙亂則相因而錯者<lb/>
<pb n="KR3a0096_WYG_001-64a"/>
　無窮矣<lb/>
禍莫大於不讐人而有讐人之辭色恥莫大於不恩人<lb/>
　而詐恩人之状態<lb/>
余少時曽洩當密之語先君責之對曰已戒聞者使勿<lb/>
　洩矣先君曰子不能必子之口而能必人之口乎且<lb/>
　戒人與戒己孰難小子慎之<lb/>
固可使之愧也乃使之怨固可使之悔也乃使之怒固<lb/>
　可使之感也乃使之恨曉人當如是耶<lb/>
<pb n="KR3a0096_WYG_001-64b"/>
不要使人有過<lb/>
你説底是我便從我不從你我自從是何私之有你説<lb/>
　底不是我便不從不是不從你我自不從不是何嫌<lb/>
　之有<lb/>
日用酧酢事事物物要合天理之情所謂合者如物之<lb/>
　有底蓋然方者不與圓者合大者不與小者合欹者<lb/>
　不與正者合覆諸其上而不廣不狹旁視其隙而若<lb/>
　有若無一物有一物之合不相苦窳萬物各有其合<lb/>
<pb n="KR3a0096_WYG_001-65a"/>
　不相假借此之謂天則此之謂大中此之謂天下萬<lb/>
　事萬物各得其所而聖人之所以從容中賢者之所<lb/>
　以精一求衆人所以醉心夢意錯行亂施者也<lb/>
將祭而齊其思慮之不齊者不惟惡念就是善念也是<lb/>
　不該動底這三日裏時時刻刻只在那所祭者身上<lb/>
　更無别箇想頭故曰精白一心纔一毫雜便不是精<lb/>
　白纔二便不是一心故君子平日無邪夢齊日無雜<lb/>
　夢<lb/>
<pb n="KR3a0096_WYG_001-65b"/>
喫這一箸飯是何人種穫底穿這一疋帛是何人織染<lb/>
　底大厦高堂如何該我住居安車駟馬如何該我乘<lb/>
　坐獲飽煖之體思作者之勞享尊榮之樂思供者之<lb/>
　苦此士大夫日夜不可忘情者也不然其負斯世斯<lb/>
　民多矣<lb/>
定靜安慮得此五字時時有事事有離了此五字便是<lb/>
　孟浪做<lb/>
公人易公己難公己易公己於人難公己於人易忘人<lb/>
<pb n="KR3a0096_WYG_001-66a"/>
　己之界而不知我之為誰難公人處人能公者也公<lb/>
　己處己亦公者也至於公己於人則不以我為嫌時<lb/>
　當貴我富我泰然處之而不嫌於尊己事當逸我利<lb/>
　我公然行之而不嫌於厲民非富貴我逸利我也我<lb/>
　者天下之我也天下之名分紀綱於我乎寄則我者<lb/>
　名分紀綱之具也何嫌之有此之謂公己於人雖然<lb/>
　猶未能忘其道未化也聖人處富貴逸利之地而忘<lb/>
　其身為天下勞苦卑困而亦忘其身非曰我分當然<lb/>
<pb n="KR3a0096_WYG_001-66b"/>
　也非曰我志欲然也譬痛者之必呻吟樂者之必談<lb/>
　笑癢者之必爬搔自然而已譬蟬之鳴樹鷄之啼曉<lb/>
　草木之榮枯自然而已雖負之使灰其心怒之使薄<lb/>
　其意不能也况此分不盡而此心少怠乎况人情未<lb/>
　孚而惟人是責乎夫是之謂忘人己之界而不知我<lb/>
　之為誰不知我之為誰則亦不知人之為誰矣不知<lb/>
　人我之為誰則六合混一而太和元氣塞於天地之<lb/>
　間矣必如是而後謂之仁<lb/>
<pb n="KR3a0096_WYG_001-67a"/>
纔下手便想到究竟處<lb/>
施者不知受者不知誠動於天之南而心通於海之北<lb/>
　是謂神應我意纔萌彼意即覺不俟出言可以黙㑹<lb/>
　是謂念應我以目授之彼以目受之人皆不知兩人<lb/>
　獨覺是謂不言之應我固强之彼固拂之陽異而隂<lb/>
　同是謂不應之應明乎此者可以談兵矣<lb/>
明義理易識時勢難明義理腐儒可能識時勢非通儒<lb/>
　不能也識時易識勢難識時見者可能識勢非蚤見<lb/>
<pb n="KR3a0096_WYG_001-67b"/>
　者不能也識勢而蚤圖之自不至於極重何時之足<lb/>
　憂<lb/>
舟中失火須思挾法<lb/>
象箸夾水丸須要夾得起<lb/>
中孚妙之至也格天動物不在形迹言語事為之末茍<lb/>
　無誠以孚之諸皆糟粕耳徒勤無益於義鳥抱卵曰<lb/>
　孚從𤓰從子血氣潛入而子隨母化豈在聲色豈事<lb/>
　造作學者悟此自不怨天尤人<lb/>
<pb n="KR3a0096_WYG_001-68a"/>
肯替别人想是第一等學問<lb/>
相嫌之敬慎不若相忘之怒詈<lb/>
余行年五十悟得五不爭之味人問之曰不與居積人<lb/>
　爭富不與進取人爭貴不與矜飾人爭名不與簡放<lb/>
　人爭禮節不與盛氣人爭是非<lb/>
　<lb/>
　<lb/>
　<lb/>
<pb n="KR3a0096_WYG_001-68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呻吟語摘卷上<lb/>
</p>
<p>
</p>
  </div>
</body>
</text>
</TEI>
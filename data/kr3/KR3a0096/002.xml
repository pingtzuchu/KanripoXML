<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呻吟語摘卷下</head> <lb/>
    <p>
<pb n="KR3a0096_WYG_002-1a"/>
欽定四庫全書<lb/>
　呻吟語摘卷下<lb/>
　　　　　　　　　　　　　明　吕坤　撰<lb/>
　外篇<lb/>
　　天地<lb/>
觀七十二候者謂物知時非也乃時變物耳<lb/>
天地盈虚消息是一個套子萬物生長收藏是一副印<lb/>
　板<lb/>
<pb n="KR3a0096_WYG_002-1b"/>
萬物得天地之氣以生有宜温者有宜微温者有宜太<lb/>
　温者有宜温而風者有宜温而濕者有宜温而燥者<lb/>
　有宜温而時風時濕者何氣所生則宜何氣得之則<lb/>
　長養失之則傷病氣有一毫之爽萬物隂受一毫之<lb/>
　病其宜凉宜寒宜暑無不皆然飛潛動植蠛蠓之物<lb/>
　無不皆然故天地位則萬物育王道平則萬民遂<lb/>
隂陽合時只管合合極則離離時只管離離極則合不<lb/>
　極則不離不合極則必離必合<lb/>
<pb n="KR3a0096_WYG_002-2a"/>
風惟知其吹拂而已雨惟知其淋漓而已霜雪惟知其<lb/>
　嚴凝而已水惟知其流行而已火惟知其燔灼而已<lb/>
　不足則屏息而各藏其用有餘則猖狂而各恣其性<lb/>
　卒然而感則强者勝若兩軍交戰相下而後已是故<lb/>
　久隂則權在雨而日月難為明久旱則權在風而雲<lb/>
　雨難為澤以至水火霜雪莫不皆然誰為之曰隂陽<lb/>
　為之隂陽誰為之曰自然為之<lb/>
生氣醇濃渾濁殺氣清爽澄澈生氣牽戀優柔殺氣果<lb/>
<pb n="KR3a0096_WYG_002-2b"/>
　决脆斷生氣寛平温厚殺氣峻隘凉薄故春氣絪緼<lb/>
　萬物以生夏氣薫蒸萬物以長秋氣嚴肅萬物以入<lb/>
　冬氣閉藏萬物以亡<lb/>
一呼一吸不得分毫有餘不得分毫不足不得連呼不<lb/>
　得連吸不得一呼無吸不得一吸無呼此盈虚之自<lb/>
　然也<lb/>
天地發育之氣到無外處止收歛之氣到無内處止不<lb/>
　至而止者非本氣不足則客氣相奪也<lb/>
<pb n="KR3a0096_WYG_002-3a"/>
萬物生於隂陽死於隂陽隂陽於萬物原不相干任其<lb/>
　自然而已雨非欲潤物旱非欲熯物風非欲撓物雷<lb/>
　非欲震物隂陽任其氣之自然而萬物因之以生死<lb/>
　耳易稱鼓之以雷霆潤之以風雨另是一種道理不<lb/>
　然是天地有心而成化也若有心成化則寒暑災祥<lb/>
　得其正乃見天心矣<lb/>
天極從容故三百六十日為一嘘吸極次第故温暑凉<lb/>
　寒不驀越而雜至極精明故晝有容光之照而夜有<lb/>
<pb n="KR3a0096_WYG_002-3b"/>
　月星極平常寒暑旦夜生長收藏萬古如斯而無新<lb/>
　竒之調極含蓄併包萬象而不見其滿塞極沉黙無<lb/>
　所不分明而無一言極精細色色象象條分縷析而<lb/>
　不厭其繁極周匝疎而不漏極凝定風雲雷雨變態<lb/>
　於空中悲懽呌號怨徳於地下而不惡其擾極通變<lb/>
　普物因材不可執為定局極自然任隂陽氣數理勢<lb/>
　之所極所生而已不與極堅耐萬古不易而無欲速<lb/>
　求進之心消磨曲折之患極勤敏無一息之停極聰<lb/>
<pb n="KR3a0096_WYG_002-4a"/>
　明亘古今無一人一事能欺罔之者極老成有虧欠<lb/>
　而不隱藏極知足滿必損盛必衰極仁慈雨露霜雪<lb/>
　無非生物之心極正直始終計量未嘗養人之奸容<lb/>
　人之惡極公平抑髙舉下無貧富貴賤一視同仁極<lb/>
　簡易無𤨏屑曲局示人以繁難極雅淡青蒼自若更<lb/>
　無炫飾極靈爽精誠所至有感必通極謙虚四時之<lb/>
　氣常下交極正大擅六合之恩威而不自有極誠實<lb/>
　無一毫偽妄心虚假事極有信萬物皆任之而不疑<lb/>
<pb n="KR3a0096_WYG_002-4b"/>
　故人當法天人天所生也如之者存反之者亡本其<lb/>
　氣而失之也<lb/>
要知道雷霆霜雪都是太和<lb/>
盛徳莫如地萬物於地惡道無以加矣聽其所為而莫<lb/>
　之憾也負荷生成而莫之厭也故君子卑法地樂莫<lb/>
　大焉<lb/>
心就是天欺心便是欺天事心便是事天更不須向蒼<lb/>
　蒼上面討<lb/>
<pb n="KR3a0096_WYG_002-5a"/>
天者未定之命命者已定之天天者大家之命命者各<lb/>
　物之天命定而吉凶禍福隨之也由不得天天亦再<lb/>
　不照管<lb/>
問天地開闢之初其状何似曰未易形容因指齋前盆<lb/>
　沼令滿貯帯沙水一盆投以瓦礫數小塊雜糓豆升<lb/>
　許令人攪水渾濁曰此是混沌未分之状待三日後<lb/>
　再來看開闢至日而濁者清矣輕清上浮曰此是天開於<lb/>
　子沉底渾泥此是地闢於丑中間瓦礫出露此是山陵<lb/>
<pb n="KR3a0096_WYG_002-5b"/>
　是時榖豆芽生月餘而水中小蟲浮沉奔逐此是人<lb/>
　與萬物生於寅徹底是水天包乎地之象也地從上<lb/>
　下故山上鋭而下廣象量榖堆也氣化日繁華日廣<lb/>
　侈日消耗萬物毁而生機微天地雖不毁至亥而又<lb/>
　成混沌之世矣<lb/>
隂陽之氣各横逞於有餘各退縮於不足非相讓也非<lb/>
　相妒也各行其自然而已旱而雩水而禜人事當爾<lb/>
　乃聖人燮理修省之道積誠所格自足回天然亦非<lb/>
<pb n="KR3a0096_WYG_002-6a"/>
　常理也而偶然者欲以貪天功則迋矣<lb/>
兩間氣化總是一副大蒸籠<lb/>
天地之於萬物原是一貫<lb/>
天地之於萬物因之而已矣分毫不與焉<lb/>
世界雖大容得千萬人忍讓容不得一兩個縱横<lb/>
　　世運<lb/>
壞世教者不是宦官宫妾不是農工商賈不是衙門市<lb/>
　井不是盜賊奸宄<lb/>
<pb n="KR3a0096_WYG_002-6b"/>
世界一般是唐虞時世界黎民一般是唐虞時黎民而<lb/>
　治不古若非氣化之罪也<lb/>
士鮮衣美食浮談怪説玩日愒時而以農工為村鄙女<lb/>
　傅粉簪花冶容學態袖手樂逰而以勤儉為羞辱官<lb/>
　盛從豐供繁文縟節逐奔世態而以教養為迂儒世<lb/>
　道可為傷心矣<lb/>
喜殺人是泰愁殺人也是泰泰之人昏惰侈肆泰之事<lb/>
　廢墜寛罷泰之風紛華驕蹇泰之前如上水之篙泰<lb/>
<pb n="KR3a0096_WYG_002-7a"/>
　之世如髙竿之頂泰之後如下坂之車故否可以致<lb/>
　泰泰必至於否故聖人憂泰不憂否否易振泰難持<lb/>
節文度數聖人之所以防肆也偽禮文不如真愛敬真<lb/>
　簡率不如偽禮文偽禮文猶足以成體真簡率每至<lb/>
　於踰閑偽禮文流而為象恭滔天真簡率流而為禮<lb/>
　法掃地七賢八達簡率之極也舉世牛馬而晉因以<lb/>
　亡近世士風崇尚簡率蕩然無檢嗟嗟吾莫知所終<lb/>
　矣<lb/>
<pb n="KR3a0096_WYG_002-7b"/>
六合是個情世界萬物生於情死於情至人無情聖人<lb/>
　調情君子制情小人縱情<lb/>
　　聖賢<lb/>
堯舜功業如此之大道徳如此之全孔子稱贊不啻口<lb/>
　出在堯舜心上有多少缺然不滿足處道原體不盡<lb/>
　心原趂不滿勢分不可强力量不可勉聖人怎放得<lb/>
　下是以聖人身囿於勢分力量之中心長於勢分力<lb/>
　量之外纔覺足了便不是堯舜<lb/>
<pb n="KR3a0096_WYG_002-8a"/>
聖人不强人以太難只是撥轉他一㸃自然底肯心<lb/>
日之於萬形也鑑之於萬象也風之於萬籟也尺度權<lb/>
　衡之於輕重長短也聖人之於萬事萬物也因其本<lb/>
　然付以自然分毫我無所與焉然後感者常平應者<lb/>
　常逸喜亦天怒亦天而吾心之天如故也萬感劻勷<lb/>
　衆動轇轕而吾心之天如故也<lb/>
平生無一事可瞞人此是大快樂<lb/>
堯舜雖是生知安行然堯舜自有堯舜工夫學問但聰<lb/>
<pb n="KR3a0096_WYG_002-8b"/>
　明睿智千百衆人豈能不資見聞不待思索朱文公云<lb/>
　聖人生知安行更無積累之漸聖人有聖人底積累<lb/>
　豈儒者所能測識哉<lb/>
周子謂聖可學乎曰無欲愚謂聖人不能無欲七情中<lb/>
　豈不有欲孔子曰己欲立欲達孟子有曰廣土衆民<lb/>
　君子欲之天欲不可無人欲不可有天欲公也人欲<lb/>
　私也周子云聖無欲愚云不如聖無私此二字者三<lb/>
　氏之所以異也<lb/>
<pb n="KR3a0096_WYG_002-9a"/>
聖人沒自家底見識<lb/>
對境忘情猶分彼我聖人可能入塵不染則境我為一<lb/>
　矣而渾然無㸃染所謂入水不溺入火不焚非聖之<lb/>
　至者不能也若塵為我役化而為一則天矣<lb/>
聖人學問只是人定勝天<lb/>
聖人之私公衆人之公私<lb/>
聖人無夜氣<lb/>
衣錦尚絅自是學者作用聖人無尚<lb/>
<pb n="KR3a0096_WYG_002-9b"/>
聖人不必天而必我我之天定而天之天隨之<lb/>
生知之聖人不長進<lb/>
學問到孔子地位纔算得個通通之外無學問矣<lb/>
聖人因蛛而知罟網非蛛學聖人而作網罟也因蠅而<lb/>
　悟作繩非蠅學聖人交足也物者天能聖人者人能<lb/>
　　品藻<lb/>
獨處㸔不破忽處㸔不破勞倦時㸔不破急遽倉卒時<lb/>
　㸔不破驚憂驟感時㸔不破重大獨當時㸔不破吾<lb/>
<pb n="KR3a0096_WYG_002-10a"/>
　必以為聖人<lb/>
圏子裏幹實事賢者可能圈子外幹大事非豪傑不能<lb/>
　或曰圏子外可幹乎曰世俗所謂圏子外乃聖賢所<lb/>
　謂性分内也人守一官官求一稱内外皆若人焉天<lb/>
　下可庶幾矣所謂圈子内幹實事者也心切憂世志<lb/>
　在匡時茍利天下文法所不能拘茍計成功形迹所<lb/>
　不必避則圈子外幹大事者也識髙千古慮周六合<lb/>
　挽末世之頺風還先王之雅道使海内復嘗秦漢以<lb/>
<pb n="KR3a0096_WYG_002-10b"/>
　前之滋味則又圈子以上人矣世有斯人乎吾將與<lb/>
　之共流涕矣乃若硜硜狃衆見惴惴循弊䂓威儀文<lb/>
　辭燦然可觀勤慎謙黙居然寡過是人也但可為髙<lb/>
　官耳世道奚賴焉<lb/>
黨錮諸君只是𥚹淺無度量身當濁世自處清流譬之<lb/>
　涇渭不言自别正當遵海濵而處以待天下之清也<lb/>
　却乃名檢自負氣節相髙志滿意得卑視一世而踐<lb/>
　踏之譏謗權勢而狗彘之使人畏忌奉承愈熾愈驕<lb/>
<pb n="KR3a0096_WYG_002-11a"/>
　積津要之怒潰權勢之毒一朝而成載胥之凶其死<lb/>
　不足惜也詩稱明哲保身孔稱黙足有容免於刑戮<lb/>
　豈貴貨清市直甘鼎鑊如飴哉申陳二子得之郭林<lb/>
　宗幾矣顧厨俊及吾道中之罪人也僅愈於卑汚耳<lb/>
　若張儉則又李膺范滂之罪人可誅也夫<lb/>
世之頺波明知其當變狃於衆皆為之而不敢動事之<lb/>
　義舉明知其當為狃於衆皆不為而不敢動則是亦<lb/>
　衆人而已提抱之兒得一果餅未敢輒食母嘗之而<lb/>
<pb n="KR3a0096_WYG_002-11b"/>
　後入口彼不知其可食與否也既知之矣猶以衆人<lb/>
　為行止可愧也夫惟英雄豪傑不徇習以居非能違<lb/>
　俗而任道夫是之謂獨復嗚呼此庸人智巧之士所<lb/>
　謂生世而好異者也<lb/>
體解神昏志消氣沮天下事不是這般人幹底攘臂抵<lb/>
　掌矢志奮心天下事也不是這般人幹底幹天下事<lb/>
　者智深勇沉神閒氣定有所不言言必當有所不為<lb/>
　為必成不自好而露才不輕試以倖功此真才也世<lb/>
<pb n="KR3a0096_WYG_002-12a"/>
　鮮識之近世惟前二種人乃互相譏識者胥笑之<lb/>
山林處士當養一個傲慢輕人之象常積一腹痛憤不<lb/>
　平之氣此是大病痛<lb/>
天之生人雖下愚亦有一竅之明聽其自為用而極致<lb/>
　之亦有可觀而不可謂之才所謂才者能為人用可<lb/>
　圓可方能隂能陽而不以己用者也以己用皆偏才<lb/>
　者也<lb/>
知其不可為而遂安之者達人智士之見也知其不可<lb/>
<pb n="KR3a0096_WYG_002-12b"/>
　為而猶力以圖之者忠臣孝子之心也<lb/>
初開口便是煞尾語初下手便是盡頭着此人大無含<lb/>
　蓄大不濟事學者戒之<lb/>
今之論人者於辭受不論道義只以辭為是故辭寧矯<lb/>
　亷而避貪愛之嫌於取與不論道義只以與為是故<lb/>
　與寧傷惠而避吝嗇之嫌於怨怒不論道義只以忍<lb/>
　為是故禮雖當校而避無量之嫌義當明分人皆病<lb/>
　其諛而以倨傲矜陵為節槩禮當持體人皆病其倨<lb/>
<pb n="KR3a0096_WYG_002-13a"/>
　而以過禮足恭為盛徳惟儉是取者不辨禮有當豐<lb/>
　惟黙是貴者不論事有當言此皆察理不精貴賢智<lb/>
　而忘其過者也噫與不及者誠有間矣其賊道均也<lb/>
自古聖賢孜孜汲汲惕勵憂勤只是以濟世安民為己<lb/>
　任以檢身約己為先圖自有知以至於葢棺尚有未<lb/>
　畢之性分不了之心縁不惟孔孟雖佛老墨者此語<lb/>
　人不敢道深於佛老荘列者自黙識得<lb/>
鄉原是似不是偽孟子也只定他個似字今人却把似<lb/>
<pb n="KR3a0096_WYG_002-13b"/>
　字作偽字㸔不惟欠確且末減了他罪<lb/>
不當事不知自家不濟才隨遇長識以窮精坐談先生<lb/>
　只好説理耳<lb/>
沉溺了如神附如鬼迷全由不得自家不怕你明見真<lb/>
　知眼見得深淵陡澗心安意肯底直前撞去到此翻<lb/>
　然跳出無分毫粘帯非天下第一大勇不能學者須<lb/>
　要知此<lb/>
巢父許由世間要此等人作甚荷蕢晨門長沮桀溺知<lb/>
<pb n="KR3a0096_WYG_002-14a"/>
　世道已不可為自有無道則隱一種道理巢由一派<lb/>
　有許多人皆汚濁堯舜噦吐臯䕫自謂曠古髙人而<lb/>
　不知不仕無義潔一身以病天下吾道之罪人也且<lb/>
　世無巢許不害其為唐虞無堯舜臯䕫巢許也沒安<lb/>
　頓處誰成就你個髙人<lb/>
而今士大夫聚首時只問我輩奔奔忙忙熬熬煎煎是<lb/>
　為天下國家欲濟世安民乎是為身家妻子欲位髙<lb/>
　金多乎世之治亂民之死生國之安危只於這兩個<lb/>
<pb n="KR3a0096_WYG_002-14b"/>
　念頭定了嗟夫吾輩日多而世益苦吾輩日貴而民<lb/>
　日窮世何貴於有吾輩哉<lb/>
夫物愚者真智者偽愚者完智者喪無論人即鳥之返<lb/>
　哺雉之耿介鳲鳩均平専一雎鳩和而不流雁之貞<lb/>
　静自守騶虞之仁獬豸之秉正嫉邪何嘗有矯偽哉<lb/>
　人亦然人之全其天者皆非智巧者也纔智巧則其<lb/>
　天漓矣漓則其天可奪惟愚者之天不可奪故求道<lb/>
　真當求之愚求不二心之臣以任天下事亦當求之<lb/>
<pb n="KR3a0096_WYG_002-15a"/>
　愚夫愚者何嘗不智哉愚者智純正専一之智也<lb/>
面色不浮眼光不亂便知胸中静定非久養不能禮曰<lb/>
　儼若思安定辭善形容有道氣象矣<lb/>
道自孔孟以後無人識三代以上面目漢儒無見於精<lb/>
　宋儒無見於大<lb/>
有憂世之實心泫然欲淚有濟世之實才施處輒宜斯<lb/>
　人也我願為曳屨執鞭若聚談紙上㣲言不關國家<lb/>
　治忽争走塵中衆轍不知黎庶死生即品格有清濁<lb/>
<pb n="KR3a0096_WYG_002-15b"/>
　均於宇宙無補也<lb/>
任有七難繁任要提綱挈領宜綜核之才重任要審謀<lb/>
　獨斷宜鎮静之才急任要觀變㑹通宜明敏之才宻<lb/>
　任要藏機相可宜周慎之才獨任要擔當執持宜剛<lb/>
　毅之才兼任要任賢取善宜博文之才疑任要内明<lb/>
　外暗宜駕馭之才天之生人各有偏長國家之用人<lb/>
　備明羣長然而投之所向輒不濟事者所用非所長<lb/>
　所長非所用也<lb/>
<pb n="KR3a0096_WYG_002-16a"/>
小亷曲謹之士循塗守轍之人當太平時使治一方理<lb/>
　一事儘能奉職若定難決疑應卒蹈險寧用破綻人<lb/>
　不用尋常人雖豪悍之魁任俠之雄駕馭有方更足<lb/>
　以建竒功成大務噫難與曲局者道<lb/>
今之國語鄉評皆繩人以細行細行一虧若不可容於<lb/>
　清議至於大節都脱畧廢墜渾不説起道之不明亦<lb/>
　至此乎可嘆也已<lb/>
自中庸之道不明而人之相病無終已狷介之人病和<lb/>
<pb n="KR3a0096_WYG_002-16b"/>
　易者為罷軟和易之人病狷介者為乖戾率真之人<lb/>
　病慎宻者為深險慎宻之人病率真者為麄疎精明<lb/>
　之人病渾厚者為含糊渾厚之人病精明者為苛刻<lb/>
　使質於孔子吾知其必有公案矣孔子者合千聖於<lb/>
　一身幸萬善於一心隨事而時出之因人而通變之<lb/>
　圓神不滯化裁無端其所自為不可以教人者也何<lb/>
　也難以言𫝊也見人之為不以備責也何也難以速<lb/>
　化也<lb/>
<pb n="KR3a0096_WYG_002-17a"/>
告子許大力量無論可否只一個不動心豈無骨氣人<lb/>
　所能可惜只是沒學問所謂其至爾力也<lb/>
千古一條大路堯舜禹湯文武孔孟由之此是官路古<lb/>
　路乞人盗跖都有分都由人自不由耳或曰須是跟<lb/>
　着數聖人走曰各人走各人路數聖人者走底是誰<lb/>
　底路肯實在走脚踪兒自是暗合<lb/>
得人不敢不然之情易得人自然之情難秦漢而後皆<lb/>
　得人不敢不然之情者也<lb/>
<pb n="KR3a0096_WYG_002-17b"/>
而今講學不為明道只為角勝字面詞語間挐住一㸃<lb/>
　半㸃錯便要連篇累牘辯個足這是甚麽心腸講甚<lb/>
　學問<lb/>
衆人但於義中尋個利字再沒利中尋個義字<lb/>
士君子髙談濶論語細探𤣥皆非實際𦂳要在適用濟<lb/>
　事故今之稱拙鈍者曰不中用稱昏庸者曰不濟事<lb/>
　食牛吞象之氣填海移山之志死孝死忠千捶百折<lb/>
　未可専望之斯人<lb/>
<pb n="KR3a0096_WYG_002-18a"/>
不做討便宜底學問便是真儒<lb/>
千萬人吾徃嚇殺老子老子是保身學問<lb/>
或問某公如何曰可謂豪傑英雄不可謂端人正士問<lb/>
　某公如何曰可謂端人正士不可謂達節通儒達節<lb/>
　通儒乃端人正士中豪傑英雄者也<lb/>
性分名分不是兩項盡性分底不傲名分召之見不肯<lb/>
　見之召之役執徃役之事今之講學者凌犯名分自<lb/>
　謂髙潔孔子乗田委吏時何嘗不折腰屈膝於大夫<lb/>
<pb n="KR3a0096_WYG_002-18b"/>
　之庭乎噫道之不明久矣<lb/>
　　治道<lb/>
廟堂之上以養正氣為先海宇之内以養元氣為本能<lb/>
　使賢人君子無欝心之言則正氣培矣能使羣黎百<lb/>
　姓無腹誹之語則元氣固矣<lb/>
興利無太急要左視右盼革弊無大驟要長慮却顧<lb/>
茍可以柔道理不必悻直也茍可以無為理不必多事<lb/>
　也<lb/>
<pb n="KR3a0096_WYG_002-19a"/>
為政之道以不擾為安以不取為與以不害為利以行<lb/>
　所無事為興廢起敝<lb/>
從政自有個大體大體既立則小節雖有牴牾當别作<lb/>
　張弛以輔吾大體之所未備不可便改絃易轍譬如<lb/>
　待民貴有恩此大體也即有頑暴不化者重刑之而<lb/>
　待民之大體不變待士有禮此大體也即有淫肆不<lb/>
　檢者嚴治之而待士之大體不變彼始之寛也既養<lb/>
　士民之惡終之猛也槩及士民之善非政也不立大<lb/>
<pb n="KR3a0096_WYG_002-19b"/>
　體故也<lb/>
人情之所易忽莫如漸天下之大可畏莫如漸漸之始<lb/>
　也雖君子不以為意有謂其當防者雖君子亦以為<lb/>
　迂不知其極重不反之勢天地聖人亦無如之奈何<lb/>
　其所由來者漸也周鄭交質若出於驟然天子雖孱<lb/>
　懦甚亦必有恚心諸侯雖豪横極豈敢生此念迨積<lb/>
　漸所成其流不覺至是故步視千里為逺前步視後<lb/>
　步為近千里者步步之積也是以驟者舉世所驚漸<lb/>
<pb n="KR3a0096_WYG_002-20a"/>
　者聖人獨懼明以燭之堅以守之毫髪不以假借此<lb/>
　慎漸之道也<lb/>
君子之於風俗也守先王之禮而儉約是崇不妄開事<lb/>
　端以貽可長之漸是故漆噐不至金玉而刻鏤之不<lb/>
　止黼黻不至庶人錦繡被墻屋不止民貧盗起不顧<lb/>
　也嚴刑峻法莫禁也是故君子謹其事端不開人情<lb/>
　竇而恣小人無厭之欲<lb/>
微者正之甚者從之從微則甚正甚愈甚天地萬物氣<lb/>
<pb n="KR3a0096_WYG_002-20b"/>
　化人事莫不皆然是故正微從甚皆所以禁之也此<lb/>
　二帝三王之所以治也<lb/>
聖人治天下常令天下之人精神奮發意念歛束奮發<lb/>
　則萬民無棄業而兵食足義氣充平居可以勤國有<lb/>
　事可以捐軀歛束則萬民無邪行而身家重名檢修<lb/>
　世治則禮法易行國衰則姦盗不起後世之民怠惰<lb/>
　放肆甚矣臣民而怠惰放肆明主之憂也<lb/>
只有不容己之真心自有不可易之良法其處之未必<lb/>
<pb n="KR3a0096_WYG_002-21a"/>
　當者必其思之不精者也其思之不精者必共心之<lb/>
　不切者也故有純王之心方有純王之政<lb/>
為人上者只是使所治之民個個要聊生人人要安分<lb/>
　物物要得所事事要協宜這是本縣職分遂了這個心<lb/>
　纔得暢然一霎懽安然一覺睡稍有一民一物一事<lb/>
　不妥貼此心如何放得下何者為一郡邑長一郡邑<lb/>
　皆待命於我者也為一國君一國皆待命於我者也<lb/>
　為天下主天下皆待命於我者也無以答其望何以<lb/>
<pb n="KR3a0096_WYG_002-21b"/>
　稱此職何以居此位夙夜汲汲圖維之不暇而暇於<lb/>
　於安富尊榮之奉身家妻子之謀一不遂心而淫怒<lb/>
　是逞耶天付之以生民之寄寧為盈一己之欲哉試<lb/>
　一反思便當愧汗<lb/>
堯舜無不弊之法而恃有不弊之身用救弊之人以善<lb/>
　天下之治如此而已今也不然法有九利不能必其<lb/>
　無一害法有始利不能必其不終弊嫉才妬能之人<lb/>
　惰身利口之士執其一害終弊者訕笑之謀國不切<lb/>
<pb n="KR3a0096_WYG_002-22a"/>
　而慮事不深者從而附和之不曰天下本無事安常<lb/>
　襲故何妨則曰時勢本難為好動喜事何益至大壞<lb/>
　極弊瓦解土崩而後付之天命焉嗚呼國家養士何<lb/>
　為哉士君子委質何為哉儒者以宇宙為分内何為<lb/>
　哉<lb/>
後世無人才病本只是學政不修而今把作萬分不急<lb/>
　之務纔振舉這個題目便笑倒人官之無良國家不<lb/>
　受其福蒼生且被其禍不知當如何處<lb/>
<pb n="KR3a0096_WYG_002-22b"/>
無治人則良法美意反以殃民有治人則弊習陋規皆<lb/>
　成善政故有文武之政須待文武之君臣不然青萍<lb/>
　結緑非不良劒也烏號繁弱非不良弓矢也用之非<lb/>
　人反以資敵予觀放賑均田減糶檢災鄉約保甲社<lb/>
　倉官牛八政而傷心焉不肖有司自省有餘愧矣<lb/>
一呼吸間四肢百骸無所不到一痛癢間手足心知無<lb/>
　所不通一身之故也無論人生即偶提一線而渾身<lb/>
　俱動矣一脉之故也守令者一郡縣之線也監司者<lb/>
<pb n="KR3a0096_WYG_002-23a"/>
　一省路之線也君相者天下之線也心知所及而四<lb/>
　海莫不精神政令所加而天下莫不鼓舞者何提其<lb/>
　線故也令一身痛癢而不知覺則為癡迷之心矣手<lb/>
　足不顧則為痿痺之手足矣三代以來上下不聨屬<lb/>
　久矣是人各一身而家各一情也死生欣戚不相關<lb/>
　其罪不在下也<lb/>
夫民懷敢怒之心畏不敢犯之法以待可乗之釁衆心<lb/>
　已離而上之人且恣其虐以甚之此桀紂之所以亡<lb/>
<pb n="KR3a0096_WYG_002-23b"/>
　也是以明王推自然之心置同然之腹不持其順我<lb/>
　者之迹而欲得其無怨我者之心體其意欲而不忍<lb/>
　拂知民之心不盡見之於聲色而有隱而難知者在<lb/>
　也此所以固結深厚而子孫終必賴之也<lb/>
治世莫先無偽教民只是不争<lb/>
勢有時而窮始皇以天下全盛之威力受制於匹夫何<lb/>
　者匹夫者天子之所恃以成勢者也自傾其勢反為<lb/>
　勢所傾故明王不恃蕭墻之防禦而以天下為藩籬<lb/>
<pb n="KR3a0096_WYG_002-24a"/>
　徳之所漸薄海皆腹心之兵怨之所結袵席皆肘腋<lb/>
　之冦故帝王虐民是自虐其身者也愛民是自愛其<lb/>
　身者也覆轍滿前而驅車者接踵可慟哉<lb/>
如今天下人譬之驕子不敢熱氣唐突便艴然起怒縉<lb/>
　紳稍加綜核則曰苛刻學校稍加嚴明則曰寡恩軍<lb/>
　士稍加歛戢則曰凌虐鄉官稍加持正則曰踐踏今<lb/>
　縱不敢任怨而廢公法以市恩獨不可已乎如今天<lb/>
　下事譬之敝屋輕手推扶便愕然咋舌今縱不敢更<lb/>
<pb n="KR3a0096_WYG_002-24b"/>
　張而毁拆以滋壞獨不可已乎<lb/>
公私兩字是宇宙的人鬼關若自朝堂以至閭里只把<lb/>
　持得公字定便自天清地寧政清訟息只一個私字<lb/>
　擾攘的不成世界<lb/>
天下之存亡係兩字曰天命天命之去就係兩字曰人<lb/>
　心<lb/>
聖人聨天下為一身運天下於一心今夫四肢百骸五<lb/>
　臟六腑皆吾身也痛癢之微無有不覺無有不顧四<lb/>
<pb n="KR3a0096_WYG_002-25a"/>
　海之痛癢豈帝王所可忽哉夫一指之疔如粟可以<lb/>
　制人之死命國之存亡不在耳目聞見時聞見時則<lb/>
　無及矣此以利害言之耳一身麻木若不是我非身<lb/>
　也人君者天下之人君天下者人君之天下而血氣<lb/>
　不相通心知不相及豈天立君之意耶<lb/>
三軍要他輕生萬姓要他重生不輕生不能戡亂不重<lb/>
　生易與為亂<lb/>
任人不任法此惟堯舜在上五臣在下可矣非是而任<lb/>
<pb n="KR3a0096_WYG_002-25b"/>
　人未能不亂者二帝三王非不知通變宜民達權宜<lb/>
　事之為善也以為吾嘗御天下則吾身即法也何以<lb/>
　法為惟夫後世庸君具臣之不能興道致治暴君邪<lb/>
　臣之敢於恣惡肆奸也故大綱細目備載具陳以防<lb/>
　檢之以昭示之固知夫今日之畫一必有不便於後<lb/>
　世之推行也以為聖子神孫自能師其意而善用於<lb/>
　不窮且尤足以濟吾法之所未及庸君具臣相與守<lb/>
　之而不敢變亦不失為半得暴君邪臣即欲變亂而<lb/>
<pb n="KR3a0096_WYG_002-26a"/>
　弁髦之猶必有所顧忌而法家拂士亦得執祖宗之<lb/>
　成憲以匡正其惡而不茍從暴君邪臣亦畏其義正<lb/>
　事核也而不敢遽肆則法之不可廢也明矣<lb/>
事有知其當變而不得不因者善救之而已矣人有知<lb/>
　其當退而不得不用者善馭之而已矣<lb/>
使衆之道不分職守則分日月然後有所責成而上不<lb/>
　勞無所推委而下不奸混呼雜命槩怒偏勞此不可<lb/>
　以使二人况衆人乎勤者苦惰者逸訥者寃辨者欺<lb/>
<pb n="KR3a0096_WYG_002-26b"/>
　貪者飽亷者飢是人也即為人下且不能而使之為<lb/>
　人上可嘆也夫<lb/>
弭盗之末務莫如保甲弭盗之本務莫如教養故斗米<lb/>
　十錢夜户不閉足食之效也守遺待主始於盗牛教<lb/>
　化之功也夫盗辱名也死重法也而人猶為之此其<lb/>
　罪豈獨在民哉而惟城池是恃關鍵是嚴廵緝是宻<lb/>
　可笑也已<lb/>
百姓只幹正經事不怕衣食不豐足君臣只幹正經事<lb/>
<pb n="KR3a0096_WYG_002-27a"/>
　不怕天下不太平試問有司庶府所職者何官終日<lb/>
　所幹者何事有道者可以自省矣<lb/>
人才邪正世道為之也世道汚隆君相為之也君人者<lb/>
　何嘗不費富貴哉以正富貴人則中人皆化為君子<lb/>
　以邪富貴人則君子皆化為中人<lb/>
滿目所見世上無一物不有淫巧這淫巧耗了世上多<lb/>
　少生成底財貨悞了世上多少生成底工夫淫巧不<lb/>
　誅而欲講理財皆茍且之談也<lb/>
<pb n="KR3a0096_WYG_002-27b"/>
為政之道第一要徳感誠孚第二要令行禁止令不行<lb/>
　禁不止與無官無政同雖堯舜不能治一鄉而况天<lb/>
　下乎<lb/>
印書先要個印板真為陶先要個模子好以邪官舉邪<lb/>
　官以俗士舉俗士國欲治得乎<lb/>
而今舉世有一大迷自秦漢以來無人悟得官髙權重<lb/>
　原是投大遺難譬如百鈞重擔須尋烏獲來擔連雲<lb/>
　大厦須用大木為柱乃朝廷求賢才借之名噐以任<lb/>
<pb n="KR3a0096_WYG_002-28a"/>
　重非朝廷市私恩假之權勢以榮人也今也崇階重<lb/>
　地用者以為榮人重以予其所愛而固以吝於所疎<lb/>
　不論其賢不賢其用者以為榮己未得則眼穿涎流<lb/>
　以千人既得則捐身鏤骨以感徳不計其勝不勝旁<lb/>
　觀者不論其官之稱不稱人之宜不宜而以資淺議<lb/>
　驟遷以格卑議冒進皆視官為富貴之物而不知富<lb/>
　貴之也欲以何用果朝廷為天下求人耶抑君相為<lb/>
　士人擇官耶此三人者皆可憐也叔季之世生人其<lb/>
<pb n="KR3a0096_WYG_002-28b"/>
　識見故如此無怪乎宋太宗問劉昌言之涕泣謂吕<lb/>
　䝉正之眼穿也<lb/>
漢始興郡守某者御州兵常操之内免操二月繼之者<lb/>
　罷操又繼之者常給之外冬加酒銀人五錢又繼之<lb/>
　加肉銀人五錢又繼之者加花布銀人一兩倉庫不<lb/>
　足括税給之猶不足履畝加賦給之兵不見徳也而<lb/>
　民怨又繼之者曰加吾不能而損吾不敢竟無加兵<lb/>
　相與鼓譟曰郡長無恩率怨民以叛肆行攻掠元帝<lb/>
<pb n="KR3a0096_WYG_002-29a"/>
　命刺史按之報曰郡守不職不能撫鎮軍民而致之<lb/>
　叛竟棄市嗟夫當棄市者誰耶識治體者為之傷心<lb/>
　矣<lb/>
迂儒識見㸔得二帝三王事功只似陽春雨露嫗煦可<lb/>
　人再無一些冷落嚴肅之氣便是慈母也有訶罵小<lb/>
　兒時不知天地只恁陽春成甚世界故雷霆霜雪不<lb/>
　備不足以成天威怒刑罰不用不足以成治只五臣<lb/>
　耳還要一個臯陶而二十有二人猶有四凶之誅今<lb/>
<pb n="KR3a0096_WYG_002-29b"/>
　只把天徳王道㸔得恁秀雅温柔豈知殺之而不怨<lb/>
　便是存神過化處目下作用須是汗吐下後服四君<lb/>
　子四物百十劑纔是體治<lb/>
兩精兩備兩勇兩智兩愚兩意則多寡强弱在所必較<lb/>
　以精乘雜以備乗疎以勇乗怯以智乗愚以有餘乗<lb/>
　不足以有意乗不意以決乗二三以合徳乗離心以<lb/>
　鋭乗疲以慎乗怠則多寡强弱非所論矣故戰之勝<lb/>
　負無他得其所乗與人為所乗其得失不啻百也實<lb/>
<pb n="KR3a0096_WYG_002-30a"/>
　精也而示之以雜實備也而示之以疎實勇也而示<lb/>
　之以怯實智也而示之以愚實有餘也而示之以不<lb/>
　足實有意也而示之以不意實有決也而示之以二<lb/>
　三實合徳也而示之以離心實鋭也而示之以疲實<lb/>
　慎也而示之以怠則多寡强弱亦非所論矣故乗之<lb/>
　可否無他知其所示知其無所示其得失亦不啻百<lb/>
　也故不藏其所示凶也誤中於所示凶也此将家之<lb/>
　所務審也<lb/>
<pb n="KR3a0096_WYG_002-30b"/>
居官只一個快性自家討了多少便宜左右省了多少<lb/>
　負累百姓省了多少勞費<lb/>
余佐司冦日有罪人情極可恨而法無以加者司官曲<lb/>
　擬重條余不可司官曰非私惡也以懲惡耳余曰謂<lb/>
　非私惡誠然謂非作惡可乎君以公惡輕重法安知<lb/>
　他日無以私惡輕重法者乎刑部只有個法字刑官<lb/>
　只有執字君其慎之<lb/>
濫准株連差拘監禁保甲淹久解審照提此八者獄情<lb/>
<pb n="KR3a0096_WYG_002-31a"/>
　之大忌也仁人之所隱也居官者慎之<lb/>
養民之政孟子云老者衣帛食肉黎民不飢不寒韓子<lb/>
　云鰥寡孤獨廢疾者皆有養也教民之道孟子云使<lb/>
　契為司徒教以人倫父子有親君臣有義夫婦有别<lb/>
　長㓜有序朋友有信放勲曰勞之來之匡之直之輔<lb/>
　之翼之使自得之又從而振徳之洪範曰無偏無陂<lb/>
　遵王之義無有作好遵王之道無有作惡遵王之路<lb/>
　無偏無黨王道蕩蕩無黨無偏王道平平無反無側<lb/>
<pb n="KR3a0096_WYG_002-31b"/>
　王道正直㑹其有極歸其有極予每三復斯言汗輒<lb/>
　浹背三嘆斯語淚便交頤嗟夫今之民非古之民乎<lb/>
　今之道非古之道乎抑世變若江河世道終不可反<lb/>
　乎抑古人絶徳後人終不可及乎吾耳目口鼻視古<lb/>
　人有何缺欠爵禄事勢視古人有何靳嗇俾六合景<lb/>
　象若斯辱此七尺之軀靦靣萬民之上矣<lb/>
徳立行成了論不得人之貴賤家之貧富分之尊卑自<lb/>
　然上下格心小大象指歴山耕夫有甚威靈氣焰故<lb/>
<pb n="KR3a0096_WYG_002-32a"/>
　曰黙而成之不言而信存乎徳行<lb/>
天下之事要其終而後知君子之用心君子之建立要<lb/>
　其成而後見事功之濟否可奈庸人俗識讒夫利口<lb/>
　君子才一施設輒生議論或附㑹以誣其心或造言<lb/>
　以甚其過是以志趣不堅人言是恤者輒灰心喪氣<lb/>
　竟不卒功識見不真人言是聽者輒罷君子之所為<lb/>
　不使終事嗚呼大可憤心矣古之大建立者或利於<lb/>
　千萬世而不利於一時或利於千萬人而不利於一<lb/>
<pb n="KR3a0096_WYG_002-32b"/>
　人或利於千萬事而不利於一事其有所費也似貪<lb/>
　其有所勞也似虐其不避嫌也易以招摘取議及其<lb/>
　成功而心事如青天白日矣奈之何鑠金銷骨之口<lb/>
　奪未竟之施誣不白之心哉嗚呼英雄豪傑冷眼天<lb/>
　下之事袖手天下之敝付之長吁冷笑任其腐潰決<lb/>
　裂而不之理玩日愒月尸位素餐而茍且目前以全<lb/>
　軀保妻子者豈得己哉葢懼此<lb/>
今之用人只怕無去處不知其病根在來處今之理財<lb/>
<pb n="KR3a0096_WYG_002-33a"/>
　只怕無來處不知其病根在去處<lb/>
居官有五要休錯問一件事休屈打一個人休妄費一<lb/>
　分財休輕勞一夫力休茍取一文錢<lb/>
兵以死使人者也用衆怒用義怒用恩怒衆怒譬在萬<lb/>
　姓也湯武之師是已義怒以直攻曲也三軍縞素是<lb/>
　己恩怒感激思奮也李牧犒三軍吳起同甘苦是已<lb/>
　此三者用人之心可以死人之身非是皆强驅之也<lb/>
　猛虎在前利兵在後以死毆死不戰安之然而取勝<lb/>
<pb n="KR3a0096_WYG_002-33b"/>
　者倖也敗與潰者十九<lb/>
民情甚不可欝也防以欝水一決則漂屋推山礟以欝<lb/>
　火一發則碎石破木桀紂欝民情而湯武通之此存<lb/>
　亡之大機也有天下者之所夙夜孜孜者也<lb/>
國家之取士以言也固将曰言如是行必如是也及他<lb/>
　日效用舉背之矣今閭閻小民立片紙慿一人終其<lb/>
　身執所書而責之不敢二何也我之所言昭然在紙<lb/>
　筆間也人己據之矣吁執卷上數千言慿滿圍之士<lb/>
<pb n="KR3a0096_WYG_002-34a"/>
　大夫且播之天下視小民片紙何如奈之何吾資之<lb/>
　以進身人君資之以進人而自處於小民之下也哉<lb/>
　噫無怪也彼固以空言求之而終身不復責劵也<lb/>
卑卑世態嫋嫋人情在下者工不以道之悦在上者悦<lb/>
　不以道之工奔走揖拜之日多而公務填委簡書酧酢<lb/>
　之文盛而民事罔聞時光只有這些時光精神只有<lb/>
　這些精神所専在此則所疎在彼朝廷設官本勞已<lb/>
　以安民今也擾民以相奉矣<lb/>
<pb n="KR3a0096_WYG_002-34b"/>
與其殺不辜寧失不經此舜時獄也以舜之聖臯陶之<lb/>
　明聽比屋可封之民當淳樸未散之世宜無不得其<lb/>
　情者何疑而有不經之失哉則知五聽之法不足以<lb/>
　盡民而疑獄難決自古有之故聖人寧不明也而不<lb/>
　忍不仁今之決獄輒恥不明而以臆度之見偏主之<lb/>
　識殺人大可恨也夫天道好生鬼神有知奈何為此<lb/>
　故寧錯生了人休錯殺了人錯生則生者尚有悔過<lb/>
　之時錯殺則我亦有殺人之罪司刑者慎之<lb/>
<pb n="KR3a0096_WYG_002-35a"/>
大纛髙牙鳴金奏管飛旌捲葢清道唱騶輿中之人志<lb/>
　驕意得矣蒼生之病苦幾何職業之修廢幾何使無<lb/>
　愧於心焉即匹馬單車如聽鈞天之樂不然是益厚<lb/>
　吾過也婦人孺子豈不驚炫恐有道者笑之故君子<lb/>
　之車服儀從足以辨等威而已所汲汲者固自有在<lb/>
　也<lb/>
夫治水者通之乃所以窮之塞之乃所以決之也民情<lb/>
　亦然故先王引民情於正不裁於法法與情不俱行<lb/>
<pb n="KR3a0096_WYG_002-35b"/>
　一存則一亡三代之得天下得民情也其守天下也<lb/>
　調民情也順之而使不拂節之而使不過是之謂調<lb/>
進賢舉才而自以為恩此斯世之大惑也退不肖之怨<lb/>
　誰其當之失賢之罪誰其當之奉君之命盡己之職<lb/>
　而公法廢於私恩舉世迷焉亦可悲矣<lb/>
法多則遁情愈多辟之逃者入千人之羣則不可覔入<lb/>
　三人之羣則不可藏矣<lb/>
篤恭之所發事事皆純王如何天下不平或曰纔説所<lb/>
<pb n="KR3a0096_WYG_002-36a"/>
　發不動聲色乎曰日月星辰皆天之文章風雷雨露<lb/>
　皆天之政令上天依舊篤恭在那裡篤恭人之無聲<lb/>
　無臭也無聲無臭天之篤恭也<lb/>
無事時惟有丘民好蹂踐自吏卒以上人人得而魚肉<lb/>
　之有事時惟有丘民難收拾雖天子亦無躱避處何<lb/>
　况衣冠此難與誦詩讀書者道也<lb/>
太和之氣雖貫徹於四時然炎徼以南常熱朔方以北<lb/>
　常寒姑無論只以中土言之純然暄燠而無一毫寒<lb/>
<pb n="KR3a0096_WYG_002-36b"/>
　凉之氣者惟是五月半後八月半前九十日耳中間<lb/>
　亦有夜用袷綿時至七月而暑已處八月而白露零<lb/>
　九月寒露霜降亥子丑寅其寒無俟言矣二三月後<lb/>
　猶未脱綿榖雨以後始得斷霜四月巳夏猶未清和<lb/>
　大都嚴肅之氣歲常十八而草木二月萌芽十月猶<lb/>
　有生意乃生育長養不専在於暄燠而嚴肅之中正<lb/>
　所以操縱沖和之機者也聖人之為政也法天當寛<lb/>
　則用春夏當嚴則用秋冬而常持之體則於嚴威之<lb/>
<pb n="KR3a0096_WYG_002-37a"/>
　中施長養之惠何者嚴不匱惠易窮威中之惠鼓舞<lb/>
　人羣惠中之惠驕弛衆志子産相鄭鑄刑書誅强宗<lb/>
　伍田疇褚衣冠及諸子太叔猶有莫如猛之言可不<lb/>
　謂嚴乎乃孔子之評子産則曰惠人也他日又曰子<lb/>
　産衆人之母孔子之為政可知矣彼沾沾煦煦尚姑<lb/>
　息以養民之惡卒至廢弛玩愒令不行禁不止小人縱<lb/>
　恣善良吞泣則孔子之罪人也故曰居上以寛為本<lb/>
　未嘗以寛為政嚴也者所以成其寛也故懷寛心不<lb/>
<pb n="KR3a0096_WYG_002-37b"/>
　宜任寛政是以懦主殺臣慈母殺子<lb/>
盈天地間只靠二種人為命曰農夫織婦却又沒人重<lb/>
　他是自戕其命也<lb/>
酒之為害不可勝紀也有天下者而不知嚴酒禁雖談<lb/>
　教養皆茍道耳此可與留心治平者道<lb/>
而今當民窮財盡之時動稱礦税之害以為事于君父<lb/>
　諫之不行總付無可奈何我且就吾輩安民節用以<lb/>
　自使者言之飲食入腹三分銀用之不盡而食前方<lb/>
<pb n="KR3a0096_WYG_002-38a"/>
　丈總屬暴殄要他何用僕𨽻二人無三十里不肉食<lb/>
　者下程飯卓要他何用轎扛人夫吏書馬匹寛然有<lb/>
　餘而鼓吹旌旗要他何用下筦上簟公座圍裠儘章<lb/>
　物采矣而滿房鋪毡要他何用上司新到須要𠫭謁<lb/>
　而節夀之日各州縣幣帛下程充庭盈門要他何用<lb/>
　前呼後擁不減百人巡捕聽事不缺官吏而司道府<lb/>
　官交界送接到處追隨要他何用隨巡司道揖拜之<lb/>
　外張筵互欵期㑹不遑而帯道文卷盡取抬隨帯道<lb/>
<pb n="KR3a0096_WYG_002-38b"/>
　書吏盡人跟從要他何用官官如此在在如此民<lb/>
　間節省一歲儘多此豈朝廷令之如此不得不如此<lb/>
　耶吾輩可以深省矣<lb/>
簿書所以防奸也簿書愈多而奸愈黠何也千册萬簿<lb/>
　何官經眼不過為左右開打㸃之門廣刁難之計為<lb/>
　下司増紙筆之孽為百姓添需索之名舉世昏迷了<lb/>
　不經意以為當然一細思之可為大笑有識者裁簿<lb/>
　書十之九而上下相安弊端自清矣<lb/>
<pb n="KR3a0096_WYG_002-39a"/>
養士用人國家存亡第一𦂳要事而今以當故事<lb/>
臣是臯䕫稷契君自然是堯舜民自然是唐虞士君子<lb/>
　當自責我是臯䕫稷契否終日悠悠泄泄只説吾君<lb/>
　不堯舜弗俾厥后惟堯舜是誰之愧耻我輩髙節厚<lb/>
　禄寧不惶汗<lb/>
惟有為上的難今人都容易做<lb/>
聽訟者要知天平未稱物先須是對鍼則稱物不爽聽<lb/>
　訟之時心不虚平色態纔有所着中証便有趨向况<lb/>
<pb n="KR3a0096_WYG_002-39b"/>
　以辭示之意乎當官先要慎此<lb/>
天下之勢頓可為也漸不可為也頓之來也驟漸之來<lb/>
　也逺頓之着力在終漸之着力在始<lb/>
　　人情<lb/>
一巨卿還家門户不如做官時悄然不樂曰世態炎凉<lb/>
　如是人何以堪余曰君自炎凉非獨世態之過也平<lb/>
　常淡素是我本來事熱閙紛華是我倘來事君留戀<lb/>
　富貴以為當然厭惡貧賤以為遭際何炎凉如之而<lb/>
<pb n="KR3a0096_WYG_002-40a"/>
　暇嘆世情哉<lb/>
兩人相非不破家不止只回頭認自家一句錯便是無<lb/>
　邊受用兩人自是不反面稽唇不止只温語稱人一<lb/>
　句好便是無限懽忻<lb/>
守禮義者今人以為倨傲工諛佞者今人以為謙恭舉<lb/>
　世名公達宦自號儒流亦迷亂相責而不悟大可笑<lb/>
　也<lb/>
世間有三利衢壞人心術有四要路壞人氣質當此地<lb/>
<pb n="KR3a0096_WYG_002-40b"/>
　而不壞者可謂定守矣君門士大夫之利衢也公門<lb/>
　吏胥之利衢也市門商賈之利衢也翰林吏部臺省<lb/>
　四要地也有道者處之在在都是真我<lb/>
朝廷法紀做不得人情天下名分做不得人情聖賢通<lb/>
　理做不得人情他人事做不得人情我無力量做不<lb/>
　得人情以此五者徇人皆妄也君子慎之<lb/>
兩悔無不釋之怒兩求無不合之交兩怨無不成之禍<lb/>
攻人者有五分過惡只攻他三四分不惟彼有餘懼而<lb/>
<pb n="KR3a0096_WYG_002-41a"/>
　亦傾心引服足以塞其辯口攻到五分已傷渾厚而<lb/>
　我無救性矣若更多一分是貽之以自解之資彼據<lb/>
　其一而得五我貪其一而失五矣此言責家之大戒<lb/>
　也<lb/>
恕人有六或彼識見有不到處或彼聽聞有未真處或<lb/>
　彼力量有不及處或彼心事有所苦處或彼精神有<lb/>
　所忽處或彼微意有所在處先此六恕而命之不從<lb/>
　教之不改然後可罪也已是以君子教人而後責人<lb/>
<pb n="KR3a0096_WYG_002-41b"/>
　體人而後怒人<lb/>
人到無所顧惜時君父之尊不能使之嚴鼎鑊之威不<lb/>
　能使之懼千言萬語不能使之喻雖聖人亦無如之<lb/>
　何也已聖人知其然也毎養其體面體其情私而不<lb/>
　使至於無所顧惜<lb/>
有二三道義之交數日别便想思以為世俗之念一别<lb/>
　便生親厚之情一别便疎余曰君此語甚有趣向與<lb/>
　淫朋狎友滋味迴然不同但真味未深耳孔孟顔思<lb/>
<pb n="KR3a0096_WYG_002-42a"/>
　我輩平生何嘗一接只今誦讀體認間如朝夕同堂<lb/>
　對語如家人父子相依何者心交神契千載一時萬<lb/>
　里一室也久之彼我且無孰離孰合孰親孰疎哉若<lb/>
　相與而善念生相逺而欲心長即慕一生濟得甚事<lb/>
受病於平日而歸咎於一旦發源於臟腑而求效於皮<lb/>
　毛太倉之竭也責窮於囤底大厦之傾也歸罪於一<lb/>
　霖<lb/>
　　物理<lb/>
<pb n="KR3a0096_WYG_002-42b"/>
鴟鴞其本聲也如鵲鳩然第其聲可憎聞者以為不祥<lb/>
　每彈殺之夫物之飛鳴何嘗擇地哉集屋鳴屋集樹<lb/>
　鳴樹彼鳴屋者主人疑之矣不知其鳴于野樹主何<lb/>
　人不祥也至於犬人行鼠人言豕人立真大異事然<lb/>
　不祥在物無與於人即使於人為凶然亦不過感戾<lb/>
　氣而呈兆在物亦莫知所以然耳葢神鬼愛人毎示<lb/>
　人以趨避之幾人能恐懼修省則可轉禍為福如景<lb/>
　公之退孛星髙宗之枯桑榖妖不勝徳理氣必然然<lb/>
<pb n="KR3a0096_WYG_002-43a"/>
　則妖異之呈兆即蓍龜之告繇是吾師也何深惡而<lb/>
　痛去之哉<lb/>
春夏秋冬不是四個天東西南北不是四個地温凉寒<lb/>
　熱不是四個氣喜怒哀樂不是四個面<lb/>
臨池者不必仰觀而日月星辰可知也閉户者不必逰<lb/>
　覽而隂晴寒暑可知也<lb/>
先得天氣而生者本上而末下人是已先得地氣而生<lb/>
　者本下而末上草木是已得氣中之質者飛得質中<lb/>
<pb n="KR3a0096_WYG_002-43b"/>
　之氣者走得渾淪磅礴之氣質者為山河為巨體之<lb/>
　物得㳺散纎細之氣質者為蠛蠓蚊蟻蠢動之蟲為<lb/>
　苔蘚萍蓬藂蔇之草<lb/>
火不自知其熱氷不自知其寒鵬不自知其大蟻不自<lb/>
　知其小相忘於所生也<lb/>
大風無聲湍水無浪烈火無焰萬物無影<lb/>
薰香蕕臭蕕固不可有薫也是多了的不知無臭無臭<lb/>
　臭之母也<lb/>
<pb n="KR3a0096_WYG_002-44a"/>
栁炭鬆弱無力見火即盡榆炭稍强火稍烈桑炭强山<lb/>
　栗炭更强皆逼人而耐久木死成炭其性自在<lb/>
　　廣喻<lb/>
劒長三尺用在一絲之銛刅筆長三寸用在一端之鋭<lb/>
　毫其餘皆無用之羡物也雖然使劍與筆但有其銛<lb/>
　者鋭者焉則其用不可施則知無用者有用之資有<lb/>
　用者無用之施易牙不能無㸑子歐冶不能無砧手<lb/>
　公輸不能無鑽厮茍不能無則與有用者等也若之<lb/>
<pb n="KR3a0096_WYG_002-44b"/>
　何而可以相病也<lb/>
着味非至味也故𤣥酒為五味先着色非至色也故太<lb/>
　素為五色之主着象非至象也故無象為萬象母着<lb/>
　力非至力也故大塊載萬物而不負着情非至情也<lb/>
　故太清生萬物而不親着心非至心也故聖人應萬<lb/>
　物而不有<lb/>
凡病人面紅如赭髪潤如油者不治葢萃一身之元氣<lb/>
　血脉盡於面目之上也嗚呼人君富四海貧可以懼<lb/>
<pb n="KR3a0096_WYG_002-45a"/>
　矣<lb/>
風之初發於谷也㧞木走石漸逺而減又逺而弱又逺<lb/>
　而微又逺而盡其勢然也使風出谷也僅能振葉拂<lb/>
　毛即咫尺不能推行矣京師號令之首也紀法不可<lb/>
　以不振也<lb/>
背上有物反顧千萬轉而不可見也遂謂人言不可信<lb/>
　若必待自見則無見時矣<lb/>
毫釐之輕斤鈞之所藉以為重者也合勺之微斛斗之<lb/>
<pb n="KR3a0096_WYG_002-45b"/>
　所賴以為多者也分寸之短丈尺之所需以為長者<lb/>
　也<lb/>
長㦸利於錐而㦸不可以為錐猛虎勇於貍而虎不可<lb/>
　以為貍用小者無取於大猶用大者無取於小二者<lb/>
　不可以相誚也<lb/>
鑑不能自照尺不能自度權不能自稱囿於物也聖人<lb/>
　則自照自度自稱成其為鑑為尺為權而後能妍媸<lb/>
　長短輕重天下<lb/>
<pb n="KR3a0096_WYG_002-46a"/>
蒼松古栢與夭桃穠李争妍重轂鸞鑣與衝車獵馬争<lb/>
　步豈直不能亦可醜矣<lb/>
鎻鑰各有合合則開不合則不開亦有合而不開者必<lb/>
　有所以合而不開之故也亦有終日開偶然抵死不<lb/>
　開必有所以偶然不開之故也萬事必有故應萬事<lb/>
　必求其故<lb/>
窻間一紙能障㧞木之風胸前一瓠不溺拍天之浪其<lb/>
　所托者然也<lb/>
<pb n="KR3a0096_WYG_002-46b"/>
人有饋一木者家僮曰留以為梁余曰木小不堪也僮<lb/>
　曰留以為棟余曰木大不宜也僮笑曰木一也忽病<lb/>
　其大又病其小余曰小子聽之物各有宜用也言各<lb/>
　有攸當也豈惟木哉他日為余生炭滿爐烘人余曰<lb/>
　太多矣乃盡濕之留星星三二㸃欲明欲滅余曰太<lb/>
　少矣僮怨曰火一也既嫌其多又嫌其少余曰小子<lb/>
　聽之情各有所適也事各有所量也豈惟火哉<lb/>
海投以汚穢投以瓦礫無所不容取其寳藏取其生育<lb/>
<pb n="KR3a0096_WYG_002-47a"/>
　無所不與廣博之量足以納觸忤而不驚富有之積<lb/>
　足以供採取而不竭聖人者萬物之海也<lb/>
鏡空而無我相故照物不爽分毫若有一絲痕照人面<lb/>
　上便有一絲若有一㸃瘢照人面上便有一㸃差不<lb/>
　在人面也心體不虚而應物亦然故禪家嘗教人空<lb/>
　諸有而吾儒惟有喜怒哀樂未發之中故有發而中<lb/>
　節之和<lb/>
人未有洗面而不閉目撮紅而不慮手者此猶愛小體<lb/>
<pb n="KR3a0096_WYG_002-47b"/>
　也人未有過簷滴而不疾走踐泥塗而不揭足者此<lb/>
　直愛衣履耳七尺之軀顧不如衣履哉乃沉之滔天<lb/>
　情欲之海拚於焚林暴怒之塲粉身碎體甘心焉而<lb/>
　不顧悲夫<lb/>
左手畫圓右手畫方是可能也鼻左受香右受惡耳左<lb/>
　聽絲右聽竹目左視東右視西是不可能也二體且<lb/>
　難分况一念而可分乎<lb/>
擲髪於地雖烏獲不能使有聲投核於地雖童子不能<lb/>
<pb n="KR3a0096_WYG_002-48a"/>
　使無聲人豈能使我輕重哉自輕重耳<lb/>
澤潞之役余與僚友並肩輿日莫矣僚友問輿夫去潞<lb/>
　幾何曰五十里僚友憮然少間又問尚有幾何曰四<lb/>
　十五里如此者數問而聲愈厲意廹切不可言甚者<lb/>
　怒罵余少憩車中既下車戯之曰君費力如許到來<lb/>
　與我一般僚友笑曰余口津且竭矣而咽若火始信<lb/>
　兄討得便宜多也問卜筮者亦然天下豈有兒不下<lb/>
　廹而强自催生之理乎大抵皆揠苗之見也<lb/>
<pb n="KR3a0096_WYG_002-48b"/>
進香呌佛某不禁同僚非之余憮然曰王道荆榛而後<lb/>
　蹊徑多彼所為誠非善事而心且福利之為何可弗<lb/>
　禁所賴者縁是以自戒而不敢為惡也故歲飢不禁<lb/>
　草木之實待年豐彼自不食矣善乎孟子之言曰君<lb/>
　子反經而已矣而已矣三字㫖哉妙哉涵蓄多少趣味<lb/>
日食膾炙者日見其美若不可一日無素食三月聞肉<lb/>
　味祇覺其腥矣今與膾炙人言腥豈不訝哉<lb/>
鈎吻砒霜也都治病㸔是甚麽醫了<lb/>
<pb n="KR3a0096_WYG_002-49a"/>
家家有路到長安莫辨東西與南北<lb/>
鐘一鳴而萬户千門有耳者莫不入其聲而聲非不足<lb/>
　使鐘鳴於百里無人之野無一人聞之而聲非有餘<lb/>
　鐘非人人分送其聲而使之入人人非取足於鐘之<lb/>
　聲以盈吾耳此一貫之説也<lb/>
未有有其心而無其政者如漬種之必苗爇蘭之必香<lb/>
　未有無其心而有其政者如塑人之無語畫鳥之不<lb/>
　飛<lb/>
<pb n="KR3a0096_WYG_002-49b"/>
某嘗與友人論一事友人曰我胸中自有權量某曰雖<lb/>
　婦人孺子未嘗無權量只怕他大斗小秤<lb/>
齁鼾驚隣而睡者不聞垢汚滿背而負者不見<lb/>
被桐以絲其聲兩相借也道不孤成功不獨立<lb/>
無涵養之功一開口動身便露出本象説不得你有灼<lb/>
　見真知無保養之實遇外感内傷依舊是病人説不<lb/>
　得你有真傳口授<lb/>
磨墨得省身克己之法膏筆得用人處事之法寫字得<lb/>
<pb n="KR3a0096_WYG_002-50a"/>
　經世宰物之法<lb/>
或問士希賢賢希聖聖希天何如曰體味之不免有病<lb/>
　士賢聖皆志於天而分量有大小造詣有淺深者也<lb/>
　譬之適長安者皆志於長安其行有疾遲有止不止<lb/>
　耳若曰跬步者希百里百里者希千里則非也故造<lb/>
　道之等必由賢而後能聖志之所希則合下便欲與<lb/>
　聖人一般<lb/>
言教不如身教之行也事化不如意化之極也事化信<lb/>
<pb n="KR3a0096_WYG_002-50b"/>
　信則不勞而教成意化神神則不知而俗變螟蛉語<lb/>
　生言化也鳥孚生氣化也鱉思生神化也<lb/>
只一條線把𦂳要機括提掇得醒滿眼景物都生色到<lb/>
　處鬼神都響應<lb/>
地以一氣嘘萬物而使之生而物之受其氣者早暮不<lb/>
　同則物之性殊也氣無早暮夭喬不同物之體殊也<lb/>
　氣無夭喬甘苦不同物之味殊也氣無甘苦紅白不<lb/>
　同物之色殊也氣無紅白榮悴不同物之禀遇殊也<lb/>
<pb n="KR3a0096_WYG_002-51a"/>
　氣無榮悴盡吾發育之力滿物各足之分量順吾生<lb/>
　植之道聽其取足之多寡如此而已聖人之治天下<lb/>
　也亦然<lb/>
口塞而鼻氣盛鼻塞而口氣盛鼻口俱塞腹悶而死治<lb/>
　河者不可不知也故欲其力大而勢急則塞其旁流<lb/>
　欲其力微而勢殺也則多其支派欲其蓄積而有用<lb/>
　也則節其急流治天下之於民情也亦然<lb/>
木鐘撞之也有木聲王鼓擊之也有土響未有感而不<lb/>
<pb n="KR3a0096_WYG_002-51b"/>
　應者如何只是怨尤或曰亦有感而不應者曰以髪<lb/>
　擊鼓以羽撞鐘何應之有<lb/>
四時之氣先感萬物而萬物應所以應者何也天地萬<lb/>
　物一氣也故春感而糞壤氣升雨感而礎石先潤磁<lb/>
　石動而鍼轉陽燧映而火生况有知乎格天動物只<lb/>
　是這箇道理<lb/>
噐械與其備二之不精不如精其一之為約一而精之<lb/>
　萬全之慮也<lb/>
<pb n="KR3a0096_WYG_002-52a"/>
我之子我憐之隣人之子隣人憐之非我非隣人之子<lb/>
　而轉相鬻育則不死為恩矣是故公衙不如私舍之<lb/>
　堅驛馬不如家騎之肥不以我有視之也茍擴其無<lb/>
　我之心則垂永逸者不憚今日之一勞惟民財與力<lb/>
　之可惜耳奚必我居也懷一體者當使芻牧之常足<lb/>
　惟造物生命之可憫耳奚必我乗也嗚乎天下之有<lb/>
　我久矣不獨此一二事也學者須要打破這藩籬纔<lb/>
　成大世界<lb/>
<pb n="KR3a0096_WYG_002-52b"/>
膾炙之處蠅飛滿几而太羹𤣥酒不至膾炙日増而欲<lb/>
　蠅之集太羹𤣥酒雖驅之不至也膾炙徹而蠅不得<lb/>
　不趨於太羹𤣥酒矣是故返朴還淳莫如崇儉而禁<lb/>
　其可欲<lb/>
駝負百鈞蟻負一粒各盡其力也象飲數石鼷飲一勺<lb/>
　各充其量也君子之用人不必其效之同各盡所長<lb/>
　而已<lb/>
古人云聲色之於以化民末也這個末好容易底近世<lb/>
<pb n="KR3a0096_WYG_002-53a"/>
　聲色不行動大聲色大聲色不行動大刑罰纔濟得<lb/>
　一半事化不化全不暇理㑹常言三代之民與禮教<lb/>
　習若有奸宄然後麗刑如腹與粟菽偶一失調治用<lb/>
　藥餌後世之民與刑罰習若徳化不由日積月累如<lb/>
　孔子之三年王者之必世驟便欣然向道萬萬不能<lb/>
　譬之剛腸硬腹之人服大承氣湯三五劑始覺而却<lb/>
　以四物四君子補之非不養人殊與疾悖而反生他<lb/>
　症矣却要在刑政中兼徳禮則徳禮可行所謂兼攻<lb/>
<pb n="KR3a0096_WYG_002-53b"/>
　兼補以攻為補先攻後補有宜攻有宜補惟在劑量<lb/>
　民情不拂不縱始得噫可與良醫道得良醫而撓之<lb/>
　與委庸醫而聽之其失均<lb/>
以莫耶授嬰兒而使之禦敵以繁弱授䝉瞍而使之中<lb/>
　的其不勝任授者之罪也<lb/>
齊有南北官道洿下者里餘雨多行潦行者不便則傍<lb/>
　西踏人田行行數日而成路田家苦之斷以横墻十<lb/>
　步一堵堵數十焉行者避墻更西踏田愈廣數日又<lb/>
<pb n="KR3a0096_WYG_002-54a"/>
　成路田家無計乃蹲田邊且泣欲止欲訟而無如多<lb/>
　人何也或告之曰墻之所斷已成棄地矣胡不仆墻<lb/>
　而使之通猶得省於墻之更西者乎予笑曰更有竒<lb/>
　法以築墻之土墊道則道平矣道平人皆由道又不<lb/>
　省於道之西者乎安用墻為越數日道成而道傍無<lb/>
　一人跡矣<lb/>
君子之教人也能妙夫因材之術不能變其各具之質<lb/>
　譬之地然發育萬物者其性也草得之而為柔木得<lb/>
<pb n="KR3a0096_WYG_002-54b"/>
　之而為剛不能使草之為木而木之為草也是故君<lb/>
　子以人治人不以我治人<lb/>
羊腸之隘前車覆而後車協力非以厚之也前車當關<lb/>
　後車停駕非惟同緩急亦且共利害為人也而實自<lb/>
　為也嗚呼士君子共事而忘人之急無乃所以自孤<lb/>
　也夫<lb/>
石不入水者堅也磁不入水者宻也人身内堅而外宻<lb/>
　何外感之能入物有一隙水即入一隙物虚一寸水<lb/>
<pb n="KR3a0096_WYG_002-55a"/>
　即入一寸<lb/>
頸檠一首足荷七尺終身由之而不覺其重固有之也<lb/>
　使他人之首枕我肩他人之身在我足則不勝其重<lb/>
　矣<lb/>
不怕炊不熟只恐斷了火火不斷時煉金煑砂可使為<lb/>
　水作泥今冷竈清鍋却恁空忙作甚<lb/>
一人入餅肆問餅值幾何館人曰餅一錢一枚食數餅<lb/>
　矣錢如數與之館人曰餅不用麵乎應麵錢若干食<lb/>
<pb n="KR3a0096_WYG_002-55b"/>
　者曰是也與之又曰不用薪水乎應薪水錢若干食者曰<lb/>
　是也與之又曰不用人工乎應人工錢若干食者曰是也<lb/>
　與之歸而思於路曰吾愚也哉出此三色錢不應又<lb/>
　有餅錢矣<lb/>
以佳兒易一跛子子之父母不從非不辨美惡也各有<lb/>
　所愛也<lb/>
發去木一截作神櫝一鏡臺一脚桶一錫五斤造香爐<lb/>
　一酒壺一溺噐一<lb/>
<pb n="KR3a0096_WYG_002-56a"/>
某嘗入一富室見四海竒珍山積曰某物余取諸蜀某<lb/>
　物予取諸越不逺數千里積數十年以有今日謂余<lb/>
　公有此否曰余性無所嗜設有所嗜則百物無足而<lb/>
　至前問何以得此曰我只是積錢<lb/>
弄潮於萬層波面進步於百尺竿頭<lb/>
人之手無異於己之手也腋肋足底已摸之不痒而人<lb/>
　摸之則痒補之齒不大於己之齒也己之齒不覺塞<lb/>
　而補之齒覺塞<lb/>
<pb n="KR3a0096_WYG_002-56b"/>
四脚平稳不須又加搘墊<lb/>
只見倒了墻幾曽見倒了地<lb/>
無垢子浴面拭之以巾既而洗足仍以其巾拭之弟子<lb/>
　曰舛矣先生之用物也即不為物分清濁豈不為身<lb/>
　分貴賤乎無垢子曰嘻汝何太分别也足未濯時面<lb/>
　潔於足足既濯時何殊於面面若不浴面同於足潔<lb/>
　足汙面孰貴孰賤余謂弟子曰此禪宗也分别與不<lb/>
　分别此孔釋之所以殊也<lb/>
<pb n="KR3a0096_WYG_002-57a"/>
兩家比舍而居南隣墻頺北隣為之塗埴丹堊而南隣<lb/>
　不歸徳南隣失火北隣為之焦頭爛額而南隣不謝<lb/>
　勞<lb/>
喜者大笑而怒者亦大笑哀者痛哭而樂者亦痛哭歡<lb/>
　暢者歌而憂思者亦歌逃亡者走而追逐者亦走豈<lb/>
　以形論心哉<lb/>
二商渡江俱挾重資舟滿載重而不已也中流遇風舟<lb/>
　子曰須減舟中之十二始無恐不然不沉則覆一商<lb/>
<pb n="KR3a0096_WYG_002-57b"/>
　曰我竒貨可惜無堪棄者一商從之得達岸一商竟<lb/>
　溺焉人貨俱喪其達岸者悔曰可惜減吾千金怨舟<lb/>
　子舟子曰不見某乎曰彼命當死減亦死我命不當<lb/>
　死不減亦不死乃向舟子索償<lb/>
抱得不哭孩兒易抱得孩兒不哭難<lb/>
疥癬雖小疾只不染在身上就好一到身上難説是無<lb/>
　病底人<lb/>
　　詞章<lb/>
<pb n="KR3a0096_WYG_002-58a"/>
六經之文不相師也而後世不敢軒輊後之為文者吾<lb/>
　惑矣擬韓臨栁效馬學班代相祖述竊其糟粕謬矣<lb/>
　夫文以載道也茍文足以明道謂吾之文為六經可<lb/>
　也何也與六經不相叛也否則發明申韓之學術飾<lb/>
　以六經之文法有道君子以之覆瓿矣<lb/>
一先達為文示予令改之予謙讓先達曰某不䕶短即<lb/>
　令公笑我只是一人笑若為我回䕶是令天下笑也<lb/>
　予極服其誠又服其智嗟夫惡一人之面指而安為<lb/>
<pb n="KR3a0096_WYG_002-58b"/>
　天下之背笑者豈獨文哉豈獨一二人哉觀此可以<lb/>
　悟矣<lb/>
古今載籍之言率有七種一曰天分語身為道鑄心是<lb/>
　理成自然而然毫無所為生知安行之聖人二曰性<lb/>
　分語理所當然職所當盡務滿分量斃而後已學知<lb/>
　利行之聖人三曰是非語為善者為君子為惡者為<lb/>
　小人以勸賢者四曰利害語作善降之百祥作不善<lb/>
　降之百殃以䇿衆人五曰權變語托詞畫䇿以應務<lb/>
<pb n="KR3a0096_WYG_002-59a"/>
　六曰威令語五刑以防淫七曰無奈語五兵以禁亂<lb/>
　此語之外皆亂道之談也學者之所務辨也<lb/>
愁紅怨緑是兒女語對白抽黄是騷墨語嘆老嗟卑是<lb/>
　寒酸語慕羶附腥是乞丐語<lb/>
艱語深辭險句怪字文章之妖而道之賊也後學之殃<lb/>
　而木之災也路本平而山谿之日月本明而雲霧之<lb/>
　無異理有異言無深情有深語是人不誡而是書不<lb/>
　焚有世教之責者之罪也若曰其人學博而識深意<lb/>
<pb n="KR3a0096_WYG_002-59b"/>
　奥而語竒然則孔孟之言淺鄙甚矣<lb/>
聖人不作無用文章其論道則為育徳之言其論事則<lb/>
　為有見之言其叙述歌詠則為有益世教之言<lb/>
聖人作經有指時物者有指時事者有指方事者有論<lb/>
　心事者當時精意與身徃矣話言所遺不能冩心之<lb/>
　十一而儒者以後世之事物一己之意見度之不得<lb/>
　則强為訓詁嗚呼漢宋諸儒不生則先聖經㫖後世<lb/>
　誠不得十一然以牽合附㑹而失其自然之㫖者亦<lb/>
<pb n="KR3a0096_WYG_002-60a"/>
　不少也<lb/>
聖人垂世則為持衡之言救世則有偏重之言持衡之<lb/>
　言達之天下萬世者也可以示極偏重之言因事因<lb/>
　人者也可以矯枉而不善讀書者每以偏重之言垂<lb/>
　訓亂道也夫誣聖也夫<lb/>
自孔子時便説史不闕文又曰文勝質則史把史字就<lb/>
　作了一偽字㸔如今讀史只㸔他治亂興亡足為法<lb/>
　戒至於是真是偽總是除外底譬之聽戯文一般何<lb/>
<pb n="KR3a0096_WYG_002-60b"/>
　須問他真假只是足為感創便於風化有關但有一<lb/>
　樁可恨處只縁當真㸔把偽的當真只縁當偽㸔又<lb/>
　把真底當偽這裏便宜了多少小人虧枉了多少君<lb/>
　子<lb/>
文章有八要簡切明盡正大温雅不簡則失之繁冗不<lb/>
　切則失之浮泛不明則失之含糊不盡則失之疎遺<lb/>
　不正則理不足以服人不大則失冠冕之體不温則<lb/>
　暴厲刻削不雅則鄙陋淺俗廟堂文要有天覆地載<lb/>
<pb n="KR3a0096_WYG_002-61a"/>
　山林文要有仙風道骨征伐文要有吞象食牛奏對<lb/>
　文要有忠肝義膽諸如此類可以例求<lb/>
太𤣥雖終身不㸔亦可<lb/>
自鄉舉里選之法廢而後世率尚詞章唐以詩賦求真<lb/>
　才更為可嘆宋以經義取士而我朝因之夫取士以<lb/>
　文已為言舉人矣然猶曰言心聲也因文可得其心<lb/>
　因心可知其人其文爽亮者其心必光明而察其麤<lb/>
　淺之病其文勁直者其人必剛方而察其豪悍之病<lb/>
<pb n="KR3a0096_WYG_002-61b"/>
　其文藻麗者其人必文采而察其靡曼之病其文荘<lb/>
　重者其人必端嚴而察其寥落之病其文飄逸者其<lb/>
　人必流動而察其浮薄之病其文典雅者其人必質<lb/>
　實而察其樸鈍之病其文雄暢者其人必揮霍而察<lb/>
　其跅弛之病其文温潤者其人必和順而察其巽輭<lb/>
　之病其文簡潔者其人必修謹而察其拘攣之病其<lb/>
　文簡潔者其人必精細而察其隱險之病其文冲淡<lb/>
　者其人必恬雅而察其懶散之病其文變化者其人<lb/>
<pb n="KR3a0096_WYG_002-62a"/>
　必圓通而察其機械之病其文竒巧者其人必聰明<lb/>
　而察其怪誕之病其文蒼老者其人必不俗而察其<lb/>
　迂腐之病有文之長而無文之病則其人可知矣文<lb/>
　即未純必不可棄今也但取其文而已見欲深邃調<lb/>
　欲新脱意欲竒特句欲飣餖鍛鍊欲工態度欲俏粉<lb/>
　黛欲濃靣皮欲厚是以舉業之家棄理而工辭忘我<lb/>
　而徇世剽竊湊泊全無自己神情口語筆端迎合主<lb/>
　司好尚沿習之調既成本然之天不露而校文者亦<lb/>
<pb n="KR3a0096_WYG_002-62b"/>
　迷於世調取其文而忘其人何異暗摸而辨蒼黄隔<lb/>
　壁而察妍媸欲得真才豈不難哉隆慶戊辰永城胡<lb/>
　君格誠登第三塲文字皆塗抹過多而安鄭給諫大<lb/>
　經所取士也人皆笑之後余閲其卷乃嘆曰塗抹即<lb/>
　盡棄擲不能何者其荒疎狂誕繩之以舉業自當落<lb/>
　地而一段雄偉噐度爽朗精神英英然一世豪傑如<lb/>
　對其面其人之可收自在文章之外耳胡君不羈之<lb/>
　才難挫之氣吞牛食象倒海衝山司理常州佐海剛<lb/>
<pb n="KR3a0096_WYG_002-63a"/>
　峯多所調停自非尋常庸衆人惜也以不合世調竟<lb/>
　使沉淪余因拈出以為取士者不専在數篇工拙當<lb/>
　得之牝牡驪黄之外也<lb/>
左傳國語戰國䇿春秋之時文也未嘗見春秋時人學<lb/>
　三代史記漢書西漢之時文也未嘗見班馬學國左<lb/>
　今之時文安知非後世之古文而不擬國左則擬史<lb/>
　漢陋矣人之棄已而襲人也六經四書三代以上之<lb/>
　古文也而不擬者何習見也甚矣人之厭常而喜異<lb/>
<pb n="KR3a0096_WYG_002-63b"/>
　也余以為文貴理勝得理何古何今茍理不如人而<lb/>
　摹仿於句字之間以希博洽之譽有識者恥之<lb/>
正大光明透徹簡易如天地之為形如日月之垂象足<lb/>
　以開物成務足以濟世安民達之天下萬世而無弊<lb/>
　此謂天言平易明白切近精實出於吾口而當於天<lb/>
　下之心載之典籍而裨於古人之道是謂人言艱深<lb/>
　幽僻弔詭探竒不自句讀不能通其文通則無分毫<lb/>
　㑹心之理趣不考音韻不能識其字識則皆常行日<lb/>
<pb n="KR3a0096_WYG_002-64a"/>
　用之形聲是謂鬼言鬼言者道之賊也木之孽也經<lb/>
　生學士之殃也然而世人崇尚之者何逃之怪異足<lb/>
　以文凡陋之筆見其怪異易以駭膚淺之目此光明<lb/>
　平易大雅君子為之汗顔泚顙而彼方以為得意者<lb/>
　也哀哉<lb/>
　<lb/>
　<lb/>
　<lb/>
<pb n="KR3a0096_WYG_002-64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呻吟語摘卷下<lb/>
</p>
<p>
</p>
  </div>
</body>
</text>
</TEI>
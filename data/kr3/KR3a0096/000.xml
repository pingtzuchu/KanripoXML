<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>呻吟語摘</head>
    <p>
<pb n="KR3a0096_WYG_000-1a"/>
欽定四庫全書　　　　　子部一<lb/>
　呻吟語摘　　　　　　　儒家類<lb/>
　　提要<lb/>
　　　　<hi>臣</hi>等謹案呻吟語摘二卷明吕坤撰坤有四<lb/>
　　　　禮疑已著録明史藝文志載呻吟語凡四卷<lb/>
　　　　此止二卷考卷末萬厯丙辰其子知畏跋則<lb/>
　　　　此乃坤從四卷中手自删削並取知畏所續<lb/>
　　　　入者若干條存十之二三距萬厯壬辰郭子<lb/>
<pb n="KR3a0096_WYG_000-1b"/>
　　　　章作序之時又二十四年蓋坤晩年之定本<lb/>
　　　　也其内篇分七門曰性命曰存心曰倫理曰<lb/>
　　　　談道曰修身曰問學曰應務外篇分九門曰<lb/>
　　　　世運曰聖賢曰品藻曰治道曰人情曰物理<lb/>
　　　　曰廣喻曰詞章大抵不侈語精微而篤實以<lb/>
　　　　為本不虚談髙逺而踐履以為程在明代講<lb/>
　　　　學諸家似乎麤淺然尺尺寸寸務求規矩而<lb/>
　　　　又不違戾於情理視陸學末派之猖狂朱學<lb/>
<pb n="KR3a0096_WYG_000-2a"/>
　　　　末派之迂僻其得失則有閒矣乾隆四十六<lb/>
　　　　年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0096_WYG_000-3a"/>
呻吟語摘序<lb/>
嘗讀孟子曰人恒過然後能改困於心衡於慮而後作<lb/>
徴於色發於聲而後喻説者謂中人之性非也豈以聖<lb/>
賢必無過乎成湯惟有慙徳曰恐來世以貽為口實湯<lb/>
之作喻也而生於慚孔子曰邱也幸茍有過人必知之<lb/>
孔子之作喻也而生於過中丞新吾吕公故有呻吟語<lb/>
呻吟中丞之作喻所由生也曰呻吟寓言也言雖寓而<lb/>
道亦寓峻極於天地開闢混沌之變小人於早莫夭喬<lb/>
<pb n="KR3a0096_WYG_000-3b"/>
甘苦紅白榮悴之殊精徹於太一形化氣化之祖粗及<lb/>
於吹拂淋漓嚴凝流漓燔灼之跡上明堯舜周孔精一<lb/>
一貫之奥下闢佛老楊墨莊列申韓支離之書逺稽古<lb/>
先二帝三王風物之淳近著叔季徂詐争競之偽細分<lb/>
居敬主静理欲善惡之闗顯設禮樂刑法功業之塗鴻<lb/>
纎並陳源流具論詳哉乎言之矣近儒譚學者標其赤<lb/>
志曰主敬曰致良知曰隨處體認天理呻吟未嘗不語<lb/>
敬而曰執事敬未嘗不語良知而曰從親長致良知未<lb/>
<pb n="KR3a0096_WYG_000-4a"/>
嘗不語天理而曰於人事上存天理啜糟粕者孰與醲<lb/>
醇之㫖而謂醲醇不釀於糟粕不可肥膚革者孰與神<lb/>
氣之王而謂神氣不宅於膚革不可夫婦之愚可以與<lb/>
知良知也及其至雖聖人亦有所不知焉聖而不可知<lb/>
之神也而謂不可知不出於夫婦之與知不可夫婦之<lb/>
不肖可以能行良能也及其至雖聖人亦有所不能焉<lb/>
中庸不可能也而謂不可能不出於夫婦之與能不可<lb/>
此呻吟之大都也世方索隱行怪吾夫子語中庸世方<lb/>
<pb n="KR3a0096_WYG_000-4b"/>
歸楊墨悦鄉愿孟子語君父反經世方佞佛昌黎語原<lb/>
道世方習元同尚禅那呻吟語綱常事物呻吟非徒自<lb/>
作自喻將以激濁立懦啓迷導誤作人之作喻人之喻<lb/>
以偕之大道辟之長桑之禁方陽慶之竒咳無獨長生<lb/>
繄起死人而肉白骨也子章事公晋陽公氷蘗自規取<lb/>
與慎一介而兼懐萬彚靡所畛域問民疾苦膏盲泣若<lb/>
下車任若内溝醜不若古人而哀不已若者必欲維之<lb/>
以身登之於岸卧之袵席而後已程伯子曰醫書以手<lb/>
<pb n="KR3a0096_WYG_000-5a"/>
足痿痺為不仁仁者渾然與天地萬物為一體知伯子<lb/>
之痿痺則知公之呻吟矣子章乃原公呻吟作喻之機<lb/>
推公呻吟宇宙之志而槩之曰公之自病也病道之弗<lb/>
明弗行而其病天下也病吾之疲癃顛連而無告者也<lb/>
奈之何不呻以吟也萬歴二十年壬辰秋後學郭子章<lb/>
頓首拜撰<lb/>
</p>
<p>
</p>
  </div>
</body>
</text>
</TEI>
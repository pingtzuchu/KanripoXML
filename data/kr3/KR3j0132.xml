<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>佩韋齋輯聞卷一</head> <lb/>
    <p>
<pb n="KR3j0132_WYG_001-1a"/>
欽定四庫全書<lb/>
　佩韋齋輯聞卷一<lb/>
　　　　　　　　　　　　宋　俞徳鄰　撰<lb/>
堯舜之臣禹稷契皋陶益皆有大功徳於民者也禹受<lb/>
禪為夏載祀四百契之後生湯革夏為殷載祀六百后<lb/>
稷之後生武王革殷為周載祀八百天之報侈矣皋陶<lb/>
與益疑皆若是可也然益之後生始皇混一四海不過<lb/>
二世皋陶之後雖英蓼六春秋之世楚成大心滅六公<lb/>
<pb n="KR3j0132_WYG_001-1b"/>
子歸心滅蓼至漢九江英布先黥而王後叛而夷視益<lb/>
又不逮焉何哉豈益焚山澤不免戕物之命淑問如皋<lb/>
陶雖曰惟明克允而刑實傷人之具不然造物者何嗇<lb/>
于此二臣之後也嗚呼為皋陶尚爾而況不為皋陶者<lb/>
乎<lb/>
漢自元帝至平帝禍亂皆起於宦官外戚然召之者實<lb/>
宣帝也𢎞恭石顯以眀法進宣帝用之則宦官之禍始<lb/>
於宣帝矣許史衰有王氏王氏衰有丁傳丁傳衰莽繼<lb/>
<pb n="KR3j0132_WYG_001-2a"/>
之則外戚之禍始於宣帝矣東萊吕公謂宣帝雖中興<lb/>
之君實基禍之主有以夫<lb/>
曹操以鬼蜮之智挟天子弑伏后𠞰皇子戮貴人害孔<lb/>
融殺崔琰誅荀彧禮樂征伐出其手者十九年傳至丕<lb/>
卒移漢鼎操疑得志於地下矣然自操肇謀迄於國亡<lb/>
五六十載間實與司馬氏相終始方懿辭操辟操之志<lb/>
猶未暴也而其心已不下於操未幾把握魏政殺楚王<lb/>
彪置諸王公於鄴至再世受遺父子祖孫相繼秉國師<lb/>
<pb n="KR3j0132_WYG_001-2b"/>
廢齊王昭弑髙貴卿公不三四年易魏為晉視操之脅<lb/>
制漢室殆有甚焉恢恢天網如此世之懷姦孕逆竊窺<lb/>
人宗社者安知無典午氏之踵其後耶<lb/>
司馬懿為魏上將征伐四克遂隂懷不臣之志及師昭<lb/>
廢二主弑一君卒移魏祚然未再世稱兵相屠惠帝昏<lb/>
愚食餅中毒懷愍身為降人行酒執盖萬世有餘恥既<lb/>
而中原板蕩中廟焚没雖元帝再造而石馬犧牛之讖<lb/>
晉已非復典午氏矣自武至愍僅四帝都洛陽僅五十<lb/>
<pb n="KR3j0132_WYG_001-3a"/>
二年中間亂離屈辱前古所罕見亂臣賊子亦何所利<lb/>
而為之乎<lb/>
王莽女為漢平帝后莽簒漢强欲嫁之后不從楊堅女<lb/>
為周宣帝后堅有異志后憤惋形於辭色及堅受禪欲<lb/>
奪后志后亦不許天理民彛雖婦人女子有不能自冺<lb/>
者而其父乃甘心焉賢不肖之相去何大相逺哉<lb/>
古婦人書疏徃来之儀史不詳見曹操卞夫人與楊太<lb/>
尉夫人袁氏書云卞頓首及楊夫人荅書乃云彪袁氏<lb/>
<pb n="KR3j0132_WYG_001-3b"/>
頓首頓首豈以卑荅尊遂冠夫之名於某氏之上耶<lb/>
漢桓帝朝陳蕃薦徐穉等五處士皆屢徴不起帝欲圖<lb/>
姜肱之形肱卧闇室卒不使畫工見之他時竇憲薦楊<lb/>
喬徵之及朝帝愛其才貌欲使尚主喬固辭至不食而<lb/>
卒是亦可以亷頑立懦矣<lb/>
李宻王世充皆受學於徐文逺及宻起兵使文逺坐南<lb/>
面備弟子禮拜之及文逺見世充乃輒先拜或云君倨<lb/>
宻而下王公何也答曰宻君子能受酈生之揖世充小<lb/>
<pb n="KR3j0132_WYG_001-4a"/>
人無容故人義相時而動可也乃知李宻之待故人能<lb/>
謙下如是君子之稱非溢美也<lb/>
戰國䇿秦王欲見頓弱頓弱曰臣之義不𠫭拜王能使<lb/>
臣無拜即可矣不即不見也乃知参拜之禮于古為重<lb/>
蔡文姬云臣父言割𨽻字八分取二分割李篆二分取<lb/>
八分故云八分張懷瓘云本楷字漸若人字分散故名<lb/>
八分杜詩蒼頡鳥跡既茫昧字體變化如浮雲陳倉石<lb/>
鼓又已訛大小二篆生八分盖八分必由大小二篆而<lb/>
<pb n="KR3j0132_WYG_001-4b"/>
出正如文姬之言若但類楷字而分散非古也<lb/>
梁元帝時有荆州放生亭碑載藝文類聚則放生非始<lb/>
於唐也<lb/>
醯釋名苦酒即醋也魏名臣奏曰今官販苦酒與百姓<lb/>
爭錐刀之利則官司鬻醋見于魏初<lb/>
士大夫飭身脩行固不求後世之知然行同乎古人而<lb/>
名不聞於後世亦尚論者之所深惜也齊大飢黔敖為<lb/>
食於路以待餓者而食之有餓者蒙袂輯屨貿貿然来<lb/>
<pb n="KR3j0132_WYG_001-5a"/>
黔敖左奉食右執飲曰嗟来食揚其目而視之曰予唯<lb/>
不食嗟来之食以至於斯也從而謝焉終不食而死充<lb/>
其介夷齊之流也而氏名無傳焉可嘅也已爰旌目事<lb/>
亦與蒙袂輯屨者同乃託列子以顯其亦有幸不幸耶<lb/>
漢髙祖經營之初招亾納叛既定天下則崇節義以礪<lb/>
風俗盖知以馬上得之不可以馬上治之也赦季布斬<lb/>
丁公所以教天下之為人臣者然鄭君嘗事項籍籍死<lb/>
屬漢髙祖悉令籍諸臣名籍鄭君獨不奉詔此正蒙義<lb/>
<pb n="KR3j0132_WYG_001-5b"/>
之士髙祖乃盡拜名籍者為大夫而逐鄭君何其戾也<lb/>
史稱髙祖豁達大度吾于此不無遺憾矣唐世系載鄭<lb/>
君名榮大司農當時盖其後云<lb/>
楊寳當哀平之世隠居教授及王莽居攝與兩龔蔣謝<lb/>
俱被徵遂遁逃不知所之光武髙其節建武中遣公車<lb/>
徵詣闕老病不至卒于家其後震生秉秉生賜賜生彪<lb/>
四世太尉徳業相繼為東都顯族胡廣六世祖剛清髙<lb/>
有志節王莽居攝剛亦解衣冠懸府門而去亾命交趾<lb/>
<pb n="KR3j0132_WYG_001-6a"/>
隠於屠肆之間後廣仕漢位公台者三十餘年厯事六<lb/>
帝是皆潛隠不耀所以覃後昆之慶如此蘇子曰國之<lb/>
將興必有世徳之臣厚施而不食其報故其子孫能與<lb/>
守文太平之主共饗天下之福盖造物報施之理誠然<lb/>
不誣也<lb/>
老學庵筆記載虞少崔言傳子駿云洪範無偏無黨王<lb/>
道蕩蕩無黨無偏王道平平無反無側王道正直㑹其<lb/>
有極歸其有極八句盖古帝王相傳以為大訓至曰皇<lb/>
<pb n="KR3j0132_WYG_001-6b"/>
極之敷言乃箕子語<lb/>
秦始皇併吞六國執敲扑以鞭笞天下威震四海欲帝<lb/>
萬世其志大矣然即位之年甲寅漢髙帝生焉越十五<lb/>
年己巳項籍又生焉始皇南巡㑹稽髙帝時年二十有<lb/>
七項籍纔十二三耳已有取而代之之意造化倚伏黙<lb/>
寓於𡨕㝠之間嘻可畏哉<lb/>
司馬公著資治通鑑垂萬世法獨以魏接漢統疑蜀先<lb/>
主非中山靖王之後至諸葛亮伐魏皆以入冦書此不<lb/>
<pb n="KR3j0132_WYG_001-7a"/>
可曉周小宗伯掌三族之别以辨親疎秦置宗正漢因<lb/>
之以叙九族平帝更名宗伯五年又於郡國置宗師以<lb/>
糾皇室親族世氏後漢置宗正卿掌序録王國嫡庶之<lb/>
次與宗室親屬近逺安有漢室尚存而𤣥徳敢冒中山<lb/>
靖王之後者孔眀一代偉人且生於漢世安有不知𤣥<lb/>
徳而輕於以身許之者況操丕之奸雄使𤣥徳而冒靖<lb/>
王之𦙍其訐之亦乆矣顧豈待後人議之耶晉史自帝<lb/>
魏後賢合更張世無魯連子千載徒悲傷文公此詩其<lb/>
<pb n="KR3j0132_WYG_001-7b"/>
意㣲矣<lb/>
蜀譙周問杜瓊曰春風䜟謂代漢者當塗髙而周徵君<lb/>
羣以為魏者何也瓊荅曰魏闕名也當塗而髙聖人取<lb/>
類言爾周因曰古者名官職不言曹自漢以来吏言屬<lb/>
曹卒言侍曹此殆天意也其後譙周縁瓊言遂曰春秋<lb/>
傳著晉穆侯名太子曰仇弟曰成師師服曰異哉君之<lb/>
名子也嘉耦曰妃怨耦曰仇今君名太子曰仇弟曰成<lb/>
師始兆亂矣其後果如服言及漢靈帝名二子曰史侯<lb/>
<pb n="KR3j0132_WYG_001-8a"/>
董侯既立為帝皆廢為諸侯與師服言相似也先主諱<lb/>
備其訓具也嗣主名禪其訓授也如言劉已具矣當授<lb/>
與人也後景耀五年宫中大樹無故自折周深憂之無<lb/>
所與言乃書柱衆而大期之㑹具而授若復何言釋曰<lb/>
曹者衆也魏者大也衆而大天下其當㑹也言蜀之將<lb/>
歸於魏也蜀果亾悉如周言予以辭考之周不過囙杜<lb/>
瓊之辭而推廣之殊無意義然而卒驗者豈瓊亦有黙<lb/>
授之者耶雖然以新造之蜀先主崩武侯薨襌以闇弱<lb/>
<pb n="KR3j0132_WYG_001-8b"/>
之資而又惑於閹豎使無此䜟其能與魏爭乎<lb/>
三輔黄圖載秦漢宫室苑囿甚偹顔師古漢書新註多<lb/>
取焉然不載作者氏名唐藝文志有三輔黄圖一巻列<lb/>
地理類之首亦不著何人作也其間多用應劭漢書集<lb/>
解劭後漢建安時人至魏人如淳注漢書復引此圖以<lb/>
為據故苗昌言以為漢魏間人所作今考此書其載治<lb/>
所云漢光武之後扶風出治槐里馮翊出治髙陵於神<lb/>
眀臺云魏文帝徙銅盤盤折聲聞數十里書載光武漢<lb/>
<pb n="KR3j0132_WYG_001-9a"/>
文帝真漢魏間人作也<lb/>
先儒謂五代之君周世宗為上唐眀宗次之至謂作史<lb/>
欲起自梁之丁夘訖於周之己未止書甲子不書建年<lb/>
其意亦微矣<lb/>
真廟時有百姓爭財以狀投匭輒比上徳為桀紂比奏<lb/>
御上命宫人録所訴事付有司施行而匿其狀曰百姓<lb/>
意在爭財其實無他若併其狀付有司非惟所訴之事<lb/>
不得而直必先按其指斥乗輿之罪愚民無知亦可憐<lb/>
<pb n="KR3j0132_WYG_001-9b"/>
也書曰小人怨汝詈汝則皇自敬徳真廟有焉<lb/>
仁宗一日問饔人折米幾分對曰折六分訝其太過㫖<lb/>
折五分次日供進偶暴下歎曰習使然也㫖如舊一日<lb/>
太官進膳飯有砂石上含之宻示嬪御曰慎勿語人又<lb/>
一日思茘枝有司奏供已盡近侍曰市有鬻者上曰不<lb/>
可来嵗恐増上供之數又一夕思燒羊頭近侍乞宣取<lb/>
上曰不可今次宣取後必泛殺以備暴殄無窮矣其儉<lb/>
徳如此<lb/>
<pb n="KR3j0132_WYG_001-10a"/>
嘉祐中韓忠以司馬郎中出知潁州時京西大飢韓振<lb/>
濟有方郡人賴以全活因掲榜鄰竟諭以救䘏之意使<lb/>
来就食鄰竟之民襁負而至者不可勝數倉廩既竭又<lb/>
乏寛閒之居以處之因感疾疫死者相枕藉韓亦以疾<lb/>
亡其秋郡一士人夢召至隂府治韓司門振濟獄士人<lb/>
乞假治後事及覺得疾旬日而卒振濟本仁者用心務<lb/>
廣其聲而實不至尚罹隂責乃若老羸轉乎溝壑壯者<lb/>
散而之四方而君之倉廩實府庫充有司莫以告者詎<lb/>
<pb n="KR3j0132_WYG_001-10b"/>
獨見赦於𡨕㝠之間耶<lb/>
昌陵初即位誓不殺大臣不殺功臣不殺諫臣折三矢<lb/>
藏之太廟俾子孫世守之徽宗北狩懼祖訓之失墜也<lb/>
以黄中單親書之遣内侍曹勛間道歸國付之思陵子<lb/>
孫㒺敢踰越周家忠厚未必過之<lb/>
東坡一字仲和洗玉池銘末云仲和甫銘之維以識徳<lb/>
仲和甫僕也僕蘇子瞻軾也<lb/>
朱文公解周易參同契而云鄒訢釋多不曉其義聞之<lb/>
<pb n="KR3j0132_WYG_001-11a"/>
先輩謂鄒本春秋邾子之國朱其後也樂記讀訢為熹<lb/>
謂之鄒訢實文公姓名也司馬公在洛一日衣深衣散<lb/>
步過康節天津之居語謁者曰程秀才康節出接則公<lb/>
也怪而問其故公笑曰司馬氏非出程伯休父乎文公<lb/>
或亦本諸此<lb/>
元豐五年廷試進士有暨陶者臚唱乆不應上顧左右<lb/>
蘇丞相云恐當呼訖呉有暨艷造營府之論恐其後也<lb/>
上命以訖音呼之果出應問其里曰崇安人上顧蘇曰<lb/>
<pb n="KR3j0132_WYG_001-11b"/>
亦異人也<lb/>
蘇丞相頌嘗曰宋所以太平百三十餘年而内外無患<lb/>
者宗室戚里不預政后妃王姬無私謁公族世禄之家<lb/>
無驕陵而守禮法至神廟招駙馬不許升行此尤足以<lb/>
風勵天下矣<lb/>
韓非子載師曠鼔琴事雖幾于誕然或者有之余里人<lb/>
郭楚望以善琴名淳景間一日郡守資政趙公招飲鴈<lb/>
浥閣月夜鼔一再行有物似魚非魚跳躍于池中者數<lb/>
<pb n="KR3j0132_WYG_001-12a"/>
四守怪之莫測也他日復鼓前操復跳躍如故眀日涸<lb/>
池水索之得無射律琯盖沈埋嵗乆適鼓無射調聲應<lb/>
氣求故如此然亦竒矣<lb/>
上官有忌用正五九月者凡數說或謂宋以火徳王寅<lb/>
午戌火在人臣當避之若然則近代之戒殊非古制然<lb/>
以木徳王者不聞避亥夘未以金徳王者不聞避己酉<lb/>
丑何也或謂臣為商商屬金寅午戍屬火火能尅金故<lb/>
避之然則嵗日時支干之屬火者亦當避耶何忌乎寅<lb/>
<pb n="KR3j0132_WYG_001-12b"/>
午戌月而已也或謂正月為少陽用事萬物發生五月<lb/>
為太陽用事萬物長養九月為太隂用事萬物肅殺當<lb/>
萬物推移之時以此月舉事多忌尤不可曉惟竇革唐<lb/>
詩音訓髙祖紀註曰正五九三月不行死刑且引釋氏<lb/>
智論謂天帝釋以大寳鏡照四大神洲每月一移察人<lb/>
善惡正五九月照南贍部洲故此三月省刑修善今之<lb/>
州郡此三月不支羊肉錢先儒遂以正五九不上官政<lb/>
沿襲唐家故事按漢張敞為山陽太守奏曰臣以地節<lb/>
<pb n="KR3j0132_WYG_001-13a"/>
三年九月視事又漢朔方太守碑曰延喜四年九月乙<lb/>
酉詔書遷衙令五年正月到官則兩漢以前未嘗忌此<lb/>
三月疑若真始于唐者及讀齊書髙洋謀簒魏其臣宋<lb/>
景業言宜以仲夏受禪或曰五月不可入官犯之終于<lb/>
其位景業曰王為天子無復下期豈得不終其位則此<lb/>
忌自魏已有之又非始于唐也然唐獨孤及集有舒州<lb/>
到任表云九月到州訖則唐人亦有不忌九月者又何<lb/>
耶今之厯書多本于唐一行禪師于此三月亦多禮上<lb/>
<pb n="KR3j0132_WYG_001-13b"/>
吉日是知未嘗耑忌也<lb/>
鄒陽賦曰清者為酒濁者為醴清者聖眀濁者愚騃故<lb/>
魏人廋語亦曰清者聖濁者賢而徐邈又有頗復中聖<lb/>
人之說然皇甫嵩作醉鄉日月曰凡酒以色清味重而<lb/>
飴者為聖色濁如金而味輕且苦者為賢色墨而酸醨<lb/>
者為愚又以家醪糯觴醉人為君子以家醪黍觴醉人<lb/>
者為中庸以巷醪麴觴醉人者為小人則酒之品目又<lb/>
不止于聖賢矣<lb/>
<pb n="KR3j0132_WYG_001-14a"/>
杜子美詩曰人生幾何春又夏不放香醪如宻甜退之<lb/>
亦曰一尊春酒甘若飴丈人此樂無人知後世遂以唐<lb/>
人好飲甜酒然考退之詩又自有酒味泠冽之語而樂<lb/>
天曰甘露太甜非正味醴泉雖好不芳馨又曰戸大嫌<lb/>
甜酒才髙笑小詩又曰掲甕聞時香酷烈封缾貯後味<lb/>
甘辛則甘辛苦烈乃酒味之至佳者唐賢與今人之好<lb/>
大扺相類所謂至于口天下期于易牙者宻餳之喻不<lb/>
過取其醇釅而已<lb/>
<pb n="KR3j0132_WYG_001-14b"/>
典論漢孝靈末年百司湎酒一斗直千文楊松玠談藪<lb/>
記北齊盧道語長安酒賤斗價三百唐食貨志徳宗建<lb/>
中三年禁民酤以佐軍費置肆釀酒斛收直三千斛直<lb/>
三千是史識酒價之貴也白樂天與劉夢得閒飲詩曰<lb/>
共把十千沽一斗相看七十欠三年李白詩金罍清酒<lb/>
價十千王維詩新豐美酒斗十千崔國輔詩與沽一斗<lb/>
酒恰用十千錢許渾詩十千沽酒留君醉權徳輿詩十<lb/>
千斗酒不知貴陸龜蒙詩若得奉君讙十千沽一斗抑<lb/>
<pb n="KR3j0132_WYG_001-15a"/>
何酒價之不亷如此先儒或謂此乃詩人寓言不過取<lb/>
曹子建樂府中語予以諸賢詩考之似皆摭當時之實<lb/>
非寓言比然杜少陵詩街頭酒價常苦貴坊外酒徒稀<lb/>
醉眠速宜相就飲一斗恰有三百青銅錢三百一斗少<lb/>
陵猶以為貴而諸賢皆以一斗十千為詠又何貴賤懸<lb/>
絶如此<lb/>
蔡邕為漢名臣而無後雖有女傳業尚賢者傷之後讀<lb/>
漢史謂獻帝遷都長安董卓賔客欲尊卓比太公稱尚<lb/>
<pb n="KR3j0132_WYG_001-15b"/>
父邕以為宜須關東平定然後議之至邕集中乃有薦<lb/>
董卓表謂卓功參周霍而止于三事無異于衆宜以為<lb/>
相圖位在太傅上劍履上殿入朝不趨則異時卓為相<lb/>
國正邕之所啟也豈以是而獲戾冥冥者歟鄧攸亦晉<lb/>
之賢者世謂天道無知使鄧伯道無兒然攷之晉史攸<lb/>
遭賊欲全兄子遂棄己子其子追及縛于道傍夫追而<lb/>
不及尚當憐之追及矣而縛于道傍其絶滅天理甚矣<lb/>
天之不祚伯道亦豈以是歟<lb/>
<pb n="KR3j0132_WYG_001-16a"/>
古語云知人固未易未易之中又有甚難者然孔子曰<lb/>
視其所以觀其所由察其所安人焉廋哉人焉廋哉又<lb/>
曰逺使之而觀其忠近使之而觀其敬煩使之而觀其<lb/>
能卒然問焉而觀其知急與之期而觀其信委之以財<lb/>
而觀其仁告之以危而觀其節醉之以酒而觀其則雜<lb/>
之以處而觀其色九徵至不肖人得矣合二者而觀人<lb/>
亦可以知其槩也矣<lb/>
律禁殺牛不知始何代南史梁傳昭性䔍謹子婦嘗得<lb/>
<pb n="KR3j0132_WYG_001-16b"/>
家餉牛肉以進昭召其子曰食之則犯法告之則不可<lb/>
取而埋之疑殺牛之禁自梁始案曲禮天子以犧牛諸<lb/>
侯以肥牛大夫以索牛則古者天子諸侯大夫皆以牛<lb/>
祭也王制又曰祭天地之牛角繭栗宗廟之牛角握賔<lb/>
客之牛角尺則不特用于祭祀而賔客燕饗亦或用之<lb/>
惟未見用于士庶人之家然易稱東鄰殺牛不如西鄰<lb/>
之禴祭泛言東鄰則又似不主于天子諸侯大夫専者<lb/>
往往祭祀賔客或可通用至扵諸侯無故不殺牛苟無<lb/>
<pb n="KR3j0132_WYG_001-17a"/>
故諸侯亦不敢殺也古人犯禮甚於犯法正不待眀著<lb/>
之律令也東漢第五倫為㑹稽太守俗多淫祀民常以<lb/>
牛祭神倫到官移書属縣曉告百姓巫祝有妄屠牛者<lb/>
吏輒行罰則殺牛有罰自東漢已然矣要知服田力穡<lb/>
牛實有功于生人者禁而勿殺亦仁人君子之用心也<lb/>
燧人氏鑚火至周四時變國火盖春取榆栁之火夏取<lb/>
棗杏之火夏季取桑柘之火秋取柞楢之火冬取槐檀<lb/>
之火一嵗而易火者五疑若多事及觀洪範五行傳乃<lb/>
<pb n="KR3j0132_WYG_001-17b"/>
知古人改火闗於時政火性炎上者也老則愈烈于是<lb/>
遇物輒然若新火性柔青光烱烱乃無忽勝速熾之患<lb/>
縱使延燎易撲滅是則古人鑚燧改火之意也唐人詩<lb/>
日暮漢宫傳蠟燭青烟散入五侯家不過為節物之戲<lb/>
玩耳<lb/>
　<lb/>
　<lb/>
　佩韋齋輯聞卷一<lb/>
</p>
<p>
</p>
  </div>
<div>
<head>佩韋齋輯聞卷二</head> <lb/>
    <p>
<pb n="KR3j0132_WYG_002-1a"/>
欽定四庫全書<lb/>
　佩韋齋輯聞卷二<lb/>
　　　　　　　　　　　　宋　俞徳鄰　撰<lb/>
韓退之聽穎師琴詩極模寫形容之妙疑専于譽頴者<lb/>
然于篇末曰推手遽止之濕衣淚滂滂穎乎爾誠能無<lb/>
以冰炭置我腸其不足於頴多矣太學聽琴序則曰有<lb/>
一儒生抱琴而来厯階而升坐於尊俎之傍鼓有虞氏<lb/>
之南風賡之以文王宣父之操優㳺怡愉廣厚髙眀追<lb/>
<pb n="KR3j0132_WYG_002-1b"/>
三代之遺音想舞雩之詠歎及莫而退皆充然若有所<lb/>
得也何嘗有推手遽止之之意合詩與序而觀其去取<lb/>
較然抑又知琴者本以陶寫性情而冰炭我腸使淚滂<lb/>
而衣濕殆非琴之正也<lb/>
陶淵眀止酒詩盖不得已而欲止于酒止猶綿蠻黄鳥<lb/>
止于丘隅之止非禁止之止也居止城邑生止髙䕃步<lb/>
止蓽門味止園葵懽止稚子皆止其所止也而平生乃<lb/>
不能止于酒焉暮止則寢不安晨止則起不能日日欲<lb/>
<pb n="KR3j0132_WYG_002-2a"/>
止之則營衛不理是豈溷世全身之道哉今覺止酒為<lb/>
善雖止扶桑涘可也又何獨止扶桑涘哉雖千萬祀亦<lb/>
可也其㫖如此東坡追和乃云微疴坐杯酌止酒則瘳<lb/>
矣從今東坡室不立杜康祀是果淵眀之意耶<lb/>
張司業節婦吟君知妾有夫贈妾雙眀珠感君纒綿意<lb/>
繫在羅裙襦妾家髙樓連苑起良人執㦸眀光裏知君<lb/>
用心如日月事夫誓擬同生死還君眀珠雙涙垂曷不<lb/>
相逢未嫁時禮男女授受不親婦人移天理不應受他<lb/>
<pb n="KR3j0132_WYG_002-2b"/>
人之贈今受眀珠而繫襦還眀珠而垂涙其愧于秋胡<lb/>
之妻多矣尚得謂之節婦乎<lb/>
東坡秦穆公墓詩槖泉在城東墓在城西無百步乃知<lb/>
昔未有此泉秦人以泉識公墓昔公生不誅孟眀豈有<lb/>
死之日而忍用其良乃知三子殉公意亦如齊之二子<lb/>
從田横古人感一飯尚能殺其身今人不復見此等乃<lb/>
以所見疑古人古人不可望今人益可傷及居海外和<lb/>
淵明詠三良詩則云此生太山重忽作鴻毛遺三子死<lb/>
<pb n="KR3j0132_WYG_002-3a"/>
一言所死良已微賢哉晏平仲事君不以私我豈犬馬<lb/>
哉從君求盖帷殺身固有道大節要不虧君為社稷死<lb/>
我則同其歸顧命有治亂臣子得從違魏顆直孝愛三<lb/>
良安足希仕宦豈不榮有時纒憂悲所以靖節翁服此<lb/>
黔婁衣與前詩意若大戾雖老成之見與年少異然可<lb/>
以死可以無死皆事君立身之大義所謂道並行而不<lb/>
相悖也<lb/>
卷耳夫行役于外其室家閔其勤勞而作也正與汝墳<lb/>
<pb n="KR3j0132_WYG_002-3b"/>
殷其雷之義同故曰嗟我懷人曰我馬瘏矣我僕痡矣<lb/>
人曰我懷馬曰我馬僕曰我僕豈后妃之言臣下哉說<lb/>
者承小序之誤故遷就而為之辭耳<lb/>
采葛惧讒也一日不見而如三月三秋之隔其疑畏若<lb/>
太過者然武安去咸陽七里而應侯之譛已行董仲舒<lb/>
遷膠西相而幾不免于禍之及姦鋒中人瞬息間事此<lb/>
詩人所以深惧也<lb/>
小弁鹿斯之奔喻太子被放而去也奔冝亟而反跂跂<lb/>
<pb n="KR3j0132_WYG_002-4a"/>
然者不忍去也何不忍哉雉之雊也尚求其雌王豈不<lb/>
念后乎木之壞也尚疾無枝王豈不念太子乎吾之憂<lb/>
如此王寜莫之知乎此人子之至孝不敢以無天理人<lb/>
心者量其親也<lb/>
四牡五章四章皆言王事靡盬而末章獨無之盖王事<lb/>
畢而歸也故曰將母来諗以養親之志而来告于君也<lb/>
不然將驅馳之不暇而暇遂其私乎于此詩可見臣子<lb/>
之心矣<lb/>
<pb n="KR3j0132_WYG_002-4b"/>
狡童序謂刺鄭忽而作諸家皆祖其説惟岷隠戴氏謂<lb/>
山有扶蘇指狡童為在朝之小人今此詩不當以為昭<lb/>
公意當時必有用事如董賢者彼狡童耳子與之狎乃<lb/>
不與我言子雖不我與我維子之故至不能食不能餐<lb/>
子獨不察我乎詳味此説則子正指昭公而狡童則指<lb/>
用事者也世子忽年既長矣帥師救鄭再卻齊侯之昏<lb/>
不可以為童子況忽非有大罪者國人特閔其微弱無<lb/>
忠良為之助耳詩人主文而譎諫安有斥其君為狡童<lb/>
<pb n="KR3j0132_WYG_002-5a"/>
而聖人録之者褰裳之詩亦然子恵思我言昭公而思<lb/>
我我則褰裳而涉溱子不我思豈無他人但不忍狂童<lb/>
之亂政耳亦非斥其君為狂童也<lb/>
無衣由大夫言之則美武公由聖人言之武公之罪大<lb/>
矣武公自負彊大不請命于天子乃使其大夫風天子<lb/>
之使而取之其志何如也豈曰無衣自詭以盛彊也不<lb/>
如子之衣是以敵已者相視也衣者天子之衣豈使臣<lb/>
之衣哉七命曰侯伯之服六命曰子男之服變六言七<lb/>
<pb n="KR3j0132_WYG_002-5b"/>
非武公之謙辭也岷隠謂外示彊大中實欿然真情發<lb/>
見不可揜也當是時晉猶未甚彊非得天子命服不可<lb/>
乆安故七命六命皆可恃以為安且吉安且燠也然以<lb/>
左氏傳及史証考之則周之失亦甚矣平王二十六年<lb/>
晉昭侯封季弟成師于曲沃諸侯専封而王不之問一<lb/>
失也三十二年潘父弑昭侯欲納成師王又不問二失<lb/>
也四十七年曲沃莊公弑晉孝侯而王又不問三失也<lb/>
桓王二年曲沃莊伯攻晉王不能討反使尹氏武氏助<lb/>
<pb n="KR3j0132_WYG_002-6a"/>
之及曲沃叛王始命虢伐曲沃立晉哀侯四失也十三<lb/>
年曲沃武公弑晉小子侯王雖不能即討眀年命虢仲<lb/>
立晉哀侯之弟緡又眀年虢仲芮伯梁伯荀侯賈伯伐<lb/>
曲沃王綱若少振矣至是武公簒晉僖王受賂乃命之<lb/>
為諸侯五失也禮樂征伐移于諸侯降于大夫竊于陪<lb/>
臣陵夷至此周其能乆乎君子于無衣之詩可以知周<lb/>
之終于不競矣<lb/>
黍離一詩元城劉氏曰人之情于愐樂之事初遇之則<lb/>
<pb n="KR3j0132_WYG_002-6b"/>
其心變焉次則微變乆則安之矣至于君子忠厚之情<lb/>
則不然其行役往来固非一見也初見稷之苗矣又見<lb/>
稷之穂矣又見稷之實矣感慨之意終始如一不少變<lb/>
而愈深此則詩人所以為忠厚也噫予于是而重有感<lb/>
矣然黍離王國之詩降而為風自季札觀樂已然非夫<lb/>
子刪詩而降之也<lb/>
簡兮之詩衛之賢以萬舞為恥君子陽陽周之賢以執<lb/>
簧執翿為樂均一棄賢也然賢者有恥心則國猶可為<lb/>
<pb n="KR3j0132_WYG_002-7a"/>
也賢者而樂于執簧執翿則國非其國矣周之事尚忍<lb/>
言哉<lb/>
式微黎之臣子作也當是時衛之君與其夫人並為淫<lb/>
亂黎之臣實醜之然黎有狄難君寓于衛臣不得不從<lb/>
焉而心盖以寓衛為恥也故曰胡為乎中露露言其濡<lb/>
染也胡為乎泥中泥言其陷溺也黎雖滅亾猶醜衛之<lb/>
淫亂則淫亂之醜其甚于滅亾也多矣<lb/>
凱風孟子謂親之過小者也余友廬陵龍仁夫曰是詩<lb/>
<pb n="KR3j0132_WYG_002-7b"/>
當于劬勞一語觀之夫以棘心之微凱風吹之至夭夭<lb/>
之盛則母之撫我育我出入覆我其劬勞亦甚矣欲報<lb/>
之徳昊天罔極況于小過而敢怨乎故曰母氏聖善我<lb/>
無令人又曰有子七人莫慰母心惟知自責而一毫怨<lb/>
懟之意不萌焉是非勉强矯飾而然也皆天理人心之<lb/>
自然而發見者也<lb/>
將仲子毛氏之說失之矣京之不度祭仲諫之莊公弗<lb/>
納非有愛于叔段也畏我父母畏我諸兄畏我國人之<lb/>
<pb n="KR3j0132_WYG_002-8a"/>
言故未敢亟圖之耳然兄弟同氣古人譬之手足而是<lb/>
詩擬之以杞以桑以檀皆有可以斬伐之理則詩人之<lb/>
意固有在矣可畏者有時而不畏可懷者有時而不懷<lb/>
段其能自免乎觀此詩也則克段于鄢顧豈在于子封<lb/>
出車之時耶<lb/>
遵大路國人留賢而作也古之賢者或從間道奔亡而<lb/>
君猶留行焉今也遵大路而去則顯然與莊公絶矣國<lb/>
之留賢者于大路之中執其祛執其手兾少需之母我<lb/>
<pb n="KR3j0132_WYG_002-8b"/>
魗惡又引其故與好者而感動之其情切矣而莊公聽<lb/>
其自去若罔聞知則其失道也甚矣<lb/>
風雨之詩非思君子也亂世小人多而君子少幸一遇<lb/>
焉故曰心夷曰疾瘳曰云胡不喜猶莊子所謂逃空谷<lb/>
者聞人足音跫然而喜也<lb/>
柏梁體詩起于漢武帝元鼎元年起伯梁臺三輔舊事<lb/>
云以香柏為之香聞數十里郊祀志曰鑄銅為柱三秦<lb/>
記曰上有銅鳳名鳳闕臺武帝詔羣臣二千石能為七<lb/>
<pb n="KR3j0132_WYG_002-9a"/>
言者賦之句各七言句末皆諧韻仍各述所職如丞相<lb/>
則曰總領天下誠難治大司農則曰陳粟萬斛揚以箕<lb/>
他皆類此後世遂為詩體云<lb/>
淇澳云菉竹猗猗注菉蓐也又爾雅云竹萹蓄也似小<lb/>
梨赤莖節好生道旁可食又云韓詩作<graphic n="KR1512" url="https://raw.githubusercontent.com/kanripo/KR-Gaiji/master/images/KR1512.png" mimeType="image/png"/>音篤亦云萹<lb/>
竹余嘗疑之史記河決瓠子武帝令羣臣從官自將軍<lb/>
以下皆負薪寘決河是時東郡燒草以故薪柴少乃下<lb/>
淇園之竹以為楗天子既臨決河悼功之不成乃作歌<lb/>
<pb n="KR3j0132_WYG_002-9b"/>
曰云云河伯許兮薪不属薪不属兮衛人罪燒蕭條兮<lb/>
噫乎何以銜水頽林竹兮楗石菑晉灼注淇園衛苑也<lb/>
多篠顔師古曰頽林竹者即上所説下淇園之竹以為<lb/>
楗又任昉述異記衛有淇園出竹在淇水之上梁元帝<lb/>
竹詩亦云嶰谷管新抽淇園竹復收則淇澳從来産竹<lb/>
眀矣所謂菉蓐萹蓄之類將别有所據<lb/>
甲戌夏予㳺江右旅邸題詩滿壁獨記憶數首乆逺忘<lb/>
其氏名因録于左過常山云荼䕷香夢怯春寒晝永簾<lb/>
<pb n="KR3j0132_WYG_002-10a"/>
垂燕子閒敲斷玉釵銀燭冷計程應念過常山閨怨云<lb/>
有約未歸蠶結局小軒空度牡丹春夜来揀盡鴛鴦<graphic n="KR1472" url="https://raw.githubusercontent.com/kanripo/KR-Gaiji/master/images/KR1472.png" mimeType="image/png"/>
留織征衫寄逺人謾題云南國傷讒縁薏苡西園議價<lb/>
指蒲桃惟餘白髪存公道近日豪家染鬂毛王荆公讀<lb/>
書堂詩云烏石岡頭上冢歸柘岡西畔下書帷辛夷花<lb/>
發白如雪萬國春風慶厯時此詩尤婉而成章者也<lb/>
予于北士家見二詩其一讀史詩曰襄漢雲屯十萬兵<lb/>
習池酩酊不曽醒紛紛誤晉皆渠輩何獨王家一寧馨<lb/>
<pb n="KR3j0132_WYG_002-10b"/>
徳祐末邊將沈溺酒色兵事起賣降恐後乃指儒臣以<lb/>
為誤國此可以關其口而奪之氣矣<lb/>
杜子美晚行口號云市朝今日異喪亂幾時休逺愧梁<lb/>
江總還家尚黒頭然江總還宅詩紅顔辭鞏洛白首入<lb/>
轘轅乗春還故里徐步采芳蓀未嘗黒頭也<lb/>
梅亭李公甫工耦儷之文好用經句守榮州日四川茶<lb/>
馬司欲奪榮之鹽井而𣙜之公甫申省爭辨一聨云征<lb/>
商自此始矣必求龍斷而登之作俑其無後乎謂其象<lb/>
<pb n="KR3j0132_WYG_002-11a"/>
人而用也盖榮素無𣙜鹽之禁苟井𨽻茶馬司則𣙜鹽<lb/>
將昉于此詞意俱到良不易得然集中所載他作間有<lb/>
牽强偶合者弗逮也<lb/>
饒公應龍以浙西提刑除宜顯文閣浙東安撫使兼知<lb/>
紹興府余代為賀劄有云翠節㡳功紅牙易鎮對揚光<lb/>
訓丕顯哉文王之謨保釐東郊祗命以周公之事又曰<lb/>
大都之尹羣州之節式遄唐帥之行㑹稽所喜京兆所<lb/>
思渾印坡公之句<lb/>
<pb n="KR3j0132_WYG_002-11b"/>
黄尚書萬石舊以朱制置<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>孫辟為廣西經畧司主管<lb/>
機宜文字雖不就常執門生之禮事之黄守呉朱守當<lb/>
塗書問往来殆無虗月朱後為四川宣撫黄俾余作劄<lb/>
賀之欲述其違逺戀慕之意余偶得一聨云所見數十<lb/>
人未有盧公之知已今去五千里何由張籍之致身<lb/>
黄公萬石將漕福建兼知建寧府適嵗歉米斗至錢貫<lb/>
五百因禁官民毋得釀酒令行數月米價頓減既而寓<lb/>
公招宴以乏酒往往煮參棗湯代之樂語云如此風月<lb/>
<pb n="KR3j0132_WYG_002-12a"/>
夜顧安所得酒乎在乎山水間醒能述以文也然不知<lb/>
何人所作又沿江制置司中秋大宴樂語有云試問夜<lb/>
何如坐看疎星度河漢但願人長乆不妨千里共嬋娟<lb/>
亦不記何人作也又某人由㳂江制幕召試館職將行<lb/>
制置司請于朝㫖帶行秘書省正字仍舊職其謝啓云<lb/>
夢玉宇瓊樓之邃何似人間陪綸巾羽扇之㳺依然江<lb/>
表皆以詞語属對而切中事情亦可喜也<lb/>
丞相趙忠靖葵少負經濟之才恥事科舉以戰多致宰<lb/>
<pb n="KR3j0132_WYG_002-12b"/>
輔給事中徐清叟駁之謂宰相非賞功之官且援宰相<lb/>
須用讀書人為辭忠靖以此力乞骸以歸既得請其謝<lb/>
表曰雖霍光不學亡術固難免于衆譏然皋陶所讀何<lb/>
書敢以是而自解皋䕫稷契所讀何書趙清獻答荆公<lb/>
語也用當家事益見其工<lb/>
賈平章始生之日錢唐宰郭應酉以詞賀之序語云峻<lb/>
極于天誕彌厥月綵衣廊廟昔無一品之曽參衮繡山<lb/>
林今有半間之姬旦盖賈有所生之母朝命封兩國賜<lb/>
<pb n="KR3j0132_WYG_002-13a"/>
號夀賢而新築亭于葛嶺私第扁曰半間故也其結聨<lb/>
云日長門館坐對南北峰之髙時㳺廟堂盡付東西㕔<lb/>
之問賈甚稱賞以此峻除列院然識者謂晉楚之富不<lb/>
可及也曽子猶曰我以吾仁我以吾義是豈較一品者<lb/>
周公思兼三王坐以待旦又豈志半間者哉東西㕔見<lb/>
韓魏公傳若南北峰殆俗語耳豈一時偶阿其所好耶<lb/>
東坡先生文章妙一世韓文公廟碑尤竒偉但先輩以<lb/>
詩中作書詆佛譏君王之語謂君王非可譏者沔水規<lb/>
<pb n="KR3j0132_WYG_002-13b"/>
宣王不如易以規字為善予謂山谷病起十詩似不愧<lb/>
少陵至曰潁川狂士刑尚書本意扶日上天衢敦夫若<lb/>
在鐫此老不令平地生﨑嶇鐫之一字雖為﨑嶇發然<lb/>
父亦豈可鐫乎父慈子箴則有之矣<lb/>
征商自賤丈夫始孟子言之隋志晉自過江凡貨賣奴<lb/>
婢馬牛田宅有文劵率錢萬輸四百入官賣者三百買<lb/>
者一百因知稅契錢自晉始<lb/>
眀道間嵩山石室中有狂僧誦法華經棲洎二十年形<lb/>
<pb n="KR3j0132_WYG_002-14a"/>
土木也飲食猿鳥也扣其真指不可具道嘗曰古之人<lb/>
念念在定慧何由雜今之人念念在散亂何由定歐陽<lb/>
永叔尹師魯最闢佛者聞之亦不覺心醉謝希深與梅<lb/>
聖俞書云<lb/>
秦檜為相怙權恃援沮復讎之議誅殺勲舊誣陷忠良<lb/>
死之日詔譔神道碑士大夫無肯執筆者然其子孫迄<lb/>
宋之亾仕者不絶或疑造物報施之誤至閱四朝聞見<lb/>
録遂以為檜息兵和戎生民賴以休息時有太平翕翕<lb/>
<pb n="KR3j0132_WYG_002-14b"/>
之號恐造物以此佑之余觀靖康末檜在尼堪營首入<lb/>
議狀乞存趙氏其後黄時偁徐揆段光逺始繼之一日<lb/>
尼堪謂莫儔曰搜尋宗室有所未盡儔陳計俾于宗正<lb/>
寺取玉牒其中有名者盡行根刷則無遺類矣檜在傍<lb/>
曰尚書之言誤矣譬如吾曹人家宗族亦自不少有服<lb/>
属近而情好疎者雖號同姓而恩義反不及若異姓者<lb/>
平時冨貴既不與共一旦禍患乃欲均之恐無此理尼<lb/>
堪曰中丞言是也由此宗室之獲免者衆此二事亦有<lb/>
<pb n="KR3j0132_WYG_002-15a"/>
取焉<lb/>
天聖中劉綽為京西轉運使分遣属官盤量諸郡在庾<lb/>
之米嬴十餘萬石奏乞付三司收繫時章獻太后垂簾<lb/>
問曰已盤量者條貫許再盤量否對曰向来漕臣徇情<lb/>
不肯盡收入厯太后曰卿識王曽張知白吕夷簡魯宗<lb/>
道否此四人者皆不因盤量收出斗斛致身于此公綽<lb/>
大慙退謂人曰當是時殿上壁罅可入我亦入矣<lb/>
紹興三年四月知藤州侯彭老以本州賣鹽寛剰錢一<lb/>
<pb n="KR3j0132_WYG_002-15b"/>
萬貫文買到金一百六十餘兩銀一千八百兩投進詔<lb/>
縱有寛剰自合歸之有司非守臣所當進納或恐亂有<lb/>
刻剥取媚朝廷侯彭老可特降一官放罷以戒妄作<lb/>
建炎間大臣薦瀘州草澤彭知一有康濟之畧隠居鳳<lb/>
翔者令守臣錢盖津發赴行在所既入見乃以所燒金<lb/>
及藥術獻詔云朕不忍燒假物以誤後世仰三省發遣<lb/>
赴元来去處仍將燒金合用什物于街市毁棄<lb/>
寳祐丁巳淮東總領獻羨餘三百萬㫖轉一官依舊職<lb/>
<pb n="KR3j0132_WYG_002-16a"/>
時董鴻儀父以司戸參軍為幕寮作奴戒譏之其辭曰<lb/>
董子官于南徐俸錢二百有三十劵貯以篋百費取需<lb/>
焉率兼旬而盡復閔閔焉數日以待繼有奴狡笑于傍<lb/>
曰使狡得職是篋當不至乏絶且有贏羨余甘其言也<lb/>
使職之已而黙計其缾罄罍恥也呼狡来前問有餘狡<lb/>
曰有余曰子非以吾之劵貸于人而取其倍稱之息歟<lb/>
不然則子獲草中之蚨歟狡曰亡是也狡能使郎有餘<lb/>
足矣奚以問為余喜而歌曰昔嗇兮今豐昔窘步兮今<lb/>
<pb n="KR3j0132_WYG_002-16b"/>
從容月之羨以百計嵗之羨以千計吾其免乎屢空信<lb/>
乎狡之為吾謀也忠一夕月眀步于庭有歌于墻隂者<lb/>
露零零兮沾衣鶴翩翩兮夕饑鶴饑兮何憾傷子産之<lb/>
智兮而受校人之欺審而聽之吾史戇也余曰戇爾何<lb/>
歌之悲也曰自郎之任是狡也戇不得以受子之傭矣<lb/>
戇不足計也以物售子者不得以受子之直矣子之所<lb/>
識窮乏者不得以時蒙子之惠矣余矍然曰兹狡之所<lb/>
謂有餘者哉詰朝亟斥篋中劵償之其羞澁也如初<lb/>
<pb n="KR3j0132_WYG_002-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0132_WYG_002-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　佩韋齋輯聞巻二<lb/>
</p>
<p>
</p>
  </div>
<div>
<head>佩韋齋輯聞巻三</head> <lb/>
    <p>
<pb n="KR3j0132_WYG_003-1a"/>
欽定四庫全書<lb/>
　佩韋齋輯聞巻三<lb/>
　　　　　　　　　　　　宋　俞徳隣　撰<lb/>
王勉夫著野客叢書謂士大夫不幸遺其親于不測之<lb/>
地要當委曲回䕶無戾吾大節可也苟雖固執而不顧<lb/>
甚親君子所深息焉于是以趙苞之破賊為非以周虓<lb/>
之降秦為是又曰士大夫脱有不幸當為周虓無為趙<lb/>
苞按趙苞為遼西太守遣使迎母妻道為賊所虜賊出<lb/>
<pb n="KR3j0132_WYG_003-1b"/>
母示苞苞號泣謂母曰昔為母子今為王臣義不得顧<lb/>
私恩毁忠節惟當萬死無以塞罪遂進破賊母妻被害<lb/>
苞謂人曰食禄而避難非忠也殺母以全義非孝也遂<lb/>
歐血而死周虓為梓潼太守遣騎送母妻歸道為苻堅<lb/>
將所獲虓不得已亦降堅以為尚書郎虓曰蒙國厚恩<lb/>
以至今日但老母見獲失節至此母子獲全秦之惠也<lb/>
雖公侯之貴不以為榮況郎任乎堅乃止禮事君不忠<lb/>
非孝也孝經于事君一章獨言忠而不言孝忠即所以<lb/>
<pb n="KR3j0132_WYG_003-2a"/>
為孝也苞之與虓均為太守非復在母膝下時矣食人<lb/>
之禄當死人之事故死城郭死封疆聖人韙之苟以親<lb/>
之故棄城而降其虧大節多矣母子俱存如君父何況<lb/>
吾為君之臣吾之父母亦君之臣妾苟不幸而處于不<lb/>
測之地吾能破賊吾之忠也父母而死于賊亦吾父母<lb/>
之忠也事定之後辭爵賞而不受如苞之死斯已矣為<lb/>
虓之降其可哉苟降矣使其母如王陵之母則亦非所<lb/>
以慰母心也故為人子者不忍于其親必不舎吾親而<lb/>
<pb n="KR3j0132_WYG_003-2b"/>
仕可也辭親而仕則為人臣矣為人臣而避其難可乎<lb/>
或曰如此則髙帝分我一杯羹之語然乎否乎曰是又<lb/>
不可同年而語矣苞之與虓皆為人臣義不當顧私恩<lb/>
而毁忠節者劉項之爭可已斯已矣行一不義殺一不<lb/>
辜而得天下聖人且不忍為況忍舎父而取天下乎孟<lb/>
子于瞽叟殺人之問曰舜視棄天下猶棄敝蹝竊負而<lb/>
逃遵海濵而處終身訢然樂而㤀天下謂得瞽叟之重<lb/>
于得天下也然則髙帝之不顧其父豈趙苞之不顧其<lb/>
<pb n="KR3j0132_WYG_003-3a"/>
母比哉或者又曰使苞而不死葬其母終身廬墓而不<lb/>
仕可乎曰父而有後歐血而死耳苟宗祀無託則終身<lb/>
廬墓而不仕君子亦無責也<lb/>
漢眀帝夢金人飛行殿庭頂有日月之光已而徧問羣<lb/>
臣惟傳毅對曰西域有神其名曰佛陛下所夢其是乎<lb/>
世遂謂佛之靈能于其教未行中國之先已見夢于帝<lb/>
按漢書霍去病出隴西過焉耆千餘里得匃奴祭天金<lb/>
人而歸武帝取而置諸甘泉所謂金人非佛像而何金<lb/>
<pb n="KR3j0132_WYG_003-3b"/>
像既入漢當時渾那休屠數萬之衆皆徙入塞内亦有<lb/>
入長安者悉月氏故種其間豈無奉佛者又有金像以<lb/>
為之宗主則中國之人習聞其事乆矣是則所謂佛者<lb/>
眀帝固先聞之由聞生想遂形于夢此樂廣所謂因也<lb/>
不然傳毅生于中國何由而知飛行挾日月者為佛耶<lb/>
由此言之佛入中國雖在眀帝時而其萌已兆于武帝<lb/>
時矣然列子亦有西方大聖人之説則前乎漢世佛之<lb/>
名固已著矣<lb/>
<pb n="KR3j0132_WYG_003-4a"/>
趙韓王為相㕔事後置二甕有投利害文字皆置其中<lb/>
滿即焚于通衢李文靖公為相自言居位無補萬一惟<lb/>
四方言利害未嘗一見施行聊以此報國自常情論之<lb/>
二公若苟且廢事者而當時國家治安百姓冨庶何也<lb/>
天下事不可輕易改更興一利必有一害今日之有益<lb/>
于民者他時或有損于民是故法不至甚弊守之可也<lb/>
載其清浄民以寧壹曹參之于漢亦然豈特趙李二公<lb/>
之見如此<lb/>
<pb n="KR3j0132_WYG_003-4b"/>
唐仲俊年八十五極康健自言㓜讀千字文因心動神<lb/>
疲之語而有所悟平生遇事未嘗動心所以老而不衰<lb/>
昔禇淵為齊司徒賀客滿座禇炤歎曰使彦回作中書<lb/>
郎而死不當為一名士邪名徳不昌乃復有期頤之夀<lb/>
往年予逰淮甸聞有以忠勇名者朝廷累授節鉞謂不<lb/>
在古名將下使先數年而斃誠有足以期天下後世者<lb/>
不幸老而不死隳名損節為萬世笑人臣事君見危致<lb/>
命故死城郭死封疆義不返顧顔魯公死李希烈之難<lb/>
<pb n="KR3j0132_WYG_003-5a"/>
年已八十志仁人老而益壯固不以衰老年貳爾心也<lb/>
使皆如彦回輩則國家亦何所賴于老成哉<lb/>
王禹玉元厚之嘗問蘇子容曰公記問之博以至國朝<lb/>
典故本末無遺日月不差用何術也子容曰某每以一<lb/>
嵗中大事為綱而究當年之事則不㤀矣如某年改元<lb/>
某年有某事某年上即位某年有某事某年立后立太<lb/>
子某年有某事某年命相其年有某事亦記事之一法<lb/>
也<lb/>
<pb n="KR3j0132_WYG_003-5b"/>
朝士舊皆跨馬思陵幸維揚雨中見扈從臣寮奔走泥<lb/>
淖有墜馬折臂者及駐蹕于杭詔百官許乗肩輿汪浮<lb/>
溪謝表云臣勞于下宜無俟駕之行君恤其私至許肩<lb/>
輿之便又云憫塞翁折臂之憂從漢相小車之佚<lb/>
古者刑不上大夫已為忠厚之至大中祥符二年詔曰<lb/>
朕念四方士子雖應刈楚之求未著贖刑之典深可憫<lb/>
惻繼自今曽應舉士人有犯公私罪杖以下聽贖此意<lb/>
尤為忠厚所以士大夫亦罕犯法賈誼謂嬰以亷恥故<lb/>
<pb n="KR3j0132_WYG_003-6a"/>
人興節行者是也<lb/>
寧廟時永嘉有林君竒者以風鍳名京師日閱十人則<lb/>
卷簾徹肆而飲穆陵在側微詣焉君竒熟視不對肆將<lb/>
撤穆陵辭去君竒留之延至所居夫婦具盛服以拜曰<lb/>
貴官姓穆陵曰玉牒趙氏也又拜曰天下尚太平穆陵<lb/>
驚愕曰叟何為者君竒對曰某閱人多矣未見有如官<lb/>
者後五年當為天下主今雖貧去此六十日必冨且貴<lb/>
因徴詩為他日證穆陵占筆書曰許負往昔矣天綱今<lb/>
<pb n="KR3j0132_WYG_003-6b"/>
何之誰知千載後復遇林君竒且識嵗月未幾選嗣沂<lb/>
邸擢果州團練使邰州防禦使封成國公寧廟崩濟王<lb/>
廢遂入繼大統君竒取詩飾以龍錦標諸肆時相史彌<lb/>
逺呼君竒索詩紿為入奏官之眀日贈以錢二萬放令<lb/>
歸鄉君竒憤恚而死<lb/>
寧廟升遐遺詔有曰雖不眀不敏有孤四海望治之心<lb/>
然克儉克勤未嘗一日縱已之欲故老聞之無不霣涕<lb/>
穆陵繼統實史相彌逺擁立之功楊文元公簡史之師<lb/>
<pb n="KR3j0132_WYG_003-7a"/>
也以列卿召對上從容問曰聞史相幼嘗受教于卿簡<lb/>
對曰臣之教彌逺者不如此上曰何謂也對曰彌逺視<lb/>
其君如奕棋上黙然罷朝上以語彌逺彌逺對曰臣師<lb/>
素有心疾<lb/>
徐僑為侍從家貧朝服亦浣濯紉補穆陵見之蹵然曰<lb/>
卿一貧如洗僑對曰臣不貧陛下貧穆陵問之故對曰<lb/>
陛下内無良相外無良將安得不貧上愕然<lb/>
乾徳四年十月詔先朝帝王陵寢申樵採之禁仍置守<lb/>
<pb n="KR3j0132_WYG_003-7b"/>
冢户委遂處長吏常切檢察罷任有無廢闕印厯眀書<lb/>
之太昊炎帝黄帝髙辛唐堯虞舜夏禹商湯周文王武<lb/>
王漢髙祖東漢世祖唐髙祖太宗以上十六帝各置守<lb/>
冢五户每嵗春秋御置名祝版祭以太牢商中宗太戊<lb/>
武丁周成王康王漢文帝宣帝魏武帝晉武帝後周太<lb/>
祖文帝隋髙祖文帝以上十帝置守冢三戸嵗一祭以<lb/>
太牢餘如秦始皇漢惠帝景帝武帝唐徳宗敬宗武宗<lb/>
昭宗梁末帝後唐愍帝眀宗三十有八帝皆常禁樵採<lb/>
<pb n="KR3j0132_WYG_003-8a"/>
又詔曽經盜賊開發者重製禮衣常服棺椁以葬若先<lb/>
代帝王有祠廟者毎祠頒及一百五十間以上委州縣<lb/>
長吏躬親㸃視索圖赴闕遣使覆案令太常禮院重定<lb/>
配享功臣檢討儀像繪付諸司惟東晉六朝陵闕多在<lb/>
金陵丹陽之間當時江左未平所以制書不載斯亦忠<lb/>
厚之至也<lb/>
咸淳末賈似道以太傅平章軍國重事禁天下婦人不<lb/>
得以珠翠為飾時行在悉以瑠璃代之婦人行步皆琅<lb/>
<pb n="KR3j0132_WYG_003-8b"/>
然有聲民謡曰滿頭都帶假無處不瑠璃假謂賈瑠璃<lb/>
謂流離也西域傳罽賔國有琥珀流離則瑠璃字本流<lb/>
離也<lb/>
精太用則竭神太役則疲學者非天才敏贍乃欲弊精<lb/>
勞神于文字中往往亦足致疾北史文苑傳李廣齊文<lb/>
宣初嗣霸業命掌書記廣苦心于文詞間一日坐而假<lb/>
寐忽驚謂其妻曰吾向似睡見一人止吾身中曰君用<lb/>
心過苦非精神所能堪今辭君去矣因恍惚不樂後數<lb/>
<pb n="KR3j0132_WYG_003-9a"/>
日遇疾踰年而死宋淳熈間成都倅秦奎極力屬文後<lb/>
得疾字皆不復識亦不能書以此遂殂夷堅續志盖言<lb/>
其詳云<lb/>
用事之誤前輩所不免若尋常詩文亦未為深害至若<lb/>
告君理冝謹審唐太宗問孔穎達曰孔子稱以能問于<lb/>
不能以多問于寡有若無實若虛何謂也對曰此聖人<lb/>
教人謙耳帝稱善除國子司業太宗雖誤以曽子為孔<lb/>
子穎達八嵗就學誦記日千餘言闇記三禮義宗及長<lb/>
<pb n="KR3j0132_WYG_003-9b"/>
明服氏春秋傳鄭氏尚書詩禮記王氏易能屬文兼善<lb/>
算厯一時老師宿儒皆出其下質疑辨難人畏服之乃<lb/>
不省論語所載曽子之言直以聖人教人為對何也蘇<lb/>
文忠公博學强記又嘗註論語其上皇帝書有云未信<lb/>
而諫聖人不與此論語載子夏之言乃謂之聖人何也<lb/>
其再上皇帝書云孔子曰君子之過如日月之食焉過<lb/>
也人皆見之更也人皆仰之聖賢舉動眀白正直不當<lb/>
如是論語所載乃子貢之言今直指為孔子書之再上<lb/>
<pb n="KR3j0132_WYG_003-10a"/>
又非穎達倉卒問答比何為多誤如此紹興間中書舎<lb/>
人張嵲代秦㑹之請先至江上諭諸帥招討劄子云臣<lb/>
聞徳無常師主善為師善無常主協于克一此伊尹相<lb/>
湯咸有一徳之言也又其末云臣言如不可行即乞罷<lb/>
免以眀孔聖陳力就列不能者止之義誤以告太甲為<lb/>
相湯孔子引周任之言又誤指以為孔聖當時朝士作<lb/>
詩訊之事見周益公詩話夫以穎達文忠公之才猶如<lb/>
此于張嵲何責焉要之告君之際須謹之又謹可也石<lb/>
<pb n="KR3j0132_WYG_003-10b"/>
建奏事下驚馬字不足恐獲譴建父子雖無文學其謹<lb/>
重殆可法也<lb/>
淳祐間行括田法令百姓履畆自實無名子作詩云棄<lb/>
淮棄蜀棄荆襄却把江南寸寸量量得畆田多一尺尺<lb/>
頭能有幾多長時宰聞之亟寢其事焉<lb/>
宋景文公嘗言為文之要意不貴異而貴新事不貴僻<lb/>
而貴當語不貴古而貴淳字不貴怪而貴竒善夫<lb/>
宋景文作新唐書人以札闥誚之札闥者世俗厭夢之<lb/>
<pb n="KR3j0132_WYG_003-11a"/>
語謂書門也譏其好竒耳唐徐彦伯為文率易新語如<lb/>
以鳳閣為鶠閣龍門為虬戸金谷為銑溪玉山為瓊岳<lb/>
芻狗為卉犬竹馬為篠驂月兔為隂魄風牛為颷犢後<lb/>
進爭效之謂之澁體則其札闥甚矣<lb/>
丈人之義本于易尊稱也史記荆軻傳家丈人召髙漸<lb/>
離擊筑索隠曰謂主人翁韋昭云古者名男子為丈夫<lb/>
尊父嫗為丈人漢書宣元六年傳云丈人者謂淮陽憲<lb/>
王外王母即張博母也據此皆尊貴之稱今世俗乃獨<lb/>
<pb n="KR3j0132_WYG_003-11b"/>
呼妻子父為丈人或云本漢匃奴傳漢天子我丈人行<lb/>
之語又云泰山有丈人峯故亦稱曰泰山唐開元十三<lb/>
年封泰山三公以下例遷階張説為封壇使說壻鄭鑑<lb/>
以說故自九品驟遷至五品兼賜緋因酺眀皇訝而問<lb/>
之鑑無以對伶人黄翻綽奏曰此泰山之力也疑妻父<lb/>
稱為泰山或本諸此然于丈人之稱殊無意義予一日<lb/>
閱天文志有丈人星其下曰子星孫星娶妻為嗣續計<lb/>
丈人之稱或有取于丈人星之義歟<lb/>
<pb n="KR3j0132_WYG_003-12a"/>
世謂大笑為絶倒山谷詩淵眀醉握逺公手大笑絶倒<lb/>
人不嗔然晉書王澄字平子有髙名少所推服之聞衛<lb/>
玠言輒歎息絶倒則絶倒因歎息也北齊崔瞻使陳過<lb/>
彭城讀道旁碑絶倒從者以為中惡史謂是碑瞻父為<lb/>
徐州時所立故哀感焉則又因哀感而絶例矣要之絶<lb/>
倒是形體欹傾不自支持之貌笑而絶倒歎而絶倒哀<lb/>
而絶倒皆以形體言不専謂大笑也<lb/>
晉杜預上疏請伐呉有曰萬一孫皓悔過徙都武昌増<lb/>
<pb n="KR3j0132_WYG_003-12b"/>
兵夏口盡築江南諸城城不可攻野無所掠眀年之計<lb/>
恐無及矣晉與呉為敵國元凱所慮正守江之良䇿而<lb/>
皓不知出此季世恃長江為險武昌無重臣夏口無重<lb/>
屯江南無髙城深池豈亦不知古今者之過歟<lb/>
闗節下所以通欵曲于上唐段文昌言于文宗曰今嵗<lb/>
禮部殊不公所取進士皆子弟無藝以闗節得之漢佞<lb/>
幸傳髙祖有籍孺孝惠有閎孺與上卧起公卿皆因闗<lb/>
說又梁者王傳有所闗說于帝則闗節亦可三門説打<lb/>
<pb n="KR3j0132_WYG_003-13a"/>
揲趙康靖公聞見録云須當打揲先往安排又東坡與<lb/>
潘彦眀書雪堂如要偃息且與打揲相伴今俗以揲為<lb/>
疊非也墨杘<hi>上武悲反下丑知反</hi>黙詐貌見博雅及列子力命貌<lb/>
鶻突不分曉貌一作糊塗太宗欲相吕正惠公左右或<lb/>
曰吕端為人糊塗吕原眀家塾記云讀為鶻突食醫心<lb/>
鏡有鶻突羮正作鶻突字罷休呉人言罷以休緬之方<lb/>
言也闔閶語孫武曰將軍罷休屏營驚惶貌國語申包<lb/>
胥曰楚靈王獨行屏營東漢劉陶上議曰屏營徬徨不<lb/>
<pb n="KR3j0132_WYG_003-13b"/>
能監寐併當俗謂收拾世說長豫常為曹夫人併當箱<lb/>
篋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>猱不情貌周顛答賔從絶句十載文章敢憚勞宋<lb/>
都回□為風髙今朝甘被花枝笑任道尊前受<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>猱装<lb/>
潢俗云羅列張大貌唐六典崇文館有裝潢匠五人熟<lb/>
紙匠三人秘書省有裝潢匠熟紙匠各十人踏趿不振<lb/>
貌酉陽雜俎載錢如微賣卜為韵語曰足下踏趿不肯<lb/>
下錢恅愺迫促苟簡貌陸士衡文賦恅愺瀾漫亡耦失<lb/>
疇埤蒼曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嘐寂靜也音與恅愺同而義異唐突棖触<lb/>
<pb n="KR3j0132_WYG_003-14a"/>
貌馬融長笛賦曰<graphic n="KR1565" url="https://raw.githubusercontent.com/kanripo/KR-Gaiji/master/images/KR1565.png" mimeType="image/png"/>瀑<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>沫犇遯碭突李善注碭徒郎<lb/>
切李白赤壁歌鯨鯢唐突留餘跡而曹子建牛鬬詩行<lb/>
至土山頭歘起相搪突則唐又作搪旁午儀禮曰度尺<lb/>
而午注云一從一横曰旁午施行朝廷移文州縣必云<lb/>
主者施行見東漢黄瓊傳又石鼎聨句詩此物方施行<lb/>
羅樓蘇鶚演義曰幹了之稱孔齊文宣時王昕曰樓羅<lb/>
樓羅實自難解梁元帝風人辭城頭網雀樓羅人著而<lb/>
南史顧歡傳云蹲夷之義婁羅之辨又説苑載朱貞白<lb/>
<pb n="KR3j0132_WYG_003-14b"/>
詩太婁羅乃止用婁羅字五代史劉銖傳云諸君可謂<lb/>
僂儸人矣則又加人焉卑末伶人自稱欒巴傳雖幹吏<lb/>
卑末皆課令習讀宿留俗謂逗留也列子黄帝篇趙襄<lb/>
子怪而留之徐而察之商欽順釋文云留力救切謂宿<lb/>
留而視之又史記天子幸緱氏城拜公孫卿為中大夫<lb/>
遂至東来宿留之數日無所見滑稽詼諧貌屈原卜居<lb/>
云寧亷潔正直以自清乎將突梯滑稽如脂如韋以絜<lb/>
楹乎史記有滑稽傳寄附唐異聞集薛防作霍小玉傳<lb/>
<pb n="KR3j0132_WYG_003-15a"/>
云大厯中寄附鋪侯景家掎摭編拾人善惡貌文選曹<lb/>
子建與楊徳祖書曰劉季緒才不逮于作者而好詆訶<lb/>
文章掎摭利病唐書來俊臣掎摭諸武韓退之石鼔歌<lb/>
掎摭星宿遺羲娥跋扈毛詩無然畔援鄭注畔援猶跋<lb/>
扈也梁兾跋扈將軍西京賦睢盱跋扈拔即跋也媒蘖<lb/>
漢書司馬遷救李陵之言曰全軀保妻子之臣從而媒<lb/>
蘖其短孟康注媒猶酒教蘖謂釀成其罪宋景文新唐<lb/>
書記程元振惡李光弼則云媒蝎以疑之盖本唐書宦<lb/>
<pb n="KR3j0132_WYG_003-15b"/>
官傳如媒而成如蝎之蠧之語絓門晉摯虞較古尺曰<lb/>
度量之由生皆絓閡而不通<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>上音紙下音主</hi>衛垣説字勢<lb/>
曰或黝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>㸃<graphic n="KR1709" url="https://raw.githubusercontent.com/kanripo/KR-Gaiji/master/images/KR1709.png" mimeType="image/png"/>狀似連珠勞曹忉怛貌成公綏嘯賦訇<lb/>
磕勞曹懊憹晉禮儀志有懊憹歌鏖糟見漢書鏖皋蘭<lb/>
下註<lb/>
永昌卜陵命司天監苗昌裔相地西洛既覆土昌裔領<lb/>
董役内侍王繼恩登山巔周覧形勢謂之曰太祖之後<lb/>
當再有天下繼恩黙識之太宗大漸繼恩因與㕘知政<lb/>
<pb n="KR3j0132_WYG_003-16a"/>
事李昌齡樞宻趙鎔知制誥胡旦布衣潘閬謀立太祖<lb/>
之孫惟吉事洩吕正惠公時為上宰鎖繼恩而迎真宗<lb/>
于南衙即位繼恩等尋被誅竄然昌裔之孫逢聞其祖<lb/>
之語猶與方伎李士寧醫官劉育蠱惑宗室世居共謀<lb/>
不軌以致敗死靖康末趙子崧太祖六世孫也剽竊此<lb/>
說適二帝北狩遂與門人傳亮㰱血而盟以倖非常傳<lb/>
檄云藝祖造邦千齡而符景運皇天祐宋奕葉而生眇<lb/>
躬繼聞髙宗登極惶懼歸命後為人以檄文訐之亦竄<lb/>
<pb n="KR3j0132_WYG_003-16b"/>
嶺南至紹興元年十一月駐蹕于越上虞縣丞婁寅亮<lb/>
永嘉人上疏其略曰太祖舎子而立弟天下之大公也<lb/>
周王薨章聖取宗室子育之宫中天下之大慮也仁宗<lb/>
感悟其說制詔英祖入繼大統文子文孫宜君宜王遭<lb/>
罹變故不斷如帶今有天下者獨陛下一人而已屬者<lb/>
椒寢未繁前星不耀孤立無助有識寒心天其或者深<lb/>
惟陛下追念祖宗公心長慮之所及者乎崇寧以来諛<lb/>
臣進説推濮王子孫以為近屬餘皆謂之同姓致使昌<lb/>
<pb n="KR3j0132_WYG_003-17a"/>
陵之後寂寥無聞奔迸藍縷僅同民庶臣恐祀豐于昵<lb/>
仰違天鑒藝祖在上莫肯顧歆欲望陛下于子行中遴<lb/>
選太祖諸孫有賢徳者視秩親王使牧九州以待皇嗣<lb/>
之生廣選宣祖太宗之裔材武可稱之人升為南班以<lb/>
備環列庶幾上慰在天之靈下繫人心之望髙宗覽之<lb/>
大寤遂詔大宗正安定郡王令州於求宗室伯宇號七<lb/>
嵗以下者十人入宫備選扵是阜陵實在選中自後光<lb/>
寧理度皆太祖之後昌裔之説始驗然一語不謹既誤<lb/>
<pb n="KR3j0132_WYG_003-17b"/>
繼恩又悞昌齡輩又悞其孫逢又悞子崧諸人貽禍百<lb/>
五十餘年雖輕淺之徒委生僥倖亦皆昌裔之罪也是<lb/>
故青烏之術聖賢不道焉<lb/>
湖州何山寺主僧徳明晚自號鐵鏡余為作頌曰人間<lb/>
萬事淈淈腯腯胷次九流明明了了要知鐵鏡非鐵山<lb/>
中晦眀昬曉咦六州四十三縣鑄不成八萬四千同一<lb/>
照<lb/>
梁庾信至北方讀温子昇韓陵山寺碑愛而録之曰唯<lb/>
<pb n="KR3j0132_WYG_003-18a"/>
有韓陵一片石稍可共語薛道衡盧思道少解把筆耳<lb/>
然子昇之文恨不多見魏史載閶闔門上梁祝文惟王<lb/>
建國配彼太微太君有命髙門啓扉良辰是簡枚卜無<lb/>
違雕梁乃駕綺習斯飛八龍杳杳九重巍巍居宸納祐<lb/>
就日垂衣一人有慶四海爰歸真可共語者也<lb/>
　<lb/>
　<lb/>
　<lb/>
<pb n="KR3j0132_WYG_003-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　佩韋齋輯聞卷三<lb/>
</p>
<p>
</p>
  </div>
<div>
<head>佩韋齋輯聞卷四</head> <lb/>
    <p>
<pb n="KR3j0132_WYG_004-1a"/>
欽定四庫全書<lb/>
　佩韋齋輯聞卷四<lb/>
　　　　　　　　　　　　宋　俞徳隣　撰<lb/>
桓公九合諸侯不以兵車管仲之力也先儒謂春秋傳<lb/>
作糾督也古字通用余嘗疑之按史記云兵車之㑹三<lb/>
乗車之㑹六而穀梁傳云衣裳之㑹十有一盖莊十三<lb/>
年㑹于北杏十四年㑹于鄄十五年又㑹于鄄十六年<lb/>
同盟于幽十七年同盟于幽僖元年㑹于檉二年盟于<lb/>
<pb n="KR3j0132_WYG_004-1b"/>
貫三年㑹于陽糓五年盟于首止七年盟于甯母九年<lb/>
盟于葵丘實有十一也孔氏註曰鄭氏不取北杏及陽<lb/>
穀故曰九合北杏之㑹平宋宋亂也宋有弑君之事而<lb/>
齊平之何不敢也縱以遂人不至宋人背盟而不取之<lb/>
猶云可也陽穀之㑹謀伐楚也何為亦不取之或者又<lb/>
曰㑹雖十有一再㑹于鄄再盟于幽其地凡九故曰九<lb/>
合然亦有所未盡也夫子此語正以齊桓公霸諸侯一<lb/>
匡天下以故稱之北杏之盟遂人不服鄄之始㑹請師<lb/>
<pb n="KR3j0132_WYG_004-2a"/>
于周僅取成于宋而還霸業皆未成也自莊十五年再<lb/>
㑹于鄄則霸業成矣左氏于是㑹也為之傳曰春復㑹<lb/>
焉齊始霸也夫自始霸之年厯數至于葵丘之㑹其合<lb/>
諸侯凡九是以謂之九合也此可以祛諸儒之惑矣<lb/>
古之學者為已今之學者為人子張學干禄與夫問達<lb/>
問行皆為人也非為己也孔子于學干禄則曰言寡尤<lb/>
行寡悔于問達則曰察言而觀色慮以下人于問行則<lb/>
曰言忠信行篤敬皆使之反求諸已焉及子張書諸紳<lb/>
<pb n="KR3j0132_WYG_004-2b"/>
則其覺悟也至矣他時士見危授命見得思義祭思敬<lb/>
䘮思哀之語與夫五美四惡之問豈復前日之子張邪<lb/>
信乎學之能變化氣質也<lb/>
伊川曰樂隨風氣至韶而極偹者堯之時洪水方割四<lb/>
凶未去和猶有未至也舜以聖繼聖治之極和之至故<lb/>
韶盡美矣又盡善也<lb/>
宰予晝寢夫子譬之朽木譬之糞墻疑其責之太過晝<lb/>
而假寐亦人情有所不能免若寢則不可也語曰寢不<lb/>
<pb n="KR3j0132_WYG_004-3a"/>
尸曰寢不言又曰必有寢衣盖寢非假寐也君子以嚮<lb/>
晦入宴息晝居于内問其疾可也正晝之時乃弛然自<lb/>
放于牀策之上神昏氣惰其不足進于道眀矣此聖人<lb/>
所以深責之也況禹惜寸隂周公坐以待旦聖人之汲<lb/>
汲如此晝寢其可乎<lb/>
孔門言仁多兼知而言如知者樂水仁者樂山與夫知<lb/>
及之仁能守之知者不惑仁者不憂不可具舉盖知者<lb/>
知此者也仁者行此者也致知近乎知力行近乎仁未<lb/>
<pb n="KR3j0132_WYG_004-3b"/>
有不能知而能行者令尹子文三仕三已喜愠不形於<lb/>
色至如舊令尹之政必以告新令尹謂之忠可也然仕<lb/>
止乆速其知不足以知之至于三已而不寤槩諸色舉<lb/>
翔集者何如哉故不與之以仁也臣弑其君子弑其父<lb/>
非一朝一夕之故其所由来者漸矣崔杼于齊其蓄不<lb/>
臣之志已乆陳文子與之同朝力能誅杼則誅之不能<lb/>
則去之不于此時決去就之分至于齊侯遇弑乃棄十<lb/>
乗之馬而違之其知可知矣亡雖越境許之以清可也<lb/>
<pb n="KR3j0132_WYG_004-4a"/>
亦焉得為仁哉未知焉得仁皆言于知猶未盡焉得為<lb/>
仁也擇不處仁焉得知語意正相類<lb/>
子見南子子路不說夫子矢之曰予所否者天厭之天<lb/>
厭之孔氏以矢為誓朱子亦曰矢誓也所誓辭也如云<lb/>
所不與崔慶者之類否謂不合于禮不由其道也厭棄<lb/>
絶也而孔氏古註乃謂與之咒誓義可疑焉及觀程氏<lb/>
外書朱公掞記伊川先生語乃以否為否泰之否天厭<lb/>
之者天厭吾道也正天喪予之意後見韓文公筆解亦<lb/>
<pb n="KR3j0132_WYG_004-4b"/>
曰矢陳也否當為否泰之否厭當為厭亂之厭孔以矢<lb/>
為誓非也又以厭為擫益失之矣孔子見衛君任南子<lb/>
用事乃陳衛之政理告子路云予道否不得行汝不須<lb/>
不說也天將厭此亂世而終豈泰吾道乎如此則矢乃<lb/>
皋陶矢厥謨之矢伊川退之皆一代鉅儒皆以否為否<lb/>
泰之否意必有所見姑録之以竢後之君子<lb/>
子曰甚矣吾衰也<hi>句</hi>乆矣吾不復夢見周公孔子盛時<lb/>
志欲行周公之道故夢寐之間常常見之今周公之夢<lb/>
<pb n="KR3j0132_WYG_004-5a"/>
乆不復作則其志慮之衰也甚矣<lb/>
自行束脩以上吾未嘗無悔焉先儒謂脩脯也十脡為<lb/>
束古者相見必執贄以為禮束脩其至薄者苟以禮来<lb/>
則無不有以教之也按杜恕體論曰束脩之業其上在<lb/>
于不言其次莫如寡知又後漢馬援傳注云男子十五<lb/>
以上謂之束脩杜詩薦伏湛曰自行束脩訖無毁玷註<lb/>
束脩謂年十五以上延篤傳註束循謂束帶脩飾不可<lb/>
以束脩之問不出境一槩論也<lb/>
<pb n="KR3j0132_WYG_004-5b"/>
子在齊聞韶三月不知肉味曰不圖為樂之至于斯也<lb/>
先儒謂韶盡美又盡善故學之三月不知肉味而歎美<lb/>
之如此程氏又以三月為音字之誤學之之說盖本諸<lb/>
史記襄二十九年呉子使季札聘魯請觀周樂自周南<lb/>
以下歌諸國之風自象箾以下偹三代之舞至舞韶箾<lb/>
札曰徳至矣大矣如天之無不幬也如地之無不載也<lb/>
雖甚盛徳其蔑以加于此矣則魯未嘗無韶也孔子魯<lb/>
人也使孔子而欲學之歸而求之魯可也何為至齊而<lb/>
<pb n="KR3j0132_WYG_004-6a"/>
始聞之始學之哉韶舜之樂也舜之後封于陳隠二十<lb/>
二年陳人殺其太子御冦陳公子完與顓孫奔齊齊侯<lb/>
使敬仲為卿敬仲辭使為工正盖陳氏得政於齊之始<lb/>
也自是之後陳氏寖彊昭五年齊侯使晏嬰請繼室于<lb/>
晉晏子語叔向已有齊其為陳氏之説至八年魯亂孔<lb/>
子適齊於是聞韶則陳氏之得志于齊乆矣三月不知<lb/>
肉味盖憂齊之將亂非學之也曰不圖為樂之至于斯<lb/>
也非美之也當是時齊侯與晏子坐于路寢歎曰美哉<lb/>
<pb n="KR3j0132_WYG_004-6b"/>
室其誰有此晏子對曰如君之言其陳氏乎後世若少<lb/>
惰陳氏而不亡則國其國也已是陳之强齊之弱不特<lb/>
孔子知之而晏子亦知之不特晏子知之而晏公亦自<lb/>
知之矣聞韶之歎孔子其能自已乎是時景公欲待孔<lb/>
子以季孟之間既而曰吾老矣不能用也而孔子亦不<lb/>
欲留焉者此也卒之哀十有四年陳恒弑簡公孔子沐<lb/>
浴而朝告于哀公請討之則聞韶之歎豈聖人過憂哉<lb/>
雍也可使南面朱子云仲雍為人寛洪簡重有人君之<lb/>
<pb n="KR3j0132_WYG_004-7a"/>
體故可使南面然莫審其説或者謂雍也仁而不佞仁<lb/>
則寛洪不佞則簡重意必本乎此非苟為是言也<lb/>
君在踧踖如也與與如也註與平聲或如字踧踖恭敬<lb/>
不寧貌與與威儀中適貌横渠曰與與不㤀嚮君也而<lb/>
伊川荅王信用之問乃曰與與容與之貌盖踧踖則不<lb/>
安與與則易肆踧踖而與與恭而安也<lb/>
伊川曰飲酒不妨但不可過惟酒無量不及亂聖人豈<lb/>
有作亂之事但恐亂其氣血或致疾或語言顛錯容貌<lb/>
<pb n="KR3j0132_WYG_004-7b"/>
傾側皆亂也<lb/>
晉文公譎而不正齊桓公正而不譎石林葉少藴解此<lb/>
甚詳且有理因次其説諸侯莫盛于桓文桓文之覇莫<lb/>
盛于首止之盟與温之㑹桓公之盟首止也意謂太子<lb/>
鄭將廢已朝而諫之王從則太子安不從則廢諫之從<lb/>
違未可知也吾為㑹而㑹世子使天下諸侯皆知世子<lb/>
之為鄭而共尊之雖有惠后之愛襄王不得而行其私<lb/>
矣故春秋曰公及齊侯宋公陳侯衛侯鄭伯許男曺伯<lb/>
<pb n="KR3j0132_WYG_004-8a"/>
㑹王世子于首止俄而曰諸侯盟于首止夫别其文曰<lb/>
㑹王世子再見諸侯也盟而世子不與辭繁而不殺其<lb/>
與桓公可知矣若文公之㑹則不然吾霸諸侯矣諸侯<lb/>
孰不吾畏吾既可率諸侯以㑹温則率之以朝京師亦<lb/>
可也文公也乃不朝上而召王其意盖示天下曰王猶<lb/>
從我其誰敢不從不過挾天子以令諸侯耳故春秋曰<lb/>
公㑹晉侯宋公蔡侯鄭伯陳子莒子邾子秦人于温俄<lb/>
而曰天王狩于河陽先言㑹而繼之以狩則文于是乎<lb/>
<pb n="KR3j0132_WYG_004-8b"/>
病矣故桓公之召世子正也其不朝王者不得已也文<lb/>
公不朝王因已之霸脅諸侯以召王以迹觀之若正其<lb/>
所以召之則譎也<lb/>
子擊磬于衛一章說者謂荷蕢譏孔子人不知而不止<lb/>
孔子故責其果于㤀世而不為按孔子厯聘諸國獨于<lb/>
衛而擊磬何也衛自瞶輒之亂父子之分蕩然矣子路<lb/>
曰衛君待子而為政子將奚先子曰必也正名乎則孔<lb/>
子之欲辨其名分也乆矣擊磬于衛非無意也石聲磬<lb/>
<pb n="KR3j0132_WYG_004-9a"/>
磬以立辨亦欲辨其上下之分而已荷蕢隠者知孔子<lb/>
之心過而聞之故曰有心哉擊磬乎既而曰鄙哉言其<lb/>
闇于事也硜硜乎硜硜石聲也謂子擊磬雖硜硜乎有<lb/>
聲莫己知也斯己而已矣傷時人之不知也于是又援<lb/>
衛風之詩曰深則厲淺則掲夫以衣涉水曰厲攝衣涉<lb/>
水曰掲曰厲曰掲以淺深别之今衛之父子奸名犯分<lb/>
至成滔天之惡非可以淺深論也子曰果哉以其說為<lb/>
然也末之難矣天下之事正之于始為易救之于末為<lb/>
<pb n="KR3j0132_WYG_004-9b"/>
難衛之至此吾亦末如之何也已<lb/>
孔子曰見善如不及見不善如探湯吾見其人矣吾聞<lb/>
其語矣隠居以求其志行義以達其道吾聞其語矣未<lb/>
見其人也齊景公有馬千駟死之日民無徳而稱焉伯<lb/>
夷叔齊餓于首陽之下民到于今稱之其斯之謂與朱<lb/>
氏謂其斯之謂與此上疑有闕文恐在誠不以富亦祗<lb/>
以異下仍析為三章後閲無垢張氏心傳録于恕云見<lb/>
善如不能及怠而不進也見不善如探湯初雖畏之探<lb/>
<pb n="KR3j0132_WYG_004-10a"/>
之不已則漸入之矣是漸而入于惡也于善而不進于<lb/>
惡而漸入其人何如哉齊景公欲待孔子以季孟之間<lb/>
孔子告以君臣父子而説不可謂不見善也然終不能<lb/>
用孔子是不及也貪利之心浸浸不已積而至于千駟<lb/>
豈非不善而漸入乎孔子與景公同時故曰吾見其人<lb/>
矣吾聞其語矣至若伯夷叔齊則隠居以求其志行義<lb/>
以達其道者今無其人矣故曰吾聞其語矣未見其人<lb/>
也其斯之謂與所以結上文之意是說亦有取焉愚嘗<lb/>
<pb n="KR3j0132_WYG_004-10b"/>
觀景公與晏子論陳氏之事晏子曰惟禮可以己之公<lb/>
曰善哉我不能矣斯言也豈非見善如不及之謂乎<lb/>
公山弗擾以費畔召子欲往子路不說曰末之也已何<lb/>
必公山氏之之也子曰未召我者而豈徒哉如有用我<lb/>
者吾其為東周乎此章先儒解之不甚詳盖費乃季氏<lb/>
之邑不狃不得志于季氏與陽貨謀去三桓不克而畔<lb/>
夫謀去三桓不克而畔乃畔季氏非畔魯也故史記世<lb/>
家曰公山不狃以費畔季氏召孔子欲往而卒不行況<lb/>
<pb n="KR3j0132_WYG_004-11a"/>
孔子亦素有惡三桓之意其為大司冦攝行相事定公<lb/>
十二年使仲由為季氏宰墮費墮郈墮郕則不狃之以<lb/>
費畔或者疑與孔子之意合是以欲往也不然孔子豈<lb/>
輕于從不狃者哉厥後不狃與叔孫輒奔呉呉為邾故<lb/>
將伐魯叔孫輒勸之不狃曰非禮也君子違不適讎國<lb/>
且夫人之行也不以所惡廢卿今子以小惡而欲覆宗國<lb/>
不亦難乎自定至哀隔二世自定九年不狃畔而去至<lb/>
哀八年呉將伐魯隔十有五年不狃之去魯乆矣尚眷<lb/>
<pb n="KR3j0132_WYG_004-11b"/>
眷于魯如此則不狃非特不畔魯且忠于魯者也特子<lb/>
路未知不狃之心耳然孔子始雖欲往而終亦不徃者<lb/>
豈不以不狃以輕恕使陽貨逐仲懷其所守不固邪門<lb/>
弟子書公山弗擾召則曰以費畔佛肸召則曰以中牟<lb/>
畔中牟亦晉大夫趙襄子之邑佛肸非畔晉也<lb/>
論語記孔子荅門弟子處皆有曰字惟荅宰我短喪之<lb/>
問曰食夫稻衣夫錦于女安乎曰安女安則為之女字<lb/>
上不書曰字此記言者善形容聖人深嫉宰我之意禮<lb/>
<pb n="KR3j0132_WYG_004-12a"/>
父母之喪既殯食粥粗衰既葬蔬食水飲受以成布期<lb/>
而小祥始食菜果練冠縓縁要絰不除無食稻衣錦之<lb/>
理夫子以此發宰予不忍之端而予忍之所以絶之之<lb/>
深嫉之之至也<lb/>
子曰鄙夫可與事君也與哉其未得之也患得之既得<lb/>
之患失之苟患失之無所不至矣先儒以患得之謂患<lb/>
不得之愚謂鄙夫劣闇之稱世謂鄙陋鄙俗鄙猥鄙吝<lb/>
鄙俚皆其人之不足道者也故于未得之先反以得為<lb/>
<pb n="KR3j0132_WYG_004-12b"/>
患惧不能勝其任也既得之又狃于富貴利禄而患失<lb/>
之心生焉苟患失之則無所不至矣<lb/>
子張曰士見危致命見得思義祭思敬喪思哀其可已<lb/>
矣下三句皆言思死生亦大矣而見危致命獨不言思<lb/>
何也士而見危便當致命正不必思也思之則宫室之<lb/>
美妻妾之奉所識之窮乏者皆足以動其心而拂亂其<lb/>
所為矣李陵欲得當以報漢南霽雲曰將以有為皆不<lb/>
必思而猶有思也夫提卒五千轉戰萬里矢盡道窮陵<lb/>
<pb n="KR3j0132_WYG_004-13a"/>
可以死矣睢陽既陷巡逺就戮霽雲何容復有為哉不<lb/>
必思而猶有思此李陵所以生降隤其家聲而南八男<lb/>
兒死耳之語巡所以呼霽雲而警悟之也然子張于士<lb/>
則曰見危致命孔子于成人則曰見危授命盖授者安<lb/>
于天而致則以人力為之所以有成人與士之異也<lb/>
孟子曰王者之迹熄而詩亡詩亡然後春秋作晉之乗<lb/>
楚之檮杌魯之春秋一也其事則齊桓晉文其文則史<lb/>
孔子曰其義則丘竊取之矣孟子曰君子之澤五世而<lb/>
<pb n="KR3j0132_WYG_004-13b"/>
斬小人之澤五世而斬予未得為孔子徒也予私淑諸<lb/>
人也此本一章所以發明春秋大義説者析為二章頗<lb/>
費辭說盖因有兩孟子曰之故殊不知中有孔子曰一<lb/>
句故下不得不再書孟子曰以别之不然則五世之説<lb/>
似為皆夫子之言矣其大㫖云王者之迹熄而詩亾詩<lb/>
亾然後春秋作春秋非孔子自作也晉之乗楚之檮杌<lb/>
魯之春秋三史所述其事莫過于桓文其文則史也孔<lb/>
子謂丘竊取三書之義所謂述而不作者也自獲麟絶<lb/>
<pb n="KR3j0132_WYG_004-14a"/>
筆之後至孟子㳺梁之時已百四十有餘年三十年為<lb/>
一世以成數計之盖五世矣君子漸潤之澤小人汙染<lb/>
之澤至此五世皆斬然矣李彪乞修史表云東觀中圮<lb/>
册勲有闕美隨日落善因月稀一日不書百事荒蕪即<lb/>
此意也戰國之世善惡不眀亂臣賊子復接跡于天下<lb/>
孟子憂之欲繼孔子而作春秋其聖不及孔子故曰予<lb/>
未得為孔子徒也徒猶斯人之徒及非吾徒也之徒不<lb/>
過退取春秋之㫖與公孫丑萬章之徒難疑荅問而已<lb/>
<pb n="KR3j0132_WYG_004-14b"/>
故曰予私淑諸人也私淑正與竊取之義同如此則一<lb/>
章之指昭然義見<lb/>
晁氏客話伯夷非其君不事非其民不使思與鄉人處<lb/>
如以朝衣朝冠坐于塗炭若隘也然不念舊惡所以為<lb/>
伯夷栁下惠不羞汙君不卑小官雖袒禓祼程不以為<lb/>
凂然不以三公易其介所以為下惠<lb/>
君之視臣如土芥則臣視君如冦讎此為為人君者言<lb/>
也非為臣者所以責其君父子之間不責善責善則離<lb/>
<pb n="KR3j0132_WYG_004-15a"/>
此為為人父者言也非為子者所以責其父<lb/>
子思之言渾涵孟子之言銛利禮記載子思荅舊君反<lb/>
服之問曰古之君子進人以禮退人以禮故有舊君反<lb/>
服之禮也今之君子進人若將加諸膝退人若將墜諸<lb/>
淵無為戎首不亦善乎又何反服之有如此而已而孟<lb/>
子則反覆辨論至謂君之視臣如土芥則臣視君如冦<lb/>
讎于此可以覘子思孟子之學矣<lb/>
趙臺卿作孟子題辭有曰孟子亦自知遭蒼姬之訖録<lb/>
<pb n="KR3j0132_WYG_004-15b"/>
值炎劉之未奮進不能佐興唐虞雍煕之和退不能伸<lb/>
三代之遺風意則然矣孟子生戰國之時炎劉未奮孟<lb/>
子亦何由知之此亦遣文之病若曰本之䜟緯則聖賢<lb/>
不道也<lb/>
子謂南容邦有道不廢邦無道免于刑戮以其兄之子<lb/>
妻之註疏皆不言孔子之兄之名按史記索隠叔梁紇<lb/>
先娶施氏生九女其妾生孟皮孟皮跛求昏于顔氏而<lb/>
娶徵在遂生孔子<lb/>
<pb n="KR3j0132_WYG_004-16a"/>
吾豈匏𤓰也哉焉能繫而不食先儒謂匏瓠也匏𤓰繫<lb/>
于一處而不能飲食人則不如是也愚嘗疑而惟其義<lb/>
一日讀衛風之詩曰匏有苦葉濟有深涉乃知匏可繫<lb/>
以濟渉所謂中流失船一壺千金者是也又莊子今子<lb/>
有五石之瓠何不慮以為大樽而浮乎江湖之上司馬<lb/>
氏云樽如酒器縳之于身浮于江湖可以自渡慮猶結<lb/>
綴也所謂腰舟然匏雖可繫而味苦且其中呺然故不<lb/>
可以食<lb/>
<pb n="KR3j0132_WYG_004-16b"/>
先儒曰文章與時髙下政尨土裂則三光五岳之氣分<lb/>
三光五嶽之氣分則大音不完必混一而後大振故三<lb/>
代之文至春秋戰國而病涉秦漢復起漢之文至列國<lb/>
而病唐興復起噫是固然矣然政之尨土之裂莫春秋<lb/>
戰國為甚吾夫子刪詩定書繫周易作春秋孟子退自<lb/>
齊梁述堯舜之道卒使彛倫叙人極立亂臣賊子俱一<lb/>
時㳺夏公孫丑萬章之徒皆得以與斯文之盛是豈以<lb/>
政尨土裂病哉下是如荀卿揚雄輩不顧時之治亂鋭<lb/>
<pb n="KR3j0132_WYG_004-17a"/>
然振斯文而起之亦足以繼往哲而詔来者又下而諸<lb/>
葛孔明以出師一表繼伊訓説命于三國鼎沸之時陶<lb/>
淵明以歸去来辭傳于典午灰燼之日而當世斯文亦<lb/>
賴以不壞不冺然則文章果與時髙下乎哉獨宋自渡<lb/>
江以来文人才士視東都諸老若有愧焉故説者得以<lb/>
光嶽氣分而議之然乾淳端平之際如朱公熹張公栻<lb/>
吕公祖謙真公徳秀葉公適陳公傳良魏公了翁相繼<lb/>
以道自任以文自鳴卒使後生小子習見典型爭自濯<lb/>
<pb n="KR3j0132_WYG_004-17b"/>
磨于學亦不可謂全無人也惟末年學士大夫篤意舉<lb/>
業以進取亂其心以富貴利達蕩其志于是文氣委薾<lb/>
而文之古者始寥寥然不見于世是非光嶽氣分之病<lb/>
也人實病之也方今東西南北寸地尺土靡不臣屬三<lb/>
光五嶽之氣渾然合矣大哉王言式在今日余老矣不<lb/>
得與于斯文之盛然其所以作新而振起之如韓愈歐<lb/>
陽修者將必有其人惜乎不得而見之矣嗚呼光嶽之<lb/>
分合其與于斯文之興廢也邪抑無與于斯文之興廢<lb/>
<pb n="KR3j0132_WYG_004-18a"/>
也邪<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0132_WYG_004-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　佩韋齋輯聞卷四<lb/>
</p>
<p>
</p>
  </div></body>
</text>\m</TEI>
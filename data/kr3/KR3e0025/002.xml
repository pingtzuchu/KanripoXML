<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>傷寒㣲㫖論卷下</head>
    <p>
<pb n="KR3e0025_WYG_002-1a"/>
欽定四庫全書<lb/>
　傷寒㣲㫖論卷下　　　　宋　韓祗和　撰<lb/>
　　總汗下篇<lb/>
凡治傷寒病若能辨其汗下者即治病之法得其十全<lb/>
矣今之醫者則不然但憑其熱論云未滿三日可汗而<lb/>
已其滿三日者可泄而已又云脈大浮數病為在表可<lb/>
發其汗脈細沈數病為在裏即可下之此古人立理之<lb/>
綱維而今人執之為定法又全不辨脈尺寸之陰陽邪<lb/>
<pb n="KR3e0025_WYG_002-1b"/>
氣之虚盛及内外證之輕重但未滿三日即投發表藥<lb/>
已滿四日即投下藥其間或有辨脈之浮沈投汗下藥<lb/>
者以為能事矣殊不知未滿三日亦有可下者已滿四<lb/>
日後亦有可汗者又不知脈浮有不可汗者脈沈有不<lb/>
可下者熱論云傷寒一日巨陽受之故頭項痛腰脊强<lb/>
二日陽明受之陽明主肉故身熱目疼而鼻乾不得卧<lb/>
三日少陽受之少陽主膽故胷脅痛而耳聾三陽經絡<lb/>
皆受其病未入于蔵故可汗而已四日太陰受之故腹<lb/>
<pb n="KR3e0025_WYG_002-2a"/>
滿而咽乾五日少陰受之故口燥舌乾而渇六日厥陰<lb/>
受之故煩滿而囊縮此三陰三陽受病之日乃是聖人立<lb/>
條目之法不必一日巨陽二日陽明為次也但會三陰<lb/>
三陽所直之日與邪氣相逢即各有形證也假令一日或耳<lb/>
聾或鼻乾或頭痛或腹滿或舌乾而渇或囊縮此是邪<lb/>
氣隨陰陽之經絡所𫝊也餘日倣此<lb/>
雖見此三陰三陽病證若兩手三部脈或浮或沈寸關<lb/>
尺力齊等者不得妄投發表藥及投下藥當侯兩手脈<lb/>
<pb n="KR3e0025_WYG_002-2b"/>
浮沈中或關前大關後小或關前小關後大此是陰陽<lb/>
氣之偏勝即依脈證投藥治之仲景傷寒論傷寒例云<lb/>
尺寸俱浮太陽受病也尺寸俱長陽明受病也尺寸俱<lb/>
弦少陽受病也尺寸俱沈細者太陰受病也尺寸俱沈<lb/>
者少陰受病也尺寸俱㣲緩者厥陰受病也此亦是因<lb/>
邪氣𫝊受三陽三陰之經故見此脈亦不可妄投發表<lb/>
藥及投下藥當候兩手脈浮沈中或關前力小關後力<lb/>
大或關前力大關後力小此亦是陰陽氣之偏勝即依<lb/>
<pb n="KR3e0025_WYG_002-3a"/>
脈證投藥治之且黄帝作三陽三陰證在前仲景述三<lb/>
陽三陰脈在後本為邪氣所𫝊故設此語非務求法治<lb/>
之恐後人悞投藥也今人纔見病人有此三陰三陽病<lb/>
證及脈便急投藥求愈則失之逺矣熱論云七日巨陽<lb/>
病衰頭痛少愈八日陽明病衰身熱少愈九日少陽病<lb/>
衰耳聾㣲聞十日太陰病衰腹減如故則思飲食十一<lb/>
日少陰病衰渇止不滿舌乾已而嚏十二日厥隂病衰<lb/>
囊縱少腹㣲下大氣皆去病日已矣且傷寒病若見三<lb/>
<pb n="KR3e0025_WYG_002-3b"/>
陽三陰證及脈合用藥調治古人何言大氣皆去病日<lb/>
衰矣即知是不須用藥妄調治也仲景傷寒論辨太陽<lb/>
證云太陽病頭痛至七日以上自愈者以行其經盡故也<lb/>
又曰十二日厥陰病衰大氣皆去病人精神爽慧矣且<lb/>
素問經中黄帝與岐伯問荅病證莫知其數皆各立法<lb/>
治之惟熱論中傷寒病最為大疾却云七日太陽病衰<lb/>
又云大氣皆去若是傷寒病須用法調治即聖賢皆不<lb/>
言自愈也今之醫者纔見人病傷寒多不辨脈之理趣<lb/>
<pb n="KR3e0025_WYG_002-4a"/>
又不分證之是非便妄投藥以調治往往變成壞病至<lb/>
于横夭誠可傷也<lb/>
傷寒病稱可汗者非謂病人三日以前也葢謂邪氣在<lb/>
表或陰氣勝于陽氣即寸口脈力小于關尺令人惡風<lb/>
或自汗出即可投發表藥以助陽消陰若陽氣勝于陰<lb/>
氣即寸口脈力大于關尺令人發熱冒悶可投解表藥<lb/>
以助陰消陽非謂求汗出為愈若邪氣在表脈浮三部<lb/>
力齊等惡風不汗出不冒悶發熱又何必投發表及解<lb/>
<pb n="KR3e0025_WYG_002-4b"/>
表藥也<lb/>
傷寒病稱可下者非謂病人第四日以後也但見邪氣<lb/>
在裏伏于胃中或陽氣勝于陰氣即寸脈力大于關尺<lb/>
令人口燥咽乾腰重發熱甚至于譫語可投大黄等藥<lb/>
以助陰消陽若邪在裏陰氣勝于陽氣即寸脈力小于<lb/>
關尺令人胷滿悶或時嘔吐可投溫中藥以助陽消陰<lb/>
不可求取積為愈若邪氣在裏脈沈三部力齊等不譫<lb/>
語不口燥咽乾不胷腹滿悶又何必投藥下之及温中<lb/>
<pb n="KR3e0025_WYG_002-5a"/>
藥也<lb/>
世人為見素問云三日以前可汗四日以後可下乃執<lb/>
為定法今深戒醫流不可將病人三日以前妄投汗藥<lb/>
四日以後妄投下藥切宜慎守仲景曰發汗吐下之相<lb/>
反其禍至速信矣且古之聖賢立汗下二字本謂調解<lb/>
陰陽偏勝之氣而今醫者執汗下二字妄為主治傷寒<lb/>
求愈之功則失之逺矣况仲景治傷寒病未嘗有失汗<lb/>
下之戒失下之過但責其下之太早此仲景之心也後<lb/>
<pb n="KR3e0025_WYG_002-5b"/>
人或各擅家技或自持已能殊不究仲景心萬分之一<lb/>
誠可罪焉<lb/>
　　辨汗下藥力輕重篇<lb/>
凡醫者治傷寒病遇其邪氣在表並不分邪氣之輕重<lb/>
脈理之虚盛只憑脈浮便將發表藥一例投之務期汗<lb/>
多為快藥力過劑遂致衂血吐血發斑汗漏四肢拘攣<lb/>
因成亡陽之患也<lb/>
病人無汗發熱三部脈浮寸脈大于關尺者此是陽盛<lb/>
<pb n="KR3e0025_WYG_002-6a"/>
陽邪既盛若入于胃中即變成瘀熱之患當用解表藥<lb/>
以消陽氣解表藥者石膏甘草芍藥生薑豆豉薄荷柴<lb/>
胡葛根之類是也<lb/>
病人汗出惡風脈浮見陰盛者可投發表藥消陰氣發<lb/>
表藥者桂枝麻黄荆芥棗葱當歸附子乾薑之類是也<lb/>
但不可全用桂枝耳<lb/>
凡投發表藥只要消解陰勝之氣不務汗多為法若汗<lb/>
出太過則成亡陽之病仲景桂枝湯證云令遍身漐漐<lb/>
<pb n="KR3e0025_WYG_002-6b"/>
然㣲似有汗不可如水流漓令旣見可汗證當投發表<lb/>
藥古人何故却云汗不可如水流足知發表藥不謂汗<lb/>
多為愈也<lb/>
凡醫者治傷寒病遇其邪氣在裏並不分邪氣之輕重<lb/>
脈理之虚盛只憑脈沈便將下藥一例投之務期大便<lb/>
快利為法既過劑遂成噫噦嘔吐四肢逆冷及拘攣之<lb/>
患<lb/>
病人發熱冒悶或譫語脈見陽盛者可投下藥以消陽<lb/>
<pb n="KR3e0025_WYG_002-7a"/>
氣陽氣既消則無忽變之證消陽藥者大黄芒硝梔子<lb/>
甘草枳實之類是也如用大黄芒硝須用少兼厚朴以<lb/>
和之若一服未中再服之不可務期快利切宜慎守也<lb/>
凡投下藥只要消陽毒之氣不務取積為快今既見可<lb/>
下證古人何故却罪下之太早及太過足知不務快利<lb/>
為法也<lb/>
今立此篇校量藥力輕重者葢謂醫流執守古方不能<lb/>
隨形證淺深増減藥味也若能辨藥輕重隨證用藥何<lb/>
<pb n="KR3e0025_WYG_002-7b"/>
慮太過不及之責也葛氏肘後篇曰傷寒有數種初覺<lb/>
作葱䜴湯頓服取汗如不汗加葛根升麻更加作麻黄<lb/>
豉湯以此校之即古人豈一端而治病故其輕重出此<lb/>
篇以明之<lb/>
　　温中篇<lb/>
夫傷寒病之說始黄帝以開其端由至于仲景方陳其<lb/>
條目自後膚淺之學莫知其數立言者只云病在表可<lb/>
發汗病在裏可下之或云不可汗或云不可下未嘗有<lb/>
<pb n="KR3e0025_WYG_002-8a"/>
溫中之說仲景傷寒論云尺寸俱沈細太陰受病也尺<lb/>
寸俱沈少陰受病也尺寸俱㣲緩厥陰受病也又辨太<lb/>
陰證云病脈浮可發汗宜桂枝湯又自利不渇宜四逆<lb/>
湯又腹滿時痛桂枝加芍藥湯辨少陰證云少陰病始<lb/>
得之發熱脈沈麻黄附子細辛湯少陰證二三日麻黄<lb/>
附子甘草湯又少陰病身體痛手足寒骨節痛脈沈附<lb/>
子湯又少陰病吐利手足逆冷煩躁欲死吳茱茰湯又<lb/>
少隂病脈沈急温之宜四逆湯今舉仲景論中數條最<lb/>
<pb n="KR3e0025_WYG_002-8b"/>
是治三陰病之良法于今世之用尚有未盡證者愚嘗<lb/>
校讐自至和初嵗迄于今三十餘年不以嵗之太過不<lb/>
及每夏至前以有病傷寒人十中八七兩手脈俱沈細<lb/>
數多是胷臆滿悶或嘔吐或氣塞或腹鳴或腹痛與仲<lb/>
景三陰病之說脈理同而證不同因不敢妄投仲景治<lb/>
三陰病藥醫者才見脈沈及胷膈滿便投藥下之往往<lb/>
不救嘗斟酌仲景理中丸與服之其病勢輕者即胷中<lb/>
便快其病勢重者半日許悶依然或有病人脈沈細遲<lb/>
<pb n="KR3e0025_WYG_002-9a"/>
投仲景四逆湯温之多藥力太熱後必發煩躁因校量<lb/>
此形證今别立方以治之多得對病不可不𫝊焉<hi>按王好古</hi>
<hi>陰證畧例云此一條非四逆熱而不當也仲景當漢末韓氏當宋隆時勢異也</hi>
病人但兩手脈細數或有力或無力或關脈短及小者<lb/>
胷中膈塞悶氣不能相接者便可隨證與脈投温中藥<lb/>
以治之<hi>按王好古云此一條法甚活</hi>
病人兩手脈沈遲或緩或𦂳皆是胃中寒也若寸脈短<lb/>
及力小于關尺脈者此是陰盛陽虚也或胷膈滿悶腹<lb/>
<pb n="KR3e0025_WYG_002-9b"/>
中脹痛身體俱急手足逆冷急宜溫之若立春以後至<lb/>
清明以前宜溫中湯主之清明以後至芒種以前宜橘<lb/>
皮湯主之芒種以後至立秋以前宜七物理中丸主之<lb/>
温中湯<lb/>
　　舶上丁香皮　　厚朴<hi>各一兩</hi>　　乾薑　　白术<lb/>
　　　　丁香枝　　陳皮<hi>各二分</hi>
　右為末每服二錢水一盞入葱白三寸荆芥五穂煎<lb/>
　　至七分去滓熱服如三服未快及手足逆冷嘔吐更<lb/>
<pb n="KR3e0025_WYG_002-10a"/>
　　加舶上丁香皮二分乾薑一分炮<lb/>
橘皮湯<lb/>
　　陳皮　　厚朴<hi>各一兩</hi>　　藿香<hi>三分</hi>　　白术<lb/>
　　葛根<hi>各二分</hi>
　右為末每服二錢水一盞入薑一塊如棗大劈破同<lb/>
　　煎至七分去滓熱服如三兩服後未快手足逆冷<lb/>
　　嘔吐不止加半夏三分丁香枝半兩葱白三寸同<lb/>
　　煎服<lb/>
<pb n="KR3e0025_WYG_002-10b"/>
七物理中丸<lb/>
　　人參<hi>三分</hi>　　生薑屑<hi>二/兩</hi>　　藿香<hi>三/分</hi>　　白术<hi>二兩</hi>
　　桔梗<hi>三分</hi>　　葛根<hi>三分</hi>
　右為細末煉蜜丸如彈子大每服一丸水一盞煎至<lb/>
　　七分和滓熱服如兩三服後未快及手足逆冷嘔<lb/>
　　吐加半夏二分乾薑二分炮<lb/>
病人兩手脈沈細無力雖三部脈力停亦是陰氣盛也<lb/>
更不須候寸脈短治之或胷膈痛身體拘急疼痛手足<lb/>
<pb n="KR3e0025_WYG_002-11a"/>
逆冷宜用溫中藥和之<hi>按王好古云此條不須候寸脈短一句難解當云三部旣沉便</hi>
<hi>是無寸口也</hi>若立春以後至清明以前宜厚朴湯主之清明<lb/>
以後至芒種以前宜白术湯主之芒種以後至立秋以<lb/>
前宜橘葉湯主之<hi>按王好古陰證畧例云此一條李思訓舉和觧因時一說與韓氏相似然</hi>
<hi>湯液仲景四時之法固已備矣以其後人不識故韓李為是丁寧也此亦大槩耳若應見違時只可隨應見而</hi>
<hi>治之海蔵云仲景既言春為温病夏為熱病長夏為大熱病隨經之藥加減輕重便為因時和觧也至治應見</hi>
<hi>便是活法韓李因時定葯是則然矣證復違時定藥難用若用定藥却是不因時也假令立春清明芒種立秋</hi>
<hi>即嵗之主氣也定時也若嵗之客氣司天在泉太過不及勝復淫至而不至未至而至豈可定時為則邪主氣</hi>
<pb n="KR3e0025_WYG_002-11b"/>
<hi>為病則只論主氣客氣為病則只論客氣主氣相勝上下相召有萬不同之變人之稟受虚實亦猶是也以此</hi>
<hi>言之則仲景六經之言盡矣但患時氣醫者不知耳此亞聖言簡而意有餘也後之賢者辭多而意少務救一</hi>
<hi>時之弊此韓李為是因時一說也是說也又為庸醫執方療病者設非敢為仲景别立一法也噫二公雖不足</hi>
<hi>為漢之仲景亦足以為今之仲景也</hi>
厚朴湯<lb/>
　　當歸　　厚朴　　甘草　　丁香枝　　乾薑<lb/>
　　<hi>各半兩</hi>　　細辛<hi>一/分</hi>　　人參<hi>三分</hi>
　右為末煉蜜丸如彈子大每服一丸水一盞煎至七<lb/>
<pb n="KR3e0025_WYG_002-12a"/>
　　分和滓熱服如三五服後脈尚細及寸脈未有力<lb/>
　　加葱白三寸同煎<hi>按王好古陰證畧例云此一條言寸脈小者陽不及九天也加</hi>
　　<hi>葱以通經</hi>
白术湯<lb/>
　　白术　　半夏　　當歸　　厚朴　　生薑屑<lb/>
　　<hi>各半兩</hi>　　舶上丁香皮<hi>三分</hi>
　右為末每服二錢水一盞入生薑一塊如棗大劈破<lb/>
　　同煎至七分去滓熱服如三五服後未有力及寸<lb/>
<pb n="KR3e0025_WYG_002-12b"/>
　　脈力尚小加細辛半兩葱白三寸同煎服<lb/>
橘葉湯<lb/>
　　橘葉　　半夏　　厚朴<hi>各半兩</hi>　　藿香<lb/>
　　葛根<hi>二味分兩原脫</hi>
　右為末每服三錢水一盞生薑一塊如棗大劈破同<lb/>
　　煎至七分去滓熱服如三五服後脈尚力小手足<lb/>
　　逆冷加細辛三分<lb/>
病人胷膈滿悶時時嘔逆支節疼兩脇下痛腹中鳴此<lb/>
<pb n="KR3e0025_WYG_002-13a"/>
是停飲宜二苓湯主之<lb/>
二苓湯<lb/>
　　赤苓　　豬苓　白术　　　桂枝<hi>各半兩</hi>滑石<hi>一兩</hi>
　　白豆仁　通草<hi>各一分</hi>丁香皮<hi>三/分</hi>陳皮<hi>三分</hi>
　右為末每服三錢水一盞煎至七分去滓熱服小便<lb/>
　　未快加瞿麥三分嘔未止加半夏半兩寒甚加葱<lb/>
　　白三寸<hi>按王好古云此與李思訓調小便例同</hi>
病人八九日後服汗下藥太過兩手脈沈細而無力好<lb/>
<pb n="KR3e0025_WYG_002-13b"/>
踡足卧多惡明與人聲身有粟起時時發戰一如<graphic n="KR1211" url="https://raw.githubusercontent.com/kanripo/KR-Gaiji/master/images/KR1211.png" mimeType="image/png"/>證<lb/>
宜羊肉湯主之<lb/>
羊肉湯<lb/>
　　當歸　　牡礪　芍藥<hi>各一兩</hi>　　龍骨<hi>半兩</hi>
　　桂枝<hi>去皮二分</hi>　　黑附子<hi>二箇每箇五錢重泡去皮臍</hi>
　右杵為麤末每服用末二兩羊膐肉四兩生薑二兩<lb/>
　　葱白五寸同剉爛以水五升同熬至二升半以來<lb/>
　　淨絞去滓分作三盞服<lb/>
<pb n="KR3e0025_WYG_002-14a"/>
病人服藥胷中滿者此是上焦有陽也或藥力太過上<lb/>
焦覺氣熱腹滿虚鳴時時㽲痛此是被陽藥消逐上焦<lb/>
陰氣併入下焦也雖是下焦積寒今上焦陽盛更難投<lb/>
溫下焦藥也當用炭灰或桑柴灰二三升許入好醋拌<lb/>
和乾濕得所于銚内炒令灰熱以帛包裹置臍下熨之<lb/>
頻换灰包常令熱以腹不痛為度或初用灰熨病人不<lb/>
肯受者勿聽但令極熨之勿住炭包如因炭包熨後得<lb/>
下利一兩行或小便二三升或㣲有汗此是陰氣外出<lb/>
<pb n="KR3e0025_WYG_002-14b"/>
或下泄也當勿疑之病輕者乃得瘥愈<lb/>
病人三部脈沈寸脈力小于關尺為陰盛當投溫中藥<lb/>
以消陰氣温中藥者厚朴橘皮人參白术藿香當歸乾<lb/>
薑細辛之類是也<hi>按王好古陰証略例云感霜露山嵐雨濕霧霿之氣而飲冷寸口脈小同</hi>
<hi>診一法神术湯後舉此韓氏三部脈沈寸口小于關尺為證一體  病人若因服下葯太過两手脈沉細數肢</hi>
<hi>體逆冷煩躁而渇者此是陽氣下陷入丹田陰氣厥逆滿上二焦故令人躁此名陰躁也醫者見病人煩躁又</hi>
<hi>不詢其端由亦不詳其脈理便用涼藥治之涼藥既下病勢愈甚至於困極不救者多矣  病人因下之太過</hi>
<hi>兩手脈沈遲細而無力或遍身及四肢逆冷煩躁而渇引飲不休好泥水中卧者須用性熱藥治之凡投性熱</hi>
<pb n="KR3e0025_WYG_002-15a"/>
<hi>藥皆須冷服何故如是葢為病人腹中陰氣太盛若投熱藥湯劑即陰陽相爭葯下即吐須候湯劑極冷即投</hi>
<hi>之投之不吐者以腹中陰氣與冷飲相逄即同氣相從爾故藥下不吐也藥雖冷久則必熱所謂始同而終異</hi>
<hi>也故醇酒冷飲久即發熱假令投仲景四逆湯之類一依前說若病人不煩躁即熱藥亦可温服之若躁渇引</hi>
<hi>飲不休雖傷冷只好冷飲同意氣此一條本是陽證下之成陰非陽氣上行而躁乃陽  下陷而躁即同伏陽</hi>
<hi>脈也叔和云短脈陰中有伏陽無海蔵云熱藥冷服内有伏陽則可若脈已虚按之全  力或病人素無所養</hi>
<hi>只可温服不然陰氣必不能醖釀囘陽利害非輕</hi>
　　小便大便篇<lb/>
治傷寒病常調觧病人小便流利及色不黄赤最為醫<lb/>
<pb n="KR3e0025_WYG_002-15b"/>
之大要也<lb/>
病人二三日以後頻體問病人無令小便黄赤色及淋<lb/>
瀝才似小便少及黄色即據證便投藥以調治之切勿<lb/>
令凝滯也<lb/>
病人邪熱積於胃中又遇天氣炎盛内外熱氣相干併<lb/>
走于下焦流下入膀胱為熱所結即滲漉過遲故小便<lb/>
因而色黄赤及澀少也若熱氣盛則藥力愈難通也傷<lb/>
寒論曰熱結膀胱其人如狂病人小便色或變黄雖未<lb/>
<pb n="KR3e0025_WYG_002-16a"/>
赤澀便可投瞿麥湯每日二三服亦無害也<lb/>
凡治病傷寒常令放行小便勿令放行大便况小便難<lb/>
導也而大便易導也假令陽明病胃中熱實止不過調<lb/>
胃承氣湯投之藥既得下泄去熱毒之氣不為難也假<lb/>
令小便凝滯若證輕尚慮快藥之勿及况證重乎此乃<lb/>
傷寒要妙之門不可不思之况古人無失下之過無禁<lb/>
小便之法何今人不究其深趣也<lb/>
瞿麥湯治病人二三日以後至未大汗以前若小便<lb/>
<pb n="KR3e0025_WYG_002-16b"/>
黄色者<lb/>
　　瞿麥　　扁蓄　　豬苓　　黄芩　　茯苓<hi>各一</hi>
　　<hi>兩</hi>　　木通<hi>兩/半</hi>　　滑石<hi>三/兩</hi>　　甘草<hi>三錢</hi>
　　通草<hi>一錢</hi>
　右為末每服三錢水一盞同煎至八分去滓放溫涼<lb/>
　　時時服若覺渇或發熱加<graphic n="KR0797" url="https://raw.githubusercontent.com/kanripo/KR-Gaiji/master/images/KR0797.png" mimeType="image/png"/>
                    <graphic n="KR0803" url="https://raw.githubusercontent.com/kanripo/KR-Gaiji/master/images/KR0803.png" mimeType="image/png"/>根一兩若小便赤<lb/>
　　色加黄芩半兩若小便少加車前子三分若小便<lb/>
　　澀如淋莖中痛者加石葦半兩冬葵子三分續隨<lb/>
<pb n="KR3e0025_WYG_002-17a"/>
　　子半兩若臍下悸動加茯苓桂枝各半兩並依前<lb/>
　　法服<lb/>
七物調中丸<lb/>
　　白术　　乾薑<hi>炮各一分</hi>　　人參<hi>一兩</hi>　　厚朴<lb/>
　　舶上丁香皮<hi>各半兩</hi>
　右杵為末煉蜜和丸如彈子大每服一丸水一盞棗<lb/>
　　二箇劈破煎至六分去滓早服<lb/>
六物瀉心湯<lb/>
<pb n="KR3e0025_WYG_002-17b"/>
　　黄連　　半夏<hi>各一兩</hi>　　甜葶藶<hi>炒</hi>　　杏仁<lb/>
　　乾薑<hi>各半兩</hi>　　栝蔞實<hi>剉如泥一枚</hi>
　右剉如豆大合一處分作六服水三盞煎至一盞半<lb/>
　　淨紐去滓放温作兩次相續服如半日胷中未快<lb/>
　　及未通利再投之再煎藥成傾在碗入芒硝末三<lb/>
　　錢攪匀去滓温服取其快利也<lb/>
茯苓陷胷湯<lb/>
　　茯苓　　黄連<hi>各一兩</hi>　　冬葵子　　續隨子<hi>各一</hi>
<pb n="KR3e0025_WYG_002-18a"/>
　　<hi>分</hi>　　大黄　　杏仁<hi>各半/兩</hi>　　半夏<hi>三分</hi>
　右剉如豆大合一處每服半兩水二盞煎至一盞淨<lb/>
　　紐去滓溫服如半日許未快利更投一服以胷中<lb/>
　　快及下利為度病人二三日兩脈沈數㣲濇寸脈<lb/>
　　不甚浮大胷腹滿悶按之不痛宜服厚朴瀉心湯<lb/>
厚朴瀉心湯<lb/>
　　半夏<hi>兩半</hi>　　黄連　　厚朴<hi>各一兩</hi>　乾薑<lb/>
　　白术<hi>各二兩</hi>　　人參<hi>三分</hi>
<pb n="KR3e0025_WYG_002-18b"/>
　右剉如豆大分作八服每服水二盞半生薑二分切<lb/>
　　為片同煎至盞半去滓放温兩次服如半日許未<lb/>
　　得利再一服<lb/>
　　畜血證篇<lb/>
傷寒病有畜血證自仲景立法之後醫流未嘗有信其<lb/>
言者逮仁宗朝采仲景法以治傷寒其間遇病有畜血<lb/>
證用仲景法治之若與證相當即病無不愈病人或太<lb/>
陽或陽明證至六七日或表證未觧或狂或饑或喜或<lb/>
<pb n="KR3e0025_WYG_002-19a"/>
妄或不大便此乃瘀熱走於下焦因而畜成積血及令<lb/>
小腹滿也傷寒論云太陽病不觧熱結膀胱其人如狂<lb/>
宜桃仁承氣湯又論太陽病其人發狂者以熱在下焦<lb/>
小腹當鞕滿小便自利瘀熱在裏故也抵當湯主之太<lb/>
陽病身黄脈沈結少腹鞕小便自利其人如狂者血證<lb/>
諦也抵當湯主之又傷寒有熱小腹滿悶應小便不利<lb/>
今反利者為有血也宜抵當湯又陽明證其人喜忘者<lb/>
必有畜血屎雖鞕大便反易其色必黑宜抵當湯下之<lb/>
<pb n="KR3e0025_WYG_002-19b"/>
又病人無表裏證發熱至七八日熱則消穀善饑至六<lb/>
七日不大便者有瘀血宜抵當湯主之仲景立此數方<lb/>
治畜血而云小便自利乃血證諦也病人本因瘀熱結<lb/>
在膀胱即小便不利但血逢瘀熱淖溢而併走於下遂<lb/>
積聚於下焦血積既多陽氣乃極極則必反陽氣旣消<lb/>
陰乃來復血遇陰氣凝結如豚肝其血常冷膀胱為冷<lb/>
血所氷乃滲漉易過即小便自利也故仲景曰小便自<lb/>
利血證諦也<lb/>
<pb n="KR3e0025_WYG_002-20a"/>
病人有畜血證若現餘證而小便未利是陽氣尚盛而<lb/>
血未足也即未可便投湯丸治之候小便利乃可投藥<lb/>
　凡治畜血證抵當湯丸方中皆用蝱蟲水蛭及桃仁<lb/>
之類盡是破血藥若非此藥則不能下之今之用者往<lb/>
往投之太過葢為不審其病之輕重與其人之老少强<lb/>
弱也如遇畜血證與仲景方對即可全用其法治之若<lb/>
病勢少輕人又老弱倣傚抵當湯丸别用破血藥治之<lb/>
亦可知此變通庶免後患　熙寧五年壬子長安縣君<lb/>
<pb n="KR3e0025_WYG_002-20b"/>
李氏年六十餘自來瘦弱患傷寒病至第九日變成畜<lb/>
血來召及到胗之兩手脈沈遲細力㣲膚冷小腹滿昏<lb/>
迷不省人事再三詢其所由來其主病者云自得病後<lb/>
服發汗藥至第六日喜妄發狂至第八日身體冷臍下<lb/>
滿昏迷失次既得此言知為畜血證矣又問病人曾遺<lb/>
小便否曰病後小便常不利愚甚疑之因用紙針内其<lb/>
兩鼻中遂嚏數聲及令驗之小便已自利余謂向來小<lb/>
便不利者因其年老氣弱不能降下也若端坐候小便<lb/>
<pb n="KR3e0025_WYG_002-21a"/>
自利不以法驗之豈不後時也但血雖積聚日多若投<lb/>
仲景抵當湯丸慮藥勢太過血下之後尚有藥之餘力<lb/>
因而損壞臓腑變成血痢大為後患愚因别立地黄湯<lb/>
主之連投之其血大下次日乃愈　元豐四年辛酉親<lb/>
戚孫氏姙娠第八月患傷寒至五六日熱極第七日墮<lb/>
胎不及半日惡露遂絶至中夜臍下滿喜妄譫語至次<lb/>
日兩手脈沈細數膚冷小便自利此畜血證具也但病<lb/>
人年少血氣充盛又因産畜血深慮仲景抵當湯力薄<lb/>
<pb n="KR3e0025_WYG_002-21b"/>
别處生漆湯令服三次共服藥一升半其血乃下痛遂<lb/>
愈今之醫者治畜血病依仲景方投抵當湯丸若病熱<lb/>
輕及病人年老氣弱其血大下之後病雖得愈往往下<lb/>
血不止何况太平之人五臓柔脆苦不任蝱蟲水蛭之<lb/>
藥非仲景藥之過也乃醫者不審其時代又不量病人<lb/>
之强弱也若叅酌其病能倣傚抵當湯丸方别立藥治<lb/>
之即免病人後患矣今人纔見畜血將謂不可調治即<lb/>
將抵當湯丸倍増而投之或連綿而投之畜血雖出而<lb/>
<pb n="KR3e0025_WYG_002-22a"/>
蝱蟲水蛭勢力未盡遂損壞腸胃日夕㽲痛下血不止<lb/>
至於不救者十中八九矣醫者既見病人下血云是蔵<lb/>
毒尚不知自己投藥太過之罪也又盛衰論篇云胗有<lb/>
十度形度脈度蔵度肉度筋度俞度陰陽氣血人病自<lb/>
具注云胗備盡陰陽虚盛之理則人病自知之又五常<lb/>
政大論篇云大毒治病十去其六常毒治病十去其七<lb/>
小毒治病十去其八無毒治病十去其九無使過之傷<lb/>
其正也若醫者能叅酌藥力量病投之乃為良工矣<lb/>
<pb n="KR3e0025_WYG_002-22b"/>
病人七八日以後兩手脈沈遲細㣲膚冷臍下滿或喜<lb/>
或妄或狂躁大便實而色黑小便自利者此畜血證也<lb/>
若年老及年少氣虚弱者宜地黄湯主之<lb/>
地黄湯<lb/>
　　生地黄<hi>自然汁一升或末二兩重</hi>　　生藕<hi>自然汁如無用小薊汁半升再無用</hi>
　　<hi>小薊末一兩</hi>　　蝱蟲<hi>二十箇去足/翅麩炒黄</hi>　　桃仁<hi>半兩</hi>
　　藍葉<hi>一握切令乾作末</hi>　　水蛭<hi>十箇/麸炒</hi>　　乾漆<hi>半兩炒煙盡</hi>
　　大黄<hi>一兩剉如骰子大</hi>
<pb n="KR3e0025_WYG_002-23a"/>
　右藥入水三升半慢火熬及二升以來放冷分三服<lb/>
　　投一服至半日許血未下再投之此比抵當丸<lb/>
　　力勢甚輕如無地黄與藕汁計升數添水同煎<lb/>
病人七八日後兩手脈沈細而數或關前脈力大臍下<lb/>
滿或狂走或喜妄或譫語者不大便小便自利若病人<lb/>
年少氣實血凝難下恐抵當湯丸力不能及之宜生漆<lb/>
湯主之<lb/>
生漆湯<lb/>
<pb n="KR3e0025_WYG_002-23b"/>
　　生地黄<hi>汁一升如無用三兩半</hi>　　大黄<hi>二兩/剉</hi>　　犀角<hi>半兩</hi>
　　桃仁<hi>三十箇</hi>
　右藥用水三升好酒一升慢火熬及三升以來傾出<lb/>
　　濾去滓再入鍋内㸃生光漆兩半再熬至二升即<lb/>
　　住火淨濾去滓放冷分作三服每投一服候半日<lb/>
　　許血未下再投一服候血下即止後服如無生地<lb/>
　　黄汁更添水一升同煎<lb/>
　　陰黄證篇<lb/>
<pb n="KR3e0025_WYG_002-24a"/>
傷寒病發黄者古今皆為陽證治之往往投大黄梔子<lb/>
蘖皮黄連茵陳之類亦未嘗得十全愚每於懷衞二郡<lb/>
其病傷寒人有黄證風俗相𫝊多以新汲水浴之其病<lb/>
有愈者有不愈者又於邢磁二郡間病傷寒人有黄證<lb/>
風俗相𫝊以熱湯浴之或以湯漬布搭其胷腹或以湯<lb/>
盛瓢中坐在臍下熨之其病亦有愈者有不愈者其醫<lb/>
流莫能知其不愈之故見此二端愚深惑之且黄病既<lb/>
為陽證何故以湯浴之既有得愈者豈不謂治黄病有<lb/>
<pb n="KR3e0025_WYG_002-24b"/>
證者乎嘗遍討諸醫書並無熱藥治黄病及無治陰黄<lb/>
法且仲景治傷寒論辨陽明病脈者傷寒發汗已身目<lb/>
為黄所以然者寒濕在裏不觧故也不可以下之於寒<lb/>
濕中求之仲景只云於寒濕中求之即不曽别立方藥<lb/>
後有傷寒類要治黄疸門中夫熱發黄已久變成桃花<lb/>
色心下有堅嘔逆不下飲食小便極赤少四肢逆冷脈<lb/>
深沈極㣲細遲者不宜服茵陳湯使下必變噦也宜與<lb/>
大茵陳湯除大黄與生地黄五兩服湯盡消息看脈小<lb/>
<pb n="KR3e0025_WYG_002-25a"/>
浮出形小見不甚沈㣲便可治也脈浮見者黄當明不<lb/>
復桃花色浮指下自覺也此類要中但只云脈浮大可<lb/>
治脈沈細不可治又於本卷治陰黄門中病源陰黄候<lb/>
陽氣伏陰氣盛熱毒加之故身面色黄頭疼而不發熱<lb/>
者名為陰黄也論中雖稱陽伏陰盛即可服茵陳散方<lb/>
内却用茵陳大黄梔子黄連紫雪之類亦皆寒藥却與<lb/>
本病相違且陰黄者乃心病也心火為濕所折即遍身<lb/>
發黄與傷寒黄病異矣傷寒病發黄本自脾弱水來凌<lb/>
<pb n="KR3e0025_WYG_002-25b"/>
犯又胃中空虚而變為黄是與陰黄不同耳病人始於<lb/>
二三日務求汗下為勝或服發汗温中藥太過加以厚<lb/>
衣葢覆仍於陰濕不通風處坐卧或以火刼之變為黄<lb/>
病此乃陽黄也當投寒藥以治之藥證仲景論中悉具<lb/>
病人三五日後服下藥太過虚其脾胃亡津液引水漿<lb/>
脾土為陰濕加之又與暑相㑹至第六七日變為黄病<lb/>
此乃陰黄也當投湯藥治之治法具在後說<lb/>
病人六七日兩手脈沈遲㣲細肢體逆冷皮有粟起時<lb/>
<pb n="KR3e0025_WYG_002-26a"/>
或嘔吐舌上白胎身發黄煩躁欲於泥水中卧小便赤<lb/>
少醫者見病人黄生更不審察脈理便投寒藥其病愈<lb/>
甚愚因是而别撰成治陰黄病證并方六七首凡十餘<lb/>
年不逢病陰黄者自疑無憑元豐二年己未六月中<lb/>
淦陽人趙宗顔病傷寒至六七日發黄來召及到胗之<lb/>
其脈沈細遲無力皮膚涼發躁欲於泥水中卧喘嘔小<lb/>
便澁再三問病人曰得非服下藥太過乎病人曰然予<lb/>
見此深喜之此乃陰黄也先投茵陳橘皮湯不及劑喘<lb/>
<pb n="KR3e0025_WYG_002-26b"/>
嘔止次日投小茵陳湯半劑脈㣲出不欲於泥水中卧<lb/>
次日又投茵陳附子湯半劑四肢發熱小便二三升當<lb/>
日中大汗　元豐五年壬戌五月中淦陽趙塤秀才病<lb/>
傷寒亦是醫者投下藥太早又投觧利涼藥過劑至六<lb/>
七日轉發黄病至第七日來召及到胗之兩手寸脈不<lb/>
見關尺脈沈遲細㣲腹滿小便澁四肢遍身冷面如桃<lb/>
花一身盡黄先投茵陳茯苓湯半劑小便得利次服茵<lb/>
陳四逆湯脈出四肢熱目中黄先退次日大汗當年似<lb/>
<pb n="KR3e0025_WYG_002-27a"/>
此證者十餘人不能一一寫錄愚向日所思陰黄病處<lb/>
方六首初慮不能為用今既治數人皆得中病不可不<lb/>
𫝊焉<lb/>
傷寒病嘗校之每遇太陽或太陰司天嵗若下之太過<lb/>
往往變成陰黄何故如是葢因辰戌嵗太陽寒水司天<lb/>
寒化太過即水來犯土丑未嵗太陰濕土司天土氣不<lb/>
及即脾氣虚弱又水來凌犯多變斯證也醫者宜審察<lb/>
之<lb/>
<pb n="KR3e0025_WYG_002-27b"/>
茵陳茯苓湯治病人五六日脈沈細㣲身温四肢冷小<lb/>
便不利煩躁而渇者<lb/>
　　茯苓　　桂枝<hi>各一兩</hi>　　豬苓<hi>三/分</hi>　　滑石<hi>兩半</hi>
　　茵陳蒿<hi>二兩</hi>
　右為末水四升煮取二升去滓放温分作四服如脈<lb/>
　　未出加當歸半兩<lb/>
茵陳橘皮湯治病人脈沈細數身熱手足寒喘嘔煩躁<lb/>
不渇者<lb/>
<pb n="KR3e0025_WYG_002-28a"/>
　　橘皮　　生薑　　茵陳蒿<hi>各一兩</hi>　　白术<hi>一分</hi>
　　半夏　　茯苓<hi>各半兩</hi>
　右為末水四升煮取二升去滓放温分為四服<lb/>
小茵陳湯治病人脈沈細遲四肢及遍身冷<lb/>
　　附子<hi>一箇破作八片</hi>　　甘草<hi>一/兩</hi>　　茵陳蒿<hi>二兩</hi>
　右為末水二升煮取升半去滓放温分作三服<lb/>
茵陳四逆湯治病人脈沈細遲肢體逆冷腰以上自汗<lb/>
出<lb/>
<pb n="KR3e0025_WYG_002-28b"/>
　　甘草　　茵陳蒿<hi>各二兩</hi>　　乾薑<hi>兩/半</hi>　　附子<hi>一箇</hi>
　　<hi>破八片</hi>
　右為末水四升煮取二升去滓放温作四服<lb/>
茵陳附子湯治病人服茵陳四逆湯身冷汗出不止者<lb/>
　　附子<hi>二箇破八片</hi>　　乾薑　　茵陳蒿<hi>各兩半</hi>
　右為末水二升煮取升半去滓放温分作三服<lb/>
茵陳茱茰湯治病人附子湯證尚未退及脈伏者<lb/>
　　呉茱萸　　木通<hi>各一兩</hi>　　乾薑　　茵陳<hi>各兩半</hi>
<pb n="KR3e0025_WYG_002-29a"/>
　　當歸<hi>三分</hi>　　附子<hi>二箇作八片</hi>
　右為末水四升煮取二升去滓放温分作四服<lb/>
　　勞復證篇<lb/>
傷寒病大汗後餘熱未盡或飲酒或食肉或喫熱食太<lb/>
過與熱毒相逢便成勞復之患熱論篇曰熱病巳愈時<lb/>
有所遺者何也歧伯曰諸遺者熱甚而强食故有所遺<lb/>
若此者皆病已衰而熱有所蔵因其穀氣相薄兩熱相<lb/>
合故有所遺也帝曰治遺奈何歧伯曰視其虚實調其<lb/>
<pb n="KR3e0025_WYG_002-29b"/>
逆從可使必已矣又歧伯曰病熱少愈食肉則復多食<lb/>
則遺此其禁也注云是所謂戒食勞也熱雖少愈猶未<lb/>
盡除脾胃氣虚未能消化内堅食駐故熱復生復謂復<lb/>
舊病也仲景傷寒論大病差後勞復者枳實梔子湯又<lb/>
傷寒差已後更發熱小柴胡湯主之脈浮以汗觧之脈<lb/>
沈實以下觧之又大病差後喜唾久而不了了胷上有<lb/>
寒當丸藥温之宜理中丸<lb/>
病人大病差後勞復者多是因熱所致即再成𫝊汗之<lb/>
<pb n="KR3e0025_WYG_002-30a"/>
疾其間有胃中寒者只可與温中藥即更不𫝊汗也温<lb/>
中藥者可用温中篇内七物理中丸或温中湯可也<lb/>
病人大病後勞復者纔三二日以後脈沈實若寸脈差<lb/>
大於關尺脈或寸關尺脈三部力停皆可下之况勞復<lb/>
病只有失下並無下之太早亦無下之太過何者葢胃<lb/>
中有瘀熱在也更與熱飲食相合若下之晩及下藥力<lb/>
少時雖得汗汗罷必成勞復至於三四發也<lb/>
病人二三日以後服下藥畢至第八九日未汗纔見有<lb/>
<pb n="KR3e0025_WYG_002-30b"/>
證即便宜下之不可候時也凡治勞復患投下藥不得<lb/>
與傷寒初受病人一法治之也<lb/>
病人若因飲食所勞傷復至第二三日兩手脈沈實有<lb/>
力或寸脈力大於關尺脈或胷已上濈然汗出者當急<lb/>
下之宜大承氣湯如一服下利未快即再作調胃承氣<lb/>
湯服之並用仲景方<lb/>
病人勞復三四日以後兩手脈沈數大有力或發熱煩<lb/>
躁咽乾而渇或面塵齒垢或目中及遍身皆發黄者宜<lb/>
<pb n="KR3e0025_WYG_002-31a"/>
丹砂丸主之<lb/>
丹砂丸<lb/>
　　丹砂<hi>水飛過</hi>　　馬牙硝<hi>各半/兩</hi>　　砂石<hi>一兩</hi>
　　麥門冬<hi>去心</hi>　　犀角<hi>各三/錢</hi>　　金箔<hi>方寸許三十片</hi>
　　牛黄<hi>一錢</hi>
　右合研匀用濕紙裹爛粳米飯於溏火内燒紙乾為<lb/>
　　度和前藥丸如彈子大每服一丸砂糖水化下如<lb/>
　　黄甚者煎茅根湯放冷入砂糖一塊如棗大同化<lb/>
<pb n="KR3e0025_WYG_002-31b"/>
　　下如黄未退來日再服之<lb/>
病人用承氣湯下之後至四五日兩手脈沈數有力或<lb/>
潮熱或譫語者更宜下之或再投承氣湯又謂胃中若<lb/>
不甚實宜用丹砂散下之<lb/>
丹砂散<lb/>
　　丹砂<hi>一粒</hi>　　膩粉<hi>一錢氣弱年老人減半</hi>
　右合研匀用桃栁心共一把許細切研爛紐取自然<lb/>
　　汁入砂糖一塊如棗大更入新汲水通前成半盞<lb/>
<pb n="KR3e0025_WYG_002-32a"/>
　　化前藥下之如經一晝夜不利動再作服之此藥奇<lb/>
　　妙不得與尋常下藥為比也如冬月無桃枝栁條<lb/>
　　用生地黄一兩剉碎水一升煎取半升化藥服<lb/>
　　凡中諸藥毒者用新銅錢一個口内含之一二時<lb/>
　　辰許如錢色黑是中毒驗也用丹砂一粒膩粉一<lb/>
　　錢砂糖一塊如棗大同研匀以藍葉取自然汁化<lb/>
　　下日一服重者不過三服當下血如豚肝也如無<lb/>
　　藍葉汁只用藍葉末三錢匕入在藥内以東流河<lb/>
<pb n="KR3e0025_WYG_002-32b"/>
　　水同調下　凡小兒陽癎潮搐涎盛及角弓反張<lb/>
　　者量大小每用丹砂丸一粒分作三服只用砂糖<lb/>
　　水化下如要利動每服入膩粉量少許同化下此<lb/>
　　藥極有神效今特錄示諸病于此者恐醫流悮治<lb/>
　　傷寒汗下畜血黄病及勞復也<lb/>
　<lb/>
　<lb/>
　傷寒微㫖論卷下<lb/>
</p>
<p>
</p>
  </div>
</body>
</text>
</TEI>
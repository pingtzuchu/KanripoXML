<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>後山談叢卷一</head> <lb/>
    <p>
<pb n="KR3l0038_WYG_001-1a"/>
欽定四庫全書<lb/>
　後山談叢卷一<lb/>
　　　　　　　　　　　　宋　陳師道　撰<lb/>
契丹侵澶淵萊公相真宗北伐臨河未渡是夕内人相<lb/>
泣明日參知政事王欽若請幸金陵樞密副使陳文忠<lb/>
公堯叟請幸蜀真宗以問公公曰此與昨暮泣者何異<lb/>
議數日不决出遇髙烈武王瓊謂之曰子為上將視國<lb/>
之危不一言何也王謝之乃復入請召問從官至皆黙<lb/>
<pb n="KR3l0038_WYG_001-1b"/>
然楊文公獨與公同其說數千言真宗以一言折之曰<lb/>
儒不知兵又請召問諸將王曰蜀逺欽若之議是也上<lb/>
與後宫御樓船浮汴而下數日可至殿上皆以為然公<lb/>
大驚色脫王又曰臣言亦死不言亦死與其事至而死<lb/>
不若言而死今陛下去都城一步則城中别有主矣吏<lb/>
卒皆北人家在都下將歸事其主誰肯送陛下者金陵<lb/>
可到邪公又喜過望曰瓊知此何不為上駕邪王乃大<lb/>
呼逍遙子公掖真宗以升遂渡河而成功欽若愧其議<lb/>
<pb n="KR3l0038_WYG_001-2a"/>
讒於真宗曰寇凖孤注子爾博者謂窮而盡所有以幸<lb/>
勝為孤注言以人主而一决也澶淵之役真宗欲南下<lb/>
萊公不可曰是棄中原也又欲斷橋因河而守曰是棄<lb/>
河北也國之存亡在河北不可棄也<lb/>
澶淵之役所下一紙書爾州縣堅壁鄉村入保金幣自<lb/>
隨榖不可徙隨在瘞藏敵至勿戰故敵雖深入而無得<lb/>
方破徳清一城而得不補失未戰而困<lb/>
真宗既渡河遂幸澶淵之北門望見黄葢士氣百倍歡聲<lb/>
<pb n="KR3l0038_WYG_001-2b"/>
動地兵既接射殺其帥順國王達蘭敵懼遂請和<lb/>
澶淵之役詔諸道㑹兵而合擊既和縱其去又詔諸將<lb/>
按兵遣使監楊延朗時敵使在館既諭㫖遽曰請遣中<lb/>
官貴諸將取信也而敵亦請使送欵遂以全歸懷之至<lb/>
今<lb/>
澶淵之役真宗使候萊公曰相公飲酒矣唱曲子矣擲<lb/>
骰子矣鼾睡矣<lb/>
萊公既逐死家無遺文嘉祐中始得奏章一紙憂其復<lb/>
<pb n="KR3l0038_WYG_001-3a"/>
失而并記之使後者有攷焉曰臣奉聖㫖擘畫河北邊<lb/>
事及駕起與不起如起至何處者一近邊奏契丹遊騎<lb/>
已至深祁竊縁三路大軍見在定州魏能張凝楊延朗<lb/>
田敏等又在威虜軍等處東路深趙貝冀滄徳等州别<lb/>
無大軍駐泊必慮契丹漸近東南下寨輕騎打刼不惟<lb/>
老小驚駭便恐乗勢長驅直至大名府以來人户驚移<lb/>
若不早張軍勢竊恐轉啟敵心臣乞先那起天雄軍馬<lb/>
萬人令周營杜彦鈿孫金照將領往貝州駐泊或恐天<lb/>
<pb n="KR3l0038_WYG_001-3b"/>
雄軍少且起五千只令孫金照部轄若敵騎在近即近<lb/>
城覔使襲擊兼令問將文字與石普圖承輸照㑹掩殺<lb/>
及召募強壯入敵界繞蕩鄉村仍照管南北道多差人<lb/>
探挨契丹次第聞奏及報大名一則貴安人心二則張<lb/>
軍勢以疑敵謀三則邊將聞三師北來軍威益壯四則<lb/>
與邢洛不逺成犄角之勢一隨駕諸軍扈衛宸居不可<lb/>
與大敵交鋒原野以爭勝負天雄至貝軍卒不過三萬<lb/>
人萬一契丹過貝下寨遊騎益南朗須那起定州軍馬<lb/>
<pb n="KR3l0038_WYG_001-4a"/>
三萬以上令桑賛守結陣南來鎮州及令河東雷有終<lb/>
將兵出土門路與賛㑹合相度事勢𦂳慢那至邢洛方<lb/>
可聖駕順動且幸大名假萬乗之天聲合數路之兵勢<lb/>
更令王超等於定州近城排布照應魏能張凝楊延朗<lb/>
田敏等作㑹合次第及依前來累降指揮牽拽一恐契<lb/>
丹置寨於鎮定之間則定州軍馬抽那不起邢洛之北<lb/>
遊騎侵掠大名東北縣分老小大段驚移須分定州三<lb/>
路精兵令在彼將帥㑹合及令魏能張凝楊延朗田敏<lb/>
<pb n="KR3l0038_WYG_001-4b"/>
等漸那向東傍城寨牽拽如此則契丹必有後顧之憂<lb/>
未敢輕議懸軍深入若車駕不起轉恐契丹殘害生靈<lb/>
如蒙允許亦須過大河且幸澶淵就近易為制置㑹合<lb/>
兼控扼津梁右臣叨列宰司素無竒畧既陳清問合罄<lb/>
鄙誠伏惟皇帝陛下睿知淵深聖猷宏逺固已坐籌而<lb/>
決勝尚能虛已以論謀兼彼大敵頗乏糧糗雖恃雄鋭<lb/>
之衆必懷茍且之憂豈敢不顧大軍但圖深入然亦慮<lb/>
其難測須至過有防虞煩黷天威伏增戰慄<lb/>
<pb n="KR3l0038_WYG_001-5a"/>
始講和敵使韓祀匿其善飲曰兩國初好數杯之後一<lb/>
言有失所誤非細後使姚東之既去而顧手顙再三是<lb/>
以知敵之情也姚東之曰守之事力契丹之士馬皆盛<lb/>
然此軍用于阻隘不能敵南平原馳突南軍亦不能支<lb/>
也慶厯二年西羌盜邊戰未解契丹保境使請關南十<lb/>
縣之地及昏丞相申公使其黨御史中丞賈文元公館<lb/>
之許昏與加賜使擇焉而遣知制誥富韓公諭意既見<lb/>
問故契丹曰宋塞鴈門廣塘水繕城隍藉民兵非違約<lb/>
<pb n="KR3l0038_WYG_001-5b"/>
羣臣亟請用兵孤謂不若求地也公曰契丹忘章聖之<lb/>
大徳乎澶淵之役使從衆契丹無還者寜有今日耶且<lb/>
契丹之所欲戰爾戰非契丹之利也從古至今契丹因<lb/>
戰而利者惟晉氏爾方是時主弱而愚國小而貧政刑<lb/>
不修命令不行百姓内潰諸將外叛故契丹能得志然<lb/>
土地不守子女玉帛歸于臣民契丹蓋無得也人畜械<lb/>
器亡者大半故徳光死其母怒不肯塟曰待我國中人<lb/>
馬如故然後塟汝戰而勝其害如此况不勝邪今契丹<lb/>
<pb n="KR3l0038_WYG_001-6a"/>
與宋好歳得金繒數十萬入于府庫國之利也故和則<lb/>
上得其利戰則下得其利上受其弊故契丹之臣皆願<lb/>
解和而搆戰與國爭利奈何舎己之利以利人邪主大<lb/>
悟㸃首乆之公復曰塞鴈門以備羌塘始于何承矩事<lb/>
在約前地卑水聚歳乆則廣城隍完故民兵補缺非違<lb/>
約也晉遺盧龍周取關南皆異代事若按圖而求舊豈<lb/>
契丹之利也哉皇帝以兼愛為心守祖宗之約不願用<lb/>
兵顧兄弟之義不欲違惰而為天保民為先保土不得<lb/>
<pb n="KR3l0038_WYG_001-6b"/>
以與人謂契丹乏金幣歳遺以永誓好古者敵國有無<lb/>
相通必皆欲背約絶好而加兵宋安得而避哉且澶淵<lb/>
之盟天地臨之豈可欺乎乃請昏公曰兄弟之國禮不<lb/>
通昏男女之際易以生隙且命修短不可期不若歳幣<lb/>
之乆也始契丹請昏欲因以多求及公固拒羣議未決<lb/>
而難其乆又謂空言無實使歸取誓書及再至定增歳<lb/>
幣二十萬始契丹一請宰相遽塞以二事且使自擇遂<lb/>
以為怯有輕宋心欲以增幣為獻與納公不可曰此下<lb/>
<pb n="KR3l0038_WYG_001-7a"/>
事上臣事君非敵國之禮也且章聖已有歳遺不為此<lb/>
名貨非國之輕重鄙而失國古雖小亦不為也主曰古<lb/>
有之何獨吝邪公曰古惟唐髙祖臣事突厥假其兵而<lb/>
取隋則或有之及太宗擒頡利突利兩可汗寜復有邪<lb/>
主不語其臣劉四知侍退數少公又曰石晉亦因契丹<lb/>
而得國不惟稱臣亦父事之或可用此今宋與契丹無<lb/>
唐晉之援而為敵國豈有此邪將退主曰卿謂孤故作<lb/>
此一節必不可事豈非不欲保和邪孤實無此意卿歸<lb/>
<pb n="KR3l0038_WYG_001-7b"/>
勿為此言恐誤宋大事耳於是留誓書而使以誓書來<lb/>
且求獻納公上奏曰臣既以死拒之敵氣折矣可勿復<lb/>
許敵無能為也仁宗從之<lb/>
韓公再使將見契丹曰主將為使不能乆有言可即道<lb/>
公恐敵使來使遂以為例數請對曰吾不敢也當與君<lb/>
議於館爾契丹劉六符貴用事建議割地及館客怒謂<lb/>
韓公曰公為主言諸臣利於用兵不為國計六符豈欲<lb/>
間兩國邪公曰君寜出此顧餘人為之耳如宋不過弼<lb/>
<pb n="KR3l0038_WYG_001-8a"/>
數輩不欲戰爾其以戰說者何限六符既喜且懼然終<lb/>
以此得罪也<lb/>
契丹犯澶淵急書日至一夕凡五至萊公不發封談笑<lb/>
自如明日見同列以聞真宗大駭取而發之皆告急也<lb/>
又大懼以問公曰陛下欲了此不過五日爾其說請幸<lb/>
澶淵真宗不語同列懼欲退公曰士庶等止候駕起從<lb/>
駕而北真宗難之欲還内公曰陛下既入則臣不得到<lb/>
又不得見則大事去矣請無還内而行也遂行六軍百<lb/>
<pb n="KR3l0038_WYG_001-8b"/>
司追而及之<lb/>
東都曹生言范右相既貴接親舊情禮如故他亦不改<lb/>
世未有也然體面肥白潔澤豈其胷中亦以為樂邪惟<lb/>
司馬温公枯瘦自如豈非不以富貴動其心邪<lb/>
王荆公改科舉暮年乃覺其失曰欲變學究為秀才不<lb/>
謂變秀才為學究也蓋舉子專誦王氏章句而不解義<lb/>
正如學究誦註䟽爾教坊雜戲亦曰學詩於陸農師學<lb/>
易<hi>以豉切</hi>於龔<hi>古勇切</hi>深之蓋譏士之寡聞也王無咎黎宗<lb/>
<pb n="KR3l0038_WYG_001-9a"/>
孟皆為王氏學世謂黎為摸畫手一㸃一畫不出前人<lb/>
王為轉般倉致無嬴餘但有所欠以其因人成能無自<lb/>
得也<lb/>
楊内翰㑹云莊遵以易傳揚雄雄傳侯芭自芭而下世<lb/>
不絶傳至沛周郯郯傳樂安任奉古奉古傳廣凱凱傳<lb/>
繪所著索藴乃其學也<lb/>
張某公以御史為執政包孝肅公代之建言臺官不遷<lb/>
二府無所幸望則盡言矣張文定公方平為三司使孝<lb/>
<pb n="KR3l0038_WYG_001-9b"/>
肅極言其失遂罷歸院宋景文公代為使文公亦為上<lb/>
言故事執政惟三司使知開封府與御史中丞耳包拯<lb/>
自府入臺又言臺官不為執政所可假以進者惟三司<lb/>
耳極力攻臣冀得其處而用宋祁其勢必復攻祁不遂<lb/>
與之則三司使無其人矣孝肅逐景文公而代之遂遷<lb/>
西府孫文節公抃自西府遷右省御史韓績言其不可<lb/>
仁宗曰御史謂誰可參知政事者韓素不經意卒然對<lb/>
曰包拯可仁宗熟視而笑曰包拯非昔之包拯矣<lb/>
<pb n="KR3l0038_WYG_001-10a"/>
延帥闕李誠之以幕府行使方下國宥州牒保安軍故<lb/>
事歳賜盡明年六月乃畢緩不及方請以歳終為限幕<lb/>
府以聞樞密院牒草報如納李易其草報如故與遂上<lb/>
奏曰敵人之欲無厭許之不足為恩而長其貪且示之<lb/>
弱而人不堪其轉輸之勞矣樞密使夏竦劾李擅改制<lb/>
書遣吏部郎訊李曰改保安軍牒非制書也竦不能屈<lb/>
敵亦不敢復請<lb/>
某公惡韓富范三公欲廢之而不能軍興以韓范為西<lb/>
<pb n="KR3l0038_WYG_001-10b"/>
帥遣當使北名用仇而寔間之又不克軍罷而請老盡<lb/>
用三公及宋莒公夏英公于二府皆其仇也又以其黨<lb/>
賈文元公陳恭公間焉猶欲因以傾之譽范富皆王佐<lb/>
可致太平於是天子再賜手詔又開天章閣而命之坐<lb/>
出紙筆使䟽時政所當因革諸公皆推范富乃請退而<lb/>
具草使二宦者更往督之且命領西北邊事既而各條<lb/>
上十數事而易監司接羣吏罷磨勘減任子衆不利而<lb/>
謗興又使范公日獻二事以用之而請城京師人始笑<lb/>
<pb n="KR3l0038_WYG_001-11a"/>
之初某公每求以俟主意常未厭而去故能三入及罷<lb/>
大事猶問西北相攻請出大臣行三邊於是范公使河<lb/>
東陜西富公使河北初某既建議乃數出道者院宿焉<lb/>
范公既奉使宿道者院而某在焉兵退使人致問范公<lb/>
往見之某佯曰參政求去也范公以對某曰大臣豈可<lb/>
一日去君側去則不復還矣今萬里奉使故疑求去耳<lb/>
范公私笑之乆而覺報緩而請不獲召堂吏而問曰吾<lb/>
為西帥每奏即下而請輒得今以執政奉使而請報不<lb/>
<pb n="KR3l0038_WYG_001-11b"/>
迨何也曰某别置司專行鄜延事故速而必得耳范公<lb/>
始以前言為然乃請守邊矣而富公亦不還韓又罷去<lb/>
而賈陳相矣及某薨范公自為祭文歸重而自訟云<lb/>
蘇黄兩公皆喜書不能懸手逸少非好鵞效其腕頸爾<lb/>
正謂懸手轉腕而蘇公論書以手抵案使腕不動為法<lb/>
此其異也<lb/>
善書不擇紙筆妙在心手不在物也古之至人耳目更<lb/>
用惟心而已<lb/>
<pb n="KR3l0038_WYG_001-12a"/>
王屋天壇道書云黄帝禮天處也壇之方隅陳入玉鏡<lb/>
而儒者疑焉元豐中有登天壇得方玉如鏡濮陽杜毅<lb/>
主王屋簿親見之云<lb/>
余與貴人語偶當其心明日使人來求異書士不知有<lb/>
自智專謂出於卷册之間良可悲也<lb/>
張長史見擔夫爭道而得筆法觀曹將軍舞劒又得其<lb/>
神造物豈能與人巧乃自悟之爾<lb/>
邊人獵而不漁熙寜中官軍復熙河洮水之魚浮取之<lb/>
<pb n="KR3l0038_WYG_001-12b"/>
如拾乆而魚潜治世可俯鳥巢惟不暴爾至人入鳥獸<lb/>
不亂羣行之著也<lb/>
龍圖燕學士肅悟木理造指南車不成出見車馳門動<lb/>
而得其法<lb/>
蜀人王冕<hi>一本作晃</hi>為舉子詩義左之右之君子宜之而悟<lb/>
針法規矩可得其法不可得其巧捨規矩則無所求其<lb/>
巧矣法在人故必學巧在已故必悟今人學書而擬其<lb/>
㸃畫已失其法况其巧乎<lb/>
<pb n="KR3l0038_WYG_001-13a"/>
冦昌齡嗜硯墨得名晚居徐守問之曰墨貴黑硯貴發<lb/>
墨守不解以為輕已嗟乎世士可與語邪<lb/>
歐陽公像公家與蘇眉山皆有之而各自是也蓋蘇本<lb/>
韻勝而失形家本形似而失韻夫形而不韻乃所畫影<lb/>
爾非傳神也<lb/>
唐令民年二十為丁其下為推宋次道曰推者稚也避<lb/>
髙宗諱闕而為推邑縉叔曰推者椎也獨髻為椎傳者<lb/>
誤爾蓋唐人不諱嫌梁氏之父茂始以戊為武温嗜殺<lb/>
<pb n="KR3l0038_WYG_001-13b"/>
人畏之并諱其嫌耳夫人少而分髻長則合而未冠今<lb/>
人猶然縉叔是也<lb/>
道士王太初受天心法治鬼神有功于人常謂為室當<lb/>
使户牖踈達若四壁𨼆密終為鬼所據耳<lb/>
唐魏鄭公狄梁公張燕公墓棘直而不岐世以為異而<lb/>
孔林無枳棘也<lb/>
秦少游有李廷珪墨半錠不為文理質如金石潘谷見<lb/>
之而拜曰真李氏故物也我生再見矣王四學士有之<lb/>
<pb n="KR3l0038_WYG_001-14a"/>
與此為二也墨乃平甫之所寶谷所見者其子游以遺<lb/>
少游也又有張遇墨一團面為盤龍鱗鬛悉具其妙如<lb/>
畫其背皆有張遇麝香墨字潘墨之龍畧有大都耳亦<lb/>
妍妙有紋如盤系二物世未有也語曰良玉不琢謂其<lb/>
不借美于外也<lb/>
張又後子供備使李唐卿嘉祐中以書待詔者也喜墨<lb/>
常謂余曰和墨用麝欲其香有損于墨而竟亦不能香<lb/>
也不若並藏以熏之潘谷之墨香徹肌骨磨研至盡而<lb/>
<pb n="KR3l0038_WYG_001-14b"/>
香不衰陳惟達<hi>一作進</hi>之墨一篋十年而麝氣不入但自<lb/>
作松香耳蓋陳墨膚理堅密不受外熏潘墨外雖美而<lb/>
中踈爾<lb/>
南唐於饒置墨務歙置硯務揚置紙務各有官歳貢有<lb/>
數求墨工於海求紙工於蜀中主好蜀紙既得蜀工使<lb/>
行境内而六合之水與蜀同李本奚氏以達賜國姓世<lb/>
為墨官云唐之問質肅公之子有墨曰饒州供進墨務<lb/>
官李仲宣造世莫知其何子頗有家法唐以遺黄魯直<lb/>
<pb n="KR3l0038_WYG_001-15a"/>
魯直以為不迨孫氏所有而予謂過之陳留孫待制家<lb/>
有墨半錠號稱廷珪但色重爾非古製也<lb/>
蔡新州確黄大夫好謙為陳諸生聞楊山人之善相人<lb/>
也過使相之曰蔡君宰相也似丁晉公然丁還而君死<lb/>
也黄君一散郡爾然家口四十則蔡貶矣元豐之末蔡<lb/>
為相黄由尚書郎出為蔡州過蔡而别問其家曰四十<lb/>
口矣蔡大駭曰楊生之言驗矣其後有新州之禍<lb/>
外大夫潁公初為黄州參軍謁夏英公公喜相人謂潁<lb/>
<pb n="KR3l0038_WYG_001-15b"/>
公曰吾使相爾而君真相也視其手曰雖貴而貧不如<lb/>
吾也出其子突如堆阜曰此大富之相也<lb/>
墅處潞之異人也金卿李生將赴試問得失焉曰兩貫<lb/>
四貫巡轄馬遞鋪皆莫測也李有田子萃過之及門息<lb/>
于廄置壁下有錢二千以二百為陌有榜曰巡轄馬遞<lb/>
鋪問之方困者所納課也李始悟其言而果黜焉<lb/>
花之名天下者洛陽牡丹廣陵芍藥耳紅葉而黄腰號<lb/>
金帶圍而無種有時而出則城中當有宰相韓魏公為<lb/>
<pb n="KR3l0038_WYG_001-16a"/>
守一出四枝公自當其一選客具樂以當之是時王岐<lb/>
公以髙科為倅王荆公以名士為屬皆在選而闕其一<lb/>
莫有當者數日不决而花已盛公命戒客而私自念今<lb/>
日有過客不問如何召使當之及暮髙水門報陳太博<lb/>
來亟使召之乃秀公也明日酒半折花歌以揷之其後<lb/>
四公皆為首相<lb/>
蜀人勾龍爽作名畫記以范瓊趙承祐為神品孫位為<lb/>
逸品謂瓊與承祐𩔖吳生而設色過之位雖工不中繩<lb/>
<pb n="KR3l0038_WYG_001-16b"/>
墨蘇長公謂彩色非吳生所為二子規模吳生故長於<lb/>
設色爾孫位方不用矩圓不用規乃吳生之流也余謂<lb/>
二子學吳生而能設色不得其本故用意於末其巧者<lb/>
乎<lb/>
　<lb/>
　<lb/>
　<lb/>
　後山談叢卷一<lb/>
</p>
<p>
</p>
  </div>
<div>
<head>後山談叢卷二</head> <lb/>
    <p>
<pb n="KR3l0038_WYG_002-1a"/>
欽定四庫全書<lb/>
　後山談叢卷二<lb/>
　　　　　　　　　　　　宋　陳師道　撰<lb/>
諺曰甘草先生則麥熟苦草生則黄蒿也又曰杏熟當<lb/>
年麥棗熟當年禾又曰棗不濟儉謂棗熟則歳豐也<lb/>
諺曰行得春風有夏雨蓋春之風數為夏之雨數小大<lb/>
急緩亦如之<lb/>
祕書丞張鍔嗜酒得竒疾中身而分左常苦寒雖暑月<lb/>
<pb n="KR3l0038_WYG_002-1b"/>
中著襪袴紗綿相半<lb/>
世傳王祥卧冰求魚以養母至今沂水歳寒冰厚獨祥<lb/>
卧處闕而不合<lb/>
章學士珉為布衣以宰相自許髙蓋大車盛服羣從而<lb/>
後出潤人謂之三品秀才<lb/>
驗鏡視其鼻鼻滑淨如削者古今人謂之<hi>闕</hi>有髙下今<lb/>
人鑄鐵鏡陷銅為面故明<lb/>
光禄李卿先築宅于廬甃皆用塼歳夏大雨閘門及竇<lb/>
<pb n="KR3l0038_WYG_002-2a"/>
積水數尺内外一洗而發去之<lb/>
唐人謂逸少天資不及工用故初不勝郗庾而莫年方<lb/>
妙余謂不然衛夫人見逸少學書拊膺而嘆曰後當勝<lb/>
已此豈無天資者耶而暮年方妙者乃大器晚成爾<lb/>
獐無膽兎無脾䐁無筋<lb/>
東都相國寺樓門唐人所造國初木工喻浩曰他皆可<lb/>
能惟不解卷簷爾每至其下仰而觀焉立極則坐坐極<lb/>
則卧求其理而不得門内兩井亭近代木工亦不解也<lb/>
<pb n="KR3l0038_WYG_002-2b"/>
寺有十絶此為二耳<lb/>
陜之守居多古屋下柱不過九尺唐制不為髙大務經<lb/>
乆耳行露亭用斗百餘數倍常數而朱實亭不用一斗<lb/>
亦一竒也<lb/>
魚行隨陽春夏浮而遡流秋冬沒而順流漁者隨其出<lb/>
沒上下而取之<lb/>
唐末岐梁爭長東院主者知其將亂日以菽粟與泥為<lb/>
土整附而墁之增其屋木一院笑以為狂亂既作食盡<lb/>
<pb n="KR3l0038_WYG_002-3a"/>
樵絶民所窖藏為李氏所奪皆餓死主沃塹為糜毁木<lb/>
為薪以免隴右有富人預為夾壁視食之餘可藏者乾<lb/>
之貯壁間亦免<lb/>
虞部閻見賢老為容守歸而自如曰惟節食爾每食常<lb/>
欠三四分初見部中老者問而得之<lb/>
韓幹畫走馬絹壞損其足李公麟謂雖失其足走自若<lb/>
也<lb/>
六一為布衣客相之曰耳白於面名則逺聞脣不貼齒<lb/>
<pb n="KR3l0038_WYG_002-3b"/>
一生惹謗言語毁譽豈亦有命耶<lb/>
齊之龍山鎮有平陸故城髙五丈四方五里附城有走<lb/>
馬臺其髙半之闊五之三上下如一其西與南則在内<lb/>
東北則在外也莫曉其理<lb/>
宼萊公凖少嘗為淮漕有方士為治丹砂用竹百二十<lb/>
尺而通其節以器盛丹置其上而立之半埋地中於時<lb/>
才得六十尺竹接而用之始於歳之朔且盡歳而止丹<lb/>
已融而墮器矣<lb/>
<pb n="KR3l0038_WYG_002-4a"/>
澄心堂南唐烈祖節度金陵之宴居也世以為元宗書<lb/>
殿誤矣趙内翰彦若家有澄心堂書目才三千餘卷有<lb/>
建業文房之印後有主者皆牙校也<lb/>
余於丹徒髙氏見楊行密節度淮南補將校牒紙光潔<lb/>
如玉膚如卵膜今士大夫所有澄心堂紙不迨也<lb/>
開封常得劇盜言富家難近貯以櫃篋扃鐍嚴固貴家<lb/>
喜陳衣而架有帕便可包後<lb/>
夏英公伏日供帳温室戒客具夾衣客皆笑之既坐體<lb/>
<pb n="KR3l0038_WYG_002-4b"/>
寒生粟乃以漆斛漬龍皮也酒半取瓦礫醮藥水為黄<lb/>
金以娛客<lb/>
世傳王氏元經薛氏傳關子明易傳李公對問録皆阮<lb/>
逸所著逸以草示蘇明允而子瞻言之<lb/>
宣城包鼎每畫虎掃溉一室屏人聲塞門塗牖穴屋取<lb/>
明一飲斗酒脫衣據地卧起行顧自視真虎也復飲斗<lb/>
酒取筆一揮意盡而去不待成也<lb/>
閻立本觀張僧繇江陵畫壁曰虛得名爾再往曰猶近<lb/>
<pb n="KR3l0038_WYG_002-5a"/>
代名手也三往於是寢食其下數日而後去夫閻以畫<lb/>
名一代其於張髙下間爾而不足以知之世之人強其<lb/>
不能而論能者之得失不亦踈乎<lb/>
李公麟云吳查學於張而過之蓋張守法度而吳有英<lb/>
氣也眉山公謂孫知微之畫工匠手爾<lb/>
六一公論書喜李西臺而集古不録張從申也兵部秦<lb/>
玠祠部李宗易皆學於西臺各有師法公為亳州問秦<lb/>
西臺何學曰張從申也見之否曰未也示之曰西臺不<lb/>
<pb n="KR3l0038_WYG_002-5b"/>
及也<lb/>
余於石舎人楊休家得蘇明允送石北使引石氏子謂<lb/>
明允書也以示秦少游少游好之曰學不迨其子而資<lb/>
過之乃東坡少所書也故常謂書為難豈余不知書遂<lb/>
以為難也<lb/>
金陵人喜解字習以為俗曰同田為富分貝為貧大坐<lb/>
為奎<lb/>
黄巢攻金陵人說之曰王母攻也王名巢入金陵則鏁<lb/>
<pb n="KR3l0038_WYG_002-6a"/>
矣遂解去<lb/>
夀之安豐塘楚相孫叔敖之所築也至今賴之塘西有<lb/>
廟焉塘上之木花皆西向子皆東向<lb/>
懷禪師每住持必舎講師說天台教使其徒聽焉學其<lb/>
可廢乎<lb/>
唐人根利一聞干悟故大梅才得祖一言入山坐庵諸<lb/>
老之門既悟亦曰得坐披衣向後自看不復學也今人<lb/>
根鈍聞一知一故雪竇以古人初悟之語為學者入道<lb/>
<pb n="KR3l0038_WYG_002-6b"/>
之門謂之因縁退而體究謂之看話蓋無言下悟理之<lb/>
質矣復取古法而次第之以為悟後析理之門謂之陶<lb/>
汰天衣宗之而圓通非之正用臨濟教門蓋用古責今<lb/>
也而其徒多不見諦後悔亦復故云<lb/>
閩越黄撥沙善視墓畫地為圖即知咎休故號撥沙婺<lb/>
人有世患左目者問之曰祖墳有木久則木根傷害其<lb/>
目必發墓以去之既發有根貫在左目出之而愈<lb/>
宿乳醫陳嫗年八十餘切脈知其生早晚月則知日日<lb/>
<pb n="KR3l0038_WYG_002-7a"/>
則知時宿有兩家就乳切其左曰毋遽是當夜生將就<lb/>
其右左家疑之不聽也曰是家當午而生無妨也過午<lb/>
則來日生矣復切之曰初更兩㸃其時也為母具食聽<lb/>
自便既多為備使候時以報扶母就蓐即生<lb/>
文正李公既薨夫人誕日宋宣獻公時為從官與其僚<lb/>
二十餘人詣第上夀拜于簾下宣獻前曰太夫人不飲<lb/>
以茶為夀探懷出之注湯以獻復拜而去<lb/>
襄陽承唐亂地荒民散林篁翳塞常有四大龜負一小<lb/>
<pb n="KR3l0038_WYG_002-7b"/>
龜而行或謂乗者為瑇瑁云<lb/>
代北界天池止荒逺巡候不至潘美節度河東新廟舎<lb/>
作脊記歳遣府倅祀之率常憚行後竟罷之契丹始至<lb/>
室易記乆之來議界舉知其然而莫能奪也<lb/>
生血皆赤怒心之所出也赤火色其性躁故象之二乗<lb/>
四果其白如乳出于淨心而鱟血碧蝦蛤無血其故何<lb/>
也<lb/>
御厨不登彘肉太祖常畜兩彘謂之神猪熙寜初罷之<lb/>
<pb n="KR3l0038_WYG_002-8a"/>
後有妖人登大慶殿據鴟尾既獲索彘血不得始悟祖<lb/>
意使復蓄之蓋彘血解術云<lb/>
茶洪之雙井越之日注登萊鰒魚明越江瑤柱莫能相<lb/>
先後而強為之第者皆勝心耳<lb/>
石决明登人謂之鰒魚明人謂之化孔螺<lb/>
牡蠣固氣蚶子益血蓋蛤屬惟蚶有血<lb/>
熙寜中作坊以門巷委狹請直而寛廣之神宗以太祖<lb/>
創始當有逺慮不許既而衆工作苦持兵奪門欲出為<lb/>
<pb n="KR3l0038_WYG_002-8b"/>
亂一老卒閉而拒之遂不得出捕之皆獲<lb/>
郯城民妻有二十一子而雙生者七<lb/>
夀之善鄉有吏垂乳流湩如乳婦<lb/>
神宗常夢入大府有植碑以金填字曰宰相項安節寤<lb/>
而求之乃太學生也慈聖解之曰項安節即吳充也於<lb/>
是正憲公為相頸有瘤焉而項生布衣至今朝散郎<lb/>
方通罷官還鄉夢至政事堂尚書左丞黄履素知通獨<lb/>
起迎語曰蕭灑蕭灑遂去通向前諸公語如黄既寤莫<lb/>
<pb n="KR3l0038_WYG_002-9a"/>
測也既而得官校理滿任得知睦州是歳建中元年黄<lb/>
以疾去乆矣往謝執政范右丞純禮曰先公常守睦有<lb/>
蕭灑桐廬郡十詩桐廬真蕭灑也<lb/>
周約夢登科作尉就舎於堂牖間得女子隻履竈間得<lb/>
筆墨後數歳中第為延州一尉既入廨舎皆夢所見求<lb/>
二物皆得之於其處<lb/>
文元賈公居守北都歐陽永叔使北還公預戒官妓辦<lb/>
詞以勸酒妓唯唯復使都㕔召而喻之妓亦唯唯公怪<lb/>
<pb n="KR3l0038_WYG_002-9b"/>
嘆以為山野既燕妓奉觴歌以為夀永叔把盞側聽每<lb/>
為引滿公復怪之召問所歌皆其詞也<lb/>
都市大賈趙氏世居貨寶言玉帶有刻文者皆有疵疾<lb/>
以蔽映爾美玉蓋不琢也比歳<hi>闕</hi>揚兩州化洛石為假<lb/>
帶質如瑾瑜然可辨者以有光也<lb/>
王沂公之先為農與其徒入山林以酒行既飲先後至<lb/>
失酒顧草間有醉蛇倒而捋之得酒與血怒而飲焉昏<lb/>
閉倒卧明日方醒視背傍積蝨成堆自是無蝨終身<lb/>
<pb n="KR3l0038_WYG_002-10a"/>
浙西地下積水故春夏厭雨諺曰夏旱修倉秋旱離鄉<lb/>
浙東地髙燥過雨即乾故春得雨即耕然常患少耳<lb/>
潁諺云子過母當暑而凉水退而魚潛皆為大水之候<lb/>
潁人謂前水為母後水為子水日至日長勢不能大水<lb/>
定而復來後水大於前水為子勝母水終魚當大出河<lb/>
濵之人厭於食鮮水退而魚不出為潛云<lb/>
田理有横有已間謂之立土横土立土不可稻為其不<lb/>
停水也<lb/>
<pb n="KR3l0038_WYG_002-10b"/>
許安世家有伯成樽如今羯鼔鞚也<lb/>
畔邑家令周陽家金鐘容十斗重三十八斤以今衡量<lb/>
校容水三斗四升重十九斤爾<lb/>
諺曰田怕秋旱人畏老貧又曰夏旱修倉秋旱離鄉歳<lb/>
自處暑至白露不雨則稻雖秀而不實吳地下濕不積<lb/>
一凶則飢矣<lb/>
趙元考云寒食麫臘月雪水為糊則不蠧南唐煮糊用<lb/>
黄丹王文獻公家以皁莢末置書葉間然不如也<lb/>
<pb n="KR3l0038_WYG_002-11a"/>
霍山曰丞相擅減宗廟羔莵鼃顔注羔莵鼃以供祭也<lb/>
周官蟈氏鄭康成注蟈今御所食蛙也宋書張暢弟牧<lb/>
為犬傷醫云當食蝦蟇而牧難之暢為先食前世北人<lb/>
食蛙南人不食也<lb/>
建業文房南唐烈祖節度金陵之别室也趙元考家有<lb/>
建業文房書目才三千餘卷有金陵圖書院印焉<lb/>
歐陽五代史周家人傳柴后邢州龍岡人世宗紀為堯<lb/>
山人拓䟦思恭思敬兄弟也而誤作一人<lb/>
<pb n="KR3l0038_WYG_002-11b"/>
司馬公休云馮如晦為長源令縣人譽之不容口問政<lb/>
亦不能道也<lb/>
王深父為衛真主簿始至亳州州守李恕之留不遣乆<lb/>
之求去李問其故曰回為衛真主簿而未嘗至治所與<lb/>
吏民相見以謂不可故求去耳李怒曰爾恃歐陽修而<lb/>
慢我深父曰回之所立豈待歐陽公而立邪卒歸衛真<lb/>
李怒不解深父遂免去<lb/>
參寥云王荆公私居如在朝庭忽有老卒生火掃地如<lb/>
<pb n="KR3l0038_WYG_002-12a"/>
法譽之不容口或觸燈即怒以為不勝任逐去之<lb/>
士不衣帛酒肉食肆不近營太祖之軍法也<lb/>
蜀平以參知政事吕餘慶知益州除用選人以輕其權<lb/>
而置武徳司刺守貪廉至必為驗蜀山有九枝木傳以<lb/>
為異卒火之歳餘御札問焉其賞至銀千兩而刺州縣<lb/>
捕武徳卒即殺之不以聞吏貪則降杖集吏民杖之蜀<lb/>
文富人皆召至京師量其材為三等其上官之次省員<lb/>
下押綱人安其居不願來以疾歸後復遣如是數四不<lb/>
<pb n="KR3l0038_WYG_002-12b"/>
使家居也<lb/>
夏英公既卒其家客鄢陵隣之謹僧有學解客常問之<lb/>
曰英公貪而喜殺其報如何曰以教言之當為龍爾未<lb/>
以為然也他日坐京師遇夏氏故吏語近其生曰狂夢<lb/>
遇公于塗氣貌枯悴白衣故暗問其所在曰為廬山東<lb/>
潭龍爾客始驚其後復至京師遇其故人於興國寺其<lb/>
鄰有相語曰廬山東潭龍已去矣客又大驚往問之曰<lb/>
東潭𨼆密人所不至往歳木皆立槁人始至其上潭水<lb/>
<pb n="KR3l0038_WYG_002-13a"/>
清徹有白龍在焉夏日之中水沸而龍死夜則復生冬<lb/>
結冰於數歳有僧十餘結廬其上為之誦經又數歳而<lb/>
龍去草木復生英公奉釋故當困厄復能致僧為之作<lb/>
福<lb/>
文思殿奉帝者之私凡物必具宣后當國九年不索一<lb/>
物<lb/>
或勸太祖誅降王乆則變生太祖笑曰守千里之國戰<lb/>
十萬之師而為我擒孤身逺客能為變乎<lb/>
<pb n="KR3l0038_WYG_002-13b"/>
釋從青人主某寺之某院陳講聚衆而靜居不出善畫<lb/>
樹石而人不使好事者為修候則量其多少而報之吕<lb/>
汲公以御史為淄倅過而請之不與也或問之曰後其<lb/>
所事而先其所好此吾所以不與也<lb/>
仁宗在位四十年邊羨不入御閣每大事賜宴一府令<lb/>
議以聞仁宗崩訃於契丹所遇聚哭既訃其主號慟執<lb/>
使者手曰四十二年不識兵矣塟而來祭以黄白羅為<lb/>
錢他亦稱是仁宗崩天下喪之如親余時為童與同僚<lb/>
<pb n="KR3l0038_WYG_002-14a"/>
聚哭不自知其哀也仁宗既疾京師小兒㑹闕下燃首<lb/>
以祈福日數百人有司不能禁將塟無老幼男女哭泣<lb/>
過哀<lb/>
宣后初臨朝西戎戒邊吏曰聖后相司馬公必用仁宗<lb/>
故事自今後敢以一人一騎入界者族<lb/>
杜防契丹名相也謂和親為便民戒契丹世世相受謹<lb/>
守其約又虞中國之敗約也凡十年遣使以事動四國<lb/>
而堅其約<lb/>
<pb n="KR3l0038_WYG_002-14b"/>
國初荆潮既平溪洞皆納土請吏太祖不受延議獨置<lb/>
辰州歳費四萬緍爾<lb/>
元祐執政議河兩說文潞公安樞密燾主故道范丞相<lb/>
王左丞存主新道士大夫是故者見文安是新者見王<lb/>
范持兩可者見四公也<lb/>
曹武恵王既下金陵降後主復遣還内治行潘公憂其死<lb/>
不能生致也止之王曰吾適受降見其臨渠猶顧左右<lb/>
扶而後過必不然也且彼有烈心自當君臣同盡必不<lb/>
<pb n="KR3l0038_WYG_002-15a"/>
生降既降亦必不死也<lb/>
故事常赦官典贓入已不赦熙寜以後始赦更罪元祐<lb/>
七年南郊赦杖罪八年秋皇太后服藥而赦則盡赦之<lb/>
矣<lb/>
故事郊而後赦奉祠不敬不以赦論治平中郎中易知<lb/>
素貪細既食大官醉飽失容御史以不敬聞韓魏公請<lb/>
論如律英宗不欲也魏公曰今而不刑後將廢禮英宗<lb/>
曰寜以他事坐之士以飲食得罪使何面目見士大夫<lb/>
<pb n="KR3l0038_WYG_002-15b"/>
乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後山談叢卷二<lb/>
</p>
<p>
</p>
  </div>
<div>
<head>後山談叢卷三</head> <lb/>
    <p>
<pb n="KR3l0038_WYG_003-1a"/>
欽定四庫全書<lb/>
　後山談叢卷三<lb/>
　　　　　　　　　　　　宋　陳師道　撰<lb/>
仁宗初即位燕恭肅王以親尊自居上時遣使傳詔王<lb/>
坐不拜使還以聞上曰燕王朕叔父毋妄言乆而王聞<lb/>
之稍自屈奉藩臣禮<lb/>
燕恭肅王輕施厚費不計有無常預借料錢多至數歳<lb/>
仁宗常詔有司復給如是數矣御史沈邈以謂不可以<lb/>
<pb n="KR3l0038_WYG_003-1b"/>
國之常入而奉無厭之求願使諭意上曰御史誤矣太<lb/>
宗之子八人今惟王爾先帝之弟朕之叔父也每恨不<lb/>
能盡天下以為養數歳之禄不足計也<lb/>
子曾子初見神宗上問曰卿與王安石布衣之舊安石<lb/>
何如對曰安石文學行義不減揚雄然吝所以不及古<lb/>
人曰安石輕富貴非吝也對曰非此之謂安於有為吝<lb/>
於改過上頷之<lb/>
明者無所不知智者有所知有所不知衆人所知者少<lb/>
<pb n="KR3l0038_WYG_003-2a"/>
所不知者多而強其所不知智者謂其擇而不為學而<lb/>
已為道雖則不然學得於外思出於意不足以得之莊<lb/>
子曰繕性於俗學以求復初初洞欲於俗思以求至其<lb/>
明古者謂之蔽蒙之民雖然學與思者道之助也士之<lb/>
為道必始於學<hi>此叚疑有脫悞</hi>
道者吕翁如金陵過王荆公而公知之伏拜請道翁曰<lb/>
子障重不可公又勤請曰我能去障則為子去之矣竟<lb/>
去以語廣陵王某王曰先生何取焉曰吾愛其目爾王<lb/>
<pb n="KR3l0038_WYG_003-2b"/>
以語余曰如金陵者翁之真身也翁察之乆矣欲度故<lb/>
自往余語禪者普仁仁曰障必自去非人能去也渠如<lb/>
此道而不解乎<lb/>
世傳吕先生像張目奮鬚捉脫如市墨者乃庸人也南<lb/>
唐後主使工訪别本而圖之乆而不得他日有人過之<lb/>
自言得吕翁真本約王圖其像而後授之工後以像過<lb/>
之客舎市邸方畫掛叩關不發問吾像如何且使張之<lb/>
曰是也相語而覺稍逺已而聲絶發門索之無見也意<lb/>
<pb n="KR3l0038_WYG_003-3a"/>
客即吕翁也乃以所畫像獻之今有傳焉深靜秀清真<lb/>
神人也<lb/>
辠說文從辛從自古辠人蹙鼻苦辛之憂秦以辠似<lb/>
皇字改為罪臣鉉等曰自古者以為鼻字故從自罪捕<lb/>
魚竹网從网非余謂使民自辛欲其不犯秦從网非不<lb/>
失有罪也辠古文也說文不當以篆寫之<lb/>
駕以一馬夾轅謂之兩服服供其事也左右又各駕一<lb/>
馬謂之兩驂驂副也總謂之乗又云駟騑亦參也<lb/>
<pb n="KR3l0038_WYG_003-3b"/>
說文云驂駕王馬非也乗車四馬以乗為四名乗矢乗<lb/>
韋是也<lb/>
瓠子在雷澤黄河故道今呼為沙河沙河西北其西猶<lb/>
在土人謂之瓠岡也<lb/>
吳越錢氏人成丁歳賦錢三百六十謂之身錢民有至<lb/>
老死而不冠者<lb/>
杜正獻公丁文簡公為河東宣撫河陽節度判官桂遜<lb/>
公恵公之子上書言事歴詆執政至公恵曰至於臣父<lb/>
<pb n="KR3l0038_WYG_003-4a"/>
亦出遭逢謂其非徳選也進奏院報至正獻戲文簡曰<lb/>
賢郎亦要牢籠文簡深銜之其後二公同在政府人言<lb/>
蘇子美進奏院祠神事正獻避嫌不與文簡論以深文<lb/>
子美坐廢為民從坐者數千人皆名士大夫也正獻一<lb/>
罷去一言之謔貽禍一時故不可不慎也<lb/>
元祐八年九月六日奉太皇太后遺詔實以三日青楊<lb/>
生好畫而患其不能别也釋從有畫名而從之學有以<lb/>
畫來必召楊而教之此其所以為能此其所以為不能<lb/>
<pb n="KR3l0038_WYG_003-4b"/>
也楊有得焉而謂楊曰盡子所知才得其半何則以子<lb/>
之不能畫也<lb/>
乖崖在陳一日方食進奏報至且食且讀既而抵案慟<lb/>
哭乆之哭止復彈指罵詈乆之乃丁晉公逐萊公也乖<lb/>
崖知禍必及已乃延三大户於便坐與之博袖間出彩<lb/>
骰子勝其一坐乃買田宅為歸計以自汙晉公聞之亦<lb/>
不害也余謂此智者為之賢者不為也賢者有義而已<lb/>
寜避禍哉禍豈可避耶<lb/>
<pb n="KR3l0038_WYG_003-5a"/>
乖崖自成都召為參知政事既至而腦疽大作不可巾<lb/>
幞乖崖自陳求補外真宗使軟褁赴朝乖崖曰豈可以<lb/>
臣一人而壞朝廷法制耶乃知杭而疾愈上聞之使中<lb/>
人往視之言且將召也丁晉公以白金千兩賜使者還<lb/>
言如故乃不召<lb/>
外大父莊敏公為鄜延招討使元昊效順公召李誠之<lb/>
問其信否誠之曰元昊數欺中國故疑之今則可信也<lb/>
元昊向得歳賜而不用積年而後叛今用兵數歳雖戰<lb/>
<pb n="KR3l0038_WYG_003-5b"/>
屢勝而所攻不克田里所掠不辦一日之費向來之積<lb/>
費也盡矣故罷兵耳然公毋以為功歸朝廷則兵可罷<lb/>
竊計諸公不以此與人也公未以為然既而果遣兩人<lb/>
以他事使昊過延問朝廷議罷兵云何皆曰不知及還<lb/>
與夏使王延夀來公召㑹兩人問延夀來意又曰不知<lb/>
公曰延夀黠詐與君來而君且不知耶召禆將曰問延<lb/>
夀何來吾為將而不與知邪亟書所奏事來不然且遣<lb/>
還兩人大懼乃以情告願還使者公曰軍令不可反君<lb/>
<pb n="KR3l0038_WYG_003-6a"/>
自止之而書其事來兩人具以事聞公自是異李焉元昊<lb/>
既效順而不肯臣請稱東朝帝為父國號吾祖年用私號<lb/>
求割三州十六縣地朝議彌年不决既而報書年用甲子<lb/>
國號易其一字昊使過延公坐堂上召昊使立前而謂曰<lb/>
爾主欲戰則戰今不戰而降則朝廷所賜藩臣詔與頒<lb/>
朔封國皆有常制不必諭至所求割地自古未聞割地<lb/>
與人而不致自蹙者也三州十六縣豈可得耶使曰清<lb/>
逺故屬我且墳墓所在故欲得耳公曰中國所失州縣<lb/>
<pb n="KR3l0038_WYG_003-6b"/>
今未十年若論墳墓所在則中國多矣使語塞公曰爾<lb/>
主既受封嵗禄多少此則可議餘不足論昊使畏服<lb/>
英廟之崩知州事龍圖閣待制韓公服金帶肩輿而<lb/>
出以聴遺詔既成服又欲改服以治事寮佐間之<lb/>
而止余為兒時聞徐父老說荘獻上僊李文定公<lb/>
為守兩吏持箱奉遺誥公步從以哭自便坐至門<lb/>
外嘉祐末先人為冀州支使知州事皇城副使王易<lb/>
經用乾興故事遺詔既至王召見先人便服持遺制<lb/>
<pb n="KR3l0038_WYG_003-7a"/>
哭以示先人遂都留守龍圖王學士益柔擇日而成<lb/>
服士大夫家居者皆㑹哭於府廷張文定公方平致<lb/>
仕於家舉哀於近寺宦者李堯輔言上散髪解帶韈<lb/>
而不履下髪衫帽勒帛以聽宣制是日成服元豐末<lb/>
余客南都聞此<lb/>
水浮百物而不能勝玉可以試玉也<lb/>
祕書監劉几好音與國工花日新遊是時監貴幸其弟<lb/>
衛卿諫不用乃戒門下勿通監約鳴管以自通卿又使<lb/>
<pb n="KR3l0038_WYG_003-7b"/>
他工横吹於門以誤之凡數奏而不出卿又告之監曰<lb/>
非也語次而工至横管一鳴監笑曰此是也乃走出<lb/>
世傳張長史學吳畫不成而為草顔魯公學張草不成<lb/>
而為正世豈知其然哉盖英才傑氣不減其師各自成<lb/>
家以名于世使張為吳畫既不能越功與之齊必出其<lb/>
下亦争名之弊也<lb/>
英宗即位韓忠獻公使諭宗室諸王曰皇帝已即位大<lb/>
王宜思保富貴毋行所悔諸王皇恐詣次求見公謝却<lb/>
<pb n="KR3l0038_WYG_003-8a"/>
之某王還次及階足廢不舉扶而後升<lb/>
王荆公為相喜說字始遂以成俗劉貢父戲之曰三鹿<lb/>
為麤麤不及牛三牛為犇犇不及鹿謂宜三牛為麤三<lb/>
鹿為犇茍難於遽改令各權發遣於是解縱繩墨不次<lb/>
用人往往自小官暴據要地以資淺皆號權發遣云故<lb/>
并譏之<lb/>
張公忠定守蜀聞萊公大拜曰冦凖真宰相也又曰蒼<lb/>
生無福幕下怪問之曰人千言而盡凖一言而盡然仕<lb/>
<pb n="KR3l0038_WYG_003-8b"/>
太早用太速不及學爾張冦布衣交也萊公兄事之忠<lb/>
定常面折不少恕雖貴不改也萊公在岐忠定任蜀還<lb/>
不留既别顧萊公曰曾讀霍光傳否曰未也更無他語<lb/>
蓋以不學為戒也<lb/>
萊公資豪侈自布衣夜常設燭厠間燭淚成堆及貴而<lb/>
後房無嬖幸也<lb/>
王某公薨祕書晁少監端彦以外姻為懴罪而戒僧和<lb/>
我乃大唱曰妬賢嫉能罪消滅聞者莫不笑也<lb/>
<pb n="KR3l0038_WYG_003-9a"/>
潘美為并帥代之北都山有天池焉歳遣通判祭之其<lb/>
後憚逺而罷乆之契丹遣祭焉又易其屋記至熙寜中<lb/>
始有其地凡數歳兩使往來卒不能辨而與之<lb/>
故事歳賜契丹金繒服器召二府觀焉熙寜中張文定<lb/>
公以宣徽使與召衆謂天子修貢為辱而陛下神武可<lb/>
一戰勝也公獨曰陛下謂宋與契丹凡幾戰勝負幾何<lb/>
兩府諸公皆莫知也神宗以問公公曰宋與契丹大小<lb/>
八十一戰惟張齊賢太原之戰才一勝爾陛下視和與<lb/>
<pb n="KR3l0038_WYG_003-9b"/>
戰孰便上善之<lb/>
元祐初司馬温公輔政是歳天下斷死罪凡千人其後<lb/>
二吕繼之歳常數倍此豈人力所能勝邪<lb/>
錢塘江邊土惡不能堤錢氏以薪為之水至輒潰隨補<lb/>
其處日取於民家出束薪民以為苦張夏為轉運使取<lb/>
石西山以為岸募捍江軍以供其役於是州無水患而<lb/>
民無横賦<lb/>
范文正公帥鄜延答元昊書不請宋元憲請云度必擅<lb/>
<pb n="KR3l0038_WYG_003-10a"/>
以土地金帛許之晏元憲鄭文肅請驗其書仲淹素直<lb/>
必不𨼆書既上乃免<lb/>
太祖既受位使告諸道東諸侯坐使者而問故宰相其<lb/>
誰乎樞密使副其誰乎軍職其誰乎從官其誰乎皆不<lb/>
改舊乃下拜<lb/>
真宗至陳橋駐驛不前行遣知院陳堯叟先至澶問<lb/>
知州何承矩當住江陵當住澶淵耶堯叟夜至城下不<lb/>
得入既明承矩遣通判率郡官迎駕乆之承矩亦出見<lb/>
<pb n="KR3l0038_WYG_003-10b"/>
堯叟堯叟傳宣承矩曰某守藩將爾安知可否此宗工<lb/>
大儒素所留心者顧吏取自書劄子曰臣帶郡符率屬<lb/>
吏躬詣界首奉迎聖駕將面天顔不任踴躍歡呼之至<lb/>
實封以付堯叟堯叟復問對如前堯叟既至真宗遣中<lb/>
使問堯叟承矩云何道路相踵既至發封乃知當去而<lb/>
堯叟兄弟皆大怒承矩卒諸子不敢仕<lb/>
承矩於雄州北築愛景臺植蓼花日至其處吟詩數十<lb/>
首刻石人以謂何六宅愛蓼花不知經始塘泊也<lb/>
<pb n="KR3l0038_WYG_003-11a"/>
自五代來契丹歳壓境及中國徴發即引去遣問之曰<lb/>
校獵爾以是困中國<lb/>
予為汝隂學官學者多言萬夀之西潁水之上有林號<lb/>
稅子步步之西有異木人莫能名相傳數百歳榮落不<lb/>
時舊有碑云粉黛塗容金刹之樹余過之往觀焉木身<lb/>
纔十數年爾是時歳暮羣木皆落從者以為枯也木下<lb/>
有刹石石有象文有銘云曹公有悟怖心未已敬造浮<lb/>
圖式崇妙理文詞闡相粉黛塗容金刹一樹永出煩籠<lb/>
<pb n="KR3l0038_WYG_003-11b"/>
開元十六年歳在執徐首旬五日建地故佛氏道塲石<lb/>
乃刹下銘也粉黛塗容謂建像也金刹一樹謂建刹也<lb/>
讀者寡陋傳者喜為縁飾茍無此石亦足惑世也<lb/>
蔡州壺公觀有大木世亦莫能名也髙數十尺其枝垂<lb/>
入地有根復出為木枝復下垂如是三四重圍環列如<lb/>
子孫然世傳漢費長房遇仙者處木即縣壺者沈丘令<lb/>
張戣閩人嘗至蔡為余言乃榕木也嶺外多有之其四<lb/>
垂旁出無足怪者柳子厚柳州詩云榕葉滿庭鸎亂飛<lb/>
<pb n="KR3l0038_WYG_003-12a"/>
者是也<lb/>
余讀魏氏雜編見真宗時公卿大夫慰國哀登極往還<lb/>
書蓋大臣同憂戚宜有慶弔往在南都奉神宗諱見蘇<lb/>
尚書作路發運帖莫知當慰與否也相與商論竟復中<lb/>
輟乃知前輩禮法猶在而近世士大夫之寡聞也因録<lb/>
之冦侍郎慰書曰伏以大行皇帝奄棄萬邦天下臣子<lb/>
畢同號慕昔同華綴俱受異恩攀靈馭以無由望天顔<lb/>
而永訣方纏悲緒遽捧台函摧咽之誠倍萬常品賀書<lb/>
<pb n="KR3l0038_WYG_003-12b"/>
曰伏以聖人出震大明初耀於四方王澤如春普慶俄<lb/>
頒於九有凡在照臨之下畢同歡忭之心侍郎乆滯外<lb/>
藩已成美政廊廟佇徴於舊徳雲雷始洽於新恩未果<lb/>
馳誠先蒙飛翰感銘忻慰無以喻名<lb/>
夏英公家中風方父子屢中輒愈<lb/>
鱁魚大魚白也今謂之魶子<lb/>
王學士逵妻某氏妾常辱之愬于逵不受亦不較也或<lb/>
問之曰彼將去矣不必校也已而逵怒逐之某盡歸其<lb/>
<pb n="KR3l0038_WYG_003-13a"/>
裝一家皆諫止之曰此自彼有我何與焉然亦非彼所<lb/>
有也妾遇盜盡亡其資常語家人今夕甘露下使以器<lb/>
取之又謂逵曰新婦妾某日當死以後事累驗皆然<lb/>
仁宗四時衣夾冬不御爐夏不御扇<lb/>
太祖為太原鎮將舎縣人李媪家媪事之謹他日訪其<lb/>
家媪則死矣得其子以為御厨使乆之不遷求去太祖<lb/>
曰以而才地御厨使其可得也爵禄以待賢能而私故<lb/>
人使我愧見士大夫而爾意猶不滿耶<lb/>
<pb n="KR3l0038_WYG_003-13b"/>
太祖閱蜀宫畫圖問其所用曰以奉人主爾太祖曰獨<lb/>
覽孰若使衆觀邪於是以賜東華門外茶肆<lb/>
太祖不以法吏為微官畏其迂情而就法也<lb/>
王荆公嫁女蔡氏慈夀宫賜珠褥直數十萬<lb/>
前世陋儒謂秦璽所在為正統故契丹自謂得傳國璽<lb/>
欲以歸太祖太祖不受曰吾無秦璽不害為國且亡國<lb/>
之餘又何足貴乎契丹畏服<lb/>
嘉祐之末宴二府兩制三館於羣玉殿御書飛白以徧<lb/>
<pb n="KR3l0038_WYG_003-14a"/>
賜之蔡襄王珪同為學士襄有書名而仁宗使珪題所<lb/>
賜兩人各自得也<lb/>
太宗不豫吕正恵公宿西省内侍都知王某夜叩省門<lb/>
以喪訃告且問所立於是長子楚王以疾廢宗次為太<lb/>
子諸子王者五人公曰此何語内侍欲斬邪豫立太子<lb/>
正為此耳且吾奉手詔可取視也王既入公遽合户鏁<lb/>
之而去真宗既立還而出之<lb/>
太宗數私謂正恵公曰與太子問起居既崩奉太子至<lb/>
<pb n="KR3l0038_WYG_003-14b"/>
福寜庭中而先登御榻解衣視之而降揖太子以登遂<lb/>
即位<lb/>
張忠定公令崇陽民以茶為業公曰茶利厚官將取之<lb/>
不若早自異也命㧞茶而植桑民以為苦其後𣙜茶他<lb/>
縣皆失業而崇陽之桑皆已成其為絹而北者歳百萬<lb/>
疋其富至今始令下惟通樂一鄉不變其後别自為縣<lb/>
民亦貧至今也<lb/>
韓魏公屢薦歐陽公而仁宗不用他日復薦之曰韓愈<lb/>
<pb n="KR3l0038_WYG_003-15a"/>
唐之名士天下望以為相而竟不用使愈為之未必有<lb/>
補於唐而談者至今以為謗歐陽修今之韓愈也而陛<lb/>
下不用臣恐後人如唐謗必及國不特臣輩而已陛下<lb/>
何惜不一試之以曉天下後世也上從之<lb/>
葉表為句容令縣有盜改置社稷而盜止下邳故多盜<lb/>
近歳遷社稷於南山之上盜亦衰息<lb/>
司馬温公云仁宗崩有司用乾興故事羣臣布四脚加<lb/>
冠於是時莫識其制以幅巾幕首破其後為四脚其後<lb/>
<pb n="KR3l0038_WYG_003-15b"/>
鄭毅夫讀續事始云三代黔首以皁絹裹髮周武帝裁<lb/>
為四脚名以幞頭馬周請重繫前脚蓋布四脚脚皆後<lb/>
垂如周制遇暑則繫其前脚如唐制<lb/>
英宗崩宋次道誤為布幞頭有司遂用民間布喪之服<lb/>
以金漆紗幞頭去其鐵脚而布裹之前繫後垂而不可<lb/>
加冠壞之而冠幞頭之失自次道始也余謂四脚加冠<lb/>
今士大夫喪冠是也夫布之冠古也四脚今也於禮為<lb/>
繁矣<lb/>
<pb n="KR3l0038_WYG_003-16a"/>
蕭賈竇氏兄弟同利伯治要仲治繁季為士逸飲無度<lb/>
伯薄之給與有限仲數私為償其費季徳之祖親膉伯<lb/>
䟽卒仲之子復為士游學京師季始疑之彼能欺其兄<lb/>
而私我也惡知其不欺我而私其子數以詆仲仲實不<lb/>
私也而無以自明季終疑之相與如仇嗟乎不慎其始<lb/>
卒以相詆<lb/>
爾雅哉始也注云尚書四月哉生魄釋文云亦作裁䟽<lb/>
云古文作才以聲近借為哉始之哉也余繁說文才草<lb/>
<pb n="KR3l0038_WYG_003-16b"/>
木之初生也纔言之間也當作才非借也又按集韻繒<lb/>
一入色曰纔借作才非是<lb/>
無為軍巢縣柘臯鎮永寜院有雀棲於庭松累日不去<lb/>
遣取視之已立化矣盛夏極暑經涉月餘形質不壞軒<lb/>
喙鼓翼有騰翥之狀<lb/>
阿井在陽榖縣故東阿城中惟二井耳水也相傳秤之<lb/>
比他水重爾<lb/>
廣濟衙門之上有石榴木相傳乆矣元豐末枯死既而<lb/>
<pb n="KR3l0038_WYG_003-17a"/>
軍廢為縣元祐初復生而軍復<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0038_WYG_003-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後山談叢卷三<lb/>
</p>
<p>
</p>
  </div>
<div>
<head>後山談叢卷四</head> <lb/>
    <p>
<pb n="KR3l0038_WYG_004-1a"/>
欽定四庫全書<lb/>
　後山談叢卷四<lb/>
　　　　　　　　　　　　宋　陳師道　撰<lb/>
教坊之樂已不齊凡樂作不偕作止不偕止以先後次<lb/>
第而起止故婉而長然亦未始不齊也余於此得為政<lb/>
之法焉<lb/>
蜀中有小車獨推載八石前如牛頭又有大車用四人<lb/>
推載十石蓋木牛流馬也<lb/>
<pb n="KR3l0038_WYG_004-1b"/>
中秋隂暗天下如一中秋無月則兎不孕蚌不胎喬麥<lb/>
不實兎望月而孕蚌望月而胎喬麥得月而秀世兎皆<lb/>
雌惟月兎雄爾故望月而孕<lb/>
蜀稻先蒸而後炒謂之火米可以乆積以地潤故也蒸<lb/>
用大水空中為甑盛數石炒用石板為釡凡數十石<lb/>
油絹紙石灰麥糠馬矢糞草皆能出火<lb/>
廬州有坐化猫峽中有坐化胡孫李公擇家有坐化蛇<lb/>
唐有鸚鵡舎利<lb/>
<pb n="KR3l0038_WYG_004-2a"/>
鄆州陽榖自國初以來不訴災傷<lb/>
漢州徳陽及峽中定軍山皆有八陣圖<hi>定軍山下土堆也</hi>
王師初伐蜀李吳范仁恕勸後主不拒而降不聽雍則<lb/>
仁恕之後也<lb/>
某官社子民言大陸今黎陽是也自此而西北降水疑<lb/>
安陽河是也大陸邢州鉅鹿泊也過此為九河父老言<lb/>
九河者正流分為支流同為逆河者為潮水所逆行十<lb/>
餘里邉海又有潮河自西山來經塘泊<lb/>
<pb n="KR3l0038_WYG_004-2b"/>
李相昉在周朝知開封府人望已歸太祖而昉獨不附<lb/>
王師入京昉又獨不朝貶道州司馬昉步行日十數里<lb/>
監者中人問其故曰須後命爾上聞之詔乗馬乃買驢<lb/>
而去三歳徙延州别駕在延州為生業以老三歳又徙<lb/>
昉不願内徙後二年宰相薦其可大用召判兵部昉五<lb/>
辭行至長安移疾六十日中使促之行至洛陽又移疾<lb/>
三十日而後行既至上勞之昉曰臣前日知事周而已<lb/>
今以事周之心事陛下上大喜曰宰相不謬薦人<lb/>
<pb n="KR3l0038_WYG_004-3a"/>
詩云惟寡婦之笱寡婦乃用笱爾古之漁笱亦有制也<lb/>
陳恕領春官以王文正為舉首歳中㧞劉子儀于帝選<lb/>
自云吾得二俊名世才也是不愧於知人楊文公以為<lb/>
然謂王楊休山立宗廟器也<lb/>
嘉州舊産紫竹楠榴櫻木等仕于蜀者競採之以為器<lb/>
人甚苦之吳中復作嘉陽四詠詩以悼之<lb/>
章氏之先起家將為王氏守北邊號大傅其妻練氏封<lb/>
郡君大傅嘗因事欲斬兩卒郡君苦救之不得乃隂縱<lb/>
<pb n="KR3l0038_WYG_004-3b"/>
之兩卒奔江南皆為將閩之亂也李氏使兩卒將而攻<lb/>
之大傅已卒其子守之兩卒使人諭郡君言城日暮當<lb/>
破郡君無憂也郡君報曰爾全我一家不若完此一城<lb/>
兩將許之諭使降足完一城此其所以有後也<lb/>
世以癩疾鼻陷為死證劉貢父晚有此疾又嘗坐和蘇<lb/>
子瞻詩罰金元祐中同為從官貢父曰前於曹州有盜<lb/>
夜入人家室無物但有書數卷耳盜忌空還取一卷而<lb/>
去乃舉子所著五七言也就庫家質之主人喜事好其<lb/>
<pb n="KR3l0038_WYG_004-4a"/>
詩不舎手明日盜敗吏取其書主人賂吏而私録之吏<lb/>
督之急且問其故曰吾愛其語將和之也吏曰賊詩不<lb/>
中和他子瞻亦曰少壯讀書頗知故事孔子常出顔仲<lb/>
二子行而過市而卒遇其師子路趫㨗躍而升木顔淵<lb/>
懦緩顧無所之就市中刑人所經幢避之所謂石幢子<lb/>
者既去市人以賢者所至不可復以故名遂共謂避孔<lb/>
塔坐者絶倒<lb/>
魯直為禮部試官或以柳枝來有法官曰泄漏春光有<lb/>
<pb n="KR3l0038_WYG_004-4b"/>
柳條魯直曰榆條凖此蓋律語有余條凖此也一坐大<lb/>
烘而文吏共深恨之<lb/>
閩中諸縣多至十萬户堅忍喜訟號難治卲武其尤者<lb/>
自國初至今有四令張鄧公杜宗㑹其二人則忘之矣<lb/>
宗㑹澶人<lb/>
趙普請繕都城太祖不可曰使冦至此其誰駐足耶<lb/>
王師既平蜀詔昶赴闕曹武肅王密奏曰孟昶王蜀三<lb/>
十年而蜀道千餘里請擒孟氏而赦其臣以防變太祖<lb/>
<pb n="KR3l0038_WYG_004-5a"/>
批其後曰你好雀兒腸肚<lb/>
蜀平二曹潘美自蜀還既對太祖為内燕惟三將與秦<lb/>
晉兩王爾既入乃福寜殿席地而坐陳彘肉斗酒情意<lb/>
款狎酒終設飯三將皆曰朝廷事力寡薄致陛下燕設<lb/>
不豐上曰豈止寡薄此飯乃乞來三將莫測曰近從江<lb/>
南乞此米也<lb/>
祕閣畫有梁文瓉五星二十八宿圖李公麟謂不減吳<lb/>
生婦女疑蜀手也<lb/>
<pb n="KR3l0038_WYG_004-5b"/>
頴諺曰黄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>口噤喬麥斗夏中候黄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不鳴則喬麥可<lb/>
廣種也八月一日雨則角田下熟角田豆也角者麥之<lb/>
訛也<lb/>
婺州李翁與鄉人如五臺山衆少皆騎翁老且躄獨步<lb/>
行既至衆所見端相如常翁與山東老人所見寶閣千<lb/>
疊山東老人持菩薩戒四十年矣<lb/>
釋氏之願儒者所謂志也志則欲逺大逺大則成志在<lb/>
萬里則行不千里而已也<lb/>
<pb n="KR3l0038_WYG_004-6a"/>
近年華山毛峯有𨽻字曰伏苓下云諸山皆假惟此者<lb/>
真一旦一丸三斗三斤疑為服茯苓法也令山下人用<lb/>
三斗水煮藥三斤水盡為度蜜和而蒸服而不丸道者<lb/>
趙翁云蓋伏苓不蒸煮不能去隂氣也余謂不煮不能<lb/>
去皮梗也<lb/>
古者諸侯取財於國不取於諸侯豈特國民亦然也維<lb/>
桑與梓樹之榛栗椅桐梓漆梓漆以為棺榛栗以為贄<lb/>
椅桐以為器<lb/>
<pb n="KR3l0038_WYG_004-6b"/>
馬騾驢陽𩔖起則先前治用陽藥羊牛駞隂𩔖起則先<lb/>
後治用隂藥故獸醫有二種<lb/>
三稅法皇祐初為李諮所壞及韓魏公用茶小引益壞<lb/>
京師市井自三稅法改後日漸蕭條酒肆自包孝肅知<lb/>
府日重定<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>錢壞<lb/>
三司故吏髙成端襄邑人明習吏事自五代以來三司<lb/>
條貫無不有也嘉祐中嘗言事不用<lb/>
契丹使至清徳軍㑹仁宗崩議欲却之又欲使至國門<lb/>
<pb n="KR3l0038_WYG_004-7a"/>
而去卲安簡欲使奉國書置柩前見天子以安逺人<lb/>
張貴妃受册詔問册畢受和儀其為修媛已自尊大卲<lb/>
必以三公事儀比命婦一品上之<lb/>
張永守蜀仲春官糶米仲春夏糶鹽恵民乾徳四年詔<lb/>
諸道受納稅賦不得稱分毫合勺銖絲忽<lb/>
景徳四年三司使丁謂復行稽括比咸平六年稅額增<lb/>
三百四十六萬五千二百二十九貫石<lb/>
王旦為相十一年王珪十年趙普沈倫韓琦曾公亮九<lb/>
<pb n="KR3l0038_WYG_004-7b"/>
年薛居正向敏中八年王曾章得象七年盧多遜李沆<lb/>
富弼六年李昉五年<lb/>
趙普吕蒙正張士遜吕夷簡皆三入<lb/>
顔常道曰某年河水圍濮州城竇失戒夜發聲如雷須<lb/>
臾巷水沒骭士有獻衣袽之法其要取綿絮胎縛作向<lb/>
大小不一使善泅卒沒城中捫漏穴用隨水勢畜入孔<lb/>
道即弭衆工隨興城堞無虞<lb/>
二廣居山谷間不𨽻州縣謂之傜人舟居謂之蜑人島<lb/>
<pb n="KR3l0038_WYG_004-8a"/>
上謂之黎人<lb/>
仁宗用兵無敵雖不服而心服使人數世服非無敵而<lb/>
何<lb/>
仰山元老既北歸青之山間有唐福元之故處深密巖<lb/>
險乆無人迹元與其徒往焉舎於石室夜則小參一夕<lb/>
聞疾風甚雨聲出視星月粲然乆之有大蛇行來蟠於<lb/>
室前仰首以聽即罷伸其下體如拜伏狀而後去從者<lb/>
震恐元自如也自是每夕必至<lb/>
<pb n="KR3l0038_WYG_004-8b"/>
太祖常幸秘書省召管軍官使觀書焉<lb/>
太祖置竹木務於汳上市竹木於秦晉由河入汳有卒<lb/>
千五百人出材於汳納材於塲置事材塲於務之側有<lb/>
二三千人凡興造者受成材焉其法曰有敢請生材者<lb/>
徒二年今啟聖院乃其材也今百年矣梁栱之際尚不<lb/>
容髪自置八作司以俱雜物而領以三司修造矣<lb/>
巖頭雪峯欽山同行至湖外詣村舎求水舎中獨一女<lb/>
子見山愛之為具熟水而水盞中有同心結山諭意而<lb/>
<pb n="KR3l0038_WYG_004-9a"/>
藏之遂稱疾而留巖峯既行復還訪之則已與女納昏<lb/>
是夕成禮乃誘出之投之棘叢展轉鈎挂而不能自出<lb/>
忽大呼曰我悟矣遂棄去既出世每升坐即曰錦帳香<lb/>
囊風吹滿路香大衆還知落處麽衆莫能對乆之傳至<lb/>
巖頭巖教之曰汝往但道傳語十八字好好事潘郎僧<lb/>
即對山曰此是巖頭道底僧人無語余為代曰熟處難<lb/>
忘徐之南山崇勝院主崇璟故王姓也熙寜中修殿大<lb/>
像腹中得畫像男女相向衣冠皆唐人也而題曰施主<lb/>
<pb n="KR3l0038_WYG_004-9b"/>
王崇璟豈其前身也耶<lb/>
北里張生家世奉道自謂當為左𤣥真人遂以為稱為<lb/>
朝元圖繪其像於位後夢為城神所逮詰而杖之既覺<lb/>
臋流血如常杖云<lb/>
古鏡懸而旋入之四平扣之玉聲<lb/>
錢世甓城前後相押凡四重號押塼故乆而不壞司業<lb/>
黄君守徐新彭祖樓砌用在重使草不生<lb/>
道者吕翁某初遇鍾離先生權受以乾汞為白金法翁<lb/>
<pb n="KR3l0038_WYG_004-10a"/>
曰後復變否曰五百歳後藥力盡則復故曰五百歳後<lb/>
當復誤人謝不受先生驚歎謂有受道之質遂授出世<lb/>
法<lb/>
蘇公自黄移汝過金陵見王荆公公曰好箇翰林學士<lb/>
某乆以此奉公公曰撫州出杖鼓鞚淮南豪子以厚價<lb/>
購之而撫人有之保之已數世矣不逺千里登門求售<lb/>
豪子擊之曰無聲遂不售撫人恨怒至河上投之水中<lb/>
吞吐有聲熟視而歎曰你早作聲我不至此<lb/>
<pb n="KR3l0038_WYG_004-10b"/>
圓通行脚至浮山逺録公深愛之欲收為嗣通遂去復<lb/>
以偈留之欲共評量古今公案通答曰究竟<lb/>
邑子冦定疽發於腦每呼其母自叙平生不孝與悌則<lb/>
痛可忍若有使之者又召其弟教以勿效我也<lb/>
中州松子雖粃小不可食然其子可種惟不可近手以<lb/>
杖擊其蓬使子墮地用深錐刺地深五寸許以帚埽入<lb/>
之無有不生者東坡居士種松法<lb/>
晁無咎移樹法其大根不可斷雖旁出逺引亦當盡取<lb/>
<pb n="KR3l0038_WYG_004-11a"/>
如其横生逺近掘地而埋之切須帶土雖大木亦可活<lb/>
也大木仍去其枝<lb/>
丁謂當國竄逐李冦二公欲殺不可既南貶而文定復<lb/>
相相傳忠愍為閻羅王世謂死活不得<lb/>
洞下太陽和尚乆而無嗣晚得逺公欲得為嗣逺曰弟<lb/>
子自有師承恐誤和尚太陽出淚逺曰請受授鞋他日<lb/>
為和尚接法嗣逺既住浮山愛青老明恵接以洞教後<lb/>
住投子遂嗣太陽云<lb/>
<pb n="KR3l0038_WYG_004-11b"/>
刁學士約喜交結請謁常至夜半號刁半夜杜祁公為<lb/>
相蘇學士舜欽其壻也歳暮以故事奏用賣故紙錢祠<lb/>
神以㑹賔客皆一時知名士也王宣徽拱辰丞銜史吕<lb/>
申公之黨也欲舉其事以動丞相曰可一舉而盡也有<lb/>
日刁亦與召叛其謀而不以告詰朝送客城東於是蘇<lb/>
坐自盜除名客皆逐丞相亦去而刁獨逸其後座客皆<lb/>
至從官而刁獨終於官職<lb/>
吕申公曰惟人主之眷不可恃<lb/>
<pb n="KR3l0038_WYG_004-12a"/>
參寥如洛游獨樂園有地髙亢不因枯枿生芝二十餘<lb/>
本寥謂老圃盍潤澤之使長茂圃曰天生靈物不假人<lb/>
力寥歎曰真温公之役也<lb/>
仁宗時契丹獻八尺字圖而書待詔皆未能也詔求善<lb/>
大書者有僧請為方丈字以沙布地為國字張圖於其<lb/>
上束氈為筆漬墨倚肩循沙而行仍脫袈裟投墨瓮中<lb/>
擲以為㸃遂賜紫衣<lb/>
里人某贓吏也既死請僧對靈追福夜中有驢伸首出<lb/>
<pb n="KR3l0038_WYG_004-12b"/>
于帷乆之而沒<lb/>
西都崇徳寺僧善端酒色自恣既病度必死念地獄果<lb/>
有然耶若有不亦危乎乃然香祝之曰地獄若無煙當<lb/>
上有則當下既炷烟下而地裂受之端大驚失色而逝<lb/>
仁宗每私宴十閤分獻熟食是歳秋初蛤蜊初至都或<lb/>
以為獻仁宗問曰安得已有此邪其價幾何曰每枚千<lb/>
錢一獻凡二十八枚上不樂曰我常戒爾輩勿為侈靡<lb/>
今一下箸費二十八千吾不堪也遂不食<lb/>
<pb n="KR3l0038_WYG_004-13a"/>
華隂吕君舉進士聘里中女未行既中第婦家言曰吾<lb/>
女故無疾既聘而後盲敢辭吕君曰既聘而後盲君不<lb/>
為欺又何辭遂娶之生五男子皆中進士第其一人丞<lb/>
相汲公是也<lb/>
黄綏武人常謂平生無大過惟於然河多得官為恨蓋<lb/>
邉徼例以虛功而受厚賞爾又謂議者重燕而輕夏燕<lb/>
人衣服飲食以中國為法夏人不慕中國習俗自如不<lb/>
可輕也又言為涇原總管嘗夜雪臨邊顧有馬迹使逐<lb/>
<pb n="KR3l0038_WYG_004-13b"/>
得之乃夏之邏人當四更者夏人逐更而巡中國之備<lb/>
不及也以渠自尋其境乃舎之<lb/>
乖崖為令嘗坐城門下見里人有負菜而歸者問何從<lb/>
得之曰買之市公怒曰汝居田里不自種而食何惰邪<lb/>
笞而遣之<lb/>
眉山公卒太學生侯泰武學生楊選素不識公率衆舉<lb/>
哀從者二百餘人欲飯僧於法雲主者惟白下聽慧林<lb/>
佛陁禪師聞而招致之<lb/>
<pb n="KR3l0038_WYG_004-14a"/>
參寥徙兖布衣李南式家甚貧供𬞞菽洗補恩為甚篤<lb/>
他日為曾子開言之子開曰吾輩當為公報之使知為<lb/>
善之效<lb/>
蘇長公以詩得罪劉攽貢父以繼和罰金既而坐事貶<lb/>
官湖外過黄而見蘇寒温外問有新諢否貢父曰有二<lb/>
屠父至其子而易業為儒賈二父每相見必以為患甲<lb/>
曰賢郎何為曰檢與一解爾乙復問曰與舉子唱和詩<lb/>
爾他日乙曰兒子竟不免解著賊贓縣已逮矣甲曰兒<lb/>
<pb n="KR3l0038_WYG_004-14b"/>
子其何免邪乙曰賢郎何虞曰若何著賦詩亦不穏變<lb/>
公應之曰賢尊得以憂裏<lb/>
　<lb/>
　<lb/>
　<lb/>
　<lb/>
　<lb/>
　後山談叢卷四<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山海經廣注巻十二</head> <lb/>
    <p>
<pb n="KR3l0091_WYG_012-1a"/>
欽定四庫全書<lb/>
　山海經廣注巻十二<lb/>
　　　　　　　　　　　　　仁和呉任臣注<lb/>
　　海内北經<lb/>
海内西北陬以東者<lb/>
蛇巫之山上有人操杯而東向立一曰龜山<hi>郭曰杯或作棓字同</hi>
<hi>棒任臣案楊氏古韻曰杯棓古字通大杖也音棒打之  作杯音者非又林茂槐字考云璞注杯或作棓乃木</hi>
<hi>杖上聲也用修以杯作去聲何耶朱晦翁曰山海經諸篇記異物飛走之𩔖多云東向或作東首皆為一定不</hi>
<pb n="KR3l0091_WYG_012-1b"/>
<hi>易之形疑本依圖畫而為之非實紀此處有此物也</hi>
西王母梯几而戴勝杖<hi>郭曰梯謂慿也</hi>其南有三青鳥為西王<lb/>
母取食<hi>郭曰又有三足鳥主給使</hi>在崑崙墟北有人曰大行伯把戈<lb/>
其東有犬封國<hi>郭曰昔盤瓠殺戎王髙辛以美女妻之不可以訓乃浮之㑹稽東南海中得三</hi>
<hi>百里地封之生男為狗女為美人是為狗封之民也諸任臣案劉㑹孟云今長沙武陵蠻是瓠犬之後游抃</hi>
<hi>苗考曰麻陽民土著者皆槃瓠種與苖同祖一村有石名槃瓠石民共祀焉有犵猪其先亦同姓</hi>貳負<lb/>
之尸在大行伯東<lb/>
犬封國曰犬戎國<hi>郭曰黄帝之後十明生白犬二頭自相牝牡遂為此國</hi>狀如犬<lb/>
<pb n="KR3l0091_WYG_012-2a"/>
<hi>郭曰言狗國也狗任臣案淮南子狗國在其東事物紺珠云狗國人身  首長毛不衣語若嘷其妻皆人能漢</hi>
<hi>語穴居食生</hi>有一女子方跪進杯食<hi>郭曰與狗食也</hi>有文馬縞身朱<lb/>
鬛<hi>郭曰色白如縞色任臣案李賀馬詩鬛焦朱  落謂此</hi>目若黄金名曰吉量<hi>郭曰</hi>
<hi>一作良</hi>乗之壽千歲<hi>郭曰周書曰犬戎丈馬赤鬛白身目若黄金名曰吉黄之乗成王時獻之</hi>
<hi>六韜曰丈身朱鬛眼若黄金項若鷄尾名曰雞斯之乗大傳曰駮身朱鬛雞目山海經亦有吉黄之乗壽千歲</hi>
<hi>者惟名有不同説有小錯其實一物耳今博舉之以廣異聞也  任臣案公羊註疏文王得白馬朱鬛大貝元</hi>
<hi>龜禮斗威儀云白馬朱鬛瑞於文王王應麟王㑹注云吉黄之乗周文王時西土獻之書大傳散宜生之犬戎</hi>
<hi>氏取美馬駮身朱鬛雞目者取九六焉瑞應圖云騰黄神馬一名吉光説文馬赤鬛縞身目若黄金名曰媽字</hi>
<pb n="KR3l0091_WYG_012-2b"/>
<hi>彚作馼淮南子云澤馬曰吉良博物志曰文馬赤鬛身白名古黄之乗又五音集韻引經云犬封國有文馬縞</hi>
<hi>身朱□名曰古駺藝文𩔖聚引經云犬封之國有文馬縞身朱<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>名曰吉彊稱名各别是古本之殊也圖贊曰</hi>
<hi>金精朱鬛龍行駿時拾節鴻鶩塵不及起是謂吉皇釋聖牖里</hi>
鬼國在貳負之尸北為物人面而一目一曰貳負神在<lb/>
其東為物人面蛇身<hi>任臣案論衡北方有鬼國𤣥覽云毗舍那有鳥語鬼形之民楊氏裔</hi>
<hi>乗云鬼國在駮馬國西或曰易稱伐鬼方即此也利瑪竇輿圖志云鬼國之人噉鹿與蛇耳目鼻與人同惟口</hi>
<hi>在頂上此與經説全異當别為一種耳又劉㑹孟曰羅施鬼國今貴州然貴竹地屬西南其説未是談薈云鬼</hi>
<hi>國人面蛇身而一目葢謂此</hi>
<pb n="KR3l0091_WYG_012-3a"/>
蜪犬<hi>郭曰音陶或作蚼音鈎</hi>如犬青食人從首始<hi>任臣案談薈云/蜪犬如犬<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>狗</hi>
<hi>如莵盧柟崑崙山人賦誇畢方使先驅兮走蜪犬之狺狺又放招賦蜪犬狺狺從首是食且本此也王氏釋義</hi>
<hi>曰凡獸相食視朔望為凖朔以後食首望以後食下體此食人從首其尤異者與</hi>
窮奇狀如虎有翼<hi>郭曰毛如蝟奇任臣案呂氏春秋鴈門北饕餮窮  之地太平御覽北方</hi>
<hi>有獸狀如虎有翼名窮奇即此又窮奇渾敦檮杌饕餮是為四凶取此義也盧柟滄溟賦邀余於泰皇之坂以</hi>
<hi>觀乎窮奇之民</hi>食人從首始所食被髮在蜪犬北一曰從足<lb/>
帝堯臺帝嚳臺帝丹朱臺帝舜臺各二臺臺四方在崑<lb/>
崙東北<hi>郭曰此葢天子廵狩所經過夷狄慕聖人恩徳輒其為築立臺觀以標顯其遺跡也一本云所</hi>
<pb n="KR3l0091_WYG_012-3b"/>
<hi>殺相栁地腥臊不可種五榖以為衆帝之臺陽任臣案九域志翼之唐陽有堯臺郡國志云信都堂  古臺二</hi>
<hi>並號堯臺城塚記云堯臺二所羅泌餘論曰海内北經有帝堯臺帝嚳臺帝舜臺之𩔖非一夫帝王之冢曰陵</hi>
<hi>亦謂之臺傳言禹殺相柳其血腥不可以植乃以為衆帝之臺故帝嚳曰頓邱臺堯丹冢曰靈臺鄴有魏文武</hi>
<hi>甄后三陵臺張賓進所謂三臺險固者也顧起元説畧曰古聖久於其位赴格之日殊方異域無不為位而墳</hi>
<hi>土以致其哀敬顓嚳堯湯之陵臺皆傳數出漢逺郡國皆起國廟亦若是也</hi>
大蠭其狀如螽朱蛾其狀如蛾<hi>郭曰蛾蚍蜉也楚辭曰𤣥蜂如壺赤蛾如象謂</hi>
<hi>此也蜂任臣案爾雅土蜂即馬蜂也荆楚間呼為蟺方言曰  大有蜜謂之壺蜂嶺表錄異曰唐劉恂見大蜂</hi>
<hi>結房山林間大如巨鐘彭儼五侯鯖云大蜂出崑崙長一丈其毒殺象杜陽雜編曰唐德宗時呉明國貢碧蜜</hi>
<pb n="KR3l0091_WYG_012-4a"/>
<hi>蜂聲如鸞鳳大者重十餘斤蜜色翠碧亦斯𩔖也蛾蟻通五行記後魏時兖州有赤蟻與黒蟻鬬長六七歩廣</hi>
<hi>四寸𤣥覽云潮州有盈尺之蟻則離騷所謂如象非寓言矣呉淑蟻賦云處欄錡之石出崑崙之墟本此圖贊</hi>
<hi>曰蛇巫之山有人操杯鬼神蜪犬主為妖灾大蜂朱蛾羣帝之臺</hi>
蟜其為人虎文脛有䏿<hi>郭曰言脚有膞腸也音橋</hi>在窮奇東一曰狀<lb/>
如人崑崙虚北所有<hi>郭曰此同上物事也</hi>
闒非人面而獸身靑色<hi>郭曰音榻鬼任臣案伊尹四方令云正西  親枳已闒耳闒非</hi>
<hi>疑即闒耳</hi>
據比<hi>郭曰一云掾比</hi>之尸其為人折頸被髮無一手<hi>任臣案盧/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>賦劈巷</hi>
<pb n="KR3l0091_WYG_012-4b"/>
<hi>溏而㨹據比又云問據比之尸指此也談薈云據比之尸其人無一手</hi>
環狗其為人獸首人身一曰蝟狀如狗黄色<hi>任臣案五代史云牛</hi>
<hi>蹄國之北有狗國人身狗首長毛不衣手摶猛獸語為犬嘷意即此也盧柟泰宇賦云檻黄狗而踐□圍又伊</hi>
<hi>尹四方令曰南有崑崙狗國易林云穿胷狗邦僵離旁春計其道里似别為一種</hi>
祙其為物人身黑首從目<hi>郭曰祙即魅也生任臣案從縱通言其目縱  也古人亦</hi>
<hi>有縱目者蜀侯𧖟叢其目縱死作石棺石椁俗以為縱目人冢見華陽國志</hi>
戎其為人人首三角<hi>任臣案圖贊曰人面獸身是謂闒非被髮折頸據比之尸戎三其角</hi>
<hi>祙𥪡其眉</hi>
<pb n="KR3l0091_WYG_012-5a"/>
林氏國<hi>任臣案雜錄碧芬出林氏國乃騶虞與豹交而生大如犬毛可為裘即此國也又汲冡書林氏</hi>
<hi>上衡氏爭權林氏再戰勿勝上衡氏偽義勿克俱身死國亡亦斯國也國名記云林氏國出騶虞與葛䑕近</hi>
有珍獸大若虎五彩畢具尾長于身名曰騶吾<hi>任臣案字學指</hi>
<hi>南引經作騮吾賈氏周禮疏引經作鄒吾</hi>乗之日行千里<hi>郭曰紂囚文王閎夭之徒詣林氏國</hi>
<hi>求得此獸獻之紂大悦乃釋之周書曰夾林酋耳若虎尾參於身食虎豹大傳謂之侄獸吾亦作虞也  任臣</hi>
<hi>案陸佃埤雅云騶虞尾參于身白虎黒文西方之獸也王者有至信之德則應不踐生草食自然之肉中興徵</hi>
<hi>祥説曰天下太平則騶虞見毛萇詩傳云騶虞白虎黒文不食生物孫柔之瑞應圖云王者不暴及行葦則見</hi>
<hi>括地象曰令訾野中有玉虎晨鳴雷聲聖人感應之期司馬相如賦囿騶虞之珍羣又曰般般之獸樂我君囿</hi>
<pb n="KR3l0091_WYG_012-5b"/>
<hi>白質黒章其儀可喜曹丕典引云擾緇文皓質于郊獸經云騶虞義獸説文系傳曰騶虞林氏圖之珍獸也張</hi>
<hi>衡東京賦圉林氏之騶虞徐氏謇修賦云駕林氏之騶吾謂此也圖贊曰怪獸五彩尾參于身矯足千里儵忽</hi>
<hi>若神是謂騶虞詩歎其仁劉會孟曰五色爛然為婆羅花五色畢具為騶虞獸皆禀五行之精者唐太和元年</hi>
<hi>有白虎入重峰觀即騶虞也又永樂二年周王畋鈎州獲騶虞宣德四年滁州來安石固山獲二騶虞獻之朝</hi>
<hi>羣臣皆賦咏之夏原吉賦序云猊目虎身白質黑章修尾逾目不食生不踐草與埤雅所載同</hi>崑崙虛<lb/>
南所有汜林方三百里<hi>任臣案事物紺珠曰西北海盧林浮生廣三百里隨波上下</hi>
<hi>柟賦云蹇將遊乎  林指此</hi>
從極之淵<hi>任臣案路史注作縱極水經注作中極</hi>深三百仞維氷夷恒都<lb/>
<pb n="KR3l0091_WYG_012-6a"/>
焉<hi>郭曰氷夷馮夷也淮南云馮夷得道以潛大川即河伯也穆天子傳所謂河伯無夷者竹書作馮夷字或</hi>
<hi>作氷也修任臣案太公金匱河伯名馮循太公伏陰謀云名馮  又河圖曰姓呂名夷鴻烈解云一名馮遲名</hi>
<hi>號不同彼此各異聖賢記曰馮夷服八石得水仙江淹賦云氷夷倚浪以傲睨即此也</hi>氷夷人面<lb/>
乗兩龍<hi>郭曰畫四面各乗靈車駕二龍烈任臣案括地圖曰馮夷恒乗雲車駕二龍鴻  解云馮夷大</hi>
<hi>丙之御也乗雲車入雲蜺酉陽雜爼云氷夷人面魚身圖贊曰稟華之精練食八石乗龍𨼆淪往來海若是謂</hi>
<hi>水仙號曰河伯又曰水土氷鱗潛映洞川赤松是服靈蛻乗煙吐納六極升降九天</hi>一曰忠極之<lb/>
淵陽汙之山河出其中<hi>郭曰皆河之枝源所出之處也  任臣案陽汙即陽紆水經注</hi>
<hi>河水又出于陽紆凌門之山而注于馮逸之山穆天子傳天子西征至陽紆之山河伯馮夷之所都居是惟河</hi>
<pb n="KR3l0091_WYG_012-6b"/>
<hi>宗氏淮南曰禹治洪水具禱陽紆葢于此也括地象云河又出于陽䊸陵門之山路史禹紀身解陓之河注云</hi>
<hi>陽紆也</hi>
王子夜之尸兩首兩股胸首齒皆斷異處<hi>郭曰此盖形解而神連貎</hi>
<hi>乖而氣合合不為宻離不為疎手任臣案西京雜記因墀國有解形之民頭飛南海左  飛東海右手飛西澤</hi>
<hi>至暮頭還肩又占城國有飛頭婦韓翕國有飛骸獸亦然圖贊曰子夜之尸體分成七離不為疎合不為宻茍</hi>
<hi>以神御形歸於一</hi>
舜妻登比氏生宵明燭光<hi>郭曰即二女字也以能光照因名云  任臣案漂粟手牘</hi>
<hi>曰娥皇夜寢夢㫒于天無日而明光芒射目覺乃燭也于是孌生二女名曰宵明燭光以二女為娥皇所出疑</hi>
<pb n="KR3l0091_WYG_012-7a"/>
<hi>非是初學記云舜妹有敤手舜女有宵明燭光並未有封邑之號</hi>處河大澤<hi>郭曰澤河邊溢漫處</hi>
二女之靈能照此所方百里<hi>郭曰言二女神光所燭及者方百里  任臣案淮南</hi>
<hi>子宵明燭光在河洲所照方千里路史云舜次妃癸比氏生二女曰宵明曰燭光處河大澤靈照百里是為湘</hi>
<hi>之神顧起元説畧曰大澤者洞庭之謂而光照者威靈之所暨也迄今湘神所寳靈正百里然則湘祠為虞帝</hi>
<hi>之二女復何疑耶圖贊曰水有佳人宵明燭光流燿河湄禀此奇祥維舜二女别處一方江淹遂古篇帝之二</hi>
<hi>女游湘沅兮宵明燭光何焜煌兮又清思詩帝女在河洲晦映西海側又效阮體詩宵明輝西極女圭映東海</hi>
<hi>謝靈運緩歌蛾皇發湘浦宵明出河洲温子昇常山公主碑令淑之至比光明於宵燭蘇頲涼國公主碑我則</hi>
<hi>有祥宵明燭光張説鄎國公主碑舜有宵燭動百里之光耀本此也</hi>一名登北氏<hi>任臣案登北書</hi>
<pb n="KR3l0091_WYG_012-7b"/>
<hi>多作癸北姓纂又作癸比舜之第三妃也冠編云禹封癸比氏之出于巴陵蛙螢子又云癸比氏從子封巴陵</hi>
<hi>生二女是謂湘神楚辭所稱湘夫人者指宵明燭光也説畧曰湘陰黄陵為癸比之墓而臨桂縣城北十餘里</hi>
<hi>有雙女冢特舜女也程良孺云舜三妃亦名少匽</hi>
蓋國在鉅燕南倭北倭屬燕<hi>郭曰倭國在帶方東大海内以女為主其俗露紒衣</hi>
<hi>服無針功以丹朱塗身不妒忌一男子數十婦也蓋任臣案鄭樵都邑畧東沃沮在蓋馬大山之東注云  馬</hi>
<hi>縣名疑即蓋國又路史云登北國在鉅燕之南倭之北屬燕似二國同一地也</hi>
朝鮮在列陽東海北山南列陽屬燕<hi>郭曰朝鮮今樂浪縣箕子所封也列</hi>
<hi>亦水名也今在帶方帶方有列口縣也任臣案名山藏曰朝鮮近日本日之所出朝景鮮明  世法錄云朝鮮</hi>
<pb n="KR3l0091_WYG_012-8a"/>
<hi>直遼東南以日東出鮮潤故名陳士元譯語音義曰國有汕水汕鮮同音因名朝鮮黄洪憲輶軒錄云堯戊辰</hi>
<hi>歲有神降太伯山檀木下朝鮮人君之謂之檀君此朝鮮立國之始鄭樵通志畧曰朝鮮都王險漢樂浪郡茅</hi>
<hi>氏象胥録曰檀君箕子並都王壌史稱衛滿都王險王險亦平壌也劉㑹孟云朝鮮地分八道又名三韓楊一</hi>
<hi>葵裔乗云朝鮮至今凡三四易姓圖贊曰箕子避商自竄朝鮮善者所在豈有𨼆顯</hi>
列姑射在海河洲中<hi>郭曰山名也山有神人河洲在海中河水所經者莊子所謂藐姑射</hi>
<hi>之山也在任臣案東山經有北姑射南姑射二山皆  中國此則藐姑射葢逺在海中者</hi>
姑射國在海中屬列姑射西南山環之大蟹在海中<hi>郭曰</hi>
<hi>葢千里之蟹也云任臣案王㑹篇海陽大蟹注海水之陽一蟹盈車此  千里則更異已嶺南異志云昔有海</hi>
<pb n="KR3l0091_WYG_012-8b"/>
<hi>商海中行遇沙渚林木茂甚乃維舟登岸㸑于水傍半炊而林沒詳視之大蟹也𤣥中記云北海之蟹舉一螯</hi>
<hi>能加於山身故在水中亦此𩔖也</hi>
陵魚人面手足魚身在海中<hi>任臣案屈子天問云鯪魚何所柳宗元天對云鯪魚</hi>
<hi>人面邇列姑射嶺海異聞曰人魚長四尺許體髪牝牡人也惟背有短鬛微紅注云西海陵魚即此又呂氏春</hi>
<hi>秋大解陵魚大人之居多無君亦謂斯也圖贊曰姑射之山實栖神人大蟹千里亦有陵鱗曠哉溟海含怪藏</hi>
<hi>珍鄧元錫物性志近列姑射山有鮻魚人面人手魚身見則風濤起柳子招海賈文註曰山海經鯪魚有刺如</hi>
<hi>三角皆與經文異似誤</hi>
大鯾居海中<hi>郭曰鯾即魴也音鯾鯿任臣案爾雅魴魾注云東江呼魴為  一名魾音魮</hi>
<pb n="KR3l0091_WYG_012-9a"/>
明組邑居海中<hi>郭曰音祖似任臣案楊氏補注云爾雅綸似綸組  組東海有之注海苕之𩔖</hi>
<hi>即此也邑猶言聚也葢綸為青苔紫菜之屬組乃海中昆布陳藏器云昆布葉如手大似薄葦紫赤色李時珍</hi>
<hi>曰昆布生登萊者槎如䋲索之狀出閩浙者大葉似菜又呉普本草云綸布一名昆布是更以昆布為綸也所</hi>
<hi>説不同如此孫綽望海賦華組依波而錦披翠綸扇風而繡舉</hi>
蓬萊山在海中<hi>郭曰上有仙人宮室皆以金玉為之鳥獸盡白望之如雲在渤海中也  任臣</hi>
<hi>案列子渤海之東其中有山一曰岱輿二曰員嶠三曰方壺四曰瀛洲五曰蓬萊𤣥中記云東南之大者有巨</hi>
<hi>鼇以背負蓬萊山十洲記云蓬萊山週迴五千里外别負海之溟海無風而洪波百丈有九氣丈人九天眞君</hi>
<hi>宮則蓬萊固在海之中也又云蓬邱即蓬萊山拾遺記曰亦名防邱亦名雲來高二萬里廣七萬里王氏釋義</hi>
<pb n="KR3l0091_WYG_012-9b"/>
<hi>曰今登州海中有大小竹山及田横諸島且其屬邑曰蓬萊即此也圖贊曰蓬萊之山玉碧<graphic n="KR1712" url="https://raw.githubusercontent.com/kanripo/KR-Gaiji/master/images/KR1712.png" mimeType="image/png"/>林金臺雲館皓</hi>
<hi>哉獸禽實維靈府玉主甘心</hi>
大人之市在海中<hi>任臣案楊愼補注云今登州海市也登州四面皆海春夏時遙見水面有</hi>
<hi>城郭市肆人馬往來若交易狀土人謂之海市</hi>
　<lb/>
　<lb/>
　<lb/>
　山海經廣注卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山海經廣注卷九</head> <lb/>
    <p>
<pb n="KR3l0091_WYG_009-1a"/>
欽定四庫全書<lb/>
　山海經廣注卷九<lb/>
　　　　　　　　　　　　　仁和呉任臣注<lb/>
　　海外東經<lb/>
海外自東南陬至東北陬者<lb/>
<graphic n="KR1818" url="https://raw.githubusercontent.com/kanripo/KR-Gaiji/master/images/KR1818.png" mimeType="image/png"/>邱<hi>郭曰音嗟或作髪賦任臣案續丈獻通考引此作差邱盧柟滄溟  云偃轡<graphic n="KR1818" url="https://raw.githubusercontent.com/kanripo/KR-Gaiji/master/images/KR1818.png" mimeType="image/png"/>邱弭節甘淵</hi>爰<lb/>
有遺玉青馬視肉楊柳甘柤甘華<hi>任臣案亶爰集云□甘華于<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>邱</hi>甘<lb/>
果所生在東海兩山夾邱上有樹木一曰嗟邱一曰百<lb/>
<pb n="KR3l0091_WYG_009-1b"/>
果所在在堯葬東<lb/>
大人國在其北為人大坐而削船<hi>任臣案淮南子云自碣石山過朝鮮貫大</hi>
<hi>人之國注曰朝鮮樂浪縣大人國在其東博物志曰大人國其人孕三十六年生白頭其兒則長大能乗雲而</hi>
<hi>不能走葢龍𩔖去㑹稽四萬六千里劉㑹孟云穆滿升巨人之臺古有此國太平廣記曰新羅國東與長人國</hi>
<hi>接身三丈鋸牙鈎爪不火食或謂即此也</hi>一曰在<graphic n="KR1818" url="https://raw.githubusercontent.com/kanripo/KR-Gaiji/master/images/KR1818.png" mimeType="image/png"/>邱北<hi>任臣案一本/作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>邱北</hi>
奢比<hi>任臣三才圖㑹作奢北</hi>之尸在其北<hi>郭曰亦神名也輔任臣案奢比黄帝七  之一</hi>
<hi>冠編云黄帝友奢比友地典路史奢比辯乎東以為土師是也國名記有奢比國盧柟滄溟賦云獻奢比游無</hi>
<hi>垠</hi>獸身人面大耳珥兩青蛇<hi>郭曰珥以蛇貫耳也音釣餌之餌  任臣案釋義曰</hi>
<pb n="KR3l0091_WYG_009-2a"/>
<hi>青蛇以象木也𩔖也</hi>一曰肝榆之尸在大人北<hi>任臣案釋義曰既曰奢比又曰肝榆</hi>
<hi>肝亦木屬盧柟放招賦云左䕃肝榆右傶鄧林謂此也</hi>
君子國在其北衣冠帶劍食獸使二大虎在旁其人好<lb/>
讓不爭<hi>任臣案淮南子云東方有君子之國注曰東方木德仁故有君子之國其人衣冠帶劍食獸使</hi>
<hi>二丈虎也天老曰鳳五色備舉出于君子之國京房亦云鳳皇髙丈二出于東方君子之國博物志云君子國</hi>
<hi>好禮譲不爭士千里民多疾故人不蕃息好譲故為君子國後漢書列傳東方曰夷天性柔順易以道御至有</hi>
<hi>君子不死之國焉廬陵羅氏曰北方有不釋之氷南方有不死之草東方有君子之域西方有殘刑之尸圖贊</hi>
<hi>曰東方氣仁國有君子薰華是食雕虎是使雅好禮譲委蛇論理</hi>有薰<hi>郭曰或作堇作任臣案一本</hi>
<pb n="KR3l0091_WYG_009-2b"/>
<hi>董誤</hi>華草朝生夕死<hi>任臣案爾雅椵木槿櫬木槿逸書云仲夏之月木槿榮詩云顔如蕣華即</hi>
<hi>堇也本草謂之朝開暮落花薰為堇之譌無疑博物志亦云多薰華之草似猶縁此誤也</hi>一曰在肝<lb/>
榆之尸北<lb/>
䖝䖝在其北<hi>郭曰音虹同任臣案古音畧云䖝音臬義與霓蜺蛪  又案漢天文志抱珥䖝蜺則</hi>
<hi>䖝虹古字通也</hi>各有兩首<hi>郭曰虹螮蝀也蜺任臣案春秋運斗樞樞星散為虹  河圖曰鎭星散為</hi>
<hi>虹蜺又吐金化玉所見不一是䖝䖝亦豐霳列缺𩔖也</hi>一曰在君子國北<lb/>
朝陽之谷<hi>任臣案江淹賦朝陽之谷崦嵫之泉</hi>神曰天呉<hi>任臣案天呉水伯名嵇康琴賦</hi>
<hi>天呉踊躍於重淵木華海賦天呉乍見而髣髴庾闡詩天呉踊靈壑將駕奔霄冥謝靈運詩川石時安流天呉</hi>
<pb n="KR3l0091_WYG_009-3a"/>
<hi>静不發王勃乾元殿頌序控風伯于詞林詔天呉于筆海沈雲卿詩䬓䬔榮海若霹靂耿天呉李賀浩歌云帝</hi>
<hi>遣天呉移海水亶爰子云天呉吸重霾鼉鰐來侁侁王世貞沈慅云天呉紛隮其來下談藪曰李大異常誦杜</hi>
<hi>天呉紫鳳之句顧坐客云呉音華見山海經未知復見何書王仲行對云後漢書戴就被收獄吏燒鋘斧使就</hi>
<hi>挾之注引何承天纂丈鋘音華又詩不呉不敖不呉不揚亦皆音華據此則天呉从華音矣</hi>是為水<lb/>
伯在䖝䖝北兩水間其為獸也八首人面八足八尾皆<lb/>
青黄<hi>郭曰大荒東經云十尾人任臣案圖贊云耽耽水伯號曰谷神八頭十尾  面虎身龍據两川威無</hi>
<hi>不震郁離子曰天呉八首八足而相抑九頭實佐之葢指此也</hi>
青邱國在其北<hi>郭曰其人食五榖衣絲帛風任臣案抱朴子云黄帝東至青邱過  山見紫府</hi>
<pb n="KR3l0091_WYG_009-3b"/>
<hi>先生授以三皇内文呂覽云禹至鳥谷青邱之鄉王㑹注青邱海東地名服䖍曰青邱國在海東三百里相如</hi>
<hi>賦云秋田乎青邱彷徨乎海外梁元帝職貢圖序度青邱而跨丹穴庾信羽調曲青邱還擾圃丹穴更巢梧王</hi>
<hi>勃為趙長史表西窮赤水之源東究青邱之境又乾元殿頌青邱畫野不踰征賦之鄉顧起元壯遊歌左望青</hi>
<hi>邱渚右眄白雲鄉宋史天文志青邱七星在軫東南海東之國號也</hi>其狐四足九尾一曰<lb/>
在朝陽北<hi>郭曰汲郡竹書曰栢杼子征于東海及王壽得一狐九尾即此𩔖也  任臣案瑞應圖九</hi>
<hi>尾狐六合一同則見文王時東方歸之呂氏春秋云禹行塗山乃有白狐九尾造於禹塗山人歌曰綏綏白狐</hi>
<hi>九尾龎龎成王時青邱貢九尾狐見逸周書圖贊曰青邱奇獸九尾之狐有道翔見出則衘書作瑞周文以標</hi>
<hi>靈符</hi>
<pb n="KR3l0091_WYG_009-4a"/>
帝命豎亥<hi>郭曰豎亥徤行人禹任臣案羅泌作豎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>呉越春秋作孺亥曰  使大章步東西孺亥度</hi>
<hi>南北玉海云章亥所步禹契所書顧起元帝京賦測霄之圭歩以豎亥王氏釋義曰此所謂帝或當為禹天豈</hi>
<hi>有命豎亥歩地之理又黄帝臣亦名豎亥路史黄帝使豎亥通道路非此</hi>歩自東極至于西<lb/>
極五億十選<hi>郭曰選萬也音任臣案楊氏補注云選與萬古  相通遂借其字</hi>九千八<lb/>
百歩<hi>任臣案淮南子云禹乃使大章步自東極至於西極二億三萬三千五百里七十五歩使豎步自北</hi>
<hi>極至於南極二億三萬三千五百里七十五歩</hi>𥪡亥右手把算左手指青邱北<lb/>
<hi>任臣案楊愼云右手把算左手指青邱亦言鑄象也盧柟滄溟賦云便旋豎亥之浦謂此圖贊曰禹命豎亥青</hi>
<hi>邱之北東盡泰遠西窮邠國歩履宇宙以明靈德</hi>一曰禹令豎亥一曰五億十<lb/>
<pb n="KR3l0091_WYG_009-4b"/>
萬九千八百歩<hi>郭曰詩含神霧曰天地東西二億三萬三千里南北二億一千五百里天地相</hi>
<hi>去一億五萬里遠任臣案春秋命厯序曰有神人始立地形甄度四海  近所至東西九十萬里南北八十一</hi>
<hi>萬里天文録曰天地廣南北二億三萬三千五百里七十五歩東西短減四歩呂氏春秋云四極之内東西五</hi>
<hi>億有九萬七千里南北亦五億九萬七千里括地象曰八極之廣東西二億三萬三千里南北二億三萬一千</hi>
<hi>五百里張衡靈憲經云八極之維徑二億三萬二千三百里南北則短減千里東西則廣増千里言人人殊由</hi>
<hi>鳥迹人迹之曲直不同古今之里法歩法不一也</hi>
黑齒國在其此<hi>郭曰東夷傳曰倭國東四十餘里有祼國祼國東南有黒齒國船行一年可至</hi>
<hi>也異物志云西屠染齒亦以放此人至任臣案呂氏春秋禹東至黒齒之國淮南子自東南  東北有黒齒民</hi>
<pb n="KR3l0091_WYG_009-5a"/>
<hi>又云堯立西教沃民東至黒齒木華海賦云或汎汎悠悠於黒齒之邦江淹遂古篇其外黒齒次裸民兮後漢</hi>
<hi>書云自侏儒東南至黒齒國三國志云去女王四千餘里黒齒國復在其東南柳子招海賈文黒齒<graphic n="KR2605" url="https://raw.githubusercontent.com/kanripo/KR-Gaiji/master/images/KR2605.png" mimeType="image/png"/>齴鱗文</hi>
<hi>肌木史言漢東道黒齒皆此也又屠移在海外以草染齒亦號黒齒王㑹篇黒齒白鹿白馬伊尹四方令云正</hi>
<hi>西漆齒左思呉都賦儋耳黒齒之長管子雕題黒齒南土志黒齒蠻在永昌關南以漆漆其齒見人以此為飾</hi>
<hi>寢食則去之百濟西部有黒齒氏唐黒齒常之其種族也非此國</hi>為人黑食稻啖蛇一<lb/>
赤一青<hi>郭曰一作一青蛇</hi>在其旁一曰在𥪡亥北為人黑首食<lb/>
稻使蛇其一蛇赤下有湯谷<hi>郭曰谷中水熱也</hi>湯谷上有扶桑<lb/>
<hi>郭曰扶桑木也竹任臣案兩幹同根相為依倚故名扶桑猶之扶荔扶  扶筍皆取斯義神異經云東方有樹</hi>
<pb n="KR3l0091_WYG_009-5b"/>
<hi>焉髙八十丈敷張自輔葉長一丈廣六尺名曰扶桑椹長三尺五寸十洲記曰扶桑在東海之東岸一萬里碧</hi>
<hi>海之中樹長數千丈大二千圍今南中有佛桑亦名扶桑非此也又案戴埴䑕璞曰離騷云飲馬咸池總轡扶</hi>
<hi>桑東京賦登天光於扶桑謝莊月賦擅扶桑於東沼張衡思𤣥賦憑雲遐逝夕宿扶桑楊烱渾天賦扶桑臨於</hi>
<hi>大海淮南子曰日出暘谷拂於扶桑注云東方之野山海經曰暘谷有扶桑十日所浴如此則扶桑在泬寥之</hi>
<hi>表及觀南齊扶桑傳沙門慧深來説云扶桑在大漢東二萬里土多扶桑木葉似桐初生如筍國人食之實如</hi>
<hi>梨績其皮為布錦及紙其地乃在中國東或謂日出扶桑以日自東方出耳猶倭自謂日出處天子也山海經</hi>
<hi>多誕不足為據也其言甚辨附記之</hi>十日所浴<hi>任臣案楚辭十日代出流金爍石唐董思恭詩滄海</hi>
<hi>十枝暉𤣥圃重輪慶謂此路史餘論云天有十日居於暘谷次以甲乙迭運中土君有失道則兩日並鬬三日</hi>
<pb n="KR3l0091_WYG_009-6a"/>
<hi>出争以至十日並出大亂之道</hi>在黑齒北居水中有大木九日居下枝<lb/>
<hi>任臣案仲長統傳云九陽代燭即此</hi>一日居上枝<hi>郭曰莊周云昔者十日並出草木焦枯淮南子</hi>
<hi>亦云堯乃令羿射十日中其九日日中烏盡死離騷所謂羿焉畢日烏焉落羽者也歸藏鄭母經云昔者羿善</hi>
<hi>射畢十日果畢之汲郡竹書曰胤甲即位居西河有妖孽十日並出明此自然之異有自來矣傳曰天有十日</hi>
<hi>日之數十此云九日居下枝一日居上枝大荒經又曰一日方至一日方出明天地雖有十日自使以次第迭</hi>
<hi>出運照而今俱見為天下妖災故羿禀堯之命洞其精誠仰天控弦而九日潜退也假令器用可以激水烈火</hi>
<hi>精威可以降霜回景然則羿之鑠明離而斃陽烏未足為難也若搜之常情則無理矣然推之以數則無往不</hi>
<hi>通達觀之客宜領其𤣥致歸之冥㑹則逸義無滯言奇不廢矣  任臣案羅長源陳一中諸子以十日為扶桑</hi>
<pb n="KR3l0091_WYG_009-6b"/>
<hi>君十子九日為凶號曰九嬰羿所射者謂此十日也今觀經文所載景純所注似南華鴻寳之言果不誣者理</hi>
<hi>有或然存而不論圖贊曰十日並出草木焦枯羿乃控弦仰落陽烏可謂洞感天人懸符王充論衡曰日者大</hi>
<hi>火也察火在地一氣也地無十火天安得十日然則所謂十日者殆更自有他物光質如日之狀居湯谷中水</hi>
<hi>時緣據扶桑禹益見之則紀十日天地之間物氣相𩔖其實非者多海外西南有珠樹焉察之是珠然非魚中</hi>
<hi>之珠也夫十日之日猶珠樹之珠也珠樹似珠非真珠十日似日非實日也淮南見山海經則虚言真人燭十</hi>
<hi>日妄紀堯時十日並出且日火也湯谷水也水火相賊則十日浴於湯谷當滅敗焉火燃木扶桑木也十日處</hi>
<hi>其上宜焦枯焉今浴湯谷而光不滅登扶桑而枝不焦不枯與今日出同不騐於五行故知十日非真日也</hi>
雨師妾在其北<hi>郭曰兩師謂屏翳也云任臣案兩師遁甲開山圖作㲾<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>又  雲師似𧖟兩師</hi>
<pb n="KR3l0091_WYG_009-7a"/>
<hi>似蛹雲笈七籖云雨師名馮修號曰樹徳搜神記曰雨師畢星也一曰號屏一曰𤣥冥事物别名云雨師名陳</hi>
<hi>華夫列仙傳曰赤松子神農時雨師金樓子云虞吏虎也雨師龍也雨師葢龍伯癡龍之𩔖楊慎補注曰雨師</hi>
<hi>有妾如姮娥織女宓妃等耳焦贑易林亦云雨師娶婦要皆寓言也</hi>其為人黑兩手各操<lb/>
一蛇左耳有青蛇右耳有赤蛇一曰在十日北為人黑<lb/>
身人面各操一龜<lb/>
𤣥股之國在其北<hi>郭曰髀以下盡黒故云𤣥任臣案楚辭黒水𤣥趾周氏注云  股之國是</hi>
<hi>也淮南子海外三十六國有𤣥股民髙誘注曰𤣥股其股黒兩鳥夾之盧柟滄溟賦畧𤣥股兼離耳延雕題覽</hi>
<hi>黑齒</hi>其為人衣魚<hi>郭曰以魚/皮為衣</hi>食䳼<hi>郭曰水鳥也音憂䳼任臣案楊愼補注曰  即</hi>
<pb n="KR3l0091_WYG_009-7b"/>
<hi>鷗衣魚食鷗葢水中國也均薻云𤣥股之國衣魚食鷗</hi>使兩鳥夾之一曰在雨師<lb/>
妾北<lb/>
毛民之國在其北為人身生毛<hi>郭曰今去臨海郡東南二千里有毛人在大海</hi>
<hi>洲島上為人短小面體盡有毛如猪能穴居無衣服晋永嘉四年呉郡司鹽都尉戴逢在海邊得一船上有男</hi>
<hi>女四人狀皆如此言語不通送詣丞相府未至道死惟有一人在上賜之婦生子出入市井漸曉人語自説其</hi>
<hi>所在是毛民也大荒經云毛民食黍者是矣生任臣案職方外紀南亞墨利加之南為智加人遍體  毛洞冥</hi>
<hi>記云泥離國人長四尺自乳以下有靈毛自蔽又烏蓀國其人三爪號三爪蠻身生長毛皆毛民𩔖也神異經</hi>
<hi>八荒之中有毛人曰髯麗異苑云呉孫皓時臨海得毛人淮南子東北方有毛民注云體半生毛若矢鏃羅泌</hi>
<pb n="KR3l0091_WYG_009-8a"/>
<hi>國名記作髦民圖贊曰牢悲海鳥西子駭麋或貴穴倮或尊裳衣物我相傾孰了是非王充論衡曰海外三十</hi>
<hi>五國有毛民羽民毛羽之民土形所出非言為道身生毛羽也</hi>一曰在𤣥股北<lb/>
勞民國在其北其為人黑<hi>郭曰食果草實也有一鳥兩頭  任臣案淮南子海外三</hi>
<hi>十六國自東南至東北方有勞民注云勞民躁擾不定圖贊曰陽谷之山國號黑齒雨師之妾以蛇掛耳𤣥人</hi>
<hi>食䳼勞民黒趾</hi>或曰敎民一曰在毛民北為人面目手足盡黑<lb/>
東方匈芒鳥身人面乗兩龍<hi>郭曰木神也方面素服墨子曰昔秦穆公有明徳上</hi>
<hi>帝使勾芒賜之壽十九年傳任臣案月令春月其神勾芒注云少皞之子重也左  木正曰勾芒劉安云東方</hi>
<hi>之帝大皥其佐勾芒白虎通曰芒之為言萌物始生也東方義取此司馬大人賦使勾芒其將行兮吾欲往乎</hi>
<pb n="KR3l0091_WYG_009-8b"/>
<hi>南嬉史記正義云勾芒東方青帝之佐也劉㑹孟云東方青龍也故人乗兩龍然西南之神皆乗兩龍不獨東</hi>
<hi>方也唐閻朝隱詩勾芒人面乗兩龍指此圖贊曰有神人面身鳥素服銜帝之命錫齡秦穆皇天無親行善有</hi>
<hi>福</hi>
　　建平元年四月丙戌<hi>任臣案哀帝乙卯嵗也</hi>待詔太常屬臣<lb/>
　　望<hi>任臣案太常初名奉常景帝六年改其屬有六太六令等官望疑是丁望</hi>校治侍中<lb/>
　　光禄勲臣龔<hi>任臣案侍中加官也光禄勲初為郎中令武帝太初元年更名龔王龔也</hi>
　　侍中奉車都尉光禄大夫臣秀<hi>任臣案奉車都尉武帝時置秩比二</hi>
　　<hi>千石光禄大夫初為中大夫亦太初元年改秀劉歆也</hi>領主省<lb/>
<pb n="KR3l0091_WYG_009-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0091_WYG_009-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山海經廣注卷九<lb/>
</p>
<p>
</p>
  </div>
</body>
</text>
</TEI>
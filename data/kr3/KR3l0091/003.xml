<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山海經廣注卷三</head> <lb/>
    <p>
<pb n="KR3l0091_WYG_003-1a"/>
欽定四庫全書<lb/>
　山海經廣注卷三<lb/>
　　　　　　　　　　　　　仁和吳任臣注<lb/>
　　北山經<lb/>
北山經之首曰單狐之山<hi>任臣案單狐一作<graphic n="KR1222" url="https://raw.githubusercontent.com/kanripo/KR-Gaiji/master/images/KR1222.png" mimeType="image/png"/>狐在洛一百五十里秦遷西周公于</hi>
<hi>單狐聚即此</hi>多机木<hi>郭曰机木似榆可燒以糞稻田出蜀中音飢  任臣案楊慎補注机今之榿也</hi>
<hi>字書云榿音溪蜀人以榿為薪三年可燒又宋元符二年眉山縣榿木二株異根同幹即此木</hi>其上多<lb/>
華草漨水出焉<hi>郭曰音逄</hi>而西流注于泑水其中多芘石文<lb/>
<pb n="KR3l0091_WYG_003-1b"/>
石<hi>任臣案文石即瑪瑙佛書謂之摩羅迦隸見本草釋名今紫雲瑪瑙竹葉瑪瑙多出中州淮右山東諸地</hi>
<hi>又周禮秋官注嘉石文石也盖指石之有文理者</hi>
又北二百五十里曰求如之山其上多銅其下多玉無<lb/>
草木滑水出焉而西流注于諸毗之水<hi>郭曰水出諸毗山也</hi>其中<lb/>
多滑魚其狀如鱓赤背<hi>郭曰鱓魚似蛇音善</hi>其音如梧<hi>郭曰如人相枝梧聲</hi>
<hi>音吾子之吾</hi>食之已疣<hi>郭曰疣贅也結任臣案字書疣音由  肉也</hi>其中多水馬<lb/>
其狀如馬文臂牛尾<hi>郭曰臂前脚也周禮曰馬黒脊而斑臂膢漢武元狩四年燉煌渥洼</hi>
<hi>水出馬以為靈瑞者即此𩔖也鎮任臣案漢馬出于余吾之水又元和中神馬四匹出  池河中魏黄初間於</hi>
<pb n="KR3l0091_WYG_003-2a"/>
<hi>上黨得澤馬晉孝武太元十四年鎮池縣河水有神馬二匹唐明皇時靈昌郡得異馬于河隨巢子云夏后之</hi>
<hi>興方凙出馬皆水馬也又考襄陽記中廬山有地穴漢時常有數百匹馬出遂名馬穴吳時陸遜復于此穴得</hi>
<hi>數十匹馬出土中更一異也附記之圖贊曰馬實龍精爰出水𩔖淈洼之駿是靈是瑞昔在夏后亦有何駟</hi>
其音如呼<hi>郭曰如人呌呼</hi>
又北三百里曰帶山其上多玉其下多青碧有獸焉其<lb/>
狀如馬一角有錯<hi>郭曰言角有甲錯也或作歴</hi>其名曰䑏疏<hi>郭曰音歡  任</hi>
<hi>臣案駢雅曰雖馬䑏疏一角馬也五侯鯖云懽疏出常山如馬一角其性墨即此也異物彚苑作矔疏似誤</hi>
可以禦火<hi>任臣案圖贊曰厭火之獸厥惟䑏疏有鳥自化號曰鵸䳜一頭十身何羅之魚</hi>有鳥<lb/>
<pb n="KR3l0091_WYG_003-2b"/>
焉其狀如烏五采而赤文名曰鵸䳜<hi>郭曰上已有此鳥疑同名  任臣案</hi>
<hi>學海作鵸䳜</hi>是自為牝牡<hi>任臣案唐韻注云有鳥名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>能自為牝牡疑即此鳥也爾雅翼曰</hi>
<hi>山海經𩔖有二種獸之出亶爰山者如狸而有髮其名曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>𩔖帶山之鳥如烏而五采文其名曰竒𩔖</hi>食<lb/>
之不疽<hi>郭曰無癰疽病也</hi>彭水出焉而西流注于芘湖之水其<lb/>
中多鯈魚<hi>郭曰音由</hi>其狀如雞而赤毛三尾六足四首<hi>任臣案引</hi>
<hi>書晶鈍云鯈徒堯切又市流切似雞赤毛六足四目也从魚睿宗江漢賦云翹雞尾之儵</hi>其音如鵲<lb/>
食之可以巳憂<hi>任臣案圖贊曰汨和損平莫慘于憂詩咏萱草山經則鯈壑焉遺岱聊以盤遊</hi>
<hi>宛委餘編曰鯈己憂䱜己狂呉淑事𩔖賦鮒唯宜暑鯈可忘憂</hi>
<pb n="KR3l0091_WYG_003-3a"/>
又北四百里曰譙明之山<hi>任臣案荒史循蜚紀有譙明氏盖居于此山也冠編云譙</hi>
<hi>明氏顯治譙明之山羅泌云伯益之書有譙明之山涿光之山而俱載于北經譙明涿光信其為繼治者乃知</hi>
<hi>邃古之事非必無據</hi>譙水出焉西流注于河<hi>任臣案一統志譙水在陜州城南三里湧</hi>
<hi>出入河俗呼三里澗</hi>其中多何羅之魚一首而十身<hi>任臣案張融海賦何羅鱅</hi>
<hi>鮨即此也楊慎補注云何羅魚今八帶魚也異魚圖贊曰何羅之魚十身一首化而為鳥其名休舊竊糈于舂</hi>
<hi>傷隕在臼夜飛曳音聞闕六足𤣥覽曰何羅之魚一首而十身游氏臆見云冉遺    闕  四足章舉八足鰼</hi>
<hi>鰼十翼何羅一首十身皆異魚也鄧元錫物性志云其尤異者曰何羅魚曰鮨曰鱄曰䱉則鱗族之生不測也</hi>
其音如吠犬食之已癰有獸焉其狀如貆而赤豪<hi>郭曰貆豪</hi>
<pb n="KR3l0091_WYG_003-3b"/>
<hi>猪也音丸音任臣案嚴粲  喧</hi>其音如榴榴<hi>任臣案程良孺曰榴榴亦獸也</hi>名曰孟槐<lb/>
可以禦凶<hi>郭曰辟凶邪氣也亦在畏獸畫中也如任臣案駢雅曰谿邊如狗孟槐如貆石豰  狢活</hi>
<hi>褥地如鼠圖贊云孟槐似貆其豪則赤列象畏獸凶邪是辟氣之相勝莫見其迹又孟槐代醉編作孟魂</hi>是<lb/>
山也無草木多青雄黄<hi>郭曰一作青碧</hi>
又北三百五十里曰涿光之山<hi>任臣案荒史循蜚紀有涿光氏盖居于此山也</hi>
<hi>冠編云涿光氏顯治涿光之山前編引此作作光山神異經事𩔖賦注作凍光之山緯略引此作緣光之山</hi>
囂水出焉<hi>任臣案緯略引此作嚚水</hi>而西流注于河其中多鰼鰼之<lb/>
魚<hi>郭曰音袴褶之褶</hi>其狀如鵲而十翼鱗皆在羽端其音如鵲<lb/>
<pb n="KR3l0091_WYG_003-4a"/>
<hi>任臣案雒書靈准聽云鰼鰼魚狀如鵲食之不瘴出涿光之山神異經云鰼鰼之魚如鵲而十翼可以禦火述</hi>
<hi>異記云涿光山下囂水多鰼鰼之魚𤣥覽曰鰼鰼之魚十翼圖贊曰鼔翮一揮十翼翩翻厥鳴如鵲鱗在羽端</hi>
<hi>是謂怪魚食之辟燔吳淑魚賦䱉則似蛇鰼聞有翼</hi>可以禦火<hi>任臣案王氏釋義曰鰼魚禦火意其</hi>
<hi>得水氣居多氣有相制故也又鄧氏物性志作善銜火傳寫之誤也</hi>食之不癉其上多松<lb/>
柏其下多椶橿其獸多麢羊其鳥多蕃<hi>郭曰未詳或云即鴞音煩</hi>
又北三百八十里曰虢山其上多漆其下多桐椐<hi>郭曰桐梧</hi>
<hi>桐也椐樻木腫節中杖椐音祛櫬任臣案桐有三種青桐赤桐白桐外又有岡桐其名  者青桐也陸璣云椐</hi>
<hi>節中腫似扶老詩曰其檉其椐</hi>其陽多玉其隂多鐵伊水出焉西流注<lb/>
<pb n="KR3l0091_WYG_003-4b"/>
于河其獸多橐駝<hi>郭曰有肉鞍善行流沙中日行三百里其負千斤知水泉所在也  任臣</hi>
<hi>案西域傳大月氐出封駝脊上有一峰隆起若封土故俗呼為封牛亦曰<graphic n="KR2400" url="https://raw.githubusercontent.com/kanripo/KR-Gaiji/master/images/KR2400.png" mimeType="image/png"/>牛穆天子傳謂之物牛爾雅謂之</hi>
<hi>犦牛嶺南徐聞縣海康皆出之羅願以為此即橐駝也然橐駝肉鞍胅起有二封牛領肉胅起惟一自是二種</hi>
<hi>槖駝善知伏泉性惡熱夏至退毛至盡又駝峰為八珍之一古詩所稱紫駝峰是也五侯鯖云駝之聲曰<graphic n="KR1387" url="https://raw.githubusercontent.com/kanripo/KR-Gaiji/master/images/KR1387.png" mimeType="image/png"/>圖</hi>
<hi>贊曰駝惟竒畜肉鞍是被迅景流沙顯功絶地潛識泉源微乎其智又南史滑國岀兩脚駝亦異種</hi>其鳥<lb/>
多寓狀如鼠而鳥翼其音如羊可以禦兵<lb/>
又北四百里至于虢山之尾其上多玉而無石魚水出<lb/>
焉西流注于河其中多文貝<lb/>
<pb n="KR3l0091_WYG_003-5a"/>
又北二百里曰丹熏之山<hi>任臣案白帖引此作丹重之山</hi>其上多樗柏<lb/>
<hi>任臣案蘇恭曰椿樗二樹形相似但樗木疎椿木實為别又山樗名拷詩云山有拷是也</hi>其草多韭<lb/>
薤<hi>郭曰皆山菜爾雅有其名藿任臣案説文云一種而久故謂之韭生山中者名  又名韱蘇頌云形性亦</hi>
<hi>與家韭𩔖但根白葉如燈心苗也薤爾雅作□葉似韭一名藠子一名火葱生山中者名葝</hi>多丹雘<lb/>
熏水出焉而西流注于棠水有獸焉其狀如鼠而菟首<lb/>
麋身其音如獋犬以其尾飛<hi>郭曰或作髯飛獋音豪</hi>名曰耳鼠<hi>任臣</hi>
<hi>案即鼯䑕飛生鳥也狀如蝙蝠暗夜行飛其形翅聯四足及尾與蝠同故曰以尾飛神農經謂之鼺鼠禽經謂</hi>
<hi>之鳩爾雅謂之鼬鼠劉子曰飛鼯甘煙走貘美鐡别録稱鼺䑕狀如蝙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>爾雅注言鼯鼠狀如小狐經稱耳鼠</hi>
<pb n="KR3l0091_WYG_003-5b"/>
<hi>菟首麋身雖所喻不同其實一也又博物志鼠之最小者謂之耳鼠邢昺以為鼷鼠也非此</hi>食之不<lb/>
䐆<hi>郭曰䐆大腹也見禆倉音采也</hi>又可以禦百毒<hi>任臣案圖贊曰蹠實以足排虛以羽翹尾</hi>
<hi>翻飛竒哉耳鼠厥皮惟良百毒是禦</hi>
又北二百八十里曰石者之山其上無草木多瑤碧泚<lb/>
水出焉西流注于河有獸焉其狀如豹而文題白身<hi>郭曰</hi>
<hi>題額也</hi>名曰孟極是善伏其鳴自呼<hi>任臣案獸經云在子其鳴也在子孟極其</hi>
<hi>名曰孟極駢雅曰孟極諸犍豹屬也麟書云孟極是覆指此</hi>
又北百一十里曰邊春之山<hi>郭曰或作春山</hi>多葱葵韭<hi>郭曰山葱名茖</hi>
<pb n="KR3l0091_WYG_003-6a"/>
<hi>大葉</hi>桃李<hi>郭曰山桃榹桃子小不解核也桃任臣案桃屬甚多如緋桃緗桃銀桃御桃方  偏桃之𩔖未</hi>
<hi>可枚舉大抵山中所產則爾雅所謂榹桃是也𤣥中記云積石之桃大如斗斛酉陽雜俎云九疑有桃核半扇</hi>
<hi>可容斗一升亦竒矣爾雅休無實李座接慮李駁赤李兩京記謂之嘉慶子梵書名曰居陵迦其種有牛心馬</hi>
<hi>肝柰李苦李之異不能具述吳淑李賦云邊春則見於方外員丘則載彼仙經</hi>杠水出焉而西<lb/>
流注于泑澤有獸焉其狀如禺<hi>任臣案大者為禺小者為狖</hi>而文身<lb/>
善笑見人則卧<hi>郭曰言佯眠也</hi>名曰幽頞<hi>郭曰或作嬻嬒頞音遏  任臣案事物紺</hi>
<hi>珠曰幽頞如禺文身善笑圖贊曰幽頞似猴俾愚作智觸物則笑見人佯睡好用小慧終是嬰累頞古音餘作</hi>
<hi>鴳乂太平御覽作幽頗疑誤</hi>其鳴自呼<lb/>
<pb n="KR3l0091_WYG_003-6b"/>
又北二百里曰蔓聯之山<hi>郭曰萬連二音</hi>其上無草木有獸焉<lb/>
其狀如禺而有鬛牛尾文臂馬蹄見人則呼名曰足訾<lb/>
<hi>任臣案獸經云足訾文臂風狸長眉五侯鯖云足訾如<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>有鬛駢雅云嬻嬒足訾皆禺屬也圖贊曰鼠而傅翼</hi>
<hi>厥聲如羊孟極似豹或倚無良見人則呼號曰足訾</hi>其鳴自呼有鳥焉羣居而朋<lb/>
飛<hi>郭曰朋猶輩也</hi>其毛如雌雉名曰鵁<hi>郭曰交音或作渇也也任臣案鵁疑即鵁鶄</hi>
<hi>鵁鶄一名鳽頂有紅毛如冠翠鬛丹觜頗似雉</hi>其鳴自呼食之已風<hi>任臣案圖贊曰毛如</hi>
<hi>雌雉朋翔羣下飛則籠日集則蔽野肉騐鍼石不勞補寫</hi>
又北百八十里曰單張之山其上無草木有獸焉其狀<lb/>
<pb n="KR3l0091_WYG_003-7a"/>
如豹而長尾人首而牛耳一目名曰諸犍<hi>郭曰音如犍牛之犍  任</hi>
<hi>臣案顧野王玉篇云犍獸似豹人首一目即此也</hi>善吒行則銜其尾居則蟠其<lb/>
尾有鳥焉其狀如雉而文首白翼黄足名曰白鵺<hi>郭曰音夜</hi>
<hi>駢任臣案篇海云鵺鳥似雉  雅曰白鵺象蛇皆雉屬也</hi>食之已嗌痛<hi>郭曰嗌咽也榖梁傳曰嗌</hi>
<hi>不容粒今吳人呼咽為嗌音隘</hi>可以已痸<hi>郭曰痸疑病也</hi>櫟水出焉而南流注<lb/>
于杠水<lb/>
又北三百二十里曰灌題之山其上多樗柘<hi>任臣案考工記弓人</hi>
<hi>取材以柘為上埤雅云柘宜山石柞宜山阜又其葉飼𧖟絲中琴瑟爾雅所謂棘繭是也</hi>其下多流<lb/>
<pb n="KR3l0091_WYG_003-7b"/>
沙多砥有獸焉其狀如牛而白尾其音如訆<hi>郭曰如人呼喚訆音</hi>
<hi>呌</hi>名曰那父<hi>任臣案駢雅獸似牛而白尾曰那父赤尾曰領月馬尾曰精精</hi>有鳥焉其<lb/>
狀如雌雉而人面見人則躍<hi>郭曰躍跳</hi>名曰竦斯其鳴自呼<lb/>
也<hi>任臣案彭儼五侯鯖云竦斯狀如雌雉見人則躍駢雅云竦斯當扈皆雉屬也圖贊曰諸犍善吒行則銜</hi>
<hi>尾白鵺竦斯厥狀如雉見人則跳頭文如繡</hi>匠韓之水出焉而西流注于泑<lb/>
澤其中多磁石<hi>郭曰可以取鐵管子曰山上有磁石者下必有銅音慈  任臣案董子曰兹石</hi>
<hi>取鐵頸金取火羅泌曰兹石引針琥珀拾芥淮南萬畢術磁石一名磁君圖贊曰磁石吸鐵琥珀拾芥氣有潛</hi>
<hi>感數有㝠㑹物之相投出乎意外</hi>
<pb n="KR3l0091_WYG_003-8a"/>
又北二百里曰潘侯之山其上多松柏其下多榛楛<lb/>
其陽多玉其隂多鐵有獸焉其狀如牛而四節生毛<lb/>
名曰旄牛<hi>郭曰今旄牛背膝及胡尾皆有長毛一任臣案文獻通考云冉駹有旄牛無角  名</hi>
<hi>犝牛肉重千斤毛可為眊羅氏爾雅翼曰犛西南國髦牛也似牛四節腹下及肘有赤毛長尺餘而尾尤</hi>
<hi>佳大如斗天子之車左纛以此為之是旄犛一物也又案上林賦庸旄獏犛顏監注云庸今犎牛旄今偏</hi>
<hi>牛犛今貓牛李東璧亦云旄牛一名犏牛即爾雅之犣牛若犛牛則爾雅之犘牛明為二種矣圖贊曰牛</hi>
<hi>充兵機兼之者旄冠于旌鼓為軍之標匪肉致灾亦毛之招</hi>邊水出焉而南流注<lb/>
于櫟澤<lb/>
<pb n="KR3l0091_WYG_003-8b"/>
又北二百三十里曰小咸之山<hi>任臣案藝文𩔖聚引此作小威之山</hi>無草<lb/>
木冬夏有雪<lb/>
北二百八十里曰大咸之山<hi>任臣案事𩔖賦注引此作大同之山疑誤</hi>無草<lb/>
木其下多玉是山也四方不可以上有蛇名曰長蛇其<lb/>
毛如彘豪<hi>郭曰説者云長百尋今蝮蛇色似艾綬文文間有毛如猪鬐此其𩔖也常山亦有長蛇與</hi>
<hi>此形不同贊任臣案豫章記永嘉末有大蛇長十餘丈亦此𩔖圖  曰長蛇百尋厥鬛如彘飛羣走𩔖靡不吞</hi>
<hi>噬極物之惡盡毒之厲又吳淑蛇賦云毛若彘豪本此也</hi>其音如皷柝<hi>郭曰如人行夜敲木柝聲</hi>
<hi>音託</hi>
<pb n="KR3l0091_WYG_003-9a"/>
又北三百二十里曰敦薨之山其上多椶柟其下多茈<lb/>
草敦薨之水出焉<hi>任臣案水經注敦薨之水出焉耆之北敦薨之山在北邊之西烏孫之東</hi>而<lb/>
西流注于泑澤出于崑崙之東北隅實惟河源<hi>敦曰即河水出</hi>
<hi>崑崙之虚敦任臣案漢張鶱元都實俱窮河源河源名火  腦兒華言星宿海也在吐蕃西鄙</hi>其中多<lb/>
赤鮭<hi>郭曰今名鯸鮐為鮭魚音圭論任臣案左思吳都賦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鮪鯸鮐即鮭魚也王充  衡云鮭肝死人<graphic n="KR3034" url="https://raw.githubusercontent.com/kanripo/KR-Gaiji/master/images/KR3034.png" mimeType="image/png"/>
                    </hi>
<hi>䱙螫人雷公炮炙論鮭魚插樹立便枯乾一名䲅魚一名嗔魚日華子謂之鶘夷今謂之河豚無鱗無腮無膽</hi>
<hi>有聲目能眨漢書貨殖傳鮐鮆千尺桓寛鹽鐵論萊黄之鮐</hi>其獸多兕旄牛<hi>郭曰或作撲牛</hi>
<hi>撲牛見離騷天問所未詳</hi>其鳥多鳲鳩<lb/>
<pb n="KR3l0091_WYG_003-9b"/>
又北二百里曰少咸之山無草木多青碧有獸焉其狀<lb/>
如牛而赤身人面馬足名曰窫窳<hi>郭曰爾雅云窫窳似<graphic n="KR1236" url="https://raw.githubusercontent.com/kanripo/KR-Gaiji/master/images/KR1236.png" mimeType="image/png"/>虎𤓰與此錯軋愈</hi>
<hi>二音為任臣案爾雅䝟貐𩔖豸食人迅走淮南子堯時窫窳  民害乃使羿殺之海内經窫窳龍首是食人海</hi>
<hi>内西經窫窳蛇身人面駢雅牛人面而馬足曰窫窳或為䝟貐或為猰窳形狀不同所傳亦異實未詳也</hi>其<lb/>
音如嬰兒是食人敦水出焉<hi>任臣案水經注敦水導源西北少咸之山南麓東流</hi>
<hi>逕參合縣故城南</hi>東流注于鴈門之水<hi>郭曰水出鴈門山間</hi>其中多䰽䰽<lb/>
之魚<hi>郭曰音沛未詳或作鯆異任臣案李時珍本草以為即鯸鮐也與鮭同物  名又江豚别名鯆魚魏</hi>
<hi>武食制謂之䱐䰽未知孰是</hi>食之殺人<lb/>
<pb n="KR3l0091_WYG_003-10a"/>
又北二百里曰獄法之山瀤澤之水出焉<hi>郭曰音懷</hi>而東北<lb/>
流注于泰澤其中多䲃魚<hi>郭曰音藻</hi>其狀如鯉而雞足<hi>任臣案圖</hi>
<hi>贊曰䲃之為狀半鳥半鱗形如雞鯉食之已疣又南齊書載張融海賦云<graphic n="KR2913" url="https://raw.githubusercontent.com/kanripo/KR-Gaiji/master/images/KR2913.png" mimeType="image/png"/>魜<graphic n="KR3143" url="https://raw.githubusercontent.com/kanripo/KR-Gaiji/master/images/KR3143.png" mimeType="image/png"/>䱻疑<graphic n="KR3143" url="https://raw.githubusercontent.com/kanripo/KR-Gaiji/master/images/KR3143.png" mimeType="image/png"/>即䲃之誤</hi>食之<lb/>
已疣有獸焉其狀如犬而人面善投見人則笑其名山<lb/>
<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>
                    <hi>郭曰音暉羊任臣案爾雅翼曰□□亦作□一名揮揮一名梟  一名山<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>俗謂之山都北方謂之土螻</hi>
<hi>周成王時州麋國獻之竊謂狒狒者梟羊也山<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>者山/都山丈𩔖吳都賦<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>子長嘯是也又狒狒人形山<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>獸</hi>
<hi>狀故有差别羅氏誤矣璞注梟陽國以山都即狒狒亦非是</hi>其行如風<hi>郭曰言疾</hi>見則天<lb/>
下大風<hi>任臣案獸經云風獸兆風圖贊曰山<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>之獸見人歡謔厥性善投行如矢激是惟氣精出則風</hi>
<pb n="KR3l0091_WYG_003-10b"/>
<hi>作</hi>
又北二百里曰北嶽之山<hi>任臣案劉㑹孟曰恒山渾源即北嶽相傳飛至曲陽縣歴</hi>
<hi>代怯升者就祠于曲陽</hi>多枳棘剛木<hi>郭曰檀柘之屬</hi>有獸焉其狀如牛而<lb/>
四角人目彘耳其名曰諸懷<hi>任臣案駢雅曰牛四角人目曰諸懷又篇海字彚作</hi>
<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>通作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>事物紺珠曰㹉似牛三足<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>似牛/四角𤣥覽云諸懷也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也四角之獸也</hi>其音如鳴<lb/>
鴈<hi>任臣案獸經曰窮竒之音獋狗諸懷之音鳴鴈</hi>是食人諸懷之水出焉<hi>任臣案水</hi>
<hi>以獸名猶蜮山贑水之義</hi>而西流注于囂水其中多鮨魚<hi>郭曰音詣</hi>魚身<lb/>
而犬首<hi>任臣案物性志作人首</hi>其音如嬰兒<hi>郭曰今海中有虎鹿魚及海狶體皆如魚</hi>
<pb n="KR3l0091_WYG_003-11a"/>
<hi>而頭似虎鹿猪此其𩔖也即任臣案張融海賦云何㦬鱅鮨  斯魚</hi>食之已狂<lb/>
又北百八十里曰渾夕之山無草木多銅玉囂水出焉<lb/>
<hi>任臣案爾雅翼引經作嚚水</hi>而西北流注于海有蛇一首兩身名曰<lb/>
肥遺見則其國大旱<hi>郭曰管子曰涸水之精名曰蟡一頭而兩身其狀如蛇長八尺以其</hi>
<hi>名呼之可使取魚龜亦此𩔖其任臣案捜神記曰涸小水精生蚳蚳者一頭而兩身  狀若蛇即管子之所記</hi>
<hi>也又五音集韻云<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                        <graphic n="KR1414" url="https://raw.githubusercontent.com/kanripo/KR-Gaiji/master/images/KR1414.png" mimeType="image/png"/>神蛇二身同首六足四羽見則/不雨是合兩肥<graphic n="KR1414" url="https://raw.githubusercontent.com/kanripo/KR-Gaiji/master/images/KR1414.png" mimeType="image/png"/>為一矣疑誤圖贊云窫窳諸懷是則</hi>
<hi>害人䲃之為狀羊鱗黒文肥遺之蛇一頭兩身王世貞詩狸力見距山渾夕出肥遺盖指此也</hi>
又北五十里曰北單之山無草木多葱韭<lb/>
<pb n="KR3l0091_WYG_003-11b"/>
又北百里曰羆差之山無草木多馬<hi>郭曰野馬也似馬而小</hi>
又北百八十里曰北鮮之山是多馬鮮水出焉而西北<lb/>
流注于涂吾之水<hi>郭曰漢元狩二年馬出涂吾水中也  任臣案涂吾與余吾同揚雄長揚</hi>
<hi>賦髓余吾又漢得馬于余吾是也王氏釋義曰水亦生馬如所謂渥洼水</hi>
又北百七十里曰隄山<hi>郭曰或作䧑古字耳</hi>多馬有獸焉其狀如<lb/>
豹而文首名曰狕<hi>郭曰音么狕任臣案事物紺珠云  如豹文首</hi>隄水出焉而<lb/>
東流注于泰澤其中多龍龜<hi>任臣案殊域周咨録滿剌加海有龍龜髙四尺四足</hi>
<hi>有鱗甲露長牙齒人立死王氏釋義曰龍龜盖龜之大者亦謂既有龍而又有龜也</hi>
<pb n="KR3l0091_WYG_003-12a"/>
凡北山經之首自單狐之山至于隄山凡二十五山五<lb/>
千四百九十里其神皆人面蛇身其祠之毛用一雄雞<lb/>
彘瘞吉玉用一珪瘞而不糈<hi>郭曰言祭不用米皆埋其所用牲玉</hi>其山北<lb/>
人皆生食不火之物<hi>郭曰或作皆生食而不火</hi>
北次二經之首在河之東其首枕汾<hi>郭曰臨汾水上也音墳  任臣案山</hi>
<hi>海經例先書山此獨變文</hi>其名曰管涔之山<hi>郭曰今在太原郡故汾陽縣北秀容山涔音岑</hi>
<hi>草任臣案管涔山土人亦曰箕管山又為菅字見多菅  或以為名十六國春秋劉曜弱冠𨼆居菅涔山菅涔</hi>
<hi>王以神劒獻之劉㑹孟云管涔山今屬靜樂縣又劉子威雜俎引此作官涔山誤</hi>其上無木而<lb/>
<pb n="KR3l0091_WYG_003-12b"/>
多草其下多玉汾水出焉<hi>任臣案十三州記汾水出武州燕京山亦管涔之異名也</hi>
<hi>李維禎五臺山記云燕京山一名管涔即五臺之一</hi>而西流注于河<hi>郭曰至汾陽縣北西入河</hi>
又西二百五十里曰少陽之山<hi>任臣案名勝志少陽山在交城縣西北四十里</hi>
其上多玉其下多赤銀<hi>郭曰銀之精也坑任臣案寳藏論云銀牙生銀  内石縫中狀</hi>
<hi>如亂絲紅色者上即赤銀也唐立大通監于此取鐵礦烹煉亦以此故</hi>酸水出焉而東流<lb/>
注于汾水<hi>任臣案名勝志酸水其味微酸流入文谷水</hi>其中多美赭<hi>郭曰管子曰山</hi>
<hi>上有赭者其下有鐵曰任臣案赭赤土晉張華嘗以赤土拭寳劒本草别録  出代郡者名代赭出姑幕者名</hi>
<hi>須九一名血師</hi>
<pb n="KR3l0091_WYG_003-13a"/>
又北五十里曰縣雍之山<hi>郭曰今在晉陽縣西名汲甕雍音甕  任臣案郡國志曰</hi>
<hi>懸罋山一名龍山亦名結絀一統志云因山腹有巨石如甕故名</hi>其上多玉其下多銅<lb/>
其獸多閭麋<hi>郭曰閭即羭也似驢而岐蹄角如麢羊一名山驢周書曰北唐以閭亦見鄉射禮</hi>
<hi>任臣案禮曰君國中射則皮樹中于郊則閭中陳祥道禮書云閭如驢一角廣志云驢羊似驢南史云滑國出</hi>
<hi>野驢有角皆閭也或曰歸臧齊母經兩壺兩羭即此</hi>其鳥多白翟白䳑<hi>郭曰即白鵫也音于</hi>
<hi>六反鵫任臣案爾雅鸐山雉註疏云俗呼山鷄也白鵫一名  雉江東人亦呼為白雉又字林云䳆郁似鶴出</hi>
<hi>懸雍山盖指此鳥也然與郭注不同未詳是非</hi>晉水出焉而東南流注于汾水<lb/>
<hi>郭曰東過晉陽南又東入汾東任臣案水經晉水岀晉陽縣西縣壅山又  入于汾水</hi>其中多鮆<lb/>
<pb n="KR3l0091_WYG_003-13b"/>
魚其狀如鯈而赤麟<hi>郭曰小魚曰鯈</hi>其音如吒<hi>任臣案一本作叱</hi>食之<lb/>
不驕<hi>郭曰或作騷騷臭也宵任臣案即藴羝之疾圖贊曰陽鱎動日土蛇致  微哉鮆魚食則不驕物在</hi>
<hi>所感其用無標</hi>
又北二百里曰狐岐之山<hi>任臣案禹貢治梁及岐即此山也在汾州介休縣東南二</hi>
<hi>十五里孝義縣西八十里一名薜頡山勝水所出又名洪山三易洞璣曰鳥䑕朱圍岷嶓為艮之太隂其井出</hi>
<hi>于龍洞隔谷其合入于狐岐</hi>無草木多青碧勝水出焉而東北流注<lb/>
于汾水其中多蒼玉<lb/>
又北三百五十里曰白沙山廣員三百里盡沙也無草<lb/>
<pb n="KR3l0091_WYG_003-14a"/>
木鳥獸鮪水出于其上潛于其下<hi>郭曰出山之頂停其      任臣案武王</hi>
<hi>師渡鮪水疑非此</hi>是多白玉<lb/>
又北四百里曰爾是之山無草木無水<lb/>
又北三百八十里曰狂山無草木是山也冬夏有雪狂<lb/>
水出焉而西流注于浮水<hi>任臣案國名記云狂水逕綸氏城在陽城</hi>其中多<lb/>
美玉<lb/>
又北三百八十里曰諸餘之山其上多銅玉其下多松<lb/>
柏諸餘之水出焉而東流注于旄水<lb/>
<pb n="KR3l0091_WYG_003-14b"/>
又北三百五十里曰敦頭之山其上多金玉無草木旄<lb/>
水出焉而東流注于印澤其中多<graphic n="KR1411" url="https://raw.githubusercontent.com/kanripo/KR-Gaiji/master/images/KR1411.png" mimeType="image/png"/>馬<hi>郭曰音勃</hi>牛尾而白<lb/>
身一角其音如呼<hi>任臣案馬一角者名驜元康八年九真郡曽獵得之王㑹解云俞人雖馬</hi>
<hi>雖馬亦一角皆斯𩔖也郭璞江賦<graphic n="KR1411" url="https://raw.githubusercontent.com/kanripo/KR-Gaiji/master/images/KR1411.png" mimeType="image/png"/>馬騰坡以嘘蹀駢/雅曰白而一角謂之<graphic n="KR1411" url="https://raw.githubusercontent.com/kanripo/KR-Gaiji/master/images/KR1411.png" mimeType="image/png"/>馬明睿宗江漢賦水狗<graphic n="KR1411" url="https://raw.githubusercontent.com/kanripo/KR-Gaiji/master/images/KR1411.png" mimeType="image/png"/>馬厥</hi>
<hi>𩔖孔多圖贊云有獸如豹厥文惟縟閭善躍嶮<graphic n="KR1411" url="https://raw.githubusercontent.com/kanripo/KR-Gaiji/master/images/KR1411.png" mimeType="image/png"/>馬/一角又吳從仙别記作施水出<graphic n="KR1411" url="https://raw.githubusercontent.com/kanripo/KR-Gaiji/master/images/KR1411.png" mimeType="image/png"/>馬旄字之誤也</hi>
又北三百五十里曰鉤吾之山其上多玉其下多銅有<lb/>
獸焉其狀如羊身人面其目在腋下虎齒人爪其音如<lb/>
嬰兒名曰狍鴞<hi>任臣案駢雅云羊人面腋目曰狍鴞談薈云猼訑目在背上狍鴞目在腋下</hi>
<pb n="KR3l0091_WYG_003-15a"/>
是食人<hi>郭曰為物貪惏食人未盡還害其身像在夏鼎左傳所謂饕餮是也狍音咆  任臣案宣和博</hi>
<hi>古圖古器多篆雲雷饕餮之形吕氏春秋曰饕餮有首無身食人未咽害及其身黄伯思東觀餘論曰饕餮之</hi>
<hi>為物食人未盡還囓其軀又其目在腋下山經所謂狍鴞者故多以飾器之腋腹象其本形示為食戒彭儼五</hi>
<hi>侯鯖云鉤吾山獸名饕餮能食人圖贊曰狍鴞貪惏其目在腋食人未盡還自齦割圖形妙鼎是謂不若</hi>
又北三百里曰北囂之山無石其陽多碧其隂多玉有<lb/>
獸焉其狀如虎而白身犬首馬尾彘鬛名曰獨𤞞<hi>郭曰音谷</hi>
<hi>有任臣案圖贊云虎狀馬尾號曰獨𤞞説文云北囂山  獨𤞞獸如虎白身豕巤尾如馬余蜀切駢雅曰獨𤞞</hi>
<hi>如虎而馬尾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>褢如人而彘鬛事物紺珠云獨𤞞如虎白身犬首馬足豕鬛</hi>有鳥焉其狀如<lb/>
<pb n="KR3l0091_WYG_003-15b"/>
鳥人面名<graphic n="KR1829" url="https://raw.githubusercontent.com/kanripo/KR-Gaiji/master/images/KR1829.png" mimeType="image/png"/>
                    <graphic n="KR2061" url="https://raw.githubusercontent.com/kanripo/KR-Gaiji/master/images/KR2061.png" mimeType="image/png"/>
                    <hi>郭曰般冒兩音或作夏也贊任臣案孫愐唐韻<graphic n="KR1829" url="https://raw.githubusercontent.com/kanripo/KR-Gaiji/master/images/KR1829.png" mimeType="image/png"/>
                        <graphic n="KR2061" url="https://raw.githubusercontent.com/kanripo/KR-Gaiji/master/images/KR2061.png" mimeType="image/png"/>異鳥人面圖  曰禦暍之</hi>
<hi>鳥厥名<graphic n="KR1829" url="https://raw.githubusercontent.com/kanripo/KR-Gaiji/master/images/KR1829.png" mimeType="image/png"/>
                        <graphic n="KR2061" url="https://raw.githubusercontent.com/kanripo/KR-Gaiji/master/images/KR2061.png" mimeType="image/png"/>昏明是互晝𨼆夜覿物貴/應用安事鸞鵠釋義云<graphic n="KR1829" url="https://raw.githubusercontent.com/kanripo/KR-Gaiji/master/images/KR1829.png" mimeType="image/png"/>
                        <graphic n="KR2061" url="https://raw.githubusercontent.com/kanripo/KR-Gaiji/master/images/KR2061.png" mimeType="image/png"/>一作斑貓</hi>宵飛而晝伏<hi>郭曰</hi>
<hi>鵂鶹之屬</hi>食之已暍<hi>郭曰中熱也音謁□任臣案程/良孺曰<graphic n="KR1829" url="https://raw.githubusercontent.com/kanripo/KR-Gaiji/master/images/KR1829.png" mimeType="image/png"/>
                        <graphic n="KR2061" url="https://raw.githubusercontent.com/kanripo/KR-Gaiji/master/images/KR2061.png" mimeType="image/png"/>已渴  鵂無卧</hi>涔水出<lb/>
焉而東流注于卭澤<lb/>
又北三百五十里曰梁渠之山無草木多金玉脩水出<lb/>
焉而東流注于鴈門<hi>郭曰水名注任臣案脩水即于延水也水經  云地理志有于延水</hi>
<hi>而無鴈門脩水之名山海經有鴈門之目而無説于延河自下亦通謂之于延河矣</hi>其獸多居暨<lb/>
其狀如彚而赤尾<hi>郭曰彚似鼠赤毛如刺猬彚音渭似任臣案彚古猬字即蝟鼠廣韻云</hi>
<pb n="KR3l0091_WYG_003-16a"/>
<hi>蝟而赤尾者名居暨或作居䀈集韻曰居䀈獸似蝟毛赤</hi>其音如豚有鳥焉其狀如<lb/>
夸父<hi>郭曰或作舉父</hi>四翼一目犬尾名曰囂其音如鵲食之已<lb/>
腹痛可以止衕<hi>郭曰治洞下也音洞</hi>
又北四百里曰姑灌之山無草木是山也冬夏有雪<lb/>
又北三百八十里曰湖灌之山其陽多玉其隂多碧多<lb/>
馬湖灌之水出焉而東流注于海其中多䱇<hi>郭曰亦鱓魚字  任</hi>
<hi>臣案字苑作黄䱇云黄疸之名取此音旦</hi>有水焉其葉如柳而赤理<hi>任臣案今檉柳</hi>
<hi>似柳而赤色未審是非</hi>
<pb n="KR3l0091_WYG_003-16b"/>
又北水行五百里流沙三百里至于洹山其上多金玉<lb/>
三桑生之其樹皆無枝其髙百仞<hi>任臣案圖贊曰居暨豚鳴如彚赤毛四翼</hi>
<hi>一目其名曰囂三桑無枝厥樹惟髙</hi>百果樹生之其下多怪蛇<hi>任臣案嶺表之蛇人</hi>
<hi>面雲南之蛇岐尾活褥之蛇似鼠而捕鼠茍卬之蛇如蛇而四足古都之蛇角號曰碧犀千歳之蝮精呼曰博</hi>
<hi>叔凡皆蛇𩔖絶怪者附記之</hi>
又北三百里曰敦題之山無草木多金玉是錞于北海<lb/>
<hi>任臣案釋義曰錞于北海謂依附于海也</hi>
凡北次二經之首自管涔之山至于敦題之山凡十七<lb/>
<pb n="KR3l0091_WYG_003-17a"/>
山五千六百九十里其神皆蛇身人面其祠毛用一雄<lb/>
鷄彘瘞<hi>郭曰埋之</hi>用一璧一珪投而不糈<hi>郭曰擿玉于山中以禮神不埋之也</hi>
北次三經之首曰太行之山<hi>郭曰今在河内野王縣西北行音户剛反  任臣案</hi>
<hi>丹鉛録曰太行山一名五行山列子作大形則行本音也河圖括地象云太行天下之脊郭縁生述征記太行</hi>
<hi>首始河内自河内至幽州凡有八陘崔伯陽感山賦上正樞星下開冀方起為名丘妥為平岡巍乎甚尊其名</hi>
<hi>太行盖趂韻之誤耳博物志曰太行山北不知山所限極亦如東海不知所窮尸子曰龍門魚之難也太行牛</hi>
<hi>之難也一統志云山勢緯亘數千里雖各因地立名其實皆名太行山魏武帝苦寒行北上太行山艱哉何巍</hi>
<hi>巍羊腸坂詰曲車輪為之摧</hi>其首曰歸山其上有金玉其下有碧有<lb/>
<pb n="KR3l0091_WYG_003-17b"/>
獸焉其狀如麢羊而四角馬尾而有距其名曰䮝善還<lb/>
<hi>郭曰還旋旋儛也䮝音暉尾任臣案李氏本草䮝山驢之𩔖圖贊云䮝獸四角馬  有距涉歴歸山騰嶮躍岨</hi>
<hi>厥貌惟竒如是旋舞</hi>其鳴自叫有鳥焉其狀如鵲白身赤尾六足<lb/>
其名曰䴅<hi>郭曰音犇京任臣案𤣥覽云鸓四足䴅六足顧起元帝  賦曰三目之䴅五工之鵗盖謂</hi>
<hi>此也</hi>是善驚其鳴自詨<hi>郭曰今吳人謂呼為詨音呼交反</hi>
又東北二百里曰龍侯之山無草木多金玉決決之水<lb/>
出焉<hi>郭曰音訣</hi>而東流注于河其中多人魚<hi>任臣案史記始皇之葬也以人</hi>
<hi>魚為燭又稽神録言人魚上身如婦人腰以下皆魚臨海異物志云人魚長三尺餘不可食此更名同而異物</hi>
<pb n="KR3l0091_WYG_003-18a"/>
<hi>者</hi>其狀如䱱魚四足其音如嬰兒<hi>郭曰䱱見中山經或曰人魚即鯢也似鮕</hi>
<hi>而四足聲如小兒啼今亦呼鮎為䱱音啼其任臣案䱱魚鯢魚皆名人魚此則鯢魚也李時珍謂  聲如小兒</hi>
<hi>故名盖即䱱魚之能上樹者與海中鯨同名陳藏器云鯢生溪中似鮎有四足長尾能上樹廣志云鯢四足形</hi>
<hi>如鱧可以治牛爾雅鯢大者謂之鰕又一名孩兒魚秦人名鰨蜀人名魶益部方物略記魶魚出溪谷及雅江</hi>
<hi>有足能縁木其聲如兒啼是也一統志興安縣龍蟠山水中有魚四足而有角人不敢傷恐致風雨亦其𩔖</hi>
食之無癡疾<hi>任臣案酉陽雜俎峽中人食鯢魚縳樹上鞭至白汁出如構汁方可食不爾有毒也</hi>
<hi>本草云食之已疫疾</hi>
又東北二百里曰馬成之山其山多文石其隂多金玉<lb/>
<pb n="KR3l0091_WYG_003-18b"/>
有獸焉其狀如白犬而黑頭見人則飛<hi>郭曰言肉翅飛行自在</hi>其<lb/>
名曰天馬<hi>任臣案韻寳云飛虞天上神獸鹿頭龍身在天為勾陳在地為天馬即其獸也文人用天</hi>
<hi>馬行空之語亦指此爾圖贊曰龍憑雲遊騰蛇假霧未若天馬自然凌翥有理懸運天機潛御吳淑錦賦辟邪</hi>
<hi>天馬之竒名山藏載永樂十八年忽魯謨斯進天馬即此獸也乂徐陵云天馬龍媒梁簡文云天馬半漢疑指</hi>
<hi>漢之天馬非此</hi>其鳴自訆有鳥焉其狀如烏首白而身青足黄<lb/>
是名曰鶌鶋<hi>郭曰屈居二音或作鳴烏任臣案駢雅曰鵸䳜鶌鶋皆  屬也</hi>其鳴自詨<lb/>
食之不飢可以已寓<hi>郭曰未詳或曰寓猶誤也黄任臣案圖贊曰鶌鶋如烏青身  足食</hi>
<hi>之不飢可以辟糓内厥惟珍配彼丹木</hi>
<pb n="KR3l0091_WYG_003-19a"/>
又東北七十里曰咸山其上有玉其下多銅是多松柏<lb/>
草多茈草條菅之水出焉<hi>郭曰菅音間</hi>而西南流注于長澤<lb/>
其中多器酸三歳一成<hi>郭曰所未詳也可任臣案釋義曰器酸疑物之  食而酸者如</hi>
<hi>解州鹽池出鹽之𩔖盖澤水止而不流積久或酸理所有也故曰三年一成</hi>食之已癘<lb/>
又東北二百里曰天池之山<hi>任臣案劉㑹孟曰天池山今河内鄉一名髙前疑非</hi>
其上無草木多文石有獸焉其狀如兔而鼠首以其背<lb/>
飛<hi>郭曰用其背上毛飛飛則仰也</hi>其名曰飛鼠<hi>任臣案宛委餘編飛鼠斷猿狼虱嚙鶴楊慎補</hi>
<hi>注云飛鼠即文選所謂飛蠝雲南姚安蒙化有之其肉可食其皮治難産談薈云飛者以翼而天池之山飛兔</hi>
<pb n="KR3l0091_WYG_003-19b"/>
<hi>以背又方言云□鼠自關而東謂之飛鼠盖所指服翼也非此圖贊曰或以尾翔或以髯凌飛䑕鼔翰翛然皆</hi>
<hi>騰因無常所惟神是馮天啓三年十月鳯縣有大鼠肉翅無足毛黄黑豐尾若貂首若兔飛食黍粟疑即斯𩔖</hi>
<hi>也</hi>澠水出焉潛于其下<hi>郭曰停山底也戰任臣案河南澠池縣與此近  國澠池之㑹</hi>
<hi>是其地也若易牙辨淄澠之水左傳有酒如澠則又臨淄之澠水同字而異音</hi>其中多黄堊<hi>郭曰</hi>
<hi>堊土也</hi>
又東三百里曰陽山其上多玉其下多金銅有獸焉其<lb/>
狀如牛而赤尾其頸<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>其狀如勾瞿<hi>郭曰言頸上有肉<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>勾瞿斗也音劬</hi>
其名曰頷胡<hi>任臣案駢雅曰獸似牛而赤尾曰頷胡</hi>其鳴自詨食之已狂<lb/>
<pb n="KR3l0091_WYG_003-20a"/>
有鳥焉其狀如雌雉而五彩以文是自為牝牡名曰象<lb/>
蛇<hi>任臣案鳥獸自為雌雄者亶爰之𩔖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之禽帶山鵸䳜竹山豪彘陽山象蛇以至火眼狻猊一首兩身</hi>
<hi>相為牝牡而人𩔖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>異亦有婆羅門半釋迦之屬兩體畢具内典列于五種黄門是皆天地不正之氣隂陽變</hi>
<hi>異之事也</hi>其鳴自詨留水出焉而南流注于河其中有䱤父<lb/>
之魚<hi>郭曰音陷曰任臣案五音集韻引經作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>文之魚音兼圖贊  有鳥善驚名曰䴅䴅象蛇似雉自生</hi>
<hi>子孫䱤父魚首厥體如豚</hi>其狀如鮒魚魚首而彘身<hi>任臣案廣雅鮒鯖也莊子鮒魚</hi>
<hi>涸轍易曰井谷射鮒吕氏春秋魚之美者洞庭之鮒音附</hi>食之已嘔<lb/>
又東三百五十里曰賁聞之山其上多蒼玉其下多黄<lb/>
<pb n="KR3l0091_WYG_003-20b"/>
堊多湼石<hi>任臣案湼石礬石也與石湼不同辨見女牀山注</hi>
又北百里曰王屋之山<hi>郭曰今在河東東垣縣北書曰至于王屋也  任臣案劉㑹孟</hi>
<hi>曰在今山西澤州晁氏曰山形如屋故名李石續博物志曰中國有洞天三十六所第一王屋山洞天周迴萬</hi>
<hi>里名小有清虚天王君内傳曰王屋山有小天號曰小有天真誥曰王屋山仙之别天所謂陽臺是也乂王屋</hi>
<hi>山有二一在山西之垣曲一在河南之濟源實一山也</hi>是多石㶌水出焉<hi>郭曰㶌音輦</hi>
而西北流注于泰澤<hi>郭曰地理志王屋山沇水所出㶌沇聲相近殆一水耳沇則濟也</hi>
<hi>任臣案水經注引經㶌水作聯水泰澤作秦澤</hi>
又東北三百里曰教山<hi>任臣案楊慎補注曰教即殽也秦晉戰于殽即此地兩山則殽</hi>
<pb n="KR3l0091_WYG_003-21a"/>
<hi>之南北兩嶔也夏后臯墓文王避雨陵在焉見公羊傳又案水經曰河之右則崤水注之注云出河南盤崤山</hi>
<hi>西北流又曰河水又東與教水合注云出垣縣教山是二山實相近然以為教即殽也非是名勝志云教山今</hi>
<hi>名効山亦名罩山在絳縣東南八十里入垣曲界</hi>其上多玉而無石教水出焉<lb/>
西流注于河是水冬乾而夏流實惟乾河<hi>郭曰今河東聞喜縣東北</hi>
<hi>有乾河口因名乾河里但有故溝處無復水即是也澗任臣案酈道元云是水冬乾夏流今世人猶謂之乾</hi>
<hi>楊慎曰乾河在陜州唐名石壕杜子美有石壕吏歌今名石壕舖</hi>其中有兩山是山也<lb/>
廣員三百步其名曰發丸之山其上有金玉<lb/>
又南三百里曰景山<hi>郭曰外傳曰景霍以為城南任臣案寰宇記山在聞喜縣東  十八</hi>
<pb n="KR3l0091_WYG_003-21b"/>
<hi>里非毛詩景山</hi>南望鹽販之澤<hi>郭曰即鹽池也今在河南猗氏縣或無販字  任臣案地理志</hi>
<hi>曰鹽池在安邑西南許慎謂之鹽盬長五十一里廣六里周一百一十四里吕宿云河東鹽池謂之解鹽今池</hi>
<hi>水東西七十里南北十七里紫色澄渟渾而不流水出石鹽自然印成西又一池名女鹽澤朱廷立鹽政志曰</hi>
<hi>安邑一池謂之女鹽澤東西二十五里南北二十里在猗氏故城南大厯間生乳鹽賜名寶應靈慶池本草云</hi>
<hi>解州安邑兩池取鹽于池旁耕地沃川池水每得南風急則宿夕成鹽滿畦</hi>北望少澤其上<lb/>
多草藷藇<hi>郭曰根似羊蹄可食曙豫二音今江南單呼為藷音儲語有輕重耳  任臣案藷藇有二</hi>
<hi>種此草藷藇也中山經其木多藷藇盖木藷藇也又藷藇或音儲余計然曰儲藇本出三輔白色者善是也或</hi>
<hi>音署預本草薯蕷味甘温是也</hi>其草多秦椒<hi>郭曰子似椒而細葉草也  任臣案楊氏云秦椒今</hi>
<pb n="KR3l0091_WYG_003-22a"/>
<hi>名地椒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>羊肉之故尾比他羊為美計然云秦椒出/隴西天水粒細者善又本草以大椒為秦椒即爾雅<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>
<hi>也地椒别為一種</hi>其隂多赭其陽多玉有鳥焉其狀如蛇而四<lb/>
翼六目三足名曰酸與<hi>任臣案駢雅曰酸與三足𤣥覽云三足之鳥有酸<graphic n="KR2207" url="https://raw.githubusercontent.com/kanripo/KR-Gaiji/master/images/KR2207.png" mimeType="image/png"/>焉即此也</hi>
<hi>事物紺珠云酸與如蛇四翼六目三足程良孺曰善芳令人不寐酸與令人不醉圖贊曰景山有鳥禀形殊𩔖</hi>
<hi>厥狀如蛇脚三翼四見則邑恐食之不醉</hi>其鳴自詨見則其邑有恐<hi>郭曰或曰食之</hi>
<hi>不醉</hi>
又東南三百二十里曰孟門之山<hi>郭曰尸子曰龍門木辟吕梁未鑿河出于</hi>
<hi>孟門之上大溢逆流無有丘陵髙阜滅之名曰洪水穆天子傳曰北升孟門九河之隥  任臣案辛氏三秦記</hi>
<pb n="KR3l0091_WYG_003-22b"/>
<hi>曰河津一名龍門巨靈迹猶在去長安九百里孟門與龍門相對即龍門之上口也實為河巨阨兼孟門津之</hi>
<hi>門也名勝志云今在山西平陽府吉州西七十里界離風山四十里</hi>其上多蒼玉多金其<lb/>
下多黄堊多湼石<lb/>
又東南三百二十里曰平山<hi>任臣案水經注輔山疑即平山也山頂周員五六里</hi>
<hi>少草木隋圖經曰平山在平陽一名壺口山尚書既載壺口是也今名姑射山平水出其下又一統志平山在</hi>
<hi>平陽府西南二十五里姑射山之支也圖經以為即姑射山非姑射山在府西五十里</hi>平水出于<lb/>
其上潛于其下是多美玉<lb/>
又東三百里曰京山有美玉多漆木多竹其陽有赤銅<lb/>
<pb n="KR3l0091_WYG_003-23a"/>
其隂有𤣥䃤<hi>郭曰黑砥石也尸子曰如𤣥黄砥明色非一也䃤音竹篠之篠</hi>髙水出焉<lb/>
南流注于河<lb/>
又東二百里曰蟲尾之山其上多金玉其下多竹多青<lb/>
碧丹水出焉南流注于河薄水出焉<hi>郭曰淮南子曰薄水出鮮于山</hi>而<lb/>
東南流注于黄澤<lb/>
又東三百里曰彭毗之山其上無草木多金玉其下多<lb/>
水蚤林之水出焉<hi>郭曰音早</hi>東南流注于河肥水出焉<hi>任臣案今</hi>
<hi>鎮原縣西北有肥水疑即此劉㑹孟曰昔黄帝誅百魅膏流成泉故有肥泉之水</hi>而南流注于<lb/>
<pb n="KR3l0091_WYG_003-23b"/>
牀水其中多肥遺之蛇<lb/>
又東百八十里曰小侯之山明漳之水出焉南流注于<lb/>
黄澤有鳥焉其狀如烏而白文名曰鴣<graphic n="KR2570" url="https://raw.githubusercontent.com/kanripo/KR-Gaiji/master/images/KR2570.png" mimeType="image/png"/>
                    <hi>郭曰鴣<graphic n="KR2570" url="https://raw.githubusercontent.com/kanripo/KR-Gaiji/master/images/KR2570.png" mimeType="image/png"/>二音  任臣案</hi>
<hi>駢雅曰鵸䳜鶌鶋鴣<graphic n="KR2570" url="https://raw.githubusercontent.com/kanripo/KR-Gaiji/master/images/KR2570.png" mimeType="image/png"/>精衛皆烏屬也</hi>食之不灂<hi>郭曰不瞧目也或作㬭音醮</hi>
又東三百七十里曰泰頭之山共水出焉<hi>郭曰音恭</hi>南注于<lb/>
虖池<hi>郭曰呼佗二音下同</hi>其上多金玉其下多竹箭<lb/>
又東北二百里曰軒轅之山<hi>任臣案路史禪通紀有軒轅氏作于空桑之北注引</hi>
<hi>此為據非黄帝軒轅也</hi>其上多銅其下多竹有鳥焉其狀如梟而<lb/>
<pb n="KR3l0091_WYG_003-24a"/>
白首其名曰黄鳥其鳴自詨食之不妒<hi>任臣案倉庚亦名黄鳥倉</hi>
<hi>庚即鸎也李氏本草于鸎條下云食之不妒且引經文為證又楊䕫止妒論云梁武帝郄氏性妒或言倉庚為</hi>
<hi>膳療忌遂令治之妒果減半合觀二説明以此鳥為倉庚矣然經云狀如梟白首與倉庚不甚𩔖疑亦同名異</hi>
<hi>物者也圖贊曰鴣<graphic n="KR2570" url="https://raw.githubusercontent.com/kanripo/KR-Gaiji/master/images/KR2570.png" mimeType="image/png"/>之鳥食之不瞧爰有黄鳥其鳴自叫婦人是服矯情易操</hi>
又北二百里曰謁戾之山<hi>郭曰今在上黨郡湼縣澤任臣案劉㑹孟云今在</hi>
<hi>州髙平縣</hi>其上多松柏有金玉沁水出焉南流注于河<hi>郭曰</hi>
<hi>至滎陽縣東北入河或出穀述縣羊頭山也即任臣案水經沁水出上黨沮縣謁戾山注云沁水  洎水</hi>
<hi>也</hi>其東有林焉名曰丹林丹林之水出焉<hi>任臣案鄭世子律學</hi>
<pb n="KR3l0091_WYG_003-24b"/>
<hi>新説羊頭山西二十里曰丹朱嶺意古之丹林也盖年久伐盡不復有林矣遂譌為丹嶺而朱乃後人妄</hi>
<hi>加者楊慎補注曰丹林今之懷慶清化鎮柿林百里故曰丹林實北地之上腴太行之穠秀也丹水在懷</hi>
<hi>慶寶帶府城水經注云丹水出上黨髙都縣故城東北阜下俗謂之源源水地理志云髙都縣有莞谷丹</hi>
<hi>水所出東南人絶水竹書紀年晉出公五年丹水三日絶不流幽公九年丹水出相反擊皆丹水也</hi>南<lb/>
流注于河嬰侯之水出焉北流注于汜水<hi>任臣案水經注漹水</hi>
<hi>又㑹嬰侯之水北流注于汜水亂流逕中都縣俗又謂之中都水一統志曰嬰澗水今在平遙縣東三十</hi>
<hi>里即嬰侯水也</hi>
東三百里曰沮洳之山<hi>郭曰詩云彼汾沮洳原任臣案劉㑹孟曰今山西太  叔虞封</hi>
<pb n="KR3l0091_WYG_003-25a"/>
<hi>此</hi>無草木有金石濝水出焉<hi>郭曰音其文任臣案郝敬讀書通曰  字附合増减</hi>
<hi>悉由人作如山海經沮洳之山濝水出馬増系海内西南陬有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>増鳥</hi>南流注于河<hi>郭曰今淇</hi>
<hi>水出汲郡隆慮縣大號山東過河内縣南為白溝東任臣案清淇自魏郡朝歌縣界入分為二派一在郡  一</hi>
<hi>在郡西俱南流入河漢建武二年遣司空王梁守此關即濝水地也水經河西㑹濝水注云水出汲縣王屋西</hi>
<hi>山</hi>
又北三百里曰神囷之山<hi>郭曰音如倉囷之囷</hi>其上有文石其下<lb/>
有白蛇有飛蟲黄水出焉<hi>任臣案劉鳯雜俎云隆慮縣黄水出于神囷之山黄華谷</hi>
<hi>山髙十七里水出木門帶直㵼巖下狀若雞翹故謂之雞翹</hi>而東流注于洹<hi>郭曰洹水出汲</hi>
<pb n="KR3l0091_WYG_003-25b"/>
<hi>郡林慮縣東北至魏郡長樂入清水洹音丸即任臣案隋圖經云洹水出隆慮縣西北俗謂安陽河  聲伯夢</hi>
<hi>涉之所</hi>滏水出焉<hi>任臣案楊慎云/滏水在今磁州</hi>而東流注于歐水<hi>郭曰滏水</hi>
<hi>今出臨水縣西釡口山經鄴西北至列人縣入于漳其水熱  任臣案水經注滏水發源出石鼔山南岩下泉</hi>
<hi>奮湧滏水之陽矣其水冬温夏泠水上有祠能興雲雨又東流注于漳謂之合河</hi>
又北二百里曰發鳩之山<hi>郭曰今在上黨郡長子縣西  任臣案劉㑹孟云今屬山</hi>
<hi>西潞安府一統志云在長子縣西五十里律學新説曰繖盖山西北三十里曰發鳩山山下有泉泉上有廟濁</hi>
<hi>漳水之源也廟有象神女三人女侍手擎白鳩俗言漳水欲漲則白鳩先見盖以精衛之事而傅㑹之也王鑑</hi>
<hi>禹貢考云發鳩山又名鹿谷山</hi>其上多柘木有鳥焉其狀如烏文首白<lb/>
<pb n="KR3l0091_WYG_003-26a"/>
喙赤足名曰精衛其鳴自詨是炎帝之少女名曰女娃<lb/>
<hi>郭曰炎帝神農也娃惡佳反語誤或作階</hi>女娃遊于東海溺而不返故為精<lb/>
衛常銜西山之木石以堙于東海<hi>郭曰堙寒也音因帝任臣案述異記炎</hi>
<hi>女溺死東海中化為精衛一名誓鳥一名涴禽一名志鳥俗名帝女雀學海注云赤帝之女姜姓為精衛在上</hi>
<hi>黨發鳩山博物志云有鳥如鳥文首白喙赤足曰精衛精衛常取西山之木石以填東海五侯鯖曰精衛無雄</hi>
<hi>偶海燕而生抱朴子曰精衛填海𤣥讓遞生左思魏都賦<graphic n="KR2180" url="https://raw.githubusercontent.com/kanripo/KR-Gaiji/master/images/KR2180.png" mimeType="image/png"/>
                        <graphic n="KR2180" url="https://raw.githubusercontent.com/kanripo/KR-Gaiji/master/images/KR2180.png" mimeType="image/png"/>精衛銜木償怨吳都賦精衛銜石而遇繳文鰩</hi>
<hi>飛波而觸綸庾信連珠云精衛何禽欲銜石而塞海又哀江南賦豈寃禽之能塞海非愚叟之可移山顏之推</hi>
<hi>賦既衘石以填海終荷㦸以從秦崔融嵩山碑精衛銜木而償寃女尸化草而成嬪李白詩西飛精衛鳥東海</hi>
<pb n="KR3l0091_WYG_003-26b"/>
<hi>何由填又云精衛費木石黿鼉無所憑又大鵬賦精衛殷勤於銜木鶢鶋悲愁乎薦觴白氏六帖婦化石以望</hi>
<hi>夫鳥銜木而填海胡斗南詩千年木石勞精衛邊貢詩柳邊精衛浙江潮豐坊鳴鳯行精衛一小鳥銜石翻飛</hi>
<hi>東海頭文翔鳯後湖行銜木非馮精衛填徐光啟厯書表精衛填海有求成之望愚叟移山論可為之理黄氏</hi>
<hi>續騷經云娥宛轉于水㵝兮精衛舞于江渚圖贊曰炎帝之女化為精衛沉形東海靈爽西邁乃銜木石以填</hi>
<hi>波害陶潛讀山海經詩精衛銜微木將以填滄海刑天舞干戚猛志故常在同物既無慮化去不復悔徒設在</hi>
<hi>昔心良農詎可待王氏釋義云炎帝少女化精衛猶蜀帝化杜鵑也</hi>漳水出焉<hi>郭曰濁漳音章  任</hi>
<hi>臣案一統志濁漳在潞州西五十里名勝志曰發鳩山上有靈湫泉即濁漳之源</hi>而東流注于<lb/>
河<hi>郭曰或曰出長子縣鹿谷山而東至鄴入清漳</hi>
<pb n="KR3l0091_WYG_003-27a"/>
又東北百二十里曰少山<hi>郭曰今在樂平郡沾縣沾縣故屬上黨  任臣案晉地記</hi>
<hi>云少山即太谷也在太谷縣西南十里有咸陽故城亦名咸陽谷王鑑禹貢考云山在太原府樂平縣西南二</hi>
<hi>十里福地記曰其髙八百丈可以避兵恒山之佐命也清漳水出此又名沽嶺</hi>其上有金玉其<lb/>
下有銅清漳之水出焉東流于濁漳之水<hi>郭曰清漳出少山大繩谷</hi>
<hi>至武安縣南暴宫邑入于灟漳或曰東北至邑城入于大河也  任臣案禹貢合註漳水有二出大黽谷為清</hi>
<hi>漳出鹿谷山為濁漳</hi>
又東北二百里曰錫山<hi>任臣案王氏云今無錫亦有錫山</hi>其上多玉其<lb/>
下多砥<hi>任臣案禹貢云礪砥砮丹</hi>牛首之水出焉而東流注于滏水<lb/>
<pb n="KR3l0091_WYG_003-27b"/>
又北二百里曰景山有美玉景水出焉東南流注于海<lb/>
澤<lb/>
又北百里曰題首之山有玉焉多石無水<lb/>
又北百里曰繡山其上有玉青碧其木多栒<hi>郭曰木中枚也音荀</hi>
其草多芍藥芎藭<hi>郭曰芍藥一名辛怡亦香草屬楊任臣案辛怡乃辛雉今謂之木筆  雄</hi>
<hi>甘泉賦列辛雉于林薄服䖍注云即辛怡雉怡聲相近耳楚詞有辛怡車亦不謂芍藥也郭注非是又毛傳以</hi>
<hi>芍藥為香草陸璣云今藥草芍藥無香氣未審今何草芍或作勺鄭風云伊其相譫贈之以勺藥董子云勺藥</hi>
<hi>一名將離故將别贈之韓詩外傳云勺藥離草也李瀕湖曰芍藥猶綽約也此草花容綽約故以為名爾雅翼</hi>
<pb n="KR3l0091_WYG_003-28a"/>
<hi>云制食之毒莫良于勺故得藥名又赤者名金芍藥白者名木芍藥</hi>洧水出焉<hi>任臣案水經云洧水</hi>
<hi>出河南密縣馬領山</hi>而東流注于河其中有鱯<hi>郭曰鱯似鮎/而大白色也</hi>黽<hi>郭曰</hi>
<hi>甃黽似蝦蟇小而青或曰蠖黽一物名耳鴨任臣案爾雅疏蟾諸在水者名黽一名耿黽一名土  鄭樵云黽</hi>
<hi>水雞也音猛</hi>
又北百二十里曰松山陽水出焉東北流注于河<lb/>
又北百二十里曰敦與之山<hi>任臣案名勝志作敦輿山在今直𨽻趙州臨城縣南</hi>
<hi>七十里</hi>其上無草木有金玉溹水出于其陽<hi>郭曰音悉各反  任臣案</hi>
<hi>今索水源出滎陽小陘山北流入京水</hi>而東流注于泰陸之水<hi>郭曰大陸水今鉅鹿</hi>
<pb n="KR3l0091_WYG_003-28b"/>
<hi>北廣平澤即其水陛任臣案泰陸一本作泰  誤</hi>泜水出于其隂<hi>郭曰音抵肆也</hi>而東<lb/>
流注于彭水<hi>郭曰今泜水出中丘縣西窮泉谷東注于堂陽縣入于漳水  任臣案一統志泜水</hi>
<hi>在臨城縣西北源發元氏縣史記韓信斬成安君于泜水上</hi>槐水出焉而東流注于<lb/>
泜<hi>任臣案釋義曰此謂泜水出于其隂指泰陸之南而言曰東流注于彭水亦泜水也曰槐水出焉則出于</hi>
<hi>彭水也三水委折必分别始悉</hi>
又北百七十里曰柘山其陽有金玉其隂有鐡歴聚之<lb/>
水出焉而北流注于洧水<lb/>
又北三百里曰維龍之山其上有碧玉其陽有金其隂<lb/>
<pb n="KR3l0091_WYG_003-29a"/>
有鐵肥水出焉<hi>任臣案成徳亦有肥水出良餘山非此</hi>而東流注于皋澤<lb/>
其中多礨石<hi>郭曰未詳也音雷或作壘磈壘大石貌或曰石名</hi>敞鐵之水出焉<lb/>
而北流注于大澤<lb/>
又北百八十里曰白馬之山其陽多石玉其隂多鐵多<lb/>
赤銅木馬之水出焉而東北流注于虖沱<hi>郭曰呼佗二音  任臣案</hi>
<hi>曹學佺名勝志白馬山在孟縣東北四十里有白馬關相傳後魏時築其水俗謂之牧馬河源有二十出當縣</hi>
<hi>一出忻州俱名白馬山至三交村之牛尾莊合流經城南七里東北入定襄界注于滹沱</hi>
又北二百里曰空桑之山<hi>郭曰上已有此山疑同名也  任臣案空桑有二路史云</hi>
<pb n="KR3l0091_WYG_003-29b"/>
<hi>共工振滔鴻水以薄空桑其地在莘陜之間伊尹莘人故吕氏春秋古史考俱言尹産空桑空桑故城在今陳</hi>
<hi>留三十里又有空桑澗史稱帝榆岡居空桑歸藏啟筮云蚩尤伐空桑帝所居也即此空桑也兖地亦有空桑</hi>
<hi>其地廣絶髙陽氏所嘗居皇甫謐所謂廣桑之野上古有空桑氏又春秋演孔圖及干寳所記孔子生于空桑</hi>
<hi>皆魯之空桑也見東山經</hi>無草木冬夏有雪<hi>任臣案吳淑雪賦云怪空桑于四時本此</hi>空<lb/>
桑之水出焉東流注于虖池<hi>郭曰音佗</hi>
又北三百里曰泰戱之山<hi>任臣案一作秦戯一統志云秦戯山在繁峙縣東北俗名</hi>
<hi>小孤山寰宇記云一名武夫山亦曰氏天山今名孤山王鑑禹貢考引此亦作秦戲</hi>無草木多金<lb/>
玉有獸焉其狀如羊一角一目目在耳後其名曰䍶䍶<lb/>
<pb n="KR3l0091_WYG_003-30a"/>
<hi>郭曰音屋棟之棟駮任臣案獸經曰䍶䍶一目從從六足𤣥覽曰解廌猙  䑏疏䍶䍶一角之獸也駢雅曰羊</hi>
<hi>一角謂之䍶䍶楊慎竒字韻云䍶䍶今産于代州鴈門谷口俗呼為耩子見則歳豐音東見晉志曹學佺名勝</hi>
<hi>志曰代州谷中常産獸其名曰䍶狀如羊一目一角目生耳後鳴則自呼河源志云崑崙以西獸有髦牛野馬</hi>
<hi>狼狍䍶羊之𩔖又字彚引此作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>又集韻音陳别/有獸名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>似豕目出于耳亦與此𩔖見事物紺珠</hi>其鳴<lb/>
自訆虖沱之水出焉<hi>郭曰今虖池水出鴈門鹵成縣南武夫山  任臣案地理通釋云虖</hi>
<hi>沱在今代州繁畤縣東流經定州深澤縣東南即光武所渡處俗謂之危渡口名勝志滹沱水列如品字又名</hi>
<hi>三白水古本作瀖池虖沱後人改也</hi>而東流注于漊水<hi>郭曰音樓</hi>液女之水出<lb/>
于其陽南流注于沁水<hi>郭曰液音悦懌之懌主任臣案劉㑹孟曰竇憲奪公  田處</hi>
<pb n="KR3l0091_WYG_003-30b"/>
又北三百里曰石山多藏金玉濩濩之水出焉<hi>郭曰濩音尺蠖</hi>
<hi>之蠖</hi>而東流注于虖池鮮于之水出焉而西南流注于虖<lb/>
池<lb/>
又北二百里曰童戎之山皋涂之水出焉而東流注于<lb/>
漊液水<lb/>
又北三百里曰髙是之山<hi>郭曰今在北地靈邱縣蔚任臣案一統志髙是山在  州</hi>
<hi>西北七十里</hi>滋水出焉<hi>郭曰音慈迴任臣案一統志云在靈邱西南枚  嶺懸流五丈湍激之聲</hi>
<hi>震動山谷名勝志云滋水在蔚州西南三十里之南馬庄名流水泉</hi>而南流注于虖沱其<lb/>
<pb n="KR3l0091_WYG_003-31a"/>
木多㯶其草多條<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>水出焉<hi>郭曰音冦州任臣案<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>水今在渾源  恒山南水經</hi>
<hi>
                        <graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>水出代州靈邱縣髙氏山注云即温彛之水也今名纏河亦名温彛河</hi>東流注于河<hi>郭曰過博</hi>
<hi>陵縣南又東北入于易水</hi>
又北三百里曰陸山多美玉<graphic n="KR4113" url="https://raw.githubusercontent.com/kanripo/KR-Gaiji/master/images/KR4113.png" mimeType="image/png"/>水出焉<hi>郭曰或作郯水</hi>而東流<lb/>
注于河<lb/>
又北二百里曰沂山<hi>郭曰音祈</hi>般水出焉<hi>郭曰音盤</hi>而東流注于<lb/>
河<lb/>
北百二十里曰燕山<hi>任臣案一統志燕山在玉田縣西北自西山一帶迤邐東其延袤數</hi>
<pb n="KR3l0091_WYG_003-31b"/>
<hi>百里北平立燕山三衛因此山而名</hi>多嬰石<hi>郭曰言石似玉有符彩嬰帶所謂燕石者  任臣案劉㑹</hi>
<hi>孟云今此石出保定滿城縣語云魚目混珠燕石亂玉</hi>燕水出焉東流注于河<lb/>
又北山行五百里水行五百里至于饒山是無草木多<lb/>
瑤碧其獸多槖駝其鳥多鶹<hi>郭曰未詳或曰鶹鵂鶹也  任臣案廣雅曰鶹䳋飛</hi>
<hi>鸓也疑即是</hi>歴虢之水出焉而東流注于河其中有師魚食<lb/>
之殺人<hi>郭曰未詳或作鯢拾任臣案本草綱目有魚師之名陳藏器本草  遺云魚師大者有毒殺人</hi>
<hi>疑即此魚也唐韻云鰤老魚事物紺珠云鰤魚青黄色腮下有横骨如鋸</hi>
又北四百里曰乾山無草木其陽有金玉其隂有鐵而<lb/>
<pb n="KR3l0091_WYG_003-32a"/>
無水有獸焉其狀如牛而三足其名曰獂<hi>郭曰音元覽任臣案𤣥</hi>
<hi>曰從從六足獂三足</hi>其鳴自詨<lb/>
又北五百里曰倫山倫水出焉而東流注于河有獸焉<lb/>
其狀如麋其川在尾上<hi>郭曰川竅也馬任臣案楊慎補注曰伯樂相  經有馬白州當</hi>
<hi>是川字以此可証姚旅露書云倫山獸川在尾上則川可為穿也</hi>其名曰羆<hi>任臣案圖贊本作羆</hi>
<hi>九獸贊曰䍶䍶似羊眼在耳後竅生尾上號曰羆九幽都之山大蛇牛呴談薈云羆有二種如麋與如熊者别</hi>
<hi>也</hi>
又北五百里曰碣石之山<hi>郭曰水經曰碣石山今在遼西臨榆縣南水中或曰在右</hi>
<pb n="KR3l0091_WYG_003-32b"/>
<hi>北平驪城縣海邊山以任臣案水經注碣石在驪城縣西南漢武帝常登之  望海杜佑曰碣石在樂浪郡長</hi>
<hi>城起于此東截遼水而入髙麗禹貢右碣石在平州有三十餘里則髙麗中為左碣石也或曰碣石一在廣東</hi>
<hi>海口一在冀州北海口北碣石在海中如河中砥柱迨天造也</hi>繩水出焉而東流于河<lb/>
<hi>任臣案澠水亦謂之繩水水經注繩水又西北入時水是也非此</hi>其中多蒲夷之魚<hi>郭曰</hi>
<hi>未詳</hi>其上有玉其下多青碧<lb/>
又北水行五百里至于鴈門之山無草木<hi>郭曰鴈門山即北陵西隃</hi>
<hi>鴈之所出因以名云在髙柳北然任臣案釋義曰今三晉代州有鴈門山遂以是名關  其上草木多生此曰</hi>
<hi>無草木乂曰水行五百里所未詳也</hi>
<pb n="KR3l0091_WYG_003-33a"/>
又北水行四百里至于泰澤其中有山焉曰帝都之山<lb/>
廣員百里無草木有金玉<hi>任臣案釋義曰凡此皆在晉地夫環晉皆山恐無水行四</hi>
<hi>百里者然鴈門山亦曰水行五百里豈禹治水時事與</hi>
又北五百里曰錞于母逢之山北望雞號之山<hi>任臣案通志略</hi>
<hi>作惟號之山</hi>其風如䬅<hi>郭曰䬅急風貌也音戾或云飄風也  任臣案一本作飇又説文引經云</hi>
<hi>惟號之山其風若劦何頰切</hi>西望幽都之山<hi>任臣案爾雅北方之美者有幽都之筋角焉一</hi>
<hi>統志山在昌平縣西北古幽州盖因山為名</hi>浴水出焉<hi>郭曰浴即黑水也定任臣案今黑水在</hi>
<hi>州界未審是非</hi>是有大蛇其音如牛見則其邑大旱<lb/>
<pb n="KR3l0091_WYG_003-33b"/>
凡北次三經之首自太行之山以至于無逢之山凡四<lb/>
十六山萬二千三百五十里其神狀皆馬身而人面者<lb/>
二十神<hi>任臣案一本作廿神</hi>其祠之皆用一藻茝瘞之<hi>郭曰藻聚藻茝香草</hi>
<hi>蘭之𩔖音昌代反</hi>其十四神狀皆彘身而載玉其祠之皆玉不<lb/>
瘞<hi>郭曰不埋所用玉也</hi>其十神狀皆彘身而八足蛇尾其祠之皆<lb/>
用一璧瘞之大凡四十四神皆用稌糈米祠之此皆不<lb/>
火食<lb/>
　右北經之山志凡八十七山二萬三千二百三十里<lb/>
<pb n="KR3l0091_WYG_003-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0091_WYG_003-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山海經廣注卷三<lb/>
</p>
<p>
</p>
  </div>
</body>
</text>
</TEI>
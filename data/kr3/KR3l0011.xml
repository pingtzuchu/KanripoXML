<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>教坊記</head> <lb/>
    <p>
<pb n="KR3l0011_WYG_001-1a"/>
欽定四庫全書<lb/>
　教坊記<lb/>
　　　　　　　　　　　　唐　崔令欽　撰<lb/>
西京右教坊在光宅坊左教坊在延政坊右多善歌左<lb/>
多工舞盖相因習東京兩教坊俱在眀義坊而右在南<lb/>
左在北也坊南西門外即苑之東也其間有頃餘水泊<lb/>
俗謂之月陂形似偃月故以名之<lb/>
妓女入宜春院謂之内人亦曰前頭人常在上前也其<lb/>
<pb n="KR3l0011_WYG_001-1b"/>
家猶在教坊謂之内人家敕有司給賜同十家雖數十<lb/>
家猶故以十家呼之每月二日十六日内人毋得以女<lb/>
對無母則姊妺若姑一人對十家就本落餘内人竝坐<lb/>
内教坊對内人生日則許其母姑姊妹皆來對其對所<lb/>
如式<lb/>
樓下戲出隊宜春院人少即以雲韶添之雲韶謂之宫<lb/>
人盖賤<graphic n="KR1559" url="https://raw.githubusercontent.com/kanripo/KR-Gaiji/master/images/KR1559.png" mimeType="image/png"/>也非直美惡殊貌居然易辨明内人帯魚宫<lb/>
人則否平人女以容色選入内者教習琵琶三絃箜篌<lb/>
<pb n="KR3l0011_WYG_001-2a"/>
筝等者謂搊彈家<lb/>
開元十一年初製聖夀樂令諸女衣五方色衣以歌舞<lb/>
之宜春院女教一日便堪上塲惟搊彈家彌月不成至<lb/>
戯日上令宜春院人為首尾搊彈家在行間令學其舉<lb/>
手也宜春院亦有工拙必擇尤者為首尾首既引隊衆<lb/>
所屬目故須能者樂將闋稍稍失隊餘二十許人舞曲<lb/>
終謂之合殺尤要快健所以更須能者也<lb/>
聖夀樂舞衣襟皆各繡一大窠皆随其衣本色製純縵<lb/>
<pb n="KR3l0011_WYG_001-2b"/>
衫下纔及帯若短汗衫者以籠之所以藏繡窠也舞人<lb/>
初出樂次皆是縵衣舞至苐二疉相聚場中即于衆中<lb/>
從領上抽去籠衫各内懐中觀者忽見衆女咸文繡炳<lb/>
煥莫不驚異<lb/>
凡欲出戲所司先進曲名上以墨㸃者即舞不㸃者即<lb/>
否謂之進㸃戯日内伎出舞教坊人惟得舞伊州五天<lb/>
重來疉不離此兩曲餘盡讓内人也垂手羅回波樂蘭<lb/>
陵王春鸎半社渠借席烏夜啼之屬謂之軟舞阿遼柘<lb/>
<pb n="KR3l0011_WYG_001-3a"/>
枝黄麞拂林大渭州達摩之屬謂之健舞<lb/>
凡樓下兩院進雜婦女上必召内人姊妹入内賜食因<lb/>
謂之曰今日娘子不須唱歌且饒姊妺並兩院婦女于<lb/>
是内妓與兩院歌人更代上舞臺唱歌内妓歌則黄幡<lb/>
綽賛揚之兩院人歌則幡綽輙訾詬之有肥大年長者<lb/>
即呼為屈突干阿姑貌稍胡者即云康太賔阿妹隨𩔖<lb/>
名之摽弄百端諸家散樂呼天子為崖公以歡喜為蜆<lb/>
斗以每日長在至尊左右為長入<lb/>
<pb n="KR3l0011_WYG_001-3b"/>
筯斗裴承恩妹大娘善歌兄以配竿木侯氏又與長入<lb/>
趙解愁私通侯氏有疾因欲藥殺之王輔國鄭銜山與<lb/>
解愁相知又是侯鄉里宻謂薛忠王琰曰為我語侯大<lb/>
兄晚間有人送粥慎莫喫及期果有贈粥者侯遂不食<lb/>
其夜裴大娘引解愁謀殺其夫銜山願擎土袋燈既滅<lb/>
銜山乃以土袋置侯身上不壓口鼻餘黨不之覺也比<lb/>
眀侯氏不死有司以聞上令范安窮究其事于是趙解<lb/>
愁等皆决一百衆皆不知侯氏不掩口鼻而不死也或<lb/>
<pb n="KR3l0011_WYG_001-4a"/>
言土袋綻裂故活是以諸女戯相謂曰自今後縫壓壻<lb/>
土袋當加意夾縫縫之更勿令開綻也<lb/>
坊中諸女以氣𩔖相似約為香火兄弟每多至十四五<lb/>
人少不下八九軰有兒郎聘之者輙被以婦人稱呼即<lb/>
所聘者兄見呼為新婦弟見呼為嫂也兒郎有任宫僚<lb/>
者宫忝與内人對同日垂到内門車馬相逢或褰車簾<lb/>
呼阿嫂若新婦者同黨求逹殊為怪異問被呼者笑而<lb/>
不答兒郎既娉一女其香火兄弟多相奔云學突厥法<lb/>
<pb n="KR3l0011_WYG_001-4b"/>
又云我兄弟相憐愛欲得嘗其婦也主者知亦不妬他<lb/>
香火即不通<lb/>
蘇五奴妻張少娘善歌舞有邀迓者五奴輙隨之前人<lb/>
欲得其速醉多勸酒五奴曰但多與我錢喫鎚子亦醉<lb/>
不煩酒也今呼鬻妻者為五奴自蘇始<lb/>
范漢女大娘子亦是竿木家開元二十一年出内有姿<lb/>
媚而微愠羝<hi>謂腋氣也</hi>
　　曲名<lb/>
<pb n="KR3l0011_WYG_001-5a"/>
　獻天花　　和風栁　　美唐風　　透碧空<lb/>
　巫山女　　度春江　　衆仙樂　　大定樂<lb/>
　龍飛樂　　慶雲樂　　繞殿樂　　泛舟樂<lb/>
　抛毬樂　　清平樂　　放鷹樂　　夜半樂<lb/>
　破陣樂　　還京樂　　天下樂　　同心樂<lb/>
　賀聖朝　　奉聖樂　　千秋樂　　泛龍舟<lb/>
　泛玉池　　春光好　　迎春花　　鳳樓春<lb/>
　負陽春　　帝臺春　　繞池春　　滿園春<lb/>
<pb n="KR3l0011_WYG_001-5b"/>
　長命女　　武媚娘　　杜韋娘　　栁青娘<lb/>
　楊栁枝　　栁含煙　　朁楊栁　　倒垂栁<lb/>
　浣溪沙　　浪淘沙　　撒金沙　　紗牕恨<lb/>
　金簑嶺　　隔簾聴　　恨無媒　　望梅花<lb/>
　望江南　　好郎君　　想夫憐　　别趙十<lb/>
　憶趙十　　念家山　　紅羅襖　　烏夜啼<lb/>
　墻頭花　　摘得新　　北門西　　煮羊頭<lb/>
　河瀆神　　二郎神　　醉鄉遊　　醉花間<lb/>
<pb n="KR3l0011_WYG_001-6a"/>
　燈下見　　醉思鄉　　太邉郵　　太白星<lb/>
　剪春羅　　㑹嘉賔　　當庭月　　思帝鄉<lb/>
　歸國遥　　感皇恩　　戀皇恩　　皇帝感<lb/>
　戀情深　　憶漢月　　憶先皇　　聖無憂<lb/>
　定風波　　木蘭花　　更漏長　　菩薩蠻<lb/>
　破南蠻　　八拍蠻　　芳草洞　　守陵宫<lb/>
　臨江仙　　虞美人　　映山紅　　獻忠心<lb/>
　卧沙堆　　怨黄沙　　遐方怨　　夀齊天<lb/>
<pb n="KR3l0011_WYG_001-6b"/>
　送征衣　　送行人　　望梅愁　　阮郎迷<lb/>
　牧羊怨　　掃市舞　　鳳歸雲　　羅裙帯<lb/>
　同心結　　一捻鹽　　阿也黄　　刼家雞<lb/>
　緑頭鴨　　下水舩　　留客住　　離别難<lb/>
　喜長新　　羌心怨　　女王國　　繚踏歌<lb/>
　天外閒　　賀皇化　　五雲仙　　滿堂花<lb/>
　南天竺　　定西畨　　荷葉杯　　感庭秋<lb/>
　月遮樓　　感恩多　　長相思　　西江月<lb/>
<pb n="KR3l0011_WYG_001-7a"/>
　拜新月　　　上行杯　　團亂旋　　喜春鶯<lb/>
　大獻夀　　　鵲踏枝　　萬年歡　　曲玉管<lb/>
　傾杯樂　　　謁金門　　巫山一段雲　望月波羅門<lb/>
　後庭花　　　西河獅子　西河劒氣　怨陵三臺<lb/>
　儒士謁金門　武士朝金闕　掺工不下　麥秀兩岐<lb/>
　金雀兒　　　滻水吟　　玉搔頭　　　鸚鵡杯<lb/>
　路逢花　　　初漏滿　　相見歡　　　蘇幕遮<lb/>
　遊春苑　　　黄鍾樂　　訴衷情　　　折紅蓮<lb/>
<pb n="KR3l0011_WYG_001-7b"/>
　征步郎　　　洞仙歌　　太平樂　　　長慶樂<lb/>
　喜囘鑾　　　漁父引　　喜秋天　　　大郎神<lb/>
　胡渭州　　　夢江南　　濮陽女　　　静戎煙<lb/>
　三臺　　　　上韻　　　中韻　　　　下韻<lb/>
　普恩光　　　戀情歡　　楊下采桑　　大酺樂<lb/>
　合羅縫　　　蘇合香　　山鷓鴣　　　七星管<lb/>
　醉公子　　　朝天　　　木笪　　　　㸔月宫<lb/>
　宫人怨　　　歎疆場　　拂霓裳　　　駐征遊<lb/>
<pb n="KR3l0011_WYG_001-8a"/>
　泛濤溪　　胡相問　　廣陵散　　帝歸京<lb/>
　喜還京　　遊春夢　　柘枝引　　留諸錯<lb/>
　如意娘　　黄羊兒　　蘭陵王　　小秦王<lb/>
　花黄發　　大眀樂　　望逺行　　思友人<lb/>
　唐四姐　　放鶻樂　　鎮西樂　　金殿樂<lb/>
　南歌子　　八拍子　　魚歌子　　七夕子<lb/>
　十拍子　　措大子　　風流子　　呉吟子<lb/>
　生查子　　胡醉子　　山花子　　水仙子<lb/>
<pb n="KR3l0011_WYG_001-8b"/>
　緑鈿子　　金錢子　　竹枝子　　天仙子<lb/>
　赤棗子　　千秋子　　心事子　　胡蝶子<lb/>
　沙磧子　　酒泉子　　迷神子　　得蓬子<lb/>
　剉碓子　　麻婆子　　紅娘子　　甘州子<lb/>
　厯刺子　　鎮西子　　北庭子　　采蓮子<lb/>
　破陣子　　劒器子　　獅子　　　女冠子<lb/>
　仙鶴子　　穆護子　　賛普子　　蕃將子<lb/>
　囘戈子　　帯竿子　　摸魚子　　南鄉子<lb/>
<pb n="KR3l0011_WYG_001-9a"/>
　大吕子　　南浦子　　撥棹子　　河滿子<lb/>
　曹大子　　引角子　　隊踏子　　水沽子<lb/>
　化生子　　金娥子　　捨麥子　　多利子<lb/>
　毗砂子　　上元子　　西溪子　　劒閣子<lb/>
　嵇琴子　　莫壁子　　胡攅子　　唧唧子<lb/>
　翫花子　　西國朝天　大曲名　　踏金蓮<lb/>
　緑腰　　　凉州　　　薄媚　　　賀聖樂<lb/>
　伊州　　　甘州　　　泛龍舟　　采桑<lb/>
<pb n="KR3l0011_WYG_001-9b"/>
　千秋樂　　霓裳　　　玉樹後庭花　伴侣<lb/>
　雨霖鈴　　柘枝　　　胡僧破　　平翻<lb/>
　相駞逼　　吕太后　　突厥三臺　大寳<lb/>
　一斗鹽　　羊頭神　　大姊　　　舞大姊<lb/>
　急月記　　斷弓絃　　碧霄吟　　穿心蠻<lb/>
　羅步底　　囘波樂　　千春樂　　龜兹樂<lb/>
　醉渾脱　　映山雞　　昊破　　　四㑹子<lb/>
　安公子　　舞春風　　迎春風　　㸔江波<lb/>
<pb n="KR3l0011_WYG_001-10a"/>
　寒鴈子　　又中春　　翫中秋　　迎仙客<lb/>
　同心結<lb/>
大面出北齊蘭陵王長恭性膽勇而貌婦人自嫌不足<lb/>
以威敵乃刻木為假面臨陣著之因為此戲亦入歌曲<lb/>
踏謡娘北齊有人姓蘇䶌鼻實不仕而自號為郎中嗜<lb/>
飲酗酒每醉輙毆其妻妻銜悲訴于鄰里時人㺯之丈<lb/>
夫著婦人衣徐步入塲行歌每一疉㫄人齊聲和之云<lb/>
踏謡和來踏謡娘苦和來以其且步且歌故謂之踏謡<lb/>
<pb n="KR3l0011_WYG_001-10b"/>
以其稱寃故言苦及其夫至則作毆鬭之状以為笑樂<lb/>
今則婦人為之遂不呼郎中但云阿叔子調弄又加典<lb/>
庫全失舊旨或呼為談容娘又非<lb/>
烏夜啼宋彭城王義康衡陽王義季弟囚之潯陽後宥<lb/>
之使未逹衡王家人扣二王所囚院曰昨夜烏夜啼官<lb/>
當有赦少頃使至故有此曲亦入琴操<lb/>
安公子隋大業末煬帝幸揚州樂人王令言以年老不<lb/>
去其子從焉其子在家彈琵琶令言驚問此曲何名其<lb/>
<pb n="KR3l0011_WYG_001-11a"/>
子曰内裏新翻曲子名安公子令言流涕悲愴謂其子<lb/>
曰爾不須扈從大駕必不回子問其故令言曰此曲宫<lb/>
聲往而不返宫為君吾是以知之<lb/>
春鶯囀髙宗曉聲律晨坐聞鶯聲命樂工白明達寫之<lb/>
遂有此曲<lb/>
　記曰夫以㢘潔之美而道之者寡驕淫之醜而陷之<lb/>
　者衆何哉志意劣而嗜慾强也借如涉畏途不必皆<lb/>
　死而人知懼溺聲色則必傷夭而莫之思不其惑歟<lb/>
<pb n="KR3l0011_WYG_001-11b"/>
　且人之生身所稟五常耳至有悦其妻而圗其夫前<lb/>
　古多矣是違仁也納異寵而薄糟糠凡今衆矣是忘<lb/>
　義也重袵席之虞輕宗祀之敬是廢禮也貪耳目之<lb/>
　玩忽禍敗之端是無智也心有所愛則靦冒茍得不<lb/>
　顧宿諾是棄信也敦諭履仁蹈義修禮任智而信以<lb/>
　成之嗚呼國君保之則比徳堯舜士庶由之則齊名<lb/>
　周孔矣當為永代表式寜止一時稱舉儻謂修小善<lb/>
　而無益犯小惡而無傷殉嗜慾近情忘性命大節施<lb/>
<pb n="KR3l0011_WYG_001-12a"/>
　之于國則國風敗行之于家則家法壊敗與壊不其<lb/>
　痛哉是以楚荘悔懼斥遣夏氏宋武納諫遽絶慕容<lb/>
　終成霸業號為良主豈比髙緯以馮小憐滅身叔寳<lb/>
　以張貴妃亡國漢成以昭儀絶冢嗣燕熙以符氏覆<lb/>
　邦家乎非無元龜自有人鑑遂形簡牘敢告後賢<lb/>
　<lb/>
　<lb/>
　<lb/>
<pb n="KR3l0011_WYG_001-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　教坊記<lb/>
</p>
<p>
</p>
  </div></body>
</text>\m</TEI>
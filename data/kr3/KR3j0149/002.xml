<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>草木子卷二</head>
    <p>
<pb n="KR3j0149_WYG_002-1a"/>
欽定四庫全書<lb/>
　草木子卷二　　　　　　明　葉子竒　撰<lb/>
　　原道篇<lb/>
堯舜傳心以中周孔論易以元武箕作範以極孔曾傳<lb/>
道以一思孟語德以誠皆聖賢講道㑹要之總名所以<lb/>
為傳心之典也<lb/>
易上經氣化之始也故首乾坤下經形化之始也故重<lb/>
咸恒<lb/>
<pb n="KR3j0149_WYG_002-1b"/>
在易則渾然一理在人則湛然一心以是心感以是理<lb/>
應故問焉而以言其受命也如響莫測其所以然之妙<lb/>
也<lb/>
乾取象於龍以其具天之用也坤取象於牝馬以其行<lb/>
地無疆也<lb/>
中國得詩書之傳通之者始知其人世古今四夷之國<lb/>
耳目有所不及皆不能知尚同洪荒之世也<lb/>
春秋刑書也易筮卜書也春秋言人事易言天道天人<lb/>
<pb n="KR3j0149_WYG_002-2a"/>
之道一也莊子曰易以道隂陽春秋以道名分<lb/>
春秋魯國之史也因一國以見天下綱目天下之史也<lb/>
因天下以存諸國<lb/>
春秋書日有食之綱目止書日食從省文也<lb/>
禮有容樂有聲聲陽也容隂也聲容交而天地熹合矣<lb/>
大抵樂惟取其和後世樂多悲壯所以不善<lb/>
古人云心和則形和形和則氣和氣和則聲和聲和則<lb/>
天地之和應之矣今之世安得知禮樂大意之人與之論<lb/>
<pb n="KR3j0149_WYG_002-2b"/>
禮樂情文之盛哉<lb/>
古人定律吕以考中聲迨今罕得其真莫若因古人之<lb/>
遺器庶得其聲之近若今道家金鐘玊磬及琴笙塤箎<lb/>
之屬皆古之遺器也以協其聲使與革木之類毋相奪<lb/>
倫諒必得中和之調豈不勝於致詳致荒而甘用世俗<lb/>
之樂也<lb/>
俗樂多胡樂也聲皆宏大雄厲古樂聲皆平和<lb/>
歌調且因今之曲調而諧之以雅辭庶乎音韻和而歌<lb/>
<pb n="KR3j0149_WYG_002-3a"/>
意善則得矣毋但泥古而廢之而長用胡樂也<lb/>
古之父子爵既不同禮即異數由此推之祭古人自宜<lb/>
用禮器祭今人自宜用今器使各安其性也庶免生乎<lb/>
今之世反古之道為失<lb/>
周子曰樂聲淡則聽心平樂辭善則歌者慕故風移而<lb/>
俗易也妖聲艶辭之化人也亦然此不易之確論也<lb/>
孟子謂今樂猶古樂救時之論也<lb/>
綱目真經世之大典也<lb/>
<pb n="KR3j0149_WYG_002-3b"/>
綱目有湯武之時者三秦新隋皆以大義絶之夫人得<lb/>
而討之也故書兵起而不書叛<lb/>
書莽大夫揚雄死所以病揚子也然為莽大夫者不知<lb/>
其幾不書又所以因貶而見褒也<lb/>
書大丞相帥師伐魏所以正統也書晉處士陶潛卒特<lb/>
書以褒之所以賢之也<lb/>
書唐五王為武三思所殺譏五王之失刑也書周太師<lb/>
中書令瀛王馮道卒任之重者責之深也<lb/>
<pb n="KR3j0149_WYG_002-4a"/>
或問伊尹耕於有莘之野以樂堯舜之道答曰耕破一<lb/>
犁春雨蓋言對時育物之心樂而得其所也<lb/>
孔門問仁夫子答之各不同雖各因其材而篤焉正夫<lb/>
子之泛應曲當處用各不同所謂貫也然仁乃仁體之<lb/>
一歟<lb/>
天下歸仁朱子訓歸為與字或者淺其説愚謂茍人克<lb/>
己行一事合天理問之家而準問之鄉而準問之國而<lb/>
準問之天下而準所謂天下莫不與也由此言之放之<lb/>
<pb n="KR3j0149_WYG_002-4b"/>
天而準放之地而凖放之古而凖放之今而凖放之東<lb/>
海而凖放之西海而凖放之南海而凖放之北海而凖<lb/>
考諸三王建諸天地質諸鬼神百世以俟聖人而不繆<lb/>
不悖無疑不惑者也此則與字可通之理也若謂克己<lb/>
天下皆囿於吾仁之中如吕與叔克己齋銘云洞然八<lb/>
荒皆在我闥讀之氣象雖豁然可喜事理則茫然無據<lb/>
浴沂氣象見聖賢超然於萬物之表逍遙脫洒處又曰<lb/>
即此便是堯舜氣象何也曰飯糗茹草若將終身及為<lb/>
<pb n="KR3j0149_WYG_002-5a"/>
天子若固有之何有一毫滯礙<lb/>
説文以步戌為嵗此附㑹秦以建亥為水正之説也然<lb/>
實非也歲自當以夏時為正<lb/>
大學乃設教之書朱子則憂百家之亂治中庸乃傳道<lb/>
之書朱子獨憂二氏之亂真深玩序文可見<lb/>
大學六先字所以逆推其工夫之端緒七后字所以順<lb/>
推其效驗之次序<lb/>
格物是夢覺闗誠意是人鬼闗<lb/>
<pb n="KR3j0149_WYG_002-5b"/>
程子曰涵養須用敬進學則在致知朱子曰存之於端<lb/>
莊靜一之中以為窮理之本窮之於學問思辨之際以<lb/>
致盡心之功可謂知行兩進矣<lb/>
孝弟慈三者大學之言達道知仁勇三者中庸之言達<lb/>
德也達德所以行達道也<lb/>
恂慄威儀是明明德之止於至善親賢樂利是言新民<lb/>
之止於至善至善乃大學一書之標的曾子傳心之要<lb/>
也<lb/>
<pb n="KR3j0149_WYG_002-6a"/>
正心章不言私之害公邪之害正蓋意既誠自無私邪<lb/>
之雜矣惟恐人於忿懼好患等意思留滯在心而不能<lb/>
察及其應物遂至於欲動情勝用之所行每過於分數<lb/>
不能不失其平也<lb/>
平天下章反覆以用人理財兩者為説蓋用得其人則<lb/>
上下皆安財得其理則大小皆足此天下所以平也其<lb/>
要在於絜矩則上下大小皆平矣<lb/>
中庸是直指人心見性之書中和是就人心上指示中<lb/>
<pb n="KR3j0149_WYG_002-6b"/>
庸是就人事上指示費隠是就人物上指示心統性情<lb/>
事兼德行物通彼我<lb/>
心之虚靈知覺虚是能包萬事萬物之理靈是能通萬<lb/>
事萬物之理知是識其理之所當然覺是悟其理之所<lb/>
以然<lb/>
中者不偏不倚無過不及天然之體也庸者亘古亘今<lb/>
不遷不變當然之道也<lb/>
天命實理之原也性其在物之實體道其當然之實用<lb/>
<pb n="KR3j0149_WYG_002-7a"/>
而教也者又因性道之實而品節之也<lb/>
朱子言天以隂陽五行化生萬物氣以成形而理亦賦<lb/>
焉猶命令也此蓋本太極圖之説而約言之也<lb/>
道不可離由其自本自根無物不有無時不然也<lb/>
戒懼是存養工夫是於至靜之中存天理之本然是致<lb/>
其致中之功也謹獨乃省察工夫是於情動之時遏人<lb/>
欲於將萌是致其致和之功也<lb/>
君子致中和而成位育之功者此道通乎上下天子有<lb/>
<pb n="KR3j0149_WYG_002-7b"/>
天下之天地萬物諸侯有一國之天地萬物大夫有一<lb/>
家之天地萬物庶民有一身之天地萬物由其分有崇<lb/>
卑故其功有大小<lb/>
吾之心正則天地之心亦正是致中之功效也吾之氣<lb/>
順則天地之氣亦順是致和之功效也<lb/>
中和以性情言之中庸以徳行言之費隱又以人物兼<lb/>
觀之此理之無乎不在信手拈來頭頭皆是吁其妙矣<lb/>
乎<lb/>
<pb n="KR3j0149_WYG_002-8a"/>
中對和則中為靜而和為動故止以不偏不倚釋之中<lb/>
對庸則庸為常而中則該動靜二義故以不偏不倚無<lb/>
過不及而並言之故曰中庸之中實兼中和之義<lb/>
費隱是在人在物上看此理因用以原體見此理之無<lb/>
物不在也鬼神就無形無影上看此理由微而驗顯見<lb/>
此理之無物不體也<lb/>
人物明而可見故先説費而後説隱鬼神幽而難知故<lb/>
先言微而後言顯<lb/>
<pb n="KR3j0149_WYG_002-8b"/>
人之為道而逺人子思言此之時佛氏之教未入中國<lb/>
已慮其絶人倫去人事始謂之辨道矣其慮可不謂逺<lb/>
已乎<lb/>
喪服自期已下諸侯絶大夫降此自周公制此貴貴之<lb/>
禮也蓋諸侯之貴大夫不得以屬籍通故大夫不得屬<lb/>
戚君也<lb/>
郊社所以祀天地是天子之職宗廟所以祭祖先是子<lb/>
孫之職祭必受福職之所當也淫祀無福職之所不當<lb/>
<pb n="KR3j0149_WYG_002-9a"/>
也<lb/>
至誠是由此道之極其實至聖是造此理之極其至故<lb/>
曰至誠之道非至聖莫能知至聖之徳非至誠莫能為<lb/>
盡性致中也盡人物之性致和也經綸大經致和也立<lb/>
天下之大本致中也贊天地之化育是以人而參贊之<lb/>
是聖人猶與天為二知天地之化育是於天道有黙契<lb/>
焉是聖人與天為一<lb/>
私意自蔽則局乎其小矣故不廣大私欲自累則卑乎<lb/>
<pb n="KR3j0149_WYG_002-9b"/>
其汚矣故不髙明<lb/>
祖述憲章是道貫乎古今上律下襲是道該乎穹壤<lb/>
如天淵尚有彼此之别則聖人尚與天為二其天淵更<lb/>
無彼此之别則聖人乃與天為一<lb/>
或問浩然之氣答曰一片花飛減却春蓋言浩然是無<lb/>
虧欠時也<lb/>
慾是不能集義剛是浩然之氣<lb/>
孟子言勿正勿忘此養氣之節制也正是用心大過忘<lb/>
<pb n="KR3j0149_WYG_002-10a"/>
是不用心<lb/>
孟子夜氣之説是水静而清時浩然之氣是水盛而大<lb/>
時<lb/>
髙不可貶卑不可抗道有定體也語不能顯黙不能藏<lb/>
道無定形也<lb/>
周子曰無極而太極無極是無有方體就萬物統體言<lb/>
之太極是㑹其要領就一物根柢言之無無極則太極<lb/>
無所本無太極則無極無所寓<lb/>
<pb n="KR3j0149_WYG_002-10b"/>
太極圖性命書也西銘理一分殊之義也四勿箴由中<lb/>
應外制外養中之訓也<lb/>
無思也無為也寂而不動先天也感而遂通天下之故<lb/>
後天也先天體也後天用也先天惟湛然一理耳至後<lb/>
天始有形象之可言先天是未用也至後天始入用爾<lb/>
易是已入用之書故多説剛柔少説隂陽<lb/>
無思虚之極無為靜之篤虚則理明靜則性定隂陽絪<lb/>
緼吾以觀其始正其命<lb/>
<pb n="KR3j0149_WYG_002-11a"/>
天有風雨雲霧雷人有吹噴嘘呵呼天地是大萬物萬<lb/>
物是小天地<lb/>
地沖氣所以能生萬物也沖氣所以為和也<lb/>
隂陽合一存乎道仁智合一存乎聖内外合一存乎誠<lb/>
虚所以具衆理靈所以應萬事不昧所以為明也<lb/>
知者心之神明寂而常覺動而常定非不動不靜也溥<lb/>
萬物而無容心焉可也欲盡流注其可得乎<lb/>
明天地之性者不可惑以神怪知萬物之情者不可罔<lb/>
<pb n="KR3j0149_WYG_002-11b"/>
以非類此君子所以貴窮理也<lb/>
鬼者人之影死者生之終<lb/>
誠天道性天德<lb/>
善者萬理之縂名也性者萬理之全體也仁者萬理之<lb/>
全德也孔門傳道以仁大學言道以善中庸原道以性<lb/>
誠者理之實元者善之長一者數之始中者物之心極<lb/>
者理之至皆聖賢論道之極則也<lb/>
人心是根於氣耳目口鼻之欲是也道心是原於理仁<lb/>
<pb n="KR3j0149_WYG_002-12a"/>
義禮智之性是也<lb/>
新故事物為之今古也得失人事為之存亡也治亂世<lb/>
運為之變更也<lb/>
古今分於一息人物同於一原<lb/>
因粗而精因畧而詳此古今之用智而得其正也因精<lb/>
而拙因詳而荒此古今之用智而失其中也<lb/>
程子曰不必以既屈之氣復為方伸之氣或者指游魂<lb/>
之變為輪逥未之思也<lb/>
<pb n="KR3j0149_WYG_002-12b"/>
張子曰風雷有象不疾於心所謂潛天而天潛地而地<lb/>
也心<hi>闕</hi>見聞不𢎞於性所謂人能𢎞道非道𢎞人也<lb/>
横浦之學以覺為性曰覺之一字衆妙之門是止認智<lb/>
為性金谿之學曰收歛精神自作主宰有何欠缺至於<lb/>
私欲未為病纔涉於思即是害事全似告子<lb/>
臨川之學分心跡為内外内面是精外面是粗故托佛<lb/>
老之似以亂孔孟之真假仁義之言以濟功利之實<lb/>
洓水之學可謂博極羣言純乎實踐<lb/>
<pb n="KR3j0149_WYG_002-13a"/>
金華之學之於濓洛也可謂金石相宣已<lb/>
永康之學以漢唐皆王道純以事功言也<lb/>
南浦之學其視紫陽猶孟子之於孔子也<lb/>
永嘉之學之於濓洛也可謂步則歩者矣<lb/>
許魯齋北方之學者未能或之先也劉靜脩次之<lb/>
用之則行於留侯武侯見之舍之則藏於靖節康節見<lb/>
之古惟有此二人才德及之可以當此言也<lb/>
相近之性兼乎氣性善之性純乎理<lb/>
<pb n="KR3j0149_WYG_002-13b"/>
荀子曰性者惡也為善者偽也杞栁桮棬之喻也揚子<lb/>
曰人之性善惡渾性無分於善不善猶水之無分於東<lb/>
西之説也達摩云我見佛性云何佛性作用是性生之<lb/>
謂性之説也蘇氏曰善惡皆出於性而非性之所有胡<lb/>
氏曰善不足以言性孟子道性善猶佛氏善哉善哉蓋<lb/>
贊歎之辭即性無善無不善之説也韓子説性有三品<lb/>
即性有善有不善之説也後世諸説紛紜縱横孟子當<lb/>
時已一一加辨可見儒書之不可無孟子<lb/>
<pb n="KR3j0149_WYG_002-14a"/>
今之道教近乎楊今之釋教近乎墨<lb/>
丹經言鼎爐是安身立命也採藥是收精歛神也火候<lb/>
是操存之意也沐浴是日新之功也抽添是勤怠之節<lb/>
也<lb/>
佛言離一切物别有自性不知人外無道道外無人也<lb/>
佛氏謂一切衆生種種幻化皆生如來圓覺妙心譬如<lb/>
從空而有幻花雖滅空性不壊此東坡言性之本旨也<lb/>
離物而言性此佛氏所以淪於空寂捨器而言道此老<lb/>
<pb n="KR3j0149_WYG_002-14b"/>
氏所以溺於虚無故大學之始教所以不出於民生日<lb/>
用彞倫之外也<lb/>
東土初祖曰人性本善不假勤苦修行直下便是此則<lb/>
彌近理而大亂真矣<lb/>
歐陽公云佛氏怕死故每以寂滅無生為説老氏貪生<lb/>
故每以返老還童為説惟安時處順哀樂不能入者惟<lb/>
至爾<lb/>
　　鈎𤣥篇<lb/>
<pb n="KR3j0149_WYG_002-15a"/>
易卦自下而上其植物之象乎𤣥家自上而下其動物<lb/>
之象乎動物本乎天植物本乎地此易𤣥之所以不同<lb/>
者也<lb/>
歐陽子曰易六爻之文占辭也大衍之數占法也凡欲<lb/>
為君子者學聖人之言欲為占者學大衍之數<lb/>
陳希夷玉鑰匙白法即周易圓圍之象也以二至而為<lb/>
之主冬至順而夏至逆姤復之道也逆順之道依乎日<lb/>
司馬温公之潛虚五十五行其象以丨為原□為□□<lb/>
<pb n="KR3j0149_WYG_002-15b"/>
為本□為鑛□為基具五生數也以丅為委□為焱□<lb/>
為末□為雙□為冡具五成數也以吉㐫臧否平定其<lb/>
占以旺相休囚死推其理<lb/>
天地之間至堅惟金石爾金有時而銷石有時而泐至<lb/>
堅且然而况於人乎故知神仙可以久生而不可以長<lb/>
生<lb/>
雲雷雨雪皆至半空風則薄乎天愈髙愈勁<lb/>
風雲雷雨天也蠢動草木地也莫不有聚莫不有散以<lb/>
<pb n="KR3j0149_WYG_002-16a"/>
成變化死生之道聚皆屬之陽散皆屬之隂隂陽天地<lb/>
之大經也<lb/>
霖雨既霽閑雲在天皆神化之糟粕矣<lb/>
陽道日變而日生隂道日變而日消陽之變也有形隂<lb/>
之化也無跡一切生聚者陽之長也一切散敗者隂之<lb/>
消也<lb/>
張子曰太虚不能無氣氣不能不聚而為萬物萬物不<lb/>
能不散而為太虚循是出入是皆不得已而然也知此<lb/>
<pb n="KR3j0149_WYG_002-16b"/>
可以言生死之理矣可以生順死安矣<lb/>
造化無全功巧其音者拙其羽豐其實者嗇其花<lb/>
方言各不相通也所以傳其意通其義則一也<lb/>
善乎賈生之言曰天地為爐兮造化為工隂陽為炭兮<lb/>
萬物為銅或化為人兮又何足患或化為物兮又何足<lb/>
摶由此推之理之常然者固莫論其理之變者莫可得<lb/>
而曉也如月令雀入大水為蛤是羽䖝化為甲䖝也田<lb/>
鼠化為鴽是毛䖝化為羽䖝也松樹化為老人無情化<lb/>
<pb n="KR3j0149_WYG_002-17a"/>
為有情也婦人望夫化為石有情化為無情也牛哀化<lb/>
為虎江夏王氏之母浴於川化為黿没於深淵漢末馬<lb/>
生人名馬異亡入於胡後漢劉聪后劉氏生一虵一猛<lb/>
獸各傷人而走慕容燕時有女子化為男宋徽宗時有<lb/>
婦人生鬚度為女道士有男子生子蓐母不能收更七<lb/>
人而逸凡此者造物游氣變化紛擾不可得而測也其<lb/>
常變之兆禎孽之萌各有所主焉<lb/>
山則本同而支異水則原異而委同地理也天下同歸<lb/>
<pb n="KR3j0149_WYG_002-17b"/>
而殊途一致而百慮人事也<lb/>
五德王天下之説於運祚脩短本無所損益或謂水徳<lb/>
王則刻深其刑以應之則害於道矣<lb/>
知人帝王之盛節三代而下漢髙為最昭烈次之光武<lb/>
唐太宗伯仲間爾<lb/>
正誼不謀利明道不計功董子可謂得先難後獲之旨<lb/>
矣語尤明快<lb/>
胡氏曰㑹人物於一身萬物異形而同體通古今於一<lb/>
<pb n="KR3j0149_WYG_002-18a"/>
息百王異世而同符此所以本諸身徴諸庶民考諸三<lb/>
王而不謬建諸天地而不悖質諸鬼神而無疑百世以<lb/>
俟聖人而不惑者也<lb/>
張子曰賢才出國將昌子孫才族將大家國皆然也<lb/>
成立之難如升天從善如登也覆墜之易如燎毛從惡<lb/>
如崩也<lb/>
詳於刑者有法外之遺姦秦皇是也坑儒生而得劉項<lb/>
工於數者有術中之隱禍魏武是也殺楊脩而得司馬<lb/>
<pb n="KR3j0149_WYG_002-18b"/>
懿<lb/>
化國之日舒以長由其事簡也亂國之日短以促由其<lb/>
事繁也事繁則長日如短事簡則短日如長諺云閑覺<lb/>
日偏長是也或者謂有道之國日行上道而長遂加賦<lb/>
於民欺矣哉<lb/>
仁人之詘國將亂也小人得位亦國將亂也是以漢之<lb/>
黨錮唐之朋黨宋之奸黨三黨興天下遂至於衰亡矣<lb/>
窮理須是用心自有悟處管子曰思之思之又重思之<lb/>
<pb n="KR3j0149_WYG_002-19a"/>
思之不已鬼神將告之非鬼神告之也乃精氣之極也<lb/>
玩是視之精索是求之至<lb/>
詩者不發其胸中湮鬱之氣則暢其心下喜樂之情故<lb/>
以出於自然者為工不以流於巧麗者為富<lb/>
易於近者非知言者也諺云心不負人面無慚色即浩<lb/>
然之氣配義與道也又曰偷人膽失即行有不慊於心<lb/>
則餒矣<lb/>
舉世皆夢也夢夢也不夢亦夢也夢乎夢不夢乎不夢<lb/>
<pb n="KR3j0149_WYG_002-19b"/>
是故得失蕉鹿也物我蝴蝶也榮枯黄粱也<lb/>
夢之大端二想也因也想以目見因以類感<lb/>
南人不夢駞北人不夢象缺於目所不見無想也<lb/>
諺云南人不夢駞北人不夢象缺於所不見也蓋寤則<lb/>
神舍於目寐則神棲於心蓋目之所見則為心之所想<lb/>
所以形於夢也<lb/>
因馬而念車因車而念蓋因類而感也<lb/>
不聞聞聞不聞聞聞不聞不聞不聞聞從真起應聞不<lb/>
<pb n="KR3j0149_WYG_002-20a"/>
聞攝應遂真聞聞感而遂通不聞不聞湛然常寂<lb/>
色香臭味天之所生也耳目鼻口人之所具也目知色<lb/>
耳知聲鼻知臭口知味此四者天人之相交也使無耳<lb/>
目則聲色又烏用生之哉則造化或幾乎熄矣此天地<lb/>
之所以善藏其用也至於心則又所以具此理而應此<lb/>
事者也宰制四者於中而各聽命焉此其所以官天地<lb/>
役萬物者也故並於兩間而為三<lb/>
木皆中實也而娑羅樹則中空竹皆中空也而廣藤則<lb/>
<pb n="KR3j0149_WYG_002-20b"/>
中實此皆因地而反生其類也<lb/>
物之有形有聲者人畜是也有聲無形者雷霆是也有<lb/>
形無聲者木石是也無形無聲者此體物而不可遺者<lb/>
也學者所當思也程子曰鬼神於若有若無之間斷遣<lb/>
得去則知之矣邵子曰鬼者人之影也<lb/>
野人鋤地蚯蚓中斷兩頭俱跳此時安身立命在何處<lb/>
乎曰尸居餘氣兩頭俱脱曰打虵斷尾時如何曰末去<lb/>
而本猶存也曰斷頭時如何曰本去則末不存矣曰立<lb/>
<pb n="KR3j0149_WYG_002-21a"/>
命豈無其所乎曰有之存乎神神去則機息矣<lb/>
儒佛言性之旨譬之明珠均之為蚌生也儒謂珠由内<lb/>
出生於蚌胎佛謂珠由外入寄在蚌胎儒本諸天佛由<lb/>
諸己此學者當辨其理也<lb/>
生順死安而無容心焉至矣彼語寂滅者徃而不返<lb/>
告子義外之論是於事上分内外却不知心不可以内<lb/>
外分也<lb/>
事外無道道外無事故事愈近而道愈切莊子曰哀莫<lb/>
<pb n="KR3j0149_WYG_002-21b"/>
大於心死而形死次之誦之令人有生意<lb/>
盗賊至為不道矣人茍面稱之為盗則勃然而怒可見<lb/>
其羞惡之心未嘗忘也<lb/>
夷狄華夏之人其俗不同者由風氣異也狀貌不同者<lb/>
由土氣異也土美則人美土惡則人惡是謂之風土<lb/>
冬至用陽遁順行九宫夏至用隂遁逆行九宫從天道<lb/>
也天道日也<lb/>
嵗必三百六十五日零三時而交春月必三十日丑時<lb/>
<pb n="KR3j0149_WYG_002-22a"/>
二刻而交節此天道常行之數也日與天㑹法也<lb/>
歴家分一日八刻於十二時每時該八刻六分刻之二<lb/>
術家欲取時之上四刻天之清氣故以八千四維配之<lb/>
而成二十四位<lb/>
五行相生父子之道也相克君臣之道也毗和兄弟之<lb/>
道也配合夫婦之道也相得朋友之道也<lb/>
八字不易之定體二運流行之妙用不易所以定平生<lb/>
流行所以定時下<lb/>
<pb n="KR3j0149_WYG_002-22b"/>
星術以七曜四餘定所遇得失以太陽定立命以太隂<lb/>
定立身以百年定行限以生克制化定人吉凶夀夭多<lb/>
有驗者此亦可以見人身各具一乾坤也<lb/>
術家以十二肖配十二辰每肖各有不足之形焉如鼠<lb/>
無牙牛無齒虎無脾兎無唇龍無耳蛇無足馬無膽羊<lb/>
無神猴無臀雞無腎犬無腸猪無筋人則無不足也<lb/>
又以十二肖同類之屬分隂陽配為二十八星禽如虎<lb/>
則豹配是也每辰二禽四正之辰三禽<lb/>
<pb n="KR3j0149_WYG_002-23a"/>
近世卜者多用京氏易以納甲配干支以生克配六親<lb/>
以時日配六神以八宫定世應于以推人吉㐫休咎成<lb/>
一家之言然與古易絶不相通矣亦以見易道無所不<lb/>
通矣<lb/>
差榖古有其説也其法最畧古惟有剛柔二日内事用<lb/>
柔日外事用剛日及漢用寳義制伐德五日其法以六<lb/>
十甲子以上下生克推之猶未離乎二氣五行也及唐<lb/>
百忌歴行其拘忌愈繁隂陽愈亂吉㓙愈無慿也惑世<lb/>
<pb n="KR3j0149_WYG_002-23b"/>
誣民於斯為甚識者取其昭然有理者可也不必盡法<lb/>
也<lb/>
乗數陽息也歸數隂消也息所以進消所以退此隂陽<lb/>
之理見乎數也<lb/>
兵家遁法即白法也開休生三吉門開即六白休即一<lb/>
白生即八白<lb/>
耶律楚材以生克制化論五星郭去非以戰鬭伏降刑<lb/>
衝破合論三命皆臻其理也<lb/>
<pb n="KR3j0149_WYG_002-24a"/>
為老氏之學者其術多稔便有為我意思其髙處是清<lb/>
虚<lb/>
莊子曰雞鳴犬吠人莫不聞知不能以意億其所自化<lb/>
又不能以意逆其所將來精至於無倫大至於不可圍<lb/>
莊子曰道在秕稗在瓦礫在尿溺每况愈下蓋以道無<lb/>
乎不在也<lb/>
闗尹喜曰瞻之在前忽焉在後用之彌滿太虚廢之莫<lb/>
知其所亦非有心者所能得逺亦非無心者所能得近<lb/>
<pb n="KR3j0149_WYG_002-24b"/>
廣成子曰無視無聽抱神以靜形將自正養氣此語最<lb/>
精<lb/>
鶡冠子曰賤生於無所用中流失船一壺千金賤亦有<lb/>
時而貴不見當亂之世金章紫綬照耀奴臺之軀乎<lb/>
自釋迦拈青蓮華迦葉呵呵微笑自此示機直至達磨<lb/>
説出能作能用即是佛性此即教外别傳更無别旨自<lb/>
此禪宗皆祖此<lb/>
釋氏掃去財色直截無為其行超絶至髙易以動人故<lb/>
<pb n="KR3j0149_WYG_002-25a"/>
以寂滅為樂也徇生執有者物而不化故以長生為樂<lb/>
也張子曰二者雖有間以言乎失性則均也<lb/>
佛居大地之隂西域也日必後照地皆西傾水皆西流<lb/>
也故言性以空孔子居大地之陽中國也日必先照地<lb/>
皆東傾水皆東流也故言性以實意者亦地氣有以使<lb/>
之然歟佛得性之影儒得性之形是以儒以明人佛以<lb/>
明鬼<lb/>
佛氏以性為自底不涉於天不知於何處求天以山河<lb/>
<pb n="KR3j0149_WYG_002-25b"/>
大地為幻妄有時破壊不知於何處求地以四大為假<lb/>
合本來非有不知於何處求人<lb/>
佛氏之徒曰無生者是畏死之論也老之徒曰不死者<lb/>
是貪生之説也死生天地之常理畏者不可以茍免貪<lb/>
者不可以茍得也<lb/>
禪宗一達此旨便為了此一大事公案只知能作用者<lb/>
便是更不論義理所以䟽通者流於恣肆固滯者歸於<lb/>
枯槁<lb/>
<pb n="KR3j0149_WYG_002-26a"/>
禪宗止一悟為功如曰隨縁放蕩任性逍遙但盡凡心<lb/>
别無聖解<lb/>
律師有佐据禪師無撈摸<lb/>
達磨曰作用是性變現俱該沙界收攝在一微塵<lb/>
佛氏於性宗功夫深老氏於命宗工夫深<lb/>
輪逥舉世皆言之可見佛教入人之深也此理能窮造<lb/>
化之理者始足語之<lb/>
飛昇有乎曰此必有術不可得而測也必也至人能之<lb/>
<pb n="KR3j0149_WYG_002-26b"/>
乎然天上實無着處<lb/>
大藏經云四句乃實句義句法句淍句也<lb/>
大般若經云四數乃數分筭分計分喻分也<lb/>
　<lb/>
　<lb/>
　<lb/>
　<lb/>
　草木子卷二<lb/>
</p>
<p>
</p>
  </div>
</body>
</text>
</TEI>
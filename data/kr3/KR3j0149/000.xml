<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>草木子目録</head> <lb/>
    <p>
<pb n="KR3j0149_WYG_000-1a"/>
欽定四庫全書　　　　　子部十<lb/>
　草木子　　　　　　　　雜家類三<hi>雜説之屬</hi>
　　提要<lb/>
　　　　<hi>臣</hi>等謹案草木子四卷明葉子竒撰子竒有<lb/>
　　　　太元本㫖已著録考子竒所著諸書有範通<lb/>
　　　　元理二卷詩十六卷文二十卷本草醫書節<lb/>
　　　　要各十卷齊東野語三卷又餘録若干卷紀<lb/>
　　　　元季明初事最詳今惟太元本㫖及此書存<lb/>
<pb n="KR3j0149_WYG_000-1b"/>
　　　　此書黄衷序云二十二篇鄭善夫序又云二<lb/>
　　　　十八篇正徳丙子其裔孫溥以南京御史出<lb/>
　　　　知福州重刻之約為八篇曰管窺曰觀物曰<lb/>
　　　　原道曰鉤元曰克謹曰雜志曰談藪曰雜爼<lb/>
　　　　每二篇為一卷即此本也善夫序又云舊本<lb/>
　　　　今纂為四野語今纂為二併曰草木子則似<lb/>
　　　　此四卷已合野語為一書然四卷二卷當為<lb/>
　　　　六卷不當為八卷野語今無别本無由質其<lb/>
<pb n="KR3j0149_WYG_000-2a"/>
　　　　異同莫之詳也子竒學有淵源故其書自天<lb/>
　　　　文地紀人事物理一一分析頗多㣲義其論<lb/>
　　　　元代故事亦頗詳核惟賈魯勸托克托開河<lb/>
　　　　北水田造至正交鈔求禹河故道功過各不<lb/>
　　　　相掩子竒乃竟斥之為邪臣則不若宋濓元<lb/>
　　　　史之論為平允也書前有子竒自序題戊午<lb/>
　　　　十一月乃洪武十一年即子竒罷巴陵主簿<lb/>
　　　　逮繋之嵗此書蓋其獄中所作云乾隆四十<lb/>
<pb n="KR3j0149_WYG_000-2b"/>
　　　　二年八月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0149_WYG_000-3a"/>
欽定四庫全書<lb/>
　草木子目録<lb/>
　　卷一<lb/>
　　　管窺篇<lb/>
　　　觀物篇<lb/>
　　卷二<lb/>
　　　原道篇<lb/>
　　　鈎𤣥篇<lb/>
<pb n="KR3j0149_WYG_000-3b"/>
　　卷三<lb/>
　　　克謹篇<lb/>
　　　雜制篇<lb/>
　　卷四<lb/>
　　　談藪篇<lb/>
　　　雜俎篇<lb/>
<pb n="KR3j0149_WYG_000-4a"/>
草木子原序<lb/>
洪武戊午春有司以令甲於二月望致祭於城隍神未<lb/>
祭羣吏於後竊飲猪腦酒縣學生發其事吏懼凂衆為<lb/>
之言别生復言於分臬余適至學亦以株連而就逮幽<lb/>
憂於獄恐一旦身先朝露與草木同腐實切悲之因思<lb/>
虞卿以窮愁而著書左丘以失明厥有國語馬遷以腐<lb/>
刑厥有史記是皆因憤難以攄其思志庶幾托空名於<lb/>
天地之間也圄中獨坐閑而無事見有舊籖簿爛碎遂<lb/>
<pb n="KR3j0149_WYG_000-4b"/>
以瓦研墨遇有所得即書之日積月累忽然滿卷然其<lb/>
字畫糢糊畧辨而已及事得釋歸而續成之因號曰草<lb/>
木子萬一後之覽者犧尊而青黄以文之未可知也棄<lb/>
而為溝中之斷亦未可知也容詎必之乎故語才識之<lb/>
髙下理義之淺深雖不敢比倫於數子出於窮愁疾痛<lb/>
而用心則一也千慮一得尚期窮理者擇焉洪武十一<lb/>
年歲次戊午冬十一月二十又七日括蒼龍泉靜齋葉<lb/>
子竒世傑序<lb/>
</p>
<p>
</p>
  </div>
</body>
</text>
</TEI>
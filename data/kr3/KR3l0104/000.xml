<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3l0104_WYG_000-1a"/>
欽定四庫全書　　　　　子部十二<lb/>
　提要<lb/>
　　集異記　　　　　　　小説家𩔖二<hi>異聞之屬</hi>
　　　　<hi>臣</hi>等謹案集異記一卷唐薛用弱撰案唐書<lb/>
　　　　藝文志載用弱字仲勝長慶中光州刺史其<lb/>
　　　　里籍則未之載此本卷首題曰河東然唐代<lb/>
　　　　士族率標郡望劉必彭城李必隴西其確生<lb/>
　　　　何地固未之知也是書所記凡十六條晁公<lb/>
<pb n="KR3l0104_WYG_000-1b"/>
　　　　武讀書志稱其首載徐佐卿化鶴事此本亦<lb/>
　　　　以此條為首與晁氏所記合蓋猶舊本世所<lb/>
　　　　傳狄仁傑集翠裘王維鬱輪袍王積薪婦姑<lb/>
　　　　圍棊王之渙旗亭畫壁諸事皆出此書其良<lb/>
　　　　常山新宫銘洪邁隨筆推為奇作蘇軾與子<lb/>
　　　　過詩所謂爾應奴𨽻蔡少霞我亦伯仲山𤣥<lb/>
　　　　卿者即用其事卷帙雖狹而歴代詞人恒所<lb/>
　　　　引據亦小説家之可采者陳振孫書録解題<lb/>
<pb n="KR3l0104_WYG_000-2a"/>
　　　　謂是書一名古異記然諸家著録俱無此名<lb/>
　　　　不知振孫何本又唐比部郎中陸勲亦有集<lb/>
　　　　異記二卷與用弱書同名故文獻通考題勲<lb/>
　　　　書為陸氏集異記以别於用弱書焉<lb/>
　　博異記　　　　　　　小説家𩔖二<hi>異聞之屬</hi>
　　　　<hi>臣</hi>等謹案博異記一卷舊本題唐谷神子還<lb/>
　　　　古撰不著姓氏考晁公武讀書志載老子指<lb/>
　　　　歸十三卷亦題谷神子註不著姓氏而唐書<lb/>
<pb n="KR3l0104_WYG_000-2b"/>
　　　　藝文志有馮廓註老子指歸十三卷與公武<lb/>
　　　　所言書名卷數皆合則谷神子其馮廓歟胡<lb/>
　　　　應麟二酉綴遺則曰唐詩人鄭還古嘗為殷<lb/>
　　　　七七作傳其人正晚唐而殷傳文與事皆𩔖<lb/>
　　　　是書蓋其作也其説亦似有依據然古無明<lb/>
　　　　文闕所不知可矣其書載敬元頴許漢陽王<lb/>
　　　　昌齡張竭忠崔元微隂𨼆客岑文本沈亞之<lb/>
　　　　劉方元馬燧十人太平廣記三百四十八巻<lb/>
<pb n="KR3l0104_WYG_000-3a"/>
　　　　載李全質一條稱㑹昌壬戍濟隂大水谷神<lb/>
　　　　子與全質同舟云云此本無之蓋亦鈔合而<lb/>
　　　　成非完帙也所記皆神怪之事叙述雅贍而<lb/>
　　　　所録詩歌頗工緻視他小説為勝惟師曠鏡<lb/>
　　　　銘一條不似三代語爾陳振孫書録解題謂<lb/>
　　　　語觸時忌故𨼆其名前有自序亦稱非徒但<lb/>
　　　　資笑語抑亦麤顯箴規或冀逆耳之詞稍獲<lb/>
　　　　周身之戒今觀所載殊不見觸忌之語而證<lb/>
<pb n="KR3l0104_WYG_000-3b"/>
　　　　以太平廣記所引又確為本書非出依托未<lb/>
　　　　審其寓言之㫖何在也乾隆四十六年十二月<lb/>
　　　　恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
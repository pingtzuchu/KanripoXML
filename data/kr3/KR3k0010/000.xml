<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蒙求集注</head>
    <p>
<pb n="KR3k0010_WYG_000-1a"/>
欽定四庫全書　　　　　子部十一<lb/>
　蒙求集注　　　　　　　類書類<lb/>
　　提要<lb/>
　　　　<hi>臣</hi>等謹案蒙求集注二卷原本不著撰人案<lb/>
　　　　陳振孫書録解題曰補注蒙求八卷徐子光<lb/>
　　　　撰以李瀚蒙求為之注本句之外兼及他人<lb/>
　　　　事所言與此書相合惟八卷之數與此本二<lb/>
　　　　卷不同然此本卷帙頗重葢後人以八卷合<lb/>
<pb n="KR3k0010_WYG_000-1b"/>
　　　　併也其書以蒙求原文冠於卷首然後每二<lb/>
　　　　句為一節各為之詳注雖稍嫌冗漫而頗為<lb/>
　　　　精核如吕望非熊句以六韜原文無非熊字<lb/>
　　　　則引崔駰達㫖注始用非熊以明之周嵩狼<lb/>
　　　　抗句以晉書嵩傳作抗直則引世説新語本<lb/>
　　　　作狼抗以明之賈誼忌鵩句以鵩賦無忌字<lb/>
　　　　則引孔臧鴞賦賈生有識之士忌前鵩焉以<lb/>
　　　　明之燕昭築臺句以史記乃築宫非築臺則<lb/>
<pb n="KR3k0010_WYG_000-2a"/>
　　　　引孔融與曹操書鮑昭樂府皆稱築臺以明<lb/>
　　　　之胡昭投簪句以本傳無投簪字則引摰虞<lb/>
　　　　所作昭贊以明之如斯之類皆為不茍凡其<lb/>
　　　　事未詳而舊注所説莫知何據者如趙孟疵<lb/>
　　　　面子建八斗蘇章負笈申屠斷鞅龍逄板出<lb/>
　　　　何謙焚祠之類皆疑以傳疑亦不失詳慎其<lb/>
　　　　中偶爾失檢者朱翌猗覺寮襍記嘗摘毛寳<lb/>
　　　　韓夀二事今考紀瞻出妓句事見世説新語<lb/>
<pb n="KR3k0010_WYG_000-2b"/>
　　　　舊注所引不誤而云今本不載江革忠孝句<lb/>
　　　　事見南史乃以為後漢之江革改忠孝為巨<lb/>
　　　　孝顔叔秉燭句云事出毛公詩傳今詩傳實<lb/>
　　　　無此文皆不免小舛又如劉惔傾釀句乃誤<lb/>
　　　　讀世説以傾家之傾為傾酒之傾亦失於糾<lb/>
　　　　正然大致淹通實初學之津筏也乾隆四十<lb/>
　　　　六年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3k0010_WYG_000-3a"/>
　　　　　　總　校　官　<hi>臣</hi>　陸　費　墀<lb/>
<pb n="KR3k0010_WYG_000-4a"/>
蒙求集註原文<lb/>
王戎簡要裴楷清通孔明臥龍吕望飛熊楊震關西丁<lb/>
寛易東謝安髙潔王𨗳公忠匡衡鑿壁孫敬閉户郅都<lb/>
蒼鷹甯成乳虎周嵩狼抗梁冀跋扈郗超髯參王珣短<lb/>
簿伏波標柱慱望尋河李陵初詩田横感歌武仲不休<lb/>
士衡患多桓譚非䜟王商止訛嵇吕命駕程孔傾盖劇<lb/>
孟一敵周處三害胡廣補闕袁安倚賴黃霸政殊梁習<lb/>
治最墨子悲絲楊朱泣岐朱慱烏集蕭芝雉隨杜后生<lb/>
<pb n="KR3k0010_WYG_000-4b"/>
齒靈王出頾賈誼忌鵩莊周畏犧燕昭築臺鄭莊置驛<lb/>
瓘靖二妙岳湛連璧郤詵一枝戴憑重席鄒陽長裾玉<lb/>
符縫掖鳴鶴日下士龍雲間晉宣狼顧漢祖龍顔鮑靚<lb/>
記井羊祜識環仲宣青雲叔夜玉山毛義奉檄子路負<lb/>
米江革巨孝王覽友弟蕭何定律叔孫制禮葛豐刺舉<lb/>
息躬厯詆管寧割席和嶠專車時苗留犢羊續懸魚樊<lb/>
噲排闥辛毗引裾孫楚潄石郝隆曬書枚臯詣闕充國<lb/>
自贊王衍風鑒許劭月旦賀循儒宗孫綽才冠太叔辯<lb/>
<pb n="KR3k0010_WYG_000-5a"/>
洽摯仲辭翰山濤識量毛介公方爰盎却坐衞瓘撫床<lb/>
于公髙門曹參趣裝庶女振風鄒衍降霜范丹生塵晏<lb/>
嬰脱粟詰汾興魏鼈令王蜀不疑誣金卞和泣玉檀卿<lb/>
沐猴謝尚鴝鵒太初日月季野陽秋荀陳徳星李郭仙<lb/>
丹王忳繡被張氏銅鈎丁公遽戮雍齒先侯陳雷膠漆<lb/>
范張雞黍周侯山嶷㑹稽霞舉季布一諾阮瞻三語郭<lb/>
文游山袁宏泊渚黄琬對日秦宓論天孟軻養素楊雄<lb/>
草𤣥向秀聞笛伯牙絶絃郭槐自屈南郡猶憐魯恭馴<lb/>
<pb n="KR3k0010_WYG_000-5b"/>
雉宋均去獸廣客蛇影殷師牛鬬元禮模楷季彦領袖<lb/>
魯褒錢神崔烈銅臭梁竦廟食趙温雄飛枚乗蒲輪鄭<lb/>
均白衣陵母伏劒軻親㫁機齊后破環謝女解圍鑿齒<lb/>
尺牘荀朂音律胡威推縑陸績懐橘羅含吞鳥江淹夢<lb/>
筆李廞清貞劉驎高率蔣翊三逕許由一瓢楊僕移闗<lb/>
杜預建橋壽王議鼎杜林駮堯西施捧心孫夀折腰靈<lb/>
輙扶輪魏顆結草逸少傾冩平子絶倒澹臺毁璧子罕<lb/>
辭寳東平為善司馬稱好公超霧市魯般雲梯田單火<lb/>
<pb n="KR3k0010_WYG_000-6a"/>
牛江迫爇雞蔡裔殞盗張遼止啼陳平多轍李廣成蹊<lb/>
陳遵投轄山簡倒載淵客泣珠交甫解佩龔勝不屈孫<lb/>
寳自劾呂安題鳯子猷尋戴董宣彊項翟璜直言紀昌<lb/>
貫虱養由號猨馮衍歸里張昭塞門蘇韶鬼靈盧充幽<lb/>
婚震畏四知秉去三惑桞下直道叔敖隂徳張湯巧詆<lb/>
杜周深刻三王尹京二鮑紏慝孫康映雪車𦙍囊螢李<lb/>
充四部井春五經谷永筆札顧愷丹青戴逵破琴謝敷<lb/>
應星阮宣杖頭畢卓甕下文伯羞鼈孟宗寄鮓史丹青<lb/>
<pb n="KR3k0010_WYG_000-6b"/>
蒲張湛白馬隠之感鄰王修輟社阮放八儁江泉四凶<lb/>
華歆忤㫖陳羣蹙容王濬懸刀丁固生松姜維膽斗盧<lb/>
植音鐘桓温竒骨鄧艾大志楊脩㨗對羅友黙記杜康<lb/>
造酒蒼頡制字樗里智囊邊韶經笥滕公佳城王果石<lb/>
崖買妻恥樵澤室犯齋馬后大練孟光荆釵顔叔秉燭<lb/>
宋𢎞不諧鄧通銅山郭况金穴秦彭攀轅侯覇卧轍淳<lb/>
于炙輠彦國吐屑太真玉臺武子金埒巫馬戴星宓賤<lb/>
弹琴郝亷留錢雷義送金逢萌挂冠胡昭投簮王喬雙<lb/>
<pb n="KR3k0010_WYG_000-7a"/>
鳬華佗五禽程邈𨽻書史籕大篆王承魚盗丙吉牛喘<lb/>
賈琮褰帷郭賀露冕馮媛當熊班女辭輦王充閲市董<lb/>
生下帷平叔傅粉𢎞治凝脂楊寳黄雀毛寳白龜宿瘤<lb/>
採桑漆室憂葵韋賢滿籝夏侯拾芥阮簡曠達袁耽俊<lb/>
邁蘇武持節鄭衆不拜郭巨將坑董永自賣仲連蹈海<lb/>
范蠡泛湖文寳緝栁温舒截蒲伯道無兒嵇紹不孤緑<lb/>
珠墜樓文君當壚伊尹負鼎寗戚扣角趙壹坎壈顔駟<lb/>
蹇剥龔遂勸農文翁興學晏御揚揚五鹿嶽嶽蕭朱結<lb/>
<pb n="KR3k0010_WYG_000-7b"/>
綬王貢彈冠龎統展驥仇覽棲鸞葛亮顧廬韓信升壇<lb/>
王裒柏慘閔損衣單蒙恬製筆蔡倫造紙孔伋緼袍祭<lb/>
遵布被周公握髪蔡邕倒屣王敦傾室紀瞻出妓暴勝<lb/>
持斧張綱埋輪靈運曲笠林宗折巾屈原澤畔漁父江<lb/>
濱魏勃埽門潘岳望塵京房推律翼奉觀性甘寧奢侈<lb/>
陸凱貴盛干木富義於陵辭聘元凱傳癖伯英草聖馮<lb/>
異大樹千秋小車漂母進食孫鍾設𤓰壺公謫天薊訓<lb/>
厯家劉元刮席晉惠聞蟆伊籍一拜酈生長揖馬安四<lb/>
<pb n="KR3k0010_WYG_000-8a"/>
至應璩三八郭解借交朱家脱急虞延刻期盛吉垂泣<lb/>
豫讓吞炭鉏麑觸槐阮孚蠟屐祖約好財初平起石左<lb/>
慈擲盃武陵桃源劉阮天台王儉墜車褚淵落水季倫<lb/>
錦障春申珠履甄后出拜劉楨平視胡嬪爭摴晉武傷<lb/>
指石慶數馬孔光温樹翟湯隠操許詢勝具優㫋滑稽<lb/>
落下厯數曼容自免子平畢娶師曠清耳離婁明目仲<lb/>
文照鏡臨江折軸欒巴噀酒偃師舞木徳潤傭書君平<lb/>
賣卜叔寳玉潤彦輔氷清衞后髮鬒飛燕體輕𤣥石沈<lb/>
<pb n="KR3k0010_WYG_000-8b"/>
湎劉伶解酲趙勝謝躄楚莊絶纓惡來多力飛㢘善走<lb/>
趙孟疵面田駢天口張慿理窟裵頠談藪仲宣獨步子<lb/>
建八斗廣漢鈎距𢎞羊心計衞青拜幕去病辭第酈寄<lb/>
賣友紀信詐帝濟叔不癡周兄無慧虞卿擔簦蘇章負<lb/>
笈南風擲孕商受斮涉廣徳從橋君章拒獵應奉五行<lb/>
安世三篋相如題柱終軍棄繻孫晨藁席原憲桑樞端<lb/>
木辭金鍾離委珠季札挂劍徐穉置芻朱雲折檻申屠<lb/>
斷鞅衞玠羊車王恭鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>管仲隨馬倉舒稱象丁蘭刻<lb/>
<pb n="KR3k0010_WYG_000-9a"/>
木伯瑜泣杖陳逵豪爽田方簡傲黄向訪主陳寔遺盜<lb/>
龎儉鑿井隂方祀竈韓夀竊香王濛市帽句踐投醪陸<lb/>
抗嘗藥孔愉放龜張顥墮鵲田豫儉素李洵清約義縱<lb/>
攻剽周陽暴虐孟陽擲瓦賈氏如皋顔回簞瓢仲蔚蓬<lb/>
蒿麋竺收資桓景登髙雷煥送劔吕虔佩刀老萊班衣<lb/>
黄香扇枕玉祥守奈蔡順分椹淮南食時左思十稔劉<lb/>
惔傾釀孝伯痛飲女媧補天長房縮地季珪士首安國<lb/>
國器陸玩無人賈詡非次何晏神伏郭奕心醉常林帶<lb/>
<pb n="KR3k0010_WYG_000-9b"/>
經髙鳯漂麥孟嘉落帽庾敳墮幘龍逢板出張華台坼<lb/>
董奉恬燮扁鵲起虢寇恂借一何武去思韓子孤憤梁<lb/>
鴻五噫蔡琰辨琴王粲覆碁西門投巫何謙焚祠孟嘗<lb/>
還珠劉昆反火姜肱共被孔融讓果端康相代亮陟隔<lb/>
坐趙倫瘤怪梁孝牛禍桓典避馬王尊叱馭鼂錯陗直<lb/>
趙禹㢘倨亮遺巾幗備失七箸張翰適意陶潛歸去魏<lb/>
儲南館漢相東閣楚元置醴陳蕃下榻廣利泉涌王霸<lb/>
氷合孔融坐滿鄭崇門雜張堪圻轅周鎮漏船郭及竹<lb/>
<pb n="KR3k0010_WYG_000-10a"/>
馬劉寛蒲鞭許史侯盛韋平相延雍伯種玉黄尋飛錢<lb/>
王允十里黄憲萬頃虞<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>才望戴淵峯頴史魚黜殯子<lb/>
囊城郢戴封積薪耿恭拜井汲黯開倉馮煖折劵齊景<lb/>
駟千何曽食萬顧榮錫炙田文比飰稚珪蛙鳴彦倫鶴<lb/>
怨㢘頗負荆須賈擢髪孔翊絶書申嘉私謁淵明把菊<lb/>
真長望月子房取履釋之結韈郭丹約闗祖逖誓江賈<lb/>
逵問事許慎無雙婁敬和親白起坑降蕭史鳯臺宋宗<lb/>
雞<graphic n="KR2264" url="https://raw.githubusercontent.com/kanripo/KR-Gaiji/master/images/KR2264.png" mimeType="image/png"/>王陽囊衣馬援薏苡劉整交質五倫十起張敞畫<lb/>
<pb n="KR3k0010_WYG_000-10b"/>
眉謝鯤折齒盛彦感螬姜詩躍鯉宗資主諾成瑨坐嘯<lb/>
伯成辭耕嚴陵去釣董遇三餘譙周獨笑將閭仰天王<lb/>
陵呼廟三疏散金陸賈分槖慈明八龍禰衡一鶚不占<lb/>
殞車子雲投閣魏舒堂堂周舎諤諤無鹽如漆姑射若<lb/>
氷邾子投火王思怒蠅符朗蚤白易牙淄澠周勃織簿<lb/>
灌嬰販繒馬良白眉阮籍青眼黥布開闗張良燒棧陳<lb/>
遺飯感陶侃酒限楚昭萍實束晳竹簡曼倩三冬陳思<lb/>
七步劉寵一錢㢘范五袴汜毓字孤郗鑒吐哺苟弟轉<lb/>
<pb n="KR3k0010_WYG_000-11a"/>
酷嚴母掃墓洪喬擲水陳泰挂壁王述忿狷荀粲溺惑<lb/>
宋女愈謹敬姜猶績鮑照篇翰陳琳書檄浩浩萬古不<lb/>
可備甄芟煩摭華爾曹勉旃<lb/>
</p>
<p>
</p>
  </div>
</body>
</text>
</TEI>
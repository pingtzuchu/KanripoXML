<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>糖霜譜</head> <lb/>
    <p>
<pb n="KR3i0028_WYG_001-1a"/>
欽定四庫全書<lb/>
　糖霜譜<lb/>
　　　　　　　　　　　　　宋　王灼　撰<lb/>
　　　原委第一<lb/>
糖霜一名糖冰福唐四明番禺廣漢遂寧有之獨遂寧<lb/>
為冠四郡所産甚微而碎色淺味薄纔比遂之最下者<lb/>
凢物以希有難致見珍故查梨橙柑荔枝楊梅四方不<lb/>
盡出乃貴重於世若甘蔗所在皆植所植皆善非異物<lb/>
<pb n="KR3i0028_WYG_001-1b"/>
也至結蔗為霜則中國之大止此五郡又遂寧專美焉<lb/>
外之邊徼所出皆有佳蔗而糖霜無聞此物理之不可<lb/>
詰也先是唐大厯間有僧號鄒和尚不知所從來跨白<lb/>
驢登繖山結茅以居須鹽朱薪菜之屬即書付紙繫錢<lb/>
遣驢負至市區人知為鄒也取平直挂物於鞍縱驢歸<lb/>
一日驢犯山下黄氏者蔗苖黄請償於鄒鄒曰汝未知<lb/>
窨蔗糖為霜利當十倍吾語女塞責可乎試之果信自<lb/>
是就𫝊其法糖霜户近山或望繖山者皆如意不然萬<lb/>
<pb n="KR3i0028_WYG_001-2a"/>
方終無成鄒末年棄而北走通泉縣靈鷲山龕中其徒<lb/>
追躡及之但見一文殊石像衆始知大士化身而白驢<lb/>
者獅子也鄒結茅處今為楞嚴院糖霜户猶畫鄒像事<lb/>
之擬文殊云敷文閣待制蘇公仲虎嘗守遂寧謂蜀士<lb/>
指睂陽水秀普慈石秀乃不知此邦平衍清麗之為土<lb/>
秀也土爰稼穡稼穡作甘糖霜之甘擅天下非土之特<lb/>
秀也歟<lb/>
　　　第二<lb/>
<pb n="KR3i0028_WYG_001-2b"/>
自古食蔗者始為蔗漿宋玉作招魂所謂胹鱉炮羔有<lb/>
柘漿是也<hi>王逸註柘藷蔗也又云柘一作蔗</hi>其後為蔗餳孫亮使黄門<lb/>
就中藏吏取交州所獻甘蔗餳是也其後又為石密廣<lb/>
志云蔗餳為石密南中八郡志笮甘蔗汁曝成餳謂之<lb/>
石蜜本草亦云煉糖和乳為石蜜是也唐史載太宗遣<lb/>
使至摩掲陀國取熬糖法即詔掦州上諸蔗柞瀋如其<lb/>
劑色味愈西域逺甚按集韻酢笮醢<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>通用而玉篇柞<lb/>
側板切疑字誤熬糖瀋作劑似是今之沙糖也蔗之枝<lb/>
<pb n="KR3i0028_WYG_001-3a"/>
盡於此不言作霜然則糖霜非古也戰國後論呉蜀方<lb/>
物如左太冲三都賦論㫖味如宋玉招魂景差大招枚<lb/>
乘七發傳毅七激崔駰七依李尤七疑元鱗七説張衡<lb/>
七辨曹植七啓徐幹七喻劉邵七華張協七命陸機七<lb/>
徵湛方生七歡蕭子範七誘水陸動植之産捜羅殆盡<lb/>
未有及此者厯世詩人摸竒寫異不可勝數亦無一章<lb/>
一句至本朝元祐間大蘇公過潤州金山寺作詩送遂<lb/>
寧僧圓寶有云浯江與中泠共此一味水冰盤薦琥珀<lb/>
<pb n="KR3i0028_WYG_001-3b"/>
何似糖霜美元符間黄魯直在戎州作頌荅梓州雍熙<lb/>
光長老寄糖霜有云逺寄蔗霜知有味勝於崔浩水晶<lb/>
鹽正宗掃地從誰説我舌猶能及鼻尖遂寧糖霜見於<lb/>
文字實於二公然則糖霜果非古也吾意四郡所産亦<lb/>
起近世耳<lb/>
　　　第三<lb/>
繖山在小溪縣涪江東二十里孤秀可喜山前後為蔗<lb/>
田者十之四糖霜户十之三蔗有四色曰杜蔗曰西蔗<lb/>
<pb n="KR3i0028_WYG_001-4a"/>
曰艻蔗本草所謂荻蔗也曰紅蔗本草所謂崑崙蔗也<lb/>
紅蔗止堪生噉艻蔗可作沙糖西蔗可作霜色淺土人<lb/>
不甚貴杜蔗紫嫩味極厚專用作霜藏種法擇取短者<lb/>
<hi>芽生節間短則節密而多芽</hi>掘坑深二尺闊狹從便斷去尾倒立坑<lb/>
中土蓋之<hi>不倒則雨水入夾葉久必壊</hi>凢蔗田十一月後深耕杷摟<lb/>
燥土縱横摩勞令熟如開渠闊尺餘深尺五雨傍立土<lb/>
壠上元後二月初區種行布相儳灰薄蓋之又蓋土不<lb/>
過二寸清明及端午前後兩次以猪牛糞細和灰薄蓋<lb/>
<pb n="KR3i0028_WYG_001-4b"/>
之蓋土常使露芽六月半再使溷糞餘用前法草不壓<lb/>
數耘土不厭數添但常使露芽候高成叢用大鋤翻壠<lb/>
上土盡蓋十月収刈凢蔗最因地力不可雜他種而今<lb/>
年為蔗田者明年改種五榖以休地力田有餘者至為<lb/>
改種三年糖霜成處山下曰禮佛壩五里曰乾灘壩十<lb/>
里曰石溪壩江西與山對望曰鳯臺□大率近三百餘<lb/>
家每家多者數十甕少者一二甕山左曰張村曰巷口<lb/>
山後曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>池曰呉村江西與山對望曰法寶院曰馬鞍<lb/>
<pb n="KR3i0028_WYG_001-5a"/>
山亦近百家然霜成皆中下品<hi>張村屬蓬溪縣鳯臺鎮屬長江縣</hi>並山<lb/>
一帶曰白水鎮曰土橋雖多蔗田不能成霜歲壓糖水<lb/>
賣山前諸家<lb/>
　　　第四<lb/>
糖霜户器用曰蔗削如破竹刀而稍輕曰蔗䥥以削蔗<lb/>
闊四寸長尺許勢微彎曰蔗凳如小杌子一角鑿孔立<lb/>
木义束蔗三五挺閣义上斜跨凳剉之曰蔗碾駕牛以<lb/>
碾所剉之蔗大硬石為之高六七尺重千餘斤下以硬<lb/>
<pb n="KR3i0028_WYG_001-5b"/>
石作槽底循環丈餘曰榨斗又名竹袋以壓蔗高四尺<lb/>
編當年慈竹為之曰棗杵以築蔗入榨斗曰榨盤以安<lb/>
斗類今酒槽底曰榨牀以安盤牀上架巨木下轉軸引<lb/>
索壓之曰漆甕表裏漆以収糖水防津漏凡治蔗用十<lb/>
月至十一月先削去皮次剉如錢上户削剉至一二十<lb/>
人兩人削供一人剉次入碾碾闕則春碾訖號曰泊次<lb/>
烝泊烝透出甑入榨取盡糖水投釜煎仍上烝生泊約<lb/>
糖水七分熟權入甕則所烝泊亦堪榨如是煎烝相接<lb/>
<pb n="KR3i0028_WYG_001-6a"/>
事竟歇三日<hi>過期則釀</hi>再取所寄收糖水煎又候<hi>九分</hi>熟稠如<lb/>
餳<hi>十分太稠則成沙脚沙音<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>插竹徧甕中始正入甕簸箕覆之此<lb/>
造糖霜法也已榨之後别入生水重榨作醋極酸<lb/>
　　　第五<lb/>
糖水入甕兩日後甕西如粥文染指視之如細沙上元<lb/>
後結小塊或綴竹梢如粟穂漸次増大如豆至如指節<lb/>
甚者成座如假山俗謂隨果子結實至五月春生夏長<lb/>
之氣已備不復増大乃瀝甕<hi>過初伏不瀝則化為水下户急欲前四月瀝</hi>霜<lb/>
<pb n="KR3i0028_WYG_001-6b"/>
雖結糖水猶在瀝甕者戽出糖水取霜瀝乾其竹梢上<lb/>
團枝隨長短剪出就瀝瀝定曝烈日中極乾收甕四周<lb/>
循環連綴生者曰甕鑑顆塊層出類崖洞間鍾乳但側<lb/>
生耳不可遽瀝瀝須就甕曝數日令乾硬徐以鐵鏟分<lb/>
作數片出之凡霜一甕中器色亦自不同堆疊如假山<lb/>
者為上團枝次之甕鑑次之小顆塊次之沙脚為下紫<lb/>
為上深琥珀次之淺黄色又次之淺白為下不以大小<lb/>
尤貴牆壁密排俗號馬齒霜面帶沙脚者刷去之亦有<lb/>
<pb n="KR3i0028_WYG_001-7a"/>
大塊或十斤或二十斤最異者三十斤然中藏沙脚號<lb/>
曰含沙凡霜性易銷化畏陰濕及風遇曝時風吹無傷<lb/>
也收藏法乾大小麥鋪甕底麥上安竹篼密排笋皮盛<lb/>
貯綿絮覆篼簸箕覆甕寄逺即瓶底著石灰數小塊隔<lb/>
紙盛貯厚封瓶口<lb/>
　　　第六<lb/>
糖霜户治良田種佳蔗利器用謹土作一也而收功每<lb/>
異自耕田至瀝甕殆一年半開甕之日或無銖兩之獲<lb/>
<pb n="KR3i0028_WYG_001-7b"/>
或數十斤或近百斤有暴富者村俗以卜家道盛衰霜<lb/>
全不結賣糖水與自熬沙糖猶取善價於本柄亦未甚<lb/>
損也其得糖者水或餘半亦以賣或自熬沙糖惟全甕<lb/>
沙脚者水耗十之九春中先瀝甕曝乾少緩則化為水<lb/>
宣和初宰相王黼創應奉司遂寧常貢外歲進糖霜數<lb/>
千斤是時所産益竒牆壁或方寸應奉司罷不再見豈<lb/>
天出珍異不為凡庶設乎然當時州縣因之大擾敗本<lb/>
業者居半至今未復又有巧營利者破荻竹編狻猊燈<lb/>
<pb n="KR3i0028_WYG_001-8a"/>
毬狀投糖水甕中霜或就結比常霜益數倍之直苐不<lb/>
能必其成又懼州縣強索無以應矣近歲不作<lb/>
　　　第七<lb/>
本草稱甘蔗消痰止渇除心煩熱今糖霜亦如之然沙<lb/>
糖招痰飲殊不可曉也有作湯者作餅者并附其法對<lb/>
金湯糖霜乾山藥等分細研鳯髓湯糖霜乾蓮子乾山<lb/>
藥等分細研内蓮子去赤皮妙香湯糖霜一斤細研别<lb/>
研呉氏龍涎香七分餅和之糖霜餅不以斤兩細研劈<lb/>
<pb n="KR3i0028_WYG_001-8b"/>
松子或胡桃肉研和勻如酥蜜食模脫成模方圓雕花<lb/>
各隨意長不過寸研糖霜必擇顆塊者沙脚即膠粘不<lb/>
堪用<lb/>
　范蔚宗作香譜蔡君謨作茘支茶兩譜皆極盡物理<lb/>
　舉世皆以為當晦叔作糖霜譜佘聞之且久偶獲七<lb/>
　篇盡讀於大慈之方丈院將見與范蔡之文並馳而<lb/>
　爭先矣紹興二十四年甲戌季春初六卧雲菴守元<lb/>
　書<lb/>
</p>
<p>
</p>
  </div>
</body>
</text>
</TEI>
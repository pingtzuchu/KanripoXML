<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鼠璞卷下</head>
    <p>
<pb n="KR3j0053_WYG_002-1a"/>
欽定四庫全書<lb/>
　鼠璞卷下　　　　　　　　宋　戴植　撰<lb/>
　　前席<lb/>
前席事不止賈誼誼之前則商鞅見孝公與語不自知<lb/>
膝之前席誼之後則蘇綽見周文帝陳申韓之道帝不<lb/>
覺膝之前席鞅綽言雜霸賈誼言鬼神感動主聽則均<lb/>
今獨取宣室事何耶<lb/>
　　佽飛廟<lb/>
<pb n="KR3j0053_WYG_002-1b"/>
四明舊圖經稱佽飛廟昔有碑今亡神姓氏無傳淮南<lb/>
子云荆佽飛渡江兩蛟夾橈拔劔斷蛟金翊纂異記唐<lb/>
開元改鄞為明郡名奉化軍號佽飛考此蓋軍將有功<lb/>
而人祠之九域志引淮南子事乃非是之非非飛走之<lb/>
飛今廟榜稱荆佽飛侯豈好事者附㑹以荆字歟新志<lb/>
注有蛟池鎮以廟又云唐末刺史黄晟初為佽飛都副<lb/>
兵馬使保護鄉井設而祠之是新舊圖志皆無定論佽<lb/>
非事始見於吕春秋按漢百官表武帝更左弋射為佽<lb/>
<pb n="KR3j0053_WYG_002-2a"/>
飛注周時渡江越人在船下將覆之佽飛入水殺之與<lb/>
吕春秋淮南子人與蛟小異以非為飛則已久矣古字<lb/>
初未嘗拘𨽻釋載槀長蔡君頌曰飛陶唐其孰能非與<lb/>
飛其義自通何必有是非飛走之疑漢軍號既取荆佽<lb/>
飛之武勇如宣帝發飛射士詣金城元帝發佽飛射者<lb/>
擊羗隋大業改左右衛所領軍士名佽飛唐建佽飛軍<lb/>
於明節鎮之號乃遣衛士留屯若今飛虎虎翼軍耳郡<lb/>
有城隍軍有主宰當時佽飛屯軍於明必建本軍香火<lb/>
<pb n="KR3j0053_WYG_002-2b"/>
以荆佽飛侯王為額如今東三班之祠闗王祕書省之<lb/>
祠蒼史王及各建天王堂之類軍廢此祠遂存廟碑無<lb/>
攷所信者額及九域志耳舊志捐額為附㑹又以名字不<lb/>
同疑九域志遂有軍將之説新志因刺史黄晟嘗為兵<lb/>
馬使又訛為晟自建軍為使凢幾人安知為晟何不言<lb/>
黄刺史而言荆佽飛侯王廟額已久既以侯王為稱决<lb/>
難遷就也自蛟池立説尤為臆度既立佽飛之廟必鑿<lb/>
池以實其事或舊有池因廟而訛若因池建廟古之斬<lb/>
<pb n="KR3j0053_WYG_002-3a"/>
蛟如周處許旌陽之類甚多何獨取於佽飛人與軍名<lb/>
相合耶<lb/>
　　發人私柬<lb/>
唐穆宗時錢徽掌貢舉段文昌李紳以書屬所善士不<lb/>
從言於上曰今歳禮部不公皆闗節得之乃貶徽刺江<lb/>
州或勸徽奏所屬書徽曰苟無愧心得喪一致柰何奏<lb/>
人私書取而焚之本朝皇祐元年六月臺諫李兊等言<lb/>
比歳臣寮有繳交親徃還簡尺遂成告訐之俗自今非<lb/>
<pb n="KR3j0053_WYG_002-3b"/>
情涉不順毋得繳簡尺以聞從之繳奏私書非特士君<lb/>
子不為亦法令所禁<lb/>
　　教官稱冷官<lb/>
唐𤣥宗愛鄭䖍之才以不亊事為置廣文館以䖍為博<lb/>
士而無曹司杜甫詩諸公衮衮登臺省廣文先生官獨<lb/>
冷非以學館為冷及以登臺省為進用蓋言諸公日趨<lb/>
局獨廣文無職掌耳今以教導之職為冷官意正相反<lb/>
廣文舘與四門太學國子並列亦郡文學之職<lb/>
<pb n="KR3j0053_WYG_002-4a"/>
　　巾箱本<lb/>
今之刋印小冊謂巾箱本起於南齊衡陽王鈞手冩五<lb/>
經置巾箱中賀玠曰家有墳素何須蠅頭細書答曰檢<lb/>
閲既易且手寫不忘諸王從而效之古未有刋本雖親<lb/>
王亦手自抄録今巾箱刋本無所不備嘉定間從學官<lb/>
楊璘之奏禁毁小板近又盛行第挾書非備巾箱之藏<lb/>
也<lb/>
　　抑之詩序<lb/>
<pb n="KR3j0053_WYG_002-4b"/>
詩序以抑為衛武公刺厲王亦以自警予考史記諸侯<lb/>
年表宣王十六年衛武公共和元年在位五十五年平<lb/>
王十四年卒衛世家釐侯二十八年周宣王立四十二<lb/>
年武公立犬戎殺幽王武公將兵佐平戎今為公五十<lb/>
五年卒温公稽古録悉用史記紀年劉恕通鑑外紀用<lb/>
汲冢紀年以為武公宣王十五年立平王十三年卒前<lb/>
後止差一年以此攷武公即位宣王之十三年中間又<lb/>
有共和之十四年是厲王之後二十七年公即位也國<lb/>
<pb n="KR3j0053_WYG_002-5a"/>
語云武公年九十五猶箴於國作懿詩以自警注曰懿<lb/>
詩大雅抑篇也武公之自警在於耄年去厲王之世幾<lb/>
九十載謂此詩為刺厲王深所未暁<lb/>
　　世事未嘗無對<lb/>
唐宋遺史載張崇帥廬州不法民苦之既入覲人謂渠<lb/>
伊必不來崇計口率渠伊錢再入覲人不敢言捋鬚相<lb/>
慶崇率捋鬚錢五代史補載趙在禮自宋移永興人曰<lb/>
眼中拔却釘矣在禮乞還毎日率拔釘錢方鎮不法信<lb/>
<pb n="KR3j0053_WYG_002-5b"/>
非一處此二亊雅可為對<lb/>
　　唐進士貶官<lb/>
唐以進士為重入仕為輕緗素雜記及禹錫嘉話載賈<lb/>
島亊一謂累舉不第文宗時坐飛謗貶長江簿一謂島<lb/>
為僧居法乾寺宣宗微行於案上取詩卷覽之島攘臂<lb/>
奪去帝慙恧遂除島長江簿唐宋遺史所載略同程錡<lb/>
有奪卷忤宣宗之句摭言載開成中温庭筠以文為貨<lb/>
執政惡其攪擾場屋黜隨州方城尉裴坦為責詞有澤<lb/>
<pb n="KR3j0053_WYG_002-6a"/>
畔長沙之比北夢瑣言載制辭孔門以德行為先文章<lb/>
為末徒負不羈之才罕有適時之用夫士子起布衣為<lb/>
簿尉今為異恩矣時則為貶黜何唐士之貴且重也盧<lb/>
氏雜説云文宗言進士之盛時宰對舉場中云鄉貢進<lb/>
士不博上州刺史此實録也<lb/>
　　燕巢詩<lb/>
雲溪友議載元和下第士人多為詩刺主司獨章孝標<lb/>
為歸燕詩留獻侍郎庾承宣云舊累危巢泥已落今年<lb/>
<pb n="KR3j0053_WYG_002-6b"/>
故向社前歸連雲大厦無棲處更望誰家門户飛承宣<lb/>
吟諷恨遺才及重典禮闈孝標擢第青瑣髙議載唐僖<lb/>
宗時干化成依中丞蔡授門館一日告去作燕離巢詩<lb/>
主人復留之與前章一同但改落字為隳豈化成竊孝<lb/>
標之舊什將青瑣所傳之繆耶<lb/>
　　蓄米<lb/>
古窖藏多粟次以穀未嘗蓄米載於經史可攷武王發<lb/>
巨橋之粟廩人掌九穀之數倉人掌粟之藏廩人繼粟<lb/>
<pb n="KR3j0053_WYG_002-7a"/>
晉饑秦輸之粟李斯入倉見鼠食積粟太倉之粟陳陳<lb/>
相因敖倉藏粟甚多趙充國日月用糧穀十九萬九千<lb/>
六百三十斛鄭吉田渠犂積穀魏太祖許下屯田所在<lb/>
積穀以太倉穀千斛垣下穀千斛賜袁渙家晉天文志<lb/>
胃三星天厨主藏廩五穀也南四星天庾積厨粟所也<lb/>
雖穀粟言其大槩然藏米絶少唐太宗置常平令粟藏<lb/>
九年米藏五年下濕之地粟五年米三年呉㑹並海卑<lb/>
濕尤甚且蓋藏無法不一二載即為黒腐三年之令不<lb/>
<pb n="KR3j0053_WYG_002-7b"/>
復舉行何耶<lb/>
　　御屏隔座<lb/>
今人用御屏隔座之事以呉尚書令紀亮與子中書令<lb/>
隲朝㑹以御屏隔座然隔座不始於亮後漢鄭𢎞為太<lb/>
尉舉第五倫為司空班次在下毎朝見𢎞曲躬自卑上<lb/>
遂聽置雲母屏分隔其座由此為故事是隔座發端於<lb/>
門生座主也<lb/>
　　唐進士無恥<lb/>
<pb n="KR3j0053_WYG_002-8a"/>
唐摭言載裴思謙從仇士良求狀頭髙鍇庭譴之次年<lb/>
鍇知舉誡門下不得受書題思謙懐士良一緘易紫衣<lb/>
趨階下曰軍容有狀薦裴思謙書中與求巍峩鍇欲略<lb/>
見之思謙曰卑吏便是思謙人物堂堂鍇見改容從之<lb/>
集異録載王維文章音律為岐王所重時公主已薦張<lb/>
九臯為解頭王令維衣錦繡齎琵琶同詣主第諸伶旅<lb/>
進維妙年都羙主顧問王答曰知音者也令獨奏新曲<lb/>
主詢名維曰鬱輪袍大竒之王曰此生詞學無出其右<lb/>
<pb n="KR3j0053_WYG_002-8b"/>
維獻詩卷主驚曰皆我所習常謂古人佳作乃子之為<lb/>
乎因令更衣升之客右召試官至第遣宫婢傳敎維作<lb/>
解頭一舉登第此二事無亷恥甚矣雖得一名何足為<lb/>
重紀載以為盛事何耶<lb/>
　　左右<lb/>
漢以右為尊謂貶秩為左遷仕諸侯為左官居髙位為<lb/>
右職周昌相趙髙帝曰吾極知其左遷陳平以右丞相<lb/>
遜周勃位第一平為左丞相位第二謂左戚右賢居客<lb/>
<pb n="KR3j0053_WYG_002-9a"/>
之右朝廷無出其右皆此意也本朝官制如左右僕射<lb/>
左右丞相左右丞左右司左右曹左右諌議左右司諌<lb/>
正言皆不以右為尊猶以右文為祕省殿名何耶<lb/>
　　程蘇爭致齋<lb/>
東坡年譜載程蘇當致齋厨禀造食葷素蘇令辦葷程<lb/>
令辦素蘇謂致齋在心豈拘葷素為劉者左袒時館中<lb/>
附蘇者令辦葷附程者令辦素予謂不然齋之禁葷見<lb/>
於法令乃禁五辛慮耗散人之氣間其精誠與禁飲酒<lb/>
<pb n="KR3j0053_WYG_002-9b"/>
聽樂嗜慾悲哀一同欲其致一之妙通於神明耳二公<lb/>
未免以葷為魚肉徒有是非之辦莊子載顔囘不飲酒<lb/>
不茹葷謂祭祀之齋是也<lb/>
　　桃符<lb/>
風俗通曰黄帝書稱上古之時有兄弟二人荼與鬱用<lb/>
度朔上桃樹以制百鬼於是縣官以臘除飾桃人垂葦<lb/>
索歳時記桃者五行之精壓伏邪氣制百鬼本草經曰<lb/>
梟桃在樹不落殺百鬼山海經云東海度朔山有大桃<lb/>
<pb n="KR3j0053_WYG_002-10a"/>
樹蟠屈三千里其東北曰鬼門萬鬼出入也有二神曰<lb/>
神荼曰鬱壘黄帝象之立桃版於户淮南子曰羿死於<lb/>
桃棓注云棓大杖以擊煞羿由是鬼畏桃今人以桃梗<lb/>
作代歳旦植門以辟鬼後漢禮儀志曰代有所尚周人<lb/>
木德以桃為更言氣相梗梗更也莊子曰挿桃枝於户<lb/>
童子不鬼而鬼畏之桃之制鬼見於傳記者不一而六<lb/>
經亦自可考檀弓曰君臨臣喪以巫祝桃茢傳曰楚人<lb/>
使公視禭公使巫以桃茢先祓殯周禮戎右贊牛弭桃<lb/>
<pb n="KR3j0053_WYG_002-10b"/>
茢鄭司農於喪祝云喪祝與巫以桃厲執戈在王前以<lb/>
桃茇除雖聖人不廢例以巫家之説而鄙之可乎<lb/>
　　艾子<lb/>
世傳艾子為坡仙所作皆一時戯語亦有所本其説一<lb/>
蟹不如一蟹出聖宋掇遺陶榖奉使呉越因食蝤蛑詢<lb/>
其族類忠懿命自蝤蛑至蟹凡十餘種以進榖曰真所<lb/>
謂一代不如一代也<lb/>
　　令甲<lb/>
<pb n="KR3j0053_WYG_002-11a"/>
漢令甲令乙令丙乃篇次也宣帝詔令甲死者不可生<lb/>
江克傳注令乙騎乗車馬行馳道中章帝詔曰令丙箠<lb/>
長有數當時各分篇次在甲言甲在乙言乙在丙言丙<lb/>
今例以法律為令甲非也此與言乙夜之覽不同古人<lb/>
雖以更數為甲乙丙丁之分却有唐太宗甲夜觀事乙<lb/>
夜觀書出處可用<lb/>
　　東閤<lb/>
今人以宰相子為東閤按公孫𢎞為丞相開東閤不過<lb/>
<pb n="KR3j0053_WYG_002-11b"/>
招延賔客之地於子弟初無預今之引用乃李商隠九<lb/>
日詩郎君官貴施行馬東閤無由再得窺上言郎君乃<lb/>
令狐綯下言東閤猶是令狐楚之舊館東坡九日詩因<lb/>
引此事合而言之間道郎君閉東閤且容老子上南樓<lb/>
此雖使令狐綯絶義山故事然東閤之開閉於郎君何<lb/>
預又云南屏老宿閑相過東閤郎君懶重尋以郎君加<lb/>
於東閤下猶言宰相子也與汪龍溪云東閤郎君之未<lb/>
有用之皆無病今竟以東閤呼郎君豈為父者不能顓<lb/>
<pb n="KR3j0053_WYG_002-12a"/>
招賢之責子得以盗其權耶<lb/>
　　嚴更<lb/>
西都賦衛以嚴更之署注嚴更督更行鼔也此鹵部中<lb/>
所謂嚴更警長也嚴與戒嚴及三嚴外辦同唐制日未<lb/>
明七刻槌一鼔為一嚴侍中唘開宫門城門五刻槌二<lb/>
鼔為再嚴侍中版奏請中嚴群臣五品以上俱集朝堂<lb/>
未明一刻槌三鼔為三嚴侍中中書令以下俱詣西閤<lb/>
奉迎嚴即嚴肅之義今以辦嚴為辦裝因諱而改恐難<lb/>
<pb n="KR3j0053_WYG_002-12b"/>
例論<lb/>
　　鼯鼠五技<lb/>
本草謂螻蛄為鼫鼠即荀子鼯鼠五技而窮者謂之鼫<lb/>
鼠而引鼯鼠事全不可暁荀子注稱鼯能飛不能上屋<lb/>
能游不能渡谷能縁不能窮木能走不能及人能穴不<lb/>
能覆身許氏説文言今河東有碩鼠大能人立前兩脚<lb/>
於頭上跳舞善鳴食人禾黍逐則走入空樹中有五技<lb/>
本草之論其果然耶爾雅於<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>曰天螻也不聞有鼯鼫<lb/>
<pb n="KR3j0053_WYG_002-13a"/>
之説疏曰一名碩鼠疏作於本朝諸公非正文也於鼫<lb/>
鼠注雖引蔡邕螻蛄之説郭璞以為形大如鼠頭似兔<lb/>
尾有毛青黄色好在田中食粟豆闗中呼為鼩鼠則與<lb/>
蔡説不同於鼯鼠夷岫注云似蝙蝠肉翅飛且乳亦名<lb/>
飛生音如人食火煙又與<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>不類郭璞鼯鼠贊曰鼯之<lb/>
為鼠食煙栖林載飛載乳乍獸乍禽反藉孕婦人為大<lb/>
任鼫鼠贊曰五能之鼠伎無能執應氣而化翻飛鴽集<lb/>
詩人歌之無食我粒是鼯鼫判然二物非<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>明矣前輩<lb/>
<pb n="KR3j0053_WYG_002-13b"/>
詩用鼯處極多韓愈詩猿呼鼯嘯鷓鴣啼蛟龍出沒猩<lb/>
鼯號李白詩鼯啼桂方秋饑鼯嚬呻杜甫詩抨弓落<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
鼯饑鼯訴落藤蘇詩麏鼯號古戍饑鼯嗅空案俱不及<lb/>
於五技黄詩雖云五技鼯鼠笑鳩拙亦不以為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>前輩<lb/>
嘗以蔡説為非本草必因邕而附益之不然則螻蛄之<lb/>
五技偶與鼯鼫同因以名之若鼠頭兔尾人立跳舞與<lb/>
飛乳人音决非螻蛄明矣<lb/>
　　樊遲學稼<lb/>
<pb n="KR3j0053_WYG_002-14a"/>
樊遲學稼學圃子曰不如老農老圃且謂小人哉樊須<lb/>
也有大人之事有小人之事夫子固以須無志於大而<lb/>
鄙之然夫子所謂不如農圃則是真實之辭古者人各<lb/>
有業一事一物皆有傳授問樂必須䕫問刑必須臯農<lb/>
事非后稷不可禾麻菽麥秬秠穈芑各有土地之宜方<lb/>
芑種褒發秀穎粟各有前後之序本末源流特槩見於<lb/>
生民七月周禮攽職事曰稼穡樹蓻及任農以耕事任<lb/>
圃以樹事是各有職老農老圃蓋習聞其故家遺俗窮<lb/>
<pb n="KR3j0053_WYG_002-14b"/>
耕植之理者也此許行所以學農家今以所傳齊民要<lb/>
術亦可想農圃之梗槩管子地員一篇載土地所宜比<lb/>
禹貢尤詳悉亢倉子説農道大有意義稼容足耨容耰<lb/>
耘容手謂之耕道人耨以旱使地肥而土緩稼欲産於<lb/>
塵而殖於堅其種勿使數亦無使疏施土無使不足亦<lb/>
無使有餘畎欲深而端畆欲沃以平下得隂上得陽然<lb/>
後盛生吾苖有行故速長強弱不相害故速大苗其弱<lb/>
也欲孤其長也欲相與居其熟也欲相扶其耨也長其<lb/>
<pb n="KR3j0053_WYG_002-15a"/>
兄而去其弟樹肥無扶疎樹墝不欲專生而獨居肥而<lb/>
扶疎則多粃墝而專居則多死其説禾黍稲麻菽麥得<lb/>
時失時尤詳且悉與吕氏春秋大槩略同昔李斯請史<lb/>
官非秦紀皆燒所不去者醫藥卜筮種樹之書藝文志<lb/>
神農二十篇野老十七篇宰氏十七篇董安國十六篇<lb/>
尹都尉十四篇趙氏五篇氾勝之十八篇王氏六篇葵<lb/>
葵一篇九家百十四篇要之各有傳授不可例以夫子<lb/>
鄙須遂謂無此學也<lb/>
<pb n="KR3j0053_WYG_002-15b"/>
　　倚門<lb/>
俗説母之望子曰倚門按戰國䇿王孫賈事<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>王王走<lb/>
失王之處其母曰女朝出晩而來則吾倚門望女女暮<lb/>
出而不還吾倚閭望女朝暮之出入固可言倚門若出<lb/>
稍乆當言倚閭蓋門不可乆倚故也今人但用倚門事<lb/>
豈以暮出不還為俗忌耶<lb/>
　　張范議論仁恕<lb/>
唐裴伷先得罪張嘉貞請杖之張説曰刑不上大夫為<lb/>
<pb n="KR3j0053_WYG_002-16a"/>
其近於君故士可殺不可辱嘉貞不説説曰若國之大<lb/>
臣皆可笞辱但恐行及吾輩慶厯中晁仲約得罪富公<lb/>
議欲誅之范公曰事有可恕戮之非法意也富公愠范<lb/>
曰輕導人主以誅戮他日手滑雖吾輩未敢保張范二<lb/>
公可謂仁人君子之言然謂恐及吾輩與吾輩未敢保<lb/>
意借以開釋同列耳若預為已計而故縱則不可昔豫<lb/>
遜報國士之知曰將以愧後世為臣懐二心者髙允不<lb/>
欺於君曰恐負翟黒子事上以忠臣之節也由己由人<lb/>
<pb n="KR3j0053_WYG_002-16b"/>
乎哉如唐武宗欲誅楊嗣復李珏杜悰見李徳裕曰天<lb/>
子年少不宜手滑此語却無病<lb/>
　　臨安金魚<lb/>
坡公百斛明珠載舊讀蘇子美六和塔寺詩㳂橋待金<lb/>
鯽竟日獨遲留初不諭此語及倅錢塘乃知寺後池中<lb/>
有此魚如金色投餅餌乆之略出不食復入自子美至<lb/>
今四十年已有遲留之語茍非難進易退不妄食安得<lb/>
如此壽觀此則金鯽始於錢塘惟六和寺有之未若今<lb/>
<pb n="KR3j0053_WYG_002-17a"/>
之盛南渡駐蹕王公貴人園池競建豢養之法出焉有<lb/>
金銀兩種鯽魚金鰍時有之金餐為難得魚子多自吐<lb/>
吞徃徃以萍草置池上待其放子澇起曝乾復換水復<lb/>
生魚黒而白始能成紅或謂因所食紅蟲而變然投之<lb/>
餅餌無有不出能不食復入者蓋寡豈習俗移人雖潛<lb/>
鱗猶不能免耶<lb/>
　　蠶馬同本<lb/>
唐乗異集載蜀中寺觀多塑女人披馬皮謂馬頭娘以<lb/>
<pb n="KR3j0053_WYG_002-17b"/>
祈蠶搜神記載女思父語所養馬若得父歸吾將嫁女<lb/>
馬迎得父見女輒怒父殺馬曝皮於苞中皮忽卷女飛<lb/>
去桑間俱為蠶俗謂蠶神為馬明菩薩以此然周禮馬<lb/>
質禁原蠶注天文辰為馬蠶蠶為龍精月直大火蠶馬<lb/>
同氣物不能兩大禁再蠶者為傷馬舊祀先蠶與馬同<lb/>
祖亦未可知<lb/>
　　盬鹽<lb/>
西漢中食貨志猗頓用盬鹽注盬鹽池也於盬造鹽故<lb/>
<pb n="KR3j0053_WYG_002-18a"/>
盬音古予觀采薇注王事靡盬盬不堅固也頡羽注鹽<lb/>
不攻緻周禮鹽人共其苦鹽杜子春讀為盬謂鹽盬直<lb/>
用不練治以詩禮註觀之則盬為不攻緻及不練治以<lb/>
食貨志注觀之則盬乃鹽池二説似異然海鹽練治後<lb/>
成其為鹽也難壞池盬出水即成其為鹽也易壞其理<lb/>
一也<lb/>
　　傳註<lb/>
藝文志易經二十九篇傳四十一篇毛詩三十九篇毛<lb/>
<pb n="KR3j0053_WYG_002-18b"/>
詩故訓傳三十卷周官經六篇周官傳四篇春秋經十<lb/>
一卷左氏傳三十卷公羊傳十一卷榖梁傳十一卷先<lb/>
漢經自為經傳自為傳自馬融注周禮省學士之兩讀<lb/>
以傳連經杜預為經傳集解亦合為一然於一年之首<lb/>
必以一字别之讀者固以其彼為經而此為傳也易有<lb/>
文王周公孔子之辭初未嘗亂乾之卦首篇繇辭次以<lb/>
爻與彖象他卦以彖係於繇辭下以象係於逐爻之下<lb/>
均為聖人之言一之猶可歐陽公以十翼非夫子所作<lb/>
<pb n="KR3j0053_WYG_002-19a"/>
及言有何謂也與子曰乃講師對答之辭所謂元亨利<lb/>
貞四句魯穆姜之言必講師引以伸其説詩序舊以為<lb/>
夫子子夏所作然鄭康成解詩於經謂箋箋重也以經<lb/>
文既有毛注鄭則重為發明於序則直注之使序非毛<lb/>
公之言則毛公豈得無注毛茍有注則鄭亦必言箋絲<lb/>
衣序云髙子曰靈星之尸也與定之方中注云仲梁子<lb/>
曰初立楚宫也閟宫注云孟仲子曰媒宫也無以異一<lb/>
繫之序一見之注講師附益可見十月之交雨無正小<lb/>
<pb n="KR3j0053_WYG_002-19b"/>
宛小旻四詩序謂刺幽王鄭謂刺厲王之詩序謂衛莊<lb/>
姜送歸妾鄭於禮之坊記為定姜之詩使出序於夫子<lb/>
子夏康成其敢為異同之論乎經傳既混而為一其間<lb/>
或有夫子及子夏之辭亦不可辨晦庵解詩純用正經<lb/>
蓋有見於此<lb/>
　　温公蜀公議樂律<lb/>
予觀范蜀公與司馬温公議樂律書蜀公謂房庶赤法<lb/>
古本漢書度起於黄鍾之長以子榖秬黍中者一黍之<lb/>
<pb n="KR3j0053_WYG_002-20a"/>
起積一千二百黍之廣度之九十分黄鍾之長一為一<lb/>
分今文脱之起積一千二百黍八字故累黍為赤縱置<lb/>
太長横置太短新赤横置之不能容一千二百黍則大<lb/>
其空徑四釐六毫是以樂聲太髙皆由誤以一黍一分<lb/>
不若以一千二百黍實管中隨其長短斷之為黄鍾九<lb/>
寸之管九十分其長一分取三分以度空徑數合則律<lb/>
正是度由量起温公據漢書正本謂律法以一黍之廣<lb/>
定為度之九十分得黄鍾之長是度由律起予謂先聖<lb/>
<pb n="KR3j0053_WYG_002-20b"/>
吹嶰竹以聽鳯鳴六律六吕生焉天地未嘗無自然之<lb/>
中聲復懼其中聲之不傳於是因十二筩以制律而驗<lb/>
之於氣氣之應有淺深管之入地有長短驗子於黄鍾<lb/>
驗未於林鍾驗寅於大簇氣至則灰飛管差則不驗律<lb/>
建而天地之中聲有所攷復起於黄鍾之長取子穀秬<lb/>
黍中者一黍之廣度之凡十分黄鍾之長一為一分寸<lb/>
尺丈引定而度生焉度立而黍之長短有所攷復起於<lb/>
黄鍾之龠以子穀秬黍中者千有二百實其龠以井水<lb/>
<pb n="KR3j0053_WYG_002-21a"/>
準其槩合升斗斛定而量生焉量立而黍之小大有所<lb/>
攷復起於黄鍾之重一龠容千二百黍重十二銖兩斤<lb/>
鈞石定而衡生焉衡立而黍之輕重冇所攷四者具存<lb/>
或自源而徂流如先王以律起度量衡可也或自流尋<lb/>
源因度量衡以起律亦可也四者既亡周漢之議已為<lb/>
不同司馬遷劉歆班固以為一上一下劉安京房鄭康<lb/>
成以㽔賔為重上生吕不韋以大吕為重下生或代律<lb/>
以準或代律以鍾或代律以笛卒無一定之論况二公<lb/>
<pb n="KR3j0053_WYG_002-21b"/>
當漢唐五代之後欲爭律歴志之全脱以定一代之制<lb/>
人固知其為難然主蜀公之説者但當辨子穀秬中者<lb/>
一黍之廣度之九十分黄鍾之長一為一分之有合於<lb/>
度與否不必曰度之起律非也主温公之説者但當辨<lb/>
一千二百黍積實管中為九寸取其三分以為空徑果<lb/>
有合於量與否不必曰量之起度非也天文局觀天而<lb/>
驗歴太史局筭歴以測天所得茍精未嘗不合倘温公<lb/>
因律厯志之元本取為度以作律驗之於氣灰飛茍應<lb/>
<pb n="KR3j0053_WYG_002-22a"/>
則度可為律蜀公因律厯志之古本取為量以作律驗<lb/>
之於氣灰飛茍應則量可為度蓋有天地之中土則有<lb/>
天地之中氣而中聲應焉律度量衡者起於黄鍾月令<lb/>
於中央土有律中黄鍾宫之説是吕律之出於自然豈<lb/>
有古今之殊不能求律於人而求律於天氣驗則律驗<lb/>
度量衡亦於是而論定矣正不待較古本今本之異同<lb/>
也<lb/>
　　義役<lb/>
<pb n="KR3j0053_WYG_002-22b"/>
今之義役朝臣以為便奏欲通行之予謂此法在民則<lb/>
為義在官則大不義義役莫如周比長察竒衺閭師縣<lb/>
師征賦貢皆以上中下士為之不以役名也秦漢三老<lb/>
掌教化有秩嗇夫收税賦游徼巡盜賊無秩無秩則以<lb/>
非義徒役之矣元魏取鄉之強謹為三長皆有復漢唐<lb/>
胥吏有公廨錢加役者免租調民猶樂於趨義本朝以<lb/>
鄉户為胥役不堪衙前之破蕩熈寕令出錢助役顧吏<lb/>
正長復除然當時計物力差耆長曰役法以收稅賦計<lb/>
<pb n="KR3j0053_WYG_002-23a"/>
户籍差正長曰保甲法以巡盜賊後廢縣之五等而都<lb/>
為之等以正長收税而兩法俱弊紹興取顧役錢封椿<lb/>
之𨽻經總司胥吏多無縁始虐正長代輸追捕與官吏<lb/>
徃來科配供給之費皆取辦焉正長有破蕩之患於是<lb/>
衆鳩金買田以供役蓋出於大不得已不咎官吏以非<lb/>
義虐正長乃謂率錢以飽溪壑之欲者可通行於天下<lb/>
可乎夫力役之出庸併於兩税繼有徭役之顧錢以𨽻<lb/>
經總司復役率錢為義役是三出錢而不免役以為義<lb/>
<pb n="KR3j0053_WYG_002-23b"/>
未見其為義也<lb/>
　　性善惡<lb/>
世之論性者二善惡而已人徃徃取孟而闢荀予合二<lb/>
書觀之孟子自天性見所謂善必指其正大者欲加持<lb/>
養之功大學誠其意之謂也荀卿自氣性見所謂惡必<lb/>
指其繆戾者欲加修治之功中庸強哉矯之謂也氣性<lb/>
與天性不同茍非上聖得無過與不及之病荀卿於是<lb/>
名之為惡曰柔膽猛戾也曰齊給便利也曰庸衆駑散<lb/>
<pb n="KR3j0053_WYG_002-24a"/>
也或柔之以調和或一之以易良或輔或節或抗或刦<lb/>
力指其用力之要然則孟子之學澄其清而滓自去荀<lb/>
子之學去其滓而水自清有補於後覺則一<lb/>
　　瓜戍<lb/>
今人到官賀謝語必言𤓰戍按齊侯使連稱管至父戍<lb/>
葵丘𤓰時而徃及𤓰而代期戍公問不至請代弗許遂<lb/>
作亂弑齊侯此豈好出處矧戍役比之官則為猥賤尤<lb/>
難用之於慶賀<lb/>
<pb n="KR3j0053_WYG_002-24b"/>
　　太公六韜<lb/>
武王問周公曰諸侯攻天子勝之有道乎公曰攻禮為<lb/>
賊攻義為殘失民為匹夫王政失民者也何天子乎此<lb/>
即誅獨夫紂未聞弑君之説雖出傳記於理無害孟子<lb/>
説至仁伐不仁何至血流漂杵於武成取二三䇿蓋恐<lb/>
失武王征伐之初意六韜之書凡文武反覆問難無非<lb/>
由姦詐以傾覆人國如言養其亂臣以迷之近美女滛<lb/>
聲以惑之親其所愛以分其威賂其左右以得其性八<lb/>
<pb n="KR3j0053_WYG_002-25a"/>
符隂秘三部分書詭伏設竒逺張誑誘少知道者不為<lb/>
文武太公其為之乎果爾則文武豈為仁義之師太公<lb/>
豈為王者之佐劉恕作通鑑外紀亦惑之至謂文王與<lb/>
太公隂謀以傾商政其事多兵權竒計然漢書藝文志<lb/>
注謂吕望為周尚父本有道者或有近世以太公術者<lb/>
所増加漢時已嘗疑之今反使右科習為正經可耶<lb/>
　　麥秀黍離之歌<lb/>
箕子過故殷墟感宫室生禾黍作麥秀歌曰麥秀漸漸<lb/>
<pb n="KR3j0053_WYG_002-25b"/>
兮禾黍油油彼狡僮兮不與我好兮周大夫過故宗廟<lb/>
宫室盡為禾黍閔其顛覆作黍離詩曰彼黍離離彼稷<lb/>
之苗悠悠蒼天此何人哉所以咎亡國之君與言狡僮<lb/>
無以異苐箕子之歌簡而直周人之詩微而婉體有不<lb/>
同耳舊傳靖康淵聖狩虜營有人作憶君王辭云依依<lb/>
宫栁拂宫牆宫殿無人春晝長燕子歸來依舊忙憶君<lb/>
王獨立黄昏人斷腸語意悲凄讀之令人淚墮真愛君<lb/>
憂國之語也<lb/>
<pb n="KR3j0053_WYG_002-26a"/>
　　髙帝封雍齒<lb/>
髙帝未封諸將徃徃坐沙中語留侯欲帝封平生所憎<lb/>
以安之遂封雍齒為什方侯群臣喜曰雍齒尚侯我屬<lb/>
無患矣留侯此䇿亦有所本古史載晉文公過曹里鳬<lb/>
須盜其資而亡公餒介子推割股以食之至是里鳬須<lb/>
請見曰君去國乆民臣多過自危鳬須為賊大矣君誠<lb/>
使驂乘游於國中百姓見之自安文公説而從之民臣<lb/>
皆曰里鳬須不誅吾何懼也豈留侯之䇿與此暗合耶<lb/>
<pb n="KR3j0053_WYG_002-26b"/>
　　鹽法<lb/>
前輩謂歐陽公作罷茶鹽法詔言私藏盜販實繁有徒<lb/>
嚴刑重誅情所不忍是於江湖外數千里設䧟阱而䧟<lb/>
吾民也毎嘆息以為真王言是時雖未至設䧟阱以䧟<lb/>
民其弊必至於此自崇寜初蔡京作茶鹽鈔法初俾商<lb/>
人先輸錢請鈔赴産鹽郡授鹽已而變易對數買新鈔<lb/>
帶給舊鈔之半季年又變為循環法未幾復令貼鈔給<lb/>
鹽凡三輸錢始獲一直之貨民無貲更鈔已納錢悉乾<lb/>
<pb n="KR3j0053_WYG_002-27a"/>
没商賈破蕩盜販者多追捕日繁而盜賊熾矣皆老姦<lb/>
之誤國也後之議臣乃祖述其説對折帶發更易不常<lb/>
近因易楮令貼納錢越次打發非惟商賈無可貼納者<lb/>
多鈔鹽貴則私販行不免嚴追捕之令利之所趨何所<lb/>
顧藉數十為羣易至生變予嘗詢之亭丁謂倉臺給降<lb/>
本錢以一萬緡計之使司退三千緡為敖底鹽錢二千<lb/>
緡為官吏費止有五千緡到場移借侵用之餘㪚及亭<lb/>
户者無幾毎觔必雙秤所請本錢莫償澄滷買薪之費<lb/>
<pb n="KR3j0053_WYG_002-27b"/>
非藉私鬻破家蕩産豈足供官惟有逃竄而已鹽賈鹽<lb/>
丁窘困如此不思救其本而欲禁私販私生事以激變<lb/>
耳紹興用何溥請禁科賣倉鹽髙宗曰鹽雖居民間常<lb/>
用之物科賣則為大害朕在京東目擊之其後盜繇此<lb/>
起今當嚴禁之大哉王言也<lb/>
　　封章<lb/>
俗謂章奏為嚢封本於漢凡章奏皆啓封至言密事不<lb/>
敢宣泄則用皂嚢重封以進若州縣之紫袋劉向懼恭<lb/>
<pb n="KR3j0053_WYG_002-28a"/>
顯之傾危上乃上封章以諌其末云臣謹重封昧死上<lb/>
漢漏泄之法極重師丹使吏書奏丁傅得其草以告廷<lb/>
尉劾治䇿免本朝於章奏凡論治大體及有闗於聖<lb/>
躬者徃徃留中不出太宗得田錫諌疏悉類聚於禁中<lb/>
是也今例從内降付中書雖泛言敬天修德之類徃徃<lb/>
批依以入報非故事也<lb/>
　　東宫東朝<lb/>
今以太后為東朝蓋用叔孫通傳惠帝東朝長樂事然<lb/>
<pb n="KR3j0053_WYG_002-28b"/>
顔延年詩曰君彼東朝金昭玉粹東朝則太子朝也今<lb/>
以太子為東宫蓋用班彪傳東宫初建事然成帝報許<lb/>
后曰皇后其孝東宫母闕朔望東宫則太后宫也此皆<lb/>
隨地以言初無定論後世以東朝為太后以東宫為太<lb/>
子可謂拘泥<lb/>
　　萱堂<lb/>
俗謂母為萱堂考之詩云焉得諼草言樹之背願言思<lb/>
伯使我心痗注云背北堂也箋云憂以生疾恐將危身<lb/>
<pb n="KR3j0053_WYG_002-29a"/>
欲忘之是詩既以君子行役為王前驅而作以忘憂解<lb/>
之極通於母有何干預坡詩我非兒女萱却是鄙之之<lb/>
辭或引用樹萱事則不可用詩注之北堂<lb/>
　　栁子厚文<lb/>
栁子厚文壇之雄師世謂以作河間傳不入館閣然亦<lb/>
有所本漢書原涉傳涉曰子獨不見家人寡婦耶始自<lb/>
約敕之時意迺慕宋伯姬及陳孝婦不幸一為盜賊所<lb/>
汙遂行滛行知其非禮然不能自還吾猶此矣其意正<lb/>
<pb n="KR3j0053_WYG_002-29b"/>
相類<lb/>
　　月令<lb/>
月令陸德明以為吕氏春秋後人刪為此記蔡邕王肅<lb/>
以為周公所作先儒以贊傑俊遂賢良舉長大行爵出<lb/>
禄非太尉之職太尉秦官决非周公之書予謂不然月<lb/>
令之書自大撓作甲子占斗所建伶倫制十二律以節<lb/>
四時之度堯命羲和敬授人時分四仲以定中星析因<lb/>
夷隩驗之於人孳尾希革毛毨氄毛占之於鳥獸東作<lb/>
<pb n="KR3j0053_WYG_002-30a"/>
南訛西成朔易應之於事終之以允釐百工庶績咸熈<lb/>
此夏時之所由起夏小正之書辭簡理明固已備月令<lb/>
之體周以農開國猶以時令為先務大槩具見七月周<lb/>
公制禮作樂得無一代之成書使此書盡出不韋之手<lb/>
不應以十二令為紀各以數篇解釋於後合為六十一<lb/>
篇太尉固秦官所命冢宰司徒司空司徒與太史樂正<lb/>
樂師澤人虞人四監之𩔖皆周官也予意不韋不過改<lb/>
司馬為太尉耳蓋贊傑俊遂賢良與行爵出禄雖非太<lb/>
<pb n="KR3j0053_WYG_002-30b"/>
尉之職而設儀辨位進賢興功制畿内封則大司馬之<lb/>
任也大率周公増益夏小正不韋増益周公之書其間<lb/>
豈得無改竄淮南時則訓比吕氏十二紀又有異同此<lb/>
可為證<lb/>
　　椒房<lb/>
應劭漢官儀曰皇后稱椒房取其實蔓盈升予攷之<hi>闕</hi>
<pb n="KR3j0053_WYG_002-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0053_WYG_002-31b"/>
　<lb/>
　<lb/>
　<lb/>
　<lb/>
　<lb/>
　<lb/>
金縢以公歸二字細味之則諸史自將所祀冊與所占<lb/>
書並藏於匱公亦未知其併藏此冊也既云自以為功<lb/>
<pb n="KR3j0053_WYG_002-32a"/>
二公安得而知至羣叔流言周公但告二公以我之弗<lb/>
辟無以告我先王亦不言此舉以明其心至天大雷電<lb/>
以風王與大夫盡弁命史開籥取占書以觀災祥忽見<lb/>
周公所自為功代武王之説二公及王乃始問諸史與<lb/>
執事對曰信有此冊公命我勿敢言古人質直無縁二<lb/>
公知之詐以問諸史諸史嘗以告二公詐言我勿敢言<lb/>
也王執書以泣曰始欲卜天變之災祥今不必穆卜周<lb/>
公勤勞如此而我不及知此固天大動威以彰公之德<lb/>
<pb n="KR3j0053_WYG_002-32b"/>
於是翻然悔悟天應昭格大抵君臣不交則為否君臣<lb/>
交則為泰精祲既孚呼召和氣在一念之間使成王非<lb/>
自然而感悟豈能致天應如此其速前後本末分明如<lb/>
此首尾以二公為辭蓋言周公不令二公知我之心二<lb/>
公亦不知周公有此舉也成王之知公天實啓之使二<lb/>
公果知周公有此事何必遲遲二年之後待至天災始<lb/>
為設計啓王開之雖先儒有此説予不敢信<lb/>
　　東坡非武王<lb/>
<pb n="KR3j0053_WYG_002-33a"/>
坡公志林以武王非聖人且謂孔子曰大哉堯舜禹無<lb/>
間然蓋不足於湯武曰武盡美矣未盡善也又曰三分<lb/>
天下以服事殷可謂至德夷齊謂武王為弑君夫子予<lb/>
之其罪武王甚矣周公作無逸上不及湯下不及武王<lb/>
亦有以哉坡公藉是立萬世訓則可所取證據則非也<lb/>
子曰湯有天下選於衆舉伊尹不仁者逺矣使夫子以<lb/>
放桀罪湯則伊尹不仁之尤者何以取之堯曰載二帝<lb/>
三王之道皆孔子所常言自三聖及湯武歴述昭告之<lb/>
<pb n="KR3j0053_WYG_002-33b"/>
辭有湯誓所不載者復摭泰誓武成訓以頌美之可見<lb/>
堯舜咨命湯武誓師同歸一道夫子得邦家亦此道也<lb/>
公孫朝問仲尼學於賜賜以文武之道為答蓋夫子平<lb/>
日以此自任門弟子之所熟聞未始有文武之别其言<lb/>
三分事殷蓋明周家之應天順人出於不得已耳其説<lb/>
武盡美矣未盡善也則傳注之訛樂記載孔子與賔牟賈<lb/>
言武之聲滛及商賈對曰非武音有司失其傳也若非<lb/>
失傳武王之志荒矣夫子謂萇𢎞亦有是言賔牟賈却<lb/>
<pb n="KR3j0053_WYG_002-34a"/>
問武遲之又乆子曰樂象成者也總干山立武王之事<lb/>
也發揚蹈厲太公之志也武亂皆坐周公之治也以及<lb/>
周道四逹禮樂交通無非稱美武王之德業夫子特謂<lb/>
韶樂美矣而音聲不失又為盡善武樂固美而音聲失<lb/>
傳未為盡善使有慙德而象之武豈得為盡美耶夫子<lb/>
稱夷齊蓋以二子棄其國封與不食周粟而死視景公<lb/>
有馬千駟貧富不同而武之所稱則在此不在彼他日<lb/>
言不降其志不辱其身必終之以我則異於是無可無<lb/>
<pb n="KR3j0053_WYG_002-34b"/>
不可因夫子與夷齊便謂加罪於武王可乎周公之作<lb/>
無逸大抵以享國之乆長為言中宗七十五年髙宗五<lb/>
十九年祖甲三十三年文王五十年皆享國之乆者成<lb/>
湯因天子位止十三年武王在位止十一年所以終篇<lb/>
不及湯武公之告君奭以成湯受命則伊尹格于皇天<lb/>
武王誕將天威惟四人昭武王冐丕單稱徳言伊尹四<lb/>
人之功則湯武可知立政之告嗣王及成湯丕釐帝命<lb/>
武王率惟敉功不敢替厥義徳且欲揚武王之大烈周<lb/>
<pb n="KR3j0053_WYG_002-35a"/>
公之告成王果不及湯武乎興滅國繼絶世此天下所<lb/>
以歸心坡公乃以立武庚非武王本意謂武庚之必叛<lb/>
不待知者而後知復引棄父事讎為證如此則舜之殛<lb/>
鯀用禹亦有可議者矣<lb/>
　　權行守試<lb/>
本朝職事官並以寄禄官品髙下為權行守試侍郎尚<lb/>
書始必除權即真後始除試守行予考之漢試守即權<lb/>
也年紀令吏二百石以上滿秩如真如淳曰諸官吏初<lb/>
<pb n="KR3j0053_WYG_002-35b"/>
除皆試守一歳為真食全俸趙廣漢守京兆韓延壽守<lb/>
馮翊尹翁歸守扶風皆滿歳為真是守試即權未得為<lb/>
真也權字唐始用之韓愈權知國子博士三歳為真今<lb/>
以權與守試分真假全無之義<lb/>
　<lb/>
　<lb/>
　<lb/>
　鼠璞卷下<lb/>
</p>
<p>
</p>
  </div>
</body>
</text>
</TEI>
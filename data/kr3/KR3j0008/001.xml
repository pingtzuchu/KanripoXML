<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鬼谷子</head> <lb/>
    <p>
<pb n="KR3j0008_WYG_001-1a"/>
欽定四庫全書<lb/>
　鬼谷子<lb/>
　　捭闔第一<hi>捭撥動也闔閉藏也凡與人言之道或撥動之示其同或閉藏之示其異</hi>
粵若稽古聖人之在天地間也為衆生之先觀陰陽之<lb/>
開闔以命物知存亡之門户籌䇿萬類之始終達人心<lb/>
之理見變化之朕焉而守司其門户故聖人之在天下<lb/>
也自古至今其道一也變化無窮各有所歸或陰或陽<lb/>
或柔或剛或開或閉或弛或張是故聖人一守司其門<lb/>
<pb n="KR3j0008_WYG_001-1b"/>
户審察其所先後廣權量能較其伎巧短長夫賢不肖<lb/>
智愚勇怯仁義有差乃可捭乃可闔乃可進乃可退乃<lb/>
可賤乃可貴無為以牧之審定有無與其虛實隨其嗜<lb/>
慾以見其志意微排其所言而捭反之以求其實貴得<lb/>
其指闔而捭之以求其利或開而示之或闔而捭之開<lb/>
而示之者同其情也闔而閉之者異其誠也可與不可<lb/>
審明其計謀以原其同異離合有守先從其志即欲捭<lb/>
之貴周即欲闔之貴宻周宻之貴微而與道相追捭之<lb/>
<pb n="KR3j0008_WYG_001-2a"/>
者料其情也闔之者結其誠也皆見其權衡輕重乃為<lb/>
之度數聖人因而為之慮其不中權衡度數聖人因而<lb/>
自為之慮故捭者或捭而出之或捭而内之闔者或闔<lb/>
而取之或闔而去之捭闔者天地之道捭闔者以變動<lb/>
陰陽四時開閉以化萬物縱横反出反覆反忤必由此<lb/>
矣捭闔者道之大化説之變也必豫審其變化口者心<lb/>
之門户也心者神之主也志意喜欲思慮智謀此皆由<lb/>
門户出入故關之以捭闔制之以出入捭之者開也言<lb/>
<pb n="KR3j0008_WYG_001-2b"/>
也陽也闔之者閉也黙也陰也陰陽其和終始其義故<lb/>
言長生安樂富貴尊榮顯名愛好財利得意喜欲為陽<lb/>
曰始故言死亡憂患貧賤苦辱棄損亡利失意有害刑<lb/>
戮誅罰為陰曰終諸言法陽之類者皆曰始言善以始<lb/>
其事諸言法陰之類者皆曰終言惡以終為謀捭闔之<lb/>
道以陰陽試之故與陽言者依崇高與陰言者依卑小<lb/>
以下求小以高求大由此言之無所不出無所不入無<lb/>
所不可可以説人可以説家可以説國可以説天下為<lb/>
<pb n="KR3j0008_WYG_001-3a"/>
小無内為大無外益損去就倍反皆以陰陽御其事陽<lb/>
動而行陰動而藏陽動而出陰隨而入陽還終始陰極<lb/>
反陽以陽動者德相生也以陰靜者形相成也以陽求<lb/>
陰苞以德也以陰結陽施以力也陰陽相求由捭闔也<lb/>
此天地陰陽之道而説人之法也為萬事之先是謂圓<lb/>
方之門户<lb/>
　　反應第二<hi>聴言之道或有不合必反以難之彼因難以更思必有以應也</hi>
古之大化者乃與無形俱生反以觀往覆以驗來反以<lb/>
<pb n="KR3j0008_WYG_001-3b"/>
知古覆以知今反以知彼覆以知己動靜虛實之理不<lb/>
合來今反古而求之事有反而得覆者聖人之意也不<lb/>
可不察人言者動也巳黙者靜也因其言聴其辭言有<lb/>
不合者反而求之其應必出言有象事有比其有象比<lb/>
以觀其次象者象其事比者比其辭也以無形求有聲<lb/>
其釣語合事得人實也其張罝網而取獸也多張其㑹<lb/>
而司之道合其事彼自出之此釣人之網也常持其網<lb/>
驅之其言無比乃為之變以象動之以報其心見其情<lb/>
<pb n="KR3j0008_WYG_001-4a"/>
隨而牧之巳反往彼覆來言有象比因而定基重之襲<lb/>
之反之覆之萬事不失其辭聖人所誘愚智事皆不疑<lb/>
古善反聴者乃變鬼神以得其情其變當也而牧之審<lb/>
也牧之不審得情不明得情不明定基不審變象比必<lb/>
有反辭以還聴之欲聞其聲反嘿欲張反歛欲高反下<lb/>
欲取反與欲開情者象而比之以牧其辭同聲相呼實<lb/>
理同歸或因此或因彼或以事上或以牧下此聴真偽<lb/>
知同異得其情詐也動作言嘿與此出入喜怒由此以<lb/>
<pb n="KR3j0008_WYG_001-4b"/>
見其式皆以先定為之法則以反求覆觀其所托故用<lb/>
此者巳欲平靜以聴其辭察其事論萬物别雄雌雖非<lb/>
其事見微知類若探人而居其内量其能射其意也符<lb/>
應不失如螣蛇之所指若羿之引矢故知之始己自知<lb/>
而後知人也其相知也如比目之魚見形也如光之與<lb/>
影也其察言也不失若磁石之取鍼舌之取燔骨其與<lb/>
人也微其見情也疾如陰與陽如陽與陰如圓與方如<lb/>
方與圓未見形圓以道之既形方以事之進退左右以<lb/>
<pb n="KR3j0008_WYG_001-5a"/>
是司之己不先定牧人不正事用不巧是謂忘情失道<lb/>
己審先定以牧人策而無形容莫見其門是謂天神<lb/>
　　内揵第三<hi>揵者持之令固也言上下之交必内精相得然後固結不離</hi>
君臣上下之事有遠而親近而疎就之不用去之反求<lb/>
日進前而不御遥聞聲而相思事皆有内揵素結本始<lb/>
或結以道德或結以黨友或結以財貨或結以采色用<lb/>
其意欲入則入欲出則出欲親則親欲疎則疎欲就則<lb/>
就欲去則去欲求則求欲思則思若蚨母之從其子也<lb/>
<pb n="KR3j0008_WYG_001-5b"/>
出無間入無朕獨往獨來莫之能止内者進説辭揵者<lb/>
揵者謀也故逺而親者有陰德也近而䟱者志不合也<lb/>
就而不用者策不得也去而反求者事中來也日進前<lb/>
而不御者施不合也遥聞聲而相思者合於謀待决事<lb/>
也故曰不見其類而説之者見逆不得其情而説之者<lb/>
見非得其情乃制其術此用可出可入可揵可開故聖<lb/>
人立事以此先知而揵萬物由夫道德仁義禮樂計謀<lb/>
先取詩書混説損益議論去就欲合者用内欲去者用<lb/>
<pb n="KR3j0008_WYG_001-6a"/>
外外内者必明道數揣策來事見疑决之策無失計立<lb/>
功建德治民入産業曰揵而内合上暗不治下亂不寤<lb/>
揵而反之内自得而外不留說而飛之若命自來巳迎<lb/>
而御之若欲去之因危與之環轉因化莫知所為退為<lb/>
大儀<lb/>
　　抵巇第四<hi>抵擊實也巇釁隙也牆崩因隙器壞因釁擊而實之不敗若不可救因而除之</hi>
物有自然事有合離有近而不可見遠而可知近而不<lb/>
可見者不察其事也遠而可知者反往以驗來也巇者<lb/>
<pb n="KR3j0008_WYG_001-6b"/>
罅也罅者𡼏也𡼏者成大隙也巇始有朕可抵而塞可<lb/>
抵而却可抵而息可抵而匿可抵而得此謂抵巇之理<lb/>
也事之危也聖人知之獨保其用因化説事通達計謀<lb/>
以識細微經起秋毫之末揮之於太山之本其施外兆<lb/>
萌芽蘖之謀皆由抵巇隙為道術天下分錯上無明主<lb/>
公侯無道德則小人讒賊賢人不用聖人竄匿貪利詐<lb/>
偽者作君臣相惑土崩瓦解而相伐射父子離散乖亂<lb/>
反目是謂萌芽巇罅聖人見萌芽巇罅則抵之以法世<lb/>
<pb n="KR3j0008_WYG_001-7a"/>
可以治則抵而塞之不可治則抵而得之或抵如此或<lb/>
抵如彼或抵反之或抵覆之五帝之政抵而塞之三王<lb/>
之事抵而得之諸侯相抵不可勝數當此之時能抵為<lb/>
右自天地之合離終始必有巇隙不可不察也察之以<lb/>
捭闔能用此道聖人也聖人者天地之使也世無可抵<lb/>
則深隱而待時時有可抵則為之謀可以上合可以檢<lb/>
下能因能循為天地守神<lb/>
　　飛箝第五<hi>飛謂作聲譽以飛揚之箝謂牽持緘束令不得脫也</hi>
<pb n="KR3j0008_WYG_001-7b"/>
凡度權量能所以徵逺來近立勢而制事必先察同異<lb/>
别是非之語見内外之辭知有無之數决定危之計定<lb/>
親疎之事然後乃權量之其有隱括乃可徵乃可求乃<lb/>
可用引鈎箝之辭飛而箝之鈎箝之語其說辭也乍同<lb/>
乍異其不可善者或先徵之而後重累或先重以累而<lb/>
後毁之或以重累為毁或以毁為重累其用或稱財貨<lb/>
琦瑋珠玉璧白采色以事之或量能立勢以鈎之或伺<lb/>
候見𡼏而箝之其事用抵巇將欲用之於天下必度權<lb/>
<pb n="KR3j0008_WYG_001-8a"/>
量能見天時之盛衰制地形之廣狹岨嶮之難易人民<lb/>
財貨之多少諸侯之交孰親孰疎孰愛孰憎心意之慮<lb/>
懷審其意知其所好惡乃就說其所重以飛箝之辭鈎<lb/>
其所好以箝求之用之於人則量智能權材力料氣勢<lb/>
為之樞機以迎之隨之以箝和之以意宜之此飛箝之<lb/>
綴也用於人則空往而實來綴而不失以究其辭可箝<lb/>
而縱可箝而横可引而東可引而西可引而南可引而<lb/>
北可引而反可引而覆雖覆能復不失其度<lb/>
<pb n="KR3j0008_WYG_001-8b"/>
　　忤合第六<hi>大道既隱正道不得坦然而行故將欲合於此必先忤於彼令其不疑然後可</hi>
　　　<hi>行其意</hi>
凡趨合倍反計有適合化轉環屬各有形勢反覆相求<lb/>
因事為制是以聖人居天地之間立身御世施教揚聲<lb/>
明名也必因事物之㑹觀天時之宜因知所多所少以<lb/>
此先知之與之轉化世無常貴事無常師聖人常為無<lb/>
不為所聴無不聴成於事而合於計謀與之為主合於<lb/>
彼而離於此計謀不兩忠必有反忤反於此忤於彼忤<lb/>
<pb n="KR3j0008_WYG_001-9a"/>
於此反於彼其術也用之天下必量天下而與之用之<lb/>
國必量國而與之用之家必量家而與之用之身必量<lb/>
身材能氣勢而與之大小進退其用一也必先謀慮計<lb/>
定而後行之以飛箝之術古之善背向者乃協四海包<lb/>
諸侯忤合天地而化轉之然後以之求合故伊尹五就<lb/>
湯五就桀然後合於湯吕望三就文王三入殷而不能<lb/>
有所明然後合於文王此知天命之箝故歸之不疑也<lb/>
非至聖人達奥不能御世不勞心苦思不能原事不悉<lb/>
<pb n="KR3j0008_WYG_001-9b"/>
心見情不能成名材質不惠不能用兵忠實無真不能<lb/>
知人故忤合之道已必自度材能知睿量長短逺近孰<lb/>
不如乃可以進乃可以退乃可以縱乃可以横<lb/>
　　揣篇第七<hi>揣者測而探之也</hi>
古之善用天下者必量天下之權而揣諸侯之情量權<lb/>
不審不知强弱輕重之稱揣情不審不知隱匿變化之<lb/>
動靜何謂量權曰度於大小謀於眾寡稱貨財有無料<lb/>
人民多少饒乏有餘不足㡬何辨地形之險易孰利孰<lb/>
<pb n="KR3j0008_WYG_001-10a"/>
害謀慮孰長孰短君臣之親疎孰賢孰不肖與賓客之<lb/>
知睿孰少孰多觀天時之禍福孰吉孰凶諸侯之親孰<lb/>
用孰不用百姓之心去就變化孰安孰危孰好孰憎反<lb/>
側孰便能知此者是謂權量揣情者必以其甚喜之時<lb/>
往而極其欲也其有欲也不能隱其情必以其甚懼之<lb/>
時往而極其惡也其有惡也不能隱其情情欲必失其<lb/>
變感動而不知其變者乃且錯其人勿與語而更問所<lb/>
親知其所安夫情變於内者形見於外故常必以其見<lb/>
<pb n="KR3j0008_WYG_001-10b"/>
者而知其隱者此所謂測深揣情故計國事者則當審<lb/>
權量說人主則當審揣情謀慮情欲必出於此乃可貴<lb/>
乃可賤乃可重乃可輕乃可利乃可害乃可成乃可敗<lb/>
其數一也故雖有先王之道聖智之謀非揣情隱匿無<lb/>
所索之此謀之大本也而說之法也常有事於人人莫<lb/>
先先事而至此最難為故曰揣情最難守司言必時其<lb/>
謀慮故觀蜎飛蠕動無不有利害可以生事美生事者<lb/>
㡬之勢也此揣情飾言成文章而後論之<lb/>
<pb n="KR3j0008_WYG_001-11a"/>
　　摩篇第八<hi>摩者順而撫之也摩得其情則順而撫之以成其事</hi>
摩之符也内符者揣之主也用之有道其道必隱微揣<lb/>
之以其所欲測而探之内符必應其應也必有為之故<lb/>
微而去之是謂塞窌匿端隱貎逃情而人不知故能成<lb/>
其事而無患摩之在此符之在彼從而應之事無不可<lb/>
古之善摩者如操鈎而臨深淵餌而投之必得魚焉故<lb/>
曰主事日成而人不知主兵日勝而人不畏也聖人謀<lb/>
之於陰故曰神成之於陽故曰明所謂主事日成者積<lb/>
<pb n="KR3j0008_WYG_001-11b"/>
德也而民安之不知其所以利積善也而民道之不知<lb/>
其所以然而天下比之神明也主兵日勝者常戰於不<lb/>
爭不費而民不知所以服不知所以畏而天下比之神<lb/>
明也摩者有以平有以正有以喜有以怒有以名有以<lb/>
行有以亷有以信有以利有以卑平者靜也正者直也<lb/>
喜者悅也怒者動也名者發也行者成也亷者潔也信<lb/>
者明也利者求也卑者謟也故聖人所獨用者眾人皆<lb/>
有之然無成功者其用之非也故謀莫難於固宻說莫<lb/>
<pb n="KR3j0008_WYG_001-12a"/>
難於悉聴事莫難於必成此三者然後能之故謀必欲<lb/>
周宻必擇其所與通者說也故曰或結而無隙也夫事<lb/>
成必合於數故曰道數與時相偶者也說者聴必合於<lb/>
情故曰情合者聴故物歸類抱薪趨火燥者先然平地<lb/>
注水濕者先濡此物類相應於勢譬猶是也此言内符<lb/>
之應外摩也如是故曰摩之以其類焉有不相應者乃<lb/>
摩之以其欲焉有不聴者故曰獨行之道夫㡬者不晚<lb/>
成而不抱久而化成<lb/>
<pb n="KR3j0008_WYG_001-12b"/>
　　權篇第九<hi>權者反覆進却以居當也</hi>
說者說之也說之者資之也飾言者假之也假之者益<lb/>
損也應對者利辭也利辭者輕論也成義者明之也明<lb/>
之者符驗也難言者却論也却論者釣㡬也佞言者謟<lb/>
而干忠諛言者慱而干智平言者决而干勇戚言者權<lb/>
而干信靜言者反而干勝先意承欲者謟也繁稱文辭<lb/>
者慱也䇿選進謀者權也從舍不疑者决也先分不足<lb/>
而窒非者反也故口者㡬關也所以閉情意也耳目者<lb/>
<pb n="KR3j0008_WYG_001-13a"/>
心之佐助也所以窺間見姦邪故曰㕘調而應利道而<lb/>
動故繁言而不辭翺翔而不迷變易而不危者觀要得<lb/>
理故無目者不可示之五色無耳者不可告以五音故<lb/>
不可以往者無所開之也不可以來者無所受之也物<lb/>
有不通者故不事也古人有言曰口可以食不可以言<lb/>
言者有諱忌也眾口爍金言有曲故也人之情出言則<lb/>
欲聴舉事則欲成是故智者不用其所短而用愚人之<lb/>
所長智者不用其所拙而用愚人之所工故不困也言<lb/>
<pb n="KR3j0008_WYG_001-13b"/>
其有利者從其所長也言其有害者避其所短也故介<lb/>
蟲之捍也必以堅厚螫蟲之動也必以毒螫故禽獸知<lb/>
用其長而談者知用其用也故曰辭言五曰病曰恐曰<lb/>
憂曰怒曰喜五者有一必失中和而不平暢故曰病者<lb/>
感衰氣而不神也恐者膓絶而無主也憂者閉塞而不<lb/>
泄也怒者妄動而不治也喜者宣散而無要也此五者<lb/>
精則用之利則行之故與智者言依於博與拙者言依<lb/>
於辨與辨者言依於要與貴者言依於勢與富者依於<lb/>
<pb n="KR3j0008_WYG_001-14a"/>
於高與貧者言依於利與賤者言依於謙與勇者言依<lb/>
於敢與過者言依於銳此其術也而人常反之是故與<lb/>
智者言將此以明之與不智者言將此以教之而甚難<lb/>
為也故言多數事多變故終日言不失其類故事不亂<lb/>
終日不變而不失其主故智貴不妄聴貴聰智貴明辭<lb/>
貴竒<lb/>
　　謀篇第十<lb/>
為人凡謀有道必得其所因以求其情審得其情乃立<lb/>
<pb n="KR3j0008_WYG_001-14b"/>
三儀三儀者曰上曰中曰下參以立焉以生竒竒不知<lb/>
其所擁始於古之所從故鄭人之取玉也載司南之車<lb/>
為其不惑也夫度材量能揣情者亦事之思南也故同<lb/>
情而相親者其俱成者也同欲而相疎者其偏成者也<lb/>
同惡而相親者其俱害者也同惡而相疎者其偏害者<lb/>
也故相益則親相損則疎其數行也此所以察同異之<lb/>
分其類一也故墻壞于其隙木壞于其節斯蓋其分也<lb/>
故變生於事事生謀謀生計計生議議生說說生進進<lb/>
<pb n="KR3j0008_WYG_001-15a"/>
生退退生制因以制於事故百事一道而百度一數也<lb/>
夫仁人輕貨不可誘以利可使出費勇士輕難不可懼<lb/>
以患可使據危智者達於數明於理不可欺以誠可示<lb/>
以道理可使立功是三才也故愚者易蔽也不肖者易<lb/>
懼也貪者易誘也是因事裁之故為强者積於弱也有<lb/>
餘者積於不足也此其道術行也故外親而内䟱者說<lb/>
内内親而外䟱者說外故因其疑以變之因其見以然<lb/>
之因其說以要之因其勢以成之因其惡以權之因其<lb/>
<pb n="KR3j0008_WYG_001-15b"/>
患以斥之摩而恐之高而動之微而正之符而應之擁<lb/>
而塞之亂而惑之是謂計謀計謀之用公不如私私不<lb/>
如結結而無隙者也正不如竒竒流而不止者也故說<lb/>
人主者必與之言竒說人臣者必與之言私其身内其<lb/>
言外者疎其身外其言深者危無以人之所不欲而强<lb/>
之於人無以人之所不知而教之於人人之有好也學<lb/>
而順之人之有惡也避而諱之故陰道而陽取之也故<lb/>
去之者縱之縱之者乘之貎者不美又不惡故至情托<lb/>
<pb n="KR3j0008_WYG_001-16a"/>
焉可知者可用也不可知者謀者所不用也故曰事貴<lb/>
制人而不貴見制於人制人者握權也見制於人者失<lb/>
命也故聖人之道陰愚人之道陽智者事易而不智者<lb/>
事難以此觀之亡不可以為存而危不可以為安然而<lb/>
無為而貴智矣智貴於眾人之所不能知而能用於眾<lb/>
人之所不能見既用見可否擇事而為之所以自為也<lb/>
見不可擇事而為之所以為人也故先王之道陰言有<lb/>
之曰天地之化在高與深聖人之制道在隱與匿非獨<lb/>
<pb n="KR3j0008_WYG_001-16b"/>
忠信仁義也中正而已矣道理達於此義者則可與言<lb/>
由能得此則可與穀逺近之義<lb/>
　　决篇第十一<lb/>
為人凡决物必托於疑者善其有福惡其有患善至於<lb/>
誘也終無惑偏有利焉去其利則不受也竒之所托若<lb/>
有利於善者隱托於惡則不受矣致踈逺故其有使失<lb/>
利有使離害者此事之失聖人所以能成其事者有五<lb/>
有以陽德之者有以陰賊之者有以言誠之者有以蔽<lb/>
<pb n="KR3j0008_WYG_001-17a"/>
匿之者有以平素之者陽勵於一言陰勵於二言平素<lb/>
樞機以用四者微而施之於是度以往事驗之來事叅<lb/>
之平素可則决之王公大人之事也危而美名者可則<lb/>
决之不用費力而易成者可則决之用力犯勤苦然而<lb/>
不得已而為之者可則决之去患者可則决之從福者<lb/>
可則决之故夫决情定疑萬事之幾以正亂治决成敗<lb/>
難為者故先王乃用蓍龜者以自决也<lb/>
　　符言第十二<hi>符言者揣摩之所歸也捭闔之所守也千聖之所宗也如符然故曰符言</hi>
<pb n="KR3j0008_WYG_001-17b"/>
安徐正靜其被節無不肉善與而不靜虛心平意以待<lb/>
傾損有主位目貴明耳貴聰心貴智以天下之目視者<lb/>
則無不見以天下之耳聴者則無不聞以天下之心慮<lb/>
者則無不知輻凑並進則明不可塞有主明徳之術曰<lb/>
勿堅而拒之許之則防守拒之則閉塞髙山仰之可極<lb/>
深淵度之可測神明之位術正靜其莫之極歟有主徳<lb/>
用賞貴信用刑貴正賞賜貴信必驗耳目之所見聞其<lb/>
所不見聞者莫不闇化矣誠暢于天下神明而况姦者<lb/>
<pb n="KR3j0008_WYG_001-18a"/>
干君有主貴一曰天之二曰地之三曰人之四方上下<lb/>
左右前後熒惑之處安在有主問心為九竅之治君為<lb/>
五官之長為善者君與之賞為非者君與之罰君因其<lb/>
政之所以求因與之則不勞聖人用之故能賞之因之<lb/>
循理故能久長有主因人主不可不周人主不周則羣<lb/>
臣生亂家干其無常也内外不通安知所開開閉不善<lb/>
不見原也有主周一曰長目二曰飛耳三曰樹明千里<lb/>
之外隱微之中是謂洞天下姦莫不闇變更有主恭循<lb/>
<pb n="KR3j0008_WYG_001-18b"/>
名而為實安而完名實相生反相為情故曰名當則生<lb/>
於實實生於理理生於名實之德德生於和和生於當<lb/>
有主名<lb/>
　　轉丸第十三<hi>亡</hi>
　　胠篋第十四<hi>亡陶𢎞景曰或有取莊周胠篋而充之次第者按鬼谷之書崇尚計謀祖</hi>
　　　<hi>述聖智而莊周胠篋乃以聖人為大盗之資聖法為桀跖之失亂天下者聖人之由也蓋欲縱</hi>
　　　<hi>聖棄智驅一代於混茫之中殊非此書之意蓋無取焉或曰轉丸胠篋者本經之中經是也</hi>
　　本經陰符七篇<hi>陰符者私志於内物應於外若合符契故曰陰符由本以經末故曰</hi>
<pb n="KR3j0008_WYG_001-19a"/>
　　　<hi>本經</hi>
盛神法五龍盛神中有五氣神為之長心為之舍德為<lb/>
之人養神之所歸諸道道者天地之始一其紀也物之<lb/>
所造天之所生包宏無形化氣先天地而成莫見其形<lb/>
莫知其名謂之神靈故道者神明之源一其化端是以<lb/>
德養五氣心能得一乃有其術術者心氣之道所由舍<lb/>
者神乃為之使九竅十二舍者氣之門户心之總攝也<lb/>
生受之天謂之真人真人者與天為一而知之者内循<lb/>
<pb n="KR3j0008_WYG_001-19b"/>
練而知之謂之聖人聖人者以類知之故人與生一出<lb/>
於化物知類在竅有所疑惑通於心術術必有不通其<lb/>
通也五氣得養務在舍神此之謂化化有五氣者志也<lb/>
思也神也德也神其一長也靜和者養氣養氣者其和<lb/>
四者不衰四邊威勢無不為存而舍之是謂神化歸於<lb/>
身謂之真人真人者同天而合道執一而養産萬類懷<lb/>
天心施德養無為以包志慮思意而行威勢者也士者<lb/>
通達之神盛乃能養志<lb/>
<pb n="KR3j0008_WYG_001-20a"/>
養志法靈龜養志者心氣之思不達也有所欲志存而<lb/>
思之志者欲之使也欲多則心散心散則志衰志衰則<lb/>
思不達也故心氣一則欲不徨欲不徨則志氣不衰志<lb/>
意不衰則思理達矣理達則和通和通則亂氣不煩於<lb/>
胸中故内以養志外以知人養志則心通矣知人則分<lb/>
職明矣將欲用之於人必先知其養氣志知人氣盛衰<lb/>
而養其氣志察其所安以知其所能志不養心氣不固<lb/>
心氣不固則思慮不達思慮不達則志意不實志意不<lb/>
<pb n="KR3j0008_WYG_001-20b"/>
實則應對不猛應對不猛則失志而心氣虚志失而心<lb/>
氣虛則喪其神矣神喪則髣髴髣髴則㕘㑹不一養志<lb/>
之始務在安己己安則志意實堅志意實堅則威勢不<lb/>
分神明常固守乃能分之<lb/>
實意法螣虵實意者氣之慮也心欲安靜慮欲深逺心<lb/>
安靜則神明榮慮深逺則計謀成神明榮則志不可亂<lb/>
計謀成則功不可間意慮實則心遂安則其所行不錯<lb/>
神者得則凝識氣寄姦邪得而倚之詐謀得而惑之言<lb/>
<pb n="KR3j0008_WYG_001-21a"/>
無由心矣故信心術守真一而不化待人意慮之交㑹<lb/>
聴之候之也計謀者存亡樞機慮不㑹則聴不審矣候<lb/>
之不得計謀失矣則意無所信虛而無實無為而求安<lb/>
靜五臟和通六腑精神魂魄固守不動乃能内視反聴<lb/>
定志思之太虛待神往來以觀天地開闢知萬物所造<lb/>
化見陰陽之終始原人事之政理不出户而知天下不<lb/>
窺牖而見天道不見而命不行而至是謂道知以通神<lb/>
明應於無方而神宿矣<lb/>
<pb n="KR3j0008_WYG_001-21b"/>
分威法伏熊分威者神之覆也故靜固志意神歸其舍<lb/>
則威覆盛矣威覆盛則内實堅内實堅則莫當莫當則<lb/>
能以分人之威而動其勢如其天以實取虛以有取無<lb/>
若以鎰秤銖故動者必隨唱者必和撓其一指觀其餘<lb/>
次動變見形無能間者審於唱和以見間動變明而威<lb/>
可分將欲動變必先養志伏意以視間知其固實者自<lb/>
養也讓己者養人也故神存兵亡乃為之形勢<lb/>
散勢法鷙鳥散勢者神之使也用之必循間而動威肅<lb/>
<pb n="KR3j0008_WYG_001-22a"/>
内盛推間而行之則勢散夫散勢者心虛志溢意失威<lb/>
勢精神不專其言外而多變故觀其志意為度數乃以<lb/>
揣說圖事盡圓方齊長短無則不散勢散勢者待間而<lb/>
動動而勢分矣故善思間者必内精五氣外視虛實動<lb/>
而不失分散之實動則隨其志意知其計謀勢者利害<lb/>
之决權變之威勢敗者不以神肅察也<lb/>
轉圓法猛獸轉圓者無窮之計也無窮者必有聖人之<lb/>
心以原不測之勢以不測之智而通心術而神道混沌<lb/>
<pb n="KR3j0008_WYG_001-22b"/>
為一以變論萬類說義無窮智略計謀各有形容或圓<lb/>
或方或陰或陽或吉或凶事類不同故聖人懷此之用<lb/>
轉圓而求其合故與造化者為始動作無不包大道以<lb/>
觀神明之域天地無極人事無窮各以成其類見其計<lb/>
謀必知其吉凶成敗之所終也轉圓者或轉而吉或轉<lb/>
而凶聖人以道先知存亡乃知轉圓而從方圓者所以<lb/>
合語方者所以錯事轉化者所以觀計謀接物者所以<lb/>
觀進退之意皆見其㑹乃為要接以接其說也<lb/>
<pb n="KR3j0008_WYG_001-23a"/>
損兑法靈蓍損兑者危機之决也事有適然物有成敗<lb/>
機危之决不可不察故聖人以無為待有德言察辭合<lb/>
於事兑者知之也損者行之也損之說之物有不可者<lb/>
聖人不為辭也故智者不以言失人之言故辭不煩而<lb/>
心不虛志不亂而意不邪當其難易而後為之謀自然<lb/>
之道以為實圓者不行方者不止是謂大功益之損之<lb/>
皆為之辭用分威散勢之權以見其兑威其機危乃為<lb/>
之决故善損兑者譬若决水於千仞之隄轉圓石於萬<lb/>
<pb n="KR3j0008_WYG_001-23b"/>
仞之谿<lb/>
　　持樞<hi>樞者居中以運外處近而制逺主於轉動者也故天之北辰曰天樞門之轉運曰户樞然</hi>
　　　<hi>則持樞者動運之柄以制物也</hi>
　　　<hi>陶𢎞景曰此持樞之術恨太簡促暢理不盡或編篇既爛本不能全也</hi>
持樞謂春生夏長秋收冬藏天之正也不可干而逆之<lb/>
逆之者雖成必敗故人君亦有天樞生養成藏亦復不<lb/>
别干而逆之逆之雖盛必衰此天道人君之大綱也<lb/>
　　中經<hi>謂由中以經外發於心本以彌縫於物者也</hi>
<pb n="KR3j0008_WYG_001-24a"/>
中經謂振窮趨急施之能言厚德之人救物執窮者不<lb/>
忘恩也能言者儔善博惠於德厚者依道而救拘執者<lb/>
養使小人蓋士當世異時或當因免闐坑或當伐害能<lb/>
言或當破德為雄或當抑拘成罪或當戚戚自善或當<lb/>
敗敗自立故道貴制人不貴制於人也制人者握權制<lb/>
於人者失命是以見形為容象體為貎聞聲和音解仇<lb/>
鬬郄綴去却語攝心守義本經記事者紀道數其變要<lb/>
在持樞中經見形為容象體為貎者謂爻為之生也可<lb/>
<pb n="KR3j0008_WYG_001-24b"/>
以影響形容象貎而得之也有守之人目不視非耳不<lb/>
聴邪言必詩書行不僻滛以道為形以德為容貎莊色<lb/>
温不可象貌而得也如是隱情塞郄而去之聞聲和音<lb/>
謂聲氣不同則恩受不接故商角不二合徵羽不相配<lb/>
能為四聲主者其惟宫乎故音不和則奪是以聲散傷<lb/>
配害者言必逆於耳也雖有美行盛譽不可比目合翼<lb/>
相須也此乃氣不合音不調者也解仇鬭郄謂解羸微<lb/>
之仇鬭郄者鬬强也强郄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鬬稱勝者高其功盛其氣<lb/>
<pb n="KR3j0008_WYG_001-25a"/>
弱者哀其負傷其卑汙其名恥其宗故勝者鬭其功勢<lb/>
茍進而不知退弱者聞哀其負見其傷則强大力倍死<lb/>
而是也郄無極大禦無極大則皆可協而并綴去者謂<lb/>
綴己之繫言使有餘思也故接貞信者穪其行厲其志<lb/>
言可為可復㑹之期喜以他人之庻引驗以結往明疑<lb/>
疑而去之郤語者察伺短也故言多必有數短之處識<lb/>
其短驗之動惕以忌諱示以時禁然後結以安其心收<lb/>
語蓋藏而郤之無見己之所不能於多方之人攝心者<lb/>
<pb n="KR3j0008_WYG_001-25b"/>
謂逢好學伎術者則為之稱逺方驗之驚以竒恠之人<lb/>
繫其心於己効之於人驗去亂其前吾歸誠於己遭滛<lb/>
酒色者為之術音樂動之者為必死生日少之憂喜以<lb/>
目所不見之事終可以觀漫瀾之命使有後㑹守義者<lb/>
謂守以人義探心在内以合者也探心深得其主也從<lb/>
外制内事有繫由而隨之也故小人比人則左道而用<lb/>
之至能敗家奪國非賢智不能守家以義不能守國以<lb/>
道聖人所貴道微妙者誠以其可以轉危為安救亡使<lb/>
<pb n="KR3j0008_WYG_001-26a"/>
存也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0008_WYG_001-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鬼谷子<lb/>
</p>
<p>
</p>
  </div>
</body>
</text>
</TEI>
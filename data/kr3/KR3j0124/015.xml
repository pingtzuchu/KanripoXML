<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0124_SBCK_015-1a"/>
愧郯錄卷第十五<hi>八則</hi>
　　　　　　　相　臺　岳　珂<lb/>
　　　　外戚贈王爵<lb/>
國朝循漢非劉氏不王之制　開基而後至<lb/>
於贈典亦不輕用　昭憲以　文母基命躬<lb/>
享天下之養申念外家雖深霜露之感而在<lb/>
東朝之日淺猶未及褒表　藝祖追惟罔極<lb/>
孝篤因親　開寶七年四月六日　詔贈曽<lb/>
祖杜藴太保祖遠太傅父爽太師追封三丗<lb/>
<pb n="KR3j0124_SBCK_015-1b"/>
祖妣劉氏趙氏范氏爲衛燕齊國夫人當時<lb/>
雖欲行冊命竟亦不果又閲再丗至于　景<lb/>
德乃復議加贈三年正月十七日　詔贈藴<lb/>
太傅遠太尉爽中書令三夫人改封安魏晉<lb/>
三國而已惟　皇舅贈太保寧國軍節度使<lb/>
審瓊贈太尉而次舅贈中書令審進始贈京<lb/>
兆郡王是秋審瓊改葬陪陵特贈太師中書<lb/>
令又加贈審進爲尚書令考其贈典每加審<lb/>
瓊一等殆是以其存日之官品爲次叙非<lb/>
<pb n="KR3j0124_SBCK_015-2a"/>
它一杜氏恩數止於此耳　元德皇后配今<lb/>
熈陵是生　眞祖其父乾州防禦使李英母<lb/>
王氏雖奉冊之後亦未攽䘏制逮　大中祥<lb/>
符元年五月二十一日始　詔贈英爲檢校太<lb/>
尉安德軍節度使追封常山郡王王氏爲魏<lb/>
國太夫人蓋以　帝母之貴非常制也然贈<lb/>
止一代封止郡王若夫　正位中宫𥘉贈三<lb/>
代則自　孝明而下皆無聞惟　章獻明肅<lb/>
肇建坤儀早隆　上眷　大中祥符六年六<lb/>
<pb n="KR3j0124_SBCK_015-2b"/>
月十一日　詔贈曽祖劉維嶽忠正軍節度使<lb/>
檢校太傅祖右驍衛将軍延慶彰德軍節度<lb/>
使檢校太尉父贈定國軍節度使兼侍中通<lb/>
永興軍節度使兼中書曽祖母宋氏呉國祖<lb/>
母元氏許國母龐氏徐國並太夫人此蓋<lb/>
儷極之優恩亦無徑封王之制通之已有贈<lb/>
官蓋　章獻爲美人德妃時已循常封贈而<lb/>
致自祖以上則未有爵邑然則是時妃嬪亦<lb/>
無贈二代之制也　仁宗嗣位　章獻臨朝<lb/>
<pb n="KR3j0124_SBCK_015-3a"/>
乾興元年三月十一日　詔維嶽移鎭寧節加<lb/>
侍中延慶移建雄節加中書令通追封彭城<lb/>
郡王宋元龐改封陳衛鄆三國　章惠以保<lb/>
毓　上躬尊爲皇太妃同時贈祖楊瑫爲安<lb/>
州觀察使父知儼忠義軍節度使兼侍中祖<lb/>
母王氏河南郡君母張氏鄭國太夫人蓋雖<lb/>
太妃亦止及祖考焉　天聖三年正月二十<lb/>
六日又　詔加贈維嶽彰信節兼尚書令延<lb/>
慶鎭安節兼尚書令通爲鄭王宋元龐又改<lb/>
<pb n="KR3j0124_SBCK_015-3b"/>
封楚韓魏三國而外戚追封一字王之制始<lb/>
見于此夷考其時　仁宗以母事　章獻孝<lb/>
聞天下慶節則朝北面饗廟則冠儀天皆非<lb/>
平時之禮而通之名又頒之四海上書奏事<lb/>
科舉程文避之如　宗廟改通判爲同判州<lb/>
郡之名如通利軍之類亦莫不改尊之至矣<lb/>
則以命珪荒鄭履要豈後日之所可援六年<lb/>
正月二十六日又　詔加贈維嶽天平節兼<lb/>
尚書令延慶彰化節許國公通開府魏王宋<lb/>
<pb n="KR3j0124_SBCK_015-4a"/>
元龎爲安齊晉三國是徹國爲公之始也八<lb/>
年十一月二十四日又　詔加贈維嶽燕國公延<lb/>
慶開府通兼中書令宋元龐爲魯越秦三國<lb/>
是終　章獻垂衣之丗二代止於國公祖妣<lb/>
止於國夫人　郭后爲　仁宗嫡后受冊之<lb/>
初正卺饋盥薦之禮所謂贈曽祖中書令郭<lb/>
崇爲尚書令兼中書令贈祖左千牛衛大將<lb/>
軍守璘爲寧國軍節度使太尉贈父崇儀副<lb/>
使允恭爲安國軍節度使太傅三丗妣鄭李<lb/>
<pb n="KR3j0124_SBCK_015-4b"/>
杜爲燕岐安國太夫人見於　天聖三年正<lb/>
月二十八日之詔者此　嫡后受冊之典故<lb/>
也　章懿爲　仁宗之母追冊之後因李用<lb/>
和有言玉牒取索而後加贈所謂贈曽祖太<lb/>
子少傅李應已爲太傅贈祖太子少師延嗣<lb/>
爲太師贈父泰寧軍節度使兼中書令仁德<lb/>
爲尚書令兼中書令三丗妣沈汪董爲蔡徐<lb/>
陳國太夫人繼見於　景祐三年七月五日<lb/>
之詔者此　母后追冊之典故也惟　慈聖<lb/>
<pb n="KR3j0124_SBCK_015-5a"/>
光獻以元勲之門來嬪　帝室　景祐𥘉元<lb/>
十一月二十二日初贈祖尚書令冀武惠王曹彬<lb/>
爲魯王蓋其先自以佐命拓國已啓茅圡之<lb/>
封所以示寵者易地升國而已其他如贈曽<lb/>
祖太師尚書令萊國公芸爲安國公贈父虞<lb/>
部員外郎玘爲特進太傅兼侍中曽祖妣張<lb/>
韓國祖妣高唐劉秦國舒國燕國母馮徐國<lb/>
亦無異數　温成席寵父堯封欲開王封<lb/>
仁宗頫慰公議　至和元年六月十三日追<lb/>
<pb n="KR3j0124_SBCK_015-5b"/>
封　皇后父玘爲東海郡王堯封爲清河郡<lb/>
王此后父贈王爵之始也而亦止於郡　神<lb/>
宗篤　慶壽擁佑之恩　治平四年初紹大<lb/>
統二月十三日亟　詔加贈太皇太后曽祖<lb/>
芸祖彬父玘皆爲太師尚書令兼中書令王<lb/>
鄧唐韓三國此　祖后三代封王之始也<lb/>
慶壽在御既久嵗時貤恩加荒大國　宣仁<lb/>
聖烈后之曽祖高烈武瓊固　太平景德勲<lb/>
臣功在彛鼎與曹武惠彬相伯仲　神宗不<lb/>
<pb n="KR3j0124_SBCK_015-6a"/>
得獨異　熈寧元年𥘉封瓊爲大寧郡王而<lb/>
祖繼勲父遵甫仍未得封四年九月二十一日<lb/>
又進瓊爲崇王馴至十年十二月十一日又偕<lb/>
曹氏褒贈而瓊封魯繼勲封許遵甫封衛此<lb/>
母后三代封王之始也是時　欽聖憲肅以<lb/>
故相向文簡敏中之家俔天作合三宫皆<lb/>
國朝元勲名相事體略同而是年同日攽<lb/>
詔曽祖敏中贈秦國公祖傳亮兼尚書令惟<lb/>
父經得封河間郡王猶循用　至和故事不<lb/>
<pb n="KR3j0124_SBCK_015-6b"/>
敢少越　哲宗襲尊號　宣仁垂簾　欽聖<lb/>
遂視　寶慈舊比敏中王文安郡傳亮公韓<lb/>
國經王益國敏中之所以先傳亮而得王正<lb/>
以勲德比曹高非以它也　元祐四年敏中<lb/>
遂王定傳亮王衛經王秦三代始皆得封雖<lb/>
歴　崇觀政宣之丗封爵稍過差而　昭慈<lb/>
聖獻　昭懷　顯恭　顯肅諸后家皆無此<lb/>
制　建炎中興　憲節從狩漠北　高宗以<lb/>
元妃之重已正椒塗　紹興元年后母能氏<lb/>
<pb n="KR3j0124_SBCK_015-7a"/>
上遺表陳請　皇后受冊當時未曽加恩<lb/>
上諭輔臣曰　朕於外戚不敢有所私也况<lb/>
待遇后家又不敢與　宣和皇后家等前此<lb/>
官邢氏中外親已减於韋氏矣今祈請不已<lb/>
於是　詔特贈后父慶遠軍節度使開府儀<lb/>
同三司邢煥爲少師追封嘉國公　聖慮深<lb/>
微可法萬丗還考　宣和母后之家是爲<lb/>
顯仁后自　紹興十年九月十日詔　皇太<lb/>
后曽祖郊社齋郎贈太師岐國公韋舜臣追<lb/>
<pb n="KR3j0124_SBCK_015-7b"/>
封雍國公曽祖母唐國夫人叚氏贈楚國夫<lb/>
人祖贈太師追封新平郡王子華追封安康<lb/>
郡王祖母漢國夫人杜氏贈魏國夫人父贈<lb/>
太師追封豫王安禮追封魯王母益國夫人<lb/>
宋氏贈秦國夫人至十二年四月五日又詔<lb/>
皇太后曽祖韋舜臣追封惠王祖子華追封<lb/>
德王而三丗始畢王矣猶自正號之後歴十<lb/>
有五年而叙進歴郡若國自公而王不少躐<lb/>
等秦檜當　國掩　建炎　聖謨之懿十三<lb/>
<pb n="KR3j0124_SBCK_015-8a"/>
年四月二日立后五月十六日初　詔封<lb/>
憲節后曽祖右監門衛將軍贈太傅邢允迪<lb/>
爲恭王祖中奉大夫贈太師宗賢爲永王父<lb/>
慶遠軍節度使醴泉觀使贈太師楚國公煥<lb/>
爲安王至二十七日遂　詔封　皇后故曽<lb/>
祖贈太子太保呉文誠恭王祖贈太子太傅<lb/>
從亨和王父武翼郎贈太子太師近榮王后<lb/>
族以初受冊恩不竢褒贈極品三代即正王<lb/>
爵至是始見之　憲節追褒蓋示肇端檜之<lb/>
<pb n="KR3j0124_SBCK_015-8b"/>
意可考矣　成穆在　孝宗朝追冊曽祖西<lb/>
京左藏庫副使贈開府儀同三司郭若節祖<lb/>
奉直大夫贈金紫光祿大夫直卿同贈東宮<lb/>
保傅　成恭登配曽祖儒林郎吉州吉水縣<lb/>
主簿贈太子少保夏令吉祖贈太子少傅榖<lb/>
父贈太子少師協同贈三少見於　隆興二<lb/>
年正月二十一日二年二月十七日之　詔者<lb/>
亦不皆得王封也　成肅以　淳熙三年十<lb/>
月二十三日立而十一月十六日遂封曽祖贈<lb/>
<pb n="KR3j0124_SBCK_015-9a"/>
太保謝忠正爲永王祖贈太傅慶祖爲和王<lb/>
父贈太師寧爲惠王即用　紹興近制　紹<lb/>
熈慈懿　慶元恭淑兩家𥘉受冊贈典止於<lb/>
循進踰年乃王然亦徧三代矣如新興郡王<lb/>
呉蓋大寧郡王呉益於　憲聖屬爲昆弟亦<lb/>
得正一字之封蓋又　特恩云<lb/>
　　　　贈官不改國<lb/>
封國以小大加進或乞不改封則仍舊惟<lb/>
淳熈十六年十二月九日詔　皇太后曽祖<lb/>
<pb n="KR3j0124_SBCK_015-9b"/>
贈太師追封秦王呉文誠特追封秦王曾祖<lb/>
母秦魏國夫人王氏特贈秦魏國夫人祖贈<lb/>
太師追封秦王呉從亨特追封秦王祖母秦<lb/>
魏國夫人劉氏特贈秦魏國夫人父贈太師<lb/>
追封秦王呉近特追封秦王母秦魏國夫人<lb/>
張氏特贈秦魏國夫人三代國名皆不少更<lb/>
而亦以爲贈典前無此比也呉氏在　高宗<lb/>
朝　紹興十九年十二月三十日嘗詔皇后<lb/>
曾祖母祖母母並已贈呉國夫人本家乞不<lb/>
<pb n="KR3j0124_SBCK_015-10a"/>
改贈俾仍故封二十二年十二月二十八日又<lb/>
詔皇后故曾祖贈太師追封恭王呉文誠追<lb/>
封慶王祖贈太師追封華王從亨追封呉王<lb/>
父已追封呉王本家乞不改封二十五年十<lb/>
二月二十五日　詔慶王呉文誠追封呉王<lb/>
蓋歴三封不改於是三代皆呉國矣與今追<lb/>
封之意蓋同出一家丗爵之願非常典也<lb/>
　　　　鎻小殿子<lb/>
周文忠必大玉堂雜紀曰　中興後凡除拜<lb/>
<pb n="KR3j0124_SBCK_015-10b"/>
節鉞以上多由中書進熟状院吏云鎻中左<lb/>
者文臣也右選者武臣也逐房臨時呼院吏<lb/>
取索是以知之惟草　后妃太子宰相麻則<lb/>
不容知快行數十輩來宣召云鎻小殿子既<lb/>
至便殿　上服帽帶諭以除授之意　御前<lb/>
列金器如硯匣壓尺筆格糊版水滴之屬幾<lb/>
二百兩既書除目隨以賜之　隆興初猶用<lb/>
此例　乾道以後止設常筆硯而已退則有<lb/>
㫖打造不及例賜牌子金百兩立后升儲倍<lb/>
<pb n="KR3j0124_SBCK_015-11a"/>
之珂按此制非　中興後在承平時已有之<lb/>
蔡絛鐵圍山叢談曰　國朝之制立后建儲<lb/>
命相於是　天子親御内東門小殿召見翰<lb/>
林學士面諭㫖意迺鎻院草制付外施行其<lb/>
他除拜但廟堂僉議進呈事得允然後中書<lb/>
入熟第使御藥院内侍一員持中書熟狀内<lb/>
降封出宣押當直學士入鎻院竟廼以内降<lb/>
付之俾草制而已故相位有闕則中外側耳<lb/>
聳聽一報供張小殿子必知　天子御内殿<lb/>
<pb n="KR3j0124_SBCK_015-11b"/>
者廼命相矣　太上自即位已來尤深考<hi>宗孝</hi>
<hi>諱廟</hi>雖九禁至密亦不得預知獨自語學士以<lb/>
姓名而命之也及晚嵗雖倦萬幾然每命相<lb/>
猶自擇日在宣和殿扎其姓名于小幅紙緘<lb/>
封垂于玉柱斧子上俾小璫持之導駕于前<lb/>
自内中出至小殿子見學士始啓封焉然則<lb/>
小殿子又當在内東門今所紀惟於便殿則<lb/>
南渡草創蓋惟存其名意而已不必盡合舊<lb/>
制也<lb/>
<pb n="KR3j0124_SBCK_015-12a"/>
　　　　國初宫禁節料錢<lb/>
内藏有取㑹之禁宫禁好賜之制外廷莫得<lb/>
而知凡今嵗時士庶家以錢分遺家人輩目<lb/>
曰節料或嵗正冬節縱之呼博目曰則劇習<lb/>
尚已乆亦不究所由始珂嘗讀蔡絛鐵圍山<lb/>
叢談而後知　國初蓋已有之　藝祖艱難<lb/>
造邦示儉一意雖千萬丗猶可拜而仰也謹<lb/>
備錄焉絛之言曰副車弟嘗得　太祖賜名<lb/>
詔一以藏之詔曰　朕親提六師問罪上黨<lb/>
<pb n="KR3j0124_SBCK_015-12b"/>
末又曰今七夕節在近錢三貫與娘娘充則<lb/>
劇錢千五與皇后七百與妗子充節料問罪<lb/>
上黨者國𥘉征李筠時也娘娘即　昭憲杜<lb/>
皇后也皇后即　孝明王皇后也副車蓋絛<lb/>
謂其弟鞗尚　徽宗女茂德帝姬云<lb/>
　　　　赦宥之數<lb/>
藝祖在位十九年大赦一郊赦四曲赦三德<lb/>
音六　太宗在位二十七年大赦一郊及耕<lb/>
籍星變冊皇太子之赦凡九德音十四　眞<lb/>
<pb n="KR3j0124_SBCK_015-13a"/>
宗在位二十五年大赦及封禪祀汾隂聖祖<lb/>
降恭謝上聖號之赦凡六郊及罷兵得雨上<lb/>
聖祖號冊皇太子御樓泛赦凡十二常赦九<lb/>
德音十四　仁宗在位四十一年大赦一郊<lb/>
及恭謝明堂籍田祫享母后不豫星變之赦<lb/>
凡十七常赦七德音十二　英宗在位四年<lb/>
大赦一郊及冊皇太子之赦二德音三　神<lb/>
宗在位十八年大赦一郊及明堂星變神御<lb/>
殿成年榖屢豐冊皇太子之赦凡十曲赦二<lb/>
<pb n="KR3j0124_SBCK_015-13b"/>
德音十七　哲宗在位十五年大赦一郊及<lb/>
明堂祖后不豫星變之赦凡七德音十　徽<lb/>
宗在位二十五年大赦一兩郊明堂受寶圭<lb/>
定鼎謁原廟皇子生復熙豐制度收復燕雲<lb/>
之赦凡二十五常赦十四德音二十七　欽<lb/>
宗在位一年大赦及講和之赦二德音一<lb/>
高宗在位三十六年大赦一郊及明堂皇太<lb/>
子生復辟星變復河南母后不豫梓宫來歸<lb/>
之赦十九常赦四德音十七　孝宗在位二<lb/>
<pb n="KR3j0124_SBCK_015-14a"/>
十七年大赦一郊及明堂冊皇太子慶壽之<lb/>
赦十四德音二　光宗在位五年大赦一郊<lb/>
及聖父不豫之赦凡二略計　建隆庚申以<lb/>
及　紹熙甲寅凡二百三十有四年凡三百<lb/>
有一赦實肇於趙韓王普其仁如天之對其<lb/>
一言興邦之比歟<lb/>
　　　　祖宗朝田米直<lb/>
承平時錢重物輕本業具舉故粒米狼戾之<lb/>
價與今率不侔而田之直亦隨以翔庳珂按<lb/>
<pb n="KR3j0124_SBCK_015-14b"/>
李文簡燾續通鑑長編　熙寧二年十一月壬<lb/>
午　御邇英閣進讀通鑑畢賜坐司馬光呂<lb/>
惠卿議青苗事司馬光曰　太宗平河東輕<lb/>
民租稅而戍兵甚衆命和糴糧草以給之當<lb/>
是時人稀物賤米一斗十餘錢草一圍八錢<lb/>
民樂與官爲市其後人益衆物益貴而轉運<lb/>
司常守舊價不肯復増或更折以茶布或復<lb/>
支移折變嵗飢租税皆免而和糴不免至今<lb/>
爲膏肓之疾又　熙寧八年八月戊午中書<lb/>
<pb n="KR3j0124_SBCK_015-15a"/>
進呈戸房乞下兩浙提舉水利及轉運司各<lb/>
差官定驗兩浙興修水利不當事呂惠卿曰<lb/>
臣等有田在蘇州一貫錢典得一畒田嵗收<lb/>
米四五六斗然常有拖欠僅如兩嵗一收上<lb/>
田得米三斗斗五十錢不過直百五十錢而<lb/>
今修堤岸所率每畒二百錢有千畒田即出<lb/>
二百千如何拚得觀　太平興國至　熙寧<lb/>
止百餘年　熙寧至今亦止百餘年田價米<lb/>
價乃十百倍蓰如此今蘇湖間上田每嵗收<lb/>
<pb n="KR3j0124_SBCK_015-15b"/>
主租一石折糙而計亦止得八斗如江鄉田<lb/>
上色可收穀四石却可得主租二石舂而爲<lb/>
米亦止一石而四石之田固不多見也税尤<lb/>
重計所得猶不及五六斗耳尋常一縣丞下<lb/>
鄉㸃視陂塘已不翅畒費二百而當時已歎<lb/>
其重今乃反以爲輕耶可爲永嘅<lb/>
　　　　潜藩節鎮<lb/>
紹興八年十月甲戌左僕射趙鼎罷爲忠武<lb/>
節度知紹興府議者謂故事當帶檢校官且<lb/>
<pb n="KR3j0124_SBCK_015-16a"/>
忠武乃　神宗皇帝潜藩乃貼麻授檢校少<lb/>
傅奉國軍節度使徙知泉州珂按　南渡以<lb/>
後除節鎭犯　潜邸名者不可縷數近丗李<lb/>
儀同孝友建奉寧節亦同　髙宗舊鎭蓋失<lb/>
於辭於理固不可用也<lb/>
　　　　官稱不避曹司<lb/>
凡今丗避家諱者不避嫌名雖著于令而𥘉<lb/>
無官曹官稱之别珂按唐書賈曾傳父名言<lb/>
忠睿宗時擢中書舎人以父嫌名不拜開元<lb/>
<pb n="KR3j0124_SBCK_015-16b"/>
𥘉復拜中書舎人曾固辭議者謂中書乃曹<lb/>
司非官稱嫌名在禮不諱乃就職然則中書<lb/>
者曹司也舎人者官稱也又有差别輕重唐<lb/>
人最重諱而所言乃如此與　今制尤不同云<lb/>
愧郯録卷第十五<lb/>
</p>
<p>
</p>
  </div>
</body>
</text>
</TEI>
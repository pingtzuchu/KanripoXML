<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0124_SBCK_010-1a"/>
愧郯錄卷第十<hi>七則</hi>
　　　　　　　相　臺　岳　珂<lb/>
　　　　人品明證<lb/>
官品名意之訛珂嘗書之然以九品爲人品<lb/>
之别而非官品則未有的據也及攷之晉書<lb/>
衛瓘鄧攸二傳事特較明蓋當時去魏未遠<lb/>
名未大訛意猶可識耳故洊書之以終前論<lb/>
焉瓘之傳曰瓘以魏立九品是權時之制非<lb/>
經通之道宜復古鄉舉里選與太尉汝南王<lb/>
<pb n="KR3j0124_SBCK_010-1b"/>
亮等上䟽曰昔聖王崇賢舉善而教用使朝<lb/>
廷德讓野無邪行誠以閭伍之政足以相檢<lb/>
詢事攷言必得其善人知名不可虚求故還<lb/>
脩其身是以崇賢而俗益穆黜惡而行彌篤<lb/>
斯則鄉舉里選者先王之令典也自兹以降<lb/>
此法凌遲魏氏承顚覆之運起喪亂之後人<lb/>
士流移攷詳無地故立九品之制粗具一時<lb/>
選用之本耳其始造也鄉邑請議不拘爵位<lb/>
襃貶所加足爲勸勵猶有鄉論餘風中閒漸<lb/>
<pb n="KR3j0124_SBCK_010-2a"/>
染遂計資定品使天下觀望唯以居位爲貴<lb/>
人弃德而忽道業爭多少於錐刀之末傷損<lb/>
風俗其弊不細今九域同䂓大化方始臣等<lb/>
以爲宜皆蕩除末法一擬古制以土㫁定自<lb/>
公卿以下皆以所居爲正無復懸客逺屬異<lb/>
土者如此則同鄉鄰伍皆爲邑里郡縣之宰<lb/>
即以居長盡除中正九品之制使舉善進才<lb/>
各由鄉論然則下敬其上人安其教俗與政<lb/>
俱清化與法並濟人知善否之教不在交游<lb/>
<pb n="KR3j0124_SBCK_010-2b"/>
即華競自息各求於已矣今除九品則宜準<lb/>
古制使朝臣各相舉任於出才之路既博且<lb/>
可以厲進賢之公心覈在位之明闇誠令典<lb/>
也武帝善之而卒不能改考其言始也清議<lb/>
不拘爵位褒貶足爲勸勵中閒計資定品惟<lb/>
以居位爲貴則品之爲制乃逆設以待某品<lb/>
之人其㫁可知也然猶未有見於遷陟表表<lb/>
可驗者還攷攸之傳曰攸舉灼然二品爲呉<lb/>
王文學歴太子洗馬次歷東海王參軍爲世<lb/>
<pb n="KR3j0124_SBCK_010-3a"/>
子文學吏部郎東中郎將長史河東太守珂<lb/>
按杜佑通典及沈約宋書具列品制惟世子<lb/>
文學無之如王國文學六品也洗馬王國參<lb/>
軍皆七品也吏部郎六品也中郎長史七品<lb/>
也太守五品也皆不合二品之目宋書志所<lb/>
載九品明指言晉江右所定攸先爲六品一<lb/>
轉之爲洗馬反在第七則攸雖舉二品其遷<lb/>
陟則隨時繫乎上命尤顯顯矣所謂二品者<lb/>
蓋言其人才灼然合在此品定於郡中正之<lb/>
<pb n="KR3j0124_SBCK_010-3b"/>
口以俟上之採擇而已又南史陳暄傳曰暄<lb/>
以落魄不爲中正所品久不得調陳去魏逾<lb/>
遠矣官品久訛矣而暄傳若此是其制猶未<lb/>
泯豈不益大可信歟<lb/>
　　　　改易職事官名稱<lb/>
近制職事官或犯所授者家諱每得改它官<lb/>
皆一時制宜參用舊官制閒有特免入銜者<lb/>
珂嘗攷　㑹要頗似不然　熙寧十年十月<lb/>
十三日新知荆南府提舉本路兵馬巡檢公<lb/>
<pb n="KR3j0124_SBCK_010-4a"/>
事吳中復言銜内舉字犯先諱乞改提轄中書<lb/>
奏請　批依　神宗忽降　奎札曰　朝廷<lb/>
官稱避守臣私諱於義未安宜不行其後<lb/>
宣和四年九月二十五日臣寮言近者馬向爲<lb/>
開封府工曹掾自陳父名開乞避而本府乃<lb/>
奏乞銜内不書府名有違　熈寧　親札指揮<lb/>
詔別與差遣即二事而觀之則典故初未之<lb/>
許也及博考　國史吳廷祚爲樞密使慕容<lb/>
延釗爲殿前都㸃檢當拜同平章事並以父<lb/>
<pb n="KR3j0124_SBCK_010-4b"/>
諱改同二品　國初雖存此官制僅止一再<lb/>
見幾於特創徐處仁爲資政殿學士知青州<lb/>
以祖諱改除端明它如此比者不一蓋開國<lb/>
勲臣　上所優禮不容以常法論而避高就<lb/>
下不易官稱令甲所許又與前制不同云<lb/>
　　　　李文簡奏藁<lb/>
避諱贈官之制改易官稱之令珂屢書之及<lb/>
得李文簡燾巽巖集其載當時乞用　元豐<lb/>
以前官制加贈奏藁於故事特詳備用剟錄<lb/>
<pb n="KR3j0124_SBCK_010-5a"/>
以參所聞燾之奏云臣聞事君猶事父也心<lb/>
有所懐而不敢盡言則爲隱蓋臣子之大戒<lb/>
莫重於隱言之可聽與否實惟君父所擇雖<lb/>
不應言而言固獲罪矣不猶愈於匿情以犯<lb/>
大戒乎臣用是輙冐昧一言恭惟　祖宗因<lb/>
前代之制而增脩之凡大禮既成官自升<lb/>
朝以上皆得追榮其父母此　國家之彌文<lb/>
至恩也臣父某故贈左朝奉大夫緣臣誤通<lb/>
朝籍再贈官至左朝議大夫今次大禮又當<lb/>
<pb n="KR3j0124_SBCK_010-5b"/>
贈中奉大夫寒儒門戸得此固足以賁飾泉<lb/>
壤誇嫮鄉邑其榮多矣而又奚言獨臣私義<lb/>
有所不安不得不自言者所贈父官適同父<lb/>
諱儻拜　君賜若固有之則恐於冐榮之律<lb/>
疑若相犯兼晉江統嘗論身與官職同名當<lb/>
改選故事簡冊具存勢不容黙須至呈露乞<lb/>
朝廷特賜參酌處分雖以不應言而獲罪亦<lb/>
所甘心也據律諸府號官稱犯祖父名冐榮<lb/>
居之者徒一年<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>雍熈二年有<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>詔凡除官<lb/>
<pb n="KR3j0124_SBCK_010-6a"/>
内有家諱者三省御史臺五品文班四品以<lb/>
上許用式奏改餘皆不許及　嘉祐六年翰<lb/>
林學士賈黯知審官院時大理寺丞雷宋臣<lb/>
除太子中舍以父名顯忠乞避　朝廷許之<lb/>
黯謂宋臣不當避嫌名　朝廷既許宋臣若<lb/>
後有如此而不避則可坐以冐榮之律因言<lb/>
自　雍熈以來或小官許改或大臣不許或<lb/>
雖二名嫌名而許避或正犯單諱而不許前<lb/>
後許與不許繫於臨時蓋由未嘗稽詳禮律<lb/>
<pb n="KR3j0124_SBCK_010-6b"/>
立爲永制　約　雍熈詔書自某品以上凡<lb/>
除官若犯父祖名諱有奏陳者先下有司定<lb/>
若當避則聽改餘不在此限於是下太常禮<lb/>
院大理寺同議禮院大理寺言父祖之名子<lb/>
孫所不忍道不繫官品之高下並當囬避乃<lb/>
詔凡府號官稱犯祖父名而非嫌名及二名<lb/>
者不以官品髙下並聽囬避其後韓絳除樞<lb/>
密副使自言樞字與祖名下一字同乞避免<lb/>
而不許事在　治平四年蓋遵　嘉祐之詔<lb/>
<pb n="KR3j0124_SBCK_010-7a"/>
也　熙寧八年宋敏求提舉萬壽觀敏求父<lb/>
名綬自言壽字犯父嫌名　詔改醴泉觀則<lb/>
嘉祐之詔復不行矣及呉中復知荆南兼提<lb/>
舉荆湖北路兵馬中復父名舉乞改稱提轄<lb/>
詔以　朝廷官稱不當避守臣私諱遂不許<lb/>
自　熙寧以來訖于近年亦有許改者既許<lb/>
改則不繫官品之髙下　嘉祐詔書理宜講<lb/>
明以崇孝治然臣前所陳者皆指身所居官<lb/>
犯父祖諱初不及贈父祖官與父祖諱同者<lb/>
<pb n="KR3j0124_SBCK_010-7b"/>
蓋偶無其事諸儒未暇討論故闕如也臣今<lb/>
敢援晉江統所議乞下禮官議之按晉書及<lb/>
通典載江統言臺選統叔父春爲宜春令與<lb/>
縣同名故事父祖與職同名皆得改選而未<lb/>
有身與官職同名改選之例統以爲凡改選<lb/>
者蓋爲臣子開地不爲父祖之身而身名所<lb/>
加亦施於臣子凡佐史朝夕必稱厥官儻指<lb/>
實而語則觸尊者諱違背禮經或詭詞囬避<lb/>
則以私廢公干繫成憲若受寵朝廷出身宰<lb/>
<pb n="KR3j0124_SBCK_010-8a"/>
牧而佐史不得表其官稱子孫不得言其位<lb/>
號上嚴君父下爲臣子體例不通茍易私名<lb/>
以避官職則又非春秋不奪人親之義統以<lb/>
爲身名與官職同者宜與斥父祖名爲比體<lb/>
例既通義斯允當武帝許之臣今所言實與<lb/>
此相類且身名與官職同者猶許改授若贈<lb/>
父官職乃觸父諱比江統所謂佐史不得表<lb/>
其官稱子孫不得言其位號者不愈重乎今<lb/>
　一命以上身所授官有觸父祖諱者於法<lb/>
<pb n="KR3j0124_SBCK_010-8b"/>
皆許寄理但授以次官父祖當贈官而所贈<lb/>
官有觸父祖之諱者亦准此法然寄理之法<lb/>
施於贈官則巳似不通蓋所謂寄理者特不<lb/>
稱呼耳雖辭其名猶享其實今贈官專以位<lb/>
號爲榮顧使其家人不得稱呼豈　朝廷加<lb/>
惠臣子崇奬孝治之意乎況法所謂贈官觸<lb/>
父祖諱者實指受所贈官之父母非謂身贈<lb/>
父官自觸父諱者也蓋贈父祖官觸父祖之<lb/>
父祖諱其當得贈官之父祖宜有所避順死<lb/>
<pb n="KR3j0124_SBCK_010-9a"/>
者孝心雖寄理可也身贈父官自觸父諱父<lb/>
何所避亦使寄理凡禮固起於義縁是起禮<lb/>
於義滋亦不通兼詳　朝廷創法特許寄理<lb/>
初不爲身贈父官自觸父諱者設也身贈父<lb/>
官自觸父諱則江統所云爲臣子開地之論<lb/>
因旁捜類長曲而通之有難臣者曰諱非古<lb/>
也爰自周始當時作詩書者亦未嘗以昌發<lb/>
爲諱人君猶然況人臣乎臣謹答之曰事固<lb/>
當師古古未始有而今則有之其可不酌古<lb/>
<pb n="KR3j0124_SBCK_010-9b"/>
之道以御今之有且名諱之式上下通行非<lb/>
一世矣獨於身贈父官而自觸父諱偶未涉<lb/>
歷故莫有以爲言臣實自履兹事其可不表<lb/>
而出之使知禮者攷求其説因以備　國家<lb/>
之彌文廣　祖宗之至恩乎難臣者又曰如<lb/>
是則使　朝廷曷爲而可臣謹答之曰臣所<lb/>
以敢昧死自言者政有望於　朝廷使知禮<lb/>
者攷求其説也其敢必乎然臣有區區之愚<lb/>
不自知其僣妄敢私布之臣謹按今朝請大<lb/>
<pb n="KR3j0124_SBCK_010-10a"/>
夫在未改官制以前實爲前行郎中吏部司<lb/>
封司勲攷功職方駕部皆前行也據職官志<lb/>
前行郎中有出身則轉太常少卿無出身則<lb/>
轉司農少卿既改官制太常光禄衛尉司農<lb/>
少卿皆爲朝議大夫據職官志太常少卿舊<lb/>
轉光祿卿既改官制則光祿實中散大夫<lb/>
元祐三年中散大夫分左右有出身人轉左<lb/>
中散大夫　大觀二年除去左右字特贈中<lb/>
奉大夫以代左中散大夫今中奉大夫其實<lb/>
<pb n="KR3j0124_SBCK_010-10b"/>
未改官制以前光祿卿也中奉大夫今轉中<lb/>
大夫中大夫未改官制以前實爲秘書監秘<lb/>
書監舊轉左右諌議大夫今爲太中大夫竊<lb/>
伏自念臣不肖茍未先狗馬塡溝壑且免于<lb/>
罪疾常獲備官使幸而遇　天子有事於郊<lb/>
明堂之歳錫福遍九地之下則臣父始得贈<lb/>
官以　祖宗故事言之凡三歳一舉大禮自<lb/>
中奉大夫至太中大夫累三官率九歳乃得<lb/>
之幸得之而位號卒不可以稱呼雖　朝廷<lb/>
<pb n="KR3j0124_SBCK_010-11a"/>
之彌文至恩不容以臣一人之故輒議損益<lb/>
而臣私義誠有所不安惟　明主盡人之情<lb/>
亦所宜憐也自改官制卿監諫議皆爲職事<lb/>
官固不當以爲贈官然天下郡邑薦紳門戸<lb/>
固有以舊官制爲稱呼未嘗改者蓋事匪前<lb/>
代命由列聖於職制祿秩初無與焉特借其<lb/>
名耳傳所謂道並行而不相悖者蓋指此類<lb/>
故臣愚以爲若　朝廷特推異恩不限官品<lb/>
高下令有司於新舊官制稍加斟酌使天下<lb/>
<pb n="KR3j0124_SBCK_010-11b"/>
當贈官者茍觸父祖本諱亦聽改授如晉王<lb/>
舒除鄶稽内史及　建隆初慕容延釗除中<lb/>
書門下二品體例或取今寄理字加舊官制<lb/>
上暫聽稱呼以極人子孝敬之義自我作古<lb/>
昭示無窮顧不美歟是臣所願而非臣所敢<lb/>
望也不應言而言罪當萬死惟　陛下裁察<lb/>
貼黄曰檢准尚書司封令諸應封贈與祖父<lb/>
名相犯者即贈以次官契勘上條止爲所合<lb/>
封贈父母妻官稱犯父母妻之父祖名即與<lb/>
<pb n="KR3j0124_SBCK_010-12a"/>
身贈父官所贈官自犯父名不同難以准上<lb/>
條施行須至陳乞參酌珂按晉書通典江統<lb/>
之言專以佐史朝夕之稱爲疑要非贈典之<lb/>
比　雍熈　嘉祐之制雖在珂所書呉中復<lb/>
事之前然　熈寧實衝改前詔　宣和馬向<lb/>
之命又申之也雖或行或尼而續無明文若<lb/>
夫加寄理字則參預壁蓋以爲非故常矣今<lb/>
司封定制以天下之大豈無名諱犯官稱者<lb/>
迄不知其何所据依而爲之折衷也<lb/>
<pb n="KR3j0124_SBCK_010-12b"/>
　　　　同二品<lb/>
國初吳廷祚慕容延釗以父諱章當爲使相<lb/>
不帶平章事並拜同中書門下二品珂前於改<lb/>
易職事官名稱中見之按唐㑹要是名始於<lb/>
李勣正觀十七年正月勣除太子詹事爲同<lb/>
中書門下三品則名之縁起必因於唐而二<lb/>
品之號則復加一等矣似非故事也考之蘇<lb/>
氏駁有曰同中書門下三品是李勣除太子<lb/>
詹事創有此號原夫立號之意以侍中中書<lb/>
<pb n="KR3j0124_SBCK_010-13a"/>
令是中書門下正三品官而令同者以本官<lb/>
品卑恐位望及雜壓不等故立此號與之同<lb/>
等也勣至二十三年七月遷開府儀同三司<lb/>
八月又改尚書左僕射並同中書門下三品<lb/>
且開府是從一品僕射是從二品又令同者<lb/>
豈不與立號之意乖乎謹按後漢殤帝以鄧<lb/>
隲爲車騎將軍儀同三司觀其創置之意亦<lb/>
以上企三公也可以爲證矣永隆二年閏七<lb/>
月崔知温薛元超除中書令並云同中書門<lb/>
<pb n="KR3j0124_SBCK_010-13b"/>
下三品又大乖也詳蘇氏之意則　本朝所<lb/>
以進爲二品當不爲無意及觀五代㑹要長<lb/>
興四年九月勑馮贇有經邦之茂業宜進位<lb/>
於公台但縁平章事犯其父名不欲斥其家<lb/>
諱可改同平章事爲同中書門下二品則二<lb/>
品之名肇見於此　國朝蓋襲而用之爲無<lb/>
疑矣然宰相稱謂以一人之私而易之後唐<lb/>
之典章不幾於輕明宗長興迄於是年繼之<lb/>
者一用此官名或惟改贇官稱皆不可攷歐<lb/>
<pb n="KR3j0124_SBCK_010-14a"/>
陽文忠脩本紀至十月庚申始書贇爲樞密<lb/>
使無二品事唐書勣初除在四月己丑拜儀<lb/>
同在六月癸巳僕射在九月乙夘皆與㑹要<lb/>
不同特以其可與他官稱改易者互見而參<lb/>
取故詳著之<lb/>
　　　　旌節<lb/>
唐六典門下省符寶郎之掌五曰旌節注引<lb/>
周禮掌節職曰凡邦國之使節山國用獸節<lb/>
土國用人節澤國用龍節皆金也又云道路<lb/>
<pb n="KR3j0124_SBCK_010-14b"/>
用旌節注云今漢使所擁是也漢書曰戾太<lb/>
子遭巫蠱事懼不自明取使節發兵與丞相<lb/>
劉屈氂戰初漢節純赤以太子持赤節故更<lb/>
爲黄旄加以相别蘇武在匈奴持漢節毛落<lb/>
並其事也旌節之制命大將帥及遣使於四<lb/>
方則請而假之旌以專賞節以專殺珂按<lb/>
三朝國史輿服志曰旌節唐天寶中置節度<lb/>
使受命日賜之得以專制軍事行即建節府<lb/>
樹六纛　皇朝凡命節度使有司給門旗二<lb/>
<pb n="KR3j0124_SBCK_010-15a"/>
龍虎旗一節一麾槍二豹尾二凡製旗以紅<lb/>
繒九幅髹漆杠緋纛旌用塗金銅龍頭髹漆<lb/>
杠綢以紅繒畫白虎設髹漆木盤於上節亦<lb/>
用髹漆杠飾以金塗銅葉凡三盤爲二層以<lb/>
紅絲爲旄並綢以紫綾複囊又加碧絹囊麾<lb/>
槍豹尾亦髹漆杠麾槍設髹漆木盤綢以紫<lb/>
繒複囊又綢以碧油豹尾制以赤黄布畫豹<lb/>
尾文然則　今制有節無旌又與唐制爲不<lb/>
同也珂在　中都屢見文思程工率以上諸<lb/>
<pb n="KR3j0124_SBCK_010-15b"/>
匠監而後攽下其制度頗草艸諸建旄者率<lb/>
爲屋數楹置香几於前月祭以爼肉巵酒而<lb/>
命一二使臣者視其扄鑰號爲節堂蓋徒以<lb/>
爲觀美云<lb/>
　　　　慈德宫<lb/>
紹聖元年閏四月十八日　詔改　隆祐宫<lb/>
曰慈徳宫前殿曰慈徳中殿曰仁明後殿曰<lb/>
夀昌是時　欽聖憲肅后在東朝改上兹號<lb/>
珂按　會要　景祐三年十一月二十一日<lb/>
<pb n="KR3j0124_SBCK_010-16a"/>
詔　章惠皇太后來年二月影座於右掖門<lb/>
入景暉門赴慈德殿然則亦複名也<lb/>
　　　　寺觀勑差住持<lb/>
中興以後　駐驆浙右大刹如徑山淨慈靈<lb/>
隱天竺宫觀如太一開元佑聖皆降　勑劄<lb/>
差主首至於遐陬禪席如雪峯南華之屬亦<lb/>
多用黃牒選𥙷珂按李文簡燾續長編　熈<lb/>
寧八年八月戊申　詔内外宫觀寺院主者<lb/>
及僧道正舊降　宣勑差𥙷者自今尚書祠<lb/>
<pb n="KR3j0124_SBCK_010-16b"/>
部給帖　神祖之意凡以爲不足辱　制旨<lb/>
而已其制不知更於何時要鄰於瀆也<lb/>
愧郯録卷第十<lb/>
</p>
<p>
</p>
  </div>
</body>
</text>
</TEI>
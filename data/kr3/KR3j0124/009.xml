<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0124_SBCK_009-1a"/>
愧郯錄卷第九<hi>十則</hi>
　　　　　　　相　臺　岳　珂<lb/>
　　　　禮殿坐像<lb/>
蘇文忠軾集私試䇿問曰古者坐於席故籩<lb/>
豆之長短簠簋之高下適與人均今土木之<lb/>
像既已巍然於上而列器皿於地使鬼神不<lb/>
享則不可知若其享之則是俯伏匍匐而就<lb/>
也珂按今世　國學郡縣學禮殿坐像皆正<lb/>
席南向顔孟而下列侍所措設與前不殊私<lb/>
<pb n="KR3j0124_SBCK_009-1b"/>
切疑之　慶元己未朱文公熹始作白鹿禮<lb/>
殿塑像説其文曰古人之坐者兩膝著地因<lb/>
反其蹠而坐於其上正如今之胡跪者其爲<lb/>
肅拜則又拱兩手而下之至地也其爲頓首<lb/>
則又以頭頓手上也其爲稽首則又郤其手<lb/>
而以頭著地亦如今之禮拜者皆因跪而益<lb/>
致其恭也故儀禮曰坐取爵曰坐爵禮記曰<lb/>
坐而遷之曰一坐再至曰武坐致右軒左老<lb/>
子曰坐進此道之類凡言坐者皆謂跪也漢<lb/>
<pb n="KR3j0124_SBCK_009-2a"/>
文帝與賈生語不覺膝之前於席管寧坐不<lb/>
箕股榻當膝處皆穿皆其明驗然記又云授<lb/>
立不跪授坐不立莊子又云跪坐而進之則<lb/>
跪與坐又似有小異處疑跪有危義故兩膝<lb/>
著地伸腰及股而勢危者爲跪兩膝著地以<lb/>
尻著蹠而稍安者爲坐也又詩云不遑啓居<lb/>
而傳以啓爲跪爾雅以妥爲安而䟽以爲安<lb/>
定之坐夫以啓對居而訓啓爲跪則居之爲<lb/>
坐可見以妥爲安定之坐則跪之爲危坐亦<lb/>
<pb n="KR3j0124_SBCK_009-2b"/>
可知蓋兩事相似但一危一安爲小不同耳<lb/>
至於拜之爲禮亦無所攷但杜子春説太祝<lb/>
九拜處解竒拜皆當齊屈兩膝如今之禮拜<lb/>
明矣凡此三事書傳皆無明文亦不知其自<lb/>
何時而變而今人有不察也頃年屬錢子言<lb/>
作白鹿禮殿欲據開元禮不爲塑像而臨祭<lb/>
設位子言不以爲然而必以塑像爲問予既<lb/>
略攷禮如前之云又記少時聞之先人云甞<lb/>
至鄭州謁列子祠見其塑像席地而坐則亦<lb/>
<pb n="KR3j0124_SBCK_009-3a"/>
并以告之以爲必不得已而塑像則當放此<lb/>
以免於蘇子俯伏匍匐之譏子言又不謂然<lb/>
㑹予亦辭浙東之節遂不能强然至今以爲<lb/>
恨也其後乃聞成都府學有漢時禮殿諸象<lb/>
皆席地而跪坐文翁猶是當時琢石所爲尤<lb/>
足据信不知蘇公蜀人何以不見而云爾也<lb/>
及楊方子直入蜀帥幕府因使訪焉則果如<lb/>
所聞者且爲冩放文翁石象爲土偶以來而<lb/>
塑手不精或者猶意其或爲加趺也去年又<lb/>
<pb n="KR3j0124_SBCK_009-3b"/>
屬蜀漕楊王休子美今乃并得　先聖先師<lb/>
三象木刻精巧視其坐後兩蹠隱然見於帷<lb/>
裳之下然後審其所以坐者果爲跪而亡疑<lb/>
也惜乎白鹿塑象之時不得此證以曉子言<lb/>
使東南學者未得復見古人之象以革千載<lb/>
之繆爲之喟然太息姑記本末冩寄洞學諸<lb/>
生使書而掲之廟門之左以俟來者攷焉又<lb/>
注其下曰老子云雖有拱璧以先駟馬不如<lb/>
坐進此道蓋坐即跪也進猶獻也言以重寶<lb/>
<pb n="KR3j0124_SBCK_009-4a"/>
厚禮與人不如跪而告之以此道也今說者<lb/>
乃以爲坐禪之意誤也然後古意遺像粲然<lb/>
可攷而知珂按符子曰太公㳙釣於隱溪跽<lb/>
而隱崖不餌而釣仰咏俯吟暮則釋竿其膝<lb/>
所處石皆若臼其跗觸崖若路此尤足以驗<lb/>
前說或謂　國朝景靈宫設塑之制亦坐於<lb/>
倚所不當輕議珂竊以爲　原廟用時王之<lb/>
禮裀席器皿皆與今同則其爲像反不當以<lb/>
泥古矣珂在　朝時以攝奉常丞奉祠<lb/>
<pb n="KR3j0124_SBCK_009-4b"/>
太廟得立阼階見室中之用亦不以高几蓋<lb/>
古今器服各適其宜以便於事是亦求　神<lb/>
之義也<lb/>
　　　　作邑之制<lb/>
今世選人改官必實歷知縣三年謂之親民<lb/>
雖已爲令既班　見猶不免作邑或京秩再<lb/>
任後須入邑闕一次惟大理評事出宰特許<lb/>
成資以二年罷餘非被　朝廷識擢無不由<lb/>
此塗者然爲邑有催科撫字之責有版帳民<lb/>
<pb n="KR3j0124_SBCK_009-5a"/>
訟之冗閒有賦入實窄鑿空取辦郡邑不相<lb/>
通融鮮不受督趣故士大夫每視爲難徒以<lb/>
不得已而爲之議者率謂自　南渡後經總<lb/>
二使出括羨財盡民力無遺故邑計類窘束<lb/>
士莫敢爲珂嘗攷之　祖宗承平時見仕者<lb/>
已不願宰邑其所由來久矣非特　今日也<lb/>
元豐元年七月呂公著言臣伏見審官院流<lb/>
内銓以知縣令闕多凡選人被舉充職官及<lb/>
轉京官者例差知縣已被差者不通舉辟不<lb/>
<pb n="KR3j0124_SBCK_009-5b"/>
許避免臣竊以爲當　國家有道之時付之<lb/>
以百里之地有民人社稷之重則士子所宜<lb/>
願爲今乃設一切之令彊所不欲與坐殿負<lb/>
犯者無異此殆郡縣法網太密而勸别之道<lb/>
不明吏有盡心奉法治行明白者未聞有所<lb/>
襃異一罹微文則不能自免於譴斥加以近<lb/>
歳　朝廷以更改法度郡縣之吏或不能奉<lb/>
行故於常法之外峻其黜典經　赦去官多<lb/>
不原免積累歲月坐此殿累者益衆臣愚以<lb/>
<pb n="KR3j0124_SBCK_009-6a"/>
爲長民之官　朝廷所宜寛假非有贓私顯<lb/>
狀及罷軟尤不勝任者雖坐小法無輙替易<lb/>
仍　詔諸路監司牧守其所屬令長有奉公<lb/>
愛民治效尤異者每歳列薦三二人閒或奬<lb/>
拔待以不次其次如職事修舉有舉主令轉<lb/>
京官者特與依諸州教授例就任改官許令<lb/>
再任如此則勤廉者得以自保勞能者有所<lb/>
激勸中才足以强勉異效不至滯留　上深<lb/>
以爲然即　詔中書立法而法竟不就觀公<lb/>
<pb n="KR3j0124_SBCK_009-6b"/>
著之論足䆒致弊之原豈是時專坐新法之<lb/>
行爲令者固難之耶抑不關乎此也今固習<lb/>
爲畏塗矣得無愛　君憂　國如公著者出<lb/>
此言乎可爲三嘆<lb/>
　　　　歳降度牒<lb/>
道釋給牒之制必先以貲佐大農而後得緇<lb/>
褐如其教其佐　邦用至矣　開禧邊釁之<lb/>
啓帑用不繼給牒頗多不惟下得輕視壅積<lb/>
弗售而不耕之夫驟増數十萬最爲　今日<lb/>
<pb n="KR3j0124_SBCK_009-7a"/>
深蠧珂嘗讀趙挺之　崇寧邊略曰　上每<lb/>
諭蔡京令近邊多蓄軍糧又以累歳登稔欲<lb/>
乗時加糴京但肆爲詐欺毎奏某處已有若<lb/>
干萬數糴本其實乃是度牒及東北鹽鈔等<lb/>
度牒每歳當出一萬而今自正月至四月終<lb/>
已出二萬六千而邊人買者絶少珂按　崇<lb/>
寧開邊費用無藝而當時給僧牒尚歳有成<lb/>
數特京不能守耳今稍倣此意以節之則亦<lb/>
庶乎其可也<lb/>
<pb n="KR3j0124_SBCK_009-7b"/>
　　　　宣總公移<lb/>
開禧丙寅珂任京口緫庾𬒳　㫖行兵閒時<lb/>
諸道建宣臺王人旣有應辦之責多隨行軍<lb/>
所在或以使華之任重不肯詘而用平牒者<lb/>
幕府輙以不遜怒之或以宣威之體尊不願<lb/>
校而用申牘者它司亦以毁例責之迄不知<lb/>
故事如何莫有成說珂按緫領財賦置於<lb/>
紹興則　祖宗未甞命是官固無可攷按者<lb/>
李心傳繫年要録載　紹興十五年十有一<lb/>
<pb n="KR3j0124_SBCK_009-8a"/>
月庚申右中奉大夫江南東路轉運判官趙<lb/>
不弃行太府少卿充四川宣撫司緫領官始<lb/>
趙開嘗緫領四川財賦於宣撫司用申狀至<lb/>
是不弃言昨來張憲成應副韓世忠錢糧申<lb/>
明與宣司别無統攝止用公牒行移乞依憲<lb/>
成已得　指揮　許之於是　改命不弃緫領<lb/>
四川宣撫司錢糧既而不弃將入境用平牒<lb/>
宣撫使鄭剛中見之愕而怒久之始悟其不<lb/>
隷已繇此有隙此蓋　中興以來近例可遵<lb/>
<pb n="KR3j0124_SBCK_009-8b"/>
行者憲成既嘗得　命尤爲有據不弃因之<lb/>
然亦卒不免於隙宜乎　開禧二司之紛紜<lb/>
也<lb/>
　　　　書記支使<lb/>
銓曹見行之制凡天下節鎭觀察府書記支<lb/>
使共職均爲郡職官所以設名者徒以爲有<lb/>
無出身之辨耳珂嘗攷事之始　乾德元年<lb/>
七月　詔曰管記之任資序頗優自前藩鎭<lb/>
薦人多自初官除授自今歷兩任巳上有文<lb/>
<pb n="KR3j0124_SBCK_009-9a"/>
學者即許節度使觀察留後奏充則是元未<lb/>
嘗與支使爲相代之稱而所謂有文學而後<lb/>
許辟蓋已漸有别矣　太平興國六年十月<lb/>
詔諸道節度州依舊置觀察支使一貟資考<lb/>
俸料並同掌書記自今吏部除擬以經學及<lb/>
諸色入仕無出身人充凡書記支使不得並<lb/>
置此蓋今制之所繇始　詔語昭然遡而攷<lb/>
之　㑹要　太平興國五年閏三月十一日<lb/>
京兆府戸曹參軍顔明遠徐州節度推官劉<lb/>
<pb n="KR3j0124_SBCK_009-9b"/>
昌言洛州雞澤縣主簿張觀德州將陵縣主<lb/>
簿樂史並應進士舉殿試合格　帝惜科第<lb/>
不與乃除明遠忠正軍昌言歸德軍觀忠武<lb/>
軍並爲節度掌書記則是前乎一年其制猶<lb/>
未定也後至　淳化三年則距六年之　詔<lb/>
已十有一年其制疑久定矣而是年四月五<lb/>
日滁州軍事判官鮑淵鄧州錄事參軍楊令<lb/>
問滁州清流縣尉胡咸秩並鏁㕔應舉各賜<lb/>
及第以淵爲忠武軍節度掌書記令問爲本<lb/>
<pb n="KR3j0124_SBCK_009-10a"/>
州觀察支使咸秩爲楚州山陽縣令則似二<lb/>
官尚不分左右與初　詔若不相符味淵與<lb/>
令問科甲先後之序豈非猶於賜第之時有<lb/>
所輕重耶蓋是時作福之柄例皆一時出於<lb/>
君上不如今侍左銓著爲成式特有司奉行之<lb/>
故容有此然初　詔之意迄於今不可變也<lb/>
　　　　樞密稱呼<lb/>
洪文敏邁容齋三筆曰樞密使之名起於唐<lb/>
本以宦者爲之蓋内諸司之貴者耳五代始<lb/>
<pb n="KR3j0124_SBCK_009-10b"/>
以士大夫居其職遂與宰相等自此接於<lb/>
本朝又有副使知院事同知院事簽書同簽<lb/>
書之别雖品秩有高下然均稱爲樞密　明<lb/>
道中王沂公自故相召爲檢校太師樞密使<lb/>
李文定公爲集賢相以書迎之於　國門稱<lb/>
曰樞密太師相公予家藏此帖　紹興五年<lb/>
高宗車駕幸平江過秀州執政從行者四人<lb/>
在前者傳呼宰相趙忠簡也次呼樞密張魏<lb/>
公也時爲知院事次呼參政沈必先也最後<lb/>
<pb n="KR3j0124_SBCK_009-11a"/>
又呼樞密則簽書權朝美云予爲檢詳時葉<lb/>
審言黄繼道爲長貳亦同一稱而二三十年<lb/>
以來遂有知院同知之目初出於典謁街卒<lb/>
之口久而朝士亦然名不雅古莫此爲甚珂<lb/>
按此名自　南渡前巳有之李文簡燾續通<lb/>
鑑長編載　政和元年九月臺劾起居舍人<lb/>
章綡謂其偕起居郎王孝迪訪張商英有鹿<lb/>
死誰手之語　詔下孝迪具析孝迪奏臣契<lb/>
勘八月中綡甞謂臣欲同去見宰執如何臣<lb/>
<pb n="KR3j0124_SBCK_009-11b"/>
曰老兄請假往蘇州不欲獨見執政今日同<lb/>
往甚好遂同到知樞密院呉居厚客位内管<lb/>
勾賔客人云知院不見客臨上馬時拉臣同<lb/>
往見張商英臣曰正炒閙著甚來由綡曰去<lb/>
來去來未知鹿死誰手臣見其言語狂悖乖<lb/>
繆不勝憤懣以此攷之其於出典謁街卒之<lb/>
口舊矣非二三十年閒事也<lb/>
　　　　國忌日㫁刑<lb/>
今世　國忌日百僚行香在京則雙忌賜假<lb/>
<pb n="KR3j0124_SBCK_009-12a"/>
隻忌視事坐曹如故外郡皆如平日笞決無<lb/>
禁珂按洪文敏邁容齋隨筆曰刑統載唐大<lb/>
和七年勑準令國忌日唯禁飲酒舉樂至於<lb/>
科罰人吏都無明文但縁其日不合釐務官<lb/>
曹即不得決㫁刑獄其小小笞責在禮律固<lb/>
無所妨起今以後縱有此類臺府更不要舉<lb/>
奏舊唐書載此事因御史臺奏均王傅王堪<lb/>
男國忌日於私第科決作人故降此詔蓋唐<lb/>
世國忌休務正與私忌義等故雖刑獄亦不<lb/>
<pb n="KR3j0124_SBCK_009-12b"/>
決㫁謂之不合釐務者此也元微之詩云傳<lb/>
遣推囚名御史狼籍囚徒滿田地明日不推<lb/>
縁國忌則唐世禁笞繫甚明　本朝　乾興<lb/>
元年七月壬辰始用知泗州楊居簡之請<lb/>
詔國忌日聽決杖罪蓋祖唐大和之遺意不<lb/>
知何時遂併徒流不禁今遂沿襲不復可考矣<lb/>
　　　　官品不分别<lb/>
本朝雜壓之制雜流伎術等官皆入品下而<lb/>
寺監之吏凡未出官而先給告者亦通謂之<lb/>
<pb n="KR3j0124_SBCK_009-13a"/>
入品但以所居官爲品之髙下不復有分别<lb/>
珂按高峻小史劉昶傳元魏髙祖臨光極堂<lb/>
大選髙祖曰當今之世仰祖質朴清濁同流<lb/>
混齊一等君子小人名品無别此殊爲不可<lb/>
我今八族以上士人品第有九品九品之外<lb/>
小人之官復有七等若有人可起家三公恐<lb/>
賢才難得不可止爲一人渾我典制昶對曰<lb/>
陛下刊正九流爲不朽之法豈惟髣髴唐虞<lb/>
固以有光二代此雖爲門第而言然九品之<lb/>
<pb n="KR3j0124_SBCK_009-13b"/>
官不混它品亦一時之制與今士夫皁隷閹<lb/>
豎伎術混爲一區爲不同也<lb/>
　　　　金年號<lb/>
范參預成大攬轡錄曰金本無年號自阿骨<lb/>
打始有天輔之稱今四十八年矣小本曆通<lb/>
具百二十歳相屬某年生而四十八歳以前<lb/>
金無號乃撰造以足之重熙四年清寧咸雍<lb/>
太康太安各十年壽昌六年乾統十年大慶<lb/>
四年收國二年以接天輔珂按此年號皆遼<lb/>
<pb n="KR3j0124_SBCK_009-14a"/>
故名女眞世奉遼正朔又滅遼而代之以其<lb/>
紀年爲曆固其所也豈范未之見耶<lb/>
　　　　場屋編類之書<lb/>
自　國家取士場屋世以決科之學爲先故<lb/>
凡編類條目撮載綱要之書稍可以便檢閲<lb/>
者今充棟汗牛矣建陽書肆方日輯月刊時<lb/>
異而歳不同以冀速售而四方轉致傳習率<lb/>
攜以入棘闈務以眩有司謂之懐挾視爲故<lb/>
常珂嘗攷承平時事蓋已嘗有禁　政和四<lb/>
<pb n="KR3j0124_SBCK_009-14b"/>
年六月十九日權發遣提舉利州路學事黃<lb/>
濳善奏仰惟　陛下追崇先志凡非先聖賢<lb/>
之書若　元祐學術政事害於敎者悉母習<lb/>
士宜彊學待問以承休德而比年以來於時<lb/>
文中採摭陳言區別事類編次成集便於剽<lb/>
竊謂之決科機要媮惰之士往往記誦以欺<lb/>
有司讀之則似是䆒之則不根於經術本源<lb/>
之學爲害不細臣愚欲望　聖斷特行禁毁<lb/>
庶使人知自勵以實學待選　詔立賞錢壹<lb/>
<pb n="KR3j0124_SBCK_009-15a"/>
百貫告捉仍拘版毁棄在京仰開封府限半<lb/>
月州縣限一月潜善素非公議所歸其說徒<lb/>
狥時好固不足道特　先朝盛時多士輻集<lb/>
而此風巳見於議者之口馴至今日固無怪<lb/>
也今此等書徧天下百倍經史著録蓋有不<lb/>
勝其禁且毁者要亦何能混才學之淺深濳<lb/>
善之請隘矣<lb/>
<pb n="KR3j0124_SBCK_009-15b"/>
</p>
<p>
</p>
  </div>
</body>
</text>
</TEI>
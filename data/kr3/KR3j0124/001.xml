<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0124_SBCK_001-1a"/>
愧郯録卷第一<hi>十一則</hi>
　　　　　　　相　臺　岳　珂<lb/>
　　　　祖宗徽稱<lb/>
國初　親廟諡皆二字　藝祖上賔李文正<lb/>
昉　上初謚以六字而後　列聖皆遵用之<lb/>
大中祥符初符貺洊臻登封降禪彌文具舉<lb/>
扵是始用開元增諡之制是年十一月甲申<lb/>
躬謁　太廟二室各增八字為十四字五年<lb/>
十月戊午　聖祖降　延恩殿告以　長發<lb/>
<pb n="KR3j0124_SBCK_001-1b"/>
之祥閏月乙亥復加二字　親廟亦衍而四焉<lb/>
真宗既諡　仁皇以澶淵之功不著　詔益<lb/>
以武定為八字始用　天聖二年初郊奉冊<lb/>
因郊増諡蓋昉于此　慶曆七年十一月又<lb/>
郊遂再增八字扵是十六字之制定為不刋<lb/>
弗復可增益矣然　仁宗　英宗之諡增於<lb/>
元豐六年屢郊之後　神宗之諡増扵　紹<lb/>
聖二年大饗之餘　哲宗之諡増於　崇寧<lb/>
三年再郊之際類皆因時制宜而初郊舉典<lb/>
<pb n="KR3j0124_SBCK_001-2a"/>
禮猶未爲永制也　徽祖以　紹興五年有<lb/>
陟方之哀七年　諱問始至龍輴未還緜蕞<lb/>
廟祔至十二年旣安禹穴之棲其冬　詔加<lb/>
謚明年正月戊戌奉冊己亥　上親饗　太<lb/>
廟蓋清祏甫寧因山適畢遂躬𣢾謁追用<lb/>
祥符典故固有不必俟郊報者從變禮也<lb/>
孝宗以後始定用升祔後遇郊即前　詔議<lb/>
徽號　詔書若曰　某廟冝加上十字爲十六<lb/>
字如　祖宗故事將郊攝太傅先以冊告本<lb/>
<pb n="KR3j0124_SBCK_001-2b"/>
室而後行躬祼率以為常至于今不廢乃若<lb/>
僖祖以　熈寧王安石之議正東嚮　大觀<lb/>
之元遂有　立道肇基積徳起功懿文獻武<lb/>
睿和至孝之號嫓之　親廟増者十二焉蓋一<lb/>
時之制也<lb/>
　　　　五字定制<lb/>
漢制宗廟必冠以孝唐特表一字而出之諸<lb/>
帝類曰某宗某諡孝皇帝間有不盡然者不<lb/>
多見也　國朝初定　藝祖諡止曰英武聖<lb/>
<pb n="KR3j0124_SBCK_001-3a"/>
文神徳　太宗諡止曰神徳聖功文武皆未<lb/>
以孝為號　祥符始増之自後　列聖稱天<lb/>
之誄必以百行之首薦於　鴻名蓋嘗攷之<lb/>
徽號中所同稱者又有四字文武功徳與孝<lb/>
而五自初諡中即備其三曰文曰武曰孝<lb/>
治平而降未之或改也惟　徽　欽初諡曰<lb/>
聖文仁徳顯孝曰恭文順徳仁孝當時蓋張<lb/>
忠獻浚陳文正康伯當國　上議初非有他<lb/>
蓋用　太平　淳化　乾興故事先摭　聖<lb/>
<pb n="KR3j0124_SBCK_001-3b"/>
徳之最盛者而表之如近嵗　光考諡曰憲<lb/>
仁聖哲慈孝不復稱文武正其比也及増諡<lb/>
則無不備者故　藝祖曰啟運立極英武睿<lb/>
文神徳聖功至明大孝　太宗曰至仁應道<lb/>
神功聖徳文武睿烈大明廣孝　真宗曰膺<lb/>
符稽古成功讓徳文明武定章聖元孝　仁<lb/>
宗曰體天法道極功全徳神文聖武濬哲明<lb/>
孝　英宗曰體乾膺歷隆功盛徳憲文肅武<lb/>
睿神宣孝　神宗曰體元顯道法古立憲帝<lb/>
<pb n="KR3j0124_SBCK_001-4a"/>
徳王功英文烈武欽仁聖孝　哲宗曰憲元<lb/>
繼道世徳揚功欽文睿武齊聖昭孝　髙宗<lb/>
曰受命中興全功至徳聖神武文昭仁憲孝<lb/>
孝宗曰紹統同道冠徳昭功哲文神武明聖<lb/>
成孝　光宗曰循道憲仁明功茂徳温文順<lb/>
武聖哲慈孝　欽既止仍六恵不復議増己<lb/>
秩宗因循之失猶曰禮有未備而已一旦舉<lb/>
而行之可也惟　徽宗紹興十二年之增諡<lb/>
以權臣擅命輙於　徽稱有所抑揚遂去一<lb/>
<pb n="KR3j0124_SBCK_001-4b"/>
字而以烈代徳以徳代武曰　體神合道駿<lb/>
烈遜功聖文仁徳憲慈顯孝攷之　藝祖<lb/>
真宗之諡初亦偏於文徳矣既增則武功配<lb/>
焉未聞臣子敢以是而寓意於　君父也是<lb/>
年十二月户部尚書張澄等集議庚午宰臣<lb/>
秦檜自以議　上而議文則檜之兄直學士<lb/>
院梓實為之戊寅　詔檜撰冊文則冊文又<lb/>
檜之作士之學典故每扵此不致詳故至今<lb/>
莫有議者揆情訂迹何以慰　在天之靈乎<lb/>
<pb n="KR3j0124_SBCK_001-5a"/>
神宗初增諡曰紹天法古運徳建功　哲宗<lb/>
曰顯徳定功　崇寧三年　詔定　神宗今<lb/>
諡　政和三年又以建立法度之意增<lb/>
神宗為二十字而　哲宗易世揚二字以見<lb/>
紹述蓋蔡京當　國用一時歸美之論務極<lb/>
尊崈雖非故事猶愈於檜之無君云<lb/>
　　　　崇政改諡<lb/>
宗廟改諡冊告於禮為重　祥符五年以<lb/>
聖祖諱因増諡而易　藝祖睿文聖功二字<lb/>
<pb n="KR3j0124_SBCK_001-5b"/>
實不得巳耳　崇寧　政和間始用　繼述<lb/>
友恭之論屢定　徽稱　神宗凡一改再増<lb/>
而溢於　祖宗者四字　哲宗凡一改一増<lb/>
皆非舊章　章聖謚有　濮園諱　治平親<lb/>
政𥘉不敢更後但著於文書令曰諸　濮安<lb/>
懿王諱其在　眞宗皇帝謚號内者不避應<lb/>
奏者以黄紙覆之如此而已豈非嚴重　宗<lb/>
廟於體不得不然邪若　慶曆以來　后謚<lb/>
或更蓋從　夫之義與此異也<lb/>
<pb n="KR3j0124_SBCK_001-6a"/>
　　　　后諡因革<lb/>
建隆元年二月壬戌　上　親廟諡　僖祖<lb/>
曰文獻　后曰文懿　順祖曰恵元　后曰<lb/>
恵明　翼祖曰簡恭　后曰簡穆　宣祖曰<lb/>
昭武其制皆判太常寺竇儀所定　帝　后<lb/>
率聯一字深得古意其後　杜太后上仙先<lb/>
諡明憲繼改曰昭蓋亦配　帝以為稱　大<lb/>
中祥符增上　帝諡始各加睿和睿明睿徳<lb/>
睿聖二字於　后無所損益　列聖相循遂<lb/>
<pb n="KR3j0124_SBCK_001-6b"/>
為故事故　太祖諡大孝　后曰孝恵孝明<lb/>
孝章　太宗諡聖徳　后曰淑徳懿徳明徳<lb/>
元徳　真宗諡章聖　后曰章懐章穆章獻<lb/>
明肅章懿章恵　仁宗諡聖武　后曰慈聖光<lb/>
獻　英宗諡宣孝　后曰宣仁聖烈　神宗<lb/>
諡欽仁　后曰欽聖憲肅欽成欽慈　哲宗<lb/>
諡昭孝　后曰昭慈聖獻昭懐　徽宗諡顯<lb/>
孝　后曰顯恭顯肅顯仁　欽宗諡仁孝<lb/>
后曰仁懐　髙宗諡憲孝　后曰憲節憲聖<lb/>
<pb n="KR3j0124_SBCK_001-7a"/>
　　　　　　　據吳興周氏言言齋藏淡生堂抄本補寫<lb/>
慈烈　孝宗謚成孝　后曰成穆成恭成肅<lb/>
　光宗謚慈孝　后曰慈懿自　慶曆四年<lb/>
　章聖五后始改莊從章於是長秋或先升<lb/>
馭者至因山之後復改而從之如　徽　高<lb/>
　孝之后自惠懿安而顯憲與成是也自<lb/>
元祐八年　宣仁以　祖　宗之誄始摘<lb/>
帝謚聯孝者爲稱雖　建中靖國之元以神<lb/>
祖聖孝之謚不可爲冠姑循雜采故事越是<lb/>
而後率以爲常如　泰陵而下是也自　乾<lb/>
<pb n="KR3j0124_SBCK_001-7b"/>
徳二年　孝惠　孝明上謚巳從孝字而<lb/>
太祖初謚乃無之　大中祥符元年始加大<lb/>
孝之號似出附合而亦有循之者如　慈懿<lb/>
先謚而　崇陵繼稱慈孝是也第秩宗討論<lb/>
非出一手因時定制每失參稽易謚從夫禮<lb/>
也　藝祖遷就姑以漢制帝謚必稱孝爲比<lb/>
是猶有説至　光宗則徒屈　至尊以從<lb/>
后謚所憚者改册耳果何説乎雜采以示有<lb/>
所從禮也　宣仁嫓宣稱謚亦取其羙者耳<lb/>
<pb n="KR3j0124_SBCK_001-8a"/>
　　　　　　　　據吳興周氏言言齋藏淡生堂抄本補寫<lb/>
初非有意也是猶有説至　政和之謚昭懷<lb/>
　紹興之謚昭慈泥於聯孝之稱遂與　嫄<lb/>
廟混而無別矣果何説乎聖不可以冠謚<lb/>
建中避之禮也　慈聖以擁佑　定命之勲<lb/>
舉而從之是猶有説節以四惠而列於謚之<lb/>
中上嫓　淑德則不在徽稱之下下同　欽<lb/>
聖則初無慈謚之從是亦無所從而巳　慈<lb/>
懿之號又從而紊之果何説乎容臺訂禮名<lb/>
儒後先宗廟重事漢律有禁晚晉下臣固莫<lb/>
<pb n="KR3j0124_SBCK_001-8b"/>
敢置喙特私表其臆説如此又按會要　仁<lb/>
宗別　后温成初謚恭德言者以爲不當同<lb/>
　太宗諸后謚始改之　至和二年十一月<lb/>
史館修撰吕公綽奏　眞宗五后莊皆爲章<lb/>
承旨丁度以爲神道貴靜乞不改旣而公綽<lb/>
復言遂於郊禮前上謚册此正故事之明證<lb/>
　昭慈改謚於紹興五年是歲五月辛未臣<lb/>
僚亦甞建不當聯昭字之議而　朝廷訖不<lb/>
從　顯恭后初謚靖和　大觀四年改謚惠<lb/>
<pb n="KR3j0124_SBCK_001-9a"/>
恭　紹興七年　祐陵復土始例従顯其中<lb/>
蓋亦混恵明諡明逹明節又紊昭憲已改之<lb/>
稱云<lb/>
　　　　隆祐夀康宫<lb/>
元祐太后既正東朝　建炎元年八月有<lb/>
詔以　尊稱犯　太后祖諱當以所居宫為<lb/>
稱令學士院撰定遂建　隆祐宫　光宗内<lb/>
禪　紹熈五年七月　移御泰安旋以未至<lb/>
嘉美改稱　夀康宫而殿亦以此名珂恭攷<lb/>
<pb n="KR3j0124_SBCK_001-9b"/>
㑹要　元祐元年閏二月宰臣韓縝上表請<lb/>
太皇太后宫殿名宫曰崇慶殿曰崇慶夀康<lb/>
皇太后宫殿名宫曰隆祐殿曰隆祐慈徽<lb/>
詔所請宜允候過諒闇令有司檢舉既雖又<lb/>
改宫曰慈徳而前稱已播告著之　國史矣<lb/>
竊謂二名皆複於典故當易不疑特有司失<lb/>
扵討論是以有此如　宣仁上仙實在夀康<lb/>
殿當　光宗萬夀誼當避嫌　昭慈逮事<lb/>
欽聖而　隆祐之號稱之九年至　紹聖元<lb/>
<pb n="KR3j0124_SBCK_001-10a"/>
年閏四月戊子而後革　建中靖國追<lb/>
欽慈之　詔猶曰隆祐深慈具存扵遺訓則<lb/>
是婦姑同一名稱皆大不可者也<lb/>
　　　　申福殿<lb/>
江州廬山有宫曰太平興國侍従領祠官建<lb/>
申福殿奉　髙皇本命實　紹興二十八年<lb/>
十二月丁亥朔賜名珂按　京師有龍徳宫<lb/>
乃　徽祖潜邸　宣和與　子之後　移御<lb/>
是間中已有申福臻祥二殿攷之　㑹要<lb/>
<pb n="KR3j0124_SBCK_001-10b"/>
紹興九年和議始成有司指以為安奉龍輴<lb/>
之地蓋不特複名之當易而已<lb/>
　　　　永崇陵<lb/>
光宗因山右丞相謝深甫請以永崇為陵名<lb/>
詔従之珂嘗攷典故謂其失有四唐徳宗稱<lb/>
崇陵雖無永字然終非令君　嘉祐八年九<lb/>
月十二日諫院吕誨言　潜邸興慶宫犯唐<lb/>
故號　詔改為慶寧夫興慶佳名也明皇視<lb/>
徳宗有間矣猶且不可况俱為陵名乎其失<lb/>
<pb n="KR3j0124_SBCK_001-11a"/>
一也　元符三年三月丙申左僕射章享上<lb/>
哲宗陵名永泰　詔恭依享初議永崇　中<lb/>
批以未至嘉美再上永章永慶　上與　皇<lb/>
太后皆曰永慶佳既而聞乃遼聖宗陵名遂<lb/>
復改凡三表乃定則永崇固　元符之所弃<lb/>
而可復用乎其失二也王明清揮麈録載崇<lb/>
先寺有　真皇館御曰永崇按　㑹要實有<lb/>
是殿成扵　嘉祐六年十一月崇先乃觀名<lb/>
上清之遺址明清已誤且　國朝故事殿號<lb/>
<pb n="KR3j0124_SBCK_001-11b"/>
州縣鎮之犯　宗廟徽稱陵名例従改易蓋<lb/>
惡其複如　慶曆七年八月戊午改　文明<lb/>
殿為紫宸　景祐四年四月庚午改武定軍<lb/>
為武康閏四月己卯改昭武軍為寧武避<lb/>
真宗　宣祖諡　天聖七年九月辛未改永<lb/>
定軍為永寧避　真宗陵之類是也况　子<lb/>
孫因山之地　祖宗衣冠之御可以混而不<lb/>
别乎其失三也　紹興十三年二月己未朔<lb/>
有㫖　徽宗永固陵名委後省看詳既而許<lb/>
<pb n="KR3j0124_SBCK_001-12a"/>
侍從擬定於是權户部尚書張澄等言惟永<lb/>
祐不犯歷代陵名　詔恭依按晉書亘元僣<lb/>
楚追尊其父温爲帝陵號永崇二字皆同正<lb/>
永固之比其失四也珂又攷　㑹要　紹聖<lb/>
二年六月禮部尚書林希言　神宗宣光殿<lb/>
與石虎之子韜所建堂同名　詔改曰顯承<lb/>
以是觀之不惟　崇陵之當易而　崇先館<lb/>
御亦不復可因仍矣秉禮者其尚攷之<lb/>
　　　　追改陵名<lb/>
<pb n="KR3j0124_SBCK_001-12b"/>
李文簡燾續通鑑長編曰　乾興元年七月<lb/>
詔改　章聖陵名曰永定初丁謂為山陵使<lb/>
請名陵曰鎮及謂貶馮拯謂　三陵皆有永<lb/>
字故易曰永定陵然永安乃縣名也　宣祖<lb/>
陵上名安又不知　翼祖已名定陵於是復<lb/>
追改　翼祖陵曰靖議者譏拯不學當時無<lb/>
正之者珂按　真皇上仙開基因山者僅三<lb/>
耳嵗時薦獻　宫禁省謁禮官周視史諜書<lb/>
載耳目尚相接夫誰而不知正使不留意扵<lb/>
<pb n="KR3j0124_SBCK_001-13a"/>
典故亦不應若是　朝廷舉重禮當時所上<lb/>
者一字之名自東閤賔客縱不能爲之一閱<lb/>
史録呼容臺一吏使供寫亦足優爲之何至<lb/>
或削或犯以詒天下笑乎謂素號博學此顧<lb/>
甚易識是蓋絶不一講論而率然以應　上<lb/>
命也拯矯其爲欲増而易之易之之際亦復<lb/>
靳扵故府之一問又墮舛誤再煩改更就使<lb/>
復定一名猶愈於　祖之以　孫屈也遂過<lb/>
不疑遂易　先號夫豈寧神尊　祖之義乎<lb/>
<pb n="KR3j0124_SBCK_001-13b"/>
一顧問之憚煩而成是紛紛後之議禮者可<lb/>
以監矣表之以識一時之顛末<lb/>
　　　　郊廟之誄<lb/>
中興而来請　帝諡于郊議文必曰　某帝<lb/>
宜天錫之曰某諡皇帝廟號某宗請　后諡<lb/>
于廟議文必曰　某后宜以　祖宗之命錫<lb/>
之曰某諡皇后茍非　母后則否惟以羣臣<lb/>
議進之内　詔曰恭依而已珂按典故　嘉<lb/>
祐八年五月庚申有司將請　仁宗諡翰林<lb/>
<pb n="KR3j0124_SBCK_001-14a"/>
學士王珪奏謹按曾子問曰賤不誄貴㓜不<lb/>
誄長禮也惟　天子稱天以誄之春秋公羊<lb/>
說讀誄制謚於南郊若云受之於天然　乾<lb/>
興元年既定　真宗皇帝謚其秋始告天於<lb/>
圓丘史臣以為　天子之謚當集中書門下<lb/>
御史臺五品以上尚書省四品以上諸司三<lb/>
品以上於南郊告天議定然後連奏以聞近<lb/>
制唯詞臣撰議即降　詔命庶僚不得參聞<lb/>
頗違　稱天之義臣奉　命撰　先帝尊謚<lb/>
<pb n="KR3j0124_SBCK_001-14b"/>
欲望　明詔有司稽詳舊典先之南郊而後<lb/>
下臣之議庶　先帝之　茂徳休烈有以信<lb/>
萬世之傳　詔兩制詳議翰林學士賈黯等<lb/>
議如珪奏　從之　元豐二年十一月丁丑有<lb/>
司將請　慈聖諡翰林學士章享奏竊稽典<lb/>
禮下不得誄上則　大行太皇太后諡號蓋<lb/>
非臣子之所敢專必將有所請謂若請之<lb/>
太廟於禮為宜願付禮官詳議於是禮院言<lb/>
孝明皇后之䘮百官書諡議讀之於廟上于<lb/>
<pb n="KR3j0124_SBCK_001-15a"/>
　　　　　　　　據吳興周氏言言齋藏淡生堂抄本補寫<lb/>
虚座　詔尚書省集百官議皆曰　母后之<lb/>
謚則宜定於廟而讀之以受成於　祖　宗<lb/>
　孝明皇后謚請百官議定　制下乃遣官<lb/>
告於　太廟而不讀今參詳古者謚法后受<lb/>
之君　大行太皇太后作配　仁宗於禮爲<lb/>
尊宜集官謚之於廟又幼不誄長子不爵母<lb/>
　英宗皇帝廟室於禮不當請謚欲乞集中<lb/>
書樞密院侍從官御史臺五品尚書省四品<lb/>
諸司三品宗室正任團練使以上赴　太廟<lb/>
<pb n="KR3j0124_SBCK_001-15b"/>
行請謚之禮然後　詔有司作册寳告於<lb/>
天地　宗廟社稷讀於　慶壽殿　從之二<lb/>
事蓋始此　慶元三年十一月乙巳　憲聖<lb/>
上仙廷議以　欽宗廟祏虚配將以唐睿眞<lb/>
沈后尋訪理絶故事爲仁懷舉哀升祔明年<lb/>
正月辛丑　二后並謚於廟時京魏公鏜爲<lb/>
相實上議焉仁懷非母后所以得用爲此者<lb/>
蓋屬尊丗邇且又偕祔不得不然也要之受<lb/>
成之意見於議者特以尊卑爲辨耳仁懷固<lb/>
<pb n="KR3j0124_SBCK_001-16a"/>
　　　　　　　　據吳興周氏言言齋藏淡生堂抄本補寫<lb/>
無疑焉<lb/>
　　　　號謚之異<lb/>
神宗將加　仁　英二室謚　元豐六年五<lb/>
月丙子朔　詔改加上尊謚爲奉上徽號令<lb/>
三省官與太常寺同定初六字爲謚増十字<lb/>
爲號蓋始此云<lb/>
　　　　宗室聮名<lb/>
藝祖　太宗并受　天命子孫千億魏王廷<lb/>
羙以親賢正派棣萼聮輝上繫　安陵璇源<lb/>
<pb n="KR3j0124_SBCK_001-16b"/>
圖牒稱爲　三祖慶胄蕃昌至於五葉禄分<lb/>
爵衍夥不可殫　神宗始命有司裁定惟恩<lb/>
義之稱　熈寧二年十一月甲戌　詔自非<lb/>
袒免以下並罷　賜名授官二十年間　天<lb/>
支訓名者不復相考質亦或以一字皆無定<lb/>
制議者病之　元祐七年九月甲午宗正寺<lb/>
奏宗室撰名自來并用兩字内取一字相連<lb/>
所以別源派異昭穆也昨自　熈寧中立法<lb/>
非　祖　宗袒免親更不　賜名授官後來<lb/>
<pb n="KR3j0124_SBCK_001-17a"/>
逐時准大宗正司關到本家所撰名多是重<lb/>
疊至有數人而共一名者又或與别房尊長<lb/>
名諱相犯或兄弟不相連名或只取一字為<lb/>
名而偏傍不相連者名稱混殽難以分明昭<lb/>
穆之序竊恐年祀寖久流派逾逺譜籍漸無<lb/>
統紀除重疊共一名者昨來寺司申請已得<lb/>
朝㫖見令改撰外所有犯别房尊長名諱兄<lb/>
弟不相連名并以一字為名恐亦合改撰欲<lb/>
乞宗正司告示逐宫院將見今名犯尊長諱<lb/>
<pb n="KR3j0124_SBCK_001-17b"/>
并字不相連及單名者並令改撰仍従本司<lb/>
定取一相連字取名稍寛者闗宗正司告示<lb/>
令依倣撰名所貴稍得齊一従之扵是聯名<lb/>
之制始定珂按　三祖下宗支所聫字　太<lb/>
祖曰徳惟従世令子伯師希與孟由　太宗<lb/>
曰元允宗仲士不善汝崇必良友　宣祖曰<lb/>
徳承克叔之公彦夫時若嗣當時雖先有之<lb/>
而非　賜名者猶混殽故申其禁令耳非肇<lb/>
始也　英　神近屬又為之名如孝安居多<lb/>
<pb n="KR3j0124_SBCK_001-18a"/>
自甫有卿茂中孫其字不一蓋繼别為宗云<lb/>
承平時立保州位其聨名曰咸嘉文可修景<lb/>
遵端廣繼大者迺四親别族又不與　三祖<lb/>
也宗寺之請出扵寺丞宋景年見周益公必<lb/>
大奏議<lb/>
愧郯録卷第一<lb/>
<pb n="KR3j0124_SBCK_001-18b"/>
</p>
<p>
</p>
  </div>
</body>
</text>
</TEI>
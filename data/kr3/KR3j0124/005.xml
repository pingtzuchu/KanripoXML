<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0124_SBCK_005-1a"/>
愧郯録卷第五<hi>九則</hi>
　　　　　　　相　臺　岳　珂<lb/>
　　　　永固更號<lb/>
永固陵之易　中興㑹要不載所以惟張澄<lb/>
奏不犯歴代陵名一語粗見㣲意而王明清揮<lb/>
麈録迺自以爲其父所建明明清之言曰<lb/>
紹興戊午　徽宗梓宫南歸有日秦丞相當<lb/>
國請以永固爲陵名先人建言北齊叱奴皇后<lb/>
寔名矣不可犯且叱奴夷狄也尤當避秦大<lb/>
<pb n="KR3j0124_SBCK_005-1b"/>
怒幾蹈不測後數年卒易曰永祐珂按叱奴<lb/>
后本非北齊乃宇文周也其謚曰文宣明清<lb/>
當是見北齊有文宣帝謚號偶合而誤記耳<lb/>
遡是而上又有元魏文明馮后亦葬永固蓋<lb/>
在叱奴之前而明清不知援證其誤又可見<lb/>
中興㑹要之注曰先是有　詔於　西京脩<lb/>
奉　陵寢有司撰陵名永固旣而　梓宫權<lb/>
攅紹興府㑹稽縣故改今名則秦檜當時蓋<lb/>
不肯自以爲誤姑以　攅宫非乆固之地而<lb/>
<pb n="KR3j0124_SBCK_005-2a"/>
易之味澄之　奏則檜宻諭之旨不言而知<lb/>
矣今　中都吴山城隍廟額亦曰永固雖陵<lb/>
名已更要似不可因仍而尚未有議之者焉<lb/>
　　　　熈寧崇寧年號<lb/>
神宗初即位踰年改元　熈寧盡十年而改<lb/>
徽宗初改元踰年又改　崇寧盡五年而改<lb/>
珂按二號皆劉宋陵名髙祖武帝之婕妤太<lb/>
祖文帝之母曰章胡太后實號熈寧太祖文<lb/>
帝之美人太宗明帝之母曰宣沈太后實號<lb/>
<pb n="KR3j0124_SBCK_005-2b"/>
崇寧　藝祖考鑑背而易乾徳蓋以稱謂之<lb/>
重複耳複猶不可此名可乎哉一時當國者<lb/>
其不審亦甚矣<lb/>
　　　　泰安宫<lb/>
紹熈甲寅　光宗旣堅與　子之斷　移御<lb/>
泰安宫旣而　聖躬猶未清安朝議請易宫<lb/>
名爲壽康以覬導迎箕疇之福壽康複名珂<lb/>
固前記之矣嘗再考南齊書太祖髙皇帝實<lb/>
葬泰安陵二字皆同則瞭然知其非所冝稱<lb/>
<pb n="KR3j0124_SBCK_005-3a"/>
也一時降　詔定名之際詞臣亦失於考閱云<lb/>
　　　　五齊三酒<lb/>
珂之仕　中朝屢攝官涖祠祭每見尊彞之設<lb/>
五齊三酒皆有其名而實無之惟將事則取<lb/>
具天府蓋止一色公醖耳聞之容臺吏尊羃<lb/>
之下率多空惟一尊僅寘柸勺以共祭它日<lb/>
又攝光禄丞得先祭賛閱視酒饌又攝太官<lb/>
令躬酌酒實爵得窺其中蓋皆如言則其𥘉<lb/>
㸃饌之際執事者徒再倡酒齊之目而已於<lb/>
<pb n="KR3j0124_SBCK_005-3b"/>
以驗其名殊而實一也嘗讀周禮正義頗疑<lb/>
醖法不明古制難復考之通鑑長編　元豐六<lb/>
年十月甲申光禄卿吕嘉問言光禄掌酒醴<lb/>
祠祭尊罍相承用法酒庫三色法酒以代周<lb/>
禮所謂五齊三酒恐不足以上稱　陛下崇<lb/>
祀之意近於法酒庫内酒庫以醖酒法式考<lb/>
之禮經五齊三酒今醅酒其齊冬以二十五<lb/>
日春秋十五日夏十日撥醅瓮而浮蟻湧於<lb/>
面今謂之撥醅豈其所謂泛齊耶接取撥醅<lb/>
<pb n="KR3j0124_SBCK_005-4a"/>
其下齊汁與滓相將今謂之醅芽豈其所謂<lb/>
醴齊耶旣取醅芽置篘其中其齊葱白色入<lb/>
焉今謂之帶醅酒豈其所謂盎齊耶冬一月<lb/>
春秋二十日夏十日醅色變而微赤豈其所<lb/>
謂緹齊耶冬三十五日春秋二十五日外撥<lb/>
開醅面觀之上清下沉豈其所謂沉齊耶今<lb/>
朝廷因事而醖造者蓋事酒也今踰歳成熟<lb/>
蒸醖者蓋昔酒也　同天節上壽燕所供臘<lb/>
醅酒者皆冬醅夏成蓋清酒也此皆酒非所<lb/>
<pb n="KR3j0124_SBCK_005-4b"/>
謂齊也是知齊者因自然之齊故稱名酒者<lb/>
成就而人功爲多故饗神以齊養人以酒竊<lb/>
恐典禮如此又司尊彞曰醴齊縮酌盎齊沉<lb/>
酌依經傳則泛齊醴齊以事酒和之用茅縮<lb/>
酌其盎齊緹齊沉齊則以清酒和之不用茅<lb/>
縮酌如此則所用五齊不多而供具亦甚易<lb/>
蓋醖酒料次不一此五種者成而皆自然伏<lb/>
望　聖斷以今之所造酒與典禮相參審或<lb/>
不至差謬乞自今年郊廟共奉　上批嘉問<lb/>
<pb n="KR3j0124_SBCK_005-5a"/>
論證似有理趣今　宗廟所實尊彞酒齊未<lb/>
備就且如其說用之於理無害然則當時蓋<lb/>
嘗施用而又前乎　慶曆後乎　大觀皆經<lb/>
講明具珂後記　彌文祲容交舉並修要必<lb/>
不廢特　建炎南渡之後有司失其職耳非<lb/>
故事也　祖宗毖祀存古之意㝡爲嚴重是<lb/>
說其有稽焉<lb/>
　　　　齊酒廢革<lb/>
齊酒之用於　祖宗朝者無所名見五季因<lb/>
<pb n="KR3j0124_SBCK_005-5b"/>
陋未皇禮文無可攷者珂按　國朝㑹要　慶<lb/>
曆元年十月十五日同判太常寺吕公綽言<lb/>
郊廟所陳樽罍之數皆凖古而不實以五齊<lb/>
三酒及用明水明酒有司相承名爲看器其<lb/>
郊廟天地配位惟用祠祭酒一等分大祠中<lb/>
祠位二升小祠位一升止一樽酌獻一樽飲福<lb/>
餘皆　器按開元禮崇祀録昊天上帝皇地<lb/>
祇六樽太樽爲上實以沈齊著樽次之實以<lb/>
醴齊犧樽次之實以醍齊壷樽次之實以沈<lb/>
<pb n="KR3j0124_SBCK_005-6a"/>
齊山罍爲下實以三酒配帝蓋樽爲上實以<lb/>
沈齊犧樽次之實以醴齊象樽次之實以盎<lb/>
齊山罍爲下實以清酒皆加明水明酒實於<lb/>
上樽五方北極天皇大帝神州地祇大明夜<lb/>
明太樽實以沈齊五星十二辰河漢象樽實<lb/>
以醍齊中官壷樽五方山林川澤唇樽竝實<lb/>
以沈齊外官槪樽五方丘陵墳衍原隰散樽<lb/>
竝實以清酒衆星散樽實以旨酒皆加明酒<lb/>
各實於上樽宗廟每室設斚彞黄彞著樽之<lb/>
<pb n="KR3j0124_SBCK_005-6b"/>
上樽皆實以明水黃彞實鬰鬯著樽實以醴<lb/>
齊又司烜氏以鑑取明水於月鄭康成云鑑<lb/>
類取水者丗謂之方諸取月之水欲得隂陽<lb/>
之㓗氣也臣謹以古制考五齊三酒即非難<lb/>
得之物將來　郊廟祭饗冝詔酒官依法制<lb/>
齊酒分實樽罍仍　命有司取明水對明酒<lb/>
實於上樽或隂鑑方諸之類未能猝辦請如<lb/>
唐制以井水代之下博士議而奏曰比　郊廟<lb/>
祠祀壇殿上下所設樽罍惟酌獻飲福二樽<lb/>
<pb n="KR3j0124_SBCK_005-7a"/>
實以祠祭酒餘皆徒設器而不實以五齊三<lb/>
酒明水明酒誠於禮爲闕然五齊三酒鄭康<lb/>
成注周禮惟引漢時酒名擬之而無制造之<lb/>
法今欲仍舊用祠祭酒一等其壇殿上下樽<lb/>
罍有司不得更設空器其明水明酒竝以井<lb/>
水代之其正配逐位酌獻飲福舊用酒二升<lb/>
者各增二升從祀神位竝用舊升數實諸樽<lb/>
罍配以明水明酒　從之旣　從其請則自<lb/>
慶曆以來雖欲用之而不能　其法矣此<lb/>
<pb n="KR3j0124_SBCK_005-7b"/>
元豐吕嘉問之請所以有爲而發也還考<lb/>
元豐元年七月二日詳定　郊廟奉祀禮文<lb/>
所言古之祭祀以五齊薦諸神以三酒酌諸<lb/>
臣其用不同今尊雖具均以法酒實之而無<lb/>
清濁厚薄之異是名物徒存　亡其實也再<lb/>
詳五齊鄭氏以爲醴恬與酒味異其餘四齊<lb/>
味皆似酒祭祀必用五齊者至恭不尚味而<lb/>
貴多品也若三酒則人所飲也事酒爲有事<lb/>
而新作者即今卒造之酒昔酒乆　熟故<lb/>
<pb n="KR3j0124_SBCK_005-8a"/>
名以昔二者色皆白清酒乆於昔酒故色清<lb/>
而味厚欲令法酒庫内酒坊以見造到逐色<lb/>
酒實之　從之則三酒當時尚未備五齊固<lb/>
可從而知不知公弼之　奏已後復曾講明<lb/>
否禮文所之言乃在嘉問　奏論五年之先<lb/>
則遐想中間酒齊醖法之不講亦云乆矣嘉<lb/>
問旣奏　神宗親批其後有於理無害之語<lb/>
而　大觀四年四月二十八日議禮局又言古<lb/>
者祭祀設五齊三酒酒正之法式不傳於後<lb/>
<pb n="KR3j0124_SBCK_005-8b"/>
而先儒特以當時名物所有而言之　國朝<lb/>
祀儀雖有齊酒之名而一以法酒代之　康定<lb/>
元豐皆嘗討論以爲非是欲望　明詔有司<lb/>
依放古法造五齊三酒祭祀則供之自太尊<lb/>
以下至於壷尊自泛齊以下至於清酒各以<lb/>
其序實之庶合古法　從之則　元豐之後<lb/>
又曽經廢革詳考　御批旣謂似有理趣又<lb/>
謂就且如其說豈猶有疑而迄於未用耶然<lb/>
大觀之從必當見於用周禮注䟽可覆非丗<lb/>
<pb n="KR3j0124_SBCK_005-9a"/>
　　造亦豈可盡謂合於古也珂前記空尊<lb/>
　　有司之吝考之　宣和三年七月二十<lb/>
　日尚書省言潭州奏春秋上丁釋奠并祭<lb/>
風伯雨師等合用尊齊酒醴　政和中儀曹<lb/>
　　　　禮圖尊受五斗之制遂每尊用其<lb/>
　　　　計之至用酒六百六十八石委是<lb/>
　　　在京釋奠正配位每尊設酒二升<lb/>
　　位五合乞下諸路州軍依此　從之<lb/>
　　承平時尊已不盈矣　慶曆公弼之<lb/>
<pb n="KR3j0124_SBCK_005-9b"/>
　　相承名爲看器則雖盡空其尊固無<lb/>
　　　宣和之有司猶有取於節今祠祭廼<lb/>
　　　　固皆有清酒可實特先期緘缾以<lb/>
均　早無遺焉是上不以費靳而<lb/>
下　不可之大者<lb/>
　　　　牲牢均胙<lb/>
　　　　　　　祠祭牲牢所用雖多然惟<lb/>
取所薦　腥熟　而胙其餘先<lb/>
之庖獲　宗廟　然珂　漢舊儀<lb/>
<pb n="KR3j0124_SBCK_005-10a"/>
大祫祭　之左辨上帝尸右辨上后<lb/>
尸俱爼　於前數十斤名曰堆爼<lb/>
嘉祐七年　月十日太常禮院奉　詔詳定<lb/>
同判太常　吕公著牲牢之議固甞略引以<lb/>
爲言矣　從牲牢之請竟未聞其陳<lb/>
爼如漢　禮雖不三代而先祭均胙要<lb/>
非禮云<lb/>
　　　　副本縁起<lb/>
　　程大昌考古編曰　祖宗時臺諫論列<lb/>
<pb n="KR3j0124_SBCK_005-10b"/>
宰執未得命章疏不岀無納副本例趙抃論<lb/>
陳執中至數十章執中不見也　元祐間孫<lb/>
覺劉摰蘇轍王巖叟纍章論蔡確韓縝確旣<lb/>
岀别次待罪而縝安位如故覺乞以前後章<lb/>
疏示之至六年九月中丞鄭雍正言虞策皆<lb/>
論右僕射劉摰已待罪曁宣押對復自辨之<lb/>
　奏曰面承　聖諭乃知臺諫言王鞏事外<lb/>
又言臣牢籠章敦邢恕此即因宣押乃知所<lb/>
言之事元無副本也　元符三年正言陳瓘<lb/>
<pb n="KR3j0124_SBCK_005-11a"/>
論左丞蔡卞言願以臣章示卞使卞自爲去<lb/>
就後下其章　徽宗諭輔臣曰臺諫攻卞已<lb/>
十餘章當令卞知自爲去就方白遣吳伯舉<lb/>
諭之遂降瓘及龔夬章付三省是皆無納副<lb/>
本事不知示副起自何時又王明清揮麈後<lb/>
録曰曾文肅布元符末以定策功爰立作相<lb/>
一意信任建言改元建中靖國乃收召元祐<lb/>
諸賢而用之首逐二蔡而元長先已交結中<lb/>
禁膠固乆矣雖云去國而　眷柬方濃自是<lb/>
<pb n="KR3j0124_SBCK_005-11b"/>
屢欲召用而文肅輙尼之一日　徽宗忽顧<lb/>
首相韓文定云北方帥藩有闕人處否文定<lb/>
對以大名府未除人少刻批出蔡京除端明<lb/>
殿學士知大名府仍過闕朝見文肅在朝堂<lb/>
一覽愕然忽字呼文定云師朴可謂鬼劈口<lb/>
矣翌日白　上以爲不可　上乾笑曰朕甞<lb/>
夢見蔡京作宰相卿安能遏耶數日後臺諫<lb/>
王能甫吳材交章攻文肅　上爲罷二人文<lb/>
肅自恃以安然元長來意甚疏如蔡澤之欲<lb/>
<pb n="KR3j0124_SBCK_005-12a"/>
代范雎也甫次　國門除尚書右丞踰月之<lb/>
後文肅擬陳祐甫守南都元長以謂祐甫文<lb/>
肅婣家訐之于　上前因遂忿爭次日入都<lb/>
堂方下馬則一頂帽之　卒喏於庭云錢殿<lb/>
院有狀申啟視之乃殿中侍御史錢遹論文<lb/>
肅章疏副本文肅即上馬徑出城外觀音院<lb/>
蓋承平時執政丐外待罪之地也是晩鎖院<lb/>
宣翰林學士葛知章草免文肅相制知章啟<lb/>
　上未審詞意褒貶如何　上云當用美詞<lb/>
<pb n="KR3j0124_SBCK_005-12b"/>
以全體貌詰旦告　廷以觀文殿學士知潤<lb/>
州㝷即元長爲相時　崇寧元年六月也<lb/>
陛辭之際　慰藉甚渥云秋晩相見抵潤未<lb/>
久而　詔獄興矣臺諫納副本始於此珂按<lb/>
曾　之　距蔡　國之時凡二年三閲<lb/>
月疑非其始然　旣有　乞宣示則副本<lb/>
之始必後　然無疑及攷典故　崇寧<lb/>
元年四月　都堂左司諫呉材右<lb/>
正言王能甫　忠彦云已具論　奏乞<lb/>
<pb n="KR3j0124_SBCK_005-13a"/>
罷免忠彦得狀驚曰又似李邦直矣徑歸具<lb/>
劄子避位後二日押入起居　奏事罷復上<lb/>
馬還觀音院五月庚申忠彦遂以大觀文罷<lb/>
知大名府則布之罷後忠彦兩閱月材能甫<lb/>
之所由遂爲事始矣然忠彦之得狀有似李<lb/>
邦直之語遡而考之清臣之去在　建中靖<lb/>
國元年十月癸巳時自門下侍郎罷爲大資<lb/>
政亦知大名李文簡燾續通鑑長編曰先是曽布<lb/>
獨對　上諭布人物有可　詔對者但奏取<lb/>
<pb n="KR3j0124_SBCK_005-13b"/>
來便當　批付閤門布尋以劉燾王防周壽<lb/>
白時中四人名聞　上悉批令對四人者皆<lb/>
布門下士清臣宻啓　上謂燾防等爲四察<lb/>
八偵旣而對衆顯白四察八偵不可爲言事<lb/>
官　上色變衆莫曉其語　上以諭蔣之竒<lb/>
章楶曰清臣蓋指王防劉燾等也令諭布知<lb/>
且曰清臣所爲婦人女子之事尋召燾告之<lb/>
仍令轉逹　上㫖時九月丙戌也後二日布<lb/>
留身謝　上諭以察偵之語且言所謂察偵<lb/>
<pb n="KR3j0124_SBCK_005-14a"/>
皆臣所親接之人君子小人各有黨類此等<lb/>
人皆知順　聖意奉行法度者非營私也若<lb/>
晁𥙷之畢仲游之徒皆與清臣輩背公死黨<lb/>
之人必不與臣親厚此理之必然也　上曰<lb/>
清臣害政當去布曰𥙷之等何能爲清臣在<lb/>
政府則爲害政矣　上曰彭汝霖累有文字<lb/>
但未出卿可諭汝霖繳申清臣則因其請出<lb/>
便可令去布曰臣未嘗與言事官交通昨者<lb/>
聖諭令彭汝霖召吴則禮諭　聖意臣迄今<lb/>
<pb n="KR3j0124_SBCK_005-14b"/>
不曾令則禮至汝霖所今旣𬒳　旨容臣更<lb/>
展轉道逹次　上知布之未奉　詔也翊日<lb/>
趙挺之對遂令　諭汝霖汝霖遂草䟽納清臣<lb/>
於待漏院三省各申一照㑹狀但言前後五<lb/>
有章䟽論清臣當罷政未承施行謂其必能<lb/>
自請而安然自居慮清臣之不知已録申之<lb/>
矣清臣得汝霖申狀皆不以告同列布及同<lb/>
列亦莫知其由　奏事畢清臣留身請去遂<lb/>
出居僧舎　上以清臣劄子付通進司遣一<lb/>
<pb n="KR3j0124_SBCK_005-15a"/>
老卒持送故事當遣御藥封還而清臣留<lb/>
時嘗自　上曰臣本無去意但爲言者所廹<lb/>
如蒙遣使　宣召臣更不敢違　聖旨以是<lb/>
上不敢遣使恐其遂留且　諭之竒及楶大<lb/>
笑之及再入劄　批付三省而有是命則又<lb/>
先忠彦七閱月詳味𥘉意　徽祖正以體貌<lb/>
輔臣務全去就而爲是委曲斯古所謂進以<lb/>
禮而退以道者大昌博極羣書自　元符至<lb/>
靖國止一年八閱月偶不下考此數時事耳<lb/>
<pb n="KR3j0124_SBCK_005-15b"/>
明清所録近出　紹熈甲寅嵗大昌先進固<lb/>
當不見其書故亦莫之辨也<lb/>
　　　　百官轉對<lb/>
今在　京職事官轉對始於唐　藝祖草昧<lb/>
首嚴斯制　建隆三年二月甲午　御札曰<lb/>
應在　朝文班朝臣及翰林學士等　朕自<lb/>
應運開基推誠待物顧干戈之漸偃欲華夏<lb/>
之永安渇聽讜言庶臻治道今後每遇　内<lb/>
殿起居依舊例次第差官轉對並須指陳時<lb/>
<pb n="KR3j0124_SBCK_005-16a"/>
政闕失明舉　朝廷急務其或有刑獄冤濫<lb/>
或是百姓疾苦並可採訪聞　奏凡關利病<lb/>
得以極言　朕當擇善而行無以逆鱗爲懼<lb/>
如有事干要切即許非時上章不必須候輪<lb/>
次亦不得收拾閑慢之事應副　詔㫖仍須<lb/>
直書其事不在廣有牽引卿等或累朝舊德<lb/>
或間代英材當思陳力事　君豈得緘言食<lb/>
禄竚禆闕政用副旁求珂按唐興元元年九<lb/>
月之詔惟正衙及延英坐日常令朝官三兩<lb/>
<pb n="KR3j0124_SBCK_005-16b"/>
人面奏時政得失而已迄今猶然未聞許之<lb/>
以指陳刑獄冤濫採訪百姓疾苦也指獄事<lb/>
則必有主名言百姓則亦關長吏是凡百司<lb/>
皆許之以獻出位之言如臺諌之職矣以一<lb/>
丗之賢僅得三五人以任言責猶足以逹下<lb/>
情開公道况夫人皆得借玉階方寸之地天<lb/>
下事寧復有壅蔽者乎大哉　聖謨眞足以<lb/>
爲萬丗無窮之法<lb/>
　　　　任子分授<lb/>
<pb n="KR3j0124_SBCK_005-17a"/>
舊制任子許分貤徧及支庶纔稍降資秩而<lb/>
已後乃不復然珂嘗攷續㑹要　熈寧五年<lb/>
四月二十二日辰州團練使致仕郭化言乞<lb/>
將合得一子恩澤分減與子熈恭二人近下<lb/>
班行内安排　詔郭熈與右班殿直舊例與<lb/>
子恩澤許降資分授　上以一子官　朝廷<lb/>
之特恩分授非古且長僥倖遂　命罷之然<lb/>
則此制蓋襲用已乆革而當人心雖各私其<lb/>
子亦莫之敢議今丗鮮復有知此故事者<lb/>
<pb n="KR3j0124_SBCK_005-17b"/>
</p>
<p>
</p>
  </div>
</body>
</text>
</TEI>
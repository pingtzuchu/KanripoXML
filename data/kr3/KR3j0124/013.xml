<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0124_SBCK_013-1a"/>
愧郯錄卷第十三<hi>十則</hi>
　　　　　　　相　臺　岳　珂<lb/>
　　　　指南記里鼔車<lb/>
國朝大駕之制指南車一曰司南車赤質兩<lb/>
箱畫青龍白虎四面畫花鳥重臺勾欄鏤拱<lb/>
四角垂香囊上有仙人車雖轉而手常南指<lb/>
一轅鳯首駕四馬駕士舊十八人　雍熈四<lb/>
年增爲三十人服繡孔雀記地鼓車一名大<lb/>
章車赤質四面畫花鳥重臺勾欄鏤拱行一<lb/>
<pb n="KR3j0124_SBCK_013-1b"/>
里則上層木人擊鼓十里則次層木人擊鍋<lb/>
一轅鳯首駕四馬駕士舊十八人　雍熈四<lb/>
年增爲三十人服繡對鵝珂按二車指南則<lb/>
始於　天聖五年十一月壬寅定王府記室<lb/>
参軍工部郎中直昭文館燕肅創意始上其<lb/>
制其車用獨轅車箱外籠上有重<hi>廟諱髙宗</hi>立木<lb/>
仙人於上引臂南指用大小輪九隻合齒百<lb/>
二十脚輪二隻髙六尺圍一丈八尺附脚立<lb/>
子輪二隻徑二尺四寸圍七尺二寸岀齒各<lb/>
<pb n="KR3j0124_SBCK_013-2a"/>
二十四齒閒相去三寸轅端横木下立小輪<lb/>
二隻徑三寸鐵軸貫之左小平輪一隻徑一<lb/>
尺二寸岀齒十二右小平輪一隻徑一尺二<lb/>
寸岀齒十二中心大平輪一隻徑四尺八寸<lb/>
圍一丈四尺四寸岀齒四十八齒閒相去三<lb/>
寸中立貫心軸一條髙八尺徑三寸上戴木<lb/>
仙人其車行木人南指若折而東推轅右旋<lb/>
附右脚子輪順轉十二齒擊右小平輪一匝<lb/>
觸中心大平輪右旋四分之一轉十二齒車<lb/>
<pb n="KR3j0124_SBCK_013-2b"/>
東行木人交而南指若折而西推輪左旋附<lb/>
左脚子輪隨輪順轉十二齒擊左小平輪一<lb/>
匝觸中心大平輪四分之一轉十二齒車正<lb/>
西行木人交而南指若欲比行或東西轉亦<lb/>
如之是時入内内侍省内侍殿頭盧道隆亦<lb/>
上記里皷之制其車亦獨轅雙輪箱上爲兩<lb/>
層各安木人手執木槌脚輪各徑六尺圍一<lb/>
丈八尺脚輪一周而行地三歩古法六尺爲<lb/>
歩三百歩爲里今法五尺爲歩三百六十歩<lb/>
<pb n="KR3j0124_SBCK_013-3a"/>
爲里立輪一隻附於左脚徑一尺三寸三分<lb/>
圍四尺一寸四分出齒十八齒間相去二寸<lb/>
三分下平輪一隻徑四尺一寸四分圍一丈<lb/>
二尺四寸二分出齒五十四齒間相去與附<lb/>
立輪同立貫心軸一條上安銅旋風輪一枚<lb/>
出齒三齒間相去一寸二分中立平輪一隻徑<lb/>
四尺圍一丈二尺出齒百齒間相去與旋風<lb/>
等次安小平輪一隻徑三寸少半寸圍一尺<lb/>
出齒十齒間相去一寸平輪一隻徑三尺少<lb/>
<pb n="KR3j0124_SBCK_013-3b"/>
半尺圍一丈出齒百齒間相去與小平輪同<lb/>
其中平輪轉一周車行一里下一層木人擊<lb/>
鼔上平輪轉一周車行十里上層木人擊鐲<lb/>
都用大小輪八隻共二百八十五齒遞相鈎<lb/>
鏁犬牙相制周而復始　詔皆以其法下有<lb/>
司製之如是則皆有其制度藏之有司矣<lb/>
祐陵稽古　大觀元年内侍吳德隆又獻二<lb/>
車之制其指南車身一丈一尺一寸五分闊<lb/>
九尺五寸深一丈九寸車輪直徑五尺七寸<lb/>
<pb n="KR3j0124_SBCK_013-4a"/>
車轅一丈五寸車箱上下爲兩層中設屏風<lb/>
上安仙人一執杖左右龜鶴各一童子四各<lb/>
執纓立四角上設關棙卧輪一十三各徑一<lb/>
尺八寸五分圍五尺五寸五分出齒三十二<lb/>
齒間相去一寸八分中心輪軸隨屏風貫下<lb/>
下有輪一十三中至大平輪其輪徑三尺八<lb/>
寸圍一丈一尺四寸出齒一百齒間相去一<lb/>
寸二分五釐通上左右起落二小平輪各有<lb/>
鐵墜子一皆徑一尺一寸圍三尺三寸出齒<lb/>
<pb n="KR3j0124_SBCK_013-4b"/>
一十七齒間相去一寸九分又左右附輪各<lb/>
一徑一尺五寸五分圍四尺六寸五分出齒<lb/>
二十四齒間相去二寸一分左右疊輪各二<lb/>
下輪各徑三尺一寸圍六尺三寸出齒三十<lb/>
二齒間相去二寸一分上輪各徑一尺二寸<lb/>
圍三尺六寸出齒三十二齒間相去一寸一<lb/>
分左右車脚上各立輪一徑二尺二寸圍六<lb/>
尺六寸出齒三十二齒間相去二寸二分五<lb/>
釐左右後轅各小輪一無齒繫竹䉡并索在<lb/>
<pb n="KR3j0124_SBCK_013-5a"/>
左右軸上遇右轉使右轅小軸觸落右輪若<lb/>
左轉使左轅小輪觸落左輪行仙童交而指<lb/>
南車成記里皷車車箱上下爲兩層上安木<lb/>
人二身各手執木槌輪軸共四内左壁車脚<lb/>
上立輪一安車箱内徑二尺二寸五分圍六<lb/>
尺七寸五分二十齒齒間相去三寸三分五<lb/>
釐又平輪一徑四尺六寸五分圍一丈三尺<lb/>
九寸五分出齒六十齒間相去二寸四分上<lb/>
大平輪一通軸貫上徑三尺八寸圍一丈一<lb/>
<pb n="KR3j0124_SBCK_013-5b"/>
尺出齒一百齒間相去一寸二分立軸一徑<lb/>
二寸二分圍六寸六分出齒三齒間相去二<lb/>
寸二分外大平輪軸上有鐵撥子二又木横<lb/>
軸上關棙撥子各一其車脚轉一百遭通輪<lb/>
軸轉周木人各一俱在手擊鉦鼓造二車成<lb/>
其年　宗祀始用之然則又與燕肅盧道隆<lb/>
之法不同　仁宗實錄載肅之表曰黄帝與<lb/>
蚩尤戰于涿鹿之野蚩尤起大霧將士不知<lb/>
所向帝遂作指南車又周成王時越裳氏重<lb/>
<pb n="KR3j0124_SBCK_013-6a"/>
譯來獻使者或失道周公賜軿車以指南其<lb/>
後法俱亡漢張衡魏馬鈞繼作之屬丗亂離<lb/>
其器不存宋武帝平長安嘗爲此車而制不<lb/>
精祖沖之亦復造之後魏太武帝使郭善明<lb/>
造彌年不就又命扶風馬岳造垂成而爲善<lb/>
明鴆死其法遂絶唐元和中典作官金公立<lb/>
以其車及記里鼓上之憲宗閲於麟德殿以<lb/>
備法駕歴五代至　國朝不聞得其制者今<lb/>
創意成之然則古今之爲此者亦艱矣今二<lb/>
<pb n="KR3j0124_SBCK_013-6b"/>
法具在要當參取試造而後見其孰精顧<lb/>
中興以來未皇禮文猶在弗議重可惜已肅<lb/>
表不詳沖之之所用考之南史宋武平關中<lb/>
蓋嘗得姚興指南車有外形而無機杼每行<lb/>
使人於内轉之昇明中齊高帝輔政使冲之<lb/>
追脩古法乃改造銅機圓轉不窮而司方如<lb/>
一史謂馬鈞以來未之有也詳稽前制鼓之<lb/>
記里容可以輪輻度數計指南則内外泮然<lb/>
不相爲謀肅之所爲或須人力德隆以鐵爲<lb/>
<pb n="KR3j0124_SBCK_013-7a"/>
墜似復稍精銅機以圎恐但可施之平陸黄<lb/>
序剏物蓋用之軍旅殆未必如此也<lb/>
　　　　京師木工<lb/>
今丗郡縣官府營繕創締募匠庀役凡木工<lb/>
率計在市之樸斵規矩者雖扂楔之技無能<lb/>
逃平日皆籍其姓名鱗差以俟命謂之當行<lb/>
間有幸而脫則其儕相與訟挽之不置蓋不<lb/>
出不止也謂之糾差其入役也苟簡鈍拙務<lb/>
閟其技巧使人之不已知務夸其工料使人<lb/>
<pb n="KR3j0124_SBCK_013-7b"/>
之不願爲而亟其斥且畢謂之官作珂嘗疑<lb/>
祖宗承平時愛民惠工以阜都邑當未必如<lb/>
此及考之典故有意存而可見者於是始有<lb/>
以信臆度之不誣表之以示陳古風今之義<lb/>
焉李文簡燾續通鑑長編　元祐七年正月<lb/>
辛夘禮部侍郎范祖禹言工部乞遷開封府<lb/>
於舊南省夫土木之功使匠人度之無不言<lb/>
費省而易可了及其作之便見費大臣恐枉<lb/>
勞人力虛費國用珂謂此乃今私家通患而<lb/>
<pb n="KR3j0124_SBCK_013-8a"/>
官府則反是味此奏之言則知當時雇直優<lb/>
厚無刋除而後致匠者之樂役方且隠欺以<lb/>
求用之不暇其不假滕口以蔓引推托也决<lb/>
矣　先朝官吏律已之廉持論之厚又於此<lb/>
乎見之故不以其事之微而遂略之也<lb/>
　　　　國忌設齋<lb/>
祖宗以景靈爲原廟每國忌用時王禮集緇<lb/>
黄以薦時思焉珂簿正大農日嘗隨班行香<lb/>
清晨宰執率百官入班定緇黃鍾磬螺鈸如<lb/>
<pb n="KR3j0124_SBCK_013-8b"/>
法僧職宣䟽齋僧道各二十五員以爲常制<lb/>
珂按續通典在唐已有之髙祖五月六日忌<lb/>
勝業㑹昌各設五百齋太穆皇后竇氏五月<lb/>
二十一日忌興福寺興唐觀各二百五十人齋<lb/>
太宗五月二十一日忌青龍經行寺各五百人<lb/>
齋文德皇后長孫氏六月二十一日忌慈恩温<lb/>
國寺各二百五十人齋睿宗六月二十日忌<lb/>
安國西明寺各三百人齋昭成皇后竇氏十<lb/>
一月二日忌慈恩寺昭成觀各三百人齋玄宗<lb/>
<pb n="KR3j0124_SBCK_013-9a"/>
四月五日忌千福寺開元觀各設三百人齋<lb/>
元獻皇后楊氏三月二十三日忌資聖化度<lb/>
寺各二百人齋肅宗四月十八日忌崇聖寺<lb/>
昊天觀各設三百人齋章敬皇后呉氏正月<lb/>
二十二日忌章敬寺元都觀各設三百人齋<lb/>
代宗五月二十一日忌聖興惠日寺各設五百<lb/>
人齋睿眞皇后沈氏十月二日忌揔持寺肅<lb/>
明觀各設二百五十人齋德宗正月二十三<lb/>
日忌莊嚴寺光天觀各設五百人齋昭德皇<lb/>
<pb n="KR3j0124_SBCK_013-9b"/>
后王氏十一月十一日忌福壽寺元真觀各設<lb/>
五百人齋然則唐制固甚侈今幾止二十之<lb/>
一　祖宗威神在天要無取乎此姑惟示存<lb/>
羊之意可也然祝唄之詞頌臺每付之常程<lb/>
不復刋定如文武官僚祿位常居等語要於<lb/>
宗廟非所冝言亦鄰於俚云<lb/>
　　　　皇祐差牒<lb/>
今丗中臺給黄牒之制前必曰尚書省牒某<lb/>
官而右語則曰差充某職替某官成資闕珂<lb/>
<pb n="KR3j0124_SBCK_013-10a"/>
嘗得　皇祐五年十二月勑牒一其詞曰中<lb/>
書門下牒光祿寺丞錢中立牒奉勑冝差知<lb/>
䖍州贑縣事替阮士龍過滿闕候到交割縣<lb/>
務諸般公事一一㸃檢依例施行牒至准勑<lb/>
故牒珂謹按　祖宗朝造命之地本曰中書<lb/>
門下制勑院在焉自　元豐分三省中書取<lb/>
㫖門下省審尚書奉行而其職始分故　熙<lb/>
寧以前士大夫所被受堂帖多是中書省劄<lb/>
子而官制後始歸之尚書非沿襲之誤也如<lb/>
<pb n="KR3j0124_SBCK_013-10b"/>
候到交割㸃檢數語　祖宗之重民事謹職<lb/>
守不厭於詳且複蓋於此有稽焉<lb/>
　　　　紹興儲議<lb/>
大父鄂王飛　紹興十年出師北征密䟽建<lb/>
儲議　高宗賜御札有曰覽卿親書奏深用<lb/>
歎嘉非忱誠忠讜則言不及此今　宸章藏<lb/>
于家可考而見一時張戒作黙記誤載於七<lb/>
年而有衝風吹紙之謗珂所上籲　天辨誣<lb/>
一書固首辨之矣然或者以爲勲舊握兵在<lb/>
<pb n="KR3j0124_SBCK_013-11a"/>
外不當與大計故足以致媢忌珂謂不然謹<lb/>
按漢武帝三王之封霍去病實發其議史記<lb/>
載其奏䟽曰陛下過聽使臣去病待罪行間<lb/>
宜專邊塞之思慮暴骸中野無以報乃敢惟<lb/>
他議以干用事者誠見陛下憂勞天下哀憐<lb/>
百姓以自忘虧膳貶樂損郎員皇子頼天能<lb/>
勝衣趨拜至今無號位師傅官陛下恭讓不<lb/>
䘏羣臣私望不敢越職而言臣竊不勝犬馬<lb/>
　昧死願陛下詔有司因盛夏吉時定皇子<lb/>
<pb n="KR3j0124_SBCK_013-11b"/>
位唯願陛下幸察制曰下御史唐李晟在鳯<lb/>
翔亦嘗曰魏證以直言致太宗堯舜上眞忠<lb/>
臣也行軍司馬李叔度曰彼搢紳儒者事公<lb/>
勲德何希是晟曰君失辝晟幸得備將相茍<lb/>
容身不言豈可謂有犯無隱耶是非惟上所<lb/>
擇爾叔度慙此最明證去病是時蓋爲驃騎<lb/>
將軍以功益置大司馬與大將軍衛青並爲<lb/>
之晟節度鳯翔隴右涇原軍兼行營副元帥<lb/>
皆正握兵云<lb/>
<pb n="KR3j0124_SBCK_013-12a"/>
　　　　遂國記誤<lb/>
王明清揮麈後錄曰官制未改時知制誥今<lb/>
之中書舍人但演詞而已不聞繳駮也　康<lb/>
定二年富文忠爲知制誥先是　昭陵聘后<lb/>
蜀中有王氏女姿色冠丗入京備選　章獻<lb/>
一見以爲妖豔太甚恐不利於少王乃以嫁<lb/>
其姪從德而擇　郭后位中宫　上終不樂<lb/>
之王氏之父䝉正由劉氏婣黨屢典名藩未<lb/>
幾從德卒至是　中批王氏封遂國夫人許<lb/>
<pb n="KR3j0124_SBCK_013-12b"/>
入禁中文忠適當草制封還抗章甚力遂併<lb/>
寢其　㫖外制繳詞頭蓋自此始珂按　國<lb/>
朝㑹要　景祐四年二月七日洪州别駕王<lb/>
䝉正特除名廣南編管永不叙用䝉正女劉<lb/>
從德妻今後不令入内兒女見與皇族爲㛰<lb/>
者除已成結更不得爲親如明清之言遂國<lb/>
者固　上所屬意䝉正所坐止以私通父婢<lb/>
前任受楊澄吉金故入温嗣良流罪作福之<lb/>
柄容有所末减也當時司理劉渙簿郭照爲<lb/>
<pb n="KR3j0124_SBCK_013-13a"/>
從各勒停衝替　雷霆之威嚴如此乃有是<lb/>
哉　景祐在　康定之前王氏已有不令入<lb/>
内之㫖蒙正官止别駕未聞典藩明清所記<lb/>
恐或有誤　國史冨文忠弼傳𥘉無此一節<lb/>
奏議亦不編此䟽蘇文忠軾所作墓誌又不<lb/>
書惟李文簡燾通鑑長編載其事引别志爲<lb/>
據又不得其時考明清所刻李賢良垕帖嘗<lb/>
欲明清注龍山稅官與史事其得之明清無<lb/>
疑别志雖未詳或縁歲月乆復封邑之故而<lb/>
<pb n="KR3j0124_SBCK_013-13b"/>
封還遂致傳疑云表之以章　昭陵之聖德<lb/>
　　　　武定軍<lb/>
嘉定戊辰　詔改雄淮軍爲武定珂按此名<lb/>
有二不可五代史晉開運元年三月癸巳籍<lb/>
民爲武定軍是嘗爲複名不可一也　眞宗<lb/>
廟謚曰武定僞蜀嘗以洋州爲武定軍節度<lb/>
景祐四年四月　詔以犯廟謚改爲武康軍<lb/>
矣不可二也立軍經武爲一代之制而襲季<lb/>
丗之號瀆　宗廟之制在今日所當亟正焉<lb/>
<pb n="KR3j0124_SBCK_013-14a"/>
　　　　金版<lb/>
今郊祀天地　祖宗正配位皆有金版書神<lb/>
位以金飾木爲之如匣之制稍高博且表以<lb/>
青字珂按典故　政和六年六月甲戌宣和<lb/>
殿學士禮制局詳議官蔡攸言臣昨受　睿<lb/>
旨討論位版之制退考太史局所掌見用位<lb/>
版皆無所稽據謹按周官有鬼神示之居則<lb/>
知凡祀未嘗無位旅上帝供金版則知凡位<lb/>
未嘗無版唯長短廣狹厚薄之數不見於書<lb/>
<pb n="KR3j0124_SBCK_013-14b"/>
恭考禮文傅以經誼伏請昊天上帝位版長<lb/>
三尺取參天之數厚九寸取乾元用九之數<lb/>
廣一尺二寸取天之備數書徽號以蒼色取<lb/>
蒼璧之義皇地祗位版長二尺取兩地之數<lb/>
厚六寸取坤元用六之數廣一尺取地之成<lb/>
數書徽號以黄色取黄琮之義仍取周官之<lb/>
制皆以金爲之飾又案春秋公羊周之郊祭<lb/>
社稷王者必立祖配也自内出者無匹不行<lb/>
自外至者無主不止而何休以謂匹合也無<lb/>
<pb n="KR3j0124_SBCK_013-15a"/>
所會合則不行得主人乃止蓋郊所以明天<lb/>
之道也而天道未易明冝推人道以接之詩<lb/>
序所以謂尊祖后稷故推以配天者如此其<lb/>
配位位版在冬祀則宜與昊天上帝同制在<lb/>
夏祭則宜與皇地祇同制以稱尊祖以配天<lb/>
地之義　詔從之攸之議固無取然觀　政<lb/>
和禮制似與今不同稽經諏律必有所折衷<lb/>
而後可也<lb/>
　　　　薦饗太廟<lb/>
<pb n="KR3j0124_SBCK_013-15b"/>
南北郊祈榖雩祀神州禖祠以宰執充密院<lb/>
官亦輪攝事　宗廟四時薦饗以宗室使相<lb/>
充否則以正任蓋　中興以來定制珂按李<lb/>
文簡燾續通鑑長編　景祐四年四月乙丑<lb/>
新知樞密院事盛度言奉　敕孟夏薦饗<lb/>
太廟巳受戒誓而有除命故事樞密不差攝<lb/>
行祠事　詔以后廟攝太尉趙賀代之夫以<lb/>
密院則不與祭以　宗廟則差外姓官皆與<lb/>
　日異而不復考所以然何也<lb/>
<pb n="KR3j0124_SBCK_013-16a"/>
　　　　冷端甲<lb/>
楊大監簡在戎監甞得諸李尉府顯忠之<lb/>
族子謂甲不經火冷砧則勁可禦矢謂之冷<lb/>
端遂言于　朝乞下軍器所製造時顯忠之<lb/>
子師尹爲知閤門事寔領是官分辨其不然<lb/>
文移互往復其實工人憚勞費耳時雖知其<lb/>
强辨而無以折之珂按李文簡燾續通鑑長編<lb/>
慶曆元年五月甲戌太常丞直集賢院簽書<lb/>
陜西經略安撫判官田况上兵䇿十四事其<lb/>
<pb n="KR3j0124_SBCK_013-16b"/>
十二日工作器用中國之所長非夷狄可及<lb/>
今賊甲皆冷鍜而成堅滑光瑩非勁弩可入<lb/>
自京齎去衣甲皆軟不足當矢石以　朝廷<lb/>
之事力中國之伎巧乃不如一小羗乎由彼專<lb/>
而精我漫而略故也今請下逐䖏悉令工匠<lb/>
冷砧打造純剛甲旋發赴縁邊先用八九斗<lb/>
力弓試射以觀透箭深淺而賞罰之聞　太<lb/>
祖朝舊甲絶爲精好但歳久斷綻乞且穿貫<lb/>
三五萬聮均給四路亦足以禦敵也然則此<lb/>
<pb n="KR3j0124_SBCK_013-17a"/>
甲在　祖宗朝巳有之時珂以憂去　國恨<lb/>
不以所聞佐其說故迄今猶不能革其制焉<lb/>
愧郯錄卷第十三<lb/>
<pb n="KR3j0124_SBCK_013-17b"/>
</p>
<p>
</p>
  </div>
</body>
</text>
</TEI>
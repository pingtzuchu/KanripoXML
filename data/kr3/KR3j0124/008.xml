<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0124_SBCK_008-1a"/>
愧郯錄卷第八<hi>十則</hi>
　　　　　　　相　臺　岳　珂<lb/>
　　　　年號閣名<lb/>
自唐德宗以正觀開元之盛慨想前烈改元<lb/>
正元庶幾二祖　本朝因之如近世　隆興<lb/>
之用　建隆　紹興　淳熈之用　淳化<lb/>
熈寧　紹熈之用　紹興　淳熈　慶元之<lb/>
用慶暦　元祐　開禧之用　開寶　天禧<lb/>
皆是也珂按呂陶淨德集記聞曰　元祐之<lb/>
<pb n="KR3j0124_SBCK_008-1b"/>
政謂　元豐之法不便即復　嘉祐之法以<lb/>
救之然不可盡變大率新舊二法並用貴其<lb/>
便於民也議者乃云對鈎行法朝士善謔乃<lb/>
云豈獨法令爲然至於年號亦對鈎矣然詼<lb/>
謔之談亦有味珂謂人君法祖存古之意最<lb/>
爲盛德陶言近肆不可以訓又按　光宗升<lb/>
祔循故事將建閣以藏　宸章侍從集議欲<lb/>
以大謨名當　國者以爲不馴又欲名天疇<lb/>
疑近天章且天章不入銜矣乃用　寶謨珂<lb/>
<pb n="KR3j0124_SBCK_008-2a"/>
謂　寶文乃　仁祖閣名　顯謨又　神宗<lb/>
閣名如陶之言亦對鈎也方顯謨建閣時國<lb/>
論尚　紹述　哲宗慕　丕承之烈以見善<lb/>
繼若寶謨則直以禹之書首於三謨而言之<lb/>
歷代寶之以爲大訓本專指墳典此蓋惟取<lb/>
毖藏之義云<lb/>
　　　　陞建府鎭<lb/>
景德三年　詔以宋州爲應天府　大中祥<lb/>
符元年又建南京尊建　國也按宋爲　藝<lb/>
<pb n="KR3j0124_SBCK_008-2b"/>
祖擁旄之地肇基王迹遂奄九月昭揭崈建<lb/>
以示華夏理則有之然自後　列聖濳藩漸<lb/>
以爲故事　藝祖歷睦州刺史　太宗歷睦<lb/>
州防禦　英宗歴岳州團練齊州防禦　宣<lb/>
和元年升睦州爲建德軍岳州爲岳陽軍三<lb/>
年改睦州爲嚴州遂安軍　治平二年升齊<lb/>
州爲興德軍　政和六年又升濟南府此刺<lb/>
史團練防禦州升鎭若府之始也　藝祖<lb/>
神宗歷忠武節度　神宗歷安州觀察　元<lb/>
<pb n="KR3j0124_SBCK_008-3a"/>
豐三年升許州爲頴昌府　宣和元年升安<lb/>
州爲德安府此列鎭升府之始也　太宗歷<lb/>
封晉王　仁宗歷封慶國公壽春郡王　英<lb/>
宗歴封鉅鹿郡公　政和六年升晉州爲平<lb/>
陽府壽州爲壽春府七年升慶州爲慶陽軍<lb/>
宣和元年又升慶陽府且升邢州爲信德府<lb/>
此郡國已帶節鎭升府之始也珂嘗恭攷<lb/>
國史或陞或否類出於有司一時之請迄今<lb/>
尚有不盡舉行者先後重輕疑有隆殺殆不<lb/>
<pb n="KR3j0124_SBCK_008-3b"/>
可以弭後世目睫之議也謹備論之　藝祖<lb/>
歷睦州刺史永州防禦定國義成忠武歸德<lb/>
四節度　太宗王晉國歷睦州防禦泰寧一<lb/>
節度　眞宗王韓襄壽歷尹江陵荆南淮南<lb/>
二節度　仁宗公慶國王壽春郡昇國歷尹<lb/>
江寧忠正建康二節度　英宗公鉅鹿郡歴<lb/>
岳州團練泰州齊州二防禦　神宗公光國<lb/>
王淮陽郡頴國歷安州觀察忠武一節度<lb/>
哲宗公均國王延安郡歷天平彰武二節度<lb/>
<pb n="KR3j0124_SBCK_008-4a"/>
徽宗公寧國王遂寧郡端國歷鎭寧平江鎭<lb/>
江昭德彰信五節度　欽宗公韓國王京兆<lb/>
郡定國歷山南東道興德武昌三節度　高<lb/>
宗公蜀國王廣平郡康國歷牧桂州鄭州亳<lb/>
州平陽信德冀州定武鎭海遂安慶源靜江<lb/>
奉寧集慶建雄安國安武十節度　孝宗公<lb/>
建國王普安郡建國歷和州貴州二防禦保<lb/>
慶常德寧國鎭南四節度　光宗王恭國榮<lb/>
州刺史鎭洮一節度　今上公英國王平陽<lb/>
<pb n="KR3j0124_SBCK_008-4b"/>
郡嘉國歷明州觀察安慶武寧二節度珂甞<lb/>
合而詳攷蓋　王之國十有二晉韓襄壽昇<lb/>
頴端定康建恭嘉而十一備府鎭之名建雄<lb/>
之爲平陽山南東道之爲襄陽忠正之爲壽<lb/>
春建康之爲建康順昌之爲順昌肇慶之爲<lb/>
肇慶定武之爲中山永慶之爲德慶建寧之<lb/>
爲建寧重慶之爲重慶嘉慶之爲嘉定是也<lb/>
獨韓不得與　王之郡八壽春淮陽延安遂<lb/>
寧京兆廣平普安平陽而七備府鎭之名壽<lb/>
<pb n="KR3j0124_SBCK_008-5a"/>
春平陽之外鎭安之爲淮寧彰武之爲延安武<lb/>
信之爲遂寧永興之爲京兆普安之爲隆慶是<lb/>
也獨洺不得與　公之國八郡一慶光均寧韓<lb/>
蜀建英鉅鹿而兼府鎭者四慶陽建寧之外<lb/>
崇慶之爲崇慶安國之爲信德列鎭而不爲<lb/>
府者三光之爲光山均之爲武當寧之爲興<lb/>
寧散府而不爲鎭者一英之爲英德是也<lb/>
節度觀察之府三十有八定國義成忠武歸<lb/>
德泰寧荆南淮南忠正建康天平彰武鎭寧<lb/>
<pb n="KR3j0124_SBCK_008-5b"/>
平江鎭江昭德彰信山南東道興德武昌定<lb/>
武鎭海遂安慶源靜江泰寧集慶建雄安國<lb/>
安武保慶常德寧國鎭南鎭洮安慶武寧安<lb/>
州明州而升爲府者二十有六穎昌應天壽<lb/>
春建康延安襄陽濟南中山平陽信德之外<lb/>
泰寧之爲襲慶荆南之爲江陵天平之爲東<lb/>
平鎭寧之爲開德平江之爲平江鎭江之爲<lb/>
鎭江昭德之爲隆德彰信之爲興仁慶源之<lb/>
爲慶源靜江之爲靜江常德之爲常德寧國<lb/>
<pb n="KR3j0124_SBCK_008-6a"/>
之爲寧國鎭南之爲隆興安慶之爲安慶安<lb/>
遠之爲德安奉國之爲慶元不升府者十有<lb/>
二同滑楊鄂青嚴鄭亳冀拱熙徐是也<lb/>
防團刺史之州八睦永岳泰齊和貴榮兼府<lb/>
鎭者惟濟南列鎭而不爲府者惟睦與岳不<lb/>
升府鎭者五永泰和貴榮是也　尹牧例隨<lb/>
所領節鎭不復複出其閒郡國之封則晉襄<lb/>
壽昇定五國已先啓鎭特以昇府示襃京兆<lb/>
平陽二郡已兼府鎭不復増益節度之號則<lb/>
<pb n="KR3j0124_SBCK_008-6b"/>
江陵建康慶源平陽信德五鎭先已建府又<lb/>
非以　潜藩而升者雖　中興以後職方未<lb/>
盡復閒有隔　王化者其如嚴光均英楊鄂<lb/>
永岳泰和貴榮則猶不得如故常嚴蓋　三<lb/>
聖流光之地又爲特盛惜乎有司之不建明<lb/>
也泰雖爲　英宗龍躍之祥當時辭不拜恐<lb/>
不得與云<lb/>
　　　　昇定建府<lb/>
故事　濳邸賜軍額建府蓋以昭　受命之<lb/>
<pb n="KR3j0124_SBCK_008-7a"/>
符珂嘗攷之亦有爲　元嗣之重而升者<lb/>
天禧二年二月丁卯　仁宗封昇王四月升<lb/>
爲江寧府　賜額建康軍　大觀二年正月<lb/>
庚申　欽宗封定王　政和三年四月升爲<lb/>
中山府如　天禧之詔有曰　朕祗畏昊穹保<lb/>
寧基緒荷洪禧之緫集佑丕業之緜昌利建<lb/>
懿藩實維元嗣表兹南紀允謂名區式示壯<lb/>
猷特崇巨屏　綸言如此則　錫羡之意蓋<lb/>
有在矣　天禧二年八月甲辰　仁宗遂建<lb/>
<pb n="KR3j0124_SBCK_008-7b"/>
儲　政和五年二月乙巳　欽宗亦正東宫<lb/>
蓋　聖意欲以爲　豫建之端倪也<lb/>
　　　　鎭國封號<lb/>
唐太宗爲尚書令終唐世無敢居其官者<lb/>
藝祖以殿前都檢點受　命一再除之外亦<lb/>
復虚貟蓋所以示　尊尊之誼也郡國之爲<lb/>
濳藩者著令不許封而丁侍中謂封晉冨文<lb/>
忠弼宗室仲馨廣平王楗封韓廣漢王椿王<lb/>
黼白時中秦檜張俊封慶今司封之贈典尚<lb/>
<pb n="KR3j0124_SBCK_008-8a"/>
多用之不復以爲怪唐親王節度帶大使<lb/>
本朝無之　列聖皆歷旄鉞固不容盡避至<lb/>
於檢校官使相環衛觀察防禦團練刺史又<lb/>
皆見行官制有未易易者特鎭名郡號似不<lb/>
可同自韓忠獻琦節度淮南當時偶不之講<lb/>
自是習爲固常若　祖宗朝節度使例率赴<lb/>
鎭猶有其地不得辭其名以後皆領遥郡節<lb/>
制藩閫固多有之要少異　歷試之稱斯可<lb/>
已　淳熙閒王冀公淮封韓洪文敏邁當制<lb/>
<pb n="KR3j0124_SBCK_008-8b"/>
制詞有有此冀方莫如韓樂之語刪定官馮<lb/>
震武舉　眞　欽舊封請貼麻遂改胙於魯<lb/>
而文敏著容齋隨筆猶以弼爲言而謂震武<lb/>
不知故事之已有封者珂竊謂尤而效之理<lb/>
固不可震武何訾焉<lb/>
　　　　詞科宗室二制<lb/>
紹興壬戌南宮試宏博科　制題出皇叔慶<lb/>
逺軍承宣使授昭化軍節度使封安定郡王<lb/>
同知大宗正事是歳洪文安邁沈大戎介洪<lb/>
<pb n="KR3j0124_SBCK_008-9a"/>
文惠适中選　紹熙庚戌　制題又出皇叔<lb/>
太尉定江軍節度使提舉萬壽觀授武昌軍<lb/>
節度使開府儀同三司充醴泉觀使是歳陳<lb/>
紫微晦中選珂甞攷典故　祖宗袒免親以<lb/>
上備環衛冠屬籍謂之南班　中興百年<lb/>
藝祖下惟秀邸　太宗下惟濮邸得與蓋自<lb/>
厚　阜二陵以來其屬尚親故也　神宗甞<lb/>
念開創之烈以　藝祖燕秦二王後族系既<lb/>
䟽恩數久殺於是　詔推一人裂地王之<lb/>
<pb n="KR3j0124_SBCK_008-9b"/>
從祀郊廟韓忠獻琦當軸以爲疑天下心不<lb/>
可遂用近屬封郡王之制以應　詔書是爲<lb/>
安定　南渡後率取諸燕王宮一族老不問<lb/>
何官即爲廉車膺茅土然則燕邸諸孫豈復<lb/>
有未襲王爵而先爲承流稱　皇叔者哉又<lb/>
祖宗朝太尉爲三公官班維師下而位保傅<lb/>
上親王不欲兼　帝師故檢校官多至太尉者<lb/>
政和二年九月癸未　詔改官制以尉府爲武<lb/>
選一品之名居節鉞之首序執政之次班列<lb/>
<pb n="KR3j0124_SBCK_008-10a"/>
既降又以掌武之嫌罕復以授宗英炎興以<lb/>
還蓋絶無焉故毎自檢校官即拜視儀寧以<lb/>
三少序進爲小迂以代此一階今制猶如此<lb/>
則太尉爲宗室　制題尤非也武昌爲<lb/>
欽宗濳藩近制醴泉多以授前宰臣而宗盟<lb/>
率領萬壽又皆有可疑者焉<lb/>
　　　　中司論事<lb/>
李文簡燾續通鑑長編載　紹聖三年正月己酉<lb/>
御史中丞黄履言知麟州燕復以納粟得官<lb/>
<pb n="KR3j0124_SBCK_008-10b"/>
年踰七十耳目昏暗郡務廢弛乞下本路體<lb/>
䆒果如所聞即乞罷免　詔河東經略司體<lb/>
量以聞珂竊謂以中司論一郡守年既不可<lb/>
掩病復不能支以貲得仕既至於乗障亦可<lb/>
謂僥踰矣而反覆鄭重如此有以見　祖宗<lb/>
忠厚之風至此猶未泯慄慄焉惟懼風聞之<lb/>
失實履雖非清議所與而能推此心其亦可<lb/>
嘉也歟<lb/>
　　　　給舍論駁<lb/>
<pb n="KR3j0124_SBCK_008-11a"/>
唐李藩在瑣闥以筆塗詔謂之塗歸　國朝<lb/>
嚴重此制銀臺旣設封駁三字亦許繳奏<lb/>
元豐改官名門下省則有給事中中書省則<lb/>
有中書舍人然　中興以後三省合爲一均<lb/>
爲後省封還或同銜則曰未敢書讀書行否<lb/>
則析之其辭止此而巳珂按典故　元祐四<lb/>
年五月乙酉權給事中梁燾繳蒲宗孟知虢<lb/>
州及胡宗回范鍔孫升杜天經等放罪罰金<lb/>
㫖揮其駁文皆曰所有録黄謹具封還伏乞<lb/>
<pb n="KR3j0124_SBCK_008-11b"/>
聖慈特付中書省别賜取　㫖施行語意乃<lb/>
與今異以時考之蓋官制既行分省治事謹<lb/>
審覆揆議之訓故其制如此耳然　元祐之<lb/>
初司馬文正光已甞乞合三省則是道揆雖<lb/>
一職守仍分至如合二府於一堂列兩省於<lb/>
同局則固不必爲是區别斯亦　南渡簡易<lb/>
之制也<lb/>
　　　　帶節降麻<lb/>
慶元己未夏知慶元府鄭興裔告老　詔轉<lb/>
<pb n="KR3j0124_SBCK_008-12a"/>
一官致仕久之始降麻授武泰軍節度使近<lb/>
例上章掛冠多已與遺奏同上　聞故因是得<lb/>
節者不復　告廷止從中書給告興裔實引<lb/>
年歸故居京魏公鏜當　國以爲當有以别<lb/>
於奏訃者遂　宣鎻如故事鄭氏以爲寵珂<lb/>
按　祖宗故事將相文武之臣以旄鉞得謝<lb/>
例換環衛班髙若　特恩則文換東宮官謂<lb/>
之納節不降麻如李繼勲張耆楊崇勲李端<lb/>
愿之類是也後來寖許帶節致仕降麻以旌<lb/>
<pb n="KR3j0124_SBCK_008-12b"/>
元老如冨弼文彦博之類是也　紹興十六<lb/>
年春正月戊子觀文殿學士葉夢得拜崇慶<lb/>
軍節度使致仕夢得方無恙而不復降麻殊<lb/>
非舊典興裔之得復舊制寵矣然今之非引<lb/>
年者元不以爲追褒之典其　制詞中仍有<lb/>
養壽臧介祉福之語則是尚以爲存乃頓有<lb/>
内外制之異又不知其如何也<lb/>
　　　　納節舊典<lb/>
帶節致仕而降麻制近歳惟鄭興裔得之已<lb/>
<pb n="KR3j0124_SBCK_008-13a"/>
具前説珂甞再攷　中興要會則久矣不宣<lb/>
鎻矣因取　紹興三年正月二十五日翰林<lb/>
學士綦崈禮之　奏而備録焉崈禮之言曰<lb/>
近者楊惟忠邢煥皆以節度使致仕即不曽<lb/>
鏁院降麻緣節度使除拜移改加恩之類並<lb/>
須宣制豈有見帶節鉞致仕而獨不然此一<lb/>
時之闕典也臣甞記　祖宗時凡節將臣僚<lb/>
得謝不以文武並納節别除一官致仕如<lb/>
仁宗朝張耆授太子太師楊崇勲授太子少<lb/>
<pb n="KR3j0124_SBCK_008-13b"/>
保　神宗朝李端愿授太子少保致仕皆武<lb/>
臣也惟　熙寧閒冨弼以元勲舊相始令特<lb/>
帶節鉞致仕弼猶力辭不敢當者久之其後<lb/>
相繼者則曽公亮文彦博也他人豈可援以<lb/>
爲例耶近歳以來致仕不問何人不復納節<lb/>
換官亦恐有違舊制乞令三省樞密院討論<lb/>
舊典施行　從之既而三月二十一日樞密<lb/>
院奏檢討典故　慶曆三年五月特令河陽<lb/>
三城節度使同中書門下平章事楊崇勲爲<lb/>
<pb n="KR3j0124_SBCK_008-14a"/>
左衛上將軍致仕初崇勲判成德軍而部民<lb/>
行賂其子崇誨求免所犯罪事故特令致仕<lb/>
熙寧元年二月二十八日以醴泉觀使定國<lb/>
軍節度使李端愿爲太子少保致仕端愿以<lb/>
目疾請休退故事多除上將軍致仕　上命<lb/>
討閲唐制優加是命三年　上御　集英殿<lb/>
䇿進士午漏　上移御需雲便坐　延輔臣<lb/>
賜茶曹公亮陟降　殿陛足跌仆於地　上<lb/>
遽命左右掖起之明日以病告久之進司空<lb/>
<pb n="KR3j0124_SBCK_008-14b"/>
以河陽三城節度使兼侍中集禧觀使五日<lb/>
一朝㑹討夏人起公亮知永興軍　召還復<lb/>
爲集禧觀使納節請老以太傅兼侍中致仕<lb/>
詔今後節鉞致仕令三省樞密院遵依　祖<lb/>
宗典故自是之後至九年四月十三日吕忠<lb/>
穆頤浩復以少傳鎭南之節得謝蓋所以寵<lb/>
明受之勲遂至十六年正月而夢得建旄矣<lb/>
納節既不舉行故雖無功者亦得扳援爲比<lb/>
迄於今不復可追正也崇勲明年十二月實<lb/>
<pb n="KR3j0124_SBCK_008-15a"/>
甞改宫保崈禮所奏互是但公亮爲退傅元<lb/>
不帶節鉞此爲失之<lb/>
　　　　彭輅告詞<lb/>
近歳引年掛冠者不常有或以疾匄致仕則<lb/>
必轉官從欲中書給綸告　王言優撫皆如<lb/>
生存時蓋猶望其有瘳也曁遺奏徹　宸扆<lb/>
則又降　㫖贈官乃始寓追賁泉穸之意惟<lb/>
嘉定壬申七月前主管殿前司公事果州團<lb/>
練使主管武夷山冲佑觀彭輅授均州觀察<lb/>
<pb n="KR3j0124_SBCK_008-15b"/>
使致仕制詞有曰卧壺頭之疾方自解於中<lb/>
權掛神武之冠忍遽聞於遺表可無寵數憫<lb/>
我藎臣又曰顧瞻壁壘方覺精明小逸宮祠<lb/>
如何不淑又曰士志死綏未得捐軀塗肝腦<lb/>
之地　朕方推轂乃成移疾寘股肱之悲英<lb/>
爽不亡識予愴悼蓋似以致仕合於遺表以<lb/>
轉官合於贈典前雖無此比然於今世致仕<lb/>
者用之則是得其實也<lb/>
愧郯錄卷第八<lb/>
</p>
<p>
</p>
  </div>
</body>
</text>
</TEI>
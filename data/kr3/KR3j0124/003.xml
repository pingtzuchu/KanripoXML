<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0124_SBCK_003-1a"/>
愧郯録卷第三<hi>六則</hi>
　　　　　　　相　臺　岳　珂<lb/>
　　　　南北郊<lb/>
洪文敏邁容齋四筆紀南北郊二事曰三代<lb/>
之禮冬至祀天扵南郊夏至祭地扵北郊王<lb/>
莽扵元始中改為合祭自是以来不可復變<lb/>
元豐中下　詔欲復北郊至六年唯以冬至祀<lb/>
天而地祇不及事　元祐七年又使博議而許<lb/>
將顧臨范純禮王欽臣孔武仲各為一說逮<lb/>
<pb n="KR3j0124_SBCK_003-1b"/>
蘇文忠軾之論出於是群議盡廢當時諸人<lb/>
之說有六一曰今之寒暑與古無異宣王六<lb/>
月出師則夏至之日何爲不可祭二曰夏至<lb/>
不能行禮則遣官攝行亦有故事三曰省去<lb/>
繁文末節則一歳可以再郊四曰三年一祀<lb/>
天又三年一祭地五曰當郊之歳以十月神<lb/>
州之祭易夏至之方澤可以免方暑舉事之<lb/>
患六曰當郊之歳以夏至祀地祇於方澤<lb/>
上不親郊而通爟火於禁中望祀軾皆辟之以<lb/>
<pb n="KR3j0124_SBCK_003-2a"/>
謂無一可行之理其文載扵奏議凡三千言<lb/>
元符中又　詔議合祭論不一唯太常少卿宇<lb/>
文昌齡之議最為簡要曰天地之勢以髙卑<lb/>
則異位以禮制則異宜以樂則異數至扵衣<lb/>
服之章器用之具日至之時皆有辨而不同<lb/>
夫祀者自有以感扵無自實以通扵虛必以<lb/>
氣合氣然後可得而親可冀其格今祭地扵<lb/>
圜丘合以氣則非所合以類則非應而求髙<lb/>
厚之来享不亦難乎後竟用其議此兩說之<lb/>
<pb n="KR3j0124_SBCK_003-2b"/>
至當如此珂按二郊重事也　中興以後雖<lb/>
循合祭之制大槩不過三說一以　祖宗乆行<lb/>
神靈之所顧歆　崇觀作新卒無福應一以<lb/>
經　元祐宗工鉅儒之論必不可破一以因時<lb/>
制宜難扵頻舉重禮然以珂攷之合祭之議<lb/>
謂之便今可也謂之合古不可也分祭之議<lb/>
謂之合古可也謂之便今不可也二議自不<lb/>
相揜軾必欲兼取而合之此所以啟後日紛<lb/>
紛之論軾之自謂合扵古者八而六議不與<lb/>
<pb n="KR3j0124_SBCK_003-3a"/>
焉晚學蓋嘗竊疑之而不敢議也及博觀<lb/>
紹聖間諸公之所以藉口者則亦容有說矣謹<lb/>
參以臆說而著之虞書肆類禋望徧于羣神<lb/>
當時必不略地示之祀夫受禪大事也祇見<lb/>
之初固皆秩非常之禮如漢魏以後升燎而<lb/>
後即位耳恐未可以為比此一可疑也武王<lb/>
克商柴祭上帝望祭山川未嘗有南郊北郊<lb/>
之别夫告成亦大事也且告非祭也如今之<lb/>
奏告　國有大事則告之固不容拘以二至而<lb/>
<pb n="KR3j0124_SBCK_003-3b"/>
亦不容循以為常也此二可疑也昊天有成<lb/>
命之詩歌天而不歌地使歌扵北郊則未有<lb/>
歌其所不祭祭其所不歌者夫般廵守而祀<lb/>
四岳河海也其詩曰允猶翕河若以為祭則<lb/>
必歌則海岳之祭將合扵河乎天作之詩不<lb/>
言先公猶曰一廟也河海異地矣故或者以<lb/>
折陳祥道而張商英首言之　紹聖之初此三<lb/>
可疑也春秋書不郊猶三望左氏以為郊之<lb/>
細魯猶及山川周獨不及嶽瀆乎嶽瀆茍得<lb/>
<pb n="KR3j0124_SBCK_003-4a"/>
従祀地示固必合祭矣夫說者言三望或以<lb/>
為泰山河海又以為淮河又以為分野之星<lb/>
及山川固自不同禮三正記曰郊後必有三<lb/>
望先儒以為助天布功是以祭天及之皆扵<lb/>
郊之明日然春秋書猶以示譏若曰廢其大<lb/>
而祀其細則可譏耳望未嘗合扵郊也蓋别<lb/>
祭也逆計以及魯之禮因魯以想周之制此<lb/>
四可疑也天地合祭久矣議者乃謂始扵王<lb/>
莽且禮當論其是非不當以人而廢夫書之<lb/>
<pb n="KR3j0124_SBCK_003-4b"/>
紀虞周皆變禮也詩春秋之紀周魯皆疑辭<lb/>
也則謂不始扵莽亦不過以十九章歌為說<lb/>
耳漢禮視古多違要未為確此五可疑也光<lb/>
武親誅莽尚采元始故事八陛重壇皆南鄉<lb/>
西上見扵建武之制夫漢世郊禮駮矣五畤<lb/>
待我而具髙祖未嘗不因秦渭陽五帝之廟<lb/>
汶上明堂之祠多出方士之口汾雎后土至<lb/>
孝武而始舉其制如圓丘之類亦不經漢不<lb/>
祭地示者六葉康衡改郊位随輙罷去終西<lb/>
<pb n="KR3j0124_SBCK_003-5a"/>
漢之丗事地甚略光武草創之爲亦姑謂度<lb/>
吾所能行或如髙祖之因秦而巳中元之定<lb/>
七郊仍别有方澤恐未可據此六可疑也水<lb/>
經注伊水東北魏有圜丘準漢日爲重壇天<lb/>
地位其上夫漢巳不足法而魏可因乎此七<lb/>
可疑也唐天寶元年敕皇地示宜如南郊合<lb/>
祭以後皆合于圜丘夫天寶之時視漢魏益<lb/>
邈矣且　元豐之詔固欲盡剗近代之陋而一<lb/>
還成周之典今以是爲證果足以厭議者之<lb/>
<pb n="KR3j0124_SBCK_003-5b"/>
心乎此八可疑也夫摭其合者八而皆不免<lb/>
扵疑固将又求其所以合則益趨扵滕口矣<lb/>
昌齡之議截截明辨如白黑一二之不可易<lb/>
是矣抑不知軾之已出扵此也軾之言曰夫<lb/>
漢之郊禮尤與古戾唐亦不能如古　本朝<lb/>
祖宗欽崇祭祀儒臣禮官講求損益非不知<lb/>
圓丘方澤皆親祭之為是也蓋以時不可行<lb/>
是故參酌古今上合典禮下合時宜較其所<lb/>
得已多扵漢唐矣天地　宗廟之祭皆當嵗徧<lb/>
<pb n="KR3j0124_SBCK_003-6a"/>
今不能嵗徧是故徧於三年當郊之嵗又不<lb/>
能於一嵗之中再舉大禮是故徧於三日此<lb/>
皆因時制宜雖聖人復起不能易也今並祀<lb/>
不失親祭而北郊則必不能親往二者孰為<lb/>
重乎若一年再郊而遣官攝事是長不親事<lb/>
地也三年間郊當祀地之嵗而暑雨不可親<lb/>
行遣官攝事則是天地皆不親祭也夫分祀<lb/>
天地决非今世之所能行議者不過欲扵當<lb/>
郊之嵗祀天地　宗廟分而為三耳分而為三<lb/>
<pb n="KR3j0124_SBCK_003-6b"/>
有三不可夏至之日不可以動大衆舉大禮<lb/>
一也軍賞不可復加二也自　有國以来天地<lb/>
宗廟唯饗此祭累嵗相承唯用此禮此乃神<lb/>
祇所歆　祖宗所安不可輕動動之則有吉<lb/>
凶禍福不可不慮三也凡此三者臣熟計之<lb/>
無一可行之理伏請従舊為便又發其意於<lb/>
議中曰古者以親郊為常禮故無繁文今世<lb/>
以親郊為大禮故繁文有不能省珂謂止常<lb/>
禮大禮二字自足以為不可破之論正不必<lb/>
<pb n="KR3j0124_SBCK_003-7a"/>
區區求合以啟多言今世之郊士大夫識周<lb/>
禮者皆能心非之特壓以軾之重望而重以<lb/>
元祐諸公之公言蓋謂昌齡名頗不著　紹聖<lb/>
以後為是紛紛者卒不可従故雖邁著書亦<lb/>
兩存其說俱謂至當而軾之所謂合古者僅<lb/>
寘之不辨而已爾不然夫豈不知昌齡之非<lb/>
軾倫擬也耶珂嘗妄欲剟取軾之說而附益<lb/>
之曰類禋柴望雖曰因事而見然虞周以躬<lb/>
事為常祀而以禪告為大祀今將以分祭為<lb/>
<pb n="KR3j0124_SBCK_003-7b"/>
常祀而以合祭為大祀斯可矣唐賈曾議曰<lb/>
有虞氏禘黄帝而郊嚳夏后氏禘黄帝而郊<lb/>
鯀郊之與廟皆有禘也禘扵廟則祖宗合食<lb/>
扵太祖禘扵郊則地祇羣望合食扵圎丘以<lb/>
始祖配享蓋有事大祭非常禮也禇無量郭<lb/>
山惲皆以曾言為然今亦將以分祭為郊而<lb/>
以合祭為禘斯可矣明皇天寳之敕曰凡所<lb/>
祠享必在躬親朕不親祭禮將有闕始用合<lb/>
祭於是唐世皆遵行之今又將以分祭為攝<lb/>
<pb n="KR3j0124_SBCK_003-8a"/>
事以合祭為親祠斯可矣蓋是三者凡以為<lb/>
二字之異而辨之者也周禮一嵗祀天者三<lb/>
明堂享帝者一四時迎氣者五祭地者三饗<lb/>
宗廟者四凡此十五者皆天子親祭也而又<lb/>
朝日夕月四望山川社稷五祀及羣小祭之<lb/>
類亦皆親祭夫天地異位禮樂異數不可同<lb/>
固也五方異尚流峙異形隂陽異宜昏明異<lb/>
用其不可同致均也今六變致神之樂同而<lb/>
用之何也六冕有别王祀皆親隆殺雖殊親<lb/>
<pb n="KR3j0124_SBCK_003-8b"/>
見則一故社稷最貴雖賞刑必受命嶽瀆至<lb/>
重雖封建不以封其不可攝事均也今列壝<lb/>
従祀之禮分而獻之何也拜日東郊揖月西<lb/>
望迎氣以應合蜡以成以時感神因地致敬<lb/>
其不可合處均也今圜丘一方之地合而饗<lb/>
之何也是三者凡以為二說之異而合之者<lb/>
也訂而考之固將知所處矣夫分郊而祀従<lb/>
祀亦且分之也日月星辰合扵天日春月秋<lb/>
可以盡格於冬至乎四嶽海瀆合於地岱東<lb/>
<pb n="KR3j0124_SBCK_003-9a"/>
華西可以盡致於北郊乎合於南郊非古也<lb/>
猶曰来享者屈扵天之尊也格扵禮之大也<lb/>
分而不能盡合扵古又不能盡格扵神則亦<lb/>
無說矣故必欲分南北郊者非盡罷従祀則<lb/>
不可分従祀之禮非　天子能親徧羣祀則<lb/>
不容罷親徧羣祀非盡用周之禮樂則不如<lb/>
不徧盡用周之禮樂非能封建如周使諸侯<lb/>
分治其國而　王朝之事日簡一日惟専意<lb/>
扵祭則不能盡用嗚呼亦難矣當時曾肇謂<lb/>
<pb n="KR3j0124_SBCK_003-9b"/>
祭者順隂陽之性或燔或瘞或沉或埋今於<lb/>
地示事之非其方致之非其類又違於時以<lb/>
此事地未必來享而便謂此爲親見地示之<lb/>
實此臣所未諭其論甚美然不知歲固有祀<lb/>
矣祀固因其方用其時行其禮樂矣特此爲<lb/>
大祀虞周之曰類曰禋曰柴曰望果皆合其<lb/>
方因其類而用其時乎此可爲因革之辨而<lb/>
不足爲二說之折衷明矣又按分祭之議肇<lb/>
於　元豐三年詳定禮文所之言五月甲子陳<lb/>
<pb n="KR3j0124_SBCK_003-10a"/>
襄初請　親祀之嵗夏冬疊舉二祀李清臣請<lb/>
用後漢五位之制　親祀之嵗宿廟以告宿北<lb/>
郊以祭宿南郊以祀止以一時王存請以孟<lb/>
冬純隂之月陸佃請用魯三望之制即圓丘<lb/>
之北别祀地示張璪請盛禮容具樂舞遣冡<lb/>
宰攝事又　詔更加講求明年四月己巳李<lb/>
清臣黄顔王仲修楊傑何洵直葉祖洽文及<lb/>
甫張璪陸佃皆列名　上議惟陳薦援成命之<lb/>
詩媪神並况之章以為不始王莽乞姑仍舊<lb/>
<pb n="KR3j0124_SBCK_003-10b"/>
曾肇請損儀衛之虛文以就躬事地示之實<lb/>
是日遂下詔　親祠如南郊如不　親祠上公<lb/>
攝事仍别修定攝事儀制六年五月甲申禮<lb/>
部太常寺上　親祠及攝事者儀以獻　詔行<lb/>
之時猶未敢以躬祭為必行也七月庚申築<lb/>
方丘是年十一月丙午冬祀遂不復設地示<lb/>
位　元祐初政兩行大饗七年三月始議復合<lb/>
九月戊子　上議戊戌　詔以初見于郊姑設<lb/>
地示位竣事復議十一月癸巳郊八年二月<lb/>
<pb n="KR3j0124_SBCK_003-11a"/>
壬申軾議始　上四月丁巳遂　詔罷集議仍<lb/>
用合祭　紹聖元年五月甲寅以右正言張<lb/>
商英言　詔禮官詳議戊午中丞黄履復言<lb/>
詔送禮寺二年正月辛亥又　詔議如何可<lb/>
以親行祭地之禮然後可罷合祭時又未敢<lb/>
以合祭為全非也三年正月戊午遂　詔間<lb/>
因大禮躬祭地示然實未嘗行至　政和四年<lb/>
五月丙戌始克行方澤蓋三十二年之中大<lb/>
典凡三變而地示僅　元祐一祭而已雖　哲<lb/>
<pb n="KR3j0124_SBCK_003-11b"/>
徽堅主其議亦十九年而乃得行其難如此又<lb/>
按　元祐之議主合祭者吕大防蘇頌蘇轍<lb/>
鄭雍蘇軾顧臨范祖禹錢勰李之純蔣之竒<lb/>
喬執中吴立禮張瓛王欽臣主分祭者范百<lb/>
禄范純禮彭汝礪范子竒曾肇王覿豐稷韓<lb/>
宗道劉安世孔武仲陳軒盛陶宇文昌齡楊<lb/>
畏董敦逸黄慶基虞䇿孫路歐陽棐韓治朱<lb/>
彦宋景年閻木杜純而欽臣則僅乞以初見<lb/>
天地並祭以謝丕况純又主苑中爟火望祠<lb/>
<pb n="KR3j0124_SBCK_003-12a"/>
之議者也武仲議亦稍異　紹聖之議主合祭<lb/>
者錢勰范純禮韓宗師王古井亮采常安民<lb/>
李琮主分祭者蔡京林希蔡卞黄履吴安持<lb/>
晁端彦翟思郭知章劉拯黄慶基董敦逸豐<lb/>
稷傅楫葉祖洽劉定黄裳盛陶虞䇿稷楫祖<lb/>
洽欲省儀以便祭定裳陶䇿則遷就十月神<lb/>
州之祭者也其說皆具是矣軾又以丁未祀<lb/>
周廟為先廟後郊亦周之禮蓋亦以變為常<lb/>
爾至如力奏乞集議之日互相詰難以盡衆<lb/>
<pb n="KR3j0124_SBCK_003-12b"/>
心而祖禹遽白大防以當自　朝廷酌其可<lb/>
否而行之若使相詰必致紛争失體繼遂併<lb/>
集議而罷故商英之撼時論必以為稱首亦<lb/>
有以啟之歟要知議禮大事不可以不詳且<lb/>
謹云<lb/>
　　　　思陵近誤<lb/>
金酋雍立追葬東昏王亶正其廟諡珂嘗讀<lb/>
徐夢莘　三朝北盟集編有大定偽下改窆之<lb/>
詔曰朕惟熈宗孝成皇帝以武元嫡孫受文<lb/>
<pb n="KR3j0124_SBCK_003-13a"/>
烈顧命昨其即位十有五年偃兵息民中外<lb/>
乂安惟海陵庶人亮包藏禍心覬覦神噐誘<lb/>
煽姦黨遂成簒逆而又厚誣盛德降從王封<lb/>
亮旣得志肆其兇殘不道之極至於殺母人<lb/>
怨神怒自厎誅滅惟皇天眷祐于我家肆予<lb/>
一人纉承先緒暴其悖惡貶爲庶人仍黜其<lb/>
殯於兆域之外仰惟熈宗位號冝正是以間<lb/>
者稽之禮文升祔大寶復加美謚尊而宗之<lb/>
惟是葬非其所蓋常慊然爰命有司卜地㳙<lb/>
<pb n="KR3j0124_SBCK_003-13b"/>
日奉還梓宫已扵十月初八日備禮改葬扵<lb/>
思陵庶幾有以慰在天之靈焉按武元即阿<lb/>
骨打文烈即吳乞買僞號太祖太宗名旻與<lb/>
晟者也亶故名喝囉又名曷剌馬父曰聖果<lb/>
又曰室曷名宗悛亶以梁王為按班諳版孛<lb/>
極列蓋晟以繼及之約授之儲副嗣位扵　紹<lb/>
興五年僞天㑹之十三年弑扵　紹興十九年<lb/>
僞皇統之九年　壬戌之盟實與　髙皇定和<lb/>
好為與國而　淳熈因山之始大臣失扵審訂<lb/>
<pb n="KR3j0124_SBCK_003-14a"/>
襲而用之耳目所接其誤又不可與叱奴同<lb/>
日而語旻之陵曰泰晟曰豫泰雖與　哲廟<lb/>
同稱實先後二十四年祖　吾故智尚無嫌也<lb/>
　　　　諸陵複名<lb/>
僖祖陵曰欽　順祖曰康　翼祖曰靖　宣<lb/>
祖曰安　太祖曰昌　真宗曰定　仁宗曰<lb/>
昭　哲宗曰泰　欽宗曰獻實犯後周慶祖<lb/>
漢平帝殤帝唐太祖後晉睿祖偽南漢髙祖<lb/>
唐武后烈祖昭成竇后昭徳王后僖宗漢恵<lb/>
<pb n="KR3j0124_SBCK_003-14b"/>
帝南齊宣帝後梁敬祖後晉憲祖吴景帝元<lb/>
魏肅宗周天元唐中宗周明帝唐太宗偽南<lb/>
漢中宗元魏宣武順于后唐元宗髙祖已用<lb/>
之名　靖　定二號凡再改而皆出扵複其<lb/>
弗審為尤甚　思　崇已出前記自　真宗<lb/>
而下聨永字稱謂雖同紀録猶異若　三祖迺<lb/>
國初定制名止一字直相混為一不可别矣<lb/>
南齊宣帝後梁敬祖之為安魏于后之為泰<lb/>
　太祖之為康亦皆聨永字云<lb/>
<pb n="KR3j0124_SBCK_003-15a"/>
　　　　舘學輕重<lb/>
王明清揮麈録曰政和中　詔天下州縣官<lb/>
皆帶提舉管勾學事時姚麟以節度使守蔡<lb/>
州建言乞免繫階　朝廷許之　靖康初除去<lb/>
紹興中復增但改庶官為主管時孟信安仁<lb/>
仲来帥㑹稽先人寓居孟氏與家間契分甚<lb/>
垕仁仲以兄事先人入境語先人云忠厚與<lb/>
秦檜雖為僚壻而每懐疑心今省謁　攅宫<lb/>
先入　朝然後開府従兄求一不傷時忌對劄<lb/>
<pb n="KR3j0124_SBCK_003-15b"/>
先人舉此仁仲大喜為援麟舊請草牘以上<lb/>
奏入即可尋又降　㫖自此武臣帥守並免<lb/>
入銜行之至今珂按　日曆　紹興二十七年二<lb/>
月壬子少師信安郡王孟忠厚提舉祕書省<lb/>
四月忠厚薨竊謂舘學皆清選况内外異宜<lb/>
因創殊制辭受之際要未知所輕重也　中興<lb/>
初忠厚嘗班延閣繼又歴宥府固不顓以肺<lb/>
腑進豈前日之不受専以檜忌故耶　南渡<lb/>
開壁府惟秦熺以恩澤侯始居此官蓋亦祖<lb/>
<pb n="KR3j0124_SBCK_003-16a"/>
政和七年五月辛卯蔡攸兼領之制忠厚繼<lb/>
之後不復除授　慶元丙辰詞科始以命題<lb/>
試者多忽不考是嵗無合格者<lb/>
　　　　階官避家諱<lb/>
律文有私諱冒榮之禁故四銓之法遇磨勘<lb/>
階官之稱與其三代諱相值者許其自陳授<lb/>
以次官謂之寄理遂以繫之官稱之首珂按<lb/>
國朝著令諸官稱避家諱者擬以次官　元豐<lb/>
改官制或有或無扵是　元符令又附益之云<lb/>
<pb n="KR3j0124_SBCK_003-16b"/>
或授舊官歴攷條令初無以二字入銜者厲<lb/>
世磨鈍之柄而下之人得以寄稱掌故之野<lb/>
亦明矣士習目睫恬不知恠　開禧丙寅李參<lb/>
預壁為小宗伯㑹課當遷中奉大夫正其祖<lb/>
諱援故實自言不帶寄理　詔従之繼㕘大<lb/>
政復遷中大夫而稱朝議大夫自若朝論以<lb/>
為得體然銓法迄今亦莫之改也<lb/>
　　　　贈官回避<lb/>
避諱之制雖見扵令甲而贈官告第階稱或<lb/>
<pb n="KR3j0124_SBCK_003-17a"/>
　所犯司封乃無明文珂在故府嘗訪其事<lb/>
扵天官竟無曉者後閱洪文敏邁容齋三筆<lb/>
紀李燾仁甫之父名中當贈中奉大夫仁甫<lb/>
請諸　朝謂當告家廟與自身不同乞用　元<lb/>
豐以前官制贈光禄卿丞相頗欲許之予在<lb/>
西垣聞其説為諸公言今一變成式則他日<lb/>
贈中大夫必為秘書監贈太中大夫必為諌<lb/>
議大夫决不可行遂止按周人以諱事神名<lb/>
終將諱之錫告榮先焚黄丘壠為人子之榮<lb/>
<pb n="KR3j0124_SBCK_003-17b"/>
也而顧犯其所諱不安孰大焉父前子名<lb/>
君前臣名　朝廷之著位以一人之私而易之<lb/>
亦非也况綸告之中固書所贈官之姓名而<lb/>
今世士大夫仕于　朝者亦未嘗自避其名<lb/>
推此言之雖無避可也其或祖名某而贈父<lb/>
官稱寔犯之使父而在猶將避而不敢當如<lb/>
此雖贈以次官亦可也臆度如此未知其當<lb/>
更俟博識<lb/>
愧郯録卷第三<lb/>
<pb n="KR3j0124_SBCK_003-18a"/>
</p>
<p>
</p>
  </div>
</body>
</text>
</TEI>
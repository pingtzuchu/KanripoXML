<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0124_SBCK_007-1a"/>
愧郯録卷第七<hi>二則</hi>
　　　　　　　相　臺　岳　珂<lb/>
　　　　官品名意之訛<lb/>
淳熈官品令自太師而下至翰林醫學列爲<lb/>
九品皆有正從蓋見行之制故著令所載凡<lb/>
叙䕃儀制罪贖不以髙下槩謂之品官珂甞<lb/>
泝源而求所始本魏延康元年二月尚書陳<lb/>
群以天朝選用不盡人才始立九品官人之<lb/>
法州郡皆置中正以定其選擇以州郡之賢<lb/>
<pb n="KR3j0124_SBCK_007-1b"/>
有識鑒者爲之區别人物第其髙下則其𥘉<lb/>
立品似非品秩也乃人品耳而通典載魏官<lb/>
自黃鉞大將軍至諸州郡防門明列品第則<lb/>
是肇端自魏已循而訛矣是時魏未受禪蓋<lb/>
亦漢法也然珂甞考之後趙而得名之所以<lb/>
訛考之梁而得意之所以訛後趙王勒二年<lb/>
使張賔領選𥘉定五品後更定九品命公卿<lb/>
及州郡歳舉秀才至孝廉清賢良直言武勇<lb/>
之士各一人𥘉用五而後以九則是更魏而<lb/>
<pb n="KR3j0124_SBCK_007-2a"/>
晉品數猶未定也通典可疑矣宋書九品謂<lb/>
晉江右所定則懷愍以前尚無之通典乃若<lb/>
是其較且明豈當時循陳群之法謂某品人<lb/>
則可登某品所謂品者逆設以待其人而已<lb/>
非謂官品也益逺益訛遂爲官秩之定論耶<lb/>
此殆名訛之所以始也梁定班法與品互用<lb/>
而著其說曰十八班皆有清濁自十二班以<lb/>
上並詔授表啓不稱姓從十一班至九班禮<lb/>
數復爲一等又流外有七班寒微者爲之從<lb/>
<pb n="KR3j0124_SBCK_007-2b"/>
此班者方得進登第一班梁承齊後者也品<lb/>
秩乆定矣而蔡法度之所定决非肇始而所<lb/>
以寓禮數者不附於品而别之以班則班蓋<lb/>
梁之所自立謂一代之制不可以虚耳意自<lb/>
齊而上班之未有則禮數亦附於品則品蓋<lb/>
爲禮文之節耳此殆意之所以訛也詳考梁<lb/>
班品法天監𥘉武帝命尚書刪定郎濟陽蔡<lb/>
法度定令爲九品秩定帝於品下注一品秩<lb/>
　萬石第二第三爲中二千石第四第五爲<lb/>
<pb n="KR3j0124_SBCK_007-3a"/>
二千石隋百官志梁天監七年革選徐勉爲<lb/>
吏部尚書定爲十八班以班多者爲貴同班<lb/>
者則以居下者爲劣則品蓋非梁所專用而<lb/>
易以爲班矣謂班以選事而設則丞相太宰<lb/>
太傅太保大司馬大將軍太尉司徒司空爲<lb/>
第十八班初不關選法通典謂品制不廢疑<lb/>
若相須而成將軍釐定百二十五號爲二十<lb/>
四班其不登二品應須軍號者凡十四號别<lb/>
爲八班施於外國者又有百九號亦爲十品<lb/>
<pb n="KR3j0124_SBCK_007-3b"/>
二十四班班制之多乃如此則不假於品矣<lb/>
而莫知其徒爲禮秩之别也陳承梁後乃定<lb/>
相國丞相太宰太傅太保大司馬大將軍太<lb/>
尉司徒司空開府儀同三司巴陵汝隂二王<lb/>
後尚書令品爲第一自此以下昈列爲九正<lb/>
合今制而不分正從逆而求之晉宋南齊亦<lb/>
莫不然則皆承魏訛其益可信也此裂於齊<lb/>
事遵元魏而品從之名著焉是官之有品自<lb/>
曹魏始品之有從乃自元魏始及考其𥘉不<lb/>
<pb n="KR3j0124_SBCK_007-4a"/>
特正從也而每品正從復分上中下焉蓋一<lb/>
品之間析而六矣此髙祖太和之制也及二<lb/>
十三年髙祖復次職令而丗宗𥘉班行之三<lb/>
師二大乃不入品其四品以下正從又分爲<lb/>
上下階猶析而四也北齊蓋因之耳至於魏<lb/>
之列品顧猶曰第幾品從幾品而未目爲正<lb/>
從齊始别之逮隋而曰正曰從截然而不可<lb/>
紊矣還攷梁制品尚寡故自九而一乃極於<lb/>
丞相班尚繁故自一而十八亦極於丞相班<lb/>
<pb n="KR3j0124_SBCK_007-4b"/>
多者品貴品少者班尊二者相爲用而貴賤<lb/>
等差於此參見而互明班止於梁隨即廢矣<lb/>
祖宗朝遷轉名曹皆各有流品　元豐後來<lb/>
始以寄禄無他名遂爾相混然禮數之異率<lb/>
繫一時官守元未甞以品秩爲别此則言官<lb/>
制者之未甞講明也然則陳羣之始本非始<lb/>
言人品者則當設逆待之法故循而見於魏<lb/>
官品之訛曹魏之訛亦非訛定禮秩者固當<lb/>
附設官之目故參而見於梁班法之用不考<lb/>
<pb n="KR3j0124_SBCK_007-5a"/>
於羣無以知其名不考於梁無以知其意在<lb/>
今日名訛於魏意訛於梁而品不復爲輕重<lb/>
盍亦反其本哉唐開元二十五年定制自正<lb/>
四品至九品猶有上下階蓋隋煬暫廢之規<lb/>
至此復見本朝乃盡合之也<lb/>
　　　　散階勲官寄禄功臣撿校試銜<lb/>
本朝國史職官志七載敘階之法曰開府儀<lb/>
同三司至將仕郎爲文散官驃騎大將軍至<lb/>
陪戎副尉爲武散官并二十九等如舊而注<lb/>
<pb n="KR3j0124_SBCK_007-5b"/>
其下曰太平興國元年改正議大夫爲正奉<lb/>
大夫朝議郎爲朝奉郎承議郎爲承直郎奉<lb/>
議郎爲奉直郎宣議郎爲宣奉郎又載勳官<lb/>
曰自上柱國至武騎尉凡十二等如舊制又<lb/>
載功臣曰功臣者唐開元中號萬騎曰唐元<lb/>
功臣代宗時有寶應功臣徳宗時有奉天定<lb/>
難元從功臣之號僖昭時將相多加功臣羙<lb/>
名五代寖增其制皇朝因之凡宣制而授者<lb/>
多賜焉叅知政事樞密副使及剌史以上階<lb/>
<pb n="KR3j0124_SBCK_007-6a"/>
勲髙者亦或賜之中書樞密則有推誠協謀<lb/>
同徳佐理之名親王則崇仁保運餘官則推<lb/>
誠保徳翊戴掌兵則忠果雄勇宣力外臣則<lb/>
純誠順化宰相初加即六字餘並四字其罷<lb/>
則加二字又有守正忠亮保順宣徳忠正佐<lb/>
運保節宣忠亮節之號文武迭用焉中書樞<lb/>
密所賜名若罷免或岀鎮則改之其他若班<lb/>
直將士禁軍别校則賜拱衛翊聖之號遇恩<lb/>
加但其名不過兩字而注其下曰又有保順<lb/>
<pb n="KR3j0124_SBCK_007-6b"/>
忠勇拱衛護聖奉慶果毅肅衛之號又載檢<lb/>
校官曰檢校兼試官之制檢校官則三師三<lb/>
公左右僕射六尚書左右散騎常侍侍太子<lb/>
賔客國子祭酒大卿監少監諸行郎中貟外<lb/>
郎兼官則御史大夫中丞侍御史殿中侍御<lb/>
史監察御史試秩則大理司直評事秘書監<lb/>
校書郎凡武官内職軍職及刺史以上皆有<lb/>
檢校官兼官内殿崇班初授則檢校祭酒兼<lb/>
御史大夫三班及吏職蕃官諸軍副都頭加<lb/>
<pb n="KR3j0124_SBCK_007-7a"/>
恩初授檢校太子賔客兼監察御史自此累<lb/>
加焉而注其下曰朝軍指揮使止於司徒軍<lb/>
頭指揮使忠佐馬歩都軍頭止於司空軍班<lb/>
都虞候忠佐副都軍頭以上止於左右僕射<lb/>
諸軍指揮使止於吏部尚書其官止若遇恩<lb/>
則或加階爵功臣又申之曰幕職𥘉授則試<lb/>
校書郎再任如至兩使推官則試大理評事<lb/>
書記支使防禦團練使判官以上試大理司<lb/>
直評事又加則兼監察御史亦有至檢校貟<lb/>
<pb n="KR3j0124_SBCK_007-7b"/>
外郎以上者行軍　使皆檢校貟外郎以上<lb/>
朝官階勲髙遇恩亦有加檢校官郎中則卿<lb/>
監少監貟外則郎中太常博士以下則貟外<lb/>
郎並無兼官其解試大理評事校書郎正字<lb/>
寺監主簿助教者謂之試銜有選集同出身<lb/>
例珂按如舊制者蓋謂如唐制也　太平之<lb/>
改官名蓋以　熈陵𥘉即位未改舊名因避<lb/>
諱而然也是時正以職事官爲官名如吏部<lb/>
尚書至于職官令録皆虚名也而不得實涖<lb/>
<pb n="KR3j0124_SBCK_007-8a"/>
其事以知判官爲職事如判尚書都省至于<lb/>
權知某州縣皆實職也而不關所帶之官以<lb/>
階爲恩以勲爲品以爵邑功臣爲假寵以檢<lb/>
校試官爲帶銜故　咸平四年左司諌知制<lb/>
誥楊億轉對　上䟽有曰勲散之設名品實<lb/>
繁朝散銀青猶關命服護軍柱國全是虚名<lb/>
欲乞自今常參官勲散俱至五品者許封贈<lb/>
官階勲俱至三品者許立㦸又五等之爵施<lb/>
之于今雖有啓封之稱曽無胙土之實苴茅<lb/>
<pb n="KR3j0124_SBCK_007-8b"/>
廷社固不可以遂行翼子詒孫亦足稽於舊<lb/>
典欲乞内外官封至伯子男者許䕃子至公<lb/>
侯者䕃孫國公者許嫡子嫡孫一人襲封又<lb/>
當今功臣之稱始於徳宗幸奉天扈蹕將士<lb/>
並加奉天定難功臣之號因一時之賞典爲<lb/>
萬丗之通規近歳以來將相大臣加至十餘<lb/>
字者尤非經據不可遵行所宜削除以明憲<lb/>
度可以見當時士大夫之厭於虚名者矣然<lb/>
祖宗承隋唐末流襲爲定例故不見其用而<lb/>
<pb n="KR3j0124_SBCK_007-9a"/>
惟見其冗若其剏始之𥘉磨鈍之具不窮於<lb/>
一偏要亦自有深意何以言之自　元豐定<lb/>
官制歸階官於寄禄還職守於百司盡削功<lb/>
臣略餘檢校試官俱罷爵邑僅存繼自　政<lb/>
和而來又捐勲轉之令則　朝廷之上所以<lb/>
褒功賞能貤恩馭幸者惟階職官守而巳<lb/>
祖宗存此名也雖以例轉或以赦遷而猶間<lb/>
繫服色之重輕資序之深淺封䕃之厚薄𥘉<lb/>
未盡捐之也且階官至貟外郎則可以任子<lb/>
<pb n="KR3j0124_SBCK_007-9b"/>
庶官帶貼職則不限隔郊至於郎曹寺監侍<lb/>
從宰執截截乎有恩數品秩之異然則所用<lb/>
者皆實賞也檢校之略餘者惟武階有六等<lb/>
多不盡轉間又徑自旄鉞陞尉府亦幾於無<lb/>
爵邑實封雖不改舊而惟遇　郊霈有司按<lb/>
格法定封及宰執𥘉除循故事謂之加恩耳<lb/>
亦不以爲賞也虚名旣偏廢而吏勞不可不<lb/>
酬惟其不可不酬故官賞不得不濫惟其不<lb/>
得不濫故貼職不甚貴重銓選奏𥙷益袢揆<lb/>
<pb n="KR3j0124_SBCK_007-10a"/>
今擥昔在　本朝厭之猶之可也其在隋唐<lb/>
其可以虛名厭之哉珂又按階散勲官在前<lb/>
丗合於一至唐則析而爲二階勲功臣檢校<lb/>
在唐析於四而　本朝則合於一其用與不<lb/>
用實寓見於是自宋齊梁陳後魏北齊以來<lb/>
諸九品官皆以將軍爲品秩謂之加戎號此<lb/>
正如　國𥘉軍制皆以御史爲品秩謂之加<lb/>
憲銜也梁制雖親王起家未加將軍不開府<lb/>
不置佐史官可以見一時以此號爲重然其<lb/>
<pb n="KR3j0124_SBCK_007-10b"/>
實未甞將屯亦虚名耳隋旣受命髙祖採後<lb/>
周之制置上柱國柱國上大將軍大將軍上<lb/>
開府儀同三司開府儀同三司上儀同三司<lb/>
儀同三司大都督帥都督都督揔十一等以<lb/>
酬勤勞又有特進左右光禄大夫金紫光禄<lb/>
大夫銀青光禄大夫朝議大夫朝散大夫並<lb/>
爲散官以加文武官之德聲者並不理事又<lb/>
有翊軍等四十三號將軍品凡十六等爲散<lb/>
號將軍以加檢校居曹有職務者爲執事官<lb/>
<pb n="KR3j0124_SBCK_007-11a"/>
無職務者爲散官戎上柱國已下爲散實官<lb/>
軍爲散號官諸省及左右衛武候餘左右監<lb/>
門府爲内官自餘爲外官散官之名肇見於<lb/>
是還考漢制光禄大夫太中大夫郎議郎中<lb/>
郎侍郎郎中皆無貟多至數十人特進奉朝<lb/>
請亦皆無職守優游禄秩則官之有散自漢<lb/>
已有之矣然當時之仕于朝者不任以事則<lb/>
置之散正如今日宫觀設官之比未有以職<lb/>
爲實以散爲號如後丗者也故成都侯王商<lb/>
<pb n="KR3j0124_SBCK_007-11b"/>
以特進領城門兵置幕府得舉吏是正如今<lb/>
日兼官不可以官稱爲比梁制左右光禄金<lb/>
紫光禄太中中散等大夫並無貟以養老疾<lb/>
遡而考之魏晉宋齊元魏下而考之陳北齊<lb/>
後周隋亦莫不有之參見於九品十八班之<lb/>
間元魏𥘉又甞置散官五等其品第五至第<lb/>
九百官有闕則取於其中以𥙷之蓋皆以儲<lb/>
才待須而亦與諸職事官均其勞佚也逮隋<lb/>
開皇六年始置六品以下散　八郎爲正階<lb/>
<pb n="KR3j0124_SBCK_007-12a"/>
八尉爲從階正六品上爲朝議郎下爲武騎<lb/>
尉從六品上爲通議郎下爲屯騎尉正七品<lb/>
上爲朝請郎下爲驍騎尉從七品上爲朝散<lb/>
郎下爲游騎尉正八品上爲給事郎下爲飛<lb/>
騎尉從八品上爲承奉郎下爲旅騎尉正九<lb/>
品上爲儒林郎下爲雲騎尉從九品上爲文<lb/>
林郎下爲羽騎尉準前所置散官見於諸品<lb/>
者上柱國爲從一品柱國特進左右光禄大<lb/>
夫爲正二品上大將軍金紫爲從二品大將<lb/>
<pb n="KR3j0124_SBCK_007-12b"/>
軍銀青爲正三品上開府朝議爲從三品開<lb/>
府朝散爲正四品上儀同爲從四品儀同爲<lb/>
正五品大都督爲正六品帥都督爲從六品<lb/>
都督爲正七品通而觀之則九品之内皆有<lb/>
散官以酬勞矣惟正一品虚而不置所以章<lb/>
其貴也煬帝嗣位多所改更先罷特進次罷<lb/>
十一等酬勞官八郎八尉四十三號將軍并<lb/>
省朝議大夫置九大夫八尉自一品至九品<lb/>
别有其制其九大夫從一品曰光禄正二品<lb/>
<pb n="KR3j0124_SBCK_007-13a"/>
曰左光禄從二品曰右光禄正三品曰金紫<lb/>
從三品曰銀青正四品曰正議從四品曰通<lb/>
議正五品曰朝請從五品曰朝散其八尉正<lb/>
六品曰建節從六品曰奮武正七品曰宣惠<lb/>
從七品曰綏徳正八品曰懷仁從八品曰守<lb/>
義正九品曰奉議從九品曰立信繼雖復儒<lb/>
林郎文林郎列之七品八品正乃隷秘書省<lb/>
置二十人若三十人專以明經待問撰録文<lb/>
史爲職又若職事官無與於散階也尋又置<lb/>
<pb n="KR3j0124_SBCK_007-13b"/>
散騎郎二十人爲從五品承議通直郎各三<lb/>
十人爲正從六品宣德宣義郎各四十人爲<lb/>
正從七品徴事將仕郎各五十人爲正從八<lb/>
品常從奉信郎各五十人爲正從九品是爲<lb/>
正貟並得禄當品又各有散貟郎無禄隨又<lb/>
改常從爲登仕奉信爲散從自散騎而下皆<lb/>
主出使量事大小據品以發之則正如　國<lb/>
𥘉九品京朝官皆在　京師其罷職者歸本班<lb/>
守本官其出使者知某州轉運某路之制耳<lb/>
<pb n="KR3j0124_SBCK_007-14a"/>
尚書省六曹皆置承務郎一人同貟外郎之<lb/>
職乃正與今尚書郎等又非散號如限貟以<lb/>
設散官使其別有所授决知其必不復徒帶<lb/>
以爲美觀也而唐乃析之郎大夫之秩光禄<lb/>
中散之養疾儒林文林之待問一歸之於文<lb/>
散散號將軍參取雜置益以校尉一歸之於<lb/>
武散柱國等號本以酬勞武騎諸稱並同郎<lb/>
位一歸之於勲官則階散也勲官也唐雖因<lb/>
隋而所用未甞因隋有職者改爲虚名徒名<lb/>
<pb n="KR3j0124_SBCK_007-14b"/>
者置在兼秩是所謂前丗合於一而唐則析<lb/>
爲二史大奈與髙祖興太原飲馬泉之戰以<lb/>
多授光禄大夫階李晟以復復元勲立功時<lb/>
諸子未官宰相以聞即日詔子愿爲上柱國<lb/>
故事柱國門列㦸遂父子皆賜杜淹正觀中<lb/>
檢校吏部尚書再加檢校侍中代宗以射生<lb/>
軍清難而有寶應之稱德宗以涇軍煽逆而<lb/>
有定難之號後隨事而賜亦無定名故唐之<lb/>
有功者或叙階或賜勲或加以檢校或寵以<lb/>
<pb n="KR3j0124_SBCK_007-15a"/>
名號皆上之人有以寓一時之微權而𥘉無<lb/>
階升必致之道四者並用而又申之以封爵<lb/>
重之以實封馭貴馭冨又雜取而輔之在<lb/>
祖宗朝若功臣之名猶有官不當賜而　特<lb/>
賜者如　開寶之於王明　太平興國之於<lb/>
杜彦鈞陳信從郝正　大中祥符之於王承<lb/>
美　天禧之於向漢通　南渡以後　髙皇<lb/>
舉乆廢之典以寵二三大將其他則不多見<lb/>
也每一遇郊官至某則加功臣若干字酬勲<lb/>
<pb n="KR3j0124_SBCK_007-15b"/>
若干級進階若干等徹國若干户並舉而予<lb/>
之故丗但以爲煩而不見其用是所謂唐析<lb/>
於四而　本朝則合於一旣合矣而不能分<lb/>
此所以發　神宗皇帝之獨斷一舉而盡去<lb/>
之也　政和罷勲官徒以太平之丗不欲用<lb/>
議易之而未暇　孝宗淳熈間　廷䇿多士<lb/>
發爲　清問有意復之而未能誠使無並用<lb/>
之術祖已成之例一歸之有司則雖無復可<lb/>
也因虚以濟實即名以輔治一歸之　君上<lb/>
<pb n="KR3j0124_SBCK_007-16a"/>
則雖盡復之亦可也丗之議者多以其名之<lb/>
混淆未易别白故表而著之以俟觀者擇焉<lb/>
又按光禄在晉已分左右魏舒甞加右光禄<lb/>
大夫而西漢之𥘉無印綬秩止比六百石東<lb/>
漢已秩二千石法固應銀章青綬至晉始有<lb/>
加金紫者李憙嵇紹吳隱之輩是也憙傳又<lb/>
載泰始全詔其因光禄之號改假金紫正當<lb/>
是事始然未甞入銜故南齊任遐有乞一片<lb/>
金之請還考宋𥘉乃甞贈臧儁爲金紫光禄<lb/>
<pb n="KR3j0124_SBCK_007-16b"/>
已連稱謂元魏何時乃亦有之而又以銀青<lb/>
入銜遂煥然析爲二官矣梁制金紫光禄次<lb/>
左右光禄光禄次金紫所謂光禄者蓋銀青<lb/>
如舊制是以不重出耳元魏亦叙左右光禄<lb/>
於金紫銀青之上齊承魏制陳因梁法後周<lb/>
於金紫銀青又各分左右皆在左右光禄之<lb/>
下隋唐而降迄于　本朝叙階之法亦莫不<lb/>
然唐去光禄左右字　元豐定官制乃隮二<lb/>
階之班于光禄之上不知何所爲也其他如<lb/>
<pb n="KR3j0124_SBCK_007-17a"/>
朝議置大夫而廢郎躐朝請於通直下宣徳<lb/>
於朝散　政和改制又以豋仕將仕爲未仕之<lb/>
官列之文林之下又以郎大夫爲勇爵不用<lb/>
將軍校尉等官皆與唐制不合云<lb/>
愧郯録卷第七<lb/>
<pb n="KR3j0124_SBCK_007-17b"/>
<pb n="KR3j0124_SBCK_007-17b"/>
</p>
<p>
</p>
  </div>
</body>
</text>
</TEI>
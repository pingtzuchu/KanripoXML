<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0124_SBCK_011-1a"/>
愧郯錄卷第十一<hi>五則</hi>
　　　　　　　相　臺　岳　珂<lb/>
　　　　制舉科目<lb/>
制科之設自漢有之矣至唐而其名特多猶<lb/>
止於御試䇿而已　國初置三科一曰賢良<lb/>
方正能直言極諫二曰經學優深可爲師法<lb/>
三曰詳閑吏理達於教化並州府解送吏部<lb/>
試論三道共三千字以上當日内取成文理<lb/>
優長人物爽秀者中選而設科之後竟無試<lb/>
<pb n="KR3j0124_SBCK_011-1b"/>
者　乾德元年正月十五日始　詔不限内<lb/>
外職官前資見任黄衣布衣並許直詣閤門<lb/>
進奏請應　朕當親試以進時賢　下詔之<lb/>
七十五日而前博州軍事判官頴贄首應<lb/>
詔自薦　臨軒召試賢良科稱　㫖遂拜秘<lb/>
書省著作郎其四年賢良科則又有姜涉經<lb/>
學科則有郝益出焉五月二十七日　藝祖<lb/>
御紫雲樓䇿試而陶糓竇儀王著盧多遜王<lb/>
祐尹拙姚恕馮英並命參校涉等皆以踈略<lb/>
<pb n="KR3j0124_SBCK_011-2a"/>
賜罷猶賜酒食以遣之　定陵右文益篤斯<lb/>
志林陶應制舉試學士院不及格猶賜同進<lb/>
士出身見於　咸平三年四月十五日之<lb/>
詔其市駿骨之意灼然可見矣然　乾德紫<lb/>
雲之試距今三十有四年元無一人嗣膺此<lb/>
選不知中閒何時遂増學士院一試也明年<lb/>
四月十三日始以賢良科試查道陳越王曉<lb/>
而李邈魯驤不入等其八月十日又試何亮<lb/>
孫暨孫僅丁遜皆入第四等及第四次等攷<lb/>
<pb n="KR3j0124_SBCK_011-2b"/>
官宋白梁周翰師頏李宗諤趙安仁薛映楊<lb/>
億殊不聞前有别試亦無學士院考定之文<lb/>
至　景德二年之七月十八日　詔復置賢<lb/>
良方正能直言極諫博通墳典達於教化材<lb/>
識兼茂明於體用武足安邊軍謀宏遠材任<lb/>
邊寄等科　詔書有曰宜委中書門下先加<lb/>
程試如器業可觀具名聞奏　朕將臨軒親<lb/>
試則未　御試之前再加一試疑自此始然<lb/>
賢良方正之舉得人僅在四年之前而　詔<lb/>
<pb n="KR3j0124_SBCK_011-3a"/>
乃明言復置此科殊不見罷科之日爲不可<lb/>
曉也明年七月二十九日以考定官眺逈重<lb/>
考官吕文仲吕祐之戚綸陳彭年所考當應<lb/>
制舉人所納文卷付中書詳較　㑹要書其<lb/>
事以爲　眞皇之意蓋恐遺才當是所考有<lb/>
不中格者而復加詳審爾此僅與今進卷䇿<lb/>
論付侍從後省看詳者同而非試也八月二<lb/>
十二日　詔趙宗古陳綘令狐頌陳漸陳貫<lb/>
令依例付中書試蓋即前詳較不中者之姓<lb/>
<pb n="KR3j0124_SBCK_011-3b"/>
名然中書所試亦未詳以何等文字九月十<lb/>
七日　御崇政殿䇿試乃錢易石待問二人<lb/>
又與前名不同攷之登科記則言二年之<lb/>
詔已有委中書試論六首之　㫖是年乃不<lb/>
紀論題又明年中書門下考試陳綘夏竦乃<lb/>
肇見六論一曰定四時别九州聖功孰大二<lb/>
曰考定明堂制度三曰光武二十八將功業<lb/>
先後四曰九功九法爲國何先五曰舜典爲<lb/>
禹勤事功業孰優六曰曽參何以不列四科<lb/>
<pb n="KR3j0124_SBCK_011-4a"/>
此蓋試論之始而絳又去年所召至今乃中<lb/>
者也自是而後曠歳無之　仁宗天聖七年<lb/>
閏二月二十三日復　詔置六科惟増詳明<lb/>
吏理可使從政餘皆如　景德之詔是科元<lb/>
未嘗罷而再稱復置尤不可曉　詔書又曰<lb/>
今復置賢良方正能直言極諫博達墳典明<lb/>
於敎化才識兼茂明於體用詳明吏理可使<lb/>
從政識洞韜略運籌決勝軍謀宏逺材任邊<lb/>
寄六科應内外京朝官不帶臺省館閣職事<lb/>
<pb n="KR3j0124_SBCK_011-4b"/>
不曽犯贓及私罪情輕者並許少卿監巳上<lb/>
奏舉或自進狀乞應上件科目仍先進所業<lb/>
䇿論五十首詣閤門或附遞投進委兩制看<lb/>
詳如詞理優長具名聞奏當降　朝㫖召赴<lb/>
闕差官試論六首以三千字以上爲合格即<lb/>
與　御試又置高蹈丘園沉淪草澤茂才異<lb/>
等三科應草澤及貢舉人非工商雜類者並<lb/>
許本路轉運逐處長貳奏舉或自於本貫投<lb/>
狀乞應上件科目州縣體量實有行止别無<lb/>
<pb n="KR3j0124_SBCK_011-5a"/>
玷犯者即令納所業䇿論五十首本州看詳<lb/>
委實詞理優長即上轉運使覆更審訪鄉里<lb/>
名譽選有文學佐官看詳委實文行可稱者<lb/>
即以文卷送尚書禮部委判官看詳選擇文<lb/>
理優長者具名聞奏當降　朝㫖召赴闕差<lb/>
官試論六首以三千字以上爲合格即與<lb/>
御試又置書判㧞萃科武舉其逐處㸔詳官<lb/>
不得以詞理平常者一例取　㫖如違必行<lb/>
朝典仍限至十月終巳前具姓名申奏到闕<lb/>
<pb n="KR3j0124_SBCK_011-5b"/>
更有合行事件委逐司條例以聞其制加詳<lb/>
矣明年六月十六日　命盛度韓億就秘閣<lb/>
考試賢良科何詠茂才科冨弼論各六首蓋<lb/>
始就閣試登科記明言茂才科六論與賢良<lb/>
同詠既有官弼爲進士當如　詔書以賢良<lb/>
方正而下六科爲有官者之試高蹈丘園而<lb/>
下三科爲未仕者之試其名不同而實一耳<lb/>
景祐元年六月二十一日始於才識兼茂科<lb/>
得呉育而張方平以進士中茂才　寶元元年<lb/>
<pb n="KR3j0124_SBCK_011-6a"/>
七月二十七日方平又以秘書省校書郎再<lb/>
對賢良方正之䇿則是制科人有再試再中<lb/>
者矣至　皇祐元年八月二日上封者言伏<lb/>
見　國家每設制科以收賢材中選之後多<lb/>
至大用以此知不獨取於刀筆蓋將觀其器<lb/>
能也舊制秘閣先試六論合格者然後　御<lb/>
試䇿一道先論者蓋欲探其博學後䇿者又<lb/>
欲觀其才用近來　御前所試䇿題其中多<lb/>
問典籍名數及細碎經義乃是又重欲探其<lb/>
<pb n="KR3j0124_SBCK_011-6b"/>
博學竟不能觀其才用豈　朝廷求賢才之<lb/>
意耶欲乞將來　御試䇿題中止令問事關<lb/>
治亂體繫安危用之則明昌捨之則微弱往<lb/>
古之巳試當今之可行者十餘條限三千字<lb/>
以上成所對人若文理優長識慮深逺其言<lb/>
眞可行於世其論果有補於時者即爲優等<lb/>
若是文意平常别無可采者即爲末等量與<lb/>
恩澤所有名數及細碎經義更不詳問如此<lb/>
則不爲空言可得實效　詔撰䇿題官先問<lb/>
<pb n="KR3j0124_SBCK_011-7a"/>
治亂安危大體其餘所問經史名數自依舊<lb/>
制則其制益加詳焉至　熈寧七年五月十<lb/>
四日以　御試舉人既有䇿從中書門下之<lb/>
言並罷此舉時吕惠卿力主之馮京力爭而<lb/>
不能得　元祐元年閏二月二日用侍御史<lb/>
劉贄之言復賢良茂才科明年九月二十四<lb/>
日首得布衣謝悰未仕而中賢良科肇見於<lb/>
此　紹聖元年九月十二日　哲宗用章享<lb/>
李清臣鄭雍之議又　詔罷制科　高宗中<lb/>
<pb n="KR3j0124_SBCK_011-7b"/>
興　紹興元年正月一日德音首　詔復置<lb/>
賢良一科且令講求典故於是儀曹之奏曰<lb/>
舊制科場年春降　詔九月赴詔　命尚書<lb/>
兩省諫議大夫以上御史中丞學士待制各<lb/>
舉一人不拘己未仕命官不拘有無出身仍<lb/>
以不曽犯贓私罪充各具辭業䇿論五十篇<lb/>
分爲十卷繳進入舉詞送両省侍從參考分<lb/>
爲三等文理優長爲上等次優爲中等平常<lb/>
爲下等考試繳奏次優以上召赴閣試今詳<lb/>
<pb n="KR3j0124_SBCK_011-8a"/>
天聖七年復置六科詔書首云皆考士節之<lb/>
無瑕采郷評之共許　嘉祐二年詔舉九科<lb/>
亦令采察文行若不如所舉並坐舉者四年<lb/>
旌德縣尉汪輔之巳試六論過閣及殿試亦<lb/>
考入第四等而言者以無士行罷之故蘇文忠<lb/>
軾有云凡預言書之詔命已爲天下之選人然<lb/>
猶使御史得以求其疵諫官得以攷其素一<lb/>
䧟清議輒爲廢人蓋　國家自昔制科取人<lb/>
中選之後多至大用其攷察之嚴不得不爾<lb/>
<pb n="KR3j0124_SBCK_011-8b"/>
令乞今後遇有應者並須尚書兩省諌議大<lb/>
夫以上御史中丞學士待制三人奏舉先攷<lb/>
其素行無愧於清議然後　詔試舉非其人<lb/>
者坐之其閣試舊制一場論六首每篇限五<lb/>
百字以上題目於九經十七史七書國語荀<lb/>
子楊子管子文中子正文及注䟽内出内一<lb/>
篇暗數一篇明數如　紹聖元年閣試舜得<lb/>
萬國之驩心論出史記樂書舜彈五絃之琴<lb/>
歌南風之詩而天下治夫南風之詩者生長<lb/>
<pb n="KR3j0124_SBCK_011-9a"/>
之音也舜樂好之樂與天地同意得萬國之<lb/>
驩心故天下治也此謂暗數謹事成六德論<lb/>
出毛詩皇皇者華箋注此謂明數四通以上<lb/>
爲合格仍分五等入四等以上召赴殿試論<lb/>
引上下文不全上下文有度數及事類暗數<lb/>
引不盡並爲粗差翰林學士兩省官考試于<lb/>
秘閣御史臺官監試及差封彌謄錄官攷訖<lb/>
以合格試卷繳奏　御前拆號竊詳舊制兼<lb/>
注䟽内出題今復科之初欲權罷䟽義餘依<lb/>
<pb n="KR3j0124_SBCK_011-9b"/>
舊制　詔䟽義出題臨時取　㫖珂嘗攷之所<lb/>
謂舊制蓋　祖宗之制也自賢良以至邊寄謂<lb/>
之六増高蹈等三科謂之九此則甚明特所<lb/>
舉官之名稱前乎　元豐則不能詳所出題<lb/>
之詳略因乎　元祐而不能舉遂使外臺參<lb/>
薦之制尼不復見而臨時取　㫖之詔<lb/>
高宗猶意其更　祖宗之已行益有以啓<lb/>
上心之疑而未之亟許焉明年正月二日遂<lb/>
下　詔今後科埸復置賢良科舉官繳詞業<lb/>
<pb n="KR3j0124_SBCK_011-10a"/>
一如儀曹之奏不復許在外之明敡者其後<lb/>
至四年三月十一日七年二月九日十年三<lb/>
月二十三日十四年三月二十八日十七年四<lb/>
月二日二十年五月四日二十三年五月一日<lb/>
二十六年四月三日二十九年三月十九日<lb/>
三十二年三月二十八日凡十一　詔而迄<lb/>
無應書　孝宗即位詔令郡國皆聽薦舉<lb/>
乾道五年十一月四日始得李垕復就中書試<lb/>
焉爾後李塾鄭建德莊冶姜凱滕<graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>杜旟之<lb/>
<pb n="KR3j0124_SBCK_011-10b"/>
流時不乏人或試而不合或召而不試或薦<lb/>
而不召寥寥絶響迄未復振良以此也按薦<lb/>
舉之制　咸平四年二月二十五日　詔令學<lb/>
士兩省御史臺五品以上尚書省諸司四品<lb/>
以上於内外京官幕職州縣官及草澤中舉<lb/>
賢良方正之士各一人三月十九日　詔所<lb/>
舉賢良方正應已貼館職及任轉運使者不<lb/>
在舉限　天聖七年六月二十一日屯田員<lb/>
外郎劉夔請應制科翰林學士宋綬言其已<lb/>
<pb n="KR3j0124_SBCK_011-11a"/>
任尚書六品官罷之　景祐元年二月四日<lb/>
詔六科今後應京朝官幕職州官不犯贓罪<lb/>
及私罪情輕者並許應京朝官須是太常博<lb/>
士巳下不得帶省府推判官館閣職事并發<lb/>
運轉運提點刑獄差任者其幕職州縣官須<lb/>
經三考以上其見任合該移入沿邊不般家<lb/>
地分及川廣福建等處者候廽日許應高蹈<lb/>
丘園沉淪草莾茂科異等三科及武舉應進<lb/>
士諸科取解不獲者不得應　慶曆六年六<lb/>
<pb n="KR3j0124_SBCK_011-11b"/>
月十八日　詔自今制科並隨貢舉爲定制<lb/>
須近臣論薦無得自舉　嘉祐二年六月十<lb/>
九日　詔自今太常博士而下不充臺省館<lb/>
閣職及提點刑獄以上差任選人不限有無<lb/>
考第并草澤人並聽待制以上舉即不得自<lb/>
陳内草澤人並許本路轉運使採察文行保<lb/>
明奏舉如程文荒淺不中選才行不如所舉<lb/>
者坐之出題之制　景祐四年閏五月四日<lb/>
命兩制各上䇿問叅以經義　元祐七年五<lb/>
<pb n="KR3j0124_SBCK_011-12a"/>
月十一日　詔秘閣試制論科於九經兼經<lb/>
正史孟楊荀國語及注内出題其正義母出<lb/>
又　國初以宰相撰題　紹聖元年　命翰<lb/>
林學士林希撰題　乾道七年九月　命宰<lb/>
相葉衡撰題是皆　國家科目沿革之制先<lb/>
後互攷尤可見其變也初　熈寧變更王荆<lb/>
公用事惡人議巳欲撼成制二年十二月九<lb/>
日始　詔削制科恩數迄於罷舉　紹聖章<lb/>
享奏對遂有復科無𥙷謝悰王當司馬槱等<lb/>
<pb n="KR3j0124_SBCK_011-12b"/>
皆極踈謬之說是不足論而　皇祐五年八<lb/>
月試者十八人時宰相密諭考官只放一人<lb/>
過閣惟太祝趙彦若與選及對䇿又黜之則<lb/>
深可爲　治朝惜若　嘉祐八年六月十七<lb/>
日詔制科十七人趙卨等權罷將來科場便<lb/>
赴秘閣就試蓋一時有所不暇非故事也然<lb/>
　天聖　嘉祐之詔　紹興之議攷之素行<lb/>
又爲取人之要云<lb/>
　　　　追冊后<lb/>
<pb n="KR3j0124_SBCK_011-13a"/>
國初追冊后始於　孝惠　建隆三年四月<lb/>
追冊爲皇后　乾德二年三月謚曰孝惠太<lb/>
常　上議攝太尉　皇弟開封尹奉冊繼之<lb/>
者　淑德　懿德　章懐　章穆　温成<lb/>
明達　明節　成穆凡八行焉　母后又不<lb/>
與也惟　明道二年十月三十日追冊美人<lb/>
張氏爲皇后十一月三十日　詔追冊皇后<lb/>
官告焚黄進入　内是時　郭后正位中宮<lb/>
仁宗追念遺徽特崇位號故不盡用后制然<lb/>
<pb n="KR3j0124_SBCK_011-13b"/>
以儷體　宸極乃舍冊用告下儕妃嬪雖曰<lb/>
欲從殺禮然予名捐實訂禮者要失所据矣<lb/>
其後　温成卒奉冊孫威敏沔以樞密副使<lb/>
力爭不肯行事亦可見當時之公議焉<lb/>
　　　　后陵名樂舞<lb/>
國朝陵名自　昌　熙而下皆聮永字定於<lb/>
宰臣　皇后皆祔葬或從姑未甞獨製陵名<lb/>
上謚皆繇太常樂舞製於學士如大安之樂<lb/>
雖定於　皇祐三年七月丁巳然自　開國<lb/>
<pb n="KR3j0124_SBCK_011-14a"/>
之初　建隆元年四月癸酉固已以十二安<lb/>
易周十二順矣惟　章懷后追冊以　至道<lb/>
三年六月十三日降制而七月二十四日直<lb/>
祕閣朱昻請上謚八月三日昂又上陵曰保<lb/>
泰舞曰永和遡攷是時　諸后在清祏　孝<lb/>
明曰惠安　孝惠曰奉安　孝章曰懿安<lb/>
懿德曰順安　淑德曰嘉安　章穆曰理安<lb/>
又皆有樂曲名獨此爲不然殆不可曉且以<lb/>
直秘閣而議典禮上廟謚製陵名定樂舞以<lb/>
<pb n="KR3j0124_SBCK_011-14b"/>
后廟而特起陵名且用二字皆典故所無也<lb/>
　　　　上后謚官<lb/>
建隆二年六月二十三日太常少卿馮吉上<lb/>
昭憲皇后初諡曰明憲自後以爲故事惟<lb/>
孝章以翰林學士承㫖宋白　元德以秘閣校<lb/>
理舒雅　章懿則　命翰林學士馮元如<lb/>
孝惠則闕　上議之官　温成則有　賜謚<lb/>
之詔它皆以判太常寺貳卿之議而行之自<lb/>
慈聖光獻以母儀　四朝始用翰林學士章<lb/>
<pb n="KR3j0124_SBCK_011-15a"/>
惇仍始受成於　祖宗之廟以後乃歸之翰<lb/>
苑以爲常制　章穆之爲莊穆仍有吏部尚<lb/>
書張齊賢等覆謚又不同云<lb/>
　　　　告謚祖廟<lb/>
受后謚于　祖廟自　國初已有此議已而<lb/>
莫之能行　昭憲之謚　建隆二年七月八<lb/>
日太常禮院言準　詔議定　皇太后謚按<lb/>
唐憲宗母王太后崩有司集議以百官謚狀<lb/>
讀於太廟然後上之取受成於祖宗之義也<lb/>
<pb n="KR3j0124_SBCK_011-15b"/>
周宣懿皇后謚號即有司撰定奏聞未嘗集<lb/>
議制下之日亦不告郊廟修謚冊畢始告廟<lb/>
還讀於靈座前　詔從周制是初有請而未<lb/>
從也　孝明之諡　乾德二年正月七日太<lb/>
常禮院言按唐㑹要元和十一年順宗皇后<lb/>
王氏崩謚曰莊憲初太常少卿韋纁進謚議<lb/>
公卿集定欲告天地宗廟禮官奏議曰按曽<lb/>
子問賤不誄貴㓜不誄長禮也古者皇后之<lb/>
諡則讀於廟江都集禮引白虎通曰皇后何<lb/>
<pb n="KR3j0124_SBCK_011-16a"/>
謚謚之於廟又曰皇后無外事無爲於郊所<lb/>
以必謚於廟者謚宜受成於祖宗故皇后謚<lb/>
成於廟請準禮集百官連書謚狀訖讀於太<lb/>
廟然後上謚於兩儀殿今　孝明皇后上謚<lb/>
望如舊禮　詔令尚書省集官議定以聞是<lb/>
又惟從其集議而已迨于　神宗追孝　仁<lb/>
祖爲天下得人之德　慈聖光獻凢禮皆異<lb/>
於前于是用翰林學士章享之議始集中書<lb/>
樞密院侍從官御史臺五品尚書省四品諸<lb/>
<pb n="KR3j0124_SBCK_011-16b"/>
司三品宗室正任團練使以上赴　太廟行<lb/>
請諡之禮遂　詔作冊寶告于天地　宗廟<lb/>
社稷讀於　慶壽殿時　元豐二年十一月十<lb/>
三日也以後又有　母后　中闈之别蓋有<lb/>
唐已定之制有司屢請迄六世而後克從以<lb/>
是知議禮聚訟豈不難哉<lb/>
愧郯録卷第十一<lb/>
<pb n="KR3j0124_SBCK_011-17a"/>
</p>
<p>
</p>
  </div>
</body>
</text>
</TEI>
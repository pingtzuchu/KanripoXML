<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元城語録</head>
    <p>
<pb n="KR3j0102_WYG_000-1a"/>
欽定四庫全書　　　　　子部十<lb/>
　元城語録　　　　　　　雜家類三雜<hi>説之屬</hi>
　　提要<lb/>
　　　　<hi>臣</hi>等謹案元城語録三卷宋馬永卿編永卿<lb/>
　　　　字大年揚州人流寓鉛山據廣信府志知其<lb/>
　　　　嘗登大觀三年進士據所作嬾真子知嘗官<lb/>
　　　　江都丞浙川令夏縣令又稱嘗官闗中則不<lb/>
　　　　知何官矣徽宗初劉安世與蘇軾同北歸大<lb/>
<pb n="KR3j0102_WYG_000-1b"/>
　　　　觀中寄居永城永卿方為主簿受學于安世<lb/>
　　　　因撰集其語為此書安世之學出于司馬光<lb/>
　　　　故多有光之遺說惟光有疑孟而安世則篤<lb/>
　　　　信之亦足見君子之交不為茍同矣其中藝<lb/>
　　　　祖製薫籠一事周必大玉堂雜記謂其以元<lb/>
　　　　豐後之官制加之藝祖之時失於附㑹然安<lb/>
　　　　世非妄語者或記憶偶未確耳李心傳道命<lb/>
　　　　録又論其記程子諫折栁事為虛謂程子除<lb/>
<pb n="KR3j0102_WYG_000-2a"/>
　　　　說書在三月四月二日方再具辭免四月上<lb/>
　　　　旬非發生之時云云然四月上旬與三月相<lb/>
　　　　去㡬何執此以斷必無方春萬物發生不可<lb/>
　　　　戕折之語則强辨非正理矣安世風裁嶽嶽<lb/>
　　　　氣節震動天下朱子作名臣言行録於王安<lb/>
　　　　石吕恵卿皆有所節取乃獨不録安世董復<lb/>
　　　　亨繁露園集有是書序曰朱文公名臣言行<lb/>
　　　　録不載先生殊不可解及閲宋史然後知文<lb/>
<pb n="KR3j0102_WYG_000-2b"/>
　　　　公所以不録先生者大都有三盖先生嘗上<lb/>
　　　　疏論程正叔且與蘇文忠交好又好談禪文<lb/>
　　　　公左袒正叔不與文忠至禪則又心薄力拒<lb/>
　　　　者以故不録其說不為無因是亦識微之論<lb/>
　　　　然道命録備載孔平仲諸人彈論程子疏議<lb/>
　　　　以示譏貶獨不載安世之疏不過於孔平仲<lb/>
　　　　條下附論其不知伊川而已盖亦知安世之<lb/>
　　　　人品世所共信不可動搖未敢醜詆之也近<lb/>
<pb n="KR3j0102_WYG_000-3a"/>
　　　　時有安邱劉源渌者作冷語三卷掇拾伊洛<lb/>
　　　　之糟粕乃以衛道為名肆言排擊指安世為<lb/>
　　　　邪人謂其罪甚于章惇邢恕豈非但有朋黨<lb/>
　　　　之見絶無是非之心者歟要之安世心事如<lb/>
　　　　青天白日非源渌一人所能障蔽衆目也行<lb/>
　　　　録一卷明崔銑所續編大名兵備副使于文<lb/>
　　　　熙又補綴其文舊本附語録之末今亦並存<lb/>
　　　　之庶讀者知安世之行益知證安世之言焉<lb/>
<pb n="KR3j0102_WYG_000-3b"/>
　　　　至語録之中時有似涉于禪者此在程門髙<lb/>
　　　　弟游楊吕謝之徒朱子亦譏其有此弊是不<lb/>
　　　　必獨為安世責亦不必更為安世諱矣乾隆<lb/>
　　　　四十三年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0102_WYG_000-4a"/>
劉元城語録解原序<lb/>
余觀馬永卿所著元城先生語録嗚呼前輩不復見矣<lb/>
使余讀之至於三歎息也余考先生所學所論皆自不<lb/>
妄語中来其論時事論經史皆考訂是非别白長短不<lb/>
詭隨不雷同不欺於心而終之以慎重此皆不妄語之<lb/>
功也司馬温公心法先生其得之矣紹興丙子八月范<lb/>
陽張九成序<lb/>
僕家髙郵少從外家張氏諸舅學問五舅氏諱樅字聖<lb/>
<pb n="KR3j0102_WYG_000-4b"/>
作七舅氏諱桐字茂實九舅氏諱楫字濟川大觀三年<lb/>
冬將赴亳州永城縣主簿七舅氏戒僕曰永城有寄居<lb/>
劉待制者汝知之乎僕謝不知舅氏因為言先生出處<lb/>
起居之詳且曰汝到任可以書求教僕到任之次日因<lb/>
上謁三日以書求教先生曰若果不鄙幸時見過僕因<lb/>
三兩日一造門後數月先生以僕為可教意亦自喜嘗<lb/>
曰某在謫籍少人過從賢者少年初仕宦肯来相從願<lb/>
他日無負此言是時先生寓于縣之回車院年六十三<lb/>
<pb n="KR3j0102_WYG_000-5a"/>
四容貌堂堂精神言語雄偉闓爽每見客無寒暑無早<lb/>
晏必冠帶而出雖談論踰時體無欹側肩背聳直身不<lb/>
少動至手足亦不移噫可畏人也僕從之學凡一年有<lb/>
餘後先生居南京僕往来數見之退必疏其語今已二<lb/>
十六年矣僕既不能卓然自立行其所學以追前輩已<lb/>
負先生之託矣若又不能追録先生之言使之泯絶則<lb/>
僕之罪大僕懐此志久矣獨以奔走因循欲作復止比<lb/>
因竊録祠廩晨昏之暇輒追録之以傳子孫葢以僕聲<lb/>
<pb n="KR3j0102_WYG_000-5b"/>
名之微不能使他人之必傳也先生元城人諱安世字<lb/>
器之事在國史紹興五年正月朢日維揚馬永卿大年<lb/>
序<lb/>
</p>
<p>
</p>
  </div>
</body>
</text>
</TEI>
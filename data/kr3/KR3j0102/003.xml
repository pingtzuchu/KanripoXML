<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元城語録解卷下</head>
    <p>
<pb n="KR3j0102_WYG_003-1a"/>
欽定四庫全書<lb/>
　元城語録解卷下　　　　宋　馬永卿　編<lb/>
　　　　　　　　　　　　明　王崇慶　解<lb/>
先生嘗謂僕本朝官制多循唐時葢以其相近也然獨<lb/>
有一事乃用漢制深得治體僕曰何也先生曰唐制諸<lb/>
道帥臣兼觀察之權故藩鎮擅權無人糾舉必待罪惡<lb/>
暴著然後朝廷治之則害物已多矣是以江南觀察使<lb/>
即宣帥越帥為之荆湖觀察使即潭帥鄂帥兼之其餘<lb/>
<pb n="KR3j0102_WYG_003-1b"/>
諸道亦復如此至於本朝即以前宰相執政從官為帥<lb/>
恐其權大重則以有清望官有風采者為監司以糾之<lb/>
然不過臺省寺監官如有藩臣一事不法即行按劾故<lb/>
不敢為非不待朝廷制之而後有忌憚也漢元封五年<lb/>
初置刺史部十三州秋分行部四封秩纔六百石爾且<lb/>
漢制萬户以上縣令秩千石至六百石今刺史之秩卑<lb/>
矣然刺史之權極重以六條問事一條謂強宗豪右其<lb/>
五條皆謂二千石不法且秩低則其人激昻自進假以<lb/>
<pb n="KR3j0102_WYG_003-2a"/>
重權則能行其志此良法也成帝綏和元年更名牧秩<lb/>
二千石其法隳矣故唐觀察使則綏和之制也本朝監<lb/>
司即元封之制也然則不深知古今治亂者豈可輕變<lb/>
前人法度哉又本朝不獨監司如此又取天下清徳名<lb/>
望骨鯁之士以為臺諫使宰相不敢為非亦此意也<hi>解曰</hi>
<hi>元城謂宋家設監司以糾帥臣使有忌憚立臺諫以糾宰相使不敢為非其論治體甚當然曰臺諫止使宰相</hi>
<hi>不敢為非則若有遺焉夫臺諫者以言為責者也上而天子下而百官内而宫壼外而夷夏無不得論者豈但</hi>
<hi>不使宰相為非而已哉</hi>
<pb n="KR3j0102_WYG_003-2b"/>
僕一日上謁先生坐定先生曰今日夏至僕對曰然先<lb/>
生曰天道逺矣六陽至此而極萬物繁鮮可謂盛矣然<lb/>
一隂已生於九地之下他日天地沍寒肅殺萬物葢從<lb/>
今日始僕曰隂陽消長之理當如是先生曰物禁大盛<lb/>
者乃衰之始也正如齊自太公以來無盛於桓公之時<lb/>
桓公七年始霸而會諸侯至十四年齊公子完來奔是<lb/>
年嵗在己酉而不知有齊國者由此人也又經三己酉<lb/>
至齊簡公之四年嵗在庚申田常弑其君遂專齊國後<lb/>
<pb n="KR3j0102_WYG_003-3a"/>
二年楚滅陳自己酉至庚申一百九十二年其事始驗<lb/>
僕因對曰某觀漢宣帝時事正與先生之言合甘露三<lb/>
年呼韓邪單于稽侯㹪来朝此漢極盛時也是年王政<lb/>
君得幸於皇太子生成帝於甲觀畫室為世適皇孫此<lb/>
新室代漢之兆也豈不如夏至一隂生之類乎先生曰<lb/>
是則然矣然漢再受命已見於景帝生長沙定王發之<lb/>
時則其朕兆固已乆矣僕又問曰事之廢興既皆有數<lb/>
而人事無益乎先生曰不然聖人有所謂知命有所謂<lb/>
<pb n="KR3j0102_WYG_003-3b"/>
言命子罕言命又曰不知命無以為君子但聖人知而<lb/>
不言若不知命尚不可為君子况聖人乎若知而言之<lb/>
是教天下後世不修人事一本於命綱紀廢壞賞罰無<lb/>
章生靈至於無噍類其禍固有不可勝言者矣良久先<lb/>
生曰天下之事似非偶然太平之時君臣會和正如春<lb/>
夏用事自然有和風時雨来相輔佐生成萬物及其衰<lb/>
也君臣㑹合正如秋冬用事自然有嚴霜烈風相輔佐<lb/>
肅殺萬物葢各有其時非偶然也先生言畢慘然久之<lb/>
<pb n="KR3j0102_WYG_003-4a"/>
僕知其意有所在也遂不敢復問<hi>解曰元城與永卿論夏至謂物禁大盛乃</hi>
<hi>衰之始其知言哉得亢龍㫖矣曰一隂生九地之下得履霜㫖矣葢天地間不過六隂六陽迭相循環萬古如</hi>
<hi>一日者也故曰元城其知言也是故夏至一隂生隂之始冬至一陽生陽之始此堯夫所謂一嵗之呼吸者與</hi>
先生嘗云左氏惟論一時小小可喜之事獨不論天下<lb/>
大體僕曰何也先生曰且以伐原一事論之左氏以論<lb/>
伐原而示之信且原者何也天子之邑也天子之邑文<lb/>
公何為而伐之葢文公以兵逼而取之也且晉既定王<lb/>
室之難而請隧故周人辭之曰王章也未有代徳而有<lb/>
<pb n="KR3j0102_WYG_003-4b"/>
二王亦叔父之所惡也與之陽樊温原攅茅之田且晉<lb/>
文之請隧非真欲請之也示欲逼周取天下若楚莊王<lb/>
之問鼎也故周人窺見其意而辭之以謂晉文未有代<lb/>
周取天下之徳而乃有二王既而周人不得已而與之<lb/>
田名曰與之其實逼天子而奪之何以知其然邪其圍<lb/>
陽樊人呼曰此誰非王之懿親其俘之也乃出其民且<lb/>
陽樊之人往往皆天子之親而晉欲俘之嗚呼其不臣<lb/>
也矣故既圍陽樊又復圍原以此可見天子之邑不欲<lb/>
<pb n="KR3j0102_WYG_003-5a"/>
屬晉而晉以兵威逼而取之也而左氏復以為美何哉<lb/>
且王室都洛而温乃今武原也今晉以兵圍而取之其<lb/>
逼王室甚矣且王室之難有時也而王畿之地有時而<lb/>
盡今晉文公之有功宜如文侯仇受賞於平王之禮而<lb/>
乃以兵伐取其地此周之所以愈弱也且天子曰萬乗<lb/>
諸侯曰千乗盖言以大制小以強服弱今王畿之狹如<lb/>
此是晉能定王室一時之難而貽成周無窮之禍也盖<lb/>
東西二周通封畿宗周鎬京也地方八百里八八六十<lb/>
<pb n="KR3j0102_WYG_003-5b"/>
四為方百里者六十四也雒邑成周也方六百里六六<lb/>
三十六為方百里者三十六也二都得方百里百為方<lb/>
千里也故詩曰邦畿千里東西長而南北短短長相覆<lb/>
為千里此周文王時也至幽王時宗周滅所謂方八百<lb/>
里者失之也及平王東遷洛邑則方六百里爾至襄王<lb/>
時以河南賜文公又為諸侯所侵故為地至小然則文<lb/>
公之伐原乃文公至不美之事而左氏乃反稱之何也<lb/>
故某以謂只論一時小小可喜之事不論天下大體<hi>解曰</hi>
<pb n="KR3j0102_WYG_003-6a"/>
<hi>元城此論善矣然左氏浮誇之罪何但此哉雖然文公伐原意在一時小信而不顧萬世之大義左氏過録意</hi>
<hi>圗一時可喜而不復思天下之大體要之其失均焉</hi>
先生與僕論熈寧殿試用䇿時先生曰詩賦經術皆是<lb/>
朝廷一取人之科目耳使如三代兩漢魏晉之時採取<lb/>
名譽豈不得人然奔競矯激之風勝矣故以言取人示<lb/>
公道也殿試之用詩賦䇿問固無優劣人但見䇿問比之<lb/>
三題似乎有用不知祖宗立法之初極有深意且士人<lb/>
得失計較為重豈敢極言時政闕失自取黜落或居下<lb/>
<pb n="KR3j0102_WYG_003-6b"/>
第必從而和之是士人初入仕而上之人已敎之謟也<lb/>
儻或有沽激慷慨直言之士未必有益故元和初牛僧<lb/>
孺李宗閔皇甫湜對䇿極詆時政縁此紛爭分牛李之<lb/>
黨為縉紳之禍者㡬五十年以此足可知也盖朝廷設<lb/>
科目無有難易茍只以四句詩取人人来應亦有得有<lb/>
失或使之盡治五經十二史人以来應亦有得有失况<lb/>
登科之初未見人材及後仕宦則其材智名聲君子小<lb/>
人貴賤分矣不必須得殿試可以别人材也敦厚浮薄<lb/>
<pb n="KR3j0102_WYG_003-7a"/>
色色有之唐文宗之言至矣先生嘗云人主之職在於<lb/>
用人茍能平日有術以採聞之而皆為我用則其運天<lb/>
下有餘裕矣倪寛為廷尉卒史見謂不習事不主曹乃<lb/>
之北地視畜牧耳及為疑奏張湯始竒之上問誰為之<lb/>
者湯言倪寛上曰吾固聞之久矣又蕭望之為治禮丞<lb/>
上疏宣帝自在民間聞望之名曰此東海蕭生耶且寛<lb/>
身為廷尉卒史而廷尉以下皆不知之而天子深居九<lb/>
重乃久聞其名則武帝之聰明過羣臣逺矣且宣帝以<lb/>
<pb n="KR3j0102_WYG_003-7b"/>
少年在民間鬬雞走馬日㳺三輔而當時賢人與民疾<lb/>
苦皆知之盖留心久矣故二主卓然為漢賢主必有大<lb/>
過人者故為人主不能有術以自知天下豪傑惟左右<lb/>
權臣佞幸之是聴烏能起太平之治哉僕因問曰然則<lb/>
人主用何術可以知之先生曰若使天下之士凡有言<lb/>
者皆得達於上又人主於燕閒之時於其等輩廣訪而<lb/>
備問之然後博記而審察之天下無遺材矣<hi>解曰采名固失之浮</hi>
<hi>殿試詩賦諸作若示公矣而或不考其實則亦何真才之可得哉然則其必如虞廷之敷奏以言明試以功而</hi>
<pb n="KR3j0102_WYG_003-8a"/>
<hi>後可也吾師甘泉湛子嘗論舉業徳業二業合一而後真才出焉世道可望焉其所感深矣嗚呼是在君相</hi>
先生與僕論左氏先生曰祁奚請老外舉其讎内舉其<lb/>
子是也而謂之請老非也晉悼公之三年乃魯襄公之<lb/>
三年祁奚請老而舉解狐又舉祁午後十八年晉平公<lb/>
之七年乃魯襄公二十一年晉討欒氏之難囚叔向叔<lb/>
向曰救我者必祁大夫祁大夫外舉不棄讎内舉不失<lb/>
親其獨遺我乎於是祁奚老矣聞之見宣子而免之儻<lb/>
以七十而請老至此年㡬七十矣雖不足怪然不若史<lb/>
<pb n="KR3j0102_WYG_003-8b"/>
記之所載也因取史記示僕晉世家悼公之三年晉會<lb/>
諸侯公問羣臣之可用者祁奚舉解狐又舉祁午先生<lb/>
曰據此則是時祁奚未必七十而請老也但舉羣臣之<lb/>
中可用者耳當以世家為正<hi>解曰祁奚請老與否初何必惓惓究之而元城必欲</hi>
<hi>推尋其故盖亦窮理格物之所在有不可苟如此矣</hi>
先生與僕論作史之法先生曰新唐書叙事好簡畧其<lb/>
辭故其事多欝而不明此作史之弊也且文章豈有繁<lb/>
簡也意必欲多則冗長而不足讀必欲其簡則僻澁令<lb/>
<pb n="KR3j0102_WYG_003-9a"/>
人不喜讀假令新唐書載卓文君事不過止曰少嘗竊<lb/>
卓氏以逃如此而已班固載此事乃近五百字讀之不<lb/>
覺其繁也且文君之事亦何補於天下後世㢤然作史<lb/>
之法不得不如是故可謂之文如風行水上出於自然<lb/>
也若不出於自然而有意於繁簡則失之矣唐書進表<lb/>
云其事則増於前其文則省於舊且新唐書所以不及<lb/>
兩漢文章者其病正在此兩句也又反以為工何㢤然<lb/>
新舊唐史各有長短未易優劣也<hi>解曰作火之法莫如自然元城當矣此古</hi>
<pb n="KR3j0102_WYG_003-9b"/>
<hi>人所以必貴三長也夫所謂自然者何也繁簡當其可是非合其人也推而究之萬事皆然獨作史也乎</hi>
先生嘗謂僕曰漢諸儒所傳六經與今所行六經不同<lb/>
互有得失未可以偏辭論也王嘉奏對曰臣聞咎繇戒<lb/>
帝舜曰亡敖佚欲有國兢兢業業一日二日萬㡬師古<lb/>
曰虞書咎繇謨之辭也言有國之人不可敖慢逸欲但<lb/>
當戒慎危懼以理萬事之機也敖音傲今尚書乃作無<lb/>
教逸欲有邦恐敖字轉冩作教字耳若謂天子無教諸<lb/>
侯佚欲恐或非也先生又曰似此等類六經中甚多要<lb/>
<pb n="KR3j0102_WYG_003-10a"/>
無令俗子知恐生謗議爾<hi>解曰聖人作經如造化生物莫非自然漢諸儒傳經如良</hi>
<hi>工圗畫雖有工巧彷彿時終失其真處多耳吁三代而後豈獨六經與古不同元城慮俗子之生謗宜矣</hi>
先生嘗曰難哉人臣之事君也既自知已之所能為又<lb/>
須知君之所能為若不知而直前未有不受禍敗者也<lb/>
且如蕭望之為太子太傅八九年固當深知元帝之為<lb/>
人及元帝即位乃欲逐去許史恭顯等夫望之雖為師<lb/>
傅然比之許史則其情疎矣且能聴疎臣之言以逐親<lb/>
愛自古人君止一人能之秦昭王也且宣帝何如主也<lb/>
<pb n="KR3j0102_WYG_003-10b"/>
猶且委任宦官葢寛饒一觸而殺其身則其權可知矣<lb/>
元帝至昏庸也其視昭王宣帝猶天冠地履也是豈能<lb/>
去許史恭顯哉故恭顯譖堪更生下獄時元帝初即位<lb/>
不省謁者召至廷尉為下獄後上召堪更生曰繫獄上<lb/>
大驚曰非但廷尉問邪且望之久為太傅知太子仁柔<lb/>
宜以知術輔導之使洞曉天下之事然後可以為人主<lb/>
今乃懵然無知如此不知望之八九年間所以輔之者<lb/>
何等事者也亦不容無罪矣鼂錯誠非長者然言亦可<lb/>
<pb n="KR3j0102_WYG_003-11a"/>
取嘗上疏云皇太子所讀書多矣而未深知術數此亦<lb/>
不為無理故凡人之性明銳者當輔以寛和謙冲之道<lb/>
其性仁柔者當輔以發強剛毅之術如此乃有貴於學<lb/>
矣<hi>解曰人臣事主固難然有二道焉是故忠以謀國幾以相時則亦庶乎其可矣夫元帝之於許史則戚畹</hi>
<hi>也其於恭顯輩則䙝狎近幸也望之於此當示以大義處以無事待以不惡而嚴可也乃欲逐之使去吾恐其</hi>
<hi>萬無是也未幾取辱宜哉古人有言為臣良獨難其亦諒此也夫其亦諒此也夫</hi>
先生與僕論官制因言及玉堂故事先生曰且如玉堂<lb/>
兩字人多不解太宗皇帝常飛白題翰林學士院曰玉<lb/>
<pb n="KR3j0102_WYG_003-11b"/>
堂之廬葢此四字出於李尋傳且玉堂殿名也而待詔<lb/>
者有直廬在其側李尋時待詔黄門故曰久汙玉堂之<lb/>
廬至英廟嗣位乃徹去及元豐中有翰林學士上言乞<lb/>
摘去二字復榜院門以為臣下光寵詔可是乞以殿名<lb/>
名其院也不遜甚矣因檢漢書葢漢之待詔者或在公<lb/>
車或在金馬門或在宦者廬或在黄門時李尋待詔黄<lb/>
門哀帝使侍中徃問災異對曰臣尋位卑術淺過隨衆<lb/>
賢待詔食太官衣御府久汚玉堂之廬師古曰玉堂殿<lb/>
<pb n="KR3j0102_WYG_003-12a"/>
在未央宫然制度不見其詳獨翼奉𫝊略載之奉嘗上<lb/>
疏曰漢徳隆盛在於孝文皇帝躬行節儉外省繇役其<lb/>
時未有甘泉建章及上林中諸離宫館也未央宫又無<lb/>
髙門武臺麒麟鳳凰白虎玉堂金華之殿獨有前殿曲臺<lb/>
漸臺宣室承明耳以此考之則玉堂殿乃武帝所造也<lb/>
僕後以問先生先生曰然<hi>解曰元城論玉堂故事顛末亦是教永卿格物考古一事</hi>
<hi>雖然古今名物可考而知者多矣此吾儒所以必貴博文也哉</hi>
後數日僕問先生曰髙帝七年蕭何治未央宫立東闕<lb/>
<pb n="KR3j0102_WYG_003-12b"/>
北闕前殿武庫太倉見其壯麗甚怒謂何曰天下兇兇<lb/>
勞苦數嵗成敗未可知是何治宫室過度也何曰天下<lb/>
方未定可因以就宫室且夫天子以四海為家非令壯<lb/>
麗亡以重威且亡令後世有以加也上說僕怪蕭何如<lb/>
此乃吟一絶云創業艱難尚爾為太平奢侈可前知欲<lb/>
令後世無能過可笑蕭何爾許癡僕因舉此詩先生笑<lb/>
曰此則固然然何之意深矣髙帝項王皆楚人豐沛臨<lb/>
淮相去至近二人之心豈一日㤀山東㢤羽見秦地皆<lb/>
<pb n="KR3j0102_WYG_003-13a"/>
已燒殘乃思東歸使其如昔日之盛未必不都闗中也<lb/>
漢五年夏雖自雒陽駕之闗中然長安宫殿未成寄治<lb/>
櫟陽又髙帝之在闗中無㡬時矣五年秋親征臧荼復<lb/>
至洛六年十二月取韓信還至雒陽七年冬十月自征<lb/>
韓信又自雒陽至長安時宫闕已成乃自櫟陽徙都長<lb/>
安則髙帝都長安之心方定矣然何欲順適其意以就<lb/>
大事不欲令窺其秘也故假辭云云此何之深意也而<lb/>
史氏見蕭何之意又不欲明言之又不欲不言之乃書<lb/>
<pb n="KR3j0102_WYG_003-13b"/>
上說兩字以見髙帝在何術中而且樂都闗中也<hi>解曰酇侯</hi>
<hi>治未央之過温公老先生葢嘗論之矣然史書上說二字恐一時實録如此未有所謂術之說然元城述以教</hi>
<hi>永卿要必有獨得者非後来所敢輕議也</hi>
先生又曰吾友後生未可遽立議論以褒貶古今葢見<lb/>
聞未廣而涉世淺故也且如孔子萬世師也方孟僖子<lb/>
且死戒其嗣懿子師孔子時子年尚少也又齊景公晏<lb/>
子適魯問禮時孔子方年三十其後孔子年五十餘方<lb/>
歴䀻諸國十四年而只數歸魯時孔子年六十三嵗乃<lb/>
<pb n="KR3j0102_WYG_003-14a"/>
始刪詩定書繫周易作春秋只數年間了却一生著述<lb/>
葢是時學問成矣涉世深矣故其著述始可為後世法<lb/>
譬如積水於千仞之源一日決之滔滔汨汨直至於海<lb/>
其源深也若夫潢潦之水乍流乍涸終不能有所至者<lb/>
其源淺也古人著書多在暮年葢為此也<hi>解曰此元城教人至意不</hi>
<hi>獨策勵永卿易曰修辭立其誠故立言難吾慨世之無忌憚者曽未如何便欲著述不知其事豈細故㢤愚亦</hi>
<hi>坐病此者故二十以来已不自量矣要其年方四十有六以見聞則未博以世故則未深以誠心則未定而亦</hi>
<hi>云然無乃首為元城罪人乎三復抱愧聊復記之</hi>
<pb n="KR3j0102_WYG_003-14b"/>
先生與僕論易僕曰所謂為文言者真孔子之所作乎<lb/>
先生曰其中有孔子之言未必皆孔子之作也葢先儒<lb/>
以此釋經也僕曰何以實之先生因取左氏示僕襄公<lb/>
九年穆姜薨於東宫始徃而筮之遇艮之八史曰是謂<lb/>
艮之隨隨其出也君必速出姜曰亡是於周易曰隨卦<lb/>
元體之長也亨嘉之會也利義之和也貞事之幹也體<lb/>
仁足以長人嘉徳足以合禮利物足以和義貞固足以<lb/>
幹事然故不可誣也是以雖隨无咎且孔子生於襄之<lb/>
<pb n="KR3j0102_WYG_003-15a"/>
二十二年當穆姜為此言時吾聖人未生又左氏以解<lb/>
隨卦周易以解乾卦又元體之長也葢謂人之元首其<lb/>
義尤親切於善之長云<hi>解曰據此則文言未必皆夫子之言明矣然既曰周易以解乾</hi>
<hi>卦當以文王為是左氏以解隨卦恐非</hi>
先生嘗言子弟固欲其佳然不佳者未必無用處也元<lb/>
豐二年秋冬之交東坡下御史獄天下之士痛之環視<lb/>
而不敢救時張安道致仕在南京乃憤然上書欲附南<lb/>
京逓府官不敢受乃令其子恕持至登聞鼔院投進恕<lb/>
<pb n="KR3j0102_WYG_003-15b"/>
素愚懦徘徊不敢投久之東坡出獄其後東坡見其副<lb/>
本因吐舌色動久之人問其故東坡不荅其後子由亦<lb/>
見之云宜吾兄之吐舌也此時正得張恕力或問其故<lb/>
子由曰獨不見鄭崇之救葢寛饒乎其疏有云上無許<lb/>
史之屬下無金張之託此語正是激宣帝之怒爾且寛<lb/>
饒正以犯許史輩有此禍今乃再訐之是益其怒也且<lb/>
東坡何罪獨以名太髙與朝廷爭勝耳今安道之疏乃<lb/>
云其實天下之奇材也獨不激人主之怒時急救之故<lb/>
<pb n="KR3j0102_WYG_003-16a"/>
為此言矣僕曰然則是時救東坡者宜為何說先生曰<lb/>
但言本朝未嘗殺士大夫今乃開端則是殺士大夫自<lb/>
陛下始而後世子孫因而殺賢士大夫必援陛下以為<lb/>
例神宗好名而畏義疑可以此止之<hi>解曰元城以張恕不投東坡之疏一</hi>
<hi>事謂子弟不佳者未必無用固聖賢無棄人之意然張恕之不投疏與東坡之出獄恐亦㡬會人事之偶中耳</hi>
<hi>未可以此便謂子弟之不佳者皆可用也孟子曰中也養不中才也養不才故人樂有賢父兄也斯言其至矣</hi>
<hi>乎</hi>
先生曰某之北歸與東坡同途兩舟相銜未嘗三日不<lb/>
<pb n="KR3j0102_WYG_003-16b"/>
相見嘗記東坡自言少年時與其父幷弟同讀鄭公使<lb/>
北語録至於説大遼國主云用兵則士馬物故國家受<lb/>
其害爵賞日加人臣享其利故凡北朝之臣勸用兵者<lb/>
乃自為計非為北朝計也遼主明知利害所在故不用<lb/>
兵三人皆嘆其言以為明白而切中事機時老蘓謂二<lb/>
子曰古人有此意否東坡對曰嚴安亦有此意但不如<lb/>
此明白老蘓笑以為然先生又云前輩讀書例皆如此<lb/>
故謂之學問必見於用乃可貴不然即腐儒爾武帝時<lb/>
<pb n="KR3j0102_WYG_003-17a"/>
嚴安上疏諫用兵其畧云今徇南夷朝夜郎深入匈奴<lb/>
燔其龍城議者美之此人臣之利非天下之長䇿也鄭<lb/>
公之言其源出於此<hi>解曰觀此則知三蘓開口論天下事如指諸掌者有源流矣古人讀</hi>
<hi>書固如此若乃尋章琢句誇多鬬靡而終無所用者則亦何貴於讀書為㢤雖然未也其必如周程之潛心理</hi>
<hi>學如顔孟之努力性情而後益可貴也</hi>
先生與僕論厯法嘗曰古今厯法各不同其閏法亦從<lb/>
而異秦用顓帝之厯水徳王天下以十月為嵗首故遇<lb/>
閏年即閏九月而謂之後九月葢取左氏歸餘於終之<lb/>
<pb n="KR3j0102_WYG_003-17b"/>
意至於漢初因而不改先生因命取史記秦楚之際月<lb/>
表示僕二世二年後九月徐廣曰應閏建酉漢二年後<lb/>
九月徐廣曰應閏建已漢五年後九月徐廣曰應閏建<lb/>
寅葢徐廣推厯以謂此三年合閏八月四月正月以歸<lb/>
餘於終故閏九月也非獨如此髙后八年七月髙后崩<lb/>
羣臣既誅諸吕迎立代王閏月己酉王即皇帝位元年<lb/>
十月辛亥皇帝見於髙廟且己酉辛亥相去三日已隔<lb/>
一年則知閏月者乃後九月也僕曰書云以閏月定四<lb/>
<pb n="KR3j0102_WYG_003-18a"/>
時成嵗謂之定四時則是四時之間有閏也先生曰非<lb/>
也葢謂無閏月則以春為夏以夏為秋矣故曰定四時<lb/>
非謂四時之間有閏月也<hi>解曰堯命義和作厯厯法之源始此元城以為古今厯法</hi>
<hi>各不同閏法亦異要之小過不及之間或有増損而已其大體定法則確乎不可易也愚嘗思之天地開闢以</hi>
<hi>来一氣衮衮未嘗有息而理實主焉故堯夫以二至為天地一氣之呼吸則知春夏者氣之呼秋冬者氣之吸</hi>
<hi>聖人者有以見其理而測其度故定為年月日時以為民生日用之候不然寒署愆則蚤莫無凖蚤莫無凖則</hi>
<hi>起居失宜起居失宜則作輟乖方而望天下治生民安萬物遂得乎</hi>
先生與僕論唐十一族事先生曰甘露之事葢亦疎矣<lb/>
<pb n="KR3j0102_WYG_003-18b"/>
考其時乃太和九年十一月二十一日也是時李訓謀<lb/>
以甘露降於禁中詔百官入賀因此欲殺宦官且十一<lb/>
月末豈甘露降之時耶謀之疎想見大抵色色如此某<lb/>
意宦官知此謀久矣故不可得而殺也且天下之事有<lb/>
大於此者乎凡可以救死無不為也若當時只貶黜之<lb/>
其禍未必至此乃以死逼人而疎畧如此宜其敗也易<lb/>
曰君不密則失臣臣不密則失身㡬事不密則害成聖<lb/>
人之言信矣先生又言是時凡覆十一族而王涯者年<lb/>
<pb n="KR3j0102_WYG_003-19a"/>
過七十不能引退而與小人同位故雖不預謀顧彼宦<lb/>
官安知之其遇禍也宜㢤且涯自言留心太𤣥經久矣<lb/>
始於貞元十二年丙子至元和四年己丑凡十四年亦<lb/>
嘗作為文字後二十六年乃有甘露之禍且太𤣥惟以<lb/>
進退消息為說涯知其說而不能行何也故曰知之非<lb/>
難行之惟難<hi>解曰元城論甘露之變一事最得大體夫宦官有罪是誠不可姑息茍無罪則亦未</hi>
<hi>有盡誅之理故李訓之謀雖謂之疎可也嗚呼此仲尼所以假年學易</hi>
先生嘗言魏徵傳稱嘗仆所為碑停叔玉昏顧其家衰<lb/>
<pb n="KR3j0102_WYG_003-19b"/>
矣此言非也鄭公之徳國史可𫝊何賴於碑而停叔玉<lb/>
昏乃天以祐魏氏也房𤣥齡之子遺愛因尚主遂為房<lb/>
氏大禍始以淫蕩敗其家法而終滅其族僕後考魏氏<lb/>
之譜鄭公四子叔玉叔瑜叔琬叔珪而叔瑜生莘莘生<lb/>
商商生明明生馮馮生謩至此五世矣使其家尚主而<lb/>
其禍或若房氏豈有再振之理先生曰停叔玉昏乃天<lb/>
以佑魏氏於斯信矣<hi>解曰人之徳業顯晦固有定分而子孫盛衰亦有定命故元城以魏</hi>
<hi>鄭公之名不恃夫碑又以其停昏為魏氏幸也</hi>
<pb n="KR3j0102_WYG_003-20a"/>
先生嘗曰宰相之任難㢤自古以来不負謗者少矣元<lb/>
載既誅時望歸劉晏代宗懲前事遂擢太常卿楊綰禮<lb/>
部侍郎常衮為相時大厯十三年乙巳嵗四月壬午至<lb/>
七月己巳綰薨相去纔一百八日矣然綰之名望如此<lb/>
藉使不死假之嵗月或恐建立又過於此或曰非也當<lb/>
時綰衮齊名衮至此年閏五月甲戌方罷故物議之如<lb/>
此至目為濌伯則綰之早亡未必為不幸也葢權者人<lb/>
所嫉持權既久而亡所建立其被謗也不亦宜㢤<hi>解曰元城</hi>
<pb n="KR3j0102_WYG_003-20b"/>
<hi>嘗嘆宰相之任難又曰自古以來不負謗者少其論允矣然古來負謗豈獨宰相㢤特立獨行者亦鮮不負謗</hi>
<hi>矣又曰權者人所嫉吾以為特立獨行亦鮮不為人所嫉矣故嘗考之人事人未有嫉而不謗亦未有謗而不</hi>
<hi>本於嫉者也然則君子之處世奈何患吾徳之不修不患謗之負不負也其亦庶㡬乎</hi>
先生一日與僕論左氏絳縣老人之嵗僕曰已嘗考之<lb/>
不能解先生曰老夫能言之因取左氏史記幷紙筆於<lb/>
卓子上再三箋注且曰非好古者不足與語也僕秘之<lb/>
久矣又恐因而泯滅輒著於後先生解曰臣生之嵗正<lb/>
月甲子朔四百有四十五甲子矣其季於今三之一也<lb/>
<pb n="KR3j0102_WYG_003-21a"/>
所謂其季於今三之一者季者末也今今日也謂已得<lb/>
四百四十四全甲子其末一甲子六十日而今日乃癸<lb/>
未纔得二十日也故曰三之一文公之十一年夏叔彭<lb/>
生會晉郤缺于承匡冬十一月甲午叔孫得臣敗狄于<lb/>
鹹文公盡十八年宣公盡十八年成公盡十八年至襄<lb/>
公三十年通七十四年以表考之文公之十一年嵗在<lb/>
乙巳襄公三十年嵗在戊午今乃云七十三年者葢謂<lb/>
襄公之三十年上距文公之十一年得七十三年也所<lb/>
<pb n="KR3j0102_WYG_003-21b"/>
謂亥二首六身者注云亥字二畫在上併三六為身如<lb/>
算之六葢古之亥字如此寫故曰二首六身其下六畫<lb/>
如算子三箇六數也所謂下二如身定其日數者注云<lb/>
下亥上二畫立置身傍葢如者往也移下亥上二畫往<lb/>
于亥字身傍則當如此寫其左立者二畫乃二萬也<lb/>
其右重者六畫乃三箇算子六數則六千六百六旬也<lb/>
故曰是其日數也且四百四十五甲子合得二萬六千<lb/>
七百今乃差四十日者則前所謂其季於今三之一謂<lb/>
<pb n="KR3j0102_WYG_003-22a"/>
之旬者葢古以甲子數日故謂之旬如今隂陽家所謂<lb/>
甲午旬中之類是也與書期三百有六旬有六日同<lb/>
義<hi>解曰元城論綘縣老人之嵗曰四百有四十五甲子恐左傳此事頗涉誕恠要未可信雖然元城非妄語</hi>
<hi>者其必有所考矣而愚以左氏浮誇斷之則終有不敢信耳</hi>
先生好談易嘗問僕曰易更三聖何也僕曰漢藝文志<lb/>
言宓戲氏始作八卦文王重易六爻作上下篇孔氏為<lb/>
之彖象繫辭文言序卦之屬十篇故曰易更三聖先生<lb/>
曰以大傳言之神農氏為耒耜蓋取諸益日中為市葢<lb/>
<pb n="KR3j0102_WYG_003-22b"/>
取諸噬嗑黄帝堯舜為舟楫葢取諸渙服牛乘馬葢取<lb/>
諸隨且益噬嗑渙隨皆六十四卦之名也神農黄帝堯<lb/>
舜皆文王之前也則重易六爻謂文王可乎其周官太<lb/>
卜掌三易一曰連山二曰歸藏三曰周易為經卦皆八<lb/>
其别皆六十有四葢夏曰連山商曰歸藏周曰周易此<lb/>
又可見夏商之時已有六十四卦非至文王重易六爻<lb/>
也然則揚雄班固之徒何以言文王重易爻葢文王拘<lb/>
於羑里而演六十四卦之辭如乾元亨利貞坤元亨利<lb/>
<pb n="KR3j0102_WYG_003-23a"/>
牝馬之貞是也非重六爻也至於爻辭則恐周公所作<lb/>
如乾初九潛龍勿用坤初六履霜堅氷至是也若爻辭<lb/>
是文王作則不應曰王用亨於西山又不應曰箕子之<lb/>
明夷故漢藝文志亦言文王作上下篇則今卦辭上下<lb/>
二經也恐先儒傳習之誤也若夫彖象繫辭文言序卦<lb/>
之屬十篇班固以為孔子所作由此言之則作易者不<lb/>
止三聖矣先生又曰今之所謂繫辭者乃古所謂大𫝊<lb/>
也司馬遷傳易大傳曰天下一致而百慮同歸而殊塗<lb/>
<pb n="KR3j0102_WYG_003-23b"/>
則在漢之時謂之大傳不謂之繫辭也又云易曰差之<lb/>
毫釐謬以千里然今易中無此兩句則亦恐大傳之言<lb/>
也今失之矣易曰繫辭焉以斷吉凶是故謂之爻凡兩<lb/>
言之觀聖人之意則爻者所繫辭大凡一卦之中所載<lb/>
之爻皆其辭也以繫辭於一卦之下故曰繫辭此後人<lb/>
失也故詩序亦謂之大傳葢傳取其解經之義爾如春<lb/>
秋有三傳之類俱取其釋經也先生曰吉凶生大業韓<lb/>
康伯注云既定吉凶則廣大悉備此言非是葢有興有<lb/>
<pb n="KR3j0102_WYG_003-24a"/>
廢湯武秦漢之事也又云直其正也方其義也君子敬<lb/>
以直内義以方外當為正以直内又云能說諸心能研<lb/>
諸侯之慮當為能研諸慮如此類者五經中極多僕曰<lb/>
前輩多不言之何也先生曰此事極繫利害五經其來<lb/>
已逺前輩恐倡後生穿鑿之端故不敢著論但欲知之<lb/>
爾若或為之倡則後生競生新意以相夸尚六經無全<lb/>
書矣其害萬萬多於無立論之時此前輩所以慎重姑<lb/>
置之不言可也韓魏公與歐陽文忠公同政府甚久終<lb/>
<pb n="KR3j0102_WYG_003-24b"/>
日相聚無事不言但不曽與文忠公論繫辭僕曰何也<lb/>
先生曰文忠公論繫辭在集中吾友所見也其中有失<lb/>
若與之同則又是一文忠公若論議不同或至爭忿故<lb/>
魏公存之不論<hi>解曰元城以為作易者不止三聖葢認神農黄帝堯舜作用合易處遂以為神</hi>
<hi>農黄帝堯舜作易也其實非矣愚固非知易者然以理測之恐大傳十三卦但叙羣聖所為暗與易合非因易</hi>
<hi>而後為此故每段曰葢曰葢者疑辭未知是否以俟君子</hi>
　<lb/>
　元城語録解卷下<lb/>
</p>
<p>
</p>
  </div>
</body>
</text>
</TEI>
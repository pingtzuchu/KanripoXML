<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>類證普濟本事方卷八</head>
    <p>
<pb n="KR3e0032_WYG_008-1a"/>
欽定四庫全書<lb/>
　類證普濟本事方卷八　　宋　許叔微　撰<lb/>
　　傷寒時疫<lb/>
治太陽中風陽脈浮隂脈弱發熱汗出惡寒鼻鳴乾嘔<lb/>
桂枝湯<hi>今傷風古方謂之中風</hi>
　　桂枝　　芍藥<hi>各一兩半</hi>　　甘草<hi>一兩炙</hi>
　右粗末炒五錢水一盞半生薑三片棗一枚同煎至<lb/>
　七分去滓温服若二三月病温宜陽且湯<lb/>
<pb n="KR3e0032_WYG_008-1b"/>
治太陽病頭痛發熱身疼惡風無汗而喘<lb/>
麻黄湯<lb/>
　　麻黄<hi>去節百沸湯煑去黄汁焙乾一兩半</hi>桂枝<hi>一/兩</hi>甘草<hi>半兩</hi>
　右粗末每服五錢水盞半煎八分温服加減法並依活人<lb/>
　書仲景論傷寒一則桂枝治中風二則麻黄治傷寒三則<lb/>
　青龍治中風見寒脈傷寒見風脈三者如鼎立人皆能<lb/>
　言之而不曉前人處方用藥之意故多不用也且脈浮<lb/>
　而緩者中風也故嗇嗇惡寒淅淅惡風翕翕發熱<lb/>
<pb n="KR3e0032_WYG_008-2a"/>
　仲景以桂枝對之浮𦂳而濇者傷寒也故頭痛發熱<lb/>
　身疼腰痛骨節疼痛惡風無汗而喘仲景以麻黃對<lb/>
　之至於中風脈浮𦂳傷寒脈浮緩仲景皆以青龍對<lb/>
　之何也予常深究三者若證候與脈相對用之無不<lb/>
　應手而愈何以言之風傷衛之氣也寒傷榮之血也<lb/>
　榮行脈中衛行脈外風傷衛則風邪干陽氣陽氣未<lb/>
　固發越而為汗是以自汗而表虚故仲景用桂枝以<lb/>
　發其邪芍藥以治其血蓋中風則病在脈之外其病<lb/>
<pb n="KR3e0032_WYG_008-2b"/>
　稍輕雖同日發汗特解肌之藥耳故仲景於桂枝證<lb/>
　云令半身熱熱微似有汗者佳不可如水淋漓病必<lb/>
　不除是知中風不可大發汗汗過則反動榮血邪氣<lb/>
　乘虚而襲之故病不除也寒傷榮則寒邪入隂血而<lb/>
　榮行脈中者也寒邪居脈中非特榮受病邪自内作<lb/>
　則併與衛氣犯之久則浸淫及骨是以汗不出而熱<lb/>
　齒乾以煩寃仲景以麻黃發其汗又以桂枝甘草助<lb/>
　其發散以滌除内外之邪榮衛之病爾大抵二藥皆<lb/>
<pb n="KR3e0032_WYG_008-3a"/>
　發汗而桂枝則發其衛之邪麻黃併榮衛治之亦自<lb/>
　有深淺也何以驗之仲景桂枝第十九證云病常自<lb/>
　汗出者此為榮氣和氣和者外不諧以衛氣不共榮<lb/>
　氣諧和故爾榮行脈中衛行脈外復發其汗榮衛和<lb/>
　則愈宜桂枝湯又第四十七證云發熱汗出者此為<lb/>
　榮弱衛強故使汗出欲救邪風宜桂枝湯是知中風<lb/>
　汗出者榮和而衛不和又第一巻云寸口脈浮而𦂳<lb/>
　浮者為風𦂳者為寒風則傷衛寒則傷榮榮衛俱病<lb/>
<pb n="KR3e0032_WYG_008-3b"/>
　骨節煩疼當發其汗是知傷寒脈浮𦂳者榮衛俱病<lb/>
　也麻黃湯中併用桂枝此仲景之意也至於青龍雖<lb/>
　治傷風見寒脈傷寒見風脈之病然仲景云汗出惡<lb/>
　風者不可服之服之厥逆便有筋惕肉瞤之證故青<lb/>
　龍一證尤難用須是形證諦當然後可行故王實大<lb/>
　夫證治上用桂枝麻黃各半湯慎之也<lb/>
桂枝加附子湯<lb/>
　前方桂枝湯内附子半兩如前入薑棗同煎<lb/>
<pb n="KR3e0032_WYG_008-4a"/>
　有一士人得太陽病因發汗汗不止惡風小便澁足<lb/>
　攣曲而不伸予診其脈浮而大浮為風大為虚予曰<lb/>
　在仲景方中有兩證大同而小異一則小便難一則<lb/>
　小便數用藥稍差有千里之失仲景第七證云太陽<lb/>
　病發汗遂漏不止其人惡風小便難四肢微急難以<lb/>
　屈伸者桂枝加附子第十六證云傷寒脈浮自汗出<lb/>
　小便數心煩微惡寒脚攣急反以桂枝湯以攻其表<lb/>
　此誤也閑之便厥咽中乾煩燥吐逆一則漏風小便<lb/>
<pb n="KR3e0032_WYG_008-4b"/>
　難一則有汗小便數或惡風或惡寒病各不同也予<lb/>
　用第七證桂枝加附子湯三啜而汗止佐以甘草芍<lb/>
　藥湯足便得伸其第十六證治法見本方<lb/>
桂枝加厚樸杏子湯<lb/>
　　桂枝<hi>去皮</hi>　　芍藥<hi>各一/兩</hi>　　甘草<hi>六錢三字</hi>
　　厚樸<hi>六錢三字</hi>　杏仁<hi>三錢去尖</hi>
　右剉如麻豆大炒五大錢水一盞半生薑五片肥棗<lb/>
　二枚劈破同煎至八分温服覆取微汗<lb/>
<pb n="KR3e0032_WYG_008-5a"/>
　戊申正月有一武臣為㓂所執置舟中<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>板下數日<lb/>
　得脱乘饑恣食良久解衣捫虱次日遂作傷寒自汗<lb/>
　而鬲不利一毉作傷寒而下之一毉作解衣中邪而<lb/>
　汗之雜治數日漸覺昏困上喘息高毉者愴惶失措<lb/>
　予診之曰太陽病下之表未解㣲喘者桂枝加厚樸<lb/>
　杏仁湯此仲景之法也指令毉者急治藥一啜喘定<lb/>
　再啜褺褺微汗至晚身凉而脈已和矣毉曰某平生<lb/>
　不曽用仲景方不知其神㨗如是予曰仲景之法豈<lb/>
<pb n="KR3e0032_WYG_008-5b"/>
　誑後人也哉人自寡學無以發明耳<lb/>
大柴胡湯<lb/>
　　柴胡<hi>二兩</hi>　　黃芩　　芍藥<hi>各三/分</hi>　　半夏<hi>六錢二字</hi>
　　枳實<hi>二枚炒</hi>　　大黃<hi>半兩伊尹湯液論大柴胡同薑棗共八味今監本無脱之也</hi>
　右粗末抄五錢水一盞半薑五片肥棗一枚煎至八<lb/>
　分去滓温服以利為度未利又服<lb/>
　常記有人病傷寒心燥喜嘔後來寒熱毉以小柴胡<lb/>
　與之不除予曰脈洪大而實熱結在裏小柴胡安能<lb/>
<pb n="KR3e0032_WYG_008-6a"/>
　去之仲景云傷寒十餘日熱結裏復徃來寒熱者與<lb/>
　大柴胡湯三服而病除大黃蕩滌藴熱傷寒中要藥<lb/>
　王叔和云若不用大黃忍不名大柴胡須是酒洗生<lb/>
　用為有力昔後周姚僧坦名毉也帝因發熱欲服大<lb/>
　黃藥僧坦曰大黃乃是快藥至尊年髙不宜輕用帝<lb/>
　不從服之遂至不起及元帝有疾諸毉皆謂至尊至<lb/>
　貴不可輕脱宜用平藥僧坦曰脈洪而實必有宿食<lb/>
　不用大黃必無差理元帝從之果下宿食乃愈合用<lb/>
<pb n="KR3e0032_WYG_008-6b"/>
　與不用必心中明得諦當然後可又記有人患傷寒<lb/>
　身熱目痛鼻乾不得卧大便不通尺寸脈俱大已數<lb/>
　日一夕汗出予謂速以大柴胡下之毉駭曰陽明自<lb/>
　汗津液已滿法當行蜜兊何苦須用大黃藥予謂曰<lb/>
　子只知抱稳若用大柴胡此仲景不傳之妙公安能<lb/>
　知之予力爭竟用大柴胡二服而愈仲景論陽明之<lb/>
　病多汗者急下之人多謂已是自汗若更下之豈不<lb/>
　表裏俱虚又如論少陰云少隂病一二日口乾燥者<lb/>
<pb n="KR3e0032_WYG_008-7a"/>
　急下之人多論病發於隂得之日淺但見乾燥若更<lb/>
　下之豈不隂氣愈盛舉斯二者則其他疑惑處不可<lb/>
　勝數此仲景之書世人罕讀也予以謂不然仲景稱<lb/>
　急下之者亦猶急當救表急當救裏凡稱急者有三<lb/>
　處謂纔覺汗多未至津液乾燥便速下之則為徑㨗<lb/>
　免致用蜜兌也若胸中識得了了方可無疑若未能<lb/>
　了了悞用之反不若蜜兌之為稳也<lb/>
　又記一鄉人傷寒身熱大便不通煩渴鬱冒毉者用<lb/>
<pb n="KR3e0032_WYG_008-7b"/>
　巴豆藥下之乃得溏利病宛然如舊予視之陽明熱<lb/>
　結在裏非大柴胡承氣等不可巴豆止去積安能蕩<lb/>
　滌邪熱藴毒耶亟進大柴胡等三服得汗而解常謂<lb/>
　仲景百十三方為丸者有五理中陷胸抵黨烏梅麻<lb/>
　仁是以理方陷胸抵黨皆用大彈子煮化而服與湯<lb/>
　散無異至于麻仁治脾約烏梅治濕<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>皆用小丸以<lb/>
　達下部其他逐邪毒破堅癖道閼血潤燥屎之類皆<lb/>
　憑湯劑未聞用巴豆小圓藥以下邪氣也既下而病<lb/>
<pb n="KR3e0032_WYG_008-8a"/>
　不除不免重以大黃樸硝下之安能無損也哉<lb/>
治濕温多汗<lb/>
白虎加蒼术湯<lb/>
　　知母<hi>六兩</hi>甘草<hi>炙二/兩</hi>石膏<hi>一/觔</hi>蒼术<hi>三/兩</hi>粳米<hi>三兩</hi>
　右剉如麻豆大毎服四大錢水一盞半煎至八分去<lb/>
　滓取六分清汁温服<lb/>
　癸丑年故人王<hi>闕</hi>　　　　　　季夏得疾胸項多<lb/>
　汗而足逆冷　語毉者不曉雜進藥已經旬日予診<lb/>
<pb n="KR3e0032_WYG_008-8b"/>
　之其脈闗前濡闗後數予曰當作濕温治蓋先受暑<lb/>
　後受濕暑濕相摶是名濕温先以白虎加人參湯次<lb/>
　以白虎加蒼术湯頭痛漸退足漸温汗漸止三日愈<lb/>
　此病名賊邪也誤用藥有死之理有毉難曰何名賊<lb/>
　邪予曰難經論五邪有實邪虚邪正邪微邪賊邪從<lb/>
　後來者為虚邪從前來者為實邪從所不勝者為賊<lb/>
　邪從所勝者為微邪自病者為正邪又曰假令心病<lb/>
　中暑為正邪中濕得之為賊邪今心先受暑而濕邪<lb/>
<pb n="KR3e0032_WYG_008-9a"/>
　勝之水尅火從所不勝斯謂之賊邪五邪之中最逆<lb/>
　也難經又云濕温之脈陽濡而弱隂小而急濡弱見<lb/>
　於陽部濕氣摶暑也小急見於陰部暑氣蒸濕也故<lb/>
　經曰暑濕相摶名曰濕温是謂賊邪也不特此也予<lb/>
　素有停飲之疾每至暑月兩足汗褻褻未嘗乾每服<lb/>
　此藥二三盞即便愈<lb/>
黃蓍建中加當歸湯<lb/>
　　黃蓍　當歸<hi>各一兩半</hi>　　白芍藥<hi>三/兩</hi>　　桂<hi>一兩一分</hi>
<pb n="KR3e0032_WYG_008-9b"/>
　　甘草<hi>一兩</hi>
　右粗末每服五錢生薑三片棗一枚水一盞半同煎<lb/>
　至八分去滓取七分清汁日三服夜二服尺脈尚遲<lb/>
　再作一劑<lb/>
　昔有鄉人邱生者病傷寒予為軫視發熱頭疼煩渴<lb/>
　脈雖浮數而無力尺以下遲而弱予曰雖麻黃證而<lb/>
　尺遲弱仲景云尺中遲者榮氣不足血氣微少未可<lb/>
　發汗予於建中湯加當歸黃蓍令飲翌日脈尚爾其<lb/>
<pb n="KR3e0032_WYG_008-10a"/>
　家煎迫日夜督發汗藥去幾不遜矣予忍之但只用<lb/>
　建中調榮而已至五日尺部方應遂投麻黃湯啜第<lb/>
　二服發狂湏臾稍定略睡已中汗矣信知此事是難<lb/>
　是難仲景雖云不避晨夜即宜便治毉者亦須顧其<lb/>
　表裏虚實待其時日若不循次第暫時得安虧損五<lb/>
　臟以促夀限何足貴也南史記范雲初為陳武帝屬<lb/>
　官武帝有九鍚之命在旦夕矣雲忽感傷寒之疾恐<lb/>
　不得與慶事召徐文伯診視以實懇之曰可便得愈<lb/>
<pb n="KR3e0032_WYG_008-10b"/>
　乎文伯曰便差甚易只恐二年後不復起耳雲曰朝<lb/>
　聞道夕死猶可况二年乎文伯以火燒地布楪葉設<lb/>
　席置雲於上頃刻汗解裏以温粉翌日愈雲甚喜文<lb/>
　伯曰不足喜也後二年果卒夫取汗先期尚促夀限<lb/>
　况不顧表裏不待時日便欲速效乎每見病家不耐<lb/>
　病未三四日晝夜促汗毉者隨情順意鮮不敗事故<lb/>
　予書此為毉者之戒<lb/>
蜜兌法<lb/>
<pb n="KR3e0032_WYG_008-11a"/>
　　　必用方中製度甚詳<lb/>
　有一士人家病二人皆旬日矣一則身熱發汗大便<lb/>
　不通小便如經神昏如睡診其脈長而大虚予用承<lb/>
　氣湯下之而愈一則陽明自汗大便不通小便利津<lb/>
　少口乾燥其脈亦大而虚予作蜜兌三易之下燥屎<lb/>
　得溏利而解其家問曰皆陽明大便不通何治之異<lb/>
　予曰二陽雖相似然自汗小便利者不可蕩滌五臟<lb/>
　為無津液也然則傷寒大證相似與證稍有不可要<lb/>
<pb n="KR3e0032_WYG_008-11b"/>
　在變通仔細斟酌正如格局㸔命維年月日時皆同<lb/>
　而貴賤窮通不相侔者於一時之中又有淺深故此<lb/>
　不可不謹<lb/>
治隂中伏陽<lb/>
破隂丹<lb/>
　　硫黄　水銀<hi>各一兩</hi>陳皮　青皮<hi>去白各半兩末</hi>
　右先將硫黄銚子内鎔次下水銀用鐡杖子打勻令無<lb/>
　星傾入黒茶盞内研細入二味勻研用厚麩糊圓如桐<lb/>
<pb n="KR3e0032_WYG_008-12a"/>
　子大每服三十圓如煩燥冷鹽湯下隂證令艾湯下<lb/>
　頃年郷人李信道得疾六脈沉不見深按至骨則弱<lb/>
　𦂳有力頭疼身温煩燥指末背冷中滿惡心更兩毉<lb/>
　矣毉者不識止供調氣藥予因診視曰此隂中伏陽<lb/>
　也仲景法中無此證世人患此者多若用熱藥以助<lb/>
　之則為隂邪隔絶不能導引真陽返生客熱用冷藥<lb/>
　則所伏真火愈見消鑠須用破散陰氣導達真火之<lb/>
　藥使火升水降然後得汗而解予授此藥二百粒作<lb/>
<pb n="KR3e0032_WYG_008-12b"/>
　一服冷鹽湯下不半時煩燥狂熱手足燥擾其家大<lb/>
　驚予曰俗所謂換陽也須臾稍定略睡已中汗自昏<lb/>
　達旦方止身凉而病除<lb/>
治婦人室女傷寒發熱或發寒熱經水適來或適斷晝<lb/>
則明了夜則諺語如見鬼狀亦治産後惡露方來忽爾斷絶<lb/>
小柴胡加地黄湯<lb/>
　　柴胡<hi>一兩一分</hi>　　人參　　半夏<hi>湯洗七次</hi>　　黃芩<lb/>
　　甘草　　生地黃<hi>各半兩</hi>
<pb n="KR3e0032_WYG_008-13a"/>
　右粗末每用五錢水二盞生薑五片棗二枚同煎至<lb/>
　八分去滓温服<lb/>
　辛亥中寓居毘陵學官王仲禮其妹病傷寒發寒熱<lb/>
　遇夜則如有鬼物所憑六七日忽昏塞涎响如引鋸<lb/>
　牙闗𦂳急瞑目不知人疾熱極危召予視予曰得病<lb/>
　之初曽值月經來否其家云月經方來病作而經遂<lb/>
　止得一二日發寒熱晝雖静夜則有鬼<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>從昨日來<lb/>
　涎生不省人事予曰此熱入血室證也仲景云婦人<lb/>
<pb n="KR3e0032_WYG_008-13b"/>
　中風發熱惡寒月經適來晝則明了暮則譫語如見<lb/>
　鬼狀發作有時此名熱入血室毉者不曉以剛劑與<lb/>
　之遂致胸鬲不利涎潮上管喘急息髙昏冒不知人<lb/>
　先當化其涎後當除其熱予急以一呷散投之兩時<lb/>
　須涎下得睡省人事次授以小柴胡加地黃湯三服<lb/>
　而熱隂不汗而自解矣<lb/>
　又記一婦人患熱入血室證毉者不識用補血調氣<lb/>
　藥函養數日遂成血結胸或勸用前藥予曰小柴胡<lb/>
<pb n="KR3e0032_WYG_008-14a"/>
　用已遲不可行也無已則有一焉刺期門穴斯可矣<lb/>
　予不能針請善針者而治之如言而愈或者問曰熱<lb/>
　入血室何為而成結胸也予曰邪氣傳入經絡與正<lb/>
　氣相摶上下流行或遇經水適來適斷邪氣乘虚而<lb/>
　入血室血為邪迫上入肝經肝受邪則譫言而見鬼<lb/>
　復入胆中則血結於胸也何以言之婦人平居水當<lb/>
　養於木血當養於肝也方未受孕則下行之以為月<lb/>
　既姙娠則中畜之以養胎及已産則上壅之以為乳<lb/>
<pb n="KR3e0032_WYG_008-14b"/>
　皆血也今邪逐血併歸肝經聚於膽中結於乳下故<lb/>
　手觸之則痛非湯劑可及故當刺期門也活人海蛤<lb/>
　散治結胸今具於後<lb/>
婦人傷寒血結胸鬲揉而痛不可撫近<lb/>
海蛤散<lb/>
　　海蛤　滑石　甘草<hi>各一兩</hi>芒硝<hi>半兩</hi>
　右為末每服二錢雞子清調下<lb/>
　小腸通利則胸隔血散膽中血聚則小腸壅小腸壅膽中<lb/>
<pb n="KR3e0032_WYG_008-15a"/>
　血不流行宜此方小便血數行更宜桂枝紅花湯發其汗<lb/>
　則愈活人書云此方疑非仲景然其言須有理姑存之<lb/>
治太陽病汗過不解頭眩筋惕肉瞤<lb/>
真武湯<lb/>
　　茯苓　芍藥<hi>各三分</hi>附子<hi>一/枚</hi>白术<hi>半兩加減法從本方</hi>
　右粗末抄五錢生薑五片水一盞半煎八分去滓温<lb/>
　服日三服<lb/>
　鄉里有姓京者以鬻純為業子年三十初得病身微<lb/>
<pb n="KR3e0032_WYG_008-15b"/>
　汗脈弱惡風毉以麻黃藥與之汗遂不止發熱心多<lb/>
　驚悸夜不得眠譫語不識人筋惕肉瞤振振動摇毉<lb/>
　者又進驚風藥予曰強汗之過也仲景云脈微弱汗<lb/>
　出惡風不可服青龍湯服之則筋惕肉瞤此為逆也<lb/>
　惟真武湯可救進此三服優似清心圓竹葉湯數日<lb/>
　遂愈<lb/>
白虎加人參湯<lb/>
　　　方在活人書第六十五證<lb/>
<pb n="KR3e0032_WYG_008-16a"/>
　有人病初嘔吐俄為毉者下之已七八日而内外發<lb/>
　熱予診之曰當用白虎加人參湯或曰旣吐復下且<lb/>
　重虚矣白虎可用乎予曰仲景云若吐下後七八日<lb/>
　不解熱結在裏表裏俱熱者白虎加人参湯此正相<lb/>
　當也蓋始吐者熱在胃腕而脈至今虚虚大三投湯<lb/>
　而愈仲景旣稱傷寒若吐下後七八日不解熱結在<lb/>
　裏表裏俱熱者白虎加人參湯主之又云傷寒脈浮<lb/>
　發熱無汗其表不解不可與白虎湯又云脈浮滑此<lb/>
<pb n="KR3e0032_WYG_008-16b"/>
　以表有熱裏有寒白虎湯主之國朝林億校正謂仲<lb/>
　景於此表裏自差矣予謂不然大抵白虎能除傷寒<lb/>
　中暍表裏發熱故後二證或云表裏俱熱或云表熱<lb/>
　裏寒皆可服之中有一種脈浮無汗其表不解全是<lb/>
　麻黃與葛根證安可用白虎也林但見所稱表裏不<lb/>
　同便謂之差悞是亦不思之過也<lb/>
治傷寒汗後吃噫<lb/>
肉荳蔲湯<lb/>
<pb n="KR3e0032_WYG_008-17a"/>
　　肉荳蔲<hi>一箇</hi>石連肉<hi>炒/</hi>茴香<hi>各一/分</hi>丁香<hi>半/分</hi>人參<hi>半兩</hi>
　　枇杷葉<hi>五片拭去毛炙</hi>
　右剉細末用水四盞薑十片煎二盞去滓空心温分二服<lb/>
良薑湯<lb/>
　　桔皮　　良薑　　桂枝　　當歸<hi>各一分</hi>
　　麻黃<hi>半兩</hi>　　杏仁<hi>二十/箇</hi>　　甘草<hi>一/分</hi>　梹榔<hi>三箇别末</hi>
　右粗末用水四盞薑十片棗三枚同煎至二分去滓<lb/>
　下梹榔末更煎三沸通口服一盞未已再作一盞龎<lb/>
<pb n="KR3e0032_WYG_008-17b"/>
　老云傷寒吃噫不止是隂陽氣升降欲作汗升之不<lb/>
　止故胃氣上逆為吃噫無休止宜此方<lb/>
又方<lb/>
　　枳殻<hi>半兩</hi>　　木香<hi>一錢</hi>
　右細末每服一錢白湯調下未知再與<lb/>
治傷寒衂血<lb/>
滑石湯<lb/>
　滑石末不以多少飯圓如桐子大每服十圓微嚼破新<lb/>
<pb n="KR3e0032_WYG_008-18a"/>
　水嚥下立止只用藥末一大錢飯少許同嚼下亦得<lb/>
　湯晦叔云鼻衂者當汗不汗所致其血青黒時不以<lb/>
　多少乃得止且温服和藥以調其榮衛纔見血鮮急<lb/>
　以此藥止之<lb/>
桂枝湯方在前<lb/>
　有人病發熱惡寒自汗脈浮而微弱三服湯而愈此<lb/>
　方在仲景一百十三方内獨冠其首今人全不用何<lb/>
　哉仲景云太陽中風陽浮而隂弱陽浮者熱自發隂<lb/>
<pb n="KR3e0032_WYG_008-18b"/>
　弱者汗自出嗇嗇惡風淅淅惡寒翕翕發熱宜桂枝<lb/>
　湯此脈與證仲景說得甚分明止是人㸔不透所以<lb/>
　不敢用仲景云假令寸口脈㣲名曰陽不足隂氣上<lb/>
　入陽中則灑淅惡寒也尺脈弱名曰隂不足陽氣下<lb/>
　陷入隂中則發熱也此謂元受病不然也又曰陽微<lb/>
　則惡寒隂弱則發熱毉發其汗使陽氣微又大下之<lb/>
　令隂氣弱此謂毉所病而然也大抵隂不足陽徃從<lb/>
　之故内陷而發熱陽不足隂徃乘之故隂上入陽中<lb/>
<pb n="KR3e0032_WYG_008-19a"/>
　則惡寒舉此二端明白如何憚而不行桂枝哉<lb/>
治胃中有熱有濕有宿榖相搏發黃<lb/>
茵陳蒿湯<lb/>
　　茵陳蒿<hi>嫩者一兩半</hi>大黄<hi>三/分</hi>梔子<hi>小者十枚</hi>
　右粗末每服一錢水盞半煎八分調五苓散二錢服以知為度<lb/>
治頭中寒濕發黄疸<lb/>
𤓰蒂散<lb/>
　　𤓰蒂<hi>二七箇</hi>赤小豆　秫米<hi>各二七粒</hi>
<pb n="KR3e0032_WYG_008-19b"/>
　右細末如大豆一枚納鼻中縮令入當出黄水慎不可吹入<lb/>
　庚戌年避地維揚界有一家病傷寒七八日身體洞<lb/>
　黃鼻目皆病兩髀及項頭腰脊強急大便澁小便如<lb/>
　金予曰脈𦂳且數脾元受濕暑熱藴蓄於太陽之經<lb/>
　宿榖相搏鬱蒸而不得散故使頭靣有汗至頸以下<lb/>
　無之若鼻中氣冷寸口近掌無脈則不療急用茵陳<lb/>
　湯調調五苓散與之數服差<lb/>
　又記一家病身體痛靣黃喘滿頭痛自能飲食大小<lb/>
<pb n="KR3e0032_WYG_008-20a"/>
　便如常予診之脈大而虚鼻塞且煩予曰非濕熱宿<lb/>
　榖相摶此乃頭中寒濕茵陳五苓不可行也仲景云<lb/>
　濕家病身疼痛發熱而黃而喘頭痛鼻塞而煩其脈<lb/>
　大能自飲食中和無病病在頭中寒濕故鼻塞納藥<lb/>
　鼻中則愈仲景旡藥方此方見外臺刪繁證云治天<lb/>
　行熱蓋通貫臟腑沉鼔骨髓之間或為黃疸宜𤓰蒂<lb/>
　散蓋此方也<lb/>
　又記一舟稍病傷寒發黃鼻中酸痛身與目如金小<lb/>
<pb n="KR3e0032_WYG_008-20b"/>
　便赤而數大便如經或者欲行茵陳五苓予曰非其<lb/>
　治也小便和大便如常知病不在臟腑今眼睛疼鼻<lb/>
　頞痛是病在清道中清道者華蓋肺之經也若下大<lb/>
　黃則必腹脹為逆亦用𤓰蒂散先食水次搐鼻中黃<lb/>
　水盡乃愈<lb/>
　<lb/>
　<lb/>
　類證普濟本事方卷八<lb/>
</p>
<p>
</p>
  </div>
</body>
</text>
</TEI>
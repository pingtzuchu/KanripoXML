<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>類證普濟本事方卷五</head>
    <p>
<pb n="KR3e0032_WYG_005-1a"/>
欽定四庫全書<lb/>
　類證普濟本事方卷五　　　宋　許叔微　撰<lb/>
　　　腸風下血痔漏臟毒<lb/>
治腸風瀉乆不止<lb/>
玉屑散<lb/>
　　槐根白皮<hi>去粗皮</hi>苦楝根<hi>去皮各/三兩</hi>椿根白皮<hi>四兩三味於九月後二月</hi>
　　<hi>前取軟者日乾</hi>天南星　半夏<hi>各半兩/並生</hi>葳靈仙<hi>一/兩</hi>寒食麵<hi>三兩</hi>
　右為末滴水丸如梧子大乾之每服三十丸水八分<lb/>
<pb n="KR3e0032_WYG_005-1b"/>
　一盞煎沸下丸子煑令浮以匙抄起温温送下不嚼<lb/>
　空心食前服<lb/>
　頃年有一人下血幾盌頓然瘦薾諸藥皆不效予曰<lb/>
　此正腸風令服玉屑丸三服止予苦疾三十年蓄下<lb/>
　血藥方近五十餘品其間或騐或否或始騐而乆不<lb/>
　應者或初不效棄之再服有騐者未易立談大抵此<lb/>
　病品類不同對病則易愈如下清血色鮮者腸風也<lb/>
　血濁而色黯者臟毒也肛門射如血線者蟲痔也亦<lb/>
<pb n="KR3e0032_WYG_005-2a"/>
　有一種下部虚陽氣不升血隨氣而降者仲景云脉<lb/>
　弦而大弦則為減大則為芤減則為寒芤則為虚寒<lb/>
　虚相摶此名為革婦人則半産漏下男子則亡血失<lb/>
　精此下部虚而下此者也若得革脉却宜服温補藥<lb/>
　蟲痔宜薰千金用蝟皮艾者佳予嘗作頗得力<lb/>
治臟毒<lb/>
蒜連圓<lb/>
　鷹爪黄連末用獨蒜頭一個煨香爛熟研和入臼治<lb/>
<pb n="KR3e0032_WYG_005-2b"/>
　熟如梧子大每服三四十丸陳米飲下<lb/>
治腸風臓毒<lb/>
槐花散<lb/>
　　槐花<hi>炒</hi>柏葉<hi>爛杵焙</hi>荆芥穗　枳殻<lb/>
　右修事了方秤等分細末用清米飲調下二錢空心食前服<lb/>
巢氏病源論腸癖為痔久困飽食過度房室勞損血氣<lb/>
流溢渗入大腸衝發於下時便清血腹中賴痛病名脈<lb/>
痔又論脾毒腸風本縁榮衛虚弱風氣進襲因熱乘之<lb/>
<pb n="KR3e0032_WYG_005-3a"/>
使血氣流散積熱壅遏血滲腸間故大便下血<lb/>
椿皮圓<lb/>
　　臭椿花<hi>四兩刮去粗皮焙乾</hi>蒼术　枳殻<hi>各二兩</hi>
　右細末醋糊丸如梧子空心食前米飲下三四十丸<lb/>
治腸痔在腹内有䑕乳下血方<lb/>
　　白蕪荑　貫衆　狼牙根　椿東引根<hi>白皮</hi>槐東引<lb/>
　　根<hi>白皮</hi>蝟皮<hi>炙焦各/一分</hi>雄黄　白鱔頭<hi>一個炙焦</hi>
　右細末臈月猪脂和一丸彈子大綿裹内下部日三易<lb/>
<pb n="KR3e0032_WYG_005-3b"/>
治痔有䑕乳結核作渇疼痛方<lb/>
　　皂角<hi>炙</hi>黄茋　荆芥　槐子　穿山甲　木香　露<lb/>
　　蜂房<hi>炒焦</hi>蝟皮　鱉甲<hi>醋/炙</hi>桔梗　芍藥<hi>各一/分</hi>大黄<hi>半兩</hi>
　右細末煉蜜丸如梧子大每服二三十丸温湯下食<lb/>
　前日三服未知加至四五十丸<lb/>
治逺年腸風痔漏<lb/>
黄茋圓<lb/>
　　黄茋　枳殻　葳靈仙<hi>各二兩</hi>續斷<hi>炒</hi>槐角子　枯<lb/>
<pb n="KR3e0032_WYG_005-4a"/>
　　礬　當歸<hi>炒</hi>乾薑　附子　生地黄　連翹<hi>炒各半兩</hi>
　右細末煉蜜丸如梧子大米飲下三十圓晁推官方<lb/>
治腸痔<lb/>
鱉甲散<lb/>
　　鱉甲　蝟皮<hi>炙黒焦</hi>穿山甲<hi>炙/焦</hi>白礬<hi>枯</hi>附子　猪牙<lb/>
　　皂<hi>各半兩炙焦存性二分</hi>麝香<hi>一分研</hi>
　右細末研匀蒸餅丸如梧子大米飲下二十丸食前<lb/>
　日三服<lb/>
<pb n="KR3e0032_WYG_005-4b"/>
又方<lb/>
　　槐花<hi>炒</hi>白礬<hi>枯各/一兩</hi>附子<hi>半兩</hi>
　右細末蒸餅丸如梧子大每服二十丸米飲下食前<lb/>
　日三服以上二方龎老𫝊<lb/>
　　　衂血吐血咯血方<lb/>
治衂血無時<lb/>
茜梅圓<lb/>
　　茜草根　艾葉<hi>各一兩</hi>烏梅肉<hi>焙乾半兩</hi>
<pb n="KR3e0032_WYG_005-5a"/>
　右細末煉蜜丸如梧子大烏梅湯下三十丸<lb/>
　經云天暑地熱經水沸溢蓋血妄行陽勝隂也鞠運<lb/>
　若茂之嘗苦此疾予授此方令服後愈三黄散亦可<lb/>
三黄散<lb/>
　　大黄　黄連　黄芩<hi>各半両</hi>
　右細末每服二錢新水調下蜜水亦可<lb/>
又方<lb/>
　山梔子不拘多少燒存性末之搐入鼻中立愈<lb/>
<pb n="KR3e0032_WYG_005-5b"/>
　蔡子渥傳云同官無錫監酒趙無疵其兄衂血甚已<lb/>
　死入殮血尚未止偶有一道人過門聞其家哭詢問<lb/>
　其由道人云是曾服丹或燒煉藥予有藥用之即活<lb/>
　囊中出此藥半錢吹入鼻中立止良乆得活并傳此<lb/>
　方<lb/>
治鼻衂過多昏冐欲死<hi>梅師方</hi>
　右用香墨研濃㸃入鼻中<lb/>
潤肺安血止𠻳治吐血咯血<lb/>
<pb n="KR3e0032_WYG_005-6a"/>
天門冬圓<lb/>
　　天門冬<hi>一兩</hi>甘草　杏仁　貝母　白茯苓　阿膠<hi>各半兩</hi>
　右細末煉蜜丸如彈子嚥津含化日夜服十丸不拘時候<lb/>
因𠻳咯血成勞眼睛疼四肢倦脚無力<lb/>
黄茋散<lb/>
　　黄茋　麥冬熟地　桔梗<hi>各半兩</hi>甘草<hi>一/分</hi>白芍藥<hi>半兩</hi>
　右粗末每服四錢水一盞半薑三片煎七分温服日三服<lb/>
治久𠻳咯血成肺痿多吐白涎胸鬲滿悶不食<lb/>
<pb n="KR3e0032_WYG_005-6b"/>
扁豆散<lb/>
　　白扁豆　生薑<hi>各半兩</hi>枇杷葉<hi>去毛</hi>半夏　人參　白<lb/>
　　术<hi>各一分</hi>白茅根<hi>三分</hi>
　右細剉水三升煎至一升去滓下梹榔末一錢和勻<lb/>
　分四服不拘時候<lb/>
治勞瘵吐血損肺及血妄行<lb/>
神𫝊膏<lb/>
　剪草一觔婺台州皆有惟婺州者可用狀如茜草又<lb/>
<pb n="KR3e0032_WYG_005-7a"/>
　如細辛每用一觔净洗為末入生蜜一觔和為膏以<lb/>
　器盛之不得犯鉄九蒸九晒日一蒸晒病人五更起<lb/>
　面東坐不得語用匙抄藥如粥服每服四匙良乆用<lb/>
　稀粟米飲壓之藥冷服粥飲亦不可大熱或吐或下<lb/>
　皆不妨如乆病肺損咯血只一服愈尋常咳𠻳血妄<lb/>
　行每服一匙可也有一貴人其國封病瘵其尊人嘗<lb/>
　以此方畀之九日而藥成前一日病者夢人戒令翌<lb/>
　日勿令服藥次日將服之為屋土墜器中不可服再<lb/>
<pb n="KR3e0032_WYG_005-7b"/>
　合既成又将服為猫覆器又不得食又再作未就而<lb/>
　是人卒矣此藥之異如此若小血妄行一啜而愈或<lb/>
　云是陸農師夫人鄉人艾字先嘗親說此事渠後作<lb/>
　大觀本草亦收入集中但人苦未識不信耳<lb/>
　　眼目頭面口齒鼻舌唇耳諸疾<lb/>
鎮肝明目<lb/>
羊肝圓<lb/>
　　羯羊肝<hi>一具新瓦盆中<graphic n="KR1020" url="https://raw.githubusercontent.com/kanripo/KR-Gaiji/master/images/KR1020.png" mimeType="image/png"/>乾更焙之肝若大止用一半</hi>甘菊花　𦍑活　柏子<lb/>
<pb n="KR3e0032_WYG_005-8a"/>
　　仁　細辛　官桂　白术　五味子<hi>各半兩</hi>黄連<hi>三分</hi>
　右細末煉蜜丸如梧子大空心食前温水下三四十<lb/>
　丸<lb/>
又方<lb/>
　　白羯羊肝<hi>只用子肝一片薄切新瓦上煿乾</hi>熟地黄<hi>一両半</hi>兎絲子<lb/>
　　澤瀉　地膚子<hi>去殻</hi>防風　黄芩　白茯苓　五味<lb/>
　　子　枸把子　茺蔚子　杏仁<hi>大者炒</hi>細辛<hi>華隂者佳</hi>
　　苦葶藶　桂心　麥箱子<hi>各一両</hi>
<pb n="KR3e0032_WYG_005-8b"/>
　右細末煉蜜丸如梧子大每服三四十丸温水下日<lb/>
　三服不拘時候<lb/>
　張䑓卿嘗苦目暗京師毉者令灸肝愈遂轉不見物<lb/>
　因得此方服之遂明有一男子内障醫治無效因以<lb/>
　餘劑遺之一夕燈下語其家人曰適偶有所見如隔<lb/>
　門縫見火者及旦視之眼中翳膜且裂如線張云此<lb/>
　藥靈勿妄與人忽之則無騐予隘之且欲廣其傳也<lb/>
又方<lb/>
<pb n="KR3e0032_WYG_005-9a"/>
　　𦍑活　川芎　旋覆花　防風<hi>各半両</hi>甘草　蒼术<lb/>
　　<hi>泔浸一夕去皮日乾不見火</hi>楮葉　桑皮<hi>並八月採隂乾秤以上各一両</hi>
　　甘菊花　楮寔　蝉退　木賊<hi>各一分</hi>
　右木臼中治為末茶清調下二錢早晩食後臨臥各<lb/>
　一服暴赤眼亦治赤眼忌温麩及酒楮葉湏真無寔<lb/>
　者餘不堪否則諸藥悉無效合時不得焙及犯鉄器<lb/>
　予觀此方取楮葉必無寔者蓋陰陽二物相配匹耳<lb/>
　有寔者陽也無寔取葉者隂也所以不得真諸藥悉<lb/>
<pb n="KR3e0032_WYG_005-9b"/>
　無效<lb/>
治肝腎風毒熱氣上衝眼痛<lb/>
菊花散<lb/>
　　甘菊花　牛蒡子<hi>炒熟各八兩</hi>防風<hi>三/兩</hi>白蒺藜<hi>去刺/一兩</hi>甘草<hi>一兩半</hi>
　以上細术每服二錢熟水調下食後臨臥<lb/>
素問云乆視傷血血主肝故勤書則傷肝主目昏肝傷<lb/>
則自生風熱氣上凑目其昏亦甚不可専服補藥須服<lb/>
益血鎮肝明目藥<lb/>
<pb n="KR3e0032_WYG_005-10a"/>
地黄圎<lb/>
　　熟地黄<hi>一両半</hi>黄連　决明子<hi>各一両</hi>没藥　甘菊花<lb/>
　　防風　𦍑活　桂心　光明硃砂<hi>各半両</hi>
　右細末煉蜜丸如梧子大每服三十丸熟水下食後<lb/>
　日三服<lb/>
　讀書之苦傷肝損目誠然晋范寗嘗苦目痛就張湛<lb/>
　求方湛戲之曰古方宋陽子少得其術以授魯東門<lb/>
　伯次授左丘明遂世世相傳以及漢杜子貢晋左太<lb/>
<pb n="KR3e0032_WYG_005-10b"/>
　冲凡此諸賢並有目疾得此方云用損讀書一減思<lb/>
　慮二專内視三簡外觀四旦起晩五夜早眠六凡六<lb/>
　物熬以神火下以氣簇藴於胸中七日然後納諸方<lb/>
　寸修之一時近能数其目睫逺視尺箠之餘長服不<lb/>
　已動見墻壁之外非止明目並可延年審如是而行<lb/>
　之不可謂之嘲戲亦竒方也<lb/>
治頭風冷淚龎安常二方<lb/>
　　甘菊花　决明子<hi>各三分</hi>白术　𦍑活　川芎<lb/>
<pb n="KR3e0032_WYG_005-11a"/>
　　細辛　白芷　荆芥穗<hi>各半両</hi>
　右細末每服一錢滚湯調下食後日三服<lb/>
又方<lb/>
　　川芎　甘菊　細辛　白术　白芷<hi>各一分</hi>
　右細末臈丸如黍米大夜臥納一丸目中一時辰換<lb/>
　一丸<lb/>
　荀牧仲頃年嘗謂予曰有人視一物為両醫者作肝<lb/>
　氣有餘故見一為二教服補肝藥皆不騐此何疾也<lb/>
<pb n="KR3e0032_WYG_005-11b"/>
　予曰孫真人云目之系上属於腦後出於腦中邪中<lb/>
　於頸因逄身之虗其入深則隨目系於腦入於腦則<lb/>
　轉轉則目系急急則目眩以轉邪中其晴所中者不<lb/>
　相比則睛散睛散則岐故見両物也令服驅風入腦<lb/>
　藥得愈<lb/>
王檢正希臯昔患鼻額間痛或麻痺不仁如是者数年<lb/>
　忽一日連口唇頬車髪際皆痛不可忍口難言飲食相妨左<lb/>
　額與頬上常如糊急手觸之則痛予作足陽明經絡受風毒<lb/>
<pb n="KR3e0032_WYG_005-12a"/>
　傳入經絡血凝滯不行故有此證或者以排風小續命透氷<lb/>
　丹之類與之皆不效予製犀角升麻湯贈之服數日而愈<lb/>
犀角升麻湯<lb/>
　　上等犀角<hi>一両一分</hi>真川升麻<hi>一/両</hi>防風　𦍑活<hi>各三分</hi>
　　川芎　白附子　甘草<hi>一分</hi>白芷　黄芩<hi>各半両</hi>
　右粗末每服四大錢水一盞半煎至八分去滓通口<lb/>
　服食後臨卧日三四服<lb/>
　足陽胃也經云腸胃為市又云陽明多血多氣胃之<lb/>
<pb n="KR3e0032_WYG_005-12b"/>
　中腥羶五味無所不納如市廛無所不有也六經之<lb/>
　中血氣俱多腐熟飲食故食之毒聚於胃故此方以<lb/>
　犀角為主解飲食之毒也陽明經絡環唇挟口超於<lb/>
　鼻交頞中循頬車上耳前過客主人循髪際至額顱<lb/>
　故王公所患皆此一經絡也故以升麻佐之餘藥皆<lb/>
　滌除風熱升麻黄芩専入胃經稍通毉者自能曉也<lb/>
治鼻塞清涕出腦冷所致<lb/>
　　通草　辛夷<hi>各半両</hi>細辛　甘遂　桂心　芎藭<lb/>
<pb n="KR3e0032_WYG_005-13a"/>
　　附子<hi>各一両</hi>
　右細末蜜丸綿裹納鼻中塞宻封勿令泄氣丸如大<lb/>
　麻子稍加㣲覺小痛𢷬姜為丸即愈<lb/>
　此千金方也治腦冷所致此疾亦有朏熱者亦有肺<lb/>
　寒者素問云膽移熟於朏則辛額鼻淵又曰泣涕者<lb/>
　腦也腦渗為涕又曰肺之液為涕其来各有自矣當<lb/>
　審詳之鼻淵者濁涕下不止清濁亦自異<lb/>
治肺風鼻赤<graphic n="KR1439" url="https://raw.githubusercontent.com/kanripo/KR-Gaiji/master/images/KR1439.png" mimeType="image/png"/>
<pb n="KR3e0032_WYG_005-13b"/>
　老山梔為末溶黄䗶等分和為丸彈子大空心茶酒<lb/>
　嚼下半月效忌酒炙煿<lb/>
又方<lb/>
　右用枇杷葉去毛焙乾末之茶調下一二錢日三服<lb/>
治心脾壅熱生木舌腫脹<lb/>
　　𤣥参　升麻　大黄　犀角<hi>各三分</hi>甘草<hi>半両</hi>
　右細末每服三錢水一盞煎至五分温服不拘時候<lb/>
治口生瘡方<lb/>
<pb n="KR3e0032_WYG_005-14a"/>
　　升麻<hi>一兩一分</hi>黄連<hi>三分</hi>
　右細末綿裹含汁咽<lb/>
治諸魚骨鯁久不出<lb/>
　右以皂角末少許吹入鼻中得鯁出多秘此方<lb/>
治懸癰腫痛不下食<lb/>
𤣥參散<lb/>
　　𤣥參<hi>一兩</hi>升麻　射干　大黄末<hi>各半/兩</hi>甘草<hi>一分</hi>
　右細末每服三錢水一盞煎七分放温時時含嚥良驗<lb/>
<pb n="KR3e0032_WYG_005-14b"/>
治聤耳出膿<lb/>
紅綿散<lb/>
　白礬煆成白灰每用一錢入胭脂一匙研匀用棉杖<lb/>
　子瀍去耳中膿及黄水盡用别棉杖子引藥入耳中<lb/>
　令到底摻之即乾如壯盛之人積熱上攻耳出膿水<lb/>
　不差用無憂散雄黄丸㵼三五行即差<lb/>
治腎虚耳鳴夜間睡著如打戰鼔覺耳内風吹更四肢抽痛<lb/>
黄茋圓<lb/>
<pb n="KR3e0032_WYG_005-15a"/>
　　黄茋<hi>獨莖者去蘆一兩</hi>白蒺藜<hi>炒瓦擦細/揚去碎刺</hi>𦍑活<hi>去蘆各半兩</hi>黒<lb/>
　　附子<hi>大者一個</hi>羯羊腎<hi>一對焙乾</hi>
　右細末酒糊丸如梧子大每服三四十丸空心晚食<lb/>
　前煨葱鹽湯下<lb/>
治男子二十嵗因瘡毒後腎經熱右耳聽事不真每心<lb/>
中不意則轉覺重虚鳴疼痛<lb/>
地黄圓<lb/>
　　生地黄<hi>一兩半</hi>桑白皮<hi>一/兩</hi>磁石<hi>搗碎水淘三二十次去盡赤汁為度二兩</hi>
<pb n="KR3e0032_WYG_005-15b"/>
　　枳殻　𦍑活　防風　黄芩　木通　甘草<hi>各半兩</hi>
　右粗末每服四錢水盞半煎七分日二三服不拘時候<lb/>
治口乾煩躁生津液思食<lb/>
黄茋湯<lb/>
　　黄茋　熟地黄　白芍藥　五味子　麥門冬<hi>各三</hi>
　　<hi>分</hi>白茯苓<hi>一/分</hi>甘草<hi>半兩</hi>
　右粗末每服三錢水一盞半薑棗烏梅同煎去滓服<lb/>
　類證普濟本事方卷五<lb/>
</p>
<p>
</p>
  </div>
</body>
</text>
</TEI>
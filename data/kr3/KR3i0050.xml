<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>異魚圖贊補卷上</head> <lb/>
    <p>
<pb n="KR3i0050_WYG_001-1a"/>
欽定四庫全書<lb/>
　異魚圖贊補卷上<lb/>
　　　　　　　　　　　　明　胡世安　撰<lb/>
　　鯔魚<lb/>
鯔魚肖鯉産淺海㵝非鱭非鰦音峕混系首匾身圓骨<lb/>
軟肉細大者號䱟子味靡儷<lb/>
　雨航雜錄鯔魚似鯉生淺海中專食泥身圓口小骨<lb/>
　軟肉細似鯔而大者曰䱟神仙傳介象與呉王共論<lb/>
<pb n="KR3i0050_WYG_001-1b"/>
　魚以鯔為上取其益隂　張九嵕頌駕青虬驂𤣥螭<lb/>
　肥而癡湼而淄似烏則比黒魚不嫌入淤而食泥猶<lb/>
　堪哺糟與啜醨　養魚經松之人於潮泥地鑿池仲<lb/>
　春潮水中捕鯔盈寸者養之秋而盈尺腹背皆腴為<lb/>
　池魚之最是食泥與百藥無忌其子味更佳京口錄<lb/>
　云頭匾而骨軟惟喜食泥色緇黒故名粤人訛為子<lb/>
　魚閩志云目赤而身圓口小而鱗黒至冬能牽被而<lb/>
　自藏　李時珍云生東海狀如青魚長者尺餘其子<lb/>
<pb n="KR3i0050_WYG_001-2a"/>
　滿腹有黄脂味美獺喜食之呉越人以為佳品醃作<lb/>
　鮝腊　齊諧記魏明帝見雒水白獺不可得徐邈曰<lb/>
　獺嗜鯔魚不避死乃刻畫板作鯔形懸於岸羣獺競<lb/>
　來一時執得　鰦魚出餘姚子鱭魚出山隂<lb/>
　　青脊魚<lb/>
青脊非鯽而有鯽名身扁鱗白腴美可鯖清明時候腦<lb/>
内蝨生肉瘦味減不中煿烹<lb/>
　海味索隠青鯽歌探茅積得𤣥鯽顔如漆味如腊煮<lb/>
<pb n="KR3i0050_WYG_001-2b"/>
　白石防中咽啖蟠桃吐崑核比五葷是雞肋中間棄<lb/>
　之殊可惜屠本畯云青脊魚身扁而鱗色俱白以背<lb/>
　上一條青脊得名非青鯽魚也其膏腴甚美出秦化<lb/>
　縣士庶咸珍之在諸魚之上過清明時候腦中生蟲<lb/>
　名魚蝨其蝨漸大而魚亦漸瘦便不堪食矣豈張將<lb/>
　軍食此魚正在生蝨時耶但脊作鯽土人故自訛耳<lb/>
　　漁書黄魚狀似鰣魚而小一名青鯽寧波出者佳<lb/>
　鱗薄刺柔海人尚之<lb/>
<pb n="KR3i0050_WYG_001-3a"/>
　　香魚<lb/>
鴈珍維五香魚殿供丰美㧞萃五斗曷庸月増一寸自<lb/>
春徂冬<lb/>
　雨航雜錄鴈山五珍謂龍湫茶觀音竹金星草山樂<lb/>
　官香魚也士人朱太守素無宦情嘗曰豈以五斗易<lb/>
　五珍香魚鱗細不腥春初生月長一寸至冬月長盈<lb/>
　尺則赴潮際生子生已輒稿惟鴈山溪澗有之他無<lb/>
　有也一名記月魚<lb/>
<pb n="KR3i0050_WYG_001-3b"/>
　　墨頭魚<lb/>
墨鱸類鯶出以三月漁火夜伺其來勃窣好事相傳墨<lb/>
瀋攸淈<lb/>
　墨頭魚屬嘉州出形狀類鯶子長者及尺其頭黒如<lb/>
　墨頭上有白子二枚又名北斗魚常以二三月出漁<lb/>
　人以火夜伺叉之惟郭璞臺前乃有世傳璞著書臺<lb/>
　上魚吞洗硯之墨所化或名墨鱸　方物畧云黒頭<lb/>
　魚形若鯶長者及尺出嘉州歲三月則至惟郭璞臺<lb/>
<pb n="KR3i0050_WYG_001-4a"/>
　前有之里人欲怪其説則言璞著書臺下魚吞其墨<lb/>
　故首黒贊曰黑首白腹脩體短額春則羣泳促罟斯<lb/>
　獲嘉州又有客朗魚似鰣肉嫩而美不恒有也<lb/>
　　馬嘉魚<lb/>
福之馬嘉燕尾銀膚春夏乳子始與潮徂知進□退見<lb/>
束罧䍢<lb/>
　癸辛雜識姚鎔效柳河東三戒作三説其一曰福之<lb/>
　馬嘉云海有魚曰馬嘉銀膚燕尾大者視晬兒臠而<lb/>
<pb n="KR3i0050_WYG_001-4b"/>
　火鱐之可致遠常淵潛不可捕春夏乳子則隨潮出<lb/>
　沒而上漁者用此時簾而取之簾為疏目廣袤數十<lb/>
　尋雨舟引張之縋以鐵下垂水底魚過者必鑚觸求<lb/>
　進愈束愈怒則頰張鬛舒鈎着其目致不可脱向使<lb/>
　觸網而能退却則悠然逝矣知進而不知退用罹烹<lb/>
　醢之酷悲夫<lb/>
　　鯈䱁<lb/>
浮陽之魚名曰鯈䱁狀如柳葉羣游發發胠沙望洋有<lb/>
<pb n="KR3i0050_WYG_001-5a"/>
懷莫豁省枯魚書徒增嗟咄<lb/>
　荀子鯈<hi>音稠</hi>䱁<hi>當作/鮁</hi>者浮陽之魚也胠<hi>袪同</hi>於沙而思水<lb/>
　則無逮矣挂於患而欲謹則無益矣　本草名鰷魚<lb/>
　一名䱗魚一名鮂魚條其狀也粲其色也囚其性也<lb/>
　李時珍云生江湖中小魚長僅盈寸形狹而扁狀如<lb/>
　柳葉鱗細而整潔白可愛性好羣游最宜鮓菹<lb/>
　　鮸魚<lb/>
腮有三四彷彿淞鱸雖有鰵名與<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>類殊<lb/>
<pb n="KR3i0050_WYG_001-5b"/>
　雨航雜錄鮸魚狀似鱸而肉粗三腮曰鮸四腮曰茅<lb/>
　鮸樂清志所謂鰵<hi>音敏</hi>魚是也一曰茅狂　林日瑞漁<lb/>
　書云䲄狀如石首而大色黒多鱗巨者鱗如海鏡眼<lb/>
　如碗重數十斤生深海中可脯可醢其膠絶堅美工<lb/>
　師為几案諸器物常用之　篇海<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鱝同<hi>音憤</hi>即鰵也<lb/>
　此魚圓如盤口在腹下尾有毒此似另種互見黄魟<lb/>
　箋<lb/>
　　杜父魚<lb/>
<pb n="KR3i0050_WYG_001-6a"/>
溪澗小魚爰有杜父狀類吹沙口濶喙砮脊鬐雖螫渡<lb/>
父攸膴<lb/>
　杜父魚一名渡父魚一名黄䱂<hi>音么</hi>魚一名船矴魚臨<lb/>
　海志名伏念魚古今注江東呼童子魚為土父是也<lb/>
　李時珍云溪澗小魚渡父所食故名見人則以喙挿<lb/>
　入泥中如船矴也陳藏器云杜父魚生溪澗中長二<lb/>
　三寸狀如吹沙而短其尾岐大頭澗口其色黄黑有<lb/>
　班脊背上有鬐刺螫人<lb/>
<pb n="KR3i0050_WYG_001-6b"/>
　　勒魚<lb/>
東南海中夏初謖謖漁人設網伺鰳次逐狀刺如鰣氷<lb/>
鮮是鬻甜𤓰若生骨蔕尋熟<lb/>
　本草此魚腹有硬刺勒人故名出東南海中以四月<lb/>
　至漁人設網候之聽水中有聲則魚至矣有一次二<lb/>
　次三次乃止狀如鰣魚小首細鱗腹下有硬刺如鰣<lb/>
　腹之刺頭上有骨合之如鶴喙形乾者謂之勒鮝呉<lb/>
　人嗜之甜𤓰生者用勒鮝骨挿蔕上一夜便熟石首<lb/>
<pb n="KR3i0050_WYG_001-7a"/>
　鮝骨亦然　養魚經鰳魚腹下之骨如鋸可勒出與<lb/>
　石首同時海人以氷養之而鬻於諸郡謂之氷鮮<lb/>
　　沉虎　潛鹿<lb/>
惟海蠻師魚身虎首爰彼潛鹿亦班龍偶變化無恒孰<lb/>
是樞紐<lb/>
　談乘沉虎虎頭魚也潛鹿鹿頭魚也互見前鮫箋<lb/>
　夢溪筆談嘉祐中海中漁人獲一物魚身而首如虎<lb/>
　亦作虎文有兩短足在肩指爪皆虎長八九尺視人<lb/>
<pb n="KR3i0050_WYG_001-7b"/>
　輒淚下舁至郡中數日方死有父老云昔年曾見之<lb/>
　謂之海蠻師然書傳小説未嘗載　臨海水土異物<lb/>
　志鹿頭魚有兩角如鹿又雷州出虎鯊鹿鯊電白海<lb/>
　中有鹿魚梅聖俞有鹿角魚詩海中魚角矗矗不擬<lb/>
　龍乃擬鹿嶺表錄異鹿子魚頳色其尾鬛皆有鹿班<lb/>
　赤黄色羅州圖經云州南海中有洲毎春夏此魚跳<lb/>
　出洲化而為鹿曾有人拾得一魚頭已化鹿尾猶是<lb/>
　魚南人云魚化為鹿肉腥不堪食<lb/>
<pb n="KR3i0050_WYG_001-8a"/>
　　黄魟魚<lb/>
魚曰黄魟<hi>音烘</hi>身似槲葉頭尖無鱗末刺堪慴<lb/>
　酉陽雜俎黄魟魚色黄無鱗頭尖身似大槲葉口在<lb/>
　頷下眼後有耳竅通於腦尾長一尺有三刺甚毒<lb/>
　雨航雜録魟魚形圓似扇無鱗色紫黒口在腹下尾<lb/>
　長於身如狸鼠其最大曰鮫其次曰錦魟曰黄魟曰<lb/>
　斑魟曰牛魟曰虎魟魟或作䱋文選所謂鱝魚也尾<lb/>
　端有刺甚毒大抵海魚性尤熱於諸魚不可常餐<lb/>
<pb n="KR3i0050_WYG_001-8b"/>
　　油魚<lb/>
河首石穴油魚所裔三寸而脩豈魟之儷肥以中秋炙<lb/>
食腴毳<lb/>
　油魚在雲南鄧川州南上有珥池又五里為油魚穴<lb/>
　魚長僅二三寸中秋則肥孟冬則絶　沮水記云河<lb/>
　首關有石穴八九月産油魚甚肥人謂水鹹則然油<lb/>
　魚視魟魚更小而肥美過之炙則腴毳<lb/>
　　黄鯝魚<lb/>
<pb n="KR3i0050_WYG_001-9a"/>
黄鯝小魚身扁鱗白闊不踰寸長不近尺可充胙菹宜<lb/>
於煿炙黄姑黄骨呼訛南北<lb/>
　本草黄鯝魚生江湖中小魚也狀似白魚而頭尾不<lb/>
　昻扁身細鱗白色濶不踰寸長不近尺可作鮓菹煎<lb/>
　炙甚美按魚腸肥曰鯝此魚腸腹多脂漁人煉取黄<lb/>
　油然燈甚腥南人訛呼黄姑魚北人訛呼黄骨魚<lb/>
　　白魚<lb/>
北勝陳海白魚是育江湖類生太湖擅獨鱎鮊殊穪武<lb/>
<pb n="KR3i0050_WYG_001-9b"/>
舟戬榖雄詮魾名崔豹有録<lb/>
　一統志白魚出雲南北勝州陳海狀如鯉而色白又<lb/>
　淮水出白魚和州出淮白魚　避暑録太湖之白魚<lb/>
　冠天下梅雨後十有五日入時白魚最盛謂之時裏<lb/>
　白　本草亦作鮊一名鱎魚白者色也喬者頭尾向<lb/>
　上也劉翰云生江湖中頭昻大者長六七尺李時珍<lb/>
　云鮊形窄腹扁鱗細頭尾俱向上肉中有細刺武王<lb/>
　白魚入舟即此　古今注白魚雄者曰魾子好羣浮<lb/>
<pb n="KR3i0050_WYG_001-10a"/>
　水上名白萍<lb/>
　　陽鱎<lb/>
迎釣輒吞陽鱎則爾肉懆無味質薄不美譬彼冠葢前<lb/>
塵倒屣賢喆烹鮮云胡不鄙<lb/>
　説苑宓子賤為單父宰過陽晝曰子亦有以送僕乎<lb/>
　陽晝曰夫投綸錯餌迎而吸之者陽鱎也其為魚薄<lb/>
　而不美若存若亡若食若不食者魴也其為魚博而<lb/>
　肉厚子賤曰善未至單父冠葢迎之者交接於道子<lb/>
<pb n="KR3i0050_WYG_001-10b"/>
　賤曰車驅之車驅之夫陽晝之所謂陽鱎者至矣於<lb/>
　是請耆老尊賢者而與之共治<lb/>
　　白鰱<lb/>
魚之貴者爰有白鰱納池白露違時則脧<lb/>
　養魚經曰鰱乃魚之貴者白露左右始可納之池中<lb/>
　或前一月或後一月皆不育漁人攜於舟若煎炙油<lb/>
　氣觸之則目瞎京口録云巨首細鱗池塘中多畜之<lb/>
　　鯼魚<lb/>
<pb n="KR3i0050_WYG_001-11a"/>
魚饕類者江湖有鯼志訛石首食療混鯮其實三種稍<lb/>
有異同<lb/>
　李時珍云鯼性啖魚其目䁓視故名異物志作石首<lb/>
　非也食療作鯮鯮生江湖中體圓厚而長似鱤魚而<lb/>
　腹稍起扁額長喙口在頷下細鱗腹白背微黄色亦<lb/>
　能噉魚大者二三十斤<lb/>
　　䰵魚<lb/>
閩莆有䰵鮮食朶頤剖腹子滿𤣥冬佳時<lb/>
<pb n="KR3i0050_WYG_001-11b"/>
　王得臣麈史䰵魚閩中鮮食最珍者長七八寸濶二<lb/>
　三寸剖之子滿腹冬日正其佳時莆田迎仙鎮乃其<lb/>
　出處黄公度云莆中佳産惟子魚紫菜荔枝蠣房也<lb/>
　　宋方勻泊宅編興化軍子魚惟通應大師廟前者<lb/>
　最美世稱通應子魚而東坡詩通應子魚猶帶骨應<lb/>
　作印恐誤　漁書子魚似青魚而小正二月間佳此<lb/>
　種海上多有之惟鹹淡水之交其品獨擅又有赤鮌<lb/>
　白鮌大同小異海人能辨之臨安只子魚一種大則<lb/>
<pb n="KR3i0050_WYG_001-12a"/>
　鯔魚也生江中者勝他産類説秦檜夫人嘗春日入<lb/>
　宫顯化太后言近日子魚大者絶少夫人曰妾家有<lb/>
　之當以百尾進歸告檜咎其失言乃謀之客以青魚<lb/>
　進后撫掌大笑云我道這婆子村果然<lb/>
　　印魚<lb/>
首載篆籀注諸魚死似青而修捕必先祀勝鶚炙者彼<lb/>
或疑此<lb/>
　雜俎印魚長一尺三寸額上四方如印有字諸大魚<lb/>
<pb n="KR3i0050_WYG_001-12b"/>
　應死者先以印封之　明黄鐵橋海語印魚出南海<lb/>
　中似青魚而脩廣過之頭骨中拆如解顱之嬰腦後<lb/>
　垂皮方徑三寸許若道巾之披餘然上有黒文儼如<lb/>
　篆籀島夷間有獲者必珍藏之　述異記城陽縣南<lb/>
　有堯慶都墓前一池魚頭間有印文謂之印頰魚若<lb/>
　非祀者捕而不得　郭祥正詩仙魚通印勝鶚炙亦<lb/>
　猶蘇之誤也<lb/>
　　井魚<lb/>
<pb n="KR3i0050_WYG_001-13a"/>
井魚腦穴噴水濺濺經其噏吐變海而泉<lb/>
　雜俎井魚腦有穴每翕水輒於腦穴蹙出如飛泉㪚<lb/>
　落海中舟人競以空器貯之海水鹹苦經魚腦穴出<lb/>
　反澹如泉水焉成式見梵僧善提勝説<lb/>
　　毛魚<lb/>
南海洞穴隂源下通中有毛魚與龍同宮髤䰄頷豪可<lb/>
貼屏風<lb/>
　拾遺記南潯之國有洞穴隂源其下通地脉中有毛<lb/>
<pb n="KR3i0050_WYG_001-13b"/>
　龍毛魚同穴而處　續博物志海州有人持一束黒<lb/>
　物形如竹篾云海魚腮中毛可作屏風貼色似水牛<lb/>
　角頭似猪鬃長二尺四寸廣可一寸<lb/>
　　箴魚<lb/>
喙有箴紋字曰箴魚形同鱠殘疫疾同除釣箴所化俗<lb/>
説堪唹<lb/>
　本草作鱵臨海志作銅哾魚東山經栒牀山<graphic n="KR3044" url="https://raw.githubusercontent.com/kanripo/KR-Gaiji/master/images/KR3044.png" mimeType="image/png"/>水出<lb/>
　焉北注於湖中多箴魚狀如鯈其喙如箴食之無疫<lb/>
<pb n="KR3i0050_WYG_001-14a"/>
　疾　寰宇記鱵魚生江湖中大小形狀并同鱠殘但<lb/>
　喙尖有一細黒骨如鍼是異耳俗云姜太公釣鍼所<lb/>
　化又名姜公魚　志呉江出針口魚首載鍼芒身長<lb/>
　五六寸土人多取充鱐<lb/>
　　鮊鮮魚<lb/>
鮊鮮之魚體薧中薄滇澂所饒市充瘴藥<lb/>
　一統志<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>江府河陽縣出舶鮮魚一名康郎魚雲南<lb/>
　諸府買作瘴藥一作漮䆡注漮䆡空貌今此魚亦乾<lb/>
<pb n="KR3i0050_WYG_001-14b"/>
　而中空<lb/>
　　<graphic n="KR2340" url="https://raw.githubusercontent.com/kanripo/KR-Gaiji/master/images/KR2340.png" mimeType="image/png"/>魚<lb/>
<graphic n="KR2340" url="https://raw.githubusercontent.com/kanripo/KR-Gaiji/master/images/KR2340.png" mimeType="image/png"/>魚無骨臑膩如膏徒哆厥口不足以豪<lb/>
　雨航雜録<graphic n="KR2340" url="https://raw.githubusercontent.com/kanripo/KR-Gaiji/master/images/KR2340.png" mimeType="image/png"/>魚身柔如膏無骨鱗細口濶齒多一作<lb/>
　䱠海上人目人弱者曰<graphic n="KR2340" url="https://raw.githubusercontent.com/kanripo/KR-Gaiji/master/images/KR2340.png" mimeType="image/png"/>　海味索隠頌豐若無<graphic n="KR2124" url="https://raw.githubusercontent.com/kanripo/KR-Gaiji/master/images/KR2124.png" mimeType="image/png"/>
　柔若無骨截之肪耶盡之脂耶乳沉雪山鉢底酥凝<lb/>
　玉門關外露滴仙盤掌中其即若箇之化身也耶四<lb/>
　明屠本畯云水族風味眞上品也一作風<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR3i0050_WYG_001-15a"/>
　　半湯魚<lb/>
半湯湖魚互入輒死亦如鰌䱉不入江水<lb/>
　一統志應天府東北有半湯湖水同一壑而冷熱相<lb/>
　半熱可瀹雞中皆有魚魚交入輒死民引熱水漑田<lb/>
　一歲再熟　埤雅鰌䱉入江水輒死韓文公詩江魚<lb/>
　不池活今魚生流水中則背鱗白而味美生止水中<lb/>
　則背鱗黒而味惡亦一騐曹植云鹹水之魚不游於<lb/>
　江澹水之魚不入於海<lb/>
<pb n="KR3i0050_WYG_001-15b"/>
　　風雨魚<lb/>
海鷂風使白袋雨奴性同箕畢羽角形殊<lb/>
　雨航雜録海鷂魚亦文鰩類也形似鷂有肉翅能飛<lb/>
　上石頭齒如石板出主風又有白袋魚似牛而白自<lb/>
　海入江則兆水澤謡曰海鷂風伯使白袋雨師奴<lb/>
　釋名海鷂魚一名邵陽魚食鑑作少陽魚一名荷<hi>魺同</hi>
　魚一名鱝魚一名鯆魮魚一名蕃蹹魚一名石蠣陳<lb/>
　藏器云生東海尾有大毒逢物以尾撥而食之其尾<lb/>
<pb n="KR3i0050_WYG_001-16a"/>
　刺人三刺中之者死二刺者困一刺者可以救候人<lb/>
　溺處刺釘之令人隂腫痛㧞去乃愈海人被刺毒者<lb/>
　以魚扈竹及海獺皮解之又有鼠尾魚地青魚並生<lb/>
　南海俱有肉翅刺在尾中食肉去刺　李時珍云海<lb/>
　鷂魚江湖亦時有之狀如盤及荷葉大者圍七八尺<lb/>
　無足無鱗背青腹白口在腹下目在額上尾長有節<lb/>
　螫人最毒皮色肉味俱同鮎魚肉内皆骨節節聮比<lb/>
　脆軟可食呉人腊之魏武食制蕃蹹魚大者如箕尾<lb/>
<pb n="KR3i0050_WYG_001-16b"/>
　長數尺是已即漳泉所謂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魚嶺表録異雞子魚嘴<lb/>
　形如鷂肉翅無鱗色類鮎魚尾尖而長有風濤即乘<lb/>
　風飛於海上此亦海鷂類也　南越記天牛魚方圓<lb/>
　三丈眼大如斗口在脇下露齒無脣兩肉角如臂兩<lb/>
　翼長六尺尾長五尺或亦白袋類也<lb/>
　　海燕魚<lb/>
魚有海燕大小種殊聲如牛者矯然潮驅以寸計者隂<lb/>
雨翔區<lb/>
<pb n="KR3i0050_WYG_001-17a"/>
　廣古今五行記齊鹽官縣石浦有海魚乘潮來去長<lb/>
　三十餘丈黒色無鱗其聲如牛土人呼為海鷰　本<lb/>
　草海燕出東海大一寸狀扁面圓背上青黒腹下白<lb/>
　脆似海螵蛸有紋如簟茵口在腹下食細沙口旁有<lb/>
　五路正勾即其足也臨海水土記陽遂足生海中色<lb/>
　青黒腹白有五足不知頭尾生時體耎死即乾脆正<lb/>
　此異物志載燕魚長五寸隂雨則飛起亦即此主治<lb/>
　隂雨發損痛亦入滋陽藥<lb/>
<pb n="KR3i0050_WYG_001-17b"/>
　　鬬魚<lb/>
有魚矯悍斑紋炫盼習訓爭長里兒競豢<lb/>
　宋張世南遊宦記聞三山溪中産小魚斑紋赤黒相<lb/>
　間里中兒豢之角勝負為博戲昔有鬬禽未見有鬭<lb/>
　魚亦可觀也聞永嘉亦有之　稗史波師魚俗名師<lb/>
　婆魚其大如指鬐鬛具五采兩腮有小㸃如黛性矯<lb/>
　悍好與魚鬭　五雜組閩莆中喜鬭魚其色斕斒喜<lb/>
　鬭纒繞終日尾盡齧斷不解此魚吾郡亦有之俗名<lb/>
<pb n="KR3i0050_WYG_001-18a"/>
　錢爿魚畜之盆中諸魚無不受齧人皆惡之而莆人<lb/>
　乃珍重如許良可怪也<lb/>
　　毒魚<lb/>
虢師越龜及籬頭溺人中厥毒亦孔之戚<lb/>
　北山經饒山歴虢之水出焉東注於河中有師魚食<lb/>
　之殺人陳藏器云魚師大者有毒殺人今無識者但<lb/>
　唐韻鰤老魚也及北山經所云其即此與　南越志<lb/>
　繢尾魚有毒一名龜魚酉陽雜俎傍海大魚脊上有<lb/>
<pb n="KR3i0050_WYG_001-18b"/>
　石十二一名籬頭溺一名螃<graphic n="KR3254" url="https://raw.githubusercontent.com/kanripo/KR-Gaiji/master/images/KR3254.png" mimeType="image/png"/>其溺甚毒<lb/>
　<lb/>
　<lb/>
　<lb/>
　<lb/>
　<lb/>
　<lb/>
　異魚圖贊補卷上<lb/>
</p>
<p>
</p>
  </div>
<div>
<head>異魚圖贊補卷中</head> <lb/>
    <p>
<pb n="KR3i0050_WYG_002-1a"/>
欽定四庫全書<lb/>
　異魚圖贊補卷中<lb/>
　　　　　　　　　　　　明　胡世安　撰<lb/>
　　珠蟞魚<lb/>
珠蟞足六如肺有目瘳癘若逐甘酸盈匊<lb/>
　東山經葛山灃水出焉東注於余澤中多蟞蟞魚其<lb/>
　狀如肺而有目六足有珠其味酸甘食之無癘一統<lb/>
　志生高州海中四目六足而吐珠呂氏春秋灃水魚<lb/>
<pb n="KR3i0050_WYG_002-1b"/>
　之美者名曰珠鼈淮南子蛤蠏珠鼈與月盛衰埤雅<lb/>
　鼈珠在足皆指此也<lb/>
　　茈魚<lb/>
泚水茈魚一首十身臭越蘪蕪失氣以踆<lb/>
　東山經東始山泚水出焉中多茈魚狀如鮒一首而<lb/>
　十身其臭如蘪蕪食之不䊧孚注止失氣也按朔法<lb/>
　師混作鮆魚非<lb/>
　　鯥魚<lb/>
<pb n="KR3i0050_WYG_002-2a"/>
鯥好陵居魼羽蛇尾音如留牛夏生冬死<lb/>
　南山經杻陽山之東柢<hi>音蔕</hi>山多水有魚焉狀如牛陵<lb/>
　居蛇尾有翼其羽在魼<hi>亦作脅</hi>下其音如留牛名曰鯥<lb/>
　冬死而夏生食之無腫疾<lb/>
　　赤鱬<lb/>
即翼赤鱬是醫疥瘃人面鳥音茜質漾淥比之陵魚而<lb/>
無手足<lb/>
　篇海作鮢鱬南山經青丘山英水出焉南注即翼之<lb/>
<pb n="KR3i0050_WYG_002-2b"/>
　澤中多赤鱬其狀如魚而人面音如鴛鴦食之不疥<lb/>
　　海内北經陵魚人面手足魚身在海中<lb/>
　　鱄魚<lb/>
鱄<hi>音團</hi>狀<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鮒音毛竊豚不利於見䗤薄之倫<lb/>
　南山經雞山黑水出焉南注於海中有鱄魚狀如鮒<lb/>
　而彘毛音如豚見則天下大旱　東山經獨山末塗<lb/>
　之水出焉東南注沔中多䖺䗤狀如黄蛇魚翼出入<lb/>
　有光見則其邑大旱又女蒸山膏水出焉西注干鬲<lb/>
<pb n="KR3i0050_WYG_002-3a"/>
　水中多薄魚狀如鱣而一目其音如歐<hi>謂如人嘔吐聲</hi>見則<lb/>
　天下大旱<lb/>
　　修辟魚<lb/>
黽形鴟聲維喙則白功埒豪魚厥名修辟<lb/>
　中山經槖山槖水出焉北注於河中多修辟之魚狀<lb/>
　如黽而白喙其音如鴟食之已白癬　又渠豬山之<lb/>
　水中多豪魚狀如鮪赤喙尾赤羽可以已白癬<lb/>
　　鯩魚<lb/>
<pb n="KR3i0050_WYG_002-3b"/>
鯩魚貌鮒其文則黑希夷先生或不薦食<lb/>
　中山經來需之水出於半石山陽而西注於伊中多<lb/>
　鯩魚黑文其狀如鮒食者不睡<lb/>
　　莽魚<lb/>
莽魚形大龜首鼈身患劇鵜獺性最不仁<lb/>
　中山經槐水之河有莽魚其形至大龜首鼈身是河<lb/>
　内所出魚盡皆食之<lb/>
　　䰷魚<lb/>
<pb n="KR3i0050_WYG_002-4a"/>
招水源禺䰷厥府藏魚尾兩足狀鼈音羊<lb/>
　西山經英山禺水出焉北注於招水中多䰷魚狀如<lb/>
　鼈音如羊郭注狀如龜而魚尾二足<lb/>
　　蠃魚<lb/>
濛水注洋有蠃泳斯音鴦翼鳥陽侯是毗<lb/>
　西山經邽山濛水出焉南注於洋中多蠃<hi>音螺玉篇作嬴</hi>魚<lb/>
　魚身而鳥翼見則其邑大水<lb/>
　　鰠魚<lb/>
<pb n="KR3i0050_WYG_002-4b"/>
鰠魚渭産其狀如鱣覯等朱獳休䱱代蠲<lb/>
　西山經鳥䑕同穴之山渭水出焉東注於河中多鰠<lb/>
　魚動則其國有大兵　東山經耿山有獸狀如狐而<lb/>
　魚翼名曰朱獳其鳴自呌見則其國有恐　中山經<lb/>
　少室之山休水出焉北注於雒中多䱱魚狀如盭蜼<lb/>
　而長距足白而對食者無蟲疾可以禦兵<lb/>
　　冉遺魚<lb/>
北注陵羊是曰涴水誕育冉遺目如馬耳蛇首六足朋<lb/>
<pb n="KR3i0050_WYG_002-5a"/>
䱱侶鮪捐<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>禦凶山經稱美<lb/>
　西山經英鞮山涴水出焉北注陵羊之澤多冉遺<hi>或作</hi>
　<hi>髯□</hi>可以禦凶<lb/>
　　鯈<hi>音猷</hi>魚<lb/>
汨和損平莫慘於憂詩詠萱草山經則鯈<hi>舊□贊</hi>
　北山經帶山茈湖之水其中多鯈魚狀如雞而赤色<lb/>
　三尾六足四首其音如鵲食之已憂一云亦可以禦<lb/>
　火　或謂萱草二句應改云霍山朏胐茈水則鯈更<lb/>
<pb n="KR3i0050_WYG_002-5b"/>
　切按中山經霍山有獸狀如狸而白尾有鬛名曰朏<lb/>
　胐食之可以已憂<lb/>
　　滑魚　䲃魚<lb/>
諸毗有滑泰澤有䲃已疣功並宜用充庖<lb/>
　北山經求如山滑水出焉西注於諸毗之水中多滑<lb/>
　魚狀如鱓赤背其音如梧食之已疣又獄法山瀼澤<lb/>
　之水出焉東北注於泰澤中多䲃魚狀如鯉而雞足<lb/>
　食之已疣又展水鱃魚亦已疣見前<lb/>
<pb n="KR3i0050_WYG_002-6a"/>
　　鮨<hi>音詣</hi>魚<lb/>
囂水鮨魚兒音犬首琴牧而存吾以薦酒<lb/>
　北山經北獄山諸懷之水出焉西注於囂水中多鮨<lb/>
　魚魚身而犬首音如嬰兒食之已狂<lb/>
　　化魚<lb/>
鱗而毛羽黄魚化鵡泡變豪豬沙魚更虎<lb/>
　倦游雜記黄魚化為鸚鵡泡魚大者如斗身有刺化<lb/>
　為豪豬沙魚之斑者化為虎　臨海記魚虎名土奴<lb/>
<pb n="KR3i0050_WYG_002-6b"/>
　魚陳藏器云生南海頭如虎背皮如猬有刺着人如<lb/>
　蛇咬能化豪豬亦有變虎者　海語虎頭鯊化虎惟<lb/>
　四足難化經月乃成或曰虎文直而疎且長者魦化<lb/>
　也炳炳成章者常虎也<lb/>
　　逆鱗魚<lb/>
魚逆鱗者仙經肉芝詭質殊育明逺志之<lb/>
　瑣碎錄魚逆水而上鳥向風而立取其鱗羽之順也<lb/>
　按紀聞逆鱗魚仙經謂之肉芝　鮑照登雷岸與妹<lb/>
<pb n="KR3i0050_WYG_002-7a"/>
　令暉書繁化殊育詭質怪章則有芒須針尾之族逆<lb/>
　鱗反舌之屬<lb/>
　　無鱗魚<lb/>
黄帝遊雒見鯉無鱗其長三丈赤文青身<lb/>
　河圖黄帝遊於雒見鯉魚長三丈青身無鱗赤文成<lb/>
　字　西寧衛志城西三百里外有西海方數百里中<lb/>
　有魚無鱗背負黑㸃<lb/>
　　二名魚<lb/>
<pb n="KR3i0050_WYG_002-7b"/>
二名之魚篇海可披鰚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR3162" url="https://raw.githubusercontent.com/kanripo/KR-Gaiji/master/images/KR3162.png" mimeType="image/png"/>䱮<hi>音革額</hi>鯌予<graphic n="KR3144" url="https://raw.githubusercontent.com/kanripo/KR-Gaiji/master/images/KR3144.png" mimeType="image/png"/>鯕䰸䱑<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<hi>音姶</hi>鱂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音納/哈</hi>鮪䱄<hi>音/癡</hi>蒲夷堪㐨<hi>音序</hi>山經攸垂<lb/>
　以上魚皆兩字名不及特表者鯌予魚其生也帶子<lb/>
　䰸䱑海魚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鱂魚似鰿而小北山經碣石繩水出焉<lb/>
　東注於河中多蒲夷之魚東山經犲山其下多水中<lb/>
　多堪㐨之魚其餘形色地産未詳<lb/>
　　複名魚<lb/>
魚複名者鰼鰼鱅鱅䰽䰽鮯鮯蠻蠻禺禺<hi>音顒</hi>
<pb n="KR3i0050_WYG_002-8a"/>
　鰼鰼鮯鮯見前東山經<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
                    <graphic n="KR2739" url="https://raw.githubusercontent.com/kanripo/KR-Gaiji/master/images/KR2739.png" mimeType="image/png"/>山食水出焉中多鱅鱅<lb/>
　之魚其狀如犂牛其音如彘鳴北山經少咸山敦水<lb/>
　出焉東注於鴈門之水中多䰽䰽<hi>音沛或作鯆</hi>之魚食之<lb/>
　殺人西山經剛山之尾雒水出焉北流注於河中多<lb/>
　蠻蠻之魚其狀䑕身而鼈首音如吠犬王㑹揚州獻<lb/>
　禺禺之魚　按相如賦禺禺魼鰨郭璞云即比目魚<lb/>
　　倮蟲魚<lb/>
竊人形號貴賤皆備水國塵寰易地一視<lb/>
<pb n="KR3i0050_WYG_002-8b"/>
　北山經龍侯山決決之水出焉東注於河中多人魚<lb/>
　狀如䱱四足音如嬰兒食之無癡<hi>一作瘕</hi>疾又竹山竹<lb/>
　水出焉熊耳之山浮濠之水出焉陽華之山楊水出<lb/>
　焉朝歌之山潕水出焉其中皆多人魚陶𢎞景云人<lb/>
　魚膏燃之不消秦皇驪塜所用人膏是也乾道六年<lb/>
　湖州市口弄蛇客養一魚於瓦盆狀如鮎而腹黑下<lb/>
　出兩手若人狀十指皆具亦人魚也　䱱釋名人魚<lb/>
　又名孩皃魚按孩兒魚有二種生江湖中形色皆如<lb/>
<pb n="KR3i0050_WYG_002-9a"/>
　鱣鮠腹下翅形似足其腮頰軋軋音如兒啼即䱱也<lb/>
　一種生溪澗中形聲皆同但能上樹乃鯢魚也又名<lb/>
　魶魚見范蜀公志稱按郭璞云鯢魚四脚前脚似猴<lb/>
　後脚似狗大者長八九尺冦宗奭云䱱形微似獺四<lb/>
　足腹重墜如囊身微紫色無鱗嘗剖視之中有小魚<lb/>
　小蟹小石數枚也　雜俎梵僧普提勝説異魚東海<lb/>
　漁人言近獲一魚長五六尺腸胃成胡鹿刀塑之狀<lb/>
　號秦皇魚述異記釣洲有一陂陂之中有范蠡魚昔<lb/>
<pb n="KR3i0050_WYG_002-9b"/>
　范蠡釣得大魚烹食之小者放於陂又云和州歴陽<lb/>
　淪為湖今湖中有明府魚奴魚婢魚　一統志臨海<lb/>
　出望潮魚一名海和尚　海内北經東洋大海有和<lb/>
　尚魚狀如鱉其身紅赤色從潮水而至　志重慶東<lb/>
　南二百五十里有魚池流合<graphic n="KR2165" url="https://raw.githubusercontent.com/kanripo/KR-Gaiji/master/images/KR2165.png" mimeType="image/png"/>江圖經云嘗有神魚<lb/>
　遊此世傳巴子魚也　養魚經鰕虎之魚類土附而<lb/>
　腮紅若虎善食鰕俗謂新婦之魚<lb/>
　　區别魚<lb/>
<pb n="KR3i0050_WYG_002-10a"/>
形色不一難以類求或地待顯或因地收何必淵羡展<lb/>
卷與游<lb/>
　朝野僉載峰州有一道水從吐蕃中來夏冷如氷雪<lb/>
　有魚長一二寸來去有時人取烹之而食千萬家取<lb/>
　不可盡不知所從來名峰州魚　雜俎興州有一處<lb/>
　名雷穴水常半穴每雷聲水寒穴流魚隨流而出百<lb/>
　姓每候雷聲繞樹布網獲魚無限非雷聲漁子聚鼓<lb/>
　擊於穴口魚亦輒出所獲半於雷時人呼雷穴魚韋<lb/>
<pb n="KR3i0050_WYG_002-10b"/>
　行規作興州刺史書此事移親故云　晉呉𨽻為魚<lb/>
　塞於雲湖有大魚化人語𨽻云曉有大魚攻塞切勿<lb/>
　殺𨽻許之須臾有大魚至羣魚從之𨽻同侶誤殺大<lb/>
　魚是夕風雨冥晦魚悉飛上木間因號飛魚逕在九<lb/>
　江城西二里　宋天聖中丁少連侍母觀網魚得大<lb/>
　鯉命烹之庖人驚報魚頂生角魚已濵死少連祝曰<lb/>
　魚若變化分當再活試以水圉圉如初遂放於清石<lb/>
　潭盧載作送角鯉文因以名池在醴陵縣東　東湖<lb/>
<pb n="KR3i0050_WYG_002-11a"/>
　魚産南昌其湖水清魚美宋徐俯詩東湖春水百魚<lb/>
　金是也又曲江魚此魚食金花水其味美又南川九<lb/>
　遞山下有水瀦為池中産異魚人不敢取名九遞魚<lb/>
　　鰱水源出淩江其流㑹於保水春多鰱魚在南雄<lb/>
　西十里鯉魚潭水深碧中有異魚如鯉人取而烹食<lb/>
　之則化水在瓊州澄邁縣南五十里又魚爺井水極<lb/>
　清洌相傳泉與海通中有一大魚頭白俗呼魚爺呼<lb/>
　之輒出在文昌縣西　宋景公食善星文有淇漳之<lb/>
<pb n="KR3i0050_WYG_002-11b"/>
　鱧中山經有崌山江水之䲀<lb/>
　　足魚<lb/>
鱗鬛發發浮空若跋名異形殊乳洞濡沫魶<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鰌從<lb/>
類槩括建同浮胡推之愈濶<lb/>
　北户錄全義<hi>嶺表錄異作金義嶺</hi>之西南有山曰盤龍山有乳<lb/>
　洞洞有金沙龍盤魚皆四足脩尾丹腹狀如守宮游<lb/>
　泳水濵人莫敢犯按御覽云龍蟠山有石洞洞中小<lb/>
　水有四足魚皆如龍形人殺之即風雨也然唐韻云<lb/>
<pb n="KR3i0050_WYG_002-12a"/>
　鰨魚四足䱱鯢别見但未見言其可致風雨耳公路<lb/>
　因思道書説五頭魚三足麂皆神化所致不可以類<lb/>
　而推也　榮經水及西山溪谷出魶魚有足能緣木<lb/>
　聲如兒啼蜀人食之　山經樂游山桃水出焉中多<lb/>
　䱻<hi>音骨與音滑者不同</hi>此魚狀如蛇而四足是食魚疑即<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　篇海<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音役</hi>魚有四足　梧州放生池中多鰌魚有四<lb/>
　足死後頭骨牙齒朽落至五月後更生骨盡乃止此<lb/>
　疑鱷類　眞臘國出建同魚四足無鱗鼻如象吸水<lb/>
<pb n="KR3i0050_WYG_002-12b"/>
　上噴高五六丈又浮胡魚八足狀如䱇觜如鸚鵡<lb/>
　宜興頤山潜虬泉幽深泓澄中有異魚四足能行率<lb/>
　數嵗一出出必有水災<lb/>
　　色魚<lb/>
洪纎匪一五色備焉豈其水府染繢有權<lb/>
　北户錄歴澗潭有五色魚　中山經景山睢水出焉<lb/>
　中多文魚　拾遺記鮌沉羽淵化𤣥魚時揚鬐振鱗<lb/>
　横游波上見者謂為河精又瀛洲名環潭東有淵洞<lb/>
<pb n="KR3i0050_WYG_002-13a"/>
　有魚長千丈色斑鼻端有角時鼓舞羣戲逺望水間<lb/>
　有五色雲就視乃此魚噴水為之慶雲之麗無以加<lb/>
　也　裴晉公謂門人曰吾死無所繫但午橋莊松雲<lb/>
　嶺未成軟碧池繡魚尾未長漢書未終篇為可恨耳<lb/>
　　元志廣州有赤魚又韶州府東南五十里温泉中<lb/>
　時見赤魚游泳人不敢捕　昌化縣西北千頃山有<lb/>
　龍湫魚皆金銀色禱雨多應　昆陽平定鄉小山下<lb/>
　有三洞泉出㑹而為潭中有青白大魚俗呼隨龍魚<lb/>
<pb n="KR3i0050_WYG_002-13b"/>
　人不敢獲　粤西陽朔縣西十五里有異魚塘中有<lb/>
　魚綠鱗而紅鬛　劒州普安廢縣浴丹池唐杜光庭<lb/>
　浴丹之所池有魚赤鬛色如金飛躍其中或探取必<lb/>
　觸風雨之變<lb/>
　　器形魚<lb/>
鋸笄鞘鏡以形似名斗拌筆管亦詭厥生腦金抱石無<lb/>
忝别旌<lb/>
　寰宇記惠州出鋸魚亦名狼籍魚身長二丈口長三<lb/>
<pb n="KR3i0050_WYG_002-14a"/>
　尺廣三寸左右齒如鐵鋸南越志作䱟魚　漁書云<lb/>
　鋸魚生大海中不多見其牙齒長五六尺兩傍如鋸<lb/>
　齒故名漁人云此魚惜齒齒掛於網則身不敢動恐<lb/>
　傷其齒諺謂千觔之鋸命懸一絲是也　笄魚色白<lb/>
　如笄長尺餘又一種越王笄大如笄白色生海邊池<lb/>
　中見即取之可得少待則入土中矣　鮹魚出江湖<lb/>
　形如馬鞭尾有兩岐如鞭鞘因名　雜俎濟南郡東<lb/>
　北有䱰坑相傳魏景明中有人穿井得魚大如鏡其<lb/>
<pb n="KR3i0050_WYG_002-14b"/>
　夜河水溢入此坑坑中居人皆化䱰又異物志南方<lb/>
　鏡魚圓如鏡　南越志石魚形圓如七斗拌又君魚<lb/>
　長三寸背上骨如筆管大者似口逢諸細魚及黿皆<lb/>
　斷之　博物志金魚腦中有麩金出功婆塞江　吉<lb/>
　安龍泉縣小江出抱石魚又太原保徳州出石花魚<lb/>
　　異同魚<lb/>
波食欣賜逐侶而遊形味互似豈亦賁優<lb/>
　首句見闗尹子　南越志眞魚如織杼魚又云織杼<lb/>
<pb n="KR3i0050_WYG_002-15a"/>
　魚如眞魚背上正青又寄魚長三寸似白魚常附海<lb/>
　船以濟洪波一曰寄載魚又<graphic n="KR3245" url="https://raw.githubusercontent.com/kanripo/KR-Gaiji/master/images/KR3245.png" mimeType="image/png"/>魚似<graphic n="KR3144" url="https://raw.githubusercontent.com/kanripo/KR-Gaiji/master/images/KR3144.png" mimeType="image/png"/>䱝尾上有刺<lb/>
　如欓樹刺也　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魚似蛇長一丈　<graphic n="KR3735" url="https://raw.githubusercontent.com/kanripo/KR-Gaiji/master/images/KR3735.png" mimeType="image/png"/>魚似鱉無甲<lb/>
　有尾口在腹下土人呼為䟫魚又謂之鑊葢魚取其<lb/>
　形似有蠆尾世言螫人劉姓輒死他不皆然當是惡<lb/>
　業所感　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>海魚似鯿肥美　鰬魚似鱓相如賦鰅<lb/>
　鰫鰬魠　□<hi>音齊</hi>魚出漢水似鯉而小　鱌魚似魟色<lb/>
　白鼻長<lb/>
<pb n="KR3i0050_WYG_002-15b"/>
　　羽鮮<lb/>
魚禽易化不隔天淵今之似者應謚羽鮮<lb/>
　山海經子桐山子桐之水出焉西注餘如之澤中多<lb/>
　䱻<hi>音滑</hi>肉狀如魚而鳥翼出入有光音如鴛鴦見則大<lb/>
　旱　青箱雜記海有魚虬尾似鴟用以噴浪則降雨<lb/>
　漢栢梁災越王上厭勝之法乃大起建章宮遂設鴟<lb/>
　魚之像於屋脊以厭火災即今世鴟吻是也　惠州<lb/>
　志黄雀魚常以八月化黄雀十月後仍入海化魚<lb/>
<pb n="KR3i0050_WYG_002-16a"/>
　廣州元志有鳯尾魚　安南嘉興州䝉縣龍門江漢<lb/>
　書封谿縣隄防龍門水即此傍有穴多出鸚䳇魚色<lb/>
　青綠口曲而紅似鸚䳇相傳此魚能化龍云　象山<lb/>
　縣西東攝潭舊潭中産魚龜其甲尺許觜如鸚鵡尾<lb/>
　長八九寸鱗甲炯然<lb/>
　　亂壙魚<lb/>
不𨽻毛王詭來水族良惡性同無傷並育<lb/>
　肇慶志陽江縣江中有潛牛形似魚能上岸與牛鬬<lb/>
<pb n="KR3i0050_WYG_002-16b"/>
　角軟還入水堅則復出　廣志東海有馬鰍魚或云<lb/>
　馬交　南越志䑕魚頭似䑕　文登志縣北海中有<lb/>
　海驢常以八九月上島産乳其皮水不能潤可以禦<lb/>
　雨又海狸亦上牛島産乳逢人則化魚入於水　雜<lb/>
　俎象浦有馬頭魚色黑長五丈餘頭如馬伺人入水<lb/>
　食之又周陵溪中有魚其頭似羊俗呼羊頭魚豐肉<lb/>
　少骨殊美於餘魚　海豚腦上有孔噴水直上百數<lb/>
　為羣人先取其子繫水中母自來就取之河豚無頰<lb/>
<pb n="KR3i0050_WYG_002-17a"/>
　無鬐觸之則怒氣滿腹江豚鼻中作聲出入水上舟<lb/>
　人候之知風雨　南方物狀水猪魚似猪形<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0050_WYG_002-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　異魚圖贊補卷中<lb/>
</p>
<p>
</p>
  </div>
<div>
<head>異魚圖贊補卷下</head> <lb/>
    <p>
<pb n="KR3i0050_WYG_003-1a"/>
欽定四庫全書<lb/>
　異魚圖贊補卷下<lb/>
　　　　　　　　　　　　明　胡世安　撰<lb/>
　　互錯部<lb/>
　　黿<lb/>
介蟲之元升沉隨月以其類求僴然雄鼈作梁夏周脂<lb/>
可爇鐵子公染指遂成鄭孽<lb/>
　爾雅翼黿似鼈而大南人亦捕食之濶至一二丈介<lb/>
<pb n="KR3i0050_WYG_003-1b"/>
　蟲之元也鼈以為雄故黿鳴而鼈應淮南子燒黿致<lb/>
　鼈此以其類求之　一云黿大於鼉朔望隨月浮水<lb/>
　月沉則沒此屬隂也　拾遺記禹濟巨海黿鼉為梁<lb/>
　又紀年周穆王東至九江叱黿鼉為梁而履之　埤<lb/>
　雅黿亦思化其脂得火可以然鐵張鼎云其脂磨鐵<lb/>
　則明　楚人獻黿於鄭靈公子公之食指動謂子家<lb/>
　曰必嘗異味及宰夫烹黿食大夫不與子公子公染<lb/>
　指於鼎嘗之而出　五雜組殺黿割肉縣桁間見無<lb/>
<pb n="KR3i0050_WYG_003-2a"/>
　人便自垂至地聞人聲即縮黿肉刲盡而留腸屬於<lb/>
　首數日不死鳥攫之仍為所嚙<lb/>
　　鼉<lb/>
鼉狀守宮亦名土龍吐水向日鳴即雨從力攻碕岸樹<lb/>
鼓逢逢其枕瑩潔卵至盈胸就穴掘牽人不易蹤<lb/>
　説文鼉狀如守宮長一二丈文五色背毛有鱗甲如<lb/>
　鎧能吐雲致雨身具十二肖肉蛇肉最後在尾皮堅<lb/>
　厚宜冐鼓　本經名鮀魚一名土龍其甲黑色能横<lb/>
<pb n="KR3i0050_WYG_003-2b"/>
　飛不能上騰夜鳴應更呉越謂之鱓<hi>音陀</hi>更向日吐水<lb/>
　日沉則沒此屬陽也埤雅云欲雨則鳴舊云性嗜睡<lb/>
　目常閉力尤酋徤善攻碕岸　詩鼉鼓逢逢夏小正<lb/>
　剝鼉以為鼓陶𢎞景云惟至難死沸湯沃口入腹良<lb/>
　久乃能剝之李斯傳樹靈鼉之鼔晉安海物記鼉宵<lb/>
　鳴如桴鼓今江淮間謂鼉鳴為鼉鼓　陳藏器云人<lb/>
　於穴中掘之百人掘須百人牽一人掘亦一人牽不<lb/>
　然終不可出　李時珍云穴極深漁人以篾纜繫餌<lb/>
<pb n="KR3i0050_WYG_003-3a"/>
　探之候其吞鈎徐徐引出其□瑩潔勝於魚枕生卵<lb/>
　甚多至百亦自食之南人珍其肉以為嫁娶之敬<lb/>
　　龜<lb/>
𤣥衣督郵質應離象星㪚瑤光前知幽貺<lb/>
　古今注一名𤣥衣督郵一名洞𤣥先生一名冥靈甲<lb/>
　曰神屋又號先知君抱朴子山中已日稱時君者龜<lb/>
　也　李顒賦質應離象位定坎居按易離為龜　春<lb/>
　秋運斗樞瑤光星㪚為龜事類賦伊神龜之效質實<lb/>
<pb n="KR3i0050_WYG_003-3b"/>
　瑤光之㪚精　説苑靈龜文五色似玉似金背隂而<lb/>
　負陽上隆象天下平法地槃衍象山四趾轉運象四<lb/>
　時文著象二十八宿蛇頭龍脛左睛象日右睛象月<lb/>
　千載之化下氣上通能知存亡吉凶之變<lb/>
天生神物十朋之龜或游於火或游於蓍雖云類殊象<lb/>
二一歸亹亹致用極數盡幾<hi>郭璞贊</hi>
　漢書元龜距形尺二寸直一千一百六十為尺貝十<lb/>
　朋公龜九寸以上直五百為壯貝十朋侯龜七寸以<lb/>
<pb n="KR3i0050_WYG_003-4a"/>
　上直三百為公貝十朋子龜五寸以上直百為小貝<lb/>
　十朋為寳四品　孫氏瑞應圖龜生三百歲遊於蕖<lb/>
　葉之上三千歲尚在蓍叢之下爾雅十曰火龜注猶<lb/>
　火鼠類又抱朴子千歲之龜五色具焉額生兩骨起<lb/>
　似角解人語或浮蓮葉之上或在叢蓍之下其上時<lb/>
　有白雲　龜甲蟲之長外骨内肉腸屬於首能運任<lb/>
　胍廣肩大腰思抱其息以耳雌雄尾交亦與蛇匹靈<lb/>
　而多夀<lb/>
<pb n="KR3i0050_WYG_003-4b"/>
　　能　賁<lb/>
鼈三足曰能龜三足曰賁食之已蠱腫産於從伊濆<lb/>
　爾雅鼈三足者曰能龜三足者曰賁山海經從水多<lb/>
　三足鼈食之無蠱又大若山陽狂水出焉注於伊中<lb/>
　多三足龜食之可以已腫　姚福庚已編大倉民家<lb/>
　得三足鼈烹食畢入臥少頃形化血水止髮耳鄰人<lb/>
　疑其婦謀害訟之官時令黄廷宣鞠問不決乃别取<lb/>
　三足鼈令婦如前烹治取死囚食之入獄亦化如前<lb/>
<pb n="KR3i0050_WYG_003-5a"/>
　人遂辨其獄竊謂能之有毒不應如此然理外事亦<lb/>
　未可臆斷也而山海經云云近亦有誤食無恙者何<lb/>
　哉　大明會典暹羅獻六足龜宋史趙霆獻兩頭龜<lb/>
　此又前人所未知者也<lb/>
　　多目龜<lb/>
星池神龜爰有六眸或四或八塵食濁游<lb/>
　拾遺記星池千里池中有神龜八足六眼背負七星<lb/>
　日月八方之圖腹有五嶽四凟之象時出石上望之<lb/>
<pb n="KR3i0050_WYG_003-5b"/>
　煌煌如列星　江賦有鼈三足有龜六眸　劉宋太<lb/>
　始二年八月四眼龜見㑹稽六年呉興獻八眼龜齊<lb/>
　永明五年六月建城獲四目龜八月延州獲六目龜<lb/>
　梁天監五年四月始豐獲八目龜唐書江州獻六眼<lb/>
　龜<lb/>
　　鼈<lb/>
穹脊周裠目聽思化九肋稱良一足堪訝神守在池龍<lb/>
誘可謝<lb/>
<pb n="KR3i0050_WYG_003-6a"/>
　本草鼈水居陸生穹脊連脇與龜同類四緣有肉裠<lb/>
　裹甲無耳以目為聽純雌無雄以蛇及黿為匹卵生<lb/>
　思抱其行蹩躠故謂之鼈俗呼團魚因形圓也鼉一<lb/>
　鳴而鼈伏遇蚊叮則死得蚊煮則爛而熏蚊者復用<lb/>
　鼈甲物相報復如此之異　段成式云甲蟲影伏鼈<lb/>
　伏於淵而卵剖於陵此思化也　九肋者勝目白腹<lb/>
　下天字者不可食摭言袁州盧肇答人云正如沅江<lb/>
　鼈甲九肋者稀白澤圖一足鼈池精名髮頊　養魚<lb/>
<pb n="KR3i0050_WYG_003-6b"/>
　經魚滿三百六十則龍為之長而引飛出水内鼈則<lb/>
　魚不復去故一名神守一名東明一名河伯從事<lb/>
　　蟹<lb/>
鶻眼鱟足䖱腦蜩腹流止色殊雌雄異錄敗漆集鼠膏<lb/>
金髓玉執穗朝魁無膓仄亍<lb/>
　傅肱蟹譜總論云蟹水蟲也亦曰魚屬以其外骨則<lb/>
　曰介蟲取其横行目為螃蟹鶻眼蜩腹䖱腦鱟足其<lb/>
　抵類拳丁其螯類執鉞其跪又皆外刺性復多躁或<lb/>
<pb n="KR3i0050_WYG_003-7a"/>
　編諸繩縷或投諸笭箵則引聲噀沫至死方已類皆<lb/>
　䲊育生於濟鄆者其色紺紫出於江淛者其色青白<lb/>
　小者謂之蟛蚏中者謂之蟹匡長而鋭者謂之䗻大<lb/>
　者謂之蝤蛑雖皆有佳味獨蟹參於藥論耳明越溪<lb/>
　澗石穴中亦出小蟹其色赤而堅俗呼為石蟹與生<lb/>
　伊洛者無異厴圓多腴而奪之<graphic n="KR1722" url="https://raw.githubusercontent.com/kanripo/KR-Gaiji/master/images/KR1722.png" mimeType="image/png"/>臍長多足其生於<lb/>
　盛夏者無遺穗以自充止食茭蘆根俗呼為蘆根蟹<lb/>
　瘠小而味腥至八月則蜕而形浸大秋冬之交稻粱<lb/>
<pb n="KR3i0050_WYG_003-7b"/>
　已足各腹芒走江俗呼樂蟹最號肥美由江而納其<lb/>
　芒於海中之魁遇氷雪則自伏淤涰不可得矣今人<lb/>
　設㗖具以按酒者特先置焉何曽食疏𢎞君食檄虞<lb/>
　悰食品未必不珍此味也悰南史有傳但名存而書<lb/>
　亡此為恨耳　陸龜蒙蟹志云執穗而朝其魁不近<lb/>
　於義耶捨沮洳之江海自微而務大不近於智耶外<lb/>
　剛躁而無他腸不近於正耶其見稱如此　本草蟹<lb/>
　性多躁引聲噀水至死乃已生於流水者色黄而腥<lb/>
<pb n="KR3i0050_WYG_003-8a"/>
　生於止水者色紺而馨佛書言其㪚子後即自枯死<lb/>
　霜前食物故有毒霜後將蟄故味美　雨航雜錄蠞<lb/>
　即蟹也經霜後有赤膏曰赤蟹無膏曰白蟹始穴沮<lb/>
　洳稻熟時及出各執一穗朝其魁或曰以輸海神入<lb/>
　江則稍大入海益大廣雅雄曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䱺雌曰博帶雜俎<lb/>
　其腹毛能殺人性能敗漆燒之致鼠凡蟹漆相合則<lb/>
　化為水服之長生是物以解結㪚血得名惟霜後可<lb/>
　食餘節食之多致疾故有蠞名孕婦猶忌獨目獨螯<lb/>
<pb n="KR3i0050_WYG_003-8b"/>
　四足六足兩目相向皆有大毒不可食　爾雅翼隨<lb/>
　潮退殻潮退徐行泥中者名攤塗在蠣殻中為蠣取<lb/>
　食者名蠣奴皆蟹之族　皮日休詩蟹因霜重金膏<lb/>
　溢羅鄴詩肌膚未解黄金甲骨髓常留白玉香　八<lb/>
　跪二螯外骨内肉殻上多作十二㸃深胭脂色其腹<lb/>
　中虚實亦應月大者箱角兩出足節屈曲行則旁横<lb/>
　故里語稱螃蟹陸佃云圓臍者牝尖者牡也性走明<lb/>
　漆見之輒解名蟹似出乎此或曰此物之來秋初如<lb/>
<pb n="KR3i0050_WYG_003-9a"/>
　蟬蜕故名蟹譜蟹之類隨潮解甲更生新者故字从<lb/>
　解抱朴子山中辰日稱無腸公子者蟹也埤雅梓人<lb/>
　注仄行蟹屬<lb/>
　　蝤蛑<lb/>
蟹有蝤蛑其力撥棹兩螯無毛隨潮退殻<lb/>
　扁而最大後足濶者蝤蛑雨航雜錄南人謂之撥棹<lb/>
　子言力可撥棹隠居云以後脚形如棹也蟳乃蝤蛑<lb/>
　之大者隨潮退殻一退一長其大者如升小者如盞<lb/>
<pb n="KR3i0050_WYG_003-9b"/>
　楪兩螯無毛所以異於蟹埤雅蝤蛑大者螯力敵虎<lb/>
　是也　爾雅翼蝤蛑大者長尺餘兩螯強能與虎鬬<lb/>
　其大而有虎斑文隨波湮淪者名虎蟳　五雜組蝤<lb/>
　蛑大者如斗俗名曰蟳其螯至強能殺人捕之者伸<lb/>
　手石罅中為其所鉗牢不可脱一遇潮至便致淹没<lb/>
　即至小者亦鉗人出血其肉肥大於蟹而味不及也<lb/>
　　漁書蟳一名黄甲蟹生海岸中殻圓而滑後脚有<lb/>
　兩葉如棹而濶其螯無毛穴處石縫中慣捕者徧尋<lb/>
<pb n="KR3i0050_WYG_003-10a"/>
　其穴而得故名蟳足善走漁人得之即以草緊繫而<lb/>
　藏之簍當潮至時雄在簍中亦引聲沸沫嶺南人謂<lb/>
　之撥棹子一名蝤蛑余鄉蟳有一二尺大殻可作花<lb/>
　盆汲冢專車之殻必此類然蟹勝蟳蟳勝蠘故陶榖<lb/>
　云一蟳不如一蟹<lb/>
　　虎蟳<lb/>
蟹有虎蟳蹣跚而行猙獰斑爛遂冐虎名<lb/>
　雨航雜錄大者有虎斑文濶足亦如蟳　嶺表録異<lb/>
<pb n="KR3i0050_WYG_003-10b"/>
　虎蟹殻上有虎斑可裝為酒器與紅螺皆産瓊崖海<lb/>
　邊雖非珍竒亦不易採得也　敬美閩部疏海中蟳<lb/>
　有冬春間生者蝤蛑類也而色瑪瑙斗殻作猙獰斑<lb/>
　斕畫似虎頭土人名之曰虎蟳余以配龍蝦為的對<lb/>
　也　五雜組殻斑如虎頭形它方人多取作翫器而<lb/>
　味彌不及蟹矣　漁書云蟳小者不結黄惟深海産<lb/>
　者其黄與秋蟹冬蠘一同名為紅蟳食品重之又有<lb/>
　石蟳虎獅蟳狀如獅頭<lb/>
<pb n="KR3i0050_WYG_003-11a"/>
　　彭蜞<lb/>
小則有螠大則竭朴惟兹彭蜞與螖混錯不熟爾雅幾<lb/>
死勸學因兆相如赦炰於卓<lb/>
　雨航雜錄螠似彭蜞而小竭朴大於彭蜞黒斑有文<lb/>
　以大螯障日以小螯食彭蜞似蟹有毛而赤性極寒<lb/>
　　漁書二螯並者為彭蜞生海泥中食土大僅盈寸<lb/>
　一名長卿　爾雅注彭蜞亦螖類晉書蔡司徒謨初<lb/>
　渡江見彭蜞大喜曰蟹有八足加以二螯令烹之旣<lb/>
<pb n="KR3i0050_WYG_003-11b"/>
　食吐下委頓方知非蟹後向謝仁祖説此事謝曰卿<lb/>
　讀爾雅不熟幾為勸學死按大戴禮勸學篇蟹二螯<lb/>
　八足非蛇鱣之穴無所寄託者用心躁也　古今注<lb/>
　彭蜞小蟹生海邊泥中食土一名長卿按成都故事<lb/>
　王吉夜夢一彭蜞在都亭作人語曰我翌日當舎此<lb/>
　吉覺而異焉使人早候見司馬長卿至吉曰此人文<lb/>
　章當横行一世因呼彭蜞為長卿卓文君一生不食<lb/>
　彭蜞<lb/>
<pb n="KR3i0050_WYG_003-12a"/>
　　數丸<lb/>
介蟲數丸形亦似蜞丸土三百潮信與期<lb/>
　五雜俎數丸生海邊形似彭蜞取土作丸數滿三百而<lb/>
　潮至人以為候因名常在海沙中一曰沙丸有青脚<lb/>
　白脚二種　爾雅翼南海之物感應經蟹屬名彭蚏<lb/>
　以螯取土作丸從潮來至潮去或三百丸因名三百<lb/>
　丸<lb/>
　　百足蟹<lb/>
<pb n="KR3i0050_WYG_003-12b"/>
善宛貢蟹百足四螯煮殻成膏勝鳯喙膠<lb/>
　述異記善宛國貢一蟹長九尺有百足四螯因名百<lb/>
　足蟹煮其殻謂之螯膠勝於鳯喙膠并見雜俎<lb/>
　　䘂<lb/>
行氣尠毒莫佳於䘂肉殻多黄螯最利銛<lb/>
　陶隠居云蟹未被霜者甚毒以食茛故也然族類最<lb/>
　多六足名跪四足名比皆有大毒濶殻而多黄者名<lb/>
　䘂其螯最鋭斷物如芟刈焉　五雜組殻兩端鋭而<lb/>
<pb n="KR3i0050_WYG_003-13a"/>
　螯長不螯俗名曰䘂在雲間名曰黄甲　雨航雜錄<lb/>
　䘂肉殻多黄食之行風氣　造化權輿龍易骨蛇易<lb/>
　皮麋鹿易角蟹易螯拆其螯足後復更生　䘂漁書<lb/>
　作蠘云海蠘蟹屬甲廣兩角尖利螯長數寸無毛端<lb/>
　有兩牙如剪刀遇物截之則斷故名螯有花文生時<lb/>
　色綠熟則變紅殻有白花如繪肉白膏赤味不下於<lb/>
　蟹解甲虚實亦與蟹同名有數種各以類聚漁人網<lb/>
　取輒盈車舟五六月間鄉人空手入水探之隨取隨<lb/>
<pb n="KR3i0050_WYG_003-13b"/>
　得作醢為佳螯則另聚而鬻之以為上羞作脯亦佳<lb/>
　有冬蠘花蠘黄蠘青脚蠘三目蠘四時皆有形多相<lb/>
　似惟文色差别時候不同耳大者盈尺小者不下二<lb/>
　三寸臍下之子宜膾<lb/>
　　蝦<lb/>
蝦代蛇睇亦兆兵歲須可杖簾尤繁厥系<lb/>
　水母目蝦詳前又蟹譜呉俗有蟹荒蝦兵之語以其<lb/>
　披堅執鋭也歲或暴至則鄉人以為兵證　爾雅鰝<lb/>
<pb n="KR3i0050_WYG_003-14a"/>
　大蝦出海中者長二三丈游行則竪其鬚高於水面<lb/>
　故字从高鬚長數尺可以織簾　嶺表錄異劉恂曾<lb/>
　登海舶入䑨樓忽見牕板懸二巨蝦殻頭尾鉗足具<lb/>
　全各七八尺首占其一分觜尖利如鋒刃觜上有鬚<lb/>
　如紅筯各長二三尺雙脚有鉗鉗麤如人大指長二<lb/>
　尺餘上有芒刺如薔薇枝赤而銛硬手不可觸腦殻<lb/>
　烘透彎環尺餘何止於盃盂也　北户録滕循為廣<lb/>
　州刺史有客語循曰蝦鬚有一丈者堪作拄杖循不<lb/>
<pb n="KR3i0050_WYG_003-14b"/>
　之信客去東海取鬚四尺以示循方伏其異交廣記<lb/>
　呉有廣州刺史語滕修蝦鬚長一丈不之信其人後<lb/>
　至東海取蝦鬚長四丈四尺封以示修一事而載小<lb/>
　異又交趾蝦巨如柱鬚長七八尺者海濵以作拄杖<lb/>
　甚佳陳剛中詩蝦鬛作笻杖　廣韻蝦魚屬閩中有<lb/>
　五色蝦梅蝦盧蝦泥蝦苗蝦又海中有管蝦　梅蝦<lb/>
　數千萬尾不及斤五六月間生一日可滿數十舟色<lb/>
　白可愛泥蝦可為醬并苗蝦皆極細不可辨　五雜<lb/>
<pb n="KR3i0050_WYG_003-15a"/>
　組呉越王宴陶榖蝦自龍蝦至線蝦計亦不下三十<lb/>
　餘種按龍蝦大者重二十餘斤鬚三尺餘可作杖<lb/>
　漁書云龍蝦一名蝦魁其首如龍有刺眼如蟹而大<lb/>
　睂上起二角鬚長數尺兩傍共十脚脚末有爪爪上<lb/>
　有毛徑寸黄金色負介昻藏體似小龍大可二三斤<lb/>
　色綠碧炊熟硃紅鬚紅白相間味絶甘美鮮食尤佳<lb/>
　出閩之𤣥鍾銅山間海蝦名最多黄蝦每兩相挿成<lb/>
　對有金鈎班節沙蝦劒青尾之類又有蝦姑蝦候各<lb/>
<pb n="KR3i0050_WYG_003-15b"/>
　種雖不中俎皆蝦族也溪澗中亦有多産其大者産<lb/>
　婦食之有乳鄉人呼為狗蝦<lb/>
　　躶步<lb/>
螺名躶步負殻露行卵著石軟取輒堅貞浮於海際兆<lb/>
世昇平<lb/>
　拾遺記有大螺名躶<hi>裸同</hi>步負其殻露行冷則復入其<lb/>
　殻生卵著石則軟取之則堅明王之世則浮於海際<lb/>
　焉<lb/>
<pb n="KR3i0050_WYG_003-16a"/>
　　寄居<lb/>
鸚鵡外遊有蟲寄居益顔美志火炙出逋味蝦形鼄以<lb/>
匹鱆魚<lb/>
　異苑鸚鵡螺形如鳥常脱殻而遊朝出則有蟲類蜘<lb/>
　蛛入其殻中戴以行螺夕還則此蟲出一名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>庾闡<lb/>
　所謂鸚鵡外遊寄居負殻也按此螺出肉為魚所食<lb/>
　則殻出浮人因取作杯　陶𢎞景云寄居蟲益顔色<lb/>
　美心志南州異物志寄居之蟲如螺而有脚味似蝦<lb/>
<pb n="KR3i0050_WYG_003-16b"/>
　形如鼄本無殻入空螺中戴以行觸之縮足如螺閉<lb/>
　户也火炙之乃出走又一種寄居蟹名蠣奴居蚌腹<lb/>
　按孫愐云寄居在龜殻中者名曰蝞則寄居亦非一<lb/>
　種　王敬美閩部疏前人於海味最重鱆魚及寄生<lb/>
　鱆魚即浙之望潮也形雖不雅而味美於烏賊寄生<lb/>
　最竒海上枯嬴殻存者寄生其中戴之而行形味似<lb/>
　蝦細視之有四足兩螯又似蟹類得之者不煩剔取<lb/>
　曵之即出以肉不附也炒食之味亦脆美天地何所<lb/>
<pb n="KR3i0050_WYG_003-17a"/>
　不有<lb/>
　　海朮<lb/>
南海水族有瑰其質前足左長右齒比櫛左取右嚙乃<lb/>
充口實大三尺餘其聲朮朮<lb/>
　酉陽雜俎南海有水族前左脚長右脚短口在脇旁<lb/>
　背上常以左脚捉物置於右脚右脚中有齒嚙之方<lb/>
　内於口大三尺餘其聲朮朮南人呼為海朮<lb/>
　　海扇<lb/>
<pb n="KR3i0050_WYG_003-17b"/>
厥物甲形類箑俟花朝潮力乏張輪渠與波狎製杯盛<lb/>
醪雖滿猶匣<lb/>
　即車渠韻㑹云海中大貝背上壟文如車輪之渠故<lb/>
　名車溝曰渠耳劉積霏雪錄海扇海中甲物也其形<lb/>
　如扇背文如瓦屋三月三日潮盡乃出梵書謂之牟<lb/>
　婆各揖拉婆　李時珍云大蛤也大者長二三尺濶<lb/>
　尺許厚二三寸殻外溝壟如蚶殻而深大皆縱文無<lb/>
　横文也殻内白晳如玉亦不甚貴畨人以飾器物李<lb/>
<pb n="KR3i0050_WYG_003-18a"/>
　珣謂玉石類西國七寳之一葢玉石中亦有車渠而<lb/>
　此蛤似之耳沈存中筆談車渠大者如箕背有渠壟<lb/>
　如蚶殻以作器緻如白玉楊升菴丹鉛錄車渠作杯<lb/>
　注酒滿口一分不溢試之果然<lb/>
　　<graphic n="KR1173" url="https://raw.githubusercontent.com/kanripo/KR-Gaiji/master/images/KR1173.png" mimeType="image/png"/>䗯<lb/>
<graphic n="KR1173" url="https://raw.githubusercontent.com/kanripo/KR-Gaiji/master/images/KR1173.png" mimeType="image/png"/>䗯似蛤薄橢毛殻名所從旌有前無却<lb/>
　雨航雜錄<graphic n="KR1173" url="https://raw.githubusercontent.com/kanripo/KR-Gaiji/master/images/KR1173.png" mimeType="image/png"/>䗯似小蛤而長匾殻有毛是物行有前<lb/>
　無却故名　宗奭云順安軍界河中亦有之與馬刀<lb/>
<pb n="KR3i0050_WYG_003-18b"/>
　相似肉頗冷人以作鮓食不堪致逺<lb/>
　　蜆<lb/>
蜆亦蚌屬能以殻飛别呼扁螺啓似朝暉<lb/>
　陳藏器云蜆處處有之小如蚌異色能候風雨以殻<lb/>
　飛李時珍云蜆睍也殻内光耀如初出日采也隋書<lb/>
　劉臻父嗜蜆呼為扁螺<lb/>
　　蟶<lb/>
蟶生海泥可以田種或配淡菜細臛是供氣味甘温補<lb/>
<pb n="KR3i0050_WYG_003-19a"/>
虛導壅<lb/>
　海味索隠贊其形如淡菜而其堅也閣閣其肉如蝦<lb/>
　蛤而其味也泊泊即不謂之腥鯖亦可謂之肉臛固<lb/>
　不尊之為大嚼亦可稱之為細鰐悠悠獨酌三嗅而<lb/>
　作　陳藏器云蟶生海泥中長二三寸大如指兩頭<lb/>
　開李時珍云海中小蚌其形長短大小不一與江湖<lb/>
　中馬刀<graphic n="KR1173" url="https://raw.githubusercontent.com/kanripo/KR-Gaiji/master/images/KR1173.png" mimeType="image/png"/>蜆相似其類甚多閩粤人以田種之候潮<lb/>
　泥壅沃謂之蟶田呼其肉為蟶腸　漁書蟶蛤屬而<lb/>
<pb n="KR3i0050_WYG_003-19b"/>
　大小不同殻薄而長肉中有髻有長鼻宜鮮食亦可<lb/>
　為脯有名竹蟶者長一二寸如小竹管然大者廣一<lb/>
　二寸長十之生深海中有名丘望者以地名二三月<lb/>
　間最肥味淡而爽與蛤相伯仲　嘉祐本草蟶補虛<lb/>
　煮食去胸中邪熱煩悶飯後食之與服丹石人相宜<lb/>
　治産後虚損<lb/>
　　土鐵<lb/>
殻如月哉生魄肉如鐵新凝液梅雨時收南産腴澤<lb/>
<pb n="KR3i0050_WYG_003-20a"/>
　海味索隠土鐵歌土非土鐵非鐵肥如澤鮮如屑年<lb/>
　來産自寧波城看時却是嘉魚穴盤中箇箇瑪瑙烏<lb/>
　席前一一丹丘血見者嘗飲者蘖舉杯喫飯兩相宜<lb/>
　猩猩不惜廣長舌屠本畯云土鐵一名泥螺出南田<lb/>
　者佳五月梅雨收製三呉士人酷嗜土鐵者謂不但<lb/>
　喫飯飲酒即㸃茶亦妙予嘗舉以為笑<lb/>
　　土肉<lb/>
海豐土肉大如嬰臂卅足笄影五官不備<lb/>
<pb n="KR3i0050_WYG_003-20b"/>
　一統志土肉色黑大如小兒臂長四五寸有腹無口<lb/>
　目有三十足如笄簪出海豐縣大海中<lb/>
　　西施舌<lb/>
獷殻如頤肉舚舕而化自鷾鴯久復差池既儷女施亦<lb/>
方男儀惟其似之是以謚之<lb/>
　雨航雜錄西施舌一名沙蛤大小似車螯而肉自殻<lb/>
　中宇出長可二寸如舌温州公嘗與人食此戲曰西<lb/>
　施舌如此亦不足美其人曰非也舌若能搬弄可稱<lb/>
<pb n="KR3i0050_WYG_003-21a"/>
　張儀舌是物海燕所化久復為燕其性熱　漁書云<lb/>
　西施舌狀如蚌殻色青綠肉作銀紅似女子舌故名<lb/>
　味清甘有致作湯佳味<lb/>
　　海參<lb/>
爰有海參産於遼海以配海蜌牝牡形在功敵人微名<lb/>
因不改<lb/>
　五雜組遼東海濵有之一名海男子其狀如男子勢<lb/>
　然淡菜之對也其性温補足敵人參故名人參一名<lb/>
<pb n="KR3i0050_WYG_003-21b"/>
　人微<lb/>
　　沙噀<lb/>
蠕蠕頑質縮如桃栗沙噀沙蒜名殊物一去涎糅辛味<lb/>
美無匹<lb/>
　雨航雜錄沙噀塊然一物如牛馬腸臟頭長五六寸<lb/>
　無目無皮骨但能蠕動觸之則縮小如桃栗徐復擁<lb/>
　腫土人以沙盆糅去其涎腥雜五辣煮之脆美為上<lb/>
　味樂清人名沙蒜<lb/>
<pb n="KR3i0050_WYG_003-22a"/>
　　石勃卒<lb/>
石屑胎來魚來形勃卒赬而隈膨腹兀兀互類竒侅<lb/>
　雨航雜錄石勃卒形短圓三寸長四寸身赤腹泡急<lb/>
　其形勃卒故名一名來魚或曰石屑入水所化　周<lb/>
　禮互物注謂有甲介者<lb/>
　<lb/>
　<lb/>
　<lb/>
<pb n="KR3i0050_WYG_003-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　異魚圖贊補卷下<lb/>
</p>
<p>
</p>
  </div>
<div> <lb/>
    <p>
<pb n="KR3i0050_WYG_004-1a"/>
閏集<lb/>
　　摩竭大魚<lb/>
摩竭大魚罟師莫干瀛淵角鼻可與齊觀<lb/>
　四分律云摩竭大魚長三百由旬極大者長七百由<lb/>
　旬　智度論云昔有五百估客下海採寳值摩伽羅<lb/>
　魚王開口見三日出白山羅列一是實日兩是魚眼<lb/>
　　海多<hi>贊缺</hi>
　王照新志宋嘉祐末有人攜一巨魚入京師能作人<lb/>
<pb n="KR3i0050_WYG_004-1b"/>
　言號曰海多衒耀市井間亦嘗召入禁中自誦云海<lb/>
　多風錯被漁人下網打住將在帝城中每日敎言語<lb/>
　甚時放我歸去龍王傳與這底思量爾千回萬度後<lb/>
　經李氏園中躍入池不可復獲是嵗黄河大決　靈<lb/>
　怪集吳郡漁者張胡于太湖釣得一巨魚腹上有丹<lb/>
　書云九登龍門山三飲太湖水畢竟不成龍命負張<lb/>
　胡子<lb/>
　　海魚逸品總贊<hi>凡二十種</hi>
<pb n="KR3i0050_WYG_004-2a"/>
海實魚府巨細紛游色味異系漁書是収<lb/>
　　鱠楯<lb/>
鱠之大者狀楯得名脯同嚼蠟市肆攸輕<lb/>
　　烏頰　赤鯮<lb/>
二魚異産形味稍同色羣可辨或釣或罿<lb/>
　烏頰身㣣側視之則稍員厚鱗少骨多處水崖中漁<lb/>
　人以釣得之色近黑脊上有刺數十枝長二三寸或<lb/>
　亦藉此以防患者　赤鯮一名交鬛似烏頰而稍短<lb/>
<pb n="KR3i0050_WYG_004-2b"/>
　結陣而至大小交錯因名交鬛色淺絳故又名赤<lb/>
　味不下烏頰黒赤之分衆寡之異小者名紅翅葢其<lb/>
　子也<lb/>
　　<graphic n="KR3338" url="https://raw.githubusercontent.com/kanripo/KR-Gaiji/master/images/KR3338.png" mimeType="image/png"/>魚<lb/>
身長骨弱性不樂羣豈懲鯧狎出處峻分<lb/>
　<graphic n="KR3338" url="https://raw.githubusercontent.com/kanripo/KR-Gaiji/master/images/KR3338.png" mimeType="image/png"/>魚首圓鱗細身長骨弱大者數十觔或云性徤不<lb/>
　與諸魚為羣故名<graphic n="KR3338" url="https://raw.githubusercontent.com/kanripo/KR-Gaiji/master/images/KR3338.png" mimeType="image/png"/>　雜書云鯧魚無定耦與衆魚<lb/>
　狎<lb/>
<pb n="KR3i0050_WYG_004-3a"/>
　　帶魚<lb/>
佩帶誰遺皚如曵練竒其説者原始僊媛<lb/>
　帶魚生湥海中濶二三寸長可數尺色白如銀無鱗<lb/>
　刺骨中有珠者名珠帶小者名帶絲皆因其狀似而<lb/>
　名或云西王母渡東海侍女飛瓊腰帶為大風所飄<lb/>
　化此魚<lb/>
　　竹魚<lb/>
竹魚條生博二寸許色奪浮筠寒食斯取貫尖無唇疑<lb/>
<pb n="KR3i0050_WYG_004-3b"/>
其黨與<lb/>
　　水棍　松魚　沙姜魚<hi>贊缺</hi>
　祭與赤魚同類而異名五鬚者為松三鬚者為赤而<lb/>
　赤殊勝云　沙姜魚身圓有鱗而白肉厚無刺呼為<lb/>
　飼子飰以其無骨便食但未免肉相耳<lb/>
　　鰮魚　波郎　青鱗<lb/>
聚族雖三羣游則一海若拯貧結夏可必<lb/>
　鰮魚身圓鱗厚長數寸波郎無鱗刺五六月間多結<lb/>
<pb n="KR3i0050_WYG_004-4a"/>
　陣而來多者一網可售數百金漁人望海為田此其<lb/>
　一也青鱗似鰮而薄至亦結羣天若以海利私此窮<lb/>
　人者<lb/>
　　黄雀　白雀<lb/>
飛躍貿形味隨氣革昊頊乘權術衒黄白<lb/>
　黄雀似箬葉而薄色黄異苑云魚以八月化為雀<lb/>
　　花魿　娘哀<lb/>
花魿身紋娘哀脊刺徑寸厥形醢供遠致<lb/>
<pb n="KR3i0050_WYG_004-4b"/>
　花魿大寸許上下身薄有花紋娘哀脊上有刺漁人<lb/>
　或受其螫痛不可忍因致母戚故名形似魿而無花<lb/>
　大如指皆可作醢行于四方<lb/>
　　魢魚<lb/>
孟貢産魢夷羞是供力反彎薑功配鹽龍<lb/>
　滇程記雲南百夷中有小孟貢江産魢魚彼夷食之<lb/>
　日御百婦故夷性極滛貴賤俱數妻山中亦産彎薑<lb/>
　餌一刀圭終其世斷絶人道土人以飼牡馬不之宦<lb/>
<pb n="KR3i0050_WYG_004-5a"/>
　也　何春逺渚紀聞宋徽宗時將軍蕭注破南蠻得<lb/>
　其所養鹽龍長尺餘藉以銀盤中置玉盂以玉箸摭<lb/>
　海鹽飼之每鱗中出鹽則収用酒送一匕專興陽道<lb/>
　　<graphic n="KR2752" url="https://raw.githubusercontent.com/kanripo/KR-Gaiji/master/images/KR2752.png" mimeType="image/png"/>魚<lb/>
比鯽則大膚縷玉瑩以膾諸庖無異雋永<hi>原贊</hi>
　宋祁益州方物畧云<graphic n="KR2752" url="https://raw.githubusercontent.com/kanripo/KR-Gaiji/master/images/KR2752.png" mimeType="image/png"/>魚出蜀江背鱗黑而膚理似<lb/>
　王蜀人以為膾味美<lb/>
　　石鼈魚<lb/>
<pb n="KR3i0050_WYG_004-5b"/>
鯫鱗幺質本不登俎以味見録雖細猶捕<hi>原贊</hi>
　方物略云石鼈魚似䱀䰲而小上春時出自石間庖<lb/>
　人取為竒味<lb/>
　　魶魚<hi>或云卽蝦</hi>
有足若鯢大首長尾其啼如嬰緣木弗墜<hi>原贊</hi>
　方物略云魶魚出西山溪谷及雅江狀似鯢有足能<lb/>
　緣木其聲如兒啼蜀人豢之　范鎭東齋筆錄蜀有<lb/>
　魶魚善緣木有聲如啼孟子言緣木求魚是亦未聞<lb/>
<pb n="KR3i0050_WYG_004-6a"/>
　此也<lb/>
　　江蟯<lb/>
介屬根植其名江蟯殻分碧瓣肉緣素毫<lb/>
　漁書江蟯生海泥中殻如花瓣而緣有根直植于泥<lb/>
　白如豆芽殻軟肉邊有毛而白海味之佳者漳之詔<lb/>
　安湖之海門皆有之郡中以為珍羞<lb/>
　　<graphic n="KR3604" url="https://raw.githubusercontent.com/kanripo/KR-Gaiji/master/images/KR3604.png" mimeType="image/png"/>
漳海泥<graphic n="KR3604" url="https://raw.githubusercontent.com/kanripo/KR-Gaiji/master/images/KR3604.png" mimeType="image/png"/>生繁質小種異蚶田霜候枯槁<lb/>
<pb n="KR3i0050_WYG_004-6b"/>
　漁書泥<graphic n="KR3604" url="https://raw.githubusercontent.com/kanripo/KR-Gaiji/master/images/KR3604.png" mimeType="image/png"/>似蚌而小惟漳浦詔安海中産焉不種而<lb/>
　生采之不竭大不盈寸鮮作湯佳七八月間為盛霜<lb/>
　降則枯矣晒肉為米可藏乆用鹽連殻淹之可致遠<lb/>
　　沙蠶　土穿<lb/>
沙蠶類蚓味甘登俎别種土穿汁凝盛暑<lb/>
　漁書沙蠶一名鳯腸似蚯蚓而大生於海沙中首尾<lb/>
　無别穴地而處發房飲露未嘗外見取者惟認其穴<lb/>
　荷挿捕之鮮食味甘脯而中俎又一種名土穿生海<lb/>
<pb n="KR3i0050_WYG_004-7a"/>
　泥中比沙蠶畧大其尾小六月煑之堅如凍漳浦雲<lb/>
　霄多有之　蠡史曰沙蠶無筋骨之强爪牙之利穴<lb/>
　沙吸露尚不免見食於人者以味美也近聞有捕蟬<lb/>
　食者亷而受殃口腹何厭之有土穿六月汁可成凍<lb/>
　以視越中蓴菜四五月葉下有霜皆造物之至竒不<lb/>
　隨俗炎凉者也<lb/>
　　半體魚<lb/>
廣武山麓漢高殿前有井八角三魚泳旃其一半體云<lb/>
<pb n="KR3i0050_WYG_004-7b"/>
昔烹鮮刳腹圉圉新録攸傳<lb/>
　陶朱新錄河南廣武山漢高皇廟在其麓殿前有八<lb/>
　角井曰漢泉井中有三魚一金鱗一黑鱗一如常而<lb/>
　半體鱗肉與骨皆無獨其首全與二魚並游水中但<lb/>
　其游差緩不復有揚鬛撥剌之勢觀者憑欄俯窺雖<lb/>
　異之而猶未審一日有墮井者因濾之遂得三魚鱗<lb/>
　色如在水中時半體者五内皆無方大異之後復置<lb/>
　井中至今三魚尚存俗傳漢高皇食膾庖人治魚及<lb/>
<pb n="KR3i0050_WYG_004-8a"/>
　半而楚軍至倉皇棄井中而遁語雖難信肰以刳魚<lb/>
　而游泳亦可怪也<lb/>
　　毬魚<lb/>
朱崖之㵝有物鞠如貎形正號厥味雋腴<lb/>
　宋范正敏遯齋閒覽海中異物不知名者甚多世人<lb/>
　大抵以狀名之朱崖之傍溪有物正如鞠大小質狀<lb/>
　無異亦有紋如線緣味極肥美土人但呼為毬魚<lb/>
　<lb/>
<pb n="KR3i0050_WYG_004-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
異魚圖贊補閏集<lb/>
</p>
<p>
</p>
  </div>
        </body>
</text>\m</TEI>
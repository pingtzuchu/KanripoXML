<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理羣書句解卷二十三</head> <lb/>
    <p>
<pb n="KR3a0067_WYG_023-1a"/>
欽定四庫全書<lb/>
　性理羣書句解卷二十三<lb/>
　　　　　　　　　　　　宋　熊　節　撰<lb/>
　　　　　　　　　　　　　　熊剛大　註<lb/>
　行實<lb/>
　　　晦菴朱先生行狀<hi>此篇言先生立身行己之方著書傳道之實</hi>
　　　　　　　　　　　　　　　勉齋黄先生<lb/>
先生姓朱氏<hi>姓朱</hi>諱熹<hi>熹其/名也</hi>字仲晦<hi>仲晦其字</hi>世居徽之婺源<lb/>
<pb n="KR3a0067_WYG_023-1b"/>
<hi>世居徽州婺源縣</hi>父松<hi>父諱/松</hi>仕於建<hi>仕於建寜</hi>遂家於建陽縣之考<lb/>
亭<hi>因徙居建陽縣之考亭</hi>先生年十八舉進士<hi>十八歲/鄉舉</hi>登第<hi>登科</hi>自<lb/>
少厲志聖賢之學<hi>自少時即刻志自厲聖賢之學</hi>自韋齋得中原文獻<lb/>
之傳<hi>其父韋齋得中原正學之傳</hi>聞河洛之學<hi>得聞洛中二程之學</hi>推明聖賢<lb/>
遺意<hi>推究古者聖賢之餘旨</hi>日誦大學中庸<hi>日日誦讀大學中庸二書</hi>以用力<lb/>
於致知誠意之地<hi>盡其力於推極其知誠實其心所發之地</hi>先生蚤歲<hi>先生自蚤</hi>
<hi>年</hi>已知其説<hi>已得備/聞其言</hi>而心好之<hi>而此心/甚喜之</hi>韋齋病且亟<hi>韋齋</hi>
<hi>病革</hi>属曰<hi>且亟属/先生云</hi>籍溪胡原仲<hi>姓胡名仲字原仲籍溪其號</hi>白水劉致<lb/>
<pb n="KR3a0067_WYG_023-2a"/>
中<hi>劉姓致中其字白水其號</hi>屏山劉彦冲<hi>姓劉字彦冲屏山其號</hi>三人吾友也<lb/>
<hi>此三人者皆我之友</hi>學有淵源<hi>問學/有源</hi>吾所敬畏<hi>皆我所敬所畏之人</hi>吾即死<lb/>
<hi>我若死</hi>汝徃事之<hi>汝徃其家/敬事之</hi>而唯其言之是聴<hi>唯三先生之言是聴</hi>
則吾死不恨矣<hi>我雖死亦無所恨</hi>先生既孤<hi>先生既失父</hi>則奉以告<lb/>
三君子而禀學焉<hi>則奉此語以言三先生禀命而學</hi>時年十有四<hi>時年已十</hi>
<hi>四</hi>慨然有求道之志<hi>奮然有/志於道</hi>博求之經𫝊<hi>廣求於聖經賢𫝊</hi>遍<lb/>
交當世有識之士<hi>凡當世有見識之人無不納交</hi>雖釋老之學<hi>雖是釋氏老氏</hi>
<hi>之學</hi>亦必訂其是非<hi>亦必考論其/為是為非</hi>延平李先生<hi>延平南劒也李姓名</hi>
<pb n="KR3a0067_WYG_023-2b"/>
<hi>侗字愿中</hi>學於豫章羅先生<hi>豫章龍興也姓羅名仲素延平又師之</hi>羅先生學<lb/>
於龜山楊先生<hi>揚姓時名字中立龜山其號也豫章師之</hi>延平於韋齋為同<lb/>
門友<hi>延平韋齋皆共學之友也</hi>先生歸自同安<hi>先生初官泉州同安簿既歸</hi>徒步<lb/>
徃從之<hi>徒行從延平㳺</hi>延平稱之曰<hi>延平稱/先生曰</hi>樂善好義<hi>樂親善人好行</hi>
<hi>義事</hi>鮮與倫比<hi>無人可與之/比倫鮮去聲</hi>又曰<hi>又/言</hi>頴悟絶人<hi>秀頴超越過人</hi>力<lb/>
行可畏<hi>篤行可敬</hi>其所論難<hi>其所辨/論問難</hi>體認切至<hi>體認是理切當</hi>自是<lb/>
經㳺幾年<hi>自此從學幾年</hi>學之所造益深矣<hi>學之所詣愈極其逺</hi>其為學<lb/>
也<hi>其為學之道</hi>窮理以致其知<hi>窮究義理/推極其知</hi>反躬以踐其實<hi>反之</hi>
<pb n="KR3a0067_WYG_023-3a"/>
<hi>吾身求踐實行</hi>居敬者所以成始終也<hi>自守以敬終始不違</hi>謂致知不以<lb/>
敬<hi>言推極吾之知識茍不以此敬為本</hi>則昏惑紛擾<hi>則昏亂迷惑紛紛擾擾</hi>無以察<lb/>
義理之歸<hi>則不能究義理之所歸宿</hi>躬行不以敬<hi>行己茍不以此敬為本</hi>則怠<lb/>
惰放肆<hi>則怠惰肢體放肆私欲</hi>無以致義理之實<hi>不能得義理之真</hi>持敬<lb/>
之方<hi>所以持守是敬</hi>莫先主一<hi>則在乎主此一主一云者心主一事更不參挿第二第三事</hi>
既為之箴以自警<hi>既為敬齋箴以自警飭</hi>又筆之書<hi>又載之大學或問之中</hi>
以為小學大學<hi>以為人自八歲入小學十五歳入大學</hi>皆本於此<hi>莫不皆出於敬</hi>
終日儼然<hi>正其容貌</hi>端坐一室<hi>獨處/一室</hi>討論典訓<hi>搜閲書籍</hi>未嘗少<lb/>
<pb n="KR3a0067_WYG_023-3b"/>
輟<hi>無少止息</hi>自吾一心一身<hi>自我一心/一身之中</hi>以至萬事萬物<hi>至於萬事</hi>
<hi>之多萬物之衆</hi>莫不有理<hi>莫不有/此理</hi>存此心於齋莊靜一之中<hi>操存</hi>
<hi>此心以敬為本齋莊静一敬也</hi>窮此理於學問思辨之際<hi>而復能窮究此理於博學</hi>
<hi>審問謹思明辨之頃</hi>皆有以見所當然而不容已<hi>有以見其所當然之理而不容</hi>
<hi>自己</hi>與其所以然而不可易<hi>與其所以然之故而不容易者</hi>然充其知而<lb/>
見於行者<hi>充其所知而見於所行</hi>未嘗不反之於身也<hi>未有不反面求諸已</hi>
<hi>也</hi>不睹不聞之前<hi>未有所睹/未有所聞</hi>所以戒謹者<hi>所以戒謹於身者</hi>愈<lb/>
嚴愈敬<hi>益嚴敬</hi>隠㣲幽獨之際<hi>暗室屋/漏之中</hi>所以省察者<hi>所以省察</hi>
<pb n="KR3a0067_WYG_023-4a"/>
<hi>於心者</hi>愈精愈宻<hi>益加/精宻</hi>思慮未萌<hi>念慮/未起</hi>而知覺不昧<hi>心知不昧</hi>
事物既接<hi>事物交接</hi>而品節不差<hi>而裁度不差</hi>無所容乎人欲之<lb/>
私<hi>一私不容</hi>有以全乎天理之正<hi>萬善/皆備</hi>其為道也<hi>道其所道</hi>有太<lb/>
極而隂陽分<hi>既有太極是分隂陽</hi>有隂陽而五行具<hi>自隂陽分則生金木水火</hi>
<hi>土而為五行</hi>禀隂陽五行之氣以生<hi>禀得此隂陽五行之氣而有此生人</hi>則太<lb/>
極之理<hi>則至極之理</hi>各具於其中<hi>各具於隂陽五行之中</hi>天所賦為命<lb/>
<hi>天以隂陽五行之理賦於人則謂之命</hi>人所受為性<hi>人禀得此隂陽五行之理於心則謂之性</hi>
感於物為情<hi>感物而動則為情</hi>統性情為心<hi>統乎性情而為性情之主則為心</hi>
<pb n="KR3a0067_WYG_023-4b"/>
根於性則為仁義禮智之徳<hi>藴於性則為四者之徳</hi>發於情則為<lb/>
惻隠羞惡辭譲是非之端<hi>見於情則有是四端之用</hi>形於身則為手<lb/>
足耳目口鼻之用<hi>形之於身則為六者之用</hi>見於事則為君臣父子<lb/>
夫婦兄弟朋友之常<hi>逹於事則為此五倫之道</hi>求諸人<hi>求之於人</hi>則人之<lb/>
理不異於己<hi>則人之理與己一</hi>參諸物<hi>博參諸物</hi>則物之理不異於<lb/>
人<hi>則物之理與人一</hi>莫不析之極其精而不亂<hi>析之則極其精微而不至於錯</hi>
<hi>亂</hi>然後合之盡其大而無餘<hi>合之極其大/而無有餘</hi>先生之道<hi>先生</hi>
<hi>所謂道</hi>可謂建諸天地而不悖<hi>掲諸天地而無違悖</hi>質諸聖賢而無<lb/>
<pb n="KR3a0067_WYG_023-5a"/>
疑<hi>質諸聖賢而契合無疑</hi>其得於己而為徳也<hi>其有得於身而為此徳</hi>以一<lb/>
心而窮造化之原<hi>以一心而探造化之藴</hi>盡性情之妙<hi>盡其性情之徳</hi>達聖<lb/>
賢之藴<hi>窮聖賢之藴奥</hi>以一身而體天地之運<hi>以一身參天地之妙</hi>備事<lb/>
物之理<hi>備事事物物之理</hi>任綱常之責<hi>任三綱五常之大</hi>明足以察其<lb/>
微<hi>明足以燭是非之微</hi>剛足以任其重<hi>剛足以任是道之重</hi>𢎞足以致其廣<lb/>
<hi>𢎞足以充是道之廣</hi>毅足以極其常<hi>毅足以守/是道之常</hi>至於養深積厚<hi>至於</hi>
<hi>所飬之深所蓄之厚</hi>矜持者純熟<hi>始於操持/終自純熟</hi>嚴厲者和平<hi>初則嚴厲終自</hi>
<hi>和平</hi>心不待操而存<hi>心雖不操而/自無不存</hi>義不待索而精<hi>義未嘗索而自</hi>
<pb n="KR3a0067_WYG_023-5b"/>
<hi>無不精</hi>而非後學之所可擬故也<hi>而非後來學者所可比擬而論議也</hi>其間<lb/>
居也<hi>燕間之居間音閒</hi>未明而起<hi>昧爽/即興</hi>深衣幅巾<hi>衣深衣戴幅巾</hi>拜於<lb/>
家廟<hi>拜於廟堂</hi>以及先聖<hi>以及/夫子</hi>退坐書堂<hi>退處/書堂</hi>几案必正<hi>讀書</hi>
<hi>几案必使之正</hi>書籍噐用必整<hi>圖書噐物/必使之齊</hi>其飲食也<hi>其於飲食之際</hi>羮<lb/>
食行列有定位<hi>飯左羮右有定位也</hi>七箸舉措有定所<hi>當飯而用飯畢則収</hi>
<hi>有定所也</hi>倦而休也<hi>疲倦/休息</hi>瞑目端坐<hi>假寐危/坐也</hi>休而起也<hi>休息復起</hi>
整步徐行<hi>適意緩步也</hi>中夜而寢<hi>夜半/方寐</hi>既寢而寤<hi>已寐而覺</hi>則擁<lb/>
衾而坐<hi>擁被端坐</hi>或至達旦<hi>以至/通宵</hi>威儀容止之則<hi>威儀可法容止可則</hi>
<pb n="KR3a0067_WYG_023-6a"/>
自少至老<hi>自其年少以至年老</hi>未嘗須㬰離也<hi>無頃刻不如此也</hi>於家也<lb/>
<hi>施之於家</hi>奉親極其孝<hi>事親則/盡孝</hi>撫下極其慈<hi>恤幼則有恩</hi>閨庭之<lb/>
間<hi>閨門之内</hi>内外斬斬<hi>中外/整然</hi>恩義之篤<hi>有思/有義</hi>怡怡如也<hi>何其和也</hi>
其祭祀也<hi>其於祭祀</hi>事無纎鉅<hi>事無/大小</hi>必誠必敬<hi>盡誠盡敬</hi>小不如<lb/>
儀<hi>小不合禮</hi>終日不樂<hi>盡日/不悦</hi>其自奉<hi>自奉/於己</hi>則衣取蔽體<hi>衣不過蔽</hi>
<hi>其身</hi>食取充腹<hi>食不過/充其腹</hi>居止取足以障風雨<hi>所居之室不過求可以蔽</hi>
<hi>風雨而已</hi>人不能堪<hi>人不堪/其憂</hi>而處之裕如也<hi>先生處之泰然自足</hi>若其<lb/>
措諸事業<hi>若夫施諸事業之際</hi>則州縣之設施<hi>則治行州縣之間</hi>立朝之<lb/>
<pb n="KR3a0067_WYG_023-6b"/>
言論<hi>言出朝廷之上</hi>亦可槩見<hi>亦可見/其大㮣</hi>雖達而行道<hi>雖出而行斯道於世</hi>
不能施之一時<hi>不足以究其一時之設施</hi>然退而明道<hi>退而著是道於書</hi>足<lb/>
以傳之萬代<hi>可以為萬代之承繼</hi>於大學中庸<hi>於此二書</hi>則補其闕遺<lb/>
<hi>闕文則補之如大學補致知格物章之類</hi>别其次第<hi>分其次序如二書各分章句是也</hi>綱領<lb/>
條目<hi>如二書各分經𫝊經為綱領𫝊為條目</hi>粲然復明<hi>昭如日星</hi>於論語孟子<lb/>
<hi>於語孟二書</hi>則深原當時問答之意<hi>則推明一時師弟子問答之意</hi>使讀而<lb/>
味之者<hi>使讀此書而玩味之者</hi>如親見聖賢之面命<hi>猶親承孔孟之誨</hi>於<lb/>
易與詩<hi>於詩易二經</hi>則求其本義<hi>則深明是書本然之義</hi>深得古人遺<lb/>
<pb n="KR3a0067_WYG_023-7a"/>
意於數千載之上<hi>有得古人餘旨於萬代之上</hi>凡數經者<hi>凡是數經</hi>見之<lb/>
𫝊註<hi>皆為訓釋</hi>其關於天命之微<hi>大而天/命之藴</hi>人心之奥<hi>近而人心之妙</hi>
入徳之門<hi>進徳之門户</hi>造道之閾<hi>造道之閾/奥閾音域</hi>發其旨趣<hi>無不發明</hi>
<hi>其精藴</hi>而無所遺矣<hi>無有所/遺矣</hi>於書則疑今文之艱澁<hi>於尚書則</hi>
<hi>明今文之異其言語艱澁</hi>反不若古文之平易<hi>不如古文之粹語意平易故於逐篇之下</hi>
<hi>有今文古文之别</hi>於春秋則疑聖心之正大<hi>春秋則疑夫子之心正大</hi>决不<lb/>
類𫝊註之穿鑿<hi>不如公穀左氏之破碎</hi>於禮則病王安石廢罷儀<lb/>
禮<hi>禮則深惡王荆公之滅裂禮文</hi>而𫝊記獨存於樂<hi>𫝊記之中獨載夫樂</hi>至若歴<lb/>
<pb n="KR3a0067_WYG_023-7b"/>
代史記<hi>古今之史</hi>則又考論西周以來<hi>則考究議論自平王以來</hi>至於五<lb/>
代<hi>終於梁唐晉漢周之五代</hi>取司馬公編年之書<hi>取温公資治通鑑編年之史</hi>䋲<lb/>
以春秋記事之法<hi>用春秋褒貶之筆</hi>周程張邵之書<hi>四君子之著書</hi>所<lb/>
以繼孔孟道統之傳<hi>上續孔孟千載不傳之道統</hi>歴時未久<hi>閲歴年歲未深</hi>鬱<lb/>
而不章<hi>文義無有為之發明者</hi>先生為之裒集發明<hi>先生乃搜集遺言發揮𫝊</hi>
<hi>註</hi>而後得以盛行於世<hi>此書而後大/行於天下</hi>太極先天圖<hi>太極周子</hi>
<hi>所著先天圖邵子所述</hi>精微廣博<hi>微妙/浩博</hi>不可涯涘<hi>不可窺測</hi>為之解剥<lb/>
條畫<hi>為之解注條具</hi>而後天地本原<hi>造化之/本始</hi>聖賢藴奥<hi>聖賢之精藴</hi>
<pb n="KR3a0067_WYG_023-8a"/>
不至於冺没<hi>不至於湮没</hi>先生教人<hi>先生誨人</hi>以大學語孟中庸<lb/>
<hi>即是四書</hi>為入道之序<hi>為求道/之端</hi>而後及諸經<hi>然後方及他經</hi>以為不<lb/>
先乎大學<hi>不首先大學之書</hi>則無以提挈綱領<hi>則不能提綱挈領</hi>而盡<lb/>
語孟之精㣲<hi>而盡得語孟精徽之理</hi>不參之以語孟<hi>既㑹大學不使之參究語</hi>
<hi>孟精微之理</hi>則無以融㑹貫通<hi>則不能渾融該貫</hi>而極中庸之旨趣<lb/>
<hi>而逹中庸奥妙之旨</hi>何以建立大本<hi>又何以植/其大本</hi>經綸大經哉<hi>而立其大</hi>
<hi>經耶</hi>一時摳衣而來<hi>一時摳趨/先生之側</hi>逺自川蜀<hi>雖四川西蜀之逺莫不咸至</hi>
文詞之𫝊<hi>文章之𫝊播</hi>流及海外<hi>以至窮/海之外</hi>至於四逺<hi>彼四逺不習文</hi>
<pb n="KR3a0067_WYG_023-8b"/>
<hi>教之人</hi>亦知慕其道<hi>亦莫不慕/先生之道</hi>先生既沒<hi>先生已死</hi>學者𫝊其<lb/>
書<hi>為學之士𫝊誦其書</hi>信其道者益衆<hi>信先生之道者益衆</hi>亦足以見理義<lb/>
之感於人者深矣<hi>亦可見理義之入人心其深固如此夫</hi>繼徃聖將墜之<lb/>
緒<hi>續前聖欲墜之統</hi>啓前賢未發之機<hi>開前哲所未發之言</hi>辨諸儒之得<lb/>
失<hi>辨論諸儒之或得或失</hi>闢異端之訛謬<hi>斥異端之/訛舛害道</hi>明天理<hi>推明天理</hi>
正人心<hi>一正人心</hi>事業之大<hi>功業/之盛</hi>孰有加於此<hi>誰得而加之</hi>至若<lb/>
天文地志<hi>至如上而天文下而地理</hi>律厯兵機<hi>音律厯數兵法之書</hi>亦皆洞究<lb/>
淵微<hi>亦能洞察其深妙</hi>是非資禀之異<hi>若非天資/之異於人</hi>學行之篤<hi>學力</hi>
<pb n="KR3a0067_WYG_023-9a"/>
<hi>之加於己</hi>安能事事物物<hi>又安至於/萬事萬物</hi>各當其理<hi>無一不當於理</hi>各造<lb/>
其極焉<hi>無一不詣其至哉</hi>秦漢以來<hi>自秦漢/而下</hi>迂儒曲學<hi>儒者迂濶皆非</hi>
<hi>正學</hi>既皆不足望其藩墻<hi>既皆不足以窺/先生之門墻</hi>而近代諸儒<hi>面近</hi>
<hi>世儒者</hi>有志於孔孟周程之學者<hi>有志一聖三賢之學</hi>亦豈能造其<lb/>
閫域哉<hi>又安能詣先生之閫奥哉</hi>嗚呼<hi>嘆/辭</hi>是殆天所以相斯文焉<hi>是皆</hi>
<hi>天佑斯文</hi>篤生哲人<hi>生我/先生</hi>以大斯道之𫝊也<hi>以昌斯道之一脉也</hi>慶元<lb/>
六年庚申歲<hi>寜宗年號</hi>卒於正寢<hi>終於/家</hi>年七十一<hi>夀七十一歲</hi>累<lb/>
歴官終侍講<hi>終於講進之官</hi>後贈太師封徽國公<hi>贈以師垣之官封公爵</hi>
<pb n="KR3a0067_WYG_023-9b"/>
諡曰文<hi>賜諡文</hi>
　<lb/>
　<lb/>
　<lb/>
　<lb/>
　<lb/>
　<lb/>
性理羣書句解卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理羣書句解卷二十二</head> <lb/>
    <p>
<pb n="KR3a0067_WYG_022-1a"/>
欽定四庫全書<lb/>
　性理羣書句解卷二十二<lb/>
　　　　　　　　　　　　宋　熊　節　撰<lb/>
　　　　　　　　　　　　　　　熊剛大　註<lb/>
　行實<lb/>
　　　康節先生墓誌銘<hi>此篇言先生安貧樂道悟隂陽消長之理不以富貴動其心</hi>
　　　　　　　　　　　　　　　　明道先生<lb/>
熈寧丁巳孟秋<hi>熈寧年間丁巳歲七月</hi>堯夫先生<hi>堯夫邵子字也</hi>疾終於<lb/>
<pb n="KR3a0067_WYG_022-1b"/>
家<hi>以疾歿於家</hi>洛之人弔哭者相屬於塗<hi>洛之人士弔哭其家者相聨屬於道</hi>
其尤親且舊者<hi>其至親且舊之甚者</hi>又聚謀其所以葬<hi>又相與同謀其葬之</hi>
<hi>事</hi>先生之子<hi>先生子/名伯温</hi>泣以告曰<hi>垂涕以/相告云</hi>昔先人有言<hi>昔吾</hi>
<hi>父有云</hi>誌吾墓者<hi>記吾/之墓</hi>必以屬吾伯淳<hi>必當屬於明道伯淳其字也</hi>噫<lb/>
<hi>嘆辭</hi>先生知我者<hi>邵子其/知予者</hi>以是命我<hi>以此而/屬於我</hi>我何敢辭<hi>我亦</hi>
<hi>不得而辭焉</hi>謹按邵氏姬姓<hi>謹考邵氏/出於姬姓</hi>系出召公<hi>世出召奭</hi>故世<lb/>
為燕人<hi>故世為燕國人</hi>父諱古<hi>父名/古</hi>隠徳不仕<hi>隠其徳不耀</hi>先生之<lb/>
㓜<hi>先生少時</hi>從父徙共城<hi>随其父移/居共城</hi>晩遷河南<hi>晚年方始遷居河南</hi>葬<lb/>
<pb n="KR3a0067_WYG_022-2a"/>
其父於伊川<hi>葬其父於伊川之地</hi>遂為河南人<hi>為河南人</hi>先生生於祥<lb/>
符辛亥<hi>先生生於祥符年間辛亥歲</hi>至是蓋六十七年矣<hi>至此已是六十七年</hi>
雍先生之名<hi>先生諱雍</hi>而堯夫其字也<hi>堯夫先生/之字也</hi>娶王氏<hi>妻姓</hi>
<hi>王</hi>伯温仲良其二子也<hi>二子長伯/温次仲良</hi>先生之官<hi>先生得官</hi>初舉<lb/>
遺逸<hi>仁宗嘉祐中舉遺逸</hi>試將作監簿<hi>王公拱辰以先生應授將作監簿</hi>後以為<lb/>
潁州團練推官<hi>後又以為潁州推官</hi>辭疾不赴<hi>以疾病辭不赴</hi>先生始學<lb/>
於百源<hi>百源明數學之人先生初就之學</hi>堅苦刻勵<hi>堅心若節刻志自勵</hi>冬不爐<lb/>
<hi>冬不向火</hi>夏不扇<hi>夏不/揮扇</hi>夜不就席者數年<hi>夜不就榻如此數年</hi>衛人賢<lb/>
<pb n="KR3a0067_WYG_022-2b"/>
之<hi>衛之人皆賢之</hi>先生嘆曰<hi>先生方且/興嘆云</hi>昔之人尚友於古<hi>昔之人尚</hi>
<hi>友於古人</hi>而吾未嘗及四方<hi>而我尚未及/四方之中</hi>遽可已乎<hi>而可自正耶</hi>
於是走呉適楚<hi>乃走呉郡適楚邦</hi>過魯客梁晉<hi>過魯國客梁晉之地</hi>久之<lb/>
而歸曰<hi>既久則盡得所學浩然而歸云</hi>道其在是矣<hi>吾道其在於是</hi>蓋始有定<lb/>
居之意<hi>方始有定厥居之意</hi>先生少時<hi>先生年/少時</hi>自雄其才<hi>雄騁其才</hi>慷<lb/>
慨有大志<hi>奮然有大志尚</hi>既學<hi>既奔走四/方而學</hi>力慕髙逺<hi>所慕者非淺近</hi>謂<lb/>
先王之事<hi>謂三代之治</hi>為可必致<hi>必然/可致</hi>及其學益老<hi>及為學日益老</hi>
徳益邵<hi>而徳日益髙</hi>玩心髙明<hi>心超於造/化之表</hi>觀天地之運化<hi>宻察</hi>
<pb n="KR3a0067_WYG_022-3a"/>
<hi>天地運化之妙</hi>隂陽之消長<hi>隂陽消/息之理</hi>以達乎萬物之變<hi>以逹之萬物之</hi>
<hi>變</hi>然後頽然其順<hi>而後怡然/而順其理</hi>浩然而歸<hi>浩乎而歸</hi>在洛幾三<lb/>
十年<hi>居於洛者凡三十年</hi>始也蓬蓽環堵<hi>初則蓬室蓽門環壁不全</hi>不蔽風雨<lb/>
<hi>不足以蔽蓋風雨</hi>躬㸑以養其父母<hi>躬親炊㸑以致養其親養去聲</hi>居之裕如<lb/>
<hi>居處泰然而自安</hi>講學於家<hi>講論正學/於其家</hi>未嘗強以語人<hi>未嘗強以語諸</hi>
<hi>人</hi>而就問者日衆<hi>而來問之/人日益衆</hi>鄉里化之<hi>鄉里之人皆化其習</hi>逺近<lb/>
尊之<hi>逺近之人皆尊其學</hi>士人之道洛者<hi>士大夫/之趨洛</hi>有不之公府<hi>非是</hi>
<hi>徃見州郡</hi>而必之先生之家<hi>則是徃訪/先生之廬</hi>先生徳器粹然<hi>先生道徳</hi>
<pb n="KR3a0067_WYG_022-3b"/>
<hi>氣質純粹</hi>望之可知其賢<hi>望而見者即/知其為賢</hi>然不事表暴<hi>不欲表暴於世</hi>
不設防畛<hi>不立限界</hi>正而不諒<hi>正直而不/求信於人</hi>通而不汚<hi>明通而無所汚</hi>
<hi>濁</hi>清明坦夷<hi>清潔自將/平易可近</hi>洞徹中外<hi>洞照内外</hi>接人無貴賤親<lb/>
䟽之間<hi>其接於人無貴無賤無親無踈之間隔</hi>羣居燕飲笑語<hi>羣聚飲燕笑言</hi>終<lb/>
日不取甚異於人<hi>盡日不與人異</hi>顧吾所樂如何耳<hi>亦觀我所自樂如何</hi>
病畏寒暑<hi>以疾病畏盛寒盛暑之時</hi>常以春秋<hi>常以春煖秋凉之時</hi>行遊城中<lb/>
<hi>行遊於城市之中</hi>士大夫家<hi>士大夫/之家</hi>聴其車音<hi>聴先生之車音</hi>倒屣迎<lb/>
致<hi>倒屣爭出迎致</hi>雖兒童奴𨽻<hi>雖童稚傭/奴之人</hi>皆知歡喜尊奉<hi>無不喜於</hi>
<pb n="KR3a0067_WYG_022-4a"/>
<hi>尊親</hi>其與人言<hi>與人/言語</hi>必依於孝悌<hi>必以孝親遜長為先</hi>樂道人之善<lb/>
<hi>喜言人善</hi>而未嘗及其惡<hi>未嘗及/人之惡</hi>故賢者悦其徳<hi>賢者之人則愛其徳</hi>
不賢者服其化<hi>不賢之人咸服其教</hi>所以厚風俗<hi>能使風俗之歸厚</hi>成人<lb/>
材<hi>成人之才美也</hi>先生之功多矣<hi>先生之功可謂大矣</hi>昔七十子學於仲<lb/>
尼<hi>昔仲尼闡教道通者七十人</hi>其𫝊可見者<hi>得其親傳而可見於經者</hi>曽子子思<lb/>
<hi>惟曽子子思為有宗</hi>而子思之所以授孟子<hi>子思𫝊之於孟子</hi>其餘門人<lb/>
<hi>其他門弟子</hi>各以材之所宜為學<hi>各以其才之宜學者以為學</hi>雖同尊聖<lb/>
人<hi>雖是同尊聖人之道</hi>所因而入者<hi>因此而/入道者</hi>門户亦衆矣<hi>其門户亦多矣</hi>
<pb n="KR3a0067_WYG_022-4b"/>
况後乎千歲<hi>自孟子沒又千餘年</hi>師道不立<hi>師道不能有立</hi>學者莫知其<lb/>
從來<hi>學者不知其所自來</hi>獨先生之學為有傳也<hi>獨有先生之學為得其𫝊</hi>先<lb/>
生得之於李挺之<hi>先生得其𫝊於李之才</hi>挺之得於穆伯長<hi>之才得於</hi>
<hi>穆脩</hi>推其源流<hi>推本/其論</hi>逺有端緒<hi>其來之逺/亦有其源</hi>今穆李之言<hi>今穆</hi>
<hi>脩李之才之言</hi>及其行事槩可見<hi>及行事之迹大㮣可見</hi>而先生醇一不<lb/>
雜<hi>先生則真醇純一不流於雜</hi>汪洋髙大<hi>浩博髙逺</hi>乃其所自得者多矣<lb/>
<hi>又其所自得者</hi>先生有書十二卷<hi>著書凡十/有二卷</hi>曰皇極經世<hi>名之曰皇</hi>
<hi>極經世</hi>古詩二千篇<hi>為古製凡/二千餘篇</hi>題曰擊壌集<hi>名之曰擊壌集</hi>先生<lb/>
<pb n="KR3a0067_WYG_022-5a"/>
之葬<hi>及葬</hi>祔於先塋<hi>祔於其先之丘壠</hi>實其終之年孟冬丁酉也<lb/>
<hi>乃其死年冬月也</hi>銘曰<hi>復為之/銘云</hi>嗚呼先生<hi>嗟哉/先生</hi>志豪力雄<hi>志氣之逸</hi>
<hi>力量之大</hi>濶步長趨<hi>步地之髙/趨向之廣</hi>凌髙厲空<hi>心通天地歴覧無際</hi>探幽索<lb/>
隠<hi>窺造化之幽㣲究天理之隠奥</hi>曲暢旁通<hi>由一偏而推闡復即其近以求通</hi>在古或<lb/>
難<hi>在古人或所難</hi>先生從容<hi>獨先生/之不迫</hi>有問有觀<hi>于問于觀</hi>以厭以豐<lb/>
<hi>厭足而該通</hi>天不憗遺<hi>天不以此遺我/後人憗魚覲切</hi>哲人之凶<hi>乃使賢者大數如此</hi>
鳴臯在南<hi>𦵏所地名</hi>伊流在東<hi>亦地/名</hi>有寧一宫<hi>沒寧之宫</hi>先生所<lb/>
終<hi>先生終於此矣</hi>
<pb n="KR3a0067_WYG_022-5b"/>
　　　涑水司馬先生行狀<hi>此篇述先生立朝處己之節歴官行事之美</hi>
　　　　　　　　　　　　　　　　蘇　軾<lb/>
公姓司馬<hi>姓司馬</hi>名光<hi>光其/名</hi>字君實<hi>君實/其字</hi>峽州夏縣人<hi>世居</hi>
<hi>峽州夏縣</hi>初以父任<hi>以父/䕃</hi>為將作監簿<hi>為監/簿</hi>舉進士<hi>擢進士</hi>甲<lb/>
科<hi>登甲科</hi>簽書武成軍判官事<hi>受簽/判</hi>入為國子監直講<hi>入為</hi>
<hi>學官</hi>召試<hi>試館/職</hi>除館閣校勘<hi>除校/勘</hi>同知太常禮院<hi>兼知禮院</hi>公<lb/>
自成童<hi>公自幼時</hi>凛然如成人<hi>凛乎如既冠者</hi>七歲聞講左氏春秋<lb/>
<hi>及七歲聞講論左傳</hi>大愛之<hi>深喜/之</hi>退為家人講<hi>退而與家人講説</hi>即了其<lb/>
<pb n="KR3a0067_WYG_022-6a"/>
大義<hi>即通曉其義</hi>自是手不釋卷<hi>自此手不停披</hi>至不知飢渇寒暑<lb/>
<hi>渇飲飢食與天時寒暑並不知</hi>年十五<hi>十五/歲</hi>書無不通<hi>於書無不通曉</hi>文辭醇<lb/>
深<hi>文學醇正而深切</hi>有西漢風<hi>類西/漢風</hi>至和中<hi>至和年中</hi>仁宗始不豫<lb/>
<hi>仁宗不豫悦</hi>國嗣未立<hi>國本/未立</hi>天下寒心<hi>天下之人莫不凛凛</hi>惟諌官范<lb/>
鎮<hi>惟范鎮為諌官</hi>首發其議<hi>首言/其事</hi>公時從龐莊敏公辟<hi>公以其奏辟</hi>
通判并州<hi>為并州通判</hi>聞而繼之<hi>聞范公之請/而繼其後</hi>上䟽言<hi>上章奏</hi>
願擇宗室<hi>願選宗室之賢者</hi>使擁儲貳<hi>使暫居儲位</hi>以待皇嗣之生<lb/>
<hi>以俟誕生聖嗣</hi>退居藩服<hi>退守/藩府</hi>亦足係天下之望<hi>可以係属天下之心</hi>及<lb/>
<pb n="KR3a0067_WYG_022-6b"/>
為諌官<hi>後為諌官</hi>復上䟽<hi>再上/章</hi>且面言臣為并州通判<hi>面陳為并</hi>
<hi>倅時</hi>所上三章<hi>凡三章言/儲貳事</hi>願陛下果㫁力行之<hi>願得㫁决而行其言</hi>
時仁宗簡黙不言<hi>上天性謹黙</hi>雖執政奏事<hi>雖大論奏</hi>臣首肯而<lb/>
已<hi>頷之而已</hi>聞公言<hi>聞先生/之語</hi>沉思久之<hi>黙思甚久</hi>曰得非欲選宗<lb/>
室為繼嗣者乎<hi>豈非欲使我選宗英以為嗣續計</hi>此忠臣之言也<hi>此盡忠之</hi>
<hi>論</hi>英宗即位<hi>英宗/登極</hi>公論入内任守忠大姦<hi>公言内侍任守忠者大奸</hi>
<hi>猾</hi>沮壞大䇿<hi>揺撼立嗣/之大計</hi>離間百端<hi>百計/離間</hi>交構兩宫<hi>構怨兩宫</hi>
國之大賊<hi>為國之巨賊</hi>乞斬於市<hi>請戮諸/市曹</hi>以謝天下<hi>以謝天下之人</hi>
<pb n="KR3a0067_WYG_022-7a"/>
詔守忠蘄州安置<hi>安置守忠於蘄</hi>神宗即位<hi>神宗即位</hi>公上疏論脩<lb/>
心之要三<hi>先生上章言正心之道有三</hi>仁明武<hi>仁主於愛明主於察武主於斷</hi>治國<lb/>
之要三<hi>治國之要三</hi>官人信賞必罰<hi>任官惟人有功必賞有過必罰</hi>其説甚<lb/>
備<hi>其言極詳</hi>臣昔為諌官<hi>臣向居/諌位</hi>即以此六言獻仁宗<hi>嘗以此六</hi>
<hi>者獻之仁考</hi>其後以獻英宗<hi>及其後復/獻於英考</hi>今以獻陛下<hi>今又獻之神宗</hi>
平生學<hi>力平生為  學之力</hi>盡在是矣<hi>並在/於此</hi>執政以河北灾傷<hi>大臣</hi>
<hi>以河北之地時有灾傷</hi>國用不足<hi>國用/匱乏</hi>乞今歲郊賚<hi>乞今年郊祀賜賚羣臣</hi>
兩府不賜金帛<hi>政府不必賜金與帛</hi>送學士院取㫖<hi>令學士院降詔</hi>與王<lb/>
<pb n="KR3a0067_WYG_022-7b"/>
安石王珪同對<hi>與二人同對上前</hi>公言救災節用<hi>先生言救灾傷節財用</hi>
宜自近始<hi>當自近而朝廷始</hi>可聴辭賜<hi>可聴其辭/免賜賚</hi>安石曰<hi>王安石云</hi>
常衮辭賜饌<hi>昔常衮辭賜御饌</hi>時議以衮自知不能當<hi>時人議之謂衮</hi>
<hi>自知其不足當此</hi>辭位不當辭禄<hi>則當去位不/當辭其賜饌</hi>且國用不足<hi>且國</hi>
<hi>之用度不足</hi>非當今之急務也<hi>非是今日/急切之事</hi>公曰<hi>先生云</hi>衮辭禄<lb/>
<hi>常衮辭其賜</hi>猶賢於持禄保位者<hi>猶勝於貪其/禄固其位也</hi>國用不足<hi>國家</hi>
<hi>財用之乏</hi>真急務<hi>真是急/切之務</hi>安石言非是<hi>王安石之/言不當</hi>安石曰<hi>安石</hi>
<hi>又云</hi>不足者<hi>臣之所謂/不足者</hi>以未得善理財者故也<hi>以未得其能理財之</hi>
<pb n="KR3a0067_WYG_022-8a"/>
<hi>人</hi>公曰<hi>先生/又云</hi>善理財者<hi>所謂以理財為能者</hi>不過㑹歛以盡民財<lb/>
<hi>不過聚歛以竭天下之財</hi>民窮為盗<hi>百姓窮斯濫/則為冦盗</hi>非國之福<hi>非是吾國家之</hi>
<hi>福人</hi>安石曰不然<hi>安石/言非</hi>善理財者<hi>善於謀利者</hi>不加賦而上足<lb/>
用<hi>不必増税而國用自足</hi>公曰<hi>先生/云</hi>天下安有此理<hi>天下如何有此道理</hi>天<lb/>
地所生<hi>天所生地所産</hi>止有此數<hi>其數/有限</hi>不在民則在官<hi>不在於百姓則</hi>
<hi>在於公帑</hi>不加富而上用足<hi>不増税而國用足</hi>不過設法隂奪民利<lb/>
<hi>不過别立一法如青苗之類隂實攘奪百姓之利</hi>其害甚於加賦<hi>而流害過於増賦</hi>此<lb/>
乃桑𢎞羊欺武帝之言<hi>不過𢎞羊之徒立法取財以欺其君</hi>至其末年<hi>至於</hi>
<pb n="KR3a0067_WYG_022-8b"/>
<hi>晩年</hi>盗賊蠭起<hi>盗賊/羣起</hi>幾至於亂<hi>幾於/大亂</hi>若武帝不悔禍<hi>如漢武帝</hi>
<hi>不悔其非</hi>昭帝未變法<hi>孝昭不能/變其所為</hi>則漢幾亡<hi>則漢將亡矣</hi>及王安<lb/>
石執政<hi>及安石秉政</hi>始創條例司<hi>别置官謂之條例司</hi>建青苖助役水<lb/>
利均輸之政<hi>立此四者之法</hi>謂之新法<hi>名曰新法</hi>公上䟽逆陳其害<lb/>
<hi>先生上章力説其弊</hi>行之十年<hi>新法之行/凡十年</hi>皆如公草<hi>其言皆如先生奏藁</hi>邇<lb/>
英進讀蕭何曹參事<hi>邇英殿侍講一日謀蕭規曹随事</hi>公曰<hi>先生云</hi>參不<lb/>
變何法<hi>曹參不改蕭何之法</hi>得守成之道<hi>得守己成之理</hi>故孝惠髙后時<lb/>
<hi>故恵帝與吕后之時</hi>天下晏然<hi>天下/無事</hi>衣食滋殖<hi>民之衣/食豐足</hi>上曰<hi>神宗云</hi>
<pb n="KR3a0067_WYG_022-9a"/>
漢常守蕭何之法<hi>漢家永守蕭何之規</hi>不變可乎<hi>常不必/變可耶</hi>公曰<hi>先生</hi>
<hi>言</hi>何獨漢也<hi>何必漢/之君</hi>使三代之君<hi>雖使夏商周之主</hi>常守禹湯<lb/>
文武之法<hi>常遵其祖宗之典</hi>雖至今存可也<hi>其國祚雖至今尚存亦可</hi>漢武<lb/>
帝用張湯言<hi>漢武信張湯酷吏之言</hi>取髙帝約束紛更之<hi>取祖宗制度盡</hi>
<hi>改更之</hi>盗賊半天下<hi>以至盗/賊並起</hi>元帝改宣帝之政<hi>元帝不守孝宣之政</hi>
而漢始衰<hi>而漢祚自此衰</hi>由此言之<hi>以此/而言</hi>祖宗法不可變也<hi>祖宗</hi>
<hi>之法不可改易</hi>後數日<hi>又其後/幾日</hi>吕惠卿進講<hi>惠卿安石黨也當其講説</hi>因言<lb/>
先王之法<hi>因論三代之法</hi>有一年一變者<hi>有一歲一改作者</hi>正月始和<lb/>
<pb n="KR3a0067_WYG_022-9b"/>
<hi>月吉之初</hi>布法象魏是也<hi>象魏雉門兩觀也懸其法於上此是也</hi>有五年一變<lb/>
者<hi>有五年一改變者</hi>巡狩考制度是也<hi>巡視諸侯而省察制度是也</hi>有三十<lb/>
年一變者<hi>有三十年而一變易者</hi>刑罰世輕世重是也<hi>三十年為一世世輕</hi>
<hi>世重是三十年一變也</hi>有百年不變者<hi>有歴百年不可改者</hi>父慈子孝是也<lb/>
<hi>人倫而已</hi>前日光言非是<hi>前日光/言未當</hi>其意以諷朝廷<hi>其意譏諷朝政</hi>且<lb/>
譏臣為條例司官耳<hi>且議臣不當為此職</hi>上問惠卿言何如<hi>神宗問惠</hi>
<hi>卿所言如何</hi>公曰<hi>答/云</hi>布法象魏<hi>示法於/象魏間</hi>布舊法也<hi>只舊典也</hi>何名<lb/>
為變<hi>非變也</hi>若四孟月朔<hi>若四時孟/月之朔也</hi>属民讀法<hi>㑹民聴法</hi>為時<lb/>
<pb n="KR3a0067_WYG_022-10a"/>
變月變耶<hi>此可為時一變月一變耶</hi>諸侯有變禮易樂者<hi>諸侯凡有變其禮易</hi>
<hi>其樂者</hi>王巡狩則誅之<hi>天子巡視/則戮之</hi>王不自變也<hi>天子未嘗自變</hi>刑<lb/>
新國<hi>刑新立之國</hi>用輕典<hi>則用/薄刑</hi>亂國用重典<hi>於暴亂之國則用重刑</hi>平<lb/>
國用中典<hi>凡國則用平典</hi>是為世輕世重<hi>此之謂世/輕世重</hi>非變也<hi>不是</hi>
<hi>變法</hi>先生博學無所不通<hi>學問無/不通</hi>音厯天文書數<hi>音樂律厯天文</hi>
<hi>書數之學</hi>皆極其妙<hi>皆造/其藴</hi>尤好禮<hi>喜尚/禮教</hi>不喜佛老<hi>不喜釋老之學</hi>有<lb/>
資治通鑑傳於世<hi>奉詔撰述通鑑一書賜名資治</hi>公嘗問康節曰<hi>先生問堯</hi>
<hi>夫云</hi>我何如人<hi>某何/等人</hi>康節曰<hi>堯夫/云</hi>君實脚踏實地人也<hi>乃步</hi>
<pb n="KR3a0067_WYG_022-10b"/>
<hi>歩着實之人</hi>公深以為知言<hi>先生以其/能言己事</hi>明道嘗言<hi>明道先生嘗曰</hi>君<lb/>
實之語<hi>先生之言</hi>如人參甘草<hi>如良/藥也</hi>又曰<hi>又言</hi>君實之忠孝誠<lb/>
實<hi>先生忠於君孝於親真誠靠實</hi>只是天資<hi>皆其天資純粹暗與道合</hi>范太史亦以<lb/>
為勤禮出於天性<hi>而范公亦言天性自然</hi>先生多歴清要<hi>多歴清要之職</hi>
自并州通判權起居注同知諌院除制誥<hi>除是數職</hi>辭至八<lb/>
九<hi>力辭</hi>授天章閣待制兼侍講<hi>繼又擢是數職</hi>神宗初擢翰林學<lb/>
士<hi>又入翰學</hi>力辭<hi>又/辭</hi>不許<hi>上不/許</hi>為御史中丞遷翰林學士<hi>又除</hi>
<hi>臺官翰苑</hi>拜樞宻副使<hi>除入/政府</hi>不拜<hi>不受</hi>以端明殿學士出知永<lb/>
<pb n="KR3a0067_WYG_022-11a"/>
興軍<hi>以執政恩例出判永興</hi>移知許州不赴<hi>辭/</hi>提舉崇福宫<hi>復領宫祠</hi>
累遷元祐元年拜左僕射兼門下侍郎<hi>相職也</hi>九月薨<hi>是年</hi>
<hi>九月卒</hi>年六十八<hi>享年六/十八</hi>贈太師温國公<hi>贈師垣封温國</hi>哲宗親<lb/>
篆碑額曰<hi>哲宗親書其墓碑</hi>清忠粹徳之碑<hi>褒之以清忠粹徳四字</hi>建炎<lb/>
二年<hi>高宗建炎年間</hi>詔配饗哲廟云<hi>侑食哲宗廟庭</hi>
　<lb/>
　<lb/>
　<lb/>
<pb n="KR3a0067_WYG_022-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　性理羣書句解卷二十二<lb/>
</p>
<p>
</p>
  </div>
</body>
</text>
</TEI>
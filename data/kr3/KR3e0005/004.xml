<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鍼灸甲乙經卷四</head> <lb/>
    <p>
<pb n="KR3e0005_WYG_004-1a"/>
欽定四庫全書<lb/>
　鍼灸甲乙經卷四<lb/>
　　　　　　　　　　　　晉　皇甫謐　撰<lb/>
　　經脈第一<hi>上</hi>
雷公問曰外揣言渾束為一未知其所謂敢問約之奈<lb/>
何黄帝答曰寸口主内人迎主外兩者相應俱往俱來<lb/>
若引繩大小齊等春夏人迎微大秋冬寸口微大如是<lb/>
者名曰平人人迎大一倍於寸口病在少陽再倍病在<lb/>
<pb n="KR3e0005_WYG_004-1b"/>
太陽三倍病在陽明盛則為熱虚則為寒𦂳則為痛痺<lb/>
代則乍甚乍間盛則瀉之虚則補之𦂳則取之分肉代<lb/>
則取之血絡且飲以藥陷下者則從而灸之不盛不虚<lb/>
者以經取之名曰經刺人迎四倍名曰外格外格者且<lb/>
大且數則死不治必審按其本末察其寒熱以騐其藏<lb/>
府之病寸口大一倍於人迎病在厥隂再倍病在少隂<lb/>
盛則脹滿寒則食不消化虚則熱中出麋少氣溺色變<lb/>
𦂳則為痛痺代則乍寒乍熱下熱上寒<hi>太素作代則乍痛乍止</hi>盛<lb/>
<pb n="KR3e0005_WYG_004-2a"/>
則瀉之虚則補之𦂳則先刺之而後灸之代則取血絡<lb/>
而後調<hi>太素作泄字</hi>之陷下者則從灸之陷下者其脈血結<lb/>
于中中有著血血寒則故宜灸不盛不虚以經取之寸<lb/>
口四倍者名曰内闗内闗者且大且數則死不治必審<lb/>
按其本末察其寒熱以騐其藏府之病通其滎俞乃可<lb/>
傳於大數大曰盛則從瀉小曰虚則從補𦂳則從灸刺<lb/>
之且飲藥陷下則從灸之不盛不虚以經取之所謂經<lb/>
治者飲藥亦用灸刺脈急則引脈代<hi>一本作脈大以弱</hi>則欲安<lb/>
<pb n="KR3e0005_WYG_004-2b"/>
静無勞用力<lb/>
黄帝問曰病之益甚與其方衰何如岐伯對曰外内皆<lb/>
在焉切其脈口滑小𦂳以沉者病益甚在中人迎氣大<lb/>
𦂳以浮者病益甚在外其脈口浮而滑者病日進人迎<lb/>
沉而滑者病日損其脈口滑而沉者病日進在内其人<lb/>
迎脈滑盛以浮者病日進在外脈之浮沉及人迎與氣<lb/>
口氣大小齊等者其病難已病在藏沉而大者其病易<lb/>
已以小為逆病在腑浮而大者其病易已人迎甚𦂳者<lb/>
<pb n="KR3e0005_WYG_004-3a"/>
傷於寒脈口盛𦂳者傷於食其脈滑大以代而長者病<lb/>
從外來目有所見志有所存此陽之并也可變而已<lb/>
曰平人何如曰人一呼脈再動一吸脈亦再動呼吸定<lb/>
息脈五動閏<hi>疑誤</hi>以太息名曰平人平人者不病也常以<lb/>
不病之人以調病人醫不病故為病人平息以調之人<lb/>
一呼脈一動一吸脈一動者曰少氣人一呼脈三動而<lb/>
躁尺熱曰病温尺不熱脈滑曰病風<hi>素作脈濇為痺</hi>人一呼脈<lb/>
四動以上曰死脈絶不至曰死乍踈乍數曰死人常禀<lb/>
<pb n="KR3e0005_WYG_004-3b"/>
氣於胃脈以胃氣為本無胃氣曰逆逆曰死　持其脈<lb/>
口數其至也五十動而不一代者五臟皆受氣矣四十<lb/>
動而一代者一藏無氣三十動而一代者二藏無氣二<lb/>
十動而一代者三藏無氣十動而一代者四藏無氣不<lb/>
滿十動而一代者五藏無氣與之短期要在終始所謂<lb/>
五十動而一代者以為常也以知五藏之期也與之短<lb/>
期者乍數乍疎也<lb/>
肝脈弦心脈鈎脾脈代肺脈毛腎脈石<lb/>
<pb n="KR3e0005_WYG_004-4a"/>
心脈來累累然如連珠如循琅玕曰平累累<hi>素作喘喘</hi>連屬<lb/>
其中微曲曰病前鈎後居如操帶鈎曰死<lb/>
肺脈來厭厭聶聶如循<hi>素問作落</hi>榆葉曰平不上不下如循<lb/>
雞羽曰病如物之浮如風吹毛曰死<lb/>
肝脈來耎弱招招如揭長竿末稍曰平盈實而滑如循<lb/>
長竿曰病急而益勁如新張弓弦曰死<lb/>
脾脈來和柔相離如雞足踐地曰平實而盈數如雞舉<lb/>
足曰病堅兊如烏之啄如鳥之距如屋之漏如水之流<lb/>
<pb n="KR3e0005_WYG_004-4b"/>
曰死<lb/>
腎脈來喘喘累累如鈎按之堅曰平來如引葛按之益<lb/>
堅曰病發如奪索辟辟如彈石曰死<lb/>
脾脈虚浮似肺腎脈小浮似脾肝脈急沉散似腎<lb/>
曰見真藏曰死何也曰五藏者皆禀氣於胃胃者五藏<lb/>
之本藏氣者皆不能自致於手太隂必因於胃氣乃能<lb/>
至於手太隂故五藏各以其時自為而至於手太隂故<lb/>
邪氣勝者精氣衰也故病甚者胃氣不能與之俱至於<lb/>
<pb n="KR3e0005_WYG_004-5a"/>
手太隂故真藏之氣獨見獨見者病勝藏也故曰死<lb/>
春脈肝也東方木也萬物之所始生也故其氣耎弱輕<lb/>
虚而滑端直以長故曰弦反此者病其氣來實而强此<lb/>
謂太過病在外其氣來不實而微此謂不及病在中太<lb/>
過則令人善忘忽忽眩冒而癲疾不及則令人胸滿<hi>一作</hi>
<hi>痛</hi>引背下則兩脇胠滿<lb/>
夏脈心也南方火也萬物之所盛長也故其氣來盛去<lb/>
衰故曰鈎反此者病其氣來盛去亦盛此謂太過病在<lb/>
<pb n="KR3e0005_WYG_004-5b"/>
外其氣來不盛去反盛此謂不及病在内太過則令人<lb/>
身熱而骨痛<hi>一作膚痛</hi>為浸淫不及則令人煩心上見咳唾<lb/>
下為氣泄<lb/>
秋脈肺也西方金也萬物之所收成也故其氣來輕虚<lb/>
以浮來急去散故曰浮反此者病其來毛而中央堅兩<lb/>
傍虚此謂太過病在外其氣來毛而微此謂不及病在<lb/>
中太過則令人逆氣而背痛愠愠然不及則令人喘呼<lb/>
少氣而欬上氣見血下聞病音<lb/>
<pb n="KR3e0005_WYG_004-6a"/>
冬脈腎也北方水也萬物之所合藏也故其氣來沉以<lb/>
濡<hi>素問作摶</hi>故曰營反此者病其氣來如彈石者此謂太過<lb/>
病在外其去如數者此謂不及病在中太過則令人解<lb/>
㑊脊脈痛而少氣不欲言不及則令人心懸如病饑<hi>素問</hi>
<hi>下有䏚中清脊中痛小腹滿小便變赤黄四句</hi>
脾脈土也孤藏以灌四傍者也其善者不可見惡者可<lb/>
見其來如水之流者此謂太過病在外如烏之喙者此<lb/>
謂不及病在中太過則令人四肢不舉不及則令人九<lb/>
<pb n="KR3e0005_WYG_004-6b"/>
竅不通名曰重强<lb/>
　　經脈第一<hi>中</hi>
春得秋脈夏得冬脈長夏得春脈秋得夏脈冬得長夏<lb/>
脈名曰隂出之陽病善怒不治是謂五邪皆同死不治<lb/>
春胃微弦曰平弦多胃少曰肝病但弦無胃曰死胃而<lb/>
有毛曰秋病毛甚曰今病藏真散於肝肝藏筋膜之氣<lb/>
也<lb/>
夏胃微鈎曰平鈎多胃少曰心病但鈎無胃曰死胃而<lb/>
<pb n="KR3e0005_WYG_004-7a"/>
有石曰冬病石甚曰今病藏真通於心心藏血脈之氣<lb/>
也<lb/>
長夏胃微耎弱曰平胃少耎弱多曰脾病但代無胃曰<lb/>
死耎弱有石曰冬病耎<hi>素作弱</hi>甚曰今病藏真濡於脾脾<lb/>
藏肌肉之氣也<lb/>
秋胃微毛曰平毛多胃少曰肺病但毛無胃曰死毛而<lb/>
有弦曰春病弦甚曰今病藏真髙於肺肺行營衛隂陽<lb/>
也<lb/>
<pb n="KR3e0005_WYG_004-7b"/>
冬胃微石曰平胃少石多曰腎病但石無胃曰死石而<lb/>
有鈎曰夏病鈎甚曰今病藏真下於腎腎藏骨髓之氣<lb/>
也<lb/>
胃之大絡名曰虚里貫膈絡肺出於左乳下其動應手<lb/>
脈之宗氣也盛喘數絶者則病在中結而横有積矣絶<lb/>
不至曰死診得胃脈則能食虚則泄也<lb/>
心脈揣<hi>素問作摶</hi>堅而長病舌卷不能言其耎而散者病消<lb/>
渴<hi>素作煩</hi>自已<lb/>
<pb n="KR3e0005_WYG_004-8a"/>
肺脈揣<hi>素作摶下同</hi>堅而長病唾血其耎而散者病灌汗至<lb/>
令不復散發<lb/>
肝脈揣堅而長色不青病墜若摶因血在脇下令人喘<lb/>
逆其耎而散色澤者病溢飲溢飲者渴渴多飲而易<hi>一本</hi>
<hi>作溢</hi>入肌皮腸胃之外也<lb/>
胃脈揣堅而長其色赤病折髀其耎而散者病食痺痛<lb/>
髀<lb/>
脾脈揣堅而長其色黄病少氣其耎而散色不澤者病<lb/>
<pb n="KR3e0005_WYG_004-8b"/>
足胻腫若水狀<lb/>
腎脈揣堅而長其色黄而赤者病折腰其耎而散者病<lb/>
少血至令不復<lb/>
夫脈者血氣之府也長則氣和短則病數則煩心大則<lb/>
病進上盛則氣髙下盛則氣脹代則氣衰細則氣少濇<lb/>
則心痛渾渾革革至如涌泉病進而色弊之綽綽<hi>一本作綿</hi>
<hi>綿</hi>其去如弦絶者死<lb/>
寸口脈中手短者曰頭痛寸口脈中手長者曰足脛痛<lb/>
<pb n="KR3e0005_WYG_004-9a"/>
寸口脈沉而堅者病在中寸口脈浮而盛者病在外寸<lb/>
口脈中手促上數<hi>素問作擊</hi>者曰肩背痛寸口脈𦂳而横堅<lb/>
<hi>素問作沉而横</hi>者曰脇下腹中有横積痛寸口脈浮而喘<hi>素問作沉</hi>
<hi>而弱</hi>者曰寒熱寸口脈盛滑堅者曰病在外寸口脈小實<lb/>
而堅者曰病在内脈小弱以濇者謂之乆病脈浮滑而<lb/>
實大<hi>素問作浮而疾</hi>者謂之新病病其有胃氣而和者曰病無<lb/>
他脈急者曰疝㿗少腹痛脈滑曰風脈濇曰痺盛而𦂳<lb/>
曰脹緩而滑曰熱中按寸口得四時之順曰病無他反<lb/>
<pb n="KR3e0005_WYG_004-9b"/>
四時及不間藏曰死<lb/>
太陽脈至洪大以長少陽脈至乍數乍踈乍短乍長陽<lb/>
明脈至浮大而短<lb/>
厥隂有餘病隂痺不足病生熱痺滑則病狐疝風濇則<lb/>
病少腹積氣<hi>一本作積厥</hi>
少隂有餘病皮痺瘾疹不足病肺痺滑則病肺風疝濇<lb/>
則病積溲血<lb/>
太隂有餘病肉痺寒中不足病脾痺滑則病脾風疝濇<lb/>
<pb n="KR3e0005_WYG_004-10a"/>
則病積心腹時滿<lb/>
陽明有餘病脈痺身時熱不足病心痺滑則病心風疝<lb/>
濇則病積時善驚<lb/>
太陽有餘病骨痺身重不足病腎痺滑則病腎風疝濇<lb/>
則病積時善癲疾<lb/>
少陽有餘病筋痺脇滿不足病肝痺滑則病肝風疝濇<lb/>
則病積時筋急目痛<lb/>
太隂厥逆胻急攣心痛引腹治主病者<lb/>
<pb n="KR3e0005_WYG_004-10b"/>
少隂厥逆虚滿嘔變下泄清治主病者<lb/>
厥隂厥逆攣腰痛虚滿前閉讝語治主病者<lb/>
三隂俱逆不得前後使人手足寒三日死<lb/>
太陽厥逆僵仆嘔血善䘐治主病者<lb/>
少陽厥逆機闗不利機闗不利者腰不可以行項不可<lb/>
以顧發腸癰不可治驚者死<lb/>
陽明厥逆喘欬身熱善驚衂血嘔血不可治驚者死<lb/>
手太隂厥逆虚滿而欬善嘔吐沫治主病者<lb/>
<pb n="KR3e0005_WYG_004-11a"/>
手心主少隂厥逆心痛引喉身熱者死不熱者可治<lb/>
手太陽厥逆耳聾泣出項不可以顧腰不可以俛仰治<lb/>
主病者<lb/>
手陽明少陽厥逆發喉痺嗌腫痛治主病者<lb/>
來疾去徐上實下虚為厥癲疾來徐去疾上虚下實為<lb/>
惡風也　故中惡風者陽氣受也有脈俱沉細數者少<lb/>
隂厥也沉細數散者寒熱也浮而散者為眴<hi>音順</hi>仆諸浮<lb/>
而不躁者皆在陽則為熱其有躁者在手諸細而沉者<lb/>
<pb n="KR3e0005_WYG_004-11b"/>
皆在隂則為骨痛其有静者在足數動一代者病在陽<lb/>
之脈也其濇者陽氣有餘也滑者隂氣有餘也陽氣有<lb/>
餘則為身熱無汗隂氣有餘則為多汗身寒隂陽有餘<lb/>
則為無汗而寒推而外之内而不外者有心腹積也推<lb/>
而内之外而不内者中有熱也推而上之下而不上者<lb/>
腰足清也推而下之上而不下者頭項痛也按之至骨<lb/>
脈氣少者腰脊痛而身有痺也<lb/>
　　脈經第一<hi>下</hi>
<pb n="KR3e0005_WYG_004-12a"/>
三陽為經二陽為維一陽為遊部三陽者太陽也至手<lb/>
太隂而弦浮而不沉決以度察以心合之隂陽之論二<lb/>
陽者陽明也至手太隂弦而沉急不鼔炅至以病皆死<lb/>
一陽者少陽也至手太隂上連人迎弦急懸不絶此少<lb/>
陽之病也搏隂則死三隂者六經之所主也交於太隂<lb/>
伏鼔不浮上空至心二隂至肺其氣歸於膀胱外連脾<lb/>
胃一隂獨至經絶氣浮不鼔鈎而滑此六脈者乍隂乍<lb/>
陽交屬相并繆通五藏合於隂陽先至為主後至為客<lb/>
<pb n="KR3e0005_WYG_004-12b"/>
三陽為父二陽為衛一陽為紀三隂為母二隂為雌一<lb/>
隂為獨使二陽一隂陽明主脾<hi>一本無脾字</hi>病不勝一隂脈<lb/>
耎而動九竅皆沉三陽一隂太陽脈勝一隂不能止内<lb/>
亂五藏外為驚駭二隂二陽病在肺少陽<hi>一作隂</hi>脈沉勝<lb/>
肺傷脾故外傷四肢二隂二陽皆交至病在腎罵詈妄<lb/>
行癲疾為狂二隂一陽病出於腎隂氣客遊於心脘下<lb/>
空竅隄閉塞不通四肢别離一隂一陽代絶此隂氣至<lb/>
心上下無常出入不知喉嗌乾燥病在土脾二陽三隂<lb/>
<pb n="KR3e0005_WYG_004-13a"/>
至隂皆在隂不過陽陽氣不能止隂隂陽並絶浮為血<lb/>
瘕沉為膿胕也三陽獨至者是三陽并至并至如風雨<lb/>
上為癲疾下為漏血病三陽者至陽也積并則為驚病<lb/>
起如風礔礰九竅皆塞陽氣滂溢嗌乾喉塞并於隂則<lb/>
上下無常薄為腸澼此謂三陽直心坐不得起卧者身<lb/>
重三陽之病也<lb/>
黄帝問曰脈有四時動奈何岐伯對曰六合之内天地<lb/>
之變隂陽之應彼春之暖為夏之暑彼秋之忿為冬之<lb/>
<pb n="KR3e0005_WYG_004-13b"/>
怒四變之動脈與之上下以春應中規夏應中矩秋應<lb/>
中衡冬應中權是故冬至四十五日陽氣微上隂氣微<lb/>
下夏至四十五日隂氣微上陽氣微下隂陽有時與脈<lb/>
為期期而相失如脈所分分之有期故知死時微妙在<lb/>
脈不可不察察之有紀從隂陽始是故聲合五音色合<lb/>
五行脈合隂陽持脈有道虚静為寳　春日浮如魚之<lb/>
遊在波夏日在膚泛泛乎萬物有餘秋日下膚蟄蟲將<lb/>
去冬日在骨蟄蟲周密君子居室故曰知内者按而紀<lb/>
<pb n="KR3e0005_WYG_004-14a"/>
之知外者終而始之此六者持脈之大法也<lb/>
赤脈之至也喘而堅診曰有積氣在中時害於食名曰<lb/>
心痺得之外疾思而心虚故邪從<lb/>
白脈之至也喘而浮上虚下實驚為積氣在胸中喘而<lb/>
虚名曰肺痺寒熱得之醉而使内也<lb/>
黄脈之至也大而虚有積氣在腹中有厥氣名曰厥疝<lb/>
女子同法得之疾使四肢汗出當風<lb/>
青脈之至也長而弦左右彈有積氣在心下攴胠名曰<lb/>
<pb n="KR3e0005_WYG_004-14b"/>
肝痺得之寒濕與疝同法腰痛足清頭痛<hi>一本云頭脈𦂳</hi>
黒脈之至也上堅而大有積氣在少腹與隂名曰腎痺<lb/>
得之沐浴清水而卧<lb/>
形氣有餘脈氣不足死脈氣有餘形氣不足生形氣相<lb/>
得謂之可治脈弱以滑是有胃氣命曰易治治之趨之<lb/>
無後其時形氣相失謂之難治色夭不澤謂之難已脈<lb/>
實以堅謂之益甚脈逆四時謂之不治所謂逆四時者<lb/>
春得肺脈夏得腎脈秋得心脈冬得脾脈其至皆懸絶<lb/>
<pb n="KR3e0005_WYG_004-15a"/>
沉濇者名曰逆　四時未有藏形於春夏而脈沉濇秋<lb/>
冬而脈浮大病熱脈静泄而脈大脱血而脈實病在中<lb/>
而脈實堅病在外而脈不實堅者皆為難治名曰逆四<lb/>
時也<lb/>
曰願聞虚實之要曰氣實形實氣虚形虚此其常也反<lb/>
此者病榖盛氣盛榖虚氣虚此其常也反此者病脈實<lb/>
血實脈虚血虚此其常也反此者病氣盛身寒氣虚身<lb/>
熱曰反糓入多而氣少曰反糓不入而氣多曰反脈盛<lb/>
<pb n="KR3e0005_WYG_004-15b"/>
血少曰反脈少血多曰反氣盛身寒得之傷寒氣虚身<lb/>
熱得之傷暑糓入多而氣少者得之有所脱血濕居其<lb/>
下也糓入少而氣多者邪在胃及與肺也脈少血多者<lb/>
飲中熱也脈大血少者脈有風氣水漿不入此謂反也<lb/>
夫實者氣入也虚者氣出也氣實者熱也氣虚者寒也<lb/>
入實者左手開鍼孔也入虚者左手閉鍼孔也<lb/>
脈小色不奪者新病也脈不奪色奪者乆病也脈與五<lb/>
色俱奪者乆病也脈與五色俱不奪者新病也肝與腎<lb/>
<pb n="KR3e0005_WYG_004-16a"/>
脈並至其色蒼赤當病毁傷不見血已見血濕若中水<lb/>
也尺内兩傍則季脇也尺外以候腎尺裏以候腹中附<lb/>
上左外以候肝内以候鬲右外以候胃内以候脾上附<lb/>
上右外以候肺内以候胷中右外以候心内以候膻中<lb/>
前以候前後以候後上竟上者胷喉中事也下竟下者<lb/>
少腹腰股膝脛中事也粗大者隂不足陽有餘為熱中<lb/>
也<lb/>
腹脹身熱脈大<hi>一作小</hi>是一逆也腹鳴而滿四肢清泄脈<lb/>
<pb n="KR3e0005_WYG_004-16b"/>
大者是二逆也血衂不止脈大者是三逆也欬且溲血<lb/>
脱形脈小而勁者是四逆也欬脱形身熱脈小而疾者<lb/>
是五逆也如是者不過十五日死矣　腹大脹四末清<lb/>
脱形泄甚是一逆也腹脹便<hi>一作後</hi>血其脈大時絶是二<lb/>
逆也欬溲血形肉脱喘是三逆也嘔血胷滿引背脈小<lb/>
而疾是四逆也欬嘔腹脹且飱泄其脈絶是五逆也如<lb/>
是者不及一時而死矣工不察此者而刺之是謂逆<lb/>
治<lb/>
<pb n="KR3e0005_WYG_004-17a"/>
治熱病脈静汗已出脈盛躁是一逆也病泄脈洪大是<lb/>
二逆也著痺不移膕肉破身熱脈偏絶是三逆也淫而<lb/>
奪形身熱色天然白及後下血衃篤重是四逆也寒熱<lb/>
奪形脈堅搏是五逆也<lb/>
五實死五虚死脈盛皮熱腹脹前後不通悶瞀是謂五<lb/>
實脈細皮寒氣少泄利前後飲食不入是謂五虚漿粥<lb/>
入胃泄注止則虚者活身汗得後利則實者活此其候<lb/>
也<lb/>
<pb n="KR3e0005_WYG_004-17b"/>
心脈滿大癎痓筋攣　肝脈小急癎痓筋攣　肝脈瞀<lb/>
㬥有所驚駭脈不至若瘖不治自已　腎脈小急肝脈<lb/>
小急心脈小急不鼔皆為瘕　腎脈大急沉肝脈大急<lb/>
沉皆為疝　肝腎脈并沉為石水并浮為風水并虚為<lb/>
死并小弦欲為驚　心脈揣滑急為心疝<hi>素問揣作搏下同</hi>
肺脈沉揣為肺疝　三陽急為瘕　二隂急為癎厥<hi>一本</hi>
<hi>作二隂急為疝</hi>　二陽急為驚　脾脈外鼓沉為腸澼乆自已<lb/>
　肝脈小緩為腸澼易治　腎脈小揣沉為腸澼下血<lb/>
<pb n="KR3e0005_WYG_004-18a"/>
血濕<hi>素問作温</hi>身熱者死　心肝澼亦下血二藏同病者可<lb/>
治其脈小沉濇為腸澼其身熱者死熱甚七日死<hi>素作熱見</hi>
　胃脈沉鼔濇胃外鼓大心脈小堅急皆鬲偏枯男子<lb/>
發左女子發右不瘖舌轉者可治三十日起其從者瘖<lb/>
三嵗起年不滿二十者三嵗死　脈至而揣衂血身有<lb/>
熱者死　脈來懸鈎浮者為熱<hi>素作常脈</hi>　脈至而揣名曰<lb/>
㬥厥㬥厥者不知與人言　脈至而數使人㬥驚三四<lb/>
日自已　脈至浮合浮合如數一息十至已上是經氣<lb/>
<pb n="KR3e0005_WYG_004-18b"/>
予不足也微見九十日死　脈至如火薪然是心精予<lb/>
奪也草乾而死　脈至如叢棘<hi>素作如散葉</hi>是肝氣予虚也<lb/>
木葉落而死　脈至如省客省客者脈寒<hi>一本作塞</hi>如故也<lb/>
是腎氣予不足也懸去棗華而死　脈至如丸泥是胃<lb/>
精予不足也榆莢落而死　脈至如横格是膽氣予不<lb/>
足也禾熟而死　脈至如弦縷是胞精予不足也病善<lb/>
言下霜而死不言可治　脈至如交棘<hi>素作交漆</hi>交棘者左<lb/>
右傍至也㣲見三十日而死　脈至如湧泉浮鼓肌中<lb/>
<pb n="KR3e0005_WYG_004-19a"/>
是太陽氣予不足也少氣味韮花生而死　脈至如頽<lb/>
土之狀按之不足是肌氣予不足也五色見黒白累發<lb/>
而死　脈至如懸癰懸癰者浮揣切之益大是十二俞<lb/>
之氣予不足也水凍而死　脈至如偃刀偃刀者浮之<lb/>
小急按之堅大五藏寒熱<hi>素作菀熟</hi>寒熱獨并於腎如此其<lb/>
人不得坐立春而死　脈至如丸滑不著<hi>素作手不直</hi>手丸<lb/>
滑不著者按之不可得也是大腸氣予不足也棗葉生<lb/>
而死　脈至如舂者令人善恐不欲坐卧行立常聴是<lb/>
<pb n="KR3e0005_WYG_004-19b"/>
小腸氣予不足也季秋而死<lb/>
　　病形脈胗第二<hi>上</hi>
黄帝問曰邪氣之中人奈何髙下有度乎岐伯對曰身<lb/>
半已上者邪中之身半已下者濕中之中於隂則留腑中<lb/>
於陽則留藏　曰隂之與陽異名同類上下相㑹經絡<lb/>
之相貫也如環之無端夫邪之中人也或中於隂或中<lb/>
於陽上下左右無有恒常曰諸陽之㑹皆在於面人之方<lb/>
乗虚時及新用力若熱飲食汗出腠理開而中於邪中<lb/>
<pb n="KR3e0005_WYG_004-20a"/>
於面則下陽明中於面則下太陽中於頰則下少陽中<lb/>
於膺背兩脇亦中其經中於隂者常從臂胻始夫臂與<lb/>
胻其隂皮薄其肉淖澤故俱受於風獨傷於其隂也<lb/>
曰此故傷其藏乎曰身之中於風也不必動藏故邪入<lb/>
於隂經其藏氣實邪氣入而不能容故還之於腑是故<lb/>
陽中則留於經隂中則留於腑　曰邪之中藏者奈何<lb/>
曰恐懼憂愁則傷心形寒飲冷則傷肺以其兩寒相感<lb/>
中外皆傷故氣逆而上行有所墮墜惡血留内有所大<lb/>
<pb n="KR3e0005_WYG_004-20b"/>
怒氣上而不能下積于脇下則傷肝有所擊仆若醉以<lb/>
入房汗出當風則傷脾有所用力舉重若入房過度汗<lb/>
出浴水則傷腎<lb/>
曰五藏之中風奈何曰隂陽俱相感邪乃得往十二經<lb/>
脈三百六十五絡其血氣皆上於面而走空竅其精陽<lb/>
之氣上走於目而為睛其别氣走於耳而為聴其宗氣<lb/>
上出於鼻而為臭其濁氣下出於胃走唇舌而為味其<lb/>
氣之津液皆上熏於面而皮又厚其肉堅故大熱甚寒<lb/>
<pb n="KR3e0005_WYG_004-21a"/>
不能勝之也虚邪之中身也洒浙動其形正邪之中人<lb/>
也微先見於色不知於身若存若亡有形無形莫知其<lb/>
情夫色脈與尺之皮膚相應如桴鼔影嚮之相應不得<lb/>
相失此亦本末根葉之出候也根死則葉枯矣故色青<lb/>
者其脈弦色赤者其脈鈎色黄者其脈代色白者其脈<lb/>
毛色黒者其脈石見其色而不得其脈反得相勝之脈<lb/>
則死矣得其相勝之脈則病已矣　曰五藏之所生變<lb/>
化之病形何如曰先定其五色五脈之應其病乃可别<lb/>
<pb n="KR3e0005_WYG_004-21b"/>
也　曰色脈已定别之奈何曰調其脈之緩急大小滑<lb/>
濇而病形定矣　曰調之何如曰脈急者尺之皮膚亦<lb/>
急脈緩者尺之皮膚亦緩脈小者尺之皮膚亦減而少<lb/>
氣脈大者尺之皮膚亦大脈沉者尺之皮膚亦沉脈滑<lb/>
者尺之皮膚亦滑脈濇者尺之皮膚亦濇凡此變者有<lb/>
微有甚故善調尺者不待於寸善調脈者不待於色能<lb/>
參合而行之者可以為上工十全其九行二者為中工<lb/>
十全其七行一者為下工十全其六　尺膚温<hi>一作滑</hi>以<lb/>
<pb n="KR3e0005_WYG_004-22a"/>
淖澤者風也尺肉弱者解㑊也安卧脱肉者寒熱也<hi>一本</hi>
<hi>下作不治</hi>尺膚濇者風痺也尺膚粗如枯魚鱗者水泆飲也<lb/>
尺膚寒甚脈急<hi>一作小</hi>者泄少氣也尺膚熱甚脈盛躁者<lb/>
病温也其脈盛而滑者汗且出也<hi>一作病且出</hi>尺膚燒灸人<lb/>
手<hi>一作炬然</hi>先熱後寒者寒熱也尺膚先寒乆持之而熱者<lb/>
亦寒熱也尺膚炬然熱人迎大者當奪血也尺堅大脈<lb/>
小甚則少氣悗有加者立死<hi>脈經云尺𦂳於人迎者少氣</hi>肘所獨熱<lb/>
者腰已上熱肘後獨熱者肩背熱肘前獨熱者膺前熱<lb/>
<pb n="KR3e0005_WYG_004-22b"/>
肘後亷已下三四寸熱者腸中有蟲手所獨熱者腰已<lb/>
上<hi>一作下</hi>熱臂中獨熱者腰腹熱掌中熱者腹中熱也掌<lb/>
中寒者腹中寒也魚際白肉有青血脈者胃中有寒也<lb/>
曰人有尺膚緩甚<hi>一云又存瘦甚</hi>筋急而見此為何病曰此所<lb/>
謂狐筋狐筋者是人腹必急白色黒色見此病甚<hi>狐素問作</hi>
<hi>疹</hi>
　　病形脈診第二<hi>下</hi>
黄帝問曰脈之緩急小大滑濇之病形何如岐伯對曰<lb/>
<pb n="KR3e0005_WYG_004-23a"/>
心脈急甚為瘈瘲微急為心痛引背食不下緩甚為狂<lb/>
笑微緩為伏梁在心下上下行有時唾血大甚為喉吤<lb/>
吤微大為心痺引背善涙小甚為善噦微小為消癉滑<lb/>
甚為善渴微滑為心疝引臍少腹鳴濇甚為瘖微濇為<lb/>
血溢維<hi>經絡有陽維隂維</hi>厥耳鳴癲疾<lb/>
肺脈急甚為癲疾微急為肺寒熱怠惰欬唾血引腰背<lb/>
胷若鼻息肉不通緩甚為多汗微緩為痿瘻偏風頭已<lb/>
下汗出不止大甚為脛腫微大為肺痺引胷背起惡日<lb/>
<pb n="KR3e0005_WYG_004-23b"/>
光小甚為泄微小為消癉滑甚為息賁上氣微滑為上<lb/>
下出血濇甚為嘔血微濇為鼠瘻<hi>一作漏</hi>在頸支腋之間<lb/>
下不勝其上甚能善酸<lb/>
肝脈急甚為惡言<hi>一作忘言</hi>微急為肥氣在脇下若覆杯緩<lb/>
甚為善嘔微緩為水瘕痺大甚為内癰善嘔衂微大為<lb/>
肝痺隂縮欬引少腹小甚為多飲微小為消癉滑甚為<lb/>
㿗疝微滑為遺溺濇甚為溢飲微濇為瘈瘲攣筋<lb/>
脾脈急甚為瘈瘲微急為鬲中食飲入而還出後沃沫<lb/>
<pb n="KR3e0005_WYG_004-24a"/>
緩甚為痿厥微緩為風痿四肢不用心慧然若無病大<lb/>
甚為擊仆微大為疝氣腹裏大膿血在腸胃之外小甚<lb/>
為寒熱微小為消癉滑甚為㿉癃微滑為蟲毒蛕蝎腹<lb/>
熱濇甚為腸㿗<hi>一作潰</hi>微濇為内潰多下膿血<lb/>
腎脈急甚為骨痿癲疾微急為奔豚沉厥足不收不得<lb/>
前後緩甚為折脊微緩為洞泄洞泄者食不化下嗌還<lb/>
出大甚為隂痿微大為石水起臍下至小腹垂垂然上<lb/>
至胃脘死不治小甚為洞泄微小為消癉滑甚為癰㿗<lb/>
<pb n="KR3e0005_WYG_004-24b"/>
<hi>一作癃㿉</hi>微滑為骨痿坐不能起起則目無所見視黒丸濇<lb/>
甚為大癰微濇為不月沉痔<lb/>
曰病亦有甚變<hi>一作病之六變</hi>者刺之奈何曰諸急者多寒緩<lb/>
者多熱大者多氣少血小者血氣皆少滑者陽氣盛而<lb/>
微有熱濇者多血少氣而微有寒是故刺急者深内而<lb/>
乆留之刺緩者淺内而疾發鍼以去其熱刺大者微瀉<lb/>
其氣無出其血刺滑者疾發鍼而淺内之以瀉其陽氣<lb/>
去其熱刺濇者必中其脈隨其逆順而乆留之必先按<lb/>
<pb n="KR3e0005_WYG_004-25a"/>
而循之已發鍼疾按其痏無令出血以和其諸脈小者<lb/>
隂陽形氣俱不足勿取以鍼而調之以甘藥<lb/>
曰五藏六府之氣滎俞所入為合令何道從入入安從<lb/>
道曰此陽明之别入於内屬於府者也　曰滎俞與合<lb/>
各有名乎曰滎俞治外藏經合治内府　曰治内府奈<lb/>
何曰取之於合　曰合各有名乎曰胃合入於三里大<lb/>
腸合入於巨虚上亷小腸合入於巨虚下亷三焦合入<lb/>
於委陽膀胱合入於委中央膽合入於陽陵泉<hi>按大腸合於曲</hi>
<pb n="KR3e0005_WYG_004-25b"/>
<hi>池小腸合於小海三焦合於天井今此不同者古之别法也  又詳巨虚上亷乃足陽明與小腸相合之穴也</hi>
<hi>與胃三里膀胱合委中膽合陽陵泉以脈之所入為合不同三焦合委陽委陽者乃三焦下輔腧也亦未見有</hi>
<hi>為合之説</hi>　曰取之奈何曰取之三里者低跗取之巨虚者<lb/>
舉足取之委陽者屈伸而取之委中者屈膝而取之陽<lb/>
陵泉者正立竪膝予之齊下至委陽之陽取之諸外經<lb/>
者揄伸而取之<lb/>
曰願聞六府之病曰面熱者足陽明病魚絡血者手陽<lb/>
明病兩跗之上脈堅若陷者足陽明病此胃脈也<lb/>
<pb n="KR3e0005_WYG_004-26a"/>
　　三部九候第三<lb/>
黄帝問曰何謂三部岐伯對曰上部中部下部其部各<lb/>
有三候三候者有天有地有人　上部天兩額之動脈<lb/>
上部地兩頰之動脈上部人耳前之動脈　中部天手<lb/>
太隂中部地手陽明中部人手少隂　下部天足厥隂<lb/>
下部地足少隂下部人足太隂　下部之天以候肝地<lb/>
以候腎人以候脾胃之氣　中部之天以候肺地以候<lb/>
胷中之氣人以候心　上部之天以候頭角之氣地以<lb/>
<pb n="KR3e0005_WYG_004-26b"/>
候口齒之氣人以候耳目之氣此三部者三而成天三<lb/>
而成地三而成人三而三之合為九九分為九野九野<lb/>
為九藏故神藏五形藏四合為九藏五藏已敗其色必<lb/>
夭夭必死矣　曰以候奈何曰必先度其形之肥瘦以<lb/>
調其氣之虚實實則寫之虚則補之必先去其血脈而<lb/>
後調之無問其病以平為期　曰決死生奈何曰形盛<lb/>
脈細少氣不足以息者危形瘦脈大胷中多氣者死形<lb/>
氣相得者生參伍不調者病三部九候皆相失者死上<lb/>
<pb n="KR3e0005_WYG_004-27a"/>
下左右之脈相應如參舂者病甚上下左右相失不可<lb/>
數者死中部之候雖獨調與衆藏相失者死中部之候<lb/>
相減者死目内陷者死　曰何以知病之所在曰察九<lb/>
候獨小者病獨大者病獨疾者病獨遲者病獨熱者病<lb/>
獨寒者病獨陷下者病以左手於左足上去踝五寸而<lb/>
按之以右手當踝而彈之其應過五寸已上蠕蠕然者<lb/>
不病其應疾中手渾渾然者病中手徐徐然者病其應<lb/>
上不能至五寸彈之不應者死脱肉身不去者死中部<lb/>
<pb n="KR3e0005_WYG_004-27b"/>
乍疎乍數者死代脈而鈎者病在絡脈九候之相應也<lb/>
上下若一不得相失一候後則病二候後則病甚三候<lb/>
後則病危所謂後者應不俱也察其府藏以知死生之<lb/>
期必先知經脈而後知病脈真藏脈見者邪勝死也<hi>素問</hi>
<hi>無死字</hi>足太陽之氣絶者其足不可以屈伸死必戴眼<lb/>
曰冬隂夏陽奈何曰九候之脈皆沉細懸絶者為隂主<lb/>
冬故以夜半死盛躁喘數者為陽主夏故以日中死寒<lb/>
熱病者以平旦死熱中及熱病者以日中死病風者以<lb/>
<pb n="KR3e0005_WYG_004-28a"/>
日夕死病水者以夜半死其脈乍數乍疎乍遲乍疾者<lb/>
以日乗四季死形肉已脱九候雖調者猶死七診雖見<lb/>
九候皆順者不死所言不死者風氣之病及經月之病<lb/>
似七診之病而非也故言不死若有七診之病其脈候<lb/>
亦敗者死矣必發噦噫必審問其所始病與今之所方<lb/>
病而後<hi>素問下有各字</hi>切循其脈視其經絡浮沉以上下逆從<lb/>
循之其脈疾者不病其脈遲者病不往不來者死<hi>素問作不</hi>
<hi>往來者</hi>皮膚著者死　曰其可治者奈何曰經病者治其<lb/>
<pb n="KR3e0005_WYG_004-28b"/>
經絡病者治其絡<hi>素問二絡上有孫字</hi>身有痛者治其經絡其病<lb/>
者在奇邪奇邪之脈則繆刺之留瘦不移節而刺之上<lb/>
實下虚切而順之索其結絡脈刺出其血以通其氣瞳<lb/>
子髙者太陽不足戴眼者太陽已絶此決死生之要不<lb/>
可不察也<lb/>
　<lb/>
　<lb/>
　鍼灸甲乙經卷四<lb/>
</p>
<p>
</p>
  </div>
</body>
</text>
</TEI>
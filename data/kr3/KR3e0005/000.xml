<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鍼灸甲乙經</head>
    <p>
<pb n="KR3e0005_WYG_000-1a"/>
欽定四庫全書　　　　　子部五<lb/>
　鍼灸甲乙經　　　　　　醫家類<lb/>
　　提要<lb/>
　　　　<hi>臣</hi>等謹案鍼灸甲乙經十二卷晉皇甫謐撰謐<lb/>
　　　　有髙士傳已著録是編皆論鍼灸之道隋書<lb/>
　　　　經籍志稱黄帝甲乙經十卷註曰音一卷梁<lb/>
　　　　十二卷不著撰人姓名考此書首有謐自序<lb/>
　　　　稱七略藝文志黄帝内經十八卷今有鍼經<lb/>
<pb n="KR3e0005_WYG_000-1b"/>
　　　　九卷素問九卷二九十八卷即内經也又有<lb/>
　　　　明堂孔穴鍼灸治要皆黄帝岐伯選事也三<lb/>
　　　　部同歸文多重複錯互非一甘露中吾病風<lb/>
　　　　加苦聾百日方治<hi>案此四字文義未明疑有舛誤今仍舊本録之謹附</hi>
　　　　<hi>識於此</hi>要皆淺近乃撰集三部使事類相從刪<lb/>
　　　　其浮詞除其重複至為十二卷<hi>案至字文義未明亦疑有</hi>
　　　　<hi>誤</hi>云云是此書乃裒合舊文而成故隋志冠<lb/>
　　　　以黄帝然刪除謐名似乎黄帝所自作則於<lb/>
<pb n="KR3e0005_WYG_000-2a"/>
　　　　文為謬舊唐書經籍志稱黄帝三部針經十<lb/>
　　　　三卷始著謐名然較梁本多一卷其併音一<lb/>
　　　　卷計之歟新唐書藝文志既有黄帝甲乙經<lb/>
　　　　十二卷又有皇甫謐黄帝三部針經十三卷<lb/>
　　　　兼襲二志之文則更舛誤矣書凡一百一十<lb/>
　　　　八篇内十二經脉絡脉支别篇疾形脉診篇<lb/>
　　　　鍼灸禁忌篇五藏傳病發寒熱篇隂受病發<lb/>
　　　　痺篇陽受病發痺篇各分上下經脉篇六經<lb/>
<pb n="KR3e0005_WYG_000-2b"/>
　　　　受病發傷寒熱病篇各分上中下實一百二<lb/>
　　　　十八篇句中夾注多引楊上逹太素經孫思<lb/>
　　　　邈千金方王冰素問注王惟徳銅人圖參考<lb/>
　　　　異同其書皆在謐後盖宋髙保衡孫竒林億<lb/>
　　　　等校正所加非謐之舊也考隋志有明堂孔<lb/>
　　　　穴五卷明堂孔穴圖三卷又明堂孔穴圖三<lb/>
　　　　卷唐志有黄帝内經明堂十三卷黄帝十二<lb/>
　　　　經脉明堂五臟圖一卷黄帝十二經明堂偃<lb/>
<pb n="KR3e0005_WYG_000-3a"/>
　　　　側人圖十二卷黄帝明堂三卷又楊上善黄<lb/>
　　　　帝内經明堂類成十三卷楊元孫黄帝明堂<lb/>
　　　　三卷今併亡佚惟賴是書存其精要且節解<lb/>
　　　　章分具有條理亦較端緒易尋至今與内經<lb/>
　　　　並行不可偏廢盖有由矣乾隆四十六年九<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3e0005_WYG_000-4a"/>
鍼灸甲乙經序<lb/>
夫醫道所興其來久矣上古神農始嘗草木而知百藥<lb/>
黄帝咨訪岐伯伯髙少俞之徒内考五藏六府外綜經<lb/>
絡血氣色候㕘之天地驗之人物本性命窮神極變而<lb/>
鍼道生焉其論至妙雷公受業傳之於後伊尹以亞聖<lb/>
之才撰用神農本草以為湯液中古名醫有俞跗醫緩<lb/>
扁鵲秦有醫和漢有倉公其論皆經理識本非徒胗病<lb/>
而已漢有華陀張仲景其他竒方異治施世者多亦不<lb/>
<pb n="KR3e0005_WYG_000-4b"/>
能盡記其本末若知直祭酒劉季琰病發於畏惡治之<lb/>
而瘥云後九年季琰病應發發當有感仍本於畏惡病<lb/>
動必死終如其言仲景見侍中王仲宣時年二十餘謂<lb/>
曰君有病四十當眉落眉落半年而死令服五石湯可<lb/>
免仲宣嫌其言忤受湯勿服居三日見仲宣謂曰服湯<lb/>
否仲宣曰已服仲景曰色候固非服湯之胗君何輕命<lb/>
也仲宣猶不信後二十年果眉落後一百八十七日而<lb/>
死終如其言此二事雖扁鵲倉公無以加也華陀性惡<lb/>
<pb n="KR3e0005_WYG_000-5a"/>
矜技終以戮死仲景論廣伊尹湯液為數十卷用之多<lb/>
驗近代太醫令王叔和撰次仲景選論甚精指事施用<lb/>
按七略藝文志黄帝内經十八卷今有鍼經九卷素問<lb/>
九卷二九十八卷即内經也亦有所忘失其論遐逺然<lb/>
稱述多而切事少有不編次比按倉公傳其學皆出於<lb/>
素問論病精㣲九卷是原本經脉其義深奥不易覺也<lb/>
又有明堂孔穴鍼灸治要皆黄帝岐伯選事也三部同<lb/>
歸文多重複錯互非一甘露中吾病風加苦聾百日方<lb/>
<pb n="KR3e0005_WYG_000-5b"/>
治要皆淺近乃撰集三部使事類相從刪其浮辭除其<lb/>
重複論其精要至為十二卷易曰觀其所聚而天地之<lb/>
情事見矣況物理乎事類相從聚之義也夫受先人之<lb/>
體有八尺之軀而不知醫事此所謂遊魂耳若不精通<lb/>
於醫道雖有忠孝之心仁慈之性君父危困赤子塗地<lb/>
無以濟之此固聖賢所以精思極論盡其理也由此言<lb/>
之焉可忽乎其本論其文有理雖不切於近事不甚刪<lb/>
也若必精要後其閒暇當撰覈以為教經云爾<lb/>
</p>
<p>
</p>
  </div>
</body>
</text>
</TEI>
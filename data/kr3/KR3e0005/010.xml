<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鍼灸甲乙經卷十</head> <lb/>
    <p>
<pb n="KR3e0005_WYG_010-1a"/>
欽定四庫全書<lb/>
　鍼灸甲乙經卷十<lb/>
　　　　　　　　　　　　晉　皇甫謐　撰<lb/>
　隂受病發痺第一<hi>上</hi>
黃帝問曰周痺之在身也上下移徙隨其脉上下左右<lb/>
相應間不容空願聞此痛在血脉之中耶将在分肉之<lb/>
間乎何以致是其痛之移也間不及下鍼其蓄之時不<lb/>
及定治而痛已止矣何道使然岐伯對曰此衆痺也非<lb/>
<pb n="KR3e0005_WYG_010-1b"/>
周痺也此各在其處更發更止更居更起以左應右以<lb/>
右應左非能周也更發更休刺此者痛雖已止必刺其<lb/>
處勿令復起　曰周痺何如曰周痺在於血脉之中隨<lb/>
脉以上循脉以下不能左右各當其所其痛從上下者先<lb/>
刺其下以通之<hi>通一作遏</hi>後刺其上以脱之其痛從下上者先<lb/>
刺其上以通之後刺其下以脱之　曰此病安在因何有<lb/>
名曰風寒濕氣客於分肉之間廹切而為沫沫得寒則聚<lb/>
聚則排分肉而分裂分裂則痛痛則神歸之神歸之則熱<lb/>
<pb n="KR3e0005_WYG_010-2a"/>
熱則痛解痛觧則厥厥則他痺發發則如是此内則在藏<lb/>
而外未發於痺獨居分肉之間真氣不能周故名曰周痺<lb/>
故刺痺者必先循切其上下之大經視其虚實及大絡之<lb/>
血結而不通者及虚而脉陷空者而調之熨而通之其瘈<lb/>
𦂳者轉引而行之　曰何以候人之善病痺者少俞對曰<lb/>
粗理而肉不堅者善病痺欲知其髙下視其三部　曰刺<lb/>
有三變何也曰有刺榮者有刺衛者有刺寒痺之留經者<lb/>
刺營者出血刺衛者出氣刺寒痺者内熱　曰營衛寒痺<lb/>
<pb n="KR3e0005_WYG_010-2b"/>
之為病奈何曰營之生病也寒熱少氣血上下行衛之生<lb/>
病也氣痛時來去怫愾賁嚮風寒客於腸胃之中寒痺<lb/>
之為病也留而不去時痛而皮不仁　曰刺寒痺内熱奈何<lb/>
曰刺布衣者用火焠之刺大人者藥熨之方用醇酒二十<lb/>
升蜀椒一升乾薑一升桂一升凡四物各細㕮咀著清酒<lb/>
中綿絮一斤細白布四丈二尺並内酒中置酒馬矢煴中<lb/>
善封塗勿使氣泄五日五夜出布絮暴乾復漬之以盡其<lb/>
汁每漬必晬其日乃出布絮乾之并用滓與絮布長六七<lb/>
<pb n="KR3e0005_WYG_010-3a"/>
尺為六巾即用之生桑炭炙巾以熨寒痺所乗之處令<lb/>
熱入至於病所寒復炙巾以熨之三十遍而止即汗出<lb/>
炙巾以拭身亦三十遍而止起步内中無見風每刺必<lb/>
熨如此病已失此所謂内熱　曰痺将安生曰風寒濕<lb/>
三氣合至雜而為痺其風氣勝者為行痺寒氣勝者為<lb/>
痛痺濕氣勝者為著痺　曰其有五者何也曰以冬遇<lb/>
此者為骨痺以春遇此者為筋痺以夏遇此者為脉痺<lb/>
以至隂遇此者為肌痺以秋遇此者為皮痺　曰内舍<lb/>
<pb n="KR3e0005_WYG_010-3b"/>
五藏六府何氣使然曰五藏皆有合病久而不去者内<lb/>
舍於合故骨痺不已復感於邪内舍於腎筋痺不已復<lb/>
感於邪内舍於肝脉痺不已復感於邪内舍於心肌痺<lb/>
不已復感於邪内舍於脾皮痺不已復感於邪内舍於<lb/>
肺所謂痺者各以其時感於風寒濕之氣也　諸痺不<lb/>
已亦益内也其風氣勝者其人易已　曰其時有死者<lb/>
或疼久者或易已者何也曰其入藏者死其留連筋骨<lb/>
間者疼久其留連皮膚間者易已　曰其容六府者何<lb/>
<pb n="KR3e0005_WYG_010-4a"/>
如曰此亦其飲食居處為其病本也六府各有俞風寒<lb/>
濕氣中其俞而飲食應之循俞而入各舍其府也　曰<lb/>
以鍼治之奈何曰五藏有俞六府有合循脉之分各有<lb/>
所發各治其過則病瘳矣　曰營衛之氣亦令人痺乎<lb/>
曰營者水榖之精氣也和調五藏灑陳六府乃能入於<lb/>
脉故循脉上下貫五藏絡六府衛者水榖之悍氣也其<lb/>
氣剽疾滑利不能入於脉也故循皮膚之中分肉之間<lb/>
熏於肓膜聚<hi>素問作散</hi>於胷腹逆其氣則病順其氣則愈不<lb/>
<pb n="KR3e0005_WYG_010-4b"/>
與風寒濕氣合故不為痺也<lb/>
　　隂受病發痺<hi>下</hi>
黃帝問曰痺或痛或不痛或不仁或寒或熱或燥或濕<lb/>
者其故何也岐伯對曰痛者其寒氣多有寒故痛其不<lb/>
痛不仁者病久入深營衛之行濇經絡時疎故不痛皮<lb/>
膚不營故不仁其寒者陽氣少隂氣多與病相益故為<lb/>
寒其熱者陽氣多隂氣少病氣勝陽乗隂故為熱其多<lb/>
寒汗出而濡者此其逢濕勝也其陽氣少隂氣盛兩氣<lb/>
<pb n="KR3e0005_WYG_010-5a"/>
相感故寒汗出而濡也夫痺在骨則重在脉則凝而不<lb/>
流在筋則屈而不伸在肉則不仁在皮則寒故具此五<lb/>
者則不痛凡痺之類逢寒則急逢熱則縱　曰或有一<lb/>
脉生數十病者或痛或癰或熱或癢或痺或不仁變化<lb/>
無有窮時其故何也曰此皆邪氣之所生也　曰人有<lb/>
真氣有正氣有邪氣何謂也曰真氣者所受於天與水<lb/>
穀氣並而充身者也正氣者正風從一方來非虚風也<lb/>
<hi>大素云非灾風也</hi>邪氣者虚風也虚風之賊傷人也其中人也<lb/>
<pb n="KR3e0005_WYG_010-5b"/>
深不得自去正風之中人也淺而自去其氣柔弱不能<lb/>
傷真氣故自去虚邪之中人也悽索動形起毫毛而發<lb/>
腠理其入深内薄於骨則為骨痺薄於筋則為筋攣薄<lb/>
於脉中則為血閉而不通則為癰薄於肉中與衛氣相<lb/>
薄陽勝則為熱隂勝則為寒寒則其氣去去則虚虚則<lb/>
寒薄於皮膚其氣外發腠理開毫毛摇氣<hi>一本作淫氣</hi>往來<lb/>
微行則為癢氣留而不去故為痺衛氣不行則為不仁<lb/>
病在骨骨重不可舉骨髓痠痛寒氣至名曰骨痺深者<lb/>
<pb n="KR3e0005_WYG_010-6a"/>
刺無傷脉肉為故其道大小分骨熱病已止　病在筋<lb/>
筋攣節痛不可以行名曰筋痺刺筋上為故刺分肉間<lb/>
不可中骨病起筋熱病已止　病在肌膚肌膚盡痛名<lb/>
曰肌痺傷於寒濕刺大分小分多發鍼而深之以熱為<lb/>
故無傷筋骨筋骨傷癰發若變諸分盡熱病已止<lb/>
曰人身非衣寒也中非有寒氣也寒從中生者何曰是<lb/>
人多痺陽氣少而隂氣多故身寒如從水中出　曰人<lb/>
有身寒湯火不能熱也厚衣不能温也然下為凍慄是<lb/>
<pb n="KR3e0005_WYG_010-6b"/>
為何病曰是人者素腎氣勝以水為事太陽氣衰腎脂<lb/>
枯不長一水不能勝兩火腎者水也而主骨腎不生則<lb/>
髓不能滿故寒甚至骨所以不能凍慓者肝一陽也心<lb/>
二陽也腎孤藏也一水不能勝上二火故不能凍慄病<lb/>
名曰骨痺是人當攣節著痺不去久寒不已為肝痺<hi>一作</hi>
<hi>骭痺</hi>　骨痺舉節不用而痛汗注煩心取三隂之經補之<lb/>
　厥痺者厥氣上及腹取隂陽之絡視主病者寫陽補<lb/>
隂經也　風痺注病<hi>靈樞作淫濼</hi>不可已者足如履氷時如<lb/>
<pb n="KR3e0005_WYG_010-7a"/>
入湯中肢脛淫濼煩心頭痛時嘔時悶眩已汗出久則<lb/>
目眩悲以喜怒短氣不樂不出三年死　足髀不可舉<lb/>
側而取之在樞闔中以員利鍼大鍼不可　膝中痛取<lb/>
犢鼻以員利鍼鍼發而間之鍼大如氂刺膝無疑<lb/>
足不仁刺風府　腰已下至足清不仁不可以坐起尻<lb/>
不舉腰俞主之　痺㑹隂及太淵消濼照海主之　嗜<lb/>
卧身體不能動摇大温<hi>一本作濕</hi>三陽絡主之　骨痺煩滿<lb/>
商丘主之　足下熱痛不能久坐濕痺不能行三隂交<lb/>
<pb n="KR3e0005_WYG_010-7b"/>
主之　膝内亷痛引髕不可屈伸連腹引咽喉痛膝闗<lb/>
主之　痺脛重足跗不收跟痛巨虚下亷主之　脛痛<lb/>
足緩失履濕痺足下熱不能久立條口主之　脛苕苕<lb/>
<hi>一本作苦</hi>痺膝不能屈伸不可以行梁丘主之　膝寒痺不<lb/>
仁不可屈伸髀闗主之　膚痛痿痺外丘主之　膝外<lb/>
亷痛不可屈伸脛痺不仁陽闗主之　髀痺引膝股外<lb/>
亷痛不仁筋急陽陵泉主之　寒氣在分肉間痛上下<lb/>
痺不仁中瀆主之　髀樞中痛不可舉以毫鍼寒留之<lb/>
<pb n="KR3e0005_WYG_010-8a"/>
以月生死為宥數立已長鍼亦可　腰脇相引痛急髀<lb/>
筋瘈脛痛不可屈伸痺不仁環跳主之　風寒從足小<lb/>
指起脉痺上下帶胷脇痛無常處至隂主之　足大指<lb/>
搏傷下車挃地通背指端傷為筋痺解谿主之<lb/>
　陽受病發風第二<hi>上</hi>
黃帝問曰風之傷人也或為寒熱或為熱中或為寒中<lb/>
或為厲風或為偏枯其為風也其病各異其名不同或<lb/>
内至五藏六府不知其解願聞其説岐伯對曰風氣藏<lb/>
<pb n="KR3e0005_WYG_010-8b"/>
於皮膚之間内不得通外不得泄風氣者善行而數變<lb/>
腠理開則悽<hi>素問作洒</hi>然寒閉則熱而悶其寒也則衰食飲<lb/>
其熱也則消肌肉使人解㑊<hi>素問作怢慄</hi>悶而不能食名曰<lb/>
寒熱　風氣與陽明入胃循脉而上至目内眥其人肥<lb/>
則風氣不得外泄則為熱中而目黄人瘦則外泄而寒<lb/>
則為寒中而泣出　風氣與太陽俱入行諸脉俞散分<lb/>
肉間衛氣悍邪時與衛氣相干<hi>素問無衛氣干邪時五字</hi>其道不利<lb/>
故使肌肉膹脹而有瘍衛氣凝而有所不行故其肉有<lb/>
<pb n="KR3e0005_WYG_010-9a"/>
不仁厲者有榮氣熱浮其氣不清故使鼻柱壊而色敗<lb/>
皮膚瘍而潰風寒客於脉而不去名曰厲風或曰寒熱<lb/>
以春甲乙傷於風者為肝風　以夏丙丁傷於風者為<lb/>
心風　以季夏戊己傷於風者為脾風　以秋庚辛傷<lb/>
於風者為肺風　以冬壬癸傷於風者為腎風　風氣<lb/>
中五藏六府之俞亦為藏府之風各入其門户風之所<lb/>
中則為偏風風氣循風府而上則為腦風入系頭則為<lb/>
目風眼寒飲酒中風則為漏風入房汗出中風則為内<lb/>
<pb n="KR3e0005_WYG_010-9b"/>
風新沐中風則為首風久風入中則為腸風飱泄而外<lb/>
在腠理則為泄風故風者百病之長也至其變化乃為<lb/>
他病無常方然故有風氣也<lb/>
肺風之狀多寒惡風色皏<hi>音平</hi>然白時欬短氣晝日則差<lb/>
暮則甚診在眉上其色白<lb/>
心風之狀多汗惡風焦絶善怒色赤病甚則言不快診<lb/>
在口其色赤<lb/>
肝風之狀多汗惡風善悲色微蒼嗌乾善怒時憎女子<lb/>
<pb n="KR3e0005_WYG_010-10a"/>
診在目下其色青<lb/>
脾風之狀多汗惡風身體怠惰四肢不欲動色薄微黄<lb/>
不嗜食診在鼻上其色黄<lb/>
腎風之狀多汗惡風面痝然浮腫腰瘠痛不能正立色<lb/>
炲隱曲不利診在肌上其色黑<lb/>
胃風之狀頸多汗惡風食飲不下鬲塞不通腹善滿失<lb/>
衣則䐜脹食寒則泄診形瘦而腹大<lb/>
首風之狀頭痛而多汗惡風先當風一日則病甚頭痛<lb/>
<pb n="KR3e0005_WYG_010-10b"/>
不可以出内至其風日則病少愈<lb/>
漏風之狀或多汗常不可单衣食則汗出甚則身汗喘<lb/>
息惡風衣常嚅口乾善渇不能勞事<lb/>
泄風之狀多汗汗出泄衣上咽<hi>素問作口中</hi>乾上漬其風不<lb/>
能勞事身體盡痛則寒<lb/>
曰邪之在經也其病人何如取之奈何曰天有宿度地<lb/>
有經水人有經脉天地温和則經水安静天寒地凍則<lb/>
經水凝泣天暑地熱則經水沸溢卒風暴起則經水波<lb/>
<pb n="KR3e0005_WYG_010-11a"/>
舉<hi>素問作湧</hi>而隴起夫邪之入於脉也寒則血凝泣暑則氣<lb/>
淖澤虚邪因而入客也亦如經水之得風也經之動脉<lb/>
其至也亦時隴起於脉中循循然其至寸口中手也時<lb/>
大時小大則邪至小則平其行無常處在隂與陽不可<lb/>
為度循而察之三部九候卒然逢之早遏其路吸則内<lb/>
鍼無令氣忤静以久留無令邪布吸則轉鍼以得氣為<lb/>
故候呼引鍼呼盡乃去大氣皆出故名曰寫　曰不足<lb/>
者補之奈何曰必先捫而循之切而散之推而按之彈<lb/>
<pb n="KR3e0005_WYG_010-11b"/>
而怒之<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>而下之通而散之外引其門以閉其神呼盡<lb/>
内鍼静以久留以氣至為故如待所貴不知日暮其氣<lb/>
已至適以自䕶候吸引鍼氣不得出各在其處推闔其<lb/>
門令真氣<hi>素問作神氣</hi>存大氣留止故名曰補　曰候氣奈<lb/>
何曰夫邪去絡入於經舍於血脉之中其寒温未相得<lb/>
如湧波之起也時來時去故不常在故曰方其來也必<lb/>
按而止之止而取之無迎<hi>素問作逢</hi>其衝而寫之真氣者經<lb/>
氣也經氣太虚故曰其氣<hi>素問作其來</hi>不可逢此之謂也故<lb/>
<pb n="KR3e0005_WYG_010-12a"/>
曰候邪不審大氣已過寫之則真氣脱脱則不復邪氣<lb/>
益至而病益蓄故曰其往不可追此之謂也不可掛以<lb/>
髪者待邪之至時而發鍼寫焉若先若後者血氣已盡<lb/>
其病不下故曰知其可取如發機不知其取如叩椎故<lb/>
曰知機道者不可掛以髪不知機者叩之不發此之謂<lb/>
也　曰真邪以合波隴不起候之奈何曰審捫循三部<lb/>
九候之盛虛而調之不知三部者隂陽不别天地不分<lb/>
地以候地天以候天人以候人調之中府以定三部故<lb/>
<pb n="KR3e0005_WYG_010-12b"/>
曰刺不知三部九候病脉之處雖有太過且至工不得<lb/>
<hi>素問作能</hi>禁也誅罰無過命曰大惑反亂大經真不可復用<lb/>
實為虚以邪為正<hi>素問作真</hi>用鍼無義反為氣賊奪人正氣<lb/>
以順為逆營衛散亂真氣已失邪獨内著絶人長命予<lb/>
人天殃不知三部九候故不能久長固<hi>素問作因</hi>不知合之<lb/>
四時五行因加相勝釋邪攻正絶人長命邪之新客來<lb/>
也未有定處推之則前引之則上逢而寫之其病立已<lb/>
　曰人之善病風灑灑汗出者何以候之曰肉不堅腠<lb/>
<pb n="KR3e0005_WYG_010-13a"/>
理疎者善病風　曰何以候肉之不堅也曰㬷肉不堅<lb/>
而無分理者肉不堅膚粗而皮不緻者腠理疎也<lb/>
　　陽受病發風第二<hi>下</hi>
黃帝問曰刺節言解惑者盡知調諸隂陽補寫有餘不<lb/>
足相傾移也何以解之岐伯對曰大風在身血脉偏虚<lb/>
虚者不足實者有餘輕重不得傾則宛伏不知東西南<lb/>
北乍上乍下反覆顛倒無常甚則迷惑補其不足寫其<lb/>
有餘隂陽平復用鍼如此疾於解惑　淫邪偏客於半<lb/>
<pb n="KR3e0005_WYG_010-13b"/>
身其入深内居營衛營衛稍衰則真氣去邪氣獨留發<lb/>
為偏枯其邪氣淺者脉偏痛　風逆暴四肢腫身漯漯<lb/>
唏然時寒饑則煩飽則善變取手太隂表裏足少隂陽<lb/>
明之經　肉反清取營骨清取井經也　偏枯身偏不<lb/>
用而痛言不變智不亂病在分湊之間巨鍼取之益其<lb/>
不足損其有餘乃可復也　痱之為病也身無痛者四<lb/>
肢不収智亂不甚其言微知可治甚則不能言不可治<lb/>
也　病先起於陽後入於隂者先取其陽後取其隂必<lb/>
<pb n="KR3e0005_WYG_010-14a"/>
審其氣之浮沉而取之　病大風骨節重鬚眉墜名曰<lb/>
大風刺肌肉為故汗出百日刺骨髓汗出百日凡二百<lb/>
日鬚眉生而止鍼　曰有病身熱懈墮汗出如浴惡風<lb/>
少氣此為何病曰名酒風治之以澤瀉术各十分糜衘<lb/>
五分合以三指撮為後飲　身有所傷出血多及中風<lb/>
寒若有所墜墮四肢解㑊不收名曰體解取其少腹臍<lb/>
下三結交三結交者陽明太隂<hi>一本作陽</hi>臍下三寸闗元也<lb/>
風眩善嘔煩滿神庭主之如顔青者上星主之取上星<lb/>
<pb n="KR3e0005_WYG_010-14b"/>
者先取譩譆後取天牖風池　頭痛顔青者𩕄㑹主之<lb/>
　風眩引頷痛上星主之取上星亦如上法　風眩目<lb/>
瞑惡風寒面赤腫前項主之　頂上痛風頭重目如脱<lb/>
不可左右顧百㑹主之　風眩目眩顱上痛後頂主之<lb/>
　頭重頂痛目不明風到腦中寒重衣不熱汗出頭中<lb/>
惡風刺腦戸主之　頭痛項急不得傾倒目眩鼻不得<lb/>
喘息舌急難言刺風府主之　頭眩目痛頭半寒<hi>千金下有</hi>
<hi>痛字</hi>玉枕主之　腦風目瞑頭痛風眩目痛腦空主之<lb/>
<pb n="KR3e0005_WYG_010-15a"/>
頸頷榰滿痛引牙齒口噤不開急痛不能言曲鬢主之<lb/>
　頭痛引頸竅隂主之　風頭耳後痛煩心及足不收<lb/>
失履口喎僻頭項摇瘈牙車急完骨主之　眩頭痛重<lb/>
目如脱項似㧞狂見鬼目上反項直不可以顧暴攣足<lb/>
不任身痛欲折天柱主之　腰脊强不得俛仰刺脊中<lb/>
大風汗出膈俞主之又譩嘻主之<hi>素問骨空註云大風汗出灸譩譆</hi>
眩頭痛刺絲竹空主之　口僻顴窌及齗交下闗主之<lb/>
　面目惡風寒䪼腫臃痛招摇視瞻瘈瘲口僻巨窌主<lb/>
<pb n="KR3e0005_WYG_010-15b"/>
之　口不能水漿喎僻水溝主之　口僻禁外闗主之<lb/>
　瘈瘲口沫出上闗主之　偏枯四肢不用善驚大巨<lb/>
主之　大風逆氣多寒善悲大横主之　手臂不得上<lb/>
頭尺澤主之　風寒出身腫喘喝多睡恍惚善忘嗜卧<lb/>
不覺天府主之在腋下三寸臂内動脉之中　風熱善<lb/>
怒中心喜悲思慕歔欷善笑不休勞宫主之　兩手攣<lb/>
不收伸及腋偏枯不仁手瘈偏小筋急大陵主之　頭<lb/>
身風善嘔怵寒中少氣掌中熱胕急腋腫間使主之<lb/>
<pb n="KR3e0005_WYG_010-16a"/>
足不收痛不可以行天泉主之　足下緩失履衝陽主<lb/>
之　手及臂攣神門主之　痱痿臂脘不用唇吻不收<lb/>
合谷主之　肘痛不能自帶衣起頭眩頷痛面黒風肩<lb/>
背痛不可顧闗衝主之　嗌外腫肘臂痛五指瘈不可<lb/>
屈伸頭眩頷額顱痛中渚主之　馬刀腫瘻目痛肩不<lb/>
舉心痡榰滿逆氣汗出口噤不可開支溝主之　大風<lb/>
黙黙不知所痛嗜卧善驚瘈瘲天井主之<hi>千金云悲傷不樂</hi>
偏枯臂腕發痛肘屈不得伸手又風頭痛涕出肩背頸<lb/>
<pb n="KR3e0005_WYG_010-16b"/>
痛項急煩滿驚五指掣不可屈伸戰怵腕骨主之　風<lb/>
眩驚手腕痛泄風汗出至腰陽谷主之<hi>千金手腕痛作手巻</hi>　風<lb/>
逆暴四肢腫濕則唏然寒饑則煩心飽則眩大都主之<lb/>
　風入腹中俠臍急胷痛脇榰滿衂不止五指端盡痛<lb/>
足不踐地湧泉主之　偏枯不能行大風黙黙不知所<lb/>
痛視如見星溺黄小腹熱咽乾照海主之寫在隂蹻右<lb/>
少隂俞先刺隂蹻後刺少隂在横骨中　風逆四肢腫<lb/>
復溜主之　風從頭至足面目赤口痛囓舌解谿主之<lb/>
<pb n="KR3e0005_WYG_010-17a"/>
　大風目外背痛身熱痱缺盆中痛臨泣主之　善自<lb/>
囓頰偏枯腰髀樞痛善摇頭京骨主之　大風頭多汗<lb/>
腰尻腹痛腨跟腫上齒痛脊背尻重不欲起聞食臭惡<lb/>
聞人音泄風從頭至足崑崙主之　痿厥風頭重額痛<lb/>
樞股腨外亷骨痛瘈瘲痺不仁振寒時有熱四肢不舉<lb/>
跌陽主之　腰痛頸項痛厯節汗出而步履寒復不仁<lb/>
腨中痛飛揚主之<lb/>
　　八虚受病發拘攣第三<lb/>
<pb n="KR3e0005_WYG_010-17b"/>
黄帝問曰人有八虚各以何候岐伯對曰肺心有邪其<lb/>
氣留於兩股肝有邪其氣留於兩肘脾有邪其氣留於<lb/>
兩髀腎有邪其氣留於兩膕凡此八虚者此機闗之室<lb/>
真氣之所過血絡之所由是八邪氣惡血因而得留留<lb/>
則傷筋骨機闗不得屈伸故拘攣<lb/>
㬥拘攣癎眩足不任身取天柱主之　掖拘攣㬥脉急<lb/>
引脇而痛肉引心肺譩譆主之從頸至脊自脊已下至<lb/>
十二椎應手刺之立已轉筋者立而取之可令遂已痿<lb/>
<pb n="KR3e0005_WYG_010-18a"/>
厥者張而引之可令立快矣<lb/>
　　熱在五藏發痿<lb/>
黄帝問曰五藏使人痿何也岐伯對曰肺主身之皮毛<lb/>
心主身之血脉肝主身之筋膜脾主身之肌肉腎主身<lb/>
之骨髓故肺氣熱則葉焦焦則皮毛虚弱急薄著著則<lb/>
生痿躄矣　故心氣熱則下脉厥而上上則下脉虚虚<lb/>
則生脉痿樞折瘈脛腫而不任地<hi>素問瘈作挈腫作瘲</hi>　肝氣熱<lb/>
則膽熱泄口苦筋膜乾筋脉乾則筋急而攣發為筋痿<lb/>
<pb n="KR3e0005_WYG_010-18b"/>
　脾氣熱則胃乾而渇肌肉不仁發為肉痿　腎氣熱<lb/>
則腰脊不舉骨枯而髓減發為骨痿<lb/>
曰何以得之曰肺者藏之長也為心之葢有所亡失所<lb/>
求不得則發為肺鳴鳴則肺熱葉焦發為痿躄悲哀太<lb/>
甚則胞絡絶胞絡絶則陽氣内動發則心下崩數溲血<lb/>
故本病曰大經空虚發為肌痺𫝊為脉痿思想無窮所<lb/>
願不得意淫於外入房太甚宗筋弛縱發為筋痿及為<lb/>
白淫故下經曰筋痿生於肝使内也有漸於濕以水為<lb/>
<pb n="KR3e0005_WYG_010-19a"/>
事若有所留居處傷濕肌肉濡潰痺而不仁發為肉痿<lb/>
故下經曰肉痿者得之濕地有所逺行勞倦逢大熱而<lb/>
渇渇則陽氣内伐内伐則熱合<hi>素問作舍</hi>於腎腎者水藏今<lb/>
水不勝火則骨枯而髓空故足不任身熱發為骨痿故<lb/>
下經曰骨痿生於大熱<lb/>
曰何以别之曰肺熱者色白而毛散心熱者色赤而絡<lb/>
脉溢肝熱者色蒼而爪枯脾熱者色黄而肉蠕動腎熱<lb/>
者色黒而齒槁　曰治痿者獨取陽明何謂也曰陽明<lb/>
<pb n="KR3e0005_WYG_010-19b"/>
者五藏六府之海主潤宗筋宗筋者主束骨而利機闗<lb/>
衝脉者經脉之海主滲灌谿谷與陽明合於宗筋隂陽<lb/>
揔宗筋之㑹㑹於氣衝而陽明為之長皆屬於帶脉而<lb/>
絡於督脉故陽明虚則宗筋縱帶脉不引故足痿不用<lb/>
治之各補其營而通其俞調其虛實和其逆順則筋脉<lb/>
骨肉各以其時受月則病矣　痿厥為四末束悶乃疾<lb/>
解之日二不仁者十日而知無休病已止　足緩不收<lb/>
痿不能行不能言語手足痿躄不能行地倉主之　痿<lb/>
<pb n="KR3e0005_WYG_010-20a"/>
不相知太白主之<hi>一云身重骨痿不相知</hi>　痿厥身體不仁手足<lb/>
偏小先取京骨後取中封絶骨皆寫之　痿厥寒足腕<lb/>
不收躄坐不能起髀樞脚痛丘墟主之　虚則痿躄坐<lb/>
不能起實則厥脛熱時痛身體不仁手足偏小善囓頰<lb/>
光明主之<lb/>
　　手太隂陽明太陽少陽脉動發肩背痛肩前臑皆<lb/>
　　　痛肩似拔第五<lb/>
肩痛不可舉天容及秉風主之　肩背髀痛臂不舉寒<lb/>
<pb n="KR3e0005_WYG_010-20b"/>
熱凄索肩井主之　肩腫不得顧氣舍主之　肩背髀<lb/>
不舉血瘀肩中不能動摇巨骨主之　肩中熱指臂痛<lb/>
肩髃主之　肩重不舉臂痛肩窌主之　肩重肘臂痛<lb/>
不可舉天宗主之　肩胛甲痛而寒至肘肩外俞主之<lb/>
　肩胛周痺曲垣主之　肩痛不可舉引缺盆痛雲門<lb/>
主之　肘痛尺澤主之　臂瘈引口中寒䪼腫肩腫引<lb/>
缺盆商陽主之　肩肘中痛難屈伸手不可舉腕重急<lb/>
曲池主之　肩肘節酸重臂痛不可屈伸肘窌主之<lb/>
<pb n="KR3e0005_WYG_010-21a"/>
肩痛不能自舉汗不出頸痛陽池主之　肘中濯濯臂<lb/>
内亷痛不可及頭外闗主之　肘痛引肩不可屈伸振<lb/>
寒熱頸項肩背痛臂痿痺不仁天井主之<hi>千金云肩内麻木</hi>
肩不可舉不能帶衣清冷淵主之　肘臂腕中痛頸腫<lb/>
不可以顧頭項急痛眩淫濼肩胛小指痛前谷主之<lb/>
肩痛不可自帶衣臂腕外側痛不舉陽谷主之　臂不<lb/>
可舉頭項痛咽腫不可咽前谷主之　肩痛欲折臑如<lb/>
㧞手不能自上下養老主之　肩背頭痛時眩湧泉主<lb/>
<pb n="KR3e0005_WYG_010-21b"/>
之<lb/>
　　水漿不消發飲第六<lb/>
溢飲脇下堅痛中腕主之　腰清脊强四肢懈墯善怒<lb/>
欬少氣鬱然不得息厥逆肩不可舉馬刀痿身瞤章門<lb/>
主之　溢飲水道不通溺黄小腹痛裏急腫洞泄體痛<lb/>
引骨京門主之　飲渇身伏多睡隱白主之　腠理氣<lb/>
臑㑹主之<lb/>
　鍼灸甲乙經卷十<lb/>
</p>
<p>
</p>
  </div>
</body>
</text>
</TEI>
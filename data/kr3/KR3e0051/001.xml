<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儒門事親卷一</head> <lb/>
    <p>
<pb n="KR3e0051_WYG_001-1a"/>
欽定四庫全書<lb/>
　儒門事親卷一<lb/>
　　　　　　　　　　　　金　張從正　撰<lb/>
　　七方十劑繩墨訂一<lb/>
方有七劑有十舊矣雖有説者辨其名而已敢申昔人<lb/>
已剏之意而為之訂夫方者猶方術之謂也易曰方以<lb/>
類聚是藥之為方類聚之義也或曰方謂五方也其用<lb/>
藥也各據其方如東方瀕海鹵斥而為癰瘍西方陵居<lb/>
<pb n="KR3e0051_WYG_001-1b"/>
華食而多頵腄贅癭南方瘴霧卑濕而多痺疝北方乳<lb/>
食而多藏寒滿病中州食雜而多九疸食癆中滿留飲<lb/>
吐酸腹脹之病葢中州之地土之象也故脾胃之病最<lb/>
多其食味居處情性夀夭兼四方而有之其用藥也亦<lb/>
雜諸方而療之如東方之藻蔕南方之丁木西方之薑<lb/>
附北方之參苓中州之麻黄逺志莫不輻凑而參尚故<lb/>
方不七不足以盡方之變劑不十不足以盡劑之用劑<lb/>
者和也方者合也故方如瓦之合劑猶羮之和也方不<lb/>
<pb n="KR3e0051_WYG_001-2a"/>
對病則非方劑不蠲疾則非劑也七方者大小緩急竒<lb/>
偶複也十劑者宣通補瀉輕重滑澁燥濕也<lb/>
夫大方之説有二有君一臣三佐九之大方有分兩大<lb/>
而頓服之大方葢治肝及在下而逺者宜頓服而數少<lb/>
之大方病有兼證而邪不専不可以一二味治者宜君<lb/>
一臣三佐九之大方王太僕以人之身三折之上為近<lb/>
下為逺近為心肺逺為腎肝中為脾胃胞䐈膽亦有逺<lb/>
近以予觀之身半以上其氣三天之分也身半以下其<lb/>
<pb n="KR3e0051_WYG_001-2b"/>
氣三地之分也中脘人之分也又手之三隂陽亦天也<lb/>
其氣髙足之三隂陽亦地也其氣下戊巳之隂陽亦人<lb/>
也其氣猶中州故肝之三服可併心之七服腎之二服<lb/>
可併肺之七服也<lb/>
小方之説亦有二有君一臣二之小方有分兩㣲而頻<lb/>
服之小方葢治心肺及在上而近者宜分兩㣲而少服<lb/>
而頻之小方徐徐而呷之是也病無兼證邪氣専可一<lb/>
二味而治者宜君一臣二之小方故腎之二服可分為<lb/>
<pb n="KR3e0051_WYG_001-3a"/>
肺之九服及肝之三服也<lb/>
緩方之説有五有甘以緩之之緩方糖蜜棗葵甘草之<lb/>
屬是也葢病在胸膈取甘能戀也有丸以緩之之緩方<lb/>
葢丸之比湯散其氣力宣行遲故也有品件羣衆之緩<lb/>
方葢藥味衆則各不得騁其性也如萬病丸七八十味<lb/>
遞相拘制也有無毒治病之緩方葢性無毒則功自緩<lb/>
矣有氣味薄藥之緩方葢藥氣味薄則長于補上治上<lb/>
比至其下藥力已衰故補上治上制之以緩緩則氣味<lb/>
<pb n="KR3e0051_WYG_001-3b"/>
薄也故王太僕云治上補上方若迅急則上不任而迫<lb/>
走于下制緩方而氣味厚則勢與急同<lb/>
急方之説有五有急病急攻之急方如心腹暴痛兩隂<lb/>
溲便閉塞不通借備急丹以攻之此藥用不宜恒葢病<lb/>
不容俟也又如中風牙關緊急漿粥不入用急風散之<lb/>
屬亦是也有湯散蕩滌之急方葢湯散之比丸下咽易<lb/>
散而施用速也有藥性有毒之急方葢有毒之藥能上<lb/>
涌下泄可以奪病之大勢也有氣味厚藥之急方藥之<lb/>
<pb n="KR3e0051_WYG_001-4a"/>
氣味厚者直趣於下而氣力不衰也故王太僕云治下<lb/>
補下方之緩慢則滋道路而力又㣲制急方而氣味薄<lb/>
則力與緩等<lb/>
竒方之説有二有古之單方之竒方獨用一物是也病<lb/>
在上而近者宜竒方也有數合陽數之竒方謂一三五<lb/>
七九皆陽之數也以藥味之數皆單也君一臣三君三<lb/>
臣五亦合陽之數也故竒方宜下不宜汗<lb/>
偶方之説有三有兩味相配之偶方有古之複方之偶<lb/>
<pb n="KR3e0051_WYG_001-4b"/>
方葢方相合者是也病在下而逺者宜偶方也有數合<lb/>
隂數之偶方謂二四六八十也皆隂之數也君二臣四<lb/>
君四臣六亦合隂之數也故偶方宜汗不宜下<lb/>
複方之説有一方有二方三方相合之複方如桂枝越<lb/>
婢一湯如調胃承氣湯方芒硝甘草大黄外參以連翹<lb/>
薄荷黄芩梔子以為涼膈散是本方之外别加餘味者<lb/>
皆是也有分兩均劑之複方如胃風湯各等分是也以<lb/>
内經攷之其竒偶四則反以味數竒者為竒方味數偶<lb/>
<pb n="KR3e0051_WYG_001-5a"/>
者為偶方下復云汗者不以竒下者不以偶及觀仲景<lb/>
之制方桂枝湯汗藥也反以三味為竒大承氣湯下藥<lb/>
也反以四味為偶何也豈臨事制宜復有増損者乎攷<lb/>
其大㫖王太僕所謂汗藥如不以偶則氣不足以外發<lb/>
下藥如不以竒則藥毒攻而致過必如此言是竒則單<lb/>
行偶則併行之謂也急者下本易行故宜單汗或難出<lb/>
故宜倂葢單行則力孤而㣲併行則力齊而大此王太<lb/>
僕之意也然太僕又以竒方為古之單方偶為複方今<lb/>
<pb n="KR3e0051_WYG_001-5b"/>
此七方之中已有偶又有複者何也豈非偶方者二方<lb/>
相合之謂也複方者二方四方相合之方歟不然何以<lb/>
偶方之外又有複方者歟此複字非重複之複乃反覆<lb/>
之複何以言之葢内經既言竒偶之方不言又有重複<lb/>
之方惟云竒之不去則偶之是為重方重方者即複方<lb/>
也下又云偶之不去則反佐以取之所謂寒熱温涼反<lb/>
從其病也由是言之複之為方反複亦不逺内經之意<lb/>
也<lb/>
<pb n="KR3e0051_WYG_001-6a"/>
所謂宣劑者俚人皆以宣為瀉劑抑不知十劑之中已<lb/>
有瀉劑又有言宣為通者抑不知十劑之中已有通劑<lb/>
舉世皆曰春宜宣以為下奪之藥抑不知仲景曰大法<lb/>
春宜吐以春則人病在頭故也況十劑之中獨不見通<lb/>
劑豈非宣劑即所謂通劑者乎内經曰髙者因而越之<lb/>
木鬱則達之宣者升而上也以君召臣曰宣義或同此<lb/>
傷寒邪氣在上宜𤓰蔕散頭痛䓤根荳豉湯傷寒懊憹<lb/>
宜梔子荳䜴湯精神昏憒宜梔子厚朴湯自𤓰蔕以下<lb/>
<pb n="KR3e0051_WYG_001-6b"/>
皆涌劑也乃仲景不𫝊之妙今人皆作平劑用之未有<lb/>
發其秘者予因發之然則為涌明矣故風癎中風胸中<lb/>
諸實痰飲寒結胸中熱蔚化上上而不下乆則嗽喘滿<lb/>
脹水腫之病生焉非宣劑莫能愈也<lb/>
所謂通劑者流通之謂也前後不得溲便宜木通海金<lb/>
沙大黄琥珀八正散之屬裏急後重數至圊而不便宜<lb/>
通因通用雖通與瀉相類大率通為輕而瀉為重也凡<lb/>
痺麻蔚滯經隧不湍非通劑莫能愈也<lb/>
<pb n="KR3e0051_WYG_001-7a"/>
所謂補劑者補其不足也俚人皆知山藥丸鹿茸丸之<lb/>
補劑也然此乃衰老下脱之人方宜用之今往往於少<lb/>
年之人用之其舛甚矣古之甘平甘温苦温辛温皆作<lb/>
補劑豈獨硫黄天雄然後為補哉況五臟各有補瀉肝<lb/>
實瀉心肺虚補腎經曰東方實西方虚瀉南方補北方<lb/>
大率虚有六表虚裏虚上虚下虚隂虚陽虚設陽虚則<lb/>
以乾薑附子隂虚則補以大黄硝石世𫝊以熱為補以<lb/>
寒為瀉訛非一日豈知酸苦甘辛鹹各補其臟内經曰<lb/>
<pb n="KR3e0051_WYG_001-7b"/>
精不足者補之以味善用藥者使病者而五穀進者真<lb/>
得補之道也若大邪未去方滿方間心火方實腎水方<lb/>
耗而驟言鹿茸附子庸詎知所謂補劑者乎<lb/>
所謂瀉劑者泄瀉之謂也諸痛為實痛隨利減經曰實<lb/>
則瀉之實則散而瀉之中滿者瀉之於内大黄牽牛甘<lb/>
遂巴豆之屬皆瀉劑也惟巴豆不可不慎焉葢巴豆其<lb/>
性燥熱毒不去變生他疾縱不得已而用之必以他藥<lb/>
制其毒葢百千證中或可一二用之非有暴急之疾大<lb/>
<pb n="KR3e0051_WYG_001-8a"/>
黄牽牛甘遂芒硝足矣今人往往以巴豆熱而不畏以<lb/>
大黄寒而反畏庸詎知所謂瀉劑者哉<lb/>
所謂輕劑者風寒之邪始客皮膚頭痛身熱宜輕劑消<lb/>
風散升麻葛根之屬也故内經曰因其輕而揚之發揚<lb/>
所謂解表也疥癬痤疿宜解表汗以泄之毒以薫之皆<lb/>
輕劑也故桂枝麻黄防風之流亦然設傷寒冐風頭痛<lb/>
身熱三日内用䨇解散及啑藥解表出汗皆輕劑之云<lb/>
耳所謂重劑者鎮縋之謂也其藥則朱砂水銀沈香水<lb/>
<pb n="KR3e0051_WYG_001-8b"/>
石黄丹之倫以其體重故也乆病咳嗽涎潮于上咽喉<lb/>
不利形羸不可峻攻以此縋之故内經曰重者因而減<lb/>
之貴其漸也<lb/>
所謂滑劑者周禮曰滑以養竅大便燥結小便淋澁皆<lb/>
宜滑劑燥結者其麻仁郁李之類乎淋澁者其葵子滑<lb/>
石之類乎前後不通者前後兩隂俱閉也此名曰三焦<lb/>
約也約猶束也先以滑劑潤養其燥然後攻之則無失<lb/>
矣<lb/>
<pb n="KR3e0051_WYG_001-9a"/>
所謂澁劑者寢汗不禁澁以麻黄根防己滑泄不已澁<lb/>
以荳蔲枯白礬木賊烏魚骨罌粟殻凡酸味亦同乎澁<lb/>
者收歛之意也喘嗽上奔以虀汁烏梅煎寧肺者皆酸<lb/>
澁劑也然此數種當先論其本以攻去其邪不可執一<lb/>
以澁便為萬全也<lb/>
所謂燥劑者積寒乆冷食已不饑吐利腥穢屈伸不便<lb/>
上下所出水液澄徹清冷此為大寒之故宜用乾薑良<lb/>
薑附子胡椒輩以燥之非積寒之病不可用也若乆服<lb/>
<pb n="KR3e0051_WYG_001-9b"/>
則變血溢血泄大枯大涸溲便癃閟聾瞽痿弱之疾設<lb/>
有乆服而此疾不作者慎勿執以為是葢疾不作者或<lb/>
一二誤死者百千也若病濕者則白术陳皮木香防己<lb/>
蒼术等皆能除濕亦燥之平劑也若黄連黄蘖梔子大<lb/>
黄其味皆苦苦屬火皆能燥濕此内經之本㫖也近世<lb/>
相違乆矣嗚呼豈獨薑附之儔方為燥劑乎<lb/>
所謂濕劑者潤濕之謂也雖與滑相類其間少有不同<lb/>
内經曰辛以潤之葢辛能走氣能化液故也若夫硝性<lb/>
<pb n="KR3e0051_WYG_001-10a"/>
雖鹹本屬真隂之水誠濡枯之上藥也人有枯涸皴掲<lb/>
之病非獨金化為然葢有火以乘之非濕劑莫能愈也<lb/>
　　指風痺痿厥近世差𤣥説二<lb/>
風痺痿厥四論内經言之詳矣今余又為之説不亦贅<lb/>
乎曰非贅也為近世不讀内經者指其差𤣥也夫風痺<lb/>
痿厥四證本自不同而近世不能辨一槩作風冷治之<lb/>
下虚補之此所以曠日彌年而不愈者也夫四末之疾<lb/>
動而或勁者為風不仁或痛者為痺弱而不用者為痿<lb/>
<pb n="KR3e0051_WYG_001-10b"/>
逆而寒熱者為厥此其狀未嘗同也故其本源又復大<lb/>
異風者必風熱相兼痺者必風濕寒相合痿者必火乘<lb/>
金厥者或寒或熱皆從下起今之治者不察其源見其<lb/>
手足嚲曳便謂之風然左傳謂風滛末疾豈不知風暑<lb/>
燥濕火寒六氣皆能為四末之疾也哉敢詳條于左有<lb/>
意于救物者試擇焉可也<lb/>
夫風之為狀善行而數變内經曰諸風掉眩皆屬肝木<lb/>
掉摇眩運非風木之象乎紆曲勁直非風木之象乎手<lb/>
<pb n="KR3e0051_WYG_001-11a"/>
足掣顫斜目喎口筋急攣搐瘈瘲驚癎發作無時角弓<lb/>
反張甚則吐沫或泣或歌喜怒失常頓僵暴仆昏不知<lb/>
人兹又非風木之象乎故善行而數變者皆是厥隂肝<lb/>
之用也夫肝木所以自甚而至此者非獨風為然葢肺<lb/>
金為心火所制不能勝木故也此病之作多發於每年<lb/>
十二月大寒中氣之後及三月四月之交九月十月之<lb/>
交何以言之大寒中氣之後厥隂為主氣己亥之月亦<lb/>
屬厥隂用事之月皆風主之時也故三月四月之交多<lb/>
<pb n="KR3e0051_WYG_001-11b"/>
疾風暴雨振拉摧拔其化為氷雹九月十月之交多落<lb/>
木發屋之變故風木鬱極甚者必待此三時而作凡風<lb/>
病之人其脈狀如弓弦而有力豈敢以熱藥投之更増<lb/>
其熱哉今人論方者偶得一方間曽獲効執以為能著<lb/>
灸施鍼豈由病者巧説病人使從己法不問品味剛柔<lb/>
君臣輕重何藏何經何部何氣凡見風証偏枯口眼喎<lb/>
斜涎潮昏憒便服靈寳至寳清心續命等藥豈知清心<lb/>
之雜以薑桂靈寳之亂以起石硫黄小續命湯藏以附<lb/>
<pb n="KR3e0051_WYG_001-12a"/>
子惟夫至寳其性尚温經曰風滛於内治以辛涼如之<lb/>
何以金石大熱之藥以治風耶有以熱治熱者一之為<lb/>
甚其可再乎故今之劉河間自制防風通聖散捜風丸<lb/>
之類程參政祛風丸換骨丹用之者獲効者多矣而謗<lb/>
議百出以誣其實余嘗見内經氣交變論中言五鬱之<lb/>
法鬱極則為病況風病之作倉卒之變生嘗治驚風癎<lb/>
病屢用汗下吐三法隨治隨愈内經中明有此法五鬱<lb/>
中木鬱達之者吐之令其條達也汗者是風隨汗出也<lb/>
<pb n="KR3e0051_WYG_001-12b"/>
下者是推陳致新也此為汗下吐三法也愈此風病莫<lb/>
知其數如之何廢而不用也余恐來者侮此法故表而<lb/>
出之昔項開完顔氏風病搐先右臂并右足約搐六七<lb/>
十數良乆左臂并左足亦搐六七十數不瘥兩目直視<lb/>
昏憒不識人幾月餘求治于余先逐其寒痰三四升次<lb/>
用導水禹功丸散泄二十餘行次服通聖散辛涼之劑<lb/>
不數日而瘥故書此以證之<lb/>
夫痺之為狀<graphic n="KR0984" url="https://raw.githubusercontent.com/kanripo/KR-Gaiji/master/images/KR0984.png" mimeType="image/png"/>木不仁以風濕寒三氣合而成之故内<lb/>
<pb n="KR3e0051_WYG_001-13a"/>
經曰風氣勝者為行痺風則陽受之故其痺行旦劇而<lb/>
夜靜世俗莫知反呼為走注疼痛虎咬之疾寒氣勝者<lb/>
為痛痺寒則隂受之故其痺痛旦靜而夜劇世俗不知<lb/>
反呼為鬼忤濕氣勝者為著痺濕勝則筋脈皮肉受之<lb/>
故其痺著而不去肌肉削而著骨世俗不知反呼為偏<lb/>
枯此病之作多在四時隂雨之時及三月九月太陽寒<lb/>
水用事之月故草枯水寒為甚或瀕水之地勞力之人<lb/>
辛苦失度觸冐風雨寢處津濕痺從外入況五方七地<lb/>
<pb n="KR3e0051_WYG_001-13b"/>
寒暑殊氣剛柔異稟飲食起居莫不相戾故所受之邪<lb/>
各有淺深或痛或不痛或仁或不仁或筋屈而不能伸<lb/>
或引而不縮寒則蟲行熱則縮緩不相亂也皮痺不已<lb/>
而成肉痺肉痺不已而成脈痺脈痺不已而成筋痺筋<lb/>
痺不已而成骨痺乆而不已内舍其合若臟腑俱病雖<lb/>
有智者不能善圖也凡病痺之人其脈沈澁今人論方<lb/>
者見諸痺證遽作脚氣治之豈知内經中本無脚氣之<lb/>
説或曰諸方亦有脚氣統論又有脚氣方藥若止取素<lb/>
<pb n="KR3e0051_WYG_001-14a"/>
問則諸方皆非即曰痺病以濕熱為源風寒為兼三氣<lb/>
合而為痺奈何治此者不問經絡不分臟腑不辯表裏<lb/>
便作寒濕脚氣烏之附之乳之沒之種種燥熱攻之中<lb/>
脘灸之臍下燒之三里火之蒸之熨之湯之炕之以至<lb/>
便旋澁滯前後俱閟虚燥轉甚肌膚日削食飲不入邪<lb/>
氣外侵雖遇扁華亦難措手若此者何哉胸膈間有寒<lb/>
痰在故也痺病本不死死者醫之誤也雖亦用蒸之法<lb/>
必先涌去其寒痰然後諸法皆効内經曰五臟有俞穴<lb/>
<pb n="KR3e0051_WYG_001-14b"/>
六腑有合穴循脈之本分各有所發之源以砭石補之<lb/>
則痺病瘳此在内經中明白具載如之何不讀也陳下<lb/>
酒監魏徳新因赴冬選犯寒而行真氣元衰加之坐卧<lb/>
冷濕食飲失節以冬遇此遂作骨痺骨屬腎也腰之髙<lb/>
骨壊而不用兩胯似折面黒如炭前後㾾痛痿厥嗜卧<lb/>
徧問諸醫皆作腎虚治之余先以玲瓏竈熨蒸數日次<lb/>
以苦劑上涌訖寒痰三二升下虚上實明可見矣次以<lb/>
淡劑使白术除脾濕令茯苓養腎水貴官桂伐風木寒<lb/>
<pb n="KR3e0051_WYG_001-15a"/>
氣偏勝則加薑附否則不加又刺腎俞太谿二穴二日<lb/>
一刺前後一月平復如故僕嘗用治傷寒汗下吐三法<lb/>
移為治風痺痿厥之法愈者多矣<lb/>
痿之為狀兩足痿弱不能行用由腎水不能勝心火心<lb/>
火上爍肺金肺金受火制六葉皆焦皮毛虚弱急而薄<lb/>
著則生痿躄躄者足不能伸而行也腎水者乃肺金之<lb/>
子也令腎水衰少隨火上炎腎主兩足故骨髓衰竭由<lb/>
使内太過而致然至真要大論云諸痿喘嘔皆屬於上<lb/>
<pb n="KR3e0051_WYG_001-15b"/>
者上焦也三焦者手少陽相火也痿喘嘔三病皆在膈<lb/>
上屬肺金之部分也故肌痺𫝊為脈痿濕痺不仁𫝊為<lb/>
肉痿髓竭足躄𫝊為骨痿房室太過為筋痿𫝊為白滛<lb/>
大抵痿之為病皆因客熱而成好慾貪色強力過極漸<lb/>
成痿疾故痿躄屬肺脈痿屬心筋痿屬肝肉痿屬脾骨<lb/>
痿屬腎總因肺受火熱葉焦之故相𫝊於四臟痿病成<lb/>
矣直斷曰痿病無寒故痿之作也五月六月七月皆其<lb/>
時也午者少隂君火之位未者濕土庚金伏火之地申<lb/>
<pb n="KR3e0051_WYG_001-16a"/>
者少陽相火之分故痿發此三月之内以為熱也故病<lb/>
痿之人其脈浮而大今之行藥者凡見脚膝痿弱難於<lb/>
行歩或一足不伸便作寒濕脚氣治之驟用烏附乳沒<lb/>
自然銅威靈仙之類燔針艾火湯煑袋蒸痿弱轉加如<lb/>
此而死豈亦天乎夫治痿與治痺其治頗異風寒濕痺<lb/>
猶可蒸湯灸燔時或一効惟痿用之轉甚者何也葢以<lb/>
痿肺熱為本葉焦而成痿以此𫝊于五臟豈有寒者歟<lb/>
若痿作寒治是不刃而殺之也夫痿病不死死者用藥<lb/>
<pb n="KR3e0051_WYG_001-16b"/>
之誤也陳下一武弁宋子玉因駐軍息城五六月間暴<lb/>
得痿病腰胯兩足皆不任用躄而不行求治于予察其<lb/>
兩手脈俱滑大而有力予憑内經火滛于内治以鹹寒<lb/>
以鹽水越其膈間寒熱宿痰新者為熱舊者為寒或宿<lb/>
食宿飲在上脘者皆可涌之宿痰既盡因而下之節次<lb/>
數十行覺神志日清飲食日美兩足漸舉脚膝漸伸心<lb/>
降腎升使繼以黄連解毒湯加當歸等藥及瀉心湯涼<lb/>
膈散柴胡飲子大作劑煎時時呷之經曰治心肺之病<lb/>
<pb n="KR3e0051_WYG_001-17a"/>
最近用藥劑不厭頻而少治腎肝之病最逺用藥劑不<lb/>
厭頓而多此法人皆怪之然余治痿尋常用之如拾遺<lb/>
物予若以此誑人其如獲罪于天何此宋子玉之證所<lb/>
以不得不書也且示信于來世故内經謂治痿之法獨<lb/>
取陽明經陽明經者胃脈也五臟六腑之海也主潤養<lb/>
宗筋宗筋主束骨束骨在臍下隂毛際上是也又主大<lb/>
利機關機關者身中大關節也以司屈伸是以陽明虚<lb/>
則宗脈縱宗脈縱則大脈不伸兩足痿弱然取陽明者<lb/>
<pb n="KR3e0051_WYG_001-17b"/>
胃脈也胃為水穀之海人之四季以胃氣為本本固則<lb/>
精化精化則髓充髓充則足能履也隂陽應象論曰形<lb/>
不足者温之以氣精不足者補之以味味者五味也五<lb/>
味調和則可補精益氣也五味五穀五菜五菓五肉五<lb/>
味貴和不可偏勝又曰恬淡虚無真氣從之精神内守<lb/>
病安從來若用金石草木補之者必乆而増氣物化之<lb/>
常氣増而乆夭之由也所以乆服黄連苦參者而反化<lb/>
為熱乆服熱藥之人可不為寒心哉余嘗用汗下吐三<lb/>
<pb n="KR3e0051_WYG_001-18a"/>
法治風痺痿厥以其得効者衆其敢誣於後人乎<lb/>
厥之為狀手足及膝下或寒或熱也舉世𫝊脚氣寒濕<lb/>
之病豈知内經中無脚氣之説王太僕亦云本無脚氣<lb/>
後世廣飾方論而立此名古之方謂厥者即今所謂脚<lb/>
氣者也然厥當分二種次分五臟所謂二種者有寒厥<lb/>
亦有熱厥陽氣衰于下則為寒厥隂氣衰于下則為熱<lb/>
厥熱厥為手足熱也寒厥為手足寒也陽經起于足指<lb/>
之表隂經起于足心之下陽氣勝足下熱隂氣勝足下<lb/>
<pb n="KR3e0051_WYG_001-18b"/>
寒又曰陽主外而厥在内隂主内而厥在外若此者隂<lb/>
陽之氣逆而上行故也夫春夏則陽多隂少秋冬則隂<lb/>
壯陽衰人或恃賴壯勇縱情嗜慾于秋冬之時則陽奪<lb/>
于内精氣下溢邪氣上行陽氣既衰真精又竭陽不榮<lb/>
養隂氣獨行故手足寒發為寒厥也人或醉飽入房氣<lb/>
聚于脾胃主行津液隂氣虚陽氣入則胃不和胃不和<lb/>
則精氣竭精氣竭則四肢不榮酒氣與穀氣相薄則内<lb/>
熱而溺赤氣壯而慓悍腎氣既衰陽氣獨勝故手足熱<lb/>
<pb n="KR3e0051_WYG_001-19a"/>
發而為熱厥也厥亦有令人腹暴滿不知人者或一二<lb/>
日稍知人者或卒然悶亂無覺知者皆因邪氣亂陽氣<lb/>
逆是少隂腎脈不至也腎氣㣲少精血奔逸使氣促迫<lb/>
上入胸膈宗氣反結心下陽氣退下熱歸隂股與隂相<lb/>
助令身不仁又五絡皆㑹于耳中五絡俱絶則令人身<lb/>
脈皆動而形體皆無所知其狀如尸故曰尸厥有涎如<lb/>
拽鋸聲在喉咽中為痰厥手足搐搦者為風厥因醉而<lb/>
得之為酒厥暴怒而得之為氣厥骨痛爪枯為骨厥兩<lb/>
<pb n="KR3e0051_WYG_001-19b"/>
足指攣急屈伸不得爪甲枯結為臂厥身强直如椽者<lb/>
為肝厥喘而啘者狂走攀登為陽眀厥皆氣逆之所為<lb/>
也今人見兹厥者皆謂之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>著掠著此是何等語也非<lb/>
徒其名之謬因其名之謬而乖其實也既言<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>著中著<lb/>
掠著必歸之風此清心靈寳至寳又為先驅矣鼻中㗜<lb/>
藥身上<graphic n="KR2130" url="https://raw.githubusercontent.com/kanripo/KR-Gaiji/master/images/KR2130.png" mimeType="image/png"/>火豈知厥之為病如前所説者耶頃西華季<lb/>
政之病寒厥其妻病熱厥前後十餘年其妻服逍遥十<lb/>
餘劑終無寸効一日命余診之二人脈皆浮大而無力<lb/>
<pb n="KR3e0051_WYG_001-20a"/>
政之曰吾手足之寒時時漬以熱湯漬而不能止吾婦<lb/>
手足之熱終日以冷水沃而不能已者何也余曰寒熱<lb/>
之厥也此皆得之貪飲食縱嗜慾遂出内經厥論證之<lb/>
政之喜曰内經真聖書也十餘年之疑今而釋然縱不<lb/>
服藥愈過半矣僕曰熱厥者寒在上也寒厥者熱在上<lb/>
也寒在上者以温劑補肺金熱在上者以涼劑清心火<lb/>
分處二藥令服之不輟不旬日政之詣門謝曰寒熱之<lb/>
厥皆愈矣其妻當不過數月而有娠何哉隂陽皆和故<lb/>
<pb n="KR3e0051_WYG_001-20b"/>
也凡尸厥痿厥風厥氣厥酒厥可一涌而醒次服降心<lb/>
火益腎水通血和氣之藥使粥食調養無不瘥者若其<lb/>
餘諸厥倣此行之慎勿當疑似之間便作風氣相去邈<lb/>
矣<lb/>
　　立諸時氣解利禁忌式三<lb/>
春之温病夏之熱病秋之瘧及痢冬之寒氣及咳嗽皆<lb/>
四時不正之氣也總名之曰傷寒人之勞役辛苦者觸<lb/>
冐此四時風寒暑濕不正之氣遂成此疾人之傷于寒<lb/>
<pb n="KR3e0051_WYG_001-21a"/>
也熱鬱于内淺則發早為春温若春不發而重感于暑<lb/>
則夏為熱病若夏不發而重感于濕則秋變為瘧痢若<lb/>
秋不發而重感于寒則冬為傷寒故傷寒之氣最深然<lb/>
而傷寒及温熱但發必先發熱惡寒頭項痛腰脊強者<lb/>
一日在太陽經故也内經中雖言一日太陽者𫝊受常<lb/>
也亦有太陽證至了不𫝊者止可汗之如升<graphic n="KR0984" url="https://raw.githubusercontent.com/kanripo/KR-Gaiji/master/images/KR0984.png" mimeType="image/png"/>湯解肌<lb/>
湯逼毒散五積散之類發散則愈也葢病人熱甚更以<lb/>
辛温則病必轉加今代劉河間先生自製辛涼之劑以<lb/>
<pb n="KR3e0051_WYG_001-21b"/>
通聖益元散相合各五七錢水一中椀入生薑十餘片<lb/>
葱鬚頭二十餘根荳䜴一撮同煎至五七沸去滓分作<lb/>
二服先以多半服之頃以釵股于喉中探引盡吐前藥<lb/>
因其一涌腠理開發汗出周身復將餘藥温熱而服之<lb/>
仍以酸醋辛辣漿粥投之可以立愈解利傷寒濕瘟熱<lb/>
病治法有二天下少事之時人多靜逸樂而不勞諸靜<lb/>
屬隂雖用温劑解表發汗亦可獲愈及天下多故之時<lb/>
熒惑失常師旅數興饑饉相繼賦役既多火化大擾屬<lb/>
<pb n="KR3e0051_WYG_001-22a"/>
陽内火又侵醫者不達時變猶用辛温兹不近于人情<lb/>
也止可用劉河間辛涼之劑三日以裏之證十痊八九<lb/>
予用此藥四十餘年解利傷寒温熱中暑伏熱莫知其<lb/>
數非為衍也將以證後人之誤用藥者也予嘗見世醫<lb/>
用升<graphic n="KR0984" url="https://raw.githubusercontent.com/kanripo/KR-Gaiji/master/images/KR0984.png" mimeType="image/png"/>五積解利傷寒温疫等病往往發狂譫語衂血<lb/>
泄血喘滿昏瞀懊憹悶亂勞復此數證非傷寒便有此<lb/>
狀皆由辛溫之劑解之不愈而熱増劇以致然也凡解<lb/>
利傷寒時氣疫疾當先推天地寒暑之理以人參之南<lb/>
<pb n="KR3e0051_WYG_001-22b"/>
陲之地多熱宜辛涼之劑解之朔方之地多寒宜辛温<lb/>
之劑解之午未之月多暑宜辛涼解之子丑之月多凍<lb/>
宜辛温解之少壯氣實之人宜辛涼解之老耆氣衰之<lb/>
人宜辛温解之病人因冒寒食冷而得者宜辛温解之<lb/>
因役勞冐暑而得者宜辛涼解之病人稟性怒急者可<lb/>
辛涼解之病人稟性和緩者可辛温解之病人兩手脈<lb/>
浮大者可辛涼解之兩手脈遲緩者可辛温解之如是<lb/>
之病不可一槩而用偏熱寒涼及與辛温皆不知變通<lb/>
<pb n="KR3e0051_WYG_001-23a"/>
者夫地有南北時有寒暑人有衰旺脈有浮沈劑有温<lb/>
涼服有多少不可差眩病人禁忌不可不知昔有人春<lb/>
月病瘟三日之内以驢車載百餘里比及下車昏瞀不<lb/>
知人數日而殂又有人飲酒過傷内外感邪頭痛身熱<lb/>
狀如傷寒三四日間以馬䭾還家六七十里到家百骨<lb/>
節皆痛昏憒而死此余親覩若此之類不容更述假如<lb/>
瘟病傷寒熱病中暑冐風傷酒慎勿車載馬䭾摇撼頓<lb/>
挫大忌夫動者火之化靜者水之化也靜為隂動為陽<lb/>
<pb n="KR3e0051_WYG_001-23b"/>
陽為熱隂為寒病已内擾又復外擾是為重擾奈人之<lb/>
神詎能當之故逺行得疾者宜舟泛床擡無使外擾故<lb/>
病不至増劇又若傷寒時氣瘟病嘗六七日之間不大<lb/>
便心下堅硬腹脇緊滿止可大小承氣湯下之其腸胃<lb/>
積熱慎勿用巴豆杏仁性熱大毒之藥雖用一二丸下<lb/>
之利五七行必反損隂氣涸枯津液燥熱轉増發黄譫<lb/>
語狂走班毒血泄悶亂輕者為勞復重者或至死間有<lb/>
愈者幸矣不可以為法故傷寒新愈之人慎勿食猪魚<lb/>
<pb n="KR3e0051_WYG_001-24a"/>
雜菓釅酒濕麵及沐浴房室事如犯病必再發愛其身<lb/>
者不可不慎又如正二三月人氣在上瘟疫大作必先<lb/>
頭痛或骨節疼與傷寒時氣冐暑風濕及中酒之人其<lb/>
狀皆相類慎勿便用巴豆大毒之藥治之元光春京師<lb/>
翰林應泰李屏山得瘟疫證頭痛身熱口乾小便赤澁<lb/>
渠素嗜飲醫者便與酒癥丸犯巴豆利十餘行次日頭<lb/>
痛諸病仍存醫者不識復以辛温之劑解之加之卧于<lb/>
暖炕強食葱醋湯圖獲一汗豈知種種客熱疊發倂作<lb/>
<pb n="KR3e0051_WYG_001-24b"/>
目黄班生潮熱血泄大喘大滿後雖有承氣下之者已<lb/>
無及矣至今議者紛紛終不知熱藥之過往往獨歸罪<lb/>
于承氣湯用承氣湯者不知其病已危猶復用藥學經<lb/>
不明故也良可罪也然議者不歸罪于酒癥丸者亦可<lb/>
責也大瘟證在表不可下況巴豆之丸乎巴豆不已況<lb/>
復發以辛温之劑乎必有仲尼方明冶長之非罪㣲生<lb/>
髙之非直終不肯以數年之功苦讀内經但隨衆好惡<lb/>
為之毁譽若此者皆妄議者也不真知其理遽加毁譽<lb/>
<pb n="KR3e0051_WYG_001-25a"/>
君子之所不取以予論之凡傷寒之氣有六禁初病之<lb/>
時甚似中酒傷食者禁大下之一禁也當汗之時宜詳<lb/>
時之寒暑用衾衣之厚薄禁沐浴火炕重被熱粥燔針<lb/>
二禁也當汗之時宜詳解脈之遲數用温涼之劑禁妄<lb/>
用熱藥三禁也當下之時宜審詳證下之藥禁巴豆銀<lb/>
粉丸方四禁也逺來之病人禁車載馬䭾五禁也大汗<lb/>
之後禁雜食嗜慾憂思作勞六禁也故凡有此者宜清<lb/>
房涼榻使不受客熱之邪明牕皓室使易見班出黄生<lb/>
<pb n="KR3e0051_WYG_001-25b"/>
之變病者喜食涼則從其涼喜食温則從其溫清之而<lb/>
勿擾休之而勿勞可辛温則辛温解之可辛涼則辛涼<lb/>
解之所察甚㣲無拘彼此欲水之人慎勿禁水但飲之<lb/>
後頻與按摩其腹則心下自動若按摩其中脘乆則必<lb/>
痛病人獲痛復若有水結則不敢按矣葢當禁而不禁<lb/>
者輕則危重則死不當禁而禁者亦然今之士大夫多<lb/>
為俗論先錮其心雖有正論不得而入矣昔陸象先嘗<lb/>
云天下本無事庸人擾之為煩耳余亦云正氣本不亂<lb/>
<pb n="KR3e0051_WYG_001-26a"/>
庸醫擾之為劇耳<lb/>
　　瘧非脾寒及鬼神辨四<lb/>
夫瘧猶酷瘧之瘧也以夏傷酷暑而成痎瘧也又有㾬<lb/>
瘧連嵗不已此肝經肥氣之積也多在左脇之下狀如<lb/>
覆杯是為㾬瘧猶㾬也乆而不已令人瘦也内傷既以<lb/>
夏傷于暑而為瘧何後世之醫者皆以脾寒治之世醫<lb/>
既不知邪熱畜積之深為寒戰遂為寒戰所感又不悟<lb/>
邪熱入而後出于表發為燥渇遂為交爭所感相傳以<lb/>
<pb n="KR3e0051_WYG_001-26b"/>
薑附硫黄平胃異攻散交解飲子治之百千之中幸其<lb/>
一効執以為是至使父子弟兄相傳及其瘧之甚者則<lb/>
歸之祟怪豈可不大笑耶内經歸于鬼神者不可與言<lb/>
至徳何世俗之愚而難化也又或因夏日飲冷過常傷<lb/>
食生硬𤓰菓梨棗之屬指為食瘧此又非也豈知内經<lb/>
之論則不然夏傷于暑遇秋之風因勞而汗𤣥府受風<lb/>
復遇悽愴之水風閉而不出舍于腸胃之外與榮衛並<lb/>
行晝行于陽夜行于隂邪熱淺則連日而作邪熱深則<lb/>
<pb n="KR3e0051_WYG_001-27a"/>
間日而作併入于裏則熱併入于表則寒若此而論了<lb/>
不干于脾後世論藥如此之差誤也以時言之治平之<lb/>
時常瘧病少擾攘之時常瘧病多治平之時雖用砒石<lb/>
辰砂有毒之藥治之亦能取効縁治平之時其民夷靜<lb/>
故雖以熱攻熱亦少后患至于擾攘之時其民勞苦不<lb/>
可遽用大毒大熱之藥若以熱攻其熱甚則轉為吐血<lb/>
泄血癰疸瘡瘍嘔吐之疾葢擾攘之時政令煩亂徭役<lb/>
紛冗朝戈暮㦸畧無少暇内火與外火俱動在侯伯官<lb/>
<pb n="KR3e0051_WYG_001-27b"/>
吏尤甚豈可與夷靜之人同法而治哉余親見泰和六<lb/>
年丙寅征南師旅大舉至明年軍迴是嵗瘴癘殺人莫<lb/>
知其數昏瞀懊憹十死八九皆火之化也次嵗瘧病大<lb/>
作侯王官吏上下皆病輕者旬月甚者彌年夫富貴之<lb/>
人勞心役智不可驟用砒石大毒之藥止宜先以白虎<lb/>
湯加人參小柴胡湯五苓散之類頓服立解或不愈者<lb/>
可服神祐丸減用神芎等甚者可大小承氣湯下之五<lb/>
七行或十餘行峻泄夏月積熱暑毒之氣此藥雖泄而<lb/>
<pb n="KR3e0051_WYG_001-28a"/>
無損于臟腑乃所以安臟腑也次以桂苓甘露散石膏<lb/>
知母湯大小柴胡湯人參柴胡飲子量虚實加減而用<lb/>
之此藥皆能治寒熱往來日晡發作與治傷寒其法頗<lb/>
同更不愈者以常山散吐之無不愈者余嘗用張長沙<lb/>
汗下吐三法愈瘧極多大忌錯作脾寒用暴熱之藥治<lb/>
之縱有愈者后必發瘡疽下血之病不死亦危余自先<lb/>
世授以醫方至于今日五十餘年茍不諳練豈敢如是<lb/>
決也又嘗觀刺瘧論五十九刺一刺則衰再刺則去三<lb/>
<pb n="KR3e0051_WYG_001-28b"/>
刺則已㑹陳下有病瘧二年不愈者止服温熱之劑漸<lb/>
至衰羸命予藥之余見其羸亦不敢便投寒涼之劑乃<lb/>
取内經刺瘧論詳之曰諸瘧不已刺十指間出血正當<lb/>
發時余刺其十指出血血止而寒熱立止咸駭其神余<lb/>
非衒術竊見晩學之人不攷誥典謬説鬼疾妄求符籙<lb/>
祈禱辟匿法外旁尋以致病人遷延危殆瘧病除嵐瘴<lb/>
一二發必死其餘五臟六腑瘧皆不死如有死者皆方<lb/>
士誤殺之也或曰汝言瘧因于暑者春發之瘧亦傷暑<lb/>
<pb n="KR3e0051_WYG_001-29a"/>
乎余曰此瘧最深何哉暑伏于秋冬而不發至春始發<lb/>
此瘧之深者内經氣交變大論嵗火大過炎暑流行金<lb/>
肺受邪啓𤣥子云火不以徳邪害于肺金也故金肺先<lb/>
病以金氣不及故為病又經曰嵗火太過大熱先發故<lb/>
民病瘧少氣欬喘血溢血注下嗌燥耳聾中熱肩背熱<lb/>
上應熒惑星見則山澤燔燎雨乃不降爍石消金涸泉<lb/>
焦草火星大而明見注曰火無徳令縱熱害金水復制<lb/>
心故心火自病熒惑見則酷法大故瘧常與酷吏之政<lb/>
<pb n="KR3e0051_WYG_001-29b"/>
並行或酷政行于先而瘧氣應于後或瘧氣行于先而<lb/>
酷政應于後昔人有詩云大暑去酷吏此言雖不為醫<lb/>
設亦于醫巫之㫖有以暗相符者也以前人論瘧者未<lb/>
嘗及于此故予發之及知聖人立瘧之名必有所謂云<lb/>
　　小兒瘡疱丹熛癮疹舊蔽記五<lb/>
兒之在母腹也胞養十月藴畜濁惡熱毒之氣非一日<lb/>
及嵗年而後發雖至貴與至賤莫不皆然輕者稀少重<lb/>
者稠宻皆因胞胎時所感濁惡熱毒之氣有輕重非獨<lb/>
<pb n="KR3e0051_WYG_001-30a"/>
人有此疾凡胎生血氣之屬皆有藴畜濁惡熱毒之氣<lb/>
有一二嵗而發者有三五嵗至七八嵗而作者有年老<lb/>
而發丹熛癮疹者亦有傷寒中温毒而發斑者亦有陽<lb/>
毒發班者班有大小色有輕重大者為隂小者為陽均<lb/>
是熱也但色重赤者熱深色輕紅者熱淺凡治者輕者<lb/>
因而揚之重者因而減之内經曰少陽客勝則丹疹外<lb/>
發及為丹熛手少陽者三焦少陽相火也啓𤣥子云是<lb/>
五寅五申之嵗即少陽相火司天故也他嵗亦有之但<lb/>
<pb n="KR3e0051_WYG_001-30b"/>
内經獨明瘡疹者少陽相火之所為也俗呼曰㿀疹傷<lb/>
寒此言却有理為此證時與傷寒相兼而行必先發熱<lb/>
惡寒頭項痛腰脊強從太陽傳至四五日熛疹始發先<lb/>
從兩脇下有之出于脇肋次及身表漸及四肢故凡小<lb/>
兒瘡疱丹熛癮疹皆少陽相火客氣勝也内經曰諸痛<lb/>
痒瘡瘍皆屬心火豈有寒乎故治瘡疱與治傷寒時氣<lb/>
同法初覺頭痛身熱惡寒此小兒初發瘡疱之候也其<lb/>
脈息皆浮大而有力亦與傷寒時氣冐風驚風宿乳一<lb/>
<pb n="KR3e0051_WYG_001-31a"/>
槩難辨宜先解之有二法遇亢陽炎熱之時以辛涼解<lb/>
之遇乆寒凝冽之時以辛温解之辛涼之劑者涼膈通<lb/>
聖之類是也辛温之劑者升<graphic n="KR0984" url="https://raw.githubusercontent.com/kanripo/KR-Gaiji/master/images/KR0984.png" mimeType="image/png"/>葛根之類是也此二法<lb/>
慎勿互用之既用此二法之後次以白虎湯加人參冷<lb/>
服之勿輟葢防瘡疹發喘喘者必死人參止喘故也或<lb/>
云立秋之後不宜服白虎湯者非也假如秋深發瘧瘧<lb/>
者中暑而得之白虎大解暑毒既有白虎湯證豈可間<lb/>
以秋冬乎瘡疱癮疹丹熛皆是火之用也是肺金之不<lb/>
<pb n="KR3e0051_WYG_001-31b"/>
及也故曰白虎湯加人參一日不可闕也瘡疱熛疹或<lb/>
出不均大小如荳黍相親見其不齊也相天之寒温以<lb/>
蟬殻燒灰抄半字或一字以淡酒調少許飲之大人以<lb/>
淡酒温調之不半日則均齊如或用百祥丸紫草飲子<lb/>
皆可服之俗以酒醋薫之者適足増其昏瞀耳至六七<lb/>
日疱疹出全可調胃涼膈下之同調理傷寒法或言瘡<lb/>
疱首尾俱不可下者此朱奉議公之言也適足使人戰<lb/>
戰兢兢而不敢用藥也錢仲陽之用百祥丸其間有大<lb/>
<pb n="KR3e0051_WYG_001-32a"/>
㦸豈奉議公獨不見耶自奉議公斯言一出死者塞路<lb/>
矣予家其親屬故舊小兒有患瘡疱黒陷腹内喘者余<lb/>
以白虎湯加人參涼膈散加當歸桔梗連進數服上灌<lb/>
下泄晝夜不止又使睡卧于寒涼之處以新水灌其面<lb/>
目手足膿水盡去葢四肢者諸陽之本也兒方為瘡疱<lb/>
外燔沃以寒水使隂氣循經而入達于心肺如醉得醒<lb/>
是亦開昏破鬱之端也如此救活者豈啻千數夫瘡疱<lb/>
黑陷喘而滿者十死八九若依此法尚能活其六七何<lb/>
<pb n="KR3e0051_WYG_001-32b"/>
世醫與病家至今猶未悟也近年予之庄鄰沿蔡河來<lb/>
往之舟常<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>于此一日舟師偶見敗蒲一束㳂流而下<lb/>
漸迫舟次似聞啼聲而㣲舟師疑其人也探而出之開<lb/>
視之驚見一兒四五嵗許瘡疱周匝宻不容隙兩目皎<lb/>
然飢而索食因以粥飽其舟師之妻怒曰自家兒女多<lb/>
惹瘡疱傳染奈何私料此兒㳂蔡河來其流緩必不逺<lb/>
持兒一鞋逆流而上徧河之人皆曰無此兒行且二十<lb/>
里至一村落舟師髙唱曰有兒年狀如許不知誰是瘡<lb/>
<pb n="KR3e0051_WYG_001-33a"/>
疱病死棄之河中今復活矣聞酒邸中飲者喧嘩有人<lb/>
出曰我某村某人也兒四五嵗死于瘡疱舟師出其鞋<lb/>
以示之其父泣曰真吾兒也奔走來視驚見兒活大慟<lb/>
流涕拜謝舟師喜抱兒歸今二十餘嵗矣此兒本死得<lb/>
水而生伏諗來者瘡疱之疾熱耶寒耶經曰諸痛痒瘡<lb/>
瘍皆屬心火啟𤣥子注云心寂則痛㣲心燥則痛甚百<lb/>
端之起皆自心主瘡疱之疾豈有寒歟余承醫學于先<lb/>
人閲病多矣茍誑後人罪將安逃誠如此法則原上之<lb/>
<pb n="KR3e0051_WYG_001-33b"/>
丘以瘡疱而死者皆誤殺人也故療小兒惟錢仲陽書<lb/>
中可採者最多但其方為閻孝忠所亂有識者宜擇而<lb/>
取之<lb/>
　　證婦人帶下赤白錯分寒熱解六<lb/>
君子非好與昔人辨以要譽也葢昔人有一誤流為千<lb/>
百世之禍者茍不證其非雖曰謙讓其如人命何如精<lb/>
選聖惠方二十三卷論婦人赤白帶下云婦人帶下者<lb/>
由勞神過度損動經血致令身虚受于風冷風冷入于<lb/>
<pb n="KR3e0051_WYG_001-34a"/>
脬絡𫝊其血之所成也又有巢氏内篇四十四卷論任<lb/>
脈為經之海其任之為病女子則為帶下手太陽為小<lb/>
腸之經也手少隂為心之經也心為藏主于裏小腸為<lb/>
府主于表二經之血在于婦人上為乳汁下為月水衝<lb/>
任之所統也衝任之脈既起于脬内隂陽過度則傷脬<lb/>
絡故風邪乘虚而入于脬中損衝任之經傷太陽少陽<lb/>
之血致令脬絡之間穢與血相兼帶而下冷則多白熱<lb/>
則多赤三家之説皆非也夫治病當先識經絡靈樞十<lb/>
<pb n="KR3e0051_WYG_001-34b"/>
二經中有是動之病有所生之病大經有十二竒經有<lb/>
八脈言十二經之外復有此八道經脈也十二經與八<lb/>
道經脈通身往來經絡共二十道上下流走相貫周環<lb/>
晝夜不息與天同度自手太隂肺經起行陽二十五度<lb/>
行隂亦二十五度復㑹于手太隂肺經也然此二十道<lb/>
經絡上下周流者止一十九道耳惟帶脈起少腹側季<lb/>
脇之端乃章門穴是也環身一周無上下之源絡脬而<lb/>
過如束帶之于身難經曰帶之為病溶溶如坐水中衝<lb/>
<pb n="KR3e0051_WYG_001-35a"/>
任者是經脈之海也循腹脇夾臍傍𫝊流于氣衝屬于<lb/>
帶脈絡于督脈督脈者起于關元穴任脈者女子在養<lb/>
胎孕之所督脈乃是督領婦人經脈之海也衝任督三<lb/>
脈同起而異行一源而三岐皆絡帶脈衝任督三脈皆<lb/>
統于簒戸巡隂器行廷孔溺孔上端衝任督三脈以帶<lb/>
脈束之因餘經上下往來遺熱于帶脈之間熱者血也<lb/>
血積多日不流火則從金之化金曰從革而為白乘少<lb/>
腹間寃熱白物滿溢隨溲而下綿綿不絶多不痛也或<lb/>
<pb n="KR3e0051_WYG_001-35b"/>
有痛者則壅礙因壅而成痛也内經曰少腹寃熱溲出<lb/>
白液寃者屈滯也病非本經為他經寃抑而成此疾也<lb/>
寃一作客客猶寄也遺客熱于少腹乆不去從金化而<lb/>
為白設若赤白痢赤者新積也從心火白者舊積也從<lb/>
肺金故赤白痢不可曲分寒熱止可分新舊而治之假<lb/>
如癰癤始赤血次潰白膿又豈為寒者哉而病者未信<lb/>
也此今之劉河間常言之矣皆云寒多則白以乾薑赤<lb/>
石脂桃花丸治痢雖愈后必生血疾如白帶下病徑以<lb/>
<pb n="KR3e0051_WYG_001-36a"/>
白芍藥乾薑白帶雖愈則小溲必不利治瀉痢與治帶<lb/>
下皆不可驟用峻熱之藥燥之燥之則内水涸内水涸<lb/>
則必煩渇煩渇則小溲不利小溲不利則足腫面浮漸<lb/>
至不治内經曰思想無窮所願不得意滛于外入房大<lb/>
甚發為筋痿滛衍白物如精之狀男子因溲而下女子<lb/>
綿綿而下左傳曰少男惑長女風落山之象是為惑蠱<lb/>
之疾其文三䖝同皿曰蠱乃是思慕色慾内生後蝕甚<lb/>
不可便用燥熱之藥攻之漸至形削羸瘦脈大者必死<lb/>
<pb n="KR3e0051_WYG_001-36b"/>
而不救且赤白痢者是邪熱傳于大腸下廣腸出赤白<lb/>
也帶下者傳于小腸入脬經下赤白也據此二證皆可<lb/>
同治濕法治之先以導水禹功瀉訖次以淡劑降心火<lb/>
益腎水下小溲分水道則自愈矣頃頓丘一婦人病帶<lb/>
下連綿不絶白物或來已三載矣命予脈之診其兩手<lb/>
脈俱滑大而有力得六七至常上熱口乾眩運時嘔酢<lb/>
水余知其實有寒痰在胸中以𤓰蔕散吐訖冷痰三二<lb/>
升皆酢水也間如黄涎狀如爛膠次以漿粥養其胃氣<lb/>
<pb n="KR3e0051_WYG_001-37a"/>
又次用導水禹功以瀉其下然後以淡劑滲泄之藥利<lb/>
其水道不數日而愈余實悟内經中所云上有病下取<lb/>
之下有病上取之又上者下之下者上之然有此法亦<lb/>
不可偏執更宜詳其虚實而用之故知精選聖惠方帶<lb/>
下風寒之言與巢氏論中赤熱白寒之説正與難素相<lb/>
違公非敢妄論先賢恐後學混而不明未免從之而行<lb/>
也如其寡學之人不察病人脈息不究病人經脈妄斷<lb/>
寒熱信用羣方暴熱之藥但有失雖悔何追嗚呼人命<lb/>
<pb n="KR3e0051_WYG_001-37b"/>
一失其復能生乎赤白痢與赤白帶下皆不死人内經<lb/>
惟腸澼便血血温身熱者死赤白帶下白液白物蠱病<lb/>
腎消皆不能死人有死者藥之誤也<lb/>
　　霍亂吐瀉死生如反掌説七<lb/>
巢氏先賢也固不當非然其説有誤者人命所係不可<lb/>
不辯也今之醫者家置本以為繩墨嗚呼何今之人信<lb/>
巢氏而不信素問也此予不得不為之説且巢氏論霍<lb/>
亂吐瀉皆由温涼不調隂陽清濁二氣相干致腸胃之<lb/>
<pb n="KR3e0051_WYG_001-38a"/>
間變而為霍亂寒氣客于脾則瀉寒氣客于胃則吐亦<lb/>
由飲酒食肉腥膾生冷過度或因居處坐卧濕地當風<lb/>
取涼風之氣歸于三焦傳于脾胃脾胃得冷水糓不消<lb/>
皆成霍亂其名有三一曰胃反胃氣虚逆反吐飲食二<lb/>
曰霍亂言其病揮霍之間便致撩亂也三曰哺食變逆<lb/>
者也霍亂者脈必代又云七月間食蜜令人暴下霍亂<lb/>
此皆巢氏霍亂之論也予以為不然夫醫之治病猶書<lb/>
生之命題如秋傷于濕冬生欬嗽是獨以濕為主此書<lb/>
<pb n="KR3e0051_WYG_001-38b"/>
生之獨脚題也風濕暍三氣合而成霍亂吐瀉轉筋此<lb/>
猶書生之鼎足題也風者風木也内應足厥隂肝木濕<lb/>
者雨化也内應於足太隂脾土暍者火熱也内應于手<lb/>
少隂心火此風濕暍三氣之所生也内經曰土氣之下<lb/>
木氣乘之是肝木乘脾土也又曰厥隂所至為脇痛嘔<lb/>
泄少陽所至為嘔涌注云食不下也太隂所至為中滿<lb/>
霍亂吐下太隂所至為濡化也注云濕化也又曰太隂<lb/>
所至為濕生終為注雨故轉筋者風主肝肝主筋風急<lb/>
<pb n="KR3e0051_WYG_001-39a"/>
甚故轉筋也吐者暍也火主心心主炎上故嘔吐也泄<lb/>
注者土主濕濕主脾濕下注故泄注也此三者豈非風<lb/>
濕暍如書生鼎足題耶脾濕土氣為風木所克土化不<lb/>
行矣亢無雨火盛過極土怒發焉極則為雷霆驟雨烈<lb/>
風葢土氣在上木氣乘之故也是以大水横流山崩岸<lb/>
落石逬沙飛豈非太隂濕土怒發之象耶故人病心腹<lb/>
滿脹膓鳴而為數便甚則心痛脇䐜嘔吐霍亂厥發則<lb/>
注下胕腫身重啓𤣥子云已上病證皆脾熱所生也乃<lb/>
<pb n="KR3e0051_WYG_001-39b"/>
知巢氏所論正與素問啓𤣥子相違故内經治法病急<lb/>
則治其標緩則治其本先可用淡劑流其濕辛涼以退<lb/>
其風鹹苦以解其暍氷水以救其内涸大忌食粟米粥<lb/>
飲者立死偉哉王冰之言脾熱一句可以為方世俗止<lb/>
知取其頭巾而濯之以飲其水亦取其黒豆皂礬頭垢<lb/>
寒涼然近似終不足以制其甚也又有以寒水沃其手<lb/>
足者大非也四肢已厥更以寒水沃之則益厥矣曷若<lb/>
以寒水沃其心之為愈也泰和間余親見陳下廣濟禪<lb/>
<pb n="KR3e0051_WYG_001-40a"/>
院其主僧病霍亂一方士用附子一枚及兩者乾薑一<lb/>
兩炮水一椀同煎放冷服之服訖嘔血而死頃合流鎮<lb/>
李彦甫中夜忽作吐瀉自取理中丸而服之醫者至以<lb/>
為有食積以巴豆下之三五丸藥亦不動至明而死可<lb/>
不哀哉遂平李仲安攜一僕一佃客至郾城夜宿邵輔<lb/>
之書齋中是夜僕逃仲安覺其逃也騎馬與佃客往臨<lb/>
穎急追之時七月天大熱炎風如箭埃塵慢天至辰時<lb/>
而還曽不及三時往返百二十里既不獲其人復宿于<lb/>
<pb n="KR3e0051_WYG_001-40b"/>
邵氏齋忽夜間聞呻呼之聲但言救我不知其誰也執<lb/>
火尋之乃仲安之佃客也上吐下泄目上視而不下胸<lb/>
脇痛不可動摇口欠而脱臼四肢厥冷此正風濕暍三<lb/>
者俱合之證也其婿曽聞余言乃取六一散以新汲水<lb/>
剉生薑而調之頓服半升其人復吐乃再調半升而令<lb/>
徐服之良乆方息至明又飲數服遂能調養三日平復<lb/>
而去嗚呼若此三人其生死豈不如反掌哉彼世醫往<lb/>
往以謂六一散治得其病此無學之輩也可勝恨哉<lb/>
<pb n="KR3e0051_WYG_001-41a"/>
　　目疾頭風出血最急説八<lb/>
内經曰目得血而能視此一句聖人論人氣血之常也<lb/>
後世之醫不達其㫖遂有惜血如金之説自此説起目<lb/>
疾頭風諸證不得而愈矣何以言之聖人雖言目得血<lb/>
而能視然血亦有太過不及也太過則目壅塞而發痛<lb/>
不及則目耗竭而失睛故年少之人多太過年老之人<lb/>
多不及但年少之人則無不及但年老之人其間猶有<lb/>
太過者不可不察也夫目之内眥太陽經之所起血多<lb/>
<pb n="KR3e0051_WYG_001-41b"/>
氣少目之鋭眥少陽經也血少氣多目之上網太陽經<lb/>
也亦血多氣少目之下網陽明經也血氣俱多然陽明<lb/>
經起于目兩傍交頞之中與太陽少陽俱㑹于目惟足<lb/>
厥隂肝經連于目系而已故血太過者太陽陽明之實<lb/>
也血不及者厥隂之虚也故血出者宜太陽陽明葢此<lb/>
二經血多故也少陽一經不宜出血血少故也刺太陽<lb/>
陽明出血則目愈明刺少陽出血則目愈昏要知無使<lb/>
太過不及以血養目而已此内經所謂目得血而能視<lb/>
<pb n="KR3e0051_WYG_001-42a"/>
者此也凡血之為物太多則益太少則枯人熱則血行<lb/>
疾而多寒則血行遲而少此常理也至于目者肝之外<lb/>
候也肝主目在五行屬木然木之為物太茂則蔽宻太<lb/>
衰則枯瘁蔽宻則風不疎通故多摧拉枯瘁則液不浸<lb/>
潤故無榮華又況人之有目如天之有日月也人目之<lb/>
有翳如日月之有雲霧也凡雲之興未有不因蒸騰而<lb/>
起者雖隆冬之時猶且然耳況于炎夏之時乎故目暴<lb/>
赤腫起羞明隠澁泪出不止暴寒目瞞皆工藝之所為<lb/>
<pb n="KR3e0051_WYG_001-42b"/>
也夫目之五輪乃五臟六腑之精華宗脈之所聚其氣<lb/>
輪屬肺金肉輪屬脾土赤脈屬心火黒水神光屬腎水<lb/>
兼屬肝木此世俗皆知之矣及有目疾則又不知病之<lb/>
理豈知目不因火則不病何以言之氣輪變赤火乘肺<lb/>
也肉輪赤腫火乘脾也黒水神光被翳火乘肝與腎也<lb/>
赤脈貫目火自甚也能治火者一句可了故内經曰熱<lb/>
勝則腫治火之法在藥則鹹寒吐之下之在針則神廷<lb/>
上星顖㑹前頂百㑹血之翳者可使立退痛者可使立<lb/>
<pb n="KR3e0051_WYG_001-43a"/>
已昧者可使立明腫者可使立消惟小兒不可刺𩕄㑹<lb/>
為肉分淺薄恐傷其骨然小兒水在上火在下故目明<lb/>
老人火在上水不足故目昏内經曰血實者宜決之又<lb/>
經曰虚者補之實者瀉之如雀目不能夜視及内障暴<lb/>
怒大憂之所致也皆肝主目血少禁出血止宜補肝養<lb/>
腎至于暴赤腫痛皆宜以䤵鍼刺前五穴出血而已次<lb/>
調鹽油以塗髪根甚者雖至于再至于三可以也量其<lb/>
病勢平為期少白可黒落髪可生有此神驗不可輕𫝊<lb/>
<pb n="KR3e0051_WYG_001-43b"/>
人年四十五十不問男女目暴赤腫隠澁難開者以三<lb/>
稜鍼刺前頂百㑹穴出血大妙至如年少髪早白落或<lb/>
白屑者此血熱而太過也世俗止知髪者血之餘也血<lb/>
衰故耳豈知血熱而寒髪反不茂肝者木也火多水少<lb/>
木反不榮火至于頂炎上之甚也大熱病汗後勞病之<lb/>
後皆髪多脱落豈有寒耶故年衰火勝之人最宜出血<lb/>
但人情見出血皆不悦矣豈知出血者乃所以養血也<lb/>
凡兔雞猪狗酒醋濕麵動風生冷等物及憂忿勞力等<lb/>
<pb n="KR3e0051_WYG_001-44a"/>
事如犯之則不愈矣惟後頂強間腦户風府四穴不可<lb/>
輕用鍼灸以避忌多故也若有誤不幸令人瘖固宜慎<lb/>
之其前五穴非徒治目疾至于頭痛腰脊強外腎囊燥<lb/>
癢出血皆愈凡鍼此勿深深則傷骨唐甄權尤得出血<lb/>
之法世俗云熱湯沃眼十日明此言謬之久矣火方乘<lb/>
目更以熱湯沃之兩熱相搏是猶投賊以刄也豈知涼<lb/>
水沃之暫澁而乆滑熱水沃之暫滑而乆澁不然曷以<lb/>
病目者忌沐浴或曰世俗皆言涼水沃眼血脈不行余<lb/>
<pb n="KR3e0051_WYG_001-44b"/>
聞大笑之眼藥中用黄連硼砂朴硝龍腦熊膽之屬皆<lb/>
使人血脈不行耶何謬之甚也又若頭風之甚者乆則<lb/>
目昏偏頭風者少陽相火也乆則目束小大腸閟澁者<lb/>
目必昏何也乆病滑泄者目皆明惟小兒利乆反疳眼<lb/>
昏葢極則反與此少異其餘皆宜出血而大下之余嘗<lb/>
病目赤或腫或翳作止無時偶至親息帥府間病目百<lb/>
餘日羞明隠澁腫痛不已忽眼科姜仲安云宜上星至<lb/>
百㑹速以䤵鍼刺四五十刺攅竹穴絲竹穴上兼眉際<lb/>
<pb n="KR3e0051_WYG_001-45a"/>
一十刺及鼻兩孔内以草莖彈之出血三處出血如泉<lb/>
約二升許來日愈大半三日平復如故余自嘆曰百日<lb/>
之苦一朝而解學醫半世尚闕此法不學可乎惟小兒<lb/>
瘡疱入眼者乃餘熱不散耳止宜降心火瀉肝風益腎<lb/>
水則愈矣若大人目暴病者宜汗下吐以其血在表故<lb/>
宜汗以其火在上故宜吐以其熱在中故宜下出血之<lb/>
與發汗名雖異而實同故録銅人中五穴照用<lb/>
　　過愛小兒反害小兒説九<lb/>
<pb n="KR3e0051_WYG_001-45b"/>
小兒初生之時膓胃綿脆易飢易飽易虚易實易寒易<lb/>
熱方書舊説天下皆知之矣然禮記曲禮及玉符潜訣<lb/>
論所云天下皆不知曲禮云童子不衣裘裳説云裘大<lb/>
温消隂氣且人十五嵗成童尚不許衣裘今之人養穉<lb/>
子當正夏時以綿裌裹腹日不下懐人氣相蒸見天稍<lb/>
寒即封閉宻室睡氊下幕煖炕紅爐使㣲寒不入大煖<lb/>
不泄雖衰老之人尚猶不可況純陽之小兒乎然君子<lb/>
當居宻室亦不當如是之煖也玉符潜訣論云嬰兒之<lb/>
<pb n="KR3e0051_WYG_001-46a"/>
病傷于飽也今人養穉子不察腸胃所容幾何但聞一<lb/>
聲哭將謂飢號急以潼乳納之兒口豈復知量不吐不<lb/>
已及稍能食應口輙與夫小兒初生别無伎倆惟善號<lb/>
泣為強良耳此二者乃百病之源也小兒除胎生病外<lb/>
有四種曰驚曰疳曰吐曰瀉其病之源止有二曰飽曰<lb/>
煖驚者火乘肝之風木也疳者熱乘脾之濕土也吐者<lb/>
火乘胃膈甚則上行也瀉者火乘肝與大腸而瀉者也<lb/>
夫乳者血從金化而大寒小兒食之肌肉充實然其體<lb/>
<pb n="KR3e0051_WYG_001-46b"/>
為水故傷乳過多反從濕化濕熱相兼吐痢之病作矣<lb/>
醫者不明其本輙以紫霜進食比金白餅之屬其中皆<lb/>
芭荳杏仁其芭荳大熱有大毒杏仁小熱有小毒小兒<lb/>
陽熱復以熱毒之藥留毒在内乆必變生故劉河間先<lb/>
生以通聖涼膈神芎益元治之皆無毒之藥或曰此大<lb/>
人所服之藥非小兒所宜也余聞笑曰大人小兒雖年<lb/>
壯不同其五臟六腑豈復殊耶大人服多小兒服少其<lb/>
實一也故不可下者宜解毒可下者宜調胃瀉心然有<lb/>
<pb n="KR3e0051_WYG_001-47a"/>
逐濕為之方者故余嘗以牽牛大黄木通三味末之為<lb/>
丸以治小兒諸病皆効葢食乳小兒多濕熱相兼故也<lb/>
今之醫者多以此藥謗予彼既不明造化難與力辨故<lb/>
予書此方以俟來世知道者然善治小兒者當察其貧<lb/>
富貴賤治之葢富貴之家衣食有餘生子常夭貧賤之<lb/>
家衣食不足生子常堅貧家之子不得縱其慾雖不如<lb/>
意而不敢怒怒少則肝病少富家之子得縱其慾稍不<lb/>
如意則怒多怒多則肝病多矣夫肝者木也甚則乘脾<lb/>
<pb n="KR3e0051_WYG_001-47b"/>
矣又況貧家無財少藥故死少富家有財多藥故死多<lb/>
故貧家之育子雖薄于富家其成全小兒反出于富家<lb/>
之右其暗合育子之理者有四焉薄衣淡食少慾寡怒<lb/>
一也無財少藥其病自痊不為庸醫熱藥所攻二也在<lb/>
母腹中其母作勞氣血動用形得充實三也母既作勞<lb/>
多易生産四也此四者與富家相反也俚諺曰兒哭即兒<lb/>
歌不哭不僂儸此言雖鄙切中其病世俗豈知號哭者<lb/>
乃小兒所以泄氣之熱也老子曰終日號而不嗄余甞<lb/>
<pb n="KR3e0051_WYG_001-48a"/>
授人以養子之法兒未坐時卧以赤地及天寒時不與<lb/>
厚衣布而不綿及能坐時以鐡鈴木壺雜戯之物連以<lb/>
細繩置之水盆中使一浮一沈弄之有聲當炎暑之時<lb/>
令坐其傍掬水弄鈴以散諸熱内經曰四肢者諸陽之<lb/>
本也手得寒水隂氣達于心中乃不藥之藥也余嘗告<lb/>
于陳敬之若小兒病緩急無藥不如不用庸醫但恐妻<lb/>
妾怪其不醫宜湯浸蒸餅令軟丸作白丸紿其妻妾以<lb/>
為真藥使兒服之以聴天命最為上藥忽嵗在丙戌羣<lb/>
<pb n="KR3e0051_WYG_001-48b"/>
兒皆病泄瀉但用藥者皆死葢醫者不達濕熱之理以<lb/>
温燥行之故皆死惟陳敬之不與藥用余之言病兒獨<lb/>
存噫嗚呼班固真良史嘗云有病不治得中醫除暴得<lb/>
大疾病服藥者當謹熟隂陽無與衆謀若未病之前從<lb/>
予奉養之法亦復不生病縱有㣲疾雖不服藥可也<lb/>
　　服藥一差轉成他病説十<lb/>
語云子之所慎齊戰疾又曰丘未達不敢嘗此言服藥<lb/>
不可不畏慎也然世有百十年相襲之弊至今不除者<lb/>
<pb n="KR3e0051_WYG_001-49a"/>
敢略數一二使後車改轍不蹈前覆夫傷寒温疫時氣<lb/>
中暑風温風瘧與中酒傷食者其初相類此最誤人或<lb/>
先一日頭痛曽傷酒便歸過于酒曽傷食便歸過于食<lb/>
初覺滿悶醫者不察其脈不言其始徑用備急丹纒積<lb/>
丹軟金丸酒癥丸此藥犯芭荳或出油不盡大熱大毒<lb/>
走泄五七行或十餘行其人必津液枯涸腸胃轉燥發<lb/>
黄瘀熱目赤口乾恍惚潮熱昏憒惑狂諸熱交作如此<lb/>
誤死者不可勝舉若其人或本因酒食致過亦能頭痛<lb/>
<pb n="KR3e0051_WYG_001-49b"/>
身熱戰慄惡寒醫者不察其脈不究其原反作傷食發<lb/>
之桂枝<graphic n="KR0984" url="https://raw.githubusercontent.com/kanripo/KR-Gaiji/master/images/KR0984.png" mimeType="image/png"/>黄升麻之屬以汗解之汗而不解輾轉疑惑<lb/>
反生他證如此誤死者可勝計哉又如乆病咳嗽形體<lb/>
羸瘦食飲減少旦靜夜劇醫者不察便與烏梅罌粟殻<lb/>
紫花枯礬如此峻攻嗽疾未除澁滯之病作矣嗽加之<lb/>
澁飲食彌減醫者不察更以熱劑養胃温劑和脾致令<lb/>
頭面汗出燥熱潮發形容瘦瘁涎液上出流如湧泉若<lb/>
此死者不可勝數又如婦人産餘之疾皆是敗血惡物<lb/>
<pb n="KR3e0051_WYG_001-50a"/>
發作寒熱臍腹撮痛乳潼枯涸食飲稍減醫者不察便<lb/>
謂産後血出數斗氣血俱虚便用温熱之劑養血補虚<lb/>
止作寒治舉世皆然豈知婦人之孕如天地之孕物也<lb/>
物以隂陽和合而後生人亦以隂陽和合而後孕偏隂<lb/>
偏陽豈有孕乎此與禾黍𤓰菓之屬何異哉若水旱不<lb/>
時則華之與實俱痿落矣此又與孕而不育者復何異<lb/>
哉七月立秋後十八日寸草不結者猶天寒故也今婦<lb/>
人姙娠終十月無難而生反謂之寒何不察其理之甚<lb/>
<pb n="KR3e0051_WYG_001-50b"/>
也竊譬之冶㙛者炎火在下以水沃其窑之巔遂成㙛<lb/>
矣㙛既出窑窑頓寒耶世俗竟𫝊黒神散之屬治産後<lb/>
一十八證非徒其不愈則經脈涸閉前後淋閟嘔吐嗽<lb/>
痰凡百熱證生矣若此誤死者不可計之曷若四物湯<lb/>
與涼膈散對停大作湯劑而下之利以數行惡物俱盡<lb/>
後服淡甘之劑自愈矣又如小兒腹滿喘嗽痰涎不利<lb/>
醫者不察便用白餅子之屬夫白餅子芭荳大熱有大<lb/>
毒兼用膩粉其後必生口瘡上喘欬嗽嘔吐不嗜飲食<lb/>
<pb n="KR3e0051_WYG_001-51a"/>
之疾然此治貧家小兒猶或可効膏粱之家必生他病<lb/>
又何疑哉又如瀉利之疾嵗嵗有之醫者不察便用聖<lb/>
散子之屬乾薑赤石脂烏梅罌粟殻官桂石榴皮龍骨<lb/>
牡蠣之屬變生小便癃閟甚者為脹又甚者水腫之疾<lb/>
生矣間有愈者病之㣲者也甚則必不愈矣又如人病<lb/>
停飲或因夏月傷冷過多皆為脾胃客氣有餘也宜逐<lb/>
而去之醫者不可以為脾衰而補之則痞者更痞滿者<lb/>
更滿復有芭荳丸下之者病雖少解必不嗜食上燥之<lb/>
<pb n="KR3e0051_WYG_001-51b"/>
病生矣又如人因閃肭膝髁肘腕大痛醫者不察便用<lb/>
䤵針出血如未愈者再三刺血出血既多遂成跛躄内<lb/>
經曰足得血而能步血盡安得步哉若余治閃肭則不<lb/>
然以禹功散或通經二三錢下神祐丸或除濕丹百餘<lb/>
丸峻瀉一二十行則痛出當痒發痛屬夏痒屬秋出則<lb/>
夏衰矣此五行勝復之理也故凡腰胯脇痛杖瘡落馬<lb/>
墜墮打撲莫不同然葢此痛得之于外非其先元虚元<lb/>
弱古人云痛隨利減宜峻瀉一二十行畢但忌熱酒可<lb/>
<pb n="KR3e0051_WYG_001-52a"/>
一藥而愈勿謂峻瀉輕侮此法昔有齒痛連月不止以<lb/>
鉄鈴鉏取之血不止而死又有人因上下齒痛凡治痛<lb/>
者輙取不數年上下齒盡至五十嵗生硬之物皆不能<lb/>
食夫上下齒痛皆由手足陽明二經風熱甚而痛矣可<lb/>
用大小承氣湯藏用丸祛風丸等藥瀉之則痛當自止<lb/>
内經曰諸痛痒瘡瘍皆屬心火啓𤣥子云百端之起皆<lb/>
自心生心者火也火生土之故也出牙之誤不可不知<lb/>
又如治水腫痛者多用水銀輕粉白丸子大毒之藥下<lb/>
<pb n="KR3e0051_WYG_001-52b"/>
之水腫未消而牙齒落牙齒落而不進食水盡而立斃<lb/>
復有人于兩足鍼之水出如泉水盡亦斃<lb/>
　<lb/>
　<lb/>
　<lb/>
　<lb/>
　<lb/>
　儒門事親卷一<lb/>
</p>
<p>
</p>
  </div>
</body>
</text>
</TEI>
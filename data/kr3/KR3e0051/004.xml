<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儒門事親卷四</head> <lb/>
    <p>
<pb n="KR3e0051_WYG_004-1a"/>
欽定四庫全書<lb/>
　儒門事親卷四<lb/>
　　　　　　　　　　　　金　張從正　撰<lb/>
　　風一<lb/>
夫風者厥隂風木之主也諸風掉眩風痰風厥涎潮不<lb/>
　利半身不遂失音不語留飲飱泄痰實嘔逆旋運口<lb/>
　喎搐搦僵仆目眩小兒驚悸狂妄胃脘當心而痛上<lb/>
　支兩脇咽膈不通偏正頭痛首風沐風手足攣急肝<lb/>
<pb n="KR3e0051_WYG_004-1b"/>
　木為病人氣在頭<lb/>
　　　防風通聖散　防風天麻湯　防風湯<lb/>
　　　祛風丸　　　排風湯　　　小續命湯<lb/>
　　　消風散<lb/>
　　暑二<lb/>
夫暑者為少隂君火之主也諸痛痒瘡瘍癰疽腫毒及<lb/>
　胃煩熱嗌乾欬喘唾血泄血胕腫肩痺皆内痛心痛<lb/>
　肺脹腹脹欎悶風温病多發風傷於榮温傷於衛血<lb/>
<pb n="KR3e0051_WYG_004-2a"/>
　為榮氣為衛其脈兩手多沉自汗出身重多睡必鼾<lb/>
　三日以裏且宜辛凉解之或辛温解之如不已裏證<lb/>
　未罷大不可下如下則胃中虚空四日之外表熱入<lb/>
　裏則譫語口乾發疹潮熱直視失溲者十死八九肺<lb/>
　金為病人氣在胸及小兒瘡疹丹熛但發人氣在腹<lb/>
　　　白虎湯　　　桂苓甘露散　化痰玉壺丸<lb/>
　　　益元散　　　玉露散　　　石膏散<lb/>
　　濕三<lb/>
<pb n="KR3e0051_WYG_004-2b"/>
夫濕者為太隂濕土之主也諸濕腫滿霍亂泄注胕腫<lb/>
　骨痛及腰膝頭項痛風痺痿厥唾有血心懸如饑熱<lb/>
　痛始作三陽受之一日太陽二日陽明三日少陽可<lb/>
　汗而已如四日太隂五日少隂六日厥隂可下而已<lb/>
　或七日不愈再傳至十三日大邪皆去六經悉和則<lb/>
　愈矣腎水為病<lb/>
　　　五苓散　　　葶藶木香散　白术木香湯<lb/>
　　　益元散　　　大橘皮湯　　神助散<lb/>
<pb n="KR3e0051_WYG_004-3a"/>
　　　桂苓白术丸<lb/>
　　火四<lb/>
夫火者少陽相火之主也諸暴死發熱惡寒痛病大作<lb/>
　傳為水腫面黄身痿泄注膿血赤白為利癰腫疽毒<lb/>
　丹熛瘍疹小兒疳瀉腹脹暴下如水心胸中熱甚則<lb/>
　鼽衂胸脇皆痛耳聾口苦舌乾與臟毒下血米穀不<lb/>
　化腸鳴切痛消渴上喘肺金為病<lb/>
　　　凉膈散　　　黄連解毒湯　瀉心散<lb/>
<pb n="KR3e0051_WYG_004-3b"/>
　　　神芎丸　　　八正散　　　調胃散<lb/>
　　　調胃承氣湯<lb/>
　　燥五<lb/>
夫燥者是陽明燥金之主也諸氣憤欎腸胃乾涸皮膚<lb/>
　皴揭脇痛寒瘧喘咳腹中鳴注泄鶩溏脇肋暴痛不<lb/>
　可反側嗌乾面塵肉脫色惡及丈夫㿗疝婦人少腹<lb/>
　痛帶下赤白瘡瘍痤癤喘咳潮熱大便澁燥及馬刀<lb/>
　挾癭之瘡肝木為病<lb/>
<pb n="KR3e0051_WYG_004-4a"/>
　　　神功丸　　　脾約丸　　　麻仁丸<lb/>
　　　潤體丸　　　四生丸<lb/>
　　寒六<lb/>
夫寒者是太陽寒水之主也諸寒冷濕痺肘臂攣急秋<lb/>
　濕既多寒咳為嗽痰厥心痛心中澹澹大動胷脇胃<lb/>
　脘痛不可食食已不饑吐利腥穢屈伸不便上下所<lb/>
　出不禁目盲堅痞色炲渴而飲冷積水足浮腫囊縮<lb/>
　四肢冷爪甲青心火為病<lb/>
<pb n="KR3e0051_WYG_004-4b"/>
　　　薑附湯　　　四逆湯　　　二薑湯<lb/>
　　　术附湯　　　大己寒丸　　理中湯<lb/>
　　解利傷寒七<lb/>
夫冒風時氣温病傷寒三日以裏頭痛身熱惡寒可用<lb/>
　通聖散益元散各五七錢水一大碗入生薑十餘片<lb/>
　葱白連鬚者十餘莖荳䜴一撮同煎三五沸去滓稍<lb/>
　熱先以多半投之良久用釵子於咽㗋中探引吐了<lb/>
　不宜嗽口次用少半亦稍熱投之更用葱醋酸辣湯<lb/>
<pb n="KR3e0051_WYG_004-5a"/>
　投之衣被葢覆汗出則愈矣如遇世亂内經曰歲火<lb/>
　太過炎暑流行火氣大盛肺金受邪上應熒惑大而<lb/>
　明現若用辛凉之劑解之則萬舉萬全也若遇治世<lb/>
　人安可用升麻湯葛根湯敗毒散辛温之劑解之亦<lb/>
　加䓤根白荳豉上涌而表汗内經曰因其輕而揚之<lb/>
　揚者發揚也吐汗發揚寒熱之邪既吐汗之後必大<lb/>
　將息旬日之後其邪不復作也<lb/>
又一法或於無藥之處可用酸虀汁一大椀煎三五沸<lb/>
<pb n="KR3e0051_WYG_004-5b"/>
　去菜葉猛服訖少間用釵子咽㗋中探引吐了如此<lb/>
　三次後煎葱醋酸辣湯投之以衣被葢覆汗出則解内<lb/>
　經曰酸苦涌泄為隂涌者吐也傷寒三日頭痛身熱<lb/>
　是病在上也在上者固宜涌之然後以淡漿粥飬之<lb/>
　一二日則愈矣<lb/>
又一法可用不卧散解之於兩鼻内㗜之連啑噴三二<lb/>
　十次以衣被盖覆用此藥時當於暖室中啑罷以酸<lb/>
　辣漿粥投之汗出如洗啑噴者同吐法也此法可與<lb/>
<pb n="KR3e0051_WYG_004-6a"/>
　雙解散為表裏也<lb/>
又有導引一法可於一閒處用之先敎病人盤脚而坐<lb/>
　次用兩手交十指攀腦後風池風府二穴乃是風門<lb/>
　也向前叩首幾至於地如此連㸃一百二十數急以<lb/>
　葱醋粥辛辣湯投之汗出立解<lb/>
　傷寒温疫時氣冒風中暑俱四時不正之氣也人若<lb/>
　初感之皆頭痛惡寒身熱及寒熱徃來腰脊强是太<lb/>
　陽經受之也内經曰可先治内而後治外先用生薑<lb/>
<pb n="KR3e0051_WYG_004-6b"/>
　䓤白荳豉煎雙解散上涌及汗出則解如不解者至<lb/>
　五六日或不大便喘滿譫語實熱兩手脉沉可用調<lb/>
　胃大小承氣湯下之慎不可用銀粉芭荳霜杏仁芫<lb/>
　花熱藥下之則必死此先治外而後治内也如大汗<lb/>
　之後慎不可食葵羮藿菜羊猪雞犬魚兔等肉惟不<lb/>
　先明必致重困後必難治也傷寒七八日發黄有斑<lb/>
　潮熱腹滿者或痰實作止雖諸承氣湯下過者仲景<lb/>
　曰寸口脉浮滑者可用苽蔕散吐之然傷寒寸口脉<lb/>
<pb n="KR3e0051_WYG_004-7a"/>
　浮滑者可用雜病寸口脉沉者可吐叔和云寸脉沉<lb/>
　兮胸有痰啟𤣥子曰上盛不已吐而奪之是也<lb/>
　　風八<lb/>
夫風中失音悶亂喎斜口眼内經曰風之為病善行而<lb/>
　數變故百病皆生於風也可用三聖散吐之如不省<lb/>
　人事牙闗𦂳閉粥菜不能下者煎三聖散鼻内灌之<lb/>
　吐出涎口自開也次服通聖散凉膈散大人參半夏<lb/>
　丸桂苓甘露散等大忌雞猪魚兎酒醋蕎麵動風引<lb/>
<pb n="KR3e0051_WYG_004-7b"/>
　痰之物吐痰之法在方論中<lb/>
　頭風眩運手足時復麻痺胃脘發痛心腹滿悶按之<lb/>
　如水聲可用獨聖散吐之吐訖可服辛凉清上之藥<lb/>
　仲景曰此寒痰結於胸中之致然也<lb/>
　　痺九<lb/>
夫大人小兒風寒濕三氣合而為痺及手足麻木不仁<lb/>
　者可用欎金散吐之吐訖以導水丸通經散泄之泄<lb/>
　訖以辛温之劑發散汗出則可服當歸芍藥乳沒行<lb/>
<pb n="KR3e0051_WYG_004-8a"/>
　經和血等藥如不愈則便不宜服此等藥<lb/>
　　痿十<lb/>
夫男女年少面黄身熱肌瘦寒熱徃來如瘧更加涎嗽<lb/>
　不止或喘滿面浮此名曰肺痿可用獨聖散吐之吐<lb/>
　訖次用人參柴胡飲子小柴胡飲子加當歸桂苓甘<lb/>
　露散之類内經曰男女之病皆同也男子精不足是<lb/>
　味不化也女子血不流是氣不月也又曰形不足者<lb/>
　温之以氣精不足者補之以味是也<lb/>
<pb n="KR3e0051_WYG_004-8b"/>
　　厥十一<lb/>
夫厥之為病手足及膝下或寒或熱也舉世傳為脚氣<lb/>
　寒濕之病豈知内經中本無脚氣陽氣衰於下則為<lb/>
　寒厥隂氣衰於上則為熱厥熱厥為手足熱寒厥為<lb/>
　手足寒也陽經起於足指之表隂經起於足心之下<lb/>
　陽氣勝則足下熱隂氣勝則足下寒熱厥者寒在上<lb/>
　也寒厥者熱在上也寒在上者以温劑補肺金熱在<lb/>
　上者以凉劑清心火則愈矣若尸厥痿厥風厥氣厥<lb/>
<pb n="KR3e0051_WYG_004-9a"/>
　酒厥可一涌而醒次服降火益水和血通氣之藥使<lb/>
　粥食調養無不瘥者若其餘諸厥倣此行之慎勿當<lb/>
　疑似之間便作風氣相去邈矣<lb/>
　　癎十二<lb/>
夫癎病不至於目瞪如愚者用三聖散投之更用大盆<lb/>
　一箇於暖室中令汗下吐三法俱行次服通聖散百<lb/>
　餘日則愈矣至於目瞪如愚者不可治内經曰神不得<lb/>
　守謂神亂也<lb/>
<pb n="KR3e0051_WYG_004-9b"/>
　　瘧十三<lb/>
夫富貴膏粱之人病瘧或間日或頻日或作熱或作寒<lb/>
　或多寒少熱或多熱少寒宜以大柴胡湯下之下過<lb/>
　三五行次服白虎湯玉露散桂苓甘露散之類如不<lb/>
　愈者是積熱大甚宜以神芎藏用丸三花神祐丸調<lb/>
　胃承氣湯等藥大作劑料下之下訖以長流水煎五<lb/>
　苓散服之或服小柴胡湯數服亦可如不愈復以常<lb/>
　山散吐之後服凉膈散白虎湯之類必愈矣大忌熱<lb/>
<pb n="KR3e0051_WYG_004-10a"/>
　麵及羊肉雞猪魚兎等物如食之瘧疾復作以至不<lb/>
　救<lb/>
　貧賤蒭蕘之人病瘧以飲食踈糲衣服寒薄勞力動<lb/>
　作不可與膏梁之人同法而治臨發日可用野夫多<lb/>
　効方温脾散治之如不愈用辰砂丹治之則愈矣如<lb/>
　服藥訖宜以長流水煎白虎湯五苓散服之不宜食<lb/>
　熱物及燥熱之藥以瘧疾是傷暑伏熱之故也内經<lb/>
　曰夏傷於暑秋必痎瘧可不信哉忌物同前<lb/>
<pb n="KR3e0051_WYG_004-10b"/>
　　泄痢十四<lb/>
夫大人小兒暴注瀉水不已内經曰注下也注下者水<lb/>
　利也火運太過之病火主暴逆之故也急宜用水調<lb/>
　桂苓甘露散五苓散益元散或以長流水煎過放冷<lb/>
　服則愈慎不可驟用罌粟殻乾薑荳䓻聖散子之類<lb/>
　縱瀉止則腸胃不通轉生他疾止可以分隂陽利水道<lb/>
　而已<lb/>
　　疳利十五<lb/>
<pb n="KR3e0051_WYG_004-11a"/>
夫病疳利米糓不化日夜無度腹中雷鳴下利完糓出<lb/>
　可用導水丸禹功散瀉訖一二日可服胃風湯不愈<lb/>
　則又可與桂枝麻黄湯發汗則愈矣内經曰久風入<lb/>
　中為腸澼飱泄啓𤣥子云風在腸中上薫於胃所食<lb/>
　不化而出又云飱泄者是暮食不化也又經云春傷<lb/>
　於風夏必飱泄故可汗而愈内經曰風隨汗出痛隨<lb/>
　利减若服荳䓻罌粟殻之類久而不輟則變為水腫<lb/>
　以成不救也<lb/>
<pb n="KR3e0051_WYG_004-11b"/>
　　藏毒下血十六<lb/>
夫藏毒下血可用調胃承氣湯加當歸瀉訖次用芍藥<lb/>
　蘗皮丸黄連解毒湯五苓益元各停調下五七錢服<lb/>
　之内經曰腸癖便血何如荅曰澼者腸間積水也身<lb/>
　熱則死寒則生熱為血氣敗故死寒為榮氣在則生<lb/>
　七日而死者死於火之成數也<lb/>
　　下利膿血十七<lb/>
夫下利膿血腹痛不止可用調胃承氣湯加生薑棗煎<lb/>
<pb n="KR3e0051_WYG_004-12a"/>
　更下藏用七八十丸量虚實加减瀉訖次用長流水<lb/>
　調五苓散五七錢或加燈心煎調下亦得調益元散<lb/>
　五七錢亦可大忌油膩一切熱物則愈矣<lb/>
　　水泄不止十八<lb/>
夫男子婦人病水濕瀉注不止因服荳䓻烏梅薑附峻<lb/>
　熱之劑遂令三焦閉溢水道不行水滿皮膚身體否<lb/>
　腫面黄腹大小便赤澁兩足按之陷而復起内經曰<lb/>
　諸濕腫滿皆属脾土可用獨聖散吐之如時月寒凉<lb/>
<pb n="KR3e0051_WYG_004-12b"/>
　宜於煖室不透風處用火一盆以藉火力出汗次以導<lb/>
　水禹功散量虚實瀉十餘行濕去腫减則愈矣是汗<lb/>
　下吐三法齊行既汗下吐訖腑臟空虚宜以淡漿粥<lb/>
　飬腸胃二三日次服五苓散益元同煎燈心湯調下<lb/>
　如勢未盡更宜服神助散舊名葶藶散可以流濕潤<lb/>
　燥分隂陽利小便不利小便非其法也既平之後宜<lb/>
　大將息忌魚鹽酒肉菓木房室等事如此三年則可<lb/>
　矣如或不然决死而不救也<lb/>
<pb n="KR3e0051_WYG_004-13a"/>
　　痔漏腫痛十九<lb/>
夫痔漏腫痛内經曰因而大飽筋脉横解腸澼為痔痔<lb/>
　而不愈變而為漏同治濕法而治之可先用導水丸<lb/>
　禹功散瀉訖次服枳殻丸木香㯽榔丸更加以葵羮<lb/>
　菠菜猪羊血等通利腸胃大忌房室雞魚酒醋等物<lb/>
　　霍亂吐瀉二十<lb/>
夫霍亂吐瀉不止者可用五苓散益元散各停氷水調<lb/>
　下五七錢如無氷水可用新汲水調下桂苓甘露散<lb/>
<pb n="KR3e0051_WYG_004-13b"/>
　玉露散清凉飲子調下五七錢或香薷湯調下五七<lb/>
　錢亦可如無已上諸藥可服地漿三五盞亦可地漿<lb/>
　者可於净地掘一井子用新汲水一桶並於井子攪<lb/>
　令渾候澄清連飲三五盞立愈大忌白术湯薑桂烏<lb/>
　附種種燥熱之藥若服之則必死矣巢氏云霍者揮<lb/>
　霍而成疾亂者隂陽亂也皆由隂陽清濁二氣相干<lb/>
　故也<lb/>
　　大便澁滯二十一<lb/>
<pb n="KR3e0051_WYG_004-14a"/>
夫老人久病大便澁滯不通者可服神功丸麻仁丸四<lb/>
　生丸則愈矣時復食葵菜菠菜猪羊血自然通利也<lb/>
　内經云以滑養竅是也此病不愈令人失明也<lb/>
　　五種淋瀝二十二<lb/>
夫大人小兒病沙石淋及五種淋瀝閉癃并臍腹痛益<lb/>
　元散主之以長流水調下八正散石韋散依方服用<lb/>
　此三藥皆可加减服之<lb/>
　　酒食不消散二十三<lb/>
<pb n="KR3e0051_WYG_004-14b"/>
夫一切冷食不消宿酒不散亦同傷寒身熱惡寒戰慄<lb/>
　頭項痛腰脊强及兩手脉沉不可用雙解止可用導<lb/>
　飲丸五六十丸量虚實加减利五七行所傷冷食宿<lb/>
　酒若推盡則頭痛等病自愈也次以五苓散生薑棗<lb/>
　長流水煎服五六服不可服酒癥進食丸此藥皆犯<lb/>
　芭荳有熱毒之故也<lb/>
　　酒食所傷二十四<lb/>
夫膏粱之人起居閒逸奉飬過度酒食所傷以致中脘<lb/>
<pb n="KR3e0051_WYG_004-15a"/>
　留飲脹悶痞膈醋心可服木香導飲丸以治之<lb/>
夫蒭蕘之人飲食麄糲衣服寒薄勞役動作一切酒食<lb/>
　所傷以致心腹滿悶時嘔酸水用進食丸治之<lb/>
　　沉積水氣二十五<lb/>
夫一切沉積水氣兩脇刺痛中滿不能食頭目眩者可<lb/>
　用茶調散輕涌訖冷涎一二升次服七宣丸則愈矣<lb/>
　木香㯽榔丸導飲丸亦妙不可用芭荳銀粉等藥<lb/>
　　諸積不化二十六<lb/>
<pb n="KR3e0051_WYG_004-15b"/>
夫諸積不化可服無憂散每月瀉三五次可用桂苓白<lb/>
　术丸散妙功丸大忌生硬粘滑動風發熱等物<lb/>
　　骨蒸熱勞二十七<lb/>
夫男子婦人骨蒸熱勞皮膚枯乾痰唾稠粘四肢疼痛<lb/>
　面赤唇乾煩燥睡卧不寧或時喘嗽飲食少味困弱<lb/>
　無力虚汗黄痩等疾内經曰男子因精不足而成女<lb/>
　子因血不流而得也可先以茶調散輕涌訖次以導<lb/>
　水禹功散輕瀉三兩行後服柴胡飲子桂苓甘露散<lb/>
<pb n="KR3e0051_WYG_004-16a"/>
　搜風丸白术調中湯木香㯽榔丸人參犀角散之類<lb/>
　量虚實選而用之如咯血吐血便血此乃亡血也並<lb/>
　不宜吐吐之則神昏内經曰血者人之神也故亡血<lb/>
　則不宜吐慎不可服峻熱薑附之藥若服之則飲食<lb/>
　難進肌肉消削轉成危篤也五勞之病乃今人不明<lb/>
　發表攻裏之過也大忌暑月於手腕足外踝上著灸<lb/>
　手腕者陽池穴也此穴皆肌肉淺薄之處灸瘡最難<lb/>
　痊可及胸次中脘臍下背俞三里等穴或有灸數十<lb/>
<pb n="KR3e0051_WYG_004-16b"/>
　者及以燔針終無一効病人反受苦可不思之勞疾<lb/>
　多饞所思之物但可食者宜食療本草而與之菠菜<lb/>
　葵羮氷水凉物慎不可禁以圖水糓入胃脉道乃行<lb/>
　也若過忌慎則胃口閉胃口閉則形必痩形痩脉空<lb/>
　乃死之候也諸勞皆可倣此<lb/>
　　虚積二十八<lb/>
夫病人多日虚積無力補之以無比山藥丸則愈矣<lb/>
　　上喘中滿二十九<lb/>
<pb n="KR3e0051_WYG_004-17a"/>
夫上喘中滿醋心腹脹時時作聲否氣上下不能宣暢<lb/>
　叔和云氣壅三焦不得昌是也可用獨聖散吐之吐<lb/>
　訖次用導水禹功輕瀉三五行不愈更以利膈丸瀉<lb/>
　之使上下宣通不能壅滯後服平胃散五苓散益元<lb/>
　散桂苓甘露散三和散分隂陽利水道之藥則愈矣<lb/>
　　一切涎嗽三十<lb/>
夫富貴之人一切涎嗽是飲食厚味熱痰之致然也先<lb/>
　用獨聖散吐之吐訖可服人參散通聖散加半夏以<lb/>
<pb n="KR3e0051_WYG_004-17b"/>
　此止嗽更服大人參半夏丸以之化痰也大忌酸鹹<lb/>
　油膩生硬熱物也<lb/>
　　咳嗽三十一<lb/>
夫貧賤之人咳嗽内外感風冷寒濕之致然也内經曰<lb/>
　秋傷於濕冬生咳嗽可服寧神散寧肺散加白术之<lb/>
　類則愈矣忌法同前<lb/>
　　欬逆三十二<lb/>
夫男子婦人欬逆俗呼曰忔忒乃隂陽不和也乃傷寒<lb/>
<pb n="KR3e0051_WYG_004-18a"/>
　亦有欬逆者並可用既濟散治之忌寒熱物宜食温<lb/>
　淡物以飬胃氣耳<lb/>
　　風痰三十三<lb/>
夫風痰酒痰或熱在膈上頭目不清涕唾稠粘或欬嗽<lb/>
　上喘時發潮熱可用獨聖散吐之吐訖可服搜風丸<lb/>
　凉膈散之類内經曰流濕潤燥是也<lb/>
　　咯血衂血嗽血三十四<lb/>
夫男子婦人咯血衂血嗽血欬膿血可服三黄丸黄連<lb/>
<pb n="KR3e0051_WYG_004-18b"/>
　解毒湯凉膈散加桔梗當歸大煎劑料時時呷之内<lb/>
　經曰治心肺之病最近藥劑不厭頻而少時時呷之<lb/>
　者是也<lb/>
　　消渴三十五<lb/>
夫三消渴内經曰三消渴者肺消膈消風消也右以繅<lb/>
　絲煑蠒湯澄清頓服之則愈或取生藕汁頓服之亦<lb/>
　愈<lb/>
　　雷頭三十六<lb/>
<pb n="KR3e0051_WYG_004-19a"/>
夫雷頭懶于乃俗之謬名也此疾是胸中有寒痰多沐<lb/>
　之致然也可以茶調散吐之吐訖冷痰三二升次用<lb/>
　神芎丸下三五行然後服愈風餅子則愈矣雷頭者<lb/>
　是頭上赤腫核或如生薑片酸棗之狀可用䤵針刺<lb/>
　而出血永除根本也<lb/>
　　頭痛不止三十七<lb/>
夫頭痛不止乃三陽之受病也三陽者各分部分頭與<lb/>
　項痛者是足太陽膀胱之經也攅竹痛俗呼為眉稜<lb/>
<pb n="KR3e0051_WYG_004-19b"/>
　痛者是也額角上痛俗呼為偏頭痛者是少陽經也<lb/>
　如痛久不已則令人䘮目以三陽受病皆胸膈有宿<lb/>
　痰之致然也先以茶調散吐之後以香薷散白虎湯<lb/>
　投之則愈然頭痛不止可煎葱白鬚荳豉湯吐之吐<lb/>
　訖可服川芎薄荷辛凉清上搜風丸香芎散之類仲<lb/>
　景曰葱根荳豉亦吐傷寒頭痛叔和云寸脉急而頭<lb/>
　痛是也<lb/>
　　兩目暴赤三十八<lb/>
<pb n="KR3e0051_WYG_004-20a"/>
夫兩目暴赤發痛不止可以長流水煎鹹湯吐之次服<lb/>
　神芎丸四物湯之類内經曰暴病皆属火也又曰治<lb/>
　病有緩急急則治其標緩則治其本標者赤腫也本<lb/>
　者火熱也以草莖鼻中出血最妙<lb/>
　　目腫三十九<lb/>
夫目暴赤腫痛不能開者以青金散鼻内搐之鼻内出<lb/>
　血更㨗<lb/>
　　病目經年四十<lb/>
<pb n="KR3e0051_WYG_004-20b"/>
夫病赤目經年不愈者是頭風所加之令人頭痛可用<lb/>
　獨聖散八正散之類赤目腫作是足厥隂肝經有熱<lb/>
　利小便能去肝經風熱也<lb/>
　　風衝泣下四十一<lb/>
夫風衝泣下者俗呼為冷涙者是也内經曰太陽經不<lb/>
　禁固也又曰熱則五液皆出肝熱故淚出風衝於外<lb/>
　火發於内風火相搏由此而泣下也治之以貝母一<lb/>
　枚白膩者胡椒七粒不犯銅鐵研細臨卧㸃之可也<lb/>
<pb n="KR3e0051_WYG_004-21a"/>
　　風蛀牙疼四十二<lb/>
夫風蛀牙疼久不愈者用針挿芭荳一枚於燈焰上燎<lb/>
　之烟盡存性於牙窩根盤上薫之則愈<lb/>
　　口瘡四十三<lb/>
夫大人小兒瘡唇緊用酸漿水洗去白痂臨困㸃緑袍<lb/>
　散如或不愈貼赴筵散又不愈貼鈆白霜散則愈矣<lb/>
　　㗋閉四十四<lb/>
夫男子婦人喉閉腫痛不能言者刺兩手大拇指去爪<lb/>
<pb n="KR3e0051_WYG_004-21b"/>
　甲如韮葉是少商穴少商是肺金之井穴也以䤵針<lb/>
　刺血出立愈如不愈以温白湯口中含嗽是以熱導<lb/>
　熱也<lb/>
　　癭四十五<lb/>
夫癭囊腫悶嵇叔夜飬生論云頸如險而癭水土之使<lb/>
　然也可用人參化癭丹服之則消也又以海蔕海藻<lb/>
　昆布三味皆海中之物但得三味投之於水瓮中常<lb/>
　食亦可消矣<lb/>
<pb n="KR3e0051_WYG_004-22a"/>
　　背疽四十六<lb/>
夫背瘡初發便可用藏用丸玉燭散大作劑料下臟腑<lb/>
　一二十行次以䤵針於腫焮處亂刺血出如此者三<lb/>
　後以陽起石散傅之不可便服内托散内犯官桂更<lb/>
　用酒煎男子以背為陽更以熱投熱無乃太熱乎如<lb/>
　瘡少愈或瘡口未合瘡痂未歛風痒時作可服内托<lb/>
　散以辟風邪耳<lb/>
　　瘰癧四十七<lb/>
<pb n="KR3e0051_WYG_004-22b"/>
夫人頭目有瘡腫瘰癧及胸臆胠脇之間或有瘡痂腫<lb/>
　核不消及有膿水不止可用滄鹽一二兩炒過以長<lb/>
　流水一大碗煎放温作三五次頓服訖候不多時於<lb/>
　咽喉中探引吐涎三二升後服和血通經之藥如玉<lb/>
　燭散四物湯之類是也内經曰鹹味涌泄為隂涌者<lb/>
　吐也瀉者泄也銅人曰少陽起於目銳眥行耳後下<lb/>
　脇肋過期門瘰癧結核馬刀挾癭是少陽膽經多氣<lb/>
　少血之病也<lb/>
<pb n="KR3e0051_WYG_004-23a"/>
　　便癰四十八<lb/>
夫便癰者乃男子之疝也俗呼為便癰言於不便處害<lb/>
　一癰故名便癰也便癰者謬名也難素所不載也然<lb/>
　足厥隂肝之經絡是氣血行流之道路也衝任督脉<lb/>
　亦属肝經之傍絡也難經曰男子有七疝是也便癰<lb/>
　者血疝也治之以導水丸桃仁承氣湯或抵當湯投<lb/>
　之同瘀血不散而治大作劑料峻瀉一二十行次以<lb/>
　玉燭散和氣血通經絡之類則是也世之多用大黄<lb/>
<pb n="KR3e0051_WYG_004-23b"/>
　牡蠣而已間有不愈者是不知和血通經之道也<lb/>
　　惡瘡四十九<lb/>
夫一切惡瘡久不愈者以木香㯽榔散貼之則愈<lb/>
　　下疳五十<lb/>
夫下疳乆不愈者俗呼為臊疳是也先以導水禹功先<lb/>
　瀉肝經外以木香散傅之日上三兩度然後服淡粥<lb/>
　一二日則止<lb/>
　儒門事親卷四<lb/>
</p>
<p>
</p>
  </div>
</body>
</text>
</TEI>
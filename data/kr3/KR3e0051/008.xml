<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儒門事親卷八</head> <lb/>
    <p>
<pb n="KR3e0051_WYG_008-1a"/>
欽定四庫全書<lb/>
　儒門事親卷八<lb/>
　　　　　　　　　　　　金　張從正　撰<lb/>
　内積形<lb/>
　　傷冷酒一百二十二<lb/>
戴人出遊道經陽夏問一舊友其人病已危矣戴人往<lb/>
視之其人曰我别無病三年前當隆暑時出村野有以<lb/>
煑酒饋予者適村落無湯器冷飲數升便覺左脇下悶<lb/>
<pb n="KR3e0051_WYG_008-1b"/>
漸痛結硬至今不散鍼灸磨藥殊不得効戴人診其兩<lb/>
手脈俱沉實而有力先以獨聖散吐之一涌二三升色<lb/>
如煑酒香氣不變後服和脾散去濕藥五七日百脉冲<lb/>
和始知鍼灸無功增苦楚矣<lb/>
　　心下沉積一百二十三<lb/>
顯慶寺僧應公有沉積數年雖不卧床枕毎於四更後<lb/>
心頭悶硬不能安卧須起行寺中習以為常人莫知為<lb/>
何病以藥請于戴人戴人令涌出膠涎一二升如黒礬<lb/>
<pb n="KR3e0051_WYG_008-2a"/>
水繼出黃緑水又下膿血數升自爾胸中如失巨山飲<lb/>
餌無算安眠至曉<lb/>
　　茶癖一百二十四<lb/>
一緇侣好茶成癖積在左脇戴人曰此與肥氣頗同然<lb/>
㾬瘧不作便非肥氣雖病十年不勞一日况兩手脈沉<lb/>
細有積故然吾治無鍼灸之苦但小惱一餉可享壽盡<lb/>
期先以茶調散吐出宿茶水數升再以木如意揃之又<lb/>
涌數升皆作茶色次以三花神祐丸九十餘粒是夜瀉<lb/>
<pb n="KR3e0051_WYG_008-2b"/>
二十餘行膿水相兼燥糞瘀血雜然而下明日以除濕<lb/>
之劑使服十餘日諸苦悉蠲神清色莹<lb/>
　　腹脹水氣一百二十五<lb/>
蹙踘張承應年幾五十腹如孕婦面黃食減欲作水氣<lb/>
或令服黃茋建中湯及溫補之劑小溲涸閉從戴人療<lb/>
焉戴人曰建中湯攻表之藥也古方用之攻裏已誤也<lb/>
今更以此取積兩重誤也先以涌劑吐之置火於其旁<lb/>
大汗之次與猪腎散四錢以舟車丸引之下六缶殊不<lb/>
<pb n="KR3e0051_WYG_008-3a"/>
困續下兩次約三十餘行腹平軟健啖如昔常仲明云<lb/>
向聞人言瀉五六缶人豈能任及聞張承應渠云誠然<lb/>
乃知養生與攻痾本自不同今人以補劑療病宜乎不<lb/>
効<lb/>
　　痃氣一百二十六<lb/>
王亭村一童子入門狀如鞠恭而行戴人曰痃氣也令<lb/>
解衣揣之二道如臂其家求療于戴人先刺其左如刺<lb/>
重紙剥然有聲而斷令按磨之立軟其右亦然觀者咸<lb/>
<pb n="KR3e0051_WYG_008-3b"/>
嗟異之或問曰石關穴也<lb/>
　　胸膈不利一百二十七<lb/>
沈丘王宰妻病胸膈不利口流涎沫自言咽下胃中常<lb/>
雷聲心間作微痛又復發昏胸乳之間灸瘢如碁化痰<lb/>
利膈等藥服之三載病亦依然其家知戴人痰藥不損<lb/>
來求之一涌而出雪白䖝一條長五六寸有口鼻牙齒<lb/>
走於涎中病者忿而斷之中有白髪一莖此正與徐文<lb/>
伯所吐宫人髪瘕一同䖝出立安<lb/>
<pb n="KR3e0051_WYG_008-4a"/>
　　冷積一百二十八<lb/>
戴人過醮都營中飲㑹隣席有一卒説出妻事戴人問<lb/>
其故答曰吾婦為室女心下有冷積如覆盃按之如水<lb/>
聲以熱手熨之如水聚來已十五年矣恐斷我嗣是故<lb/>
棄之戴人曰公勿黜也如用吾藥病可除孕可得卒從<lb/>
之戴人診其脉沉而遲尺脉洪大而有力非無子之候<lb/>
也可不踰年而孕其良人笑曰試之先以三聖散吐涎<lb/>
一㪷心下平軟次服白术調中湯五苓散後以四物湯<lb/>
<pb n="KR3e0051_WYG_008-4b"/>
和之不再月氣血合度數月而娠二子戴人常曰用吾<lb/>
此法無不子之婦此言不誣<lb/>
　　積塊一百二十九<lb/>
菓菌劉子平妻腹中有塊如瓢十八年矣經水斷絶諸<lb/>
法無措戴人令一月之内涌四次下六次所去痰約一<lb/>
二桶其中不化之物有如葵菜者爛魚膓之狀涌時以<lb/>
木如意揃之覺病積如刮漸漸而平及積之既盡塊痕<lb/>
反窪如舊畧無少損至是而面有童色經水復行若當<lb/>
<pb n="KR3e0051_WYG_008-5a"/>
年少可以有子<lb/>
　　肥氣積一百三十<lb/>
陽夏張主簿之妻病肥氣初如酒杯大發寒熱十五餘<lb/>
年後因性急悲感病益甚惟心下三指許無病滿腹如<lb/>
石片不能坐卧鍼灸匝矣徒勞人耳乃敬邀戴人而問<lb/>
之既至斷之曰此肥氣也得之季夏戊巳日在左脇下<lb/>
如覆杯久不愈令人發㾬瘧㾬瘧者寒熱也以苽蒂散<lb/>
吐之魚腥黃涎約一二缶至夜繼用舟車丸通經散投<lb/>
<pb n="KR3e0051_WYG_008-5b"/>
之五更黃涎膿水相半五六行凡有積處皆覺痛後用<lb/>
白术散當歸散和血流經之藥如斯涌泄凡三四次而<lb/>
方愈<lb/>
　　伏瘕一百三十一<lb/>
汴梁曹大使女年既笄病血瘕數年太醫宜企賢以破<lb/>
血等藥治之不愈企賢曰除得陳州張戴人方愈一日<lb/>
戴承語至汴京曹大使乃邀戴人問焉戴人曰小腸遺<lb/>
熱於大腸為伏瘕故結硬如塊面黃不月乃用涌泄之<lb/>
<pb n="KR3e0051_WYG_008-6a"/>
法數年之疾不再旬而効女由是得聘企賢問誰治之<lb/>
曹大使曰張戴人企賢立使人邀之<lb/>
　　停飲一百三十二<lb/>
一婦從年少時因大哭罷痛飲氷水困卧水停心下漸<lb/>
發痛悶醫氏咸以為冷積治之以溫熱劑及禁食冷物<lb/>
一聞茶氣病輙内作如此數年燎鍼燒艾瘡孔數千十<lb/>
餘年後小便赤黃大便秘悶兩目加昏積水轉甚流於<lb/>
兩脇世謂水癖或謂支飲<graphic n="KR1216" url="https://raw.githubusercontent.com/kanripo/KR-Gaiji/master/images/KR1216.png" mimeType="image/png"/>漆稜荗攻磨之藥竟施之<lb/>
<pb n="KR3e0051_WYG_008-6b"/>
矣食日衰積日茂上至鳩尾旁至兩脇及臍下但發之<lb/>
時按之如水聲心腹結硬手不可近者月發五七次甚<lb/>
則欲死諸藥皆厭二十餘年求戴人發藥診其脉寸口<lb/>
獨沉而遲此胸中有痰先以苽蒂散涌痰五七升不數<lb/>
日再越痰水及㪷又數日上涌數升凡三涌三下汗如<lb/>
水者亦三其積皆去以流濕飲之藥調之月餘大瘥<lb/>
　　積氣一百三十三<lb/>
寄西華縣庠山東顔先生有積二十年目視物不真細<lb/>
<pb n="KR3e0051_WYG_008-7a"/>
字不覩當心如頑石毎發痛不可忍食減肉消黒䵟滿<lb/>
面腰不能直因遇戴人令涌寒痰一大盍如片粉夜以<lb/>
舟車丸通經散下爛魚腸葵菜汁七八行病十去三四<lb/>
以熱漿粥投之復去痰一盆次日又以舟車丸通經散<lb/>
前後約百餘行略無少困不五六日面紅䵟去食進目<lb/>
明心中空曠遂失頑石所在旬日外來謝<lb/>
　　沉積疑胎一百三十四<lb/>
脩弓杜匠其子婦年三十有孕已歲半矣毎發痛則召<lb/>
<pb n="KR3e0051_WYG_008-7b"/>
侍媼待之以為將産也一二日復故凡數次乃問戴人<lb/>
戴人診其脉濇而小斷之曰塊病也非孕也脉訣所謂<lb/>
濇脉如刀刮竹形主丈夫傷精女人敗血治之法下有<lb/>
病當瀉之先以舟車丸百餘粒後以調胃承氣湯加當<lb/>
歸桃仁用河水煎乘熱投之三兩日又以舟車丸桃仁<lb/>
承氣湯瀉青黃膿血雜然而下毎更衣以手向下推之<lb/>
揉之則出後三二日又用舟車丸以猪腎散佐之一二<lb/>
日又以舟車丸通經如前數服病十去九俟晴明當未<lb/>
<pb n="KR3e0051_WYG_008-8a"/>
食時以鍼瀉三隂交穴不再旬塊已没矣此與隔腹視<lb/>
五臟者復何異哉<lb/>
　　是胎非積一百三十五<lb/>
鬍王之妻病臍下積塊嘔食面黃肌瘦而不月或謂之<lb/>
乾血氣治之無効戴人見之曰孕也其人不信再三求<lb/>
治于戴人與之平藥以應其意終不肯下毒藥後月到<lb/>
果胎也人問何以别之戴人曰尺脉洪大也素問隂陽<lb/>
别論所謂隂摶陽别之脉<lb/>
<pb n="KR3e0051_WYG_008-8b"/>
　外積形<lb/>
　　瘤一百三十六<lb/>
戴人在西華衆人皆訕以為吐瀉一日魏壽之與戴人<lb/>
入食肆中見一夫病一瘤正當目之上網内眥色如灰<lb/>
李下垂覆目之睛不能視物戴人謂壽之曰吾不待食<lb/>
熟立取此瘤魏未之信也戴人曰吾與爾取此瘤何如<lb/>
其人曰人皆不敢割戴人曰吾非用刀割别有一術焉<lb/>
其人從之乃引入一小室中令俛卧一床以繩束其胻<lb/>
<pb n="KR3e0051_WYG_008-9a"/>
刺乳中大出血先令以手揉其目瘤上亦刺出雀糞立<lb/>
平出户壽之大驚戴人曰人之有技可盡窺乎<lb/>
　　膠瘤一百三十七<lb/>
郜城戴人之鄉也一女子未嫁年十八兩手背皆有瘤<lb/>
一類雞距一類角丸腕不能釧向明望之如桃膠然夫<lb/>
家欲棄之戴人見之曰在手背為膠瘤在面者為粉瘤<lb/>
此膠瘤也以䤵鍼十字刺破按出黃膠膿三兩匙立平<lb/>
瘤核更不再作婚事復成非素明者不敢用此法矣<lb/>
<pb n="KR3e0051_WYG_008-9b"/>
　　癭一百三十八<lb/>
新寨婦人年四十餘有癭三瓣戴人令以鹹吐之三涌<lb/>
三汗三下癭已半消次服化癭之藥遂大消去夫病在<lb/>
上者皆宜吐亦自有消息之法耳<lb/>
　　痔一百三十九<lb/>
趙君玉常病痔鳳眼草刺蝟皮槐根貍首之類皆用之<lb/>
或以乾薑作末塗猪肉炙食之大便燥結不利且痛後<lb/>
數日因病黃大涌瀉數次不言痔作<graphic n="KR0984" url="https://raw.githubusercontent.com/kanripo/KR-Gaiji/master/images/KR0984.png" mimeType="image/png"/>先生偶記而書<lb/>
<pb n="KR3e0051_WYG_008-10a"/>
之君玉自識戴人之後痔更不發耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0051_WYG_008-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儒門事親卷八<lb/>
</p>
<p>
</p>
  </div>
</body>
</text>
</TEI>
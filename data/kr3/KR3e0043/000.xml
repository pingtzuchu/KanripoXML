<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3e0043_WYG_000-1a"/>
欽定四庫全書　　　　子部五<lb/>
　提要<lb/>
　　濟生方八卷　　　　　醫家類<lb/>
　　　　<hi>臣</hi>等謹案濟生方八卷宋嚴用和撰用和始<lb/>
　　　　末未詳考吳澄集有易簡歸一方序稱嚴子<lb/>
　　　　禮剽陳氏三因方之論而附以經騐之藥以<lb/>
　　　　其名推之子禮似即用和字其人盖在陳言<lb/>
　　　　後矣澄又有古今通變仁夀方序曰世之醫<lb/>
<pb n="KR3e0043_WYG_000-1b"/>
　　　　師不一惟有所傳授得之嘗試者多騐予最<lb/>
　　　　喜嚴氏濟生方之藥不泛不繁用之輙有功<lb/>
　　　　盖嚴師扵劉其方乃平日所嘗試而騐者也<lb/>
　　　　則澄盖甚重此書矣其書分門别類條例甚<lb/>
　　　　備皆立論於前而以所處諸方次列於後自<lb/>
　　　　序稱論治凡八十製方凡四百總為十卷用<lb/>
　　　　之十五年收效甚多因鋟梓以傳是當時嘗<lb/>
　　　　板行扵世後經亡佚醫家但輾轉援引如歸<lb/>
<pb n="KR3e0043_WYG_000-2a"/>
　　　　脾湯至今尚冠以濟生之名盖其遺法今檢<lb/>
　　　　永樂大典中所採尚多以類裒輯得論五十<lb/>
　　　　六方二百四十餘釐為八卷雖不能及原書<lb/>
　　　　之數然其所闕亦僅十之三四而已書中議<lb/>
　　　　論平正條分縷析往往深中肯綮如論補益<lb/>
　　　　云藥惟平補柔而不僣專而不雜間有藥用<lb/>
　　　　羣隊必使剛柔相濟佐使合宜又云用藥在<lb/>
　　　　乎穏重論欬𠻳云今人治𠻳喜用傷脾之劑<lb/>
<pb n="KR3e0043_WYG_000-2b"/>
　　　　服之未見其效穀氣先有所損論吐衂云寒<lb/>
　　　　凉之劑不宜過進諸方備列参而用之盖其<lb/>
　　　　用藥主扵小心畏慎雖不善學之亦可以摸<lb/>
　　　　棱貽悮然用意謹嚴固可與張從正劉完素<lb/>
　　　　諸家互相調劑云乾隆四十六年九月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3e0043_WYG_000-3a"/>
原序<lb/>
余夙嗜名書蚤印師授以醫道行世五十餘年此因暇<lb/>
日論治凡八十製方凡四百總為十卷號濟生方出而<lb/>
用之十有五年收效甚多用鋟諸梓以廣其傳或謂古<lb/>
者處劑不過數種針炙不過數處君之方奚以多為余<lb/>
應之曰醫者意也生意在天地間一息不可間斷續此<lb/>
方所以續此意續此意所以續此生請勿以多議余嚴<lb/>
用和序<lb/>
</p>
<p>
</p>
  </div>
</body>
</text>
</TEI>
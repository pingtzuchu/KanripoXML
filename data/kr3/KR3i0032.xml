<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR3i0032_WYG_002-1a"/>
　　　夏月佛頂菊<lb/>
五六月開色微紅<lb/>
　　　後序<lb/>
菊之開也既黄白深淺之不同而花有落者有不落者<lb/>
蓋花瓣結宻者不落盛開之後淺黄者轉白而白色者<lb/>
漸轉紅枯于枝上花瓣扶疎者多落盛開之後漸覺離<lb/>
披遇風雨撼之則飄散滿地矣王介甫武夷詩云黄昏<lb/>
風雨打園林殘菊飄零滿地金歐陽永叔見之戲介甫<lb/>
<pb n="KR3i0032_WYG_002-1b"/>
曰秋花不落春花落為報詩人子細看介甫聞之笑曰<lb/>
歐陽九不學之過也豈不見楚辭云夕餐秋菊之落英<lb/>
東坡歐公門人也其詩亦有欲伴騷人賦落英與夫却<lb/>
繞東籬嗅落英亦用楚辭語耳王彦賓言古人之言有<lb/>
不必盡循者如楚辭言秋菊落英之語余謂詩人所以<lb/>
多識草木之名蓋為是也歐王二公文章擅一世而左<lb/>
右佩紉彼此相笑豈非於草木之名猶有未盡識之而<lb/>
不知有落有不落者耶王彦賓之徒又從而為之贅疣<lb/>
<pb n="KR3i0032_WYG_002-2a"/>
蓋益遠矣若夫可餐者乃菊之初開芳馨可愛耳若夫<lb/>
衰謝而後落豈復有可餐之味楚辭之過乃在於此或<lb/>
云詩之訪落落訓始也意落英之落蓋謂始開之花耳<lb/>
然則介甫之引證殆亦未之思歟或者之說不為無據<lb/>
余學為老圃而頗識草木者因併書于菊譜之後淳熈<lb/>
嵗次乙未閏九月望日吳門老圃叙<lb/>
　<lb/>
　<lb/>
<pb n="KR3i0032_WYG_002-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史氏菊譜<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>困知記</head>
    <p>
<pb n="KR3a0084_WYG_000-1a"/>
欽定四庫全書　　　　　子部一<lb/>
　困知記　　　　　　　　儒家類<lb/>
　　提要<lb/>
　　　　<hi>臣</hi>等謹案困知記二卷續録二卷附録一卷<lb/>
　　　　明羅欽順撰欽順字允升號整菴泰和人𢎞<lb/>
　　　　治癸丑一甲第三人及第官至南京吏部尚<lb/>
　　　　書贈太子太保諡文莊事蹟具明史儒林𫝊<lb/>
　　　　欽順潛心理學深有得於性命理氣之微㫖<lb/>
<pb n="KR3a0084_WYG_000-1b"/>
　　　　晚年乃述為是編以發明之前記成於嘉靖<lb/>
　　　　戊子凡一百五十六章續記成於嘉靖辛夘<lb/>
　　　　凡一百一十三章附録一卷皆與人論學之<lb/>
　　　　書凡六首欽順自稱初官京師與一老僧論<lb/>
　　　　佛漫舉禪語為答意其必有所得為之精思<lb/>
　　　　達旦恍然而悟既而官南雍取聖賢之書潛<lb/>
　　　　玩久之漸覺就實始知所見者乃此心虚靈<lb/>
　　　　之妙而非性之理自此研磨體認積數十年<lb/>
<pb n="KR3a0084_WYG_000-2a"/>
　　　　始確有以自信葢其學本真積力久而後得<lb/>
　　　　之故専以躬行實踐為務而斥王守仁良知<lb/>
　　　　之非嘗與守仁書講辨甚至此書摘發理奥<lb/>
　　　　明白直捷於後學實有啓迪之功其痛闢佛<lb/>
　　　　教反覆抉摘因人之所明而牖之尤為詳盡<lb/>
　　　　剴切髙攀龍嘗稱自唐以來排斥佛氏未有<lb/>
　　　　若是之明且悉者洵有禆於正學矣乾隆四<lb/>
　　　　十五年六月恭校上<lb/>
<pb n="KR3a0084_WYG_000-2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0084_WYG_000-3a"/>
困知記序<lb/>
余才㣲而質魯志復凡近早嘗從事章句不過爲利祿<lb/>
謀爾年㡬四十始慨然有志於道雖已晩然自謂茍能<lb/>
粗見大意亦庻㡬無負此生而官守拘牽加之多病工<lb/>
夫難得專一間嘗若有所見矣旣旬月或踰時又疑而<lb/>
未定如此者蓋二十餘年其於鑚研體䆒之功亦可謂<lb/>
盡心焉耳矣近年以來乃爲有以自信所以自信者何<lb/>
蓋此理之在心目間由本而之末萬象紛紜而不亂自<lb/>
<pb n="KR3a0084_WYG_000-3b"/>
末而歸本一眞湛寂而無餘惟其無餘是以至約乃知<lb/>
聖經所謂道心惟㣲者其本體誠如是也故人心道心<lb/>
之辨明然後大本可得而立大本誠立醻酢固當沛然<lb/>
是之謂易簡而天下之理得山林暮景獨學無朋雖自<lb/>
信則爾非有異同之論何由䆒極其歸趣乎每遇病體<lb/>
稍適有所尋繹輙書而記之少或數十言多或數百言<lb/>
旣無倫序且乏文采間有常談俗語亦不復刋削蓋初<lb/>
非有意於爲文也積久成帙置之座間時一披閱以求<lb/>
<pb n="KR3a0084_WYG_000-4a"/>
其所未至同志之士有過我者則出而講之不有益於<lb/>
彼未必無益於我也雖然書不云乎非知之艱行之惟<lb/>
艱三復斯言愧懼交集記分爲上下两卷通百有五十<lb/>
六章名以困知著其實爾嘉靖七年歲次戊子十有一<lb/>
月己亥朔日南至泰和羅欽順序<lb/>
</p>
<p>
</p>
  </div>
</body>
</text>
</TEI>
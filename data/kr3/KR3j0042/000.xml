<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>甕牖閒評</head>
    <p>
<pb n="KR3j0042_WYG_000-1a"/>
欽定四庫全書　　　　子部十<lb/>
　甕牖閒評　　　　　　雜家類二<hi>雜考之屬</hi>
　　提要<lb/>
　　　　<hi>臣</hi>等謹案甕牖閑評八卷宋史藝文志<lb/>
　　　　及晁公武陳振孫諸家俱未著録惟李<lb/>
　　　　燾續通鑑長編考異内間引其書明代文<lb/>
　　　　淵閣書目亦有此書一部一册而均未詳姓<lb/>
　　　　名時代永樂大典散載入各韻中亦不題撰<lb/>
<pb n="KR3j0042_WYG_000-1b"/>
　　　　人今考袁燮絜齋集有所作其父墓表云先<lb/>
　　　　公諱文字質甫四明鄞人㓜喜讀書不汲汲<lb/>
　　　　於科名而惟務勤學有襍著一編曰甕牖閒<lb/>
　　　　評又燮集載其曽祖知隨州曽祖妣石氏臂<lb/>
　　　　痛其祖延醫修佛及其父諸軼事皆與是編<lb/>
　　　　所紀相合則為袁文所撰無疑也其書専以<lb/>
　　　　考訂為主於經史皆有辨論條析同異多所<lb/>
　　　　發明而音韻之學尤多精審凡偏旁㸃畫反<lb/>
<pb n="KR3j0042_WYG_000-2a"/>
　　　　切訓詁悉能剖别於毫釐疑似之間其所載<lb/>
　　　　典故事實亦首尾完具往往出他書所未備<lb/>
　　　　雖徴引既繁不無小誤如謂漢書叙傳稱袁<lb/>
　　　　盎為子絲疑傳中字絲為脱文不知叙傳以<lb/>
　　　　四言為句故加子字以成文如史記項羽本<lb/>
　　　　紀稱字羽而自叙亦作子羽是其例也又謂<lb/>
　　　　古詩日暮倚修竹佳人殊未來所稱佳人乃<lb/>
　　　　賢人考日暮倚修竹乃杜甫佳人詩云非婦<lb/>
<pb n="KR3j0042_WYG_000-2b"/>
　　　　人已謬佳人殊未來乃江淹擬休上人怨别<lb/>
　　　　詩合為一篇尤非至於不知腹猶果然出莊<lb/>
　　　　子不知䑕姑為牡丹不知屠蒯杜蒯乃聲<lb/>
　　　　之轉如包胥之為勃蘓亦均失之眉睫之前<lb/>
　　　　而大致該洽實考据家之善本惜其在宋世<lb/>
　　　　已罕流傳迄明遂佚藏書家至不能舉其名<lb/>
　　　　又文之子燮孫甫史皆有傳而獨不及文其<lb/>
　　　　行事亦幾不可考今幸從沉埋剥蝕之餘復<lb/>
<pb n="KR3j0042_WYG_000-3a"/>
　　　　加釐訂排比成編使其姓名學問不致終没<lb/>
　　　　於來世亦可知顯晦之自有其時矣原書卷<lb/>
　　　　帙不可考今所輯者尚四百餘則條目頗為<lb/>
　　　　紛襍謹依類詮次分為八卷一卷論經二卷<lb/>
　　　　論史三卷論天文地理人事之類四卷専論<lb/>
　　　　小學五卷論詩詞書畫之類六卷論飲食衣<lb/>
　　　　服器用宫室之類七卷論釋道技術物産之<lb/>
　　　　類而以襍論因果怪異及自記之語終焉乾<lb/>
<pb n="KR3j0042_WYG_000-3b"/>
　　　　隆四十三年八月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3j0042_WYG_000-4a"/>
欽定四庫全書　　　　　子部十<lb/>
　甕牖閒評目錄　　　　　雜家類二<hi>雜考之屬</hi>
　　卷一<lb/>
　　　五十三條<lb/>
　　卷二<lb/>
　　　五十一條<lb/>
　　卷三<lb/>
　　　四十九條<lb/>
<pb n="KR3j0042_WYG_000-4b"/>
　　卷四<lb/>
　　　五十條<lb/>
　　卷五<lb/>
　　　五十四條<lb/>
　　卷六<lb/>
　　　五十三條<lb/>
　　卷七<lb/>
　　　五十四條<lb/>
<pb n="KR3j0042_WYG_000-5a"/>
　　卷八<lb/>
　　　四十八條<lb/>
</p>
<p>
</p>
  </div>
</body>
</text>
</TEI>
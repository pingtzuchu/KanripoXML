<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>金漳蘭譜</head>
    <p>
<pb n="KR3i0036_WYG_000-1a"/>
欽定四庫全書　　　　　　子部九<lb/>
　金漳蘭譜　　　　　　　　譜録類三<hi>草木禽魚之屬</hi>
　　提要<lb/>
　　　　<hi>臣</hi>等謹案金漳蘭譜三卷宋趙時庚撰時庚<lb/>
　　　　為宗室子其始末未詳以時字聫名推之葢<lb/>
　　　　魏王廷美之九世孫也是書亦載於説郛中<lb/>
　　　　而佚其下卷此本三卷皆備獨為完帙其序<lb/>
　　　　述亦頗詳贍大抵與王貴學蘭譜相為出入若<lb/>
<pb n="KR3i0036_WYG_000-1b"/>
　　　　大張青蒲統領之類此書但列其名及華葉<lb/>
　　　　根莖而已王氏蘭譜則詳其得名之由曰大<lb/>
　　　　張青者張其姓讀書岩谷得之蒲統領者乃<lb/>
　　　　淳熙間蒲統領引兵逐冦至一所得之記載<lb/>
　　　　互相詳畧亦足見著書之不𠞰説也首列紹<lb/>
　　　　定癸巳時庚自序未又有嬾真子跋語考嬾<lb/>
　　　　真子乃馬永卿别號永卿受業劉安世為北<lb/>
　　　　宋末人不應紹定時尚在殆别一人而號偶<lb/>
<pb n="KR3i0036_WYG_000-2a"/>
　　　　同耳乾隆五十一年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3i0036_WYG_000-3a"/>
金漳蘭譜原序<lb/>
予先大夫朝議郎自南康解印還卜里居築茅引泉植<lb/>
竹因以為亭會宴乎其間得郡侯博士伯成名其亭曰<lb/>
篔簹世界又以其東架數椽自號趙翁書院囘峰轉向<lb/>
依山疊石盡植花木藂雜其間繁隂之地環列蘭花掩<lb/>
映左右以為游憇養疴之地予時尚少日在其中每見<lb/>
其花好之艷麗之狀清香之夐目不能捨手不能釋即<lb/>
詢其名黙而識之是以酷愛之心殆㡬成癖粤自嘉定<lb/>
<pb n="KR3i0036_WYG_000-3b"/>
改元以後又采數品髙出於向時所植者予嘉而求之<lb/>
故盡得其花之容質無失封培愛養之法而品第之殆<lb/>
今三十年矣而未嘗與達者道暇日有朋友過予會詩<lb/>
酒琴瑟之後倐然而問之予則曰有是哉即縷縷為之<lb/>
詳言友曰吁亦開發後覺一端也豈予一身可得而私<lb/>
有何不與諸人以廣其傳予不得辭因列為三卷名曰<lb/>
金漳蘭譜欲以續前人牡丹荔枝譜之意余以是編紹<lb/>
定癸巳六月良日澹齋趙時庚謹書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三易洞璣卷七</head> <lb/>
    <p>
<pb n="KR3g0016_WYG_007-1a"/>
欽定四庫全書<lb/>
　三易洞璣卷七<lb/>
　　　　　　　　　　　　明　黄道周　撰<lb/>
　孔圖經上<lb/>
漢之北維發於斗建南抵於弧矢漢之南維發於天廟<lb/>
北抵於積卒苞旋三垣衡司其中故觀於斗漢而天道<lb/>
乃曙矣闓陽之南謂之南門其北二十四度為太陽門<lb/>
天門之中闢於角端艮震之間萬物之所終始也故日<lb/>
<pb n="KR3g0016_WYG_007-1b"/>
宿於右天動而左蒼龍乗寅升於東方帝子出豫而天<lb/>
下之命繫之矣萬物之性貞於極其命亨於日日行一<lb/>
度而厯十二舎旦明方交而神集其下以十二舎領於<lb/>
八際七曜従之以輯以次故帝出於進賢之右而齊於<lb/>
鳥嗉之下相見於弧矢之内而致役於天街之外説於<lb/>
西更戰於兩旗勞箕成氐此其前率也以類求之則屈<lb/>
申之義見矣故物著於地朔生於東震出之元謂之帝<lb/>
宫視曰所在而左右互取故雷木廟也而火宅焉兌金<lb/>
<pb n="KR3g0016_WYG_007-2a"/>
府也而水是瀦五精所庀各以兩化水火四正以界三<lb/>
氣此八卦之序也艮五也而在東北坤十也而在西南<lb/>
艮以帝庭非人所司坤為鬼藏而神治之三八二七相<lb/>
命於左四九一六相命於右此兩藩之樞也易以八卦<lb/>
互萬物之位以兩藩叶鬼神之紀乾坎巽離之間章漢<lb/>
之南北際也坎湛而乾髙巽潤而離燥内裁陽杓外懸<lb/>
閣道叶物精魄以承五十之治君子察於此三者則易<lb/>
之妙言者至矣君子之理未至於命則辨物其宻者震<lb/>
<pb n="KR3g0016_WYG_007-2b"/>
軫也震在雷門達於進賢其西為太㣲之垣垣當衡中<lb/>
公卿之前謂之益益西為左執法左執法謂之噬嗑噬<lb/>
嗑則入於翼端門之中謂之復復罘罳也端門小西著<lb/>
於屏其上為帝太子帝太子出主也主器之後謂之従<lb/>
官従官隨也其上斗魁理勢之下謂之无妄无妄之西<lb/>
入於張屯在鳥嗉鳥嗉之中謂之頤自震而頤四十五<lb/>
度五物各九而歳星為之主熒惑次之歳星之精一百<lb/>
三十有二去一而為距日之度熒惑之精一百有八三<lb/>
<pb n="KR3g0016_WYG_007-3a"/>
加十二而與天進退二者帝震之主使也震出矣而齊<lb/>
於巽巽先為恒恒在斗魁之前巽者相也廟也廟西南<lb/>
謂天禝天稷而上三能相比謂之鼎耳鼎耳西上至於<lb/>
文昌謂之升升西積尸謂之大過井鬼之間謂之姤井<lb/>
在水位謂之井兩河之戒飭蠱以事自恒而蠱四十五<lb/>
度五物各九而巽為二首巽治六庚自天廟而西至於<lb/>
天庾婁奎之際百三十一度歳星之所夕税也蠱治六<lb/>
甲自天狗而東至於杓中亢角之際百有九度歳星之<lb/>
<pb n="KR3g0016_WYG_007-3b"/>
所寅餞也古之為治者懸其德柄必善候歳德所在以<lb/>
其先後申命其事巽蠱之謂也蠱西弧矢謂之豐豐取<lb/>
北際在解之上以為弧矢弧矢之西為孫孫謂之家人<lb/>
井鉞而南圜以野雞野雞雉也雉謂之離納參後足謂<lb/>
之明夷伐前左足謂之革兩井而上謂之同人五車而<lb/>
南謂之既濟丘園之中謂之賁自豐而賁四十五度五<lb/>
物各九熒惑為之主離為三首而革正治之離之牝牛<lb/>
革之已日皆取諸坤坤取諸艮已叶諸戊井參之間至<lb/>
<pb n="KR3g0016_WYG_007-4a"/>
於氐中百三十四度先已之中熒惑廼留參觜之間至<lb/>
於房氐百四十四度先已之端熒惑廼退益西而還先<lb/>
戊後戊則亦猶是也故火自震来者殿於坤火自離上<lb/>
者殿於艮五十之間日月之所取𠂻也豫者坤維之始<lb/>
也其上為噣其下為苑苑中謂之觀苑西謂之晉囷中<lb/>
謂之坤胃間謂之萃大陵之西謂之否將軍而南謂之<lb/>
比剥則末也五行之所歸末也金出於土土繕於火君<lb/>
子存餘而食其通小人棄餘而食其窮夫以五德之窮<lb/>
<pb n="KR3g0016_WYG_007-4b"/>
而慢上遷化不圖其反者則維小人乎故復之於豫謙<lb/>
之於剝君子所厚末而反始也自豫而剝四十五度五<lb/>
物各九坤為四首而填星為之主填星之精一十有五<lb/>
參合四德為二百五十五半之以為填星之進退大陵<lb/>
而左至於右翼一百二十八度填星眎之萬物之所致<lb/>
役也役而後説之説發於屏端附轂之路也附路之西<lb/>
謂奎奎謂之履壁謂之節奎則執也壁則反也損盈於<lb/>
益及分之端也損在天皇之前復在五帝之後萬物皆<lb/>
<pb n="KR3g0016_WYG_007-5a"/>
勞於損而益於復歸妹室之始中孚室之中也萬物之<lb/>
治皆治於室而弗於室孚而後睽睽而後臨大人正家<lb/>
外言不譁故人皆正其命而悦其正是坤之子食於其<lb/>
母故太白治兑而辰星次之兑者金水之藪也太白之<lb/>
精一百五十六四分其際為合伏之日遲行逺極不過<lb/>
四十五八際之五候也辰星之精八十四四分其際為<lb/>
遲留之度逺極之數不過二十四宿道之兩界也兩物<lb/>
在乾坤之間日德之所親也乾之始夬發於天綱上表<lb/>
<pb n="KR3g0016_WYG_007-5b"/>
於棟宇人星所居謂之乾始車府而西謂之需需及成<lb/>
謂之大畜畜極廼壯壯則敗敗廼小畜畜小廼大大畜<lb/>
廼泰泰以其旗鼓西决於危需自天壘而上大畜自車<lb/>
府而下或角或牙或樂或嗟辰星已出則太白為之主<lb/>
辰星未出則太白為之客主則戰也客則敵也故自夬<lb/>
而西距危於牛二十許度辰星守之已壯不留主客廼<lb/>
泣自大壯而東距女於危二十四度辰星守之已夬不<lb/>
退主客乃哭戰終而坎受之坎勞也勞先於困困極也<lb/>
<pb n="KR3g0016_WYG_007-6a"/>
訟健也斗井者坎離之平也南北之懸斗井廼平故網<lb/>
罟設於南而闗梁設於北蒙以雜著在支漢之中解以<lb/>
肆宥在棓紀之外渙帝居也未濟尾也尾以必濟而憂<lb/>
師以左次无咎自困而師四十五度五物各九而辰星<lb/>
為之主萬物之數皆始於辰星三加節數以為熒惑歳<lb/>
填之物水土之合是生麗澤故辰星五周而合於太白<lb/>
餘分四百五十乾兑之精炁也三周而合於鎮星餘日<lb/>
三十水土之命物也七周而合於熒惑過日亦三十勝<lb/>
<pb n="KR3g0016_WYG_007-6b"/>
氣之分射也三周而合於歳星餘日五十有一水土之<lb/>
原始也故辰星者四物之所共取也日寄其精月寄其<lb/>
魄以為勞主故物所共取勞終而後艮成之艮始於咸<lb/>
咸在兩咸之中精物之所眡表也遯蹇在於天門臣德<lb/>
之所耀也艮動而知止過㣲而知過無成而齊之為漸<lb/>
無成而見之為旅四德已成受役不疑盖謙謙而止矣<lb/>
重蹇何勞重謙何成自咸而謙四十五度五物各九而<lb/>
填星為之主填發於蹇至於牛女九十四度東至歸妹<lb/>
<pb n="KR3g0016_WYG_007-7a"/>
百二十八留退於夕正兑之中也自艮而鼎宿於員官<lb/>
九十四度西至於狼弧百二十有八退留於晨齊見之<lb/>
㑹也乾巽方中則坤艮兩交填在戊巳逓為晨夕戊以<lb/>
東北入於西南已以西南營於東北坤艮不交則東北<lb/>
失利東北亢也西南婁也解去其戊革竢其已剛柔相<lb/>
次南北際也夫易之為道利柔而不利剛貴交而賤獨<lb/>
五精之動遲以為疾進以為退平行之為留平極之為<lb/>
伏故五緯差歩無競於日者逺疾而近遲遲順而疾逆<lb/>
<pb n="KR3g0016_WYG_007-7b"/>
人倫之紀禮所𠂻也魂従精氣従質情與質召質與氣<lb/>
化好惡不殊而登降致異故通於辰月之等逺近相麗<lb/>
則精義和理思過半矣萬物之命或旉或枯或盈或虧<lb/>
虞於出者憂於見榮於成者劇於戰役齊勞説不能相<lb/>
為也察其精物以研其幾仁以先之文以賁之信以治<lb/>
之義以裁之智以綏之仁踰逺而能博智不逺而復三<lb/>
德盱衡皆百八十度明庚興疾不過二十故智義之間<lb/>
天下之至㣲者矣天下有聖人作則必詧於五中而知<lb/>
<pb n="KR3g0016_WYG_007-8a"/>
日德之所為者乎<lb/>
　<hi>右圖以出齊見役説戰勞成為八方之位即所為後天圖也仲尼櫽括彖義以八字為妙言之藴彼此相</hi>
　<hi>加則德象自著焦贑本之以為易林邵氏襲為私義但文圖未有分位唯坤言西南得朋蹇言不利東北</hi>
　<hi>解言利西南耳蹇解皆在東北必反易乃在西南坤自在西南必反易乃在東北凡天象下垂以日躔為</hi>
　<hi>中天覆地仰如鏡映地南北不易則東西反易東西不易則南北反易故如孔圖不交則山在東北澤在</hi>
　<hi>正西既乖通氣之義風在東南雷在正東亦無相薄之緣先後二天卦序邈然不相及矣今如商周之交</hi>
　<hi>日在女四度則夬泰之間為日躔中乾巽不易坤艮互易至於六月日在張七度恒頤之間則風雷相薄</hi>
　<hi>又至十月日在斗十三度乾坎之界則艮兑相交山澤通氣矣不獨日躔隨一晝夜次舎皆然即所立方</hi>
<pb n="KR3g0016_WYG_007-8b"/>
　<hi>對靣不易而左右皆易仰覆之義也今以同厯日女四度一乾二兑三坤四離五巽六震七艮八坎隨氣</hi>
　<hi>交之則冬至中間一十五日皆乾而前後兩氣大雪小寒皆在乾中戌與亥交始於大壯終於大畜四十</hi>
　<hi>五度是周易之所首乾也右旋而大寒立春雨水皆在兑中驚蟄春分清明皆在坤中穀雨立夏小滿皆</hi>
　<hi>在離中芒種夏至小暑皆在巽中大暑立秋處暑皆在震中白露秋分寒露皆在艮中霜降立冬小雪皆在</hi>
　<hi>坎中值其中界則貞卦未易以至外卦互易值其交界則左右貞悔八際皆易矣元厯日箕九度入坎右</hi>
　<hi>三在於未濟為乾坤之一終節氣入交退周三十八度今厯日箕四度在坎中師為坎離之濟始節氣入</hi>
　<hi>交退元五度皆自震艮以為起止如隨際立中以交左右則乾居西北之中乾需大畜大壯交而之右夬</hi>
　<hi>泰大有小畜交而之左坎居正北之中坎蒙解渙交而之右訟困師未交而之左斗差星舎與月道交周</hi>
<pb n="KR3g0016_WYG_007-9a"/>
　<hi>互易之義一也凡易八方水火各一金木土各二然震為龍雷以木合火兑為江湖以金涵水故震兑相</hi>
　<hi>配而五行體均以震御兑則為益以兑御震則為損損益相抵則為咸恒咸恒宅中則乾坤處肩以為否</hi>
　<hi>泰坎離東西以為兩濟艮巽處足以為蠱漸蠱漸外而損益内也故易以乾坤坎離綱紀上經咸恒兩濟</hi>
　<hi>綱紀下經所以表裏兩垣正天權之治也震始於軫末艮終於角初前當三門後臨閣路為日月平交終</hi>
　<hi>始之端隨日所臨而星在東方即為帝宫帝宫所出星見於晨帝宫所説星見於夕故易以震艮相迓順</hi>
　<hi>而留者為頤以艮震相背逆而退者為小過坤免之交為觀大壯乾坎之交為需訟巽離之交為家人睽</hi>
　<hi>所以平秩五物眡日位之衝也二義者一以精物正其體一以進退候其動而艮坤二卦為鬼神之門艮</hi>
　<hi>前咸謙為左樞右樞天帝之前庭坤後萃坤為少丞少府后宫之北户前後反取故乾鑿度以坤為人門</hi>
<pb n="KR3g0016_WYG_007-9b"/>
　<hi>艮為鬼門地形經曰地土之餘積陽成體石亦通氣萬靈所止大齊而出至於吕申不顯其路故曰冥門</hi>
　<hi>制靈曰天有四㝠易有二道盖謂坤艮也緯書猥庸誠不足稽然易象不焚去古未逺以是占之五十之</hi>
　<hi>㑹貫於中垣神妙之言是其一端矣十家以坎納戊以離納已又酉未巳在於西南卯丑亥在於東北皆</hi>
　<hi>納已而不納戊故易以坤艮皆利西南明坤艮之皆納已也今以五分艮以十分坤則戊宜屬艮已宜屬</hi>
　<hi>坤要其分納則皆屬已如用六甲者六戊之半分隸巽乾六已之半分隸艮坤用五子者列支之中戊巳</hi>
　<hi>相直皆可相通也圖書圓畫為星象之表河圖蒼龍起於東方朱雀行於南域白虎列於西維元武纒於</hi>
　<hi>北際洛書則東北同纒而西南反易為五物出入晨夕之段凡五物之數各自參加故曰參伍水精一六</hi>
　<hi>為參伍之始置圖書之位以一六自相參加得一一一者為三數六六六者為十八數一一六為八數錯</hi>
<pb n="KR3g0016_WYG_007-10a"/>
　<hi>而三之為二十四數一六六為十三數錯而三之為三十九數合得水數者八十有四因而加二以為二</hi>
　<hi>七火精之始得二二二者為六數七七七者為廿一數二二七為十一錯而三之為三十三七七二為十</hi>
　<hi>六錯而三之為四十八合得火數者百有八凡火之餘水二十有四木之餘火金之餘木各二十有四即</hi>
　<hi>生成相推共四百八十為四精之體也土數十五去十得五互參八物二百五十五合七百三十五為五</hi>
　<hi>精之體數五精互參各據三以為疇上下十五以為數通七百二十九各自相乗五十三萬一千四百四</hi>
　<hi>十一為五精之終度半之為二十六萬五千七百二十半與周甲之日㑹六乘全數而餘一年小餘二千</hi>
　<hi>一百四十三五精月孛㑹於交初小之為三百六十三度七十九分三十四秒中之為三百六十三年三</hi>
　<hi>千三百二十七舎大之為三百十八萬八千六百四十交其餘一度四六三九與一年二千一百四十三</hi>
<pb n="KR3g0016_WYG_007-10b"/>
　<hi>分秒㣲殊而消長一也五十之中以為日月月本於日故皆謂之日一六九四函於五十之間故辰星太</hi>
　<hi>白行不逺日一在十前謂之晨辰星晨見一十六度凡十五度日光而一為水德六在五後謂之夕辰星</hi>
　<hi>夕見一十六度凡十度日光而六為水德四在五後謂之夕太白夕見九度半五為日光而四為金德九</hi>
　<hi>在十前謂之晨太白晨見十度半十為日光而九為金德辰星距日廿一度而留十九度而退十六度而</hi>
　<hi>伏又十六度而見十九度而留廿一度而進十六度而伏凡百一十六日而與日兩合度如其日距日甚</hi>
　<hi>逺不過廿四度四六之數也四十六年而二百九十合約其合日百一十六則皆水數也太白距日三十</hi>
　<hi>度餘而留廿四度餘而退九度餘而退伏十度餘而晨見又二十四而留三十餘而進凡五百八十四日</hi>
　<hi>而與日兩合度如其日距日甚逺不過四十五度五九之數也八年而十合約其合日六九倍四則皆金</hi>
<pb n="KR3g0016_WYG_007-11a"/>
　<hi>數也歳星三百九十八日八十八分而厯天三十三度六十三分七十五秒伏見十三度以其本數一百</hi>
　<hi>三十二以二十四為進退故一百九度而留一百三十一而退又一百三十一而留一百九度而進距十</hi>
　<hi>三度而合皆木數也八十三年而七周天合日七十六木火之㑹也熒惑七百七十九日九十二分而厯</hi>
　<hi>天四百一十四度六十七分六千五秒晨夕各伏七十二日伏見二十度以其本數一百有八三加十二</hi>
　<hi>以為進退故一百三十四而留一百四十四而退又一百四十四而留一百三十四而進距二十度而合</hi>
　<hi>皆火數也七十九年而四十二周天合日三十七疾度七日而行五度火土之㑹也鎮星三百七十八日</hi>
　<hi>九分一十六而歴天十二度八十四分九十一秒伏見十八度以其本數二百五十五半之為一百二十</hi>
　<hi>八三損十二以為進退故九十四度而留一百二十八而退又百二十八而留九十四度而進十九度而</hi>
<pb n="KR3g0016_WYG_007-11b"/>
　<hi>伏參合三辰亦土數也五十九年而二周天與日合度五十七金火本土之㑹也凡五星之行皆近日而</hi>
　<hi>遲逺日而疾疾甚而後平行平行之為留留極而進進之謂逆進極復留留久而遲乃與日合唯金水二</hi>
　<hi>星有順逆兩合太白最遲約四日退五度有餘辰星最遲約一日退一度有餘其餘平行與日同度歳星</hi>
　<hi>最遲約四日而退一度熒或最遲約七日而退五度填星最遲約七日而退一度退者逐月與日而右旋</hi>
　<hi>進者依星與天而左轉五精進度唯熒或五十八日行十七度三十分為極迅歳星九十三日行九度七</hi>
　<hi>十六分為次疾填星一百五日行七度二十五分為又疾太白三十四日行十五度辰星廿二日行十五</hi>
　<hi>度為進天之數餘俱逐日不及於天矣五星盈縮有卧立二差加損平度歳星加盈至六七度熒惑至二</hi>
　<hi>千五度填星三度金水不過四六如其體數而終始復還遲以為順疾以為逆退度即逆數其義一也</hi>
<pb n="KR3g0016_WYG_007-12a"/>
　孔圖緯上<lb/>
八際星纒<hi>陽厯</hi>　六甲周象　　　　　　　反卦<hi>隂厯</hi>
<pb n="KR3g0016_WYG_007-13a"/>
</p>
<p>
<pb n="KR3g0016_WYG_007-14a"/>
</p>
<p>
<pb n="KR3g0016_WYG_007-15a"/>
</p>
<p>
<pb n="KR3g0016_WYG_007-16a"/>
</p>
<p>
<pb n="KR3g0016_WYG_007-17a"/>
</p>
<p>
<pb n="KR3g0016_WYG_007-18a"/>
</p>
<p>
<pb n="KR3g0016_WYG_007-19a"/>
</p>
<p>
<pb n="KR3g0016_WYG_007-20a"/>
</p>
<p>
<pb n="KR3g0016_WYG_007-21a"/>
</p>
<p>
<pb n="KR3g0016_WYG_007-22a"/>
</p>
<p>
<pb n="KR3g0016_WYG_007-23a"/>
</p>
<p>
<pb n="KR3g0016_WYG_007-24a"/>
　<lb/>
　<lb/>
　<hi>右緯所著出齊見役説戰勞成相因為義下繫五精所屬即圖書之文也河圖三成以蓍為序水火相交</hi>
　<hi>四維逓推反而照之乾得九而居西北坤得六而居西南巽得八而居東南艮得七而居東北推正於隅</hi>
　<hi>以定四維易之外成也一與二交故坎得一在九七之中離得二在六八之際三四不交故震得三而在</hi>
　<hi>左兌得四而居右易之中成也五與四交故兑得九而従乾五與二交故離得七而従坤五與三交故震</hi>
　<hi>得八而先巽五與一交故坎得六而先艮五與九交去十而得兑五與七交去十而得離五與八交去十</hi>
　<hi>而得震五與六交去十而得坎易之内成也易以此三成定八卦之位蓋自羲軒而然不得文孔也洛書</hi>
<pb n="KR3g0016_WYG_007-24b"/>
　<hi>縦横各十有五曲折相命為七百二十有九每卦一際四十有五凡得十五者三以命六甲之日震始於</hi>
　<hi>軫其日甲寅先木而後火周厯八宮六八之爻四十有八三其十五而餘其三坤艮之餘土也人生於土</hi>
　<hi>禀精於日日躔一度而厯十二辰平地出入以為夘酉即其生辰加其周度精物所出見於夘方謂之帝</hi>
　<hi>宫各測四十有五以為出齊見役説戰勞成之限約天之度納虚於交視其日甲以為主客主客精物視</hi>
　<hi>其克合因其命言以别其淑慝日有分度度有納分星有分舎舎有合次甲有分物物有合德芋尹無宇</hi>
　<hi>曰天有十日人有十等晉伯瑕曰六物不同民心不壹事序不類官職不則同始異終胡可常也本之於</hi>
　<hi>易則其常者可推矣易與春秋皆謹日月春秋致詳於干支易唯蠱言六甲巽言六庚革言已日耳春秋</hi>
　<hi>之用不在干支故言干支易之用在干支故不言干支今通八際所屬北方坎水得壬癸之中兩干各四</hi>
<pb n="KR3g0016_WYG_007-25a"/>
　<hi>東北艮土癸甲二端中為己丑亥夘従之而虚其一一者戊也正東震木得甲乙之中兩干各四東南巽</hi>
　<hi>木乙丙二端中為戊辰寅午従之而虚其一一者已也巽為乙巳當於天廟而言六庚以乙為庚之合蠱</hi>
　<hi>為丙寅當於兩界而言六甲以丙為甲之子也分度所直則鼎初庚戌巽先三日四爻在丁豐初甲申蠱</hi>
　<hi>先三日四爻在辛舉先以該後言蠱合金土之用而巽得水木之主也離已坎戊各従所納乾戌巽辰又</hi>
　<hi>函兩戊故五十之德周於八際矣土德五十九年而二周天與日合度者五十七以土合日三百七十八</hi>
　<hi>餘九一六行星十二度八四九一之數計之凡二萬一千五百五十一日行星七百三十半餘一度八十</hi>
　<hi>九分以十二乗之為二十五萬八千六百十三日八十一分四十四秒益以易歳之一則當易之全數餘</hi>
　<hi>二日八十餘分以辰當日為七百九歳之厯矣木德八十三年而七周天與日合度者七十六以木合日</hi>
<pb n="KR3g0016_WYG_007-25b"/>
　<hi>三百九十八餘八十八行星三十三度六三七五之數計之凡三萬三百十四日八十八分行星二千五</hi>
　<hi>百五十六度四十五分以十二乗之為三十六萬三千七百七十八日五十六分益以易歳三之一則當</hi>
　<hi>千歳之厯火德七十九年而四十二周天與日合度者三十七以火合日七百七十九餘九二九行星四</hi>
　<hi>百十四六八六五之數計之凡二萬八千五百八十九日三十分行星一萬五千三百四十三度四十分</hi>
　<hi>以十二乗之為三十四萬三千七十二日益以易歳四十四分之十二則當九百四十歳之厯矣故易數</hi>
　<hi>五十三萬一千七百四十一填星得半以為其主顯於坤艮而藏於巽乾火木參之各萬一千五百二十</hi>
　<hi>以為進退以辰當日㑹於千歳之至故以歳星為始填星𠂻之進退絀伸則填星其最近也五物之行各</hi>
　<hi>當其舎震際二七以為木火巽維三八俱為歳星離中三七俱為熒惑兌際四六以為金水乾維四九俱</hi>
<pb n="KR3g0016_WYG_007-26a"/>
　<hi>為太白坎中一六俱為晨星河圖諸書言營室為清廟歳星之廟心為明堂熒惑之廟南斗為文太室鎮</hi>
　<hi>星之廟亢為疏廟太白之廟七星為員官辰星之廟通占厯以昴星房虚為四日垣日之所升畢張心危</hi>
　<hi>為四月垣月之所陟角奎斗井為四木垣木之所喜軫壁箕參為四水垣水之所樂亢婁牛鬼為四金垣</hi>
　<hi>金之所樂氐胃女栁為四土垣土之所喜尾觜室翼為四火垣火之所利亦以日月在五十之端與土相乗</hi>
　<hi>宅於四維金木水火各承土德以迎月日北齊張子信言月行遇木火土金向之則速背之則遲又言水</hi>
　<hi>星晨夕三十六度内二十八度外有水火土金一星有者見無者不見蓋辰星最疾合伏期迅日光相奪</hi>
　<hi>宜其然也然則水星當在土位軫壁箕參當為土之所居女栁胃氐當為水之所治而氐見水涸壁見土</hi>
　<hi>工大陵治胃司空宅軫厥象殽雜所繇来矣諸家猥庸穿鑿取度愈俗愈逺今觀四七亦無定躔五精亦</hi>
<pb n="KR3g0016_WYG_007-26b"/>
　<hi>非一廟而河圖所候厯久不爽稽其分度木在營室十六度間唯九十十二為其主舎七八十一為其所</hi>
　<hi>好三十四十五為其所樂火在明堂唯一二度其所宜居過此句己王者惡之鎮星在南斗甲午癸巳丁</hi>
　<hi>亥辛巳甲戌癸酉為其本舎壬辰辛夘戊子庚辰巳夘丙子為其所樂南斗為文太室則東井為武太室</hi>
　<hi>井斗皆為天之延道土德所蟠其在東井好惡之情猶之南斗也鎮星兼治兩室熒惑兼治兩廟熒惑在</hi>
　<hi>翼猶其在心太㣲明堂疑其不在天王矣亢主太白九度之中皆為所利八宫值之等於日月辰星之在</hi>
　<hi>員官不利初度三四之間日月所交垣廟為尊此其大較也要其行限自以遲疾進留日數為凖歳星合</hi>
　<hi>伏一十六日酌行三度晨遲次遲各二十八日各酌五度次疾又疾各二十八日降三而一其留二十四</hi>
　<hi>日進九十三日皆為退度約以二八四七三八六八以為進退去合伏之日餘日百八十三以為歳星之</hi>
<pb n="KR3g0016_WYG_007-27a"/>
　<hi>分段約日平行八分四十五秒則八分四十五秒為木度之日分二八四七三八為木星之日限熒惑合</hi>
　<hi>伏六十九日酌行四十六度晨遲初百十六日酌行七十五度中百日酌行五十七度末六十八日酌行</hi>
　<hi>二十二度留進六十五日酌餘七度半其合數約以七九八七六七四七七八以為進退去合伏之日餘</hi>
　<hi>日三百二十一以為熒惑之分段約日平行五十三分一十八秒則五十三分十八秒為火度之日分八</hi>
　<hi>七六七四七為火星之日限填星合伏二十日酌行度半自遲而疾六十日酌行四度自疾而平五十五</hi>
　<hi>日酌行一度極疾一百次日皆為退度約以四五六五九五以為進退去合伏之日餘日百六十八以為</hi>
　<hi>分段約日平行三分三秒則三分三秒為土度之日分四五六五九五為土星之日限太白兩伏四十五</hi>
　<hi>日酌行四十六度初遲百日酌行百二十度次遲八十一日酌行八十九度末疾四十九日酌行三十度</hi>
<pb n="KR3g0016_WYG_007-27b"/>
　<hi>自留而進而伏又二十二日存餘二度約以六九七七六七四九七七以為進退去合伏之日餘日二百</hi>
　<hi>四十六以為分段各以距日之度以為實分辰星兩伏二十九日酌行三十一度自遲而疾自疾而留二</hi>
　<hi>十九日酌行二十六度餘强并兩伏之日二六三六以為進退各以距日之度以為實分凡五精分限各</hi>
　<hi>以距日之度視其逺近以為盈縮木自一百有八而上加日三八至百三十二而軌疾先天火自一百三</hi>
　<hi>十二而上加日二七至百四十六而軌疾先天土自九十六而上加日七五至百二十九而軌疾先天太</hi>
　<hi>白甚遲三九而近甚疾五九而遥辰星甚遲三六而近甚疾四六而遥進退盈縮不過五十熒惑盈縮至</hi>
　<hi>二十五周數及年盈縮更始圖書之中所謂範圍不過也五精本數有卧立定泛四差以一九二八三七</hi>
　<hi>四六通扵五中横斜相交所謂倚數雖與星度差池而招差之原包始於此交卦之分隂陽即晝夜度従</hi>
<pb n="KR3g0016_WYG_007-28a"/>
　<hi>地視極以外觀内百二十八卦山澤雷風各復相交亦與文圖自為表裏也</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0016_WYG_007-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三易洞璣卷七<lb/>
</p>
<p>
</p>
  </div>
</body>
</text>
</TEI>
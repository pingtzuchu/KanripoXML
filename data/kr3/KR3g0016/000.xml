<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>三易洞璣</head>
    <p>
<pb n="KR3g0016_WYG_000-1a"/>
欽定四庫全書　　　　　子部七<lb/>
　三易洞璣　　　　　　　術數類一<hi>數學之屬</hi>
　　提要<lb/>
　　　　<hi>臣</hi>等謹案三易洞璣十六卷明黃道周撰道<lb/>
　　　　周有易象正已著録是編葢約天文厯數歸<lb/>
　　　　之於易其曰三易者謂伏羲之易文王之易<lb/>
　　　　孔子之易也曰洞璣者璣衡乃測天之器謂<lb/>
　　　　以易測天毫忽不爽也一卷二卷三卷為宓<lb/>
<pb n="KR3g0016_WYG_000-1b"/>
　　　　圖經緯上中下即陳邵所傳之先天圖四卷<lb/>
　　　　五卷六卷為文圖經緯上中下即周易上下<lb/>
　　　　經次序七卷八卷九卷為孔圖經緯上中下<lb/>
　　　　即說卦傳出震齊巽之方位十卷十一卷十<lb/>
　　　　二卷為雜圖經緯上中下則雜卦傳之義十<lb/>
　　　　三卷為餘圖經緯則因周官太卜而及於占<lb/>
　　　　夢之六夢眂祲之十煇以及後世竒門太乙<lb/>
　　　　之術十四卷十五卷十六卷為貞圖經緯上<lb/>
<pb n="KR3g0016_WYG_000-2a"/>
　　　　中下與新圖相凖有衡有倚有環衡者平也<lb/>
　　　　倚者立也環者圖也其自述曰夫子有言書<lb/>
　　　　不盡言言不盡意凡易之言語文字僅修辭<lb/>
　　　　尚玩之一端即焦京管郭幽發微中取騐不<lb/>
　　　　過一時揲扐不過數䇿聖人不為此鑚仰亦<lb/>
　　　　己明矣舎此二條夫子所謂三極互立窮變<lb/>
　　　　極賾範圍曲成與天地相似者果為何物盖<lb/>
　　　　天地人之象數皆具於易布而為歴次而為<lb/>
<pb n="KR3g0016_WYG_000-2b"/>
　　　　律統而為易去其圖蓍别其虗實以為春秋<lb/>
　　　　詩又以孟子所言千歲之日至五百興王為<lb/>
　　　　七十二相乘之歴故是書之作意欲網羅古<lb/>
　　　　今囊括三才盡入其中雖其失者時時流於<lb/>
　　　　禨祥入於駁雜然易道廣大不泥於數不滯<lb/>
　　　　於一端而亦不遺於一端縦橫推之各有其<lb/>
　　　　理唐李鼎祚周易集觧序云鄭多叅天象王<lb/>
　　　　全釋人事天道難明人事易習易之為道豈<lb/>
<pb n="KR3g0016_WYG_000-3a"/>
　　　　偏滯於天人哉故道周此書乍觀似屬創獲<lb/>
　　　　然鄭康成解随之初九云震為大塗又為日<lb/>
　　　　門當春分隂陽之所交此道周言嵗氣之所<lb/>
　　　　本也故云晷益則日損晷損則日益康成解<lb/>
　　　　比之初六云有孚盈缶爻辰在未上值東井<lb/>
　　　　井之水人所汲故用缶此道周言星名之所<lb/>
　　　　本也故云坤為箕復為尾斗之翕舌則為噬<lb/>
　　　　嗑牛之任重致逺則為随卦氣值日始於京<lb/>
<pb n="KR3g0016_WYG_000-3b"/>
　　　　房充之則為元㑹之運推䇿定歴詳於一行<lb/>
　　　　衍之則為章蔀之紀推其源流各有端緒史<lb/>
　　　　稱道周殁後家人得其小册自推終於丙戌<lb/>
　　　　年六十二則其於藏徃知來之道葢非徒托<lb/>
　　　　空言者然旁見側出究自為一家之學以為<lb/>
　　　　經之正義則不可退而列諸術數從其類也<lb/>
　　　　乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3g0016_WYG_000-4a"/>
　　　　　　　　　　總　校　官<hi>臣</hi>陸　費　墀<lb/>
<pb n="KR3g0016_WYG_000-5a"/>
三易洞璣畧例<lb/>
　宓圗經緯三卷<lb/>
宓一卷<lb/>
　<hi>肇本先天上元始箕卦周三乘與象相麗斗井箕參為姤復次數生以九象生以三三九相乘以别度始</hi>
　<hi>一候餘分七百二十有九三候之餘二千一百八十有七嵗餘五萬二千四百八十有八去其卦數以命</hi>
　<hi>嵗餘故嵗日相得象數不盭為萬嵗歴行之五十三萬一千四百四十一嵗七精還始與天無弊是第一</hi>
　<hi>首羲前所立非諸述譔之所經説疑義有九開端十二作十二開别繋於後</hi>
宓二卷<lb/>
<pb n="KR3g0016_WYG_000-5b"/>
　<hi>日行進退見於表晷表晷贏縮厯律所出法置天方四周各百二十有八方圎相削凡十八變而反於極</hi>
　<hi>兩極出地表當天中一表之中僅當一方方各有八與卦相直九八相除以視贏縮九以為法八以為實</hi>
　<hi>晷影之端别日月食陽厯交盡一尺四寸八分隂厯交盡一丈六尺一寸二分以倍命日八九除之或終</hi>
　<hi>或中皆得其食為百二十以聴其律陽以九九隂以六六盈縮於三為百十七嵗十二辰以三命之三昧</hi>
　<hi>全律兩命其率而象數不失是第二首羲前所立非諸述譔之所經説亦十二開别繋於後</hi>
宓三卷<lb/>
　<hi>天日競旋地牽其中九道遲差若雌與雄鎮嵗熒日金水月地在於天下輕重相次月遲以日地遲以月</hi>
　<hi>大小度分各踰十三地之從天一月所牽强贏十三凡嵗地行一百五十六分二十五秒周卦之嵗而進</hi>
<pb n="KR3g0016_WYG_000-6a"/>
　<hi>一度以嵗乘卦而得度周以餘乘嵗而得周度大地之分當天十一故十一乘而精物可畢以四因之而</hi>
　<hi>無餘厯故百有二萬八千五百四十四嵗為四十五㑹而差合不閡是第三首羲前所立非諸述譔之所</hi>
　<hi>經説亦十二開别繋於後</hi>
　文圗經緯三卷<lb/>
文一卷<lb/>
　<hi>姬文上聖始變卦次序六十四為七十二爰立八表九次相起揆象定表吹律命位每卦十八或贏或乏</hi>
　<hi>三分損益逾九而越或從其陽或從其隂大地所治當日月心一萬三千一百四十九里而聖人不事赤</hi>
　<hi>道準極各三十六赤極相距各五十五日月上下卯酉子午視其星繫以為卦土泛而視之為六十四屯</hi>
<pb n="KR3g0016_WYG_000-6b"/>
　<hi>䝉需訟不知其數揆象吹律迺知其故是第四首至文始立非諸述譔之所經説亦十二開别繋於後</hi>
文二卷<lb/>
　<hi>人得地息準於日度隂陽既合每倍其數一六四六息與動俱臟腑十二與圗書相副天泉兩間五嵗間</hi>
　<hi>遷戊巳當乾以司地泉嵗星之行亦左右臨象數相交直於其隂倍七十三嵗而屯需師畜左右間尋日</hi>
　<hi>星相交如顧兩手循股至跗以復於肘是第五首至文始立非諸述譔之所經説亦十二開别繫於後</hi>
文三卷<lb/>
　<hi>七十二卦以五乘之為乾坤䇿日月晝夜以别冬夏損益嵗餘復反其初日臨月觀天地復還開物當名</hi>
　<hi>不違其端八際月交二百四十有八又踰其一以㑹日月日月之行則有贏縮地亦因之以遲以速非地</hi>
<pb n="KR3g0016_WYG_000-7a"/>
　<hi>亦有遲速日月高下以離其服圗書相交五十之中以乘四方總除其央再乘十九上下象數以為大章</hi>
　<hi>大章之月與辰相直去八十一為日月式是第六首至文始立非諸述譔之所經説亦十二開别繋於後</hi>
　孔圗經緯三卷<lb/>
孔一卷<lb/>
　<hi>仲尼妙言始命卦位萬物終始視日所在五精從之各依其方以其本數察五精度艮蔵其已坤蔵其戊</hi>
　<hi>震有木火兑有金水二五十五以復其數性有所著命有所屬情有所好亦有所惡好惡以貞性命迺固</hi>
　<hi>視日所在以正其度以正父子君臣賓主兄弟夫婦是第七首至孔始立姫文首乾仲尼首震乾以立性</hi>
　<hi>震以立命知性命迺立知命性迺盡見在繋傳非諸述譔之所經説亦十二開别繫於後</hi>
<pb n="KR3g0016_WYG_000-7b"/>
孔二卷<lb/>
　<hi>天上地下頂踵迺立隂陽腹背左右互易乾坤之等七十有二以八乘之五百七十有六每卦之分一十</hi>
　<hi>有八積三十二而究於本末三部九候以眡生脱八表之交在於中逹謹守孚過勿使氣奪隂陽太少平</hi>
　<hi>於渙節其上二百九十有七其下二百七十有九日月兩交互於濟中乾坤以通踵動於咸恒氣發於屯</hi>
　<hi>蒙自亢還濳不戰焉窮是第八首至孔始立非諸述譔之所經説亦十二開列繫於後</hi>
孔三卷<lb/>
　<hi>歸蔵首坤連山首艮何以首艮兩乙之命仲尼函三兼兌與震震委兌源山澤以蟠方於兩臂一尺千里</hi>
　<hi>八表經圍為八尺水中街兩交逹於四末左陽右隂任督上下七百二十九穴萬物有命皆繫房中大未</hi>
<pb n="KR3g0016_WYG_000-8a"/>
　<hi>見陽列國廼從水落水歸安知東西故已不破亥未不破癸河漢縱横為百國界不識八界何言八㑹不</hi>
　<hi>測八表何言天老人從地之為天地從天之為道是第九首至孔始立非諸述譔之所經説亦為十二開</hi>
　<hi>别繫於後</hi>
　雜圗經緯三卷<lb/>
雜一卷<lb/>
　<hi>古聖知作雜圗始出雜圗若吕貞圗若律春秋之元在貞雜端距古甲子太隂之厯四千三百七十四嵗</hi>
　<hi>太陽之行五千三百四十六九六始戰為災嵗㑹乗陽就隂退行九百七十二嵗太陽之極八十有一乘</hi>
　<hi>之以六四百八十有六又倍退之而反於厯始少陽之極二百四十有三乘之以兩四百八十有六又半</hi>
<pb n="KR3g0016_WYG_000-8b"/>
　<hi>進之而及於災嵗故為災限四千六百一十有七知無謬言聖無妄作反復其道以辨憂樂往九則來七</hi>
　<hi>徃六則來八往一則來三往四則來二往二則來四往三則來一往五則來十象八數九往來相直推之</hi>
　<hi>百世不失其一是第十首亦為孔設非諸述譔之所經説亦十二開别繫於後</hi>
雜二卷<lb/>
　<hi>為象記嵗紀嵗以明運為數紀日紀日以暑月月行十三月交二十有七大餘并五小并十九故為十九</hi>
　<hi>以當章二十七章以當際八際以周卦周卦而去八月㑹平行四十有七以㑹經食六千三百四十五㑹</hi>
　<hi>上下一百三十五食餘分之積以交數為實八乘食法而四分嵗之一以嵗四分一千八十餘十有二而</hi>
　<hi>加其一象數終㑹春秋用之以紀日食是第十一首至孔始立非諸述譔之所經説亦十二開别繫於後</hi>
<pb n="KR3g0016_WYG_000-9a"/>
雜三卷<lb/>
　<hi>三易之道本於天地浹以人事有易有詩有春秋春秋紀日詩以紀月日紀以軌月紀以蔀軌有三交其</hi>
　<hi>嵗八十有一蔀有四章其嵗七十有六四章之始以别日至五分月候以立五際故易二百九十六嵗而</hi>
　<hi>終易之軌三百一十四嵗而與天始㑹三垣九野經辰之四以為詩緯故詩易春秋同次天地以治兩緯</hi>
　<hi>是第十二首至孔始立非諸述譔之所經説亦十二開别繫於後</hi>
　餘圗總緯一卷<lb/>
餘一卷<lb/>
　<hi>總圗象嵗餘圗象閏即孔圗位别為十六精魂交變乾坤迺配一爻之分各九千五百有八餘分五五定</hi>
<pb n="KR3g0016_WYG_000-9b"/>
　<hi>於地道不為嵗積六十四嵗而度移一直日月相追近一逺三五震八風申令其間常事一行與卦往還</hi>
　<hi>有道而行之為徳無道而行之為賊知道者不言知言者不惑是第十三首疑義有九開端十二亦為孔</hi>
　<hi>設非諸述譔之所經説亦十二開凡百五十六開别繫於後</hi>
　觀三易要引<lb/>
　<hi>凡觀是書須先明三五畧覽七精九衡之動然後開易依其緯序作十三圗求其經説</hi>
　<hi>凡觀是書須備集墳典自經傳史籍雜緯而下别其紕誤然後引經原要始終以聖為法</hi>
　<hi>凡觀是書須篤信周孔知自端符而後㣲言俱絶不食不寢仰思待旦然後尋味知所入首</hi>
　<hi>凡觀是書須加納前哲知甘石平閎焦京尋奉雄衡馬鄭宣洪管郭皆合經之一體然後漸次以領道趣</hi>
<pb n="KR3g0016_WYG_000-10a"/>
　<hi>凡觀是書須迸棄俗學知東漢稱道不及前漢宋不如唐唐不如晉遁甲竒門六壬太乙諸俱傭妄為城</hi>
　<hi>旦書然後專翕漸解妙言</hi>
　<hi>凡觀是書須先除我見盡千百袠不存一字唯仰九環虚空交㑹作百世史然後開卷夜見文字</hi>
　<hi>凡觀是書須洗心研慮以敬靜為本履仁蹈義迸絶嗜欲不求世人名譽然後可固聰明損益百世</hi>
　<lb/>
　<lb/>
　<lb/>
　<lb/>
<pb n="KR3g0016_WYG_000-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宓圗經緯三卷<lb/>
</p>
<p>
</p>
  </div>
</body>
</text>
</TEI>
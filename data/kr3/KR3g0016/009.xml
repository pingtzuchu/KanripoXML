<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三易洞璣卷九</head> <lb/>
    <p>
<pb n="KR3g0016_WYG_009-1a"/>
欽定四庫全書<lb/>
　三易洞璣卷九<lb/>
　　　　　　　　　　　　明　黄道周　撰<lb/>
　孔圖經下<lb/>
何以命人曰震何以則地曰兌震以命人終於坤兌以<lb/>
則地終於艮艮者川嶽所止兌者天下澤藪之所經始<lb/>
也崑崙之<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>在西傾之西江河濬分嶓岷導而南積石<lb/>
導而北西海所瀉兌首之岐流也乾以盛陽上為崇岡<lb/>
<pb n="KR3g0016_WYG_009-1b"/>
其外有積雪三危焉支其内有終南太白惇物岡領所<lb/>
㑹鬱於天界賀蘭而東長河垂條乾坎之分界於同華<lb/>
其外為恒髙内為陽霍四坎之隂葭蘆渾源桑乾滹沱<lb/>
汾洹漳沁八水之所従出也繄巫閭之隂亘於長白以<lb/>
界海外燕山碣石騮谷馬耳次於其内九河東西大陸<lb/>
雷澤放於莱海神州之比際也故兑以上隂導河而比<lb/>
包乾滙坎貫於艮膊蓋九千里通濟及淮迺達於震維<lb/>
震上二隂為八際之象闕文登虞丘吐納陽渚瀛波之<lb/>
<pb n="KR3g0016_WYG_009-2a"/>
間蓋瀰千里青兗徐揚隧淮及江以督於豫故豫者出<lb/>
説之通德也豫為震首帝子所立九有所食上自芒碭<lb/>
下舉灊霍塗山以東日月出入斗衡所殷章漢之所灌<lb/>
鬯也兌以下陽導江而南厯坤及離迺巽迺震震居兩<lb/>
儀之中凡際四十八艮自北来半與之合巽自南来分<lb/>
受其益故頤者合也巽者益也青兖之合二十有四揚<lb/>
越之益二十有四故震者天下之至動也巽下隂元以<lb/>
為大瀦其上疊阜婺女所都大庾廼来錢塘鄱陽敷淺<lb/>
<pb n="KR3g0016_WYG_009-2b"/>
之分浸也洞庭涵虚謂之離中九嶷岣嶁在其陽内方<lb/>
荆山在其隂是其藏納者多矣荆襄之間在五車之潢<lb/>
中衡嶷屬天謂之參斿桂水南瀉至於儋崖重離所薫<lb/>
南極之明都也其西廼坤殽布而文沅瀘融栁嘉盤蒙<lb/>
容蘭滄麓川火居金沙十二水之所分湀也其外重坤<lb/>
廼至於南交西上於兌兩岷所治嵁巖千里於是坤乾<lb/>
則亦分取之矣青洱兩海相距五千里兌首之竅隂也<lb/>
乾自北来至於崆峒坤自南来至於蒙蔡為二陽之井<lb/>
<pb n="KR3g0016_WYG_009-3a"/>
絡故天以精積首北而南地以榮積首西而東大梁以<lb/>
右是多奥土室璧而下倍於大火蓋凡重際四百五十<lb/>
里八表之際二萬九千里震兑之交加十之三矣萬物<lb/>
之魂游於震其魄守於兑神州之大不過一方日月所<lb/>
命表於心目從西而眎揚徐之間謂之震従東而望雍<lb/>
梁之際謂之艮桂陽之巔兩望湖海謂之坎恒霍之㑹<lb/>
中俯汭洛謂之離八表相互届於四海而震兑平交為<lb/>
五嶽之𠂻故神州者天帝之委魄也咸恒者黄媪之命<lb/>
<pb n="KR3g0016_WYG_009-3b"/>
體也乾兑之間桓洮始分降於兑中淮渭夹絡江漢始<lb/>
别嶓岷六苞石階峨眉青城大華惇物太乙此闕下之<lb/>
華蓋也殽函而東為心包絡淵液所㑹在於瀍澗嵩髙<lb/>
兩室謂之神倉神倉胃也胃左七葉首陽天壇王屋大<lb/>
行隆慮蘓門林落七魄所藏謂之青府膽智出焉其右<lb/>
嵖岈桐栢天門九嵕濡淮江漢謂之通谷迺并四氣循<lb/>
江而左循河而右揚淮之維任督始交為八竒府南上<lb/>
廬隂魄灊英霍北上嶧陽薇華蒙碭為腎命門精志所<lb/>
<pb n="KR3g0016_WYG_009-4a"/>
宿紐繫於塗山萬物之所生死出入也齊吳以東謂之<lb/>
兩蹻二維所結視其注發南衡北恒謂之兩決諸脈所<lb/>
湊執其仰覆參候不失故治亂運也隆衰氣也嬴絀勢<lb/>
也井榮俞原陘合六者地之所治也行位色三者天之<lb/>
所察也鳥鼠朱圉岷嶓為艮之太隂其井出於龍桐隔<lb/>
谷其滎流於白浮軍都其俞注於居庸其原過於狼牙<lb/>
龍泉其陘道於雁門石合其合入於狐岐彼汾所曲天<lb/>
地之尺澤也右行之井出於九華林厯其滎流於雲林<lb/>
<pb n="KR3g0016_WYG_009-4b"/>
其俞注於靈谷其原過於湓淦其陘道於浮崗其合入<lb/>
於黄陵長沙而江河比曲肘㑹分絡鍾山岱宗為震之<lb/>
太陽其井出於靉陽中固其滎流於蒲瀋其俞注於渾<lb/>
河其原過於白雲木葉其陘道於温泉其合入於喜峰<lb/>
韋谷右行之井出於青泉委羽其滎流於鴈宕其俞注<lb/>
於括蒼其原過於方巗南明其陘道於漁梁其合入於<lb/>
綿水榖城崤中為艮之少隂其井出於石崖明月其滎<lb/>
流於黍谷鞏華其俞注於滴水其原過於五峙其陘道<lb/>
<pb n="KR3g0016_WYG_009-5a"/>
於岢嵐其合入於壺口孟門右行之井出於白岳烏聊<lb/>
其滎流於諸姑其俞注於金鐃其原過於大章其陘道<lb/>
於聶都其合入於滄浪淳于嵩髙兩室為震之陽明其<lb/>
井出於成膠其滎流於兩勞其俞注於鼉島其原過於<lb/>
榆口其陘道於擦崖其合入於馬蘭臺谷右行之井出<lb/>
於天坪白茅其滎流於龍湫其俞注於大滌其原過於<lb/>
烏龍之谿其陘道於三衢其合入於靈山腑臟之絡七<lb/>
十二隧宗脈所發心胃及肺氣海四候不失則萬物之<lb/>
<pb n="KR3g0016_WYG_009-5b"/>
命静治矣江河兩流準於肘尺艮與兑交七尺二寸益<lb/>
以九寸繫於上維八千一百里其診一尺中表千里故<lb/>
艮之太陽下於少澤上於聽宫其井出於駝谷青泉千<lb/>
里一尺至於白登裏直黄河過於硖石表出聖川謂之<lb/>
養老不能千里入於黄甫謂之少海黄甫千里過於寧<lb/>
塞謂之臑俞寧塞以西又上千里繫於臯蘭黄河内出<lb/>
謂之顴骹顴骹而下松山賀蘭肩之兩俞曲垣之穴直<lb/>
於靈州天子所戒玁狁也繇是右行不及五尺江淮廼<lb/>
<pb n="KR3g0016_WYG_009-6a"/>
宿滙於氣海艮之陽明下於商陽終於迎薌其井出於<lb/>
黄山祁門千里一尺至於金蜡謂之徧厯又可千里至<lb/>
於衡伊瀟湘前瀦謂之曲池衡伊千里至於沅源謂之<lb/>
肩髃黔沅西上又逾千里至於洛稽鐡豹之岑謂之禾<lb/>
<graphic n="KR1038" url="https://raw.githubusercontent.com/kanripo/KR-Gaiji/master/images/KR1038.png" mimeType="image/png"/>禾<graphic n="KR1038" url="https://raw.githubusercontent.com/kanripo/KR-Gaiji/master/images/KR1038.png" mimeType="image/png"/>而下瓦屋青衣謂之肩髃肩髃而下天子所以<lb/>
戒蠻夷也繇是左行亦絀五尺河濟迺宿滙於氣海故<lb/>
兑震吐納不過萬里崑崙以西東望隴首吐納還流則<lb/>
亦猶是矣天漢之中宅於室璧心張之間澹流下垂隠<lb/>
<pb n="KR3g0016_WYG_009-6b"/>
距三萬六千里星野所眡以氣相䠱日在朝夕而兩戒<lb/>
分測故日在於胃夕宿天隂東望箕尾絓於艮維無終<lb/>
燕山凉凉倉倉幽薊之民晝作而晚伏揚魚支龜食於<lb/>
碣石故謂之析木日在䧏婁夕宿右更東望天駟拂於<lb/>
扶桑東華比狼龍尾厯陽其山滌峛駸駸驛驛徐亳之<lb/>
民弇氣而幠質掔車䇿馬食於肆下故謂之大火降婁<lb/>
小西日次於璧夕望天漢湊於震艮瑶光所直三門有<lb/>
奕汝潁之民自謂中德靈源具茨石城浮光夹於龍角<lb/>
<pb n="KR3g0016_WYG_009-7a"/>
以紀晷影土圭所平故謂之壽星夀星之墟太昊治之<lb/>
軫翼而南烈山之墟雲夢衡廬洞庭九江熊熊洪洪太<lb/>
㣲之庭日宿於箕則晨見於南方日宿於參則夕見於<lb/>
南方故鶉尾者天下之博耀也鶉尾而上為有熊之墟<lb/>
大龍轘轅熊耳鷄足方城禹陽黄龍所蟠其精蜒衰南<lb/>
俯而西倚其物后土其民重内而尚利日宿於氐則晨<lb/>
見於天中日宿於胃則夕見於天中故天下之望以軒<lb/>
轅為奥軒轅右顧謂之鶉首西盡葉榆東暨劍谷四瀆<lb/>
<pb n="KR3g0016_WYG_009-7b"/>
所發萬物就沐日在參鐫五車下舂則鬼井直於西方<lb/>
隴蜀之民晏作而暮同自箕斗以至於參井視日所入<lb/>
四維推易鳥以為平龍以為直而轂蓋方位若晝無失<lb/>
尾觜而比視日所出虎與鳥代龍與魚易房昴星虛各<lb/>
更其居而占雜廼著故五車天潢繁峙所直汾沁内縈<lb/>
三柱是厯九箕三峻鴈門夏屋比晷之旗斿也日在營<lb/>
室則晨見於北方日在鳥翼則夕見於南方以其晨夕<lb/>
以為中舎鴈門而陽衡嶷所當比殷峻深故謂之實沈<lb/>
<pb n="KR3g0016_WYG_009-8a"/>
實沈小東天之苑囿渾源左瀉漚夷滹沱天漢所沬出<lb/>
入胡馬檀蔚上下不七百里為畢昴胃日平甲庚則地<lb/>
當癸中天河之隂謂之大梁大梁又東天之倉溷附路<lb/>
所駕云云亭亭東望窮桑不知其鄉孤奎之區謂之降<lb/>
婁降婁而内天廐騰蛇衛河所經百泉朝歌其北則漳<lb/>
洹所厯其下則沁濟所出硖石之間上流渉淇至於館<lb/>
陶下流渉曹至於大伾謂螣蛇尾謂之娵訾是在魯衛<lb/>
魯以岱宗蒼德所表以處少昊衛以河内元德所注以<lb/>
<pb n="KR3g0016_WYG_009-8b"/>
位顓頊兩者天下之柔國也日平於室翼則牛斗著於<lb/>
東南胃婁見於東北日平於牛鬼則魯衛退於坎北青<lb/>
齊位於姤東故地者主也日者賔也斗者尸也星者相<lb/>
也賔以位主以德尸以氣相以色昕夕相命則天地交<lb/>
察青齊之地介於成其星入於戰戰與成交其野斤㵁<lb/>
其山岌峘三尺而戾於漢其蟲多狐及鼠其陽多莽二<lb/>
十七尺而至於泉其隂多石四十五尺而至於泉吳越<lb/>
之地入於齊其星并於勞勞與齊交其野浸瀦其山厜<lb/>
<pb n="KR3g0016_WYG_009-9a"/>
厒是在漢涯其蟲有𤣥駒白駒其陽多葦三尺而至於<lb/>
泉其隂多榆及楊十有八尺而至於泉幽燕之星交於<lb/>
勞其地入於成成與勞交其野要延其山岝崿上者出<lb/>
於漢下者漸於澤其蟲有它與豻其陽得鹵其隂得水<lb/>
九尺及泉□汋而涸荆楚之地在於見其星并於出出<lb/>
與見交其野汪澦其山巋嶠是在漢内其蟲有蠪及蛓<lb/>
其隂為滙上不汲谷其陽為介土三十六尺而至於泉<lb/>
䕫瀘之地在於役其星分於齊齊與夷交其野罙阻是<lb/>
<pb n="KR3g0016_WYG_009-9b"/>
在漢内其山瀵泉下流如建其蟲觭觢其陽承水五尺<lb/>
而及泉其隂已瀉六十尺而至於泉雍梁之地在説與<lb/>
戰并交於見其蟲駮貀羱羊其水并瀉是有庚泥髙原<lb/>
之野率六十尺而至於泉澤潞之地在於勞其星交於<lb/>
見見入於役其野連蹇其山積甗其水繁溜人木俱𤯝<lb/>
玉井而上二十五尺而至於泉軍井而下四十尺而至<lb/>
於泉趙代之地成勞之間其星在役勞役之勞與澤潞<lb/>
比其隂積水是多氷雪其陽為街其蟲狐鼠是為剛土<lb/>
<pb n="KR3g0016_WYG_009-10a"/>
七十二尺而至於泉其上九尺則戾於漢故泉土比至<lb/>
於九尺下比至於七十二尺謂之涵素黄鐘之宫九野<lb/>
所眎以為分域魯衛宋鄭周五者宗氣之動所納於鶉<lb/>
火而發於咸中也故天漢屬地鐘律所始泉動於下星<lb/>
應於上萬物所視以為井絡也治其井者不傷其絡治<lb/>
其絡者不沴其營聖人之為城郭墳墓宫室謹視其俞<lb/>
以衛其營使其存以養生歸以養死人食於五祀而用<lb/>
於寢與廟故為生為榮以養陽為歸藏以養隂厥隂之<lb/>
<pb n="KR3g0016_WYG_009-10b"/>
木歸於亥太隂之火歸於夘故楊越巽也在地以謂之<lb/>
軒轅在天以繫之星紀星紀以木而著於亥荆楚離也<lb/>
在地以謂之䥴觜在天以繫之鶉尾鶉尾以火而著於<lb/>
夘木火之陽榮於寅兩金之交并於已故宋鄭震也在<lb/>
地以謂之鶉尾在天以謂之壽星壽星以震而乗於寅<lb/>
隴蜀兑也在地以謂之娵訾在天以繫之鶉首鶉首以<lb/>
金而著於已此三德者所以慎生也陽明之土萌於子<lb/>
陽明之木萌於午故燕薊艮也在地以謂之天根在天<lb/>
<pb n="KR3g0016_WYG_009-11a"/>
以繫之元枵元枵以土而著於子汾沁坎也在地以謂<lb/>
之析木在天以繫之實沈實沈以水而著於午太隂之<lb/>
土瘞於已少隂之水瘞於未故䕫瀘坤也在地以謂之<lb/>
大梁在天以繫之鶉首鶉首以土而著於已祁磁坎也<lb/>
在地以界於析木在天以繫於大梁大梁以水而著於<lb/>
未兩德者所以生死也德有隂陽行有生死聖人導民<lb/>
使生不廢養死不敗藏故有聖入作則必慎於水德矣<lb/>
水者四德所因為生死也周弱於三河鄭滛於溱洧水<lb/>
<pb n="KR3g0016_WYG_009-11b"/>
德衰於河南宋弊於徐睢衛垢於淇泉魯文於汶泗水<lb/>
德分於河北水有生死而土漸之故復生也臨垢也泰<lb/>
長也壯仕也夬盈也乾虚也姤則病也遯則退也否則<lb/>
没也觀則藏也剝則果也坤則芽復萌也十二者天之<lb/>
所著不息也咸恒履畜兩濟剥復八者地之所著不動<lb/>
也地無恒死天無竒生聖人為仁以厚其生為智以固<lb/>
其房故謹出於咸謹齊於履謹見於濟謹役於剝謹説<lb/>
於恒謹戰於畜謹勞於未濟謹成於復敬此八者故其<lb/>
<pb n="KR3g0016_WYG_009-12a"/>
知氣不瘁體魄無害夫婦臣子賔旅無怨以為政治戰<lb/>
祭不邇於禍而凡於德故德行色三者聖人之所均察<lb/>
也行成而藏之為德德成而顯之為色五氣之表皆有<lb/>
其色聖人者葆内以鬯其外察表以攝其裏體正九尺<lb/>
伸屈藏望不過八千一百里意以療之義以起之氣以<lb/>
賔之形以尸之理死以生理生以死皆奠於土而慎於<lb/>
水謹繫命門而涓於胃故天下將動則楊越廼沸荆岐<lb/>
診陽涪卭診隂三尺而下融融禺禺不隤其房則可循<lb/>
<pb n="KR3g0016_WYG_009-12b"/>
昭穆東面而皇矣聖人為法首天者正以南首地者正<lb/>
以東天地之奥二萬四千里奎璧以隂軫角以陽各數<lb/>
萬里鳥獸魚龍之所分治不行其庭不見其人賁色元<lb/>
聲藏於其精故謂之聖人<lb/>
　<hi>右圖以兑震倚數為山河之首尾兑發於申庚之申與坤分界正位於娵訾震發於寅甲之中與艮分界</hi>
　<hi>正位於鶉尾鶉尾當太㣲之中娵訾直天廐之下隴蜀楊豫為天地之衝維任督二脈所交輸於腦咽也</hi>
　<hi>兌之象交為艮故兑以為頂艮以為手手之三隂皆起於胸府終於指端其三陽皆起於指端終於腦際</hi>
　<hi>艮之象反為震故艮以為手震以為足足之三陽皆起於腦際終於踵拇其三隂皆起於踵拇終於胸包</hi>
<pb n="KR3g0016_WYG_009-13a"/>
　<hi>手足隂陽經絡相輸左右頂踵各丈五尺河圖所謂十五也尺皆九寸黄鐘所起兩艮之合繫於兌首兩</hi>
　<hi>震之合繫於艮中皆七尺二寸以九約之皆六尺四寸有竒手足左右皆三尺二寸首腹九寸盈縮相等</hi>
　<hi>皆八尺一寸矣嶽瀆之行方於人身一尺千里中原縱横徑圍之數不過二萬四千三百里江河兩絡分</hi>
　<hi>行七千二百里河自鄯蘭以泝積石江自疊嶓以泝黒松為上頸維益九百里故八千一百里為兩絡之</hi>
　<hi>徑率也肺為手太隂左右合二十二穴心為手少隂左右為十八穴心包絡為手厥隂左右亦十八穴凡</hi>
　<hi>手之三隂五十八穴皆起於朱圉殽函而内循於燕山越嶠之端大腸為手陽明左右四十穴小腸為手</hi>
　<hi>太陽左右三十八穴三焦為手少陽左右四十六穴凡手之三陽百二十四穴皆起於燕山越嶠之裏繫</hi>
　<hi>於嶓岷洮桓之端胃為足陽明左右合九十穴膀胱為足太陽左右合一百二十六穴膽為足少陽左右</hi>
<pb n="KR3g0016_WYG_009-13b"/>
　<hi>合八十六穴凡足之三陽三百二穴皆始於嶓岷桓洮之表達於越門遼海之端脾為足之太隂左右合</hi>
　<hi>四十二穴腎為足之少隂左右合五十四穴肝為足之厥隂左右合二十六穴凡足之三隂百二十二穴</hi>
　<hi>皆發於吳門莱海之裏達於瀍澗渭洛之端通六百四穴以任督五十一穴去其通隧足之為六百四十</hi>
　<hi>穴餘俞正别交於臓腑又八十有九行於中州楊豫闗洛之中凡七百二十有九故嶓岷而東為之地肺</hi>
　<hi>太華為主導於手之中絡起於中府終於少商傳於北河輸手之陽明殽函而下謂之心包谷陽為主導</hi>
　<hi>於手之中絡起於天池終於中衝傳於河間輸手之少陽瀍澗而下謂之胃嵩髙為主導於足之下絡起</hi>
　<hi>於頸維終於厲兑傳於江口輸足之太隂太華而北謂之旰王屋為主導足之下絡起於大敦終於期門</hi>
　<hi>傳於渭汭輸手之太隂嵩髙而南謂之脾内方為主導足之下絡起於隠白終於天包傳於漢滙輸手之</hi>
<pb n="KR3g0016_WYG_009-14a"/>
　<hi>少隂瑯琊而西謂之腎匡廬蒙碭為主導足之下絡起於湧泉終於俞府傳於汝潁輸手之厥隂瑯琊而</hi>
　<hi>東為足太陽鍾山岱宗為主導足之上絡起於睛明終於至隂而江河之流廼至於海故江為手之太陽</hi>
　<hi>河為手之陽明兩絡之中各三千六百里艮震之合益九百里恒隂衡陽帶於兩脇為垂艮之天井其表</hi>
　<hi>為少海裏為曲池相去亦八千一百里五嶽相距中為三焦上出於伊中出於潁下出於睢出伊如霧出</hi>
　<hi>潁如漚出睢如瀆其絡亦齊於兩艮起於衝闗終於耳門以㑹於足之少陽故五臓六腑八脈十五經絡</hi>
　<hi>皆相為輸灌也坎離兩海交於膻中之下恒隂以水而生肝注於灊霍衡陽以火而生脾注於廬阜楊豫</hi>
　<hi>之中西達隴蜀入於髓海窪而行者謂之任隆而行者謂之督濁者為衛清者為營營衛之行一日三十</hi>
　<hi>六周導二萬六千二百四十四穴宗氣嘘吸一左一右一衝損益疾徐腑臓之分三候各八千七百四十</hi>
<pb n="KR3g0016_WYG_009-14b"/>
　<hi>八息半之為歳際之辰又半之為息極之候大地循環十三萬二千九百五十五里人得大地十分之二</hi>
　<hi>隂陽之合也恒山以東㑹於人迎衡嶽以東㑹於炁口中原臓腑於是見徴九候浮沈表裏所扼故曰持</hi>
　<hi>其脉口以知隂陽平與不平秦漢之亂始於山東五季以還割於江左是其證也治亂在於下符應見於</hi>
　<hi>上分野之説肇於禹貢保章盛於春秋戰國原本山川精氣所屬於時日在牛斗地塞江南九州之辨以</hi>
　<hi>河為戒僧一行言山河之象有乎兩戒觀兩河之象與雲漢終始而分野可知其説盛傳於今不改蓋以</hi>
　<hi>參井為雲漢之經首秦晉當之在於上流用武之國斗箕為雲漢之末際吳燕當之在於輸委用文之國</hi>
　<hi>凡列舎在雲漢之隂者八為負海之國在雲漢之陽者四為四戰之國周衛在於中州寒燠所均近於紫</hi>
　<hi>宫宋鄭入於三門斗杓所繫近於帝庭以是推之分野可知然其説依稀櫽括未著又吳越在星紀燕薊</hi>
<pb n="KR3g0016_WYG_009-15a"/>
　<hi>在柝木次殊南北青州在虚危兖州在降婁位別二方負海逺近既不能均升氣初中又終未合蓋胡夷</hi>
　<hi>兩戒為山河之定體而州國異古為精物之散繫以易而言則有交與不交上流不交而末流始交故井</hi>
　<hi>鬼同源而斗箕異地以象而言則有屬與不屬屬狭者近而反逺屬袤者逺而反近故魯以附路近而反</hi>
　<hi>逺齊以羽林逺而反近也至其山川星日各本其方形與氣附衛當河内有螣蛇之形魯據巖瞻倚天將</hi>
　<hi>之勢齊為大國自北落羽林列國而益東吳為澤野自天淵元黿承流而彌下燕臨天市軒轅之故都饒</hi>
　<hi>於鮮食宋在河濟閼伯之舊墟是多車卒河南角亢三垣夹其中太皥烈山顓頊髙辛皆有十宅荆楊翼</hi>
　<hi>軫太㣲覆其上洞庭鄱陽廬衡巫峴亦為巨觀明堂稷廟列洛室之分弧矢河門著雍梁之域晉山五峙</hi>
　<hi>其峭倩者下於咸潢趙勢髦頭其宛延者出為園囿執斯以求參其行位大欵可悉矣今以見星為主辨</hi>
<pb n="KR3g0016_WYG_009-15b"/>
　<hi>其主客親下者為主親上者為客房見於正南則虚見於正東正東齊也虚與房交而正東方心見於正</hi>
　<hi>南則牛見於東南東南吳也斗與心交而正東南宋齊吳越親為主客星見於正南則箕見於東北東北</hi>
　<hi>燕也箕與心交而正東北張見於正南則心見於正東正東以内宋也心與張交而正中州三河九河親</hi>
　<hi>為主客井鬼見房而在西北楊越見房而在東南青齊見房而在東方趙代見房而在正北魯衛見房而</hi>
　<hi>在河北梧桂見房而在漢南故房者萬物之所宿也房正萬物以代星之位星正其方以授房之柄故日</hi>
　<hi>繫於房而星繫於星房相星主代為命也房在兩咸之申内導鶉火以吐於天駟天駟相火也而時為君</hi>
　<hi>東齊西周乾秦巽越坤楚艮魯北正趙魏皆以房中相火為君以星為君者獨氐房心耳宋德木盡禪明</hi>
　<hi>於火火德且衰則天駟復相故房心之間天相素王所共為位也故天有三門艮以為尊艮者氐房之間</hi>
<pb n="KR3g0016_WYG_009-16a"/>
　<hi>其中有東咸西咸其上有天乙太乙五宗之氣皆㑹於艮維而動於咸中地有三首兌以為端兌者乾坤</hi>
　<hi>之間其北有天廐螣蛇其南有玉衡鳥帑兩戒之絡皆交於復際而發於臨始天有差纒而地無改舎故</hi>
　<hi>星次之移逓轉於天虚房星昴不定其東西江河之流永分於地軫角璧奎自䋲其夘酉也天地交合隂</hi>
　<hi>陽互易五陽五隂分司泉天兩旗五車正於離南少昊従之以宅於胃霹靂螣蛇正於兌西顓頊従之以</hi>
　<hi>娶於室七公天市正於坎北太昊従之以孕於杓天權太㣲正於震東烈山従之以集於翼斗魁紫宫正</hi>
　<hi>位於中有熊従之御於軒轅五帝所従皆従其生也故五德之氣乗於所生五德之色見於其榮木金火</hi>
　<hi>三者皆本其生而用其榮土用其榮而水用其枯水用其養而土用其蔵復臨泰壯夬乾姤遯否觀剥坤</hi>
　<hi>十二者行德之數也形見其德位見其行星見其色色不如行行不如德故曰德為上行次之色又次之</hi>
<pb n="KR3g0016_WYG_009-16b"/>
　<hi>風者為蟲衍者為水伸者為神屈者為鬼生者竒屈死者恒伸亢池大陵積尸天津謹治其井而衛其營</hi>
　<hi>故治生以理死治死以理生死者聖人之智生者聖人之仁也</hi>
　孔圖緯下<lb/>
　卦度　　星漢　　八際分山<lb/>
<pb n="KR3g0016_WYG_009-17a"/>
</p>
<p>
<pb n="KR3g0016_WYG_009-18a"/>
</p>
<p>
<pb n="KR3g0016_WYG_009-19a"/>
</p>
<p>
<pb n="KR3g0016_WYG_009-20a"/>
</p>
<p>
<pb n="KR3g0016_WYG_009-21a"/>
</p>
<p>
<pb n="KR3g0016_WYG_009-22a"/>
</p>
<p>
<pb n="KR3g0016_WYG_009-23a"/>
</p>
<p>
<pb n="KR3g0016_WYG_009-24a"/>
</p>
<p>
<pb n="KR3g0016_WYG_009-25a"/>
</p>
<p>
<pb n="KR3g0016_WYG_009-26a"/>
</p>
<p>
<pb n="KR3g0016_WYG_009-27a"/>
</p>
<p>
<pb n="KR3g0016_WYG_009-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0016_WYG_009-28b"/>
　<lb/>
　<lb/>
　<lb/>
　<hi>右緯以天漢出没别江河之道以江河分滙别八際之出故天有分野則本於中星地有分區則本於象</hi>
　<hi>度形氣互稽其義一也自禹貢以前代有封域九與十二逓為因革而八際山川縦横曲直自為界限條</hi>
　<hi>畫井然自西南越雋神水大鹿發於申庚之中為紫薇之地户而坤兌始交至於七盤蜀髙石鈕紫巖之</hi>
　<hi>中而兑氣始中螣蛇天廐分野則入於衛封域則在於蜀自是以北江漢分源黄河出於洮隴之外漢水</hi>
<pb n="KR3g0016_WYG_009-29a"/>
　<hi>導於嶓冡之隂兌乾始交漢水界之此一際也漢水而上汧隴雍岐至於陳倉三峙而乾氣始中車府天</hi>
　<hi>津分野則入於吳封域則在於秦沮漆汧滻涇渭同趣至於同華自是以北塞外黄河合於葭蘆南下孟</hi>
　<hi>門汾綘澮涑東過析城乾坎始交河水界之此一際也黄河以東蒲子狐岐至於三嵕九<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而坎氣始中</hi>
　<hi>龜魚傅説分野則入於燕封域則在於晋自是以東衛河分湊漳沁洹沇溱洧渉淇至于頓丘坎艮始交</hi>
　<hi>南流界之此一際也衛河以北鉤盤馬耳至於獨鹿幽都而艮氣始中斗柄之前兩垣夹分銀漢下流環</hi>
　<hi>於南極分野則入於宋封域則在於燕自是以北桑乾區夷滹沱涞易導於凔洲自是以東濰淄渑樂汶</hi>
　<hi>濟大野導於鹽澤九河界之此一際也汶濟而南沂沐洙泗迨於孟瀦滎雒汝潁旋於琅琊至於龍尾石</hi>
　<hi>頭而震氣始中翼張之間天廟在焉分野則入於楚封域則在於吳自是以南西受長江婁松既道荆泖</hi>
<pb n="KR3g0016_WYG_009-29b"/>
　<hi>滆霅漾於笠澤震巽始交五湖界之此一際也苕霅而南西暨婺水漁梁青田經其中下至彭蠡鄱陽而</hi>
　<hi>巽氣始䆒兩河之戒為天漢絡分野則入於梁封域則在於越自是以西南接閩嶺汀貢瑞章谿壑瓴建</hi>
　<hi>北注於湖湓淦界之此一際也章貢以西南源九連表極百粤至於桂陽九嶷而離氣始中兩旗五車為</hi>
　<hi>天南府分野則入於晉封域則在於楚自是以西辰沅滄浪合於瀟湘潛沱沮溠彭濛鄢臼入於漢陽施</hi>
　<hi>黔溳沔滙於内梧鬱蒙藤發於外離坤始交潯融界之此一際也梧鬱以西長江亘川中盡黔滇外盡南</hi>
　<hi>交白基紅崖坤氣始中大陵天隂積尸之墟分野在於魯封域在於楚蜀之際自是以西華夷攸分溆瀘</hi>
　<hi>涪綦發於内麗盤牂牁瀾滄滙於外坤兌始交葉榆馬湖界之此一際也於是八際天地之所自界坤勢</hi>
　<hi>廣川分横於外艮勢支河分横於内乾勢長源倚流於首巽勢長源合流於尾坎正而離中震表而兑裏</hi>
<pb n="KR3g0016_WYG_009-30a"/>
　<hi>也故此八者非聖人莫之能定也乾自喜峪賀蘭而比上九則亢坤自淥空闌滄而西上六則戰亢窮則</hi>
　<hi>棄戰極則害故八際之表皆為危域而乾坤及坎其上殊凶聖人之所獨戒也八際之裏皆在土中兌自</hi>
　<hi>熊耳而東取於三塗女凡乾自殽函而東取於廣陽比卭坎自王屋而南取於轘轅緱嶺艮自梅邢而南</hi>
　<hi>取於抱獐具茨震自嵖岈而西取於荆箕大龍巽下大江於中寡取廬阜而上取之石盤僊居離自天封</hi>
　<hi>而北取於方城泉白坤自禹陽而上取之豫山崆峒豫者八裏之所分取也八裏所取而震獨多震之一</hi>
　<hi>陽内而二隂外也内者川澤所宗外者水瀆所㑹也離坤嬴於南服乾坎荒於北陬北强而南柔東明而</hi>
　<hi>西幽坤之上可棄艮之上不可棄艮尊而坤卑艮施而坤受也</hi>
　<lb/>
<pb n="KR3g0016_WYG_009-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三易洞璣卷九<lb/>
</p>
<p>
</p>
  </div>
</body>
</text>
</TEI>
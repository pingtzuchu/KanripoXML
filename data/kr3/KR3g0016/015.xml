<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三易洞璣卷十五</head> <lb/>
    <p>
<pb n="KR3g0016_WYG_015-1a"/>
欽定四庫全書<lb/>
　三易洞璣卷十五<lb/>
　　　　　　　　　　　　明　黄道周　撰<lb/>
　貞圖經中<lb/>
明兩以靜别兩際明兩以動别兩駕駕别前後際别上<lb/>
下日月之行年世以差命厯司中以定厥家日軌之駕<lb/>
三百一十四四别其際七十有八餘分五十月軌之駕<lb/>
二百九十四四别其際七十有三餘分五十各復半之<lb/>
<pb n="KR3g0016_WYG_015-1b"/>
以為主䇿帝王所授世數以出日月之行則有贏縮寒<lb/>
暑之序則有前後繇二而四繇四而八與駕相輔以數<lb/>
天下交中而後據以前交中而前據以後寒縮以前暑<lb/>
縮以後八表之駕各以其數日者一也月者二也一者<lb/>
止也二者起也日一之駕三十餘九其質三十有六初<lb/>
中之交進退餘三月二之駕三十餘六其質七十餘三<lb/>
初中之交脁朒不乖星辰從之以合以開歳執其柄而<lb/>
彌古不敗辰白相稽察祥與災古之王者審駕於日月<lb/>
<pb n="KR3g0016_WYG_015-2a"/>
而司徳於金水故載王則以憲載國則以命王者知命<lb/>
則其徳不疑霸者知命則其道不違日月參兩帝王所<lb/>
稽命於天地也故仲尼者敷命之素帝也易命以律律<lb/>
命以詩春秋制器詩以吹之故詩三百有五篇升降以<lb/>
九贏縮以二日軌之駕三百一十四日壯而贏贏分以<lb/>
一退與度合為三百一十二月軌之駕二百九十四月<lb/>
虗而絀絀分以一進與象合為二百九十六日月進退<lb/>
始分與一而終歳必倍故道有升降徳在於至細仁禮<lb/>
<pb n="KR3g0016_WYG_015-2b"/>
義智四矩之設以量天地與詩相凖而四部分起鬼神<lb/>
所執日月下聴天地從之而聖賢有所不治故道至於<lb/>
詩而至矣咸坎之間有帝而無其主隂者寄也渙過之<lb/>
間有主而無其統陽者謝也陽謝以九隂寄以六六隂<lb/>
九陽類血爭強八節不存中原廼亡故十易之半三百<lb/>
有二十周復其象一千二百有八十女主閹寺二十有<lb/>
四厲族彊臣三十有六敵國外患三十有二名亦有為<lb/>
實不存實亦有為名不尊名實外移鳥獸廼羣聖人之<lb/>
<pb n="KR3g0016_WYG_015-3a"/>
治為禮以直其内為義以直其外直内者知懼知懼故<lb/>
不怠直外者知戒知戒故無悔故法者道之輔也度者<lb/>
命之矩也法不與道爭化度不與命爭遇進退存亡各<lb/>
安其居藏之則知用慎之則不害安居而遷道命迺偕<lb/>
夫古之帝王未有不知命而戒者也夏室十有七主命<lb/>
厯之序四百有十一兩駕初縮去二以度日軌交終與<lb/>
縮厯㑹餘一迺起以月交數與日交差兩駕之合餘三<lb/>
十四據一以倍月代日令為十七主四百十一殷室三<lb/>
<pb n="KR3g0016_WYG_015-3b"/>
十一主序厯四百七十有六月軌之盈餘六十四日駕<lb/>
從之據倍以一日制月令為三十一主四百七十有六<lb/>
故天地之道逺近相取日輝所射不過四十五物從之<lb/>
以著以伏贏縮之度視於交數交中必贏初末必縮南<lb/>
短北長與日道衡四揆之量各千九十與詩分章聖人<lb/>
持之而萬物同方道有不必齊權有不必常進退營之<lb/>
不失毫芒故周者道之至中也周在南中體數永極而<lb/>
兩縮其端上元甲子四千三百二十歳置其七九隂陽<lb/>
<pb n="KR3g0016_WYG_015-4a"/>
龍戰而春秋迺作故詩者七九之候也七九去一是行<lb/>
變化四表所納各如象所退天之數消息之端六日七<lb/>
分去其五細以聴消息故為八十掛一而揲之以定軌<lb/>
際為五十五掛一而揲之以定災眚為十三有九掛一<lb/>
而進退之以定世序象始所限退一而媾象則二百九<lb/>
十有六進一而媾度則三百一十有二聖人用之以進<lb/>
退天地故聖人之於天地若禮之於賓主也非獨賓主<lb/>
又號召之以為祔主以為姓氏周在上元日駕十三中<lb/>
<pb n="KR3g0016_WYG_015-4b"/>
交之後三十有四月駕十四中交之後六十有九日行<lb/>
以一月行以倍以為厯命三十四主八百二十八歳三<lb/>
代上下命厯之序未有若周之明著者也夏殷之厯若<lb/>
存若滅進日則退月進月則退日仲尼傷之以為是厯<lb/>
也雖知無徵不足以損益故厯廢於百世之上道存於<lb/>
百世之下中交既定損益迺駕日軌之損極於二月軌<lb/>
之益極於三損益參兩動五而質四五四亦九故易有<lb/>
六九七九乘於八際與歳消息六日七分而損其一五<lb/>
<pb n="KR3g0016_WYG_015-5a"/>
細之損又復得九故六九而災七九而滅各半其數與<lb/>
世相積聖人用之以救細人用之以撥物生於所救死<lb/>
於所撥至人不殺有道者持其末善人守之苞蔕不脱<lb/>
故道至於易而恵人者備矣人生於精死於霸日生以<lb/>
精月死以霸生精或損死霸或長視魂與氣以為物總<lb/>
故國有國朔國有國望知之如晝不知之如夢日月交<lb/>
中萬物平分無贏與縮視其前厯以得其服故日軌交<lb/>
中其下二十有七月軌交中其下五十有四是其國主<lb/>
<pb n="KR3g0016_WYG_015-5b"/>
二十七世日月相比兩恊一律日軌交初其下二十有<lb/>
四月軌交初其下六十有九在其後際日軌之贏一十<lb/>
强五月軌之贏强四是其國主一十五世三世而沒四<lb/>
世而滅五世續復日軌交初其下六十有二月軌交中<lb/>
其上十九是其國主一十有九益一則二十損二則十<lb/>
七日初以損月初以益月終以損日終以益陽徳則從<lb/>
日隂徳則從月日軌次交其下十三月軌中交其下三<lb/>
十是其國主一十有三月倍命日一十有五為十五主<lb/>
<pb n="KR3g0016_WYG_015-6a"/>
以正月徳日月相正以二損益南北兩紀月行必倍主<lb/>
乏歳贏下有閏行主贏歳乏導其國族故君子之於道<lb/>
非信之已也信之為性盡以性信之為命至以命不言<lb/>
黙成百世與程故建之天地而正質之鬼神而定知道<lb/>
者與道偕息不敢衡其几席而况訑其辭色君子之語<lb/>
道則不一指耳或聫或離或衡或倚衡者自右而左倚<lb/>
者自左而右衡者自地而天倚者自天而地要其名義<lb/>
與厯相序居可知矣震衡於内長子將作歸妹自上道<lb/>
<pb n="KR3g0016_WYG_015-6b"/>
與天合有虞受之下距周中一千二百六十歳豐衡於<lb/>
内兑倚於外繼世始命得於麗澤猶有憂色夏室受之<lb/>
下距周中一千二百三十革衡於内困倚於外漸震所<lb/>
治其勢大革臣伐其君以誨慚徳殷室受之下距周中<lb/>
八百有三十噬嗑衡於内知臨倚於外刑法始具以濟<lb/>
教澤雷電日月神武不奪周人受之甲子明載十月辛<lb/>
卯朔日食之距於上古四千三百二十歳故易之作不<lb/>
於中古也羲軒而上猶有憂患乾坤之交弑奪以生子<lb/>
<pb n="KR3g0016_WYG_015-7a"/>
曰臣弑其君子弑其父繇來者漸非朝夕之故矣坤乾<lb/>
者周徳之衰也周徳始衰孔醜興嗟日月受命以正夷<lb/>
夏二百四十年而侯王胥化交中所慝半於災歳以為<lb/>
大罅故蠱者物之始䃣也隨者物之始歸也物終迺蠱<lb/>
物古迺歸天下將動安所懐哲人將頺安所依道在則<lb/>
不頺法在則不萎故天下之爭限有四讓限有四交限<lb/>
有四得其道者正以濟不得其道敗以厲爭限有四頥<lb/>
孚兩過頥為近道孚為近禍小過為最小大過為最大<lb/>
<pb n="KR3g0016_WYG_015-7b"/>
自隨而下千六百四十年天地命之大以爭大小以爭<lb/>
小禍以爭禍至於頥而衰矣讓限有四震兑巽艮巽為<lb/>
讓終兑為讓始震為讓起艮為讓止自唐虞而下二千<lb/>
六百四十年天地命之誠以為誠色以為色以代斧鉞<lb/>
以代矛㦸至於艮而衰矣交限有四隨漸濟否隨交以<lb/>
代漸交以害濟交以殆否交以敗自坤而下二千四十<lb/>
年天地命之始半以與臣末半以與民寢近寢佚寢下<lb/>
寢失至於否而衰矣天地之道役右而奉左强上而弱<lb/>
<pb n="KR3g0016_WYG_015-8a"/>
下男徳循左而以右女徳循右而以左君徳從左而趣<lb/>
右臣徳從右而趣左數生以右數謝以左數治以右數<lb/>
亂以左六者天地之紀也君子既知其序又參紀之衡<lb/>
以與衡倚以與倚左以與左右以與右故審其彖序而<lb/>
神物所負皆著矣四正者立限之凖也乾坤之立立以<lb/>
内坎離之立立以外乾坤一姓坎離五主治各存其始<lb/>
亂各存其末坎離始戰其末乃奪奪王之雄朝庻暮王<lb/>
一樹數拔根芽不長故觀其消息考其魂霸以世以君<lb/>
<pb n="KR3g0016_WYG_015-8b"/>
消霸長魂而辟位之厯可得而知也坎離之末一象而<lb/>
六姓五后十二主竊辟蟣國又復六數聖賢不出不治<lb/>
其度水火相摶以滅以涸夫其託於南首則或以易主<lb/>
或不易主王霸交治雖亂必武何也南首上也北首下<lb/>
也故爭莫取下讓莫取下立莫取下交莫取下踝間一<lb/>
寸謂之交信交信謂之下交下交否也倚右大有否則<lb/>
以凶有或以吉衡右則泰泰又或吉故治亂左右或相<lb/>
反也臍間一寸謂之隂交腕交兩傍謂之隂都隂都上<lb/>
<pb n="KR3g0016_WYG_015-9a"/>
也隂交下也隂都為漸隂交為濟漸有凶半而濟無一<lb/>
吉故君子為治倚地而本天居陽而治隂天一則地二<lb/>
天三則地四天五則地六天七則地八天九則地十倚<lb/>
衡相救其道一也三代之治從坤左旋中交未濟三千<lb/>
二百四十年羲軒所暨逮於升鼎從乾右旋中交既濟<lb/>
三千二百四十年姤井之分通於萃革升姤皆遇也井<lb/>
鼎皆養也而三代承之交立爭讓進退各别君子以理<lb/>
其節小人以干其列故順逆兩數聖人皆用之順以觀<lb/>
<pb n="KR3g0016_WYG_015-9b"/>
其陽為國為主為年為厯逆以觀其隂為媾為敵為冦<lb/>
為賊四讓四交皆以候媾四爭四立皆以候賊知媾則<lb/>
知政知賊則知徳知政知徳迺不惑故聖人者天地之<lb/>
所代斷也聖人不斷天地迺斷之夏十七主四百十五<lb/>
歳殷三十一主四百七十六歳文獻所不斷天地日月<lb/>
交斷之日月有贏縮帝王有損益夏軌有益殷軌有損<lb/>
益軌以二過於十七損軌有二不及三十有一仲尼皆<lb/>
命之然且以為無徵無徵不信甚哉仲尼之慎也故聖<lb/>
<pb n="KR3g0016_WYG_015-10a"/>
人之知皆足以知天地而為慎以持之慎言不謀慎行<lb/>
不圖闕之若疑守之若愚故剝者羈庫之事困者下臺<lb/>
之禍也臨困下際非正間之駕也豐巽震漸剝无妄頥<lb/>
大過殷周之道皆足以王而猶持之持之不發困革迺<lb/>
作或五六十年或百二十年迺動發之發若雷霆畜澤<lb/>
迺延葢自相土古公而然矣禹者王者之至者也禹從<lb/>
帝嚳傳子以穆益與周合其後不祀益可王則稷不可<lb/>
王益可繼則稷不可繼故禹為天斷以厯與子兌旅之<lb/>
<pb n="KR3g0016_WYG_015-10b"/>
中二十餘載是在爭限禹傳子後三十年必亂禹不傳<lb/>
子後三十年亦必亂禹傳子則以亂與禹禹傳益則以<lb/>
亂與益大過者益之後也嬴之為吕非益之後也大過<lb/>
之厯僅三十年月軌始交在其初分日軌從之十有五<lb/>
年故其厯無命主兼號而降十有五年周厯包之厯有<lb/>
正間歳有中閏下地上天敝古不遷然且萃以之上姤<lb/>
以之下邪陽破隂集於外家消息九分號笑咨嗟故聖<lb/>
人之為夬姤升萃上下失次不得其位非茍而已也天<lb/>
<pb n="KR3g0016_WYG_015-11a"/>
地有命聖人聖人有命天地姤之為女后明夷之為出<lb/>
主此兩者葢三千七百餘年而僅遘也知道者持之謹<lb/>
其婘御慎其凶器則牝雞不喔犬豕不肆然且賓之賓<lb/>
而又尸之故知道者之難也持其大又知其細之難也<lb/>
中元以來一千三百八十歳而女主且出消息之分益<lb/>
十七歳為一千三百九十七歳而女主受號秉家之索<lb/>
又八十一歳而天子播遷負乘莫咎又二十七歳而天<lb/>
子再出于飛不食故知道之難也道仁以顯道用以藏<lb/>
<pb n="KR3g0016_WYG_015-11b"/>
乾坤顯仁用藏其間九六歸餘三九分乘知而藏之謂<lb/>
之聖知而用之謂之仁兩用之間二十七歳分象之餘<lb/>
以候聖人順而取之為正逆而取之為定元黄冰霜不<lb/>
違其鄉故君父雖亢則猶之龍也干戚雖玉則猶之血<lb/>
也日月食交義則絶也日月盈中其道迺參命厯之長<lb/>
該北以南故道至於乾坤而受命大備矣南首之厯其<lb/>
道七十日月所命三十四主八百四十歳北首之厯其<lb/>
道六十五日月所命二十七主七百八十歳南益以一<lb/>
<pb n="KR3g0016_WYG_015-12a"/>
北益以二故南北前後皆過八百乾坤南首左短而右<lb/>
長左吉而右凶左者柔也右者强也乾坤北首左短而<lb/>
右長左凶而右吉左者隂也右者陽也隂陽左右倚數<lb/>
而環九循其周十年之端辰以當歳九環則再上之則<lb/>
極於草昧下之迺究於明界故天地之治可以枚取也<lb/>
其不可以枚取則涵景相命方圓參割上下左右併就<lb/>
損益損益三極以視兩節消息軌中而帝王之序居然<lb/>
見矣聖人無百世之治有百世之視無百世之政有百<lb/>
<pb n="KR3g0016_WYG_015-12b"/>
世之聴自上元而降六千五百六十歳三百二十四主<lb/>
可數者二百十六頥徳以長頥欲以亡或促或延四交<lb/>
復常雖有乘除不及彼民隂民陽君惟天之親陽君之<lb/>
齡與徳相寅得其道去其勢保其祚永其位不得其道<lb/>
不去其勢不保其祚不永其位故隂民之窮可富而陽<lb/>
君之窮可夀也君子正位凝命於天敬以與祈仁以與<lb/>
延夫有其道在則不以年堯舜於今三千八百餘歳祈<lb/>
之萬年不祈之萬年<lb/>
<pb n="KR3g0016_WYG_015-13a"/>
　<hi>右圖所謂倚圖也衡倚二圖皆視日月二軌隂陽兩節以為年世之候此獨舉二軌言者前後上下可相</hi>
　<hi>凖也日月二軌生於大象餘差每歳得十三辰九分三釐三毫三絲六十歳週積餘八百三十六以五因</hi>
　<hi>之為三百歳積餘四千一百八十在易象外餘辰八十四以六除之為二百九十四歳而與象㑹以十四</hi>
　<hi>進之為三百十四歳而與數㑹與數㑹者主日為日駕三百一十四與象㑹者主月為月駕二百九十四</hi>
　<hi>消長各二本差一分凢於十三辰九分三釐三毫三絲内減一分則二百九十六年而與象㑹益一分則</hi>
　<hi>三百一十四年而與數㑹凡損益一分而消長二年也鎮星五十九年二周合日者五十七以五乘之為</hi>
　<hi>二百九十五而㑹於月軌消長一數熒惑七十九年四十二周合日者七十四以四乘之為三百一十六</hi>
　<hi>而㑹於日軌消長二數故以三百一十五為日軌之中一拆之為一百五十七半在一百五十八年夏至</hi>
<pb n="KR3g0016_WYG_015-13b"/>
　<hi>而分日軌之際再拆之為七十八年秋分為上下際之中又拆之為三十九年穀雨為上下初末際之中</hi>
　<hi>初末際間凡十八年不在中限月軌二百九十五四拆中際則亦猶是也兩駕相栝以月除日猶之象限</hi>
　<hi>飛伏互命多寡權除以為數中帝王世厯皆於此出日駕數一月駕數二參兩日月與兩節比上元前除</hi>
　<hi>四千三百七十四逆數三代周得三百三十四殷得五百一十六夏得四百有一除夏入交後一千二百</hi>
　<hi>五十一交前三千一百二十三以日軌除之末限十七得十有七主以月駕除之在末限無餘故竹書世</hi>
　<hi>史稱夏十七世並詞無異也除殷入交後八百五十交前三千五百二十四以日軌除之末限三十一得</hi>
　<hi>三十一主以月駕除之在末限二十八故簡三十一主中存二十八外丙仲壬小庚沃甲陽甲廪辛之間</hi>
　<hi>或有進退也除周八交後三百三十四交前四千四十以日軌除之在中末限三十六得三十六主以月</hi>
<pb n="KR3g0016_WYG_015-14a"/>
　<hi>駕除之在中末限四十二半餘三十一半正拆得三十六主自周烈王至顯王戊子歳遂致文武之胙於</hi>
　<hi>秦故慎靚王赧及東西君皆在胙外只當周成三十一主也漢髙帝己亥距上元四千八百九十六入闗</hi>
　<hi>歳在乙未距上元四千八百九十二中前贏二十五合蜀漢得二十五主以月駕除之餘二十七半與己</hi>
　<hi>亥㑹合少帝昌邑後主皆未成君折除乙未則為二十一主簡康陵懐陵靜陵亦未成主也世祖建元乙</hi>
　<hi>酉距上元五千一百二十二以月駕除之亦二十四通於前㑹晋武帝乙酉距上元五千三百六十二除</hi>
　<hi>初前限餘十五主二十五分與月駕齊軌劉宋距上元五千五百一十七在月駕中際餘五不當日徳為</hi>
　<hi>月閏五主自蕭齊而下無稱焉魏大武癸亥視劉宋庚申差三歳得五千五百二十在月駕中際餘八凡</hi>
　<hi>八主而為髙齊所裂魏自聫晉系不後江南也隋開皇辛丑五千六百七十八上下不得命厯惟先四年</hi>
<pb n="KR3g0016_WYG_015-14b"/>
　<hi>丁酉周滅齊距魏始光元年甲子一百五十四歳實承魏統凡北統三十歳有厯無主龍門元經所終於</hi>
　<hi>陳亡也陳亡距上元五千六百八十六尚餘五主合帝侑帝侗以入於唐唐武徳戊寅距上元五千七百</hi>
　<hi>一十五在月駕中前十八主七十五分至昭宗而盡貞觀丁亥再如一九定年而不定世故兩節定年兩</hi>
　<hi>駕定世定年者有隂陽殊合以别前後定世者有日月交除以命多寡從天者主陽而從日從地者主隂</hi>
　<hi>而從月亦各從其類也陽多則從隂隂多則從陽陽少以一隂多以倍亦各寡以為貴也陽止則從隂隂</hi>
　<hi>止則從陽外止以内内止以外各八以為界也宋建隆距上元六千五十七日駕外餘二十六内餘十三</hi>
　<hi>二十五月駕内餘三十二外餘四陽一而隂倍去外而從内約自寳佑開慶之間至元命統景定而下亦</hi>
　<hi>不足稱也元自幹難河稱命距上元六千三百有三末限且盡日駕二十三餘十六月駕二十二餘十四</hi>
<pb n="KR3g0016_WYG_015-15a"/>
　<hi>致和天厯之間不成主者二實自太祖至順宗得十四主以太宗濶台己丑之元實之距上元六千三百</hi>
　<hi>二十六日駕内七月駕内九亦自泰定之年上下約之全盛者只得八主也日月差除進退之間存亡以</hi>
　<hi>生陽饒隂乏日贏月絀象成數交六者相除而帝王屈伸舉可知矣凡厯屈伸詳觀八限上中下中中前</hi>
　<hi>中後初前初後終前終後二至二分四立之所顧命然後合爻彼此相取得其分數以得兄弟父子代謝</hi>
　<hi>脩短舒驟之故自上元乾始再周至子㑹坤乾之中得六千五百六十一歳災嵗滿八十一積餘及十三</hi>
　<hi>歳半而子午重直凡六千五百六十歳三百二十四主三分損益可數者二百十六主唐虞而上羲軒而</hi>
　<hi>下約得十五主一主之䇿約視月䇿月䇿兩氣歳積餘閏既探月䇿以閏䇿去之迺得主䇿俱見前篇</hi>
　貞圖緯中<lb/>
<pb n="KR3g0016_WYG_015-16a"/>
</p>
<p>
<pb n="KR3g0016_WYG_015-17a"/>
</p>
<p>
<pb n="KR3g0016_WYG_015-18a"/>
</p>
<p>
<pb n="KR3g0016_WYG_015-19a"/>
</p>
<p>
<pb n="KR3g0016_WYG_015-20a"/>
</p>
<p>
<pb n="KR3g0016_WYG_015-21a"/>
</p>
<p>
<pb n="KR3g0016_WYG_015-22a"/>
</p>
<p>
<pb n="KR3g0016_WYG_015-23a"/>
</p>
<p>
<pb n="KR3g0016_WYG_015-24a"/>
</p>
<p>
<pb n="KR3g0016_WYG_015-25a"/>
</p>
<p>
<pb n="KR3g0016_WYG_015-26a"/>
</p>
<p>
<pb n="KR3g0016_WYG_015-27a"/>
</p>
<p>
<pb n="KR3g0016_WYG_015-28a"/>
</p>
<p>
<pb n="KR3g0016_WYG_015-29a"/>
　<lb/>
　<hi>右緯始於宣王四十六年己末除一週甲下行北政為春秋元年自䝉而比也其實春秋始於乾元自己</hi>
　<hi>未而前宜災五十有四詩經始於甲子自十月辛夘而前宜空一六也今加一週以上遡宣王下通明始</hi>
　<hi>適在乾坤之交退一六而命之則詩與春秋咸得兩際故六十之退一六為詩之始消五十四之加一九</hi>
　<hi>為春秋之始長消長九六乾坤之始務也乾坤兩家彼此互取幽平而前亦得用坤泰定而下亦得命乾</hi>
　<hi>猶先天圖兩儀之端隂陽再互也戊午之始乾未五十有五辛未之際春王四十有九去一慮始以為圖</hi>
　<hi>蓍之體置十慮終以為象數之㑹以八九乘去一者為太少限際以六七乘不去一者為交食限際日月</hi>
　<hi>兩駕出入其間損益一分消長二年納其消長終於乾坤而災餘生焉參詩春秋始於戊午而卦位定焉</hi>
<pb n="KR3g0016_WYG_015-29b"/>
　<hi>今以戊午始乾與坤互宅而命卦序則漢髙己亥始於坎之九二吕氏癸申中於坎之初六未央乙丑在</hi>
　<hi>於姤之有魚新室癸未在於包之起凶永安隕喪存於瑣瑣之災金墉播遷傳於如何之鳥晉宋始并有</hi>
　<hi>登天之翰音太原遂興應大人之虎變房州帝子逢萃如以興嗟長慶閹官值家人之不嗃突如災死梁</hi>
　<hi>晉所以坐亡滅鼻噬膚徽欽所以北狩積於坤始長念七年惕龍闢天乾徳始交又三十四年而元黄</hi>
　<hi>傷與屯同血泝於上古帝出乎震而唐虞已興王渙厥居而夏啓以立寒浞託於飛鳥之翼杼芬衰於濟</hi>
　<hi>狐之尾鼎耳上下見山車之垂鉤益缶中間遇桑榖之夕萎離有武丁之興蠱當牧野之㑹差積災㑹又</hi>
　<hi>五十四年上虚一週以入元際上贏則下絀上絀則下贏故宣之己未平之辛未隠之己未恵之戊午幽</hi>
　<hi>之乙丑五者入元之所㕘取也九乘蓍數仍以蓍數益之而得易之大歸八乘圖數仍以圖數益之而得</hi>
<pb n="KR3g0016_WYG_015-30a"/>
　<hi>咸之總象兩者初數皆去一以命體九乘著數即以著數除之餘七者為易象之交分八乘圖數即以圖</hi>
　<hi>數除之餘二十九者為月法之泛象兩者初數皆合一以命用去合之間兩消造端前後應度而世數以</hi>
　<hi>出炎漢始興己亥之歳蓍消第十二距辛亥十三以為主䇿乙未入闗之歳圖消第十一距戊辰三十四</hi>
　<hi>以十三乘之四百四十二以為歳䇿前距癸酉二十有五皆在週卦之内以統主䇿是在上下經際與兩</hi>
　<hi>駕㑹㕘於限中以得祚厯災歳在前則祚厯行後災歳在後則祚厯行前世祖乙酉後厯二十有四不復</hi>
　<hi>加乘則包夘金之統在東井之㑹也典午即真在乙酉冬十二月下距戊子僅實三數以四名之上距壬</hi>
　<hi>申一十有四以三乘之不足四乘之有餘晉元大興下距圖者六上距蓍十八上下相乘别為歳厯而其</hi>
　<hi>主䇿統於前晉雖世系云疑而國姓無改也晉在腰膂之中厯通上下唐居革萃之際厯迺先行戊寅唐</hi>
<pb n="KR3g0016_WYG_015-30b"/>
　<hi>興上距蓍消一十有四距圖消二十圖著相乘而太者得世日月兩駕俱在上限故舍癸丑之消圖包隋</hi>
　<hi>煬之前厯也天水之興兩駕可中跨於前後庚申正月上距蓍消一十二年下距圖消二十四年圖蓍相</hi>
　<hi>乘二百八十八年元始稱號兩駕亦在上限四歳而承癸亥十四歳而承癸丑五十六歳再餘百六天下</hi>
　<hi>無君而乾坤更始日月并出災歳已盡更行後限千歳而反於唐虞之㑹以隂陽兩節日月二軌參兩裁</hi>
　<hi>之而世厯較然也兩駕之限率十五周而合七周有餘而兩至反交軌南者自北軌北者反南日行常順</hi>
　<hi>而月行有復故月駕過二千六十歳而隂陽反復大率日駕自一百五十七以上皆行後一百五十七以</hi>
　<hi>下皆行前月駕自一百四十七以上皆行後一百四十七以下亦皆行前也周武王甲申克啇在中交後</hi>
　<hi>三十九宜行前月駕在中交前三十宜行後以蠱賁之七八乘之日駕二百七十二在幽王之六年乙丑</hi>
<pb n="KR3g0016_WYG_015-31a"/>
　<hi>十月朔日辛夘辰不輯於大火之歳也明年虢人滅焦除上十年丙辰宣王四十三年王殺大夫杜伯之</hi>
　<hi>歳也月駕二百四十在宣王十歳癸未合除兩駕五百一十三年丙辰周靈王崩楚康王昭卒明年丁巳</hi>
　<hi>周景王元年衛侯衎卒閽弑吳子餘祭是歳季札聘魯仲尼之生七年矣於是天下戰爭又三百十六年</hi>
　<hi>而秦人始帝自武王壬申元年月駕逆行至辛丑三十二年以八乘之二百五十六皆在春秋上下故日</hi>
　<hi>軌之行前順而後逆月軌之行左逆而右順前順而後逆者以本駕之行三百十四為凖左逆而右順者</hi>
　<hi>以七周之厯二千二百有五為凖七周而去三十六則與易厯㑹於天地之中左逆者行前右順者行後</hi>
　<hi>主婦之道世配之紀也殷湯壬寅元年在日駕後限逆行至乙亥二十有八以歸妹之八乘之二百二十</hi>
　<hi>有四月駕正逆行三十七以鼎之八乘之二百九十六得祚五百二十夏禹壬子元年在日駕後限逆行</hi>
<pb n="KR3g0016_WYG_015-31b"/>
　<hi>至癸夘得十以震之七乘之得七十而喪鄩灌又三年而寒浞遂簒又四十年而少康始復月駕逆行至</hi>
　<hi>壬午三十一以豐之八乘之得二百四十八通得一旬之歳不及夏厯疑壬子為夏啟之元壬寅為禹王</hi>
　<hi>之首帝舜宜在己酉唐厯不及百年也俗書稱唐厯甲辰雜書稱辛丑自辛丑至戊戌五十八載六月禹</hi>
　<hi>生於僰道之石紐皆繆漏無稽但世史俱稱唐厯百年凡七十三載而舜受事二十七載而舜受終如竹</hi>
　<hi>書唐厯戊寅則虞厯己未夏厯壬子損益三代多所未合矣三代而上若存若亡不可臆斷逺近之間取</hi>
　<hi>其稍親者耳平王辛未而後月皆右行順後日駕在中後限逆行至壬戌十年以坤六乘之為魯𨼆公十</hi>
　<hi>一年王取鄔劉蒍刋之田於鄭魯公子暈弑逆之歳也以乾九乘之為周釐王元年庚子齊侯㑹宋陳蔡</hi>
　<hi>邾於北杏冬齊魯盟於柯之歳也釐王乂五年至於恵王周室遂衰齊晉繼執矣月駕順行亦十年坤六</hi>
<pb n="KR3g0016_WYG_015-32a"/>
　<hi>倍行至己巳恵王二十五年齊宋魯衛許男曹伯陳世子㑹王人於洮之歳也是歳王崩明年襄王元年</hi>
　<hi>乾九倍行至庚午定王十六年秋邾人戕鄫子於鄫七月楚子旅卒冬魯宣公倭卒明年王師伐茅戎敗</hi>
　<hi>于徐吾晉不能討而王霸之業俱衰矣又三百七十年而終秦為周餘不在兩駕漢興日駕在後限逆行</hi>
　<hi>至辛未二十九年以坎之七乘之二百有三年歳在辛酉孝平元始元年春正月越裳獻白黒雉頌莽安</hi>
　<hi>漢公之歳也月駕順行至戊辰三十以恒之八乘之二百四十歳先除二十四後餘二百一十六至蜀漢</hi>
　<hi>延熈三年張巂定越巂郡之歳是即魏主芳正始元年也漢獻帝之薨於是六年矣世祖只依前厯不自</hi>
　<hi>為度日駕乙酉順行至乙巳廿一年以姤之九乘之百八十九月駕順行至己酉廿五以井之八乘之二</hi>
　<hi>百通得三百八十九葢除舂陵之始㑹於景帝之前也晉室乙酉日在初限順行十七以至辛丑以節之</hi>
<pb n="KR3g0016_WYG_015-32b"/>
　<hi>七乘之百一十九月亦順行六年以至庚寅以小過之七乘之四十有二合百六十一除六得百五十六</hi>
　<hi>先行小過加六得四十八辛未石勒䧟洛陽其先五年丙寅恵帝還洛陽殺成都王頴十一月帝殂明年</hi>
　<hi>懐帝立永嘉元年也再行一倍加三十七而華胡耆定唐興戊寅日在前限順行十七至甲午以革之八</hi>
　<hi>乘之得百三十六月亦順行二十至丁酉以萃之八乘之得百六十合二百九十六減八得丙寅李克用</hi>
　<hi>劉仁恭共討全忠攻潞州之歳也又一災歳而趙宋氏興庚申日駕在前限順行廿八至丁亥以夫過之</hi>
　<hi>八乘之二百二十四月駕順行至戊辰得九以无妄之九乘之八十一合得三百有五景定五年理宗崩</hi>
　<hi>是即元至元元年以巴延為中書左相之歳也明年為度宗咸淳元年宋祚亦且盡矣庚申元世祖立兩</hi>
　<hi>駕三營盡於壬戌以需之七小畜之九乘之得四十八再加災歳而乾坤重闢太隂之厯反於比行虞夏</hi>
<pb n="KR3g0016_WYG_015-33a"/>
　<hi>商周前後之軌舉可知也</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0016_WYG_015-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三易洞璣卷十五<lb/>
</p>
<p>
</p>
  </div>
</body>
</text>
</TEI>
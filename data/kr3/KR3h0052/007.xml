<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書法離鈎卷七</head>
    <p>
<pb n="KR3h0052_WYG_007-1a"/>
欽定四庫全書<lb/>
　書法離鈎卷七　　　　　明　潘之淙　撰<lb/>
　　品題<lb/>
王羲之云吾書比之鍾張當抗行或謂過之<lb/>
梁武帝云世之學者宗二王元常羲之有過之之論後<lb/>
生遂爾雷同元常謂之古肥子敬謂之今痩張芝鍾繇<lb/>
巧趣精細殆同機神肥痩古令豈易致意逸少至學鍾<lb/>
書勢巧形密及其獨運意疏字緩子敬之不迨逸少猶<lb/>
<pb n="KR3h0052_WYG_007-1b"/>
逸少之不迨元常也<lb/>
陶隱居云伏覽書論使元常老骨更蒙榮造子敬懦肥<lb/>
不沈泉夜逸少得進退其間則玉科顯然可觀比世皆<lb/>
髙尚子敬海内不復知有元常於逸少亦然<lb/>
蕭子雲云見勅旨書商略筆勢洞達字體因此研思方<lb/>
悟隸式始變子敬全法元常<lb/>
庾肩吾云張功夫第一天然次之鍾天然第一功夫次<lb/>
之王功夫不及張天然過之天然不及鍾功夫過之<lb/>
<pb n="KR3h0052_WYG_007-2a"/>
唐太宗云鍾雖擅美一時亦為迥絶論其盡善或有所<lb/>
疑至於布纎濃分疏密霞舒雲卷無所間然但其體則<lb/>
古而不今字則長而逾制語其大量以此為瑕獻之雖<lb/>
有父風殊非新巧字勢疏痩如隆冬枯樹槎枿而無屈<lb/>
伸筆蹤拘束若嚴家餓隸羈羸而不放縱詳察古今研<lb/>
精篆隸盡善盡美其惟逸少乎其㸃畫之工裁成之妙<lb/>
煙霏霧結狀若斷而復連鳯翥龍翔勢欲斜而反直玩<lb/>
之不覺其倦覽之莫識其端心慕手追此人而已<lb/>
<pb n="KR3h0052_WYG_007-2b"/>
孫過庭云元常專工於隸書伯英尤精於艸體彼之二<lb/>
美逸少兼之擬艸則餘真比真則餘艸以子敬之豪翰<lb/>
擅右軍之筆札雖復麤傳楷則實恐未紹箕裘是知逸<lb/>
少之比鍾張則專博斯别子敬之不及逸少無疑矣<lb/>
張懷瓘云若真書古雅則元常第一若真行妍美粉黛<lb/>
無施則逸少第一若章艸古逸極致髙深則伯度第一<lb/>
若章則勁骨天縱艸則變化無方則伯英第一其間備<lb/>
精諸體惟獨右軍次至大令<lb/>
<pb n="KR3h0052_WYG_007-3a"/>
又云鍾書狀貌亦古乏於觔力既無奇姿異態有減於<lb/>
齊髙然則梁武之聲價不振實以學元常之故也學鍾<lb/>
張殊極不易不得柔中之骨不究拙中之趣則鍾降而<lb/>
笨矣不得放中之矩不知變中之權則張降而俗矣<lb/>
巵言云宋齊之際右軍幾為大令所掩梁武一評右軍<lb/>
復伸唐文再評大令大損<lb/>
宋齊之際人語曰買王得羊不失所望蓋時重大令而<lb/>
羊欣為大令門人妙有大令法者也中睿之季人語曰<lb/>
<pb n="KR3h0052_WYG_007-3b"/>
買褚得薛亦不落節蓋時重河南而薛稷為河南甥妙<lb/>
有河南法者也<lb/>
東坡云張長史書必俟醉或以為竒醒即天真不全此<lb/>
乃長史未妙猶有醉醒之辨若逸少何嘗寄於酒乎<lb/>
又云永禪師書骨氣深穩體兼衆妙精能之至反造疏<lb/>
淡如觀陶彭澤詩初若散緩不収反覆不已乃識其竒<lb/>
趣歐陽率更書妍𦂳㧞羣尤工於小楷勁嶮刻厲正稱<lb/>
其貌耳褚河南書清逺蕭散㣲襍隸體古之論書者兼<lb/>
<pb n="KR3h0052_WYG_007-4a"/>
論其平生苟非其人雖工不貴也張長史艸書頹然天<lb/>
放略有㸃畫處而意態自足號稱神逸今世稱善艸書<lb/>
者或不能真行此大妄也真生行行生艸真如立行如<lb/>
行艸如走未有未能行立而能走者也今長安猶有長<lb/>
史眞書郎官石柱記作字簡逺如晋宋間人顔魯公書<lb/>
雄秀獨出一變古法栁少師書本出於顔而能自出新<lb/>
意其言心正則筆正者非獨諷諫理固然也<lb/>
又云歐陽文忠公用尖筆乾墨作方濶字神采秀發膏<lb/>
<pb n="KR3h0052_WYG_007-4b"/>
潤無窮後人觀之如見其清眸豐頰進趨□如也又云<lb/>
楊公凝式筆迹雄傑有二王顔栁之餘此真可謂書之<lb/>
豪傑蔡君謨書天資既髙積學深至心手相應變態無<lb/>
窮遂為本朝第一然行書最勝小楷次之艸書又次之<lb/>
大字又次之分隸小劣又嘗出意作飛白自言有翔龍<lb/>
舞鳳之勢<lb/>
黄山谷云李西臺出羣㧞萃肥而不剰肉如世間美女<lb/>
豐肌而神氣清秀者也宋宣獻富有古人法度清痩而<lb/>
<pb n="KR3h0052_WYG_007-5a"/>
不弱此亦古人所難歐陽文忠公頗於筆中用力乃是<lb/>
古人法但未雍容耳徐鼎臣筆實而字畫勁亦似其文<lb/>
章至於篆則氣質髙古與陽氷竝馳爭先也又云東坡<lb/>
道人少日學蘭亭故其書姿媚如李北海至酒酣放浪<lb/>
意忘工拙字特痩勁似栁誠懸中嵗喜學顔魯公楊風<lb/>
子其合處不減李北海至於筆圓而韻勝挾以文章妙<lb/>
天下忠義貫日月之氣本朝善書自當推公第一<lb/>
又云余嘗評近世三家書楊少師如散僧入聖李西臺<lb/>
<pb n="KR3h0052_WYG_007-5b"/>
如法師叅禪王著如小僧縛律恐來者不能易余此論<lb/>
也<lb/>
又云米元章書如快劍斫陳彊弩射千里所當穿徹書<lb/>
家筆勢亦窮於此然似仲由未見孔子時風氣耳又云<lb/>
王著極善用筆若使胸中有書數千卷不隨世緣碌碌<lb/>
則書不病韻蓋美而病韻者王著勁而病韻者周越皆<lb/>
渠儂胸次之罪非學者不盡功也<lb/>
姜堯章云歐陽率更雖結體太拘而用筆特備衆美風<lb/>
<pb n="KR3h0052_WYG_007-6a"/>
流瀟灑追迹鍾王顔栁結體既異用筆復溺一偏書法<lb/>
一變字畫剛勁髙明固不能無助而晉魏之風掃地矣<lb/>
王履道云世之學東坡者多矣劍㧞弩張驥奔猊抉則<lb/>
不能無至於尺牘狎書姿態横生不矜而妍不束而嚴<lb/>
不軼而豪蕭散容與霏霏如初秋之霖森疏掩抑熠熠<lb/>
如從月之星紆餘宛轉纚纚如縈繭之絲恐學者未易<lb/>
至也<lb/>
豐道生云雙鈎懸腕讓左側右虛掌實指意前筆後古<lb/>
<pb n="KR3h0052_WYG_007-6b"/>
傳筆法也妙在第四指得力俯仰進退収徃垂縮剛柔<lb/>
曲直縱横轉運無不如意則筆在畫中而左右皆無病<lb/>
矣此法鍾王之後惟藏真得之為多庻幾於是者唐則<lb/>
虞伯施歐陽信本禇登善孫虔禮鍾紹京張伯髙李泰<lb/>
和顔清臣栁誠懸楊景度後主重光宋則蔡君謨米元<lb/>
章元則巙子山趙子昻本朝則宋仲珩李伯貞祝希哲<lb/>
文徴仲也<lb/>
王弇州云山谷書以側險為勢以横逸為功老骨顛態<lb/>
<pb n="KR3h0052_WYG_007-7a"/>
種種槎出<lb/>
又云趙承旨書功力完足故於腕指間從容變化各極<lb/>
其致中有疏而密者柔而勁者生而熟者緩而𦂳者出<lb/>
山隂入大令傍及虞褚不露蹊逕正以博綜勝耳<lb/>
右軍之書骨在肉中趣在法外𦂳勢淳質古意不可到<lb/>
故智永伯施尚能繩其祖武也歐陽不得不變其真旭<lb/>
素不得不變其艸永施之書學差勝筆旭素之書筆多<lb/>
學少學非為積習也乃淵源耳<lb/>
<pb n="KR3h0052_WYG_007-7b"/>
顔書貴端骨露觔藏栁書貴遒觔骨盡露智永伯施有<lb/>
書學而無書才顛旭狂素有書才而無書學河南北海<lb/>
有書姿而無書體平原誠懸有書力而無書度也<lb/>
唐文皇以定天下之力摹書法以取天下之才習書學而<lb/>
不能脱人主面目𤣥徽亦然智永不能脱僧氣歐陽率<lb/>
更不能脱酸餡氣顔栁趙呉興不能脱俗氣<lb/>
宋蔡忠惠略取古法加以精工稍滯而不大暢<lb/>
蘇文忠正行出入徐浩李邕劈窠大書源自魯公而㣲<lb/>
<pb n="KR3h0052_WYG_007-8a"/>
韻行艸稍自結搆雖有墨猪之誚最為淳古<lb/>
黄山谷大書酷倣瘞寉狂艸極擬懷素姿態有餘儀度<lb/>
少乏米元章源自王大令褚河南神采奕奕終愧大雅<lb/>
是四君號為宋室之冠然小楷絶響矣<lb/>
子瞻似顔極口平原魯直效陶推尊瘞寉元章出褚左<lb/>
袒河南河南楷似行然自有楷平原艸似楷然自有艸<lb/>
李北海楊凝式黄魯直無楷矣<lb/>
米元章有書才而少書學黄長睿有書學而少書才故<lb/>
<pb n="KR3h0052_WYG_007-8b"/>
評隲古人墨刻真贋有相牴牾者然長睿引證各有依<lb/>
據不似元章之孟浪也<lb/>
虞伯生謂坡谷出而魏晉之法盡米元章薛紹彭黄長<lb/>
睿諸公方知古法而長睿所書不逮所言紹彭最佳而<lb/>
世遂不𫝊米氏父子最盛行舉世學其奇怪敝流金朝<lb/>
而南方獨盛<lb/>
歐虞顔栁旭素以至蘇黄米蔡各用古法損益自成一<lb/>
家趙承旨則各體俱有師承小楷法黄庭洛神於精工<lb/>
<pb n="KR3h0052_WYG_007-9a"/>
之内時有俗筆碑刻出李北海北海雖佻而勁承旨稍<lb/>
厚而軟於行書得二王筆意可出宋人上比之唐人尚<lb/>
隔一舍<lb/>
元人自趙呉興外鮮于伯機聲價幾與之齊極圓健而<lb/>
不能去俗鄧文原有晉人意而㣲近麤巙子山有韻氣<lb/>
而結法少疏然是三人者呉興之流亞也虞伯生差古<lb/>
雅鮮于必仁朗朗有父風掲曼碩父子美而近弱張伯<lb/>
雨健而近佻柯敬重老而近麤班彥功少頗遒爽晩成<lb/>
<pb n="KR3h0052_WYG_007-9b"/>
惡札龔璛陳深皆長於題䟦倪元鎮㣲有韻而未成<lb/>
國朝宋璲仲珩學士濓次子也真行艸篆俱入能品宋<lb/>
克仲溫正體頗秀健出宣示戎輅而失之佻章艸是當<lb/>
家健筆縱横差少含蓄宋廣昌裔猶臣於克國初三宋<lb/>
璲為勝<lb/>
祝希哲京兆少年楷法自元常二王至呉興行艸則大<lb/>
令狂素顛旭至李米蘇黄靡不臨寫工絶晩節變化不<lb/>
可端倪風骨爛漫天真縱逸足配呉興它所不論乃李<lb/>
<pb n="KR3h0052_WYG_007-10a"/>
貞伯之子壻徐有貞之外孫也<lb/>
文徴明待詔小楷師二王精工之甚惟小尖耳艸師懐<lb/>
素行倣蘇黄米晩嵗取聖教損益加以蒼老遂自成家<lb/>
唯絶不作艸耳子博士彭教諭嘉小楷皆足箕裘彭肉<lb/>
而圓嘉俊而佻臨摹雙鈎第一手也<lb/>
李應禎少卿善懸腕疾書書述云質力髙邁乃特違衆<lb/>
棄去根源或從孫枝翻出已意别安耳目<lb/>
王履吉初法虞智行書法大令最後益以遒逸巧拙互<lb/>
<pb n="KR3h0052_WYG_007-10b"/>
用合而成雅文以法勝王以韻勝不可優劣也<lb/>
陸深文裕小楷精謹自謂有黄庭遺意然不能離呉興<lb/>
也行艸法李北海趙呉興晩節尤妙<lb/>
　　附袁昻古今書評<lb/>
　王右軍書如謝家子弟縱復不端正者爽爽有一種<lb/>
　風氣王子敬書如河洛間少年雖皆充悦而舉體沓<lb/>
　拖殊不可耐羊欣書如大家婢為夫人雖處其位而<lb/>
　舉止羞涩終不似真徐淮南書如南岡士大夫徒好<lb/>
<pb n="KR3h0052_WYG_007-11a"/>
　尚風範終不免寒乞阮研書如貴胄失品次叢悴不<lb/>
　復排突英賢王儀同書如晉安帝非不處尊位而都<lb/>
　無神明庾肩吾書如新亭傖父一徃見似揚州人共<lb/>
　語便音態出陶隱居書如呉興小兒形容雖未成長<lb/>
　而骨體甚駿快殷均書如髙麗使人抗浪甚有意氣<lb/>
　滋韻終乏精味袁崧書如深山道士見人便欲退縮<lb/>
　蕭子雲書如上林春花逺近瞻望無處不發曹喜書<lb/>
　如經論道人言不可絶崔子玉書如危峯阻日孤松<lb/>
<pb n="KR3h0052_WYG_007-11b"/>
　一枝有絶望之意師宜官書如鵬羽未息翩翩自近<lb/>
　韋誕書如龍威虎振劍㧞弩張蔡邕書骨氣洞達爽<lb/>
　爽有神鍾司徒書字十二種意意外殊妙實亦多竒<lb/>
　邯鄲淳書應䂓入矩方圓乃成張伯英書如漢武帝<lb/>
　愛道慿虚欲仙索靖書如飄風忽舉鷙鳥乍飛梁鵠<lb/>
　書如太祖忘寢觀之䘮目皇象書如歌聲繞梁琴人<lb/>
　捨徽衛恒書如揷花美女舞笑鏡臺孟光禄書如崩<lb/>
　山絶崕人見可畏李斯書世為冠蓋不易施平張芝經竒<lb/>
<pb n="KR3h0052_WYG_007-12a"/>
　鍾繇特絶逸少鼎能獻之冠世四賢共類洪芳不滅<lb/>
　羊真孔艸蕭行范篆各一時絶妙右二十五人自古<lb/>
　及今皆善能書奉勅遣臣評古今書臣既愚短豈敢<lb/>
　輒量江海但聖旨委臣斟酌是非謹品字法如前伏<lb/>
　願照覽謹啓普通四年二月五日内侍中尚書令袁<lb/>
　昻啓勅旨具之如卿所品臣謂鍾繇書意氣密麗若<lb/>
　飛鴻戲海舞寉游天行間茂密實亦難過蕭思話書<lb/>
　走墨連綿字勢屈彊若龍跳天門虎臥鳳閣薄紹之<lb/>
<pb n="KR3h0052_WYG_007-12b"/>
　書字勢蹉跎如舞女低腰僊人嘯樹乃至揮毫振紙<lb/>
　有疾閃飛動之勢臣淺見無聞暗於明滅寜敢謬量<lb/>
　山海以聖命自天不得斟酌過失是非如獲湯炭<lb/>
盛熈明云善書者聲譽著於時書翰傳於後皆可歴數<lb/>
至於謬當虛名庸亦有之其泯沒無聞者固已何限况<lb/>
乎好利售奇𫝊榻亂真自非精鑒鮮能去取也故纂輯<lb/>
評論研究書刻精麤以備采摭云<lb/>
倉頡　　史籕　　李斯　　趙髙　　程邈<lb/>
<pb n="KR3h0052_WYG_007-13a"/>
王次仲　陳遵　　史游　　杜操　　劉穆<lb/>
杜度　　劉德昇　崔瑗　　崔實　　曹喜<lb/>
邯鄲淳　師宜官　衛𢎞　　蔡邕　　張芝<lb/>
張㫤　　胡昭　　韋誕　　鍾繇　　鍾會<lb/>
皇象　　梁鵠　　衛瓘　　索靖　　張華<lb/>
嵇康　　謝安　　衛夫人　王廙　　王羲之<lb/>
王獻之　王泯　　葛輿　　阮研<lb/>
　右舊評上品<lb/>
<pb n="KR3h0052_WYG_007-13b"/>
嚴延年　許慎　　班固　　羅暉　　趙襲<lb/>
魏武帝　呉孫皓　劉邵　　毛𢎞　　衛覬<lb/>
衛恒　　司馬攸　陸機　　劉輿　　庾亮<lb/>
庾翼　　王導　　王敦　　郄氏<hi>羲之妻</hi>王徽之<lb/>
王𤣥之　王凝之　王操之<hi>皆羲之子工艸隸</hi>　謝道韞<lb/>
郄愔　　郄超　　桓𤣥　　杜預　　李式<lb/>
張翼　　羊欣　　薄紹之　孔琳之　張超<lb/>
殷均　　謝靈運　謝綜　　陶𢎞景　郭伯道<lb/>
<pb n="KR3h0052_WYG_007-14a"/>
李鎮東　左伯　　張彭祖　任靖　　韋昶<lb/>
張永　　范懷約　呉休尚　施方泰　康昕<lb/>
王崇素　張昭　　朱誕　　徐希秀　劉繪<lb/>
王知敬　丘道䕶　許文静　宋文帝　王僧䖍<lb/>
蕭子雲　智永　　唐太宗　虞世南　漢王元昌<lb/>
歐陽詢　褚遂良　薛稷　　張從申　李陽氷<lb/>
張旭　　顔真卿　懷素　　李邕　　栁公權<lb/>
　右舊評中品<lb/>
<pb n="KR3h0052_WYG_007-14b"/>
何曾　　羊祐　　晉元帝　王恬　　王洽<lb/>
王薈　　王修　　王珣　　王濛　　張敞<lb/>
張澄　　王裒　　張紘　　范曄　　蕭思話<lb/>
謝脁　　謝静　　謝敷　　姜翊　　梁宣<lb/>
韋秀　　鍾輿　　向泰　　羊溉　　識道人<lb/>
庾黔婁　宋炳　　湯繩　　費元瑶　孫奉伯<lb/>
諸葛融　楊潭　　張炳　　岑淵　　張輿<lb/>
王濟　　劉穆之　張融　　朱齡石　庾景休<lb/>
<pb n="KR3h0052_WYG_007-15a"/>
褚元明　孔敬通　王藉　　衛宣　　李韞<lb/>
陳基　　傅廷堅　張紹　　隂光　　韋熊<lb/>
張暢　　曹任　　宋嘉　　裴邈　　羊固<lb/>
傅夫人　辟閭訓　謝晦　　孔閭　　顏寳光<lb/>
周仁皓　張欣泰　張熾　　徐幹　　僧岳道人<lb/>
徐令文　王愔　　顏清　　王彬之　法髙道人<lb/>
栁惲　　徐淮南　張斯　　齊髙帝　劉珉<lb/>
蕭特　　庾肩吾　袁松　　梁武帝　梁簡文<lb/>
<pb n="KR3h0052_WYG_007-15b"/>
梁元帝　陳文帝　褚淵　　沈君理　張正見<lb/>
智果　　蕭綸　　房彦謙　張大隱　殷令名<lb/>
簡静文　錢毅　　劉逖　　王晏　　解斯彦明<lb/>
周顒　　虞綽　　魏徴　　徐浩　　房𤣥齡<lb/>
陸柬之　鄔彤　　盧藏用　裴行儉　王承烈<lb/>
髙正臣　傅𤣥　　楊肇　　崇簡　　蔡隱丘<lb/>
韓擇木　梁林卿　張庭珪　史維則　孫過庭<lb/>
張懷瓘　史麟　　梁耿　　張芬　　房廣<lb/>
<pb n="KR3h0052_WYG_007-16a"/>
沈益　　張彪　　陸曾　桓夫人　傅玉<lb/>
王紹宗　程廣　　張越　　蕭誠　　韋陟<lb/>
宋儋　　沈千運　關操　　鄭虔　　李璆<lb/>
呉郁　　頼文雅　賀知章　何昌裔　宋之問<lb/>
李清　　𤣥悟　　湛然<lb/>
　右舊評下品<lb/>
　<lb/>
　<lb/>
<pb n="KR3h0052_WYG_007-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書法離鈎卷七<lb/>
</p>
<p>
</p>
  </div>
</body>
</text>
</TEI>
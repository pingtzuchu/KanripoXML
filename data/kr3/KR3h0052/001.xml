<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書法離鈎卷一</head>
    <p>
<pb n="KR3h0052_WYG_001-1a"/>
欽定四庫全書<lb/>
　書法離鈎卷一　　　　　明　潘之淙　撰<lb/>
　　原流<lb/>
伏羲觀象於天取法於地作八卦而字畫萌倉頡仰觀<lb/>
奎星圓曲俯察鳥迹龜文窮天地之變泄造化之機而<lb/>
文字立至周設官分職乃立保氏掌養國子教之六藝<lb/>
六藝之五有曰六書而書法乃大備六書者一象形二<lb/>
指事三㑹意四諧聲五假借六轉注也肇於象形滋於<lb/>
<pb n="KR3h0052_WYG_001-1b"/>
指事廣於㑹意備於諧聲四書不足然後假借以通其<lb/>
聲聲有不合則又轉注以演其聲象形加義於指事㑹<lb/>
意生聲於諧聲假借叶聲於轉注此六書之本末也既<lb/>
明六書文字當識子母相生倉史主母而役子率子以<lb/>
從母主類為母從類為子用者為母不用者為子得勢<lb/>
為母不得勢為子母主形義子只主聲總而為言則象<lb/>
形指事之謂文因而滋蔓子母相生㑹意諧聲之謂字<lb/>
孳乳浸多著於竹帛之謂書科斗謂之古文周史籕作<lb/>
<pb n="KR3h0052_WYG_001-2a"/>
大篆篆者傳也傳其書也與古文小異名曰籕文秦有<lb/>
小篆損於籕文有八分損於小篆有隸書通於楷書漢<lb/>
史游急就解散於隸書蔡邕飛白變楷以題署章草乃<lb/>
隸書之捷行書乃真書之省草書又章草之捷也六書<lb/>
十體如是四聲五音繫之故曰三倉制字而後知義類<lb/>
有周爾雅而後知訓詁秦漢定體而後知書文許慎説<lb/>
文而後知偏旁孫炎作音而後知聲韵其他辨論品隲<lb/>
代不乏人是在究心者叅之<lb/>
<pb n="KR3h0052_WYG_001-2b"/>
　　六義<lb/>
象形者象其物形隨體詰詘而畫其迹也如日字從口<lb/>
從一陽數月字從月從二隂數田字象四口十阡陌之<lb/>
制艸字象物初出有枝莖之類是也<lb/>
指事者直著其事加物於象形之文指而可識也如木<lb/>
象形之文加一於下則指為本加一於上則指為末人<lb/>
在一上為上人在一下為下之類是也其字既不可謂<lb/>
象形又不可謂㑹意故謂之指事<lb/>
<pb n="KR3h0052_WYG_001-3a"/>
㑹意者比類合義以見指撝或合體而兼義或反文而<lb/>
取意象形指事文也諧聲字也㑹意文字之間也如止<lb/>
戈為武人言為信艸生田上為苗鼠居穴下為竄之類<lb/>
是也<lb/>
諧聲者主母以定形因母以主意而附他字為子以調<lb/>
合其聲也如江河左從水以定其體而諧聲在右鵝鴨<lb/>
右從鳥以定其體而諧聲在左裠裳諧聲在上簾箔諧<lb/>
聲在下園圃諧聲在内徽輿諧聲在外之類是也<lb/>
<pb n="KR3h0052_WYG_001-3b"/>
假借者無義之義本非己有因他所授也因義而借者<lb/>
初本裁衣之初借為凡物之初狀本犬形之狀借為凡<lb/>
物之狀無義出借者易本蜥易之易借為變易之易財<lb/>
本貨財之財借為財成之財因借而借者商木商度既<lb/>
借為宫商之商又借為商賈之商之本之艸既借為之<lb/>
徃之之又借為語詞之之是也<lb/>
轉注者展轉其聲注釋其字而後知也有義轉注者惡<lb/>
本善惡惡則可惡故轉為憎惡之惡齊本齊一齊則如<lb/>
<pb n="KR3h0052_WYG_001-4a"/>
齊故轉為齊莊之齊無義轉借者荷本蓮荷轉為負荷<lb/>
之荷雅本烏雅轉為風雅之雅因轉而轉者長本短長<lb/>
長則物莫先焉故轉為長幼之長長則有餘故又轉為<lb/>
長物之長行本行止行則有踪跡故轉為德行之行行<lb/>
則有次序故又轉為行列之行是也<lb/>
　　四學<lb/>
眺氏云文字之學有三其一體制曰㸃畫縦横也其二<lb/>
訓詁曰稱謂古今雅俗也其三音韵曰清濁髙下也殆<lb/>
<pb n="KR3h0052_WYG_001-4b"/>
後篆隸變而行楷興復有論格勢諸書是謂四學<lb/>
論體制者許慎説文吕忱字林李陽氷刋定徐鉉集註<lb/>
徐鍇繫傳王安石字説夢英公字源張有復古編鄭樵<lb/>
六書略戴侗六書攷楊桓六書綂倪鏗類釋許謙假偕<lb/>
論周伯琦正譌趙古則本義皆是也<lb/>
論訓詁者周公爾雅劉熈釋名揚雄方言曹憲博雅張<lb/>
楫廣雅陸徳明釋文陸佃新義顧野王玉篇朱子十三<lb/>
經註疏皆是也<lb/>
<pb n="KR3h0052_WYG_001-5a"/>
論音韵者漢史正義云魏祕書孫炎始作反音眺氏謂<lb/>
齊梁間西域之法始則沈約四聲韵陸法言廣韵吕静<lb/>
韵集夏侯該楊休之杜素卿周思言李奉節僧鍳聿韵<lb/>
總僧守溫字母夏竦四聲呉棫補韵及韵略韵海韵經<lb/>
韵㑹皆是也<lb/>
論格勢者蔡邕筆勢論衛夫人筆陳圖右軍筆法論衛<lb/>
恒四體索靖書勢李陽氷翰林禁經張懐瓘書斷郭忠<lb/>
恕法書苑許歸歟墨藪張彦逺法書要録蔡耑法書撮<lb/>
<pb n="KR3h0052_WYG_001-5b"/>
要黄伯思法帖刋誤米元章書史及諸家法帖譜系翰<lb/>
墨志記評訣考議皆是也<lb/>
　　證非<lb/>
趙氏云言之於語論寸之於寺專謂之因母以主意口<lb/>
<hi>于非切</hi>之於園國晶之於曑<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>謂之主母以定形班孟堅<lb/>
衛巨山謂諧聲為形聲非其義也自説文以同意相受<lb/>
老考為轉注依聲託事令長為假借鄭𤣥以之解經鄭<lb/>
樵以之成畧遂失本旨惟蕭楚云一字轉其聲而讀之<lb/>
<pb n="KR3h0052_WYG_001-6a"/>
為轉注程端禮云轉注為轉聲假借為假聲是也老字<lb/>
從人從毛從匕<hi>音化</hi>者人毛匕而白為老㑹意字也考者<lb/>
老也從老省定意从丂<hi>苦浩切</hi>者諧聲字也非以老字轉<lb/>
為考也如耆耉者耋孝皆从老省以為意旨句占至為<lb/>
聲孝則子承老為㑹意鄭氏出入轉注非也以日月成<lb/>
易轉為明以目少作眇轉為省至葛稚川加彡於景<lb/>
作影王逸少从車於<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>陳為陣又日莫之莫加日烏雅<lb/>
之雅作鴉然火之然加火為燃州渚之州加水為洲果<lb/>
<pb n="KR3h0052_WYG_001-6b"/>
字有艸須字有髟奚論丁<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>不用口車渠不用石哉是<lb/>
不明假借之旨也如獻亨<hi>俗作享</hi>亨飪<hi>俗作烹</hi>亨通而異匕<lb/>
箸<hi>俗作筯</hi>箸見<hi>俗作/著</hi>依箸<hi>俗作着</hi>而殊者亦昧於轉注諧聲<lb/>
也<lb/>
　　述傳<lb/>
古書邈矣所謂伏羲因龍瑞作龍書神農因嘉禾作穗<lb/>
書少昊鳯鸞之文顓頊科斗之篆堯因軒轅之圖而作<lb/>
龜書禹箸鐘鼎之文又作螺書務光倒薤史佚虎書此<lb/>
<pb n="KR3h0052_WYG_001-7a"/>
傳疑也其孔壁經傳汲冢周書列國欵識鼎彜石銘之<lb/>
類此傳信也漢志秦書八體一曰大篆史籕作也二曰<lb/>
小篆李斯作也三曰刻符竹符合而中分字形也四曰<lb/>
摹印屈曲縝密秦璽文也五曰蟲書鳥形施幡信也六<lb/>
曰署書題宫闕也七曰殳書題戈㦸也八曰隸書程邈<lb/>
作也漢興艸書尉律<hi>漢律篇名</hi>又以李斯倉頡篇胡母敬博<lb/>
學篇并名倉頡書司馬相如作凡將篇史㳺作急就篇<lb/>
大匠李長作元尚篇楊雄作訓纂篇杜林訓之班固續<lb/>
<pb n="KR3h0052_WYG_001-7b"/>
之王莽使甄豐定六書一曰古文孔壁書也二曰竒字<lb/>
籕文也三曰篆書小篆也四曰佐書隸書也五曰繆書<lb/>
摹印也六曰鳥書蟲書也光武時馬援疏論和帝命賈<lb/>
逵修文許慎訪逵説文隋志亦云後漢鐫蔡邕書七經<lb/>
於石碑又云魏世行八分其訓義有史籕倉頡三倉埤<lb/>
倉廣雅諸篇蕭子良古今篆籕文體又有藁書楷書蓬書<lb/>
填書奠書龜書雁書<graphic n="KR2224" url="https://raw.githubusercontent.com/kanripo/KR-Gaiji/master/images/KR2224.png" mimeType="image/png"/>波飛白懸鍼垂露倒薤芝英金<lb/>
䥘僊人虎爪寉頭象形蛟腳科斗鳯鳥龍虎麒麟尚方<lb/>
<pb n="KR3h0052_WYG_001-8a"/>
大篆十二時書三十餘種皆出於六文八體因事而生<lb/>
變也<lb/>
　　古文<lb/>
秦火滅經除典古文絶矣漢文時博士伏勝獻古文尚<lb/>
書魏文時樂人竇公年一百八十歲獻古文樂書武帝<lb/>
時魯共王壞孔子宅壁中得古文尚書禮記春秋論語<lb/>
孝經北平張蒼獻左傳宣帝時河内女子壞老子壁得<lb/>
古文二篇晉熈寧<hi>一作咸寍</hi>五年汲郡人發魏襄王<hi>一竹安釐王</hi>
<pb n="KR3h0052_WYG_001-8b"/>
冢得册書千餘萬言又云冢書石銘人無識者叔孫通<lb/>
云科斗文也<lb/>
　學古編云科斗為字之祖象蝦蟆子形上古無筆墨<lb/>
　以竹挺㸃漆書竹簡上竹剛漆膩畫不行故首重腹<lb/>
　圓尾輕似其形耳<lb/>
　　大篆　<hi>籕文</hi>　<hi>竒字</hi>
周宣王太史籕變科斗箸大篆十五篇漢藝文志云凡<lb/>
九千字趙髙以教胡亥説文云秦學僮試諷籕書又云<lb/>
<pb n="KR3h0052_WYG_001-9a"/>
與古文或異又云孔子六經左傳皆以古文又云竒字<lb/>
即古文而異者則籕文也其迹石鼓文存焉字源云漢<lb/>
元帝王遵嚴延年竝工史籕秦焚書惟易與史籀得全吕<lb/>
氏春秋云倉頡大篆非也<lb/>
　學古編云欵識文者列國之文薛尚功集古鐘鼎文<lb/>
　為五聲韻<lb/>
　李斯既作小篆遂以籕文為大篆篆法匾者佳謂之<lb/>
　<graphic n="KR1915" url="https://raw.githubusercontent.com/kanripo/KR-Gaiji/master/images/KR1915.png" mimeType="image/png"/>
                    <hi>音蝸書譜譌為□後人以蜾字代之益非</hi>匾徐鉉曰石鼓文是也<lb/>
<pb n="KR3h0052_WYG_001-9b"/>
　　小篆<lb/>
小篆秦篆也丞相李斯作倉頡篇七章郎中令趙髙作<lb/>
爰歴篇六章太史令胡母敬作博學篇七章皆損益大<lb/>
篆也始皇并六國罷不合秦文者其畫如鐡石勢若飛<lb/>
動隸楷之祖銘題鐘鼎符節至今用焉<lb/>
　學古編云漢篆變古法許氏作説文以救其失也兼<lb/>
　考通釋復古篇得矣<lb/>
　舒元輿云秦相變倉籕為玉箸篆成一家之法歴漢<lb/>
<pb n="KR3h0052_WYG_001-10a"/>
　至隋八姓無出其右唐李陽氷宗之<lb/>
　　八分<lb/>
八分秦羽人上谷王次仲作也序仙記云次仲少有異<lb/>
志變倉頡書為八分蕭子良云靈帝時王次仲飾隸為<lb/>
八分蔡邕云次仲初變古形非效程邈隸也小篆古形<lb/>
猶存其半八分又減小篆之半蔡琰云吾父割隸字八<lb/>
分取二分割篆字二分取八分隋志云魏世有八分書<lb/>
王愔云建初中以隸字作楷法字方八分言有模楷法<lb/>
<pb n="KR3h0052_WYG_001-10b"/>
書苑云八體之後又分此法<lb/>
　　隸書<lb/>
隸書秦下邽人程邈作也初為獄吏得罪始皇入雲陽<lb/>
獄中覃思十年易大小篆方圓為隸書三千字奏之始<lb/>
皇用為御史以奏事煩多為隸人佐書趨省易也八分<lb/>
乃小篆之㨗隸又八分之捷也秦隸近欵識篆即秦權<lb/>
量上刻字未有挑法也漢隸蔡邕石經諸碑皆有挑法<lb/>
矣<lb/>
<pb n="KR3h0052_WYG_001-11a"/>
　宣和書譜云後人發臨淄冢得齊太公六世孫胡公<lb/>
　棺有字同今隸胡公先始皇四百餘年豈與篆籕相<lb/>
　生特未行世邈以此解雲陽之難耳<lb/>
　　飛白<lb/>
飛白後漢右中郎蔡邕作也王僧䖍云靈帝熹平中蔡<lb/>
邕作聖皇篇待詔鴻都門見役人方修飾以堊帚成字<lb/>
心恱而歸為飛白衛恒祖述飛白而造散隸開張隸體<lb/>
㣲露其白瀟灑於隸書揚采於飛白梁武帝謂王獻之<lb/>
<pb n="KR3h0052_WYG_001-11b"/>
書白而不飛蕭子雲書飛而不白宜斟酌得衷後子雲<lb/>
以篆為之雅合帝意雖創法於八分實窮㣲於小篆後<lb/>
歐陽詢得焉王愔云體勢勁大字輕㣲不滿變楷制以<lb/>
題署書指云飛白是分隸間入以行艸而筆勢輕淡者<lb/>
漢魏署榜多用之蓋字形既大患在填實故使透漏見<lb/>
素地耳<lb/>
　東坡飛白贊云㣲㣲乎若輕雲之蔽月翻翻乎若長<lb/>
　空之卷斾猗猗乎若游絲之縈栁絮裊裊乎若流水<lb/>
<pb n="KR3h0052_WYG_001-12a"/>
　之舞荇𢃄離離乎其逺而相屬縮縮乎其近而不廹<lb/>
　　楷書<lb/>
楷書真書也蔡邕云隸減八分之半而通於楷楷者法<lb/>
也式也模也時人用寫篇章法令亦謂之章程梁鵠云<lb/>
鍾繇善章程姜堯章云真書以平正為善此世俗之論<lb/>
唐人之失也真書無出鍾元常其次王逸少二家瀟灑<lb/>
何拘平正唐人以書取士故有科舉習氣顔魯公干祿<lb/>
書是也歐虞顔栁前後相望故下筆應䂓入矩無復魏<lb/>
<pb n="KR3h0052_WYG_001-12b"/>
晉飄逸之風矣<lb/>
　張懷瓘書斷云後漢王次仲為上谷太守楷隸初制<lb/>
　大範幾同故後人惑之按次仲秦人作八分合蔡邕<lb/>
　蕭子諸説懷瓘誤矣或云次仲作八分即今之古隸<lb/>
　程邈作正隸即今之楷書至東漢漸至訛異蔡邕作<lb/>
　石經正之而書指亦以程邈正隸為楷且古人書譜<lb/>
　無專舉正楷為言者此説近是<lb/>
　　行書<lb/>
<pb n="KR3h0052_WYG_001-13a"/>
行書後漢穎川劉徳昇作也即真書之少縱以从簡易<lb/>
相間流行鍾繇善行押書是也張懷瓘書斷云非艸非<lb/>
真離方遁圓兼真者謂之行楷𢃄艸者謂之行艸獻之<lb/>
白父云古之章艸未能宏逸頓異真體合窮揮運之理<lb/>
極艸縱之致不若行艸之間也<lb/>
　姜堯章云魏晉行書自有一體右軍蘭亭記及諸帖<lb/>
　第一謝安石大令諸帖次之所貴穠纎間出血脈相<lb/>
　連觔骨老健風神灑落<lb/>
<pb n="KR3h0052_WYG_001-13b"/>
　　急就<hi>章艸</hi>
章艸漢元帝時黄門令史游作急就凡三十二章襍記<lb/>
姓名諸侯五官以教童蒙緩急可就而求之謂解散隸<lb/>
體麤略書之漢書簡墮漸以行之是也唐顔師古為之<lb/>
注後漢北海劉穆始善建初中杜度善章艸帝詔使艸<lb/>
書上事魏文亦使劉廣通上事蓋因章奏用之謂之章<lb/>
艸章艸乃隸楷之㨗艸書又章艸之捷也<lb/>
　訣云章艸艸其隸字八分謹嚴如真用其一趯二波<lb/>
<pb n="KR3h0052_WYG_001-14a"/>
　也<lb/>
　　艸書<lb/>
徐鍇云按書傳多云張竝作艸又云齊相杜深作説文<lb/>
云漢興有艸書則張竝之前有矣衛恒云杜度善艸書<lb/>
崔瑗崔實父子繼能杜氏結字甚安而書體㣲瘦崔氏<lb/>
甚得筆勢而結字小疏𢎞農張芝因而變之轉精其妙<lb/>
一筆而成偶有不連而血衇不斷及其連者氣候通於<lb/>
隔行故王子敬行首之字徃徃繼前行之末世稱一筆<lb/>
<pb n="KR3h0052_WYG_001-14b"/>
書自伯英始也<lb/>
　衛瓘索靖俱尚書郎善艸時稱一臺二妙瓘得伯英<lb/>
　觔靖得伯英骨懷素工痩張顛工肥痩硬易得肥勁<lb/>
　難工皆艸聖也<lb/>
　<lb/>
　<lb/>
　<lb/>
　書法離鈎卷一<lb/>
</p>
<p>
</p>
  </div>
</body>
</text>
</TEI>
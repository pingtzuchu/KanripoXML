<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書法離鈎卷三</head>
    <p>
<pb n="KR3h0052_WYG_003-1a"/>
欽定四庫全書<lb/>
　書法離鈎卷三　　　　　明　潘之淙　撰<lb/>
　　學篆<lb/>
初學篆當虛手心伸中指并二指於几上虛畫如此流<lb/>
便方可操筆操筆必須單鈎却伸中指在下夾襯方圓<lb/>
平直無不可意矣若篆大字當虚腕懸筆腕箸紙字即<lb/>
不活以紙筒㯶櫚為筆非士夫所為也小篆一也而各<lb/>
有筆法李斯方圓廓落陽氷圓活姿媚徐鉉如隸無垂<lb/>
<pb n="KR3h0052_WYG_003-1b"/>
脚字下如釵股稍大鍇如鉉但字下為玉箸㣲小耳崔<lb/>
子玉多用隸法似乎不精然有漢意陽氷多非古法蓋<lb/>
法子玉也小篆世喜長但以方楷一字半為度一字為<lb/>
正體半為垂腳有不可者當以正腳為主餘略短如幡<lb/>
腳可也無垂腳者如生曰之等字以上枝為出如艸木<lb/>
為物正生則上出枝倒懸則下出枝耳凡寫扁額畫宜<lb/>
肥體宜方圓碑蓋同此但以小篆為正不同襍體凡□<lb/>
中字不可填滿但如升斗中箸一字任其空可放垂筆<lb/>
<pb n="KR3h0052_WYG_003-2a"/>
方不覺大□比諸字亦須略収不可圓不可方若日月<lb/>
須更収小也包一二畫如日目之類初一字内畫不與<lb/>
兩旁相連後皆如之首尾一法若或接或否不同者非<lb/>
也圓圏圓㸃古文之法小篆無之口字不可三角形鍾<lb/>
鼎古文錯襍用無迹小篆則自一法也<lb/>
　　學隸<lb/>
漢碑三百餘種無前漢者體各不同亦各不箸名字後<lb/>
人服膺一刻亦自可魏三大碑立為界格已一變矣去<lb/>
<pb n="KR3h0052_WYG_003-2b"/>
漢未逺古意猶存自唐以來巧麗特甚古意冺焉欲學<lb/>
隸者當以石經為祖次及漢刻之竒者如孔子廟碑魏<lb/>
受禪記劉寛之類<lb/>
訣云本於篆法學如真書但變隼尾擊石二波也<lb/>
佩觿云勢如八字有偃波之文<lb/>
吾衍云八分漢隸之未有挑法者也用篆筆作漢隸八<lb/>
分與漢隸多不分<lb/>
括云方勁古拙斬釘截鐡挑抜平硬如折刀頭<lb/>
<pb n="KR3h0052_WYG_003-3a"/>
書指云隸有蠶頭由下筆反挫順筆平行燕尾自出<lb/>
　　學楷<lb/>
張敬𤣥云楷書把筆妙在虚掌運腕不宜把筆苦𦂳太<lb/>
𦂳則轉換不得既腕不轉則字體或麤或細上下不均<lb/>
雖多用力元來不當<lb/>
翟拍夀問於米老曰書法當何如米曰無垂不縮無徃<lb/>
不収<lb/>
姜堯章云或者專喜方正極意歐顔或者專務匀圓留<lb/>
<pb n="KR3h0052_WYG_003-3b"/>
心虞永或謂體須稍匾則自平正此徐㑹稽之病或謂<lb/>
欲其蕭散則自不俗有王子敬之風豈足以盡書法之<lb/>
美哉<lb/>
禁經云筆貴繞左書尚遲澁此君臣之道也大凡㸃畫<lb/>
不在拘拘長短逺近但勿遏其勢俾令觔骨相連意在<lb/>
筆前然後作字若平直相似狀如算子此但其㸃畫耳<lb/>
非書也<lb/>
祝京兆云大字貴結宻大字不結密則懶散無精神若<lb/>
<pb n="KR3h0052_WYG_003-4a"/>
牌扁須字字相照應掛起自然停分反須𢃄逸氣方不<lb/>
俗小字貴開濶小字易得局促須令字内間架明整開<lb/>
濶冩起一似大體段長史所謂大促令小小轉令大是<lb/>
也當以二王及虞東方畫贊樂毅論洛神賦破邪論序<lb/>
為則<lb/>
書指云真書㸃畫筆筆皆須箸意所貴修短合度意態<lb/>
完足蓋字形本有長短廣狹小大繁簡不可槩齊但能<lb/>
各就本體盡其形勢雖復字字異形行行殊致乃能極<lb/>
<pb n="KR3h0052_WYG_003-4b"/>
其自然令人有意外之想<lb/>
　　學行<lb/>
訣云行筆而不停箸紙而不離轉輕而重按如水流雲<lb/>
行無少間斷<lb/>
姜䕫云行書與艸不同各有定體縱復晉代諸賢亦苦<lb/>
不相逺大要以筆老為貴少有失悞亦可輝映<lb/>
祝京兆云行書貴穩雅下筆不疾不徐亦有間架須是<lb/>
明淨不要亂筆多絲纒繞疾則失勢緩則骨癡亦以右<lb/>
<pb n="KR3h0052_WYG_003-5a"/>
軍為祖次叅晉人諸帖及懷仁聖教序<lb/>
　　學艸<hi>附章艸</hi>
自唐以前多是獨艸不過兩字相連後世屬十數字而<lb/>
不斷號曰逰絲此雖出於古人不善學者反更成病<lb/>
唐太宗云行行若縈春蚓字字若綰秋蛇惡無骨也有<lb/>
承接上文有牽引下字乍疾還徐忽徃復収緩以倣古<lb/>
急以出竒有鋒以耀精神無鋒以含氣味相帶則近於<lb/>
俗横畫不欲太長長則轉換遲直畫不欲太多多則神<lb/>
<pb n="KR3h0052_WYG_003-5b"/>
癡意盡則用懸針若再生筆意不若垂露耳艸書最忌<lb/>
横直分明畫多則如積薪束葦無蕭散之氣時一出之<lb/>
為妙<lb/>
虞永興云既如舞袖揮拂而縈紆又若垂藤樛盤而繚<lb/>
繞<lb/>
艸書賦云或斂束而相抱或婆娑而四垂或攅剪而齊<lb/>
整或上下而參差或隂森而髙舉或落脱而自披衆巧<lb/>
百態無不盡竒宛轉翻覆如絲相持<lb/>
<pb n="KR3h0052_WYG_003-6a"/>
姜堯章云學艸書先法張芝次索靖諸人後倣王逸少<lb/>
申之以變化若泛學諸家則當連者反斷當斷者反續<lb/>
不知向背起止轉換古人作字相連處特是引帶是㸃<lb/>
畫處皆重非㸃畫處皆輕雖張顛野逸不失此法<lb/>
艸書之體如人坐卧行立揖遜忿爭乘舟躍馬舞歌擗<lb/>
踊一切變態非苟焉者又一字之體率有多變有起有<lb/>
應如此起者當如此應各有義理<lb/>
祝枝山云艸書貴通暢艸書下筆易於疾須放令少緩<lb/>
<pb n="KR3h0052_WYG_003-6b"/>
徐行穩步一㸃一畫皆有䂓矩不令容易亦有墻壁間<lb/>
架須要明淨方合晉人法度不可如後人全率爾也用<lb/>
筆不可太遲遲則緩慢無神氣不可太疾疾則恐窘步<lb/>
而失勢<lb/>
又云章艸須有古意乃佳下筆要重亦如真書㸃畫明<lb/>
淨有墻壁有間架學者當以索靖張芝皇象韋誕月儀<lb/>
八月帖急就章為模範也<lb/>
　　論寫<lb/>
<pb n="KR3h0052_WYG_003-7a"/>
姜堯章云㸃者字之眉目全藉顧盼精神有向有背隨<lb/>
字異形横直畫者字之骨體欲其堅正匀淨有起有止<lb/>
所貴長短合宜結束堅實撇磔者字之手足伸縮異度<lb/>
變化多端要如魚翼鳥翅有翩翩自得之狀挑剔者字<lb/>
之歩履欲其沉實晉人挑剔或帶斜拂或横引向外至<lb/>
顔栁始正鋒爲之正鋒則無飄逸之氣轉折者方圓之<lb/>
法真多用折艸多用轉折欲少駐駐則有力轉欲不滯<lb/>
滯則不遒然真以轉而後遒艸以折而後勁不可不知<lb/>
<pb n="KR3h0052_WYG_003-7b"/>
也懸針者筆欲極正自上而下端若引繩若垂而復縮<lb/>
謂之垂露<lb/>
祝京兆云凡偏旁不相稱者屈曲㸃畫以避就之偏少<lb/>
者伸㸃畫以就之偏碍者屈㸃畫以避之太繁者减除<lb/>
之太疏者補續之然必古人有様乃可用耳<lb/>
蘇子云杜陵評書貴痩硬此論未公吾不慿短長肥痩<lb/>
各有態玉環飛燕誰敢憎<lb/>
大抵勁健方痩輕快疏朗乾澁古拙相近軟緩圓肥重<lb/>
<pb n="KR3h0052_WYG_003-8a"/>
滯密促滋潤時媚爲隣然必骨肉適宜剛柔濟美也<lb/>
黄山谷云楷法如快馬斫陣草法欲左䂓右矩<lb/>
又云凡書要拙多於巧近世少年作字如新婦梳籹百<lb/>
種㸃綴終無烈婦態也<lb/>
書指云書必先生而後熟亦必先熟而後生始之生者<lb/>
學力未到心手相違也熟而生者不落蹊徑不隨世俗<lb/>
新意時出筆底具化工也<lb/>
　　論血<lb/>
<pb n="KR3h0052_WYG_003-8b"/>
字生於墨墨生於水水者字之血也筆尖受水一㸃已<lb/>
枯矣水墨皆藏於副毫之内蹲之則水下駐之則水聚<lb/>
提之則水皆入紙矣捺以匀之搶以殺之補之衂以圓<lb/>
之過貴乎疾如飛鳥驚蛇力到自然不可少凝滯仍不<lb/>
得重改<lb/>
　　論骨<lb/>
字無骨爲字之骨者大指下節骨是也提之則字中骨<lb/>
健矣縱之則字中骨有轉軸而活絡矣提者大指下節<lb/>
<pb n="KR3h0052_WYG_003-9a"/>
骨下端小竦動也縱者骨下節轉軸中觔絡稍和緩也<lb/>
　　論觔<lb/>
字之觔筆鋒是也斷處藏之連處度之藏者首尾蹲搶<lb/>
是也度者空中打勢飛度筆意也<lb/>
　　論肉<lb/>
字之肉筆毫是也疏處捺滿密處提飛平處捺滿險處<lb/>
提飛捺滿則肥提飛則痩肥者毫端分數足也痩者毫<lb/>
端分數省也<lb/>
<pb n="KR3h0052_WYG_003-9b"/>
　　論脈<lb/>
字之脈章法是也藏鋒出鋒皆欲其首尾相應上下相<lb/>
接其脈相通爲佳後學之士隨所記憶圖寫其形未能<lb/>
渾融皆支離而不相貫吾觀古之名書無不㸃畫振動<lb/>
如見揮運之時此可窺其妙矣<lb/>
　<lb/>
　<lb/>
　書法離鈎卷三<lb/>
</p>
<p>
</p>
  </div>
</body>
</text>
</TEI>
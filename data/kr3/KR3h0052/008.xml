<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書法離鈎卷八</head>
    <p>
<pb n="KR3h0052_WYG_008-1a"/>
欽定四庫全書<lb/>
　書法離鈎卷八　　　　　明　潘之淙撰<lb/>
　　賞鑒<lb/>
辨古人墨迹當觀其用筆雖體制飄逸興思不同其法<lb/>
一也有如真書宜逐筆拆看不可全以紙色體勢言之<lb/>
響榻偽墨迹用紙加碑帖上向明處以遊絲筆圏郤字<lb/>
畫填以淡墨謂之響榻然圏隱隱猶存其字亦不精彩<lb/>
唐肅誠偽為古帖示李邕曰右軍真迹邕欣然曰是真<lb/>
<pb n="KR3h0052_WYG_008-1b"/>
物誠以實告邕復眎曰細㸔亦未能好以此論之古帖<lb/>
前墨未易辨也<lb/>
古墨迹紙色必表古而裏新贋作者用古紙浸汁染之<lb/>
則表裏俱透㣲揭視之乃見矣<lb/>
東坡云辨書之難正如聽響切衇知其美惡則可自謂<lb/>
必能正名之者皆過也<lb/>
蘭亭帖世以定武本為第一金陵清涼本為第二其定<lb/>
武本薛珦别刻石易去宣和間於薛珦家入禁中建炎<lb/>
<pb n="KR3h0052_WYG_008-2a"/>
南渡不知所存清涼本洪武初因寺入官其石留天戒<lb/>
寺僧金西白盜去後事發其僧繫獄死石遂不知其處<lb/>
山谷云蘭亭叙艸王右軍平生得意書也反復觀之略<lb/>
無一字一筆不可人意摹寫或失之肥痩亦自成妍要<lb/>
各存之以心㑹其妙處爾<lb/>
又云觀其筆意右軍清真風流氣韻冠映一世可想見<lb/>
也今時論書者憎肥而喜痩黨同而妬異曽未夢見右<lb/>
軍腳汗氣豈可言用筆法耶<lb/>
<pb n="KR3h0052_WYG_008-2b"/>
弇州云蘭亭如聚訟自宋已然即以定武一石言之有<lb/>
肥者有痩者有五字未損者有五字損者何子楚王明<lb/>
清謂唐時諸供奉榻此帖獨歐陽率更逼真石留之禁<lb/>
中他本在外爭相摹榻而歐本獨不出耶律德先入汴<lb/>
得而棄之殺胡林流轉李學究家以至復入公庫所謂<lb/>
未損本也定武薛帥子紹彭摹之他石以應世購潛易<lb/>
古刻於湍流落左右五字㣲劖一二筆藏於家大觀中<lb/>
人主知之取進御龕之宣和殿壁師陷諸珍寳悉逐而<lb/>
<pb n="KR3h0052_WYG_008-3a"/>
北而此獨留宗汝霖得之以進光堯至維揚而復失之<lb/>
所謂損本也然則紹彭之所别摹者亦得稱未損本也<lb/>
夫未損本既有兩種不易辨而先榻者又不可得蓋不<lb/>
能不取極於損本矣<lb/>
唐人臨褉帖自湯普澈馮承素趙模諸葛貞外其嚴整<lb/>
者必歐陽率更而佻險者咸屬褚河南<lb/>
太傅宣示帖為丞相始興公寳愛以授右軍右軍以授<lb/>
王脩脩死從殉遂不傳傳者乃右軍别臨本梁武所謂<lb/>
<pb n="KR3h0052_WYG_008-3b"/>
勢巧形密勝於自運者也<lb/>
外景樂毅俱有完本不完本完本則爛若舒錦不完本<lb/>
則零若遺珠三復之餘覺不完者差勝二書見駁通人<lb/>
幾成子朝之誣至有以為呉通㣲及王箸筆者此中尚<lb/>
可容虞褚數人不知通㣲軰能辦之否<lb/>
沈存中謂樂毅論是右軍手書刻石唐文皇將以殉葬<lb/>
此殆是夢中語按此論乃右軍手書以貽子敬者至梁<lb/>
武已疑其為摹迹而陳文帝時賜始興王貞觀中進御<lb/>
<pb n="KR3h0052_WYG_008-4a"/>
十三年命起居郎褚遂良排署至中宗朝太平公主攜<lb/>
出以錦袋裝之後變起咸陽老嫗竊得為吏所迹廹而<lb/>
投之爨下宋有二石本其一祕閣所刻其一髙紳學士<lb/>
家所藏蓋它摹本之夀諸石者也<lb/>
曹娥碑小楷則右軍軼塵行筆則蔡卞竭蹷矣不謂中<lb/>
間尚藏北海其流利豐妍肉不欺骨自是可人<lb/>
曹娥碑憔悴宛篤若花蕋漂流幼女捐軀於波間東方<lb/>
朔贊遒逸瀟灑令人作天際真人想黄庭經象飛天仙<lb/>
<pb n="KR3h0052_WYG_008-4b"/>
人樂毅論象端人正士不得意<lb/>
昔人謂洛神賦象凌波神攷趙呉興孟頫謂所得之陳<lb/>
集賢者十三行僅二百五十字繫晉麻紙字畫神逸墨<lb/>
彩飛動為天下法書冠又謂宣和書譜所藏末有栁公<lb/>
權䟦語者其行字筆意皆同而小乏韻且繫唐硬黄紙<lb/>
定以為臨本無疑<lb/>
東坡云唐太宗購晉人書自二王以下僅千軸蘭亭以<lb/>
玉匣葬昭陵世無復見其餘皆在祕府至武后時為張<lb/>
<pb n="KR3h0052_WYG_008-5a"/>
易之兄弟所竊後遂流落人間在王涯趙延賞家涯敗<lb/>
為軍人所刼剥去金玉軸而棄其書余嘗于李都尉瑋<lb/>
處見晉人數帖皆有小印涯字意其為王氏物也<lb/>
山谷云右軍嘗戲為龍爪書今不復見余觀瘞鶴銘勢<lb/>
若飛動豈其遺法耶歐陽公以魯公書宋文貞碑得瘞<lb/>
鶴銘法詳觀其用筆意審如公説<lb/>
佛遺教經一卷不知何世何人書或曰右軍羲之書此<lb/>
書在楷法中小不及樂毅論耳清勁方重蓋度越蕭子<lb/>
<pb n="KR3h0052_WYG_008-5b"/>
雲數等頃見京口斷崖中瘞鶴銘大字右軍書其勝處<lb/>
乃不可名貌以此觀之良非右軍筆畫也若瘞鶴碑斷<lb/>
為右軍書端使人不疑如歐薛顔栁數公書最為端勁<lb/>
然纔得瘞鶴銘髣髴爾唯魯公宋開府碑痩健清㧞在<lb/>
四五間<lb/>
智永真艸千文崔氏所藏真蹟薛嗣昌刻之長安漕司<lb/>
者翻本尚完好但太痩生耳<lb/>
今世惟歐陽醴泉銘多舊本當是宋人好臨倣其書而<lb/>
<pb n="KR3h0052_WYG_008-6a"/>
石堅緻耐拓耳<lb/>
人傳懷仁聖教序為借内府右軍書集成者不知集與<lb/>
習通乃懷仁習右軍之字而書非拘拘集湊也若使集<lb/>
湊則三五字已不免補綴之痕彼其鋒芒映帶章法掩<lb/>
抑又何竒也且其墨蹟乆藏項氏近歸武陵楊脩齡侍<lb/>
御其字備極八法之妙真墨池之龍象蘭亭之羽翼哉<lb/>
淳化帖宋太宗搜訪古人墨迹於淳化中命侍書王箸<lb/>
用棗木板摹刻十卷於祕閣各卷尾篆書題云淳化三<lb/>
<pb n="KR3h0052_WYG_008-6b"/>
年壬辰嵗十一月六日奉聖旨摹勒上石上有銀錠紋<lb/>
用澄心堂紙李廷珪墨拓打手摹之而不汚親王大臣<lb/>
則賜一本摹刻雖近肥俗然深得古意不見古蹟得此<lb/>
足矣但人間罕得今世人所有皆轉相傳摹者<lb/>
絳帖淳化之子尚書潘師旦用淳化閣帖増入别帖重<lb/>
摹刻廿卷於絳州北紙北墨極有精神在淳化閣帖之<lb/>
次其石比淳化帖本髙二字骨法清勁足正王箸肉勝<lb/>
之失然駁馬露骨人未免羸痩之憾<lb/>
<pb n="KR3h0052_WYG_008-7a"/>
潭帖淳化之子寶月大師摹風韻和雅血肉停匀但形<lb/>
勢俱圓乏峭健之氣慶歴間僧希白重摹本亦佳紹興<lb/>
間第三次重摹者失真矣<lb/>
太清樓帖大觀間奉旨以御府所藏真迹重刻於太清<lb/>
樓較淳化帖有數帖多寡不同其中有蘭亭帖蔡京摹<lb/>
刻京沈酣富貴恣意麤率筆偏手縱非復古意頼刻手<lb/>
精工猶勝他帖耳卷尾題云大觀三年正月一日奉聖<lb/>
旨摹上石<lb/>
<pb n="KR3h0052_WYG_008-7b"/>
太清樓續閣帖劉燾摹刻工夫精緻亞於淳化肥而多<lb/>
骨求備於王箸迺失之麤硬遂少風韻<lb/>
戲魚堂帖元祐間劉次莊以淳化閣帖十卷摹刻於臨<lb/>
江卷尾除去篆題而増釋文頗為有骨格者淡墨榻尤<lb/>
佳在潭帖之次<lb/>
黔江帖秦子明於長沙借寳月古法帖摹刻石載入黔<lb/>
江紹聖院乃潭人湯正臣父子刻石<lb/>
東庫本世傳潘氏子析居法帖石分為二其後絳州公<lb/>
<pb n="KR3h0052_WYG_008-8a"/>
庫乃得上十卷絳守重刻下十卷足為一部名東庫本<lb/>
其家亦復重刻上十卷足為一部於是絳州有公私二<lb/>
本靖康兵火石竝不存金人重摹者蓋天淵矣<lb/>
鼎帖廿卷紹興廿一年武陵丞趙銍與子濬編次者也<lb/>
較諸帖増益最多中間有右軍黄庭他本所無石硬而<lb/>
刻手不精雖博而乏古意<lb/>
賜書堂帖宋宣獻公刻於山陽有古鐘鼎欵識文絶妙<lb/>
但二王帖未精石已不存後又重摹<lb/>
<pb n="KR3h0052_WYG_008-8b"/>
蔡州帖蔡州臨摹絳帖上十卷刻石出於臨江潭帖之<lb/>
上<lb/>
彭州帖彭州亦刻歴代法帖十卷不甚精彩紙類北紙<lb/>
汝州帖乃摘諸帖中字牽合為之每卷尾有汝州印後<lb/>
㑹稽重摹謂之蘭亭帖<lb/>
脩内司帖淳熈間奉旨以御府珍儲刻石禁中卷尾題<lb/>
云淳熈二年乙巳歲二月十五日脩内司恭奉聖旨摹<lb/>
刻上石亦名祕閣續帖<lb/>
<pb n="KR3h0052_WYG_008-9a"/>
利州本慶元中以戲魚堂帖并釋文重刻石於益昌釋<lb/>
文字畫較臨江帖稍大<lb/>
泉州帖完善本雖少遜於大觀絳帖比之他刻亦大徑<lb/>
庭凡泉刻第五卷智果而後缺十餘幀其他不爾也<lb/>
甲秀堂帖廬江李氏刻前有王顔書多諸帖未見後有<lb/>
宋人帖亦多<lb/>
星鳳樓帖尚書趙約刻於南康曹士冕摹勒工緻有餘<lb/>
清而不濃亞於太清續帖者也<lb/>
<pb n="KR3h0052_WYG_008-9b"/>
羣玉堂帖韓侂胄刻所載前代遺迹亦多有宋人書<lb/>
寳晉齋帖宋米元章芾手摹二王以下真蹟入石者也<lb/>
凡閣帖所載俱置之人皆謂元章特妙臨摹又工作古<lb/>
書畫色以真贋本併示人人徃徃不能辨此帖雖古意<lb/>
藹然而不能脱米家腕法<lb/>
百一帖王萬慶摹刻筆意清遒雅有勝趣恨刻手不精<lb/>
耳<lb/>
二王帖許提舉刻於臨江摹刻極精<lb/>
<pb n="KR3h0052_WYG_008-10a"/>
章艸千文集書家定為漢章帝書而後人復定為杜度<lb/>
書不知章艸言以之通章奏耳千文乃梁周興嗣取右<lb/>
軍帖中所有千字作韻語章帝時那得有之疑只是蕭<lb/>
子雲之最得意者<lb/>
孔明對𤣥德語章艸法甚妙不知與王中令書先後要<lb/>
皆為妙墨蓋融㑹張芝索靖兩家骨肉豐殺略相宜爾<lb/>
索征西筆短意長誠不可及今人作字大概筆多而意<lb/>
不及<lb/>
<pb n="KR3h0052_WYG_008-10b"/>
智果善學書合處不減古人然時有僧氣可恨羊欣書<lb/>
舉止羞澁蕭衍老翁亦善評書也<lb/>
宋儋筆墨精勁但文詞蕪穢不足發其書<lb/>
王侍中學鍾繇最近真行皆妙<lb/>
昨遂不奉恨深帖有秦漢篆筆中令自言故應不同真<lb/>
不虗爾中令書中有相勞苦語極佳讀之了不可解者<lb/>
當是牋素敗逸字多爾觀其可讀者知其爾也米元章<lb/>
專治中令書皆以意附㑹解説成理故似杜元凱春秋<lb/>
<pb n="KR3h0052_WYG_008-11a"/>
癖耶<lb/>
大令艸法殊廹伯英淳古少可恨彌覺成就爾余嘗以<lb/>
右軍父子草書比之文章右軍似左氏大令似莊周也<lb/>
王㑹稽初學書於衛夫人中年遂妙絶古今今人見衛<lb/>
夫人遺墨疑右軍不當北面蓋不知九萬里則風斯在<lb/>
下耳<lb/>
右軍筆法如孟子道性善莊周談自然無不如意<lb/>
王中令人物髙明風流𢎞暢不減謝安石筆札佳處濃<lb/>
<pb n="KR3h0052_WYG_008-11b"/>
纎剛柔皆與人意㑹貞觀書評大似不公去逸少不應<lb/>
如許逺也<lb/>
王謝承家學字畫皆佳要是其人物不凡各有風味耳<lb/>
張長史郎官㕔壁記唐人正書無能出其右者故艸聖<lb/>
度越百家無轍迹可尋懷素見顔尚書道張長史書意<lb/>
故獨入筆墨三昧<lb/>
盛𫝊顔公書得長史筆法僧懷素見公自矜得折釵股<lb/>
筆顏公言折釵股何如屋漏痕懷素起捉公手云老賊<lb/>
<pb n="KR3h0052_WYG_008-12a"/>
盡之矣觀魯公乞米乞鹿脯帖與郭令書祭姪文皆當<lb/>
與王中令雁行耳懷素艸莫年乃不減長史蓋張妙於<lb/>
肥藏真妙於痩此兩人者一代艸書之冠冕也<lb/>
樂毅論舊石刻斷軼其半者字痩勁無俗氣後有人復<lb/>
刻此斷石文摹傳失真多矣完書者是翰林侍書王箸<lb/>
寫用筆圓熟亦不易得如富貴人家子非無福氣但病<lb/>
在韻耳<lb/>
東方曼倩畫贊筆圓静而勁肥痩得中但字身差長蓋<lb/>
<pb n="KR3h0052_WYG_008-12b"/>
崔子玉字形如此前軰或隨時用一人筆法耳<lb/>
道林嶽麓寺詩字勢豪逸真復竒崛所恨工巧太深耳<lb/>
少令巧拙相半使子敬復生不過如此禁中板刻古法<lb/>
帖十卷當時皆用歙州貢墨墨本賜羣臣元祐中親賢<lb/>
宅從禁中借版墨百餘本分移宫僚但用潘谷墨光輝<lb/>
有餘而不甚黟黒又多木横裂紋士大夫不能盡别也<lb/>
北墨多用松烟色青北紙横紋其質鬆厚不甚染墨拂<lb/>
之如薄雲過青天凡北碑皆然不用油蠟南碑用油墨<lb/>
<pb n="KR3h0052_WYG_008-13a"/>
色純黒用油蠟碑文贋墨皆倣此<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0052_WYG_008-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書法離鉤卷八<lb/>
</p>
<p>
</p>
  </div>
</body>
</text>
</TEI>
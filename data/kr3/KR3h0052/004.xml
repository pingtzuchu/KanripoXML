<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書法離鈎卷四</head>
    <p>
<pb n="KR3h0052_WYG_004-1a"/>
欽定四庫全書<lb/>
　書法離鈎卷四　　　　　明　潘之淙　撰<lb/>
　　體式<lb/>
衛夫人云用筆六種結搆圓備如篆法凶險可畏如八<lb/>
分鬱拔縱横如古隸窈窕出入如飛白飄揚灑落如章<lb/>
艸耿介特立如鶴頂然心有委曲每爲一字各象其形<lb/>
孫過庭云眞以㸃畫爲形質使轉爲性情艸以㸃畫爲<lb/>
性情使轉爲形質艸乖使轉不能成字眞虧㸃畫猶可<lb/>
<pb n="KR3h0052_WYG_004-1b"/>
記文囘互雖殊文體相涉旁通二篆俯貫八分包括章<lb/>
艸涵泳飛白毫釐不别胡越殊風<lb/>
書譜云鍾繇隸竒張芝艸聖專精一體以致絶倫伯英<lb/>
不眞㸃畫狼藉元常不艸使轉縱横<lb/>
　　形狀<lb/>
蔡中郎云爲書之體須入其形若坐若立若動若飛若<lb/>
徃若來若卧若起若愁若憂若蟲食木葉若利劍長戈<lb/>
若短弩勁矢若水火若雲霧若日月縱横有象矣<lb/>
<pb n="KR3h0052_WYG_004-2a"/>
鍾繇云筆迹者界也流美者人也萬類象之㸃如山頽<lb/>
摘如雨線纎如絲毫輕如雲霧去如鳴鳳遊雲漢來如<lb/>
游女入花林<lb/>
書評云王逸少隸飄若游雲矯若驚龍唐徐浩艸隸如<lb/>
怒猊抉石渴驥奔泉張旭艸書如驚蛇入艸飛鳥出林<lb/>
姜堯章云折釵股者欲其屈折圓而有力屋漏痕者無<lb/>
起止之迹錐畫沙者匀而藏鋒壁坼路者欲其無布置<lb/>
之巧<lb/>
<pb n="KR3h0052_WYG_004-2b"/>
祝京兆云長者如秀整之士短者如精悍之徒瘦者如<lb/>
山澤之癯肥者如貴游之子勁者如武夫媚者如美女<lb/>
敧斜如醉僊端雅如賢士<lb/>
　　氣勢<lb/>
蔡邕云勢來不可止勢去不可遏惟筆軟則竒怪生焉<lb/>
蔡希綜云屈折之狀如鋼鐵爲鈎牽掣之蹤若勁鍼直<lb/>
下主客勝負皆須姑息先作者主也後爲者客也必舉<lb/>
止合則起伏相承<lb/>
<pb n="KR3h0052_WYG_004-3a"/>
訣云彩色字之神也神馭氣氣馭形形全骨肉肉全神<lb/>
色<lb/>
孫過庭云或恬澹雍容内含觔骨或折剉槎枿外耀鋒<lb/>
芒<lb/>
坡僊云吾醉後輒作艸書十數行覺酒氣拂拂從十指<lb/>
間出也<lb/>
　　布置<lb/>
訣云長短濶狹字之態度㸃畫斜曲字之映對先主後<lb/>
<pb n="KR3h0052_WYG_004-3b"/>
賓卑奉尊接審其疏密取其停匀空則補就孤則扶持<lb/>
以下承上以右應左以大包小以少附多<lb/>
蔡邕云落筆結字上皆覆下下皆承上使其形勢遞相<lb/>
映帶無使相背<lb/>
歐陽詢云不可頭輕尾重無令左短右長斜正如人上<lb/>
稱下載<lb/>
姜堯章云疏欲風神密欲蒼老如佳之四横川之三直<lb/>
魚之四㸃畫之九畫須下筆勁凈疏密得均當疏不疏<lb/>
<pb n="KR3h0052_WYG_004-4a"/>
反成寒乞當密不密必致凋疏<lb/>
書法三昧云如中字孤單則居中龍字相竝則分左右<lb/>
爲二停衝字則分左右中爲三停雲字則分上下爲二<lb/>
停素字則分上下中爲三停凡四方八面㸃畫皆拱中<lb/>
心左短者齊上右短者齊下重畫上仰下覆重捺上留<lb/>
下放重字上小下大左促右展<lb/>
纂要云位置大停又唐人經生之弊絶無位置終不成<lb/>
書<lb/>
<pb n="KR3h0052_WYG_004-4b"/>
　　運用<lb/>
三昧云一㸃一畫之間三過其筆一㸃㣲如粟米亦分<lb/>
二過一字有一字之起止朝揖顧盼一行有一行之首<lb/>
尾接下承上<lb/>
郭若虛云氣韻本乎運心神采生於用筆夫畫有三病<lb/>
一曰版者腕弱筆癡全虧取與物狀平褊不能圓混也<lb/>
二曰刻者運筆中疑心手相度鉤畫之際妄生圭角也<lb/>
三曰結者欲行不行當散不散似物凝滯不能流暢也<lb/>
<pb n="KR3h0052_WYG_004-5a"/>
東坡云大字難於結密而無間小字難於寛綽而有餘<lb/>
眞書難於飄揚艸書難於嚴重<lb/>
又云作字要手熟則神氣完實而有餘韻<lb/>
書指云書貴質不貴工貴澹不貴豔貴自然不貴作意<lb/>
質非鄙俗之謂也清廟明堂大雅斯在是已澹非浮易<lb/>
之謂也太羮𤣥酒至味存焉是已自然非信手放意之<lb/>
謂也不事追琢神氣渾全險易同塗繁簡一致是已<lb/>
　　肥瘠<lb/>
<pb n="KR3h0052_WYG_004-5b"/>
衛夫人云善筆力者多骨不善筆力者多肉多骨㣲肉<lb/>
者謂之觔書多肉㣲骨者謂之墨猪<lb/>
梁武帝云純骨無媚純肉無力少墨浮澁多墨笨鈍<lb/>
虞永興云側管則鈍慢多肉直鋒則乾枯露骨比其悟<lb/>
也麤而不鈍細而能壯長而不爲有餘短而不爲不足<lb/>
歐陽詢云不可瘦瘦則形枯不可肥肥則質濁<lb/>
張懷瓘云馬以觔多肉少爲上肉多觔少爲下書亦如<lb/>
之必骨肉相稱神貌洽然若觔骨不任其脂肉在馬為<lb/>
<pb n="KR3h0052_WYG_004-6a"/>
駑駘在人爲肉疾在書爲墨猪準其病狀未即已也惟<lb/>
題署及八分肥密可也<lb/>
徐浩云觔骨不立脂肉何附筆須藏鋒不然有病鷹隼<lb/>
乏彩翰飛戾天骨勁而氣猛也翬翟備色翩翩百步肉<lb/>
豐而力沉也華彩髙翔則書之鳳凰矣<lb/>
黄魯直云肥不露肉瘦不露骨<lb/>
訣云書以骨爲體以主其内以肉爲用以彰其外氣宜<lb/>
清色宜溫骨宜豐肉宜潤<lb/>
<pb n="KR3h0052_WYG_004-6b"/>
　　方圓<lb/>
崔子玉云觀其法象俯仰有儀方不中矩圓不中規抑<lb/>
左揚右望之若敧<lb/>
虞世南云字體質滯為目所視如水在方圓豈由乎水<lb/>
且筆妙喻水方圓喻字所視不同逺近則異<lb/>
變通異訣云方以圓成圓由方得舍方求圓則骨氣莫<lb/>
全舍圓求方則神氣不潤方不變謂之斗圓不變謂之<lb/>
環書之病也<lb/>
<pb n="KR3h0052_WYG_004-7a"/>
張懷瓘云欲方而有䂓圓不失矩亦猶人之指腕促則<lb/>
如指之拳賒則如腕之屈然須裹之以皮肉若露觔骨<lb/>
是乃病也<lb/>
姜䕫云方圓者真艸之體用真欲方艸欲圓方者叅之<lb/>
以圓圓者叅之以方方圓曲直不可顯露直須涵泳一<lb/>
出自然眞多用折艸多用轉方長嚴肅為體圓轉輕健<lb/>
爲用歐顏方正虞永匀圓<lb/>
　　遲速<lb/>
<pb n="KR3h0052_WYG_004-7b"/>
筆勢論云意在筆前字居心後未作之初結思成矣筆<lb/>
不欲急何也筆為將軍故須持重心不欲遲何也心爲<lb/>
箭鋒遲則中物不入<lb/>
訣云能速而速謂之入神能速不速謂之賞㑹未能速<lb/>
而速謂之狂馳不當遲而遲謂之淹滯狂馳則形勢不<lb/>
全淹滯則骨肉重慢縱横斜直不速而行不止而緩腕<lb/>
不停筆筆不離紙心不速而神氣短筆不遲而神色枯<lb/>
一遲一速剛柔相濟<lb/>
<pb n="KR3h0052_WYG_004-8a"/>
孫過庭云勁速者超逸之機遲留者賞㑹之致將反其<lb/>
速行臻令美之方專溺於遲終爽絶倫之妙能速不速<lb/>
所謂遲留因遲就遲詎名賞㑹非心閒手敏難以兼通<lb/>
焉<lb/>
姜堯章云遲以取妍速以取勁必先能速而後能遲若<lb/>
不能速而專事遲則無神氣若專事速則多失勢<lb/>
　　勁軟<lb/>
隸訣云方勁古拙挑㧞平硬國史補云艸瘦硬易肥勁<lb/>
<pb n="KR3h0052_WYG_004-8b"/>
難工訣云剛縱其柔柔縱其剛筆勢論取形質快健手<lb/>
腕輕便八法訣云㸃欲堅如鐵勾欲力如銀㸃横無力<lb/>
而不險勾短棘鍼而有力横畫籍於豎趯趯則筆勁澁<lb/>
掠撇法在澁而勁意欲暢而婉啄用輕勁為勝去浮怯<lb/>
重滯磔䟐重鋒緩則勢肥須遒勁而遲澁之艸訣挑法<lb/>
掲欲利按欲輕輕則骨勁重則質鈍故云形圓則潤勢<lb/>
疾則澁以𦂳而勁以險而峻圓則骨不重方則氣不潤<lb/>
遲取妍速取勁墨潤取妍燥取險毫勁有力圓則妍美<lb/>
<pb n="KR3h0052_WYG_004-9a"/>
側管鈍慢多肉直鋒乾枯露骨觀諸説而勁軟辨矣<lb/>
　　結搆<lb/>
雲空上勾以應下如鳥之視胸　九見腕勾以應上須<lb/>
折鋒而起　門月右勾應左半斜以鋭爲精　來東中<lb/>
勾應中隨縮鋒而㣲露　長民左勾應右須盡趯其鋒<lb/>
　黍委上下之撇㸃有隂陽之分不分則無上下相承<lb/>
　術衝三排之直畫卓然中立而不倚其左右有拱揖<lb/>
之情　畺三三排之横畫截然中處而不乖其上下有<lb/>
<pb n="KR3h0052_WYG_004-9b"/>
仰覆之别　其目四畫上下反其情二三但取順　然<lb/>
無四㸃左右要成八字中帶可就上不可就下　皿□<lb/>
四直左右上開下合　炎茶兩捺一上捺一下捺不宜<lb/>
顛倒　反及二撇先長而斜硬後差短而腕轉　廬多<lb/>
先腕轉而後斜硬　口曰不可横長下畫長承直末<lb/>
臣巨欲直左而右旁短直應之　旬匊裏面字與勾齊<lb/>
方稱　長馬短畫不可與長直畫相粘　衣良捺應左<lb/>
勾須略平起<hi>一云勾宜另撘</hi>　莫矢下畫宜長撇短不轉而㸃<lb/>
<pb n="KR3h0052_WYG_004-10a"/>
取下長短應之　思志心在下者欲折右足右寛方稱<lb/>
<hi>一云猶嫌挺直均平</hi>　頁貝右長直畫須作小棘刺中短畫不可<lb/>
相粘欲圓凈匀平而啄短出以㸃承長直畫　還逺之<lb/>
遶裏字上大下小方稱　雖難直畫㣲向左以避右邉<lb/>
之勢　烏鳥屈脚之勢如角弓之張　用周初撇首尾<lb/>
向外次弩首尾向右　同國初直畫首尾向右平畫仰<lb/>
次直畫首尾向左　箋森重勾在先縮鋒而後出鋒作<lb/>
趯以應捺亦同　行作左短右長　於佳右短左長<lb/>
<pb n="KR3h0052_WYG_004-10b"/>
自因左竪短右勾㣲長　亦馬㸃之重併必屈伸以變<lb/>
換之否則如布碁　三册畫之重併必屈伸仰覆向背<lb/>
變換之否則如布算　㸑薑繁雜者必求古人佳様不<lb/>
可擅寫　邊爾太繁者宜减之　倉食上面不可寫波<lb/>
　上下直畫宜短㸃宜近上　是足卜字居中下撇須<lb/>
横而波磔終之又名三牽綰法　心初㸃向裏横戈斜<lb/>
平勾向内而収中㸃取髙勢欲粘第三㸃第三㸃須與<lb/>
勾髙不可下　風兩邊悉宜圓名曰金剪刀　柔下木<lb/>
<pb n="KR3h0052_WYG_004-11a"/>
字左右須齊直　者日字不宜正對土字　十横畫挍<lb/>
長直畫宜短　七横畫挍長直畫轉而復囘　和偏少<lb/>
者伸㸃畫以就之　氊偏碍者屈畫以避之　井字孤<lb/>
單者展一畫以舒之　棗字重併者促一畫以斂之<lb/>
畫字九畫須下筆勁凈疏密停匀照映　辛字太疏補<lb/>
之<hi>作<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>
                    </hi>必古有佳様乃可寫　左畫短斜硬其撇　右畫<lb/>
長腕轉其撇<lb/>
　一字有一字之形勢要在結搆得宜此不過舉前人<lb/>
<pb n="KR3h0052_WYG_004-11b"/>
　論議之槩其間錯綜變化惟㑹心者自得之未可執<lb/>
　一論也<lb/>
　　弊病<lb/>
梁武帝云運筆斜則無芒角執筆寛則書緩弱㸃掣短<lb/>
則臃腫㸃掣長則離澌畫細則字横畫麤則形慢拘則<lb/>
乏勢放又少則<lb/>
王右軍云腹不宜促腳不宜賖又不宜斜重不宜長單<lb/>
不宜小復不宜大不宜傷密密則似疴瘵纒身不宜傷<lb/>
<pb n="KR3h0052_WYG_004-12a"/>
疏疏則似溺水之禽不宜傷長長則似死蛇掛樹不宜<lb/>
傷短短則似壓死蝦蟆<lb/>
孫過庭云質直者勁挺不通剛狠者倔彊無潤矜斂者<lb/>
弊於拘束脱易者失於䂓矩温柔者傷於軟緩躁勇者<lb/>
過於剽廹狐疑者溺於澁滯遲重者終於蹇鈍輕瑣者<lb/>
染於俗吏此皆獨行之士偏玩所乖<lb/>
張懷瓘云方圓齊平支體肥鈍布置偪仄稜角相形神<lb/>
氣昬䝉以濃墨爲華書之病也<lb/>
<pb n="KR3h0052_WYG_004-12b"/>
虞安吉云太緩無觔太急無骨<lb/>
歐陽詢云最不可忙忙則失勢次不可緩緩則骨癡<lb/>
韋誕云多力豐觔者聖無力無觔者病<lb/>
書法有十戒一蠢俗二力弱三柔細四娬媚五讓右六<lb/>
板律七狹長八葳𬎼九向背不得宜十上下不聯屬是<lb/>
也蠢俗則不大雅力弱則不遒勁柔細則不卓練娬媚<lb/>
則不蒼古讓右則套落庸劣板律則氣運不動狹長則<lb/>
勢不冠冕葳𬎼則不揚眉吐氣向背不宜則結體無情<lb/>
<pb n="KR3h0052_WYG_004-13a"/>
上下不聯屬則神不流貫凡此十者犯一不可言書<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0052_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書法離鈎卷四<lb/>
</p>
<p>
</p>
  </div>
</body>
</text>
</TEI>
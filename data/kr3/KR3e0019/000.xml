<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3e0019_WYG_000-1a"/>
欽定四庫全書　　　　　子部五<lb/>
　提要<lb/>
　　博濟方五卷　　　　　醫家類<lb/>
　　　　<hi>臣</hi>等謹案博濟方五卷宋王衮撰衮太原人<lb/>
　　　　其仕履未詳惟郎簡原序稱其嘗為錢塘酒<lb/>
　　　　官而已此書諸家書目皆著於録惟宋史藝<lb/>
　　　　文志陳振孫書録解題俱作三卷晁公武讀<lb/>
　　　　書志作五卷稍有不同盖三五字形相近𫝊<lb/>
<pb n="KR3e0019_WYG_000-1b"/>
　　　　寫者有一訛也公武又稱衮於慶厯間因官<lb/>
　　　　滑臺暇日出家藏七十餘方擇其善者為此<lb/>
　　　　書名醫云其方用之無不效如草還丹治大<lb/>
　　　　風太乙丹治鬼胎尤竒驗今案衮自序有云<lb/>
　　　　曏侍家君之任滑臺道次得疾遇醫之庸者<lb/>
　　　　妄投湯劑疾竟不瘳据此則官滑臺者乃衮<lb/>
　　　　之父而公武即以為衮殊為失考衮又言博<lb/>
　　　　採禁方逾二十載所得方論凡七千餘道因<lb/>
<pb n="KR3e0019_WYG_000-2a"/>
　　　　於中擇其尤精要者得五百餘首而公武乃<lb/>
　　　　云家藏七十餘方則又傳寫之誤也原書久<lb/>
　　　　無傳本惟永樂大典内載有其文裒輯編次<lb/>
　　　　共得三百五十餘方視衮序所稱五百首者<lb/>
　　　　尚存十之七謹分立三十五類依次排比從<lb/>
　　　　讀書志之目釐為五卷其中方藥多他書所<lb/>
　　　　未備今雖不盡可施用而當時實著有竒效<lb/>
　　　　足為醫家觸類旁通之助惟頗好竒異往往<lb/>
<pb n="KR3e0019_WYG_000-2b"/>
　　　　雜以方術家言如論服杏仁則云彭祖夏姬<lb/>
　　　　商山四皓煉杏仁為丹王子晉服四十年而<lb/>
　　　　騰空丁令威服二十年而身飛此類殊誕妄<lb/>
　　　　不足信今故取服食諸法編附卷末以著其<lb/>
　　　　謬俾讀者知所持擇焉乾隆四十六年九月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3e0019_WYG_000-3a"/>
原序<lb/>
大鈞播物融結而為萬類其最靈最貴者惟人人之所<lb/>
禀賢不肖雖異然莫不自重其性命所不免者疾苦也<lb/>
古之君子居位行道曷嘗不以周人之急除民之瘼為<lb/>
心哉人而無食乎可賑而飽之也人而無衣乎可温而<lb/>
觧之也至於一脉内潰五筦生釁惛怓瞀亂號呼楚毒<lb/>
謦欬間有不可生之意當是時非妙診靈劑可以起廢<lb/>
保命則雖有金玉牣其室骨肉環其前割慈忍愛痛心<lb/>
<pb n="KR3e0019_WYG_000-3b"/>
疾首又何珠球哉予厯宦不啻數十載或遘奇傑或韜<lb/>
巾衍所得方録較然神異者用以濟人至今未嘗少懈<lb/>
居常患不能家至户曉使天下之人皆獲其利以是汲<lb/>
汲然有不足者今春錢塘酒官王君恵然見過出方書<lb/>
三編示予且曰衮平素善醫診所摭精要方若干首不<lb/>
敢自愛欲刋摹以周施四方冀人人得遂其生予樂聽<lb/>
所云頓起夙昔之願稱歎者久之雅聞其人好奇博涉<lb/>
之士也因自録素所奇異方有騐於人者得三十餘通<lb/>
<pb n="KR3e0019_WYG_000-4a"/>
請附於類例之内以助成一家噫救災恤患陽秋之大<lb/>
誼也博施濟衆仁者之首善也惟冀一圓一劑有瘳有<lb/>
喜使幅員之衆無札瘥無疵癘胥考終命是所願也予<lb/>
既嘉其秉心贊厥美事觕舉崖略庸紀於末郎簡<lb/>
序<lb/>
<pb n="KR3e0019_WYG_000-5a"/>
自序<lb/>
天地之間運行而生成者非五行乎人禀五行之秀而<lb/>
生故具之於形禀之於氣也其在天則四時六氣運乎<lb/>
外一失其道則為灾為沴焉其在人則五味七情攻乎<lb/>
内一失其理則為疾為沴焉時候乖有徳者和之疾沴<lb/>
生善醫者治之盖醫之興其来浸久軒后著之於書周<lb/>
禮眀列其職皆所以重人命也然人之疾状多端醫道<lb/>
又不可一塗取也方書藥録其數實繁故自姬漢而下<lb/>
<pb n="KR3e0019_WYG_000-5b"/>
沿及於今雖鉅言博識編聨周施者甚衆然不能盛行<lb/>
於世何也亦非採擇之精治療無凖盖眀其術者即深<lb/>
祕其隠要昧於道者乃不詳其證候迨乎臨用有悮十<lb/>
全衮曏侍家君之任滑臺道次得疾遇醫之庸者不究<lb/>
其脉理妄投湯藥而疾竟不瘳復又母氏多病積有年<lb/>
所衮遂因公暇潛心醫術博採禁方逾二十載矣所得<lb/>
方論凡七千餘道皆𫝊之於家牒得之於親舊故非耳<lb/>
剽口授率經效用因於其中擇其尤精要者理療可憑<lb/>
<pb n="KR3e0019_WYG_000-6a"/>
方書必騐得五百餘首仍於逐篇之前或言其疾状或<lb/>
紀其脉息或序其形證或論其得病之由庶使昩於醫<lb/>
者可審度而修制之工於醫者可消息而變用之噫今<lb/>
之人若得一妙方獲一奇術乃緘而祕之惕惕然惟恐<lb/>
人之知也是欲獨善其身而非仁人泛愛之心也衮嘗<lb/>
念人之有疾苦若已父母有之汲汲然欲其痊也故竭<lb/>
精研慮編次成集傳諸好事斯亦博濟之一端也故<lb/>
目之曰王氏博濟方王衮序<lb/>
</p>
<p>
</p>
  </div>
</body>
</text>
</TEI>
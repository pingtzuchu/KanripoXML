<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清河書畫舫卷五上</head> <lb/>
    <p>
<pb n="KR3h0055_WYG_005-1a"/>
欽定四庫全書<lb/>
　清河書畫舫卷五上<lb/>
　　　　　　　　　　　　　明　張丑　撰<lb/>
　唐<lb/>
　　顔真卿<lb/>
　　　自書吏部尚書誥　瀛洲帖　祭姪季明文藁<lb/>
　　　送裴將軍北伐詩<lb/>
　清臣楷法冠絶唐世識者尤以行書為其第一<hi>如坐位祭</hi>
<pb n="KR3h0055_WYG_005-1b"/>
　<hi>姪之類結搆更覺飛動</hi>相傳大字瀛洲帖為宋宣和御府故物<lb/>
　元初藏張可與家後具王芝鮮于樞等六䟦喬簣成<lb/>
　題名歴代傳授有緒若此𢎞治中歸史明古氏即寓<lb/>
　意編所謂史丈新收者也嘉靖壬辰復在華中甫家<lb/>
　而文徵仲為之䟦至甲子歲幸為茂實府君所購<lb/>
　每一披閱我公忠肝義膽恍然在目為之歛袵歎賞<lb/>
　者竟日<hi>瀛洲帖後歸項叔子</hi>
唐顔魯公書誥<hi>神品</hi>　唐顔真卿之告　勅國儲為天<lb/>
<pb n="KR3h0055_WYG_005-2a"/>
下之本師導乃元良之教將以固本必由教先非求忠<lb/>
賢何以審諭光祿大夫行吏部尚書充禮儀使上柱國<lb/>
魯郡開國公顔真卿立徳踐行當四科之首懿文碩學<lb/>
為百氏之宗忠讜罄于臣節貞䂓存乎士範述職中外<lb/>
服勞社稷静專由其直方動用謂之懸解山公啟事清<lb/>
彼品流叔孫制禮光我王度惟是一有實貞萬國力乃<lb/>
稽古則思其人况太后崇徽外家聨屬顧先勲舊方<lb/>
睦親賢俾其調䕶以全羽翼一王之制咨爾兼之可太<lb/>
<pb n="KR3h0055_WYG_005-2b"/>
子少師依前充禮儀使散官勲封如故　建中元年八<lb/>
月廿五日　太尉兼中書令汾陽郡王臣使　中書侍<lb/>
郎闕　銀青光祿大夫中書舍人權知禮部侍郎臣于<lb/>
邵宣奉行　奉勅如右牒到奉行　建中元年八月廿<lb/>
六日　銀青光祿大夫守門下侍郎同平章事上柱國<lb/>
炎　朝議大夫守給事中審　月　日　時　都事<lb/>
左司郎中　吏部尚書闕　朝議郎權知吏部侍郎賜<lb/>
緋魚袋　正議大夫吏部侍郎上柱國吳縣開國公賜<lb/>
<pb n="KR3h0055_WYG_005-3a"/>
紫金魚袋　銀青光祿大夫行尚書左丞　告光祿大<lb/>
夫太子少師充禮儀使上柱國魯郡開國公顔真卿奉<lb/>
勅如右符到奉行　主事　郎中　令吏　令史　建<lb/>
中元年八月廿八日下　右顔真卿自書告紹興九年<lb/>
四月七日臣米友仁恭覽審定　魯公末年告身忠賢<lb/>
不得而見也莆陽蔡襄齋戒以觀至和二年十月廿三<lb/>
日　官告世多傳本然唐時如顔平原書者絶少平原<lb/>
如此卷之奇古豪宕者又絶少米元暉蔡君謨既已賞<lb/>
<pb n="KR3h0055_WYG_005-3b"/>
鑒矣余何容贊一言<lb/>
董其昌<hi>真蹟</hi>
　顔書朱巨川誥在陳仲醇家絹本完好即停雲館所<lb/>
　刻者<lb/>
　顔魯公自書吏部尚書誥黄麻真蹟建中元年所書<lb/>
　後有蔡襄米友仁䟦在韓存良太史家今歸猶子誕<lb/>
　嘉處唐世告勅例用麻紙或以顔告不用絹為疑豈<lb/>
　未會降麻之文邪此卷向為宋思陵故物有紹興小<lb/>
<pb n="KR3h0055_WYG_005-4a"/>
　璽亦曾入韓侂胄家有永興軍節度使印又入賈丞<lb/>
　相家有曲脚封字印云丑按季宗元就賈團練家得<lb/>
　顔魯公自書告見陸友仁研北雜志其自書刑部尚<lb/>
　書告乃大厯十二年物舊藏徐容齋所見雲烟過眼<lb/>
　錄中則其别本也<lb/>
　顔清臣尚書集書學之大成苐其姿性多生俗氣未<lb/>
　除故海嶽名言云顔行書可學真便入俗品知言哉<lb/>
　近誕嘉猶子力購韓氏清臣自書吏部尚書告字既<lb/>
<pb n="KR3h0055_WYG_005-4b"/>
　板寳詞更嚴毅未能丰韻翩然若非行閒小字銜位<lb/>
　清俊絶倫亦何以見公之全能邪雖曰杜徳機可也<lb/>
　顔告君謨䟦尾刻意模古倣顔是以雖稱八法精熟<lb/>
　尚遜流利近人<lb/>
顔魯公大字瀛洲帖卷　近聞劉中使至瀛洲呉希光<lb/>
已降可慰海隅之心耳又聞磁州為盧子期所圍舍利<lb/>
將軍擒獲之吁可慰也　右唐太師顔魯公書劉中使<lb/>
帖真蹟著在宣和書譜南渡後入紹興内府至元丙戌<lb/>
<pb n="KR3h0055_WYG_005-5a"/>
以陸柬之蘭亭詩歐陽率更卜商帖真蹟二卷易得于<lb/>
張繡江處此帖筆畫雄健不獨與蔡明逺寒食等帖相<lb/>
頡頏而書㫖慷慨激烈公之英風義節猶可想見于百<lb/>
世之下信可寳也二月十有二日大梁王芝拜題于寳<lb/>
墨齋　顔太師之書世不多見不肖平生見真蹟三本<lb/>
祭姪季明文馬病及此帖祭姪行草馬病行真皆小而<lb/>
此帖正行差大雖體製不同而英風烈氣見于筆端一<lb/>
也此語豈可為不知者道哉鮮于樞拜手書　魯公書<lb/>
<pb n="KR3h0055_WYG_005-5b"/>
存世嘗見李光顔太保帖乞米帖馬病帖頓首夫人帖<lb/>
祭姪季明文允南母商氏贈誥昭甫誥并此八本觀于<lb/>
此書可謂鈎如屈金㸃如墜石東坡有云書至于顔魯<lb/>
公誠哉是言也時大徳九年歲次乙巳冬十月廿五日<lb/>
集賢學士通議大夫張晏敬書　瀛洲帖視魯公他書<lb/>
特大而凜凜忠義之氣如對生面非石刻所能髣髴也<lb/>
予平生獲見真蹟二小字麻姑記與此耳嘗有云桃源<lb/>
在何處乃見世道汙所以顔魯公細字記麻姑事近荒<lb/>
<pb n="KR3h0055_WYG_005-6a"/>
忽特賢者適嬰多虞世降俗陋假異境以明其志殆子<lb/>
欲居夷也維魯公忠貫日月功載旂常固不待善書名<lb/>
于代况筆精墨妙若是耶昔桓彜渡江傷晉之弱及見<lb/>
王導輩語則知有託足之地予于是觀公翦擒之快亦<lb/>
知夫唐爝未息歟史侯處厚尚義士也曠歲月而得之<lb/>
非尚義者不出示處厚知所尚哉錢唐白珽廷玉甫題<lb/>
　右唐魯郡開國公太子少師顔真卿字清臣書劉中<lb/>
使帖真蹟四十一字公嘗學書于張旭得屋漏雨法衍<lb/>
<pb n="KR3h0055_WYG_005-6b"/>
㳺京師覽公書最多衍之所藏送辛晃序顏昭甫殷夫<lb/>
人二誥争坐後帖朝囘馬病帖皆經宣和紹興御府然<lb/>
俱未若此帖之雄放豪逸豈特入季明之室將與元氣<lb/>
争長昔人云書一藝耳苟非其人雖工不足貴也惟公<lb/>
可以當之至大己酉中秋日拜觀于蘭谷大卿史侯之<lb/>
第蒙城田衍題　太平之日生長京師乃得會觀諸名<lb/>
公法帖故能考其筆法辨其真偽也如顔書且勿論碑<lb/>
本今專審其墨蹟如乞米李太保馬病皆真行祭姪文<lb/>
<pb n="KR3h0055_WYG_005-7a"/>
行草字如錢許大四帖相若皆白紙頓首夫人行書淡<lb/>
黄紙字亦錢許大昭甫誥正書甚嚴整有力白紙字亦<lb/>
錢許大全肖碑刻允南母誥寸五大字筆力不及白紙<lb/>
此劉中使帖字最大觀其運筆㸃畫如見其人端有聞<lb/>
㨗慷慨効忠之態真希世之寳也時于明牕浄几展玩<lb/>
之餘收卷三歎後之學者非不厲志米芾所謂心會而<lb/>
手不遂也張晏常用東坡硯山谷墨敬書于勸學齋<lb/>
北燕喬簣成仲山觀　右顔魯公劉中使帖徵明少時<lb/>
<pb n="KR3h0055_WYG_005-7b"/>
嘗從太僕李公應稹觀于吳江史氏李公謂魯公真蹟<lb/>
存世者此帖為最徵明時未有識不知其言為的及今<lb/>
四十年年逾六十所閱顔書屢矣卒未有勝之者因華<lb/>
君中甫特以相示展閱數四神氣爽然米氏所謂忠義<lb/>
憤發頓挫鬱屈者此帖誠有之乃知前輩之不妄也帖<lb/>
後䟦尾六通首王英孫次鮮于太常又次張彦清白湛<lb/>
淵田師孟最後亦彦清書蓋此帖曾藏彦清所後易于<lb/>
子英耳觀䟦語可見考英孫所跋歲月在後不知何緣<lb/>
<pb n="KR3h0055_WYG_005-8a"/>
出諸公之前初疑<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>池之誤欲令改易而張公鈐印宛<lb/>
然不可拆裂姑記于此以俟博識　敬題顔魯公瀛洲<lb/>
帖後　顔書除世傳石本不論其烜赫名蹟如小字麻<lb/>
姑記寒食鹿脯乞米蔡明逺帖責峽州别駕上李勉太<lb/>
保及與郭英乂綸魚開府坐席書種種造微入妙幾所<lb/>
謂毫髪無遺恨者苐歴世久逺似屬有無之間每一遐<lb/>
想為之憮然瞠若而已及余潛心考較聞見滋多獲觀<lb/>
公自書誥懷僧圓寂篇祭姪季明文送裴將軍北伐詩<lb/>
<pb n="KR3h0055_WYG_005-8b"/>
凡四卷體製百變無不可人真行草𨽻書悉得右軍父<lb/>
子筆勢囘視歐虞褚陸輩皆為法度所窘何如魯公蕭<lb/>
然出于繩墨之外而卒與之合哉益知後世碑版曾不<lb/>
得其髣髴求其心手相應鬱鬱芉芉發于筆墨之間者<lb/>
邈不可見也<hi>石刻如中興頌之閎偉家廟碑之莊重仙壇記之秀穎魯山銘之深厚與早年書千</hi>
<hi>佛寺碑之清勁東方朔贊之精雄種種亦自不同云</hi>世人學顔氏書大槩筆多而<lb/>
意不足皆由過信石刻耳夫然後轉而博求真墨屬余<lb/>
有天幸購得大字瀛洲帖為魯公遺蹟豪勁秀㧞奄有<lb/>
<pb n="KR3h0055_WYG_005-9a"/>
魏晉齊梁以來風流氣骨比前所見四帖同中有異異<lb/>
中有同既極娬媚尤多鋒鍔可使徐浩服膺沈傅師北<lb/>
面非得墨池筆塚之功擒縱向背之巧曷克臻斯化境<lb/>
者乎昔米南宫云顔書如項羽掛甲樊噲排突硬弩欲<lb/>
張鐵柱將立昻然有不可犯之色持論雖工尚未盡形<lb/>
容之妙蓋公得意處其風致又如長空游絲蟲網絡壁<lb/>
縹緲縈囘縱横曲折令人殆不可攀也故蓄書者誠能<lb/>
以韻求之庶得輪扁不傳之秘耳輓近世多見顔碑少<lb/>
<pb n="KR3h0055_WYG_005-9b"/>
見顔筆往往以繩墨尺度求之恃耳疑目是豈知法之<lb/>
意哉欲深曉顔書當如九方臯相馬遺其驪黄牝牡乃<lb/>
得之夫瀛洲帖所以冠絶諸本者不特字勢雄徤步驟<lb/>
深穩鋒藏畫心力出字外全肖碑刻已也良由結搆沉<lb/>
著㸃畫飛揚巧拙互用奇正相生故能八法妙天下獨<lb/>
入筆墨三昧焉若夫以𧖟頭燕尾屋漏痕折釵股㸃如<lb/>
墮石畫如夏雲鈎如屈金戈如發弩艷稱之者抑末矣<lb/>
時嘉靖甲子季秋之望吳郡張應文茂實謹識<hi>真蹟</hi>
<pb n="KR3h0055_WYG_005-10a"/>
薛稷書刻石者余家集錄頗多與墨蹟互有不同唐世<lb/>
顔柳諸家刻石者字體時時不類謂由模刻人有工拙<lb/>
昨日見楊褒家所藏薛稷書君謨以為不類信矣凡世<lb/>
人於事不可一槩有知而好者有好而不知者有不好<lb/>
而不知者有不好而能知者褒于書畫好而不知者也<lb/>
畫之為物尤難識其精粗真偽非一言可達得者各以<lb/>
其意披圖所賞未必得秉筆之意也昔梅聖俞作詩獨<lb/>
以吾為知音吾亦自謂舉世之人知梅詩者莫吾若也<lb/>
<pb n="KR3h0055_WYG_005-10b"/>
吾嘗問其最得意處渠誦數句皆非吾賞者以此知披<lb/>
圖所賞未必得秉筆之人本意也<hi>集古錄</hi>
昨日長安安師文出所藏顔公與定襄郡王書草數紙<lb/>
比公他書尤為奇特信手自然動有姿態乃知瓦注賢<lb/>
于黄金雖公猶未免也<hi>東坡題䟦</hi>
魯公與郭令書論魚軍容坐席凡七紙而長安安氏兄<lb/>
弟異財時以前四紙作一分後三紙及乞鹿脯帖作一<lb/>
分以故人閒但傳至不願與軍容為佞柔之友而止元<lb/>
<pb n="KR3h0055_WYG_005-11a"/>
祐中余在京師始從安師文借得後三紙遂合為一此<lb/>
書雖奇特猶不及祭濠州刺史文之妙蓋一紙手書而<lb/>
真行草法皆備也<hi>山谷題䟦</hi>
昨見雍人安汾叟家所藏顔魯公書數卷祭濠州刺史<lb/>
文與郭英乂論魚開府坐席書祭兄子季明文峽州别<lb/>
駕與李勉太保書為病妻乞鹿脯帖乃知翰墨之美盡<lb/>
在安氏藏古書于今為第一<hi>山谷題䟦</hi>
　鹿脯帖今在王辰玉家非真蹟與祭伯濠州刺史文<lb/>
<pb n="KR3h0055_WYG_005-11b"/>
　並屬一手書云<lb/>
石刻不可學但自書使人刻之已非已書也故必須真<lb/>
蹟觀之乃得趣如顔真卿每使家僮刻字故會主人意<lb/>
修改披撆致大失真唯吉州廬山題名題訖而去後人<lb/>
刻之故皆得其真無做作凡差乃知顔出于褚也又真<lb/>
蹟皆無蠶頭燕尾之筆與郭知運争坐位帖有篆籀氣<lb/>
韻傑思也柳與歐為醜怪惡札祖其弟公綽乃不俗于<lb/>
兄筋骨之說出于柳世人但以怒張為筋骨不知不怒<lb/>
<pb n="KR3h0055_WYG_005-12a"/>
張自有筋骨焉<hi>海岳名言</hi>
䟦顔平原帖　顔真卿學褚遂良既成自以挑剔名家<lb/>
作用太多無平淡天成之趣此帖尤多褚法石刻醴泉<lb/>
尉時及麻姑山記皆褚法也此特貴其真蹟爾非争坐<lb/>
帖比大抵顔柳挑剔為後世醜怪惡札之祖從此古法<lb/>
蕩無遺矣安氏鹿肉乾脯帖蘇氏馬病帖渾厚純古無<lb/>
挑剔是刑部尚書時合作意氣得紙札精謂之合作此<lb/>
筆氣鬱結不條暢逆旅所書李太保名光顔唐功臣也<lb/>
<pb n="KR3h0055_WYG_005-12b"/>
<hi>海岳小集</hi>
　顔魯公與李夫人帖在宋次道家見之墨池編按李<lb/>
　夫人者魯公㛐也亦頓首夫人之例或云與李太保<lb/>
　誤為夫人非是　魯公正書摩利支天經咒硬黄真<lb/>
　蹟乃公奉勅書也字體與麻姑壇記無異特差大如<lb/>
　通行錢耳<lb/>
裴將軍　大君制六合猛將清九垓戰馬若龍虎騰陵<lb/>
何壯哉將軍臨北荒烜赫耀英材劍舞躍游電隨風縈<lb/>
<pb n="KR3h0055_WYG_005-13a"/>
且迴登髙望天山白雪正崔嵬入陣破驕虜威聲雄震<lb/>
雷一射百馬倒再射萬夫開匈奴不敢敵相呼歸去來<lb/>
功成報天子可以畫麟臺<hi>真蹟</hi>
　刻本北作八躍作若雪作雲聲作名詳味真蹟相去<lb/>
　何啻千里<lb/>
魯公送裴將軍詩兼正行分篆體倐肥倐痩倐巧倐拙<lb/>
或動若鋼銕或綽若美女或如冠冕大人鳴金佩玉於<lb/>
廟堂之上或如龍跳天門虎卧鳳闕或如金剛瞋目夜<lb/>
<pb n="KR3h0055_WYG_005-13b"/>
义挺臂或如飄風驟雨落花飛雪信手萬變逸態横生<lb/>
所謂如壁坼印印泥錐畫沙屋漏痕折釵股法兼得之<lb/>
者魯公傳世數帖余獲徧觀當以此帖為最<hi>清閟藏</hi>
唐太師顔真卿不審乞米二帖在蘇澥處背縫有吏部<lb/>
尚書鈐印與安師文家争坐位帖責峽州别駕帖縫印<lb/>
一同争坐位帖是唐畿縣獄狀槌熟紙韓退之以用生<lb/>
紙錄文為不敏也生紙當是草上所用内小字是于行<lb/>
間添注不盡又于行下空紙邊横寫與刻本不同此帖<lb/>
<pb n="KR3h0055_WYG_005-14a"/>
在顔最為傑思想其忠義憤發頓挫鬱屈意不在字天<lb/>
真罄露在于此書石刻粗存梗槩爾予少時臨一本不<lb/>
復記所在後二十年寳文謝景温尹京云大豪郭氏分<lb/>
内一房欲此帖至析八百千衆乃許取視之縫有元章<lb/>
戲筆字印中間筆氣甚有如余書者面喻之乃云世家<lb/>
收久不以公言為然<hi>米氏書史</hi>
　新都吳氏藏顔書祭姪文真蹟後有鮮于樞張晏䟦<lb/>
　而無停雲館刻陳深陳繹曾文徵明三䟦中間顔書<lb/>
<pb n="KR3h0055_WYG_005-14b"/>
　神妙其結構與石本微有不同當亟購之冀為三公<lb/>
　解嘲夫二陳與文世所稱博雅士也乃稱破罐為黄<lb/>
　花真賞之難如此<lb/>
顔魯公真蹟宣和間存者猶可數十本其最著者與郭<lb/>
英乂論坐位書在永興安師文家祭姪季明文病妻乞<lb/>
鹿脯帖在李觀察士衡家乞米帖在天章閣待制王質<lb/>
家寒食帖在錢穆甫家其餘蔡明逺帖盧八倉曹帖送<lb/>
劉太真序等不知在誰氏皆有石本坐位帖安氏初析<lb/>
<pb n="KR3h0055_WYG_005-15a"/>
居分為二人多見其前段師文後乃并得之相繼皆入<lb/>
内府世間無復遺矣<hi>石林避暑錄</hi>
　顔書坐位帖在項氏筆氣肥濁似非真跡<lb/>
書法之壞自顔真卿始自顔而下終晚唐無晉韻矣至<lb/>
五代李後主始知病之謂顔書有楷法而無佳處正如<lb/>
叉手並足如田舍郎翁耳李之論一出至宋米元章評<lb/>
之曰顔書筆頭如蒸餅大醜惡可厭又曰顔行書可觀<lb/>
真便入俗品米之言雖近風不為無理然能言而行不<lb/>
<pb n="KR3h0055_WYG_005-15b"/>
逮至趙子昻出一洗顔柳之病直以晉人為師右軍之<lb/>
後一人而已<hi>墨池璅語</hi>
　啟南翁所藏烜赫名蹟當以鍾繇薦焦季直表郭忠<lb/>
　恕雪霽江行圖壓卷黄魯直書馬伏波廟詩王叔明<lb/>
　太白山圖次之今皆散佚予僅得其南宋五公手札<lb/>
　一卷<hi>五公為李忠定綱張忠獻浚趙忠簡鼎吕忠穆頤浩李莊簡光綱字伯紀光字泰發其書法並</hi>
　<hi>有奇氣</hi>後有李西涯吳匏庵諸公六䟦即都元敬寓意<lb/>
　編中所載也丑按五公不專以書名世其功業顯著<lb/>
<pb n="KR3h0055_WYG_005-16a"/>
　自當與顔清臣抗衡故後學仰之如泰山北斗云<lb/>
　　沈𫝊師<lb/>
　　　出塞詩帖<lb/>
　王氏又藏沈𫝊師出塞詩一其詞曰積雪陰山馬過<lb/>
　難殘更深夜鐵衣寒將軍破了單于陣更把兵書仔<lb/>
　細看右御史大夫沈𫝊師詩書寄太府兄侍史前帖<lb/>
　原係鮮于伯機故物亦見雲烟過眼錄中按海岳書<lb/>
　評稱𫝊師遺跡有龍游虎踞之勢尤精題署真實錄<lb/>
<pb n="KR3h0055_WYG_005-16b"/>
　也<lb/>
歐虞褚柳顔皆一筆書也安排費工豈能垂世李邕脫<lb/>
子敬體乏纎穠徐浩晩年力過更無氣骨皆不如作郎<lb/>
官時婺州碑也董孝子不空皆晩年惡札全無妍媚有<lb/>
識者當自知之沈傅師變格有超世真趣徐浩不及也<lb/>
御史蕭誠書太原題名唐人無出其右為司馬係南嶽<lb/>
真君觀碑極有鍾王趣餘皆不及矣<hi>海岳名言</hi>
書說　草備元機亦由風氣籀文三變六象具存雖云<lb/>
<pb n="KR3h0055_WYG_005-17a"/>
道藝蓋通神明子雲心畫類别正邪中郎筆論散懷恣<lb/>
情多力無筋者聖鍾司𨽻得之韋墓通靈感物者淡衛<lb/>
夫人示以此妙芝象滅景鍾索邈步右軍筆陣判將領<lb/>
之後先衛瓘風流亦西臺之髙品是故有劍法藤法戈<lb/>
法弩法㸃法波法增減法畫斷而脉故連形虛而氣故<lb/>
實右軍云戈如長松倚谷曲如縣鈎釣水放似張弓發<lb/>
箭收如虎鬭龍驤是故有立法踠法頓挫法顯異法貫<lb/>
穿環合曳如杖横如舟牽如電掣立如鳥卓踠如股疊<lb/>
<pb n="KR3h0055_WYG_005-17b"/>
秀如秋水芙蓉險似崩崖攢石穩如平頓安步猛似泉<lb/>
瀉湍奔虎嘯而谷陰生雲興而天彩煥是故渾厚而英<lb/>
發清新而潜括散散漫漫而剛介勁㧞趨趨蹌蹌而優<lb/>
㳺閒裕幹疾者如脫舒徐者如待奇正不同視前軍之<lb/>
部伍東南虛席効賔主之成章是故疎不容加宻不容<lb/>
遣華不可凋秃不可少筆行而志自從趣動而機不已<lb/>
故曰用筆者天流筆者地内貴盈而外貴虛於戲聖賢<lb/>
既逺聞見日疎臥畫被穿用心良苦意在筆先山陰之<lb/>
<pb n="KR3h0055_WYG_005-18a"/>
確論十遲五急墨道之要機羊欣親授于子敬張翼亦<lb/>
幾于亂真阮研骨力紹之淵微梁武荅書首推程邈元<lb/>
威論筆先進張融蕭思話不識右軍欣為鼻祖永禪師<lb/>
遥託僧䖍不失家雞筆待心傳道難俗論文皇辟以魯<lb/>
廟之器世南謂之神遇無為歐陽八訣發永字之威儀<lb/>
過庭長譜歎古今之阻絶故三十六法不為贅懷瓘十<lb/>
體不為侈魯公之授受必待志士髙人方明之所述在<lb/>
乎掌虚指實公權筆諫之要盧雋臨池之訣各有由來<lb/>
<pb n="KR3h0055_WYG_005-18b"/>
非浪言也顛張得之劍器狂素亦類驚蛇徐季海之體<lb/>
氣純白沈傅師之骨法清虛蘇長公論草聖大字之難<lb/>
在嚴重結宻黄庭堅自移戎州之後悟沉著痛快吁代<lb/>
有古今變無終始皇王帝霸各暢厥猷是故三才一徳<lb/>
典章不能掩其盛品彚含咀鬼神不能奪其秀立造化<lb/>
于毫端壯萬古于一瞬非吾所知也<hi>書系</hi>
　　柳公權<lb/>
　　　小楷度人經　褉帖詩後序　小楷離騷經<lb/>
<pb n="KR3h0055_WYG_005-19a"/>
　柳誠懸小楷度人經真蹟行筆秀潤精勁無雙後有<lb/>
　華山道士魚又元䟦大觀宣和小璽趙巖馮子振宋<lb/>
　濂題識舊藏項司馬少溪家以授仲子希憲其䟦尾<lb/>
　詳載陳仲醇妮古錄中<hi>凡經中淵字世民字皆諱書内麗字上作二丙字與唐人</hi>
　<hi>諱丙為景不類記考</hi>
李嗣真續書評凡四十五人　大篆一人　李陽冰<hi>古釵</hi>
<hi>倚物力有萬夫李斯之後一人而已</hi>　八分五人　梁昇卿<hi>驚波往來巨石前却</hi>
盧藏用<hi>露滴花妍烟凝修竹</hi>　張庭珪<hi>古木崩沙/閒花映竹</hi>　韓擇木<hi>龜開萍藻</hi>
<pb n="KR3h0055_WYG_005-19b"/>
<hi>鳥散芳洲</hi>　史惟則<hi>雁足印沙深淵魚躍</hi>　真行書二十六人　歐陽<lb/>
詢<hi>龍蛇振動戈㦸森列</hi>　虞世南<hi>秀嶺危峯/處處閒起</hi>　褚遂良<hi>美女嬋娟不勝羅綺</hi>
　薛稷<hi>風驚苑花雪苫山柏</hi>　蕭誠<hi>舞鶴交影/騰猿在空</hi>　韋陟<hi>蟲穿古木鳥踏花枝</hi>
　李邕<hi>華岳三峯黄河一曲</hi>　蔡隱丘<hi>古質新意/自是一家</hi>　宋儋<hi>春餘花發夏林</hi>
<hi>低枝</hi>　徐浩<hi>固多精熟/無有異趣</hi>　顔真卿<hi>鋒絶劍摧/驚飛逸勢</hi>　沈千運<hi>饑鷹</hi>
<hi>殺心忍痩筋骨</hi>　闗操<hi>淵水沉珠/露花濯錦</hi>　鄭䖍<hi>風送雲收/霞催月上</hi>　李璆<hi>垂藤</hi>
<hi>著地枯木將折</hi>　吳郁<hi>字體綿宻/不謝當時</hi>　賴文雅<hi>崩沙鬱物騰浪揚鷗</hi>　賀知<lb/>
章<hi>縱筆如飛酌而不竭</hi>　何昌裔<hi>子敬餘波/時時可玩</hi>　宋之愻<hi>天性卓絶而功未逮</hi>
<pb n="KR3h0055_WYG_005-20a"/>
　柳公權<hi>驚鴻避弋饑鷹下鞲</hi>　張從申<hi>逺近稱美/獨步江外</hi>　李清吉<hi>變化</hi>
<hi>自逸代有斯人</hi>　釋元悟<hi>氣骨無雙/逈出時輩</hi>　釋湛然<hi>子雲之後難與比肩</hi>　釋<lb/>
崇簡<hi>臨冩逸少時有亂真</hi>　草書十三人　陸柬之<hi>偃蓋之松節節加勁</hi>
張旭<hi>筆鋒詭怪㸃畫生意一云華蓋巉怪占盡生意又云立性顛逸超絶今古</hi>　孫過庭<hi>丹厓</hi>
<hi>絶壑筆勢堅勁</hi>　張懷瓘<hi>繼以章草/新意頗多</hi>　張芬<hi>孤松聳霄弱草垂露</hi>　張彪<lb/>
<hi>孤峯削成藏筋露骨</hi>　鄔彤<hi>寒林棲霞/平岡走兎</hi>　陸曾<hi>驚波魚躍深水龍潜</hi>　史鱗<lb/>
<hi>逸氣雄鎮超然不羣</hi>　梁耿<hi>錯落魚紋/縱横鳥蹟</hi>　房廣<hi>婉美芬靄春鶯欲嬌</hi>　沈益<lb/>
<hi>春鷺窺魚秋蛇赴穴</hi>　釋懷素<hi>援毫掣電/隨手萬變</hi>　<hi>或云續書評係吕總譔非嗣真也見墨池</hi>
<pb n="KR3h0055_WYG_005-20b"/>
<hi>編</hi>
字之八面唯尚真楷見之大小各自有分智永有八面<lb/>
已少鍾法丁道䕶歐虞筆始匀古法亡矣柳公權師歐<lb/>
不及逺甚而為醜恠惡札之祖自柳世始有俗書<hi>海岳名言</hi>
董逌書陰符經序云柳誠懸書至此極矣然人之好尚<lb/>
亦難齊李西臺愛柳尊師志歐陽公愛髙重碑惟君謨<lb/>
獨喜此序謂善藏筆鋒自是書家所共恐不能盡妙處<lb/>
觀其平時論曰尖如錐捺如鑿不得出只得卻文宗問<lb/>
<pb n="KR3h0055_WYG_005-21a"/>
之曰凡縛筆頭極𦂳一毛出即不堪用然藏鋒在得筆<lb/>
意非極工于筆亦不能也宜公權戒此<hi>廣川書䟦</hi>
䟦柳書蘇夫人墓誌　近世注杜詩者數十家無一字<lb/>
一義可取蓋欲注杜詩須去少陵地位不大逺乃可下<lb/>
語不然則勿注可也今諸家徒欲以口耳之學揣摩得<lb/>
之可乎書家以鍾王為宗亦須升鍾王之堂乃可置論<lb/>
耳邇來書法中絶求柳誠懸輩尚不可得書其可遽論<lb/>
哉然予為此言非獨觸人亦不善自為地矣覽者當粲<lb/>
<pb n="KR3h0055_WYG_005-21b"/>
然一笑也嘉定元年四月己酉陸游書<hi>渭南集</hi>
吾所收名筆褚河南哀册文最後得鍾太傅季直表雖<lb/>
時代不同而古雅則一真純綿裹鐵初看便好久看之<lb/>
筆盡而意無盡顔魯公裴將軍北伐詩體兼正行草筆<lb/>
出分篆初看使人驚愈看愈自肅然心服懷素千字文<lb/>
用筆似輕而極勁若縱逸而結搆不疎亦須再看乃益<lb/>
自有致柳誠懸禊帖詩後序初看覺有俗氣至三四看<lb/>
乃見其妙處愈看愈可愛蘇文忠題烟江叠嶂歌遒媚<lb/>
<pb n="KR3h0055_WYG_005-22a"/>
刺眼初看極好至四五看後微覺有出入然亦是公最<lb/>
合作書也<lb/>
顔書貴端骨露筋藏柳書貴遒筋骨盡露旭素之後不<lb/>
得不生𧦬光髙閑顔柳之餘不得不生即之溥光<hi>並藝苑巵</hi>
<hi>言原溥光號雪菴以書名前元尤善擘窠書端勁出顔平  顫掣得黄太史法今世所藏涪翁書多有割去題</hi>
<hi>名以應募者</hi>
　　李昇<lb/>
　　　髙賢圖　瀟湘烟雨圖<hi>缺</hi>楊通老移居圖<hi>缺</hi>
<pb n="KR3h0055_WYG_005-22b"/>
　李昇畫本細潤中有氣韻極為米南宫所賞識檇李<lb/>
　項氏藏其髙賢圖一卷蒼茫大類董源而秀雅絶似<lb/>
　王維或謂昇畫彷彿李思訓殆擬非其倫矣<lb/>
李昇髙賢圖　自古雲林多隱者扶笻垂釣思悠然不<lb/>
妨濯足溪流畔畫裏相看認古賢　子昻　為厭繁華<lb/>
愛好山幽棲贏得此身閑生平已足林泉興留取髙名<lb/>
滿世間　京口郭天錫　有客垂鈎還展卷何人策杖<lb/>
且觀雲掀髯濯足應髙士一種風標似不羣　虞集伯<lb/>
<pb n="KR3h0055_WYG_005-23a"/>
生　山青雲白萬林秋中有隱者心天游行來濯足天<lb/>
池濶不與世俗同朋儔　吳郡王希白頓首　拄杖尋<lb/>
幽問草堂獨看濯足向滄浪展書把釣何為者又用閑<lb/>
心静裏忙　無碍居士<hi>真蹟</hi>
余昔購丁氏蜀人李昇山水一幀細潤而秀上危峯下<lb/>
橋涉中瀑泉松有三十餘株小字題松身曰蜀人李昇<lb/>
以易劉涇古帖劉刮去昇字題曰思訓易與趙叔盎今<lb/>
人好偽不好真使人歎息<lb/>
<pb n="KR3h0055_WYG_005-23b"/>
李文定孫奉世子孝端字師端收薛稷二鶴唐李昇著<lb/>
色畫三軸其一幅山水舟舫小人物精細秀潤其二幅<lb/>
畫長林石岸茅亭溪水數道士閑適人物差大反不工<lb/>
于小者木石天成都無筆踪其三幅峯巒秀㧞山頂䝉<lb/>
茸松林層際木身圓挺度非歲月不可了一畫人間未<lb/>
見如此之細且工雖太茂宻林中不虛而種種木葉古<lb/>
未有倫今固無有與余得于丁氏者無異也<hi>並米氏畫史</hi>
　項氏收藏李昇髙賢圖一絹本大著色行筆極古布<lb/>
<pb n="KR3h0055_WYG_005-24a"/>
　景尤異真有山頂䝉茸木身圓挺之勢昇蜀人寫彼<lb/>
　土草樹米老稱其種種木葉古未有倫不虛也卷前<lb/>
　有宋思陵御題并紹興小璽後有趙子昻等五詩書<lb/>
　畫兩優其為絶世名蹟信矣<lb/>
　李昇畫品神化爾雅足稱董北苑黄鶴山樵之鼻祖<lb/>
　即悉力儗傚僅能得其彷彿不知者謂昇畫源出李<lb/>
　思訓此蓋謬論按思訓遺蹟行筆精細其尖銳若有<lb/>
　餘濃古者則未之見也<lb/>
<pb n="KR3h0055_WYG_005-24b"/>
　李昇太上度闗圖筆法古勁定在吾家劉松年卷上<lb/>
　為真無疑<lb/>
　　吳彩鸞<lb/>
　　　小楷切韻<lb/>
　項氏寳藏吳彩鸞正書唐韻全部原係鮮于伯幾故<lb/>
　物後為陸太宰全卿所購名跡也雖字細僅若蠅頭<lb/>
　而位置寛綽有餘全不類世人行筆當于仙品中求<lb/>
　之乃得<lb/>
<pb n="KR3h0055_WYG_005-25a"/>
䟦張持義所藏吳彩鸞唐韻　右仙人吳彩鸞書孫緬<lb/>
唐韻凡三十七葉此唐人所謂葉子者也按彩鸞隱居<lb/>
在鍾陵西山下所書唐韻民間多有余所見凡六本此<lb/>
一本二十九葉彩鸞書其八葉後人所補氣韻肥濁不<lb/>
相入也<hi>山谷題䟦</hi>
吳彩鸞書切韻一卷其書一先為廿三先廿四僊不可<lb/>
曉字畫尤古此物舊藏鮮于伯幾今又屬他人矣<hi>雲烟過眼</hi>
<hi>錄</hi>
<pb n="KR3h0055_WYG_005-25b"/>
宇文廷臣文孫家有吳彩鸞玉篇鈔今世所見者唐韻<lb/>
耳其書一先為廿三先廿四僊不可曉又導江迎祥寺<lb/>
有彩鸞書佛本行經六十卷或者以為特唐經生書也<lb/>
<hi>研北雜志</hi>
題吳彩鸞唐韻真蹟後　豫章城頭寫韻軒繡簾窣地<lb/>
月娟娟尋常鶴唳霜如水書到人間第幾篇<hi>道園學古錄</hi>
題吳彩鸞像　誰見文簫逐彩鸞碧山蘿月五更寒猶<lb/>
遺寫韻軒中迹留得風流後世看<hi>倪雲林集</hi>
<pb n="KR3h0055_WYG_005-26a"/>
　女仙吳彩鸞日書唐韻一部其字不減十萬又作蠅<lb/>
　頭小楷位置寛綽有餘真奇絶也後惟松雪翁筆法<lb/>
　純熟伸紙疾書一日僅能楷行三萬字雖停匀而柔<lb/>
　媚有愧彩鸞多矣<lb/>
　五代<lb/>
　　楊凝式<lb/>
　　　神仙起居法　韮花帖<lb/>
　　　　<hi>附</hi>　<hi>王安石手柬缺</hi>
<pb n="KR3h0055_WYG_005-26b"/>
　五代楊凝式草書神仙起居法原係小米鑒定後有<lb/>
　思陵釋文五行西秦張澂等印記商挺留夢炎䟦語<lb/>
　乃郡人王氏所藏也嘉靖中文徵仲太史稱其縱逸<lb/>
　不凡為之䟦刻行世矣<lb/>
　又聞凝式正書韮花帖在朱象元家宣和秘殿物見<lb/>
　之書譜亦名跡也<lb/>
楊少師真蹟　神仙起居法　行住坐臥處手摩脇與<lb/>
肚心腹通快時兩手腸下踞踞之徹膀腹背拳摩腎部<lb/>
<pb n="KR3h0055_WYG_005-27a"/>
才覺力倦來即使家人助行之不厭頻晝夜無窮數歲<lb/>
久積功成漸入神仙路乾祐元年冬殘臘暮華陽焦上<lb/>
人尊師處傳楊凝式<hi>押</hi>　右楊凝式書神仙起居法八<lb/>
行臣米友仁鑒定真跡恭䟦　譯文<hi>髙宗御書五行</hi>　楊少師<lb/>
書山谷比之散僧入聖其微妙可知矣殆與李太白識<lb/>
郭子儀同道至元戊子立春日左山商挺題　米元章<lb/>
云楊凝式字景度書天真縱逸類顔魯公争坐位帖余<lb/>
家收楮紙上書紛披老筆王荆公少嘗學之人不知也<lb/>
<pb n="KR3h0055_WYG_005-27b"/>
野齋新得神仙起居法一帖喜以見示野齋有美疢在<lb/>
兩膝能依此法用工久當獲奇驗也至元戊子暮春既<lb/>
望信安留夢炎題　右楊少師神仙起居法八行南宫<lb/>
書史東觀餘論宣和書譜皆不載余驗有紹興小璽及<lb/>
内殿祕書諸印蓋思陵故物後有米友仁審定䟦尾及<lb/>
御書譯文五行按紹興内府書畫並令曹勛龍大淵等<lb/>
鑒定其上等真蹟降付米友仁䟦而曹龍諸人目力苦<lb/>
短往往翦去前人題識此帖縫印十餘皆不全是曾經<lb/>
<pb n="KR3h0055_WYG_005-28a"/>
剪拆者其原委授受莫可得而考也標綾上有曲脚封<lb/>
并悦生胡蘆印是嘗入賈氏蓋似道柄國御府珍秘多<lb/>
歸私家最後有商左山參政留中齋丞相䟦留稱野齋<lb/>
者元翰林學士承㫖李謙受益號野齋居士博雅好古<lb/>
虞文靖詩所謂五朝文物至於今者又有廣東宣慰使<lb/>
郭昻彦南亦號野齋而其出差後李在世祖時為應奉<lb/>
文字正與商留同時商又同郡人此帖必李氏物也嘉<lb/>
靖庚子春長洲文徵明識<hi>真蹟</hi>
<pb n="KR3h0055_WYG_005-28b"/>
唐末五代文章藻麗字畫隨之而楊公凝式筆跡獨雄<lb/>
强往往與顔行相上下甚可怪也今世多稱李建中宋<lb/>
宣獻此二人書僕所不要宋寒而李俗殆是浪得名惟<lb/>
近日蔡君謨天姿既髙學識亦至當為本朝第一<hi>東坡志林</hi>
題楊凝式詩帖　余嘗評近世三家書楊少師如散僧<lb/>
入聖李西臺如法師參禪王著如小僧縛律恐來者不<lb/>
能易余此論也少師此詩草余二十五年前嘗得之日<lb/>
臨數紙未嘗不歎其妙<hi>山谷題䟦</hi>
<pb n="KR3h0055_WYG_005-29a"/>
山谷題楊凝式書云俗書喜作蘭亭面欲換凡骨無金<lb/>
丹誰知洛地楊風子下筆卻到烏絲欄<hi>黄先生豫章别集</hi>
楊少師唐昭宗朝為直史館宰相涉之子也朱全忠逼<lb/>
唐禪位涉為奉傳國寳使凝式曰大人為唐宰相使國<lb/>
家至此不可為無過况手持天子璽綬與人雖保富貴<lb/>
奈千載何盍辭之涉大駭曰汝欲滅吾族神色不寧者<lb/>
數日全忠既簒弑凝式歴梁唐晉三朝佯狂不任事累<lb/>
官至太子少師其書法自顔柳以入二王之妙居洛陽<lb/>
<pb n="KR3h0055_WYG_005-29b"/>
延福坊每出導從輿馬在前多行于後一日欲游天宫<lb/>
寺從者曰曷往廣受寺亦從之今兩寺與多寳塔院有<lb/>
遺像尚存近歲劉夀臣為留臺于故按牘中得少師自<lb/>
書假牒十數紙皆楷法精絶世論少師書以行草為長<lb/>
誤矣<hi>邵氏聞見錄</hi>
半山莊臺上多荆公書今不知存否荆公學楊凝式書<lb/>
人尠知之余語其故公大賞其見鑒<hi>海岳名言</hi>
　　荆浩<lb/>
<pb n="KR3h0055_WYG_005-30a"/>
　　　山莊圖　古松圖　峻峯圖<lb/>
　河内荆浩博雅好古善畫山水值五季多故隱于太<lb/>
　行山之洪谷自號洪谷子著山水訣行世所製山莊<lb/>
　圖簡古勁徤在李公麟上傳世之珍也舊傳鄴都青<lb/>
　蓮寺沙門大愚嘗乞畫于浩寄詩以達其意云六幅<lb/>
　故牢徤知君恣筆蹤不求千澗水止要兩株松樹下<lb/>
　留磐石天邊縱逺峯近巖幽濕處惟藉墨烟濃後浩<lb/>
　圖成亦以詩荅之云恣意縱横掃峯巒次第成筆尖<lb/>
<pb n="KR3h0055_WYG_005-30b"/>
　寒樹痩墨淡野雲輕巖石噴泉窄山根到水平禪房<lb/>
　時一展兼稱苦空情其為人風流文雅如此<lb/>
范寛師荆浩浩自稱洪谷子王詵嘗以二畫見送題勾<lb/>
龍爽畫因重背入水于左邊石上有洪谷子荆浩筆字<lb/>
在合綠色抺石之下非後人作也然全不似寛後數年<lb/>
丹徒僧房有一軸山水與浩一同而筆乾不圜于瀑水<lb/>
邊題華原范寛乃是少年所作郤以常法較之山頂好<lb/>
作宻林自此趨枯老水際作突兀大石自此趨勁硬信<lb/>
<pb n="KR3h0055_WYG_005-31a"/>
荆之弟子也于是以一畫易之收以示鑒者荆浩畫畢<lb/>
仲愈將叔處有一軸段緘家有横披然未見卓然驚人<lb/>
者寛固青于藍又云李成師荆浩未見一筆相似師闗<lb/>
仝則著葉樹相似<hi>米氏畫史</hi>
荆浩山水為唐末之冠闗仝嘗師之浩自號洪谷子作<lb/>
山水為范寛輩之祖<hi>畫鑒</hi>
董元宰寄余書云所欲學者荆闗董巨李成此五家畫<lb/>
尤少真蹟南方宋畫不堪賞鑒兄幸為訪之作一銘心<lb/>
<pb n="KR3h0055_WYG_005-31b"/>
記如宋人者俟弟書成與合一本即不能收藏聊以適<lb/>
意不令海岳獨行書畫史也<hi>妮古錄</hi>
　　黄筌<lb/>
　　　臨邊鸞葵花圖　獨釣圖<lb/>
　　　　<hi>附</hi>　<hi>徐熙躑躅海棠圖/</hi>　<hi>杜陵浣花醉歸圖</hi>
　黄筌寫生富豔生動曠古無對予嘗見其臨邊鸞葵<lb/>
　花一幅花心數蜂如活又雲烟過眼錄載其獨釣圖<lb/>
　山峯刻峭前元時在張受益處筌山水師鄭䖍知名<lb/>
<pb n="KR3h0055_WYG_005-32a"/>
　孟蜀間真良史也同時偽翰林學士歐陽烱嘗撰蜀<lb/>
　八卦殿壁畫奇異記見之益州名畫錄蓋邊鸞之後<lb/>
　一人而已<lb/>
東坡與錢濟明云家有黄筌畫龍㧞起兩山間陰威凜<lb/>
然舊作郡時以祈雨有應今夕具香燈試禱之濟明雖<lb/>
家居必不廢閔雨意可來燔一炷香否<hi>東坡集</hi>
唐人花鳥邊鸞最為馳譽大抵精于設色穠豔如生其<lb/>
他畫者雖多具有得失歴五代而得黄筌資集諸家之<lb/>
<pb n="KR3h0055_WYG_005-32b"/>
善山水師李昇鶴師薛稷龍水師孫位至于花竹翎毛<lb/>
超出衆史筌之畫可齊名者惟江南徐熙熙志趣髙尚<lb/>
畫草木蟲魚妙奪造化非世之畫工所可及也熙畫花<lb/>
落墨頗重中畧施丹粉生意勃然黄之子居寳居寀熙<lb/>
之孫崇嗣崇矩各得家學熙之下有唐希雅亦佳多作<lb/>
顫筆棘針之類是效其主李重光書法後有長沙易元<lb/>
吉作花果禽畜尤長獐猿多游山林窺援狖禽鳥之樂<lb/>
圖其天趣若趙昌惟以傅染為工求其骨法氣韻稍劣<lb/>
<pb n="KR3h0055_WYG_005-33a"/>
也又如滕昌祐丘餘慶葛守昌崔白艾宣丁貺之徒皆<lb/>
得其緒餘以成一家要之花鳥一科唐之邊鸞宋之徐<lb/>
黄為古今規式所謂前無古人後無來者是也<hi>畫鑒</hi>
黄筌畫古木信筆塗抺畫竹如斬釘截鐵至京見二幅<lb/>
信天下奇筆也<hi>畫評</hi>
　黄筌善為没骨畫凡花果多不落墨惟用五彩布成<lb/>
　其花色如初開極有生意信妙絶也噫亦奇甚矣<lb/>
國初江南布衣徐熙偽蜀翰林待詔黄筌皆以善畫著<lb/>
<pb n="KR3h0055_WYG_005-33b"/>
名尤長于畫花竹蜀平黄筌并子居宷居寳弟惟亮皆<lb/>
𨽻翰林圖畫院擅名一時其後江南平徐熙至京師送<lb/>
圖畫院品其畫格諸黄畫花妙在傅色用筆極精細殆<lb/>
不見墨蹟但以輕色染成謂之寫生徐熙以墨筆畫之<lb/>
殊草草畧施丹粉而已神氣逈出别有生動之意筌惡<lb/>
其軋已言其粗惡不入格罷之熙之子乃效諸黄之格<lb/>
更不用墨筆直以粉色圖之謂之没骨圖尤工與諸黄<lb/>
不相下筌等不復能瑕疵遂得齒院品然其氣韻皆不<lb/>
<pb n="KR3h0055_WYG_005-34a"/>
及熙逺甚<hi>筆談</hi>
畫花趙昌意在似徐熙意不在似非髙于畫者不能以<lb/>
似與不似苐其髙逺蓋意不在似者太史公之于文杜<lb/>
工部之于詩是也<hi>談藝</hi>
　徐熙浣花醉歸圖舊在夏文振氏見圖繪寳鑑可考<lb/>
　　花鳥以徐熙為神黄筌為妙<hi>米氏畫史云黄筌畫不足收易摹徐熙畫</hi>
　<hi>不可摹</hi>
　宣和帝次之趙昌為品之下熙畫世不多有余向見<lb/>
<pb n="KR3h0055_WYG_005-34b"/>
　其躑躅海棠一軸宣和秘府故物足稱神品追憶萬<lb/>
　厯乙巳冬日有客以祐陵梅花鸜鵒求售上有御題<lb/>
　璽記筆法痛快神彩如生定在黄徐堂廡間也<lb/>
　　闗仝<hi>仝一作穜</hi>
　　　仙游圖　夏山欲雨圖<lb/>
　張伯起自言少時頗有畫癖購藏闗仝仙游圖行卷<lb/>
　甚奇米海岳故物也真賞等印具存<hi>其先出丁相家亦見徳隅齋畫</hi>
　<hi>品</hi>筆法淳古漸近自然正如太羮𤣥酒不以飣餖為<lb/>
<pb n="KR3h0055_WYG_005-35a"/>
　工者相傳仝平生不善畫人物多求胡翼為之<hi>此後世畫</hi>
　<hi>人合作之始</hi>
闗仝人物俗木石出于畢宏有枝無幹<lb/>
蘇舜欽子美家有畢宏一幅山水奇古題數行云筆勢<lb/>
凶險是也<lb/>
沈括收畢宏畫兩軸一幅上以大青和墨大筆直抹不<lb/>
皺作柱天髙半峯滿八分一幅生向下作斜鑿開曲欄<lb/>
約峻峰崕一瀑布落下兩大石塞路頭不作圓平生半<lb/>
<pb n="KR3h0055_WYG_005-35b"/>
腰雲遮下蹟石數塊一童抱琴由曲欄轉山去一古木<lb/>
臥倚石奇古沈貴秀日見之及居潤問之云已易與人<lb/>
竟不再出至今常在夢寐<hi>米氏畫史</hi>
仙游圖唐闗仝所作故相國丁公印章在焉仝畫山水<lb/>
入妙然于人物非工每有得意者必使胡翼主人物此<lb/>
圖神仙翼所作也大石叢立矻然萬仞色若精鐵上無<lb/>
塵埃下無糞壤四面斬絶不通人迹而深巖委澗有樓<lb/>
觀洞府鸞鶴花竹之勝杖履而遨游者皆羽毛飄飄若<lb/>
<pb n="KR3h0055_WYG_005-36a"/>
仰風而上征自非仙靈所居而何石之並者左右視之<lb/>
各見其圓鋭長短逺近之勢石之坐臥者上下視之各<lb/>
見其方圜廣狹薄厚之形筆墨畧到便能移人心目使<lb/>
人必求其意趣此又足以見其能也<hi>徳隅齋畫品</hi>
關仝霧鎻山關圖差嫩是蚤年真蹟在京師人家<hi>畫鑒</hi>
長安關仝畫師荆浩而源出畢宏晩負出藍聲價喜作<lb/>
秋山寒林漁市山驛使夫觀者怳疑身在㶚橋風雪中<lb/>
聞猿三峽不復知有塵俗狀葢一時之絶云仝之為畫<lb/>
<pb n="KR3h0055_WYG_005-36b"/>
脱畧毫楮筆愈簡而氣愈壯景愈少而意愈長深造古<lb/>
淡如詩中淵明琴中賀若非碌碌畫工所能及也<hi>畫系</hi>
　關仝山水下筆辣甚錫山顧氏藏其夏山欲雨圖小<lb/>
　幀一名谿山林木上有天厯之寳蒼古簡淡雲物粲<lb/>
　然也又琅琊王冏伯亦嘗購得山水一本樹石極粗<lb/>
　皴法疎逸不知果為關畫否耳<lb/>
　關仝工于枯木筆粗李成妙于寒林筆細粗者竟當<lb/>
　讓細亦定論也向見仝畫袁安臥雪短卷筆意簡逺<lb/>
<pb n="KR3h0055_WYG_005-37a"/>
　所謂不恨臣無二王法亦恨二王無臣法者<lb/>
　　釋貫休<lb/>
　　　大阿羅漢圖　楷書心經<lb/>
　　　　<hi>附</hi>　<hi>王齊翰勘書圖</hi>
　寒山寺僧世傳釋貫休大阿羅漢一卷原係賈師憲<lb/>
　故物筆蹟狂逸樹石幽奇前有明昌題識後有喬氏<lb/>
　印記周公謹鮮于伯㡬題名左方連亞棲草書贊文<lb/>
　一篇則後人配上者非其故也<hi>偽翰林學士歐陽炯有禪月大師應夢羅</hi>
<pb n="KR3h0055_WYG_005-37b"/>
　<hi>漢歌見益州名畫錄</hi>
貫休自題十六羅漢象　信州懐玉山十六羅漢廣明<lb/>
初于登髙安和送十身西岳貫休作以乾寧初冬孟十<lb/>
三日于江寧再續前十本相去已十六年　峕景昭禪<lb/>
人自<hi>闕</hi>來見請當年將歸懐玉<hi>真蹟</hi>
與大覺禪師璉公　人至辱書伏承法候安裕傾向傾<lb/>
向昨奉聞欲捨禪月羅漢非有他也先君愛此畫私心<lb/>
以為捨施莫如捨所甚愛而先君所與厚善者莫如公<lb/>
<pb n="KR3h0055_WYG_005-38a"/>
又此畫頗似靈異累有所覺于夢寐不欲盡談嫌涉怪<lb/>
爾以此益不欲與俗家收藏意只如此而來書乃見疑<lb/>
欲換金水羅漢開書不覺失笑近世士風薄惡動有可<lb/>
疑不謂世外之人猶復爾也請勿復談此某比乏人可<lb/>
令齎去兵卒之類又不足分付告吾師差一謹幹小師<lb/>
齎籠杖來迎取并古佛一軸亦同捨也錢塘景物樂之<lb/>
忘歸舍弟今自陳州得替當受東南幕官冬初恐到此<lb/>
亦未甚的詩筆計益老健或借得數首一觀良幸到此<lb/>
<pb n="KR3h0055_WYG_005-38b"/>
亦有拙惡百十首閑暇當錄寄也<hi>東坡全集</hi>
似道留心書畫家藏名蹟多至千卷其宣和紹興秘府<lb/>
故物往往乞請得之今徐烜赫名蹟載悅生古蹟記者<lb/>
不錄苐錄其稍隱者著于篇　法書　崔瑗臨史游急<lb/>
就章　王廙仲春帖　王導省示帖　衛恒往來帖<lb/>
王徽之至節帖　王珣三月帖　張翼舅氏帖　王濛<lb/>
餘杭帖　張翰思鄉帖　孔琳之日月帖　謝靈運古<lb/>
詩帖　梁武帝異趣帖　王筠至節帖　蕭思話奏事<lb/>
<pb n="KR3h0055_WYG_005-39a"/>
帖　王僧䖍陳情帖　蔡景厯寂然帖　陸繕稽古帖<lb/>
　唐代宗守歲詩　裴行儉千文　李陽冰篆書心經<lb/>
　李白乘興帖　徐嶠之天童經　杜甫秋日䕫府詠<lb/>
懷一百韻　白居易豐年帖　杜牧之張好好詩　張<lb/>
籍希深帖　李商隱正書月賦　陸希聲贈𧦬光詩<lb/>
許渾烏絲欄詩稿　杜光庭詩帖　楊庭五藴論　薛<lb/>
濤萱草詩　韓偓芝蘭帖　蘇靈芝達磨銘　王仁裕<lb/>
送王禹偁詩　錢鏐貢棗帖　歐陽修贈蘇子美詩<lb/>
<pb n="KR3h0055_WYG_005-39b"/>
石延年大字詩帖　陸經武林謡　陳景元巖棲賦<lb/>
張九成小字黄庭經　釋法暉細書經塔　名畫　衛<lb/>
協毛詩圖　史道碩八駿圖　梁元帝番客入朝圖<lb/>
顧野王古賢像　鄭法士讀碑圖　楊寧劉聰對戎圖<lb/>
　薛稷二鶴圖　何長夀西域圖　張諲春山游賞圖<lb/>
　楊昇没骨山水　曹霸玉花驄圖　江都王馬圖<lb/>
孫位春龍起蟄圖　張志和漁父詞圖　韋偃歲寒圖<lb/>
　范瓊大悲觀音像　李漸三馬圖　張南本文殊部<lb/>
<pb n="KR3h0055_WYG_005-40a"/>
從圖　張元十六羅漢圖　趙公祐正坐佛　鍾隱角<lb/>
鷹圖　勾龍爽髙士圖　支仲元佛會圖　釋貫休大<lb/>
阿羅漢圖　杜子瓌寳檀菩薩像　滕昌祐滿堂春<lb/>
張圖紫微朝會圖　羅塞翁畫羊　王齊翰勘書圖<lb/>
惠崇江南春圖　張訓禮出獵圖　王居正紡車圖<lb/>
杜霄吳王避暑圖　武宗元朝元仙仗圖　鄧隱白描<lb/>
十二國圖　石恪摩說法圖　丘文播田家移居圖<lb/>
王士元漁村暮雪圖　侯翌問病維摩圖　吳淮龍水<lb/>
<pb n="KR3h0055_WYG_005-40b"/>
圖　燕文貴舶船渡海圖　劉常杏林春色圖　厲歸<lb/>
真江隄放牧圖　孫夢卿松石問禪圖　李得柔南華<lb/>
真人像　唐希雅竹禽圖　趙邈齪戰沙虎　易元吉<lb/>
子母猿　劉宷落花游魚　梁楷蓮經變相　王榖洞<lb/>
庭晚照圖　李時雍渭川晚晴圖　晁補之蓮溪圖<lb/>
馮覲金風萬籟圖　童氏六隱圖　李嵩龍宫海藏圖<lb/>
　僧夢休風竹圖　豔豔春山圖<hi>悅生别錄</hi>　梁武帝真跡<lb/>
　愛業愈深一念修怨永墮異趣君示<hi>真跡</hi>
<pb n="KR3h0055_WYG_005-41a"/>
　右梁武帝異趣帖冷金紙上書全學王子敬家法自<lb/>
　隋唐迄宋元流落民閒未知名我朝萬厯初藏韓<lb/>
　存良太史家得董元宰刻石戲鴻堂中而始顯其後<lb/>
　王肯堂王野改題為子敬真跡非也崇禎紀元元旦<lb/>
　之又明日朝延世兄出以相示為之撃節歎賞漫成<lb/>
　口號云異趣兩行十四字氣壓千秋百萬籖王家此<lb/>
　事差前列平復曹娥堪並肩晉書一變兹其附庸時<lb/>
　米菴張丑纂修書史作梁武載記卷第一<hi>長元按梁武帝異趣</hi>
<pb n="KR3h0055_WYG_005-41b"/>
　<hi>帖有王肻堂䟦語詳見真跡日錄中</hi>
李白不以書名乃乘興一帖字畫飄逸行筆不讓古人<lb/>
展玩敬服其詞曰乘興踏月西入酒家不覺人物兩忘<lb/>
身在世外<hi>書系</hi>
趙徳麟䟦太白帖云雖自九天分𣲖不與萬李同林步<lb/>
處雷驚電繞空餘翰墨窺尋此趙徳麟䟦薳所藏李太<lb/>
白醉草後其實自謂也<hi>春渚紀聞</hi>
杜牧之行書張好好詩末簡畧有殘闕董元宰為摹刻<lb/>
<pb n="KR3h0055_WYG_005-42a"/>
戲鴻堂帖中娬媚而有古意真名蹟也<hi>書系</hi>
永叔介甫俱文勝詞詞勝詩詩勝書子瞻書勝詞詞勝<lb/>
畫畫勝文文勝詩然文等耳餘俱非子瞻敵也魯直書<lb/>
勝詞詞勝詩詩勝文少游詞勝書書勝文文勝詩<hi>藝苑巵言</hi>
歐陽修寄蘇子美詩真跡姚少師嘗為僧洪武中住北<lb/>
平慶夀寺得此帖于戍卒家少師自有䟦藏于其孫廷<lb/>
用亦見寓意編也　陳仲醇言六一居士極好書然書<lb/>
不能工大都書有不可學處亦猶畫家氣韻必在生知<lb/>
<pb n="KR3h0055_WYG_005-42b"/>
禪家所謂無師智不可强也而東坡先生題䟦云歐陽<lb/>
文忠公用尖筆乾墨作方濶字神采秀㧞膏潤無窮使<lb/>
後人觀之如見清眉豐頰進趨奕如也二家持論不同<lb/>
蓋如此<hi>書系</hi>
釋法暉政和二年天寧節以細書經塔來上作正書如<lb/>
半芝蔴粒寫佛經十部曰妙法蓮華經楞嚴經維摩經<lb/>
圓覺經金剛經普賢行法經大悲經佛頂尊勝經延夀<lb/>
經仁王䕶國經自塔頂起以至趺坐層級鱗次不差毫<lb/>
<pb n="KR3h0055_WYG_005-43a"/>
末恍然如鬱羅蕭臺突兀碧落說者謂作此字時取竅<lb/>
宻室正當下筆處容光一㸃明而不耀故至細可書然<lb/>
其字累數百萬不容脫落而始終如一亦其誠心則有<lb/>
是耶<hi>書系</hi>
舊稱周穆王八駿日馳三萬里晉武帝時所得古本乃<lb/>
穆王時畫黄素上為之腐敗昏潰而骨氣宛在逸狀奇<lb/>
形蓋亦龍之類也遂令史道碩模寫之宋齊梁陳以為<lb/>
國寳隋文帝滅陳圖書散逸此畫為賀若弼所得齊王<lb/>
<pb n="KR3h0055_WYG_005-43b"/>
暕知而求之荅以駿馬四十蹄美錦四十段後復進獻<lb/>
煬帝至唐貞觀中勅借魏王泰因而傳模于世<hi>圖畫見聞志</hi>
<hi>此圖趙子昻有摹本在王元美家奕奕有神</hi>
曹霸畫人馬筆墨沉著神采生動余平生凡四見真蹟<lb/>
一奚官試馬圖在申屠侍御家一調馬圖在李士宏家<lb/>
並宋髙宗題印其一下槽馬圖一黑一騮色圉人背立<lb/>
見鬚眉髣髴奇甚其一余所藏人馬圖紅衣美髯奚官<lb/>
牽玉面騂綠衣閹官牽照夜白筆意神采與前三畫同<lb/>
<pb n="KR3h0055_WYG_005-44a"/>
趙集賢子昻嘗題云唐人善畫馬者甚衆而曹韓為之<lb/>
最葢其命意髙古不求形似所以出衆工之右耳此卷<lb/>
曹筆無疑圉人太僕自有一種氣象非世俗所能知也<lb/>
集賢當代賞識豈欺我哉<hi>畫鑒</hi>
忠宣舊藏一江都王馬往年自慶赴闕李伯時自京前<lb/>
路延見求觀忠宣云某非吝但道路難為檢尋俟至闕<lb/>
未晚李日夕懇之甚力尋出李見之稱歎失措借歸累<lb/>
日用意模寫竟不能下手復還之但以粉牌牓其上云<lb/>
<pb n="KR3h0055_WYG_005-44b"/>
神妙上上品江都王馬云某看之累日不能下筆聊留<lb/>
數字以見歸向之意時米元章作郎每到相府求觀不<lb/>
與言惟遶屋狂呌而已不盡珍賞之意然絹地朽爛為<lb/>
數十片無能修之者李因薦一匠者酬庸值四十千就<lb/>
書室背之乃以畫正湊于卓上畧無邪側用油紙覆微<lb/>
灑水以物砑之著紙上豪釐不失然後用絹托其背遂<lb/>
為完物崇寧初歸尚方矣<hi>范公稱過庭錄</hi>
蔣仲永收韋侯<hi>名鶠</hi>松一幅千枝萬葉非經歲不成鱗<lb/>
<pb n="KR3h0055_WYG_005-45a"/>
文一一如真筆細圓潤楳澤有張璪澗底松葛氏物余<lb/>
託購乃自取之<hi>米氏畫史畫長元按花字號内韓幹名下  系一條當入此</hi>
趙忠簡公家藏故韋偃畫松絶妙上題韋偃歲寒圖廣<lb/>
政二年十月七日奉㫖將仕郎守將作監臣黄居寀識<lb/>
旁有小古印及得全堂諸印忠簡在貶所嘗失之其孫<lb/>
盛後于他書畫得之至今藏其家云<hi>研北雜志</hi>
　王齊翰挑耳圖卷前有徽廟宸翰曰勘書圖又有睿<lb/>
　思東閣大印御書胡蘆印後有宸翰曰王齊翰妙筆<lb/>
<pb n="KR3h0055_WYG_005-45b"/>
　又有御書方印建業文房之印秘府胡蘆印所畫屏<lb/>
　障閒細山水全倣王摩詰至人物衣紋宛然吳道子<lb/>
　法也後有眉山兩蘇及王晉卿䟦不能悉錄<hi>今在錫山安氏</hi>
　<hi>妮古錄云李伯時筆非也</hi>
東坡譔石恪畫維摩頌　我觀衆工工一師人持一藥<lb/>
療一病風勞欲寒氣欲暖肺肝腎胃更相克挾方儲藥<lb/>
如丘山卒無一藥堪施用有大醫王撫掌笑謝遣衆工<lb/>
病隨愈問大醫王以何藥還是衆工所用者我觀三十<lb/>
<pb n="KR3h0055_WYG_005-46a"/>
二菩薩各以意談不二門而維摩詰黙無語三十二義<lb/>
一時墮我觀此義亦不墮維摩初不離是說譬如油蠟<lb/>
作燈燭不以火㸃終不明忽見黙然無語處三十二說<lb/>
皆光熖佛子若讀維摩經當作是念為正念我觀維摩<lb/>
方丈室能受九百萬菩薩三萬二千師子座皆悉容受<lb/>
不迫迮又能分布一鉢飯饜飽十方無量衆斷取妙喜<lb/>
佛世界如持鍼鋒一棗葉云是菩薩不思議住大解脫<lb/>
神通力我觀石子一處士麻鞋破㡌露兩肋能使筆端<lb/>
<pb n="KR3h0055_WYG_005-46b"/>
出維摩神力又過維摩詰若云此畫無實相毗耶城中<lb/>
亦非實佛子若見維摩像應作此觀為正觀<hi>東坡集</hi>
燕文貴吳興人善畫山水精細之極尤為太宗所重文<lb/>
貴嘗畫七夕夜市圖自安業界北頭向東至潘樓竹木<lb/>
市井盡存狀其浩穰之所至為精備又富商髙氏家有<lb/>
文貴畫舶船渡海圖其本大不盈尺舟如葉人如麥而<lb/>
檣帆篙櫓指呼奮勇盡得態度至于風波浩蕩島嶼相<lb/>
望蛟蜃雜出咫尺千里何其妙也二圖詳載聖朝名畫<lb/>
<pb n="KR3h0055_WYG_005-47a"/>
評云<hi>畫系</hi>
晁補之字無咎濟北人元祐中為吏部郎中紹聖末謫<lb/>
監信州稅流落久之張天覺當國起知泗州不累月下<lb/>
世有自畫山水留春堂大屏上題云胸中正可吞雲夢<lb/>
盞裏何妨對聖賢有意清秋入衡霍為君無盡寫江天<lb/>
又題自畫山水寄人云虎觀他年青汗手白頭田畝未<lb/>
能閑自嫌麥隴無佳思戲作南齊百里山陳無已獨愛<lb/>
重其蹟亦嘗詠其畫扇云前身阮始平今代王摩詰偃<lb/>
<pb n="KR3h0055_WYG_005-47b"/>
屈蓋代氣百萬入咫尺無咎又嘗增添蓮社圖様自以<lb/>
意先為山石位置向背作粉本以授畫史孟仲寧令傳<lb/>
模之菩薩倣候翌天王倣吳道元雲氣松石倣闗仝堂<lb/>
殿草樹倣周昉界畫樓閣倣郭忠恕臥槎垂藤倣李成<lb/>
巖壁痩木倣許道寧湍流山嶺倣董源騎從鞬服倣衛<lb/>
賢馬似韓幹虎似包鼎猿猴兎鹿似易元吉元鶴白鷴<lb/>
鳥鼠似崔白集彼衆長共成勝事今人家往往臨摹其<lb/>
本以傳世者多矣<hi>畫繼</hi>
<pb n="KR3h0055_WYG_005-48a"/>
　項氏藏李嵩服田圖卷係宋御府<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>池前後凡十二<lb/>
　段每段有思陵楷書詩題識以紹興小璽畫上識以<lb/>
　乾卦圖書井井可玩<hi>詩中凡云耘雲等字皆缺其㸃未詳係某廟諱字當考</hi>其<lb/>
　卷通幅長絹以墨界斷末有李嵩畫三字題名按思<lb/>
　陵雖係偏安之主而能留心農事亦可謂之賢矣<lb/>
　嚴持泰携示唐子畏獨樂園江山行旅二卷仙杏花<lb/>
　開女几山風月何須遍五湖兩幅雜倣李伯時劉松<lb/>
　年李晞古家法並淺絳色可喜又張夢晉朝仙圖卷<lb/>
<pb n="KR3h0055_WYG_005-48b"/>
　後有唐子畏題詠沈啟南太湖一覽卷全師董巨錢<lb/>
　鶴灘題云倣傚玉黄鶴非也次出吳仲圭墨竹卷其<lb/>
　前錄李息齋畫竹法而後方竹枝數段段各有題並<lb/>
　奕奕有神次出李公麟華嚴變相長卷用麻箋鐵線<lb/>
　白描僅人物面部以淺色染成亦異製也後有宋庠<lb/>
　虞集題䟦末出文徵仲四體千文矮卷係蚤年筆陳<lb/>
　道復䟦之甚詳又祝希哲吳中勝景詩卷宋經箋上<lb/>
　行書全學王大令又趙子昻臨黄庭外景經白麻真<lb/>
<pb n="KR3h0055_WYG_005-49a"/>
　跡按公自䟦蓋盛年之筆為束季博作也持泰自云<lb/>
　家有唐子畏五嶽游圖卷倪元鎮江南春詞卷前有<lb/>
　徵仲補圖後有成𢎞閒名人和章極備張九成小字<lb/>
　黄庭經全法逸少王叔明焚笛圖卷畫奇事又奇蘇<lb/>
　東坡墨竹卷楚頌帖並奇而楷書金剛經真蹟全法<lb/>
　顔平原尤為長公擅塲之作兼䟦尾復得松雪翁筆<lb/>
　未及一一拜閲誌此以志向往<lb/>
　<lb/>
<pb n="KR3h0055_WYG_005-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清河書畫舫卷五上<lb/>
<pb n="KR3h0055_WYG_005-50a"/>
欽定四庫全書<lb/>
　清河書畫舫卷五下<lb/>
　　　　　　　　　　　　　明　張丑　撰<lb/>
　補遺<lb/>
　　顔真卿<hi>附李綱張浚吕頤浩趙鼎李光手札</hi>
唐顔真卿小字麻姑壇記　右小字麻姑壇記顔真卿<lb/>
撰并書或疑非魯公書魯公喜書大字予家所藏顔氏<lb/>
碑最多未嘗有小字者惟干祿字書注最為小字而其<lb/>
<pb n="KR3h0055_WYG_005-50b"/>
體法與此記不同蓋干祿之注特舒和而不局蹙此記<lb/>
遒峻緊結尤為精悍此所以或者疑之也余初亦頗以<lb/>
為惑及把玩久之筆畫巨細皆有法愈看愈佳然後知<lb/>
非魯公不能書也故聊誌之以釋疑者治平元年二月<lb/>
六日書<hi>集古錄</hi>
題顔書東方朔畫贊　顔魯公平生冩碑惟東方朔贊<lb/>
最為精雄字閒櫛比而不失清逺其後見逸少本乃知<lb/>
魯公字臨此書雖大小相懸而義類良是非得于書未<lb/>
<pb n="KR3h0055_WYG_005-51a"/>
易論也<hi>東坡題䟦</hi>
䟦翟公巽所藏石刻　顔書東方曼倩畫贊筆圓而勁<lb/>
肥痩得中但字身差長蓋崔子玉字形如此前輩或隨<lb/>
時用一人筆法耳<hi>山谷題䟦</hi>
朱巨川告顔書其孫灌園屢持入秀州崇徳邑中不用<lb/>
為䕃余以金梭易之又一告類徐浩書在邑人王衷處<lb/>
亦巨川告也劉涇得余顔告背紙上有五分墨至今裝<lb/>
為秘玩然如徐告粗有徐法耳王詵與余厚善愛之篤<lb/>
<pb n="KR3h0055_WYG_005-51b"/>
一日見語曰固願得之遂以韓馬易去馬尋於劉涇處<lb/>
換一石也此書至今在王詵處<hi>朱氏書史</hi>
董逌書魯公祭姪文云峻㧞一角潛虛半股此于書法<lb/>
其體裁宜于此矣至於分若抵背合如並目以側映斜<lb/>
以斜附曲然後成書而古人于此葢盡之也魯公於書<lb/>
其過人處正在法度備存而端勁莊持望之知為盛徳<lb/>
君子也嘗問懐素折釵股何如屋漏水曰老賊盡之矣<lb/>
前人於其隱處亦自矜持不以告人其造微者然後得<lb/>
<pb n="KR3h0055_WYG_005-52a"/>
之此二體又在八法六體之外乃知一技而其法之衆<lb/>
至此公祭猶子文殆兼存此體者也<hi>廣川書䟦果此䟦多引用智  心成</hi>
<hi>誦中語</hi>
䟦古帖後　魯公書殊不類紙乃烟薰周副之語尤俚<lb/>
俗羅紹威用羅氏世寳印犯唐諱益可疑䟦語詩句亦<lb/>
鄙甚也君謨豈至是哉唯錢希白字奇古可喜然非題<lb/>
帖乃剪他軸附卷後耳<hi>渭南集</hi>
　小字麻姑壇記大字中興頌碑並屬大厯年間所書<lb/>
<pb n="KR3h0055_WYG_005-52b"/>
　種種妙絶獨東方先生畫像贊并碑隂係天寳中書<lb/>
　乃其少年作也至顔氏家廟碑最為老筆則在建中<lb/>
　元年書之<lb/>
五公手札　李忠定公真蹟　綱再拜近被親筆詔<lb/>
書以向條具邊防利害特加褒諭上恩隆厚何以克當<lb/>
孤危之跡去國十年閒闗險阻無所不至拳拳孤忠今<lb/>
乃見察苐深感泣今錄詔書并謝表劄子去恐欲知也<lb/>
綱裏病日加不復堪為世用然使静而謀之則有暇矣<lb/>
<pb n="KR3h0055_WYG_005-53a"/>
近於所寓僧舍之側葺小圃蒔花種藥為經行游息之<lb/>
地戲作上梁文及圃中十二咏輙以拜呈如得妙句<lb/>
為林下之光幸甚幸甚綱再拜　張忠獻公真跡<lb/>
浚咨目頓首再拜即日小雨作寒伏惟機政之暇鈞<lb/>
候起止萬福區區已次丹陽張期以今日相會岳過<lb/>
太平數日之閒事可决也惟錢糧邈然無捱户帖州<lb/>
縣皆不敢催督尚觀望改易耳將如之何早夜思之<lb/>
任今日責者誠難内有輕舉之謗外䝉聚斂之責終<lb/>
<pb n="KR3h0055_WYG_005-53b"/>
不若前時居廟堂偷安少悔之為愈也然則國家大<lb/>
計又將如何况吾儕被上厚恩且天下所責望乎凡<lb/>
有可致力者更冀黙於内切祝切祝常州許筆甚佳<lb/>
但毫極難得已令計置餘千萬為天下自愛不宣浚<lb/>
咨目頓首再拜元鎮丞相老兄<hi>鈞座</hi>　二十八日早<lb/>
謹空　浚再拜䖍賊陸梁出於州郡養成端倪漸以<lb/>
滋蔓左右談笑措置招撫勦除愜當事會朝廷倚重<lb/>
巨鎮一聽規謀切望頤指早為之所庶民獲安居為<lb/>
<pb n="KR3h0055_WYG_005-54a"/>
惠甚大僣率僣率浚再拜　吕忠穆公真跡　頤浩<lb/>
再拜台眷均福承奉郎權富陽縣徐端義乃舊同官<lb/>
之弟前為富陽承諸司嘗奉乞知本縣薦諸使屢更<lb/>
易辟不成邑人頗安之幸為拴薦案牘再為奏乞庶<lb/>
惠及百里也　頤浩再拜　趙忠簡公真跡　鼎以<lb/>
罪名至重不敢復當郡記尋具奏陳未賜俞允區區<lb/>
之私不免再陳悃愊伏望鈞慈曲垂贊助俾遂所請<lb/>
實荷終始之賜鼎方在罪籍不敢時以書至行闕併<lb/>
<pb n="KR3h0055_WYG_005-54b"/>
幸憐察　右謹具呈伏候鈞㫖　八月　日特進知<lb/>
泉州軍州事趙鼎劄子　鼎欲卜居饒信已遣人料<lb/>
理萬一不成不免復於衢婺或四明山閒尋一跧伏<lb/>
之所杜門潜居與人跡相絶庶依餘庇待盡山林合<lb/>
具凂聞伏幸矜照　李莊簡公真跡　光再復伏<lb/>
自兵興兩淮幾為棄地朝廷雖欲漸謀經理而兵食<lb/>
闕然未易倉卒辦也餘俟後訊詳具伏乞照知光再<lb/>
拜　右宋李忠定公書一張忠獻公書二趙忠簡公<lb/>
<pb n="KR3h0055_WYG_005-55a"/>
劄子一外小帖一吕太保安老李叅政泰發書各一姑<lb/>
蘇沈啟南氏所藏也吳太史原博攜至京師余得而觀<lb/>
之嗚呼天下未有不用君子而治不用小人而亂者宋<lb/>
之衰非無君子而患於不能用然其君子亦有過焉蓋<lb/>
秦檜首惡天下所由亂賢如忠獻實與薦之泰發雖與<lb/>
持議得禍至死初不能無叅政之屈此其所憾者吕非<lb/>
純才仇視諸賢無足深論忠定再罷乃由忠獻忠簡雖<lb/>
與忠獻合而屢惑讒閒至悉變其所為是所謂君子者<lb/>
<pb n="KR3h0055_WYG_005-55b"/>
亦不能同心戮力自貽矛盾之患何怪乎國勢之不昌<lb/>
小人之禍未殄也晦庵謂明大義識事理惟忠定兼之<lb/>
蓋雖張趙不能不各有長短吕李而下其器可知也然<lb/>
使其志論獲行小大畢用皆當有益於世今觀其尺書<lb/>
寸札皆國家天下事也卒令厄塞困閼齎志以没國亡<lb/>
世改而其辭獨存哀哉成化庚子夏五月乙已翰林侍講<lb/>
長沙李東陽䟦　宋至靖康禍亂極矣豈皆天命哉亦<lb/>
必有人事也蓋啟之者王述之者蔡而成之者童秦其<lb/>
<pb n="KR3h0055_WYG_005-56a"/>
事皆有本末可考常以當時人品論之雖小人之多不<lb/>
能多於君子然以當時人力較之則君子之强不能强<lb/>
於小人此無他國勢既卑君心既怯譬之下坂之車挽<lb/>
之者難為力推之者則易為功也嗚呼可勝恨哉其人<lb/>
之為君子者當以李忠定為首張忠獻趙忠簡次之而<lb/>
李叅政吕太保輩又次之之數公者名愈髙則位愈不<lb/>
固故忠定擯斥特多而甚夫耕者必有偶占者必以三<lb/>
以力之協而謀之衆也向使數公一日同坐於廟堂之<lb/>
<pb n="KR3h0055_WYG_005-56b"/>
上得促膝以論國計必能合羣䇿以禦外侮其禍亂必<lb/>
不至於此極而離坐之席未暖又有人以參之甚者撤<lb/>
其席而擠去之乃直以廟堂為傳舍邊徼為家室其出<lb/>
没往來不啻參商鴻燕然徒使後世手迹數行乃獨聚<lb/>
于一卷之閒人心之公於是乎見嗚呼其可恨也夫其<lb/>
可悲也夫成化十四年四月望日延陵吳寛謹書　原<lb/>
博寅長以沈啟南所藏李忠定以下七帖示余建炎以<lb/>
來賢臣才士大畧具此而其扶顛持危之功數人為多<lb/>
<pb n="KR3h0055_WYG_005-57a"/>
然為權倖所沮不能悉其力讀其簡札猶為負恨誠使<lb/>
當時得一英主挈國事而付之豈至淪胥不振委棄中<lb/>
土遺後慮哉昧於臨事而哲於鑒古蓋自昔已然此辨<lb/>
賢察奸為治之大經而凡為人君者必以窮理為先也<lb/>
李張之心披肝瀝血百世可見趙之醇厚嚴宻足以持<lb/>
成守盈皆卓乎賢士吕雖豪曠然辦事之臣當時恨以<lb/>
為少耳泰發之才未展莫究其端倪而其心即張李之<lb/>
心觀其廷折咸陽一辭不假豈愛一叅政者哉適睡起<lb/>
<pb n="KR3h0055_WYG_005-57b"/>
見前輩遺墨不覺躍然遂書此成化庚子五月丙午日<lb/>
崑山陸釴謹題　右宋諸賢墨蹟七紙皆髙宗時執政<lb/>
也嗚呼宋之中葉所賴以續國脉抗强敵者二三君子<lb/>
之力居多李忠定相于建炎初忠義才猷卓然奮發使<lb/>
當時專任之則中原可保而南渡之厄可免矣張忠獻<lb/>
趙忠簡相于紹興閒張之任事許國趙之明理識機皆<lb/>
足以成修内攘外之功使當時終任之則讐恥可雪而<lb/>
亦豈至偏安一隅耶然忠定見阻于汪黄一斥不復而<lb/>
<pb n="KR3h0055_WYG_005-58a"/>
忠獻忠簡見忌于奸檜或死或竄卒弗克伸其志而畢<lb/>
其力念之使人於悒吕太保雖云顓恣而幹濟練達一<lb/>
時倚重李叅政雖昧于幾先而守論不囘蹈禍以没是<lb/>
皆未可深議也嗚呼自古國家未嘗無君子而亦不能<lb/>
無小人有君子而不能用此世之所以衰亂也用君子<lb/>
而使小人參之以壊其成决不能以興衰而撥亂蓋自<lb/>
古而已然矣吾獨于宋乎一慨哉雖然彼誤國權奸遺<lb/>
臭簡册見其姓名尚欲唾去而諸賢手書片紙之存後<lb/>
<pb n="KR3h0055_WYG_005-58b"/>
人讀之凛乎起敬君子小人之别至于如此顧當時之<lb/>
君莫之能辨亦獨何歟成化庚子七月望日翰林院侍<lb/>
講海虞李傑謹題　宋髙宗南渡之初其宰執之賢者<lb/>
曰李忠定公曰趙忠簡公為最曰張忠獻公亞之曰吕<lb/>
忠穆公曰李莊簡公又亞之嘗考五公之平生皆有志<lb/>
於復讐皆不主於和議而願以忠義徇其身者也然而<lb/>
卒皆不得久居其位而遂其所志豈直汪黄奸檜之徒<lb/>
計以使之蓋亦其閒自相疑忌有以致之也忠定忠簡<lb/>
<pb n="KR3h0055_WYG_005-59a"/>
之去相位實由忠獻之詆忠穆之與莊簡又不相能無<lb/>
怪乎讒閒之口浸淫反覆得以肆于其閒加以髙宗有<lb/>
偷安忍恥之心無撥亂反正之才顧惟憸謀之是用而<lb/>
忠勲之莫庸宜其偏安一隅而不能光復舊物也此卷<lb/>
第一札忠定在湖廣時詔問攻戰守備之方公疏數千<lb/>
言奏之上賜手詔褒美公述表稱謝故移書以告諸同<lb/>
志者實紹興之五年也第二第三札皆忠獻書紹興四<lb/>
年公視師江上以偽齊挾金人入冦詔諸將禦之故公<lb/>
<pb n="KR3h0055_WYG_005-59b"/>
有此行時忠簡在相位公以此上邊報也次論䖍賊公<lb/>
知其釁端故勸彼主帥戮力以平之也第四札乃忠穆<lb/>
任外之時薦所知于當路者莫究其的為紹興之幾年<lb/>
第五第六札皆忠簡書公落職仍知泉州在紹興之九<lb/>
年時檜必欲置公死地故公特將再疏乞骸骨且謀終<lb/>
焉之計冀在内相知者贊上以成其志後竟貶徙不常<lb/>
死于湖州不果于所圖第七札則莊簡知宣州安撫管<lb/>
内日上民情于當局者亦莫究其為何年發也嗚呼後<lb/>
<pb n="KR3h0055_WYG_005-60a"/>
之展玩斯卷有不嘅想當時而為之扼腕者則不足與<lb/>
之商確今古矣沈氏子孫尚慎藏之勿輕以示人哉長<lb/>
洲陳頎　姑蘇沈啟南先生博物好古多得昔人墨蹟<lb/>
而此卷其尤者蓋宋髙宗時名執政李忠定張忠獻趙<lb/>
忠簡李莊簡諸公手書而吕頤浩亦附焉先生珍襲甚<lb/>
謹閒以示予請有識夫諸公者之行事具載諸史籍而<lb/>
亦已品藻于先賢無庸改議矣獨忠獻之是非至今猶<lb/>
齗齗然未已予嘗反覆其平生而權度于吾心竊謂宋<lb/>
<pb n="KR3h0055_WYG_005-60b"/>
之不復中原者蓋張忠獻之過而得以徧安于江左者<lb/>
亦忠獻之功也何則忠獻始焉附黄汪以逐忠定中焉<lb/>
引秦檜而疎忠簡怒武穆而致亂淮西信頤浩而不虞<lb/>
其為反局遂致奸檜得以欺叛莊簡而與之共定和議<lb/>
終使彝倫斁壊國勢削弱而中國竟淪于左袵不可復<lb/>
振此其罪也然其討苖傅劉誅范瓊却麟猊以攘外㓂<lb/>
用玠璘以保全蜀擇名將以除内盜于是江左底定國<lb/>
威稍稍振起而金人南牧之心漸以衰息是以秦檜承<lb/>
<pb n="KR3h0055_WYG_005-61a"/>
之而坐收其效此則其功不可誣也功與過不相揜可<lb/>
也而今之論者乃專見其過而昧其功至謂朱子以南<lb/>
軒之故而行實曲為之辭是何言與彼蓋徒見富平淮<lb/>
西符離之潰敗而不原其忠勤之心故耳此正學不明<lb/>
而功利䧟溺人心之為可懼也夫亦嘗觀夫歴代帝王<lb/>
之廟乎細數當世之名臣而配享于其間者乃僅得數<lb/>
人而忠獻與焉此必髙皇之神見而所謂百世以俟<lb/>
聖人而不惑者也嗚呼卓哉昔朱子謂人之為君子小<lb/>
<pb n="KR3h0055_WYG_005-61b"/>
人尤見于文章事業間今觀忠定忠獻之書而所謂愛<lb/>
君憂國終不可得冺滅擔當大事竭力向前者豈不于<lb/>
是而可見乎若忠簡之拳拳于退老内地莊簡之有心<lb/>
于國計而卒不獲遂毋亦當局之時容或有失其幾與<lb/>
因併僣筆之以俟知言者訂定云𢎞治辛亥秋七月望<lb/>
日後學莆田林沂識　敵愾効忠放逐畧同吁嗟乎五<lb/>
公萬歴丙午春後學張丑敬觀<hi>真跡</hi>
　李綱字伯紀號梁溪邵武人徙居無錫官至尚書左<lb/>
<pb n="KR3h0055_WYG_005-62a"/>
　僕射謚忠定工書法鳳墅續法帖刻其書<lb/>
士大夫家收得吕忠穆公頤浩訓姪帖云予自寒苦起<lb/>
家及宦赴公盡瘁不敢辭難致仕將相姪擢因祖先積<lb/>
慶得此一命須為門户為孀母二幼著意守官如後<lb/>
一勤廉為仕宦勤則上位必見喜廉則吏人自是差服<lb/>
　一事監司知通極恭與同官極和　一慎言不可輕<lb/>
發一語　一戲笑不可容易玩狎　一勿飲酒　一不<lb/>
可令市買買在務絓稅未經稅之物　一其他一一畏<lb/>
<pb n="KR3h0055_WYG_005-62b"/>
慎　紹興三年正月初五日上押付擢<lb/>
　　沈𫝊師<lb/>
沈𫝊師字子言蘇州人官至吏部侍郎才行有餘善楷<lb/>
𨽻行草以書自名<hi>書史會要</hi>
䟦東坡帖後　余嘗論右軍父子翰墨中逸氣破壊于<lb/>
歐虞禇薛及徐浩沈𫝊師幾于埽地惟顔尚書楊少師<lb/>
尚有髣髴比來蘇子瞻獨近顔楊氣骨如牡丹帖甚似<lb/>
白家寺壁百餘年後此論乃行爾<hi>山谷題䟦</hi>
<pb n="KR3h0055_WYG_005-63a"/>
東臯雜錄云潭州道林寺𫝊師親書詩板遒勁妙絶去<lb/>
今石本逺矣又有歐陽詢書道林之寺四大字額筆勢<lb/>
如欲飛動<hi>書評</hi>
　　柳公權<lb/>
柳誠懸度人經藏項司馬少溪家今授仲子希憲後題<lb/>
翰林學士諫議大夫知制誥賜紫金魚袋柳公權書于<lb/>
上都昭成觀永充供養讀誦又一行云昭成觀内供養<lb/>
經法大徳三洞道士徐文杲核勘觀察支使給事郎殿<lb/>
<pb n="KR3h0055_WYG_005-63b"/>
中侍御史内供奉長孫公受界造後又一行云有唐開<lb/>
成三年歲在戊午正月十六日記其題䟦大順元年二<lb/>
月十九日華山道士魚又𤣥題後有趙巖及馮子振奉<lb/>
皇姊大長公主命題次宋濂題又有吾鄉陸深與其師<lb/>
少宰蒲汀柬一封押縫有大觀印宣和璽内經中麗字<lb/>
其上皆二丙字<hi>凡淵字世民字係唐諱皆諱書  妮古錄</hi>
柳公權書陰符經有㑹昌月日姓名為馬玘借去未還<lb/>
今知其子永稽能保惜在合肥江南文房物也<hi>米氏書史</hi>
<pb n="KR3h0055_WYG_005-64a"/>
唐鄭澣陰符經序　右陰符經序鄭澣譔柳公權書唐<lb/>
世碑碣顔柳二家書最多而筆法往往不同雖其意趣<lb/>
或出于臨時而模勒鐫刻亦有工拙公權書髙重碑余<lb/>
特愛模者不失其真而鋒鋩皆在至陰符經序則蔡君<lb/>
謨以為柳書之最精者云善藏筆鋒與余之說正相反<lb/>
然君謨書擅當世其論必精故為誌之治平元年二月<lb/>
六日書<hi>集古錄</hi>
余曾見柳誠懸小楷度人經遒勁有致蔡君謨茶錄頗<lb/>
<pb n="KR3h0055_WYG_005-64b"/>
效之世未有傳者此清浄經似永興破邪論海上潘氏<lb/>
所藏宋帖也其昌<hi>戲鴻堂帖</hi>
　丁道䕶隋室人所書啟法寺碑冠絶一時蔡君謨題<lb/>
　䟦極許可之謂勝薛純陀也<hi>長元按此條當列柳名下海岳名言一條後</hi>
　　李昇<lb/>
李昇畫山水嘗見之至京師見西嶽降靈圖人物百餘<lb/>
體勢生動有未填面目者是其藁本上有紹興題印若<lb/>
無之則以為唐人藁本也<hi>畫鑒</hi>
<pb n="KR3h0055_WYG_005-65a"/>
　　吳彩鸞<lb/>
女仙吳彩鸞自言西山吳真君之女太和中進士文簫<lb/>
客寓鍾陵中秋夜見于踏歌場中伺歌罷躡蹤其後至<lb/>
西山彩鸞見簫偕往山椒有宅在焉至其處席未暇暖<lb/>
彩鸞據案治事簫詢之再四乃曰我仙子也所領水府<lb/>
事言未既忽震雷晦暝彩鸞執手板伏地作聽罪狀如<lb/>
聞謫詞云以汝洩機宻事罰為民妻一紀彩鸞泣謝謂<lb/>
簫曰與汝自有㝠契今當往人世矣簫拙于為生彩鸞<lb/>
<pb n="KR3h0055_WYG_005-65b"/>
為以小楷書唐韻一部市五千錢為餬口計然不出一<lb/>
日閒能了十數萬字非人力可為也錢囊羞澁復一日<lb/>
書之且所市不過前日之數由是彩鸞唐韻世多得之<lb/>
歴十年簫與彩鸞遂各乘一虎仙去唐韻字畫雖小而<lb/>
寛綽有餘全不類世人筆當于仙品中别有一種風度<lb/>
楊氏亦能書宋張端義云真定大厯寺有藏殿其藏經<lb/>
皆唐宫人所書經尾題名氏極可觀内有塗金匣藏心<lb/>
經一卷字體尤婉麗其後題云善女人楊氏為大唐皇<lb/>
<pb n="KR3h0055_WYG_005-66a"/>
帝李三郎書<lb/>
詹鸞不知何許人作楷字小者至蠅頭許位置寛綽有<lb/>
大字法書唐韻極有功近類神仙吳彩鸞慕彩鸞故名<lb/>
焉<hi>並書史㑹要</hi>
　　楊凝式<hi>附王安石</hi>
山谷䟦王立之諸家書　余曩時至洛師遍觀僧壁間<lb/>
楊少師書無一字不造㣲入妙此書葢當與吳生畫為<lb/>
洛中二絶也　見顔魯公書則知歐虞褚薛未入右軍<lb/>
<pb n="KR3h0055_WYG_005-66b"/>
之室見楊少師書然後知徐沈有塵埃氣雖然此論不<lb/>
當察察言葢能不以巳域進退者寡矣<hi>並山谷題䟦</hi>
楊凝式字景度書天真爛熳縱逸類顔魯公爭坐位帖<lb/>
祕閣校理蘇澥家有三帖第一白麻紙曰景度上大仙<lb/>
第二第三小字與薛紹彭家所藏正書相似余三次易<lb/>
得後以第一易與王詵第二易與劉涇余家今收楮紙<lb/>
上詩云春來冰未泮冬至雪初晴為報方袍客豐年瑞<lb/>
巳成王以畫易于趙叔盎　紛披老筆王安石少嘗學<lb/>
<pb n="KR3h0055_WYG_005-67a"/>
之人不知也元豐六年余始識荆公于鍾山語及此公<lb/>
大賞歎曰無人知之其後與余書柬皆此等字<hi>米氏書史</hi>
長睿論書　洛人好楊凝式少師書信可寳傳但自唐<lb/>
中世來漢晉書法不傳如凝式輩所祖述者不逺㑹稽<lb/>
父子筆法似不如是洛人得楊真跡夸詡以為希世珍<lb/>
所謂子誠齊人耳<hi>東觀餘論</hi>
凝式仕歴五代必以疾閑居故爾時人目為風子其筆<lb/>
跡遒放宗師歐陽詢與顔真卿而加以縱逸既久居洛<lb/>
<pb n="KR3h0055_WYG_005-67b"/>
多遨游佛道祠遇山水勝槩輙留連賞詠有垣墻圭闕<lb/>
顧視引筆且吟且書若與神㑹率寳䕶之論者謂其書<lb/>
顔中書後一人而已<hi>唐詩外傳</hi>
楊凝式仕後唐晉漢間落魄不自檢束自號楊風子終<lb/>
能以之自完書法髙妙傑出五代可與顔柳繼軌今洛<lb/>
中僧寺尚多有其迹題華嚴院一詩用筆尤奔放奇逸<lb/>
李西臺建中平生師凝式書題詩於旁枯杉倒檜霜天<lb/>
老松烟麝煤風雨寒我亦生來有書癖一回入寺一回<lb/>
<pb n="KR3h0055_WYG_005-68a"/>
看西臺書亦自深穩老健前輩所貴重也<hi>蔡寛夫詩話</hi>
王著筆法圓勁不減徐浩少令韻勝其所書樂毅論學<lb/>
虞永興可抗行也<lb/>
王安石字介甫號半山本撫州臨川人後居金陵官至<lb/>
丞相封荆國公謚曰文追封舒王凡作字率多淡墨疾<lb/>
書初未嘗畧經意惟達其辭而已然而使積學者盡力<lb/>
莫能到評書者謂得晉宋人用筆法美而不妖嬈秀而<lb/>
不枯瘁黄庭堅云荆公率意而作本不求工而蕭㪚簡<lb/>
<pb n="KR3h0055_WYG_005-68b"/>
逺如髙人勝士敝衣破履行乎大車駟馬之間而目光<lb/>
已在牛背上矣<hi>書史㑹要</hi>
　　荆浩<lb/>
荆浩善為雲中山頂四面峻厚關仝冩山工關河之勢<lb/>
峯巒少秀氣<hi>米氏畫史</hi>
邵氏後錄按荆浩云山水之學吳道子有筆而無墨項<lb/>
容有墨而無筆王維李思訓之徒不數也其所立可知<lb/>
矣然入吾本朝如長安關仝營丘李成華原范寛之絶<lb/>
<pb n="KR3h0055_WYG_005-69a"/>
藝荆浩者工亦不數也故本朝畫學古今第一<hi>名畫論</hi>
　敏仲近購荆浩秋山蕭寺巨幅原係阜林故物上有<lb/>
　乾卦圖書下有紹興小璽皴法與中立相似故米氏<lb/>
　畫史云范寛師荆浩其言信而有徵矣余謂此圖絹<lb/>
　素精細筆法尖銳定出范寛之手好事者傅㑹而稱<lb/>
　荆浩亦何異買王得羊耶<lb/>
　　黄筌<hi>附徐熙</hi>
書黄筌畫翎毛花蝶圖二首　短翎長喙苦喧卑曳練<lb/>
<pb n="KR3h0055_WYG_005-69b"/>
雙翔亦自奇賴有黄鸝鬬嬛好獨依蘚石立多時　綠<lb/>
陰青子已愁人忍見中庭燕麥新惆悵劉郎今白首時<lb/>
來看卷覔餘春<hi>東坡全集</hi>
雒陽張狀元師徳家多名畫其姪孫南都倅兟字茂宗<lb/>
處見唐畫嵇康廣陵散松石逺岸奇古所書故事空民<lb/>
字世未見同品畫真佳作也又黄筌六幅著色山水有<lb/>
江南徐崇嗣桃六幅折枝周文矩士女徐熙鯿魚蠏皆<lb/>
有丁晉公親題印餘畫用張狀元景儉字印<hi>米氏畫史</hi>
<pb n="KR3h0055_WYG_005-70a"/>
寒龜曝背圖　蜀黄監所作<hi>即黄筌也</hi>筆墨老硬無少柔媚<lb/>
監平時所作雀竹魚龍亦皆設色鮮華以示其巧此獨<lb/>
為水墨枯林之下一龜盤跚曳尾而行若春雷已動餘<lb/>
寒未去負朝陽以曝其背有舒跼跧之態其趣甚樂頃<lb/>
在丞相尤公家見黄監一龜筆與此無異見其也光澤<lb/>
水旁之草向茂葢方自水中出又非寒時其狀不得不<lb/>
殊故觀者當審其畫時用意處也<hi>徳隅齋畫品</hi>
　邊鸞花鳥如生尤工布色尋其端緒了無下手處譬<lb/>
<pb n="KR3h0055_WYG_005-70b"/>
　之良工造器畧無斧鑿痕迹也　黄筌百雁圖在嚴<lb/>
　氏<lb/>
徐熙浣花醉歸圖真跡向在夏文振氏錄其題詠于此<lb/>
　題老杜浣花谿圖引黄庭堅　拾遺流落錦官城故<lb/>
人作尹眼為青碧雞坊西結茅屋百花潭水濯冠纓故<lb/>
衣未補新衣綻空蟠胸中書萬卷探道欲度羲皇前論<lb/>
詩未覺國風逺干戈峥嶸暗寓縣杜陵韋曲無雞犬老<lb/>
妻稚子望眼前弟妹飄零不相見此公樂易真可人園<lb/>
<pb n="KR3h0055_WYG_005-71a"/>
翁溪友肯卜隣隣家有酒邀皆去得意魚鳥來相親浣<lb/>
花酒船散車騎野牆無主看桃李宗文守家宗武扶落<lb/>
日蹇驢䭾醉起頃聞解鞍脫兠鍪老儒不用千户侯中<lb/>
原未得平安報醉裏眉攢萬國愁生綃鋪牆粉墨落平<lb/>
生忠義今寂寞兒呼不蘇驢失脚猶恐醒來有新作常<lb/>
使詩人拜畫圖鸞膠續絃千古無春色薰人若不禁蹇<lb/>
驢䭾醉晚駸駸江花江草詩千首老盡平生用世心趙<lb/>
孟頫題<hi>真跡</hi>
<pb n="KR3h0055_WYG_005-71b"/>
王進叔所藏徐熙杏花　江左風流王謝家盡攜書畫<lb/>
到天涯卻因梅雨丹青暗洗出徐熙落墨花<hi>東坡全集</hi>
徐熙大小折枝吾家亦有士人家往往見之翎毛之倫<lb/>
非雅玩故不錄桃一大枝謂之滿堂春色在予家<lb/>
黄筌畫不足收易摹徐熙畫不可摹<lb/>
魏泰字道輔有徐熙澄心堂紙畫一飛鶉如生智永真<lb/>
草歸田賦奇物也<lb/>
范大珪有富公家折枝梨花古筆非江南蜀畫<lb/>
<pb n="KR3h0055_WYG_005-72a"/>
余相國寺中八金得紙桃兩枝綠葉蟲透背二葉著桃<lb/>
上二桃突兀髙出紙素徐熙真筆也<lb/>
王晉卿收江南畫小雪山二軸易余徐熙小木一筆纒<lb/>
起作枝葉如草書不俗後易書與蘇之友李伯時云其<lb/>
父所收失去知在晉卿家不知歸余恨不得易云王維<lb/>
筆非也<hi>並米氏畫史</hi>
　　關仝<lb/>
關仝真蹟見二十本范寛見三十本其徒甚多滕昌祐<lb/>
<pb n="KR3h0055_WYG_005-72b"/>
邊鸞各見十本丘文播花木見三十本祝夢松雪竹見<lb/>
五本巨然劉道士各見十本餘董源見五本李成真見<lb/>
兩本贋見三百本徐熙崇嗣花果見三十本黄筌居宷<lb/>
居寳見百本李重光見二十本偽吳生見三百本真見<lb/>
四本<lb/>
畢仲欽家有荆浩山水一軸畢仲游家有大幅關仝畫<lb/>
王欽臣長子有關仝六幅古木奇特董源四幅真意可<lb/>
愛刁約家有董源霧景四幅林虞家有王維雪圖六幅<lb/>
<pb n="KR3h0055_WYG_005-73a"/>
董源八幅李成四幅余家收紙本曹不興畫如意輪一<lb/>
幅風神峭㧞人間名蹟也<hi>並米氏畫史</hi>
關仝長安人工畫山水學徒荆浩有出藍之美馳名當<lb/>
代無敢分庭有趙陽山居溪山晚霽四時山水桃源早<lb/>
行等圖行于世<hi>圖畫見聞志</hi>
　關仝工寫秋山筆力逺出荆浩之上而其遺跡絶少<lb/>
　是以士林貴之宣和畫譜載仝秋山圖多至二十有<lb/>
　二其間傅㑹者居半最為誤人惟在真賞者善取之<lb/>
<pb n="KR3h0055_WYG_005-73b"/>
　而已<lb/>
　　釋貫休<lb/>
貫休常自夢得十五羅漢梵相尚缺其一有告者曰師<lb/>
之相乃是也遂為臨水圖以足之<hi>妮古錄</hi>
　貫休本姓姜又云姜休寓居平江萬夀寺以詩得名<lb/>
　有禪月集行世善畫羅漢多作古埜狀貌今世相傳<lb/>
　秀雅之筆皆後人偽迹亦鑒賞家所當知也<lb/>
山谷䟦翟公翼所藏石刻云文章骩骳而得韓退之詩<lb/>
<pb n="KR3h0055_WYG_005-74a"/>
道敝而得杜子美篆籀如畫而得李陽冰皆千載人也<lb/>
陳留王夀卿得陽冰筆意非章友直陳晞畢仲荀文勛<lb/>
所能管攝也<hi>豫章黄先生文集</hi>
吕穆仲侍郎收白麻篆一卷筆細與縉雲石刻相似又<lb/>
文勛有一軸黄麻篆陽冰少時書也<hi>米氏書史</hi>
張謙受益號古齋藏　鄧隱白描十二國圖後有劍南<lb/>
樵客趙昌押字一䟦云雖太古文播所不及尤袤延之<lb/>
亦有䟦賈師憲物也甚奇<hi>雲烟過眼錄</hi>
<pb n="KR3h0055_WYG_005-74b"/>
蘇靈芝書生也常為易州刺史行書有二王法而成就<lb/>
頓放當與徐浩雁行戈脚復類虞世南亦善於臨倣者<lb/>
<hi>書史㑹要</hi>
　　王齊翰<lb/>
　韓氏又藏王齊翰勘書圖一卷亦見寓意編中上有<lb/>
　李後主建業文房之印宋徽宗御題及眉山兩蘇王<lb/>
　晉卿䟦語圖作挑耳狀曲盡態度中間屏障細山水<lb/>
　全學王維乃松江曹涇楊氏物也齊翰著名山水有<lb/>
<pb n="KR3h0055_WYG_005-75a"/>
　仙山圖傳世<lb/>
王齊翰建康人世為右姓齊翰自為童時已能畫地成<lb/>
人有挺立之勢日見加益仕偽主李煜為待詔洎王師<lb/>
指伐所得府藏悉充軍中之賞有步卒李貴徑入佛廟<lb/>
得齊翰所畫羅漢十六軸俄鬻于市有富商劉元嗣以<lb/>
白金四百請售元嗣入都復質于相國寺普滿塔主清<lb/>
教處及元嗣往贖遂為所匿訟于京府時太宗方為尹<lb/>
按證其事清教詞屈乃出元畫觀之目為神筆也太宗<lb/>
<pb n="KR3h0055_WYG_005-75b"/>
嘉賞各賜白金千兩釋之後十六日即位名曰應運國<lb/>
寳羅漢藏于祕府<hi>聖朝名畫評</hi>
王齊翰畫佛像神仙山水筆法雖佳不免近俗若入細<lb/>
者固勝<hi>畫鑒</hi>
韓太史家有李伯時所畫一人剔耳狀其屏障細山水<lb/>
皆學王維後有子由及東坡王詵書乃是晉卿暴得耳<lb/>
疾故東坡作詩以嘲之而龍眠繪此為圖今載東坡集<lb/>
中徽宗題作勘書圖非也勘書圖舊傳為顧虎頭作董<lb/>
<pb n="KR3h0055_WYG_005-76a"/>
廣川極辨之見畫䟦中可考<hi>妮古錄</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0055_WYG_005-76b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清河書畫舫卷五下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清河書畫舫卷八上</head> <lb/>
    <p>
<pb n="KR3h0055_WYG_008-1a"/>
欽定四庫全書<lb/>
　清河書畫舫卷八上<lb/>
　　　　　　　　　　　　　明　張丑　撰<lb/>
　宋<lb/>
　　李公麟<lb/>
　　　五百應眞圖　九歌圖　慈孝故實圖　君臣<lb/>
　　　故實圖　陽關圖　西園雅集圖　維摩詰所<lb/>
　　　説經相　便橋受降圖　定林瀟散圖<lb/>
<pb n="KR3h0055_WYG_008-1b"/>
　龍眠李伯時為北宋畫品第一宣和畫譜𫝊文極稱<lb/>
　許之所載畫蹟多至百本外猶未盡前元時天台謝<lb/>
　奕脩蔵其九歌圖别本有曹緯吳説等䟦見之雲烟<lb/>
　過眼錄秘府所無也此卷不止人物擅塲而布景用<lb/>
　筆尤為古雅其前後山水樹石舟車屋宇龍馬鳥獸<lb/>
　什物器具無不種種絶倫近從王氏購得之為著䟦<lb/>
　語以當推轂行將著為家令必擇子姓中謹厚者守<lb/>
　之庶不為夜壑舟耳<lb/>
<pb n="KR3h0055_WYG_008-2a"/>
　啟南翁藏李龍眠畫女孝經四章每章龍眠自書惜<lb/>
　不全吳原博先生為之作䟦見公家蔵集中原博暮<lb/>
　年募得馬和之風雅八圖亦屬啟南鑒定未幾而原<lb/>
　博下世故無䟦語𫝊後<hi>八圖者四風四雅乃闗雎考槃葛屨綢繆鹿鳴伐木鴻雁</hi>
　<hi>無羊也不和之本工設色八圖獨以白描見長  知者謂為粉本臆度之論也</hi>
龍眠山人之圖五百應眞也布景不凡落筆尤異前後<lb/>
樹色川光松鍼石脉烟雲風日竒蹤橋梁殿宇勝概大<lb/>
非平日可比即其經禪枯坐外或為棲巖渡海或為伏<lb/>
<pb n="KR3h0055_WYG_008-2b"/>
虎降龍或為乘馬駕車或為坐師騎象以至麋鹿銜花<lb/>
猿猴獻果諸夷頂禮龍王請齋舞鶴觀蓮之容淨髪挑<lb/>
耳之相種種不離宗門本色惟是中間分冩琴棋書畫<lb/>
四段殆是書生習氣未除耶<hi>畫系</hi>
　韓氏舊藏李伯時五百應眞圖白麻紙眞跡樹石奇<lb/>
　勝人物生動而中間烟雲龍水殿宇器具精細之極<lb/>
　又復古雅計其成功非窮年累月不能就當為伯時<lb/>
　畫卷之冠末有款云元豐六年八月龍眠山人李公<lb/>
<pb n="KR3h0055_WYG_008-3a"/>
　麟其書法亦類顔體㢧後止存黙齋一䟦葢永樂間<lb/>
　人也<lb/>
宋李龍眠九歌圖<hi>神品</hi>　離騷九歌圖　九歌者屈原<lb/>
之所作也昔楚南郡之邑沅湘之間其俗信鬼好祠作<lb/>
鼓舞以樂諸神原既遭放逐含懷憂恚見俗人祭祠之<lb/>
禮歌舞之樂其辭鄙陋因為作九歌之曲上言事神之<lb/>
敬下寄見黜之情以諷焉九者陽數之極自謂否極取<lb/>
為歌名矣　吉日兮辰良穆將愉兮上皇撫長劍兮玉<lb/>
<pb n="KR3h0055_WYG_008-3b"/>
珥璆鏘鳴兮琳琅瑤席兮玉瑱盍將把兮瓊芳蕙肴蒸<lb/>
兮蘭藉奠桂酒兮椒漿揚枹兮拊鼔疏緩節兮安歌陳<lb/>
笙竽兮浩倡靈偃蹇兮姣服芳菲菲兮滿堂五音紛兮<lb/>
繁會君欣欣兮樂康　東皇太一　浴蘭湯兮沐芳華<lb/>
采衣兮若英靈連蜷兮既留爛昭昭兮未央蹇將憺兮夀<lb/>
宫與日月兮齊光龍駕兮帝服聊翺游兮周章靈皇皇<lb/>
兮既降焱遠舉兮雲中覽冀州兮有餘橫四海兮焉窮<lb/>
思夫君兮太息極勞心兮忡忡　雲中君　君不行兮<lb/>
<pb n="KR3h0055_WYG_008-4a"/>
夷猶蹇誰留兮中洲美要𣺌兮宜修沛吾乘兮桂舟令<lb/>
沅湘兮無波使江水兮安流望夫君兮未來吹參差兮<lb/>
誰思駕飛龍兮北征邅吾道兮洞庭薜荔柏兮蕙綢采<lb/>
荃橈兮蘭旗望涔陽兮極浦横大江兮揚靈揚靈兮未<lb/>
極女嬋媛兮為余太息横流涕兮潺湲隠思君兮陫側<lb/>
桂櫂兮蘭栧斲冰兮積雪采薜荔兮水中搴芙蓉兮木<lb/>
末心不同兮媒勞恩不甚兮輕絶石瀨兮淺淺飛龍兮<lb/>
翩翩交不忠兮怨長期不信兮告我以不閒朝馳騖兮<lb/>
<pb n="KR3h0055_WYG_008-4b"/>
江臯夕弭節兮北渚鳥次兮屋上水周兮堂下捐余玦<lb/>
兮江中遺余佩兮澧浦采芳洲兮杜若將以遺兮下女<lb/>
時不可兮再得聊逍遥兮容與　湘君　帝子降兮北<lb/>
渚目眇眇兮愁余嫋嫋兮秋風洞庭波兮木葉下白蘋<lb/>
兮騁望與佳期兮夕張鳥萃兮蘋中罾何為兮木上沅<lb/>
有芷兮澧有蘭思公子兮未敢言荒忽兮逺望觀流水<lb/>
兮潺湲麋何食兮庭中蛟何為兮水裔朝馳余馬兮江<lb/>
臯夕濟兮西澨聞佳人兮召余將騰駕兮偕逝築室兮<lb/>
<pb n="KR3h0055_WYG_008-5a"/>
水中葺之兮以荷葢荃壁兮紫壇播芳椒兮成堂桂棟<lb/>
兮蘭橑辛夷楣兮葯房罔薜荔兮為帷擗蓮櫋兮既張<lb/>
白玉兮為鎭疏石蘭兮以為芳芷葺兮荷屋繚之兮以<lb/>
杜蘅合百草兮實庭建芳馨兮廡門九疑實兮並迎靈<lb/>
之來兮如雲捐余袂兮江中遺余褋兮澧浦搴汀洲兮<lb/>
杜若將以遺兮逺者時不可兮驟得聊逍遥兮容與<lb/>
湘夫人　秋蘭兮麋蕪羅生兮堂下緑葉兮素枝芳菲<lb/>
菲兮襲余夫人自有兮美子蓀何為兮愁苦秋蘭兮青<lb/>
<pb n="KR3h0055_WYG_008-5b"/>
青緑葉兮紫莖滿堂兮美人忽獨與余兮目成入不言<lb/>
兮出不辭乘囘風兮載雲旗悲莫悲兮生别離樂莫樂<lb/>
兮新相知荷衣兮蕙帶儵而來兮忽而逝夕宿兮帝郊<lb/>
君誰須兮雲之際與汝游兮九河衝飈起兮水揚波與<lb/>
女沐兮咸池晞女髮兮陽之阿望美人兮未來臨風怳<lb/>
兮浩歌孔葢兮翠旌登九天兮撫彗星竦長劒兮擁幼<lb/>
艾蓀獨宜兮為民正　少司命　若有人兮山之阿被<lb/>
薜荔兮帶女蘿既含睇兮又宜笑子慕余兮善窈窕乘<lb/>
<pb n="KR3h0055_WYG_008-6a"/>
赤豹兮從文貍辛夷車兮結桂旗被石蘭兮帶杜蘅折<lb/>
芳馨兮遺所思余處幽篁兮終不見天路險難兮獨後<lb/>
來表獨立兮山之上雲容容兮而在下杳𠖇𠖇兮羌晝<lb/>
晦東風飄兮神靈雨留靈修兮憺忘歸歳既晏兮孰華<lb/>
予采三秀兮于山閒石磊磊兮葛蔓蔓怨公子兮悵㤀<lb/>
歸君思我兮不得閒山中人兮芳杜若飲石泉兮䕃松<lb/>
柏君思我兮然疑作雷塡塡兮雨𠖇𠖇猨啾啾兮狖夜<lb/>
鳴風颯颯兮木蕭蕭思公子兮徒離憂　山鬼　壬午<lb/>
<pb n="KR3h0055_WYG_008-6b"/>
仲夏廿四日余寓吳房㑹子明故人出李伯時所畫離<lb/>
騷九歌求余書其詞于每篇之後余謂李畫格韻髙妙<lb/>
當與唐王摩詰輩並軫非今世䑛筆和墨畫史所能造<lb/>
也又子明好事藹然不凡故余樂為書亦欲託于畫以<lb/>
自列云穎昌曹緯元象題　先君故物盜敓之餘偶復<lb/>
得之説題　先君諫院崇寧閒僑寓漣水得此軸于巡<lb/>
檢劉昌公子明飄泊干戈之餘書畫無復存者而此軸<lb/>
再獲今以歸元象賢良猶子上閤承宣功顯巾笥功顯<lb/>
<pb n="KR3h0055_WYG_008-7a"/>
好竒尚古種學績文克肖諸父詩曰惟其有之是以似<lb/>
之功顯有焉紹興二十六年歳在丙子七夕錢唐吳説<lb/>
題後　張浚觀　吳師禮安中王廣陵之聓建中靖國<lb/>
閒臨池擅美恥于自名學士大夫有求者面輒發赤或<lb/>
繼以怒雖其家僅存數十帖爾想眼髙餘輩介不妄可<lb/>
傅朋安中子也出故物歸忠靖曹公題字于後益知元<lb/>
象龍眠取重當時藝云藝云書畫云乎哉元載詞源袞<lb/>
袞文獻所萃當克繼之淳祐壬寅暮春十九日臨海謝<lb/>
<pb n="KR3h0055_WYG_008-7b"/>
奕恭書于妹倩卷末　是歳首夏五日謝奕修借臨于<lb/>
青嶼且躬自橅冩皆僅得其一二耳　右李伯時所作<lb/>
九歌圖宗叔本輿張公所蔵也屈原抱忠諫不遇其憤<lb/>
惋之情形于詞亦宜况狀乎鬼神者非無愧有激而能<lb/>
哉伯時畫傳世頗多大率意態相類眞偽亦莫之辨也<lb/>
然至靈善知鬼神情狀閲此必有以發之是所珍也敬<lb/>
為題歳𤣥黓涒灘陽月晦日蓍山道者識　李檢法九<lb/>
歌圖并曹吳以下六䟦劉珏鑒定謹識　李伯時作九<lb/>
<pb n="KR3h0055_WYG_008-8a"/>
歌圖余所見非一此卷尤精密遒勁用筆如屈鐵絲葢<lb/>
得意之作曹緯元象無書名而書法乃清疎有致若此<lb/>
士豈可但狥耳食哉吳傅朋善署書宋思陵欲易九里<lb/>
松額屢書皆罷去自歎以為不及也竟不易其書亦不<lb/>
多見僅見此䟦耳閲一名畫而得兩法書余亦何幸哉<lb/>
長生館主王穉登題　王元美説部云吳李以前畫家<lb/>
實而近俗荆闗以後畫家雅而太虛今雅道尚存實徳<lb/>
則病又云董源巨然之蹟氣概雄遠墨暈神奇雖以眞<lb/>
<pb n="KR3h0055_WYG_008-8b"/>
趣出之然猶未若李成之絶倫此公談藝三昧語也又<lb/>
云趙子昂近宋人人物為勝沈啟南近元人山水為優<lb/>
二子之于古可謂具體而微又云唐王右丞維能發景<lb/>
外之趣而猶為未盡宋李檢法公麟白描人物逺師顧<lb/>
吳牛馬斟酌韓戴山水出入王李似于董李有所未及<lb/>
斯言過矣夫右丞撿法畫聖也子昂啟南奕奕齊勝藉<lb/>
令四家出其長技以與荆闗董巨李成輩一時角逐中<lb/>
原未知鹿死誰手是可訾議之乎但檢法畫品在四家<lb/>
<pb n="KR3h0055_WYG_008-9a"/>
中為不易識得其門者葢寡自非具慧眼者何能品題<lb/>
下一語也傳聞檢法博學精識出劉貢父上官京師數<lb/>
年不一迹權貴之門佳時勝日載酒出㳺坐石臨流翛<lb/>
然終日山谷謂其風流文雅不減古人而為畫所掩其<lb/>
為當時推許如此及觀檢法之畫筆法如春蠶吐絲雲<lb/>
行水流初看甚平易細玩則六法兼備有不可以語言<lb/>
文字形容者焉然流傳日乆眞蹟罕存以故贋鼎滿天<lb/>
下至有老死未嘗染指一臠者可慨也即今孝經九歌<lb/>
<pb n="KR3h0055_WYG_008-9b"/>
山莊歸去來圖摹倣不下千百翻成惡道令人起厭殆<lb/>
是檢法之罪人乎尚賴一二眞蹟𫝊世其描冩位置深<lb/>
得古意大為鑒家所賞差堪吐氣耳此九歌圖卷定為<lb/>
檢法眞筆無疑其畫止六段實全本也按檢法九歌圖<lb/>
有二一卷凡十一段乃檢法自書是曾經宣和睿賞者<lb/>
<hi>宋未藏趙與懃家止白描神鬼之像而無景界</hi>近世摹撮本皆祖此眞蹟𫝊至<lb/>
成化閒為吳江史明古所得語具都穆寓意編中此卷<lb/>
則檢法别本未知作于何年而筆跡極精細其在皇宋<lb/>
<pb n="KR3h0055_WYG_008-10a"/>
元豐之初乎向後廿餘年而曹緯書詞與䟦實徽宗崇<lb/>
寧壬午歳也緯書前有序後有䟦詞悉同昭明文選而<lb/>
絹素完好中閒無㫁縫固知其為全本耳然亦因詞非<lb/>
靈均之舊坐是不入宣和御府以免靖康之難斯又不<lb/>
幸中之幸者與其後五十有四年而吳説題後實髙宗<lb/>
紹興丙子歳也説字傅朋為宋小楷第一墨蹟傳世絶<lb/>
少僅見㳺絲書律詩與此䟦為二眞可寶已乃張浚題<lb/>
名略無年月可考或在放逐之歳乎其後八十有六年<lb/>
<pb n="KR3h0055_WYG_008-10b"/>
而二謝書䟦實理宗淳祐壬寅歳也二謝天台人兄曰<lb/>
奕恭弟曰奕修並好古成癖嘗建養浩齋以蔵法書名<lb/>
畫詳載周密雲烟過眼録録中稱李伯時畫九歌曹緯<lb/>
吳傅朋䟦者指此其後百五十年而嗣四十三代天師<lb/>
<hi>師名無為</hi>為叔本輿公識尾實　髙皇帝洪武壬申歳也師<lb/>
書體婉麗源出羲獻可與倪瓚並驅第首行五字的係<lb/>
磨改不知何故又其後篆䟦為劉珏僉憲筆僉憲以畫<lb/>
著名天順中上距皇宋元豐之初幾四百年矣斯皆厯<lb/>
<pb n="KR3h0055_WYG_008-11a"/>
厯可考證者也是後不著相𫝊之次直至韓存良太史<lb/>
獲此卷于朱太保家為著䟦語甚詳暇日誇示先府君<lb/>
極為府君所忻慕比時請以宋髙宗眞蹟字卷告易弗<lb/>
就尋為僮僕藏匿割去太史䟦語以售王徵君百谷<hi>卷首</hi>
<hi>尚存太史書簽</hi>故百谷題識僅叙檢法曹吳書畫之妙餘皆莫<lb/>
及云壬子冬百谷賦白玉樓其所藏書畫亦頗有散失<lb/>
者竊計檢法此卷向為府君所留意奚可任其去來因<lb/>
備物易歸并志韓朱以下相𫝊之概以示後人而此卷<lb/>
<pb n="KR3h0055_WYG_008-11b"/>
之珍異又可知已雲閒董元宰太史留心畫學初從長<lb/>
安邸中買得團扇上李伯時西園雅集圖兼有米襄陽<lb/>
細楷極精移書報陳仲醇云為此槖裝澁矣又云向見<lb/>
伯時瀟湘畫卷最為妙絶及觀董北苑所作其間山水<lb/>
竒秀筆趣又復過之乃知伯時雖名家所乏蒼茫之氣<lb/>
耳夫王董二公皆當世所稱具慧眼者而其持論先後<lb/>
一揆如此則信乎檢法畫品在四家中為不易識也似<lb/>
反不如沈趙之與右丞人皆知其相鼎足耶余不佞未<lb/>
<pb n="KR3h0055_WYG_008-12a"/>
能闚畫學之奥而願為檢法執鞭者則以九歌圖卷板<lb/>
實中有風韻沉著内饒姿態其間山水樹石人物屋宇<lb/>
形形色色事事絶倫非胸襟丘壑汪洋如萬頃波胡能<lb/>
為此擅塲之筆與若董若李方且兩相印可顧吳而下<lb/>
無論已昔漢成帝幸合德定情之夕謂為温柔鄉閒語<lb/>
樊嫕曰吾老是鄉矣不能效武帝求白雲鄉也余于檢<lb/>
法此卷亦云時萬厯癸丑三伏日古吳張丑在山齋對<lb/>
風消暑重裝謹誌<hi>眞蹟</hi>
<pb n="KR3h0055_WYG_008-12b"/>
　伯時蓮社圖卷與吾家九歌畫法正同陳緝熙故物<lb/>
也天台謝奕修養浩齋所蔵　虞永興頭眩帖有機暇<lb/>
清賞文潞公記珍玩蓑笠軒印紹興小璽　顏魯公鹿<lb/>
脯帖　乞米帖倩仲䟦　楊少師手帖　李西臺詩<lb/>
蘓滄浪草書　東坡醉草又温公帖　陶隱居小楷大<lb/>
洞眞經隱訣後有林希父子題　秦少游數帖　周越<lb/>
書劒器行　唐劉良騵元陵挽郎告貞元八年三月廿<lb/>
四日三省長官董晉領吏部選袁滋知吏部選杜黄裳<lb/>
<pb n="KR3h0055_WYG_008-13a"/>
尚書右丞趙憬郎中韋夏卿　唐陳尚庭縣尉告天寶<lb/>
三載丞相李林甫韋涉景融三人名後又稱陳尚庭四<lb/>
十三載按天寶改年為載而人之年齒亦以載代未通<lb/>
也告身乃用羅文紙殊不可曉後有向若冰䟦　趙昌<lb/>
棃花千里收附　楊補之四清圖　吳越承制大畧如<lb/>
誥敕後書天下兵馬元帥尚父吳越王銜　王晉卿八<lb/>
帖皆與親賢宅諸王書内有送酒一帖云瀑釀四器納<lb/>
上以瀑釀酒可謂好奇也　東坡救月圖併贊畢良史<lb/>
<pb n="KR3h0055_WYG_008-13b"/>
印小米攻媿齋䟦　蘓氏譜系帖自源明坡頴而下凡<lb/>
五世世各十有餘帖為六巨帙平生所觀蘓帖未有如<lb/>
是之多且㫖也　米老自畫宅圖　又小楷三帖　又<lb/>
珊瑚等十帖　米老親書楷書畫法并青山白雲圖<lb/>
米老辨印帖詞云綏平郡名卯里右政者中有省文有<lb/>
人收古印文曰相侯宣印乃是丞相富民侯薛宣印最<lb/>
小繆篆乃今所謂塡篆也用辨私印二字尚書禮部員<lb/>
外郎米芾審定　蔡君謨朱書青紙上大字　東坡書<lb/>
<pb n="KR3h0055_WYG_008-14a"/>
綉觀音贊　吳越王判狀二並贊寧狀忠懿王草書判<lb/>
字一花押　李後主畫戲猿後有建業文房之印　韓<lb/>
滉子母牛有錢氏合章大印　徐熙出獵圖　戴嵩著<lb/>
色飲水牛髙宗題乾卦印　唐畫二佛　郭熙雪獵圖<lb/>
　李伯時畫九歌曹緯吳傅朋䟦　張萱煎茶圖　唐<lb/>
日本大荒西經圖思陵題乾卦印　胡䖍獵騎圖　已<lb/>
上三十五卷多賈師憲故物後以此送謝堂堂不能保<lb/>
歸之起翁起翁今亦不自保也<hi>雲烟過眼録</hi>
<pb n="KR3h0055_WYG_008-14b"/>
米海岳云少時未能立家但規模法帖謂之集古字今<lb/>
觀九歌良然左方有伯時畫畫史所稱與伯時經營九<lb/>
歌者是已伯時孝經力追鍾法宣和譜謂書逼魏晉不<lb/>
虛耳二帖皆節文其昌<hi>戲鴻堂帖</hi>
　古賢名筆流傳贋蹟紛紜可厭龍眠九歌别本獨以<lb/>
　深藏獲免尤足嘉尚云或疑為奕修手筆豈惑于借<lb/>
　臨等語耶殆是癡人前不得説夢也兹語正與白馬<lb/>
　寺臨同科慧眼定為智永眞蹟令人轉憶海岳翁耳<lb/>
<pb n="KR3h0055_WYG_008-15a"/>
　　余家唐宋勝國畫本共有廿卷近為易李伯時九<lb/>
　歌圖割去趙子昂小竹石圖髙彥敬巢雲圖黄子乆<lb/>
　筲箕泉圖凡三卷一時元人畫蹟如掃亦可歎也夫<lb/>
　齋居即事用拙經營少居閒興趣長閲書宗海岳展<lb/>
　畫得瀟湘玩世歌漁父陶情付索郎向平婚嫁畢白<lb/>
　首杖桄榔墨皇齋徒張丑<hi>眞賞齋集</hi>
　乙卯春客從燕京來自言購得紙本龍眠九歌圖巻<lb/>
　為李畫之冠計用錢三十萬餘余往謁請觀焉其卷<lb/>
<pb n="KR3h0055_WYG_008-15b"/>
　髙頭連幅描法極細然筆則未古也布景合并奕修<lb/>
　蔵本六段而成其餘則缺之第中間稍加潤色耳左<lb/>
　方亦無題䟦僅有篆文九歌一通而已余因大笑而<lb/>
　别此卷至今在周敏仲處<lb/>
李龍眠慈孝故實圖　伯時眞蹟　嶺南黎民表書<lb/>
孔子嘗獨立鯉趨而過庭曰學詩乎對曰未也不學詩<lb/>
無以言鯉退而學詩他日又獨立鯉趨而過庭曰學禮<lb/>
乎對曰未也不學禮無以立鯉退而學禮　孟子之母<lb/>
<pb n="KR3h0055_WYG_008-16a"/>
其舍近墓孟子之少也嬉戲為墓閒之事踊躍築埋孟<lb/>
母曰此非所以居子也乃去舍市其嬉戲為賈衒孟母<lb/>
曰此非所以居子也乃徙舍學宫之旁其嬉戲乃設爼<lb/>
豆揖讓進退孟母曰此眞可以居子矣遂居之孟子幼<lb/>
時問東家殺豬何為母曰欲啖汝既而悔曰吾聞古有<lb/>
胎教今適有知而欺之是教之不信乃買豬肉以食之<lb/>
既長就學遂成大儒　公父文伯退朝朝其母其母方<lb/>
績文伯曰以歜之家而主猶績乎其母歎曰魯其亡乎<lb/>
<pb n="KR3h0055_WYG_008-16b"/>
使僮子備官而未之聞邪居吾語汝民勞則思思則善<lb/>
心生逸則淫淫則忘善㤀善則惡心生沃土之民不材<lb/>
淫也瘠土之民莫不嚮義勞也是故王后親織𤣥紞公<lb/>
侯之夫人加以紘綖卿之内子為大帶命婦成祭服列<lb/>
士之妻加之以朝服自庶士以下皆衣其夫社而賦事<lb/>
烝而獻功男女效績愆則有辟古之制也吾冀爾朝夕<lb/>
修我曰必無廢先人爾今曰胡不自安以是承君之官<lb/>
余懼穆伯之絶祀也　䟽廣為太子太傅上䟽乞骸骨<lb/>
<pb n="KR3h0055_WYG_008-17a"/>
加賜黄金二十斤太子贈五十斤歸鄉里日令家供具<lb/>
設酒食請族人故舊賓客相與娛樂數問其家金餘尚<lb/>
有幾斤趣賣以供具居歳餘廣子孫竊謂其昆弟老人<lb/>
廣所信愛者曰子孫冀及君時頗立産業基址今日飲<lb/>
食費且盡宜從丈人所勸説君買田宅老人印以閒暇<lb/>
時為廣言此計廣曰吾豈老悖不念子孫哉顧自有舊<lb/>
田廬令子孫勤力其中足以供衣食與凡人齊今復增<lb/>
益之以為贏餘但教子孫怠惰耳賢而多財則損其志<lb/>
<pb n="KR3h0055_WYG_008-17b"/>
愚而多財則益其過且夫富也者衆之怨也吾既無以<lb/>
敎化子孫不欲益其過而生怨又此金者聖主所以恵<lb/>
養老臣也故樂與鄉黨宗族共饗其賜以盡吾餘日不<lb/>
亦可乎　曾子養曾晢必有酒肉將徹必請所與問有<lb/>
餘必曰有曾哲死曾元養曾子必有酒肉將徹不請所<lb/>
與問有餘曰亡矣將以復進也此所謂養口體者也若<lb/>
曾子則可謂養志也事親若曾子者可也　老萊子孝<lb/>
奉二親行年七十作嬰兒戲身著五色斑爛之衣嘗取<lb/>
<pb n="KR3h0055_WYG_008-18a"/>
水上堂詐跌仆卧地為小兒啼㺯雛于親側欲親之喜<lb/>
　淮水出桐柏山東馳遥遥千里不能休肥水出其側<lb/>
不能千里百里入淮流夀州屬縣有安豐唐貞元年時<lb/>
縣人董生召南隱居行義于其中刺史不能薦天子不<lb/>
聞名聲爵禄不及門門外惟有吏日來徵租更索錢嗟<lb/>
哉董生朝出耕夜歸讀古人書盡日不得息或山而樵<lb/>
或水而漁入厨具甘㫖上堂問起居父母不慼慼妻子<lb/>
不咨咨嗟哉董生孝且慈人不識惟有天翁知生祥下<lb/>
<pb n="KR3h0055_WYG_008-18b"/>
瑞無休期家有狗乳出求食雞來哺其兒啄啄庭中拾<lb/>
蟲蟻哺之不食鳴聲悲傍徨躑躅乆不去以翼來覆待<lb/>
狗歸嗟哉董生誰將與儔時之人夫妻相虐兄弟為讐<lb/>
食君之禄而令父母愁亦獨何心嗟哉董生誰將與儔<lb/>
　崔山南昆弟子孫之盛鄉族罕比山南曾祖王母長<lb/>
孫夫人年髙無齒祖母唐夫人事姑孝每旦櫛縰笄拜<lb/>
于堦下即升堂乳其姑長孫夫人不粒食數年而康寧<lb/>
一旦疾病長幼咸萃宣言無以報新婦恩願新婦有子<lb/>
<pb n="KR3h0055_WYG_008-19a"/>
有孫皆得如新婦孝敬則崔之門安得不昌大乎　此<lb/>
畫朱子小學數段皆明倫敬身之事無非欲以所行照<lb/>
此樣子不敢失其正者亦可敬也哉或曰此皆小學所<lb/>
載若所謂大學之事則未有一二不知何也嗟乎小學<lb/>
此明倫也大學亦此明倫也小學此敬身也大學亦此<lb/>
敬身也小學之與大學但只大小精粗之閒而已豈有<lb/>
異哉趙子昂不知至惟以畫手髙否為論是其所知者<lb/>
惟以畫也惟其所知者畫凡君臣父子中國夷狄親踈<lb/>
<pb n="KR3h0055_WYG_008-19b"/>
内外上下冠履之分俱有所不知故至貪富貴而事仇<lb/>
敵甘滎利而陷邊庭無所不至其視命工繪圖使人惕<lb/>
然有所警于君父之間者豈止為可愧死也哉嚴汝學<lb/>
世寶此卷久矣過余定山求䟦汝學之先父<hi>闕</hi>　與吾<lb/>
戚祝信擕古畫一卷見示亦此卷也余雖未嘗題䟦一<lb/>
語而其心則甚耿耿至今汝學之父子亦可謂知所愛<lb/>
哉𢎞治八年歳次乙卯四月八日賜進士南京吏部郎<lb/>
中前翰林院撿討定山居士莊㫤在張家灣横河旅次<lb/>
<pb n="KR3h0055_WYG_008-20a"/>
書　題李伯時紙本白描慈孝故實卷後　尼父庭訓<lb/>
　孟母三遷　敬姜儆逸　䟽廣散金　曾參養志<lb/>
老萊奉親　董生行義　唐氏乳姑　始余得李伯時<lb/>
畫九歌卷于太原王氏乃前元謝奕修藏本具載雲烟<lb/>
過眼録中絶愛之製文千餘言䟦其尾遂以御李名吾<lb/>
齋并作記而微病其絹本非澄心紙畫九歌係曹緯筆<lb/>
非伯時書尚未號為盡善也歳丁巳之夏五新安王仲<lb/>
交以伯時書畫慈孝故實入則見示初意葢欲得余䟦<lb/>
<pb n="KR3h0055_WYG_008-20b"/>
以為傳家清玩耳及余徐閲之見其畫較九歌卷尤細<lb/>
潤而古雅毎則伯時親書其事跡且澄心紙本也末用<lb/>
伯時龍眠印章二押字一皆奇偉亦雅勝其平時私心<lb/>
擬購之以自快卒難發諸口居頃之余亦出書畫縱觀<lb/>
焉屬有天幸仲交極喜余家趙子昂畫卷把玩至不忍<lb/>
去手比時余欲得李圖王欲得趙畫座客為之和㑹彼<lb/>
此竟相易自是御李齋名若益著而伯時妙迹從此無<lb/>
雙成有雙矣余按古圖畫多聖賢與貞妃烈婦事跡皆<lb/>
<pb n="KR3h0055_WYG_008-21a"/>
可以補世道者後人流為山水禽魚草木之類而古意<lb/>
蕩然矣及觀米氏畫史云圖畫故事可備勸戒品居上<lb/>
之上自近世尚冩山水乃不復作胡能想其人論其世志<lb/>
其志而樂其樂乎又元鎭畫評云伯時畫圖種種入聖<lb/>
尤是紙本白描人物為上絹素設色山水次之兩者相<lb/>
提而論伯時畫格之髙下居然自見矣今慈孝圖卷既<lb/>
屬故實所載皆上古聖賢可法可𫝊之迹更用澄心紙<lb/>
白描筆法頡頏衞協吳道子而每則記事精楷悉從樂<lb/>
<pb n="KR3h0055_WYG_008-21b"/>
毅宣示中來直至卷尾題識猶是子昂承旨大手筆其<lb/>
為傳世第一品畫無疑矣或者致疑莊㫤䟦中此畫朱<lb/>
子小學數段等語似不出伯時之經營意謂小學乃仲<lb/>
晦所集伯時在其前且百歳不應預取為圖爾余曰否<lb/>
否伯時圖冩故實為慈者四次孝亦四並起三代迄漢<lb/>
唐行間人物宫室服飾器具皆寓實學非率易㸃綴者<lb/>
比而又䟽節其事書之誠可重也厥後仲晦集小學亦<lb/>
取李畫八事散各卷中仍其文不易乃是仲晦之取用<lb/>
<pb n="KR3h0055_WYG_008-22a"/>
乎伯時而非伯時之有取于仲晦也審矣其于昂承旨<lb/>
一䟦自當出莊㫤上幾百倍足稱藝林鴻寶奈何嚴汝<lb/>
學氏漫不加省過聴莊㫤新題敝帚棄之殆非也豈知<lb/>
道學自修趙不如莊品題鑒定莊不如趙二公互有短<lb/>
長所謂合之則雙美離之則兩傷者故與其偏信而獨<lb/>
存孰若兼收並蓄為得策耶雖然汝學翦䟦一節深可<lb/>
惜也亦可慰也曷故哉夫莊㫤者昭代所謂信人也隻<lb/>
字不苟片言足為蓍蔡而其䟦語如是决非重言以飾<lb/>
<pb n="KR3h0055_WYG_008-22b"/>
伯時畫本者今讀其詞味其旨又何以異于趙䟦之具<lb/>
存乎若夫伯時人品之孤髙書畫之神化其時投贈詩<lb/>
篇者則王介甫稱頌書法者則趙希鵠陶九成董元宰<lb/>
美其畫寓勸戒者則宣和秘監吳原博許其畫似王摩<lb/>
詰吳道子者則曹元象黄魯直葉少藴鄧公夀楊亷夫<lb/>
王元美嘉其集大成具衆妙者則蘇子瞻李方叔文徵<lb/>
仲而載之著述者則米元章董史鮮于樞周公謹曹明<lb/>
仲朱性甫都元敬文休承陳仲醇收其卷軸者則趙與<lb/>
<pb n="KR3h0055_WYG_008-23a"/>
懃喬簣成王子慶司徳用莊蓼塘霍清臣謝奕修沈啓<lb/>
南題其畫蹟者則朱伯原王晉卿秦少游薛道祖釋仲<lb/>
殊陳太虛釋道潛南宋思陵吳傅朋董廣川周少隱曾<lb/>
公卷王英伯周美成王震葛邲趙子昂虞伯生張天雨<lb/>
盧處道倪元鎭劉廷美祝希哲先後紀述詳且備矣并<lb/>
附志于篇末時端陽日寓吳門慶雲里玉峰張丑在御<lb/>
李齋與客飲蒲觴畢酣暢題<hi>眞蹟</hi>
　右圖每則標題小帖惜今不存尚賴形跡可辨余為<lb/>
<pb n="KR3h0055_WYG_008-23b"/>
　補書于後<lb/>
　李伯時畫君臣故實八事後有虞集俞焯等六䟦即<lb/>
　祝希哲先輩為撰畫記者也此卷舊藏都元敬家後<lb/>
　轉屬張伯起氏矣按虞俞等䟦卷尾具存止祝記眞<lb/>
　筆惜已佚去其辭幸存祝氏集畧録附䟦後<hi>此卷畫法與慈</hi>
　<hi>孝故實一類並是盛年妙蹟</hi>
李龍眠畫君臣故實八則　沛公西過髙陽酈食其為<lb/>
里監門曰諸將過此者多吾視沛公大度乃求見沛公<lb/>
<pb n="KR3h0055_WYG_008-24a"/>
沛公方踞床使兩女子洗酈生不拜長揖曰足下必欲<lb/>
誅無道秦不宜踞見長者于是沛公起攝衣謝之延上<lb/>
坐　張釋之從文帝行至霸陵上居外臨厠時愼夫人<lb/>
從上指示愼夫人新豐道曰此走邯鄲道也使愼夫人<lb/>
鼓瑟上自倚瑟而歌意悽愴悲懐顧謂羣臣曰嗟乎以<lb/>
北山石為槨用紵絮斮陳漆其閒豈可動哉左右皆曰<lb/>
善釋之前曰使其中有可欲雖錮南山猶有隙使其中<lb/>
無可欲雖亡石槨又何戚戚焉文帝稱善　建昭中元<lb/>
<pb n="KR3h0055_WYG_008-24b"/>
帝幸虎圏鬬獸後宫皆坐熊佚出圏攀檻欲上殿左右<lb/>
貴人傅昭儀等皆驚走馮媫妤直身當熊而立左右格<lb/>
殺熊上問人情咸懼何故當前媫妤對曰猛獸得人而<lb/>
止妾恐熊至御座故以身當之帝嗟嘆以此倍加敬重<lb/>
焉傅昭儀等皆慚　唐明皇嘗引鑑黙然不樂左石曰<lb/>
自韓休入朝陛下無一日歡何自戚戚不逐去之帝曰<lb/>
吾雖瘠天下肥矣　霍光初輔昭帝政自已出天下想<lb/>
聞其風采殿中嘗有怪一夜羣臣相驚光召尚符璽郎<lb/>
<pb n="KR3h0055_WYG_008-25a"/>
郎不肯授光光欲奪之郎按劒曰臣頭可得璽不可得<lb/>
也光甚異之明日詔增郎秩二等衆庶莫不多光　晉<lb/>
永嘉三年山簡鎭襄陽于時四方冦亂簡優游卒歳惟<lb/>
酒是耽諸習氏豪族荆土有佳園池簡每出嬉游多之<lb/>
池上置酒輙醉名之曰髙陽池時有童兒歌曰山公出<lb/>
何許往至髙陽池日夕倒載歸酩酊無所知時時能騎<lb/>
馬倒著白接䍦舉鞭問葛疆何如并州兒　晉王猛字<lb/>
景畧丰姿雋偉博學好兵書氣度宏逺是以浮華之士<lb/>
<pb n="KR3h0055_WYG_008-25b"/>
咸輕而笑之猛悠然自得不以屑懐遂隱于華隂山懐<lb/>
佐世之志歛翼待時候風雲而動桓温入闗猛被褐而<lb/>
詣之一面談當世之事捫蝨而言旁如無人温察而異<lb/>
之賜猛車馬拜髙官督䕶請與俱南猛還山　唐明皇<lb/>
寵楊貴妃天寶九年忤旨送歸外第温吉與中貴人善<lb/>
温入奏曰婦人智識不逺有忤聖情然貴妃久承賜顧<lb/>
何惜宮中一席之地上即令中使張韜光賜御饌妃附<lb/>
韜光泣奏曰妾忤聖顔罪當萬死衣服之外皆聖恩所<lb/>
<pb n="KR3h0055_WYG_008-26a"/>
賜惟髮膚父母所有乃引刀剪髮一繚附獻明皇見之<lb/>
驚惋即使力士召還　龍眠李伯時畫　右李伯時所<lb/>
畫前代故實毫髪纖備眞若想見古人風度意節髙逺<lb/>
豈徒世玩哉識者當珍襲之青城山樵者虞集　此畫<lb/>
或以氣節或以任達或以智畧或以情致各極其妙然<lb/>
興亡之跡黙存于中觀者以意論之母徒以畫品優劣<lb/>
也天厯二年三月望後俞焯題　繪畫之事自虞時固<lb/>
已有之若書五采彰施禮繪事後素之類是已後之能<lb/>
<pb n="KR3h0055_WYG_008-26b"/>
畫而入神品不可以一二數近代惟李伯時之筆稱絶<lb/>
妙自昔至今殆三百䙫兵燹屢經而猶存遺墨誠難得<lb/>
也雖然古人以圖史日陳于左右葢將以明得失示勸<lb/>
懲也今觀龍眠前所畫皆事載史册于人倫日用具有<lb/>
微意寓乎其閒善者可法惡者宜懲尚黙識之不徒以<lb/>
為玩好焉可也時洪武己卯東安袁時億書　龍眠居<lb/>
士畫有神筆意一過皆天眞竹帛所紀千萬緒故意冩<lb/>
此何云云沛中隆凖厭儒雅食其不羞人慢罵奮身長<lb/>
<pb n="KR3h0055_WYG_008-27a"/>
揖摩龍鱗肯為君王封廣野固知狂客非眞儒亦兆文<lb/>
明大運初遂令叔通建綿蕞干戈未暇聞詩書霸陵未<lb/>
識君臣契一語從容得廷尉誰言禮樂猶未遑郤㑹夫<lb/>
人瑟中意建昭人物無英雄翻使纖腰當巨熊始知大<lb/>
柄落外戚帝業移入恐懼中博陸忠貞存逺大夜半何<lb/>
須問妖恠一時臣節頗驚疑喜有郎官符璽在開元相<lb/>
業數韓休鏡底問人肥瘦由一自梨園盛歌舞和氣冰<lb/>
消華蕚樓盡剪太眞雲鬟緑難酬西去馬嵬羞運囘典<lb/>
<pb n="KR3h0055_WYG_008-27b"/>
午關河易日日習家池上醉疎狂笑殺路邊兒可憐大<lb/>
鼎隨人去景畧褐破蝨可捫大義不向劉裕論致身慷<lb/>
慨許諸葛郤將長策開西秦縹緗卷舒纔咫尺千載興<lb/>
衰著遺跡拭目湘潭看畫時層臺寒柏凌雲碧鍾陵侯<lb/>
復　余嘗得觀楊文貞公家東陽吳希純所臨趙松雪<lb/>
九歌圖云出龍眠此卷則吾友欽謨大㕘所蔵龍眠眞<lb/>
蹟漢晉唐朝君臣典故可為法戒者八事末有龍眠自<lb/>
署妙絶矣而觀龍眠固有志于正君謀國者豈閻立本<lb/>
<pb n="KR3h0055_WYG_008-28a"/>
輩可比哉古所謂工執藝事以諫龍眠之謂歟覽者尚<lb/>
敬之哉癸巳冬子月旦葉盛　龍眠此卷實與史筆相<lb/>
發明可謂畫家之良史非但工于藝而已葢古所謂圖<lb/>
史者如此此漢晉唐事凡八未暇悉論惟當熊見妬反<lb/>
兆漢業之衰剪髪啟寵適成唐室之亂使人不能無感<lb/>
于女禍耳後之有天下者宜有鑒于斯成化十五年二<lb/>
月廿七日史官吳寛題<hi>眞跡</hi>
伯時父圖史事八端其一沛公坐文榻降冠長裾一手<lb/>
<pb n="KR3h0055_WYG_008-28b"/>
卷按榻厠一手疏其髯意韻凝逺垂兩足以洗右一女<lb/>
捧持足左執而濯並鴟蹲姿質窈窕一童佩劒立榻後<lb/>
去稍逺酈生髙視挺立舉兩手傲對沛公眉目鼻舌皆<lb/>
豁朗須耏飄揺宛然長者情度其二文帝傍瑟緩立垂<lb/>
襟引髭若歌徹而思者愼夫人郤立帝後婉㜻密倚瑟<lb/>
首張廷尉秉簡拜奏座側巖巖有大臣氣其三為孝元<lb/>
據床熊突而前馮媛颺其軀正面交手臨熊屹立傅氏<lb/>
囘身上旁歛脣蹙額四體展布意愬愬將趨避者上一<lb/>
<pb n="KR3h0055_WYG_008-29a"/>
手按膝攝裳一手舉向媫妤定婕妤意亦畧似動志者<lb/>
而風神固自安確也其四唐明皇帝散步中立拂髯握<lb/>
帶危巾麗裳風態逸甚猶在天府一從官遙捧大鑑對<lb/>
值又三輩在鑑後執杖者二乂手者一皆傴僂嚴畏上<lb/>
後一人抱龍文坐墪一人操鉞乃瘠于韓丞相時也其<lb/>
五博陸侯夜將奪璽郎時子孟握劒而來從以六士一<lb/>
士把巨燎以先二夾掖之一髯持旌前後各一人㧞劒<lb/>
向外前者特驍獰挺臆怒胔刃直衝人反一掌背後將<lb/>
<pb n="KR3h0055_WYG_008-29b"/>
承霍氏之劒儼如肆刼奪之詞而索雙鍔以舞進者郎<lb/>
對立凝顧右手横劒左指撫之僩毅特甚而更謐定于<lb/>
大將軍之徒也後一人密擁之其六騎者寛巾大袍半<lb/>
俯其首醉思蒙漠兩足推鐙而前左腕猶揚鞭右肩垂<lb/>
垂一奚在馬前肩荷之隨行人三其一髽髫負罌其一<lb/>
冠裳想是兒姪輩一童子被髮擎一爵以進爵有藉馬<lb/>
為乗者髀壓其絡俛鬛急頸不能以遽馳馬前兒四齊<lb/>
開掌奔繞而闌之兩脚開者一立一蹻者一曳向後者<lb/>
<pb n="KR3h0055_WYG_008-30a"/>
一將失下跪軟不勝者髮四垂者覆頟者髠者數螺纍<lb/>
纍者長衫者半長衫者裹者引縛者凡與後四從者悉<lb/>
大笑而形模畧不雷同焉此山公也其七二人對坐而<lb/>
談戴幘曳舄面目疎秀美髭髯兩手叉握按一膝者桓<lb/>
公也褐博垂臂一手入懐臆閒蕭然沉雅者王景畧也<lb/>
老温後髯㕘短簿偕立以侍一長面趣額一頗豐腯别<lb/>
一執事人免冠加鞟捧劒值立于後一蒼頭雙髽徒跣<lb/>
握如意一背負蒲籍口眼寒苦可匊而自温之桀㧞其<lb/>
<pb n="KR3h0055_WYG_008-30b"/>
溢乎容者亦無若王君之充衍也其八𤣥宗遣張韜光<lb/>
視太眞于私第而妃獻髪事也肢體婉轉鬒雲髙蟠猶<lb/>
蔚然如生垂一細縷殆長逾其身左手持右手剪精元<lb/>
入神玩之疑便欲㫁然小女子跪托一盤承之面貎結<lb/>
束亦復飛動韜光執挺遥立别一寺檠匳盒之屬意狀<lb/>
幽惻而莊敬凡事八則係李氏澄心紙白描人長不過<lb/>
今五寸毎紙不過三尺通為丈夫三十六女婦六嬰稚<lb/>
四君臣夫婦僚佐賓友侍從之異品喜怒悲壯談笑奉<lb/>
<pb n="KR3h0055_WYG_008-31a"/>
事之異情憂勤忠節才畧放逸委附之異務人能識之<lb/>
伯時父又自䟽節史文手鈔每册之後覽者瞭然矣所<lb/>
以重者伯時父之藝其一而又託以鑒古之為世勸懲<lb/>
也予既獲觀因思所以解其嗜想于一矚之後故志之<lb/>
云耳<hi>祝氏集畧</hi>
李伯時三清圖　玉清天者天寶君之所治也何以言<lb/>
之神<hi>闕</hi>内經曰太虛精妙六合相更變化之道一生一<lb/>
成大洞經曰分形散影位為上眞　上清天者靈寶君<lb/>
<pb n="KR3h0055_WYG_008-31b"/>
之所治也　東華　南極　北眞　西靈　蓮花池<lb/>
太清天者神寶君之所治也天人身有光明大洞經曰<lb/>
身生水火放光萬<hi>闕</hi>項負圓耀浮游<hi>闕</hi>晨此天以蓮花<lb/>
開合為晝夜日月<hi>闕</hi>明上照不及是<hi>闕</hi>人等身有光明<lb/>
　諸君丈人　玉輔　保𫝊　蓮花池　玉京山四方<lb/>
三十二天三十二帝與中央之天凡三十三天太史公<lb/>
曰崑崙山者日月隱蔽以為晝夜大洞經曰金翅為之<lb/>
落飛翊聖眞君𫝊以玉皇殿為通明殿謂帝身光明與<lb/>
<pb n="KR3h0055_WYG_008-32a"/>
殿光明相照仰視惟見大光明中上帝儼然　玉京天<lb/>
　天眞九皇　虛皇元尊　虛皇元老　虛皇元君<lb/>
虚皇元帝　東方七宿　羅㬋星君　南方七宿　金<lb/>
星眞君　水星眞君　北斗七星　太陽帝君　木星<lb/>
眞君　艮象　震象　巽象　髙上玉皇　紫微帝君<lb/>
　正一眞人張天師道家謂之引進眞人茅山劉混康<lb/>
伏章屢至天門能道其詳精爽不二歘然上達　東方<lb/>
天王　金翅鳥　眞武眞君　唐將軍　葛將軍　天<lb/>
<pb n="KR3h0055_WYG_008-32b"/>
篷大元帥　引進張眞人　坎象　三天門下　通眞<lb/>
使者　奏書　南方天王　七金山　七大海　離象<lb/>
　周將軍　天猷副元帥　黑殺眞君　西方天王<lb/>
北方天王　四天王居須彌山四埵又有二十八大將<lb/>
軍葢每方一天王七大將軍也今道家有眞武天篷天<lb/>
猷黑殺四聖皆天之將軍也　太隂帝君　紫炁星君<lb/>
　月孛星君　乾象　兌象　坤象　土德星君　火<lb/>
德星君　西方七宿　北方七宿　艮象　震象　巽<lb/>
<pb n="KR3h0055_WYG_008-33a"/>
象　坎象　離象　乾象　兌象　坤象　<hi>共十五幅</hi>　臣<lb/>
李公麟製　古作畫人物第一谿山次之花卉禽鳥為<lb/>
下葢聖賢仙佛使人因敬生悟非苟然也唐以後獨伯<lb/>
時不失此意宋祥符以來尚道家者言此葢當時應制<lb/>
為之精緻中韻致具存故是合作用卿其寶之澹園居<lb/>
士焦竑<hi>眞跡</hi>
　李李伯時三清圖紙本白描極精凡為人物三百四<lb/>
　十宫殿四十餘尤是圓光下段幾于神化乃武林髙<lb/>
<pb n="KR3h0055_WYG_008-33b"/>
　瑞南故物先曾入倪雲林蕭閒書館者卷尾印識具<lb/>
　存眞神蹟也<lb/>
　檇李項篤夀氏購藏韓朝延家李龍眠畫郭子儀單<lb/>
　騎降虜圖卷係宋裱澄心紙白描舊本前後凡十有<lb/>
　四䟦其最著名者趙子昂陳敬初也畫筆如春蠶吐<lb/>
　絲而能古雅動人無論起手雲霧驍勇作雜種後合<lb/>
　鐵甲士馬作唐裝尤是子儀番將卓立人羣有巖巖<lb/>
　出世姿態在吾家番王禮佛圖右此卷國初蔵沐素<lb/>
<pb n="KR3h0055_WYG_008-34a"/>
　軒氏乃黔寧王之故物也<lb/>
　項又新誇示李伯時畫維摩經相乃用鐵線描法非<lb/>
　公莫能為也本身上有吳僧應天民印及鄭氏寶藏<lb/>
　漢中趙氏等印其後元僧行魁善慶可了若舟餘澤<lb/>
　本復清楚心泰漙洽九䟦并董元宰太史題識三行<lb/>
　皆眞蹟可喜圖末原無伯時印欵不知何時為妄人<lb/>
　畫蛇添足差堪短氣不腆酷嗜李畫宛轉貿易遂成<lb/>
　購云龍眠書法古雅山谷謂其畫之闗鈕透入書中<lb/>
<pb n="KR3h0055_WYG_008-34b"/>
　其欵豈可偽耶<lb/>
　李公麟白描華嚴變相長卷白麻眞跡係宋秘府官<lb/>
　本後有蘓過虞伯生䟦尾在吾家維摩經相之上以<lb/>
　較吳生天王送子天龍八部兩卷未免少避三舍古<lb/>
　今人不相及處微特學力夐絶抑亦天分有限此圖<lb/>
　今在吳城顧氏余諦觀之佛事莊嚴筆力清勁眞名<lb/>
　蹟也<hi>此巻用鐵線白描而人物面部用赤硃細染氣韻生動逸趣翩翩亦異製也</hi>
䟦女孝經相後　昔人論文章不闗世教雖工無益余<lb/>
<pb n="KR3h0055_WYG_008-35a"/>
以為圖畫亦然此卷冩女孝經四章而其事蹟則每章<lb/>
圖之初不知作于何人獨其上有喬氏半印可辨啟南<lb/>
得之定以為龍眠筆及觀元周公謹志雅堂雜鈔云己<lb/>
丑六月二十一日同伯機訪喬仲山運判觀畫而列其<lb/>
目有伯時女孝經且曰伯時自書不全則知其為龍眠<lb/>
無疑啟南眞知畫者哉圖中為女婦輩所以共職進戒<lb/>
者皆閏門之法家國之利而其容氣端莊詳雅覽之使<lb/>
人竦然起敬足以消其淫媟戲嫚之心非特女子之有<lb/>
<pb n="KR3h0055_WYG_008-35b"/>
家者當為監戒也所謂闗世敎者此類是已延陵吳寛<lb/>
識<hi>眞蹟</hi>
　李檢法白描陽闗圖一卷細如絲髪神彩煥然後有<lb/>
　親書詩䟦及薛紹彭識尾并三鳯後人等印又有二<lb/>
　印一曰忠恕而已一曰闗西傖父不知何人印也此<lb/>
　畫原係趙蘭坡故物後歸郝清臣所見之雲煙過眼<lb/>
　録中今在陳湖陸氏亦云購于全卿<hi>陸全卿太宰刻意好古其神品</hi>
　<hi>書畫累至千卷嗚呼可謂盛矣</hi>某丘墓在陳湖之東屢經賞閲<hi>按蘇文忠</hi>
<pb n="KR3h0055_WYG_008-36a"/>
　<hi>公集伯時陽闗歸去來二圖並在林次中家蘇公之詩惜今不存</hi>
　李伯時番王禮佛圖在韓氏純用鐵線描法有元人<lb/>
　䟦尾始于李簡訖于聲九臯也此卷亦在嚴氏見之<lb/>
　抄沒籍中<lb/>
　崇禎戊辰暮春之望過項氏獲觀宋元畫册内有宋<lb/>
　髙宗人參地黃圖贊對幅<hi>畫係院人佳品書亦非思陵作細觀揠補花甲小璽</hi>
　<hi>可辨</hi>楊妹子題馬逺花卉對幅及仇逺等䟦又姑蘇吳<lb/>
　氏文顒宋繡暨沈氏子蕃朱氏克柔刻絲八幀其閒<lb/>
<pb n="KR3h0055_WYG_008-36b"/>
　山水樹石人物花鳥種種精妙罕儔足稱針絶絲絶<lb/>
　次出沈麟矮幅畫山一卷<hi>筆意全倣郭熙後有倪瓚詩䟦</hi>次出李公<lb/>
　麟定林蕭散圖<hi>後有陸佃趙孟頫陳方等五䟦布景極異筆趣蕭然惜絹素微有塺㸃汙</hi>
　<hi>染亦是白璧微瑕耳</hi>次出周文矩織錦回文圖卷<hi>備冩送别㑹合情景人物</hi>
　<hi>樹石皆佳前有凌晏如題署後有宋人細書璇璣圖詩則天皇后御製記文或云李易安筆也</hi>皆眞<lb/>
　本可喜乃項又新之故物也<lb/>
　御李齋成如笠小圖史紛披花竹相環繞三馬九歌<lb/>
　今絶少珍藏什襲逾春草<hi>春草者張長史寶帖先世所藏因以名其堂</hi>
<pb n="KR3h0055_WYG_008-37a"/>
　慈孝番王存古道慧眼偏憐肉眼還相笑鑒定寥寥<lb/>
　心悄悄離騷熟讀除煩惱　右調寄蝶戀花題御李<lb/>
　齋壁和東坡居士元韻<lb/>
　李伯時山莊圖在嚴氏樹石奇古或云李工道釋人<lb/>
　物山水次之恐非確論<lb/>
李伯時初喜畫馬曹韓以來未有比也曹輔為太僕少<lb/>
卿太僕視他卿寺有廨舍國馬皆在其中伯時毎過之<lb/>
必終日縱觀有不暇與客語者法雲圜通秀禪師為言<lb/>
<pb n="KR3h0055_WYG_008-37b"/>
衆生流浪轉徙皆自積刦習氣中來今君胸中無非馬<lb/>
者得無與之俱化乎伯時懼乃敎之使為佛像以變其<lb/>
意于是深得吳道子用筆意晩作華嚴經八十卷變相<lb/>
李冲元書其文備極工妙不及畢而以末疾廢重自太<lb/>
息既不復能畫乃反厚以金帛求其所畫在人世者藏<lb/>
之以示珍貴宣和閒其畫幾與吳生等有持其一二紙<lb/>
取美官者踵相繼而伯時無恙時但諸名士鑒賞得好<lb/>
詩數十篇爾<hi>石林避暑録</hi>
<pb n="KR3h0055_WYG_008-38a"/>
畫之六法難于兼全獨唐吳道子本朝李伯時始能兼<lb/>
之耳然吳筆豪放不限長壁大軸出奇無窮伯時痛自<lb/>
裁損只于澄心紙上運奇布巧未見其大手筆非不能<lb/>
也葢實矯之恐其或近衆工之事<hi>畫繼</hi>
李伯時宋畫人物第一耑師吳生照暎千古者也畫馬<lb/>
師韓幹不為著色獨用澄心紙為之惟臨摹古畫用絹<lb/>
素著色筆法如行雲流水有起倒作天王佛像全法吳<lb/>
生士人喬仲常專師伯時彷彿亂眞至南渡吳興僧梵<lb/>
<pb n="KR3h0055_WYG_008-38b"/>
隆亦師伯時但人物多作出水紋稍乏神氣若畫馬則<lb/>
全不能也伯時暮年作畫蒼古字亦老成余嘗見徐神<lb/>
翁像筆墨草草神氣烱然上有三絶句亦老筆所書眞<lb/>
是佳作又見伯時摹韓幹二馬神駿突出縑素今在杭<lb/>
州人家使韓復生亦恐不能盡過也<hi>畫鑒</hi>
題李伯時畫　飛仙游騎龍眠畫貎得形模也自奇句<lb/>
曲眞人親鑒定不須言下更題詩<hi>倪雲林集</hi>
龍眠書法山谷謂其畫之闗鈕透入書中<hi>妮古録</hi>
<pb n="KR3h0055_WYG_008-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0055_WYG_008-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清河書畫舫卷八上<lb/>
<pb n="KR3h0055_WYG_008-40a"/>
欽定四庫全書<lb/>
　清河書畫舫卷八下<lb/>
　　　　　　　　　　　　　明　張丑　撰<lb/>
　宋<lb/>
　　蘇軾<lb/>
　　　三馬圖贊　草聖千文　養生論　乞居常州<lb/>
　　　奏狀　蓮華經　宋玉九辯　元祐二年宜春<lb/>
　　　帖子　自書八賦　芙蓉城詩　寒食詩　宸<lb/>
<pb n="KR3h0055_WYG_008-40b"/>
　　　奎閣碑銘　斷山叢篠圖　自題木石紙<lb/>
　蘇長公書余所見凡十餘帖而滿意者寡養生論係<lb/>
　粉澤紙書之大草千文乃黄䗶箋所作蓮華經全本<lb/>
　屬熙寧間寫筆力微有未到乞居常州奏狀雖小楷<lb/>
　淳古苐嫌體格初成不甚變化如赤壁賦則前缺數<lb/>
　行宜春帖子又中失一紙其芙蓉城詩寒食篇與九<lb/>
　辯三帖皆削去題名都非長公完璧惟李龍眠三馬<lb/>
　圖贊成于紹聖丁丑筆勢奕奕動人而紙墨如新文<lb/>
<pb n="KR3h0055_WYG_008-41a"/>
　詞盡善足可嫓美宸奎閣碑銘烟江疊嶂歌卷的為<lb/>
　無上神品董元宰太史購而藏之眞可謂蜀得其龍<lb/>
　矣己酉得春日記<lb/>
　又見俞氏東坡黄䗶箋上千文一卷字大如錢許全<lb/>
　法藏眞筆意後有漫題三段係連幅則翁本色書也<lb/>
　右帖筆如游龍墨如凝漆原屬劉完菴故物近質伯<lb/>
　兄以繩處左方啓南原博元宰三䟦尾極推許之好<lb/>
　奇者謂為王逸老書非也<hi>逸老王升之字</hi>
<pb n="KR3h0055_WYG_008-41b"/>
蘇文忠公三馬圖贊　前有李伯時畫三馬係澄心堂<lb/>
紙眞蹟　元祐初上方閉玉門闗謝遣諸將太師文彥<lb/>
博宰相呂大防范純仁起諸生游師雄行邊飭武備師<lb/>
雄至熙河蕃官包順請以所部熟戸除邊患師雄許之<lb/>
遂擒滑羗大首領鬼章青宜結以獻百官皆賀且遣使<lb/>
告永裕陵時西域貢馬首髙八尺龍顱而鳯膺虎脊而<lb/>
豹章出東華門入天駟監振鬛長鳴萬馬皆瘖父老縱<lb/>
觀以為未始見也然上方恭黙思道八駿在庭未嘗一<lb/>
<pb n="KR3h0055_WYG_008-42a"/>
顧其後圉人起居不以時馬有斃者上亦不問來年羗<lb/>
温谿心有良馬不敢進請于邊吏願以饋太師潞國公<lb/>
詔許之蔣之奇為西河帥西蕃有貢駿馬汗血者有司<lb/>
以為非入貢歳月留其使與馬于邊之奇為請乞不以<lb/>
時入事下禮部軾時為宗伯判其狀云朝廷方郤走馬<lb/>
以糞正復汗血亦何所用事遂寢于時兵革不用海内<lb/>
小康馬則不遇矣而人少安軾嘗私請于承議郎李公<lb/>
麟畫當時三駿馬之狀而使鬼章青宜結効之藏于家<lb/>
<pb n="KR3h0055_WYG_008-42b"/>
紹聖四年三月十四日軾在惠州謫居無事因閲舊畫<lb/>
追思一時之事而歎三馬之神駿乃為之贊曰吁鬼章<lb/>
世悍驕奔貳師走嫖姚今在廷服虎貂効天驥立内朝<lb/>
八尺龍神超遥若將西燕昆瑶帝念之乃下招籋歸雲<lb/>
逝房妖　題龍眠畫鬼章牽錦膊驄　漢武愛名馬將<lb/>
軍出西征蹀血幾百萬侯者七十人區區僅得之登歌<lb/>
告神明後來龍眠子心通大宛城落筆動九州俠氣横<lb/>
四溟迢迢厯萬里矯首瞻彤庭不假貳師力汲黯何庸<lb/>
<pb n="KR3h0055_WYG_008-43a"/>
爭重譯自朝貢天王今聖明　政和壬辰歳仲夏蓬池<lb/>
生書　己酉四月二十二日乙未借觀于眞齋<hi>闕</hi>英<lb/>
彥記之　頃游洛下見此圖于范元實水南新第葢其<lb/>
尊内相淳夫公元祐中得之伯時父者其後元實攜以<lb/>
歸蜀未十年復見于長安趙端殿公才家不謂今日流<lb/>
落吾里觀龍眠之畫東坡之贊毛龍神駿絶世二妙其<lb/>
價不減曹將軍與太府韓丞師弟子可以寶𫝊無窮云<lb/>
紹興壬子十月既望紫芝道人䟦于壺居　右龍眠居<lb/>
<pb n="KR3h0055_WYG_008-43b"/>
士李伯時畫三馬圖東坡先生贊之伯時畫妙絶一時<lb/>
畫馬尤工與唐江都王爭優劣三馬固神駿非伯時意<lb/>
匠之巧未易能冩眞𫝊逺也東坡之贊雄傑偉麗翰墨<lb/>
精奇眞可寶藏後世觀伯時之畫讀東坡之文想望元<lb/>
祐君臣之忠厚于數千載之下當撫卷而三嘆也紹興<lb/>
甲寅冬十二月七日開封王震書　蘇李二公百夫之<lb/>
特圖贊三馬四方為則　夢得拜題　李伯時所畫青<lb/>
宜結三馬圖筆畫簡逺初疑其眞若置諸韓閒誰復疑<lb/>
<pb n="KR3h0055_WYG_008-44a"/>
者蘇内翰謫惠州時書特佳詞語又警㧞似居徐季海<lb/>
羊曇之右甲寅歳十二月五日王緯借看于荆南官舍<lb/>
　古人畫馬形與骨今人畫馬色與肉唐有韓幹筆意<lb/>
髙宋有龍眠可相續今朝偶見西馬圖眼如懸鈴膝團<lb/>
麯短騣兩耳雙竹批風入四蹄如鐵踣宗伯老蘇亦閑<lb/>
雅贊以詩文過金玉嗚呼安得九方臯見此應須少回<lb/>
矚　齊東野老兀顔子敬題于南徐聽雨齋　神龍來<lb/>
自大宛西騰踏清秋十二蹄今日天閑多駿骨玉門沙<lb/>
<pb n="KR3h0055_WYG_008-44b"/>
逺草萋萋　子夀　渥洼汗血眞龍種千里霜蹄賈餘<lb/>
勇閶闔牽來三疋練霧鬛霜鬐欲飛動龍眠居士筆有<lb/>
神獨憐神騣為冩眞雪堂老翁親灑翰妙墨著楮光如<lb/>
新三百年間一蕭瑟此書此畫俱難得市骨猶拚五百<lb/>
金此巻應當萬金直方今四海同一家玉闗咫尺無塵<lb/>
沙十二閑中盡騠駃不須更畫青宜結　京口俞希魯<lb/>
　東坡先生三馬圖贊文似班孟堅書如徐季海杜工<lb/>
部詩云畫手看前輩吳生逺擅塲為是耶董其昌藏于<lb/>
<pb n="KR3h0055_WYG_008-45a"/>
寶鼎齋　李伯時畫三馬居然曹霸風格不知畫成時<lb/>
此三馬者曾為畫家取神駿歸帝閑否董其昌題　龍<lb/>
眠三馬圖筆簡意自足㝠契玉局翁題品光南服我今<lb/>
購得之愛䕶同荆玉寳氣看上騰壓倒千横軸　後學<lb/>
張丑恭題<hi>眞蹟</hi>
　蘇長公三馬圖贊宋元䟦者九人紫芝道人姓周氏<lb/>
　字少隠所著有竹坡詩話三卷王震乃鞏之姪東坡<lb/>
　有用王鞏韻送其姪震知蔡州等詩並載東坡集中<lb/>
<pb n="KR3h0055_WYG_008-45b"/>
　蔣之竒字穎叔陽羡人即東坡書贈楚頌帖者夢得<lb/>
　張其姓即東坡為撰郭忠恕畫贊者非石林也子夀<lb/>
　乃楊椿之字本蜀人流寓吳中為守將脱寅參謀死<lb/>
　張士誠之難而吳興張文蔚為之誄亦名士也<hi>王震大觀</hi>
　<hi>閒人嘗序郭氏山水訓纂</hi>
　苶音聶疲也籋音捻箱也薾音你草盛貎批音披擊<lb/>
　也㧗音紫捽也蘇米二公博識絶倫其書苶批不能<lb/>
　無籋㧗之誤字學之難如此<hi>或云蘇公用字法本籋浮雲句蘇林曰籋音躡</hi>
<pb n="KR3h0055_WYG_008-46a"/>
　<hi>言天馬上躡浮雲也</hi>
　雪堂草聖千文計共九紙按䟦葢為儋州黎子雲作<lb/>
　筆勢奕奕動人而公啟中甚不自滿至有轉乞草聖<lb/>
　以贈等語抑何過自貶也又云借酒助氣自是旭素<lb/>
　遺風非深于書學者不能道耳　吳郡後學張丑獲<lb/>
　觀東坡先生草書千文竟謹按王宗稷年譜云元符<lb/>
　改元先生在儋州時年六十餘矣食芋飲水著書以<lb/>
　自樂且又謙冲下士日與諸黎㳺無閒也亦嘗偕軍<lb/>
<pb n="KR3h0055_WYG_008-46b"/>
　使張中同訪黎子雲作詩投贈今千文自䟦稱述黎<lb/>
　侯盛徳兼叙山川竒勝定為子雲所作無疑筆法如<lb/>
　古槎怪石如怒龍噴浪竒鬼摶人非挾大海風濤之<lb/>
　氣以酒助其豪放胡能有此竒特耶百世之下先生<lb/>
　英姿勁節眞可想見于筆札閒耳丁巳修褉日雨窗<lb/>
　走墨記<hi>寶墨新編</hi>
養生論<hi>全文不録</hi>東坡居士以桑榆之末景憂患之餘生而<lb/>
後學道雖為達者所笑然猶賢乎已也以嵇叔夜養生<lb/>
<pb n="KR3h0055_WYG_008-47a"/>
論頗中予病故手冩數本其一以贈羅浮鄧道師紹聖<lb/>
二年四月八日書<hi>眞蹟</hi>
蘇文忠公乞居帖　汝州團練副使本州安置不得簽<lb/>
書公事騎都尉臣蘇軾　右臣向以狂妄得罪伏蒙聖<lb/>
恩賜以餘生處之善地歲月未幾又蒙收録量移近郡<lb/>
再生之賜萬死難酬臣以家貧累重須至乗舩赴安置<lb/>
所自離黄州風濤驚恐舉家重病幼子喪亾今雖已至<lb/>
揚州而貲用罄竭無以出陸又汝州别無田業可以為<lb/>
<pb n="KR3h0055_WYG_008-47b"/>
生犬馬之憂飢寒為急竊謂朝廷至仁既已全其性命<lb/>
必亦憐其失所臣先有薄田在常州宜興縣粗給饘粥<lb/>
欲望聖慈特許于常州居住若罪戾之餘稍獲全濟則<lb/>
捐軀論報有死不回臣今來不敢住滯一面前去至南<lb/>
京以來聽候指揮干犯天威臣無任俯伏待罪戰恐之<lb/>
至謹録奏聞伏候勅㫖　元豐七年十月十九日汝州<lb/>
團練副使本州安置不得簽書公事騎都尉臣蘇軾狀<lb/>
奏　東坡乞常州居住奏狀不知何縁流落人閒公之<lb/>
<pb n="KR3h0055_WYG_008-48a"/>
名節文章豈待贊嘆今觀其詞翰凛然不可迫視豈以<lb/>
窮達得喪動其心者哉文集中亦有此一奏藁其詞加<lb/>
詳意者以此狀為簡畧不足以動君父之聽故改用加<lb/>
詳者不然即先上此奏未能從欲而再用文集所載者<lb/>
俱未可知也當時玉音竟俞其請天地之大徳君臣之<lb/>
大義盡矣後之閲斯文者想例以為不祥之金不復留<lb/>
字僕生也晩不揆固陋輙疥巻末云嘉定庚午中秋天<lb/>
台謝采伯元若書于四明貢院<hi>已上抄録石刻原文後有本朝名公䟦尾未及</hi>
<pb n="KR3h0055_WYG_008-48b"/>
<hi>悉記</hi>　右蘇文忠公乞居常州奏狀寶帖故徐文靖公藏<lb/>
本即都元敬先生寓意編所載也後歸梁谿華氏同時<lb/>
䟦者四人皆知名雅士萬厯改元十月之望帖從華氏<lb/>
至予家書凡二百六十四字輕清峭㧞絶不類坡仙想<lb/>
進御謹嚴下筆如有神助先軰評定謂與陳湖陸氏米<lb/>
楷寶章録同妙信天下第一帖也䟦尾題名謝采伯者<lb/>
乃義興宰奕修之父葢天台名士云古今印䟦完備有<lb/>
傳授之緒何殊寶晉齋中王畧帖耶應文肅觀日久愛<lb/>
<pb n="KR3h0055_WYG_008-49a"/>
莫能助儗古卦名詩以志之其詞曰否困咸需訟暌離<lb/>
姤蠱蒙解頤履蹇遯旅晉豫恒豐<hi>右一</hi>臨觀革小過師比<lb/>
震同人大有隨屯賁中孚益漸升<hi>右二</hi>是歲嘉平八日後<lb/>
學清河張應文<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>齋竹窗手裝幷記<hi>眞蹟</hi>
　東坡楷書金剛經全帙倣效顔清臣筆法按年作于<lb/>
　元豐之初精勁可喜<lb/>
　先子累歲購求書法僅得東坡小楷乞居帖眞蹟至<lb/>
　以蘇菴顔其居珍秘不減米老王謝帖後因出示一<lb/>
<pb n="KR3h0055_WYG_008-49b"/>
　惡客為其借閲不還雖酬價三倍而使佳人永屬沙<lb/>
　吒利可謂殺風景之極矣幸手書䟦藁尚存聊附石<lb/>
　刻左方云丑志<hi>坡翁書以眞行為第一草次之楷又次之</hi>
　蓮池師之説法雲棲也一鑒古者以東坡正書妙法<lb/>
　蓮華經捨入叢林師恐後世或有貪冐妄取者反為<lb/>
　山門之玷郤而不納其介如此按年譜熙寧己酉公<lb/>
　年三十有四為王詵冩詩賦及蓮華經即此本也<lb/>
　又見東坡行書九辯帖筆意妙絶而無欵識豈遭元<lb/>
<pb n="KR3h0055_WYG_008-50a"/>
　祐黨人之禍當時收蔵者削去之耶然書法古雅字<lb/>
　字皆有題名在内政不須耳其後䟦語三章皆出名<lb/>
　手録之以為閑中勝覽<lb/>
蘇文忠公九辯帖<hi>原文不録</hi>　東坡先生中年愛用宣城諸<lb/>
葛豐雞毛筆故字畫稍加肥壯晩歲自儋州囘挾大海<lb/>
風濤之氣作字如古槎怪石如怒龍噴浪竒鬼搏人書<lb/>
家不可及也郭畀拜觀于靈濟寺　山谷云坡書中年<lb/>
圓勁而有韻大似徐㑹稽至于老大精神可與顔魯公<lb/>
<pb n="KR3h0055_WYG_008-50b"/>
楊少師方駕觀此帖者當有味其言云泰定丁卯端陽<lb/>
日髙郵龔璛子敬甫書于甫里書堂之西序　右坡翁<lb/>
所書九辯觀其字畫精緻紙墨若新眞竒寶也余雖鄙<lb/>
野所見不多亦嘗見數十帖皆莊重有餘而逸韻或減<lb/>
此册可謂兼得之矣况已有勝國二名公品題于前葢<lb/>
二公以書名家其言足信余復贅此不過識吾所見之<lb/>
歳月而已嘉靖壬寅重陽後道復書于婁江道中<hi>眞蹟</hi>
東坡芙蓉城詩　世𫝊王逈子髙與仙人周瑤英㳺芙<lb/>
<pb n="KR3h0055_WYG_008-51a"/>
蓉城元豐元年三月余始識子髙問之信然乃作此詩<lb/>
極其情而歸之正亦變風止乎禮義之意也　芙蓉城<lb/>
中花㝠㝠誰其主者石與丁珠簾玉案翡翠屏雲舒霞<lb/>
卷千娉婷中有一人長眉青炯如微雲澹疎星往來三<lb/>
世空鍊形竟坐誤讀黄庭經天門夜開飛爽靈無復白<lb/>
日乗雲軿俗縁千刼磨不盡翠被冷落凄餘馨因過緱<lb/>
山朝帝庭夜聞笙簫弭節聽飄然而來誰使令皎如明<lb/>
月入窗櫺忽然而去不可執寒衾虛幌風泠泠仙宫洞<lb/>
<pb n="KR3h0055_WYG_008-51b"/>
房本不扄夢中同躡鳯皇翎徑度萬里如奔霆玉樓浮<lb/>
空聳亭亭天書雲篆誰所銘遶樓飛步髙竛竮仙風鏘<lb/>
然韻流鈴籧籧形開如酒醒芳卿寄謝空丁寧一朝覆<lb/>
水不返瓶羅巾别泪空熒熒春風花開秋葉零世閒羅<lb/>
綺紛膻腥此生流浪隨滄溟偶然相值兩浮萍願君收<lb/>
視觀三庭勿與佳穀生蝗螟從渠一念三千齡下作人<lb/>
閒尹與邢　都下髙僉事家藏東坡哀江頭小楷比此<lb/>
差小而結體稍疎不若此書縝密也至元壬辰鮮于樞<lb/>
<pb n="KR3h0055_WYG_008-52a"/>
記　坡翁書大小眞草得意率然無不入妙字形或似<lb/>
顔魯公或似徐季海此卷絶有黄庭神韻為尤難得也<lb/>
辛亥三月九日延陵倪瓚觀　袁登觀　嘗見秦太虛<lb/>
與坡帖云素紙一軸敢冀醉後書近文及芙蓉城詩恨<lb/>
不見其眞蹟今觀此卷非醉時筆亦不知為太虛書者<lb/>
否耶結體有遺敎經楷法鑒者當自知之己未四月谷<lb/>
陽陳文東題　陳迪敬觀　僕平生最愛蘇文忠公書<lb/>
遨㳺四方凡數載獲觀公遺蹟不下百數十幅至于整<lb/>
<pb n="KR3h0055_WYG_008-52b"/>
齊縝密無如此紙况芙蓉城詩又文忠公平昔大得意<lb/>
之作也世有覽此者當具如西方大阿羅漢正法眼觀<lb/>
之呵呵吳郡醉生顧禄隨筆讚歎<hi>眞蹟</hi>
　東坡草書寒食詩當屬最勝後有黄山谷䟦今在檇<lb/>
　李項氏行書烟江疊嶂歌在東倉王長公家又見行<lb/>
　書禱雨帖亦屬眞本乃是冩與錢濟明者今在金壇<lb/>
　于氏又長公琴操帖村醪詩並是名跡其䟦尾詳載<lb/>
　鐵網珊瑚中　檇李項氏藏蘇長公行書九歌一卷<lb/>
<pb n="KR3h0055_WYG_008-53a"/>
　止録文選中所載六章葢宋人無不精熟文選者末<lb/>
　題元祐三年八月廿九日録軾筆意清峭紙墨如新<lb/>
　希世之寶也<lb/>
　東坡正書金剛經一卷全法顔魯公清勁可愛今在<lb/>
　嚴氏東坡行楷阿育王塔銘聞在陳季白家未及見<lb/>
　之<lb/>
崇寧大觀閒蔡京等用事以黨籍禁蘇黄文詞并墨蹟<lb/>
而毁之政和改元忽弛其禁詔求軾墨蹟甚急世人莫<lb/>
<pb n="KR3h0055_WYG_008-53b"/>
知其由或傳徽宗寶籙宫醮筵嘗親臨之一日啟醮道<lb/>
士至醮壇拜章伏地久之方起上詰其故答曰適至上<lb/>
帝所值奎宿奏事良久方畢始能上其章故也上歎訝<lb/>
之問曰奎宿何人所奏何事對曰所奏不可得知然此<lb/>
宿者乃本朝之臣蘇軾也上大驚不惟弛其禁且欲翫<lb/>
其文辭墨蹟矣<hi>蘇公遺事</hi>
吾醉後能作大草醒後自以為不及然醉中亦能作小<lb/>
楷此乃為奇耳江右僧寶索靖七月二十日帖僕亦以<lb/>
<pb n="KR3h0055_WYG_008-54a"/>
是日醉書五紙細觀筆蹟與二妙為三每紙皆記年月<lb/>
是歳熙寧十年也<hi>東坡題䟦</hi>
䟦東坡水陸贊　東坡此書圓勁成就所謂怒猊抉石<lb/>
渴驥奔泉恐不在㑹稽之筆而在東坡之手矣此數十<lb/>
行又兼董孝子碣禹廟詩之妙處士大夫多譏東坡用<lb/>
筆不合古法彼葢不知古法從何出爾杜周云三尺安<lb/>
在哉前王所是以為律後王所是以為令予甞以此論<lb/>
書而東坡絶倒也往時栁子厚劉禹錫譏評韓退之平<lb/>
<pb n="KR3h0055_WYG_008-54b"/>
淮西碑當時道聽塗説者亦多以為然今日觀之果何<lb/>
如耶或云東坡作戈多成病筆又腕著而筆卧故左秀<lb/>
而右枯此又見其管中窺豹不識大體殊不知西施捧<lb/>
心而顰雖其病處乃自成妍今人未解愛敬此書逺付<lb/>
百年公論自出但恨封徳彛輩無如許夀及見之耳余<lb/>
書自不工而喜論書雖不能如經生輩左規右矩形容<lb/>
王氏獨得其義味曠百世而與之友故作决定論耳<lb/>
䟦東坡墨蹟　東坡道人少日學蘭亭故其書姿媚似<lb/>
<pb n="KR3h0055_WYG_008-55a"/>
徐季海至酒酣放浪意㤀工拙字特痩勁廼似栁誠懸<lb/>
中歳喜學顔魯公楊風子書其合處不減李北海至于<lb/>
筆圓而韻勝挾以文章妙天下忠義貫日月之氣本朝<lb/>
善書自當推為第一數百年後必有知予此論者<lb/>
東坡書隨大小眞行皆有娬媚可喜處今俗子喜譏評<lb/>
東坡彼葢用翰林侍書之繩墨尺度是豈知書法之意<lb/>
哉余謂東坡書學問文章之氣鬱鬱芊芊發于筆墨之<lb/>
閒此所以他人終莫能及爾<hi>並山谷題䟦</hi>
<pb n="KR3h0055_WYG_008-55b"/>
東坡書眞行相半便覺去羊欣薄紹之不逺予與東坡<lb/>
書如華嶽三峯卓立參昴雖造物之鑪錘不自知其妙<lb/>
也中年書圜勁而有韻大似徐會稽晩年沉着痛快乃<lb/>
似李北海此公葢天資解書比之詩人是李白之流<hi>山谷</hi>
<hi>集</hi>
本朝字書惟東坡魯直元章然東坡多卧筆魯直多縱<lb/>
筆米老多曳筆若行草尚可使作小楷如黄庭樂毅洛<lb/>
神則不能矣<hi>倪正父語録</hi>
<pb n="KR3h0055_WYG_008-56a"/>
東坡先生臨錢塘日有陳訴負綾絹錢二萬不償者公<lb/>
呼至詢之云某家以製扇為業適父死而又自今春已<lb/>
來連雨天寒所製不售非故負之也公熟視久之曰姑<lb/>
取汝所製扇來吾當為汝發市也須臾扇至公取白團<lb/>
夾絹二十扇就判筆作行書草聖及枯木竹石頃刻而<lb/>
盡即以付之曰出外速償所負也其人抱扇泣謝而出<lb/>
始踰府門而好事者爭以千錢取一扇所持立盡後至<lb/>
而不得者懊恨不勝而去遂盡償所逋一郡稱嗟至有<lb/>
<pb n="KR3h0055_WYG_008-56b"/>
泣下者<hi>方秋厓雜録</hi>
東坡在儋耳謂子過曰吾嘗告汝我决不為海外人近<lb/>
日頗覺有還中州氣象方滌硯索紙筆焚香曰果如吾<lb/>
言冩吾平生所作八賦當不脱誤一字既冩畢讀之大<lb/>
喜曰吾歸無疑矣後數日而亷州之命至八賦墨蹟始<lb/>
在梁師成家或云入禁中矣<hi>曲洧舊聞</hi>
東坡一帖云王十六秀才遺拍板一串意余有歌人不<lb/>
知其無也然亦有用陪傅大士唱金剛經耳字畫竒逸<lb/>
<pb n="KR3h0055_WYG_008-57a"/>
如欲飛動魯直作小楷書其下此拍板以遺朝雲使歌<lb/>
公所作滿庭芳亦不惡也然朝雲今為恵州土矣<hi>書系</hi>
晁丈無咎言蘇公少時手抄經史皆一通每一書成輙<lb/>
變一體卒之學成而後已乃知筆下變化皆自端楷中<lb/>
來爾不端其本而欺以求售吾知書中孟嘉自可黙識<lb/>
也<hi>蘇長公外紀</hi>
何薳云先生翰墨之妙既經崇寧大觀焚毁之餘人閒<lb/>
所蔵葢一二數也至宣和閒内府復加搜訪一紙定直<lb/>
<pb n="KR3h0055_WYG_008-57b"/>
萬錢而梁師成以三百千取吾族人英州石橋銘譚稹<lb/>
以五萬錢輟沈元弼月林堂榜名三字至于幽人釋子<lb/>
所蔵寸紙皆為利誘盡歸諸貴近及大卷軸輸積天上<lb/>
丙午年金人犯闕輸運而往疑南州無一字之餘也而<lb/>
紹興之初余于中貴任源家見其所蔵幾三百軸最佳<lb/>
者有徑寸字書宸奎閣記行書南遷乞乗舟表與酒子<lb/>
賦又于先生諸孫處見海外五賦字皆如醉翁亭記而<lb/>
加老於畢少董處見自西陲還得責吕恵卿詞于王信<lb/>
<pb n="KR3h0055_WYG_008-58a"/>
仲家人針箧中續仲永處見海外祭妺徳化縣君文與<lb/>
余世寶東坡先生無一錢詩醉草十紙龍蛇飛動皆非<lb/>
前後石刻所見者則徳麟趙丈嘗䟦公書後有翰墨稽<lb/>
天發乎妙定之語為不虛也<hi>春渚紀聞</hi>
王履道評東坡書云世學公書衆矣劒㧞弩張驥奔猊<lb/>
抉則不能無至于尺牘狎書恣態横生不矜而妍不束<lb/>
而嚴不軼而豪蕭散容與霏霏如甘雨之霖森竦掩映<lb/>
熠熠如從月之星紆餘宛轉纚纚如縈繭之絲恐學者<lb/>
<pb n="KR3h0055_WYG_008-58b"/>
所未至也二公之論書甚妙然端叔之説亦當以初寮<lb/>
之説終之乃無憾也<hi>説郛</hi>
　東坡居士㫁山叢篠眞跡水墨短卷士氣逼人上有<lb/>
　開封趙與懃印及齊齋之印蘭坡趙都承所藏蘇畫<lb/>
　之一也今在陳湖陸氏他如平岸古木蘭竹蒼厓竟<lb/>
　成亾是公矣為之惆悵不能已已<lb/>
　東坡自題偃松圖紙本短卷乃其謫恵州時示兒過<lb/>
　者今在浙西人家怪怪竒竒葢是描寫胸中磊落不<lb/>
<pb n="KR3h0055_WYG_008-59a"/>
　平之氣以玩世者也<lb/>
　蘇過善冩山水尤工行草有斜川集行世東坡所謂<lb/>
　老可能為竹冩眞小坡解與竹𫝊神者是也其山水<lb/>
　屋木並以焦墨成之大奇大奇<lb/>
　又見東坡萬竿烟雨小幀絹本精細欵云眉山蘇軾<lb/>
　下有飛白坡石兼逺景烟靄極精上方文徵仲詩䟦<lb/>
　稱許娓娓可誦也<lb/>
與朱康叔　閣名久思未獲佳者更乞詳閣之所向及<lb/>
<pb n="KR3h0055_WYG_008-59b"/>
側近故事迹為幸董義夫相聚多日甚歡未嘗一日不<lb/>
談公之美也舊好誦陶潜歸去來常患其不入音律近<lb/>
輙微加增損作般涉調哨遍雖微改其詞而不改其意<lb/>
請以文選及本𫝊考之方知字字皆非創入也謹小楷<lb/>
一本寄上郤求為書抛磚之謂也亦請録一本與元弼<lb/>
為病倦不及别作書也數日前飲酒後作頑石亂篠一<lb/>
紙私甚惜之念公篤好故以奉獻幸檢至<hi>東坡手柬</hi>
　東坡古木疎篁在項氏前元人有䟦<lb/>
<pb n="KR3h0055_WYG_008-60a"/>
子瞻嘗為趙景仁作竹篠怪石一紙余贊之曰趙景仁<lb/>
守宗祏㳺軒冕在丘壑彈鳴琴撫歸鶴蘇仙翁留醉墨<lb/>
題東坡水石　東坡墨戲水活石潤與今草書三昧所<lb/>
謂閉户造車出門合轍<hi>並山谷題䟦</hi>
蘇軾子瞻作墨竹從地起一直至頂余問何不逐節分<lb/>
曰竹生時何嘗逐節生運思清㧞出于文同與可自謂<lb/>
與文拈一瓣香以墨深為面淡為背自與可始也作成<lb/>
林竹甚精子瞻作枯木枝幹虬屈無端石皴硬亦怪怪<lb/>
<pb n="KR3h0055_WYG_008-60b"/>
奇奇無端如其胸中盤鬱也吾自湖南從事過黃州初<lb/>
見公酒酣曰君貼此紙壁上觀音紙也即起作兩枝竹<lb/>
一枯樹一怪石見與後晉卿借去不還<hi>米氏畫史</hi>
先生戲筆所作枯株竹石雖出一時取適而絶去古今<lb/>
畫格自我作古薳家所藏枯木并拳石叢篠二紙連手<lb/>
帖一幅乃是在黄州與章質夫莊敏公者帖云某近者<lb/>
百事廢懶惟作墨木頗精奉寄一紙思我當一展觀也<lb/>
後又書云本只作墨木餘興未已更作竹石一紙同往<lb/>
<pb n="KR3h0055_WYG_008-61a"/>
前者未有此體也是公亦欲使後人知之耳<lb/>
薳于揚州得先生手畫一樂工復作樂語云桃園未必<lb/>
無杏銀鑛終須有鉛荇帶豈能攔浪藕花卻解留蓮其<lb/>
後又作漢𨽻書子瞻禹功同觀眞三絶也<hi>並春渚紀聞</hi>
宋蘇長公自畫背面圖贊　畫舉扇障面并作元祐罪<lb/>
人寫影示邁八字楊廷秀有䟦　元祐罪人東坡居士<lb/>
面有何羞作此舉止疾走避影息隂則已胡葢而彰猶<lb/>
書邁子<hi>吳禮部集</hi>
<pb n="KR3h0055_WYG_008-61b"/>
　補遺<lb/>
　　李公麟<hi>附吳説</hi>
文臣李公麟字伯時舒城人也熙寧中登進士第父虛<lb/>
一嘗舉賢良方正科任大理寺丞贈左朝議大夫喜藏<lb/>
法書名畫公麟少閲視即悟古人用筆意作眞行書有<lb/>
晉宋楷法風格繪事尤絶為世所寶博學精識用意至<lb/>
到凡目所覩即領其要始畫學顧陸與僧繇道𤣥及前<lb/>
世名手佳本至䃲礴胸臆者甚富乃集衆所善以為己<lb/>
<pb n="KR3h0055_WYG_008-62a"/>
有更自立意專為一家若不蹈襲前人而實隂法其要<lb/>
凡古今名畫得之則必模臨蓄其副本故其家多得名<lb/>
畫無所不有尤工人物能分别狀貎使人望而知其廊<lb/>
廟館閣山林草野閭閻臧獲輿臺皂𨽻至于動作態度<lb/>
顰伸俯仰小大美惡與夫東西南北之人才分布㸃畫<lb/>
尊卑貴賤咸有區别非若世俗畫工混為一律貴賤妍<lb/>
醜止以肥紅痩黒分之大抵公麟以立意為先布置縁<lb/>
飾為次其成染精緻俗工或可學焉至率畧簡易處則<lb/>
<pb n="KR3h0055_WYG_008-62b"/>
終不近也蓋深得杜甫作詩體制而移于畫如甫作縳<lb/>
雞行不在雞蟲之得失乃在于注目寒江倚山閣之時<lb/>
公麟畫陶潛歸去來兮圖不在于田園松菊乃在于臨<lb/>
清流處甫作茅屋為秋風所㧞嘆雖衾破屋漏非所恤<lb/>
而欲大庇天下寒士俱歡顔公麟作陽闗圖以離别慘<lb/>
恨為人之常情而設釣者于水濱忘形塊坐哀樂不闗<lb/>
其意其他種種類此唯覽者得之故創意處如吳生瀟<lb/>
灑處如王維謂華麗㑹人物可以對地獄變相龍眠山<lb/>
<pb n="KR3h0055_WYG_008-63a"/>
莊可以對輞川圖是也此皆摭前輩精絶處㑹之在己<lb/>
宜出塵表然所𫝊于世者甚多人人得以考究公麟初<lb/>
喜畫馬大率學韓幹畧有增損有道人教以不可習恐<lb/>
流入馬趣公麟悟其㫖更為道佛尤佳嘗寫騏驥院御<lb/>
馬如西域于闐所貢好頭赤錦膞騘之類寫貎至多至<lb/>
圉人懇請恐并為神物取去由是先以畫馬得名仕宦<lb/>
居京師十年不遊權貴門得休沐遇佳時則載酒出城<lb/>
拉同志二三人訪名園蔭林坐石臨水翛然終日當時<lb/>
<pb n="KR3h0055_WYG_008-63b"/>
富貴人欲得其筆跡者往往執禮願交而公麟靳固不<lb/>
荅至名人勝士則雖昧平生相與追逐不厭乗興落筆<lb/>
了無難色又畫古器如圭璧之類循名考實無有差謬<lb/>
從仕三十年未嘗一日忘山林故所畫皆其胷中所藴<lb/>
晩得痺疾呻吟之餘猶仰手畫被作落筆形勢家人戒<lb/>
之笑曰餘習未除不覺至此其篤好如此病少閒求畫<lb/>
者尚不已公麟嘆曰吾為畫如騷人賦詩吟詠性情而<lb/>
已奈何世人不察徒欲供玩好耶後作畫贈人往往薄<lb/>
<pb n="KR3h0055_WYG_008-64a"/>
著勸戒于其間與君平賣卜諭人以禍福使之為善同<lb/>
意歿後畫益難得至有厚以金帛購之者由是夤縁模<lb/>
倣偽以取利不深于畫者率受其欺然不能逃乎精鑒<lb/>
官至朝奉郎致仕卒于家至今四方士大夫稱之不名<lb/>
以字行又自號龍眠居士王安石取人慎許可與公麟<lb/>
相從于鍾山及其去也作四詩以送之頗被稱賞考公<lb/>
麟生平所長其文章則有建安風格書體則如晉宋閒<lb/>
人畫則追顧陸至于辨鐘鼎古器博文强識當世無與<lb/>
<pb n="KR3h0055_WYG_008-64b"/>
倫比頃時段義得玉璽來上衆未有能辨公麟先識之<lb/>
士論莫不歎服以沈于下僚不能聞達故止以畫稱今<lb/>
故詳載以明其出處云今御府所藏一百有七　寫大<lb/>
梵天像二　揭帝神像一　不動尊變相一　䕶法神<lb/>
像五　觀音像三　瑞佛像一　華嚴經相六　金剛<lb/>
經相一　維摩居士像一　無量夀佛像一　禪㑹圖<lb/>
一　釋迦佛像一　菩薩像一　寫摩耶夫人像一<lb/>
緇衣圖一　親近菩薩像二　寫王維看雲圖一　寫<lb/>
<pb n="KR3h0055_WYG_008-65a"/>
十國圖二　寫羲之書扇圖一　寫盧鴻草堂圖一<lb/>
寫王維歸嵩圖一　蔡琰還漢圖一　寫王維像一<lb/>
寫職貢圖二　山莊圖一　書裙圖一　歸去來兮圖<lb/>
二　陽闗圖一　四皓圍棊圖一　織錦囘文圖一<lb/>
女孝經相二　醉僧圖一　玉津訪石圖一　孝經相<lb/>
一　寫三石圖一　玻璃鑑圖一　寫生折枝花二<lb/>
杏花白鷴圖一　天育驃騎圖一　寫唐九馬圖一<lb/>
昭君出塞圖一　姑射圖一　五王醉歸圖一　豢龍<lb/>
<pb n="KR3h0055_WYG_008-65b"/>
氏圖一　寫玉蝴蝶圖一　御風真人圖一　遊騎圖<lb/>
一　小筆遊戲圖一　弄驕人馬圖一　習馬圖一<lb/>
二馬圖一　馬性圖一　寫韓幹馬圖二　調習人馬<lb/>
圖一　北岸贈行馬圖一　寫東丹王馬圖一　天馬<lb/>
圖一　人馬圖二　呈馬圖一　番騎圖一　九歌圖<lb/>
一　祖師𫝊法授衣圖一　彌陀觀音勢至像一　寫<lb/>
摩奴舍夫人像一　五星二十八宿像一　寫十大弟<lb/>
子像十　摹吳道元䕶法神像二　摹唐李昭道海岸<lb/>
<pb n="KR3h0055_WYG_008-66a"/>
圖一　摹吳道元四䕶法神像四　摹唐李昭道摘𤓰圖<lb/>
一　王安石定林蕭散圖一　丹霞訪龎居士圖一<lb/>
寫徐熙四面牡丹圖一　摹北域贊華蕃騎圖一<hi>宣和畫譜</hi>
盧摯題李伯時九歌圖　蒼龍駟車載初陽緑天浮春<lb/>
開八荒連蜷飛霧儼冠劍四三神君翼東皇桂醑盎烈<lb/>
蘭餚芳楹筵巫覡紛披猖瑤琴袗衣杳何許兩妃倚竹<lb/>
臨空江野烟顰翠九疑逺暮雲灑恨湘波涼冰夷闇投<lb/>
明月璣山鬼夜嘯猿猱悲長歌撫節懷楚纍遺音疎越<lb/>
<pb n="KR3h0055_WYG_008-66b"/>
知者稀築室賴有佳人期紫壇荷屋薜荔帷汀洲聊堪<lb/>
搴杜若怨公子兮悵忘歸恑毫慅墨含古色虎頭癡絶<lb/>
公麟追續騷未成今見畫忽欲輕舉超無為朝來目送<lb/>
秋雲飛<hi>元詩統</hi>
題元祐内廏五馬圖黃太史書其毛齒　五馬何翩翩<lb/>
瀟灑秋風前君王不好武芻粟飽豐年朝入閶闔門暮<lb/>
秣十二閑雄姿耀朝日滅没走飛烟顧盻增意氣羣龍<lb/>
戲芝田駿骨不得朽託兹書畫𫝊誇哉昭陵石嵗久當<lb/>
<pb n="KR3h0055_WYG_008-67a"/>
頽然<hi>松雪齋集</hi>
　李伯時蓮社圖後有李冲元上中記真蹟神品上上<lb/>
　今在董𤣥宰太史家此圖文徵仲先生有臨本藏于<lb/>
　其曾孫文起家<lb/>
文徵明䟦李龍眠孝經相　右龍眠居士李伯時所畫<lb/>
孝經一十八事盖摘其中入相者而圖之按畫譜所載<lb/>
御府伯時畫一百有七中有孝經相此卷盖宣和所藏<lb/>
然無當時印識而有紹興小璽豈南渡後又嘗入秘府<lb/>
<pb n="KR3h0055_WYG_008-67b"/>
耶伯時喜畫古賢故事每薄著訓戒則孝經相當非特<lb/>
一本此殆别本也伯時之畫論者謂出於顧陸張吳集<lb/>
衆善以為己有能自立意不蹈襲前人而陰法其要其<lb/>
成染精緻俗工或可學至于率畧簡易處終不及也此<lb/>
昔人定論余不容贅言若其文學人品在東坡山谷之<lb/>
閒而博學精識出劉貢父之上官京師數年不一迹權<lb/>
貴之門佳時勝日載酒出游坐石臨流翛然終日山谷<lb/>
謂其風流文雅不减古人而為畫所掩然而卒亦不能<lb/>
<pb n="KR3h0055_WYG_008-68a"/>
掩也<hi>甫田集</hi>
蘇軾書林次中所得李伯時歸去來陽闗二圖後二首<lb/>
不見何戡唱渭城舊人空數米嘉榮龍眠獨識殷勤處<lb/>
畫出陽闗意外聲　兩本新圖墨寶香尊前獨唱小秦<lb/>
王為君翻作歸來引不學陽闗空斷腸<hi>東坡全集</hi>
李伯時歸去來圖前有宋髙宗御題中閒薛紹彭逐段<lb/>
書陶辭且欵其後見之雲烟過眼録<hi>宋畫録</hi>
與李端叔　辱書并示伯時所畫地藏某本無此學安<lb/>
<pb n="KR3h0055_WYG_008-68b"/>
能知其所得于古者為誰何但知其為軼妙而造神能<lb/>
于道子之外探顧陸古意耳公與伯時想皆期我于度<lb/>
數之外故特相示耶冇近評吳畫百十字輒封呈并畫納上<hi>東坡手柬</hi>
董逌書李伯時縣霤山圗云伯時于畫天得也嘗<lb/>
以筆墨為游戲不立寸度放情蕩意遇物則畫初<lb/>
不計其妍媸得失至其成功則無遺恨毫髪此殆進技<lb/>
于道而天機自張者耶嘗作縣霤山圖遂畫其山林勝<lb/>
勢使人見面如在山中不假他求也嘗謂此山近延陵<lb/>
<pb n="KR3h0055_WYG_008-69a"/>
之茅山是洞庭西門潛通五嶽陳安世茅季偉嘗所游<lb/>
處昔許映叔元構舍于此而往來茅嶺之洞室者將求<lb/>
終焉其後聞伯時至龍舒不起考其地蓋潛通灊山而<lb/>
衡岳之舊也今觀此圖疑伯時出入其閒與郭氏爭勝<lb/>
可想而求也<hi>廣川畫䟦</hi>
韓退之云昔疏廣受二子辭位而去公卿祖道都門外<lb/>
車數百兩道路觀者多嘆息泣下漢史既𫝊其事後世<lb/>
工畫者又圖其迹至今昭人耳目赫赫如前日事龍眠<lb/>
<pb n="KR3h0055_WYG_008-69b"/>
居士嘗以陶靖節歸去來辭形之圖畫家寶戸𫝊人人<lb/>
想見其風彩二疏以知足去位元亮以違已棄官皆不<lb/>
為聲利所汩世外人也龍眠用意至到依辭造設若親<lb/>
見其事云政和二年九月望武林周邦彦䟦<hi>真蹟</hi>
王子慶號丹田所藏李伯時山陰圖許元度王逸少謝<lb/>
安石支道林四像並題小字是米老書縫有睿思東閣<lb/>
小璽幷米印上題南舒李伯時為襄陽米元章作下用<lb/>
公麟小印竒甚尾用紹興小璽䟦尾云米元章與伯時<lb/>
<pb n="KR3h0055_WYG_008-70a"/>
說許元度王逸少謝安石支道林當時同游山陰南唐<lb/>
顧閎中遂畫為山陰圖三吳老僧寶之莫肯𫝊借伯時<lb/>
率然弄筆隨元章所說想像作此瀟灑有山陰放浪之<lb/>
思元豐壬戌正月二十五日與何益之李公擇魏季通<lb/>
同觀李琮記　壬戌正月過山陽觀伯時作逈若神明<lb/>
頓還舊觀襄陽米芾一幅輕綃三尺闊百嵗丹青半塵<lb/>
脫誰將光景寫吳綾神彩森然動毫末臨卷嘆張芝落<lb/>
筆入妙思疎睂映朗目白玉無泥滓堂堂偉且長想見<lb/>
<pb n="KR3h0055_WYG_008-70b"/>
坦腹姿山陰道士鶴目龜趺多秀氣右領將軍蕭散精<lb/>
神一片雲東山太傅落落龍驤兼虎步潦倒支公窮骨<lb/>
零丁少道風仲殊述伯時為元章作山陰圖神情邁往<lb/>
令人顧接不暇今歸希文家宣和六年十二月十八日<lb/>
子楚師正同觀<hi>雲烟過眼録</hi>
庭堅頓首辱手書勤懇恵示知命舍弟簡札對之哀楚<lb/>
所留紙軸寫得令送大年兄弟畫恵崇九鹿崔白魚李<lb/>
宗成山水雖名品不髙皆非贋作也俟得暇題去東坡<lb/>
<pb n="KR3h0055_WYG_008-71a"/>
龍眠畫决定不是東坡畫竹多成林棘是其所短無一<lb/>
㸃俗氣是其所長此畫柔媚而俗惟枯木是丹陽髙述<lb/>
筆墨也龍眠畫髙似吳生為其行筆神妙此畫無筆故<lb/>
可知耳庭堅頓首敦禮祕校足下<hi>真跡</hi>
　米氏畫史自言收得李成畫扇為天下之冠因述宋<lb/>
　用臣語以證其竒𫝊聞董𤣥宰太史從長安中買一<lb/>
　團扇上有伯時西園雅集𤣥章蠅頭楷行記文極精<lb/>
　一時橐裝為澁二公識趣髙故賞鑒大都相類<lb/>
<pb n="KR3h0055_WYG_008-71b"/>
李伯時毘邪問疾圖　維摩大士身不有云何文殊來<lb/>
問疾惟其維摩身不有故能一念示于有惟其維摩未<lb/>
嘗病故感文殊來問疾不二法門共談演不在黙與非<lb/>
黙處三萬二千師子床恒河沙數香積國衆生重說不<lb/>
二門畫出人閒貝多葉若作畫與非畫見則有黙與非<lb/>
黙異當知未曾開展時維摩文殊嘗說法風花雲葉水<lb/>
重重琚公道人如是說　至大二年三月廿日枯木巖<lb/>
比丘行魁拜讚　一生只解彈人短自病元來不㑹醫<lb/>
<pb n="KR3h0055_WYG_008-72a"/>
非是曼殊來勘破從前敗闕少人知　慧雲沙門善慶<lb/>
　文殊領衆訪毘耶送語𫝊言意不差若謂病從痴愛<lb/>
起到頭難辨正中邪　承天比丘可了　文殊如是設<lb/>
問太煞老婆心維摩如是酬荅面皮厚多少撿㸃將來<lb/>
總未勦絶居士元非病文殊謾詰徵無人知此意特地<lb/>
覓圖形至順壬申秋吳城北山若舟　西域毘耶離城<lb/>
中有大長老無垢稱辨才神通得三昧　佛所䕶念人<lb/>
所敬以善方便在寢床似乎有病元非病　佛遣其徒<lb/>
<pb n="KR3h0055_WYG_008-72b"/>
往問疾皆曰不堪將此命某人某處被禪訶慚愧至今<lb/>
無可應文殊髙明承佛㫖珍重此行能報政散花<lb/>
天女花如法燈座鉢飯交相慶二士共坐談妙法月在<lb/>
于水像在鏡二士同來覲于佛一切國土皆清淨不知<lb/>
何年寫入圖想見心正筆亦正靚粧士女何足觀此卷<lb/>
宜尊為畫聖　老學菴居沙門餘澤天泉　淨名示疾<lb/>
毘耶室佛遣文殊發問端大地衆生如一子衆生病<lb/>
愈父孃安　虎丘本復拜書　濡首舌頭尖似鑽淨名<lb/>
<pb n="KR3h0055_WYG_008-73a"/>
心地曲如鉤二千三百年前事今日無言倚石樓　洪<lb/>
武十二年三月十六日知足山翁清濋　真病何憂不<lb/>
易治原來假病極難醫是真是假無人識惟有文殊一<lb/>
箇知　徑山心泰拜書　李龍眠作毘耶問疾圖其筆<lb/>
法真贋固有能辨之者前代諸碩師多著語于左中吳<lb/>
天民應上人得而藏焉一日出示復徵余志其後按經<lb/>
長者維摩詰方便饒益衆生現身有疾佛命諸弟子及<lb/>
諸菩薩往詣問疾皆述昔被訶辭不堪任逮妙徳之往<lb/>
<pb n="KR3h0055_WYG_008-73b"/>
八千菩薩五百聲聞百千天人悉隨從圍繞今圖為菩<lb/>
薩聲聞天人等像者雖為數不當意近之矣又經言摩<lb/>
詰以文殊與衆俱來空其室内唯置一床今圖居士被<lb/>
帔服執麈尾偃息倚臥者是已而文殊與衆初未有所<lb/>
坐也及身子懷念淨名始現神力于須彌相世界得髙<lb/>
廣座三萬二千妙徳與菩薩吳道者皆就坐其始行菩<lb/>
薩諸聲聞禮之方昇今圖維妙徳寶冠纓絡據髙座餘<lb/>
皆不預焉豈以其賔主問答時表異之耶然皆意匠經<lb/>
<pb n="KR3h0055_WYG_008-74a"/>
營不必考索求合于彼其淨名床頭曵銖衣手散花者<lb/>
蓋天女也教部中謂當座訶有禮座去華等是已彈斥<lb/>
之功于斯為盛若夫芥納須彌毛吞鉅海不思議解脫<lb/>
妙用未易一二殫述其所談不二法門則三十一菩薩<lb/>
以有言談于無言文殊以無言談于無言淨名以無言<lb/>
談無言要皆說而常黙黙而常說苟不達寂照之道者<lb/>
未足與議也天民能求之于是豈真圖像之為貴文字<lb/>
以為疣贅者哉時洪武甲子仲秋下浣㑹稽溥洽在吳<lb/>
<pb n="KR3h0055_WYG_008-74b"/>
門雨華堂寫　李伯時維摩說不二法圖余曾見之項<lb/>
氏已三十餘年矣今日重展于蘓門舟次一彈指頃無<lb/>
去來今謂是耶董其昌觀丙辰夏<hi>真跡</hi>
　維摩法說圖晉顧陸唐閻吳皆有之此卷係李伯時<lb/>
　真跡筆法深沉鋒鍔都斂故賞識者希檇李項氏舊<lb/>
　購此卷乃吳僧應天民故物僅有漢中趙氏鄭氏等<lb/>
　印勝國九僧題䟦伯時初無印欵為妄人蛇足被識<lb/>
　者看破反增真畫之累<lb/>
<pb n="KR3h0055_WYG_008-75a"/>
　伯時維摩詰所說經相在項氏有釋行魁暨溥洽等<lb/>
　九䟦其鐵線描法尤異不類番王禮佛行筆乃釋天<lb/>
　民故物今歸余家<lb/>
　趙子昻佛母圖全學李伯時維摩說法像行筆古雅<lb/>
　而逸趣過之後有錢舜舉鄧善之文徵仲王元美汪<lb/>
　伯玉五䟦乃莫雲卿故物也今在新都江氏　又見<lb/>
　劉之印畫維摩說法圖立軸紙本大著色全師李伯<lb/>
　時亦良史也<lb/>
<pb n="KR3h0055_WYG_008-75b"/>
右奚人習馬見李王煜閣中集爾雅兩目白為魚杜子<lb/>
贊備道之頃楊直講家藏翰馬様十八疋此第二名師<lb/>
子驄公麟𫝊寶自先子于皇祐閒得之鄉人馬忠肅亮<lb/>
家在江南時已無四足今繆補之强虧電雹之資而一<lb/>
日天地亦不害于胸臆凝神之賞當能之元祐五年北<lb/>
岸魚樂軒題　紹聖丙子伯時為予摹韓馬後為王彦<lb/>
舟取去又在此馬後七年也王元規所得劉景文家紫<lb/>
燕亦名世之畫又敗其足豈圉人太僕為祟乎二畫真<lb/>
<pb n="KR3h0055_WYG_008-76a"/>
跡後皆入宣和御府今悉從胡塵北去痛哉紹興甲寅<lb/>
七夕後一日空青老人曾紆公巻題　安陽韓純彦師<lb/>
質嘗觀　翟伯夀米元暉紹興丙辰季夏十二日同觀<lb/>
　朝議大夫王公年文嘗以商時銅尊贈伯時伯時戲<lb/>
為此以報其贈余書讚六月望日金陵李囘少愚題<hi>真蹟</hi>
石鼎聨句八段畫一卷照韓文序一則文一段畫李龍<lb/>
眠畫以為圖晉陵胡綰敦約書紹興庚辰嵗三日<hi>真蹟</hi>
摹唐閻立本春秋列國貞女像楚武王鄧曼二國之使<lb/>
<pb n="KR3h0055_WYG_008-76b"/>
衛懿公許穆夫人母許穆夫人趙括括母趙孝成王<lb/>
右龍眠居士摹列國女圖曲盡其妙信乎非閻令不能<lb/>
作非伯時不能摹也嗚呼唐人逺矣得見如伯時者斯<lb/>
可矣吳寛　黃伯思列女圖云自密康公母至趙括母<lb/>
凡十五圖考于劉向𫝊所讀仁智一巻也此三圖亦止<lb/>
于趙括母當是逸其前十二圖耳珮服古則行筆遒潤<lb/>
不施鉛丹而光彩動人信藝苑之雄也相傳為伯時所<lb/>
摹可謂能與閻相𫝊神衡山文徵明題<hi>真蹟</hi>
<pb n="KR3h0055_WYG_008-77a"/>
吳說傅朋為宋小楷第一世亦不𫝊余曰古人亦自有<lb/>
不幸雖然安知非幸乎古之書畫有名無跡者定多幸<lb/>
耳若其流𫝊後人撿㸃未有已也<hi>妮古録</hi>
吳說字傅朋錢唐人髙宗謂紹興以來雜書游絲惟錢<lb/>
塘吳說說知信州日朝辭上謂曰朕於大字每以自慊<lb/>
卿書九里松牌甚佳向自書易之殊不迨卿所書當令<lb/>
仍舊是日降㫖俾根尋舊牌所在說之見重於髙宗如<lb/>
此<hi>書史㑹要</hi>
<pb n="KR3h0055_WYG_008-77b"/>
　　蘇　軾<lb/>
　東坡書法髙妙一時衣被天下識者謂其或似顔魯<lb/>
　公亦似徐季海而尤為涪翁之所歎賞郡城王氏舊<lb/>
　藏養生論真蹟不惟結搆穏密姿態横生更兼收藏<lb/>
　得地紙墨如新神物也厥後髙宗曾臨一本在吳伯<lb/>
　度家見陳仲醇妮古録<lb/>
書初無意于佳乃佳耳草書雖是積學乃成然要是出<lb/>
于欲速古人云匆匆不及草書此語非是若匆匆不及<lb/>
<pb n="KR3h0055_WYG_008-78a"/>
乃是平時亦有意學此弊之極遂至于周越仲翼無足<lb/>
怪者吾書雖不甚佳然自出新意不踐古人是一快也<lb/>
<hi>東坡題䟦</hi>
　余嘗見宋人書評極稱坡公草聖恨少見之千文雖<lb/>
　極變幻不作牛鬼蛇神尤可喜<lb/>
　王氏世藏坡翁小楷芙蓉城詩真蹟神品上上蓋得<lb/>
　之嚴分宜家筆意姿媚可喜與吾家乞居帖絶不類<lb/>
　或云徐氏小楷金剛經項氏小本表忠觀碑真蹟庶<lb/>
<pb n="KR3h0055_WYG_008-78b"/>
　幾近之然未及見<hi>長元按此條當在芙蓉城詩後</hi>
吳寛䟦東坡離騷經墨蹟　予嘗見東坡所書九歌于<lb/>
吳中今復從憲副夏公見此筆意尤覺老硬然東坡所<lb/>
為惓惓于正則者疑皆在黃恵瓊儋時書觀者必能㑹<lb/>
此意于紙墨閒也而其後嵗月名氏皆不著豈常所謂<lb/>
多難畏人者耶<hi>家藏集</hi>
僕書作意便髣髴蔡君謨稍得意則似楊風子<lb/>
更放則似言法華矣昨見歐陽叔弼云余書大<lb/>
<pb n="KR3h0055_WYG_008-79a"/>
似李北海蔡亦自覺其如此或以為似徐浩書<lb/>
者非也<lb/>
恵州帖跋　余謫居恵州子由在髙安各以一<lb/>
子自隨餘分寓許昌宜興嶺海隔絶諸子不聞<lb/>
余耗憂愁無聊蘓州定慧院學佛者卓契順謂<lb/>
邁曰子何憂之甚恵州不在天上行即到耳當為<lb/>
子持書問之紹聖二年三月二日契順涉江渡嶺<lb/>
徒行露宿僵走瘴霧黧面繭足以至恵州得書<lb/>
<pb n="KR3h0055_WYG_008-79b"/>
逕還予問其所求答曰契順惟無所求故來恵州<lb/>
若有求者當走都下矣苦問不已乃曰昔蔡明逺<lb/>
鄱陽一校耳顔魯公絶糧江淮之間明逺載米周<lb/>
之魯公憐其意遺以尺書天下至今知有明逺也<lb/>
今契順雖無米與公然區區萬里之懃倘可援明<lb/>
逺例得數字乎予欣然許之獨愧名節之重字<lb/>
畫之妙不逮魯公故為書淵明歸去來辭以遺<lb/>
之庶幾契順托此文以不朽也東坡居士題<hi>並東</hi>
<pb n="KR3h0055_WYG_008-80a"/>
<hi>坡題跋</hi>
蘓公長年書筆力豪放兼李邕徐浩之所長士大夫乃<lb/>
以為不如少時書此陽春白雪難為和者耶<hi>山谷集</hi>
題歐陽佃夫所收東坡大字卷尾　東坡先生常自比<lb/>
于顔魯公以余考之絶長補短兩公皆一代偉人也至<lb/>
于行草正書風氣皆畧相似嘗為余臨與蔡明逺委曲<lb/>
祭兄濠州刺史及姪季明文論魚軍容坐次書乞脯天<lb/>
氣殊未佳帖皆逼真也此一巻字形如東方朔畫贊俗<lb/>
<pb n="KR3h0055_WYG_008-80b"/>
子喜妄譏評故具之<hi>山谷題䟦</hi>
予撰寶月塔銘用澄心堂紙鼠鬚筆李廷珪墨皆一代<lb/>
之選也丹師不逺萬里來求銘予亦不辜其意紹聖三<lb/>
年正月十三日東坡老人書<hi>塔銘小字如季海得意時書書雖工拙在人要須年</hi>
<hi>髙手硬心意閑澹乃入微耳庭堅題</hi>
　東坡與寶月書大藏經碑别本小行書妙是罪廢後<lb/>
　作詳具公與寶月柬中<lb/>
䟦東坡書帖後　蘓翰林用宣城諸葛齊鋒筆作字踈<lb/>
<pb n="KR3h0055_WYG_008-81a"/>
疎密密隨意緩急而字間姸媚百出古來以文章名重<lb/>
天下例不工書所以子瞻翰墨尤為世人所重今日市<lb/>
人持之以得善價百餘年後想見其風流餘韻當萬金<lb/>
購藏耳廬州李伯時近作子瞻按藤杖坐盤石極似其<lb/>
醉時意態此紙妙天下可乞伯時作一子瞻像吾輩聚<lb/>
㑹時開置席上如見其人亦一佳事<hi>山谷題䟦</hi>
東坡與孫子思云過辱枉顧知事務冗廹不敢久留語<lb/>
紙軸納去餘空紙兩幅留與五百年後人䟦尾也呵呵<lb/>
<pb n="KR3h0055_WYG_008-81b"/>
耘叟詩亦佳<hi>東坡集</hi>
東坡與子由論書云吾雖不學書曉書莫如我苟能通<lb/>
其意嘗謂不學可故其子叔黨䟦公書云吾先君子豈<lb/>
以書自名哉特以其至大至剛之氣發于胸中而應之<lb/>
以手故不見有刻畫嫵媚之態而端冕章甫若有不可<lb/>
犯之色少年喜二王書晚乃喜顔平原故時有二家風<lb/>
氣俗子不知妄謂學徐浩陋矣觀此則知初未嘗規規<lb/>
然出于翰墨積習也<hi>詩話緫龜</hi>
<pb n="KR3h0055_WYG_008-82a"/>
王右軍本學衛夫人其後遂妙天下所謂風斯在下也<lb/>
東坡書本出顔魯公其後遂自名家所謂青出于藍也<lb/>
<hi>蘓長公外紀</hi>
山谷題萬松亭額篆書東坡手畫一樂工又作樂語題之<lb/>
漢𨽻書二公卻又能篆𨽻也<hi>妮古錄</hi>
東坡云遇天色明暖筆硯和暢便宜作草書數紙非獨<lb/>
以適吾意亦使百年之後與我同病者有發之也張長<lb/>
史懷素得草書三昧聖宋文物之盛未有嗣之惟君謨<lb/>
<pb n="KR3h0055_WYG_008-82b"/>
頗有法度然而未放心與東坡相上下耳<hi>曲洧舊聞</hi>
東坡與錢濟明云嶺南家家造酒近得一桂酒法釀成<lb/>
不减王晉卿家碧香亦謫居一喜事也有一頌親作小<lb/>
字録成切勿示人千萬千萬<lb/>
東坡與劉器之云志仲本以烏絲欄求某録雜詩耳某<lb/>
自出意欲與冩廣成子解篇舟中熱倦遂亡之然此意<lb/>
終在也豈可食言哉病不能作志仲書乞封此紙去<hi>並東</hi>
<hi>坡集</hi>
<pb n="KR3h0055_WYG_008-83a"/>
余為兒時于彭門冦鈞國家見其先世所藏李廷珪下<lb/>
至潘谷十三家墨斷珪殘璧燦然滿目其廷珪小挺嵗<lb/>
久不見膠彩而書于紙閒視之其黑皆非餘墨所及東<lb/>
坡先生臨郡日取試之為書杜詩十三篇各于篇下書<lb/>
墨工姓名因第其品次云<hi>春渚紀聞</hi>
　東坡書是王僧䖍而歴代評者謂學徐浩政不知浩<lb/>
　故僧䖍衣鉢耳東坡草亦學長沙今傳醉翁亭未必<lb/>
　是真六一居士琴操得之<lb/>
<pb n="KR3h0055_WYG_008-83b"/>
巴蜀自古多竒士獨不聞善書者自老坡始<hi>妮古録</hi>
周必大題張志寧所藏東坡畫云蘓文忠公詩云空腸<lb/>
得酒芒角出肝肺槎牙生竹石森然欲作不可留寫向<lb/>
君家雪色碧英氣自然乃可貴重五日一石豈知此耶<lb/>
慶元二年十二月旦<hi>平園續稿</hi>
蘓公書蚤學徐季海極瘦勁可喜晚更出入顔平原李<lb/>
北海漸成豐肥頗來墨豬之誚相去如出二人也<lb/>
山谷評東坡書云早年用意精到不及老大漸近自然<lb/>
<pb n="KR3h0055_WYG_008-84a"/>
其彭城以前猶可偽至黃州後掣筆極有力可望而知<lb/>
真贋也後之學公書者以是言求之思過半矣<hi>蘇長公外紀</hi>
與耘老手柬　今日無别事舟中十指如懸搥適有人<lb/>
致佳酒遂獨取一杯醺然徑醉念賈處士貧甚無以慰<lb/>
其意乃為作怪石古木一紙每遇饑時輒以開看還能<lb/>
飽人否若吳興有好事者能為君月致米三石酒三斛<lb/>
終君之世者便以贈之不爾令雙荷葉收掌須添丁長<lb/>
以付之也<hi>尺牘清裁</hi>
<pb n="KR3h0055_WYG_008-84b"/>
題東坡竹石　石潤竹勁佳筆也恨不得李伯時發揮<lb/>
耳<hi>山谷題䟦</hi>
東坡先生文章翰墨照耀千古復能留心墨戲作墨竹<lb/>
師文與可枯木竒石時出新意僕平生見其謫黃州時<lb/>
于路途民家雞栖豕牢閒有藂竹木石因圖其狀作木<lb/>
葉亦細紋其縷及在祕監見拳石老檜巨壑海松二幅<lb/>
竒怪之甚墨竹凡見十四巻大抵寫意不求形似僕曾<lb/>
收枯木竹石圖上有元章一詩今為道士黃可玉所有<lb/>
<pb n="KR3h0055_WYG_008-85a"/>
矣亦竒品也<hi>畫鑒</hi>
東坡枯木踈竹圖　此圖王睂叟真人所藏也東坡先<lb/>
生用松煤作古木拙而勁疎竹老而活政所謂美人為<lb/>
破顔恰似腰肢裊此圖亦同此意真佳作也髙昌正臣<lb/>
舊有東坡墨竹圖一軸與此豈同時作者其向背位置<lb/>
若合璧然真人因輟此以贈正臣神物㑹合各自有時<lb/>
其是之謂乎奎章閣學士院鑒書博士柯九思書于錫<lb/>
訓堂<hi>真蹟</hi>
<pb n="KR3h0055_WYG_008-85b"/>
東坡墨竹圖　右東坡先生蘇文忠公墨竹圖墨竹聖<lb/>
于文湖州文忠親得其𫝊故湖州嘗云吾墨竹一派近<lb/>
在彭城然文忠亦少變其法文忠云竹何嘗節節而生<lb/>
故其墨竹自下一筆而上然後㸃綴而成節自為得造<lb/>
化生意今此圖政合此論余家亦藏蘇竹一幅臨摹數<lb/>
百過雖得其彷彿終莫能及也觀此圖令人起敬　奎<lb/>
章閣學士院鑒書博士柯九思識于髙昌正臣之芳雲<lb/>
軒<hi>真跡</hi>
<pb n="KR3h0055_WYG_008-86a"/>
東坡先生真贊　子瞻堂堂出于峨睂司馬班揚金馬<lb/>
石渠閱士如牆上前論事釋之馮唐言語以為階而投<lb/>
諸雲夢之黃東坡之酒赤壁之笛嬉笑怒罵皆成文章<lb/>
解羈而歸紫微玉堂子瞻之徳未變于初爾而名之曰<lb/>
元祐之黨放之珠厓儋耳方其金馬石渠不自知其東<lb/>
坡赤壁也及其東坡赤壁不自意其紫微玉堂也及其<lb/>
紫微玉堂不自知其珠厓儋耳也九州四海知有東坡<lb/>
東坡歸矣民笑且歌一日不朝其閒容戈至其一丘一<lb/>
<pb n="KR3h0055_WYG_008-86b"/>
壑則無如此道人何<hi>黃先生豫章集</hi>
釋氏應夭民禪誦之餘留心書畫亦慧辯此山流也所<lb/>
藏龍眠白描維摩說法圖皆無上妙迹而不為世所共<lb/>
知頗相類余故並收之以俟真賞者詳定焉天民住治<lb/>
平寺搆松雲少隠以藏名而余真本為之記<hi>此條應補李公麟名</hi>
<hi>下長元識</hi>
　<lb/>
　清河書畫舫卷八下<lb/>
</p>
<p>
</p>
  </div>
</body>
</text>
</TEI>
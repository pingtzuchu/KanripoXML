<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清河書畫舫卷十二上</head> <lb/>
    <p>
<pb n="KR3h0055_WYG_012-1a"/>
欽定四庫全書<lb/>
　清河書畫舫卷十二上<lb/>
　　　　　　　　　　　　　明　張丑　撰<lb/>
　明<lb/>
　　劉珏<lb/>
　　　夏雲欲雨圖　葑溪草堂圖<hi>附杜東原友松圖</hi>
　黄淳父藏劉廷美僉憲夏雲欲雨圖上有沈啟南徴<lb/>
　君題詠足稱真蹟逸品上上葢雲山月嶠曉烟暮靄<lb/>
<pb n="KR3h0055_WYG_012-1b"/>
　雨弄晴晴欲雨古今畫流所難非若晴巒雪嶺瀟灑<lb/>
　風林淋漓雨榭猶可縱筆而成者也今廷美之為此<lb/>
　圖也不特上掩仲珪足可比肩北苑且啟南長謌言<lb/>
　言金玉字字珠璣真是詩中畫畫中詩較之家藏放<lb/>
　鶴圖相去何啻倍蓰耶<lb/>
　近聞完菴後人世傳公畫小洞庭袖卷清逸動人名<lb/>
　公題詠極多未及見云<lb/>
劉西臺臨梅道人夏雲欲雨圖　完菴再世梅花菴官<lb/>
<pb n="KR3h0055_WYG_012-2a"/>
亷特于山水貪記搨此圖梅妙品奉常寶蓄金惟南假<lb/>
歸洞庭小石室終日黙對心如憨心開手應遂捉筆水<lb/>
墨用事空青藍天光慘澹雲鬱勃山影明滅雨意含重<lb/>
巒㳫巘擁濕潤逺岫細瑣多杉枏飛淙迸壑勢莫抝梁<lb/>
圯跨怒森猶監人家雜住映深塢林蹊互接迷隂嵐梅<lb/>
菴如在當嘆息逼人咄咄夫何慚有如明月映秋水水<lb/>
月渾合光相涵此圖傳世人共保未特珍重宜子男我<lb/>
因題句感夙昔物是人非懷莫堪右原本為夏雲欲雨<lb/>
<pb n="KR3h0055_WYG_012-2b"/>
圖實出梅花道人之筆夙蓄夏太常所劉完菴僉憲假<lb/>
臨幾月始就緒當時示予為之嘆賞奪真僉憲公亦自<lb/>
珍愛僉憲既觀化其孫傳知先生所惜益加敬焉因索<lb/>
予疏其所自云𢎞治乙丑三月修禊日沈周題<hi>真跡</hi>
　近見孟端小幅極精題云前山後山蒼翠深大樹小<lb/>
　樹寒蕭森不知何處打魚者日暮泊船溪水隂好事<lb/>
　者規為完菴劉珏之作雅士亦有信之者鑒定之難<lb/>
　如此<lb/>
<pb n="KR3h0055_WYG_012-3a"/>
　劉僉憲畫本當以韓氏葑溪草堂十景為第一<hi>原係知菴</hi>
　<hi>故物徐天全而下賦詠者十餘人文徴仲冇跋</hi>絶細而饒氣韻筆意在元人<lb/>
　之上葢出董北苑也<hi>畫以虚和蕭散為上故鑒家極尚綿裏針法而筋骨怒張者弗</hi>
　<hi>取也</hi>
　廷美秋山水閣一軸在予家按題為東禪寺福公作<lb/>
　詩文書畫皆精足稱四美具也又見廷美夜景小幀<lb/>
　筆法尤精題云中秋對月思親圖成化戊子彭城劉<lb/>
　珏畫相傳寫贈沈啟南者今在顧氏二畫堪為伯仲<lb/>
<pb n="KR3h0055_WYG_012-3b"/>
　<hi>皇明書畫如林紀之則不可勝紀余采其冠絶者著于篇</hi>
題劉完菴山水青李來禽寫未閒又將墨法畫溪山疎<lb/>
雲古木蒼蒼筆猶出龍跳虎卧閒<hi>石田詩集</hi>
　劉珏廷美以書畫顯天順間同時杜瓊徐有貞馬愈<lb/>
　沈貞吉恒吉祝允明王寵並能寫山近世莫及瓊字<lb/>
　用嘉博雅清修人倫師表其畫本世頗有之源出沈<lb/>
　遇而麗遒過人品在徐賁陳惟允之下其丹崖碧嶂<lb/>
　圖絶勝有貞字元玉以復辟勲封武功伯山水清勁<lb/>
<pb n="KR3h0055_WYG_012-4a"/>
　不凡馬愈字抑之亦第進士書法清勁畫登逸品貞<lb/>
　吉乃啟南世父畫師董源可亞劉廷美其弟恒吉為<lb/>
　張浩彥廣之壻所謂同齋先生者也畫更虚和瀟洒<lb/>
　不在宋元諸賢下苐其遺跡絶少故不為世所知余<lb/>
　僅見其勝感八景一冊描寫入妙宜乎百谷徵士之<lb/>
　嘆服也　吾吳士氣畫本啟南之後祝希哲嘗臨小<lb/>
　米雲山卷本身上有自跋極可玩又王履吉蚤嵗頗<lb/>
　弄筆作水墨山林亦妙品也<lb/>
<pb n="KR3h0055_WYG_012-4b"/>
　又按劉公完菴集中題月舟上人所藏沈絸菴同齋<lb/>
　父子詩畫云爐烟僧舍坐遲遲共羨詩翁出語奇方<lb/>
　外有山棲惠遠人間無處覔鍾期千金舊紙丹青在<lb/>
　一片閑情父子知為問能言遼海鶴歸來城郭定何<lb/>
　如詳味此詩可見啟南畫品入神淵源葢有自也<lb/>
　傳聞絸菴之父曰蘭坡者尤能鑒賞書畫游心藝苑<lb/>
　王蒙叔明嘗寫新圖贈之又石田書畫之所從出也<lb/>
　<hi>徐賁蜀山圖林泉髙逸圖在湯氏</hi>
<pb n="KR3h0055_WYG_012-5a"/>
杜東原友松圖　虬髯燕頷總堪憐嵗久交情似漆堅<lb/>
都尉不驕能刮目大夫雖老是忘年笑迎髙葢疎簾外<lb/>
坐挹清風短榻前昨夜分明來入夢公侯自此有超遷<lb/>
　劉珏　聊把畫圖為苑囿更將吟韻當笙歌就隂息<lb/>
影甘終老曝日餘誠空自多　予嘉靖戊戌進士庚子<lb/>
授處郡節推踰四載以急缺被召召檄既至當途者憾<lb/>
予不能曲為承順故尼其行凡六閲月始得離任考選<lb/>
愆期類補刑屬既而以便養陳情改南兵歴職方武庫<lb/>
<pb n="KR3h0055_WYG_012-5b"/>
車駕三署年資積累甲寅拜九江之命則科第十有七<lb/>
年矣守郡六載入覲者再事竣類轉福建憲副嵗在己<lb/>
未科第凡二十有二年矣初補清軍協堂缺未蒞任旋<lb/>
改福州兵備舊福寧一道兼制福興泉三郡氣勢聨絡<lb/>
既三分鼎峙肝膽楚越矣二道離省稍遠猶得各自專<lb/>
制惟福州分道建治省城兵將俱軍門統之號曰標下<lb/>
軍門遣將發兵道惟授成擁虚而已雖時或建白亦謾<lb/>
不加省且目為紛紛多事平居不得一有所為有事則<lb/>
<pb n="KR3h0055_WYG_012-6a"/>
出兵將俱非素統未免倉皇失措又日與倭冦對壘從<lb/>
事踰年而敕寢閣不下責重而權輕將驕而兵惰城社<lb/>
憑依事多掣肘坐是力自䇿不前指使論列才非軍旅<lb/>
難任保障銓曹題覆素履雖慎振作未聞俱宜調簡是<lb/>
皆有曲全之意也有司欽遵明旨親知每為勸駕予謝<lb/>
之曰燭之武云臣之少也尚不如人予今老矣無能為<lb/>
也六載以來百念俱灰日惟就隂息影待盡餘生而已<lb/>
又拙于治生拮据湫隘居無隙地可以舒眺偶展小景<lb/>
<pb n="KR3h0055_WYG_012-6b"/>
臺榭參差山林掩暎恍然置身其間而與二三野老相<lb/>
遇自笑真成畫餅矣竊自念兄弟頡頏科第叨冒臺省<lb/>
無補清明之治而今老于菟裘嵗時惟北望嵩祝而芹<lb/>
曝莫獻已矣已矣聞昔愚公懲太行王屋之塞欲徙之<lb/>
渤海之尾荷畚運土石寒暑易節一返年且九十矣或<lb/>
謂之曰汝以殘年餘力曽不能毁山之一毛其如土石<lb/>
何愚公曰吾之後有子子又生孫子而又子孫而又孫<lb/>
子子孫孫無窮匱也予老矣已矣已矣庶幾子子孫孫<lb/>
<pb n="KR3h0055_WYG_012-7a"/>
如愚公之言哉嘉靖乙丑三月上巳安里散人題跋<lb/>
此吾吳先達杜東原先生之筆也先生名瓊字用嘉有<lb/>
隠操善畫詩與文皆稱能在景泰天順間傳斯文之脉<lb/>
至于今而始大其行誼不苟尤為人所重故當時得其<lb/>
片楮隻字經其標識家有筆蹟必良士善門也豈特直<lb/>
以藝名哉今觀此卷拙逸相半意趣超絶有非凡俗可<lb/>
儷玉芝兄得而襲藏之葢有為也若今紈綺輩隨時髙<lb/>
下因輒少之孰知其源流之自乎間委作跋乃為表之<lb/>
<pb n="KR3h0055_WYG_012-7b"/>
同時有劉秋官名珏沈徵君名貞吉恒吉馬清癡名愈<lb/>
陳醒庵名寛皆善畫名品相同而有陳季昭名暹者則<lb/>
不及諸公　隆慶己巳仲秋五日五峰山人文伯仁書<lb/>
　東原先生為其姊丈魏友松寫號圖當有詩不知何<lb/>
縁脱落尚賴劉完菴長句具存足稱藝林雙璧也嘉靖<lb/>
乙丑幸為大父約之府君所購跋其後以自况大父没<lb/>
而此卷軼去隆慶己巳歸之玉芝生伏讀文五峰題識<lb/>
雖能闡發爾時諸名家畫品惜乎失叙圖贈友松一節<lb/>
<pb n="KR3h0055_WYG_012-8a"/>
猶是未闚前人用意之妙故為補書于末時萬厯己酉<lb/>
嵗十月晦日寓吳門慶雲里張丑獲于常賣舖中篝燈<lb/>
録藏以志之<hi>真跡</hi>
　　沈周<lb/>
　　　仙山樓閣圖<hi>一名天繪樓圖</hi>　荷香亭圖　春山欲雨<lb/>
　　　圖　贈吳文定公行長卷　西園八詠冊　傚<lb/>
　　　十六名家山水巨冊　洞庭秋霽大幅　東庄<lb/>
　　　圖　大設色秋山閑適圖長卷<hi>原名春草堂圖</hi>
<pb n="KR3h0055_WYG_012-8b"/>
　　　　<hi>附山文徵明山靜日長圖小江山清霽圖傳關  積雪圖  層樓圖    楷古本水滸</hi>
　　　　<hi>全部</hi>
　石田少時畫本不過盈尺小景至四十外始拓為巨<lb/>
　幅粗株大葉草草而成欈李項氏藏翁荷香亭卷樹<lb/>
　石屋宇最為精細秀潤乃是早嵗之筆然遠不及蔡<lb/>
　氏仙山樓閣卷也葢仙山乃翁盛年所作據自跋云<lb/>
　此卷留心二年始就緒其間千山萬樹寸屋分人各<lb/>
　有生態比荷香亭卷尤覺細潤而筆力又極蒼古足<lb/>
<pb n="KR3h0055_WYG_012-9a"/>
　稱集大成手求之唐宋名卷目中罕儔真可雄視一<lb/>
　世<lb/>
仙山樓閣圖　天繪樓　吳奕篆山水之作本畫而有<lb/>
之其來尚矣山水無有定形隨筆之及而已耳然亦在<lb/>
人運致也余作畫特游戲此卷留心二年始就緒觀者<lb/>
自能知其工拙　沈周　成化己亥秋啟南客游洞庭<lb/>
乃不鄙而主我相叙懽甚比歸寫仙山樓閣卷見寄展<lb/>
玩之筆法精妙墨暈神奇可使前無古後無今真啟南<lb/>
<pb n="KR3h0055_WYG_012-9b"/>
平生第一傑作也子孫其善藏之吾家樓居藉此可垂<lb/>
不朽矣蔡蒙時中父識　江南之奇縹緲峰蔡子落落<lb/>
居其中明蟾滉漾白玉汞初日錯落金芙蓉一樓領畧<lb/>
足人傑萬象描摹由化工當年摩詰在何許短句拙訥<lb/>
輸神功　鄉貢進士祝允明　秋登縹緲峰宿蔡氏天<lb/>
繪樓獲觀石田畫卷因題　洞庭吞萬頃縹緲宅羣仙<lb/>
漫叟身全散凭虚喜欲顛解衣坐盤礴攜手互攀縁晚<lb/>
霽千林白秋晴萬壑鮮烟霞謝公屐虹月米家船步步<lb/>
<pb n="KR3h0055_WYG_012-10a"/>
超三界登登上九天隂晴景多變吳越望無邊商皓風<lb/>
千古<hi>四皓俱隠此山</hi>雲樵老一㕓陟觀酬宿願題品入吟篇婚<lb/>
嫁他年畢名區許獨專　練水張意　余賦性庸下凡<lb/>
人間世所尚走馬鬭雞投壺蹋踘五木六博吹簫度曲<lb/>
等伎一切不求甚解竊喜登眺佳山水孤步遐逝以自<lb/>
娛時或焚香危坐則校勘典籍頗極深沈之思而尤癖<lb/>
于書畫聞有名蹟舊物百計請觀而後已久之見聞日<lb/>
廣知識日開始知我明以書畫名家者稱沈<hi>周</hi>祝<hi>允明</hi>
<pb n="KR3h0055_WYG_012-10b"/>
以詩文名家者稱徐<hi>禎卿</hi>王<hi>世貞</hi>苐恨生也晚弗獲親炙沈<lb/>
祝徐三公之耿光僅僅一識王弇州丼于是㝠搜遠覽<lb/>
由博反約文采則服膺子長聲詩則沈酣子美書法則<lb/>
夢寐逸少並是集大成手所當畢世揣摩晝日三接者<lb/>
也獨于畫品醉心山水一門若仙佛若神鬼若花卉若<lb/>
翎毛若虎豹牛馬若麟介昆蟲葢絶不喜之妄謂古人<lb/>
中斷以王維為開山第一祖别派則道元鴻一鄭䖍張<lb/>
璪大小李<hi>思訓昭道</hi>一變而為荆<hi>浩/</hi>關<hi>仝/</hi>董<hi>源/</hi>巨<hi>僧巨然</hi>米氏<lb/>
<pb n="KR3h0055_WYG_012-11a"/>
父子<hi>芾友仁</hi>再變而為范<hi>寛/</hi>張<hi>擇/端</hi>燕<hi>肅/</hi>趙<hi>伯/駒</hi>王<hi>詵/</hi>劉<hi>松年</hi>馬<lb/>
<hi>遠</hi>夏<hi>珪/</hi>三李<hi>成公/麟唐</hi>二郭<hi>忠恕/熙</hi>三變而為鷗波<hi>趙孟頫</hi>房山<lb/>
<hi>髙克恭</hi>大癡<hi>黄公/望</hi>黄鶴<hi>王/䝉</hi>梅道人<hi>吳/鎮</hi>清閟閣主<hi>倪瓚</hi>此三十<lb/>
二人者雖翩翩各自成家求其兼綜條貫巨細靡遺則<lb/>
未有若啟南翁之集大成者也翁雖富丘壑妙㸃染乎<lb/>
然以名重三吳聲遍九野當年騷人雅士請乞殆無虚<lb/>
日翁一一應之而不及盡所長坐間筆落如飛紙散如<lb/>
雨其為殘山剩水粗株大葉者以千萬計待求刻意苦<lb/>
<pb n="KR3h0055_WYG_012-11b"/>
心窮神臻化之作百無一二也乃評者之言曰啟南畫<lb/>
品近元其老筆逸趣可使董巨聨鑣黄王並轡至于妍<lb/>
媚精緻恐非所長嗚呼噫嘻是未覩翁之大全者也豈<lb/>
為通人之論耶翁于歴代畫學無不匠心師古淋漓酣<lb/>
暢故其寄之縑素者遇合作處頓令徃哲無色而謂不<lb/>
能追蹤唐宋吾不信矣相傳翁當盛年曽為蔡時中寫<lb/>
仙山樓閣而名益著即此卷是也時中名蒙吳邑西洞<lb/>
庭人以貢入太學積功授温州别駕仕終南寧刺史為<lb/>
<pb n="KR3h0055_WYG_012-12a"/>
人爽剴有政事才一時所交多名士如用嘉杜公維清<lb/>
祝公元玉徐公廷美劉公貞伯李公原博呉公濟之王<lb/>
公皆其倡和之友則其人可知矣按洞庭山水甲呉中<lb/>
為十洞天之一而時中者選地卜居建樓縹緲峰下收<lb/>
五湖之文章納七十二峰之烟景又呉中山水間一勝<lb/>
游也卷中所圖葢㑹其全云先是啟南翁客游洞庭時<lb/>
中實為地主把臂入林觴詠互作興來即和墨吮毫解<lb/>
衣䃲礴臝以奏伎比歸而潤色為此卷凡歴嵗始告成<lb/>
<pb n="KR3h0055_WYG_012-12b"/>
繭絲牛毛令人目眩縱未至蚤暮異觀寒暑異色雨晴<lb/>
異景遠近異態乃能山谷也而具出没之奇草樹也而<lb/>
饒芉綿之致人物也而得生動之情烟雲也而極吞吐<lb/>
之趣有非衆史所能摹擬者等而上之則輞川<hi>王維畫</hi>遜<lb/>
古草堂<hi>盧鴻一畫</hi>遜曠山莊<hi>荆浩/畫</hi>遜逸仙居<hi>郭忠恕畫</hi>遜巧小寒<lb/>
林<hi>李成畫</hi>遜逈海岳菴<hi>米芾/畫</hi>遜韻鷗波亭<hi>趙孟頫畫</hi>遜雅即翁<lb/>
西園十景春山欲雨圖贈吳文定公行長卷號為生平<lb/>
極筆者一一出其下自當與摩詰江山雪霽聲價爭先<lb/>
<pb n="KR3h0055_WYG_012-13a"/>
下視正道清明上河圖子久浮巒暖翠真蹟且退避三<lb/>
舍矣胡能與之角勝負耶蔡本山家無能羅致隨珠和<lb/>
璧周鼎商彝使之雜陳于前以増其光彩賴有莊騷遷<lb/>
甫禊序等製作伴差堪鴈行耳圖中備寫包山震澤勝<lb/>
概而獨于時中之樓居結構極密布置詳悉自非啟南<lb/>
翁用意精到不至此故時中因以天繪名其樓語具别<lb/>
記况也題署則嗣葉在前詩篇則希哲在後一時藝林<lb/>
絶伎畧備卷中誠可寶已又聞啟南登縹緲峰入林屋<lb/>
<pb n="KR3h0055_WYG_012-13b"/>
洞游銷夏灣尋范蠡宅各有詩紀之亦自為卷藏蔡氏<lb/>
異日當翦拆附後余因庸下思附青雲乃得從事不律<lb/>
鐫史記注杜詩題仙山樓閣卷雖南面百城之樂無以<lb/>
過此較之人間世所尚走馬鬭雞投壺蹋踘五木六博<lb/>
吹簫度曲等伎不啻霄壤矣真賞之士其以余言為然<lb/>
否萬厯丙午人日吳郡張丑謹跋<hi>真蹟</hi>
　仙山樓閣圖銘　鑿混沌闢鴻濛布五采歴三冬新<lb/>
　圖出古法叢山萬疊樹千重筆有盡意無窮作者誰<lb/>
<pb n="KR3h0055_WYG_012-14a"/>
　啟南翁　張丑<lb/>
　元美公藏石田春山欲雨圖今歸董元宰又藏贈吳<lb/>
　文定公行卷<hi>長幾五丈</hi>全倣董源紙本水墨如新乃是原<lb/>
　博表南齋之墓故作此圖報焉按四部稿中題跋三<lb/>
　年而成乃平生傑作其後人絶愛重之尚為王氏魯<lb/>
　靈光也<lb/>
　沈啟南贈弟繼南畫冊計十二幀方廣不盈咫尺係<lb/>
　蚤嵗之筆精謹秀潤每幅有杜東原蠅頭小楷題詠<lb/>
<pb n="KR3h0055_WYG_012-14b"/>
　兼啟南自題不減雲間二沈家法真絶品也今在金<lb/>
　壇于氏此冊與東倉王氏桃花書屋一類不觀此等<lb/>
　妙蹟亦何以識翁之大全邪<lb/>
西園八詠賦為大司馬王公作<hi>系以小圖</hi>長洲沈周　粤惟<lb/>
苑囿園池之屬關中者鄙夫無一隅之及一目之覩矧<lb/>
聞之髣髴于今稽之掛漏于古聊準長安之西笑托公<lb/>
子之夢語嗟夫上林蕪矣甘泉莽矣御宿稌矣樂游黍<lb/>
矣西郊之兔跧矣宜春之麋麌矣棃園燬而礫矣凝碧<lb/>
<pb n="KR3h0055_WYG_012-15a"/>
夷而土矣類皆前王游畋歌舞之區鄙夫蔑有所取也<lb/>
所可取者郭令公之仁里邵故侯之青門李將軍之北<lb/>
郭王右轄之輞川俾人追懽于徃致儼水木之如存又<lb/>
不無代遠人非于懷慨然者然而何地無勝何代無賢<lb/>
何賢無術何勝無傳時則有若耀之為郡實古雍地平<lb/>
原膴膴而裔衍諸陵矗矗而足峙荆輝而玉韞中靈而<lb/>
雰萃嶻嶭突秀而近拱漆沮流潤而暗滙壯哉三原之<lb/>
佳甸洵矣三輔之遺治屏八垠曠蕩之風鬱大塊坱圠<lb/>
<pb n="KR3h0055_WYG_012-15b"/>
之氣負隂面陽審形遵勢宜賢者之胥宇喜勝者之攸<lb/>
麗百堵仡仡千弓迤迤迺從相卜迺從窆厝迺從構架<lb/>
乃從樹藝孝以為基忠以定位擴中類仁制外侔義方<lb/>
之象行圓之比智厚以積徳髙以抗志于是大司馬公<lb/>
拓為西園以藏以修存誠而樂道觀物而玩化非文饒<lb/>
之錮愚非季倫之豢尤徒悦耳目而恣般游者也有碑<lb/>
勒銘在墓中唐史氏大書燦爛厥章于考世德于發幽<lb/>
光靈蔡贔屭而薦力文霓昭晰而呈祥其側有堂兩廂<lb/>
<pb n="KR3h0055_WYG_012-16a"/>
翼成櫋蘭擗蕙茨芸塓蘅浩浩瀼瀼儲書滿盈紛者百<lb/>
氏秩者羣經標牙刻玉籖軸晶熒其前有池湜湜且泚<lb/>
不澩不溢不淪不漇擅雪滌之專功潔垢硯之遺滓日<lb/>
新是資舊染是去方沐之槃譬飲之洗有松于軒徠服<lb/>
其隅離立矯矯直不假扶結瑤為根聳玉為株冒雪而<lb/>
腯被霜而腴負大且固葆貞不渝歴載而夀無度效材<lb/>
而需不訾有柳苞矣栵門之側匪朝伊夕先公之迹骳<lb/>
骩櫹槮總翠輑碧秋樵隕霜而凄愴春葉沾雨而怵惕<lb/>
<pb n="KR3h0055_WYG_012-16b"/>
則歛乎唐容加敬乎宿殖有花彌圃鼠姑是樹黄白雜<lb/>
糅紅紫錯互麗乎風烟渥乎雨露殿衆而尊開多而富<lb/>
有雲出隴輪輪囷囷彌虚匊空煥矣靈雯或卷或舒乍<lb/>
合乍分莫茹其機曷察其神有記歴歴豸史攸述㪺潤<lb/>
學海抉深理窟衍言路之餘緒假諌坡之暇筆牢籠則<lb/>
羣彚靡遺括囊則衆美胥畢華則草木芬敷變則雲物<lb/>
歘<graphic n="KR1544" url="https://raw.githubusercontent.com/kanripo/KR-Gaiji/master/images/KR1544.png" mimeType="image/png"/>是雖纚纚娓娓絢絢赫赫粗有得乎物之情狀然<lb/>
侈言莫驗所謂玉巵無當未足于公比德而喻量也公<lb/>
<pb n="KR3h0055_WYG_012-17a"/>
之老成碩望歴二朝躋六卿旁探賾于聖典馴致庸于<lb/>
明廷所以考政治通幽明謹法戒導性情以之正行以<lb/>
之和心非特邊籍之詫笥虞書之美行于以見體用兼<lb/>
著表裏相形則公之服行于書者當次驗而第徵也如<lb/>
公之鎮南詔其介確確其隅嵯嵯言為令而不刋惠經<lb/>
久而弗磨巨宄墮紀援手正之無偏無頗勍侵肆侮畏<lb/>
壓奔北民命是阿民頌公之碑武勲軌績將槩銅柱于<lb/>
伏波公之破劉賊也同事不前若狼斯跋公挺而毅誓<lb/>
<pb n="KR3h0055_WYG_012-17b"/>
進莫斡樹之風聲濤駭雲桚虎攫而龍拏枯摧而朽拉<lb/>
則河襄之民頌公之松襲馮異大樹之烈公之理南都<lb/>
也其在黙運疇尼疇測其在自展曷憑曷藉祁然而威<lb/>
行沛然而德化潤廣則何物不沾庇大則無物不借民<lb/>
仰如雲所謂用作霖雨而澤下者也曰州曰藩公所蒞<lb/>
止化覃澤加則民之衰孱寡弱猶培而廡猶溉而華轉<lb/>
富而易庶若出乎咄嗟民之佩荷激切將以棫樸榛楛<lb/>
比公所樹之柳甘棠緑竹比公所藝之花公尚以池凡<lb/>
<pb n="KR3h0055_WYG_012-18a"/>
庶執事爰有汚墨沙之汰之蕩之激之公尚以記末學<lb/>
膚受瑣才小能舉録而鎮採兼收而並登揆方圓而施<lb/>
用期奬就而勸成方我勾吳之墟洚流湯湯為割屢年<lb/>
民苦飢墊天子簡公來旬來宣民乃歡呼拜迎鄙夫亦<lb/>
獲瞻承光霽識公宏正而亮鎮簡約而瀞淵以之柱石<lb/>
則明堂底定以之調元則庶徵罔愆其時也于公之園<lb/>
奚止二四之可賦來百祥之駢駢草靈芝茁木仁理連<lb/>
華平奕奕醴泉涓涓或蒸之孝義或應之忠藎其氣在<lb/>
<pb n="KR3h0055_WYG_012-18b"/>
人酬酢于天尚為公賦之以屬于篇也　藏書屋　屋<lb/>
中萬卷非空積宰相由來用讀書架上有籖宜插象帙<lb/>
中無迹許傷魚攤來芸儿風颸靜曬向松忩日影虚閉<lb/>
户十年功業就要知吾亦愛吾廬　太史銘　發潛太<lb/>
史文偏好百尺穹碑倚玉峰韓愈高書孟貞曜蔡邕無<lb/>
愧郭林宗肯教字刻漫蒼蘚慣見虹光貫碧松終日過<lb/>
車誰不式恩榮令德兩無窮　蒼松軒　軒前數箇長<lb/>
松樹落落真成梁棟姿直氣欲隨天地老貞心惟許雪<lb/>
<pb n="KR3h0055_WYG_012-19a"/>
霜知入忩秋籟蛟騰處滿壁涼雲鶴下時聞道茯苓能<lb/>
益夀千年采食以為期　隴頭雲　隴上英英白玉姿<lb/>
忽然變化本無期起來天上龍初㑹潤到人間物共知<lb/>
草木淋漓元氣濕川源浩蕩大隂垂白頭司馬功相似<lb/>
拄笏閑看有所思　門外柳　王氏門牆萬綠濃先公<lb/>
種柳與槐同因人舊澤此樹重拔地新枝元氣通風靜<lb/>
垂條拂車葢日長飛絮撲簾櫳十圍正是參天物况在<lb/>
青春雨露中　牡丹圃　天香國色一叢叢分自王家<lb/>
<pb n="KR3h0055_WYG_012-19b"/>
世不同初見㣲黄映深紫更憐淡白間嫣紅重臺半濕<lb/>
臙脂露密葉輕搖翡翠風飛葢西園日如市平章宅裏<lb/>
久應空　洗硯池　石池初鑿水沄沄浴德惟容即墨<lb/>
君鴝鵒有睛明碧縠鯈魚成隊唼元雲潤從祖物憐餘<lb/>
澤濕就銘書驗古文更喜主人心共淨臨流閒自搨鵝<lb/>
羣　繡衣記　西園即是輞川莊記勝應須栢府郎一<lb/>
段閑情收物色百年故事託文章松筠尚帶風霜氣花<lb/>
柳還沾翰墨香外省公餘再披讀舊游歴歴免思鄉<hi>真蹟</hi>
<pb n="KR3h0055_WYG_012-20a"/>
　尤管卿藏啟南盛年山水畫冊計十六幀其髙皆尺<lb/>
　有半濶幾倍之一一倣傚名家水墨淺絳悉備而結<lb/>
　尾採藥一圖全法董源筆細尤為卓絶兼小楷詩䟦<lb/>
　極勝不減鄭䖍三絶也錄之以傳好事者詩跋大如<lb/>
　菽顆結搆精謹與採藥同幅更奇<lb/>
　又見啟南水墨山林樹石冊四幀髙僅六寸濶四寸<lb/>
　内一幀題天淨鳥飛遠路幽花自香也<lb/>
上馬捉馬鞭行及半夏時贈子金釵股苦心兩相知今<lb/>
<pb n="KR3h0055_WYG_012-20b"/>
當天門冬百草霜後死防風思寄衣亦有書附子莫言<lb/>
蚤休兵收此巨勝功相思益何事只作白頭翁　結束<lb/>
務遠志勤王不留行突厥白登外險地不容兵兵事未<lb/>
及已豈子當歸日望望天南星牽牛正無匹關山何由<lb/>
跋妾身非木蘭羅裙鬱金帶那能結合懽　青海帶西<lb/>
北忍冬戰天山報國心不艾寄生戎馬間腰間佩赤箭<lb/>
大㦸手中執轉戰百合過長驅千里及殺人等翦草斫<lb/>
營聞夜呼生擒大腹子寧數劉寄奴　我軍長蛇合列<lb/>
<pb n="KR3h0055_WYG_012-21a"/>
當青野中胡如狼跋胡躑躅勢已窮胡窮再逐北龍沙<lb/>
在咫尺白歛識雪消黄連見雲積誓死無獨活百部同<lb/>
一謀功成渫血餘無患子不侯　右征婦詞四章戲效<lb/>
山谷荆州即事體為之獨克瞻賢弟見愛求書因附醜<lb/>
圖之末可謂賣劒遇烈士矣一笑成化甲午四月十日<lb/>
沈周<hi>真蹟</hi>
白石翁畫跡以水墨寫山為藝林絶品淺絳色者次之<lb/>
其大刷色者尤妙而人間較少吾家秘藏春草堂圖袖<lb/>
<pb n="KR3h0055_WYG_012-21b"/>
卷絹長約有二丈青綠奇古逸趣悠然且畫法全出董<lb/>
北苑而稍雜以趙承旨遺意真尤物也追思曩日虞山<lb/>
嚴道普氏曽以石翁水墨吳江圖脩卷告易不腆重是<lb/>
先世故物靳惜不與幾被豪奪行將傳示子姓世世無<lb/>
令失墜以為張氏青氊竊恐陵谷變遷終為有力者負<lb/>
之而趨不至成亡是公乎謹錄題詠于左　西郭亂雲<lb/>
千萬山雙親好住此山顔有身獨館庭闈外方寸不迷<lb/>
天地間春草喚愁人有感夕陽刺眼鳥知還老夫珍重<lb/>
<pb n="KR3h0055_WYG_012-22a"/>
今題讚更喜髙篇與孝關沈周　春草堂開對遠山怡<lb/>
怡兄弟共承顔伯髙書展龍蛇動靈運詩成夢寐間出<lb/>
岫白雲欣入望投林烏鳥倦知還陶然萊綵為歡日肯<lb/>
羨人寰有抱關安里張楨　城東湖水城西山何緣兩<lb/>
地違親顔心懷山水遙連處夢繞塤箎交奏間喬木鶯<lb/>
兒欣有託舊巢燕子敢忘還百年氷玉情猶在早晚辛<lb/>
勤同抱關長洲浦應祥　阿翁僻愛住青山水遶雲重<lb/>
阻面顔有我若違千里外無思不在數峰間夢回塵市<lb/>
<pb n="KR3h0055_WYG_012-22b"/>
頻瞻望心積烟霞黙徃還爽氣逼人自朝暮小忩徙倚<lb/>
底須關文林奉和<hi>真蹟</hi>
　震澤王氏寶藏沈啟南洞庭秋霽大横披相傳為濟<lb/>
　之學士作其畫髙丈許濶倍之筆意全出董北苑位<lb/>
　置古雅㸃染皆有深趣生平所見巨幅此其稱最矣<lb/>
　　文休承藏啟南翁東庄圖冊凡十三景按題為吳<lb/>
　孟融作每景倣傚一名家復搆小詩對題之品格尤<lb/>
　為佳絶更兼收藏得地紙墨如新真天地間一名跡<lb/>
<pb n="KR3h0055_WYG_012-23a"/>
　也今在瑯琊王氏其别卷東莊雜詠圖本今在予家<lb/>
　啟南又有廬山圖廬山髙圖匡山秋霽圖嵐容川色<lb/>
　圖皆巨幅妙絶可寶藏也<lb/>
　吾家自髙曽以來世有畫癖又曽伯祖維慶曽祖子<lb/>
　和徃來啟南先生之門祖約之叔祖誠之出入衡山<lb/>
　先生之户先子茂實與夀承休承稱莫逆交故評定<lb/>
　國朝名公書畫萬不失一伯兄以繩尤為好事所收<lb/>
　繆書惡畫卷軸不下數千其真者百不得一丑也外<lb/>
<pb n="KR3h0055_WYG_012-23b"/>
　乏師資内隔祖訓思而得之自謂于書畫頗得一斑<lb/>
　直欲上闚晉唐閫奥宋元而下無論矣敢以就正真<lb/>
　賞者<lb/>
張氏墨寶　<hi>秋山樓閣</hi>　題張約之憲副不負碧山樓　人<lb/>
境曠無車馬迹樓居只在半山橋卷簾嵐氣昏鼂日繞<lb/>
户松風雜晚潮惠化黎甿頌清淨髙懷琴鶴伴逍遙羨<lb/>
君解組歸來早天際真人定可招　茂苑文嘉　集杜<lb/>
長句奉題張憲副約之玉山樓居　樓閣卷簾圖畫裏<lb/>
<pb n="KR3h0055_WYG_012-24a"/>
玉山髙並兩峰寒傍人錯比揚雄宅百遍相過意未䦨<lb/>
　鹿城梁辰魚書　不負碧山巢記　室之西北隅隙<lb/>
地廣輪僅二尋許結一巢髙可二丈强古之民巢居予<lb/>
之構窄而出于屋上類于巢北山悠然相對顔之曰不<lb/>
負碧山巢客訝曰聞碧山不負吾未聞不負碧山云也<lb/>
何居予應之曰昔有學士不供職御史劾之學士曰碧<lb/>
山不負吾遂焚章長嘯而去予以俗吏奉職無狀亦為<lb/>
御史論列自分不能遂甘老焉不俛首向人復圖貪冒<lb/>
<pb n="KR3h0055_WYG_012-24b"/>
故曰不負碧山夫碧山不負吾云者山為主吾為寄以<lb/>
隠為髙尚飄然有輕世之志焉吾不負碧山云者吾為<lb/>
主山為窩以歸為知止退然不敢有輕世之志亦恬然<lb/>
無復有希世之望焉巢窄甚然排闥則碧山入座相對<lb/>
嫵媚雲烟縹緲峰巒巉崿旦暮寒暑風雨隂晴變態不<lb/>
窮俯檻則流水在下潮汐徃來坎坎舟子縱横聲徹牆<lb/>
屋身不出户牗坐想滄溟震澤東西爭若獻秀而與此<lb/>
山相為表裏巢取勝也若是主人無求自足雖古考槃<lb/>
<pb n="KR3h0055_WYG_012-25a"/>
碩人之寛殆不多讓是謂不負碧山者然也或疑巢窄<lb/>
甚與山殊不稱奚謂不負予哂之曰芥子納須彌山靈<lb/>
能忘我於有形之外矣夫士君子出處大致其心跡之<lb/>
㣲山靈不能欺也心跡一矣山邪吾邪其相忘而不相<lb/>
負者邪否則南山㨗徑北山移文山不負吾吾負山矣<lb/>
負則予懼焉于是齋焉諏吉焉北面稽首以禮山靈指<lb/>
天矢之曰予所負于山者有如日作不負碧山巢記嘉<lb/>
靖甲子嵗除夕也　奥曠巢記　卜居湫隘無可舒眺<lb/>
<pb n="KR3h0055_WYG_012-25b"/>
隙地結構碧山悠然流水潮汐衰齡筋力不便登臨聊<lb/>
供卧游自適其適西隣崇建風景頓失晨夕面壁嗒然<lb/>
隠几口占短句云秩秩幽幽無復覩魯人所謂東家丘<lb/>
自以解嘲云爾意在山水拮据靡辭闢而前之依然舊<lb/>
觀如故人隔别相思復得相見懽悰何如也嘗聞游之<lb/>
適有二奥如也曠如也古有深明閣盖有取于奥曠之<lb/>
適焉此構雖規制窄甚而予容膝易安不可以言深而<lb/>
内亦自謂奥如者乎不可以言明而外亦自謂曠如者<lb/>
<pb n="KR3h0055_WYG_012-26a"/>
乎不可以言閣其諸巢之謂乎周公作鴟鴞之詩謂巢<lb/>
為室巢可謂之室室獨不可謂之巢乎上古之民巢居<lb/>
後世易之以居室予也今人也其顓䝉樸畧則巢居之<lb/>
民也已遂顔之曰奥曠巢因作記嘉靖乙丑重陽日也<lb/>
　少峯主人張情篹　外曽孫文柟拜書　啟南翁贈<lb/>
維慶府君玉山别業畫卷凡四幀蒼勁古雅定為盛年<lb/>
真跡丑憶兒時猶及見其全云至先子易簀後檢故櫝<lb/>
中僅存秋山樓閣一圖其三幀則散逸不可得矣嵗戊<lb/>
<pb n="KR3h0055_WYG_012-26b"/>
戌春仲整理圖籍復獲休承伯龍二公投贈先世樓居<lb/>
詩帖倩工聨<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>成卷命甥文柟小楷少峯府君石刻中<lb/>
二記于後是不特誇示子姓永為吾家文獻爾時月哉<lb/>
生魄孫男牛郎丑百拜恭跋　吾家先世尚有沈徵君<lb/>
啟南圖贈維慶府君山水小立幅在長兄伯含處戊午<lb/>
遭家變失去不可復得附録題詠于此丑志　小畫寄<lb/>
張維慶并系以詩　風和楊柳初偷眼雨怯桃花未放<lb/>
心擬載一壺江上酌綠波春水共沉沉　庚子仲春十<lb/>
<pb n="KR3h0055_WYG_012-27a"/>
日沈周　與君古寺三年别寄我新圖一片心傳語兒<lb/>
孫須愛䕶休同魚鴈任浮沉　安里張楨在春草堂題<lb/>
<hi>真蹟</hi>
石翁遺墨　畫在大癡境中詩在大癡境外恰好二百<lb/>
年來翻身出世作怪　石田沙彌説此偈于山風溪月<lb/>
樓中汀楊渚蒲一一㸃首曰功德無量<hi>啟南真蹟</hi>
　白石翁畫號為昭代第一然真筆有極草草者惟詳<lb/>
　觀擅塲之作的為獨步也六如居士聲價素出翁下<lb/>
<pb n="KR3h0055_WYG_012-27b"/>
　其遺蹟除盛年倣斆周臣外製作一一滿人意昔人<lb/>
　云陸才如海潘才如江余于二公畫本亦云　　皇<lb/>
　明畫學自劉廷美開山之後當推沈啟南為廣大教<lb/>
　化主如唐子畏之清真文徵仲之古雅足可南宗北<lb/>
　派也<lb/>
　白石翁吳江圖長卷吳中十二景冊西園十景圖自<lb/>
　夀圖翁生平大手筆當亟購也<lb/>
　衡翁畫本滿世未見卓然驚人者第其一段文雅之<lb/>
<pb n="KR3h0055_WYG_012-28a"/>
　趣翩翩自溢毫楮間有非戴進陸治輩所能彷彿故<lb/>
　士人爭相購求以為奇玩如徐黙川藏山靜日長卷<lb/>
　雲道人家落花圖詠小本則其絶詣也<lb/>
　文徵仲金陵十景一冊畫法精細古雅詳其筆趣葢<lb/>
　盛年作也<lb/>
文待詔山靜日長圖卷　唐子西詩云山靜似太古日<lb/>
長如小年余家深山之中每春夏之交蒼蘚盈堦落花<lb/>
滿徑門無剝啄松影參差禽聲上下午睡初足旋汲山<lb/>
<pb n="KR3h0055_WYG_012-28b"/>
泉拾松枝煑苦茗啜之隨意讀周易國風左氏傳離騷<lb/>
太史公書及陶杜詩韓蘓文數篇從容步山徑撫松竹<lb/>
與麛犢共偃息於長林豐草間坐弄流泉潄齒濯足既<lb/>
歸竹忩下則山妻稚子作筍蕨供麥飯欣然一飽弄筆<lb/>
忩間隨小大作數十字展所藏法帖筆蹟畫卷縱觀之<lb/>
興到則吟小詩或草玉露一兩段再烹苦茗一杯出步<lb/>
溪邊邂逅園翁溪友問桑麻秔稻量晴校雨探節數時<lb/>
相與劇談一晌歸而倚杖柴門之下則夕陽在山紫翠<lb/>
<pb n="KR3h0055_WYG_012-29a"/>
萬狀變幻頃刻恍可人目牛背笛聲兩兩歸來而月印<lb/>
前溪矣味子西前句可謂妙絶然此句妙矣識其妙者<lb/>
葢少彼牽黄臂蒼馳獵于聲利之塲者但見袞袞馬頭<lb/>
塵匆匆駒隙影耳烏知此句之妙哉人能真知此妙則<lb/>
東坡所謂無事此靜坐一日是兩日若活七十年便是<lb/>
百四十所得不已多乎　嘉靖己丑仲秋十日長洲文<lb/>
徵明畫并書<hi>真蹟</hi>
　徵仲太史拙政園圖一冊計十二幀精細古雅為敬<lb/>
<pb n="KR3h0055_WYG_012-29b"/>
　止侍御作今在顧氏<lb/>
　徵仲先輩摹李成寒林圖有大小兩本並在長兄伯<lb/>
　含所筆墨精鋭樹石幽奇得而藏之足可壓倒元白<lb/>
　矣<lb/>
　文徵仲精楷温州府君詩集二冊係盛年筆韻致楚<lb/>
　楚近歸余家<lb/>
　文太史江山清霽圖紙本淺絳袖卷全倣荆關行筆<lb/>
　極細而有韻度山林深遠恍游異境按左方小楷跋<lb/>
<pb n="KR3h0055_WYG_012-30a"/>
　語乃是寫贈陳道復者真神品也此本今在崑山顧<lb/>
　氏　有客以關山積雪圖見示精細之極索價五十<lb/>
　千經年始售乃徵仲盛年傑筆也其人云尚有層樓<lb/>
　圖在其家界畫奇絶題名尚用文璧較之晚嵗率易<lb/>
　而成者真天淵矣　太史公又為黙川先輩作山園<lb/>
　圖長卷絹本大著色前後位置泉石樓閣極古雅中<lb/>
　間雜寫桃杏芙蕖拒霜橙橘之屬一圖皆備尤為斐<lb/>
　娓絶倫識者稱其遠師右丞遺法以成之真仙品也<lb/>
<pb n="KR3h0055_WYG_012-30b"/>
　　唐人妙句一經名士圖寫更足千古其傑出者定<lb/>
　當以子畏山中一夜雨樹杪百重泉為最徵仲宅近<lb/>
　青山同謝脁門垂碧柳似陶潛次之其前則用嘉水<lb/>
　迴青嶂合雲渡綠溪隂廷美閶門柳色烟中遠茂苑<lb/>
　鶯聲雨後新啟南春日鶯啼脩竹裏仙家犬吠白雲<lb/>
　間其後則仇英花遠重重樹雲輕處處山陳淳雲裏<lb/>
　帝城雙鳯闕雨中春樹萬人家陸治川原繚繞浮雲<lb/>
　外宮闕參差落照間文伯仁雲間樹色千花滿竹裏<lb/>
<pb n="KR3h0055_WYG_012-31a"/>
　泉聲百道飛文嘉藍水遠從千澗落玉山髙並兩峯<lb/>
　寒皆其烜赫有名者也<hi>叔平曽為事茗寫夀圖布景尤異落筆精微以較生平漫</hi>
　<hi>興之作真天淵矣此本今在陳氏</hi>
文太史少峰圖　徵明　少峰記　崑山一名玉峰峰<lb/>
曰少何居崑崙出玉山名崑假崑崙玉名峰故兹玉峰<lb/>
視崑崙為少玉峰南北兩峰南峰差小於玉峰為少予<lb/>
昔讀書兹峰之下故以自號焉嘗讀莊生齊物論謂物<lb/>
莫大于秋毫之末而泰山為小予謂天地間物之小大<lb/>
<pb n="KR3h0055_WYG_012-31b"/>
各有定分不敢為此迂誕謬悠不可執著之説要之君<lb/>
子慎修之道恒欿焉自視而不偃然以自大故自稱曰<lb/>
小子曰孤寡不穀峰曰少予以自號不亦可乎然恐山<lb/>
靈以予見為孱弱幽為神羞齋以自命恍惚陟降若有<lb/>
聞曰可謙亨君子有終吉因作記　少峰歌　怪哉底<lb/>
處飛來峰亘古突兀撐層空傳是崑崙岡頭一片玉巨<lb/>
靈移置斗牛之墟中吐吞湖海無盡藏嘘吸潮汐通鴻<lb/>
濛綿綿宗派由來遠奠峙鼇極西徂東踰河淮絶江漢<lb/>
<pb n="KR3h0055_WYG_012-32a"/>
波濤險阻截弗住蜿蜒萬里幻出雙虬龍不誇强大爭<lb/>
雄長自視弱小居謙冲青城山人匡廬老忘却行軰相<lb/>
追從神游汗漫遍欲禮五嶽共秉精白承皇穹　前進<lb/>
士崑山張情撰　宗弟奉書　右文太史贈大父少峰<lb/>
圖一方廣僅尺許而極幽深蓊鬱之趣足稱清逸品也<lb/>
其後大父撰述二篇宗老伯承用𨽻古書之各得漢魏<lb/>
唐人遺風可謂諸好備矣吾家文獻此又其足徵者乎<lb/>
　萬厯丙辰得春日孫男丑立書<hi>真蹟</hi>
<pb n="KR3h0055_WYG_012-32b"/>
文太史畫卷　櫟全軒圖　嘉靖甲寅八月既望徵明<lb/>
製　櫟全軒記　餘峰先生隠居安亭江上于其居之<lb/>
北構屋三楹匾之曰櫟全軒云君為人坦夷任性自適<lb/>
不為周防于人意之所至或不謂為然君亦不以屑意<lb/>
以故人無貴賤皆樂與之處然亦用是不諧于世君年<lb/>
二十餘舉進士居郎署不及十年為兩司是時兩司官<lb/>
惟君最少君又施施不肯承迎人人有傾之者君竟以<lb/>
是罷去㑹予亦來安亭江上所居隔一水時與君㑹君<lb/>
<pb n="KR3h0055_WYG_012-33a"/>
不喜飲酒然㑹即談論竟日或至夜分不去即至他所<lb/>
亦然其與人無畛域懽然而情意常有餘如此也君好<lb/>
山水為郎時奉使荆湖日登黄鶴樓賦詩飲酒其在東<lb/>
藩謁孔林登岱宗觀滄海日出之處及歸則慕陶峴之<lb/>
為人扁舟五湖間人或訪君君常不在家去嵗如越泛<lb/>
西湖過錢塘江登子陵釣臺游齊雲巖將陟黄山歴九<lb/>
華興盡而返一日邀予坐軒中劇論世事自言少登朝<lb/>
著官資視同時諸人頗為凌躐一旦見絀意亦不自釋<lb/>
<pb n="KR3h0055_WYG_012-33b"/>
回首當時事今十餘年矣處靜以觀動居逸以窺勞而<lb/>
後知今之為得也天下之人孰不自謂為才故用之而<lb/>
不知止夫惟不知其止是以至于窮漢黨錮唐白馬之<lb/>
禍駢首就戮者何可勝數也二十四友八司馬十六子<lb/>
之徒夫孰非一世之才也李斯用秦機雲入洛一時呼<lb/>
吸風雲華曜日月天下奔走而慕艷之事移時易求牽<lb/>
黄犬出上蔡東門聽華亭之鶴唳豈可得哉則莊生所<lb/>
謂不才終其天年信達生之至論而吾之所以託焉者<lb/>
<pb n="KR3h0055_WYG_012-34a"/>
也予聞而嘆息以為知道之言雖然才與不才豈有常<lb/>
也世所用楩梓豫章也則楩梓豫章才而櫟不才矣世<lb/>
所用櫟也則櫟才而楩梓豫章不才矣君固清廟明堂<lb/>
之所取而匠石之所睥睨也而為櫟社君其有以自幸<lb/>
也夫其亦可慨也夫　嘉靖壬子重陽日崑山歸有光<lb/>
撰鴈門文彭書<hi>真跡</hi>
　餘峰先生諱意字誠之登嘉靖己丑進士仕終山東<lb/>
　憲副乃少峰府君之母弟也丑志學之年獲觀此卷<lb/>
<pb n="KR3h0055_WYG_012-34b"/>
　于從兄處今不知流落于何所矣摹本尚藏余家僅<lb/>
　存梗槩耳<lb/>
先世遺墨　孝友餘慶　為青父老兄　宋珏　嘉靖<lb/>
庚申四月茂苑文嘉寫　孝友餘慶堂記　予家世安<lb/>
溪邇以避冦離居東西南北之人也葢自昔癸丑于今<lb/>
癸亥凡十載乃于邑城始有定止葺而居之因顏其堂<lb/>
曰孝友餘慶客有過者曰何居則應之曰昔我先營繕<lb/>
先職方二府君兄弟事我大父處士先公孝友著于鄉<lb/>
<pb n="KR3h0055_WYG_012-35a"/>
族大父考終時遺訓有曰汝兄無子弟當事之如父汝<lb/>
弟績學兄當視之如子二府君恪遵遺訓没齒弗忘先<lb/>
職方少游邑庠營繕力持家俾弟得專志于學為時名<lb/>
士乃不偶于塲屋以年質貢入太學嵗在丁卯營繕府<lb/>
君即世諸孤㷀㷀時先長兄初冠予方齓誠之弟纔免<lb/>
懷抱耳又家式㣲先職方尚淹黌舍授徒以給家口撫<lb/>
諸孤躬親教之漸克成立予與弟先後頡頏科第予實<lb/>
營繕府君所生也奉治命嗣職方府君弟官營繕予職<lb/>
<pb n="KR3h0055_WYG_012-35b"/>
方各得追贈二府君如其官予與弟皆累官至憲副臺<lb/>
省叨冒無補聖明而老于林泉芹曝莫獻嵗時惟北望<lb/>
嵩祝為昇平散逸亦幸矣非二府君孝友之純不忘大<lb/>
父之遺訓則幼時孤弱曷克自振以有今日斯堂也敢<lb/>
曰予所拮据乎哉追憶先世安溪舊廬有堂曰蘭香曰<lb/>
春草夫蘭香者何義取德馨類也昔大父疾革以未見<lb/>
孫為憾語家人曰吾目且不瞑時先安人母氏丁佩蘭<lb/>
久矣大父捐館踰月而先長兄生厥後予與弟又相繼<lb/>
<pb n="KR3h0055_WYG_012-36a"/>
生今予兄弟各有子若孫繩繩然孰非蘭堂之一氣也<lb/>
乎春草者何義取惠連夢也先職方就學于外營繕晨<lb/>
昏念之每形諸夢因心之真至今尚可想見予兄弟暨<lb/>
予兄弟之子若孫既皆蘭香之一氣則世引清芬家法<lb/>
永永孰不有草堂之幽夢也乎時事多艱弗獲世守舊<lb/>
廬顧轉徙靡常是用徼福于先靈獲處兹仁里斯堂也<lb/>
敢曰予能擇棲乎哉維曰孝友餘慶曷敢忘前人之懿<lb/>
德也顔曰孝友餘慶堂不其然歟凡我後之人登斯堂<lb/>
<pb n="KR3h0055_WYG_012-36b"/>
也於繹思孝友之心將油然而興矣客既退遂書之為<lb/>
孝友餘慶堂記少峯主人張情述　宗弟鼎書　孝友<lb/>
餘慶堂卷<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>次獲觀約之府君記草于仲服兄所謹請<lb/>
歸附後用為傳家之寶云萬厯戊戌嵗八月之望孫男<lb/>
丑百拜志<hi>真蹟</hi>
　吾家先世尚有蘭香春草二堂圖卷一為張習筆奚<lb/>
　昌李良有詩一為沈周畫文林浦應祥題詠清真古<lb/>
　雅並在長兄處也展觀附志<lb/>
<pb n="KR3h0055_WYG_012-37a"/>
陳生靜甫誇示文伯仁方壺圖為顧汝修作紙本重著<lb/>
色全學趙千里精細之極亦復古雅尤是布景卓絶足<lb/>
稱無上神品昔年曽見伯仁驪山弔古圖小幅頗極許<lb/>
可今復閲此何啻百尺竿頭更進一步耶<hi>畫系</hi>
　德承又為顧汝和寫硯山山房圖凡十五景計八幀<lb/>
　聨為脩卷畫品清真秀潤兼得夀承𨽻古標題休承<lb/>
　小楷詩帖足稱三絶云<lb/>
　　祝允明<lb/>
<pb n="KR3h0055_WYG_012-37b"/>
　　　小楷黄庭經　離騷經九歌　小草懷知詩<lb/>
　　　行書莊子逍遙游<lb/>
　　　　<hi>附枚王寵草書  乘七發</hi>
　祝希哲京兆書法入神真草皆絶代四方餅金收購<lb/>
　聲價不減松雪翁或云過之向見王氏小楷黄庭經<lb/>
　袖卷筆意全斆鍾繇後作蠅頭章草跋語殆百餘字<lb/>
　尤為佳絶不知今尚存否予家藏翁小草懷知詩十<lb/>
　九首為守齋書跋又藏翁行書離騷經九歌共一卷<lb/>
<pb n="KR3h0055_WYG_012-38a"/>
　並能融化羲獻逸趣翩然兼字形圓渾精采動人見<lb/>
　者稱為皇明書法之冠不妄耳尋遇好事家宛轉購<lb/>
　去迄今惋惜尚徃來方寸間也<lb/>
祝希哲臨黄庭經<hi>宋黄蠟箋本黄庭經不錄</hi>崑山魏誠甫遠謁乞書<lb/>
黄庭此非抱病老人所辨也誠甫意極懇且欲坐守急<lb/>
回遂以六十七嵗久病初間郤藥執筆半日間了千三<lb/>
百餘言可謂老人多兒態矣自亦不堪屬目以徇愛情<lb/>
而已覽者若以作字視之尚大笑况謂臨帖乎丙戌十<lb/>
<pb n="KR3h0055_WYG_012-38b"/>
月枝山老樵祝允明記　予嘗見趙文敏所臨黄庭經<lb/>
刻本雖時一露嫵媚而右軍堂室已稱優入葢不啻為<lb/>
叔敖之優孟中郎之虎賁而已此卷為祝京兆晚年所<lb/>
書不必㸃畫惟肖而結構疎密轉運遒逸神韻具足要<lb/>
非得書家三昩者不能第令右軍復起且當頷之矣豈<lb/>
獨追蹤文敏而已哉設有好事儒者摹勒登石以嗣王<lb/>
趙二帖即以搨本一紙易一鵝誰曰不可萬厯甲辰孟<lb/>
冬八日張鳯翼跋時年七十有八　古今臨黄庭者不<lb/>
<pb n="KR3h0055_WYG_012-39a"/>
下數十家然皆泥於㸃畫形似鈎環戈磔之間而已昔<lb/>
賢所以有脱墼之譏也枝指公獨能於榘矱繩墨度中<lb/>
而具豪縱奔逸之氣如豐肌妃子著霓裳羽衣在翠盤<lb/>
中舞而驚鴻游龍徊翔自若信是書家絶技也太原王<lb/>
穉登書于快雪亭上<hi>真蹟</hi>
　祝京兆楷行離騷經九歌行草孔雀東南飛二卷並<lb/>
　藏中吳王氏是盛年妙跡在吾家莊子逍遙游卷之<lb/>
　上用意購求卒未得記此以當銘心　吾家世傳希<lb/>
<pb n="KR3h0055_WYG_012-39b"/>
　哲京兆行書莊子逍遙游師虞世南後有茂實府君<lb/>
　古體詩二首城南陸氏藏王履吉草書枚乘七發倣<lb/>
　十七帖又一好事家收文徵仲小楷古本水滸傳全<lb/>
　部法歐陽詢未及見之<hi>文徵仲精楷温州府君詩集二冊係盛年筆韻致楚楚近</hi>
　<hi>歸余家</hi>
枝山行書莊子逍遙游<hi>全文不錄</hi>　嘉靖改元初夏五日枝<lb/>
山祝允明在寒綠堂寫　讀莊子逍遙游二首　惠施<lb/>
五石瓠彌大彌無當呺然莫與京不任盛水漿掊棄誰<lb/>
<pb n="KR3h0055_WYG_012-40a"/>
顧惜胡由效所長幸遇漆園叟昌言為闡揚大樽堪取<lb/>
材江湖一葦杭浩蕩凌萬頃寥廓共徜徉平生誦此篇<lb/>
心曠超八荒樂哉逍遙游千右仰蒙莊于今所見殊却<lb/>
笑予更狂璠璵韞在璞奚必為珪璋儵忽鑿渾沌報徳<lb/>
翻致戕試問不龜手何如袖手康澼洸裂地封臧糓均<lb/>
亡羊欲識大瓠真請從最初詳弗剖天質全塊處神自<lb/>
王惟大似不肖老氏言孔彰鎮以無名樸樸散器始張<lb/>
有用以為用錐刀競夭傷無用以為用伎倆未盡忘寧<lb/>
<pb n="KR3h0055_WYG_012-40b"/>
如竟勿用藏用孰可量我願寶斯種藝之寂寞塲瓠成<lb/>
復何事畫前問羲皇　樗大苦不材匠石過弗視樹彼<lb/>
無何鄉彷徨無所事頗疑夢蝶翁與世太相避曳尾泥<lb/>
中龜豈希留骨貴吾觀閩有榕一籌蔑可試祗垂廣長<lb/>
䕃亭亭每匝地既為居人依復為行人施暍者賴以涼<lb/>
憊者賴以憩本無心利物物乃蒙其利借令中繩規斧<lb/>
斤應早被焉能磨嵗月而成此大庇勿用用乃全用即<lb/>
不可繼寢寤獨逍遙逍遙未為至雙林利自他樗也何<lb/>
<pb n="KR3h0055_WYG_012-41a"/>
敢企　時萬厯己丑春日巢居子張應文書附祝京兆<lb/>
真蹟卷後<hi>真蹟</hi>
　錫山華氏寶蔵希哲小楷草堂詩餘全部師鍾元常<lb/>
　履吉真書尚書毛詩全本師王逸少足稱雙璧而希<lb/>
　哲尤沈著痛快又聞陸氏蔵希哲小楷北西廂及琵<lb/>
　琶記書法極精未及見之<lb/>
　<lb/>
　<lb/>
<pb n="KR3h0055_WYG_012-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清河書畫舫卷十二上<lb/>
<pb n="KR3h0055_WYG_012-42a"/>
欽定四庫全書<lb/>
　清河書畫舫卷十二下<lb/>
　　　　　　　　　　　　　明　張丑　撰<lb/>
　明<lb/>
　　唐寅<lb/>
　　　王濟之出山圖　野望憫言圖　越城泛月圖<lb/>
　　　　逃禪圖　洞庭秋霽圖　梅谷圖　煉藥圖<lb/>
　　　　<hi>附王穉登書名山藏序</hi>
<pb n="KR3h0055_WYG_012-42b"/>
　子畏畫倣宋元無不臻妙而于李唐遺法尤得心印<lb/>
　故其遇合作處往往負出藍之目如吾家野望憫言<lb/>
　畫卷蕭森灑落的屬第一乃拘泥家數者例以出山<lb/>
　圖壓卷是非難齊如此執筆感慨悠悠我思<lb/>
王公拜相圖詠　門生唐寅拜寫　東南赤舄上明光<lb/>
百辟迴班待子長事業九經開我后文章二典紀先皇<lb/>
春風夜雪門墻夢秘洞靈丘杖履將敢道託根偏樹拔<lb/>
例隨荒草逐年芳門生祝允明　道徳前王懋旉求我<lb/>
<pb n="KR3h0055_WYG_012-43a"/>
后崇朅來開禁館爰命列羣公少宰中朝駿文鋒葢世<lb/>
雄典謨深帝學出入冠青宫大受心彌小端居望愈隆<lb/>
旁徴勞仄席夙簡在淵𠂻乃際雲龍㑹言參著作工鳬<lb/>
飛南斗下葢擁大江東寥廓瞻疆字優柔採國風匪徒<lb/>
吳競直兼尚馬遷通聖業唐虞並昭靈日月同華詞將<lb/>
茂實傳示緬無窮晩生徐禎卿　贊化調元屬重臣相<lb/>
君歸國節旄新大廷入覲新天子四海應沾鼎外春門<lb/>
下生張靈　聖主登新極文星復舊垣紫書徴纂述黄<lb/>
<pb n="KR3h0055_WYG_012-43b"/>
閣待調元畫舫行江驛華旌映郭門承明朝見罷天語<lb/>
降殊恩後學生吳奕　聖皇初御極登進盡賢人求舊<lb/>
尤加意先師乃後臣國書需總筆王化屬持鈞聞説周<lb/>
公事新圖畫得真晩生盧襄　吳國才賢見兩元山川<lb/>
靈秀出璵璠先朝史錄趨宣召大郡編摩接討論車馬<lb/>
城西懷逺别經綸闕下沐殊恩緣知舊學應超擢還見<lb/>
官崇道益尊葑門朱存理　綸綍頻宣上帝京編年直<lb/>
筆鬼神驚明良入覲天顔喜黜陟心縣水鏡清宋室匡<lb/>
<pb n="KR3h0055_WYG_012-44a"/>
君推范老漢庭稽古重桓榮春風門第多桃李我獨傳<lb/>
經媿鄭生門生薛應祥　王文恪公濟之為吳中名宰<lb/>
相無論學術科第徳業聲望載在傳志者照映千古即<lb/>
其門人交友周旋于公者莫非名流韻士此卷一圖七<lb/>
詩乃正徳改元公方大拜超起之洞庭此出山圖詠之<lb/>
所由作也圖中樹石斆李唐人物倣公麟而車中傳神<lb/>
不減長康乃子畏用意筆佐以希哲京兆精楷昌糓廷<lb/>
評古調足稱三絶而夢晉以下諸作亦皆翩翩一展玩<lb/>
<pb n="KR3h0055_WYG_012-44b"/>
閒如入山隂道中應接不暇也辛亥春公之四世孫伯<lb/>
貞命工<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>潢出以相示俯仰今昔甲子再週而紙墨如<lb/>
新雖鬼神呵䕶而亦可以占雲仍之善保矣故為識之<lb/>
長洲後學張鳯翼　乙巳初月之望購得王公拜相圖<lb/>
詠捧閲再三卷尾恭題八字云清辭入彀妙畫通神張<lb/>
丑筆記<hi>真蹟</hi>
野望憫言畫卷　野望憫言<hi>今亡</hi>　唐寅　己巳九月<lb/>
舟次相城一首　幾年約兹游為訪石田叟石田今已<lb/>
<pb n="KR3h0055_WYG_012-45a"/>
亡不使此言負相知三四人拏舟過湖口行行抵相城<lb/>
自卯將及酉四顧何茫然天水合為藪茅屋幾人家荒<lb/>
蒲興衰栁本來魚鼈宫自合鷗鷺有始田者為誰餒也<lb/>
非自取有司事誅求亡者十八九念此為徬徨獨立延<lb/>
佇久作詩當風謠以告民父母　濟之　正徳己巳九<lb/>
月望後寅忝侍柱國少傅太原公出弔石田鄉丈于相<lb/>
城夜宿宗讓三舅校書宅酒半書此聊伸慰答之私耳<lb/>
　吳趨唐寅　吳以水為國相城當以汚旱熯與衆異<lb/>
<pb n="KR3h0055_WYG_012-45b"/>
淖涸不可鋤淹潦先見及宛在水中居己巳春不雨逮<lb/>
秋欲焚巫七夕月離畢驟雨風挾諸始謂油然雲助我<lb/>
潤槁枯涔涔乃不息山崩溢江湖拯溺急兒女騎牛雜<lb/>
羊豬始旱終以潦嵗一災二俱縣官不了了按籍征税<lb/>
租連境盡魚鱉比屋皆逃逋我隨宰公來舴艋如乗桴<lb/>
村有太丘生典賣具牛哺公既䘏以詩賡之我能無勸<lb/>
子賣積荒攜口就上腴早晚得飽餐鼓腹歌　皇虞<lb/>
我公汎仙舟取道問漁叟㴑洄三十程僕夫費絙負湖<lb/>
<pb n="KR3h0055_WYG_012-46a"/>
名指陽城風土比壺口微茫水氣轉白日亦易酉吾蘇<lb/>
故澤國乃此識淵藪不嫌席門陋㰕棹且維栁垝垣厖<lb/>
吠雜四壁漲痕有前村酒旋賖汚田魚可取市逺無兼<lb/>
味蔬味僅三九公心享其貧戀坐亦良久子從宰相游<lb/>
可以慰慈母　宗讓卜居陽城適遭水厄太傅東山土<lb/>
公中丞𤓰涇徐公皆有詩慰藉之解元唐君子畏及今<lb/>
侍御師邵家兄以次繼響窮居寂寞之濱而顧得此亦<lb/>
不易得也近持以示予予無似不能自黙敢依韻語輙<lb/>
<pb n="KR3h0055_WYG_012-46b"/>
補一首珠玉在側覺我形穢宗讓姻家民表施君讀而<lb/>
愛之遂請以歸宗讓亦不靳也正徳壬申夏五既望石<lb/>
湖盧襄敬識　野望憫言一卷為宗讓校書作也卷中<lb/>
為圖者一為詩跋者三後先皆名筆凡三年而歸于施<lb/>
民表氏民表傳子若孫歴四世七十六年而始歸茂實<lb/>
府君此其相傳之自也府君云當正徳己巳吳中大水<lb/>
時有宗讓者適居相城不無牢愁騷屑之感一時士大<lb/>
夫若王文恪輩爭為謌詩慰藉之獨子畏先生既成有<lb/>
<pb n="KR3h0055_WYG_012-47a"/>
聲之畫復搆無聲之詩殆是詩中畫畫中詩恐摩詰復<lb/>
生子畏無多讓也暇日出示張進士伯起伯起謂其天<lb/>
真爛發逸趣宛然一段蕭疎清曠之氣出没於烟波栁<lb/>
岸閒使人應接不暇藉令營丘北苑松雪翁極意為之<lb/>
亦自不逺真神筆也顧其詩往往自成一家語比于唐<lb/>
人篇什為不類耳府君服其知言而卒無以復之又云<lb/>
此卷在施子所時方買田相城東恒從主人借觀焉嘆<lb/>
賞之誠見乎詞色幾欲作米顛據舷狡獪未有因也萬<lb/>
<pb n="KR3h0055_WYG_012-47b"/>
厯丁亥吳中復大水施子以此卷來質米爾時極喜戲<lb/>
語之曰昔者宗讓以水厄得此卷吾子以水厄失之是<lb/>
何彼此不類與施子曰主臣有之不聞人亡弓人得之<lb/>
夫復奚恨與我傳之後人而不知所重何如歸于識者<lb/>
耶為一笑而留之卷首故有野望憫言四大字亦子畏<lb/>
書曩者猶及見之惜已失矣屢欲倩名手補其亡復計<lb/>
虎賁之似未若延津之合也遂虚右以俟後七年府君<lb/>
析箸謙徳田籍在相城東有難色府君出此卷授不肖<lb/>
<pb n="KR3h0055_WYG_012-48a"/>
曰以此當汚邪十畝可善䕶持毋為人所豪奪寧非吾<lb/>
家一雅語乎遂百拜受之而識其顛未于卷後時又明<lb/>
年丙申九月十二日張謙徳謹書　開嵗痰火大作幾<lb/>
不能生今甫起坐尚未可步履也承示唐畫暨王盧詩<lb/>
俱真正可珍而畫更入神計髙明自得之也附復　鳯<lb/>
翼頓首<hi>真蹟獲謙徳丑舊名也故字叔益萬歴丙戌遂先子  秦人張且古印而不腆實以丁丑生</hi>
<hi>易今名云丁酉人日記  此卷今歸顧氏</hi>
　次兄仲服收得唐寅越城泛月小幅水墨天成景色<lb/>
<pb n="KR3h0055_WYG_012-48b"/>
　最為深逺與予承受先世野望憫言畫卷筆趣正同<lb/>
　品格不相上下足稱化人之筆　越城泛月元宰公<lb/>
　謂其有墨而無筆至野望憫言公又賞其筆法類趙<lb/>
　大年非平時畫本可及其持論乃復爾爾　古人云<lb/>
　有筆有墨筆墨二字人多不曉畫豈無筆墨哉但有<lb/>
　輪廓而無皴法即謂之無筆有皴法而無輕重向背<lb/>
　明晦即謂之無墨古人又云石分三面此語是筆亦<lb/>
　是墨可參之　子畏畫本筆墨兼到理趣無窮當為<lb/>
<pb n="KR3h0055_WYG_012-49a"/>
　皇明丹青第一以較啟南遺跡雖蒼勁過之而細潤<lb/>
　不及也陳仲醇云世人愛書畫而不求用筆用墨之<lb/>
　妙有筆妙而墨不妙者有墨妙而筆不妙者有筆墨<lb/>
　俱妙者有筆墨俱無者力乎巧乎神乎膽乎學乎識<lb/>
　乎盡在此矣總之不出蘊藉中沈著痛快<lb/>
　唐子畏杏花仙館一幅精細之極絹本淺絳色上有<lb/>
　詩云綠水紅橋夾杏花數間茅屋是仙家主人莫拒<lb/>
　看花客囊有青錢酒不賖唐寅其參箋衡山長謌不<lb/>
<pb n="KR3h0055_WYG_012-49b"/>
　及錄<lb/>
唐子畏越城泛月紙本水墨畫其烘鎖絶佳而右方詩<lb/>
題尤精謹可㤅詳觀筆趣亦盛年作也惜曽大父參箋<lb/>
一絶不同幅耳并錄于後　栁沈霧氣濛濛濕月蕩湖<lb/>
光晃晃明翠幙樓船紅拂妓越城橋畔夜三更唐寅畫<lb/>
　六如夜景人閒少生紙經營入董源彷彿越城橋畔<lb/>
見青衫濕盡倒離樽張祥<hi>真蹟語畫琵琶妓而題紅拂似屬  誤故曽大父有此結</hi>
逃禪畫卷　逃禪　招隠士<hi>原文不錄祝允明書</hi>　唐子畏解元<lb/>
<pb n="KR3h0055_WYG_012-50a"/>
既坐事廢斥即能放情山水㝠契禪理嘗著招恤賦以<lb/>
自見然其藻思勃發至繪逃禪圖以洩磊砢不平之感<lb/>
而其布景即屈子行吟澤畔之遺也友人祝希哲京兆<lb/>
恐其沈溺不返為寫淮南招隠篇以諷之而其命意又<lb/>
宋氏景氏招魂大招之㫖也卷中書畫皆精題名並闕<lb/>
豈如孟浩所云不才明主棄時事有難于顯言者相與<lb/>
謬幽<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>晦以俟同調之自尋邪然書畫實神品也竊恐<lb/>
日久零落故為識而藏之時壬子季秋萬厯紀嵗十二<lb/>
<pb n="KR3h0055_WYG_012-50b"/>
日張丑<hi>真蹟</hi>
　此卷曽在文氏畫品清逸絶倫極可玩其招隠士一<lb/>
　帖休承公嘗摹刻歸來堂中<lb/>
　唐子畏松谿草堂長卷紙本水墨其長葢文有五本<lb/>
　身子畏自有詩而後方希哲徴仲等題之並奕奕可<lb/>
　喜平生所見長卷宜為冠真劇跡也<lb/>
唐子畏雲山烟樹一軸　雲山烟樹靄蒼茫漁唱菱歌<lb/>
互短長燈火一村雞犬靜越來溪北近横塘呉郡唐寅<lb/>
<pb n="KR3h0055_WYG_012-51a"/>
<hi>真跡</hi>
　右畫雲山烟樹紙本淺絳色樹石倣李成屋宇師巨<lb/>
　然山頭斆米芾既極秀潤又饒氣韻更兼收藏得地<lb/>
　紙墨如新而簽題復出王履吉之手名蹟也向從王<lb/>
　氏借閲今歸余家<lb/>
　又見子畏水墨松坡圖全學李晞古所畫四松竒古<lb/>
　之極王徴君百谷故物也<lb/>
　茂實府君潛心烹煉齋頭懸挂子畏小幅其上題云<lb/>
<pb n="KR3h0055_WYG_012-51b"/>
　白袷檀冠碧玉環倒騎驢子看廬山腰間小合藏何<lb/>
　物九轉芙蓉一顆丹唐寅畫此軸是子畏極筆層巒<lb/>
　疊嶂怪松奇樹種種入神每閲未嘗不醉心也<lb/>
　不腆新收韓氏枯木小幀全師李成筆意清逸秀美<lb/>
　當為子畏絶品其上題云枯木蕭疎下夕陽漫燒飛<lb/>
　葉煮黄鱨與君且作忘形醉明日驅馳汗浣裳　友<lb/>
　生唐寅飲承宗先生葑溪草堂中作此小幅為贈<hi>此畫</hi>
　<hi>近為徐晉逸購去人稱仙品真不誣也</hi>
<pb n="KR3h0055_WYG_012-52a"/>
　仙山樓閣一題創自李思訓宋元名手多作之向從<lb/>
　王氏龍岡家購得子畏青綠横看大幅<hi>計髙六尺濶九尺餘</hi>原<lb/>
　係寫夀履吉母氏者其布景用筆全法王右丞雖精<lb/>
　細層疊稍讓蔡氏白石翁卷然樹石古雅屋宇壯麗<lb/>
　實子畏用意作也右方署書仙山樓閣晉昌唐寅凡<lb/>
　八字奕奕神采後有詩云何處碧桃雨飛花渺去津<lb/>
　山中自流水物外有長春路轉通幽處雲深隔世塵<lb/>
　洞天曽不逺或有避秦民徴明題其字全倣聖敎尤<lb/>
<pb n="KR3h0055_WYG_012-52b"/>
　足嘉賞耳或云徴仲盛年亦曽畫成一卷乃自倣傚<lb/>
　伯駒遺法筆墨精妙金碧輝暎凡經嵗而始就緒近<lb/>
　聞得六十千歸洞庭人家惜未及見世多臨本<lb/>
　相城施氏舊藏子畏水亭午翠一幀見僕纂修稗官<lb/>
　言卷以見贈上題云水亭如笠水颸寛一卷開窻了<lb/>
　稗官停午樹隂深合翠篆絲裊裊下清湍唐寅畫兼<lb/>
　詩凡三十三字此圖樹石髙古峯巒朴茂當為子畏<lb/>
　遺蹟第一品惜乎絹素弊壊不入好事家目耳即使<lb/>
<pb n="KR3h0055_WYG_012-53a"/>
　完好其筆法亦非俗士所能識也　丑纂修稗官家<lb/>
　言為名山藏葢廣先子史翼之作水亭午翠題詠<lb/>
　殆似為僕發耶<lb/>
　唐子畏淺絳山水一軸清真秀潤上題詩云危橋渡<lb/>
　清澗深岫出閑雲已息麒麟想終成麋鹿羣唐寅盛<lb/>
　年筆也<lb/>
　唐子畏梅谷圖絹本淺絳色全學宋名家精緻中饒<lb/>
　風韻當為子畏神品惜乎題詠内失去希哲一記徴<lb/>
<pb n="KR3h0055_WYG_012-53b"/>
　仲一詩詳見元美跋尾中此卷今在姚太史孟長家<lb/>
　按梅谷者太史五世祖也<lb/>
梅谷圖卷　孤山之麓何蕭森下瞰白谷烟霞深虬枝<lb/>
巃嵸哀壑暝雪片錯落懸崖隂主人勝有逋僊興月出<lb/>
天髙味疎影還攜鐵苖過江南與君直到羅浮頂　王<lb/>
寵　東風吹春入幽谷千樹萬樹枝未綠獨有梅花先<lb/>
衆芳綽約參差香萬斛江南春寒未泮氷雪花散落如<lb/>
掌凝隂厓絶壑杳無跡貞姿瘦骨偏崚嶒璚瑤璀璨不<lb/>
<pb n="KR3h0055_WYG_012-54a"/>
勝數暗香疎影誰能譜羅浮仙人跨白鳯手弄玉笛摩<lb/>
霄舞旑旎枝横却月觀㜕娟妝滿凌風臺蜀川已有杜<lb/>
陵詠揚州再見何郎來古來愛梅多有人大庾之嶺西<lb/>
湖濱何如此梅在深谷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>谺空洞藏清真愚公鄭子皆<lb/>
隠淪桃源武陵空有名爭妍競秀騁顔色不與此谷同<lb/>
寒盟谷中之人交最久潔貌脩容稱良友清魂入夢紙<lb/>
帳寒香情色界無何有後凋豈獨松與柏嵗寒猶見孤<lb/>
山叟髙標挺拔芳馨揚貞心素契寧虚負補之善畫非<lb/>
<pb n="KR3h0055_WYG_012-54b"/>
草草玉質氷肌眼前好廣平先生最識君㑹向春風摛<lb/>
麗藻　太原王糓祥　寒盡尋春幾回衝雪小橋猶隔<lb/>
偶至谿邉瞥然相見渾如曽識　莫教寒雀爭枝恐踏<lb/>
碎璚瑤可惜分付東風且遲開放悄寒輕勒<hi>右未開</hi>　正<lb/>
擬論量如何開拆已露新妝欲斂難收將舒未可半吐<lb/>
幽香　貞心一㸃難藏疎籬外有人斷腸月色朦朧攪<lb/>
人魂夢吟繞迴廊<hi>右半開</hi>　竹撩松搭煖風吹動不容時<lb/>
霎萬樹香雲滿林晴雪幾重閤匼　朝來花底閒行早<lb/>
<pb n="KR3h0055_WYG_012-55a"/>
已覺帽簷低壓恨不折來幽齋相對勝添金鴨<hi>右盛開</hi>
竹外斜枝風飄㸃㸃懊恨來遲雪圃瑤林風吹狼籍雨<lb/>
打離披　枝頭青子催期底須怨笛聲太悲乍蕊將舒<lb/>
盛開欲墜俱是佳時<hi>右將殘</hi>　和楊補之詠梅詞四首調<lb/>
寄栁梢青萬厯己卯竹醉日書茂苑文嘉　梅谷者當<lb/>
是吾吳徳靖閒名士唐六如伯虎為作圖祝京兆希哲<lb/>
題署而王太學履吉選部祿之各賦一詩殊足三絶偶<lb/>
以示文休承休承謂尚有京兆一序待詔一詩不知何<lb/>
<pb n="KR3h0055_WYG_012-55b"/>
緣脱落因補書舊和楊補之栁梢青四詞于後甫成而<lb/>
信陽王師竹太史信來以王元章梅補之竹為贈因舉<lb/>
以報之古人折梅寄逺故詩中用騎使語為雅事苐不<lb/>
識仙骨寒香一辭條後所存幾何故不若郵筒中幀素<lb/>
之堪逺也自今後南北山房各留之以充嵗寒一友生<lb/>
如玉川子所云忽到窻前疑是君猶足代面萬厯己卯<lb/>
季夏弇州山人王世貞書於九友齋<hi>真蹟</hi>
　唐子畏曉行圖在玉峯顧氏瀟湘夜雨圖在錫山鄒<lb/>
<pb n="KR3h0055_WYG_012-56a"/>
　氏詩畫欵識皆精此等揮洒足稱妙絶一世矣亦何<lb/>
　必古人歟<lb/>
　評定書畫今人多以欵識為據不知魏晉字跡唐宋<lb/>
　畫本有欵者十無一二間有出後人蛇足者在慧眼<lb/>
　自不難辨有如近年啓南子畏二公徃往手題他人<lb/>
　畫筆為應酬之具倘非刻意玩索徒知欵識雅士亦<lb/>
　為其所眩矣似反不如無欵真蹟差為可重邪<lb/>
唐解元錬藥圖　次𢎞農楊儀部韵　人來種杏不虛<lb/>
<pb n="KR3h0055_WYG_012-56b"/>
尋彷彿廬山小徑深常向靜中參大道不因忙裏廢清<lb/>
吟願隨雨化三春澤未許雲閒一片心老我近來多肺<lb/>
疾好分紫雪掃煩襟晉昌唐寅書　長懐俞跗徳有術<lb/>
益生人鵲匱探元久龍宫得秘真良田耕片石化雨浹<lb/>
陽春莫謂遲承嗣天應降玉麟北濠劉浣題唐子畏先<lb/>
生煉藥圖卷後　茂實府君中嵗慕道故蓄煉藥圖以<lb/>
自况今府君已矣而子畏畫蹟如新披閲令人凄斷<hi>丑志</hi>
名山藏序　昔人著書垂世圖不朽者不窮愁則放棄<lb/>
<pb n="KR3h0055_WYG_012-57a"/>
不貧病則羇纍不忿狷則刑餘如虞卿左氏三閭韓非<lb/>
揚雲相如子長之徒彼皆不遇明主淪落擯斥嬰狗馬<lb/>
之疾罹刃鋸之辱恐一旦溘先朝露不俟河清將與寒<lb/>
灰腐草同盡不能樹尺寸之名故欲託之空言自見立<lb/>
徳立功之士所不屑也余友張青父以世家之子夙稟<lb/>
異姿年不迨舞象而百氏塞胸齒未逾總丱而羣經貯<lb/>
腹勒為一家之言曰名山藏其父聞聞居士不知也他<lb/>
日偶奏一篇則愕然而駭吾乃為蘇昌容乎有子廷碩<lb/>
<pb n="KR3h0055_WYG_012-57b"/>
而幾失之吾過矣吾過矣為文序其首是時青父纔十<lb/>
四齡耳以為不博覽者不廣見不鈎深者不邃識左執<lb/>
雌黄右秉鉛槧囊不去螢帷不輟火又五六寒暑而始<lb/>
就殺青為本紀六十志四十列傳一百共二百卷嗚呼<lb/>
可謂富矣其世自羲皇燧人以迄周秦漢晉李唐之代<lb/>
其人自王臣霸佐以迄英賢逸士閨秀緇黄蒼頭扈養<lb/>
之輩其山川方域自崑崙星宿十岳九淵皇甸名都郡<lb/>
國荒徼以迄晹谷咸池蓬瀛壺嶠魋結雕題穿胸鉗耳<lb/>
<pb n="KR3h0055_WYG_012-58a"/>
之壤其物類自淵琛谷贐翠鳯黄麟若木瑤草以迄毛<lb/>
羽介鱗萌蘖蠕動有情無情之屬其靈異自仙佛神鬼<lb/>
天吳海若山妖木精神姧巨怪以迄六合内外千載上<lb/>
下有無無有是非非是之幽且奇其書自丘墳典索汲<lb/>
冡魯壁宛委二酉以迄貝葉蘂珠齊諧稗虞博物洞㝠<lb/>
大荒拾遺之隠且賾莫不編摩纂葺日削月刪如集翠<lb/>
于鳥背取白于狐腋然書成欲藏諸名山託太史以自<lb/>
况而曰太史之史史國也僕之史史野也史以國者非<lb/>
<pb n="KR3h0055_WYG_012-58b"/>
禪代授受不陳非宗廟朝廷不論非禮樂征伐不紀非<lb/>
災祥治亂不書此其藏當于金匱石室乎然職非詞臣<lb/>
位非禁近而焉敢泚筆若僕則誠草莽布衣之夫耳搖<lb/>
舌而莫知諱援毫而莫知避不為蟲臂則為鼠肝不為<lb/>
獸氄則為鳥毳不為駢拇則為贅疣不為蟠蟲則為瘡<lb/>
痂是烏足以當司馬公下駟副車哉余曰否否史有國<lb/>
有野文有正有奇正而奇奇而正正則奇之奇則正之<lb/>
正與奇可並有而不可一無也太史公採七十二家之<lb/>
<pb n="KR3h0055_WYG_012-59a"/>
言成史記如商為鳦禹為熊煉石補天頭觸不周之事<lb/>
可謂驚心奪魄奇甚矣以為著一代之典備百王之籍<lb/>
非可盡以蛇神牛鬼之言載也故于此七十二家去其<lb/>
十九存其十一足矣夫其所去焉知不為青父所存邪<lb/>
是安得左右其袒乎且也遷史之書成于蠶室後葢出<lb/>
自幽憂孤憤之懐耳如青父者少年逢掖生以彼英奇<lb/>
俊異使得乗風雲際日月丹朱其轂何難焉乃懷寶不<lb/>
售弢光獨善兀兀于三篋五車之間以庶幾所謂藏山<lb/>
<pb n="KR3h0055_WYG_012-59b"/>
也者此豈迫于窮愁放棄貧病羇纍忿狷刑餘而然其<lb/>
心葢有所慕之不在當時在千古也昔張童子以明經<lb/>
成進士有名于唐季籍甚青父不其雲礽與張子早慧<lb/>
其先世已然哉余先乞一編秘帳中恐異時請者呉市<lb/>
紙價髙矣雖然姑舍是余願青父之進于立徳立功也<lb/>
己亥五月太原王穉登序并書<hi>真蹟</hi>
　　仇英<lb/>
　　　洪崖小隠圖　子虚上林圖　湖上仙山圖<lb/>
<pb n="KR3h0055_WYG_012-60a"/>
　　　諸夷職貢圖　九成宫圖　蓮溪漁隠圖　樓<lb/>
　　　居圖　沙苑圖<lb/>
　仇英實甫其出甚微嘗執事丹青周臣異而敎之遂<lb/>
　知名于世壯嵗為崑山周六觀作子虛上林圖卷長<lb/>
　幾五丈歴年始就所畫人物鳥獸山林臺觀旗輦軍<lb/>
　容皆臆寫古賢名筆斟酌而成可謂圖畫之絶境藝<lb/>
　林之勝事也兼有文徴仲小楷相如二賦在後其家<lb/>
　稱為三絶豈過許邪後歸之嚴氏<hi>實父又有諸夷職貢九成宫二圖</hi>
<pb n="KR3h0055_WYG_012-60b"/>
洪崖小隠圖　仇英摹馬逺筆　張伯子五十夀言<lb/>
昔在世皇肅外臺綱誰其藎臣乃有二張等彼二荀叔<lb/>
慈慈明慈明内潤智以仁藏積厚而鍾伯子發祥惟我<lb/>
伯子雋聲英英立破萬卷躪百氏塲吐為藝文陸離洸<lb/>
洋中權所指鋒孰敢當薄游賢關謂錐處囊天恡搏扶<lb/>
疇適雄飛斂爾壯心杜爾徳機不順以施日勝而肥懐<lb/>
珠川媚蘊玉山輝君曰寧爾容彭所希黄金為餌同類<lb/>
為妃驂虬御鸞翺翔九圍人有恒言五十知非君知其<lb/>
<pb n="KR3h0055_WYG_012-61a"/>
非大雄是皈離照中天萬燐息煇誰縛誰解何順何違<lb/>
六轡在御惟汝指麾不慕獨覺寧希小乗不貪轉輪何<lb/>
况小榮著為微言撇捩縱横蕩乎漆園又似凈名其子<lb/>
和之玉振金聲獨立須彌頫挹太清怒馬脂車如襲百<lb/>
繩封人之祝如一蠅鳴我有半偈乃駐君聽四十九年<lb/>
無法可稱杜口毘邪息心化城大家團欒共證無生<lb/>
弇州山人王世貞元美造<hi>真蹟</hi>
　<hi>右贈茂實府君之作後有敬美一跋已亡逸矣</hi>
<pb n="KR3h0055_WYG_012-61b"/>
　仇英實甫湖上仙山圖一名洞庭春色絹本青綠大<lb/>
　横披也按欵乃是寫夀崦西徐公者精細層累非歴<lb/>
　月不可了山石師王維林木師李成人物師吳元瑜<lb/>
　設色師趙伯駒資諸家之長而渾合之種種臻妙或<lb/>
　云實甫畫祖劉松年殆擬非其倫矣　顧氏藏孫武<lb/>
　子敎習女兵圖乃仇實甫畫全從曹不興兵符圖翻<lb/>
　出後有枝指翁小楷孫武子十三篇書畫與文章並<lb/>
　垂不朽足稱絶藝耳　實甫畫蹟臨摹逺勝自運余<lb/>
<pb n="KR3h0055_WYG_012-62a"/>
　向見其摹董展道經變相范長夀西域圖李思訓海<lb/>
　天落照圖李昭道明皇游月宫圖趙伯駒浮巒暖翠<lb/>
　圖筆意克肖不似實甫平日畫本也<lb/>
　仇實父諸夷職貢圖卷在姚氏絹本大著色布景甚<lb/>
　奇或云倣閻令筆也前在許元復題署後有文徴仲<lb/>
　彭孔嘉跋尾極稱許之云<lb/>
諸夷職貢圖卷　諸夷職貢　許初書　九溪十八洞<lb/>
主　漢兒　浡海　契丹國　崑崙國　女王國　三<lb/>
<pb n="KR3h0055_WYG_012-62b"/>
佛齊　吐蕃　安南賀　西夏國　朝鮮國　仇英實<lb/>
父為懐雲先生製　昔顔師古于貞觀四年奏請作王<lb/>
㑹圖以見蠻夷率服之盛自是以後繼作不絶亦謂之<lb/>
職貢圖宣和畫譜所載是已及觀張彥逺名畫記載有<lb/>
梁元帝善畫外國來獻之事又嘗作職貢圖而序之貞<lb/>
觀公私畫錄載有陳江僧寶所畫職貢圖三則知其來<lb/>
非一日矣近見武克溫所作諸夷職貢乃是白描而此<lb/>
卷為仇實父所作葢本於克溫而設色者也觀其奇形<lb/>
<pb n="KR3h0055_WYG_012-63a"/>
異狀深得胡瓌李贊華之妙克溫不足言矣壬子九月<lb/>
既望題于玉磬山房徴明　右職貢圖十洲仇君實父<lb/>
畫實父名英吳人也少師東邨周君臣盡得其法尤善<lb/>
臨摹東村既殁獨步江南者二十年而今不可復得矣<lb/>
此卷畫于懐雲陳君家陳君名官長洲人與十洲善館<lb/>
之山亭屢易寒暑不相促迫由是獲畫其心匠之巧精<lb/>
妙麗密備極意態雖人殊國異而考按圖誌畧無違謬<lb/>
能事直出古人上衡翁太史公論之詳矣然非好古誠<lb/>
<pb n="KR3h0055_WYG_012-63b"/>
篤如陳君抑豈易得哉予聞畫家立意或援古以諷今<lb/>
或藉近以規逺凡致力精工者不虛作也使十洲操筆<lb/>
金馬之門親見百蠻率服賓貢闕廷則其所圖又豈<lb/>
但是邪陳君請予題贊余故刪取畫意以鳴當世之盛<lb/>
云贊曰　維明御宇徳被荒漠天清地寧迅暴弗作海<lb/>
息鯨波山除虎落中國有聖思勤梯舶昔稱即序今見<lb/>
來王崎嶇丹竁跋履天方南杓顧斗北户傾陽九譯内<lb/>
欵萬國趨蹡奇琛怪賮通犀殊角珊瑚琬琰琅玕盈握<lb/>
<pb n="KR3h0055_WYG_012-64a"/>
火布氷蠶香具罽貉陸竭山珍淵窮海錯渥豹天馬汗<lb/>
血飛黄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>羱巨尾馴象素章封牛大鳥紫槖白狼狻猊<lb/>
五色率舞成行禮呈壤奠樂薦任昧兠綿其音變眩狡<lb/>
獪魚龍角觝應節赴㑹殊容異奏黎靬貊濊權跣卉服<lb/>
寶貉金裝囊踰懸度革汎河湟或長或領嵗奉厥常閼<lb/>
支辮髪筐篚亦將通道夷蠻如周之盛雉來越裳獒申<lb/>
旅命赫赫今皇慎徳躋敬無有逺邇賓獻交請允文允<lb/>
武邁漢超唐良史圖事職貢以方書編王㑹竹簡焜煌<lb/>
<pb n="KR3h0055_WYG_012-64b"/>
式揚贊辭丹青永光　嘉靖壬子蜡月既望沛彭年題<lb/>
　仇實父畫樓居圖為先中憲作後有文休承七言律<lb/>
　一首今在長兄伯含處錄附于此<lb/>
仇英實父製　題張約之憲副不負碧山樓　人境曠<lb/>
無車馬迹樓居只在半山橋捲簾嵐氣昏鼂日繞户松<lb/>
聲雜晩潮惠化黎甿誦清淨髙懐琴鶴伴逍遙羨君解<lb/>
組歸來早天際真人定可招茂苑文嘉<hi>真蹟</hi>
　徐晉逸藏實父蓮溪漁隠圖一軸絹本淺絳色細潤<lb/>
<pb n="KR3h0055_WYG_012-65a"/>
　之極亦復清逸超羣實為仇畫第一品今歸其弟太<lb/>
　沖矣至今尚在夢想<lb/>
仇十洲沙苑圖　嘉靖丙午秋日摹松雪沙苑圖　吳<lb/>
門仇英　沙樹歴歴沙草荒江上誰開芻牧塲羣馬所<lb/>
聚何劻勷飲餘而俯嘶而昻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>踶浴瀼逐且驤或乳或<lb/>
卧或軋瘡三縱五横烏騅赤兔照夜白連錢桃花鬬文<lb/>
章牝兮牡兮未可辯亦莫可識駑與良相骨相肉俱已<lb/>
矣老夫兩眼徒茫茫但愛各各無拘韁自縱自得肥更<lb/>
<pb n="KR3h0055_WYG_012-65b"/>
光肥哉肥哉空老死未試何以知爾長我知馬亦待駕<lb/>
御人馬兩得氣始揚請看溝汗流血漿爭前欲縛左賢<lb/>
王追風逐電一般走數匹之中當有强　余嘗見趙松<lb/>
雪所畫唐馬一卷縱觀之其態有立者伏者走者飲者<lb/>
浴者蹄者嘶者奔者逸者戲而駢者或寢或喝奮發而<lb/>
生精細而密各能窮其狀今閲十洲此卷其運墨設色<lb/>
風韵氣骨斷斷乎自一手者不然何天閑之若是邪時<lb/>
嘉靖丁未仲春之望許初<hi>真蹟</hi>
<pb n="KR3h0055_WYG_012-66a"/>
　評吳書畫一絶　精妙能神逸仇唐文沈劉祝王真<lb/>
　俊峭書畫七賢優<lb/>
　補遺<lb/>
　　沈周<hi>附文徴明</hi>
　沈啓南太湖一覽卷全師董巨錢鶴灘題云傚王黄<lb/>
　鶴非也<lb/>
　吾家先世尚有沈徴君啟南贈維慶府君山水小立<lb/>
　幅在長兄伯含處戊午遭家變失去不可復得<lb/>
<pb n="KR3h0055_WYG_012-66b"/>
　沈啓南灣東草堂巨幅係盛年筆在翁有竹莊圖之<lb/>
　上<lb/>
白石翁灣東草堂圖并題　灣東草堂<hi>行書圖右角上</hi>　愛子<lb/>
别業灣之東去家僅在百步中蔽門遮屋樹未大矮簷<lb/>
但見麻芃芃頻年一意耽詩酒翻然改與耕夫耦赤脚<lb/>
饁飯走細塍戴笠牽牛映新栁時人諵諵譏子愚阿翁<lb/>
儘有髙明居何致妻子嫌仄陋何信兄弟饕錙銖從人<lb/>
自説渠自好力田養親殊有道强於逺宦竊斗升手種<lb/>
<pb n="KR3h0055_WYG_012-67a"/>
長腰使親飽力田養親樂已多兄弟妻子如予何我與<lb/>
題詩解嘲罵門外雨來蛙滿河　徳韞賢弟有供伏臘<lb/>
饘粥田百畝近為小屋畷閒以課童子之耕居之鄉有<lb/>
不務本者嘲之予作是詩附于醜圖俾掲屋壁庸解嘲<lb/>
者乙未夏五沈周題<hi>行草書左角上</hi>
沈徴君南湖草堂圖并題卷<hi>十名人蹟張青父御李齋藏</hi>　楊湖不<lb/>
在北楊湖今在南開門見湖光一鏡空碧涵日午照黄<lb/>
襖月過陪清酣魚鳥相友于物物無不堪匪特主人愛<lb/>
<pb n="KR3h0055_WYG_012-67b"/>
客到意亦貪何當夾水誌相與一縱談沈周　湖南新<lb/>
綠漲平隄䦨壓春雲雨過時花片浮江搖暖影栁絲垂<lb/>
碧蘸晴漪泥融紫燕營巢急風動金鱗出穴遲適興行<lb/>
吟知幾度荻溪驚滿錦囊詩延陵吳寛　結得幽居寄<lb/>
此生鷗波千頃漾前楹坐觀雲物日千變卧聽波濤夜<lb/>
幾更風起巽離宜夜月水臨子午正潮平何當買櫂尋<lb/>
真隠醉倚篷窻一笛横習齋朱旦　雨過南湖漲綠波<lb/>
湖光皎皎鏡新磨門遮樛木無塵到人對薫風結釣蓑<lb/>
<pb n="KR3h0055_WYG_012-68a"/>
檢齋桑瑜　浪紋鋪錦漫鷗沙四遶春隂翠栁遮燕受<lb/>
輕風頻掠絮魚吹細雨郤飛花般遊勝賞嘗移櫂美景<lb/>
清歌自浣紗占斷東吳竒絶處鑑湖一曲並堪誇晉昌<lb/>
唐寅　君住楊城北湖在君家南惟愛薫風和更喜宵<lb/>
月涵有魚供盤餐有酒終日酣出處固難同在我思亦<lb/>
堪髙人偶家此擇勝非所貪欲問湖鄉樂尚欠一宿談<lb/>
沈芾又次　草堂住湖上門對離方開白鳥銜魚去溪<lb/>
翁放櫂來渚花靜若我水色青于苔雅趣許誰得綠楊<lb/>
<pb n="KR3h0055_WYG_012-68b"/>
垂釣臺楊恩　遡洄東上一茅堂堂枕晴湖沃土<hi>淮南子南</hi>
<hi>次州日沃土</hi>長波濺珠璣通北海<hi>東漢書孔融文才守北海</hi>景含詩畫帶<lb/>
西莊<hi>唐王給事别業</hi>川禽<hi>蟹蜃之屬見國語</hi>戀戀潛春渚沙鳥嘈嘈還<lb/>
夕陽笑把明窻塵<hi>仙藥</hi>漫理主翁原是賀知章海虞桑翹<lb/>
　謙虛麗澤觀于水浩歎南湖樂可湛出沔入河春潑<lb/>
潑印箕落斗夜厭厭斯干美室人應美平秩堪耕釣亦<lb/>
堪得景不須窮望外乞完郤笑賀狂貪常熟呉寅　西<lb/>
湖風致人皆仰我獨南湖景可觀花落無聲波影動鳥<lb/>
<pb n="KR3h0055_WYG_012-69a"/>
飛不動鏡光寒天垂星斗千尋下浪湧銀山萬頃寛意<lb/>
欲與君分一曲荻蘆深處恣盤桓桑榮　右南湖草堂<lb/>
詩畫一㢧啟南盛年更妙蹟也萬厯癸丑春獲于相城<lb/>
施氏漫搆俚言鑒定之不知其寫贈王原禹先輩也近<lb/>
讀吳寛桑翹長句始知四十九年之非因翦卻舊跋重<lb/>
裝述贊云石田老仙畫法屢遷草堂圖引祖述恕先烟<lb/>
雲若斷竹木還連王家之珍于萬斯年是嵗十月朔張<lb/>
丑記<hi>真蹟</hi>
<pb n="KR3h0055_WYG_012-69b"/>
　文徴仲瓶山圖絹本淺絳色秀潤可喜後有黄省曾<lb/>
　王糓祥文彭文嘉王寵徐縉等十跋亦竒跡云<lb/>
　文徴仲菊圃圖卷畫法全出趙文敏兼前後題詠并<lb/>
　屬同幅尤為賞心快目<lb/>
　文徴仲四體千文矮卷係早年筆陳道復跋之甚詳<lb/>
　　祝允明<lb/>
　希哲楷書秋軒賦為石田翁作雖循規矩大饒風趣<lb/>
　後有古詩一帖乃是寫贈朱野航者亦佳蹟也<lb/>
<pb n="KR3h0055_WYG_012-70a"/>
　祝希哲小楷楞嚴經十卷孫武子十三篇行書曹子<lb/>
　建詩草書馬異結交詩前後並見之而書法各各不<lb/>
　同真大家也<lb/>
　祝希哲吳中勝景詩卷宋經箋上行書全學王大令<lb/>
<pb n="KR3h0055_WYG_012-71a"/>
鑒古百一詩<lb/>
　米菴詩<lb/>
　草菴如笠擬藏身向往襄陽寶晉人篋祕墨皇平復<lb/>
　古壁懸華葢乙僧神浣花舊句勤讐定典午遺文恣<lb/>
　討論五十潛修心自欿千秋業就豈長貧寒山趙宧<lb/>
　光<hi>真蹟</hi>
　　米菴題壁絶句二十首<lb/>
士衡平復書淳古小字曹娥清勁宗作合無緣成兩地<lb/>
<pb n="KR3h0055_WYG_012-71b"/>
空慚真晉鬰心胸<lb/>
心愛王書謝司馬東方畫贊更清真官奴此事尤遒勁<lb/>
鑒土都稱席上珍<lb/>
鷗波亭上十三行絶世爭誇出小王秋壑㝠搜續天府<lb/>
英英瑞色溢縹緗<lb/>
星宿僧繇畫最工楞伽羅漢趣無窮子昻題品王翁跋<lb/>
象敎森嚴見兩雄<lb/>
智永禪師千字雄頡頏獨數永興公可憐文定傳家本<lb/>
<pb n="KR3h0055_WYG_012-72a"/>
逺勝歸田被瞽蒙<lb/>
展生妙寫游春卷壓倒寰中百萬圖雪霽採蓮俱北面<lb/>
山莊能有此竒無<lb/>
乙僧華葢天王古方駕呉生淨飯神刷色白描皆絶世<lb/>
嘉禾茂苑兩藏真<lb/>
褚書千字筆猶龍嘆息南轅不復東尚賴清臣真誥在<lb/>
冠裳佩玉足英風<lb/>
顔行心醉有元章筆勢翩翩追破羌鬱勃季明文字古<lb/>
<pb n="KR3h0055_WYG_012-72b"/>
真堪書品冠全唐<lb/>
藏真狂草亞顛張畫訣驂驔類驌驦濁世風流凝式擅<lb/>
起居注帖爛輝光<lb/>
恕先模寫王居壯鴻一經營野趣深赫奕兩賢成寂寞<lb/>
千年遺墨萬人欽<lb/>
寒林平野咸熙逈設色瀟湘北苑神清夏江鄉湛淵水<lb/>
湖山烟雨氣沈溟<lb/>
宋室真行誰具瞻君謨詩表重前賢涪翁馬援神祠古<lb/>
<pb n="KR3h0055_WYG_012-73a"/>
光被名家祕笈籖<lb/>
坡翁三馬贊驍騰草聖千文筆更神不嫁還君珠一斛<lb/>
傾城留待付同人<lb/>
九歌七月南金重日夕傳觀不厭頻玉版氷紈雙國士<lb/>
後來居上重清醇<lb/>
黄素黄庭妙入神烏絲待訪更蕭森誰云異世堪同賞<lb/>
鑒定元章一手成<lb/>
思陵草聖精無敵集古真書韻有餘蜀素千文粲雲錦<lb/>
<pb n="KR3h0055_WYG_012-73b"/>
臨池倣傚送居諸<lb/>
公望畫名垂宇宙天真應過趙呉興富春行卷風流甚<lb/>
不愧秋山鵲華能<lb/>
溪山仙館倪迂寫太白新圖王子成剡唾齊紈等蟬翼<lb/>
百千酬直比璆琳<lb/>
石田畫史筆空靈天繪新圖照古今未得傳家為種子<lb/>
課兒私淑作門生<hi>以上二十首已見花字號盧鴻一名下</hi>
　銘心籍<lb/>
<pb n="KR3h0055_WYG_012-74a"/>
　疇昔築米菴廿詩留屋壁朅來整圖書覔句欣自得<lb/>
　百詠寫神奇銘心成小集附題平復後以詔清修客<lb/>
　　其一<lb/>
元常宣示成烏有季直唐臨楷法淳海岳閲書無魏跡<lb/>
石田汲古聚斯珍<lb/>
　　其二<lb/>
平復從來屬伯英<hi>伯英書平復帖見宣和書譜</hi>陸機題品豈真評蔡<lb/>
倫網紙留殘墨章草天成大主盟<lb/>
<pb n="KR3h0055_WYG_012-74b"/>
　　其三<lb/>
謝安慰問雄江左海岳傾心過二王隻字㝠追真自適<lb/>
懶開祕篋愧騰驤<lb/>
　　其四<lb/>
西園清夜何人寫三絶竒踪屬虎頭解畫世人能有幾<lb/>
初平叱石餅金收<lb/>
　　其五<lb/>
右軍精楷東方贊糜處重完賴率更歴刼尊崇和璧貴<lb/>
<pb n="KR3h0055_WYG_012-75a"/>
酬城十五價猶輕<lb/>
　　其六<lb/>
明昌博覽髙人跡次月先思此事初七印金源傳國寶<lb/>
三行逸少暮齡書<lb/>
　　其七<lb/>
洛神殘本紹興蔵似道冥搜㑹四行無事成篇為國寶<lb/>
集賢收購萬金償<lb/>
　　其八<lb/>
<pb n="KR3h0055_WYG_012-75b"/>
曹娥峭健成今體晉代無名書絶倫品似重門深小院<lb/>
一庭花木挺松筠<lb/>
　　其九<lb/>
紛披健筆號楊羲内景仙經字字竒黄素累千凌十萬<lb/>
彩鸞端合讓吾師<lb/>
　　其十<lb/>
山中宰相陶𢎞景瘞鶴銘書龍爪文石泐博求真跡味<lb/>
黄庭外景信超羣<lb/>
<pb n="KR3h0055_WYG_012-76a"/>
　　其十一<lb/>
星宿圖成照古今僧繇落筆鬼神欽後生閻令傳遺法<lb/>
鑒士傳觀忘滯淫<lb/>
　　其十二<lb/>
永師千字千金重律召調陽符節同禊序臨摹稱法嗣<lb/>
蔵鋒真得古人風<lb/>
　　其十三<lb/>
展生山水原無敵尺素游春孰等夷綵筆縱横一萬里<lb/>
<pb n="KR3h0055_WYG_012-76b"/>
髙名上下五千期<lb/>
　　其十四<lb/>
晩來手勅下堯天筆趣偏宜琬琰鐫敦請未能酬宿願<lb/>
名書過目紀雲烟<lb/>
　　其十五<lb/>
伯施妙跡髙千古米老興言一字無何幸歴年更五百<lb/>
廟堂三復夜光珠<lb/>
　　其十六<lb/>
<pb n="KR3h0055_WYG_012-77a"/>
夢奠何如史事强吳興題識遜元章延平劍合誇神異<lb/>
合浦珠還好祕蔵<lb/>
　　其十七<lb/>
千文押韻公權倣哀冊名文海岳臨倪贊風神綿裹銕<lb/>
應同枯樹共蕭森<lb/>
　　其十八<lb/>
乙僧神少西方秀華葢真容出世姿宜向蔚藍天上見<lb/>
貧兒得寶樂乎而<lb/>
<pb n="KR3h0055_WYG_012-77b"/>
　　其十九<lb/>
趙模集晉千文古不數懐仁聖敎翻虎卧龍跳真再見<lb/>
鸞停鵠峙未為尊<lb/>
　　其二十<lb/>
柬之真筆蘭亭詠飛鳥依人嫵媚姿虞褚比肩真定論<lb/>
臨池倣傚可忘飢<lb/>
　　其二十一<lb/>
雪霽江山良史畫無聲詩裏見王維輞川板細非名跡<lb/>
<pb n="KR3h0055_WYG_012-78a"/>
品與盧鴻十志比<lb/>
　　其二十二<lb/>
天王送子勢凌空壁掃圓光驅疾風萬象怒生侔造化<lb/>
道元揮洒合天工<lb/>
　　其二十三<lb/>
蜀道山川蔵腹藁西方賢聖吐心花豫章權相尋南岳<lb/>
彦逺當年興嘆嗟<lb/>
　　其二十四<lb/>
<pb n="KR3h0055_WYG_012-78b"/>
春草堂名本惠連堂成感召伯髙還烟雲滿幅人爭賞<lb/>
此是清河第一箋<lb/>
　　其二十五<lb/>
紹京破産求神迹博得書名千載傳楷法寥寥人共賞<lb/>
靈飛六甲寫真詮<lb/>
　　其二十六<lb/>
懐琳草聖髙唐世勝日臨池寫絶交遺恨過庭書譜在<lb/>
攀羲提獻作前茅<lb/>
<pb n="KR3h0055_WYG_012-79a"/>
　　其二十七<lb/>
雲麾金碧聲名震天幸王家得采蓮缺陷兩賢詩羽化<lb/>
令人撫卷意茫然<lb/>
　　其二十八<lb/>
張藻古松經嵗月鱗紋一一畫如真瑯琊仙史收遺蹟<lb/>
傳示宗盟愧後人<lb/>
　　其二十九<lb/>
村童鬬蟻寫民風韓滉傳模奪化工南渡龔髯臨榻本<lb/>
<pb n="KR3h0055_WYG_012-79b"/>
生花彩筆慧心同<lb/>
　　其三十<lb/>
周昉神情過韓幹豐肌女士冠全唐袁安卧雪韜光久<lb/>
祕戲于今十襲蔵<lb/>
　　其三十一<lb/>
素師畫訣龍蛇字墨客詩篇金玉音剡唾善蔵誇白雪<lb/>
雲東一見合朋簪<lb/>
　　其三十二<lb/>
<pb n="KR3h0055_WYG_012-80a"/>
顔公自寫尚書誥八法森巖逸趣微俗品一詳真有見<lb/>
元章立論未為非<lb/>
　　其三十三<lb/>
平原北伐書何壯奕奕精光燭上台同調巧將龍象喻<lb/>
人言筆陣起風雷<lb/>
　　其三十四<lb/>
楞伽羅漢筆圜成過海慈容赫厥聲吳畫李模欺後學<lb/>
敏東為昉誤髙生<hi>尊生八牋仍廖俊之誤</hi>
<pb n="KR3h0055_WYG_012-80b"/>
　　其三十五<lb/>
骨法公權稱第一度人真墨重南金前賢口訣無多字<lb/>
正筆還須先正心<lb/>
　　其三十六<lb/>
逋翁小筆江南景罨畫溪山桃李春元鎮聞風寄餘興<lb/>
一番眼色喜重新<lb/>
　　其三十七<lb/>
胡瓌番馬世無雙卓歇雄姿鼎可扛卻恨收蔵曽落刼<lb/>
<pb n="KR3h0055_WYG_012-81a"/>
僅從塵垢見微茫<lb/>
　　其三十八<lb/>
畫裏髙賢真絶代李昇蜀産筆游龍林深石潤烟雲幻<lb/>
古貌閑情鹿豕踪<lb/>
　　其三十九<lb/>
楊風書法妙蔵真皮相都云楷法湮乞假牒文無復在<lb/>
神仙帖子斷纎塵<lb/>
　　其四十<lb/>
<pb n="KR3h0055_WYG_012-81b"/>
洪谷松雲天下聞關生一見執元纁山庄畫裏人如玉<lb/>
大匠當年巧運斤<lb/>
　　其四十一<lb/>
貫休開士清狂跡太古髙名約畧齊羅漢流傳見懐玉<lb/>
星辰十一露天倪<lb/>
　　其四十二<lb/>
雪江歸棹宣和製精細圓靈等化城堪嘆臨民無逺識<lb/>
時從楮頴寄深情<lb/>
<pb n="KR3h0055_WYG_012-82a"/>
　　其四十三<lb/>
恕先界畫從心得避暑樓臺世罕儔却笑朋梅輕寡和<lb/>
金明池畔寫龍舟<lb/>
　　其四十四<lb/>
建中千字豐肌肉玉潤書家方太真困學齋徒題品重<lb/>
鼎分三足繼唐人<lb/>
　　其四十五<lb/>
阿房宫樣真奇蹟萬户千門非苟成畫跋直書文矩筆<lb/>
<pb n="KR3h0055_WYG_012-82b"/>
廣川華袞勝弓旌<lb/>
　　其四十六<lb/>
徐熙花鳥變黄筌落墨心傳神更全就日圖成稱雅玩<lb/>
化工在手孰能先<lb/>
　　其四十七<lb/>
荗林逺岫空靈品無李尊崇匪浪言髣髴士恒樓上見<lb/>
翻從跋語想雲根<lb/>
　　其四十八<lb/>
<pb n="KR3h0055_WYG_012-83a"/>
北苑新圖師造化渾融豪邁數瀟湘堂堂後進還居上<lb/>
壓倒荆關稱墨皇<lb/>
　　其四十九<lb/>
後主重屏奕葉傳凌雲物像欲仙仙江南風雅今何在<lb/>
弔古令人感逝川<lb/>
　　其五十<lb/>
龍圖燕肅畫清新墨戲窮年費討論秋晚蕭然似摩詰<lb/>
購蔵逸筆未全貧<lb/>
<pb n="KR3h0055_WYG_012-83b"/>
　　其五十一<lb/>
巨然山水江南派淡墨輕嵐筆法新漁艇悠悠波浩浩<lb/>
滄浪一曲彼何人<lb/>
　　其五十二<lb/>
千金收購清明卷物事森羅筆墨詳慚愧擇端無逺韻<lb/>
休承品定中膏肓<lb/>
　　其五十三<lb/>
南華秋水汪洋筆原父春官尺度書末簡贅疣全不錄<lb/>
<pb n="KR3h0055_WYG_012-84a"/>
㑹心沙汰快隣初<lb/>
　　其五十四<lb/>
石室仙人工寫竹横看晩靄類咸熙品題又見涪翁語<lb/>
無忝而今稱色絲<lb/>
　　其五十五<lb/>
君謨詩表人皆仰勝馥殘膏霑丐多自愧髯張空覿面<lb/>
真龍入手眼蹉跎<lb/>
　　其五十六<lb/>
<pb n="KR3h0055_WYG_012-84b"/>
九歌布景風流甚墨法營丘嫡派分慈孝君臣皆實學<lb/>
繭絲重見顧將軍<lb/>
　　其五十七<lb/>
龍眠蓮社畫縱横題識沖元筆法精伯仲九歌蕭散卷<lb/>
翩翩自恣更澄泓<lb/>
　　其五十八<lb/>
三馬騰陵勢軼羣坡仙一贊布顔筋羊曇季海非流品<lb/>
淳古依稀接右軍<lb/>
<pb n="KR3h0055_WYG_012-85a"/>
　　其五十九<lb/>
千文不韻豫章憎韻極坡翁學醉僧揮洒稱心驚掣電<lb/>
卷舒如意類雲蒸<lb/>
　　其六十<lb/>
涪翁婉鴨盤中舞一段輕盈寄月毫禹錫神祠成絶唱<lb/>
堯年仙骨助風騷<hi>庭堅為堯岳牧亦斷章取義也</hi>
　　其六十一<lb/>
臣書刷字傳燈語集古名家得自然學識半生成待訪<lb/>
<pb n="KR3h0055_WYG_012-85b"/>
整齊百氏著先鞭<lb/>
　　其六十二<lb/>
大米丹青烘鎖異研山惜墨淡如無畫成一贊蛟龍走<lb/>
天馬騰驤失壯圖<lb/>
　　其六十三<lb/>
荷鄉清夏賢王筆栁岸鷗波事事幽咫尺畫圖成夢想<lb/>
何年得遂卷中游<lb/>
　　其六十四<lb/>
<pb n="KR3h0055_WYG_012-86a"/>
思陵行楷本羊欣樂毅臨模肖右軍弊篋杜陵歌滿卷<lb/>
駸駸直逼舊鵝羣<lb/>
　　其六十五<lb/>
豳風七月農桑譜南渡和之描寫精逸筆興酣時亹亹<lb/>
斷麻心賞見卿卿<lb/>
　　其六十六<lb/>
懶拙雲山真逸品祕蔵誓不與時人瀟湘神卷今何在<lb/>
大索㝠搜莫厭頻<lb/>
<pb n="KR3h0055_WYG_012-86b"/>
　　其六十七<lb/>
西湖風景松年寫秀色於今尚可飡不似浣花圖醉叟<lb/>
數峯眉黛落齊紈<lb/>
　　其六十八<lb/>
晞古丹青得正傳晉文歸國寫前賢院人雅有昻霄意<lb/>
何事聲名次大年<lb/>
　　其六十九<lb/>
鵲華峯巒天外聳呉興盤礴寫無餘輕描細染千鈞力<lb/>
<pb n="KR3h0055_WYG_012-87a"/>
蚊脚蠅頭八法舒<lb/>
　　其七十<lb/>
寫經斷手妙蓮華十萬蠅頭聚白麻緬想王孫居濁世<lb/>
嘉名松雪淨無瑕<lb/>
　　其七十一<lb/>
徳符山水清真品松雪詩篇推許勤苕霅小圖風景異<lb/>
桃源脩卷嵗時分<lb/>
　　其七十二<lb/>
<pb n="KR3h0055_WYG_012-87b"/>
秋山暮靄髙人筆簡古微茫種種優日夕卷舒看不厭<lb/>
方知畫裏有丹丘<lb/>
　　其七十三<lb/>
富春山水明于鏡公望丹青貌得真清逸伎成那可到<lb/>
翻疑嚴子是前身<lb/>
　　其七十四<lb/>
南村真逸寫幽貞偃葢蛇龍著處迎一曲采芝驕大隠<lb/>
髙山流水共娛情<lb/>
<pb n="KR3h0055_WYG_012-88a"/>
　　其七十五<lb/>
琴鶴軒居黄鶴畫夢麟古記獲麟書<hi>葢絶筆云</hi>巒容川色誰<lb/>
為主借景生情實起予<lb/>
　　其七十六<lb/>
倪迂袖卷稱鴻寶合作師林讓鶴林喬木小山堪玩賞<lb/>
遐思清閟感人琴<lb/>
　　其七十七<lb/>
西臺憲副完菴子逸筆曽圖小洞庭董巨仙遊誰繼響<lb/>
<pb n="KR3h0055_WYG_012-88b"/>
風流端合屬斯人<lb/>
　　其七十八<lb/>
石田蒼古狂仙迹天繪樓圖入繭絲絶勝荷香亭子樣<lb/>
力能扛鼎足師資<lb/>
　　其七十九<lb/>
昭代書仙枝指翁離騷小草近天工一從松雪歸真後<lb/>
墨沼源流吾道東<lb/>
　　其八十<lb/>
<pb n="KR3h0055_WYG_012-89a"/>
野望圖成賦憫言唐人筆力韻胡元虎頭豪奪風流盡<lb/>
驥尾空餘月旦存<lb/>
　　其八十一<lb/>
學富才髙漢長卿子虚鋪叙上林成丹青一掃無聲賦<lb/>
健羨皇明仇氏英<lb/>
　<lb/>
　<lb/>
　<lb/>
<pb n="KR3h0055_WYG_012-89b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清河書畫舫卷十二下<lb/>
</p>
<p>
</p>
  </div>
</body>
</text>
</TEI>
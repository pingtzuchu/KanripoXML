<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清河書畫舫卷一上</head> <lb/>
    <p>
<pb n="KR3h0055_WYG_001-1a"/>
欽定四庫全書<lb/>
　清河書畫舫卷一上<lb/>
　　　　　　　　　　　　　明　張丑　撰<lb/>
　三國<lb/>
　　鍾繇<lb/>
　　　摹鍾鼎篆正考父鼎銘　季直表<lb/>
　韓存良太史購藏鍾元常摹鍾鼎篆正考父鼎銘當<lb/>
　為魏漢遺墨之冠其次則王元美尚書家正書薦季<lb/>
<pb n="KR3h0055_WYG_001-1b"/>
　直表上有晝錦堂等印及元人跋尾此帖紙墨竒古<lb/>
　筆法深沈而識者定為唐人模本非眞跡云元美續<lb/>
　收禇河南哀册文細玩益見筆勢飄舉姿態動人顔<lb/>
　平原送裴將軍北伐詩體兼正行草雜出篆法並屬<lb/>
　眞筆是二公生平最合作書也<lb/>
鍾繇篆書正考父鼎銘紙墨與陸機平復帖一類此無<lb/>
上妙跡也　鍾元常臨正考父鼎銘鍾鼎古篆凡廿一<lb/>
字其題名一行係八分體此無上古法書也左方有唐<lb/>
<pb n="KR3h0055_WYG_001-2a"/>
太宗題宋徽宗高宗以下四帝跋皆眞跡前後用宋龍<lb/>
鳯錦繡裝亦不易得今在韓氏籖軸並漢玉<lb/>
鍾繇字元常潁川長社人官至太傅善正𨽻行草八分<lb/>
尤工於正𨽻初師胡貽學書十六年又從劉徳升入抱<lb/>
犢山學書後與太祖邯鄲淳韋誕孫子荆關枇杷議用<lb/>
筆因見蔡邕筆法于誕誕秘而不傳輒搥胸嘔血太祖<lb/>
以五靈丹救之誕死繇盗發其冢遂得邕法一一從其<lb/>
消息繇書有三體一曰銘石謂正書二曰章程謂八分<lb/>
<pb n="KR3h0055_WYG_001-2b"/>
三曰行押謂行書三體皆世所推自言最妙者八分然<lb/>
其眞書絶世評繇書者謂如郊廟既陳爼豆斯在又謂<lb/>
如雲鶴游天羣鴻戲海<lb/>
袁昻書評從漢末至梁有三十六人　臣謂李斯書世<lb/>
為冠葢不易施評鍾繇書意氣密麗若飛鴻戲海羣鶴<lb/>
游天行間茂密實亦難過耶<hi>又云鍾司徒書字有十二種意外巧妙絶倫多竒</hi>
崔子玉書如危峯阻日孤松一枝邯鄲淳書應規入矩<lb/>
方圓乃成師宜官書如鵬翔未息翩翩而自逝韋誕書<lb/>
<pb n="KR3h0055_WYG_001-3a"/>
如龍威虎振㧞劍弩張張伯英書如漢武愛道憑虚欲<lb/>
仙亭亭如雲中明月灼灼如水中青蓮曹喜書如經論<lb/>
道人言不可絶蔡邕書骨氣洞達奕奕如有神力程廣<lb/>
平書如鴻鵠弄翅頡頏布置<hi>程邈善大篆得罪始皇下雲陽獄増減篆體志其名</hi>
<hi>名其書曰𨽻也</hi>皇象書如歌聲繞梁琴人舍徽一云如韻音繞<lb/>
梁孤飛獨舞王羲之書走墨連綿字勢雄强如龍跳天<lb/>
門虎臥鳯閣故歴代寶之永以為訓王子敬書如河朔<lb/>
少年皆充悦舉體㳫拖不可耐羊欣書如奴婢作夫人<lb/>
<pb n="KR3h0055_WYG_001-3b"/>
不堪位置而舉止羞澁終不似眞阮研書如貴胄失品<lb/>
次不復排突英賢王儀同書如晉安帝非不處尊位而<lb/>
都無神明殷鈞書如高麗人抗浪乃不有意氣而姿韻<lb/>
自乏精味徐淮南書如南岡士大夫徒尚風軌然而不<lb/>
免寒乞陶𢎞景書如呉興小兒形狀未成長而骨體甚<lb/>
俊快施肩吾書如新亭傖父一往見似揚州人共語語<lb/>
便態出袁崧書如深山道士見人便欲退縮薄紹之書<lb/>
<hi>一作蕭思話</hi>字勢蹉跎如舞女低腰仙人嘯樹乃至揮毫振<lb/>
<pb n="KR3h0055_WYG_001-4a"/>
紙有疾閃飛動之勢李鎭東書如芙蓉出水文彩鮮明<lb/>
鏤刻金銀乃有舒慼之勢桓𤣥書如快馬入陣隨人屈<lb/>
曲豈須文譜范懐約眞楷有力草書無功故知簡牘非<lb/>
易孔琳之書如散花空中流徽自得張融書如辯事對<lb/>
揚獨語不困行必㑹理<hi>又云書存典法自謂可出如戰馬入塲不避戈矛疎落縱横惟</hi>
<hi>粗快耳</hi>李巖之書如鏤金屈玉素月自照蕭思話書<hi>一作薄紹之書</hi>
如龍游在霄繾綣可愛亦有一種風流永為冠絶王僧<lb/>
䖍書如揚州王謝家子弟縱服不端正奕奕皆有一<lb/>
<pb n="KR3h0055_WYG_001-4b"/>
種風氣衞恒書如插花美女舞笑鏡臺索靖書如飄風<lb/>
忽舉鷙鳥乍飛蕭子雲書如上林春花遠近瞻望無處<lb/>
不發<hi>一云如壯士彎弓雄人獵虎心胸猛浪鋒刃難當</hi>孟光禄書如崩山絶厓<lb/>
人見可畏王褒書悽㫁風流而勢不稱意張芝驚竒鍾<lb/>
繇特絶逸少鼎能獻之冠世四賢共類流芳不滅羊欣<lb/>
眞孔琳之草蕭子雲行范懐約篆各一時妙絶右三十<lb/>
六人者自古及今皆能善書奉敇遣臣評古今書臣既<lb/>
愚短豈敢轍量江海但聖主委臣斟酌是非謹品字法<lb/>
<pb n="KR3h0055_WYG_001-5a"/>
如前伏願照覽謹啟普通四年二月五日内侍中尚書<lb/>
令袁昻上<lb/>
鍾繇薦關内侯季直表　臣繇言臣自遭遇先帝忝列<lb/>
腹心爰自建安之初王師破賊關東時年荒榖貴郡縣<lb/>
殘毁三軍餽饟朝不及夕先帝神畧竒計委任得人深<lb/>
山窮谷民獻米豆道路不絶遂使强敵喪膽我衆作氣<lb/>
旬月之間廓清蟻聚當時實用故山陽太守關内侯季<lb/>
直之䇿尅期成事不差毫髪先帝賞以封爵授以劇郡<lb/>
<pb n="KR3h0055_WYG_001-5b"/>
今直罷任旅食許下素為廉吏衣食不充臣愚欲望聖<lb/>
徳錄其舊勛矜其老困復畀一州俾圖報効直氣力尚<lb/>
壯必能夙夜保養人民臣受國家異恩不敢雷同見事<lb/>
不言干犯宸嚴臣繇皇恐皇恐頓首頓首謹言黄初三<lb/>
年八月　日司徒東武亭侯臣鍾繇表　劉岑觀　李<lb/>
木敬覽　陳經許懋同觀　右漢鍾繇薦季直表眞蹟<lb/>
高古純朴超妙入神無晉唐插花美女之態上有河東<lb/>
薛紹彭印章眞無上太古法書為天下第一余于至元<lb/>
<pb n="KR3h0055_WYG_001-6a"/>
甲午以厚資購得於方外友存此山後因飄泊散失經<lb/>
廿六年不知所存忽于至正九年六月一日復得之恍<lb/>
然如隔世事以得失歲月考之歴五十六載嗟人生之<lb/>
幾何遇合有如此者後之子孫宜保藏之呉郡陸行直<lb/>
題于壺中時年七十有五　成侯在魏銘功五熟釡為<lb/>
魏宗室豈獨勲業為不可及其楷法傳於世者亦不可<lb/>
企及若戎輅表是也此卷薦季直表其法度與戎輅表<lb/>
無少異漢季楷法全是𨽻其古雅可見於後二王為翰<lb/>
<pb n="KR3h0055_WYG_001-6b"/>
墨宗匠顧豈能外此哉分湖陸隱君酷嗜古今浙右法<lb/>
書名畫多出於其家此卷尤隱君所寶者更五六十年<lb/>
而復歸於隱君信神物去來眞有神䕶云遂昌鄭元祐<lb/>
識　袁昻論書云鍾書有十二意外巧妙實亦多竒又<lb/>
李嗣眞謂元常正𨽻如郊廟既陳爼豆斯在又比寒澗<lb/>
庨壑秋山嵯峨虞世南云鍾繇馳騖曹喜蔡邕倣學而<lb/>
致一體眞楷獨得精研夫能書之士其評品鍾書如此<lb/>
其重也然唐文皇論鍾書體則古而不今字則長而逾<lb/>
<pb n="KR3h0055_WYG_001-7a"/>
制黄長睿謂逸少所臨鍾書尚書宣示及破關内等帖<lb/>
字皆匾闊殊無長體豈文皇誤以廣為脩乎長睿又云<lb/>
漢𨽻運筆結體圓勁淡雅字皆匾而弗橢今傳世者若<lb/>
鍾書力命表諸帖古𨽻典刑具存夫眞賞之士其推察<lb/>
鍾書如此其至也此卷鍾元常薦季直表眞跡世不多<lb/>
有仔細觀之果符諸賢之論而其㸃畫之間多有異趣<lb/>
可謂幽深無際古雅有餘葢其楷書去古未遠純是𨽻<lb/>
體非若後人姸媚纎巧之態也或疑此帖唐人所書其<lb/>
<pb n="KR3h0055_WYG_001-7b"/>
間民字缺而不全夫民字之不全特唐人避諱而剜撥<lb/>
之非不全書也痕迹猶存端可察識觀者亦觀其筆勢<lb/>
字體與夫英氣雅韻不可舍本而求末遺精而究粗也<lb/>
要當鑒以心目至正十八年戊戌五月望日袁泰題<lb/>
東觀餘論云自秦易篆為佐𨽻故漢世𨽻體尚有篆籒<lb/>
意象厥後魏鍾元常士季晉王世將逸少子敬作小楷<lb/>
法皆出於漢𨽻字率匾正今存于世若元常尚書宣示<lb/>
等帖世將上晉元帝二表逸少曹娥帖子敬洛神賦雖<lb/>
<pb n="KR3h0055_WYG_001-8a"/>
經摹拓而古𨽻典刑具在至江左六朝謝宣城蕭挹輩<lb/>
雖不以書名世其小楷若齊海陵王志開善寺碑猶有<lb/>
鍾王遺範至陳隋間正書結字漸方唐初猶然獨歐陽<lb/>
率更虞永興易方為長以就姿媚後人競效之遽不及<lb/>
二人遠甚鍾王楷法彌遠矣余觀此帖誠元常之所合<lb/>
作若黄長睿之推而得其詳論而極其至且究其字體<lb/>
之變更似為此書發也不可不重識焉至正二十五年<lb/>
五月二十日泰再題　右鍾繇薦季直表眞跡黄初到<lb/>
<pb n="KR3h0055_WYG_001-8b"/>
今千二百餘年矣而紙墨完好不渝信希世之寶也應<lb/>
稹往年在天府得見二王眞蹟今復于相城沈啟南所<lb/>
觀此區區餘年何多幸也時同觀者呉江史鑑曹孚汝<lb/>
泰崔澂葑門朱存理𢎞治四年人日長洲李應稹記<lb/>
史載鍾太傅事魏殊有偉績此薦季直表又見其為國<lb/>
不蔽賢之美其書平生所見特石刻耳若眞迹之存于<lb/>
世者則僅止此啟南所藏法書甚多吾固知其不能出<lb/>
此上也呉寛<hi>眞跡</hi>
<pb n="KR3h0055_WYG_001-9a"/>
城西張氏藏鍾元常薦焦季直表上有晝錦堂米芾賈<lb/>
似道等印元人跋云是宋僧存此山物又薛紹彭四帖<lb/>
元張伯雨藏趙松雪金蓀壁跋後伯雨歸倪雲林二物<lb/>
今在石田翁家李少卿近跋鍾書定為眞迹余不敢以<lb/>
為然也<hi>寓意編</hi>
山谷跋古法帖云鍾繇書大小世有數種余特喜此小<lb/>
字筆法清勁殆欲不可攀也觀史孝山出師頌數月頗<lb/>
得草法葢陶冶草法悉自小篆中來千古楷行之妙無<lb/>
<pb n="KR3h0055_WYG_001-9b"/>
過鍾王鍾王之跡妙者宣示樂毅蘭亭而已宣示三疊<lb/>
渡江卒入敬仁之棺蘭亭萬金巧購終殉昭陵之葬樂<lb/>
毅模本耳安樂變亂竟貽老嫗竈火之辱惜哉右軍臨<lb/>
宣示在宋有之今入淳化閣帖蘭亭定武石刻尚直數<lb/>
百金樂毅論搨本佳者猶可十倍他刻也<lb/>
鍾繇曰多力豐筋者聖無力無筋者病學鍾張殊極不<lb/>
易不得柔中之骨不究拙中之趣則鍾降而笨矣不得<lb/>
放中之矩不識變中之雅則張降而俗矣<hi>並藝苑巵言</hi>
<pb n="KR3h0055_WYG_001-10a"/>
鍾繇尚書宣示眞蹟在王丞相導家導過江時藏衣帶<lb/>
中以遺逸少逸少以遺王修修死其母以修平日所寳<lb/>
並入棺中眞跡遂絶刻本乃右軍臨者<hi>書系</hi>
魏鍾太傅賀㨗表<hi>唐本</hi>臣繇言戎路兼行履險冐寒臣<lb/>
以無任不獲扈從企佇懸情無有寜舍即日長史逯充<lb/>
宣示令命知征南將軍運田單之竒厲憤怒之衆與徐<lb/>
晃同勢并力撲討表裏俱進應時尅㨗馘滅凶逆今聞<lb/>
闗羽已被矢刄傅方反覆胡修背恩天道禍淫不終厥<lb/>
<pb n="KR3h0055_WYG_001-10b"/>
命奉聞嘉憙竊不自勝望路載笑踊躍逸豫臣不勝欣<lb/>
慶謹拜表因便宜上聞臣繇誠皇誠恐頓首頓首死罪<lb/>
死罪　建安廿四年閏月九日南蕃東武亭侯臣繇上<lb/>
　敬道　蕭詧　庾肩吾　子雲　文林郎直秘書省<lb/>
臣王知逸監　宣義郎行左司禦率府錄事參軍事臣<lb/>
劉懐信監　宣德郎行左騎衛倉曹參軍事臣陸元悌<lb/>
監　承議郎行右金吾衛長史臣魏晳監　右散騎常<lb/>
侍崇文館學士上柱國舒國公臣褚無量　秘書監兼<lb/>
<pb n="KR3h0055_WYG_001-11a"/>
侍讀昭文館學士上柱國常山縣開國公臣馬懐素<lb/>
開府儀同三司上柱國梁國公臣姚崇　銀青光祿大<lb/>
夫行中書侍郎同中書門下平章事監修國史上柱國<lb/>
許國公臣蘇頲　銀青光祿大夫吏部尚書兼侍中監<lb/>
修國史上柱國廣平郡開國公臣宋璟　三帖皆竒而<lb/>
鍾元常表尤為精絶晉陽溫萃　字畫之有鍾王猶儒<lb/>
家之有周孔後生出口即云二王猶云孔孟而不知周<lb/>
公者也彦幾此論少能為元常出氣東平畢良史　二<lb/>
<pb n="KR3h0055_WYG_001-11b"/>
公既已評之余何言哉紹興已未歲暮春之末呉説題<lb/>
董逌跋鍾繇賀㨗表云昔人辨鍾元常書謂字細畫短<lb/>
而逸少學此書最勝處得于勢巧形密然則察眞偽者<lb/>
當求之于此其失于巧密者可遙知其偽也賀表畫疏<lb/>
體支鋒露筋絶不復結字此决知非元常之為也永叔<lb/>
嘗辨此謂建安二十四年九月關羽未死不應先作此<lb/>
表論辨如此正謂不識書者校其實爾若年月不誤便<lb/>
當不復致辨辨書者以書畫察之當無遺識矣<hi>廣川書跋</hi>
<pb n="KR3h0055_WYG_001-12a"/>
　東觀餘論考魏志是年十月羽為徐晃所敗表内只<lb/>
　云被矢刃時羽為流矢所傷未始言其死也此表非<lb/>
　偽表云閏月是十月非九月也<lb/>
跋綘本法帖　鍾大理表章致佳世間葢有數本肥瘠<lb/>
小大不同葢後來善臨榻本耳要自皆有佳處兩晉士<lb/>
大夫類能書筆法皆成就右軍父子拔其萃耳觀魏晉<lb/>
間人論事皆語少而意密大都猶有古人風澤畧可想<lb/>
見論人物要是韻勝為尤難得蓄書者能以韻觀之當<lb/>
<pb n="KR3h0055_WYG_001-12b"/>
得髣髴<hi>山谷題跋</hi>
　元章白首閲書無魏遺墨故斷自西晉其後好事家<lb/>
　收鍾繇季直表墨跡混用米芾之印豈未覩書史之<lb/>
　文耶使曉人為之必不作此等牴牾伎倆也<hi>張丑管見</hi>
　　曹弗興<lb/>
　　　兵符圖<lb/>
　兵符圖一卷曹弗興畫舊藏韓太史存良家絹本破<lb/>
　碎筆意竒絶蘭坡趙都承故物也蘭坡宋宗室富于<lb/>
<pb n="KR3h0055_WYG_001-13a"/>
　書畫收羅不下千本名卷多至三百外其目首載雲<lb/>
　烟過眼錄而刻本例闕今全錄之<lb/>
蘭坡趙都承與懃所藏書畫　法書　漢張芝久問帖<lb/>
　晉王右軍鶻鳥帖　快雪時晴帖　玉枕帖　官舍<lb/>
帖　奉告帖　瞻近帖　東方朔畫贊　大令可必帖<lb/>
　動静帖　未避共事二帖　勝常帖　書謝安碑眞<lb/>
跡　洛神賦　晉謝太傅八月五日帖　晉人書曹娥<lb/>
碑　孫綽蘭亭述　鍾元常賀㨗議事表　蕭子雲急<lb/>
<pb n="KR3h0055_WYG_001-13b"/>
就章　索靖出師頌　梁阮研異事帖　隋僧智永法<lb/>
華經　春雨帖　唐虞世南孔子廟堂碑眞跡　高僧<lb/>
帖　禇遂良臨丙舍帖　心經　高僧帖　臨蘭亭序<lb/>
　歐陽率更卜商帖　書乩　書鄭封奕事實　陰符<lb/>
經　草書策路帖　性慈帖　陸柬之行書千文　保<lb/>
安帖　書蘭亭詩　唐人雙鈎蘭亭　唐人臨黄庭經<lb/>
　唐人書道徳經　湯普徹臨蘭亭　景審臨黄庭經<lb/>
　唐高閑上人千文　唐人書月儀帖　唐薛河東心<lb/>
<pb n="KR3h0055_WYG_001-14a"/>
經　唐橅戎路帖　唐人雙鈎王洽帖　唐臨十七帖<lb/>
<hi>楊漢公筆</hi>　唐人眞草千文　唐臨右軍頤神帖　唐臨右<lb/>
軍稚恭帖　唐橅右軍孫氏帖　唐摹右軍修感帖<lb/>
唐臨右軍呉興帖　唐臨大令知汝帖　唐模右軍周<lb/>
大嫂帖　唐于僧翰書千文　桞公權書心經　陰符<lb/>
經　蕭遘景公帖　唐人書樂毅論<hi>或云虞世南臨</hi>　李邕書<lb/>
長短句　口味帖　呉融博士帖　詩帖　唐橅禇亮<lb/>
豪傑帖　唐臨羊欣移居帖　唐板本蘭亭　顔魯公<lb/>
<pb n="KR3h0055_WYG_001-14b"/>
自書誥　頓首夫人帖　顔元孫帖　劉中使帖　湖<lb/>
州帖　展叙帖　唐人書宰臣除拜錄　賀知章詩帖<lb/>
　千文　唐僧齊已懐廬岳詩　張旭論書帖　草書<lb/>
眞跡　書陳羽古意　玉壺帖　唐憲宗手敕　洪贇<lb/>
書雙生軌儀　唐人出紙帖　卻仲恭雜帖　唐橅九<lb/>
正異熱帖　厲少府帖　徐浩書李氏帖　李須橅贈<lb/>
别詩　懐素書大風歌　猛虎吟　感春詩　自詠詩<lb/>
　臨右軍種藥帖　論書帖　松聲帖　唐韋瓘眞草<lb/>
<pb n="KR3h0055_WYG_001-15a"/>
千文<hi>瓘一作權</hi>　李景讓手帖　張廷範謝安帖　唐吐蕃<lb/>
首領誥　楊景度三住銘　宿鵲詩　雜詩　晝寢帖<lb/>
　珊瑚帖　李後主道院碑　歸命帖　眞照臨劉中<lb/>
使帖　宋杜祁公衍帖　歐陽公十帖　富鄭公弼帖<lb/>
　蘇才翁墨蹟　悉悉國王書　王荆公胡笳集句<lb/>
蔡忠惠米襄陽胡安定雜手簡　神宗御書飛白記<lb/>
司馬温公通鑑藁　唐胡英孤山詩　張文潛雜帖<lb/>
秦少游手簡　至道中公案　鄒忠公誥諭　鄒志完<lb/>
<pb n="KR3h0055_WYG_001-15b"/>
論章惇疏　十相帖　李西臺擬元封詩　使淮詩<lb/>
早年帖　米元章臨破羗帖　北窻詩　書小楷千文<lb/>
　襄陽曲　尹和靖惇書西銘　蘇東坡書韓文公廟<lb/>
碑　詞翰長短句　與張厚之手簡　興龍節樂語<lb/>
前後赤壁賦　烟江疊嶂圖詩　魚魫冠頌　試諸葛<lb/>
氏筆　病佳帖　書鮮于子駿事　宜州家書　修橋<lb/>
三帖　湖州墨妙亭詩　超然臺賦　人參賦　顔樂<lb/>
亭詩　眼藥方　書六賦　書杜詩　與惠勤詩　墨<lb/>
<pb n="KR3h0055_WYG_001-16a"/>
君堂詩　海市詩　游徑山詩　懐内詩　詩翰　蘭<lb/>
芳楚辭<hi>已上並東坡眞跡</hi>　黄山谷書大戴禮　田園樂詩<lb/>
嘲熱客吟　臨顔魯公祭伯父文　書范文正公廟詩<lb/>
　校韓魏公詩卷　寄老菴　枯木賦　跋頤眞黑兎<lb/>
　書東坡文　漁父詞　禪語　别官賦　大孤山詩<lb/>
　醉中歌　壯游詩　古徳頌　楞嚴咒<hi>已上並山谷眞跡</hi>
名畫　曹弗興兵符圖　顧愷之初平起石圖　列女<lb/>
圖　王獻之渥洼馬圖　戴逵古詩十九首圖　謝稚<lb/>
<pb n="KR3h0055_WYG_001-16b"/>
三牛　衛協述古圖　梁元帝蕃客入朝圖<hi>即名畫記所載職貢</hi>
<hi>圖</hi>　陸探微降靈文殊<hi>喬仲山</hi>　尉遲乙僧龜兹舞女<lb/>
張僧繇大力菩薩　五星二十八宿　摩利攴天菩薩<lb/>
　高僧像　展子䖍五星　董伯仁雜畫臺閣様　唐<lb/>
閻立本太宗步輦圖　神駿圖　維摩像　閻立徳掃<lb/>
象圖<hi>馮子卿</hi>　薛稷鶴　唐人明皇宴游圖　王維異域<lb/>
圖　漁父　孟浩然像<hi>焦達卿</hi>　行道僧　周昉天官像<lb/>
<hi>可與</hi>　横笛士女　龍女問道　五星<hi>王子慶</hi>　盧楞伽<lb/>
<pb n="KR3h0055_WYG_001-17a"/>
維摩像　渾侍中宴魚朝恩圖　張萱虢國夫人夜游<lb/>
圖　乳抱嬰兒　戴嵩牛　春景牧牛　牧童奕棋<lb/>
韋偃牧馬圖　陳閎二駿　韓幹騎從圖　五陵游俠<lb/>
圖<hi>子昻</hi>　雙馬　馬圖　周文矩高閑圖　鍾馗像<lb/>
火龍烹茶<hi>喬仲山</hi>　韓熙載夜宴圖　桓温鑒容圖　朱<lb/>
繇文殊像　邊鸞芭蕉孔雀　囀禽圖　胡瓌獵騎<lb/>
牧馬圖　李昇春山圖　行化佛　李景道㑹友圖<hi>道一</hi>
<hi>作元一作春</hi>　劉商十八拍　胡䖍番部卓歇<hi>曹氏</hi>　張符<lb/>
<pb n="KR3h0055_WYG_001-17b"/>
牧牛　牛圖　李思訓射雉圖　李昭道摘𤓰圖　春<lb/>
山游賞　韓滉飛泉出峽圖　堯民擊壤圖　張志和<lb/>
漁父圖　孫位水官像　顧徳謙䑛犢圖　支仲元四<lb/>
皓<hi>張受益</hi>　勾龍爽醉道釋士　關仝深岩濺瀑　趙徳<lb/>
進江山清潤　艾宣寫生　王齊翰高士圗　藥王像<lb/>
脩史圖　仙山圖　郭乾暉架上鷂子　山鴉噪鷹圖<lb/>
　樂士宣鶺鴒　刁光允蟬蝶茄菜<hi>一本無允字</hi>　陸文通<lb/>
霧鎻秋林　張嘉寫照<hi>謝自然</hi>　常粲佛因地　賈祥閲<lb/>
<pb n="KR3h0055_WYG_001-18a"/>
梵圖　陸瑾水閣閒棊<hi>張受益</hi>　孫可元山寺晚照　陳<lb/>
垣豐年圖　巨然江山平逺　江山晚興　王士元山<lb/>
水　梁揆蓮溪漁父　陳慮枯木山水　李延之雙蟹<lb/>
　徐熙杏花　折枝梅花　徐崇嗣竹梢小禽　李後<lb/>
主江山摭勝　張訓禮調矢圖　黄筌王母㑹仙　惠<lb/>
洪秋塘　黄居宷寫生　董元溪岸圖<hi>王子慶</hi>　煙嵐重<lb/>
溪　宗婦曹氏烟灘牧羊　范寛雪山　雪霽僧歸<lb/>
秋山圖　郭熙溪山　晚秋平遠　喚渡圖　李德柔<lb/>
<pb n="KR3h0055_WYG_001-18b"/>
真人　許道寜漁歌唱晚　層巒漁浦　宋迪清江疊<lb/>
嶂　燕肅秋山旅思　牛頭山望圖　寒溪獨釣　易<lb/>
元吉竹石雙猿<hi>子昻</hi>　寫生雜菜　蟻陳圖　羣獐<lb/>
子母猿　獐圖　槲葉戲猿　子母喜猿　王晉卿烟<lb/>
江疊嶂<hi>戴祖禹</hi>　連山絶澗　層巒古刹　溪山勝賞<lb/>
四景圖　李成雪山行旅　崔白魚<hi>白一作懿</hi>　范道士牛<lb/>
　滕昌祐鵞　袁嶬游魚　黄居寶秋塘聚禽　蔡天<lb/>
啟三馬　李伯時天神像　天育驃騎　村歌社舞圖<lb/>
<pb n="KR3h0055_WYG_001-19a"/>
　西旅獻<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>
                    <hi>王子慶</hi>　西帝宸游　飛騎習射　嵩岳降<lb/>
靈　李白烟波風月　臨顧愷之女史箴　于闐獅子<lb/>
<hi>王子慶</hi>　陽關圖<hi>霍清/夫</hi>　歸去來　九歌圖　五馬<hi>王子慶</hi>
臨周景高桂巖圖　山莊圖<hi>一名山居</hi>　冀缺圖　五王醉<lb/>
歸圖　三馬<hi>東坡書贊</hi>　㑹仙圖　慈孝故實圖<hi>子昻</hi>　天<lb/>
馬圖<hi>王子慶</hi>　家宅圖　張果老　喬仲常蘭亭圖　高<lb/>
僧誦經圖　米元章壯觀圖并詩賦　九老圖　海嶽<lb/>
菴圖<hi>王介石</hi>　瀟湘竒觀圖　南山萬松圖　蘇東坡㫁<lb/>
<pb n="KR3h0055_WYG_001-19b"/>
山叢篠　平岸古木　蘭竹蒼崖　米元暉山水　江<lb/>
山霽日　湖山春曉<hi>湖山一作苕溪</hi>　瀟湘妙趣　遠岫晴雲<lb/>
　村步曉峯　趙大年小景　五柳圖　趙千里扇暍<lb/>
圖　送劉寵圖　長江六月圖　白鹿木犀　赤壁圖<lb/>
　溪山晩照　乗鸞女　僧梵隆陽關圖　十哲圖<lb/>
卞莊刺虎　䕶法神　明皇夜游圖　擲果圖　三馬<lb/>
圖　東坡海神圖　清曠圖　歸去來圖　惠崇汀栁<lb/>
家鵞　李唐長夏江寺　晩霽横看　清曉卷舒　烟<lb/>
<pb n="KR3h0055_WYG_001-20a"/>
林春牧　江堤呼渡　江天暮雪　列子乘風　采薇<lb/>
圖　賀監游湖　雪溪停棹　盧仝煎茶　李公年疎<lb/>
林晩照　竹石呉牛<hi>薛紹彭跋</hi>　諸國史相貎圖　楊補之<lb/>
寫推蓬圖　已上書畫止是手卷大者不在此數其中<lb/>
多佳品今散落人間者往往皆是也<hi>雲烟過眼錄</hi>
呉赤烏元年冬十月帝游青溪見一赤龍自天而下凌<lb/>
波而行遂命弗興圖之帝贊曰赤烏孟冬不時見龍青<lb/>
溪深澗奮鬛來空有道則吉無道則凶匪兼雲雨靡帶<lb/>
<pb n="KR3h0055_WYG_001-20b"/>
雷風弗興畫筆未讚竒工我因披閲藴隆忡忡至宋文<lb/>
帝時累月亢旱祈禱無應乃取弗興畫龍置于水上應<lb/>
時畜水成霧經旬霶霈其靈異不能盡述<hi>名畫錄</hi>
曹弗興古稱善畫人物衣紋皴皺畫家謂曹衣出水呉<lb/>
帶當風宣和内府刻意搜訪不過兵符圖一卷余嘗見<lb/>
于錢唐人家上有紹興題印筆意神采疑是唐末宋初<lb/>
人所為也<hi>畫鑒</hi>
　清河書畫舫卷一上<lb/>
<pb n="KR3h0055_WYG_001-21a"/>
欽定四庫全書<lb/>
　清河書畫舫卷一下<lb/>
　　　　　　　　　　　　　明　張丑　撰<lb/>
　晉<lb/>
　　武帝<lb/>
　　　我師帖<lb/>
　晉武帝我師帖眞蹟宣和秘府官本今在震澤王氏<lb/>
　筆勢雄健高古絶倫當為帝王書法之冠此無上妙<lb/>
<pb n="KR3h0055_WYG_001-21b"/>
　品也<lb/>
武帝司馬氏諱炎字安世文帝子喜作字于草書尤工<lb/>
落筆雄健挾英爽之氣<hi>書史㑹要</hi>
武帝書紙糜潰而墨色如新有墨處不破吁豈臨學所<lb/>
能欲令人棄筆研也古人得此等書臨學安得不臻妙<lb/>
境獨寫唐人筆札意格尫弱豈有勝理其氣象有若太<lb/>
古之人自然淳野之質張長史懷素豈能臻其藩籬耶<lb/>
昔歸公跋趙令畤家古帖得之矣欲盡舉一奩書易一<lb/>
<pb n="KR3h0055_WYG_001-22a"/>
二帖恐未許也今日已懶開篋但磨墨終日追想一二<lb/>
字以自慰也<hi>寳晉英光集</hi>
鮮于伯機樞所藏晉武帝眞蹟宣和御府物有唐人跋<lb/>
王右軍與桓温薦謝𤣥眞跡用繭紙書字輕清不類右<lb/>
軍後有駙馬蔡瓘跋楊和王故物也牡丹錦標首儼然<lb/>
著色畫葢宣和法錦也<hi>並雲烟過眼錄</hi>
　　明帝<lb/>
　　　穆天子燕瑤池圖<lb/>
<pb n="KR3h0055_WYG_001-22b"/>
　朱忠僖家畫本以穆天子燕瑤池圖為第一神品上<lb/>
　上係明帝眞筆乃隋朝官本卽貞觀公私畫史所載<lb/>
　也明帝畫本師王廙而沈著過之其圖止有一卷至<lb/>
　宋武臣呉元瑜演為三卷<lb/>
史記列士圖　息民蘭圃圖　洛神賦圖　穆天子燕<lb/>
瑤池圖　漢武回中圖　畋游圖　瀛洲神仙圖　雜<lb/>
人物風土圖　右八卷晉明帝畫隋朝官本<hi>貞觀公私畫錄</hi>
晉明帝諱紹元帝長子師王廙雖畧于形色頗得神氣<lb/>
<pb n="KR3h0055_WYG_001-23a"/>
筆跡超越亦有竒觀<hi>謝赫古畫評</hi>
明帝諱紹字道畿元帝長子有識鑒善書畫<hi>書史㑹要</hi>
米氏畫史云鑒閲佛像故事圖以勸戒為上其次山水<lb/>
有無窮之趣尤是烟雲霧景為佳其次竹木樹石其次<lb/>
花草至于士女翎毛貴游戲閲不入清玩總管太中灤<lb/>
陽趙伯昻仁舉收藏呉元瑜瑤池圖二卷一作王母冠<lb/>
玉冠乘金車駕二龍前後女從各執旄節導引攀龍撫<lb/>
鸞者亦二<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>髻女童甚竒卷尾作大池即瑤池也一作<lb/>
<pb n="KR3h0055_WYG_001-23b"/>
穆王坐金殿據金椅而王母與一峩冠婦人鼎峙而坐<lb/>
彼云右坐者上元夫人也畫極精緻而有院體前後政<lb/>
和七印佑陵題宣和畫譜云三卷今止二卷<hi>雲烟過眼續集</hi>
　　陸機<lb/>
　　　平復帖<lb/>
　　　　<hi>附晉人小楷曹娥碑鍾紹京靈飛六甲經</hi>　<hi>楊羲黃素黄庭經浩呉通㣲千文  徐</hi>
　　　　<hi>道經上卷融賀知章千文  呉  博士帖</hi>
　韓存良太史家陸士衡平復帖計九行墨色有綠意<lb/>
<pb n="KR3h0055_WYG_001-24a"/>
　紙亦百雜碎其前有宋徽宗泥金標題雲閒陳仲醇<lb/>
　謂其書極似索靖筆法始知閣帖所刻陸雲書亦後<lb/>
　人為之陸更古也又聞王羲之破羗帖王獻之洛神<lb/>
　十三行晉人小楷曹娥碑楊羲黄素黄庭經唐𤣥宗<lb/>
　鶺鴒頌褚遂良千文張旭宛陵帖鍾紹京靈飛六甲<lb/>
　經呉通微千文懷素論書帖<hi>或云山水帖</hi>徐浩道經上卷<lb/>
　賀知章千文顔眞卿自書誥呉融博士帖蘇軾自書<lb/>
　八賦米芾草書十二帖宋高宗絹本洛神賦并有李<lb/>
<pb n="KR3h0055_WYG_001-24b"/>
　昭道臨顧愷之圖畫趙孟頫小楷道徳經全本種種<lb/>
　眞跡在其家未及全見之<lb/>
董逌為張潛夫書官法帖云觀書似相家觀人得其心<lb/>
而後形色氣骨可得而知也古人大妙處不在結搆形<lb/>
體在未有形體之先其見于書者託也若求于方直横<lb/>
斜點注折旋盡合于古者此正法之迹爾安知其所以<lb/>
法哉淳化中詔以秘閣所藏書入石又以翰林待詔王<lb/>
著摹字求其書法之外各有異處殆不可得至于行筆<lb/>
<pb n="KR3h0055_WYG_001-25a"/>
利鈍結字疎密時可見之然決磔鈎剔更無前人意皆<lb/>
著之書也其後得秘閣墨書校其字畫皆硬黄模書至<lb/>
有墨色湮落或以重墨添暈當著奉詔時其所模搨皆<lb/>
畧仿其大體而私以筆畫成之宜其用筆畧無古人遺<lb/>
意不足異也觀王洽書逸少謂不減已落簡揮毫有郢<lb/>
匠成風之勢王珉書獻之謂騎驢駸駸欲度驊驑今視<lb/>
官帖二人書畫雅有相類處而洽更自劣弱珉書則與<lb/>
子敬更不可辨皆硬黃譌誤少眞而模傳者遂成一體<lb/>
<pb n="KR3h0055_WYG_001-25b"/>
也今人不知其故憑石本便評定書畫至于放言立論<lb/>
更無疑處此與觀影而論形神以為某勝某劣何以異<lb/>
哉<hi>廣川書跋</hi>
　賞鑒二義本自不同賞以定其高下鑒以辨其眞偽<lb/>
　有分屬也當局者苟能于眞筆中力排草率獨取神<lb/>
　竒此為眞賞者也又須于風塵内屏斥臨模游揚名<lb/>
　跡此為眞鑒者也是在當局者顧名思義焉斯可矣<lb/>
黄素黄庭經一卷是六朝人書絹完並無唐人氣格縫<lb/>
<pb n="KR3h0055_WYG_001-26a"/>
有書印字是曾入鍾紹京家黄素縝密上下是烏絲織<lb/>
欄成其閒用朱墨界行卷末跋台仙二字有陳氏圖書<lb/>
字印及錢氏忠孝之家印陶榖跋云山隂道士劉君以<lb/>
羣鵞獻右軍乞書黄庭經此是也此書乃明州刺史李<lb/>
振景福中寵任過浚郊遺光祿朱卿卿名友文即梁祖<lb/>
之子後封博王王薨余獲于舊邸時貞明庚辰秋也晉<lb/>
都梁苑因重背之中書舍人陶穀記是日降制以京兆<lb/>
尹安彦威兼副都統余跋云書印字唐越國公鍾紹京<lb/>
<pb n="KR3h0055_WYG_001-26b"/>
印也晉史載為寫道徳經當舉羣鵞相贈因李白詩送<lb/>
賀監云鏡湖流水漾清波狂客歸舟逸興多山隂道士<lb/>
如相見應寫黄庭換白鵞世人遂以黄庭經為換鵞經<lb/>
甚可笑也此名因開元後誤世傳黄庭經多惡札皆是<lb/>
偽作唐人以畫贊猶為非眞則黄庭内多鍾法者猶是<lb/>
好事者為之耳<hi>米氏書史</hi>
　趙子昻題黄素黄庭經後此書飄飄有仙氣意其為<lb/>
　楊許舊蹟葢人閒至寶伯幾所藏也<lb/>
<pb n="KR3h0055_WYG_001-27a"/>
琴心玉文洞元元金紐朱錦乃汝傳子孫得之可長年<lb/>
黄素縝栗完且堅横理如髪約兩邊縱有赤道如朱絃<lb/>
文居其間走元螘飛雲卷舒相終始大道甚夷非方使<lb/>
無為自然有至理誰能精專換骨髓掃除俗塵不瑕穢<lb/>
目中有神乃識眞白玉為軹環車輪裹以天上翠織成<lb/>
仙人樓居儼長生鸞鶴翔舞猿猱輕子能保之慎勿驚<lb/>
宮室之中夜自明上清眞人楊與許焚香清齋接神語<lb/>
手作此書畱下土千年流傳子為主東方青龍西白虎<lb/>
<pb n="KR3h0055_WYG_001-27b"/>
廉不索兮貪勿與<hi>元音</hi>
眞人楊曦本呉人居句容潔白美姿容該涉經史與許<lb/>
邁穆結神明之交正行純熟不今不古能麤能細大較<lb/>
雖祖效郄法而筆力規矩兼于二王<hi>書史㑹要</hi>
右晉上清眞人楊羲字羲和書黄素黄庭經陶穀跋以<lb/>
為右軍換鵞書米芾跋以為六朝人書無虞褚習氣惟<lb/>
孟頫以為飄飄有仙意乃楊許舊迹而張雨題呉興過<lb/>
秦論直以為學楊羲和書呉興精鑒必有所据非臆語<lb/>
<pb n="KR3h0055_WYG_001-28a"/>
也按眞誥稱楊書祖效郗法力同二王述書賦亦云方<lb/>
圓自我結搆遺名如舟楫之不繫渾寵辱以若驚其為<lb/>
書家所重如此顧唐時止存帶書六行今此經行楷數<lb/>
千字神采奕然傳流有緒豈非墨池竒遘耶元時在鮮<lb/>
于樞家余昔從館師韓宗伯借模數行兹勒以冠諸帖<lb/>
楊在右軍後以是神仙之蹟不復係以時代耳其昌<hi>戲鴻</hi>
<hi>堂帖</hi>
唐越國公鍾紹京書千文筆勢圓勁在丞相恭公孫陳<lb/>
<pb n="KR3h0055_WYG_001-28b"/>
升處今為宗室令穰所購諸貴人皆題作智永余驗出<lb/>
唐諱闕筆及以遍學寺碑對之更無少異令穰於是盡<lb/>
翦去諸人跋余始跋之<hi>米氏書史</hi>
鍾紹京小楷靈飛六甲經楮紙眞跡與凖提經咒在董<lb/>
𤣥宰家呉通微千字文一卷楮紙上書專擬聖敎序乾<lb/>
濃畢備古意溢目唐人書世不多見此眞可喜者<hi>嚴氏書畫</hi>
<hi>記</hi>
　呉通微小楷陰符經眞跡在史氏傳是明古故物有<lb/>
<pb n="KR3h0055_WYG_001-29a"/>
　黄庭畫像贊遺意<lb/>
道冲而用之或不盈淵兮似萬物之宗挫其鋭解其紛<lb/>
和其光同其塵湛兮似或存吾不知誰子象帝之先道<lb/>
常無為而無不為侯王若能守萬物將自化化而欲作<lb/>
吾將鎭之以無名之樸無名之樸亦將不欲不欲以静<lb/>
天下將自正　徐浩道經上卷黄花素書在無錫華學<lb/>
士家<hi>戲鴻堂帖</hi>
題徐浩碑唐自歐虞後能偹八法者獨徐㑹稽與顔太<lb/>
<pb n="KR3h0055_WYG_001-29b"/>
師耳然㑹稽多肉太師多骨而此書尤姿媚可愛時人<lb/>
論其書以為如怒猊抉石渴驥奔泉余以為非是<hi>山谷題跋</hi>
董逌書徐浩題經云題經楷法最密始于樂毅論得其<lb/>
結字妙處至形密勢疏字細畫短故當在伯仲間然方<lb/>
而有規圓而藏矩未嘗刓角耀鋒搆成觚稜正如大匠<lb/>
掄材斲木就器繩墨既陳潛刅其間求礱削之迹殆不<lb/>
可見况痕瑕節目可得而求之耶季海于此可以忘情<lb/>
筆墨矣顧法度存者世知什一豈論三四哉<hi>廣川書跋</hi>
<pb n="KR3h0055_WYG_001-30a"/>
唐官告在世為褚陸徐嶠之體殊有不俗者開元以來<lb/>
縁明皇字體肥俗始有徐浩以合時君所好經生字亦<lb/>
自此肥開元以前古氣無復有矣<lb/>
唐人以徐浩比僧䖍甚失當浩大小一倫猶吏楷也僧<lb/>
䖍蕭子雲傳鍾法與子敬無異大小各有分不一倫徐<lb/>
浩為顔眞卿辟客書韻自張顛血脈來敎顔大字促令<lb/>
小小字展令大非古也<hi>並海岳名言</hi>
　　索靖<lb/>
<pb n="KR3h0055_WYG_001-30b"/>
　　　出師頌　月儀帖<lb/>
　索靖章草出師頌一卷用黄麻紙書之上有宣和印<lb/>
　識而朱色如新且與書譜文合故文壽承定為眞迹<lb/>
　為之刻石行世評者至謂靖書如飄風忽舉鷙鳥乍<lb/>
　飛又如雪嶺孤松冰河危石則其結法遒逸從可知<lb/>
　矣或云頌文葢出蕭子雲筆元初藏霍清夫處見雲<lb/>
　烟過眼錄宋時在錢勰房下亦見米氏書史其眞是<lb/>
　耶否耶<lb/>
<pb n="KR3h0055_WYG_001-31a"/>
索靖字㓜安燉煌人漢張芝之姊孫也官至司空諡曰<lb/>
莊靖經史之暇喜作字遂以章草名重一時故論者以<lb/>
為飄風忽舉鷙鳥乍飛以狀其遒勁或以為雪嶺孤松<lb/>
冰河危石以狀其峻險或以為精熟至極索靖不及張<lb/>
芝妙有餘姿張芝不及索靖或以八分亞韋鍾𨽻法過<lb/>
韋瓘其得譽有至于此宜乎書名與王羲獻相後先也<lb/>
<hi>書史㑹要</hi>
索靖章草月儀帖一短卷下有希世藏小印及閲古永<lb/>
<pb n="KR3h0055_WYG_001-31b"/>
興軍節度使印其詞曰山川路阻不能翻飛登彼崇丘<lb/>
逍遙長望延佇莫及思積神疲不勝眷然之感裁復具<lb/>
書不悉眞蹟藏鮮于伯機處<lb/>
索征西筆短意長誠不可及長沙古帖中有急就章數<lb/>
十字劣于此帖今人作字大概筆多而意不足<hi>並書系</hi>
吾友何不易草體想便古人也葢其體已近古但少為<lb/>
蔡君謨脚手爾餘無可道也<hi>闕</hi>稍用意若得大年千文<lb/>
必能頓長愛其有偏側之勢出二王外也又無索靖眞<lb/>
<pb n="KR3h0055_WYG_001-32a"/>
迹看其下筆處月儀不能佳恐他人為之只唐人爾無<lb/>
晉人古氣草書若不入晉格趣徒成下品張顛俗子變<lb/>
亂古法驚諸凡夫自有識者懐素少加平淡稍到天成<lb/>
而時代壓之不能高古高閑而下但可懸之酒肆𧦬光<lb/>
尤可憎惡也<hi>山林集</hi>
索靖出師頌上有宣和記識考書譜良合然宋時諸公<lb/>
極艶稱蕭子雲出師頌而秘殿不收葢是唐人臨得蕭<lb/>
子雲頌因見閣帖内靖數行相類遂鑒定以為靖出師<lb/>
<pb n="KR3h0055_WYG_001-32b"/>
頌耳自永嘉南渡靖眞跡已鮮梁武湘東鳩集之繁貞<lb/>
觀開元購求之篤何于兹時寥寥也<hi>藝苑巵言</hi>
鍾太傅書自晉渡江時止傳宣示表百餘年間妙跡已<lb/>
絶寜知今世有索靖出師頌耶此書在檇李項子京家<lb/>
故是甲觀<hi>戲鴻堂帖</hi>
按法帖刋誤索靖七月二十六日帖本七紙晉王平南<lb/>
廙所寶值永嘉亂乃四疊掇衣中以渡江唐桑泉令豆<lb/>
盧器得之其疊跡猶存云<hi>書系</hi>
<pb n="KR3h0055_WYG_001-33a"/>
　右軍褉飲序草用退筆書故字未免賊毫直出㓜安<lb/>
　出師頌是退筆之尤者結搆竒偉可愛昔人謂能書<lb/>
　不擇筆殆非浪説耳<lb/>
　　謝安<lb/>
　　　八月五日帖<lb/>
　謝安書品前人原列羲獻之下米元章眼空百世不<lb/>
　妄許可至以高古目之謂出二王之上宜傾囊購取<lb/>
　及觀八月五日帖一洗書家蹊徑益知米公之言為<lb/>
<pb n="KR3h0055_WYG_001-33b"/>
　可信也　或云米跋係眞跡謝書唐人所模未知然<lb/>
　否<lb/>
八月五日告淵朗廓攸靖元允等何圖酷禍暴集中郎<lb/>
奄至逝沒哀痛崩慟五情破裂不自堪忍痛當奈何當<lb/>
復奈何汝等知慕斷絶哀咷深至兹可為心奈何奈何<lb/>
安䟽　唐太宗題賛<hi>今逸</hi>謝安書<hi>宋太宗神翰</hi>　右晉太傅南<lb/>
郡公謝安字安石書六十五字四角開元小璽御府書<lb/>
也永存珍秘印入唐相王涯家翰林之印建中御府所<lb/>
<pb n="KR3h0055_WYG_001-34a"/>
用更兵火水土之刼者八百年歴代得以保之必有神<lb/>
䕶元祐中見晉十三帖于太師李瑋第云購于侍中王<lb/>
貽永家　太宗皇帝借其藏書模閣帖但取郗愔兩行<lb/>
餘王戎陸雲晉武帝王衍及此謝帖謝萬帖共十二帖<lb/>
皆不取模版余特愛此帖欲博以竒玩議十年不成元<lb/>
符中歸翰長蔡公建中靖國元年二月十日以余篤好<lb/>
見歸余年辛卯今太歲辛巳大小運丙申丙辰于辛卯<lb/>
月辛丑日<hi>余生辛丑月</hi>丙申時獲之此非天耶米芾記　家<lb/>
<pb n="KR3h0055_WYG_001-34b"/>
藏晉王謝眞跡五軸唐文皇而下名書甚衆王謝帖唐<lb/>
梁御府物璽跋宛然每開卷使人目動神驚也因作謝<lb/>
帖贊云　山林妙寄巖廊英舉不繇不羲自發淡古有<lb/>
赫太帝天造翰藝末下龍跡震驚天地<hi>有我太宗跋也</hi>芾<hi>眞跡</hi>
米南宮臨謝太傅慰問帖卷後有不覷本冩四字米芾<lb/>
印跋云米老書振迅飛鶱書家之豪也此帖中年眞迹<lb/>
殊可翫賞呉興趙孟頫題<lb/>
東坡與米元章云某食則脹不食則羸甚昨夜通旦不<lb/>
<pb n="KR3h0055_WYG_001-35a"/>
交睫端坐飽蚊子耳不知今夕云何度示及古文幸甚謝<lb/>
帖未敢輕跋欲書數句了無意思正坐老謬耳眠食皆<lb/>
未佳無緣遂東當續拜簡<hi>東坡手柬</hi>
唐太宗購晉人書自二王而下僅千軸蘭亭文以玉匣<lb/>
葬昭陵世無復見餘皆在秘府至武后時為張易之兄<lb/>
弟所竊換遂流落人間多在王涯張延賞家涯敗時為<lb/>
軍人所刼奪取金玉軸而棄其書余嘗于李都尉瑋處<lb/>
見晉人數帖皆有小印涯字意其為王氏物也有謝尚<lb/>
<pb n="KR3h0055_WYG_001-35b"/>
謝鯤王衍等皆竒而夷甫獨超然若羣鶴聳翅欲飛而<lb/>
未起也<hi>東坡題跋</hi>
跋法帖　王侍中學鍾繇絶近眞行皆妙如此書乃可<lb/>
臨學謝太傅墨跡聞駙馬都尉李公炤有之不作姿媚<lb/>
態度恨不見耳若但如此卷中帖去右軍父子間可著<lb/>
數人<hi>山谷題跋</hi>
余閲書白首無魏遺墨故㫁自西晉晉賢十三帖檢校<lb/>
太師李瑋于侍中王貽永家購得第一帖張華眞楷鍾<lb/>
<pb n="KR3h0055_WYG_001-36a"/>
法次王濬次王戎次陸機次郗鑒次陸統表晉元帝批<lb/>
荅次謝安次王衍次右軍次謝萬兩帖次王珣次臣詹<lb/>
晉武帝批荅次謝方回次郗愔次謝尚内謝安帖有開<lb/>
元印縫兩小璽建中翰林印安及萬帖有王涯永存珍<lb/>
秘印大卷前有梁秀收閲古書印後有殷浩印殷浩以<lb/>
丹梁秀以赭是唐末賞鑒之家其間有太平公主胡書<lb/>
印王溥之印自五代相家寶藏侍中國壻丞相子也<hi>米氏</hi>
<hi>書史</hi>
<pb n="KR3h0055_WYG_001-36b"/>
　陸珫字士瑤晉史譌為陸玩至米芾又譌為陸統孰<lb/>
　謂偏傍㸃畫之誤僅為細故歟<lb/>
太宗皇帝文徳化成情無他好畱意翰墨潤色太平淳<lb/>
化中嘗借王氏所收書集入閣帖十卷内郗愔兩行二<lb/>
十四日帖乃此卷中者仍于謝安帖尾御書親跋三字<lb/>
以還王氏其帖在李瑋家余同王渙之飲于李氏園池<lb/>
閲書畫竟日末出此帖棗木大軸古青藻花錦作褾破<lb/>
爛無存模晉帖上反安冠簪様古玉軸余尋裂擲棗軸<lb/>
<pb n="KR3h0055_WYG_001-37a"/>
池中拆玉軸王渙之加糊共裝焉一坐大笑要余題跋<lb/>
乃題曰李氏法書第一亦天下法書第一也<lb/>
薛書來云購得錢氏王帖余荅以李公炤家二王以前<lb/>
帖宜傾囊購取寄詩云歐怪禇妍不自持猶能半蹈古<lb/>
人規公權醜怪惡札祖從兹古法蕩無遺張顛與柳頗<lb/>
同罪鼓吹俗子起亂離懐素獦獠小解事僅趨平淡如<lb/>
盲醫可憐智永研空臼去本一步呈千嗤已矣此生為<lb/>
此困有口能談手不隨誰云心存乃筆到天工自是秘<lb/>
<pb n="KR3h0055_WYG_001-37b"/>
精微二王之前有高古有志欲購亡高貲殷勤分語薛<lb/>
紹彭散金購取重跋題薛和云草聖神蹤手自持心?<lb/>
模範識前規惜哉法書垂世久妙帖堂堂或見遺寶章<lb/>
大軸首尾具破古欺世完使離當時鑒目獨子著有如<lb/>
痼病工難醫至今所收上卷五流傳未免識者嗤世間<lb/>
無論有晉魏幾人解得眞唐隨文皇鑒定號得士河南<lb/>
精識能窮微即今未必無禇獠寜馨動欲千金貲古囊<lb/>
織褾可復得白玉為躞黄金題葢為子弟索重價難購<lb/>
<pb n="KR3h0055_WYG_001-38a"/>
也<hi>並米氏書史</hi>
　　顧愷之<lb/>
　　　衞索像　清夜游西園圖　初平牧羊圖<lb/>
　　　　<hi>附晉人畫張茂先女史箴圖捕宗少文秋山圖  王洽潑墨山水  唐人  魚圖  顧閎</hi>
　　　　<hi>中韓熈載夜宴圖張趙令攘江鄉雪意圖趙伯驌桃源圖    擇端清明上河圖</hi>
　傳聞嚴氏藏顧愷之清夜游西園圖竒古無俗韻又<lb/>
　晉人畫張茂先女史箴圖陶𢎞景山居圖宗少文秋<lb/>
　山圖展子䖍春游圖呉道元水月觀音變相閻立本<lb/>
<pb n="KR3h0055_WYG_001-38b"/>
　職貢圖王維輞川圖李思訓海天落照圖王洽潑墨<lb/>
　山水唐人捕魚圖荆浩古松圖顧閎中韓熈載夜宴<lb/>
　圖李成寒林平野圖張擇端清明上河圖燕肅牛頭<lb/>
　山望圖李公麟便橋受降圖米芾浄名齋圖趙令穰<lb/>
　江鄉雪意圖趙伯驌桃源圖馬和之唐風十二篇圖<lb/>
　趙子昻重江疊嶂圖黄公望萬壑秋聲圖王蒙聴雨<lb/>
　樓圖倪元鎭黄鶴山居圖皆眞跡妙絶未之目也今<lb/>
　大半歸韓太史家矣<lb/>
<pb n="KR3h0055_WYG_001-39a"/>
東坡題顧愷之畫黄初平牧羊圖贊　先生養生如牧<lb/>
羊放之無何有之鄉止者自止行者行先生超然坐其<lb/>
旁挾策讀書羊不亡化而為石起復僵流涎磨牙笑虎<lb/>
狼先生指呼羊服箱號稱雨工行四方莫隨上林芒屩<lb/>
郎齅門䑛地尋鹽湯<hi>東坡全集</hi>
董逌書顧愷之畫牧羊圖云牧羊圖本曾魯公子紆以<lb/>
罪沒入秘閣畫羊皆作異狀如墳墓間蹲羊伏獸牧者<lb/>
乃羽服道士初未有賞者以是不入校錄明年少監羅<lb/>
<pb n="KR3h0055_WYG_001-39b"/>
畤始令工者就裝軸列畫錄中同舍方㑹畀工圖之既<lb/>
成三月有詔取入留禁中或疑其名余曰此金華牧羊<lb/>
兒也昔初平牧羊道士見之將入石室四十餘年其兄<lb/>
索得問羊何在曰山東兄往視之但見白石平乃往言<lb/>
咄咄羊起于是白石皆起成羊衆曰然請書之<hi>廣川畫跋</hi>
余家顧浄名天女長二尺五應名畫記所述小身維摩<lb/>
之數唐鏤牙軸紫錦裝褾李公麟見之賞愛不已親琢<lb/>
白玉牌鼎名古篆虎頭金粟字皆蹍雲鶴以結緣也<hi>米氏</hi>
<pb n="KR3h0055_WYG_001-40a"/>
<hi>畫史</hi>
劉瑗收碧牋王帖上有勾徳元圖書記保合太和印及<lb/>
題顯徳歲常愛吾家顧愷之浄名天女欲以畫易吾荅<lb/>
以若有子敬帖便可易伯玉荅曰此猶披沙揀金此語<lb/>
甚妙<lb/>
余白首收晉帖止得謝安一帖開元建中御府物曾入<lb/>
王涯家右軍三帖貞觀御府物子敬一帖有褚遂良題<lb/>
印又有丞相王鐸家印記及顧愷之畫浄名天女戴逵<lb/>
<pb n="KR3h0055_WYG_001-40b"/>
觀音遂以所居命為寶晉齋也<hi>並米氏書史</hi>
清夜游西園圖者顧長康所畫有梁朝諸王跋尾詞云<lb/>
圖上若干人並食天廚唐貞觀中褚河南裝禙題處具<lb/>
在其圖本張惟素物傳至相國張宏靖家宏靖元和中<lb/>
忽奉詔取之是時並鍾元常書道徳經一部同進入内<lb/>
後中貴崔潭峻自禁中將出復落人間有張惟素子周<lb/>
封涇川從事秩滿居京一日有人將此求售周封驚異<lb/>
之遽以絹數匹易經年忽聞欵門甚急問之見數人同<lb/>
<pb n="KR3h0055_WYG_001-41a"/>
稱仇中尉願以三百素易公清夜游西園圖周封憚其<lb/>
迫脅遽以圖授之翊日果齎絹至後方知其偽乃是一<lb/>
豪士求江淮大鹽院時王淮判鹽鐵酷好書畫謂此人<lb/>
曰為余訪得清夜游西園圖當遂公所請因為計取之<lb/>
耳及王家事起後流落一粉鋪家未幾為郭承嘏侍郎<lb/>
閽者以錢三百市之以獻郭公郭公卒又流傳至令狐<lb/>
相國家一日宣宗問相國有何名畫相國具以圖對即時<lb/>
復進入内<hi>圖畫見聞誌</hi>
<pb n="KR3h0055_WYG_001-41b"/>
董逌書清夜游西園圖云王逸少蘭亭世稱筆墨詣絶<lb/>
唐諸子翻搨其書至衆逮今蘭亭眞本不見傳于世者<lb/>
皆臨摹之遺也然世猶以此書至矣豈典刑未冺蹈規<lb/>
循矩可以移奪之故自有佳致哉觀鄭彦莊所得西園<lb/>
圖此殆善于摹搨為工者不知其取自何年而粉丹皆<lb/>
盡惟㣲墨僅可見筆墨竒古擺脱俗韻其在人物態度<lb/>
猶是當時風流氣習可以想見顧後世畫工筆力不能<lb/>
到也顧長康初以曹子建詩為此圖在梁朝入錄為第<lb/>
<pb n="KR3h0055_WYG_001-42a"/>
一逮唐禇河南得之後入張惟素家至𢎞靖進入其後<lb/>
崔潭竊出張周封得之又為王庶人所藏涯亡此畫入<lb/>
民居郭承嘏以重金購得之而令狐楚復得以進唐末<lb/>
兵亂遂失所在非賴摹傳將遂冺滅無見也<hi>廣川畫跋</hi>
晉顧愷之書女史箴眞跡　班姬有辭割歡同輦夫豈<lb/>
不懐防微慮遠道罔隆而不殺物無盛而不衰日中則<lb/>
昃月滿則微崇猶塵積替若駭機人咸脩其容莫知飾<lb/>
其性性之弗飾或愆禮正斧之藻之克念作聖出其言<lb/>
<pb n="KR3h0055_WYG_001-42b"/>
善千里應之苟違斯義同衾以疑夫出言如微榮辱由兹<lb/>
勿謂𤣥漠靈鑒無象勿謂幽昧神聴無響無矜爾榮天<lb/>
道惡盈無恃爾貴隆隆者墜鑒于小星戒彼攸遂比心<lb/>
螽斯則繁爾類歡不可以凟寵不可以專專實生慢愛<lb/>
極則遷致盈必損理有固然美者自美翻以取尤冶容<lb/>
求好君子所仇結恩而絶實此之由故曰翼翼矜矜福<lb/>
所以興静恭自思榮顯可期女史司箴敢告庶姬顧愷<lb/>
之畫　虎頭與桓靈寶論書夜分不寐此女史箴風神<lb/>
<pb n="KR3h0055_WYG_001-43a"/>
俊朗欲與感甄賦抗衡自余始為拈出千載快事也其<lb/>
昌<hi>眞蹟</hi>
女史箴横卷在劉有方家已上筆彩生動髭髪秀潤太<lb/>
宗實錄載購得顧筆一卷今士人家收得唐摹顧筆列<lb/>
女圖至刻板作扇皆是三寸餘人物與劉氏女史箴一<lb/>
同<hi>米氏畫史</hi>
王洽<hi>或云名黙</hi>畫師項容風顛酒狂能以頭髻濡墨作畫亦<lb/>
一竒也洽蚤年授筆法于鄭䖍落筆便有竒趣後以筆<lb/>
<pb n="KR3h0055_WYG_001-43b"/>
法授顧况頗為雄壯貞元末洽卒于潤州舉柩若空時<lb/>
人皆云化去矣<hi>名畫記</hi>
　王洽潑墨成圖掃盡俗工刻畫陋習足稱米高鼻祖<lb/>
　惜其畫本罕存幾為烏有先生良可太息<lb/>
　錫山華氏藏唐人捕魚圖一卷運筆古雅無名人畫<lb/>
　更佳好事者謂為王維極謬維畫原係单行小直幅<lb/>
　元時在司進家見之雲烟過眼錄有宣和明昌御題<lb/>
　璽記也<hi>同上</hi>
<pb n="KR3h0055_WYG_001-44a"/>
宗室令穰大年作小軸清麗雪景類世所收王維汀渚<lb/>
水鳥有江湖意<hi>米氏畫史</hi>
光州防禦使令穰字大年雅有美才高行讀書能文少<lb/>
年因誦杜甫詩見唐人畢宏韋偃志求其跡師而寫之<lb/>
不歲月間便能逼眞時賢稱歎以謂貴人天質自異意<lb/>
所專習度越流俗也其所作多小軸甚清麗雪景類世<lb/>
所收王維筆汀渚水鳥有江湖意又學東坡作小山叢<lb/>
竹思致甚佳但覺筆意柔嫩實年少好竒耳若稍加豪<lb/>
<pb n="KR3h0055_WYG_001-44b"/>
壯及有餘味當不在小李將軍下也每就一圖必出新<lb/>
意人或戲之曰此必朝陵一番回矣葢譏其不能遠適<lb/>
所見止京洛間不出五百里内故也大年既得名誅求<lb/>
其蹟無少暇時擲筆大嘅然曰藝之役人如此然業已<lb/>
得名無可奈何山谷嘗詠其蘆鴈云揮毫不作小池塘<lb/>
蘆荻江邨鴈落行雖有珠簾巢翡翠不忘烟雨罩鴛鴦<lb/>
然初跋其畫謂更屏聲色裘馬使胷中有數百卷書當<lb/>
不愧文與可葢見其少作耳自今觀之其亦有宋之江<lb/>
<pb n="KR3h0055_WYG_001-45a"/>
都王滕王邪<hi>畫繼</hi>
趙子昻題王子慶所藏大年墨鴈　鴻鴈栖栖遵渚黃<lb/>
蘆索索鳴秋羨殺承平公子筆端萬里滄洲<hi>松雪齋集</hi>
趙令穰字大年宗室也游心經史戲弄翰墨尤工草書<lb/>
嘗作小字如聚黍米如聚鍼鐵筆遒而足法觀之使人<lb/>
目力茫然眞可喜也<hi>書史㑹要</hi>
　趙大年平遠寫湖天淼茫之景極不俗然不奈多皴<lb/>
　雖云學王維而維畫正有細皴者乃于重山疊嶂有<lb/>
<pb n="KR3h0055_WYG_001-45b"/>
　之趙未能盡其法也<lb/>
大年兒戲所謂書窻涴壁不能嗔者也今其得意遂與<lb/>
小李將軍争衡耶<hi>山谷題跋</hi>
呉寛為李賓之題趙大年雪景　故縑斷裂如刻鏤上<lb/>
有雪圖世希有墨痕隱隱題名存熟視始知元祐手疊<lb/>
嶂崇巒失翠微高原淡淡留斜暉歲云暮矣北風急樵<lb/>
舍漁莊俱掩扉踈林寂歴寒鴉返意中不覺西涯遠海<lb/>
子橋西桞巷深歇馬何時步魚堰<hi>家藏集</hi>
<pb n="KR3h0055_WYG_001-46a"/>
趙大年江鄉雪霽圖　我昔江鄉遊水際放懐頗為鱸<lb/>
魚鱠征鞍自笑擁重裘沍凍于時天地閉太空冥冥久<lb/>
隂晦長風蕭蕭雲著地樹枯葉落空槎牙敗葦黄蘆色<lb/>
憔悴蘭橈布帆在何許但見寒鴉騰陣勢寒鴻飛起稻<lb/>
粱謀鷗鷺羣鳧猶水戲江上豪家百不憂已備金帳羊<lb/>
羔醉安知不有戴安道應擬幽人乘興至浙江畫史奪<lb/>
天工一幅生綃生巧思開圖宛似昔遊時知是江鄉描<lb/>
雪意　蜀人虞輔　密林蔽日青蒙茸兩岸都歸烟霧<lb/>
<pb n="KR3h0055_WYG_001-46b"/>
中分明罨畫溪頭景只少垂綸一釣翁釣翁莫放扁舟<lb/>
至沙上鴛鴦方好睡落盡桃花不出溪夜來細雨春流<lb/>
膩呉寛<hi>真蹟</hi>
趙伯驌桃源圖一後有高宗書淵明詩文眞蹟上上按<lb/>
伯驌乃伯駒之兄高宗時嘗奉詔寫天慶觀様命呉中<lb/>
依様造之今元妙觀是也其畫世不多見此圖舊藏宜<lb/>
興呉氏嘗請仇實甫摹之與眞無異其家酬以五十金<lb/>
由是人間遂多傳本然精工不逮仇作矣<hi>嚴氏書畫記</hi>
<pb n="KR3h0055_WYG_001-47a"/>
　張擇端清明上河圖舊藏宜興徐文靖公家後歸西<lb/>
　涯李氏李歸陳湖陸氏陸氏子負官緡質于崑山顧<lb/>
　氏有人以一千二百緡購送嚴分宜然所畫皆舟車<lb/>
　城郭橋梁市㕓之景亦宋之尋常品無高古氣也<lb/>
　相傳張擇端清明上河圖卷原係白描之筆至世宗<lb/>
　時命畫院能手始設色焉恐好竒之談非確語也<lb/>
張正道清明上河圖　翰林張擇端字正道東武人也<lb/>
㓜讀書遊學于京師後習繪事本工其界畫尤嗜于舟<lb/>
<pb n="KR3h0055_WYG_001-47b"/>
車市橋郭徑别成家數也按向氏評論圖畫記云西湖<lb/>
争標圖清明上河圖選入神品藏者宜寶之大定丙午<lb/>
清明後一日燕山張著跋　右故宋翰林張擇端所畫<lb/>
清明上河圖一卷金大定間燕山張著跋云向氏圖畫<lb/>
記所謂選入神品者是也我元之至正辛卯凖寓薊日<lb/>
久稍訪求古今名筆以新耳目㑹有以兹圖見喻者且<lb/>
云圖初留祕府後為官匠裝池者以似本易去而售于<lb/>
貴官某氏某後守眞定主藏者復私之以鬻于武林陳<lb/>
<pb n="KR3h0055_WYG_001-48a"/>
某陳得之且數年坐他事稍窘急又聞守且歸恐遂速<lb/>
禍怨思欲密付諸賢士君子凖聞語即傾橐購之葢平<lb/>
生癖好在是也卷前有徽廟標題後有亡金諸老詩若<lb/>
干首私印之雜識于詩後者若干枚其位置若城郭市<lb/>
橋屋廬之遠近高下草樹馬牛驢駝之大小出沒以及<lb/>
居者行者舟車之往還先後皆曲盡其意態而莫可數<lb/>
計葢汴京盛時偉觀也汴自朱梁來消耗極矣至宋列<lb/>
聖休養百年始獲臻此甚盛其君相之勤勞廬井之豐<lb/>
<pb n="KR3h0055_WYG_001-48b"/>
庶俗尚之茂美皆可按圖想其萬一吾知畫者之意葢<lb/>
將以觀當時而夸後代也不然則厄于時而思殫其技<lb/>
以傑然自異于衆史也何其精能之至而毫髪無遺恨<lb/>
歟此豈一朝一夕所能就者其用心亦良苦矣無何京<lb/>
攸父子以權奸柄國使萬姓愁痛强虜桀驁而汴之受<lb/>
禍有不忍言者意是圖脱稿曾幾何時而向之承平故<lb/>
態已索然荒烟野草之不勝其感矣當是時城外内之<lb/>
金帛珍玩恨殆盡而是圖獨淪落動合踰二百年而未<lb/>
<pb n="KR3h0055_WYG_001-49a"/>
甚弊壊豈有數耶自時厥後其地遂終不覩漢官而困<lb/>
于戰争且日甚雖欲求卷中所圖彷彿又安可得矣嗚<lb/>
呼都邑廢興雖係運數而人謀弗臧葢各有自天津聞<lb/>
鵑之歎崇宣秉政之虐謂非基于熙寜大臣之謬誤可<lb/>
乎其所以致汴之陸沈而不可復振者亦必有任其責<lb/>
者矣今天下一家前代故都咸沐聖化其生聚浩穰宜<lb/>
不减昔惜吾未得一一躬造其地以覽觀其盛故于是<lb/>
卷既嘉其筆墨之工而又因以識予之感慨云至正壬<lb/>
<pb n="KR3h0055_WYG_001-49b"/>
辰九月望日西昌玉華素士楊凖跋<hi>鐵網珊瑚書予藏南唐御府  評有</hi>
<hi>北燕張氏印章觀其跋清明圖始知著乃金人也  凖字公平</hi>
題清明上河圖　是圖藏閣老長沙公家公以穆遊門<lb/>
下且頗知書畫每暇日輒出所藏命穆品評予觀其位<lb/>
置若城郭市橋屋廬之遠近高下草樹馬牛驢駝之大<lb/>
小出没以及居者行者舟車之往還先後皆曲盡意態<lb/>
毫髪無遺葢汴京盛時偉觀可按圖而得非一朝一夕<lb/>
之所能者其用心亦良苦矣圖有金大定丙午燕山張<lb/>
<pb n="KR3h0055_WYG_001-50a"/>
著跋云翰林張擇端字正道東武人也㓜遊學京師留<lb/>
意繪事工于界畫自成一家圖畫記言擇端有西湖争<lb/>
標圖與此並入神品至正壬辰西昌楊凖跋則謂前有<lb/>
徽廟標題後有亡金諸老詩及私印若干今皆不存長<lb/>
沙公自為詩細書其後云<hi>南濠文跋</hi>
　補遺<lb/>
　　鍾繇<lb/>
鍾太傅篆書孔廟鼎銘　弌命而僂再命而傴参命而<lb/>
<pb n="KR3h0055_WYG_001-50b"/>
頫循牆而走亦莫予敢侮饘于是鬻于是以糊予口<lb/>
庚子五月十九日鍾繇摹<hi>已上十字八分書</hi>
　右銘為韓氏藏本今歸誕嘉姪處後有唐太宗跋係<lb/>
　後人補亡宋徽宗以下四帝題眞蹟也<lb/>
　　曹弗興<lb/>
　曹弗興兵符圖高頭行卷有梁太清隋大業唐貞觀<lb/>
　三朝御題絹本大著色其曹弗興小字題名積成墨<lb/>
　地白字亦一竒也畫鑒疑為臨本過矣豈别卷邪又<lb/>
<pb n="KR3h0055_WYG_001-51a"/>
　晉人小楷曹娥碑眞蹟絹素完好墨色盡斂而鋒頴<lb/>
　可喜當是墨池神品予細按之自晩唐以前題跋悉<lb/>
　如石刻止思陵子昻識尾刻本所未見耳或亦疑為<lb/>
　思陵模本恐非確語二物並在韓太史家眞雙璧也<lb/>
　朝延又云六朝蕭確草書帖陶𢎞景黄庭外景經眞<lb/>
　跡筆法妙絶姿態横生惜今屬之他姓矣<lb/>
　韓氏藏曹弗興桃源圖前有天監年標題中有韓昌<lb/>
　黎歌行一篇後有宣和御筆題識印記雖舊物而不<lb/>
<pb n="KR3h0055_WYG_001-51b"/>
　眞按桃源事始于陶靖節一記弗興焉得預為圖之<lb/>
　不識丁人杜撰可笑是日又見李白詩帖小幀其字<lb/>
　粗可覽觀薰紙殊敗人意四邊徽廟思陵許有壬等<lb/>
　題跋皆偽跡顯然不知韓太史家以何因緣收此瓦<lb/>
　礫雜之夜光連城間也愛忘其醜良可太息<lb/>
　　陸機<lb/>
晉陸機平復帖手跡　𤣥宰書　晉陸機平復帖<hi>泥金</hi>
平原内史呉郡陸機士衡書<hi>墨</hi>　右平原眞跡有徽宗<lb/>
<pb n="KR3h0055_WYG_001-52a"/>
標字及宣政小璽葢右軍以前元常以後唯存此數行<lb/>
為希代寶予所題籖在辛邜春時為庶吉士韓宗伯方<lb/>
為館師故時時得觀名蹟品第甲乙以此為最惜世無<lb/>
善摹者予刻戲鴻堂帖不復能収之耳　甲辰嘉平月朔<lb/>
董其昌題　晉陸士衡平復帖章草竒古呉興陳繹曾<lb/>
獲覽<lb/>
　李本寜集中荅范生一詩細述士衡平復帖顛末甚<lb/>
　詳其為雅士推重若此<lb/>
<pb n="KR3h0055_WYG_001-52b"/>
李維楨荅范生　范生詩畫皆妙手落魄呉門行寡偶<lb/>
杖頭不辦百文錢典衣取醉金陵酒金陵朝貴五雲居<lb/>
轉日迴天力有餘游客但擕蒯緱劍一歌得魚再得車<lb/>
咄爾范生何骯髒貴人不肯通名狀天地豈私貧爾哉<lb/>
爾筆原非食肉相昨朝同爾過韓郎陸機墨蹟錦装潢<lb/>
草草八行半漶滅尚道千金非所屑顧謂范生休自輕<lb/>
古人生無一日歡死有萬世名爾詩爾畫知名如士衡<lb/>
來生受者即今生<hi>李本寜集</hi>
<pb n="KR3h0055_WYG_001-53a"/>
　董𤣥宰云吾松書自陸機陸雲創于右軍之前以後<lb/>
　遂不復繼響當為晉初開山第一祖誠然誠然<lb/>
陸機平復帖作于晉武帝初年前王右軍蘭亭燕集叙<lb/>
大約百有餘歲今世張鍾書法都非兩賢眞蹟則此帖<lb/>
當屬最古也<hi>宣和書譜</hi>
　平復帖最竒古與索㓜安出師頌齊名惜剝蝕太甚<lb/>
　不入俗子眼然筆法圓渾正如太羮𤣥酒斷非中古<lb/>
　人所能下手昔賢稱羲獻為變體書良是或云平復<lb/>
<pb n="KR3h0055_WYG_001-53b"/>
　乃張芝書豈此紙出蔡倫手邪<lb/>
呉門韓宗伯存良有陸士衡小柬墨色有綠意紙亦百<lb/>
雜碎矣其書乃得索靖筆始知閣帖所刻陸雲書亦後<lb/>
人為之陸更古也<hi>妮古錄</hi>
　<lb/>
　<lb/>
　<lb/>
　清河書畫舫卷一下<lb/>
</p>
<p>
</p>
  </div>
</body>
</text>
</TEI>
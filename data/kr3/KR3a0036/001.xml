<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儒言</head>
    <p>
<pb n="KR3a0036_WYG_001-1a"/>
欽定四庫全書<lb/>
　儒言　　　　　　　　　宋　晁以道　撰<lb/>
　　　間色亦麗乎目君子必惡焉者不欲病乎正而<lb/>
　　　失所傳也作儒言元黓執徐仲秋己丑<lb/>
　　春秋<lb/>
儒者必本諸六藝而六藝之志在春秋苟舍春秋以論<lb/>
六藝亦已末矣紛然雜於釋老申韓而不知其弊者實<lb/>
不學春秋之過也<lb/>
<pb n="KR3a0036_WYG_001-1b"/>
　　智仁理性<lb/>
窮理乃能盡性至命今學者未能窮理而必贅之以仁<lb/>
智何邪豈仁不能窮理而智扵盡性有不足邪大凡析<lb/>
體而辨則失之鑿習而為穿窬之小人體而不析則不<lb/>
失故常不害其為溫厚之君子可不慎㢤<lb/>
　　大神<lb/>
易以大人聖人為一位而不達孟子荅問之言者以大<lb/>
人未至於聖書之聖神文武為一已而為莊子荒唐之<lb/>
<pb n="KR3a0036_WYG_001-2a"/>
言所惑則復自有神人横渠先生亦云聖人不可知為<lb/>
神莊生繆妄又謂有神人焉<lb/>
　　皇道<lb/>
皇道帝德出於尚書中候緯書也嘉祐學者未嘗道也<lb/>
孔子定書斷自二帝尚復皇之貴哉武陵先生曰六經<lb/>
無皇道劉道原亦云然<lb/>
　　勝物<lb/>
克己之言嘗聞之矣勝物之言昔未之聞也苟志以勝<lb/>
<pb n="KR3a0036_WYG_001-2b"/>
物則枯木朽株皆吾之讐也其為位之害則又大矣君<lb/>
子懼焉<lb/>
　　忘<lb/>
莊生毁棄禮義不知物我之所當然者廼始語忘儒者<lb/>
非所宜言也禮安義適賔主百拜不知其勞寧論忘不<lb/>
忘耶<lb/>
　　有無<lb/>
横渠先生曰易不言有無言有無諸子之陋也說者謂<lb/>
<pb n="KR3a0036_WYG_001-3a"/>
以老氏有無論易者自王弼始<lb/>
　　詩<lb/>
詩不知禮義之所止而區區稱法度之言真失之愚也<lb/>
哉言孰非法度何獨在詩<lb/>
　　且<lb/>
君子於患難猶不苟免他復苟且云乎哉今喜以且為<lb/>
言是非可否不得所安自墮於小人之偷而愧夫君子<lb/>
之篤敬<lb/>
<pb n="KR3a0036_WYG_001-3b"/>
　　可<lb/>
君子必可所以修辭慎行汲汲於敬也小人僅可而偷<lb/>
諛苟且無所不至焉今學者說可曰僅辭也安知君子<lb/>
行止淹速惟可之從耶孔安國謂子桑伯子能簡故可<lb/>
　　所<lb/>
或曰有户則斤之矣是惡夫有所者本諸莊老而云爾<lb/>
也吾儒者居其所而不遷唯患無所彼豈不戾哉蓋放<lb/>
之四海而凖孰非吾所尚誰戕我也耶彼以不善為善<lb/>
<pb n="KR3a0036_WYG_001-4a"/>
之類皆學莊老之過云<lb/>
　　言浮<lb/>
儒者之言無難易斯可行也著為事業傳之後世苟得<lb/>
吾言者其行與吾均也莊老之徒則不然其言甚大而<lb/>
聽之溺人而易恱如無為為之不治治之之類若何而<lb/>
行也哉君子慎諸<lb/>
　　天人<lb/>
言天人之相與莫如詩書治亂興亡之際若分其所立<lb/>
<pb n="KR3a0036_WYG_001-4b"/>
之道則存乎易之隂陽仁義而吉凶則一致也或以某<lb/>
句為天道而人不預焉復以某句為人道而不及乎天<lb/>
天人始分矣是出言雖可若會之於心而自試焉則誣<lb/>
矣哉<lb/>
　　高明中庸<lb/>
吾儒之道所以異乎諸子者為其極高明而道中庸為<lb/>
一物也譬如日正中而萬物融和未嘗槁物作沴也或<lb/>
者既以一事極高明而又以一事道中庸不亦戾乎是<lb/>
<pb n="KR3a0036_WYG_001-5a"/>
剛柔緩急相濟之常理何必是之云哉廣大精微之類<lb/>
亦然<lb/>
　　同風俗<lb/>
一道德以同風俗司徒之至教也所謂一道德者乃上<lb/>
之風而以之同下俗者也如表影聲響之相從焉或者<lb/>
既一道德矣又思同風俗將以刑戮勝姦而上勞下悴<lb/>
矣弊將奈何是齊八政以防滛者亦二術邪<lb/>
　　俗學<lb/>
<pb n="KR3a0036_WYG_001-5b"/>
學者同尊孔氏法詩書躬仁義不知俗學之目何自而<lb/>
得哉建隆以來禮樂文明煥然大備皆諸儒之力也誰<lb/>
當其目也耶如惡其衆而欲致獨則比屋可封之民為<lb/>
罪人歟又或厭其乆而新之則日月之出特乆矣後漢<lb/>
治古學貴文章者以章句之徒為俗儒則斥俗學者身<lb/>
自謂邪<lb/>
　　漢儒<lb/>
典籍之存詁訓之傳皆漢儒於學者何負而例貶之歟<lb/>
<pb n="KR3a0036_WYG_001-6a"/>
後生殆不知漢儒姓名有書㡬種惡斥如讐漢儒真不<lb/>
幸哉昔人歎廢興由於好惡盛衰繫之辯訥良有以也<lb/>
　　公議<lb/>
凡變律亂常則不當乎人心雖百人之譽不足以勝一<lb/>
人之毁也蓋彼不待高識博達之士乃知其非雖塗人<lb/>
故自有白黒矣前譽之者一時之偽而此毁之者實天<lb/>
下之公也昔公孫禄斥王莽國師秀顛倒五經毁師法<lb/>
令學士疑宜誅以慰天下侯景陳梁武帝十失之一曰<lb/>
<pb n="KR3a0036_WYG_001-6b"/>
敷演六經排擯前儒王莽之法也當彼時猶有是言則<lb/>
公議不可泯矣彼乘勢怙力以肆說者果誰欺哉<lb/>
　　的<lb/>
温公曰經猶的也一人射之不若衆人射之其中者多<lb/>
也嗚呼此公天下之言待天下忠且敬也顧肯伸已而<lb/>
屈人必人之同已哉彼排擯前儒顛倒五經者亦宜愧<lb/>
諸<lb/>
　　㫖<lb/>
<pb n="KR3a0036_WYG_001-7a"/>
公羊曰美惡不嫌同辭董仲舒曰辭不能及皆在於㫖<lb/>
非精心達思其孰能知之見㫖者不任辭不任辭然後<lb/>
適道矣蓋古之學者見㫖今之學者任辭君子小人之<lb/>
儒自是而分也毛公桃夭傳曰家室猶室家也任辭者<lb/>
笑之其如見㫖者何<lb/>
　　同異<lb/>
董仲舒曰詩無達詁易無達言春秋無達辭范寗曰經<lb/>
同而傳異者甚衆此吾徒所以不及古人也嗚呼古之<lb/>
<pb n="KR3a0036_WYG_001-7b"/>
人善學如此今一字詁訓嚴不可易一說所及詩書無<lb/>
辨若五經同意三代同時何其固邪<lb/>
　　朱張<lb/>
朱學士寀為張安道陳三傳是非甚辯安道曰彼自三<lb/>
家何與君事君子謂朱之力學不及樂全之達識後生<lb/>
復有如樂全之才器者顧肯疲於文字之細而憒眊以<lb/>
排擯前儒哉<lb/>
　　三弊<lb/>
<pb n="KR3a0036_WYG_001-8a"/>
先儒謂近代有芟角反對互從等翻競之說馳騁煩言<lb/>
以紊彝敘譊譊成俗而不知變此學者之弊也蓋此三<lb/>
弊尤驗於今日不顧其本而特出一句以濟私欲而困<lb/>
衆論者謂之芟角以此所言責彼所不言睹馬以童牛<lb/>
想龍以足虵謂之反對駢贅四出自聲傳谷因谷發響<lb/>
從響求應謂之互從說平頒其興積不問欲否而槩與<lb/>
之以尊其政事者芟角也以箕子之五事同堯之聰明<lb/>
文思聰明文思乃復異乎欽明文思反對也窮理盡性<lb/>
<pb n="KR3a0036_WYG_001-8b"/>
必待乎智仁鳶飛魚躍有假於風氣互從也彼方自謂<lb/>
繼聖絶俗之獨智作新一代不知古人乆已斥其弊云<lb/>
　　三諭<lb/>
德義之士如聖人其視章句之徒如僕役自章句之徒<lb/>
而視文字之學則如乞丐終日號哀岐路間而腹不一<lb/>
飽可悲也夫<lb/>
　　精思<lb/>
董仲舒揚子雲之材何如哉其苦學精思之久又復絶<lb/>
<pb n="KR3a0036_WYG_001-9a"/>
人逺甚故能成人如此今之士才品復何如而學苟且<lb/>
多可愧矣往往脫略不肯致思徒敬所聞於勢位而誇<lb/>
有功於利禄以聾瞽自置勇於斥先儒而力毁古訓亦<lb/>
可惜哉<lb/>
　　不奪<lb/>
學者如守匹夫不可奪之志而不以死易學則日有功<lb/>
矣於是乎白刃不足以為吾威爵禄不足以為吾榮而<lb/>
吾之所能者中庸也不然滑稽骩骳亦何所不可祝欽<lb/>
<pb n="KR3a0036_WYG_001-9b"/>
明郭山惲當時號為大儒乃一日迎韋后意以助郊祀<lb/>
見上帝援禮陳義甚悉周宣帝立四后則有言曰帝降<lb/>
二女后德所以儷君天列四星妃象於焉垂耀又立五<lb/>
后則曰坤儀比德土數唯五實太學博士何妥稱帝嚳<lb/>
四妃以發之也王莽謂地有動有震震者有害動者不<lb/>
害春秋記地震易繫坤動動静闢翕萬物生焉嗟夫至<lb/>
治之世政令醇而民風質寧覩是邪<lb/>
　　躬行<lb/>
<pb n="KR3a0036_WYG_001-10a"/>
誦詩三百而不能事父事君亦非興於詩也知禮樂之<lb/>
節文而不知其意知其服勞而不知敬於玉帛之表和<lb/>
扵金石之餘則亦非成立也彼雖盡善無疵而興於文<lb/>
字之詩立於祝史之禮成於瞽瞍之樂亦何足尚哉<lb/>
　　害教<lb/>
害辭未至於害意害意未至於害教害教則三綱五常<lb/>
絶矣謂天不足畏或欲天之明以出其君凶德不足忌<lb/>
百姓或可咈之類其害教奈何<lb/>
<pb n="KR3a0036_WYG_001-10b"/>
　　巧慧<lb/>
漢儒林趙賔始稱持論巧慧蓋先儒詁訓而意有餘闕<lb/>
疑而言不鑿適中而無亢絶之弊明辨而不以仁者之<lb/>
見斥智者之見寧質而無嫌也關關和聲也或曰和而<lb/>
有通意不知孰為和而不通者如指關關為言則詎止<lb/>
於通也雎鳩摯而有别后妃之德盡矣或又曰入水而<lb/>
善捕魚是乃摯之一事何足多哉巧慧之弊如此<lb/>
　　殽亂<lb/>
<pb n="KR3a0036_WYG_001-11a"/>
古人謂讀詩如未嘗有書讀書如未嘗有易蓋知六經<lb/>
之意廣大無不備而曲成無所待也在昔漢時六經各<lb/>
有名家之博士並行而不相排斥其得人為已多矣今<lb/>
六經紛然為一說曰是一道也不知道則一而經已六<lb/>
矣如何以一泯六哉王莽講合六經之說恐不足尚也<lb/>
　　滋蔓<lb/>
桓譚謂秦近君能說堯典篇目兩字之說至千餘言但<lb/>
說若稽古三萬言班固歎後世經傳既已乖離博學者<lb/>
<pb n="KR3a0036_WYG_001-11b"/>
又不思多聞闕疑之義而務碎義逃難便辭巧說破壞<lb/>
形體說五字之文至於二三萬言是今日滋蔓傷本之<lb/>
弊古人已深斥之矣又隨而踵之喜循覆車之轍何邪<lb/>
彼方自詫曰前之文人才慳而不能宏闡有愧今日之<lb/>
富亦難與言矣<lb/>
　　碎義<lb/>
同燕於一堂之上而賔主莫分吾無恨焉兄弟築室而<lb/>
不相為隣則吾恨且慚矣經本二意者紛紊紏射之說<lb/>
<pb n="KR3a0036_WYG_001-12a"/>
敢彼之責邪其本一言如和順道德而謂和道順德挑<lb/>
達往來之貎猗儺柔順之辭亦析而辨之則破壞形體<lb/>
甚矣<lb/>
　　盗悖<lb/>
孔子作春秋多微辭於是乎起問數百應問數千未之<lb/>
厭也至於詩書本非一時一人之言聖人取其可為後<lb/>
世訓者存之初不以一字為美惡也故曰志之所至詩<lb/>
亦至焉詩之所至禮亦至焉簡易較直如此或取春秋<lb/>
<pb n="KR3a0036_WYG_001-12b"/>
之治具以詰難為功何邪昔之師儒未之有也及於春<lb/>
秋則反無與焉盗憎主人邪蓋非其有而取之盗也不<lb/>
敬其君而敬他人者悖德禮也彼何為盗且悖邪<lb/>
　　鹿馬<lb/>
因一鹿指以為一馬者一時跋扈之言也如因先王之<lb/>
格言而顛倒破壞者以天下為鹿而縱指之也不亦甚<lb/>
乎九州之中各志其行道或以徐州之浮于淮泗達于<lb/>
河為揚州之首盡變亂九州之疆里他尚有不誣者邪<lb/>
<pb n="KR3a0036_WYG_001-13a"/>
　　遏舍<lb/>
遏人之善而揚其惡不仁也舍此之善而取彼之不善<lb/>
不智也先儒於經寧無所失或者詆毁不少恕若其善<lb/>
則未之或稱也毛公傳不聞亦式不諫亦入曰性與天<lb/>
合也鄭君謂用不聞達者而不諫爭者亦得入或乃取<lb/>
鄭而舍毛何邪<lb/>
　　苟異<lb/>
好苟異者必無忌憚而愎上侮下將流毒海内而不可<lb/>
<pb n="KR3a0036_WYG_001-13b"/>
禦矣且夫天生有形之物尚敢變異則至理隠微誰其<lb/>
正之先儒說淇澳緑竹曰緑王芻竹萹竹今廼以為一<lb/>
物不知緑竹青青何等語邪先儒說正月虺蜴蜴也巷<lb/>
伯貝錦貝也今以為虺為蜴為貝為錦<lb/>
　　一經之士<lb/>
五綵具而作繪五蔵完而成人學者於五經可舍一哉<lb/>
何獨並用五材也邪昔人斥談經者為鄙野之士良以<lb/>
此歟漢武帝命司馬相如等造為詩賦多爾雅之文通<lb/>
<pb n="KR3a0036_WYG_001-14a"/>
一經之士不能獨知其辭必會五經家相與共講習讀<lb/>
之乃能通其意今日一經之士又如何哉蓋為師者專<lb/>
一經以授弟子為弟子者各學群經於其師古之道也<lb/>
故曰古之學者耕且飬三年而通一藝三十而五經立<lb/>
　　虐獨<lb/>
虐㷀獨者害皇極其於經則喜通論而斥獨訓亦未為<lb/>
得也薄言觀者先儒曰觀多也𤣥王桓撥曰桓大撥治<lb/>
也今皆變異之矣春秋有特書亦可例之邪<lb/>
<pb n="KR3a0036_WYG_001-14b"/>
　　驥駑<lb/>
騏驥所以異乎駑駘者為其行千里而有餘力也如行<lb/>
百里而與駑駘同敝則其異者云何也嫌疑不吾别猶<lb/>
豫不吾明則所謂智者亦愚也<lb/>
采蘋或以為禮女之祭或以為教成之祭鳬鷖或以為<lb/>
祭或以為繹今之師儒忽焉未嘗辨也賔之初筵或以<lb/>
為燕射或以為大射今之首章為大射二章為燕射學<lb/>
者何頼焉<hi>案此條原本標題脫落</hi>
<pb n="KR3a0036_WYG_001-15a"/>
　　大言<lb/>
袁紹與曹操論天下形勢操知袁氏世有河北未易可<lb/>
圗欲舍而佗之則徒示弱乃出大言曰任天下之智力<lb/>
以道御之無所不可是豈操之誠心哉今談經者不覈<lb/>
其實喜為高論大言一切取勝皆曹公之下塵歟<lb/>
　　知本<lb/>
言書者不取正於古文言詩者既恥言毛氏而又不知<lb/>
齊魯韓氏之辨果以詩為何詩邪言周禮者真以為周<lb/>
<pb n="KR3a0036_WYG_001-15b"/>
公太平之書而不知有六國之隂謀地不足於封民不<lb/>
足於役農不足於賦有司不足於祭將誰欺邪言易者<lb/>
不知王弼之前師儒尚衆而古法之變自弼始雖以短<lb/>
弼實不能出其藩籬何以語古邪春秋孝經則絶而不<lb/>
言未為知本者<lb/>
　　慕古<lb/>
善哉鄭康成之言曰既知今亦當知古蓋古今交相為<lb/>
質則取道不逺或為髙絶不可跂及之論曰在古當然<lb/>
<pb n="KR3a0036_WYG_001-16a"/>
不知古之道亦何利於今而必尚之邪王莽好空言慕<lb/>
古法今猶有遺風邪<lb/>
　　學難<lb/>
虞翻曰悲哉學之難也蓋欲人用心切而言之所感者<lb/>
深也古之人亦莫不然皆篤志竭力而求之難又講習<lb/>
䟽數朋友之難又服勞就正以師氏攻其難之難今或<lb/>
適市售一帙書而取名利如拾芥夫何難之有<lb/>
　　南北之學<lb/>
<pb n="KR3a0036_WYG_001-16b"/>
南方之學異乎北方之學古人辨之屢矣大抵出於晉<lb/>
魏分據之後其在隋唐間猶云爾者不惟其地而惟其<lb/>
人也蓋南方北方之強與夫商人齊人之音其來逺矣<lb/>
今亦不可誣也師先儒者北方之學也主新說者南方<lb/>
之學也<lb/>
　　燕書<lb/>
郢人有遺燕相書者夜書火不明因謂持燭者曰舉燭<lb/>
而過書舉燭舉燭非書意也燕相受書而說之曰舉燭<lb/>
<pb n="KR3a0036_WYG_001-17a"/>
者尚明也尚明者舉賢而任之燕相白王大悅國以治<lb/>
治則治矣非書意也古文尚書泰誓作大開元間學士<lb/>
衞苞受詔成今文尚書乃始作泰或以交泰為說真燕<lb/>
書哉<lb/>
　　躐等<lb/>
學不躐等也尚矣自一年至七年皆有所視九年乃大<lb/>
成今童子嬉戲未除而為易髙談天人之際至老不知周<lb/>
世宗之功王朴之謀乃謂三代可立致而平視堯舜其<lb/>
<pb n="KR3a0036_WYG_001-17b"/>
躐等多矣以故民風日澆而盗賊興未易圖其救之之<lb/>
術也<lb/>
　　體用<lb/>
經言體而不及用其言用而不及乎體是今人之所急<lb/>
者古人之所緩也究其所自乃本乎釋氏體用事理之<lb/>
學今儒者迷於釋氏而不自知者豈一端哉<lb/>
　　殘經<lb/>
墜簡殘經衆矣可勝數哉唯是劉原甫王深甫每以為<lb/>
<pb n="KR3a0036_WYG_001-18a"/>
恨近世師儒以謂昔之言無不善今日之説無不可通<lb/>
不復聞有闕疑者非所以尊經而慎思也其勉之哉<lb/>
　　闕疑<lb/>
杜征南有言曰古人戒以闕疑苟不廣聞乃亦不知所<lb/>
疑也是知闕疑非淺學之事唯是博學老成者以是成<lb/>
其敬慎之德如博學而不闕疑則誣先哲而疑後生卒<lb/>
無所得可不戒哉<lb/>
　　知弊<lb/>
<pb n="KR3a0036_WYG_001-18b"/>
三代之政各有所弊而其所謂弊者可指以言而救之<lb/>
之術易為功也齊魯之治亦各有弊而紛然多故善其<lb/>
後者難也先儒之學傳數百年之乆而其弊如何今之<lb/>
師說十數年之間弊復如何學者宜亦知所從矣<lb/>
　　知時<lb/>
智之所難適者我所遭之時也學之所難明者在昔數<lb/>
千年之異制異時也三代之禮既不可同日而用或以<lb/>
周禮之五玉為虞書之五玊可不可邪<lb/>
<pb n="KR3a0036_WYG_001-19a"/>
　　君子<lb/>
君子者成德之名也德豈一端哉或必以仁智為君子<lb/>
是何量君子之固邪<lb/>
　　先王<lb/>
姜至之先生謂商周之所稱先王者近自其祖宗而逺<lb/>
及異代之君也如舍祖宗而必在昔之法則亦悖矣<lb/>
　　周公<lb/>
謂周公用天子之禮樂者誣也不然春秋譏魯之郊禘<lb/>
<pb n="KR3a0036_WYG_001-19b"/>
何邪且漢景帝賜江都王以天子之旌旗君子貶之矣<lb/>
或者既誣周公而又蔑乎禮樂其與曹馬為媒乎<lb/>
　　孔子<lb/>
或以潛龍勿用為孔子是不知乾之為君而初九之潛<lb/>
者不復可飛也或因孟子所謂孔子不有天下之說而<lb/>
不思之歟豈孔子之志哉不可以為後世訓也<lb/>
　　孔孟<lb/>
孔孟之稱誰倡之者漢儒猶未之有也既不知尊孔子<lb/>
<pb n="KR3a0036_WYG_001-20a"/>
是亦豈孟子之志歟其學卒雜於異端而以為孔子之<lb/>
儷者亦不一人也豈特孟子不可哉如知春秋一王之<lb/>
制者亦必不使其教有二上也世有荀孟之稱荀卿詆<lb/>
孟子僻違而無類幽隠而無説閉約而無解未免為諸<lb/>
子之徒尚何配聖哉<lb/>
　　澄定<lb/>
唐李石謂人君學問不勞專意經義然亦不可不讀知<lb/>
其大意以澄定意氣善乎其言也所謂識其大者何以<lb/>
<pb n="KR3a0036_WYG_001-20b"/>
加此蓋自天子至于庶人孝既不同而學乃一等邪不<lb/>
然高貴鄉公節閔帝講辨扵朝夕亡滅之際與博士爭<lb/>
一日之長乃賢於文景歟<lb/>
　　傅勢<lb/>
張禹專帝與太后之寵所謂張侯論者廼盛於天下崔<lb/>
浩威福振宇内其五經之注學者尚之至於勒為石經<lb/>
逮夫禹死浩誅之後無一人稱道其說者則前之所𫝊<lb/>
者非經也勢也<lb/>
<pb n="KR3a0036_WYG_001-21a"/>
　　名聖<lb/>
荀卿之弟子與叔孫通之弟子皆以其師為聖人至於<lb/>
何曽之孫又以其祖為聖人聖人之名亦可私得歟蓋<lb/>
卿之弟子學無所成通之弟子因賜金之利曽之孫歎<lb/>
世事之驗於是乎云爾使其成學而不外慕則俊造之<lb/>
名尚未易許人矣<lb/>
　　祀聖<lb/>
尒朱榮晉公䕶無君大惡既死廟而祀之以配聖人范<lb/>
<pb n="KR3a0036_WYG_001-21b"/>
陽間祀安史為二聖嗟夫人文悖而不已則鬼享僭而<lb/>
不法可不戒哉<lb/>
　　聖賢之言<lb/>
聖賢之所以得名者成德之辨也非謂其言有天地之<lb/>
殊絶也蓋聖人之言不特無以異乎賢人而其是是非<lb/>
非亦無以異乎衆人不苟訾不苟毁天下之達道也果<lb/>
如賢人之言近如地則衆人之言將在九泉之下乎雖<lb/>
然聖賢之言無辨邪曰均是言也聖人之言為聖言賢<lb/>
<pb n="KR3a0036_WYG_001-22a"/>
人之言為賢言<lb/>
　　賢<lb/>
夫所謂賢者能為理之所宜而非為人之所難也如舍<lb/>
所宜而論所難則君子愷悌不及小人之竒險矣或難<lb/>
或易在彼而吾之誠心一也豈以彼之難奪吾簡易平<lb/>
康之操哉揚子雲自以事莽為難而有是言乎<lb/>
　　心迹<lb/>
脩辭立其誠君子於是乎居業辭與誠為一物也聖人<lb/>
<pb n="KR3a0036_WYG_001-22b"/>
之情為難見矣吾之所以能見者存乎其辭也天地之<lb/>
情吾亦因其所感而得以見之矣或者因孟子以心却<lb/>
之無以辭却之判心迹為二端是教天下之偽也如曰<lb/>
好生者吾心也殺人者吾迹也利彼者吾言也為吾之<lb/>
利者吾行也人亦何以頼夫賢哲歟<lb/>
　　何王<lb/>
何晏王弼倡為虛談范寗罪之甚於桀紂弼以其言言<lb/>
易猶近似矣晏之談論語則又何邪顔子屢空先儒皆<lb/>
<pb n="KR3a0036_WYG_001-23a"/>
說空乏晏始斥之自為說曰虚心知道不知言之愈逺<lb/>
而愈非顔子之事也或以無相無空則又晏之罪人也<lb/>
是言本出於釋學而釋學譏其失已之傳果誰之學邪<lb/>
　　新<lb/>
聖人之意具載於經而天地萬物之理管於是矣後世<lb/>
復有聖人尚不能加毫髪為輕重况他人乎譬如日月<lb/>
光明莫知其終始寧辨其新故彼一已之所謂新者廼<lb/>
六經之所故有也尚何矜哉是以昔之人遑遑然惟恐<lb/>
<pb n="KR3a0036_WYG_001-23b"/>
其不得於故焉卜子夏首作喪服傳說者曰傳者傳也<lb/>
傳其師說云爾唐陸淳於春秋每一義必稱淳聞于師<lb/>
曰詩則有魯故有韓故有齊后氏故齊孫氏故毛詩故<lb/>
訓傳書則有大小夏侯解故前人惟故之尚如此<lb/>
　　棄舊<lb/>
貞觀中詔修五經正義成書以取士而兩漢以來諸儒<lb/>
之說存而傳者十二三逮今新義之行於有司而所謂<lb/>
二三之傳者亦不知何在矣可不惜哉<lb/>
<pb n="KR3a0036_WYG_001-24a"/>
　　益沙<lb/>
歐陽公曰凡今治經者莫不患聖人之意不明而為諸<lb/>
儒自出之說汩之也今於經外又自為說則是患沙渾<lb/>
水而投土益之也不若沙土盡去水清而明矣夫學者<lb/>
苟知乎此則不勞而有功博而知要是之謂務本<lb/>
　　不得已<lb/>
柳子厚曰君子之學將有以異也必先究窮其書究窮<lb/>
而不得焉乃可以立而正也謹之勿遽歐陽公曰先儒<lb/>
<pb n="KR3a0036_WYG_001-24b"/>
之論苟非詳其終始而牴牾質諸聖人而悖理害經之<lb/>
甚有不得已而後改易者何必徒為異論以相訾也如其<lb/>
不得已於經則古今學者之弊悉以亡矣惜乎遽而得<lb/>
巳者多也<lb/>
　　黨<lb/>
國家因黨與而傾亡經術因黨與而不明春秋以傳而<lb/>
分為三董仲舒江公劉歆於三家始倡其所異而隄防<lb/>
之杜預何休范寗又闢土宇而興干戈焉毛詩初異於<lb/>
<pb n="KR3a0036_WYG_001-25a"/>
鄭氏王肅申毛孫毓理鄭皆相待如冦讎愈出而愈怨<lb/>
矣元行沖歎其父康成兄子慎寧言孔聖誤不道服鄭<lb/>
非良有以也<lb/>
　　業<lb/>
四民各有業一業者富二業者貧三四焉者流離死亡<lb/>
矣童子於經輕就而易叛既已可恥若其白首而﨑嶇<lb/>
岐路者不亦可慚哉杜預不以公羊穀梁雜乎左氏范<lb/>
寗亦惡左氏公羊之轢穀梁其志終可尚也<lb/>
<pb n="KR3a0036_WYG_001-25b"/>
　　字<lb/>
先民之經皆科斗文字如顔閔不死游夏更生則不復<lb/>
識今之文字矣或以李斯之六書為一說自謂得聖人<lb/>
之意且有言曰殊方異音譯而通之其義一也君子謂<lb/>
是義之說也非字之義也武陵先生患漢以降學士互<lb/>
相增添字倍於古其所感深矣<lb/>
　　訓<lb/>
古人訓詁緩而簡故其意全雖數十字而同一訓雖一<lb/>
<pb n="KR3a0036_WYG_001-26a"/>
字而兼數用後進好華務異訓巧而逼使其意散兩字<lb/>
兩訓而不得通或字專一訓而不可變或累數十言而<lb/>
不能訓一字嘉祐學者猶未覩此也揚子雲作方言其<lb/>
辨已悉猶有通訓何不覽諸<lb/>
　　音<lb/>
陸德明因古諸儒音韻之學著為釋文惠乎學者深矣<lb/>
今乃忽而不顧多從其本音而讀之真野人也温公曰凡<lb/>
觀書者當先正其文辨其音然後可以求其義<lb/>
<pb n="KR3a0036_WYG_001-26b"/>
　　流品<lb/>
或謂先王用人無流品之别不知臯陶陳九德而俊乂<lb/>
在官則流品已著矣彼欲擅天下之權倒置名噐不為<lb/>
此論則無以濟其術云<lb/>
　　地無遺利<lb/>
子曰君子不盡利以遺民自天子至於庶人用財各有<lb/>
等差孰得而侵哉或為地無遺利之說何其與聖人之<lb/>
言乖戾邪為其下者不亦難哉<lb/>
<pb n="KR3a0036_WYG_001-27a"/>
　　善術<lb/>
秦焚詩書坑學士欲愚其民自謂其術善矣蓋後世又<lb/>
有善焉者其於詩書則自為一說以授學者觀其向背<lb/>
而寵辱之因以尊其所能而增其氣熖固其黨與而世<lb/>
其名位使才者顓而拙智者固而愚矣學士之衆則豐<lb/>
飲食以侈其朝夕峻爵禄以利其身世濟其欲而奪其<lb/>
志嚴其法而禁其言使之不擇禍福而靡然趨已又豈<lb/>
不愚彼哉是君子所懼焉者也<lb/>
<pb n="KR3a0036_WYG_001-27b"/>
　　善美<lb/>
或問孟子可欲充實之差以善不及美不顧孔子嘆武<lb/>
之盡美而未盡善乾元為善而利以美稱邪夫不明乎<lb/>
用字之意而謹乎訓字之名學者之大患也<lb/>
　　觀過<lb/>
觀過斯知仁矣為其心志外見而不可掩也先儒之過<lb/>
卑且近不害乎名教後進之過高而逺其甚至於無君<lb/>
無父學者果孰宜從邪<lb/>
<pb n="KR3a0036_WYG_001-28a"/>
　　孝<lb/>
武王周公其達孝矣乎夫孝者善繼人之志善述人之<lb/>
事者也得非文王當商之末志在斯民欲仁之之為事<lb/>
乎武王周公一天下郊祀宗廟之禮行而辨賢逮賤是<lb/>
迺善繼善述歟苟非蒙大難之志救塗炭之事則重規<lb/>
叠矩舊章率循國家之常何必是之云哉如孑然逞其<lb/>
私志則志無取舍事無時制乎<lb/>
　　享<lb/>
<pb n="KR3a0036_WYG_001-28b"/>
或多為享上之言不知何所據有自於洛誥敬識百辟<lb/>
享不享邪洛誥因五服諸侯來朝宜以為新邑之戒至<lb/>
於周之百官則惇大成裕云爾寧論其享不享邪禮諸<lb/>
侯有不享者王誅所加亦非百官事也成湯莫敢不來<lb/>
享者豈不逺自氐羌乎且天下文明何疑何慮而於百<lb/>
官享不享之責邪無迺導之諛乎傳曰主所言皆曰善<lb/>
主所為皆曰可隠而求主之所好即進之以快耳目偷<lb/>
合苟容與主為樂不顧其後害者諛臣也是蓋有可懼<lb/>
<pb n="KR3a0036_WYG_001-29a"/>
者衞侯言計非是而群臣和者如出一口子思以謂君<lb/>
闇臣諛以居百姓之上民不與也若此不已國無類矣<lb/>
　　義<lb/>
甚哉義之於人大也君子德行大備而或毫髪之愆者<lb/>
亦不足以為義焉故君子以是為質和順道德之後乃<lb/>
可與言先儒之訓曰宜以視鑿枘之不相為用而須臾<lb/>
必守也或曰義者制也以忍為義德是申不害鼻大可<lb/>
小之論将流而入於刑近於利矣<lb/>
<pb n="KR3a0036_WYG_001-29b"/>
　　忍<lb/>
必有忍其乃有濟有容德乃大忍之異乎容者㡬希忍<lb/>
扵須臾而大或不能容者有矣大無不容而小不忍者<lb/>
亦有矣故君子必並用也或以殘忍曰是義德也既不<lb/>
知義抑又酷而不忍非周公所以誥君陳者<lb/>
　　事道<lb/>
百姓日用而不知雖有至道而無非事也若夫君子則<lb/>
知之矣孰非其道哉今於聖人曰此事之序也此道之<lb/>
<pb n="KR3a0036_WYG_001-30a"/>
序也果知道乎<lb/>
</p>
<p>
</p>
  </div>
</body>
</text>
</TEI>
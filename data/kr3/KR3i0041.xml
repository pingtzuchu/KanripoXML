<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>筍譜</head> <lb/>
    <p>
<pb n="KR3i0041_WYG_001-1a"/>
欽定四庫全書<lb/>
　筍譜<lb/>
　　　　　　　　　　　　宋　釋贊寧　撰<lb/>
　　一之名<lb/>
筍者竹之篛也竹根曰鞭鞭節之間乳贅而生者竹屬<lb/>
兼草而木偕少陽之氣歟故初種根食土而下求乎毋<lb/>
也<lb/>
　　母水也而潤下得水而生也<lb/>
<pb n="KR3i0041_WYG_001-1b"/>
及擢筍冒土而上愛乎子也<lb/>
　　子火也而炎上鑚竹而生火也<lb/>
皆自然之性也竹盛髙平之地黄白息壤即是所宜也<lb/>
　　得山阜良下田傷水則死矣<lb/>
凡植竹正月二月引根鞭必西南而行<lb/>
　　負隂就陽也<lb/>
諺曰東家種竹西家理地謂其滋蔓而來生也其居東<lb/>
北隅者老竹也老種不生生亦不滋茂矣宜用稻麥糠<lb/>
<pb n="KR3i0041_WYG_001-2a"/>
糞之不可饒沃植之開坑深二尺許覆土厚五寸除瓦<lb/>
石軟柔之土為嘉大抵竹八月俗謂之小春熱欲去寒<lb/>
欲來氣至而涼故曰小春徃徃木有花草有荂竹得是<lb/>
氣也根伸而達亦謂為鞭行鞭頭為筍俗謂之偽筍<lb/>
　　言偽者音訛也二筍也亦如花再生花也二果二<lb/>
　　葉亦同也<lb/>
今吳㑹間八月郷人徃徃掘土採鞭頭為筍向市而鬻<lb/>
然終傷損春筍而且害竹母凡百穀各以其初生為春<lb/>
<pb n="KR3i0041_WYG_001-2b"/>
熟為秋若筍以鞭行時分芽露白月為春<lb/>
　　始生也用夏正<lb/>
及乎外苞内實冒土而生當二三月為秋<lb/>
　　為成熟時也然有四時之筍則春秋不定也許慎<lb/>
　　説文云竹冬生也<lb/>
釋草云筍竹萌郭璞注竹初生也孫炎云竹初生曰萌<lb/>
生謂之筍詳孫之説始冒土者為萌萌芽也生長挺挺<lb/>
然為筍也尚書孔傳筍篛竹也詳孔之説篛竹白篛也<lb/>
<pb n="KR3i0041_WYG_001-3a"/>
白篛之類越多爾雅説芙蕖莖下本蔤郭注曰蔤莖下<lb/>
白亦可食篛在泥中也周禮説蒲葅亦蒲之篛也謂蒲<lb/>
始生取其中心入地篛大如匕柄正白噉之甘脆也凡<lb/>
草木有白蒻嫩而堪食者皆曰白篛也今孔安國曰篛<lb/>
竹為筍已過為竹未勁故謂為篛竹也合言竹之篛篛<lb/>
即見白也所言篛者幼弱也加草者簡濫也䈚箭萌郭<lb/>
注萌筍也周禮䈚葅鴈醢䈚葅即以箭筍鹽藏為葅實<lb/>
於籩豆中也虇蘆筍也爾雅菼薍其萌虇郭注江東呼<lb/>
<pb n="KR3i0041_WYG_001-3b"/>
蘆筍為蘆虇然則萑葦之類其初生者皆名虇也如是<lb/>
者只有多名也<lb/>
一名筍<lb/>
　　生成謂之筍<lb/>
一名萌<lb/>
　　初生謂之萌言絶蒻也<lb/>
一名篛竹<lb/>
　　土内皮中謂之篛也<lb/>
<pb n="KR3i0041_WYG_001-4a"/>
一名䈚<lb/>
　　箭竹萌即㑹稽箭筍也<lb/>
一名虇<lb/>
　　蘆葦之初生縂名虇萌今沙岸潮濤汨漱蘆葦菼<lb/>
　　薍根露白晳然濯而食之味甜且脆詳虇名芽也<lb/>
　　今江東人言虇牙之事是也<lb/>
一名竹胎<lb/>
　　出説文然筍芽之時卷葉左右重重然旋露節而<lb/>
<pb n="KR3i0041_WYG_001-4b"/>
　　實終露外際籜苞裹而生堅勁為竹故謂之竹胎<lb/>
　　也<lb/>
一名竹牙<lb/>
　　即牙目之牙也<lb/>
一名茁<lb/>
　　謂竹萌初生茁茁然故殊方音訓之名也<lb/>
一名初篁<lb/>
　　初始也篁竹也見梁簡文帝集<lb/>
<pb n="KR3i0041_WYG_001-5a"/>
一名竹子<lb/>
　　張華神異經注子筍也<lb/>
前之諸名别同異分少長也厥狀可尋而識也字體説<lb/>
文云凡竹屬皆従竹今筍二形下聲或作筍笋悉通葢<lb/>
旬尹聲相濫耳<lb/>
　　二之出<lb/>
周易震主蒼筤竹所生蒼筤筍若然者既得木少陽之<lb/>
氣而弱亦負隂而就陽為草則勁而彊耳<lb/>
<pb n="KR3i0041_WYG_001-5b"/>
周禮揚州之利竹箭亦有䈚萌之别名矣舉成數實物<lb/>
也惟筍竹萌也皆四月生也<lb/>
　　此據洛陽土中嵩少之間四月方生及秦隴終南<lb/>
　　皆四月生也<lb/>
笆竹筍<lb/>
　　八月生盡九月成都蜀地有别受氣類一云笆竹<lb/>
　　而竹與筍俱有刺芒也<lb/>
郿竹筍<lb/>
<pb n="KR3i0041_WYG_001-6a"/>
　　長節而深根筍冬夏皆生郷人掘土取筍廣志作<lb/>
　　篃竹可作屋椽山海經同也<lb/>
箭筍<lb/>
　　十二月生㑹稽以來諸山絶多或叢生或蔓延可<lb/>
　　如筯大長三四寸<lb/>
䈄<graphic n="KR2221" url="https://raw.githubusercontent.com/kanripo/KR-Gaiji/master/images/KR2221.png" mimeType="image/png"/>筍<lb/>
　　自甌越以南七月生至八月盡<lb/>
鷰筍<lb/>
<pb n="KR3i0041_WYG_001-6b"/>
　　錢唐多生其色紫苞當其鷰至時生故俗謂鷰筍<lb/>
天目筍<lb/>
　　五月生盡六月其筍色黄出天目山端午後方採<lb/>
　　鬻旱歳則無<lb/>
竹王林筍<lb/>
　　漢武世一女浣於勝水見竹節隨流近女子推去<lb/>
　　又來聞有音聲持歸破之得小兒男也及長以竹<lb/>
　　為姓立以為王其竹棄之於野化生成林其筍宻<lb/>
<pb n="KR3i0041_WYG_001-7a"/>
　　宻冒土南地熱其筍多冬生<lb/>
桃竹筍<lb/>
　　涪陵相思崖生此竹昔有童子在崖下吹竹神女<lb/>
　　見悦之投以桃竹釵童子報之以簴今桃枝與竹<lb/>
　　皆生崖畔其筍生亦柔弱有異因號崖為相思也<lb/>
孤竹筍<lb/>
　　襄陽薤山下有孤竹三年方生一筍及筍成竹竹<lb/>
　　母已死矣代謝如春秋焉又周官曰孤竹之管孫<lb/>
<pb n="KR3i0041_WYG_001-7b"/>
　　竹之管隂竹之管鄭注曰孤竹特生者孫竹根之<lb/>
　　末生者隂竹生山北者今詳孤竹特生獨生筍者<lb/>
　　即子母不相同孫竹根鞭生筍者隂竹山北引鞭<lb/>
　　晚生筍者也<lb/>
旋味筍<lb/>
　　一名苦蒲筍福州南一日程多生苦竹春則生筍<lb/>
　　鄉人煑食甚苦而且澁及停乆則味還可食故曰<lb/>
　　旋味筍<lb/>
<pb n="KR3i0041_WYG_001-8a"/>
<graphic n="KR2946" url="https://raw.githubusercontent.com/kanripo/KR-Gaiji/master/images/KR2946.png" mimeType="image/png"/>竹筍<lb/>
　　出交趾其為竹也實中勁彊有毒彼土人鋭以刺<lb/>
　　虎中之則死筍亦内實<lb/>
桂竹筍<lb/>
　　山海經云桂竹甚毒傷人必死戴凱之竹譜云同<lb/>
　　山海經今未詳桂竹狀貎筍亦難識今恐<graphic n="KR2946" url="https://raw.githubusercontent.com/kanripo/KR-Gaiji/master/images/KR2946.png" mimeType="image/png"/>筍異<lb/>
　　名實也<hi>疑</hi>
                    <graphic n="KR2454" url="https://raw.githubusercontent.com/kanripo/KR-Gaiji/master/images/KR2454.png" mimeType="image/png"/>堅不同此例然<graphic n="KR2454" url="https://raw.githubusercontent.com/kanripo/KR-Gaiji/master/images/KR2454.png" mimeType="image/png"/>與<graphic n="KR2946" url="https://raw.githubusercontent.com/kanripo/KR-Gaiji/master/images/KR2946.png" mimeType="image/png"/>信譜而録即應<lb/>
　　今可食者早晩桂筍所以不同也<lb/>
<pb n="KR3i0041_WYG_001-8b"/>
<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>竹筍<lb/>
　　生海畔山而竹與筍悉有毛傷人則死泊船海嶼<lb/>
　　慎勿取毛筍食又有䇮筍同此毒廣志云<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>竹堪<lb/>
　　作笛既有毒豈可作笛此同名而殊實也<lb/>
<graphic n="KR2414" url="https://raw.githubusercontent.com/kanripo/KR-Gaiji/master/images/KR2414.png" mimeType="image/png"/>竹筍<lb/>
　　竹本根長千丈㫁節為大船生海畔山其竹萌可<lb/>
　　數丈猶為筍也<lb/>
簩竹筍<lb/>
<pb n="KR3i0041_WYG_001-9a"/>
　　其竹皮薄而空多大者徑不過二寸皮上有麤澁<lb/>
　　文可為錯鑢物并爪甲利於鐵作者若用乆鈍則<lb/>
　　漿水洗還復快利其筍無肉今詳微<hi>疑</hi>多毛猶或殺<lb/>
　　人豈况麤可鑢筍皮亦澁理而可食乎一云簩竹<lb/>
　　一枝百葉有毒<lb/>
篠簜筍<lb/>
　　尚書曰揚州厥貢篠簜孔注云篠竹箭簜大竹禹<lb/>
　　貢揚州任土或曰今揚州絶少篠簜竹箭中為矢<lb/>
<pb n="KR3i0041_WYG_001-9b"/>
　　者臨川㑹稽為良非也曽不知夏禹時揚州土疆<lb/>
　　南極交廣皆不分墟近代分撫越也篠箭易識簜<lb/>
　　筍名詁訓故未詳<lb/>
䇘筍<lb/>
　　七月生至十月間縉雲以南多出然味苦而節踈<lb/>
　　筍可大於箭筍少許山人採剥以灰汁熟煑之都<lb/>
　　為金色然後可食苦味減而甘食甚佳也<lb/>
<graphic n="KR3252" url="https://raw.githubusercontent.com/kanripo/KR-Gaiji/master/images/KR3252.png" mimeType="image/png"/>筍<lb/>
<pb n="KR3i0041_WYG_001-10a"/>
　　出温處建以來竹如苦竹長節而薄可作屋椽筍<lb/>
　　則春生可食<lb/>
釣絲竹筍<lb/>
　　南越多之竹本大如鼓形上節漸小髙三四丈者<lb/>
　　若釣絲然筍下廣上鋭味甘可食發病<lb/>
木竹筍<lb/>
　　今靈隠山中亦出中堅亦通小脉節内若通草中<lb/>
　　也筍堅可食今人採竹作杖可愛或與<graphic n="KR2454" url="https://raw.githubusercontent.com/kanripo/KR-Gaiji/master/images/KR2454.png" mimeType="image/png"/>同類耳<lb/>
<pb n="KR3i0041_WYG_001-10b"/>
卭竹筍<lb/>
　　出蜀中臨卭故曰卭竹其筍春生羅浮山記曰卭<lb/>
　　竹本出卭山張騫西至大宛所得歸而此山左右<lb/>
　　時有之郷老多以為杖今羅浮山有筍生又早時<lb/>
　　候與蜀不同其竹節横出中間練杵形為杖如木<lb/>
　　刻竹筍中實食美山海經云龜山扶竹注笻也節髙<lb/>
　　實中扶也名之扶老行也與扶竹並節者不同<lb/>
赤竹筍<lb/>
<pb n="KR3i0041_WYG_001-11a"/>
　　出閩中大者如椽堪作彈織箔扇筍不毒<lb/>
衛丘竹筍<lb/>
　　山海經云衛於山丘南帝俊<hi>借音舜字</hi>竹林在焉大可<lb/>
　　為舟郭注云舜林中竹一節可以為船筍可知矣<lb/>
廬竹筍<lb/>
　　其為竹也葉濶而利可用割物實箬類也筍苦亦<lb/>
　　可食出廬州<lb/>
對青竹筍<lb/>
<pb n="KR3i0041_WYG_001-11b"/>
　　竹則一邉青一畔紫二色相映可愛筍萌可食出<lb/>
　　成都近孟昶據蜀作對青竹亭焉<lb/>
慈母山筍<lb/>
　　丹陽記江寧縣南慈母山竹可以為簫管王褒洞<lb/>
　　簫賦所稱即此也其筍圓緻異於餘處自伶倫採<lb/>
　　竹嶰谷其後惟此<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>見珍俗呼鼓吹山常禁伐者<lb/>
　　筍則三月生可食<lb/>
鍾龍竹筍<lb/>
<pb n="KR3i0041_WYG_001-12a"/>
　　戴凱之竹譜云此竹伶倫所伐也其筍生可食<lb/>
漢竹筍<lb/>
　　譜云大者一節受一斛小者受數斗可為樽榼其<lb/>
　　筍一節可受二三斗味雖甘而澁<lb/>
利竹筍<lb/>
　　其竹蔓生若藤蔓屬實中而堅韌筍隨竹蔓而生<lb/>
　　亦實韌也<lb/>
簢筍<lb/>
<pb n="KR3i0041_WYG_001-12b"/>
　　爾雅云簢筡中郭注其中空今詳竹皆空中或自<lb/>
　　根至梢空中則無節竹也疑簢竹一名筡中一云<lb/>
　　其中䎡曰筡可以為席如此者則其竹内隔䎡與<lb/>
　　常竹不同故云筡中為筍嫩而節䎡薄也<lb/>
鄰竹筍<lb/>
　　爾雅郭注堅中謂貞實與平常竹不同筍味同木<lb/>
　　竹筍<lb/>
雲母筍<lb/>
<pb n="KR3i0041_WYG_001-13a"/>
　　郭義恭廣志云雲母大竹也其筍亦相稱<lb/>
箘筍簵筍<lb/>
　　伊二本竹生荆楚間尚書荆州厥貢箘簵孔注箘<lb/>
　　簵美竹也出雲夢之澤三國常致貢焉天下稱美<lb/>
　　葢堪為矢大者為筆本母既曰美竹厥萌可曰美<lb/>
　　筍也<lb/>
<graphic n="KR2312" url="https://raw.githubusercontent.com/kanripo/KR-Gaiji/master/images/KR2312.png" mimeType="image/png"/>筍<lb/>
　　廣志<graphic n="KR2312" url="https://raw.githubusercontent.com/kanripo/KR-Gaiji/master/images/KR2312.png" mimeType="image/png"/>竹皮青肉白如雪軟韌可為索字或従草<lb/>
<pb n="KR3i0041_WYG_001-13b"/>
　　従竹不定其筍皮青而筍肉晳白王子年拾遺記有<lb/>
　　<graphic n="KR2312" url="https://raw.githubusercontent.com/kanripo/KR-Gaiji/master/images/KR2312.png" mimeType="image/png"/>竹作簫<lb/>
少室竹筍<lb/>
　　河圖曰少室之山大竹堪為甑器其筍長偉堪食<lb/>
渭川筍<lb/>
　　史記曰渭川千畝竹其人與千户侯等今詳史記<lb/>
　　舉其本而不言筍筍利利人厥富可儕等王侯也<lb/>
　　筍晚四月方盛<lb/>
<pb n="KR3i0041_WYG_001-14a"/>
鄠杜竹筍<lb/>
　　漢書曰秦地有鄠杜竹林南山檀柘號陸海也鄠<lb/>
　　杜多竹而勁小西夏結乾筍豈不是乎<lb/>
鏞竹筍<lb/>
　　出廣州此本竹絶大内空容得三升許米交廣以<lb/>
　　來人將此作升子量出納其内出黄可療風癎疾<lb/>
　　名天竹黄案竹黄名天竹言此竹天也亦猶天麻<lb/>
　　天蓼言天大如云雀麥鼠莧言小也或曰天竺之<lb/>
<pb n="KR3i0041_WYG_001-14b"/>
　　竺非也詳其竹亦療風筍功可見也一説竹黄是<lb/>
　　南海邉竹内塵沙加於竹凝結成致竹兼筍皆療<lb/>
　　風疾<lb/>
相迷竹筍<lb/>
　　生廣州已來竹狀與鏞竹少異其洪長亦同内空<lb/>
　　生黄堪作丸筍減鏞筍少分<lb/>
桃枝竹筍<lb/>
　　其竹勁直柔弱可為篾為席尚書顧命竹席是也<lb/>
<pb n="KR3i0041_WYG_001-15a"/>
　　其筍叢生其皮生毛聚蟲蟻而不可食人觀此竹<lb/>
　　是處有之王彪之閩中賦亦見矣<lb/>
新婦竹筍<lb/>
　　出武林山隂其竹圓直韌可為篾筍三月而生可<lb/>
　　食<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竹筍<lb/>
　　竹譜曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竹似桂而概節其筍可食<lb/>
簟竹筍<lb/>
<pb n="KR3i0041_WYG_001-15b"/>
　　沈懐逺南粤志曰博羅縣東蒼州足簟竹既大薄<lb/>
　　且空中節直二丈其直如松詳其竹直二丈猶為<lb/>
　　筍而可食<lb/>
雞頭竹筍<lb/>
　　竹譜曰雞頭竹似篁而細筍亦可食堪茹<lb/>
斑竹筍<lb/>
　　博物志云舜死二妃淚下染竹成斑妃死為湘水<lb/>
　　神故曰湘妃竹詳其筍脱其殻乃為篛竹方生斑<lb/>
<pb n="KR3i0041_WYG_001-16a"/>
　　筍不可食<lb/>
篃筍<lb/>
　　竹譜云篃竹江漢間謂之竿䉈一赤數葉葉大如<lb/>
　　履可以作篷今詳葉如履即王彪之閩中賦云湘<lb/>
　　箬也其筍亦不大止是箬葉異諸竹耳又此竹與<lb/>
　　郿竹同也<lb/>
篔簹筍<lb/>
　　曹毗湘中賦云其竹則篔簹今詳其筍亦洪大竹<lb/>
<pb n="KR3i0041_WYG_001-16b"/>
　　節長四尺<lb/>
沛竹筍<lb/>
　　神異經云南方荒中有沛竹其長百丈圍二丈五<lb/>
　　六尺厚八九寸可以為大船其子美煑而食之<lb/>
白烏筍<lb/>
　　湘中有此竹生是筍見魏曹毗賦又有實中竹即<lb/>
　　有實中筍<graphic n="KR2454" url="https://raw.githubusercontent.com/kanripo/KR-Gaiji/master/images/KR2454.png" mimeType="image/png"/>屬也<lb/>
魚腸竹筍<lb/>
<pb n="KR3i0041_WYG_001-17a"/>
　　梁簡文脩竹賦中見魚腸雲母之名曰映花靡等<lb/>
　　今詳魚腸為名必像實而作其竹細而屈筍亦可<lb/>
　　以識矣<lb/>
篁筍<lb/>
　　八月生筍止十一月竹閩温已來多節疎鄉人候<lb/>
　　抽長成竹梢弱正月時便㫁之以火燎之逐重起<lb/>
　　之可為條而柔韌謂之竹麻泉州已去路傍多生<lb/>
　　彼土人取逐節可八九尺堅捺之青皮纔爆内白<lb/>
<pb n="KR3i0041_WYG_001-17b"/>
　　肉便為麻即不見火謂之麻竹南中轉髙長節疎<lb/>
　　其筍皮黒紫色其心實人取細切鹽漬少頃以漿<lb/>
　　水漬再宿<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>乾缻藏泥封謂之筍笴此亦古之筍<lb/>
　　葅也笴義未詳<lb/>
挲摩筍<lb/>
　　嶺表録云桂廣皆殖大若茶椀竹厚而空小一夫<lb/>
　　止擎一竿堪為茒屋椽梁柱其種者欽其竿毎截<lb/>
　　二尺許打入土不踰月而生根葉明年長芽筍不<lb/>
<pb n="KR3i0041_WYG_001-18a"/>
　　數歳成林其筍南人亦藏之為筍笴<lb/>
箣竹筍<lb/>
　　嶺表録云其竹枝上刺南人呼為箣自根横生枝<lb/>
　　條展轉如織雖野火焚燒只燎細枝嫰條其筍叢<lb/>
　　生轉復牢宻邕州舊以為城蠻蜒來侵竟不能入<lb/>
羅浮筍<lb/>
　　羅浮山貞元中有人遊第十三嶺見巨竹有三十九<lb/>
　　節二丈餘圍筍甚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>直<lb/>
<pb n="KR3i0041_WYG_001-18b"/>
雲丘帝筍<lb/>
　　竹譜云帝陵上所生竹一節可以為船筍大如本<lb/>
匾竹筍<lb/>
　　匡廬山中多其筍初冒土便匾薄及成竹匾而長<lb/>
　　今諸山中是處皆有之<lb/>
箖箊筍<lb/>
　　左思吳都賦曰竹則篔簹箖箊今詳其筍可食<lb/>
<graphic n="KR3701" url="https://raw.githubusercontent.com/kanripo/KR-Gaiji/master/images/KR3701.png" mimeType="image/png"/>筒筍<lb/>
<pb n="KR3i0041_WYG_001-19a"/>
　　見吳都賦吳越有之筍可食<lb/>
<graphic n="KR3107" url="https://raw.githubusercontent.com/kanripo/KR-Gaiji/master/images/KR3107.png" mimeType="image/png"/>簣竹筍<lb/>
　　竹節疎而筍可食也<lb/>
篻竹筍<lb/>
　　其竹實中<graphic n="KR2454" url="https://raw.githubusercontent.com/kanripo/KR-Gaiji/master/images/KR2454.png" mimeType="image/png"/>屬見吳都賦中筍堅大可食篻出韶<lb/>
　　州徑五六寸中為弓弩筍堪食自秋生至於冬末<lb/>
　　春即不生矣<lb/>
䈥竹筍<lb/>
<pb n="KR3i0041_WYG_001-19b"/>
　　天台圖經云五縣皆有言其竹韌也日南九真炙<lb/>
　　生可作彈弓絃也<lb/>
服傷筍<lb/>
　　竹大者五六寸圍長二丈其中實滿筍至四月已<lb/>
　　後方出味甚美<lb/>
狗竹筍<lb/>
　　寧海已來多三寸圍節間有毛筍三月生可食諸<lb/>
　　邑皆有之<lb/>
<pb n="KR3i0041_WYG_001-20a"/>
筀竹筍<lb/>
　　今春二月已去吳越多生<lb/>
扶竹筍<lb/>
　　今武林山西舊謂雙竹院中所産脩篁嫩篠皆對<lb/>
　　抽並𦙍相傅云兹竹自永泰已來有之馮翊嚴諸<lb/>
　　為其記王子敬竹譜云㑹稽箭竹錢塘扶竹葢此<lb/>
　　雙竹即扶竹也譬猶東之地産桑兩兩並生謂之<lb/>
　　扶桑矣今詳是竹為筍便有合歡貌並出愚曽著<lb/>
<pb n="KR3i0041_WYG_001-20b"/>
　　扶竹賦<lb/>
慈竹筍<lb/>
　　四月生江南人多以灰煑食之其為竹也内實而<lb/>
　　節疎性弱而可代藤用其形𦂳而細又蘄黄生叢<lb/>
　　竹一叢數竿筍不外迸只向裏生如多只可刪科<lb/>
　　内五六月長筍明年方成竹其筍不堪食<lb/>
玳瑁竹筍<lb/>
　　薛翊異物志曰弓竹似䈥藤斑駁如玳瑁其筍脱<lb/>
<pb n="KR3i0041_WYG_001-21a"/>
　　殻而微有斑文也<lb/>
龍牙竹筍<lb/>
　　出永嘉大羅山其竹長四五尺稀節人取必有大<lb/>
　　風雨雷電人下山則止近故節惠公令取種遇風<lb/>
　　而止其筍則春二月生也<lb/>
棘竹筍<lb/>
　　竹譜曰其筍味肥食之落人鬢髮<lb/>
<graphic n="KR3747" url="https://raw.githubusercontent.com/kanripo/KR-Gaiji/master/images/KR3747.png" mimeType="image/png"/>竹筍<lb/>
<pb n="KR3i0041_WYG_001-21b"/>
　　齊民要術云筍無味<lb/>
雞脛竹筍<lb/>
　　食之肥美<lb/>
㯽榔竹筍<lb/>
　　見杜臺卿淮賦<lb/>
毛竹筍<lb/>
　　出武陵洞口人斫竹隨生土俗云僊人入洞故生<lb/>
　　此竹以隔浮世也<lb/>
<pb n="KR3i0041_WYG_001-22a"/>
篁竹筍<lb/>
　　疑其狀類字或是䇘竹筍皆無味<lb/>
由梧竹筍<lb/>
　　南方草木狀云由梧竹民間種之長百尺徑一尺<lb/>
　　八九寸交趾人作屋柱筍澁不可食<lb/>
方竹筍<lb/>
　　出澧州西游川鐵冶辰山之陽其筍莖方二寸已<lb/>
　　來彼封人多為臺卓衣架等其筍硬不堪食其竹<lb/>
<pb n="KR3i0041_WYG_001-22b"/>
　　節平其性堅其心實<lb/>
丹竹筍<lb/>
　　出道州瀧中峭壁之上竹毎節可一丈或八尺徑<lb/>
　　不大裊裊搖空粉節上似有丹色心空肉薄舟人<lb/>
　　多劈為百丈繂<lb/>
毛斑竹筍<lb/>
　　出蘄州初伐竹即無斑以灰汁洗之即斑見彼人<lb/>
　　多作簾席或笛管筍絶不堪食與二妃祠者不同<lb/>
<pb n="KR3i0041_WYG_001-23a"/>
　　矣<lb/>
沙麻竹筍<lb/>
　　南粤志中此竹人削為弓弓似弩也或曰蘇麻竹<lb/>
　　或云麤麻竹此疑與斯摩同耳若斯摩筍一人只<lb/>
　　可擔兩莖耳亦堪為筍笴<lb/>
白竹筍<lb/>
　　連州抱腹山多生此竹莖徑白節心少許緑彼土<lb/>
　　人出筍之後落籜撒梢時採此竹以灰煑水浸作<lb/>
<pb n="KR3i0041_WYG_001-23b"/>
　　竹布鞋或搥一節作箒謂曰竹拂若貢布一疋只<lb/>
　　重數兩也<lb/>
匾竹筍<lb/>
　　出廬山莖匾傳云釋惠逺使鬼神號辟蛇行者捻<lb/>
　　此竹為匾竹筍出皆匾堪食之<lb/>
拂雲箒竹筍<lb/>
　　出廬山莖大如指竹杪細葉宻翠如箒彼人採為<lb/>
　　方物贈人謂之拂雲箒作纎長也<lb/>
<pb n="KR3i0041_WYG_001-24a"/>
雙梢竹筍<lb/>
　　出九疑山第二重麓臺側筍長獨莖及生枝葉<lb/>
　　即分為兩梢葉宻而細亦謂為合歡竹與象扶桑<lb/>
　　者少同<lb/>
箖竹筍<lb/>
　　出襄州卧龍山諸葛亮祠中筍堪食甚美漸長長<lb/>
　　百尺只梢上有葉土人作幡竿承落<lb/>
木竹筍<lb/>
<pb n="KR3i0041_WYG_001-24b"/>
　　韶州多生成竹一莖如萬嵗藤一節長四尺無花<lb/>
　　而實實如草豆蔲土人鹽之為果實筍初生時礧<lb/>
　　磈然不堪食與今呉㑹間木竹筍雖如筍食美而<lb/>
　　甘味不同<lb/>
水竹筍<lb/>
　　出黔南管内或巖下潭水中生其筍隨水深淺以<lb/>
　　成節若深一丈則筍出水面為一節蠻蜒採取以<lb/>
　　為食<lb/>
<pb n="KR3i0041_WYG_001-25a"/>
古散竹筍<lb/>
　　節似馬鞭葉似桐樹而小皮似栟櫚柔韌筍亦堪<lb/>
　　食<lb/>
秋蘆竹筍<lb/>
　　其竹似蘆身如荻蔗冬天不凋挿枝如生筍可食<lb/>
　　也<lb/>
鶴膝竹筍<lb/>
　　竹狀節下大小似苦竹而閩中土人呼為搥竹亦<lb/>
<pb n="KR3i0041_WYG_001-25b"/>
　　堪作柱杖詳此同笻竹也筍可食<lb/>
石<graphic n="KR3613" url="https://raw.githubusercontent.com/kanripo/KR-Gaiji/master/images/KR3613.png" mimeType="image/png"/>竹筍<lb/>
　　一名篻簩生閩中竹似石而小吳都賦曰篻簩有<lb/>
　　叢筍可食也<lb/>
合歡竹筍<lb/>
　　出南嶽下諸州山溪間郴州最多其筍初生合歡<lb/>
　　形勢及成竹也或三莖合或兩莖合㫁其間有竅<lb/>
　　竹皮或斑㸃文僧㫁作針筒用也<lb/>
<pb n="KR3i0041_WYG_001-26a"/>
紫竹筍<lb/>
　　成都府人家庭心多苞叢而生其色沈紫可愛抽<lb/>
　　筍且稀心實筍不宜食<lb/>
月竹筍<lb/>
　　竹狀輕短叢生毎月抽筍謂之月竹筍如箭竹萌<lb/>
　　人不食也<lb/>
三稜竹筍<lb/>
　　其狀若㯶櫚葉莖柄三脊然筍細初抽川中人家<lb/>
<pb n="KR3i0041_WYG_001-26b"/>
　　竹林中忽有云吉兆也<lb/>
　　三之食<lb/>
李績本草云竹筍味甘無毒主消渇利水道益氣可乆<lb/>
食又陳藏器云諸筍皆發冷血及氣不如苦筍不發病<lb/>
今詳諸説皆冷乆食亦發風苦筍冷毒尤甚陳説非也<lb/>
以親騐為證諸筍以䜴汁漬之能解酒毒又本草云淡<lb/>
竹葉味辛平大寒主胷中痰熱欬逆上氣又堇竹吹苦<lb/>
竹淡竹甘竹葉又實中竹並以筍為佳是知筍食去前<lb/>
<pb n="KR3i0041_WYG_001-27a"/>
病當葉根茹一半明矣若丹石熱渇煑淡竹根汁以療<lb/>
之筍汁亦可除丹砂毒噦嘔逆氣鬼氣可取筍中酒服<lb/>
之謂糟中筍節中水也最止小兒嘔吐又食<graphic n="KR2946" url="https://raw.githubusercontent.com/kanripo/KR-Gaiji/master/images/KR2946.png" mimeType="image/png"/>桂等筍<lb/>
或中<graphic n="KR2946" url="https://raw.githubusercontent.com/kanripo/KR-Gaiji/master/images/KR2946.png" mimeType="image/png"/>桂之㓨毒發唯草犀根能療之草犀解諸毒生<lb/>
嶺南及睦婺洪饒間生苗高二三尺獨莖對葉根如細<lb/>
辛生研服之以功如犀故名草犀陳藏器云也次則麻<lb/>
油薑皆殺筍毒凡食筍之要譬若治藥脩煉得門則益<lb/>
人反是則損採筍之法可避露日出後掘深土取之半<lb/>
<pb n="KR3i0041_WYG_001-27b"/>
折取鞭根旋得投密竹器中以油單覆之勿令見風風<lb/>
吹旋堅以巾紛拭土又不宜見水含殻沸湯淪之煑宜<lb/>
乆<lb/>
　　按煑筍實可一周時已熟或見生水還重煑一周<lb/>
　　時<lb/>
騐知筍不可生生必損人苦筍最宜乆甘筍出湯後去<lb/>
殻澄煑筍汁為羮茹味全加美然後始可與語為食筍<lb/>
者矣此外不足筭也<hi>缺</hi>
<pb n="KR3i0041_WYG_001-28a"/>
　　不然蒸最美味全煻灰中煨後入五味尤佳<lb/>
採筍一日曰蔫二日曰箊見風則觸本堅入水則浸肉<lb/>
硬脱殻煑則失味生著刃則失柔採而停乆非鮮也盛<lb/>
而苦風非藏也揀之脱殻非治也浄之入水非洗也蒸<lb/>
煑不乆非食也筍萌之味或甘或苦甘則脾藏食苦則<lb/>
肝藏食原其木性實酸葢本性也食甘多則損脾而逆<lb/>
胃何耶竹實少陽之氣終尅於脾土也食苦多則補肝<lb/>
而助膽何耶與肝同類木也二味都利大小腸<lb/>
<pb n="KR3i0041_WYG_001-28b"/>
民間有煑苦筍方入出水自貽伊毒竹内一周時臨熟<lb/>
為水濺食可以皮膚爆裂苦筍與竹實同氣而降<lb/>
一等也<lb/>
一説滑利大腸無益於肺也俗或謂之刮腸箆是也凡<lb/>
物過度而食益少而損多豈止筍耶殺筍之毒吳蜀薑<lb/>
麻油如竹叢欲敗以油滓沃明年則凋䟱矣<lb/>
葅法周禮云加豆之實筍葅魚醢注䈚箭萌筍竹萌今<lb/>
詳鄭注不言葅法如南人筍笴是也此乆藏法鹽出水<lb/>
<pb n="KR3i0041_WYG_001-29a"/>
後加鹽糯米粥藏可以過暑月到無筍時食暴藏或鹽<lb/>
酢而已如蒲葅亦爾古加於豆籩中以享賔客用薦鬼<lb/>
神也<lb/>
鮓法煮用鹽米粥藏之加以椒辛物或炒熟油藏為醢<lb/>
食極美矣<lb/>
藏法食經云淡竹安鹽中一宿煑糠令冷藏之再出别<lb/>
煑糠加鹽藏之五日可食<lb/>
生藏法將陶器一口可受一石者選肥筍覆之宻泥塞<lb/>
<pb n="KR3i0041_WYG_001-29b"/>
之勿令風入到無筍時掲器則宛轉器中取其弱處剪<lb/>
之勿令見風入湯便瀹後方脱皮一將筍截其尖鋭用<lb/>
鹽湯煑之停冷入瓶用前冷鹽湯同封瓶口令宻後沈<lb/>
於井底至九月井水暖旱取出如生五味治之而食<lb/>
乾法將大筍生去尖鋭頭中折之多鹽漬停乆曝乾用<lb/>
時乆浸易水而漬作羮如新筍也<lb/>
脯法作熟脯搥碎薑酢漬之火焙燥後盎中藏無令風<lb/>
犯<lb/>
<pb n="KR3i0041_WYG_001-30a"/>
㑹稽箭筍乾法多將小筍蒸後以鹽酢焙乾凡筍宜蒸<lb/>
味全今越箭乾為美啖也<lb/>
結筍乾法秦隴已來出筍纎長土人用土鹽鹽乾結之<lb/>
市於山東道浸而為臛菜甚美<lb/>
取麻法南方作疎作扇作鞋取篁竹麻竹當其正月新<lb/>
竹上表獨是筍下已成竹逐節㫁重重起已入湯煑柔<lb/>
韌作績纎疎作鞋隨意可也<lb/>
　　四之事<lb/>
<pb n="KR3i0041_WYG_001-30b"/>
竹之與筍葢草木中之殊名親屬一物則其根葉密而<lb/>
堅其莖心空而直其枝背戾而裊其葉玲瓏而繁貞而<lb/>
不剛柔而不屈居天下之大端貫四時而不易葉葢得<lb/>
氣之本也是故君子愛之壯者謂之竹弱者謂之筍厥<lb/>
譬母子焉少慕長焉言其濟人之利博矣歴代文士名<lb/>
而志之乆則滋蔓以廣於後<lb/>
　　神農　　　　周成王　　　周公<lb/>
　　尹吉甫　　　子夏　　　　莊周<lb/>
<pb n="KR3i0041_WYG_001-31a"/>
　　列禦冦　　　漢髙祖　　　東方朔<lb/>
　　張平子　　　馬援　　　　漢樂安相李尤<lb/>
　　魏侍中王粲　王子年　　　晉潘岳<lb/>
　　左太冲　　　王宣　　　　葛洪<lb/>
　　陸雲　　　　丘道護　　　吳孟宗<lb/>
　　王彪之　　　郭璞　　　　劉殷<lb/>
　　丁固　　　　木𤣥虛　　　江逌<lb/>
　　戴凱之　　　劉虚哲　　　沈道䖍<lb/>
<pb n="KR3i0041_WYG_001-31b"/>
　　何隨　　　　齊陳后　　　明僧紹<lb/>
　　王儉　　　　梁簡文帝　　劉孝綽<lb/>
　　范元琰　　　梁元帝　　　宗懍<lb/>
　　陳江揔　　　隂鏗　　　　蕭大圜<lb/>
　　杜臺卿　　　北齊蕭慤　　唐楊師道<lb/>
　　李淳風　　　道士吳筠　　段成式<lb/>
　　白居易　　　陳藏器　　　釋志徹<lb/>
　　陸龜蒙　　　劉恂　　　　夏侯彪之<lb/>
<pb n="KR3i0041_WYG_001-32a"/>
　　沈如琢　　　梁髙祖　　　林諝<lb/>
　　何光遠　　　程崇雅　　　范旻<lb/>
神農本經中竹筍味甘主疾等居李英公本草同而廣<lb/>
今詳神農作本經非也三五之世樸略之風史氏不繁<lb/>
紀録無見斯實後醫工知草木之性託名炎帝耳<lb/>
周成王將崩命召畢率諸侯相康王作顧命篇云敷重<lb/>
筍席<hi>𤣥粉純席仍几</hi>孔注篛竹云私宴之坐故席机質飾也説<lb/>
筍席者多或云以篛竹為席今詳篛竹筍新成豈堪起<lb/>
<pb n="KR3i0041_WYG_001-32b"/>
而為篾非篾安能織席此恐不然知用筍皮殻破而編<lb/>
簟也故尚書正義云取筍竹之皮以為席是也其正義<lb/>
中不取筍皮皮短故連言筍竹之皮即筍成竹時其皮<lb/>
長而勁可破織席明矣若取篛竹破以為篾而織者即<lb/>
同前篾席也今尚質取筍皮織也一云如取長節筍新<lb/>
成竹者起皮亦通而織但弱脆耳亦異前篾席此合質<lb/>
素之義也<lb/>
周公作周禮云加豆之實筍葅魚醢鄭𤣥注凡葅醢皆<lb/>
<pb n="KR3i0041_WYG_001-33a"/>
以氣味相成其狀未聞箈葅鴈醢注箈箭萌<lb/>
尹吉甫作韓奕詩以美宣王能錫命諸侯其三章韓侯<lb/>
出祖顯父餞之曰清酒百壺其殽維何炰鼈鮮魚其蔌<lb/>
維何維筍及蒲<lb/>
子夏作爾雅云筍竹萌䈚箭萌等按張楫諸儒説周公<lb/>
作釋詁以訓成王一云子夏作釋訓叔孫通作釋言今<lb/>
云皆子夏作前三篇後諸篇續加糅罔知也如言昌斀<lb/>
豈可新制禮以諱事鬼神自犯父名而能訓子姪耶金<lb/>
<pb n="KR3i0041_WYG_001-33b"/>
縢云惟爾元孫某不言發是也郭璞云興於中古而注<lb/>
張仲周宣王時賢臣自為函矢陸羽説茶引釋草而列<lb/>
周公非也今筍列子夏亦未全是不知釋草木何人作<lb/>
且引卜商為是<lb/>
莊子説萬物皆出於機皆入於機一氣萬形有變化云<lb/>
為死生互質者也故曰羊奚比乎不筍乆竹生於青寧<lb/>
列子云羊奚比生乎不筍乆竹生青寧文意同莊子<lb/>
漢髙祖為亭長乃以竹皮為冠令求盜卒徃薛縣治冠應<lb/>
<pb n="KR3i0041_WYG_001-34a"/>
劭注以竹始生皮作冠今鵲尾冠是也薛魯國縣有竹<lb/>
冠師故髙祖令徃修治舊冠也賤而冠之及貴常冠所<lb/>
謂劉氏冠是也<lb/>
東方朔著神異經記周巡天下所見山海經所不載者<lb/>
列之雖有而不論者亦列之説<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竹可以為船其子美<lb/>
煑而食之可以亡創厲張茂先注子筍也惡厲創也<lb/>
張平子作南都賦述南陽光武舊都也云春卵夏筍秋韭<lb/>
冬菁<lb/>
<pb n="KR3i0041_WYG_001-34b"/>
東漢馬援至荔浦見冬苞筍上言禹貢厥包橘柚疑謂<lb/>
是也<lb/>
漢樂安相李尤字伯仁作七疑云橙醯筍葅<lb/>
魏侍中王粲作釋云越鱊凉拘全筍葅菁<lb/>
王子年拾遺記云蓬萊山有浮筠之簳葉青莖紫子如<lb/>
大珠有青鸞棲其上下砂礰細如粉暴風至竹條翻起<lb/>
拂細砂如雲霧仙者來觀戲焉風吹竹折如鐘磬之音<lb/>
竹既如彼今詳萌謂仙筍矣<lb/>
<pb n="KR3i0041_WYG_001-35a"/>
潘岳為河陽懐令頻宰三邑勤於政績為尚書郎廷尉<lb/>
評免官作閒居賦云青筍紫薑按筍不過縹緑賦言青<lb/>
筍今是處竹萌多作青緑色非青碧色也<lb/>
左太冲吳都賦云苞竹抽節徃徃縈結注苞謂筍苞皮<lb/>
抽節謂長也<lb/>
王宣居宇堂前有筍兩莖一日盜折而亡宣顧而不言<lb/>
葛洪云吳景帝時戍將廣陵發一塚有人體如生人共<lb/>
轝出死人懷中頽然出筍<lb/>
<pb n="KR3i0041_WYG_001-35b"/>
陸雲字士龍為性喜笑作笑林云漢人有適吳吳人設筍<lb/>
問是何物語曰竹也歸煑其床簀而不熟乃謂其妻曰<lb/>
吳人轣轆欺我如此<lb/>
丘道護誄龎道士曇諦曰梨柚薦甘蒲筍為蔌<lb/>
孟宗字恭武江夏人為性至孝従李肅學其母為作厚<lb/>
褥大被人問其母曰小兒無徳致客學者多貪故與為<lb/>
廣被庶可氣類相接讀書不懈及長為朱據軍吏將母<lb/>
在營既不得志遇夜雨屋漏因泣以謝母母勉之遷吳<lb/>
<pb n="KR3i0041_WYG_001-36a"/>
縣令在官得物未寄母不先食及母卒母性嗜筍冬節<lb/>
將至宗乃入林哀泣筍為之生得以供祭<lb/>
王彪之作閩中賦曰竹則苞甜亦苦縹箭班弓員當函<lb/>
矢桃枝育蟲緗箬素筍彤竿緑筒<lb/>
郭璞字景純博物多識世謂無比作爾雅䈚箭萌注云<lb/>
筍周禮䈚葅鴈醢又作菼薍其萌虇注云今江東呼蘆<lb/>
筍為虇虇音繾綣之綣<lb/>
晉劉殷年甫九嵗孝性自然為曽祖母冬思筍殷泣而<lb/>
<pb n="KR3i0041_WYG_001-36b"/>
獲供饋焉<lb/>
丁固仕吳性敦孝敬母嘗思筍因遂泣竹生筍母子俱大<lb/>
賢位至封公貴極人望<lb/>
木𤣥虚著四明山記云雪竇山北嵓生石乳其峯非人<lb/>
可升有毛竹銀筍詳其毛竹自生毛筍若銀筍即銀鑛<lb/>
如筍然如池州山穴曽有懸囚人下窺至百餘尋後見<lb/>
洞明煥遂手搴之得三數莖疑是此耶或云毛竹筍白<lb/>
如銀未詳<lb/>
<pb n="KR3i0041_WYG_001-37a"/>
江逌作竹賦云望春擢筍應秋發堅<lb/>
戴凱之作竹譜搜括竹類言有六十一焉筍類附在此<lb/>
也又云䈄<graphic n="KR2221" url="https://raw.githubusercontent.com/kanripo/KR-Gaiji/master/images/KR2221.png" mimeType="image/png"/>竹大如脚指蟲食其筍皮類繡甚可愛<lb/>
宋劉虚哲性孝謹母疾篤禱祈備徧夢一黄衣翁曰汝<lb/>
可取南山竹筍食之病立瘥驚覺俱依夢采南山竹筍<lb/>
饋母食之病愈<lb/>
宋沈道䖍人有拔屋後筍令人止之曰惜此筍欲成林<lb/>
更有佳者相與乃令人買大筍送與之<lb/>
<pb n="KR3i0041_WYG_001-37b"/>
何隨華陽國志云人有盜其園筍隨見挈屐而歸恐盜<lb/>
者見也<lb/>
齊孝宣陳皇后性嗜筍鴨卵永明九年詔太廟祭后薦<lb/>
筍鴨卵云<lb/>
齊王儉贈髙士宗測蒲褥筍席<lb/>
齊明僧紹字真承隠江東攝山齊太祖謂其弟慶符曰<lb/>
卿兄髙尚朕雖不相接時通夢中焉遺紹竹根如意筍<lb/>
籜冠太祖聞紹出遊定林寺囑沙門僧逺欲相接竟不<lb/>
<pb n="KR3i0041_WYG_001-38a"/>
諧永明中徴不就而卒<lb/>
梁簡文帝七勵云澄瓊漿之素色雜金筍之甘葅又春<lb/>
晩賦云望初篁之傍嶺愛新荷之發池<lb/>
梁劉孝綽謝建安王餉米等啓傳教李孟孫宣教㫖垂<lb/>
賜米酒𤓰筍葅脯鮓茗至味芳雲杜潭抽節等<lb/>
范元琰家有竹圃每人見盜筍苦於過溝元琰伐樹為<lb/>
橋與盜者過盜人感其情而息意不盜<lb/>
梁元帝賦得竹詩曰作龍遷葛水為馬向并州柯亭臨<lb/>
<pb n="KR3i0041_WYG_001-38b"/>
絶澗桃枝夾細流冠學芙蓉勢花堪威鳯遊略諸句冠<lb/>
學芙蓉勢亦筍皮冠也<lb/>
梁宗懍作荆楚歳時記云五月民並㫁竹筍為糭揀葉<lb/>
抽頭五絲繫臂謂為長命縷<lb/>
陳江揔嵗暮還宅詩云悒然想泉石驅駕出中臺翫竹<lb/>
春前筍驚花雪後梅<lb/>
陳隂鏗侍宴賦得竹詩曰夾池一叢竹青翠不驚寒葉<lb/>
醖宜城酒皮裁薛縣冠今詳隂鏗用漢髙祖徃薛縣治<lb/>
<pb n="KR3i0041_WYG_001-39a"/>
筍殻冠也<lb/>
隋蕭大圜竹花賦云洛下七賢湘中二女傾翠葢之踟<lb/>
躇泛蓮洲之容與倜儻傲人便娟笑語拊嫰筍以含啼<lb/>
顧貞筠而命醑<lb/>
杜臺卿作淮賦云緑筒縹箭罕節疎目㯽榔之筍盛冬<lb/>
所育<lb/>
北齊蕭慤作春庭晩望詩曰春庭聊縦望春臺自相隠<lb/>
窻梅落晚花竹池間初筍泉鳴知水急雲來覺山近不<lb/>
<pb n="KR3i0041_WYG_001-39b"/>
愁花不飛只畏花飛盡<lb/>
唐楊師道春朝閒歩詩偃沐乗閒豫清晨歩北林池塘<lb/>
藉芳草蘭蕙襲幽衿霧中分曉日花裏呌春禽野逕香<lb/>
恒滿山階筍屢侵何須命輕葢桃李自成隂<lb/>
唐李淳風撰占夢書云夢折筍得財象也夢竹生筍者<lb/>
欲有子息也或云周公占夢按周禮説六夢外故無委<lb/>
曲而言今言李淳風亦恐非也何則言詞淺近妄説周<lb/>
禮之名此且附李下耳<lb/>
<pb n="KR3i0041_WYG_001-40a"/>
道士吳筠著竹賦云一筍明其𦙍嗣三節獲乎嬰兒<lb/>
段成式者唐相文昌之子著酉陽雜俎云張芬曽為南<lb/>
康行軍曲藝過人力舉七尺碑趡鞠髙過半塔彈力五<lb/>
斗常揀向陽巨筍纎以籠之隨長以土培之常留寸許<lb/>
度計髙四尺數長乆方除籠伐之一尺十節其色如金<lb/>
塗壁方長彈子作天下太平字<lb/>
唐白樂天作筍歌布在華裔<lb/>
唐陳藏器明草木性本草拾神農陶𢎞景李世績之遺<lb/>
<pb n="KR3i0041_WYG_001-40b"/>
事多説筍療治發害之性也<lb/>
釋志徹㑹昌年中於上元縣瓦官閣南有雙籠閉之忘<lb/>
記嵗月及詔折浮圖開之徹得筍筆<hi>一作筴</hi>千餘頭中藏<lb/>
者則大業拾遺藁也<lb/>
唐僖宗朝陸龜蒙處士隠蘇臺甫里村亦號甫里先生<lb/>
著筍賦云洪殺靡定方圓不均自注曰南方有方竹今<lb/>
澧州游川鐡冶多方竹竹内實微通心若釵股許筍可<lb/>
食亦實湘川人取竹作床椅有四稜上穿孔入當耳<lb/>
<pb n="KR3i0041_WYG_001-41a"/>
劉恂唐昭宗朝出為廣州司馬官滿上京擾攘遂居南<lb/>
海作嶺表録云邕溪箣筍交廣挲摩筍<lb/>
唐夏侯彪之上新繁令問里胥曰竹筍一錢幾莖對曰<lb/>
五莖取十千買五萬莖謂之曰吾未要且寄林中養之<lb/>
至秋成竹一竿十丈遂成五十萬貪猥不道皆此類也<lb/>
沈如琢成都人有孝行母患渇非時思桑椹苦求不遂<lb/>
家東一樹生摘以奉母母渇愈及亡負土成墳廬於側<lb/>
白鵠二棲於廬冬筍抽十莖天寳二年詔旌表<lb/>
<pb n="KR3i0041_WYG_001-41b"/>
朱梁髙祖開平二年冬商州進筍以為瑞品詔賜太守<lb/>
幣帛<lb/>
林諝著閩中記述風土所生竹二十許類筍附而云<lb/>
何光逺作廣政録記孟氏有蜀時翰林學士徐光溥劉<lb/>
侍郎羲度分直忽覩庭中筍迸出徐因題之劉性多譏<lb/>
誚徐託土本是蜀人徐詩曰迸出班犀數十株更添幽<lb/>
景向蓬壺出來似有凌雲勢用作丹梯得也無劉詩曰<lb/>
徐徐出土非人種枝葉難投日月壺為是因縁生此地<lb/>
<pb n="KR3i0041_WYG_001-42a"/>
從他長養譬如無二學士従兹不睦<lb/>
程崇雅者遂州蓬山縣人有孝譽母患冬月思筍焚香<lb/>
入林中哭泣感生大筍數株<lb/>
范旻著邕管記有鹿頭筍諸色筍名類甚多不能備述<lb/>
其名<lb/>
　　五之雜説<lb/>
凡草木受隂陽之氣従元化之主茍無範圍何大鈞鑄<lb/>
形而相肖故云木實従核以求其種<hi>柤為梨屬枳為橘屬</hi>草荂従<lb/>
<pb n="KR3i0041_WYG_001-42b"/>
秀以求其醜<hi>葦醜苕</hi>竹之醜節種<hi>同蔗屬也</hi>厥性弱於木而强<lb/>
於草知非木實草木中之别類故爾雅曰如竹箭曰苞<lb/>
<hi>見釋木也</hi>篠箭<hi>見釋/革也</hi>亦言菜<hi>筍為人之所採取也</hi>民間説竹有生日即<lb/>
五月十三日也移竹栽取宜此日或隂雨土虚鞭行明<lb/>
年筍萌交出偷筍閭閻人隔垣籬必埋貓於家牆下明<lb/>
年筍迸過矣<lb/>
筍皮扇今江東人取苦竹筍皮厚可三分磔開一尺五<lb/>
寸杉木為柄漆紙飾緣内書畫適意止不受彩耳<lb/>
<pb n="KR3i0041_WYG_001-43a"/>
筍皮僧家多取苦筍殻裁為鞋屐中屜可隔足汗耳<lb/>
昔王子猷暫寄人家便令種竹或問暫居何煩子猷笑<lb/>
曰何可一日無此君後代人謂竹都為此君今作譜者可<lb/>
命筍為此君之子也<lb/>
吾儕中有利口薄徒喜詆訶賢逹曰汝是玊吾見汝作<lb/>
石時汝是竹吾見汝作筍時<lb/>
俗聞呼筍為龍孫若然者龍未聞化竹竹化為龍豈宜<lb/>
言龍孫今詳理實竹為龍龍且不生筍故嘉言巧論呼<lb/>
<pb n="KR3i0041_WYG_001-43b"/>
為龍孫耳<lb/>
或問筍有五色章采否對曰江東黄筀閒居賦有青筍<lb/>
閩中賦有素筍赤筍錢塘多紫桂筍自餘班狸緗縹不<lb/>
可勝言大約不過青緑色<lb/>
本草木性甲乙氣<lb/>
愚著物類相感志常寄書問天目舊友問山中所出伊<lb/>
僧嗜筍却迴詩云山中人事違天眼中修定<hi>天目一名天眼</hi>我<lb/>
本無根株只將筍為命<lb/>
<pb n="KR3i0041_WYG_001-44a"/>
諺曰臘月煑筍羮大人道便是昔有新婦不得舅姑意<lb/>
凡所須索必背時而逆意其婦善承須不違所要皆巧<lb/>
圖與夫求變而副舅姑無以取責姑一日嵗暮而索筍<lb/>
羮婦答即煑供上妯娌問之曰今臘月中何處求筍婦<lb/>
曰且譍為貴以順攘逆責耳其實何處求筍姑聞而後<lb/>
悔倍憐新婦故又諺曰恭敬不如從命受訓莫如從順<lb/>
　<lb/>
　<lb/>
<pb n="KR3i0041_WYG_001-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　筍譜<lb/>
</p>
<p>
</p>
  </div>
        </body>
</text>\m</TEI>
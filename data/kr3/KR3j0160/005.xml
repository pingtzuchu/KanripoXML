<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>物理小識卷五</head>
    <p>
<pb n="KR3j0160_WYG_005-1a"/>
欽定四庫全書<lb/>
　物理小識卷五　　　　　明　方以智　撰<lb/>
　　醫藥類<lb/>
醫藥通類約幾　潛草曰至理不測因物則以徵之醫<lb/>
固一大物理之槖籥也喙者跂者核者柯者皆可以任<lb/>
督榮衛觀之皆可以好惡制化窮之形色精神臭味燥<lb/>
潤无非元气陰陽之升降出入也無非五六十二之運<lb/>
气經絡也用在中節調其亢承類應之綱符幾不二盡<lb/>
<pb n="KR3j0160_WYG_005-1b"/>
其性者秩序變化在其中矣豈愁約則荒而博則混哉<lb/>
雌雄子母藥之倫也水土之抽為草木其水母而土父<lb/>
乎動物之榮衛脂膏其水母而火父乎究論之六淫亦<lb/>
水火也七情亦水火也其病也亢火與元气不兩立停<lb/>
水亦與元气不兩立其交濟也水火即元气也气為體<lb/>
水為相火為用不相離也是皆可以叅兩而通類硏幾<lb/>
焉气味最切而形色應之<hi>如香走气味入血花實蔓榦各具形色</hi>輕重各<lb/>
分陰陽而上下遂專升降<hi>金石主墜而硫以質揚沉香神砂兼統升降</hi>凡有<lb/>
<pb n="KR3j0160_WYG_005-2a"/>
頭尾三停以分<hi>耆歸防桔類</hi>皮骨筋節皆應表裡<hi>竹茹走膜諸皮走皮</hi>
<hi>藤則象筋藕杉用節</hi>腐糵溲通同主于化<hi>麯豉皆因腐變畜糞槩謂之通寒號食柏實而</hi>
<hi>遺已復自食其遺故通血分</hi>物體全具取其專長<hi>瓠藤含水萆麻吸物秦艽以糾象絡</hi>
<hi>石菖以清入心荎具五味而功在酸收葈耳同豨薟而專入巔腦</hi>其通類固犁然矣永<lb/>
叔曰船上驚病者刮舵牙汗末和丹砂茯神飲之而愈<lb/>
蜈蚣螫者唾墨畫雞咮啄之止痛此亦以其神情而通<lb/>
類也<lb/>
何往非藥　藥知其故乃能用之反因約類盡變不難<lb/>
<pb n="KR3j0160_WYG_005-2b"/>
先曾祖本菴公知醫具三才之故廷尉公中丞公皆留<lb/>
心紀驗不肖以智有窮理極物之僻閒嘗約之補㵼也<lb/>
對治從治也寒熱温涼而平統之五味歸於甘苦而淡<lb/>
統之皆概也而好惡最㣲因地因時相制而變久習而<lb/>
轉皆有其端聖人舉一二以通類特常人信不及耳日<lb/>
用如醤能制殺醋能斂入麪䜴發散酒醴活血燒酒行<lb/>
陽寒食飯能化瘢鍋焦健脾柴霜收火下行土能和物<lb/>
化物金石下鎮水火其統用也矢溺皆妙垢浴養身椒<lb/>
<pb n="KR3j0160_WYG_005-3a"/>
熱下行薑獨發散鹽湯能吐貧人得糯為補飫後得茶<lb/>
即清何待他求哉人信不及反多一疑疑則又成一病<lb/>
古人驗症既確直與之藥不言其故而且先為之説以<lb/>
平其神故效也學者明人身矣知藥性矣騐症之寒熱<lb/>
虛實為要初中後三法和取從折屬之五治不可不知<lb/>
<hi>中徳曰先高祖封御史諱學漸號本菴髙景逸總憲序其書門人諡明善先生精醫中通曰公因一也反因二</hi>
<hi>也此方氏之易學真破天荒一切皆然即醫可以取證</hi>
上下分餘气　兔絲寄生在木上分餘气者<hi>兔絲同女蘿而色近</hi>
<pb n="KR3j0160_WYG_005-3b"/>
<hi>赤蘿則青也寄生不一而取桑寄生芝則隨地寄生不假種識</hi>茯苓豕苓雷丸桓檀皆<lb/>
在下而分餘气者也<hi>茯苓為松餘豕苓為楓餘雷丸為竹餘桓檀為檗餘</hi>
物皆有任督闗節　蠐螬背行先循乎督蝮蜟之用專<lb/>
依乎任化為元蟬復循任㑹督如環無端可以悟蒸變<lb/>
矣龜運任㑹督于顛鹿運督㑹任于尾閭海螵蛸上表<lb/>
堅薄如介裡理輕脆而通葢維持者督闔闢者任口以<lb/>
腹息以胎矣艸木之根皮節花亦任督也節則帶絡之<lb/>
闗㑹也<lb/>
<pb n="KR3j0160_WYG_005-4a"/>
用心骨核　石棗核濇精而今何去核沈括之説也麥<lb/>
冬連心用方合土徳全體王紹隆之説也枸杞根實神<lb/>
農通用而後分之根乃去骨何所本乎蓮實去薏失聖<lb/>
胎種矣此盧頤之説也潛艸曰去骨心核者取其味粹<lb/>
存之者象形取證也<hi>蘇恭曰枳實宜全核穰連理亭曰梔子連壳治上焦若今連翹去仁</hi>
<hi>用壳則不知何所本也連翹入手足少陽陽明又肖心入心治耳聾陸皕京曰人心虛草木心多實故天麥冬</hi>
<hi>蓮子去心者以入心堅而不化也</hi>
艸之沙者屬金屬降　蒲黄如沙如黄金之不變是其<lb/>
<pb n="KR3j0160_WYG_005-4b"/>
專精在黄<hi>舌腫滲之即消</hi>石園荽之花上如沙曰海金沙主治<lb/>
石淋因其如沙而消瘀通下也<lb/>
赤箭芝　根為天麻自内及外苗為赤箭達上反下沈<lb/>
括惜世但以治風豈知其為補益上品哉實如楝六稜<lb/>
至秋不落却透空入莖中還筒而下潜生土内抱朴稱<lb/>
獨摇芝根有十二子環之乘雅附六芝中將謂别一物<lb/>
耶芝以雨霽雲徹而生不假種植故益五臟有中之無<lb/>
赤黑者交心腎之引藥也<hi>番豆花透空入土結豆當通潤藏府是一類推法也皆貫</hi>
<pb n="KR3j0160_WYG_005-5a"/>
<hi>無於有之藥</hi>
蓍蒿　茵蔯艾薷皆蒿類蓍以耆老末大于本故神明<lb/>
幽贊歸之一莖直上百嵗滿百長丈羲孔墓生神農本<lb/>
經云益气充肌明目潘去肰云孔林蓍六稜今藥不用<lb/>
蓍以用茵蔯即蓍也<lb/>
反時生　秋冬生長夏至死是升出降入倒用者芥麥<lb/>
例也羊踶千金子夏枯艸皆然<hi>羊踶主秃瘡隂蝕千金子夏枯皆行水而夏枯</hi>
<hi>入目珠治瘰癧</hi>智在粤見有十字草冬青夏槁葉尖長四布如<lb/>
<pb n="KR3j0160_WYG_005-5b"/>
十字春于葉中抽四枝結果三稜斷莖有白汁似澤漆<lb/>
猫兒睛緑花而本草言五枝抽謂四分而兼中抽為五<lb/>
乎最治蠱毒記以俟考<hi>嶺北亦處處有之</hi>
黄連燥梔子潤　皆苦寒而口乾渴宜炒梔濕痢宜黄<lb/>
連<lb/>
參　參似人形力大白者切之須有金井玉欄土木參<lb/>
明潤不白蓋上黨紫團之類乎近以泡參膠接小參殊<lb/>
自難辨市上節參似小菖蒲而曲乃參蘆也<hi>蘆可湧吐虛人用以</hi>
<pb n="KR3j0160_WYG_005-6a"/>
<hi>發散亦可同黄茋萎㽔用之</hi>江楚嶺北大山亦有三椏五葉生樹陰<lb/>
者其味淡直莖紫而葉如青葙兩開者沙參也乗雅曰<lb/>
人參天地故以名之<hi>音驂</hi>衛气日行陽道則寤夜入五臟<lb/>
則寐凡病張皇不能假寐者人參入口便得安寢急走<lb/>
銜參不喘此亦視其人耳能囘元气於垂亡能理一切<lb/>
虛證气虛者固宜血虛亦不可缺無陽則隂無以生李<lb/>
言聞薛立齋詳矣醫宗曰肺脈洪實火气方逆血熱妄<lb/>
行不可驟用痧疹初發身雖熱而斑㸃未形傷寒始作<lb/>
<pb n="KR3j0160_WYG_005-6b"/>
症未定而邪熱方熾勿悞投也有時多用則宣通少用<lb/>
反壅滯<hi>貧者聞貴藥則吝小醫利在行其所便故王海藏王節齋之説適藉口耳  中履曰出參之土</hi>
<hi>木在古北口外非向宣府之土木也</hi>
甘草　存中辨景純蘦大苦非甘草是也今重秦粉艸<lb/>
正以西邊風勁其根直深故其力厚劉客生言西寧鎮<lb/>
番甘草最多葉似天竹但冬凋耳根鬚直下數丈外域<lb/>
成樹<lb/>
黄連　本草貴宣連今黄山所産是也時重川連而南<lb/>
<pb n="KR3j0160_WYG_005-7a"/>
楚辰播皆是愚在城步辰陽見人取之是雞爪類髙守<lb/>
恒曰卭州黄連長尺粗如筋或如小指雅閬巴皆小雞<lb/>
爪愚按雲貴連皆無毛諸深山連皆有毛生溪石上葉<lb/>
似小芹而冬不凋但其味更苦耳㵼心生用餘可吳萸<lb/>
薑製<lb/>
大黄　川雅州大黄最大如盌錦紋而香陜西平涼大<lb/>
黄有大如<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>者得此酒製上巔九蒸晒補硫製化積如<lb/>
神<lb/>
<pb n="KR3j0160_WYG_005-7b"/>
黄精偏精　黄精似薑而一榦對分葉長尺許本草謂<lb/>
如竹葉不肖也初苗名筆管菜其偏精即萎㽔華陀告<lb/>
樊阿之青黏也瀕湖極稱萎㽔功並人參<hi>神隠有萎㽔餌法二月九</hi>
<hi>月採根形比黄精葉狹而長表白裏青莖直如箭榦有節三月開青花結圓實</hi>
附子　出彰明赤水苗三四尺葉似石龍芮及艾花紫<lb/>
碧色冬至沃田豕糞種之明秋始茂其根生子如芋宋<lb/>
楊天惠記詳矣近年各處種之隔年發葉似菊三年始<lb/>
生子蓋烏頭沃種久之而大也灌以金汁其曰奚毒即<lb/>
<pb n="KR3j0160_WYG_005-8a"/>
雀芋非此種也雀芋之最大者海芋即觀音蓮博物志<lb/>
交州俚子藥箭即曝雀芋根射人沸爛飲月水及糞汁<lb/>
時有瘥者射猪狗無恙以食糞也?山中以射虎<hi>中徳曰乙</hi>
<hi>酉張獻忠亂蜀時附子至三四十金一枚中通曰底平尖正者少皆刻术盒以鹽浸耎而安木盒中印造之彭</hi>
<hi>飛雲曰真彰明色灰秦産色白葉廕生曰鞏昌皆種烏頭多年成附子平涼一帶四月八臘八寺煮烏頭飯衆</hi>
<hi>蓋煮一晝夜極熟則自無毒揭蓋加水則不可食河北咂酒皆以烏頭為麯</hi>
鐘乳　鐘乳孔公孽皆石精所凝而相謂補陽愚嘗疑<lb/>
之兩粤最多黎美周曰性澁而凝精合陽藥走下部故<lb/>
<pb n="KR3j0160_WYG_005-8b"/>
方家用之服乳忌參术謂术能動鐘乳也存中所載夏<lb/>
英公與其小吏利害相反然哉江鄰幾曰髙敏之以鐘<lb/>
乳飼牛而飲其乳後患血痢卒以鐘乳太澁也<hi>中履曰黎美周</hi>
<hi>遂球廣州孝廉丙戌與楊機部郭雲機萬吉人姚有僕同䖍難有集行世</hi>
雄黄　楊億筆記楊嵎依鄭元黄堥五毒藥而愈頰瘍<lb/>
虞雍公以甘艸服雄黄蒸餅丸而愈痢黄堥瓦合有蓋<lb/>
者范汪改為飛黄散是也瓦盆中安雌黄南丹砂北慈<lb/>
石東曾青西白石英上為礜石膏次之鐘乳居下雄黄<lb/>
<pb n="KR3j0160_WYG_005-9a"/>
覆之雲母布於底以盆蓋之羊毛固濟以陳葦燒一曰<lb/>
取其飛黄用之夫雄黄治瘡殺蠱毒之上品也而入肝<lb/>
經气分故能定癎涎治瘧痢又能化血為水凡赤者為<lb/>
雄有臭黄以醋洗其臭者當辨之武都階州有水窟雄<lb/>
黄可充丹砂但研細色黄耳老父在蜀得蒜汁煉雄精<lb/>
成佩方置牀室却病辟蛇鬼若以化物當與硝石同用<lb/>
<hi>中徳曰先祖中丞公筮仕在蜀</hi>
硫　淮南曰夏至硫黄澤蓋陽入地遇陰而成者舶硫<lb/>
<pb n="KR3j0160_WYG_005-9b"/>
如蜜黄中有金紅處擊開如水晶有光金青硫不佳也<lb/>
陸丽京云硫暖而利其性下行焰硝煖而散其性上行<lb/>
礞石寒而下消石煖而上劉薦叔曰今以消石化硫為<lb/>
水以竹筒盛之埋馬糞中一月而合鉛霜十之一制度<lb/>
甚妙最化積聚專欲扶陽則埋一甕豆漿而以小罌盛<lb/>
礬硫松毛塞之令口向甕塗泥固之金粟火煅之滴下<lb/>
者精乃以猪臟同煮孫公談圃曰三伏日餌硫黄百粒<lb/>
去臟腑穢滯以煖而速下也七寳丹治久患㵼痢宿食<lb/>
<pb n="KR3j0160_WYG_005-10a"/>
气痛最騐白樂天曰退之服硫終一病訖不痊王讜唐<lb/>
語林曰韓愈病卒召羣僚曰吾不藥今將病死矣汝詳<lb/>
視吾手肢體無誑人云韓愈癩死也老人原可服硫死<lb/>
自天命翛然而去與硫何與而謗之黄山谷在宜州服<lb/>
紫霞丹自云得力曾紆勸其勿服山谷曰公等疽根在<lb/>
旁乃不可服如僕服之殆是晴雲之在川谷也<hi>中徳日丽京乃</hi>
<hi>陸鯤庭年伯之兄善醫劉薦叔年伯名中藻福安人中通曰劉安期醫學主子和而却服硫  揭子暄曰陽气</hi>
<hi>入地遇水則死為硫升雲則爆為雷乃生養萬物之原藥當以此為第一種但須善製耳遇硫毒研釡底煤泡</hi>
<pb n="KR3j0160_WYG_005-10b"/>
<hi>湯飲蓋煤為火之宅猶以油餅收油也</hi>
龍腦　婆律木如杉而葉圓背白皮有甲錯葉廷珪則<lb/>
謂千年杉鋸版取腦則與取樟腦法同矣唐天寳交趾<lb/>
貢龍腦如蠶蟬形宋史熙寧九年英州雷震一山樟樹<lb/>
盡枯中皆龍腦可信樹汁降香亦有取鍊者不必執一<lb/>
也今以梅花片食咽鎖喉者真韶州升樟腦似之切新<lb/>
樟片井水浸三日鍋煎栁攪汁減半栁有白霜即泌入<lb/>
瓦盂經宿自成再合二皿濕紙封之文武火熁之半時<lb/>
<pb n="KR3j0160_WYG_005-11a"/>
取冷如此三四次即冰片也或以杉木鋪之合諸藥封<lb/>
二盌入水半盞煨之水乾取開腦自升於上贊寧曰其<lb/>
赤色者曰父婆律凡諸力厚有汁之老樹遇大凍枯者<lb/>
皆有香皆可作片取腦升用松潘有娑羅樹化龍腦之<lb/>
事<hi>中通曰篩壁土與樟腦拌匀攤盌内捩薄荷汁洒土上又以一盌合定溼紙條固其縫而蒸之少時樟腦</hi>
<hi>飛上盌底皆成冰片</hi>
巴豆　有三種而起線者為雄不去膜傷胃不去心則<lb/>
嘔沉香浸則能升降同大黄則㵼反緩蓋巴豆惡大黄<lb/>
<pb n="KR3j0160_WYG_005-11b"/>
而仲景備急丸同用之王好古曰可以通腸可以止㵼<lb/>
世不知也吳鑑在曰巴豆樹葉有刺本草未載蠟匱丸<lb/>
治久溏妙甚退齋雅聞云趙傅霖傳方枳殻去穰納巴<lb/>
豆一以麻皮合之水煮爛即去巴豆焙乾枳末待用治<lb/>
一切痞<hi>中履曰吳鑑在徳操為子逺公姪己丑為桂林巡按履隨老父依之一年  暄曰巴豆作㵼傷</hi>
<hi>人者濃煎黄連汁服</hi>
錦地羅三七猪腰子山羊血　廣西四種妙藥瞿稼軒<lb/>
年伯取以濟人極驗錦地羅蔓結子根似括蔞萆薢㑹<lb/>
<pb n="KR3j0160_WYG_005-12a"/>
典貢錦地羅二斤言其貴也諸瘡立潰散血最神三七<lb/>
乃山漆也根似乾地黄而短止血散血定痛猪腰子六<lb/>
瓣形似之土人乾之以為縣鑰牌磨治腫毒山羊血止<lb/>
心痛跌死者酒服三錢即活<hi>中通曰近見金道隠年伯記韶州丹霞崖上產錦地</hi>
<hi>羅則廣東亦有之生石上有藤藤生葉如錢大葉聚五相間生生不過五六寸常枯遇雨復活</hi>
百草霜　能止上下諸血及一切瘡又能消化積滯人<lb/>
知其以黑止血而詎知其能散火耶蓋彼乃火化故與<lb/>
火同類而散火尤捷也<lb/>
<pb n="KR3j0160_WYG_005-12b"/>
吳茱萸　柯古云椒下行吳茱萸上行而常子正中丞<lb/>
痰飲以吳茱萸愈小便皆有茱萸气梅楊卿用酒浸吳<lb/>
茱萸三宿以茯苓末拌之酒下百粒將謂茯苓引之下<lb/>
耶又云咽舌生瘡以醋調吳茱萸末貼兩足心迻夜便<lb/>
愈與附子同功則何嘗不引熱下行耶川椒功在閉精<lb/>
吳茱乃温中下气者也椒子不如漆光者多食則閉气<lb/>
胡椒暖胃助陽乾薑守而不走生薑發散茴香入小腸<lb/>
砂仁荳蔲香而開胃肉蔲能澁常食料之煖者用各有<lb/>
<pb n="KR3j0160_WYG_005-13a"/>
宜<lb/>
延胡索　延胡索葉似竹葉根似半夏茅山上龍洞杭<lb/>
州筧橋種之入手足太陰厥陰能行血中气滯气中血<lb/>
滯乃活血化气第一品也崇禎丁丑老父為南京璽卿<lb/>
時宴集散疑鯸鮐腹悶誤服香油遂痛而嘔醫家以為<lb/>
陰病服藥不效因而下閉一醫以萬應丸三服而不下<lb/>
迷急幾死金申之來視之此藥禍也當服黄連延胡索<lb/>
諸醫曰服涼藥則不救智卜於天服申之藥而愈其方<lb/>
<pb n="KR3j0160_WYG_005-13b"/>
乃黄連延胡索各三錢甘艸一錢而已蓋藥毒結於腹<lb/>
巴豆猛於上膈得黄連㵼胸中而延胡索通血滯故解<lb/>
耳當腹悶時藿香正气散即無事矣以智于是學醫北<lb/>
齊李元忠隋許道幼唐王勃王壽宋髙若訥皆因親病<lb/>
通醫書人子須知不可不勉<lb/>
獨腳蓮　東壁以為鬼臼其根一年一臼愚所見莖端<lb/>
蓋葉如荷四周或五瓣或八葉邊有小刺一名羞天艸<lb/>
與海芋同名而實非海芋<lb/>
<pb n="KR3j0160_WYG_005-14a"/>
蚤休　一莖直上七葉圍一層又抽為重樓亦開四出<lb/>
白花李東壁謂葉如芍藥不似也大約與鬼芋天南星<lb/>
一類但此一層七葉而南星十一葉耳<lb/>
仙茅　似茅而葉薄不割膚緑又淺耳庾嶺三月開黄<lb/>
花如梔子東壁曰六出而不似梔子八月花衡山仙茅<lb/>
花碧武功山仙茅花有紫者其根乾之皆如小筒<lb/>
三白草　盧頤曰三月生苗葉如薯葉而對生小暑後<lb/>
莖端發葉如粉背面一如初小漸大大則葉根先白延<lb/>
<pb n="KR3j0160_WYG_005-14b"/>
至葉尖如是者三花穗亦白根鬚亦白此與本草綱目<lb/>
異愚所見有二種田澤畔葉如蓼色如苦蕒入夏上三<lb/>
葉白此與東壁説同又見石岩泉邊有小木葉似冬青<lb/>
而短其枝端三葉白如粉則盧所見葉如薯者又一種<lb/>
也<lb/>
山慈姑　老鴉蒜根無毛而光山慈姑根茸毛固殻為<lb/>
辨東壁曰山茨菰葉如水仙花葉乗雅言冬生苗如楸<lb/>
葉而小二月抽莖尺許作花如絨紐狀三月綴實子有<lb/>
<pb n="KR3j0160_WYG_005-15a"/>
三稜書以俟證<lb/>
熊膽通利　妙丹以熊膽一分作三丸雄黄為衣白湯<lb/>
吞之無不下者取其破塵迅疾入血分而不傷不必巴<lb/>
豆硝黄牽牛也錢乙曰熊膽色通明每以一粒㸃水中<lb/>
轉如飛愚者曰凡膽之性無不轉動者而熊膽尤迅以<lb/>
其善跌臕也<lb/>
虎油　虎一身皆入藥而本草未載虎油之功效愚於<lb/>
獵户取其油以塗臘梨瘡一二次即愈亦可治大麻風<lb/>
<pb n="KR3j0160_WYG_005-15b"/>
犀牛皮治風聞近有從舶上來者治風活血最效是本<lb/>
草未載者<lb/>
葈耳　蒼耳子入腦除風通行周身功同豨薟而時不<lb/>
知用向在姚有僕署中有令親黄腫百藥不效采蒼耳<lb/>
根葉三飡食之遂愈杜工部有詠蒼耳詩但子欲去刺<lb/>
又欲取仁最難不如熬根葉為膏易耳<hi>中履曰姚有僕年伯諱奇𦙍老</hi>
<hi>父庚辰同門也丙戌以御史死䖍老暄曰此藥能滿骨髓却疾輕身功可配  君筋</hi>
乳香　楓膠松脂皆可混乳香而功亦彷彿所謂薰陸<lb/>
<pb n="KR3j0160_WYG_005-16a"/>
乳香者陳承云是熏陸之乳頭也劉珣曰乳香没藥皆<lb/>
波斯松脂也将以白黑分之耶葉廷珪曰乳香出大食<lb/>
國其樹類松寇宗奭曰薰陸木葉類棠梨鎔塌在地曰<lb/>
塌香南印度阿叱釐國出之没藥黑色似安息香其樹<lb/>
類橄㰖物理所曰真乳香久留生舍利丹房曰乳香啞<lb/>
銅用者碎之或同燈心或同糯米不如酒研如泥少夫<lb/>
曰乳香先置孔中半日取指甲二三片置鉢中擂之不<lb/>
黏而易成末<hi>中通曰近得造乳香法擇有癭松樹鋸開癭就上鑿一孔以糯米一斗作飰入鹽一</hi>
<pb n="KR3j0160_WYG_005-16b"/>
<hi>升拌匀再杵成糍入孔中却以原鋸下癭封之鹽泥封固候百二十日足而取之即成乳香</hi>
黄蘗為殺物神藥　龍城録云賈宣伯有神藥能治三<lb/>
蟲止熬黄蘗木以熱酒沃之在松江以刀圭投此藥魚<lb/>
一吸即死吳江有蛟怪宣伯以此投潭明旦老蛟死云<lb/>
授之閤皂王天師涉海者亦需之黄蘗有四種本草止<lb/>
載其二<lb/>
桂能制肝益脾腎　五苓散通滲而必用肉桂人知其<lb/>
㫖乎肝盛脾衰藥易兩犯惟桂能克肝以益脾附子不<lb/>
<pb n="KR3j0160_WYG_005-17a"/>
得桂亦不能補命門也水經注箋桂父服桂和龜腦以<lb/>
滋隂濟桂也桂能治諸種心腹痛<lb/>
取竹瀝以旋斫者　破竹燒節兩頭接水一法也斷節<lb/>
近尺其下去節以壜受之以瓦熾其節則汁流壜中<lb/>
預知子　本草載預知子似皂莢蔓生依木按贊寧曰<lb/>
即僊沼子生池間苗似牽牛有逆刺節有房殻殻中有<lb/>
二子者取之三子者勿取為偏气不足其二子隂陽和<lb/>
合能除蟲毒其狀如龜經霜則帶黑色如採滿升其間<lb/>
<pb n="KR3j0160_WYG_005-17b"/>
爆鳴似人輕㣲兩爪相擊聲取法將所採者分為二分<lb/>
聽其有聲者何在則又分為二堆有鳴則記之佩於衣<lb/>
襟入蟲毒處其子鳴爆<lb/>
木鼈　木鼈麻纒雌雄則生而去雄乃結實馬觀瀛涯<lb/>
勝覽曰古俚國木鼈子樹髙十餘丈緑囊如柿三四十<lb/>
枚其力更倍孟熙所載是也今所賣木鼈大如錢四周<lb/>
有伸縮如帬乃馬錢子秘方用木鼈枳實各一兩熊膽<lb/>
二錢法製丸之每服七釐去痰如神然弱人宜審服之<lb/>
<pb n="KR3j0160_WYG_005-18a"/>
舉身如動容成術用木鼈入鼈膽取其動也墮胚亦取<lb/>
其動<hi>暄曰退大熱單用七釐如神過服則寒顫牙噤惟桂枝湯可解中徳曰麻油慢火炮番木鼈擣末隨</hi>
<hi>症加補㵼之藥藉彼力㨗無不通耳</hi>
箭頭草　即今芹菜葉形三角簷尖有齒梗如圓莖劈<lb/>
半半有三稜四月開紫花冬枯乾末之<hi>四兩</hi>合山豆根<hi>兩半</hi>
乳香没藥<hi>五錢</hi>兒茶<hi>三錢</hi>水敷癰腫最神<lb/>
廣木香　白色嚼之粘齒者真黑色吮之辣者番白芷<lb/>
躑躅丹　閙羊花炒鍋文炒研末遇跌擊損傷服三分<lb/>
<pb n="KR3j0160_WYG_005-18b"/>
被覆出汗<hi>痳嘔任之</hi>傷重再服<hi>骨折者黄雄狗頭燒灰末小黄米粉等分水調敷之</hi>
土鼈　土鼈是象房屎中所生斬斷之自合今值三分<lb/>
一枚能接骨或以旋土成窩者充之非旋土窩曰沙雞<lb/>
母同金墨磨塗口瘡<lb/>
蝃蝥黄　余岸少養蜘蛛以小者飼大者久之以朱砂<lb/>
飼大蜘蛛數十日滿身皆赤其腹有黄可以去翳開瞽<lb/>
翹搖　仙方以翹搖合胡麻零餘子為丸翹搖乃豌豆<lb/>
之扁者金鄉單縣産之土呼臭䖝豆<lb/>
<pb n="KR3j0160_WYG_005-19a"/>
菟茯蓮丸　局方菟絲子五兩茯苓三兩蓮肉二兩酒<lb/>
糊丸治白濁遺精蓋謂思多而濟心腎也菟絲感枝主<lb/>
外與上茯苓伏踵主内與下蓮實補中而薏之生機疏<lb/>
化則内外上下中周行調和矣加𤣥參為𤣥莵丸可以<lb/>
潜消痘毒<lb/>
秋石　葉夢得水雲録稱二煉之妙皂莢攪澄釜熬結<lb/>
霜入礶固濟曰陽煉水倍溺而攪澄之曰隂煉陳嘉謨<lb/>
䝉筌收之以秋露澄重紙鋪灰晒乾方斷曰秋取溺緩<lb/>
<pb n="KR3j0160_WYG_005-19b"/>
煎之鍋岸生垽則竹刀掠下沸溢則竹枝攪定俟乾成<lb/>
滓取置陽城礶上空二寸覆盞封固養火一周漸生如<lb/>
雪或成五色宜貯銀瓶藏隂静處不則風化成水復須<lb/>
升養仍結如霜此秋冰也既濟元黍秘法選童男女各<lb/>
積其溺煉成秋石又各取其虎子之白垽晒乾之先置<lb/>
女垽於銀釜底次置男秋石次置女秋石次置男垽上<lb/>
餘二寸六一泥封固三方火温養七日則粒粒丹紅交<lb/>
結釜頂矣金申之曰血症溲愈者多還元湯且有功況<lb/>
<pb n="KR3j0160_WYG_005-20a"/>
精取乎固濟秋冰與乳合服豈患火气隂煉則久浸磚<lb/>
而取霜上也濳艸曰無泑烏盆浸溺既久掘土埋之七<lb/>
七取出盆覆生乳掃收最上乗雅曰白作潤下鹹還可<lb/>
水濟火垽集塵埃土復可土承水<lb/>
紅鉛　童溺落經紙烏梅㸃之下乗也鉛作偃月槖取<lb/>
之以秋石結之可矣二七天癸眉心先有紅艷上應星<lb/>
下應潮法用偃月槖先以頭生男乳晒粉抹槖之内次<lb/>
篩秋石于乳上經至而繫之則結槖内矣傾去黄水以<lb/>
<pb n="KR3j0160_WYG_005-20b"/>
竟為度首經者中結枚子或一或二三當煉五气上丹<lb/>
為一金丸丸徑九分劈口容圓青豆以其位安枚子也<lb/>
入枚蠟封子後午前䕶繫童女臍午後子前䕶繫童男<lb/>
臍滿七七日枚子遂長滿其竅此異授也一法乳陽起<lb/>
石四兩置銀釜底乃安紅鉛三兩於上封固温養七日<lb/>
後丹生其中色如桃花僅得百釐每月一釐重緜裹䕶<lb/>
子寅二時納左鼻孔行數百息即入腦矣反老還童之<lb/>
寳也試以死脛鏤孔置數釐於孔内埋土過宿起視枯<lb/>
<pb n="KR3j0160_WYG_005-21a"/>
骨如生或置分許於磁盤内覆磁盃於丹上水和麥麪<lb/>
封固其口緩火炙之麪焦冷開其丹盡沁杯内擊碎其<lb/>
砭都成丹色仍以杯砭乳細入釜温養丹復提出毫末<lb/>
不減亦異術也<hi>居經避經暗經感胎漏胎病經變生皆所不採</hi>盧不逺曰瀕湖<lb/>
未見神奇徒穢詆之<hi>白飛霞醫通言潄乳使气入腦亦釐丹納鼻入腦之意</hi>懲人<lb/>
恃補縱慾豈止此乎識者以通至理<lb/>
蟠桃飲　乳汁陰丹張蒼何尚之騐矣吾桐盛菊泉方<lb/>
天癸先十日空心與通乳飲三日三服用兒咂乳久之<lb/>
<pb n="KR3j0160_WYG_005-21b"/>
乳汁自來以豕踶作糜食不時飲葱椒湯宜酒勿茶逺<lb/>
煎煿物忌房此乳與紅鉛何殊乎尋常取潔產男乳大<lb/>
滌盤盛之滚水衝之乳粉自澄去浮面水收下乳粉乾<lb/>
之任用<lb/>
嗣壽丹　赤何首烏五斤泔浸木碎酒浸牛膝一斤肉<lb/>
蓯蓉一斤次以懷地四兩蝭檗各一兩煎汁聽用次以<lb/>
龜版瑣陽二兩枸杞乳茯苓補骨脂虎脛骨各四兩焙<lb/>
乾末之乃置沙鍋淨地以栁甑蒸之布豨苓甘菊枳實<lb/>
<pb n="KR3j0160_WYG_005-22a"/>
於甑下水中取斗黑豆九分之以一分合首烏牛膝蒸<lb/>
香一炷去豆曝藥次易一分豆蒸如前次三至八如之<lb/>
次九則以一分豆合蓯蓉同蒸出乾而末之乃煉蜜五<lb/>
斤和諸藥丸如梧子鹽湯酒下皆可豆亦當果啖也陽<lb/>
壯精脂髪白轉黑忌葷萊菔合藥時勿令女見<hi>精冷加附子别</hi>
<hi>用膏貼至闗穴或飲羊藿紅花釀</hi>
磁硃丸　倪㣲徳原機啟㣲集用真磁石火煅醋焠七<lb/>
次硃砂半之神麯生用三倍砂更煮神麯加蜜丸之治<lb/>
<pb n="KR3j0160_WYG_005-22b"/>
眼昬内障亦治心火乘金水衰反制之病潛草曰硃赤<lb/>
入心磁黑入腎神麯中樞化之而水上火下交濟矣<hi>不可</hi>
<hi>多服以硃砂所沁入最深最捷</hi>
萎陽　王文禄庭聞曰武宗宿豹房劉瑾等以蚦蛇油<lb/>
萎其陽是以不入内蚦蛇幾年萎亦如之按蚦肉能驅<lb/>
風當是蚦膽耳針肩井陰蹻而灸至陰則閉復可針而<lb/>
起之苾蒭服絲瓜紅藤内經曰隂平陽秘精神乃治古<lb/>
之道人閟欲陽盛故久服天門冬石菖蒲正相宜耳<hi>朱虬</hi>
<pb n="KR3j0160_WYG_005-23a"/>
<hi>庵言武宗天奄</hi>
藥蜂鍼　取黄蜂之尾鍼合硫煉加冰麝為藥置瘡瘍<lb/>
之頭以火㸃而灸之先以溼紙覆瘡其易乾者即瘡之<lb/>
頂也本草未載此法舊以雀矢破癰頭當用雄者若雌<lb/>
則或横或平不能破也雄雀糞直立而尖白<lb/>
狸骨　李綽尚書故實曰荀輿冩狸骨治勞方右軍臨<lb/>
之號狸骨帖按本草惟貓頭骨治蠱毒心腹痛殺蟲蓋<lb/>
古方多用貍今人多用貓雖二種而气性相同故可通<lb/>
<pb n="KR3j0160_WYG_005-23b"/>
也<lb/>
㸃眼發汗方　史長惺有不服藥而㸃眼發汗方以初<lb/>
男胎糞煉而升之加冰麝磁甖收有當發汗者男左女<lb/>
右以乳㸃之卧即汗出本草所未及也愚又遇一人言<lb/>
犬豕初生糞皆可合煉仙藥録曰丹砂塗身向火則汗<lb/>
若燒地鋪桃葉則徐文伯以起范雲而知二年後不救<lb/>
者也院方以代赭石同乾薑末醋熱調塗掌心合定蓋<lb/>
卧則汗敝房師傅海峰言用之驗<hi>中徳曰傅海峰太老師諱鍾秀崇禎庚辰</hi>
<pb n="KR3j0160_WYG_005-24a"/>
<hi>以户科都同考試老父出其門</hi>
代杖　崇禎庚辰黄公石齋解公石帆葉公潤山被杖<lb/>
士夫皆謀蚺蛇膽愚謂此大寒令人絶嗣不如三七無<lb/>
名異地龍蠟丸酒服則杖不知痛如不即得則白蠟一<lb/>
兩䗪蟲一枚酒服亦妙壬午則熊公魚山姜公卿墅復<lb/>
以直言拜杖矣智急白如須用之中州集曰貞祐中髙<lb/>
琪柄國士夫被箠辱醫家以酒下地龍散投以蠟丸則<lb/>
受杖失痛范中歌曰嚼蠟誰知味最長一杯丣酒地龍<lb/>
<pb n="KR3j0160_WYG_005-24b"/>
香年來紙價長安貴不重新詩重藥方偶書及此為之<lb/>
一歎疻痏青腫用萊菔爛罨之即消或用菉荳粉調附<lb/>
出鏃　蜣蜋巴豆同塗癢不可當以雄磁石拔之即出<lb/>
象牙牡䑕肝腦栗屑烏雞尾灰白梅人爪人齒垽和黑<lb/>
蝨皆能出箭頭鐵鍼在肉者張子和儒門事親方端午<lb/>
取莨菪作丸黄丹衣之置臍而箭頭自出劉薦叔曰近<lb/>
日行伍中惟以乾莧菜與沙糖塗之能出箭頭與鉛礟<lb/>
子此常驗者則古方所未載也<lb/>
<pb n="KR3j0160_WYG_005-25a"/>
下導　密導乃煉蜜入魄門也老人虛閉者宜之近以<lb/>
猪膽作積筒向魄門射之即通矣挾熱者宜之先祖廷<lb/>
尉公曰小兒閉結皆以蠟燭導之或用醬薑一導即出<lb/>
此則古方所未聞<lb/>
良薑香附散　髙皇帝廬山碑記周顛仙方酒洗髙良<lb/>
薑七次焙末醋洗香附子七次焙末寒起倍薑怒起倍<lb/>
附各加生薑汁一匙服之凡心口痛皆胃口痛也气正<lb/>
則自平或加烏藥沉香即順气湯<lb/>
<pb n="KR3j0160_WYG_005-25b"/>
火眼　初起以甘菊花水熏洗之乃以紙撚㗜鼻即嚏<lb/>
略出㸃淚其气即散矣㸃藥用老王<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>開頂納皮硝而<lb/>
封之絡縣簷下久則自出霜收貯隨意㸃之風熱生眵<lb/>
則銅緑當歸皮硝等分綿裹頓熱數揩之即愈劉禹錫<lb/>
方用黄連末㽔核仁研入棗心緜裹置甌重湯煮之以<lb/>
汁㸃眼赤眥生翳皆消<hi>暄曰蒸表風寒藥入白礬或朴硝少許頻㸃洗令淚出火散即</hi>
<hi>退</hi>
辟瘟　時气一行合門相染草繩度病人之户屈而結<lb/>
<pb n="KR3j0160_WYG_005-26a"/>
之於壁則一家不染丹徒何氏曰入瘟疫家以麻油塗<lb/>
鼻中既出以紙撚取嚔則不染或佩玉樞丹龎安常言<lb/>
務成螢火丸免疫甚騐其方乃漢武威太守劉子南得<lb/>
之尹公受戰陣矢不能及後有青牛道士傳之皇甫隆<lb/>
以傳魏武帝云用螢火鬼箭羽蒺藜各一兩雄黄雌黄<lb/>
各二兩羖羊角煅存性一兩半礬石火燒二兩鐵錘柄<lb/>
入鐵處燒焦一兩半俱為末以雞子黄丹雄雞冠一具<lb/>
和搗千下丸如杏仁作三角絳囊盛五丸帶於左臂上<lb/>
<pb n="KR3j0160_WYG_005-26b"/>
從軍繫腰居家挂户可辟盗賊愚者曰壯气即所以壯<lb/>
神此不可思議矣雄黄為要焚龍腦亦散法也外紀哥<lb/>
阿島患疫有名醫卜加得令城内外遍舉大火燒一晝<lb/>
夜火息而病亦愈蓋疫為邪气所侵火气猛烈能盪滌<lb/>
諸邪邪盡而病愈至理也吕錫侯筆記曰庾肩吾詩朱<lb/>
泥却鬼丸按襍俎梁武嵗賜却邪丸葛洪煉化篇敷子<lb/>
散用柏子仁麻仁細辛乾薑附子丸服之劉次卿以敷<lb/>
子散和雄黄智按今本草作敷于散訛<lb/>
<pb n="KR3j0160_WYG_005-27a"/>
烏鬚髪　内服胡麻丸外用鱧腸<hi>即旱蓮墨草</hi>青鹽作牙散<lb/>
或兼桑椹用之孫真人金陵草煎用旱蓮草一秤絞汁<lb/>
日中煎五日又取薑汁與蜜各一斤和合日中煎之任<lb/>
服普濟方用大水蛭七枚為末汞一兩以銀合盛之用<lb/>
蚯蚓泥固濟埋馬矢中七七日取出化為黑油以魚脬<lb/>
籠指蘸鬚上自黑至根或以油蜒蝸飲墨水而化之或<lb/>
以龜溺皆倒上法<hi>中通曰真生漆一斤入二蟹盛一瓦瓶内又取黑桑椹一斤入瓦瓶内同</hi>
<hi>日埋土一月取起濾去其滓和匀貯一罐中入麝少許用雞肫皮包手指蘸藥水抹鬚尾即上其根若用藥一</hi>
<pb n="KR3j0160_WYG_005-27b"/>
<hi>鍾加酒一鍾飲之可黑半載常染則石灰鉛粉或銅緑耳</hi>
黑髪油　蔓菁子甘松三奈青蘘蕉汁三伏暴之能黑<lb/>
髪而不䐈今多取茶子油<hi>兆兗曰建蘭葉浸油黑髪而不落本草未載</hi>
化鯁法　獺爪以搔喉則諸魚鯁可化與橄欖同功生<lb/>
得其涎尤妙陳襄曰倒流水半盞先問其人使之應吸<lb/>
其气入水中面東誦乾彖七次吸气入水飲少許即瘥<lb/>
張誼言南硼砂治骨鯁勝金方曰鰧鱖魚膽滴酒可化<lb/>
一切哽刺咽喉即蠡魚鮀魚鯽魚之膽皆可<lb/>
<pb n="KR3j0160_WYG_005-28a"/>
冬月唇燥　用麻油抹之酥尤妙不可以津潤<lb/>
癬　硫二錢於陳土塹掘窩九處以銅勺熬化灌九窩<lb/>
内竹刀破癬以硫生抹之劉禹錫言盧㑹一兩炙甘艸<lb/>
半之温漿先洗傅之立乾便瘥連理亭集方曰用楮樹<lb/>
葉四十九以毛向癬拍四十九下自愈先以猪膽圍癬<lb/>
使小而後治之<hi>暄曰硫一兩醋數碗頻添煮乾刮癬擦上</hi>
消肉刺　身上生肉丁木强者以茄根燒熱摩之或以<lb/>
芝蔴花摩之<lb/>
<pb n="KR3j0160_WYG_005-28b"/>
去指甲内垢　以白梅與肥皂合洗之自去<lb/>
酒後口气　啖棗一二枚用理中調气末乾服少許<lb/>
治雞眼方　烏梅肉𢷬糜爛和少醋貼患處自消不痛<lb/>
一曰黄脚癥雞眼用河豚目又雀腦𢷬荸薺又曰研硇<lb/>
砂化牛膠調貼之其根盡出一曰地錦一名血見愁治<lb/>
雞眼或云以黑白二蝨髪縛置雞眼上自消移門廣牘<lb/>
曰蜈蚣硇砂各一錢白礬少許麻油浸埋土中一月取<lb/>
出㸃雞眼自落後再不發<lb/>
<pb n="KR3j0160_WYG_005-29a"/>
治瘊子方　地膚子白礬等分煎湯洗數次盡消去<hi>中履</hi>
<hi>曰瘊亨鈎切或以紙火燒之</hi>
治脚縫臭爛方　寒水石煅五兩緋丹砂五錢五分半<lb/>
研和傅之<lb/>
去身斑　紫背浮萍端午收隔水晒乾四兩漢防已五<lb/>
錢濃煎浴身三五次即除又以羊踶菜根𢷬肥皂中洗<lb/>
之擦紫白瘕風速愈<lb/>
花香不宜輕臭　凡諸香花皆有蟲嗜之不可貪臭壺<lb/>
<pb n="KR3j0160_WYG_005-29b"/>
中贅録曰凌霄花中露水能損人目又能墮胎揮犀曰<lb/>
金錢花渠䢷異花皆有毒不可近眼李衛公言嗅金沸<lb/>
草花能損目<lb/>
犁頭刺藤　刺藤其葉三角如犁頭多在籬邊生可治<lb/>
瘰癧亦可截瘧<hi>有草直莖對生葉葉似菊無岐但前有齒耳葉柔滑面淡青背白折之有香烈</hi>
<hi>觸鼻以七葉作丸冷吞之截瘧殆芫花葉乎</hi>
蛇蔓草　陳子升言蛇蔓子治發背園地有之蔓生小<lb/>
草每枝三葉葉前如鋸齒以肉汁拌之敷一切癰疽亦<lb/>
<pb n="KR3j0160_WYG_005-30a"/>
可服又魚腥草腫節似牛膝葉似烏桕而長四圍有刺<lb/>
光緑葉厚折之甚作魚腥傅癰頗效殆醉魚艸乎<lb/>
刀傷藥　焦弱侯筆乗言夏至石灰收百草方甚驗愚<lb/>
者曰百草霜止血但嫌其黑耳惟以生半夏末與製過<lb/>
松香最妙敷上即合口以半夏力得不知痛<lb/>
硃砂雄黄燈　凡諸瘡流毒不愈者但以硃砂雄黄作<lb/>
紙撚麻油㸃燈熏之以被作屋口銜水頻換之則毒發<lb/>
出而愈<lb/>
<pb n="KR3j0160_WYG_005-30b"/>
返魂香　過庭録曰趙清獻公好焚香謂可卻疾章子<lb/>
厚自嶺表還言匡山崔道人積香數斛一日盡發香烟<lb/>
盛時忽躍峰頂此亦子厚乗雲气之快筆乎然香能入<lb/>
心宣揚辟惡其理也李珣言聚窟洲有返魂香樹如楓<lb/>
柏花香聞百里采根汁鍊之如漆博物志言月氐貢漢<lb/>
武長安大疫焚此香皆活説似奇而理有之今舶人以<lb/>
篤耨兜納為返魂香姚有僕覔得濠鏡一方曰篤耨兜<lb/>
納迷迭瓶香各二兩降沉三兩煉蜜和前末為大丸又<lb/>
<pb n="KR3j0160_WYG_005-31a"/>
取犀皮猬皮穿山甲蛇頭烏頭雄黄合古冡内土泥其<lb/>
外外更黄土泥之閟乾埋向東庿門柏下七七日出之<lb/>
日中七七然後剖其外二土末其内丸投龍腦丹硃雄<lb/>
黄各五錢以鱟甲煎蘇合油作餅瓷盒貯之凡陰迷死<lb/>
卒魘死瘟疫死焚此香紙幔中半日必甦宓山曰病惟<lb/>
火症不宜聞香痘疹以香發之气䧟陽衰以香起之諸<lb/>
香皆能辟惡而柏樟蒼术雄黄尤消鬼气<hi>大虛者忌麝</hi>
靈藥　汞一兩明礬硃砂火硝皂礬各八錢鹽三錢大<lb/>
<pb n="KR3j0160_WYG_005-31b"/>
碗覆淨鍋細沙壓之先文後武最便若依法須甘鍋深<lb/>
大者鐵盞葢口鹽泥封固盞内乾十二盞水為度今但<lb/>
以甘鍋灰泥磁碗于鍋即可升單升朱砂者色紅更妙<lb/>
多用食鹽則白又火急則黑火緩則黄必用皂礬者緑<lb/>
礬為鐵華汞為金魂二气同根也鹽礬硝皂亦可單升<lb/>
總名粉霜硫汞曰靈砂舊言服之益气明目今害無比<lb/>
惟容成用此養鉛劍<lb/>
矢醴　素問以雞矢醴治蠱脹王冰注云本草雞矢利<lb/>
<pb n="KR3j0160_WYG_005-32a"/>
小便不治蠱脹殊不知雞矢能下气通利故岐伯用之<lb/>
並能解金石毒蜈蚣蚯蚓諸蟲毒以醋塗之普濟方以<lb/>
雞矢白半斤袋盛漬酒温服之范汪方云宋青龍中司<lb/>
徒史顔奮女髀痛一人令穿地作坑取雞矢荆葉然之<lb/>
安脛入坑中熏之有長蟲出遂愈桂林醫方刻矢醴丸<lb/>
言此物漬酒不可口法籠烏骨雞與水飲數日勿與食<lb/>
將鹽拌烏蛇竹刀切與食之待雞下糞取隂乾以酒沃<lb/>
其末乾則沃之後乃以黑豆末和為丸治一切蠱毒腹<lb/>
<pb n="KR3j0160_WYG_005-32b"/>
脹反胃吐食臨時水服酒服皆可<lb/>
圍瘡癤腫　瘡癤腫者以枳橘全者剖半刳空而覆瘡<lb/>
上以醋麪塗之則自潰出<lb/>
照背癰法　發背開花蜈蚣入之以硫硃黄蜂房為末<lb/>
作紙燭而油之别以過街蜈蚣草活人丹與蛞蝓汁塗<lb/>
扇而㸃照之則癰中之蜈蚣盡出<lb/>
繼病　單宇菊坡叢語曰小兒乳哺時值母有孕輒眉<lb/>
心黑泄㵼爾雅翼言伯勞能療繼病繼病者母娠而乳<lb/>
<pb n="KR3j0160_WYG_005-33a"/>
子使子得疾如痁<lb/>
服巨勝者濟其潤　米芾得智永臨右軍帖云元度忽<lb/>
腫至可憂慮疾候自恐難邪史稱許詢服巨勝實莫知<lb/>
所終此可鑒也孟詵云久食明麻抽人肌肉愚者曰此<lb/>
亦臆也其油冷利蒸食甚養人昔訶陵國舶主方以補<lb/>
骨脂合胡桃服今以黑芝麻合服尤妙補骨脂即胡韮<lb/>
子南番色赤廣南色緑嶺北吉州種者色黑<lb/>
扶桑至寳丹　桑葉一斤黑芝麻四兩取汁煉蜜為丸<lb/>
<pb n="KR3j0160_WYG_005-33b"/>
此宋時智縁禪師方智縁乃診視父脈而知其子病者<lb/>
餳能出物　近峯聞略曰稚子誤吞線錘胡僧教啖餳<lb/>
糖半斤果從後出僧曰凡誤吞五金者皆可出也<lb/>
救誤吞釣鈎　誤吞釣魚鈎者以其釣絲穿繭口向外<lb/>
更以光滑念珠穿其絲如絫絫然逼入喉中其鈎脱肉<lb/>
為繭所䝉因念珠之路相承拔之即出<lb/>
當歸膏下法　以潤通也或加火麻仁老弱用附子<lb/>
藤黄收膏　黎峒以治癰疽效<lb/>
<pb n="KR3j0160_WYG_005-34a"/>
凍瘡皴　黄蠟胭脂汁塗之<lb/>
取白殭蠶　取直死者曲則藥力不行<lb/>
明龜膠　龜膠多黑用重湯收者通明<lb/>
椅足泥　炕乾之可以生肌<lb/>
收藥例　參宜火烘不宜晒以細辛切碎隔紙收之或<lb/>
炒米一甕而包參於其中枸杞子不宜晒晒則黑宜烘<lb/>
黄蓍畏蟲宜火熏之懷慶牛膝易油宜火煏之收在稻<lb/>
穀中冰片見風則折宜以薄荷封其外蘇恭言以糯米<lb/>
<pb n="KR3j0160_WYG_005-34b"/>
炭相思子貯之則不耗贊寧言以杉木炭養之更良白<lb/>
术易油入甕稻中收收薄荷隔夜破水澆之次日又澆<lb/>
待乾收之則涼<lb/>
末藥法　六一散甘草難碎可濃煎甘草汁入飛過滑<lb/>
石或以米粉漿草碾之而澄出之地黄酒九蒸搗爛以<lb/>
山藥末和為餅再㬥之一碾即末矣然必水煮加酒乃<lb/>
糜必九蒸而九晒以其至隂須陽气也香附子先去皮<lb/>
毛炒之焦熟而後投於水内浸透漉出㬥日中㣲㬥入<lb/>
<pb n="KR3j0160_WYG_005-35a"/>
臼應手而靡兔絲子撚紙條數枚同碾為粉艾葉入白<lb/>
茯苓三片同碾成末雲母不得成粉以燈心同研<lb/>
藥市異形　樟樹相傳淮木通能行气色似沉香有車<lb/>
輻紋川木通色白止通小便偽者蒲萄藤也淮𤣥參色<lb/>
黑川元參色白淮牛膝細長色黄白治女川牛膝大而<lb/>
帶黑色治男皆本艸未載石蓮子以老而沉水者為石<lb/>
今市有一種藤實石蓮子味苦害人廣陳皮以芳烈入<lb/>
腦為佳<lb/>
<pb n="KR3j0160_WYG_005-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　物理小識卷五<lb/>
</p>
<p>
</p>
  </div>
</body>
</text>
</TEI>
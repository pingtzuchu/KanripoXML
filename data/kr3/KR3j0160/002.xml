<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>物理小識卷二</head>
    <p>
<pb n="KR3j0160_WYG_002-1a"/>
欽定四庫全書<lb/>
　物理小識卷二　　　　　明　方以智　撰<lb/>
　　風雷雨暘類<lb/>
風徴　陸機要覽列子云立春歸八荒立秋遊乎風穴<lb/>
風至則草木搖落謂之離合風古呼風之術有之然列<lb/>
子御風亦是寓言括地志云龍兊<hi>音脫</hi>有四風穴洞之深<lb/>
而通氣者類能生風不足竒也凡虛谷囘峽而曲者吹<lb/>
裂笛直聲則風起長嘯之理即與此近余遊雁宕大龍<lb/>
<pb n="KR3j0160_WYG_002-1b"/>
湫壁下老僧云羣拍掌呼風則風起果然按風術墨子<lb/>
云以丁卯日或乙卯日燒三雉羽揚其灰風立至若立<lb/>
止則又燒黒狗皮揚灰風即起萬畢曰焚雉羽可以致<lb/>
風狼糞為烽燧大風不折江㹠入火藥逆風不囘駝知<lb/>
風與猦母事别見陸游曰嶺表有瘴母起時圜黒久而<lb/>
漸廣所謂孟㜑颶母也<hi>智按説文颶當作䫻唐有䫻海道可證</hi>太西曰太<lb/>
平海無颶風滿加剌則無風凡風之暴烈乃峰島土竅<lb/>
激氣而發者也王柏云抱地旋轉而為風此論其槩耳<lb/>
<pb n="KR3j0160_WYG_002-2a"/>
<hi>暄曰凡動即生風張扇之鼓爐也人行長巷衣何以動乎陰陽相驅即有動气連房密室中坐二門間則冷气</hi>
<hi>襲人此與拍掌吹笛可以類推</hi>
風行逺近　大塊噫气為風然孰為之噫王柏曰陽迫<lb/>
陰而出耳春風上升秋風下降夏風横行冬風著土而<lb/>
吼穴此以四時論行法也夫春期何嘗不靡草秋月何<lb/>
嘗不飛筝乎風之高者其來逺風之下者其來近此以<lb/>
高下論逺近也夫豈無一時而高下並至者乎鳴葉者<lb/>
十里嗚條者百里搖大枝者五百里仆大木者千里折<lb/>
<pb n="KR3j0160_WYG_002-2b"/>
大木者五千里此又以大小論逺近也夫搖枝折木亦<lb/>
視陽夾陰之甚不甚發之暴不暴耳狂颷乍起曰風頭<lb/>
豈無近者急而逺者緩乎惟以時之久暫計逺近者為<lb/>
僅得之<hi>暄曰風一日者五千里一日夕萬里二日夕天下半之三日三夕天下盡風然風之行亦有遲</hi>
<hi>疾㣲風飄忽豈無口夕止百十里者乎暄嘗于盱邸午炊得小北風逮夜及新豐則一晚之間僅四五十黒耳</hi>
<hi>不中履曰驗風送帆已費風之力矣朱子曰勁風旋轉  停以天行之疾言之風亦有至疾者何如天行之速</hi>
<hi>耶彼不疾而速者又何物耶气凝為水而下流與气聚而騖之為風自在差别中判</hi>
南北風寒温之異　問千里不同風吹噫一也何以南<lb/>
<pb n="KR3j0160_WYG_002-3a"/>
風温北風寒天學曰風屬于火日為君火地發燥熱横<lb/>
被直騖從日而噓則為南風君火之气與風俱舒故温<lb/>
從日而吸則為北風君火既縮而又吸動地而飄揚之<lb/>
气故寒試觀人口噓气則唇温吸气則唇冷理可類推<lb/>
中國所處日常在南是以有噓吸之異又問東風温潤<lb/>
西風高燥何也曰海气在東故温潤山气在西故高燥<lb/>
又日以東方為來气以西為去气斯其所以異也愚者<lb/>
曰東生西殺南温北寒此常理耳<hi>暄曰火死則吸如閉火于瓶加于人膚而</hi>
<pb n="KR3j0160_WYG_002-3b"/>
<hi>不墜也日君火有死時乎同一气耳鼔之則涼噓之則煖吹之則寒同一噓耳近之則煖逺之則寒日在南故</hi>
<hi>南方為近日北方為逺日日在南故風從南來者恒煖風從北來者恒寒非有噓吸之異也</hi>
雨徴　熊公曰竈突發煙平逺望之亭亭直上晴之候<lb/>
也蜿蜒而起如欲上而不得者雨徴也葢雲將成雨空<lb/>
中气行皆成濕性煙為濕礙不得上升故至宛曲將雨<lb/>
礎潤將雨燈爆理可同觀朝日出光黯淡色倉白者雨<lb/>
徴也日出時雲多破漏日光散射者雨徴也密雲四布<lb/>
牛羊齕草如常者不雨若啖食匆遽似求速飽雨徴也<lb/>
<pb n="KR3j0160_WYG_002-4a"/>
蠅蚋蚤䖟匆遽咂食雨徴也蠉蜎之屬倉皇飛騖雨徴<lb/>
也穴處之蟲羣出于外雨徴也朔日至上弦視月兩角<lb/>
近日一角稍稍豐滿雨徴也日暈白主晴赤主風色如<lb/>
鉛者雨徴也潛老夫曰古人舉之矣京房易飛候曰晦<lb/>
朔弦朢雲漢四塞當雨雲如水牛黒羣羊飛鳥五日雨<lb/>
北斗獨雲必雨如兩人提鼓持桴為暴雨諺云月暈風<lb/>
日暈雨東鱟晴西鱟雨下垂地曰白日幢烏洞返塢主<lb/>
晴光日生兩耳斷風截雨日落胭脂紅無雨亦有風日<lb/>
<pb n="KR3j0160_WYG_002-4b"/>
落雲裏走雨在夜半後月弓多風偃瓦自下河作堰女<lb/>
作橋合羅陣風雨飄魚鱗不雨亦風顛冬斑卻是䕶霜<lb/>
天皆是實徴非數占之例<hi>暄曰月生齒星芒角滿天星搖動天晦若低小星白如欲</hi>
<hi>墜螘蛭封商鷄舞魚浮水面池塘綠泑琴聲不清鼔音不亮日酷無風背心獨熱皆雨徴葢雨者濕气之行故</hi>
<hi>屬濕之像皆應之而日酷背熱則又水生于火變濕之兆也有曰雲如車葢十餘乃陽火之气必暍而落气如</hi>
<hi>煙或青或黒或黄亦陽火之气也雲如魚鱗名曰老鯉斑者必暍于晴候五更忽雨日必晴雨候清晨日出必</hi>
<hi>復而惟先雲而日漸出者晴乃準也重中德曰月令廣義正月首十二日毎旦以瓦瓶秤水  則雨多輕則雨</hi>
<hi>少葢水有潮候月有變遷此亦難決也中通曰當以冬至後數九秤而決之  中履曰雲掩北斗口冇雨此以</hi>
<pb n="KR3j0160_WYG_002-5a"/>
<hi>北陰占之凡所云南耳晴北耳雨南閃千年北閃眼前雲往東雨無蹤雲往西馬濺泥雲往南水漲潭雲往北</hi>
<hi>好曬麥皆以西南東北為斷然又冬夏不同南北之地亦不同如自楚入豫春東北風亦不雨江南北先雷風</hi>
<hi>則不雨桂林毎雨必先起風黔多雨滇多西南風其類未可執一各自有説</hi>
雨異　史載雨粟博物志南陽小都雨榖如麥粟味苦<lb/>
大者如米豆黄赤味如麥食之除心气患此他處吹來<lb/>
者其載雨肉如肋或載雨血則似之而實非也楮記室<lb/>
曰至治元年雨鐵則雷楔隕石之類耳天啟癸亥智隨<lb/>
家君都門書晦雨血以著衣而色赭也<lb/>
<pb n="KR3j0160_WYG_002-5b"/>
祈雨古法　董子言土龍祈雨之事王彦威驗李玘以<lb/>
白蛇醫二甕青衣小兒擊甕致雨之事舊説有泥楓人<lb/>
而環呼蜥蜴者此也成式目蜴與蛇私為親家智按異<lb/>
物志曰魚躍蜥蜴從草中下共浮水上而交葢與龍通<lb/>
气也蛇背傷蜥蜴輒銜草傅之或以口所含雹療之故<lb/>
號蛇醫<hi>一説純黄色</hi>潛山下九井旱殺犬投其中遂大雨<hi>暄曰</hi>
<hi>潭中有龍處投鐵雨立降雨中通曰或取即且燕蛙膏血菵草而投潭中必大風  溢潭而後已一曰龍淵投</hi>
<hi>虎骨龍即起</hi>
<pb n="KR3j0160_WYG_002-6a"/>
雷説　陽在内而欲出故聲朱隱老注邵子書言八種<lb/>
雷本草載霹靂楔治驚失心殺蟧止洩置箱辟蛀陳蘇<lb/>
紹得雷鎚重九斤宋沈括于震木下得雷楔似斧而無<lb/>
孔鬼神幽㣲不可究極愚者曰此亦通理因而曰皆心<lb/>
也皆鬼神也亦冒通耳質測家曰火挾土气而上急廹<lb/>
之際火焚而上附天土成澤而下星隕為石亦非星也<lb/>
時珍言龍口有火光皆非火也燥欝而气旋則為閃光<lb/>
高峰視其下雷雨如漚發非明徴耶燒樹及物陽從直<lb/>
<pb n="KR3j0160_WYG_002-6b"/>
起觸之則焚焚則有焦焦則如墨耳雷書劉恂以黳石<lb/>
當之李肇言雷州多雷秋則伏蟄人掘地食之妄矣此<lb/>
自雷州近陽土中生物如封之類<hi>暄曰雷乃太陽之气升于雲中為陰气所</hi>
<hi>東陽气屬火雲气屬水以水淬火與相激争故發為震撼而觸之者碎以其陽气故春生秋㓕北方寒有無雷</hi>
<hi>之國南方熱有無日不雷之境也或云雷有如鳥如豕如猴諸異相能殺人此乃陽气所生之物乘陽而出故</hi>
<hi>渾身屬火猶水中生鯨鰐能殺人人亦得以制之耳有時夾于樹中鋸而後拔有時入于人室不能遽出有時</hi>
<hi>伏地如彘掘之可食楊道和鉏折其肱趙陁將與之相格雷州民揮刀踣之血流于地服正遇之魚佩羭次之</hi>
<hi>羽半石之草皆得以郤之遺楔如斧固煙與火土結成者也觸人作字則煙暈汗流黒晰相間者也曾見三丈</hi>
<pb n="KR3j0160_WYG_002-7a"/>
<hi>之内發無彈之藥銃中人人為火气衝仆其面黒汗成文不可推耶至于附气靈應神之格思不可度思兹且</hi>
<hi>窮質測耳</hi>
雹　史載雹毀瓦如拳如雞卵三出成獸徐鉉稽神錄<lb/>
言雹與樓等嘉靖戊戌呉城雹開眼西山雹如斗天啟<lb/>
甲子雹如人眼凡雹治狂熱正醬味然無病吞之則疫<lb/>
元光元年七月雹董仲舒答鮑敞曰雹陰脅陽也气上<lb/>
薄為雨下薄為霧風其噫也雲其气也雷其相擊之聲<lb/>
電其光也二气初蒸攢聚相合風多合速雨大而疎風<lb/>
<pb n="KR3j0160_WYG_002-7b"/>
多合遲雨細而密寒月則雨凝于上體因風相襲成雪<lb/>
寒有高下陰气暴上雨則凝結成雹焉霰之流也敞曰<lb/>
四月無陰十月無陽何以明不孤立耶董曰所資一气<lb/>
也猶一鼎水未加火純陰也加火極熱純陽也純陽無<lb/>
陰息火水寒則更陰矣純陰無陽加火水熱則更陽矣<lb/>
葶藶死于夏欵冬華于寒水有温泉火有凉燄陰非無<lb/>
陽陽非無陰也曰冬雨煖夏雨凉何也曰冬气多寒陽<lb/>
气多上躋故人得其煖而上蒸成雪矣夏气多煖陰气<lb/>
<pb n="KR3j0160_WYG_002-8a"/>
自下升故人得其凉而上蒸成雨矣愚者曰漢初董子<lb/>
早精此理故載之今以三際質測急切成就抱气在中<lb/>
故雹常具竅<lb/>
霜雪　霜前冷者陰气在先露遇陰逼而為霜故先冷<lb/>
也雪後寒者陽气在先水逼陽死而成雪故後寒也雪<lb/>
花六出者圜一圍六同體相依直輳即離平輳即合此<lb/>
亦空中旋气使然也<hi>露為夜候之常故空冷而成霜先煖而起同雲變北風而成雪春五</hi>
<hi>出以煖而稍化耳</hi>
<pb n="KR3j0160_WYG_002-8b"/>
天漢　以逺鏡細測天漢皆細星如郎位鬼尸之類靈<lb/>
憲注曰水精為天河謂星為水之精也周易時論曰河<lb/>
漢同坤艮之維今按之周輪金魚海鳥與井參之間箕<lb/>
尾之間相接矣黄帝素問以戊巳望黔天之气而表五<lb/>
運葢其指也㣲哉<lb/>
凍成花鳥草木之形　嘗見紀載河凍有魚龍花草形<lb/>
或在屋瓦上有之類以為祥異格致草曰崇禎壬申臈<lb/>
月余樓簷瓦凍為花草獅鳳之形嘆曰蜃气象樓臺廣<lb/>
<pb n="KR3j0160_WYG_002-9a"/>
野气成宫闕是凍亦偶然合之如雨豆雨麥偶象豆麥<lb/>
耳松蟲之毛象松柑蟲之色象柑濕熱所蒸頃刻漫山<lb/>
布嶺耳日口鼻腸胃畢具可以通觀又如落星為石象<lb/>
狗首便曰天狗不知是火吸土气或至火際一經鎔煉<lb/>
如陶土成甎故初落熱不可摩又見星石久藏變小亦<lb/>
緣火初煉土急切成質苞含有气久則气消而質自斂<lb/>
雹竅亦然雪霜霧露之後㣲風飄漾往往成紋耳愚曰<lb/>
光气與形象互成既有形象必有所肖何足怪乎<hi>暄曰廣昌</hi>
<pb n="KR3j0160_WYG_002-9b"/>
<hi>劉季夫丁丑春雪凌數日殿門貼梅花瓦覆蓮花野老曰豐兆也葢雪凍則土堅蝗絶而芒種時有雨耳</hi>
虹霓　老父為南璽卿時夜無月而見斜暈如虹范質<lb/>
公大司馬問其故老父曰天地體圜日光又圜故凡暈<lb/>
光無不圜者特斜見于地上則橋起半規耳陸農師噀<lb/>
日徴之是也夜見者空中别迸火光如春秋恒星不見<lb/>
之類其光穿地則為五色暈矣范公問其占曰以端幾<lb/>
類應而言為陰勝陽或曰淫徴何也曰因古有虹為淫<lb/>
气之説也方士于東海見虹處掘地得紅蟲為媚藥亦<lb/>
<pb n="KR3j0160_WYG_002-10a"/>
取其類應耳<lb/>
彗　滿空皆火近天極熱如窑中無光投物則發光耳<lb/>
此皆地气迸上帶物入此熱際而火光迸射其久者气<lb/>
結厚大隨輪天轉去地尚近非列宿之天也占為掃舊<lb/>
布新亦以類應言也大風雨則解萬歴戊午彗射紫微<lb/>
謂之蚩尤旗<hi>舊説天使天暉天雁天保祥也地鴈梁星醟頭天狗妖也爾雅曰犳約質測之皆空</hi>
<hi>中火迸大則芒彗耳</hi>
黒子　日中黒子葢恒有之或見或不見太白有二黒<lb/>
<pb n="KR3j0160_WYG_002-10b"/>
子填星有四黒子旋轉其上其暈而為黒子者則光所<lb/>
盪也其以占言者亦以人心觸幾而以時日斷也左藏<lb/>
一言于夕陽時見滿天黒子囘首向池中觀之最明飛<lb/>
動不一踰數刻而散<hi>中通日金水二星附日為輪正在日下則為黒子其大小相鬬則光</hi>
<hi>暈盪出者也滿天黒子乃陽光忽㣲其星現為黒影入水气盪故飛動不定耳</hi>
已疾諸火　炙艾火者宜用陽燧火珠承日取太陽真<lb/>
火其次則鑽槐取火為良若急卒難備即用真麻油燈<lb/>
或蠟燭火以艾莖燒㸃炙瘡不痛金石之火烈于草木<lb/>
<pb n="KR3j0160_WYG_002-11a"/>
之火是矣八木者松火難瘥柏火傷神多汗桑火傷肌<lb/>
肉柘火傷气脈棗火傷肉吐血橘火傷榮衛經絡榆火<lb/>
傷骨失志竹火傷筋損目也梁書載武帝時有沙門從<lb/>
北齊齎赤火來其火赤于常火而小云以療疾貴賤争<lb/>
取之炙至七炷多得其驗吳興楊道慶虛疾二十年炙<lb/>
之即瘥咸稱聖火外紀云納波里有火山百洞入洞皆<lb/>
以療疾<lb/>
死性之火　炭者火閉气而死者也無生性故葬用之<lb/>
<pb n="KR3j0160_WYG_002-11b"/>
麩炭灰斷蟻路可驗也冬夏二至前以土炭垂兩端陰<lb/>
气至則土重陽气至則炭重収茶于瓶麩炭置上濕气<lb/>
不入墨膠硯滑麩炭可以磨之本草焙炙用麩炭者取<lb/>
易息而力和也觀礁之毒可知火各有性鏡源曰麩炭<lb/>
啞肺而釜底煤能消火<hi>暄曰釜底煤能収暑熱猶油餅能食油膩油膩出于餅見油膩</hi>
<hi>則収以其枯也煤為火之窟宅見火則収以其死也麩炭亦然彼附子參茋過炮無補冇損亦可知也  中履</hi>
<hi>曰煎油鍋有時忽燃若入滴水與投菜物則其熖愈張惟以鍋葢葢之則息亦閉火之理也</hi>
貯火油與滅火法　宋康譽之昨夢錄曰高麗之東出<lb/>
<pb n="KR3j0160_WYG_002-12a"/>
猛火油盛夏日力烘石極熱則出液他物遇之則為火<lb/>
惟真琉璃器可貯之西北防城庫掘池蓄猛火油不閲<lb/>
月池土皆赤黃又别為池而徙馬潛草曰南番泥油水<lb/>
不能滅乾泥龜灰可撲四川井油見水愈熾周顯德中<lb/>
越裳獻猛火油三佛齊獻火油皆同一類愚者曰水中<lb/>
生火所以水不能滅惟細土可以熄之物理所曰火發<lb/>
房屋可投雞鴨卵及大泥團石碑衙扁撲之亦止其畜<lb/>
水激輪飛注者上也種鳳尾蕉辟火愚者見屋焚蕉枯<lb/>
<pb n="KR3j0160_WYG_002-12b"/>
者多矣種成高大可殺火勢亦火龜山雞禳火義耶<hi>火蕉</hi>
<hi>受火釘理収火气耳燎原則傷隆慶張祉投碑息火</hi>
石竹火　破石以鋼䥥刮之則火星出紙煤承之即燃<lb/>
取火于竹以乾竹破之布紙灰而竹瓦覆上竹穿一孔<lb/>
更以竹刀往來切其孔上三四囘煙起矣十餘囘火落<lb/>
孔中紙灰已紅石火烈竹火易取常用無毒<lb/>
續火　杉炭麻楷草紙易燃留火則棗蠟類也馬觀載<lb/>
暹邏有打魔香乃樹脂遇火即燃以塗舟水不能入外<lb/>
<pb n="KR3j0160_WYG_002-13a"/>
紀渤泥在赤道下片腦極佳以之燃火雖沉水中其火<lb/>
不滅直焚至盡<lb/>
火異　青布衣大紅西洋布及人身之衣气盛者皆能<lb/>
出火都卭三餘贅筆曰吳綾出火工家多以脂發光人<lb/>
服之手摩蒸鬰宜發光也劉乾監居庸草塲火從中起<lb/>
以前積時冬有泥雪堆疊蒸鬰故發火老樹出煙以至<lb/>
雷火依之而起者亦以根枯气通陽气從下至也晉惠<lb/>
羊后出火女子積思發火焚身則人身心有火鰉魚石<lb/>
<pb n="KR3j0160_WYG_002-13b"/>
首魚樟腦獺髓能水中出火石灰油紙釀酒皆有出火<lb/>
之理唐西域所貢火玉即登真隐訣云江州高安縣之<lb/>
燃石也以水澆之並可燒香以鼎炊物可熟置之則冷<lb/>
蘇頌曰密州九仙山有火玉擊之内有火南中志母斂<lb/>
縣有剛火又古石山有石鑛火燒之成流支鐵甚剛孫<lb/>
水入馬湖處有絮石火燒成剛鐵又一種也阿耆㜑池<lb/>
在泥㜑國吐蕃西其池周二十餘歩以物投之即生煙<lb/>
燄縣<graphic n="KR1690" url="https://raw.githubusercontent.com/kanripo/KR-Gaiji/master/images/KR1690.png" mimeType="image/png"/>炊之須臾即燃煻煨池在遼東北有太宗烽火<lb/>
<pb n="KR3j0160_WYG_002-14a"/>
臺五里間有火穴名煻煨池夜明如晝或有物去池三<lb/>
十歩無巨細脅入池中物類志引作煨煻池按藏經言<lb/>
火城中煻煨可證當時語格落蘭得之地多火砌磚石<lb/>
而居之仍作溝以通火熱物即蜀中火井可證也雷火<lb/>
所及金石鎖鎔而漆器不壊王虛舟物理所曰雷火焚<lb/>
砂石佛火焚金鐵于他物無損存中曰雷火鎔寶劔而<lb/>
銷不斷莊綽守南雄大雷破樹而福惠寺普賢像亦裂<lb/>
獅子金飾與像面悉消釋而其餘采色如故<hi>暄曰可知無物不有</hi>
<pb n="KR3j0160_WYG_002-14b"/>
<hi>火性觸之摩之積之而發然陽火尅陰陰火尅陽類有不同耳  中履曰唐劉餗曰江寧有晉長明燈青而不</hi>
<hi>熱則寒火類矣正與赤火對燒酒染青衣可㸃之以送客而衣無傷</hi>
陰火潛燃　徐兢記自四明之高麗黒洋夜火熠熠李<lb/>
元陽記西洱冬夜起風水面火高數丈洱水醎自分水<lb/>
崖下河魚不入與海同故也曾弗人曰吕宋客言船上<lb/>
夜以淡水茶潑海則見火起小西洋一處海火夜盛持<lb/>
器汲起滿器皆火光滴入掌中光亦瑩然可玩<lb/>
野火塔光　格致草載西言火在地上皕物則明春夏<lb/>
<pb n="KR3j0160_WYG_002-15a"/>
之夜多野火人稱為鬼燐而從深山大谷見者曰佛燈<lb/>
聖燈云夫野血化為燐腐草化為螢具以气質滲漉土<lb/>
上為風雨日露所滋照其質雖化其气尚在故或為螢<lb/>
或為燐春夏間地气上升火隨地出然得風日疏㪚使<lb/>
其上歸晶宇下歸地中則不作光怪惟久雨乍晴上下<lb/>
皆有冷气致火不能散去横騖地上偶逢膏膩之气則<lb/>
燃而成光或牛馬人畜血濺之處膏膩稍重光遂轉大<lb/>
一等鬼火燄幽數㸃聯珠人逐之則退人去又復依人<lb/>
<pb n="KR3j0160_WYG_002-15b"/>
者理亦膩气所致體質輕㣲人行衣衫動處皆有㣲風<lb/>
逐之則風噓故退反則風吸故復依人一等在墳墓上<lb/>
出入又或在荒壇冷廟遞相傳走葢墳墓有尸气之膏<lb/>
膩壇廟有燈燭牲血之膏膩也至于地火燒禾更當觸<lb/>
類此必久雨乍晴當夏而冷乃有之田面既有濕气又<lb/>
有陰冷气在空中當夏火气不能疏越逼入禾苖如腐<lb/>
草延燒農家急放田水令乾乃可免葢水乾則下面冷<lb/>
气減火气疏越不至燒禾葉理也故軍中刀鎗上火起<lb/>
<pb n="KR3j0160_WYG_002-16a"/>
其理亦與野血同又曰塔放光者地中真火以上騰為<lb/>
本性而壅閼和合于土上故蒸為温气發育萬物風雷<lb/>
雲雨霜電虹霓無之而非是者上騰之性每依直物而<lb/>
起偶此塔有藴膩凝滯之气相觸則附麗發光與野燐<lb/>
同理試觀乎雷亦火也每依牆杆棟楹有披擊出聲而<lb/>
上者可觸類也王虛舟物理所曰峨眉五臺佛燈偶飛<lb/>
近人手搏之皆樹葉非其證乎佛充滿于法界謂之佛<lb/>
燈固宜人身有光特不槩見其異者亦有壩上龍文五<lb/>
<pb n="KR3j0160_WYG_002-16b"/>
采之類彼菩薩佛像頭上每作一圜光非無故也石首<lb/>
魚仙人杖白茅根桃膠皆夜或放光<hi>暄曰太陽之气為濕所鬰則生光故</hi>
<hi>附于物朽木腐草螢蟲生之附于水海澨江湖田澤生之附于气則為野火陰火或聚或散與雷火同理不必</hi>
<hi>脂膏血濺也若必脂血則廬杭之野燈常萬炬海中以杖擊之其光煠然臨卭火井及薄火洲萬年如是何故</hi>
<hi>也哉</hi>
空中取火法　爾雅艾氷臺郭注邢疏未嘗言取火之<lb/>
事陸農師乃引博物志云削氷令圜舉而向日以艾承<lb/>
其影則得火故名氷臺敝座師楊用賓曰凹者光交在<lb/>
<pb n="KR3j0160_WYG_002-17a"/>
前凸者光交在後然則琉璃有火齊之名亦以其光取<lb/>
火也若以燒料作火圜珠以紙艾等承其後即可得火<lb/>
西齊里亞有巧師名幾墨得曾鑄巨鏡以燧取而燃艘<lb/>
<hi>中通曰火本無形藉物發光或兩物相擊而出或兩光相照而生無處非火但不見耳如鐵擊石竹擊木舟擊</hi>
<hi>水皆有火出物透明者毋論水晶琉璃琥珀陽燧氷臺凡物圓形皆能取火日射物中物中必有一日日本圓</hi>
<hi>體遇圓物則光聚内外相照光必相交凹交于前凸交于後故于交際得火也</hi>
改火　王劭曰炭柴草木煎煮气别則改火去疾可推<lb/>
唐重寒食司爟法存春以乾榆鑽乾柳四時一例魏子<lb/>
<pb n="KR3j0160_WYG_002-17b"/>
才醫痰有驗吾桐趙公釴曰勞薪可識青赤分殊何為<lb/>
不信<lb/>
　　地類<lb/>
陽气生地脈　多埋石硫者其地煖泓禪師告張説造<lb/>
地法可類推之愚者曰地中火气行遇濕凝石即成地<lb/>
脈物惡冷而向煖屋北有高牆則人煖而气旺气旺則<lb/>
外不受侵以雄黄椒封壁足以逺濕乘生气審藏聚即<lb/>
此意因而嘆曰生我之骨月能蔭後世子孫人信之矣<lb/>
<pb n="KR3j0160_WYG_002-18a"/>
然則此心陽明之神能自蔭其後世何反不信耶<hi>暄曰葬家</hi>
<hi>棺多置硫則气煖骸久蟲蟻不生屋北牆煖在赤道之北則然若病疫傷暑又當穴牖矣</hi>
水患説　人以水生以火死葢以水火交而生以水火<lb/>
濟而養以水下流火上炎而死也天地開時初有水荒<lb/>
天地壊時火急生風而吹壊矣一元中之一會其始亦<lb/>
有水厄太西言洪水時亞你墨尼亞為甚猛雨四旬地<lb/>
面全沒止遺諾戹數人考其時當帝嚳之八年壬辰云<lb/>
中國洪水在堯時是一徴也林孟鳴考堯時水患有十<lb/>
<pb n="KR3j0160_WYG_002-18b"/>
七年揭静叔考有一百五十八年引竹書堯十九年命<lb/>
共工治河六十一年命崇伯鯀治河六十九年黜鯀七<lb/>
十年錫虞舜之命七十五年司空禹治河八十六年司<lb/>
空入覲是則先用共工治水次用鯀皆以堤水無功而<lb/>
導之成功者實終于舜攝之己巳嵗也舜歴試後乃使<lb/>
治河書所謂納于大麓孟子所謂舉舜而敷治焉史記<lb/>
堯使舜入山林川澤暴風雷雨帝行不迷蘇氏曰洪水<lb/>
為害堯使舜入山林相視原隰正與尚書孟氏之言合<lb/>
<pb n="KR3j0160_WYG_002-19a"/>
而孔叢桓譚乃改大麓為大錄張萱以為壇會諸侯徒<lb/>
爾紛紛不知舜實治水也益烈山澤水气盛火气㣲故<lb/>
用烈刋木便相視亦用烈國語共工從鯀四岳從禹䟽<lb/>
川導滯史記殷世家契長佐治水有功然則禹之治水<lb/>
益佐之岳與契又佐之矣國語太子晉云共工墮高堙<lb/>
卑以禍天下皇天弗福共工用滅有崇伯鯀稱遂共工<lb/>
之過堯用殛之羽山虞書曰静言庸違象恭滔天言水<lb/>
不治也愚者曰古時水患甚久當營巢時亦有甚不甚<lb/>
<pb n="KR3j0160_WYG_002-19b"/>
史書頗簡今合觀之瞭然矣治水之法隄遏最下導之<lb/>
為上孔子贊禹曰卑宫室而盡力乎溝洫溝洫即治水<lb/>
之上策也何待賈讓畫三説耶張江陵居正在政府集<lb/>
門下談治河刑曹商為正獨無言公問之商曰河不可<lb/>
治江陵黙然以為得遂遷御史愚者笑曰闗並謂禹治<lb/>
水時空平原東郡以為積瀦以入東北海其勢易馮逡<lb/>
欲濬屯氏賈讓欲徙冀民皆因而導之之意也然有説<lb/>
焉以安堵之郡邑讓河今可行乎人各䕶其土著誰肯<lb/>
<pb n="KR3j0160_WYG_002-20a"/>
無亊而徙其田宅耶是與羊謀其羞神禹所不能行也<lb/>
縣官嵗費數百萬徒潰中飽不如巳之聽其決後乃下<lb/>
哀惻之詔為之移措安置當委之河者竟委之旁分浸<lb/>
淀者旁分之豈不永逺安瀾乎哉是在明君哲相不言<lb/>
而黙運耳<lb/>
水忽清忽變　菽園曰渝水明耀浮光上燭次早視之<lb/>
宛如豆汁踰三日始澄清則火气忽從此騰出如將雨<lb/>
而池面變也黃河之忽清或以為有神物澄之其實乃<lb/>
<pb n="KR3j0160_WYG_002-20b"/>
地中之清泉瀵出而清也建炎己卯清波門竹園湧血<lb/>
成池乃水濁赤似血耳論其理亦熱蒸所致火气溽發<lb/>
如麯之漚紅也<lb/>
弱水死海　弱水不載物乃气下旋急吸也死海不受<lb/>
物以汁厚上衝气急也外紀曰度爾格内有國曰亞刺<lb/>
比亞有一海長四百里水鹹性凝不生波浪常湧大塊<lb/>
如松脂不能沉物不生水族名曰死海<lb/>
地生毛　齊世家謠曰視地上生毛晉志咸康初年及<lb/>
<pb n="KR3j0160_WYG_002-21a"/>
太元二年十四年地皆生毛京房孫盛皆曰人勞也宋<lb/>
紹興三年八月浙右地震生白毛韌不可斷王振之時<lb/>
紹興府山移平地地動白毛遍生此乃地中之气因垀<lb/>
衝破故陰濕生芒如毛其韌者其气蒸急而堅也如菌<lb/>
之出有脆者有堅如芝者<lb/>
水行洊勢　習坎言洊至佛言滴滴相續而成水浸在<lb/>
下流然有江漢漲浸月餘而金陵淮吳不浸者可知其<lb/>
洊矣至于流迅而激引之則水不自知其上下惟其閉<lb/>
<pb n="KR3j0160_WYG_002-21b"/>
于筒内而有出路耳閉于地中吸上山頂更何疑焉<hi>暄曰</hi>
<hi>物空浮疾水湧水遲故外浮者恒倍于内中流者恒迅于邊流行之水力于停貯之水湍激之水力于流行之</hi>
<hi>水</hi>
水鬭水立水斷地湧色變之異　左傳魯襄公時洛榖<lb/>
鬭紹興中田水直行平地數尺程氏井溢二水相鬭徐<lb/>
禎卿異林云𢎞治戊午蘇杭湖池水忽騰沸高三尺久<lb/>
乃復張元長言東西洞庭相鬭气湧水波千里喊沸而<lb/>
濱湖一館中硯池亦應之其水陡然立起楊大權言萬<lb/>
<pb n="KR3j0160_WYG_002-22a"/>
厯壬午七月大風雨楊扇湖水東吼壁立如城垣湖西<lb/>
頓涸居人亂走其上得古器古錢甚多久之風止湖水<lb/>
汩汩而下無倒瀉狀愚者曰老父記萬厯戊午馬湖青<lb/>
羊二江合湧逆上岷江水立數十丈周勒卣言花瓶水<lb/>
溢其井亦溢葢气起相應也<hi>金罍子言正德壬申海溢城邑水湧二丈歐宗衡曰</hi>
<hi>萬厯丙辰端午贑河驟漲千里城舍淹沒魏冰叔言寧都蓮山頂佛座下有泉眼雷雨則溢出甘健亝言南豐</hi>
<hi>軍山頂泉溢為嵗祥方中徳曰京房言井溢道人死耿恭得泉為忠感然泉溢出乃常理也交桂水下肇慶常</hi>
<hi>浸己丑五月金陵以下海嘯水湧十餘日若蛟起壊村舍更不足異矣  戴移孝云揚子江曽斷流一時許沈</hi>
<pb n="KR3j0160_WYG_002-22b"/>
<hi>天士云甲午年寡婦磯下有渡船過江見江中心乾到底久而後合中通曰此或江驅洲沙擁起繼則推去耳</hi>
<hi>而暄曰水乃陰類故月臨潮起適有陰气與月類者聚  葢水上則水湧立聚而居二水中則水交馳相遇即</hi>
<hi>鬬气抱迴環則立如城垣气從地内鬰發則水自瀑起气從江心衝出則水或斷或分第气有陰陽攝者陰而</hi>
<hi>衝者陽耳壬寅七月新城鄉忽從地湧出崩山凡數十里紅黄如脂公剡言癸卯九月江漢水漲自楚達金陵</hi>
<hi>始至色黒如醬浸三旬退</hi>
潮汐　山海經以潮汐為海鰌之出入藏經以為神龍<lb/>
之變化葛洪以為天河激湧金樓子以為鯨謬矣博物<lb/>
志云潮繫日月若鼎之沸元耿伯宣謂方儀之運大水<lb/>
<pb n="KR3j0160_WYG_002-23a"/>
承之气有升降地有浮沉而潮汐生焉皆臆言之也至<lb/>
元吳彦夀答起崖書謂月與水陰類相應張封演曰月<lb/>
周天而潮應古洲曰朔後三日明出而潮壯望後三日<lb/>
魄見而汐湧每嵗仲春月落水生而汐㣲仲秋月明水<lb/>
落而潮倍減于大寒極陰而凝弱于大暑畏陽而縮陰<lb/>
陽消長不失其時故曰潮信即潮汛也每月十三二十<lb/>
七日曰水起是為大汛各七日初五二十日曰下岸是<lb/>
為小汛亦各七日久晴雖大汛亦不長凡潮生則水長<lb/>
<pb n="KR3j0160_WYG_002-23b"/>
但期至有逺近鎮江至大海五百里十八日辰時潮至<lb/>
浙江至海三百里則十八日丑時至潮之大小隨月月<lb/>
高潮小月低潮大瓊館志江浙欽亷之潮皆有定候半<lb/>
月東流半月西流潮之大小隨長短星不繫月之盛衰<lb/>
明州潮月加子午則長朱子曰余襄公言潮汐甚詳王<lb/>
清臣揮麈錄曰浙海門有赭山龕山溢于沙潬故猛而<lb/>
為濤非徒狹也邵子曰海潮者地之喘息也所以應月<lb/>
者從其類也徐明叔傳墨卿高麗錄與姚寛耐得翁就<lb/>
<pb n="KR3j0160_WYG_002-24a"/>
日錄皆主元气呼吸之説但謂地浮水上則陋矣朱隱<lb/>
老言月麗卯酉則潮應乎東西月麗子午則應乎南北<lb/>
采珠者入海底間遇潮則水湧而下虛焉潮高十丈下<lb/>
所虛亦十丈以水則虛以气則實采珠者中其气輙病<lb/>
地之喘息寓息于風生气也寓潮于水死气也太西曰<lb/>
月為陰精與水同物凡濕潤陰寒皆月主之既為同物<lb/>
勢當相就如呼吸然潮長之時江河以及盆盎無處不<lb/>
長長則气入水為之輕潮降气出水復故重今人以瓶<lb/>
<pb n="KR3j0160_WYG_002-24b"/>
盛水每日權之輕重不等亦此故耳獨小水之處升降<lb/>
甚㣲人所不覺也水族之物皆望盈晦縮故月虛而魚<lb/>
腦减月滿而蛤蚌實也草木資潤無不應月月滿气滋<lb/>
月虛气燥故上弦以後下弦以前不宜伐竹木為材易<lb/>
蠧生气在中也張僧鑒潯陽記雞籠山湧泉如潮朔朢<lb/>
尤大番禺雜記早潮下晚潮上兩水相合曰沓潮而潮<lb/>
亦有異者暖姝由筆曰廣東海一潮韶州有雌雄泉兩<lb/>
潮柳州昔相嶺西麓下有潮井廣百畞一日三湧三落<lb/>
<pb n="KR3j0160_WYG_002-25a"/>
張佳𦙍記滇大華山泉曰聖泉一名海眼應子午卯酉<lb/>
而潮曰三潮者夜不見也外紀戹敺白亞海潮一日七<lb/>
次元中記貴州城外有漏汋一日百盈百涸應刻漏或<lb/>
云五十盈五十渴安寧州有潮泉一日三溢三蘸連州<lb/>
水下流有斟泉一日十溢十渴尤異者輿地志移風縣<lb/>
有湖雞鳴長旦清如吹角每鳴應潮至䖍州濓泉旁數<lb/>
里有泉日三潮崇禎後不復至楊穆西野雜記錢塘江<lb/>
隣海口有子午潮不爽諺云潮過夷亭出狀元宋末過<lb/>
<pb n="KR3j0160_WYG_002-25b"/>
之果出衛徑自嘉靖甲午以來不惟不過夷亭錢塘江<lb/>
邊或旬日不至時人謂之凍死潮宋末潮不至亦可知<lb/>
矣愚者曰人日夜五十營萬三千五百息一呼一吸脈<lb/>
且四至水當火烹百沸百止亦气之上下也潮之應月<lb/>
月行有南北陸地異或不同耳<hi>暄曰月為水精以月主潮者是也月之所臨則</hi>
<hi>潮气為正攝月之對衝潮亦起為反攝月之气從前順虛至對衝而極極而不能前則聚聚則盈故月之所在</hi>
<hi>為一月月气所聚又一月也月與水如磁之吸鍼珀之拾芥月遶地而行潮亦遶地而行月行天一周潮循地</hi>
<hi>一周是天地内無地不潮無刻不潮也然气不入則水不起故地之呼吸尾閭泉源之轉變亦由是而起矣星</hi>
<pb n="KR3j0160_WYG_002-26a"/>
<hi>亦與月類夏日無月之夜星辰白粲則地气升而為露草尾皆有露珠亦潮也而必以月為應者則月之气大</hi>
<hi>耳或云伐黄楊于無星之夜為枕不裂取其體本燥也所異者地有南北月有高下或空際為陽气所隔或地</hi>
<hi>中冇關塞而他徙故有不至气行于大處則一躍而至行于末處逺處必連躍而後至而撇水碗者其此一撇</hi>
<hi>之力瓦浮水面始則大躍繼則連躍以行逺而鋭盡也至哉吾宓山師之以<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>言潮也</hi>
水圜　金㓜孜北征記永樂征布尼雅實哩至濶海灣逺<lb/>
望之其水中高如山近處若極卑白浪隱隱自高而下<lb/>
周千餘里幹雍臚朐七河注其中賜名元㝠池<hi>暄曰地形圜水</hi>
<hi>附于地者亦當圜凡江湖以及盆盎之水無不中高特人不覺耳</hi>
<pb n="KR3j0160_WYG_002-26b"/>
沸珠泉　南城上塘寗氏田中有小池一泓泉自沙中<lb/>
滚出數百線直上胡文穆廣言坪下有沸珠泉愚按濟<lb/>
南金線泉亦然爾雅曰瀵大出尾下如濟南趵突泉河<lb/>
源星宿海同類沸珠金線則其細者也遼外有濆沙泉<lb/>
山下出泉　金生水者金石同出于土金丱亦石也石<lb/>
乃土骨生水山脈隆起者陰行陽長堅則為石耳<hi>暄曰山出</hi>
<hi>泉乃石生水如人身之骨節必通髓路也華中履曰南方泉多如匡廬絶頂皆冇泉北如太行太  必山腰以</hi>
<hi>下乃有泉井則有十丈始得泉者</hi>
<pb n="KR3j0160_WYG_002-27a"/>
水味不同　江水定清可比恵泉者以其淡也梧州冰<lb/>
井水與恵泉同味梅雨水雪水味輕東坡云天落水炊<lb/>
飯白米紅紅米白<hi>詳前水論</hi>
烹水法　北水重于南水泉水重于江河水宜多一沸<lb/>
則養人<hi>中德曰凡烹苦泉數沸澄之再烹則味甘水烹沸以溪中沫為末投之沸即止</hi>
貯水洗水法　盛泉水宜載其小石一二甕須置陰庭<lb/>
覆以沙石使承星露則英華不散羅廩曰梅水後不堪<lb/>
飲大甕滿貯乘熱投伏龍肝一塊收泉水壊燒炭投之<lb/>
<pb n="KR3j0160_WYG_002-27b"/>
即如故<hi>楫曰有洗水法泉水壊汲江河水攪而洗之久澄泉重自歸下江河水自浮上先依原水之高</hi>
<hi>下竅甕至此洩之所存水倍甘于初</hi>
澄水　贊寧云阿膠澄濁不獨補血也東阿井濟水所<lb/>
瀵煎黒衛子皮成以色錄易碎者為佳凡水汚濁不堪<lb/>
投少許于中即清尋常定水白礬赤豆杏仁雄黃石膏<lb/>
皆可若池水渾濁以瓶入糞札之以箬投水即清又池<lb/>
中置牛骨則水不涸<lb/>
試井　凡家井閉气秋夏中之殺人先以雞毛投之直<lb/>
<pb n="KR3j0160_WYG_002-28a"/>
下無毒迴舞而下不可犯當以醋數斗澆之方可入凡<lb/>
井水沸溢不可飲于三十歩内取青石一塊投之即止<lb/>
又平明望气所出掘之得泉或以燈懸坎中亦辨水气<lb/>
地中多空隙有風射掘者當之病<hi>暄曰此與潮下气毒同為一類今葬家及</hi>
<hi>修築動土犯之或病或死亦此故耳惟常治者乃不畏</hi>
水能駐顔　龍魚河圖曰北海𤣥洲有𤣥澗水如蜜味<lb/>
服之長生亞墨利加女子島旁有島出異泉以日未出<lb/>
時汲之浴面百遭老者復如童子綠珠井在廣西博白<lb/>
<pb n="KR3j0160_WYG_002-28b"/>
縣雙角山下生女汲此水洗之則艶臨川銅山二泉一<lb/>
沸一寒五峰山下者能潤人顔<hi>中通曰水煖者潤顔長生洗艶溢語耳</hi>
水益气已疾　金門記云端午午時有雨急伐竹竿中<lb/>
必有神水瀝取化痰定驚可以起死此猶八月取露研<lb/>
砂以墨㸃之曰天炙也集元方用秋後霜治瘧吕氏書<lb/>
以乾薑于霜時使受之梅雨水滅瘢入醬易熟而不可<lb/>
造酒醋扁鵲飲上池即半天河水也雨也今綱目必以<lb/>
樹臼中水當之乎其以治瘟正取其意華佗傳以冷水<lb/>
<pb n="KR3j0160_WYG_002-29a"/>
灌八十气乃蒸出囂囂乃火温牀卧而冷汗出粉㨟之<lb/>
遂愈徐嗣伯以冷水澆房伯玉百斛背上彭彭有气葢<lb/>
火鬰則發發不極不反冬月平旦陽气在内故冷極則<lb/>
發熱徐顯載葛乾孫可久治一傷寒不得汗發狂循河<lb/>
走可久捽置水中良久出之褁以重蠒得汗解亦此法<lb/>
也人不能用此法者未詳其理耳邊外熟夷每病則牽<lb/>
人水邊以桶水潑之即此意<lb/>
治水開支河　徐有貞張秋治水或謂當濬一大溝或<lb/>
<pb n="KR3j0160_WYG_002-29b"/>
謂多開支河乃以一甕竅方寸者一又以一甕竅之方<lb/>
分者十並實水發竅竅十者先竭<hi>暄曰方寸一當方分百十先竭利于大溝</hi>
<hi>十餘倍矣</hi>
水激成瀑法　唐書拂菻當暑激水上屋溜簷取涼李<lb/>
文達公賜遊西苑記西南小山殿倚之有洞洞上石巖<lb/>
橫列密孔泉出迸流而下曰水簾其淙散激射飛薄濺<lb/>
灑最為可玩周密言乾淳中納涼在翠寒堂層巒寒瀑<lb/>
飛空下注大池皆激引者艾儒畧言多勒多城在山上<lb/>
<pb n="KR3j0160_WYG_002-30a"/>
作一器盤水直至山城延平有水老為一城人視水入<lb/>
廚管朽頻易開則水至塞則水止<hi>崇禎壬午召大臣内苑蔣八公記涵碧亭</hi>
<hi>傍激水為水碓</hi>
過漩法　水之流緩則直急則曲韋莊峽程記言急流<lb/>
有濆有漩緩棹隨漩乃得出不與水争争則舟埋水矣<lb/>
佛經有云海中漩者謂之漩澓海牓人云用蘆蓆稿鋪<lb/>
之物投漩漩即緩可出若歸墟大漩寛數百里者或云<lb/>
不可聞聲聞聲則舩不可救外紀諳戹利亞有海窖潮<lb/>
<pb n="KR3j0160_WYG_002-30b"/>
盛時窖吸其水而永不盈潮退即噴水如山高當吸水<lb/>
時人立其側衣一沾水人即被吸蘇州崑山有商洋潭<lb/>
亦漩也舟忌過此<lb/>
安水土法　漢志敘土著雖言習俗實闗風土人移地<lb/>
久亦自變不自知也古方適他方水土不服以履底土<lb/>
水服之然在兩廣地濕多蛇惟吞豆腐便北都燒煤初<lb/>
至者亦豆腐解之東壁土大路土黃土冬灰治療各别<lb/>
天河水東流水逆流水山泉井花屋<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>行潦其性逈異<lb/>
<pb n="KR3j0160_WYG_002-31a"/>
或取日蒸或取火治平村不得急流則用甘瀾千揚可<lb/>
也二十四節水味隨變此气候相感又非疆域之限<lb/>
地溲　冬收地溲以柔鐵入之煅可截玉地溲者溝水<lb/>
面如油或作金色如銹水之類是也<lb/>
水寳　𢎞治中囘回入貢見山間居民汲處必買此泉<lb/>
民不信猥云數十金即予之其令聞之猥云三千金守<lb/>
曰五千金亦願納也乃破山得一石泉源出于其中日<lb/>
數萬户俱可給足名曰水寳<hi>中履曰山陜少水處富家作水櫃數十里販水或圍</hi>
<pb n="KR3j0160_WYG_002-31b"/>
<hi>城乾砦得此為寳</hi>
巳疾諸土　張茂先曰三尺以上曰糞三尺以下曰土<lb/>
錢乙以黃土愈皇子之瘛瘲張鋭以黃土下吳少師之<lb/>
蟲疾治内熱解藥毒惟煮黃土為至便東壁土和胡粉<lb/>
治耳瘡唇瘡同礬治心痛醋調治湯火瘡孫思邈以刀<lb/>
畫地取土治蠷螋溺瘡撲死者以蒸熱土熨之身面印<lb/>
文醋調赤土刺破塗之萬畢云東行馬蹄土以三家井<lb/>
水和之著卧人臍上令卧不知起南方沙土不效也然<lb/>
<pb n="KR3j0160_WYG_002-32a"/>
無事服之土滯腸澁不可不知<lb/>
土化物　錫入土即爛水晶埋之亦化為水香油甖盛<lb/>
入土出之㸃燈無光有神其説撮灰土治百病但分各<lb/>
種湯下之以土能化物也<lb/>
地游地動也　尚書考靈曜地有四游冬至地上北而<lb/>
西三萬里夏至地下南而東三萬里春秋二分則其中<lb/>
矣賓退錄言地恒動不止如人在舟坐舟行而人不覺<lb/>
<hi>中通曰穆先生亦有地游之説地中多空气行其中各方小動亦常事也重則地陷山移毎思張平子作銅龍</hi>
<pb n="KR3j0160_WYG_002-32b"/>
<hi>地儀以應地動不知何理暄曰地震屬陽气銅為陽气所生故相感銅山崩洛鐘應其驗也八方分之各從來</hi>
<hi>處先應耳</hi>
地中多空　山之土石日生日剝人不見也石之上拔<lb/>
者下有根根必中有空如石山多洞閩將樂浙金華粤<lb/>
七星巖皆是也息壤墳起亦地中火气騰湧地震者内<lb/>
垀動也地陷者由先弅起而後陷也𢎞治辛酉元日地<lb/>
震如雷葢火气激行于土中也<hi>暄曰移石飛山皆以先有空隙气乃得負之而</hi>
<hi>趨</hi>
<pb n="KR3j0160_WYG_002-33a"/>
西北與東南之土異　凡西北之土掘而復之盈故坎<lb/>
東南之土掘而復之必益土始足北方立土人多穴處<lb/>
可知其堅立土不可稻為其不停水也横土為宜<lb/>
洛無冰　宋神宗問陸農師洛何以不凍對曰聞有礜<lb/>
石容齋曰凡温泉下言有硃砂礬礜硫黄數種<hi>詳見温泉條</hi>
雪雹冰霜皆陰气之所結而不成冰者陰不純陰也硫<lb/>
礬等物皆陽气常行遇水而結者也陽結故陰不結<lb/>
作冰法　萬畢術有凝水石作冰法陳眉公言以水晶<lb/>
<pb n="KR3j0160_WYG_002-33b"/>
煮水入井得冰智按其理不必凝水石與水晶也凡瓶<lb/>
水煮之極沸即墜入井底則六月亦能成冰冰在暑時<lb/>
以厚絮褁之雖置日不化惟見風始化<lb/>
冰透碗外　凡水不能透碗外惟盛冰則碗外有細潤<lb/>
金山中泠泉能透錫器積寒之气也以熱湯置漆案上<lb/>
其下亦潤以火爐置書冊上其書冊乾而書冊之貼案<lb/>
者亦有气潤津津然此亦積熱之气可類推也<lb/>
鍼化雪剖冰　以鍼插地雪時遍滿而此處獨化試腽<lb/>
<pb n="KR3j0160_WYG_002-34a"/>
肭臍亦然臍以煖故雪化鍼何煖耶鍼滑而下耶北方<lb/>
大雪則不驗冰非鍼不剖以文官菓汁塗刀可切片一<lb/>
云以薄餅褁冰刀亦可切<lb/>
暑極生涼法　以冰置手心則舉體皆寒弱人則心戰<lb/>
故暑中有足心蹋冷成傷寒者亦係人之强弱虛實也<lb/>
<hi>中履曰盛熱時以氷溼兩乳上扇之則颯颯凉風沁然入腹大快</hi>
冰異　松江楊扇湖地煖不成冰卧子言萬厯三十年<lb/>
冬大風瞰之若漫天雪多紅燈蠕蠕旦視之則冰山也<lb/>
<pb n="KR3j0160_WYG_002-34b"/>
高五丈許又武宗時覇州文安縣一夕大風河水忽然<lb/>
僵立高起者二丈餘凍成冰柱中多空隙濶數尺以至<lb/>
于數十丈者沿河七八十里皆然亡何流冦至男婦數<lb/>
十萬盡匿其中竟以免難<hi>暄曰陰气攝起而陰气結之此恒理耳然陽為陰迫則死</hi>
<hi>故地煖燈紅風甚而結此與沸瓶入井盛夏雹飛同為一類可互推中徳曰孫豹人云蘭州黄河結冰以夜其</hi>
<hi>開也亦以夜</hi>
風土　馮時可言滇中裘葛可無備一雨便秋夜則擁<lb/>
綿惟永昌臨安夏間差熱耳然無日無風春尤顛狂凡<lb/>
<pb n="KR3j0160_WYG_002-35a"/>
風皆西南風若東南風即媒雨大約正月半後至四月<lb/>
多風舊志曰雨師好黔風伯好滇冬日不短朢後至二<lb/>
十夜月猶圜滿偽唐張暨紀賈黄中談錄曰夾河風性<lb/>
寒故民多傷風河洛東地醎水性冷故食麥而無熱疾<lb/>
滑臺風寒冷士民啗附子如芋栗愚者曰市上水温㴱<lb/>
山水寒而深山亦有水性熱者<hi>中履曰如杉闗夀昌水熱</hi>北方固寒<lb/>
凡山之陽猶温閩越冬温而徐渤記元庚寅大雪荔枝<lb/>
盡死敦公言緬甸近海甚熱交趾六月正午時熱夜間<lb/>
<pb n="KR3j0160_WYG_002-35b"/>
極涼衣服如中國非所謂披髪而以全幅圍身者也馬<lb/>
觀瀛涯勝覽曰葛蘭國諺云半年有雨半年晴七月小<lb/>
霽八月朢後大晴三月又雨周達觀真臘記曰四時常<lb/>
如五六月不識霜雪半年有雨半年絶無九月每日下<lb/>
雨午後方下猶此方之延山暴也外紀印弟亞有加得<lb/>
山中分南北其南半自立夏以至秋分無日不雨反是<lb/>
則片雲不合酷暑難堪惟日有凉風解之其風自巳至<lb/>
申從海西來自亥至寅從陸東來草木異者不可勝數<lb/>
<pb n="KR3j0160_WYG_002-36a"/>
海惟太平海淺亘古今無大風浪大西洋海極深從大<lb/>
西洋至大明海四十五度以南其風常有定候至四十<lb/>
五度以北風則變亂倐忽更二十四向小西洋海潮極<lb/>
高大至大浪山風浪甚險滿剌加則無風而倐起里許<lb/>
之波獨利未亞海近赤道下常苦無風天气酷熱食物<lb/>
俱壊諸海無冰北海則冰而堆成冰山矣哥阿之地無<lb/>
雨常晴至三十六年德墨多則多雨北海雨少夏月有<lb/>
雨濕土而止則逺日風高也泥入多國無雨亦無雲气<lb/>
<pb n="KR3j0160_WYG_002-36b"/>
但有泥祿河一年一漲亞大臘山之頂終古晴明無風<lb/>
葢其地獨高而風㣲不覺也雲雨皆在其下耳<lb/>
海市山市　泰山之市因霧而成或月一見嘗于霧中<lb/>
見城闕旌旗絃吹之聲最為竒海市或以為蜃气非也<lb/>
張瑤星曰登州鎮城署後太平樓其下即海也樓前對<lb/>
數島海市之起必由于此毎春秋之際天气㣲陰則見<lb/>
頃刻變幻鹿徴親見之島下先湧白气狀如奔潮河亭<lb/>
水榭應目而其可百餘間文牕雕䦨無相類者又一次<lb/>
<pb n="KR3j0160_WYG_002-37a"/>
則中島化為蓮座左島立杆縣幡右島化為平臺稍馬<lb/>
三島連為城堞而幡為赤幟㫿陽袁可立為撫軍時飲<lb/>
樓上忽艨艟數十揚帆來各立介士甲光曜目朱斾蔽<lb/>
天相顧錯愕急罷酒料理城守而船將抵岸忽然不見<lb/>
乃知是海市遯齋閒覽曰湘潭方廣寺四月朔日在東<lb/>
壁則照見維揚官府樓堞民舍影著壁上張邦基言在<lb/>
四明舶局時王璪粹昭往昌國普陀山禱雨言洞甚深<lb/>
但聞水聲上復有洞穴日光所射可見數十歩菩薩現<lb/>
<pb n="KR3j0160_WYG_002-37b"/>
像于此中余密禱之見碧玉䦨楯又現紋如珊瑚于深<lb/>
處見菩薩像下身僧言番賈來施而禱或見浄瓶或見<lb/>
瓔珞或見橋梁或無所覩粹昭平生倔强至是頗信宓<lb/>
山笑曰又弱一箇馬林景熙蜃説曰漢志載海旁蜃气<lb/>
象樓臺初未信也避寇海濱僮報海中忽湧數山予登<lb/>
聚逺樓見竒峰疊巘城郭臺榭中有浮圖老子宫詭異<lb/>
千狀近晡而滅筆談所紀往往類此噫秦之阿房楚之<lb/>
章華魏之銅雀陳之臨春結綺突兀凌雲者何限運去<lb/>
<pb n="KR3j0160_WYG_002-38a"/>
代遷蕩為焦土浮埃是亦蜃也<hi>暄曰气映而物見霧气白湧即水气上升也水</hi>
<hi>能照物故其气清明上升者亦能照物气變幻則所照之形亦變幻暄邑近南間内有一小池一日近晡見有</hi>
<hi>一騎倒影西岸水中北馳而過此所謂空中一大鏡水漚<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>隙則轉映之小鏡也地上人物空中無時不有特</hi>
<hi>气聚則顯耳故不論山海都地悉得見之下中通曰空气之攝影自下而上池水之攝影自上而  故影皆倒</hi>
<hi>山海之气横攝市影故影皆順暄曰倒影者轉攝則順</hi>
陽燄水影旱浪　燕趙齊魯之郊春夏間野望曠逺處<lb/>
如江河白水盪漾近之則復不見土人稱為陽燄葢真<lb/>
火之气望日上騰而為濕潤之水土所鬰留搖颺重蒸<lb/>
<pb n="KR3j0160_WYG_002-38b"/>
故逺見其動莽蒼之色得气而凝厚故又見其一片浩<lb/>
然如江河之流也地出硝山出硫皆屬火化磽瀉之原<lb/>
冬寒生<graphic n="KR1838" url="https://raw.githubusercontent.com/kanripo/KR-Gaiji/master/images/KR1838.png" mimeType="image/png"/>其理亦同若江南沮淖則但見蒼莽不見陽<lb/>
燄而硝與硫與<graphic n="KR1838" url="https://raw.githubusercontent.com/kanripo/KR-Gaiji/master/images/KR1838.png" mimeType="image/png"/>皆不自此産矣晉符堅載記曰建元<lb/>
十七年長安有水影逺觀若水視地則見人至則止亦<lb/>
謂之地鏡陸友仁曰宋寳祐六年四月常州晉陵之黃<lb/>
泥岸亦有此異相傳呼為旱浪愚者曰日中野馬飛星<lb/>
爚然者陽燄之端也竒者為水影旱浪實則凡光生燄<lb/>
<pb n="KR3j0160_WYG_002-39a"/>
燄自屬陽凡光似鏡鏡能吸影光與光吸常見他處之<lb/>
影于此處雲分衢路日射囘薄其气平者為陽燄旱浪<lb/>
其气厚者為山市海市矣<hi>暄曰乙酉十月嘗晨登高山見之凡四望山腰以下悉為</hi>
<hi>白浪所浸莽若江河久之乃隱兆兖曰高山鋪雲海常也旱浪乃是白气</hi>
脂流　北史屈茨川在龜兹國西北大山中水如膏流<lb/>
出成川行數里入地狀如䬾餬甚臭人齒髪落服之再<lb/>
生癘人服之亦愈水經注高奴洧水肥可然夢溪筆談<lb/>
曰鄜延出石油即高奴縣脂水也生于水際沙石與泉<lb/>
<pb n="KR3j0160_WYG_002-39b"/>
水相襍惘惘而出土人以雉尾裛之可採入缶中張華<lb/>
言延壽縣南山有溝脂始黄後黑謂之石漆方鎮編年<lb/>
錄謂之地脂時珍以為石腦油一曰硫黃油今雲南緬<lb/>
甸廣之南雄皆有之高麗有火油臨卭有井油外紀寡<lb/>
斯大山孛露有泉如脂膏人取燃燈或作油漆用凡井<lb/>
油火以水澆之愈熾以地灰撲之則滅<hi>中徳曰王烈得石髓以與嵇叔</hi>
<hi>夜成青石亦此類乎信坑水可接骨繡水可以淬刀皆水之有脂者</hi>
煖谷温泉地中陽气所結分砂硫礬礜未確也　山海<lb/>
<pb n="KR3j0160_WYG_002-40a"/>
經道州有煖谷江浦志秦少游述天下温泉十三處陸<lb/>
友仁言匡廬汝水尉氏駱谷驪山和州之惠濟渝州之<lb/>
陳氏山居為最述征記曰東萊郡出温泉恒沸鳥墜輙<lb/>
爛安成紀云宜陽鄉出温泉耒陽縣出温泉博物志云<lb/>
不周雲川之水温如湯梁州記云漢水南有温泉周圍<lb/>
數千歩冬夏常沸可熟雞子未至二十里便望見白气<lb/>
衝天袁山松宜都山川記曰銀山縣温泉夏纔煖冬大<lb/>
熱上常有霧气浴病即愈零陵縣記云温泉中有伏石<lb/>
<pb n="KR3j0160_WYG_002-40b"/>
分流其陰寒其陽沸劉義慶幽明錄曰艾縣輔山有温<lb/>
冷二泉熱煮雞豚冷若冰雪流數丈而合又汜水北合<lb/>
婁山鄤水之温泉至冬則煖瀧水合雲水處有湯泉投<lb/>
腥即熟有細赤魚游之即始興記之温泉赤魚也沮陽<lb/>
城大翮小翮山有温湯下足便爛不得言言則愈熱南<lb/>
陽宛縣有紫山湯谷魯陽縣大和川合温泉水湯側有<lb/>
石銘曰皇女湯武周縣有黃水合火山水有火井火䑕<lb/>
火井之旁有温井魏土地記曰代桑乾城水北有温湯<lb/>
<pb n="KR3j0160_WYG_002-41a"/>
療疾下洛城橋山下有温泉溳水逕新城㑹温水熱可<lb/>
燖雞魚腹之鹽水與温泉對注汝寧商山有温泉南康<lb/>
郡志逺公硃砂泉詩曰一峯高拂白雲邊下有硃砂如<lb/>
火燃已是气蒸千里煖如何澗石溜温泉即周景式所<lb/>
云主簿山之温也在黃龍山北麓有二池張渤吳錄曰<lb/>
丹陽江乘縣湯泉六處禽魚立爛而煑豆榖終日不熟<lb/>
筆乘亦載之升菴言雲南温泉甚多而安寧無硫磺气<lb/>
後周王有銘曰白礬上徹丹砂下沉可知温泉以丹砂<lb/>
<pb n="KR3j0160_WYG_002-41b"/>
為上胡仔漁隱叢話取黃山硃砂泉春㣲紅可茗驪山<lb/>
是礜泉郭青螺豫章詩話言福州之温泉以温田膏稻<lb/>
廬陵太興新田二温泉分寧最熱毛竹山泉則温臨川<lb/>
銅山二泉一沸一寒五峯山下者能潤人顔今北京西<lb/>
山畫眉温泉大小湯凡三而遵化縣北之温即古稱徐<lb/>
無城東之温戚繼光甃之薊馬蘭峪温泉最甘馨天寧<lb/>
四温此其一耳和州二温一無硫气智按即陸友仁所<lb/>
云惠濟泉也敝鄉温泉出于石穴天下處處有之不能<lb/>
<pb n="KR3j0160_WYG_002-42a"/>
悉記先儒曰地中陽气遇濕而結為硫雷火亦有硫气<lb/>
陽气也唐子西取硫置水水不温以此駁之熊三拔謂<lb/>
别無硃砂礜礬之别金尼閣曰西國有七十餘湯各標<lb/>
主治布那姑山皆硫不聞泉湯也葢陰質陽气為湯陽<lb/>
質陰气為燄為涼湯泉以貯器還涼湯泉冷泉各煑沸<lb/>
必同時晉長明燈色青不熱質存气易此其徴矣<hi>暄曰温泉療泠</hi>
<hi>與硫同治其不作硫气者有所隔别如重湯煮物也然陽遇水而死為硫水遇陽而死為礬水火相切互有所</hi>
<hi>變故礬可収硫毒硫中通曰陽气聚而過或出温泉或結硫或為火井非  來温泉也凡硫礜䃩皆陽气為溼</hi>
<pb n="KR3j0160_WYG_002-42b"/>
<hi>閟于土者礜砒與銅□相因䃩則最烈于爛物惟硫専顯其熱耳硃砂與温泉無與</hi>
醴泉甘露有數説本以甘而立名也　九成宫醴泉銘<lb/>
魏徴撰歐陽詢書開皇時以杖導之有泉湧出因名醴<lb/>
泉彦逺跋曰漢儒言地出醴泉天降甘露為瑞則列子<lb/>
神瀵之類也爾雅曰甘露時降萬物以嘉謂之醴泉智<lb/>
按爾雅作甘雨時降則以時雨為醴泉禹本紀言崑崙<lb/>
有醴泉法苑珠林言泰山東有醴泉亦非含文嘉中候<lb/>
所謂之醴泉也九成宫之泉猶山谷之題新喻醴泉耳<lb/>
<pb n="KR3j0160_WYG_002-43a"/>
王仲任論衡因爾雅醴泉為甘雨並疑景星非著天之<lb/>
大星得毋以上文景風為景星乎山海經沃搖山民飲<lb/>
甘露吕覽言三危揭雩之露拾遺言崑崙甘露如丹一<lb/>
統志雅州䝉山有甘露其凝如脂其甘如飴曰日膏天<lb/>
油神漿言瑞應者名之也度爾格國樹如橡栗夜露凝<lb/>
為蜜食之極甘杜鎬云甘露非瑞也草木將枯精華頓<lb/>
發謂之雀餳建康實錄陳末覆舟山蔣山松柏林冬日<lb/>
嘗出木醴後主以為甘露果瑞耶王鞏曰周章仲元宰<lb/>
<pb n="KR3j0160_WYG_002-43b"/>
衡陽甘露降松竹如珠取一枝示貢父貢父曰雀餳也<lb/>
飲之令人疾都尉高懿㕔槐有甘露鄭敬曰但樹汁耳<lb/>
智按此厭瑞之説也不礙為藥本草甘露服之潤五臟<lb/>
大食國収露暴成甘露蜜<lb/>
沙異　燉煌城南有沙邱城太古時常自鳴一名神沙<lb/>
山其沙色黃沙下有泉曰沙井人登岸聞鼔角之聲劉<lb/>
敬叔則云涼州沙邱覆師積尸後有鼓角聲販玉璞者<lb/>
言其沙可以碾玉塞外多沙謂之沙漠有流沙沙逐水<lb/>
<pb n="KR3j0160_WYG_002-44a"/>
流沈存中言有陷河一失足人馬俱陷望日落起暈則<lb/>
難行一曰沙海行者驅駝先行以駝㣲知其處也遼陽<lb/>
有沙泉泉湧出其沙可磨寳石度爾格國有沙海沙乘<lb/>
大風如浪行旅過之常為所壓太西漏沙色白小圜如<lb/>
一故以之代刻漏杉闗以北細沙皆方稜而帶金晃之<lb/>
色金㓜孜北征記封王佗號鳳凰山有沙城海子沙中<lb/>
穴即鼢䑕穴沙有黃如金白如玉又有青黒者全邊記<lb/>
曰邊牆難修忽然沙起則沙與城平北方十日之内必<lb/>
<pb n="KR3j0160_WYG_002-44b"/>
有一風名黃沙天甚者晝晦北方風高地燥沙塵易起<lb/>
不似南方澤多地潤者也鄧左之曰章門飛沙廻抱如<lb/>
堤隔宿坎之明日復滿偶有下者已復故處雩都固石<lb/>
之沙圖相傳異之則異矣愚者曰知其故則常矣<hi>歐陽宗衡</hi>
<hi>曰固石距雩百餘里溪中有洲寛厰里許周匝皆水石山屏之中皆白沙平鋪光潤如砌玉欲見圖者隔宿禱</hi>
<hi>之其出也鳥跡魚文卦例飛符蜃閣海市枯木寒鴉無不畢具錯綜變化前後見者各出機軸無有重複其來</hi>
<hi>無首其去無尾幻哉風暄曰此如河凍瓦凌恒有魚龍獅鳯及花艸之形皆  力所成者世有其象即有其气</hi>
<hi>有其气即可以緣物而顯方中德曰全邊略記是先祖賜環職  時所編</hi>
<pb n="KR3j0160_WYG_002-45a"/>
立土横土各有崖文　河北多立土人鑿洞以居其崖<lb/>
上有紋者削之而紋如故也平陽府候馬驛澮河兩岸<lb/>
石土上皆手跡或掌或拳若印削去之其中復然薛文<lb/>
清公以崖層紋為陰陽之摩盪陸子淵曰實是水所漾<lb/>
耳虛舟子曰大同山中有人骨在山腰上下五六十丈<lb/>
皆石惟中一帶四五丈高皆髑髏脛節齦齦然闗中山<lb/>
亦有之豈上古之水所漾耶何人骨能久留至此耶如<lb/>
武夷之仙蛻豈似之而非耶葢土石自然有文有色故<lb/>
<pb n="KR3j0160_WYG_002-45b"/>
各有肖猶冰凌之成花鳥形也<lb/>
渾河鹵地有宜　寧夏漢唐渠利支溝用板壅泥而水<lb/>
過之鹵泄板下故稲比江南上谷渾河入畿柳慶亦有<lb/>
渾河禹力溝洫正所以収泄也北塞風勁紫土童然惟<lb/>
夏月發生除松柏外秋即凋矣故種植與南異粱稷穭<lb/>
稻其宜耳粤近海田淄泥不用犂耙冬春乘桴播種稻<lb/>
高秋剪剪後潮大來沃草乃燒淋以煎鹽<hi>杜粤人記黄山下浮田泥</hi>
<hi>上水浮土乘板播種與葑田異</hi>
<pb n="KR3j0160_WYG_002-46a"/>
　　占候類<lb/>
占幾　易四道以尚占終受命如嚮精攝神變至誠神<lb/>
明醻酢佑之非情識妄想之所能及也逺公曰易以感<lb/>
為體故無體不因乎幾無可言矣平素窮盡至理臨時<lb/>
觸幾而應之鏡聽筳篿其為無心之符一也嚴君平闗<lb/>
子明葢深得聖人尚占之情者乎揚邵張燧本以明其<lb/>
故而應幾因之人心自靈蔽于欲忿因二以明失得之<lb/>
報凡民十皆得五何况通神明類萬物者詎定以管郭<lb/>
<pb n="KR3j0160_WYG_002-46b"/>
驚竒耶三式卦影莫不本此以術造駴有之故聖人藏<lb/>
諸易而不凟告也<hi>中履曰不以通幾混質測詎以質測廢通幾乎兩間之象無非類應配幾</hi>
<hi>也幽明之感無非常變順逆也人事天道果二乎哉聖人引觸不可思議自非神明難信及此</hi>
藏智于物　説卦傳類萬物于八卦悟此幾乎禮運本<lb/>
天殽地舉五六十二之相旋悟此幾乎以天盤加地盤<lb/>
而生克制化隨變應節易軌三式皆有經緯宇宙焉常<lb/>
運經也占以人歴其位者緯也焦熱沍寒視歴此者何<lb/>
人耳愚者嘗言以推移之宙消貪心以規矩之宇辨物<lb/>
<pb n="KR3j0160_WYG_002-47a"/>
則而萬念俱可畢矣去者已去來者未來今又逝也貪<lb/>
執何為逹人樂此而荒狂又竊之故必明六合五破之<lb/>
宇處處皆然乃知物之則即天之則即心之則也管子<lb/>
曰宙合謂宙合宇也灼然宙輪于宇則宇中有宙宙中<lb/>
有宇春夏秋冬之旋輪即列于五方之旁羅盤而析幾<lb/>
類應孰能逃哉聖人不惡賾動藏智于物故圖書象數<lb/>
舉其端幾而衍易以前民用損益盈虛推行變化在其<lb/>
中矣要不離乎統類配應之時位也人人本具愚夫取<lb/>
<pb n="KR3j0160_WYG_002-47b"/>
䜟猶且不爽况齋戒至誠而叩神明静正之士乎故曰<lb/>
至誠如神<hi>中通曰宙輪宇中此真破天荒之一決也心本不自知其心愈窮愈幻而心所造之事心</hi>
<hi>所見之物森然不紊也自非格物之比量豈享物格之現量哉消心之言止貴平心心平乃虛虛乃明乃能燭</hi>
<hi>物之理而不被物惑亦不為談物者所惑亦不為掃物者所惑果然不惑則因物付物之本空也卦气太元洞</hi>
<hi>極元包皇極潜虛蔡疇以至太乙用十六象正三推八八皆衍數之節度而理自冥應者也</hi>
貞悔　章俊卿曰貞悔自箕子發之朱子以始終主客<lb/>
近逺言按秦伯得蠱曰貞風悔山是以内外卦言重耳<lb/>
筮貞屯悔豫則以本卦之卦言葢屯蒙顛對屯鼎望對<lb/>
<pb n="KR3j0160_WYG_002-48a"/>
皆互為正變也陸龜䝉曰季札以樂卜趙孟以詩卜襄<lb/>
仲歸父以言卜游夏以威儀卜故占者精誠而已潜老<lb/>
夫曰因二濟民貞勝在中觀玩何所非占然三兆八筮<lb/>
正所以一其心也<hi>中通曰凡兩端皆貞悔皆消息也世應飛伏無非此幾而貞勝則一也</hi>
觸幾惟變所適　左傳諸占多言之卦岐疑決于目擊<lb/>
此不可言傳也虞翻為權筮取荆州得節五曰不出二<lb/>
日程逈筮蠱曰四則有獲變兌毀斷乾首當殺完顔亮<lb/>
虛舟子為劉𦙍平筮姤三曰殿元也觸臀无耳崇禎庚<lb/>
<pb n="KR3j0160_WYG_002-48b"/>
辰石亝先生與老父占益三曰必赦而我不與果因悼<lb/>
靈王大赦而黄公先移北司矣卜年如周其厄如夏謹<lb/>
識于此<lb/>
以數表幾而像亦類之　緯書以斗占物以天綱類應<lb/>
也熒惑主童謠非䜟而何王逵曰風雷在天無形以乾<lb/>
位戍亥肖屬配之故風像犬雷像豕雨坎像男電㢲像<lb/>
女古之鹵簿神旗皆繪畫云元虞裕談撰曰東方气雷<lb/>
南气電西气虹北气雲雨雪雹中央气露皆配位也夢<lb/>
<pb n="KR3j0160_WYG_002-49a"/>
曜入懐生子大貴何異熊蛇詩分牀瓦日符畫氐房月<lb/>
符畫昴畢則氐房間有日星昴畢間有月星東西照也<lb/>
相人形骨内經見端矣精者相其神晁氏曰小運本説<lb/>
文空亡本史記李虛中言吕才稱本季主而復譏勾絞<lb/>
祿馬文山言五十一萬八千四百畢矣一日止生十二<lb/>
人耶十一曜出文殊經薛儀甫言以最高占土木同度<lb/>
為限亦以推命愚謂黄帝運气五六交輪即是易圖而<lb/>
叢辰日苑因之觸其類應一瓦一石皆以禨示子曰心<lb/>
<pb n="KR3j0160_WYG_002-49b"/>
之精神是謂聖<lb/>
雨占　黄子發相雨書曰以戊申日候日欲入時日上<lb/>
有冠雲不論大小四方黑者大雨青者小雨北斗中有<lb/>
雲後五日雨河中有雲三枚相連三日大雨六甲日四<lb/>
方雲皆合者即雨躍魚雲遊疾者雨諺云雷多于戊己<lb/>
丙丁日下趙雲州云凡遇戊午己未日天必變雨或亢<lb/>
壁宿直日可免吳諺正月建三亥湖田變成海陸泳吳<lb/>
下田家志曰初三月下有横初四暗盤有月交二十五<lb/>
<pb n="KR3j0160_WYG_002-50a"/>
日有雨則主久雨三月三日聽蝦蟇呌驗湖水之高下<lb/>
今俗皆倡神以視所止為驗謂之打水又諺曰春雨甲<lb/>
子乘船入市夏雨甲子赤地千里秋雨甲子禾頭生耳<lb/>
冬雨甲子飛雪千里又云戊午元同甲子期始終七日<lb/>
最稀竒七日多晴兩月燥七日多雨兩月泥甲申雨主<lb/>
米暴貴春主五谷不收夏主傷田禾秋主六畜死冬主<lb/>
人多病方言云甲申猶自可乙酉怕殺人又壬子雨則<lb/>
久陰又云甲子豐年丙子旱戊子蝗蟲庚子亂若逢壬<lb/>
<pb n="KR3j0160_WYG_002-50b"/>
子水滔滔俱在正月上旬看不怕正月二十陰只怕二<lb/>
十一日晴三月三日晴桑葉挂銀瓶六月初三晴山篠<lb/>
盡枯零四月十六烏漉漉不論高低一齊熟四月廿八<lb/>
小分龍是日常雨惡乾風六月西風吹遍草八月無風<lb/>
秕子稻重陽無雨一冬晴立冬之日猶分明雷内露在<lb/>
十月裏來年五月内有水久晴視戊己久雨視丙子夏<lb/>
壬子雨牛食多腐雨下六壬頭低田可便休愚者曰此<lb/>
數者與壬子水日占雨者同豈有一日九州皆同下雨<lb/>
<pb n="KR3j0160_WYG_002-51a"/>
之理青田以此日望气占之气在天然去地近移數十<lb/>
百里即變其法分五色五行之形以黎明從高處望之<lb/>
與日辰相生或相解論理隔日陰晴于日出入前察之<lb/>
最驗大率春夏定驗秋冬應稍遲田家五行以多積而<lb/>
驗之風雨故自有候其以甲子言者理不出于盈虛而<lb/>
觸其端幾耳所謂驗者但十得五耳邵子曰聖人知九<lb/>
餘三凡人知三闕九<hi>暄曰以各方之土地雲物驗雨暘者十應七八以各方之時令晦朔</hi>
<hi>驗雨暘者十應二三以干支合者不應也也中通曰風角詳後漢李尋郎顗傳後實本黄帝八風  介葛盧公</hi>
<pb n="KR3j0160_WYG_002-51b"/>
<hi>冶長管輅皆能鳥占此與干支諸例同一觸幾惟相人堪輿望气猶屬質測也黑室辨絲望气乃驗觸幾以誠</hi>
<hi>而平時窮理斷非茍然</hi>
南北方雨暘之異　南方近日之度火土之气時為太<lb/>
陽暴照如人身熱則汗液也北方逺日又春夏多風致<lb/>
火土之气䟽越故雨恒少閩中春月恒雨夏月日出則<lb/>
酷暑旋復有雨如滿刺伽國處赤道下四時皆裸賴日<lb/>
日有雨以解藴隆可見暘為雨之根也<hi>互詳風土條而徴條</hi>
嵗候　越絶書計倪對越王曰太陰三嵗處金則禳三<lb/>
<pb n="KR3j0160_WYG_002-52a"/>
嵗處水則毁三嵗處木則康三嵗處火則旱糴有時歛<lb/>
則決萬物不過三嵗而發矣天下六嵗一<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>六嵗一康<lb/>
凡十二嵗一饑從寅至未陽也陰且盡之嵗収五榖以<lb/>
應陽之至也陽且盡之嵗發糴以収野宅牛馬棺木以<lb/>
應陰之至也此皆十倍次五倍甲貨之户粢乙貨黍丙<lb/>
貨赤豆丁貨稻戊貨麥已貨大豆庚貨穬辛貨菓壬癸<lb/>
無貨由此觀之其嵗候之所自始乎要亦盈虛消息之<lb/>
槩也潜草曰四立分至占風方雨候雲气此中節之幾<lb/>
<pb n="KR3j0160_WYG_002-52b"/>
乎量日月影非矣雄雷早雌雷水亦以初幾言之東風<lb/>
生蟲西風殺蟲<hi>稱自發科揚花後忌東風若南與西不忌也夏至後十日内有一日非風則蟲</hi>
<hi>盡去然遲稻又惡北風諺曰禾畏東風麥畏西棉花畏北</hi>栽忌東風釀厭東風寒則<lb/>
物堅也芋喜東風芋毒不擇也美草則嬌<hi>春西風無雨東則雨夏北</hi>
<hi>風乃雨夏發東風秋間生蟲</hi>清明喜晴芒種宜遲雨八月朔雨角田<lb/>
下熟丸月朔起占來年榖南風米貴重九尤闗十月霧<lb/>
曰沫露相去二百五日水至冬至囊諸種窖之五十日<lb/>
取驗多寡則知來嵗所宜此气幾也<hi>中元雨曰翹䉦除夕元旦之秤水猶</hi>
<pb n="KR3j0160_WYG_002-53a"/>
<hi>冬至土炭也</hi>徴諸物者梅少實則秫少杏花多則宜豆榖雨<lb/>
雨則多魚上已則占蛙聲鵜鶘主水檀葉定候<hi>鳯仙芒種前花</hi>
<hi>野薇立夏前花藕夏至前花笋透林鯽脊骨曲皆主水</hi>潁諺曰黄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>口禁喬麥斗<lb/>
<hi>夏中候黄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不鳴則喬麥可廣種也</hi>六月六日雨主蟲<hi>清晨雨蟲生園畦上午雨蟲生田下</hi>
<hi>午雨蟲生山</hi>薜荔果臝劈開滿者年豐東坡曰益智候禾<hi>海南</hi>
<hi>産益智花實皆長穗而分三節觀其上中下節以候早中晚之豐凶</hi>鄭所南曰瓊花占嵗<lb/>
猶之師曠以先生占草也<hi>薺先生豐葶藶苦水藻惡蒺藜則旱艾則病蓬則流</hi>宓<lb/>
山愚者曰自杜臺卿廣月令而察物變紀種采者二十<lb/>
<pb n="KR3j0160_WYG_002-53b"/>
四气咸列程品要而言之分至八節舉其槩耳實以物<lb/>
性之陰陽應地上之寒暑以太陽緯度為進退也<hi>中通曰冬</hi>
<hi>春種植二分移接清明浸稻種白露後種麥菜此八節之凖也如元日浴蠺連取柏露二月采黄精朮百合醃</hi>
<hi>鴨卵勿過清明傅肱蟹譜二月初三蟛蚏出海清明後種薑社日治果木驚蟄禁蟻上庚納鯉鱉上已造麯母</hi>
<hi>采何首烏煉松脂寒食留飯□乾四月采茈胡狶薟夏枯烏頭烏賊過小滿小青梅過小滿黄蠺過小滿無絲</hi>
<hi>葵過小滿則長芒種栽梔挿榴杉端午收竹神水桃柏葉練葛紅花術取鵲腦豕首血和雄黄夏至取螻蛄夜</hi>
<hi>至者三伏造醬餌硫曝瓜菜種六月六儲水七夕采萍收角蒿八月脱果包鶴膝采大黄九日占風製朮種鶯</hi>
<hi>粟或曰中秋午種乃生霜後取漆采桑葉金櫻凡藥以秋收者多十月壅椒種參耆十一月種桑取熊膽冬至</hi>
<pb n="KR3j0160_WYG_002-54a"/>
<hi>薺生苖種附子十二月伐木不蛙四月七月亦可臘雪應百二十日之雨不特凍土殺蝻也嶺南以霜多亦占</hi>
<hi>來豐臘收棟汁挿柳椐此但隨節紀之亦可前後地視日度雨暘最切耳壬丙定梅豈足拘乎</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0160_WYG_002-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　物理小識卷二<lb/>
</p>
<p>
</p>
  </div>
</body>
</text>
</TEI>
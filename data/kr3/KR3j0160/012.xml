<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>物理小識卷十二</head>
    <p>
<pb n="KR3j0160_WYG_012-1a"/>
欽定四庫全書<lb/>
　物理小識卷十二　　　　明　方以智　撰<lb/>
　　神鬼方術類<lb/>
心神自靈說　神本靈也而憑物觸幾實以心顯或獨<lb/>
以通之或衆以聚之造一像焉專祀之衆禱之其效歸<lb/>
此則自靈矣彼瘞像放光而後興修香灰撮藥而多服<lb/>
驗者誰灼其故耶神不可知在可知中固非人之所知<lb/>
也可知之靈以不可知而靈尤人之所不知者也有以<lb/>
<pb n="KR3j0160_WYG_012-1b"/>
信致專者即有以疑致畏者即有以不信致勇者此其<lb/>
機一何神乎積想不已能生勝氣人心無形其力最大<lb/>
是也故曰有體物之鬼神即有成能之鬼神即有作怪<lb/>
之鬼神權在自己正已畢矣彼如我何聖人知之故能<lb/>
轉物<lb/>
致夢法　洞㝠有懷夢草靈廞有致夢符王少夫言夢<lb/>
是智影法以緣因如既絡之馬卧則逸去然經絡過即<lb/>
脫亦馴其神不昧反來告形離形之物便通前後因而<lb/>
<pb n="KR3j0160_WYG_012-2a"/>
我為汝夢汝為我夢不間二形或越千里不必相與應<lb/>
在數載受命如響惟心所造又何疑哉秘術致夢取其<lb/>
人之所甚嗜者如自書畫類硃標姓名以狐<graphic n="KR1120" url="https://raw.githubusercontent.com/kanripo/KR-Gaiji/master/images/KR1120.png" mimeType="image/png"/>商陸香<lb/>
熏之向月滿時呼離趾持唵㘕㗭怛吽七七日以所欲<lb/>
致夢者畫圖置其位下久則如願矣或納牖而致其人<lb/>
席卧之尤捷郭璞赤豆刺心即此故乎東坡叱黄衣人<lb/>
故是正眼<lb/>
物靈可導　蘇鶚言方士以丹砂養蠅虎使分五隊舞<lb/>
<pb n="KR3j0160_WYG_012-2b"/>
涼州楊千度以靈砂餌猢猻今世教鼠教蛙教黄雀畫<lb/>
睂者比比矣<lb/>
磁吸引術　賣丸者燒香入金蝦蟆口人驚視之故買<lb/>
其藥葢與木馬自走紙人自舞同法一處用鐵漿一處<lb/>
用磁吸也今治氣聾者銜鐵而裹磁置耳氣上衝者服<lb/>
磁而以鐵針塗臍皆此理也磁石拒棊者取雞骨作針<lb/>
磨鐵𢷬之以和磁石日塗其頭曝乾之置局上即相擊<lb/>
不休漢書所謂鬬棋即此術乎<lb/>
<pb n="KR3j0160_WYG_012-3a"/>
解巫詛法　漢巫蠱言桐木人葢以剛桐刻其人而以<lb/>
藥血詛咒魘之也詛必夜中乘人遊房神迷失守然後<lb/>
能制人之魂若旦夕端坐持唵㘕金剛咒八十一遍作<lb/>
劍訣出門入户則彼不能吸尋常牀睂畫八卦書㗭怛<lb/>
哆般怛囉縣軒轅鏡則術力不能入由此觀之何如誠<lb/>
正一方更易簡乎<lb/>
制雌魘法　沈周曰教坊供白睂神朔望以手帕針刺<lb/>
神面而收之與子弟狎則佯怒以帕擲其面令拾之則<lb/>
<pb n="KR3j0160_WYG_012-3b"/>
足以魘其魄若辭其人則撮物入水投火便焦急而去<lb/>
知者常佩雄精持婆珊婆演底然後入則不為所魘故<lb/>
曰思螺鶴草佩之孝順似松小草忌置席間一曰取姅<lb/>
帕裹蝦蟆於厠前一尺入地五寸埋之則孝順博物志<lb/>
曰尸布在户婦人畱連注月布也陰識傳章懷太子註<lb/>
臘日市豬肝塗竈令婦孝則當時原有此種魘法也<lb/>
入山辟邪法　凡入山牽白犬白雞與鹽則藥寶并出<lb/>
百步外口呼靈嶽或呼林林央央則無恙一作林兵又<lb/>
<pb n="KR3j0160_WYG_012-4a"/>
曰入山默念儀方即不見狼虺默念儀□即不見虎摺<lb/>
後裙三摺攝腰間則蛇不近得虎光入土之白石佩之<lb/>
凡渡江河朱書禹字及手書土字除驚恐行山慮迷握<lb/>
蠁蟲一枚於手無恙蠁即土蛹又神龜前左肩臑骨人<lb/>
穿以行則不迷山此出道家言成式載婆珊婆演底則<lb/>
華嚴呪也人心有所依歸不動他慮則邪氣退避此内<lb/>
定之力也有以乾元亨利貞入咒者推此可知北齊權<lb/>
㑹乘騾夜行忽二人引之失路㑹怪之誦易經上篇未<lb/>
<pb n="KR3j0160_WYG_012-4b"/>
盡二人忽㪚陳徐陵病篤子份燒香跪誦孝經三日陵<lb/>
疾豁然愈信得及否<lb/>
穿肉法　穿耳者曲鉛條而夾耳之肉久則自通以鉛<lb/>
能入也穿肩曳鐵鎖於腰而募化者亦用此術先飲曼<lb/>
陀酒而以鉛條夾肩眼三日即通<lb/>
驅筏法　江中木筏如山百人鳴鼓牽曳竟日行數里<lb/>
夜斧柱剪牲咒之行數十里<lb/>
互厭法　妖人之能遁形者厭以犬豕血不復遁能辟<lb/>
<pb n="KR3j0160_WYG_012-5a"/>
杖寄杖者官印擊之或向之伏辜<lb/>
憑物為怪　黎久見江有纜精巨纜久為怪也遂昌雜<lb/>
錄言馮夢弼入蕃見馬<graphic n="KR1109" url="https://raw.githubusercontent.com/kanripo/KR-Gaiji/master/images/KR1109.png" mimeType="image/png"/>馬蟥精也郎瑛續已編亦載<lb/>
椶三舍人者椶纜也陳友諒敗將擲之為衆魂所憑<lb/>
託仙　方回虛谷閒抄曰石老化白鶴太湖聖姑棺皆<lb/>
誣說誑人耳一人傳虛衆人傳實蜀雜記云綿竹縣道<lb/>
人每歲有白雲載之而去後乃知為蟒精所攝按張道<lb/>
陵鳴鶴山中亦為蟒食其徒張皇其說今反以為神陸遊<lb/>
<pb n="KR3j0160_WYG_012-5b"/>
舊聞曰蔡京禮劉混康而林靈素以裝瘖跛求醫以符<lb/>
水咒之立愈元符三年皂莢躍籠黄娼鳴嗶林為金人<lb/>
主夏之說其殆䜟乎<lb/>
庚申殺尸義　人血以庚申日灑物上為妖道家為三<lb/>
彭守庚申白香山皆信之庚申殺氣也<lb/>
形家觸幾與占同徴　張續宣室志曰李林甫宅即李<lb/>
衛公宅泓師知其十九年盛以髙馬改中門而禍謂離<lb/>
方不宜忽髙也張鷟朝野僉載言定州鼓城縣魏全家<lb/>
<pb n="KR3j0160_WYG_012-6a"/>
為其母忽失明問卜於王子貞云東來青衣人可療果<lb/>
有人為持斧砍井上桑為曲轅而母目復明葢曲桑葢<lb/>
井所致也故知形礙即心礙干支加臨皆一端幾也此<lb/>
泓師即告張說以埋玉埋硫者<lb/>
驗針法　堪輿家驗土中有風有水葢有捷術下水羅<lb/>
時以雄磁旋針數回而針搖者其下必有翻棺倒尸之<lb/>
風子午釘橛移地不對者下有尸若針沉水者即主有<lb/>
水此理最奇<lb/>
<pb n="KR3j0160_WYG_012-6b"/>
迻洲法　火甄刻作雄龍土墼刻作雌龍埋雄於所主<lb/>
之洲埋雌於所欲迻之洲則其年發大水雌洲必交於<lb/>
雄洲矣<lb/>
聲能感幽　作樂聲和可感異類洪鐘叩擊鬼物帖然<lb/>
要在㝠心乃能一體而咒正所以㝠心也吳觀我太史<lb/>
曰鬼神以誠為德<lb/>
鬼幾　物理所曰聲漸低者鬼漸髙者生魂鬼叫時童<lb/>
男女以甑籠耳聽之可作占斷凡鬼火色緑而細人立<lb/>
<pb n="KR3j0160_WYG_012-7a"/>
則不見蹲則見甲戌年流冦未來人見滿郊綠火已而<lb/>
聞號奔聲未幾冦至死人如亂麻野火固因膏光然靈<lb/>
幾附物陰氣先動不可思議<lb/>
致人思術　秘抄云野狐名紫夜夜戴髑髏朝斗取其<lb/>
心合布榖鳥腦與狗初生口中媚肉和沉麝為香使人<lb/>
聞之則令人見思念識破者視冷水則已<lb/>
見鬼術　萬畢曰蛇脂為燈置水中即見諸怪物或作<lb/>
蚖脂贊寧曰紫麻油以清水食之目視精魅鄧潛谷曰<lb/>
<pb n="KR3j0160_WYG_012-7b"/>
鷹眼睛和乳研夜注目中三日見碧霄中物吞梟目亦<lb/>
然蝙蝠血滴目亦然貞白曰雲實燒之致鬼神即今粘<lb/>
刺臭草也猖術與牡荆同燒青蛙入油鍋即此意<lb/>
桃杙制鬼　甄異録曰鬼畏東南桃枝故人取桃針以<lb/>
填宅博物志曰桃根為印可以召鬼方士炒梟煉鬼用<lb/>
桃杙制商陸以梟血滴之文子曰羿死桃部故鬼畏之<lb/>
部即棓禮載桃茢其來久矣金申之言侯雍瞻家有與<lb/>
鬼交者得病甚危後服雄黄桃花而愈<lb/>
<pb n="KR3j0160_WYG_012-8a"/>
佩印　中皇制使虎豹法曰刻棗木為印方四寸用之<lb/>
道士用雷擊棗木為令牌取其赤心而堅因雷而神唐<lb/>
六典羨門式法亦以棗心為之歐陽𤣥暌車志云鬼畏<lb/>
白玉宜佩白玉印以雄精囊盛之<lb/>
畜老辟邪　真誥曰學道山中宜養白雞白犬能辟邪<lb/>
靈廞秘抄曰端午日以豬頭血和雄黄收之能制鬼午<lb/>
日以雄黄塗狗口鼻以樟烟熏之此犬即能制鬼雷煥<lb/>
令獵犬見狐妖是也圖纂云五月戊辰日以豬頭祀竈<lb/>
<pb n="KR3j0160_WYG_012-8b"/>
埋石室四隅則邪不入積驗録六畜相鬬作人言皆熒<lb/>
惑下降火鬼附託宜北方作坎埋豕犬血惟雞鵝屬東<lb/>
方陽氣而雄雞尤雄故雞鬼為甚疾漢宣元時雌雞化<lb/>
雄永光中雞生角周玘雌雞逃承<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>七日而雄鳴劉象<lb/>
之家雞生三足皆謂雞禍少夫曰老雞人言殺之則已<lb/>
黄昏鳴主有天恩非荒雞類也燒雄雞入酒飲所求必<lb/>
得太清外術言畜蠱家雞輙飛去崔實月令云臘月東<lb/>
門磔白雞頭以合藥白澤云雞四距重翼者龍也殺之<lb/>
<pb n="KR3j0160_WYG_012-9a"/>
遭震<hi>王山長云長沙子雞翼生爪</hi>
犍牛禁術　萬安有善犍牛者不必縛木於角絆足而<lb/>
割之也以米咒灑水於牛背上其牛安然聽犍<lb/>
牛翁強弩　萬畢曰牛翁十四可以強弩注曰取牛翁<lb/>
十四枚曲蟮白頸者二十新布活塗裹之無令人見弩<lb/>
温引之挍半力也張舍曰牛翁謂牛螕<lb/>
致勝法　與人博奕背孤擊虛如甲子旬中戌為孤亥<lb/>
為虛若為日辰所克則必輸矣人送邀㑹字來必壓之<lb/>
<pb n="KR3j0160_WYG_012-9b"/>
咒曰伊諦彌諦彌掲羅諦念萬遍此即段成式所載擲<lb/>
骰之咒也入人家亦咒之急則撏鬚叩齒撇藍之巧不<lb/>
用箝夾綴鉛之詭而多半隨其所呼以乘除之數料之<lb/>
謂之盆口可見小道一技用志不分亦能致此葢攝心<lb/>
則不懆不懆則氣勝乘除盈虚觸於端幾心自本靈也<lb/>
可見懆之一字百無所用<lb/>
助神術　塑神而賽㑹者以萞麻石燕海馬汞置其腹<lb/>
則輿上左右動掣輿上互相推曳謂之作䧏禍福乃靈<lb/>
<pb n="KR3j0160_WYG_012-10a"/>
知此者或於前塗以瓦書紫㣲令符則神不能過其術<lb/>
曰萞麻一株結子必有一子能動貴取此耳<lb/>
塑像得旺　塑神像取土處得日辰旺相則如塑金剛<lb/>
之類鳥雀不集龍馬言曰破廟中雀有至佛頂者而不<lb/>
近金剛畏其狀猙獰也像有鏡光雀亦不近<lb/>
制氣　上世如黄帝與蚩尤驅虎豹犀象應龍以戰又<lb/>
如劉累豢龍何也曰夫上世物各有官如𤣥㝠為水官<lb/>
凡水中物各因其氣以制之故周官猶有登蛟伐黿之<lb/>
<pb n="KR3j0160_WYG_012-10b"/>
說陰符經曰禽之制在氣即且甘帶而蜘蛛蜒蝸又能<lb/>
制之蚊嘬鼈則鼈立死而鼈骨乂能熏蚊雞食蜈蚣蜈<lb/>
蚣又專嗜雞鯉魚乘雨能飛而鼈守之啄木禹步而蟲<lb/>
出焉凡物皆有好惡無制則偏五行相制亦互相生也<lb/>
然則狎龍驅虎之官猶可復乎上古事簡而民質聖人<lb/>
偶一出竒可也使今日猶有狎龍驅虎之術則天人紛<lb/>
紛矣<lb/>
召魔　魔祟所附隨月盛衰月浸盈則人苦魔亦浸劇<lb/>
<pb n="KR3j0160_WYG_012-11a"/>
星亦有為魔所藉者故凡妖術測得其星相助相制或<lb/>
用一草一石一禽獸以召魔其魔即來葢緣月主人腦<lb/>
其光浸盈則性情之感腦受其動人畜物像於腦於時<lb/>
撓亂其人動其畜像作諸惡想是由魔能測月乘機借<lb/>
氣而非月有施於魔也彼先測某時某星相助相制又<lb/>
能知人肉軀情態便於誘引緣此設惑使人誤信某星<lb/>
有命已之權轉相禳䜟亦非星之有助於魔也月主腦<lb/>
不獨人也魚蛤犀兔之類皆然<lb/>
<pb n="KR3j0160_WYG_012-11b"/>
諸術有因　儲泳曰咒水自沸廼以豬囊袖中用手法<lb/>
助之日中迻景者隐像於鏡設燈於旁燈鏡交輝傳影<lb/>
於紙也咒棗烟起者藏藥於棗或藏鏡於頂感召陽精<lb/>
舉棗就鏡則久之而焦矣以夜遊艾納數藥合而為香<lb/>
烟聚為人身鳥翼之神巫以駭人其納香錢於水而隨<lb/>
即不見者廼用孛薺水銀雜藥埋地七七日藥成投少<lb/>
許於水中錢即化也<lb/>
伐木開山術　伐木出山者至誠齋戒請術士咒符釘<lb/>
<pb n="KR3j0160_WYG_012-12a"/>
山路則雷雨衝開而去不必張中彥之長橋也洽聞記<lb/>
梓潼郪縣大歴七年涪水泛木數千修城屋姚叔祥曰<lb/>
宋禮尚書開山伐木而水忽自送於沭川今建皇極殿<lb/>
而工部陸澹園得天津漂大楠千餘豈亦術耶<hi>嘉靖時大杉湧</hi>
<hi>泗水沙永平出大木三千</hi>
佩印入山制虎法　陳善曰抱朴子曰入山佩黄䄂越<lb/>
章之印見新虎跡以順印印之虎即去以逆印印之虎<lb/>
即還<lb/>
<pb n="KR3j0160_WYG_012-12b"/>
㧞虎鬚　拔虎鬚者非用字紙及麻布裹手則拔不出<lb/>
其藏之者亦以字紙及麻布不然則走一云藏虎鬚入<lb/>
秈米數顆藏象尾入敗草數莖二者皆為刺齒用又曰<lb/>
黄荆柴戞虎鬚鬚輙落<lb/>
膠虎術　侯鯖曰均房山中作枯木膠傅布紿虎至斃<lb/>
又云本草八月後蠏與虎鬬而虎敗非力不足智有所<lb/>
窮也或曰虎既履膠布以足加目脫之遂粘其目<lb/>
入沸法　釜正沸可以手捧之而行百步人多訝之此<lb/>
<pb n="KR3j0160_WYG_012-13a"/>
理耳葢上沸而下不熱也凡煖酒其氣從上而下一壺<lb/>
身口盡熱而酒斟猶泠必壺底熱然後酒始熱可以相<lb/>
証物理所曰煮真香油極沸沸極忽凝則冷入手揬之<lb/>
不焦真臘國以此詰盗<lb/>
紙當火不燒　卜宅鬼者以紙炒米為鬼食米熟紙但<lb/>
煤而已猺人以蕉煮飯葢陽氣鬱則死取麩炭火齒正<lb/>
紅入甕閉之則成麩炭紙蕉不燒者亦鬱於下而不出<lb/>
其舌也<lb/>
<pb n="KR3j0160_WYG_012-13b"/>
首澤浮針　取頭中垢以塗塞其孔置水即浮<hi>中通曰人垢人</hi>
<hi>汗人油塗針上不須塞孔針皆能浮</hi>
苓皮螾脂聚魚　苓皮螾脂魚鼈自聚注曰取苓皮漬<lb/>
水斗半燒石如灰狀以碎螾脂置苓皮水中七日已置<lb/>
沼則魚鼈自聚<lb/>
擲劍伎　列子云蘭子㺯七劍造而躍之五劍常在空<lb/>
中宋君驚異之此熟耳非術也今有為之者<lb/>
誘誠酒　萬畢曰竹蟲飲人自言其誠髙誘注云以竹<lb/>
<pb n="KR3j0160_WYG_012-14a"/>
蟲三枚竹黄十枚和入酒服叩問其事必得其誠<lb/>
醉迷術　莨菪子雲實防葵赤商陸曼陀羅花皆令人<lb/>
狂惑見鬼安禄山以莨菪酒醉奚契丹坑之嘉靖中妖<lb/>
僧武如香至昌黎張柱家以紅㪚入飯舉家昏迷任其<lb/>
奸汚葢是横唐方周宻言押不盧可作百日丹郎仁寶<lb/>
言曼陀羅花酒飲之醉如死魏二韓御史治一賊供稱<lb/>
威靈仙天茄花粘刺豆人飲則迷藍汁可解青衣可嚼<lb/>
楊循吉吳中故語言許道師惑人午日取即且蛇蠍等<lb/>
<pb n="KR3j0160_WYG_012-14b"/>
置甕互啖餘者以其血和藥令求法者洗眼則妄見眩<lb/>
亂以曼陀羅釀煮鴨日食則癡<lb/>
解迷　類志曰七月七日取蜘蛛網著衣領中勿令人<lb/>
知可以療迷又曰人善忘取鼈爪著衣帶中則已宜服<lb/>
丹砂石菖蒲茯神逺志為藥迷者飲氷水即解<lb/>
止蛙鳴　蛙鳴聒耳以芝蔴稭磨碎順風撒去則禁周<lb/>
禮則用牡菊<lb/>
巵面堆酒　獺膽分巵今試之但能使酒髙二分而已<lb/>
<pb n="KR3j0160_WYG_012-15a"/>
丹鉛録車渠杯注酒滿過一分不溢<lb/>
挂錢法　術者以線挂錢燒線成灰而錢挂如故此以<lb/>
鹽醃線晒乾之挂錢則燒之而猶不斷浙煮鹽以竹編<lb/>
而蚌灰塗之鹽與火同體也或曰線得生礬可以縛火<lb/>
<hi>暄曰或用蛋青</hi>
跳肉　盤中肉燒蝙蝠灰熱摻之肉自跳動斷螭虎尾<lb/>
用之尤躍陳藏器曰蚺蛇作膾著醋則捲筯不可脫<lb/>
水圏戲　濃鹻水入松香末蘸小篾圏揮之大小成毬<lb/>
<pb n="KR3j0160_WYG_012-15b"/>
飛去劉若愚言熹宗能戲以水抛空中成圏<lb/>
厭勝　南甘土司中金蠶蠱夫婦裸體以祀之故籠底<lb/>
書辟蠧為其厭也刺蝟可制金蠶蠱<lb/>
破木工械法　楊穆言梓人造屋必為魘填物理所曰<lb/>
木工造械必首領插墨簽禁之當取初鋸木腦藏識之<lb/>
落成後劈萬片即有械機不靈屋龍脊下椽宜開瓦宜<lb/>
仰椽單瓦覆主不利<lb/>
劍術　干將莫邪雌雄殉之來丹霄練妙入無形越勾<lb/>
<pb n="KR3j0160_WYG_012-16a"/>
踐所謂劍術果何指乎小說詭異今絶不見崇禎乙亥<lb/>
年中都張留守貪虐為劍術者斷其首去先期十日出<lb/>
帖如期而然是時淮督為楊一鵬索之不得噫窮鬱不<lb/>
伸書此且一浮白<lb/>
隠形術　出陰神出陽神播弄精魂耳大乘笑之究於<lb/>
己無益也左慈入羊羣冷謙藏甕中遊戲鋒鏑之世不<lb/>
亦快乎萬歴末妖書一事忽一夕黏宫中與城坊皆遍<lb/>
後緝獲一繳生光以當之廼偽刻各衙門印者耳彭又<lb/>
<pb n="KR3j0160_WYG_012-16b"/>
朔有容成黄冶之術能推案入壁凡數易其形楊大洪<lb/>
左蒼嶼遇之皆言其不免左公神易一卷即此人所授<lb/>
也游肩生仕任好異術祇以得禍黎靬幻人易牛馬首<lb/>
世豈無之正士灼然始不惑耳達者閒觀時寄言以出<lb/>
意則何徃而非顧長康之木葉也耶歐陽宗衡曰萬歴<lb/>
中浮提國人來江右數日飛去從信録記之徐巨源詳<lb/>
之<hi>時葉永盛廵方不受其緑字經照物石而遣之</hi>
泅汓法　先以憑而後去憑脬木是也一曰入水驚動<lb/>
<pb n="KR3j0160_WYG_012-17a"/>
則沉聽其自然則自浮起黑鬼生而習之者也南史胡<lb/>
濟行水中數十里陳普曰鄭年能於海底行五十里物<lb/>
理所云赤腹蜘蛛七夕捕之於屋澑陰乾為末塗足可<lb/>
行水又曰取蜘蛛與水狗猪膏合置甖中宻以新縑葢<lb/>
之縣後屋百日視蜘蛛肥廼以塗足又云射木根如生<lb/>
人狀刻之有血以塗足步水少夫曰試之不驗或别有<lb/>
方毋廼汓人祝勝也乎<hi>暄曰行水底在能伏氣行水面在能掛身豈塗足也哉</hi>
挾金馬迹　北之慣盜視馬蹄跡知馬上人槖中金云<lb/>
<pb n="KR3j0160_WYG_012-17b"/>
踶上帶灰也其地迹有深淺午後尤重<lb/>
鹽舩水泡　浙之宿捕聽船頭水聲知船中私鹽之有<lb/>
無<hi>中通曰舵上有水泡則知船内有鹽</hi>
捕逃法　捕逃奴帖倒書奴姓名捕逸囚牒倒用印易<lb/>
獲<lb/>
無名異剪燈禦刀　磨無名異塗燈剪剪燈燈斷粤獞<lb/>
以蜜栗塗臂置刀而擊之不傷宻栗即無名異之類小<lb/>
石外黄内黑入桐油去水氣則今之催乾也愚按以刀<lb/>
<pb n="KR3j0160_WYG_012-18a"/>
直置臂上棓擊終不破皮此理耳贊寧云無名異出西<lb/>
海州燒炭之下百木之精也一名藥木膠胡人折雞脛<lb/>
磨酒沃之逡巡能行形如玉栁石而黑輕真者安鹿子<lb/>
臍即生肉角一曰東海樹名多茄取節煎膠是則無名<lb/>
異有石者木者<lb/>
聚香鼎　周煇清波雜志言聚香鼎梁漸子曰多是蘇<lb/>
合油伽刺汁煉銅為之然則升菴所言武侯行鍋將是<lb/>
燃石在其中耶<lb/>
<pb n="KR3j0160_WYG_012-18b"/>
戲科斗　樟腦黄蠟和勻染黑投水中作科斗自然走<lb/>
動但欲潔淨油手止之即住<lb/>
玻鏡吸攝透畫法　置玻瓈鏡於暗室之窓版則物形<lb/>
小縮透入几上之紙可細描也寫真甚肖花木蟲物皆<lb/>
可彼候日食分杪者開小牖於屋瓦恰與日行之道符<lb/>
透入玻鏡穿暎屋内地上分杪絲毫不差果異術乎乃<lb/>
至理耳<hi>暄曰逺西此法謂之物像像物</hi>
厭法　李霖寰大司馬征播楊應龍敗逃囤上李公以<lb/>
<pb n="KR3j0160_WYG_012-19a"/>
大礮攻之楊祼諸婦向礮礮竟不然此受厭也崇禎乙<lb/>
亥流賊圍桐城上架礮賊亦逼人裸陰向城時乃潑狗<lb/>
血燒羊角烟以解之礮竟發矣故鑄劍鑄鐘合製丹藥<lb/>
皆忌裙釵之厭<lb/>
氣之所結皆成堅石　諸獸腹中之石子曰鮓荅以求<lb/>
雨外紀渤泥島有獸似鹿名把襍爾腹中有石能療百<lb/>
病皆其氣想所結成者也通論之人患石淋有石塊刀<lb/>
斧不能破又嘗見龍脛骨中髓皆是白石蛇蠏蠶皆能<lb/>
<pb n="KR3j0160_WYG_012-19b"/>
成石程氏遺書載有波斯人發閩中古塜棺内俱盡惟<lb/>
心堅如石鋸開有山水畫女凭欄葢其注意所結如此<lb/>
宋潛溪文集臨川浮屠寂後火焚惟心不化出五色光<lb/>
有佛像非骨非石又徽士死茶<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之心内包觀音像如<lb/>
刻成此皆志局不分精靈氣液因感凝形正如孕女感<lb/>
異像而成鬼胎犀有所見而想形於角可悟惟心所造<lb/>
實無而成故大乘破鬼窟而聖人表正經<lb/>
　　異事類<lb/>
<pb n="KR3j0160_WYG_012-20a"/>
木血　堅木多年其汁有赤者陸敬叔伐木見血謂之<lb/>
彭侯蜀志巴東有公孫述折柱長三丈破之有血出枯<lb/>
而不朽老則為怪有物憑之至若武夷仙人架舩水心<lb/>
巖沉香棺則古來水漂者而木堅不壞也謂鑿取方寸<lb/>
以祈雨者則神之而適驗耳<lb/>
怯夜幡　馮贄記事珠曰胡陽白壇寺幡日中有影月<lb/>
中無影不知何故號怯夜幡龍馬言曰氷蠶絲綃月下<lb/>
無影太陽則正明耳<lb/>
<pb n="KR3j0160_WYG_012-20b"/>
雷電鐵索　茅元儀野航史話曰南唐陸昭符刺常州<lb/>
雷雨暴至電光如金蛇繞案昭符叱之雷電遽收惟得<lb/>
鐵索此亦異事當為格物者立一案也老父曰余遊凌<lb/>
雲寺雷電中忽飛一石長七尺乃信火氣騰迅常遇物<lb/>
與挾而來或曰怪乎曰宋五石隕六鷁飛而内史叔興<lb/>
以為非吉凶所生管輅為王基筮曰君家有三怪而非<lb/>
所憂基家卒無患君子信其常而已<lb/>
赤蟲䜟　元史於燕都建宫殿時掘地見赤頭蟲無萬<lb/>
<pb n="KR3j0160_WYG_012-21a"/>
數術者曰將來代國家者此物也崇禎壬午年皇極鴟<lb/>
吻出烟近察之乃細赤蠓如是飛者三日癸未孟冬享<lb/>
太廟衛士夜驚有黑物如牛髙數丈自午門奔端門出<lb/>
此是黑眚而赤蟲則從古未有也<lb/>
鼠徙　占曰鼠無故皆夜去則邑有兵唐武德元年李<lb/>
密王世充隔洛相拒密營中鼠一夕渡水嘉靖時有羣<lb/>
鼠銜渡萬歴戊午己未江北有方鼠千萬銜尾渡江南<lb/>
蘆麥盡為所咋其鼠頭方尾長天啟時田鼠糾結如桴<lb/>
<pb n="KR3j0160_WYG_012-21b"/>
蔽江入蘆葦根苗立盡張養默言短尾方喙小於鼠而<lb/>
足方長崇禎壬午鼠銜尾渡江<lb/>
釜飛釜鳴　物理所云牛膽塗釜釜鳴婦穢衣䝉釜釜<lb/>
飛又云㸑釜不沸者有物如豚居之去之無也釜鳴欲<lb/>
飛夫婦男作女拜女作男拜則厭之又秘書云瓦甑之<lb/>
契投梟自止注云取甑書契字置墻上有梟鳴時投之<lb/>
則甑鳴自止<hi>中通曰釜受火氣太甚通體皆紅既紅則一釜全成火體矣火性向上釡既成火故</hi>
<hi>騰空飛起耳然釡雖全成火體而鐵性尚存薄鐵不耐重火故騰空則顫顫有聲暄曰甑上閉下熱氣貫卻則</hi>
<pb n="KR3j0160_WYG_012-22a"/>
<hi>鳴釡竈近地郤氣貫亦鳴</hi>
鐘鳴欲飛　銅山崩洛鐘應固也大林寺鐘啞其甬銑<lb/>
璺也地中火氣迅坪而起如雷之出鐘適當之則鳴其<lb/>
氣重則飛耳梧州雲葢寺有銅鐘上鑄漢太寶元年愚<lb/>
按是南漢劉鋹時年號也辛夘夏忽有聲久之翁翁然<lb/>
韽有動狀愚以地梨蒜韭汁水潑之以溺筩濕其地遂<lb/>
止<lb/>
太歲肉　徃見小說言太歲飛入人家如人頭多竅而<lb/>
<pb n="KR3j0160_WYG_012-22b"/>
赤色劉餗傳載董表儀家掘得肉塊以為太歲棄之河<lb/>
亦無恙又按異物考載呉戍將鄧喜殺豬祀神治畢縣<lb/>
之忽見一人頭徃食肉喜射中之咋咋作聲繞屋三日<lb/>
近赤祥也後人白喜謀北叛闔室受誅京房易妖曰山<lb/>
見葆江於邑邑有兵狀如人頭赤色得非所謂太歲乎<lb/>
江隣幾以徐積所埋之物如手者即白澤圖之封食之<lb/>
多力者也山海經敦隅之山及開明南北東西海外並<lb/>
有視肉郭云聚肉如牛肝有兩目食之無盡此皆封類<lb/>
<pb n="KR3j0160_WYG_012-23a"/>
可食者升菴引作垹霏雪録洪武乙亥山隂天樂瀛掘<lb/>
得一物如小兒臂紅潤如生蕭静之食肉芝如人手肥<lb/>
紅九真守陶潢土穴中得白物如蛹長數丈割肉如豚<lb/>
三軍盡食<lb/>
　<lb/>
　<lb/>
　<lb/>
　<lb/>
<pb n="KR3j0160_WYG_012-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　物理小識卷十二<lb/>
</p>
<p>
</p>
  </div>
</body>
</text>
</TEI>
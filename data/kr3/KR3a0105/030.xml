<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_030-1a"/>
　欽定四庫全書<lb/>
御定孝經衍義卷二十八<lb/>
　　天子之孝<lb/>
　　　愛百姓<lb/>
　　　<hi>臣</hi>按經言徳教加于百姓蓋天子之孝與凡人不<lb/>
　　　同凡人之孝或限于分或詘于力所謂小孝用力<lb/>
　　　中孝用勞也天子之孝廣博充周務使天下之大<lb/>
　　　無一民一物不得其所所謂大孝不匱也但其事<lb/>
<pb n="KR3a0105_WYG_030-1b"/>
　　　非一端可竟而其理亦非一言可畢臣故以愛百<lb/>
　　　姓為目中之綱凡推己及物興利除害之事皆為<lb/>
　　　愛百姓而設也有天下者以愛天下之人為愛親<lb/>
　　　之盡西銘之所謂乾父坤母民吾同胞物吾與也<lb/>
　　　故述愛百姓而又以愛物附焉<lb/>
　易比<hi>卦名</hi>彖曰比輔也下順従也原<hi>再/也</hi>筮<hi>再筮以/自審</hi>元<hi>元善</hi>永<lb/>
　<hi>長永</hi>貞<hi>正固</hi>无咎以剛中也不寧方來上下應也後夫凶其<lb/>
　道窮也<lb/>
<pb n="KR3a0105_WYG_030-2a"/>
　楊時曰先王什伍其民鄉田同井出入相友守望相<lb/>
　助疾病相扶持比所以吉也衆散民流用蕩析離居<lb/>
　凶可知矣<lb/>
九五顯比王用三驅失前禽邑人不誡吉象曰顯比之<lb/>
吉位正中也舍逆取順失前禽也邑人不誡上使中也<lb/>
　程頤傳曰人君比天下之道當顯明其比道而已如<lb/>
　誠意以待物恕已及人發政施仁使天下䝉其惠澤<lb/>
　是人君親比天下之大道也<lb/>
<pb n="KR3a0105_WYG_030-2b"/>
　　<hi>臣</hi>按彖言後夫凶而爻言失前禽邑人不誡者聖<lb/>
　　人天地父母之心凡夫疲癃殘疾<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>獨鰥寡無不<lb/>
　　在其所愛之中所謂首出庶物萬國咸寧者也衆<lb/>
　　之所歸羣之所往普天率土君之宗之矣于斯之<lb/>
　　時而有去順就逆者䧟身大戮自取滅亡然聖人<lb/>
　　之心大公無私好生之仁不忍盡物雖討不庭但<lb/>
　　誅首惡居人喻㫖無有警動也<lb/>
頤<hi>卦名</hi>彖曰天地養萬物聖人養賢以及萬民頤之時大<lb/>
<pb n="KR3a0105_WYG_030-3a"/>
矣哉<lb/>
　程頤傳曰養賢所以養萬民也夫天地之中品物之<lb/>
　衆非養則不生聖人裁成天地之道輔相天地之宜<lb/>
　以養天下至于鳥獸草木皆有養之之政其道配天<lb/>
　地故夫子推頤之道贊天地與聖人同功<lb/>
　　<hi>臣</hi>按晉師曠之言曰良君養民如子蓋之如天容<lb/>
　　之如地民奉其君愛之如父母又曰天子愛民甚<lb/>
　　矣聖人之心即天地之心天地之心惟以生物為<lb/>
<pb n="KR3a0105_WYG_030-3b"/>
　　事天地生之而聖人養之易曰天地養萬物雖宗<lb/>
　　子不尸父母之功也讓徳于天也西銘曰聖其合<lb/>
　　徳賢其秀也夫以民吾同胞而吾于中養其秀者<lb/>
　　天下必無有顚連而無告者矣故推吾愛親之心<lb/>
　　以盡愛人之道非必家至而户給之也憂在得人<lb/>
　　而仁在百姓故曰及<lb/>
益<hi>卦名</hi>九五有孚惠心勿問元吉有孚惠我徳<lb/>
　　<hi>臣</hi>按益莫大于信惠莫大于心故夫子于道千乘<lb/>
<pb n="KR3a0105_WYG_030-4a"/>
　　之國言愛人先言信也惟其不本于心卒以不信<lb/>
　　故有口惠而實不至焉者矣噢咻<hi>痛念之聲</hi>之術不可<lb/>
　　以云惠壺漿之徳不可以云益當損上益下之時<lb/>
　　非小小補助也田里樹畜輕徭薄賦此其惠在經<lb/>
　　制者散財發粟非常之恩聖人守其大寶又有收<lb/>
　　拾人心之義也<lb/>
書臯陶謨安民則惠黎民懐之<lb/>
　　<hi>臣</hi>按惠者仁之愛也民物則各得其分為安故不<lb/>
<pb n="KR3a0105_WYG_030-4b"/>
　　愛其親而愛他人則悖而愛其親者必不敢惡于<lb/>
　　人也惟其等級隆殺順天理之自然而相親相遜<lb/>
　　和協于衷黎民之懐懐于有徳非以其姑息小惠<lb/>
　　也<lb/>
太甲先王子惠困窮民服厥命罔有不悅<lb/>
　蔡沈傳曰此言湯徳所以協下者困窮之民若己子<lb/>
　而惠愛之惠之若子則心之愛者誠矣未有誠而不<lb/>
　動者也故民服其命未有不得其歡心<lb/>
<pb n="KR3a0105_WYG_030-5a"/>
　　<hi>臣</hi>按商王愛人之誠孚于隣國之民而有后來其<lb/>
　　蘇之望孝經所謂得萬國之歡心者也尹稱之以<lb/>
　　告嗣王欲其視烈祖之所為無得罪于百姓以為<lb/>
　　奉先之孝也<lb/>
洪範庶民惟星星有好風星有好雨日月之行則有冬<lb/>
有夏月之從星則以風雨<lb/>
　朱熹曰民之性情莫不有所好上之人能順其所好<lb/>
　所欲與聚所惡勿施則和氣致祥猶如風雨之應<lb/>
<pb n="KR3a0105_WYG_030-5b"/>
　陳櫟曰按前漢五行志元光中天星盡搖上以問候<lb/>
　星者對曰星搖者民勞也又云五星同色天下偃兵<lb/>
　百姓安寧歌舞以行以此觀之則以庶民省之于星<lb/>
　以驗其安否之說信矣<lb/>
　　<hi>臣</hi>按孝經開宗第一義即曰以順天下民用和睦<lb/>
　　上下無怨而又以天下和平災害不生申言孝治<lb/>
　　蓋孝子仁人愛親愛人可以自信有通于神明之<lb/>
　　理而皇極庶徵又以民之安否叅之于星此所謂<lb/>
<pb n="KR3a0105_WYG_030-6a"/>
　　則天之經也<lb/>
無逸徽柔懿恭懐保小民惠鮮鰥寡自朝至于日中昃<lb/>
不遑暇食用咸和萬民<lb/>
　蔡沈傳曰文王有柔恭之徳而極其徽懿之盛和易<lb/>
　近民于小民則懐保之于鰥寡則惠鮮之惠鮮云者<lb/>
　鰥寡之人垂首喪氣賚予賙給之使之有生意也<lb/>
　　<hi>臣</hi>按蔡以平易近民釋徽柔懿恭者柔不至于暗<lb/>
　　弱恭必由于中出合觀之乃其不敢惡于人者然<lb/>
<pb n="KR3a0105_WYG_030-6b"/>
　　也一夫不得其所未可謂之錫類日昃不遑正以<lb/>
　　夙夜匪懈無忝所生者也咸和萬民則敬一人而<lb/>
　　千萬人悅博愛之道又以主敬為要也<lb/>
君牙夏暑雨小民惟曰怨咨冬祁寒小民亦惟曰怨咨<lb/>
厥惟艱哉思其艱以圖其易民乃寧<lb/>
　　<hi>臣</hi>按司徒職兼敎養穆王之命君牙欲其體小民<lb/>
　　之情而思惟圖度于其衣食之艱易則其愛人無<lb/>
　　已之心以為如是然後可以敷五典而和民則也<lb/>
<pb n="KR3a0105_WYG_030-7a"/>
　　暑雨祁寒天道之常而亦氣候之一變廣厦細旃<lb/>
　　之上或不覺其有異他日也况于怨咨之聲乎暑<lb/>
　　雨而阻饑祁寒而忍凍民生之艱若此奚暇治禮<lb/>
　　義哉然此皆司牧者之責徒思之亦無益也辨土<lb/>
　　地之宜興稼穡之利保其蕃息安其本俗所以圖<lb/>
　　之者未可殫述一皆以至誠惻怛之意經營勸勞<lb/>
　　而後艱者易怨咨者寧然而衣食既足之後虞廷<lb/>
　　命契猶以在寬為訓故知聖人愛人之心終無已<lb/>
<pb n="KR3a0105_WYG_030-7b"/>
　　時也<lb/>
詩小雅鴻雁<hi>篇名</hi>其一章曰鴻雁于飛肅肅其羽之子于<lb/>
征劬勞于野爰及矜人<hi>可憐之人</hi>哀此鰥寡<lb/>
　小序曰美宣王也萬民離散不安其居而能勞來還<lb/>
　定安集之至于矜寡無不得其所焉朱善曰惠鮮鰥<lb/>
　寡文王之所以興也哿矣富人哀此㷀獨幽王之所<lb/>
　以亡也爰及矜人哀此鰥寡宣王之所以再興也夫<lb/>
　鰥寡孤獨乃天民之窮而無告者聖人一視同仁雖<lb/>
<pb n="KR3a0105_WYG_030-8a"/>
　無一物而不在所愛而其發政施仁則必自鰥寡孤<lb/>
　獨始誠使鰥寡孤獨各得其所則天下之民無不被<lb/>
　其澤者矣宣王勞來還定安集其有得于文王之家<lb/>
　法也此詩不作于流離之時而作于安定之日蓋痛<lb/>
　定思痛是以知之者以為勞苦而不知者則反以為<lb/>
　宣驕也<lb/>
　　<hi>臣</hi>按宣王承厲王衰亂之弊民皆離散故以安集<lb/>
　　其居為始事而鰥寡孤獨又先被其澤故朱善以<lb/>
<pb n="KR3a0105_WYG_030-8b"/>
　　為惠鮮懐保文王之家法然則仁民正所以親親<lb/>
　　孝哉其為念爾祖也<lb/>
禮記王制少而無父者謂之孤老而無子者謂之獨老<lb/>
而無妻者謂之矜老而無夫者謂之寡此四者天民之<lb/>
窮而無告者也皆有常餼瘖聾跛躃斷者侏儒百工各<lb/>
以其器食之<lb/>
　方慤曰先王之時瘖者以之實土聾者以之司火刖<lb/>
　者以之守囿刖則跛躃斷者之類也侏儒以之扶廬<lb/>
<pb n="KR3a0105_WYG_030-9a"/>
　以至陶者之治埴匠者之治木冶氏之攻金玉人之<lb/>
　切玉所謂各以其器食之也荀子曰五疾上收而養<lb/>
　之材而事之蓋謂是矣<lb/>
　　<hi>臣</hi>按先王愛養百姓其政莫大于井田而鰥寡孤<lb/>
　　獨癈疾伎藝皆不能治田之人也其論官材養耆<lb/>
　　老則又出于學校而此鰥寡孤獨癈疾伎藝之人<lb/>
　　不足以與于國老庶老之列與夫公卿大夫士之<lb/>
　　選者也先王于天下之人無所不愛故于天下之<lb/>
<pb n="KR3a0105_WYG_030-9b"/>
　　人無所不養養之于井田學校之中者蓋足以盡<lb/>
　　乎天下之人矣而鰥寡孤獨癈疾伎藝者既不在<lb/>
　　于井田又不在于學校其人有可憫其才猶有所<lb/>
　　用先王于四者之民而皆有常餼于瘖聾跛躃斷<lb/>
　　者侏儒百工而各以器食此政所以輔井田學校<lb/>
　　之不逮也觀王制次序亦可見矣如其不能以九<lb/>
　　一使耕以世祿待士而煦煦然惟是之為務則其<lb/>
　　為愛也微矣豈天地父母之心哉<lb/>
<pb n="KR3a0105_WYG_030-10a"/>
月令<hi>篇名秦相吕不韋命諸儒雜記三代及秦事</hi>命相布徳和令行慶施惠<lb/>
下及兆民<lb/>
　　<hi>臣</hi>按四序之春即四徳之元于人為仁胡氏春秋<lb/>
　　傳曰體元者人君之事調元者宰相之職故徳令<lb/>
　　慶惠出于君而布和行施以及下者相也仁主于<lb/>
　　愛固無時而不然而獻歳發春氣之更始人情欣<lb/>
　　悅則其愛人之意油然而生而其恩澤必實有以<lb/>
　　及于人者大君天之宗子大臣宗子之家相兆民<lb/>
<pb n="KR3a0105_WYG_030-10b"/>
　　之休戚懸焉愛之則遂行之非徒畜其意而已要<lb/>
　　之四序之中皆有春四徳之中皆有元君子體仁<lb/>
　　足以長人而此則行仁于立春之日所謂元之元<lb/>
　　也<lb/>
養幼少存諸孤<hi>助生氣也</hi>
　　<hi>臣</hi>按此西銘所謂慈孤弱所以幼其幼者也乾元<lb/>
　　統天是以大生焉坤元順承是以廣生焉聖人合<lb/>
　　徳是以助其生氣焉天地明察視幼少諸孤皆同<lb/>
<pb n="KR3a0105_WYG_030-11a"/>
　　胞也養育存安愛之實也<lb/>
祭統上有大澤則惠必及下顧上先下後耳非上積重<lb/>
而下有凍餒之民也是故上有大澤則民夫人待于下<lb/>
流知惠之必將至也<lb/>
　鄭康成注曰鬼神有祭不獨饗之使人餕<hi>祭餘</hi>之惠澤<lb/>
　之大者也國君有蓄積不獨食之亦以施惠于竟内<lb/>
　也<lb/>
　　<hi>臣</hi>按人君有財物積重而不以施惠使下有凍餒<lb/>
<pb n="KR3a0105_WYG_030-11b"/>
　　之民則無以得人之歡心以承祖考守祖廟也子<lb/>
　　孫之祭鬼神且不敢專饗之必以徧于廟中而豈<lb/>
　　可專其蓄積不以施散于民乎故言廟中者竟内<lb/>
　　之象也觀于毎變而衆<hi>自君卿至百官毎變而人益衆</hi>則惠之及<lb/>
　　于夫人者體先王先公之心而愛其所親也<lb/>
經解發號出令而民說謂之和上下相親謂之仁<lb/>
　　<hi>臣</hi>按和仁雖異事而其道相成和始之而仁終之<lb/>
　　也人主之憂勤惻隠所以激勸天下者存乎發號<lb/>
<pb n="KR3a0105_WYG_030-12a"/>
　　施令故易言重巽申命書盤庚三篇反覆喻意然<lb/>
　　後行事蓋號令當于民心則說說則和和則上下<lb/>
　　相親而仁矣漢光武時第五倫為督鑄錢掾見詔<lb/>
　　書而歎曰此聖主也一見決矣唐奉天制書能使<lb/>
　　武人悍卒感慟流涕成興元戡難之功然則王言<lb/>
　　之出即王心之仁四方萬里向背之由故曰出其<lb/>
　　言善則千里之外應之可以動天地泣鬼神而况<lb/>
　　于人乎然非難也上以號令及下而無不至之惠<lb/>
<pb n="KR3a0105_WYG_030-12b"/>
　　則下之聞上之號令者莫不有尊君親上之心矣<lb/>
　　夫親親者仁之始相親者仁之終而和與仁又相<lb/>
　　為終始也<lb/>
哀公問古之為政愛人為大不能愛人不能有其身不<lb/>
能有其身不能安土不能安土不能樂天不能樂天不能<lb/>
成其身<lb/>
　　<hi>臣</hi>按奄有四海故曰安土皇天眷命故曰樂天身<lb/>
　　有顯名故曰成身此皆愛人之驗故曰愛親者不<lb/>
<pb n="KR3a0105_WYG_030-13a"/>
　　敢惡于人<lb/>
坊記上酌民言則下天上施<lb/>
　鄭康成注曰酌猶取也取衆民之言以為政敎則得<lb/>
　民心得民心則恩澤所加民受之如天矣<lb/>
　　<hi>臣</hi>按為政者在于通民之情夫民慮之于心而宣<lb/>
　　之于口其便與不便甚明也行善而備敗君于是<lb/>
　　乎斟酌焉雖取草取薪之賤者未嘗棄其言也衞<lb/>
　　巫監謗而厲王流彘誹謗偶語有誅而秦族以亡<lb/>
<pb n="KR3a0105_WYG_030-13b"/>
　　由不恤民也<lb/>
表記中心憯怛愛人之仁也<lb/>
　　<hi>臣</hi>按此以其誠心愛人故曰愛人之仁先王以不<lb/>
　　忍人之心行不忍人之政異于齊宣之愛及于觳<lb/>
　　觫之牛而功不至于百姓也<lb/>
子民如父母有憯怛之愛<lb/>
　　<hi>臣</hi>按吕祖謙曰憯怛之愛猶慈母之愛非責報<lb/>
　　于子也發于誠心而已此言虞舜之君天下其愛<lb/>
<pb n="KR3a0105_WYG_030-14a"/>
　　人之仁非後世所可及也虞舜之愛親極其至故<lb/>
　　虞舜愛民之心亦極其至也子愛于民如父母之<lb/>
　　愛子則好惡與民同之而凱以强敎弟以悅安有<lb/>
　　父之尊有母之親矣舜之得此于民正如詩言孝<lb/>
　　子既孝而其嗣子又孝也<lb/>
緇衣子曰上好仁則下之為仁爭先人故長民者章志<lb/>
貞敎尊仁以子愛百姓民致行已以說其上矣<lb/>
　陳澔集說曰章志者明吾好惡之所在也貞敎者身<lb/>
<pb n="KR3a0105_WYG_030-14b"/>
　率以正也所志所敎莫非尊仁之事以此為愛民之<lb/>
　道是以民皆感其子愛之心致力于行已之善而悦其<lb/>
　上如子從父母之命也<lb/>
　　<hi>臣</hi>按仁孝一理尊仁乃所以盡孝子愛百姓事天<lb/>
　　乃所以事親自其賢秀以至顚連徳敎所加罔不<lb/>
　　畏愛孝治成矣<lb/>
周禮地官司徒大司徒之職以保息六養萬民一曰慈<lb/>
幼二曰養老三曰振窮四曰恤貧五曰寛疾六曰安富<lb/>
<pb n="KR3a0105_WYG_030-15a"/>
　　<hi>臣</hi>按六者皆愛民之事其前五事人所易知其第<lb/>
　　六條似與前五條不並行而俗吏不通經術有專<lb/>
　　意抑豪强破富人以為能者善乎宋臣葉適之言<lb/>
　　曰今俗吏欲抑兼幷破富人以扶貧弱者意則善<lb/>
　　矣此可隨時施之于其所治耳夫州縣獄訟繁多<lb/>
　　終日之力不能勝大半為富人役耳是以吏不勝<lb/>
　　忿常欲起而誅之縣官不幸而失養民之權轉歸<lb/>
　　于富人其積非一世也小民之無田者假田于富<lb/>
<pb n="KR3a0105_WYG_030-15b"/>
　　人得田而無以為耕借貲于富人嵗時有急求于<lb/>
　　富人其甚者傭作奴婢歸于富人游手末作俳優<lb/>
　　技藝傳食于富人而又上當官輸雜出無數吏常<lb/>
　　有非時之責無以應上命常取具于富人然則富<lb/>
　　人者州縣之本上下之所頼也富人為天子養小<lb/>
　　民又供上用雖厚取贏以自封殖計其勤勞亦略<lb/>
　　相當矣廼其豪㬥過甚兼取無已者吏當敎戒之<lb/>
　　不可敎戒隨事而治之使之自改則止矣不宜豫<lb/>
<pb n="KR3a0105_WYG_030-16a"/>
　　置疾惡于心茍欲以立威取名也夫人主既未能<lb/>
　　自養小民而吏先以破壊富人為事徒使其客主<lb/>
　　相怨有不安之心此非善為治者也故臣以為儒<lb/>
　　者復井田之學可罷而俗吏抑兼并富人之意可<lb/>
　　損因時施智觀世立法誠使制度定于上十年之<lb/>
　　後無甚富甚貧之民兼并不抑而自已使天下速<lb/>
　　得生養之利此天子與其羣臣當汲汲為之不然<lb/>
　　古井田終不可行今之制度又不復立虛談相眩<lb/>
<pb n="KR3a0105_WYG_030-16b"/>
　　上下乖忤俗吏以卑為實儒者以高為名天下何<lb/>
　　從而治哉適此論深合周官安富之意臣竊以父<lb/>
　　母之于子鳲鳩之愛惟均要其貧富必不能强之<lb/>
　　使齊也父母之分金使治生者無偏頗則愛惟均<lb/>
　　耳及其力田服賈或逢年倍利或蕪穢不治折閱<lb/>
　　不售各自其時命智力使然而欲奪富者之所有<lb/>
　　分之貧者可乎但使孝友睦婣任䘏之行興于風<lb/>
　　俗則家有富人必不雄財專欲于其兄弟國有富<lb/>
<pb n="KR3a0105_WYG_030-17a"/>
　　人必不雄財專欲于其比閭族黨而何至于豪㬥<lb/>
　　過甚兼取無已重煩長吏之敎戒哉<lb/>
大學傳之九章康誥曰如保赤子心誠求之雖不中不<lb/>
遠矣<lb/>
　胡炳文曰孝弟慈皆人心之天此獨言慈者世敎衰<lb/>
　孝弟或有失其天者獨母之保赤子慈之天未有失<lb/>
　者也大要只在心誠求之舉其慈之出于天者庶可<lb/>
　以觸其孝弟之天孝弟亦在誠而已<lb/>
<pb n="KR3a0105_WYG_030-17b"/>
　許謙曰保赤子是父母愛子之心如保者是言君養<lb/>
　民亦當如父母之保赤子赤子不能言父母保之雖<lb/>
　不中不遠况民之能言而意易曉者所欲與之聚所<lb/>
　惡勿施雖不中民之心亦不遠矣<lb/>
　　<hi>臣</hi>按傳引康誥之言以見慈幼之誠而愛親敬長<lb/>
　　良知良能自然如此則孝弟慈皆在于誠知慈母<lb/>
　　之保赤子則聖人因親教愛因嚴教敬亦豈假强<lb/>
　　為哉然而事君事長責已亦以責人而慈幼使衆<lb/>
<pb n="KR3a0105_WYG_030-18a"/>
　　則皆君子之事君子父天母地父母之所愛亦愛<lb/>
　　之緣天地好生之徳以愛百姓也國人以君子為<lb/>
　　父母君子愛之如子縁已有愛子之慈以愛百姓<lb/>
　　也昔陶潛遺其子以一力誡之曰彼亦人子也善<lb/>
　　遇之慈矣哉君子也在上者誠推此心自不至于<lb/>
　　虐使其衆矣<lb/>
中庸子庶民則百姓勸<lb/>
　　<hi>臣</hi>按父母之于子未嘗盡其力而恐其勞也未嘗<lb/>
<pb n="KR3a0105_WYG_030-18b"/>
　　用其財而憂其貧也茍可以使之逸使之富者將<lb/>
　　無所不至也然而子趨父事未有不亟者孝慈相<lb/>
　　感自然之理也先王知夫人情之莫不欲然所以<lb/>
　　阜其財求寛其力役者亦如父母之于子無所不<lb/>
　　至也藏之于民而國未嘗告匱以生其共而民且<lb/>
　　為之効死君于民交相愛也有不勸哉<lb/>
孟子文王視民如傷<lb/>
　　<hi>臣</hi>按汝墳之詩言魴魚頳尾王室如燬毛傳言魚<lb/>
<pb n="KR3a0105_WYG_030-19a"/>
　　勞則尾赤燬火也蓋頳尾以喻役者之顔色瘦病<lb/>
　　如燬以喻商辛之猛熾酷烈書言文王懐保小民<lb/>
　　惠觧鰥寡但岐豐耳王室猶存則其㬥尚及于六<lb/>
　　州之民也如傷者蓋文王之隠痛禹稷之由已溺<lb/>
　　之由已饑之伊尹之若已推而納之溝中皆是心<lb/>
　　也大學傳言文王為人君止於仁為人父止於慈<lb/>
　　仁慈如文王可謂止矣其封内之民則斷斷乎無<lb/>
　　傷者矣而文王愛人之誠保天下之量所不忍其<lb/>
<pb n="KR3a0105_WYG_030-19b"/>
　　顚連而無告者商之民即文王之民也由其中心<lb/>
　　憯怛是以如傷也<lb/>
漢文帝元年詔定振窮養老之令<lb/>
　詔曰方春和時草木羣生皆有以自樂而吾百姓鰥<lb/>
　寡孤獨或阽于危亡而莫之省憂為民父母將何如<lb/>
　其議所以振貸之又曰老者非帛不煖非肉不飽今<lb/>
　嵗首不時使人存問長老又無布帛酒肉之賜將何<lb/>
　以佐天下子孫孝養其親哉具為令有司請八十以<lb/>
<pb n="KR3a0105_WYG_030-20a"/>
　上月賜米肉酒九十以上加帛絮長吏閱視丞若尉<lb/>
　致二千石遣都吏循行不稱者督之<lb/>
後元年詔議可以佐百姓者<lb/>
　詔御史曰間者數年不登又有水旱疾疫之災朕甚<lb/>
　憂之意朕之政有所失而行有過與何以致此夫度<lb/>
　田非益寡計民未益加而食之甚不足者無乃百姓<lb/>
　之從事于末以害農者蕃為酒醪以靡穀者多六畜<lb/>
　之食焉者衆與其與丞相列侯吏二千石博士議之<lb/>
<pb n="KR3a0105_WYG_030-20b"/>
　有可以佐百姓者率意遠思無有所隠<lb/>
　　<hi>臣</hi>按漢孝文始年未踰時而除收帑相坐之律其<lb/>
　　愛百姓之意固已形于詔令矣至是又未踰時而<lb/>
　　下詔定振窮養老之令一則曰為民父母將何如<lb/>
　　再則曰將何以佐天下子孫孝養其親夫豈非仁<lb/>
　　人孝子之言歟此所謂君行博愛施徳敎于人使<lb/>
　　人皆愛其親不敢有惡其父母者也後元之詔乃<lb/>
　　所謂君愛己親則能推及物常思安人為其興利<lb/>
<pb n="KR3a0105_WYG_030-21a"/>
　　除害者歟天子之孝漢文蓋庶幾焉<lb/>
武帝征和四年封田千秋為富民侯以明休息思富養<lb/>
民也<lb/>
　　<hi>臣</hi>按漢孝武承文景休息之後人給家足之餘窮<lb/>
　　兵黷武神仙土木無所不事藏錢經耗賦稅既竭<lb/>
　　鬻爵筭緡均輸平準利析秋毫以奉戰士不戢自<lb/>
　　焚竟有巫蠱之禍<hi>是時諸方士神巫聚京師女巫往來宫中敎美人埋木人祭祀</hi>
　　<hi>度厄江充因武帝有疾指言巫蠱為祟乃使充治之于太子宫掘得木人尤多充又偽為帛書所言</hi>
<pb n="KR3a0105_WYG_030-21b"/>
　　<hi>不道太子無以自明以節矯發兵捕充敗走自殺</hi>所殺人之子多矣是非<lb/>
　　以其所不愛及其所愛哉至其末年下哀痛之詔<lb/>
　　棄輪臺之地封承相為富民侯以安天下富實百<lb/>
　　姓其悔雖已晩然其順天道因民心扶衰起壊挽<lb/>
　　囘大命延及子孫其效可謂㨗矣故充其不愛其<lb/>
　　親而敢惡于人之心登年載毒至于反中其身一<lb/>
　　念之善在于恤民猶能以危為安甚哉君人者之<lb/>
　　不可以不愛人也<lb/>
<pb n="KR3a0105_WYG_030-22a"/>
宣帝地節三年春三月詔曰鰥寡孤獨年高貧困之民<lb/>
朕所憐也前下詔假公田貸種食其加賜鰥寡孤獨高<lb/>
年帛二千石嚴敎吏謹遇視母令失職令内郡國舉賢<lb/>
良方正可親民者<lb/>
　　<hi>臣</hi>按鰥寡孤獨高年貧困之人西銘所謂皆吾兄<lb/>
　　弟之顚連無告者也愛親之施孰大于是<lb/>
章帝元和三年春正月詔曰蓋人君者視民如父母有<lb/>
憯怛之愛有忠信之敎匍匐之救其嬰兒無父母親屬<lb/>
<pb n="KR3a0105_WYG_030-22b"/>
及有子不能養食者禀給如律<lb/>
　　<hi>臣</hi>按此所以幼其幼也先王之世幼孤得遂長皆<lb/>
　　推一念之愛以及之也<lb/>
順帝陽嘉二年扶風功曹馬融對䇿曰今科條品制四<lb/>
時禁令所以承天順民者備矣悉矣不可加矣然而天<lb/>
猶有不平之效民猶有咨嗟之怨者百姓屢聞恩澤之<lb/>
聲而未見惠和之實也<lb/>
　　<hi>臣</hi>按科條禁令為治者之所不廢周官三百六十<lb/>
<pb n="KR3a0105_WYG_030-23a"/>
　　未嘗不備悉也然而謂之致太平之書則未盡然<lb/>
　　致太平者文武之身耳周道親親親親是以愛人<lb/>
　　讀大小二雅及頌周家忠厚之意最可想見固不<lb/>
　　獨闗雎麟趾云爾也故為治但求之科條禁令之<lb/>
　　間則法度美如周官亦未有以使斯民見惠和之<lb/>
　　實也如使誠心實意愛恤百姓品制濶略而平易<lb/>
　　近人使勞者得而塈息窮者得而赴愬寛然有樂<lb/>
　　生之心即此乃為太平有象彼紛紛于科條禁令<lb/>
<pb n="KR3a0105_WYG_030-23b"/>
　　者抑末也<lb/>
唐貞觀初太宗謂侍臣曰為君之道必須先存百姓若<lb/>
損百姓以奉其身猶割股以啖腹腹飽而身斃若安天<lb/>
下必須先正其身未有身正而影曲上理而下亂者朕<lb/>
每思傷其身者不在外物皆由嗜欲以成其禍若躭嗜<lb/>
滋味玩悅聲色所欲既多所損亦大既妨政事又擾生<lb/>
人且復出一非理之言萬姓為之解體怨讟既甚離叛<lb/>
亦興朕每思此不敢縱逸<lb/>
<pb n="KR3a0105_WYG_030-24a"/>
　　<hi>臣</hi>按仁民本于愛親主敬所以存仁故愛之中即<lb/>
　　有兢業顧畏之義非惟不忍虐用其民而亦不敢<lb/>
　　自暇逸也何則聲色滋味之欲匹夫縱之止及其<lb/>
　　身而人主縱之所損極大蓋匹夫僅能敝已之精<lb/>
　　神財力而勢不足以及人故精神耗財力竭則足<lb/>
　　以喪其父母之軀而已天下之主享天下之奉言<lb/>
　　傳號渙萬里奔走所以快耳目悅口體者君取一<lb/>
　　而天下之費且千百焉所耗者百姓之精神也所<lb/>
<pb n="KR3a0105_WYG_030-24b"/>
　　竭者百姓之財力也所以奉一人者有限而敝天<lb/>
　　下者無窮太宗之言誠有見于此也夫百姓之肥<lb/>
　　瘠乃君身之肥瘠人君視天下如一家視萬物如<lb/>
　　一體必不忍此肥而彼瘠此贏而彼詘故于嗜欲<lb/>
　　之原謹之又謹塞之又塞昔人之言曰以一人勞<lb/>
　　天下不以天下奉一人道固如是也經曰愛親者<lb/>
　　不敢惡于人夫愛者不忍之發也而曰不敢仁民<lb/>
　　者其可以惡于人乎哉<lb/>
<pb n="KR3a0105_WYG_030-25a"/>
後唐明宗與馮道從容語及年穀屢登四方無事道曰<lb/>
臣常記昔在先皇幕府奉使中山歴井陘之險臣憂馬<lb/>
蹶執轡甚謹幸而無失逮至平路放轡自逸俄至顚隕<lb/>
凡為天下者亦猶是也上深以為然上又問道今嵗雖<lb/>
豐百姓贍足否道曰農家嵗凶則死于流殍嵗豐則傷<lb/>
于榖賤豐凶皆病者惟農家為然臣記進士聶夷中詩<lb/>
曰二月賣新絲五月糶新穀醫得眼下瘡剜却心頭肉<lb/>
語雖鄙俚曲盡田家之情狀農于四民之中最為勤苦<lb/>
<pb n="KR3a0105_WYG_030-25b"/>
人主不可不知也上悅命左右録其詩常諷誦之<lb/>
　　<hi>臣</hi>按五代史贊曰予聞長老言明宗為人純質寛<lb/>
　　仁愛人于五代之君有足稱也嘗夜焚香仰天而<lb/>
　　祝曰世亂久矣願天早生聖人初即位罷減宫人<lb/>
　　伶官廢内藏庫四方所上物悉歸之有司廣壽殿<lb/>
　　火災有司理之請加丹雘喟然嘆曰天以火戒我<lb/>
　　豈宜増以侈耶嵗嘗旱已而雪㬥坐庭中詔武徳<lb/>
　　司宫中無得掃雪曰此天所以賜我也數問宰相<lb/>
<pb n="KR3a0105_WYG_030-26a"/>
　　馮道民間疾苦聞道等言穀帛賤民無疾疫則欣<lb/>
　　然曰吾何以堪之吏有犯贓輙寘之死曰此民之<lb/>
　　蠧也以詔書褒廉吏孫岳等以風示天下其愛人<lb/>
　　恤物蓋亦有意于治矣五代兵戈擾攘生民塗炭<lb/>
　　明宗在位十年兵革粗息生民少安獨能以祈穀<lb/>
　　重農為務聞馮道所陳聶夷中詩記録諷誦道又<lb/>
　　嘗陳言大寶曰位何以守位曰仁因令侍臣講說<lb/>
　　其義嘉納之史稱寛仁愛人信乎其不虛美也<lb/>
<pb n="KR3a0105_WYG_030-26b"/>
宋哲宗初立韓維自提舉嵩山崇福宫入朝宣仁后手<lb/>
詔勞問維對曰人情貧則思富苦則思樂困則思息鬱<lb/>
則思通誠能常以利民為本則民富常以憂民為心則<lb/>
民樂賦稅非人力所堪者去之則勞困息法禁非人情<lb/>
所便者蠲之則鬱塞通推此而廣之盡誠而行之則子<lb/>
孫觀陛下之徳不待敎而成矣<lb/>
　　<hi>臣</hi>按欲富欲樂人有同心然而勞困而弗息則致<lb/>
　　貧之道鬱塞而弗通則端憂所自也愛民者必利<lb/>
<pb n="KR3a0105_WYG_030-27a"/>
　　民必憂民利民憂民之事所欲與聚所惡勿施無<lb/>
　　微勿至而横斂淫刑所宜先去者也夫以人力之<lb/>
　　所弗堪而貪人必欲取盈人情之所勿便而酷吏<lb/>
　　必求勝任民用殫矣民命殘矣何以為有基勿壊<lb/>
　　故曰王道本乎人情<lb/>
楊萬里上民政疏曰臣聞民者國之命而吏之讐也吏<lb/>
者君之喜而國之憂也天下之所以存亡國祚之所以<lb/>
長短出于此而已矣且吏何惡于民而讐之也非讐民<lb/>
<pb n="KR3a0105_WYG_030-27b"/>
也不讐民則大者無功而其次有罪罪驅之于後功㗖<lb/>
之于前雖欲不與民為讐不可得也是故一政之出上<lb/>
有意而未決則吏贊之上有命而未行則吏先之吏所<lb/>
以贊上之決而先上之行者非贊其便民者也贊其不<lb/>
便于民者耳曷為不贊其便民而贊其不便于民者耶<lb/>
贊其便民者無功而贊其不便于民者則有功也朝廷<lb/>
將額外而取一金以問于某土之守臣必曰可也民曰<lb/>
不可不以聞矣不惟不以聞也從而欺其上曰民皆樂<lb/>
<pb n="KR3a0105_WYG_030-28a"/>
輸又從而矜其功曰不擾而集上賦其民以一則吏因<lb/>
以賦其十上賦其民以十則吏因以賦其百朝廷喜其<lb/>
善而不知有破家鬻子之民賞其功而不知有願食吏<lb/>
肉之民吏之肉不足食也功歸于臣怨歸于君利于國<lb/>
者小害于國者大此可悼爾<lb/>
　　<hi>臣</hi>按賦役之煩苛皆原于貪吏貪吏之原又在好<lb/>
　　惡不明觀萬里之言則知當日之所以課吏非誠<lb/>
　　能奬廉而懲貪也功罪所在人誰不知勸懲者茍<lb/>
<pb n="KR3a0105_WYG_030-28b"/>
　　工聚斂之計行督責之術者得以奏最績催科日<lb/>
　　拙繭絲不登者反以書下考此為吏者其亦何所<lb/>
　　勸何所懲乎况法外之征非時之役則又甚便于<lb/>
　　不肖有司之乾没者也杼柚棧車之哀怨必不以<lb/>
　　之上聞而靈臺豳籥之和聲方矯誣以頌己好惡<lb/>
　　之所以貿亂其不以此歟愛民者為民除貪吏當<lb/>
　　如驅餓豺狼焉好惡不明則黜陟不當安能禁其<lb/>
　　不肆惡于民上也然則如之何而可曰好惡之大<lb/>
<pb n="KR3a0105_WYG_030-29a"/>
　　原在于能絜矩經曰合萬國之歡心以事其先王<lb/>
　　誠能推愛親之心以愛百姓斯可謂能絜矩者矣<lb/>
　　愛物附<lb/>
易无妄<hi>卦名</hi>象曰天下雷行物與无妄先王以茂對時育<lb/>
萬物<lb/>
　　<hi>臣</hi>按天之生物不違乎時至誠贊化亦不違乎時<lb/>
　　聖人與天地同一无妄所謂動以天也若夫曽子<lb/>
　　所云斷樹殺獸不以其時不得為孝正以有妄而<lb/>
<pb n="KR3a0105_WYG_030-29b"/>
　　與天違耳<lb/>
禮記月令是月也樹木方盛命虞人入山行木毋有斬<lb/>
伐<lb/>
　　<hi>臣</hi>按先王愛物之心自愛百姓而推者也周禮山<lb/>
　　虞掌山林澤虞掌國澤合之王制月令之言總不<lb/>
　　外于取之有時用之有節而已里革諌宣公<hi>魯君</hi>言<lb/>
　　大寒降土蟄發水虞于是講罛罶取名魚登川禽<lb/>
　　而嘗之寢廟正孟春獺祭之時古者魚亦言禽則<lb/>
<pb n="KR3a0105_WYG_030-30a"/>
　　澤虞所謂植虞旗以屬禽其川禽也月令季秋之<lb/>
　　月草木黄落蟄蟲咸俯而季夏以前草木鳥獸有<lb/>
　　禁正與王制相合而山虞文所謂仲冬斬陽木仲<lb/>
　　夏斬隂木者與王制月令不同殷周異制也大抵<lb/>
　　山林川澤之利聖人與民共之草木鳥獸魚鼈之<lb/>
　　屬所以不可勝食不可勝用者以有官守使不至<lb/>
　　于取之不時用之無節而已愛物正所以愛民也<lb/>
　　長養生息不違于物之性正所以使之不可勝食<lb/>
<pb n="KR3a0105_WYG_030-30b"/>
　　不可勝用也澤梁無禁文王之所以治岐何至于<lb/>
　　設為厲禁山虞則凡竊木者刑罰而澤虞則守其<lb/>
　　財物而入之王府頒其餘于萬民哉然則王制月<lb/>
　　令先王之遺制可考而周禮二虞之職必後王更<lb/>
　　定之條也<lb/>
春秋春二月己亥焚咸丘<hi>桓公七年</hi>
　胡安國傳曰易稱王用三驅在禮天子不合圍諸侯<lb/>
　不掩羣夫子釣而不綱弋不射宿皆愛物之意也推<lb/>
<pb n="KR3a0105_WYG_030-31a"/>
　此心以及物至于鳥獸若草木裕無徭獵之過矣書<lb/>
　焚咸丘所謂焚林而田也<lb/>
　　<hi>臣</hi>按程頤曰古者昆蟲蟄而後火田去莽翳以逐<lb/>
　　禽獸非竭山林而焚之也二月非火田之時咸丘<lb/>
　　非狩地焚林而田是謂盡物非一叢一聚則所焚<lb/>
　　者廣昆蟲未蟄則所殺者衆仁人孝子之用心必<lb/>
　　不其然也其後宣公夏濫于泗淵里革斷其罟而<lb/>
　　棄之左氏外傳紀其所述之訓亦春秋之意也<lb/>
<pb n="KR3a0105_WYG_030-31b"/>
論語子釣而不綱弋不射宿<lb/>
　張栻曰聖人之心天地生物之心也其親親而仁民<lb/>
　仁民而愛物皆是心之發也然于物也有祭祀之須<lb/>
　有奉養賔客之用則其取之也有不得免焉于是取<lb/>
　之有時用之有節若夫子之不絶流不射宿則皆仁<lb/>
　之至義之盡而天理之公也使夫子之得邦家則王<lb/>
　政行焉鳥獸魚鼈咸若矣若夫窮口腹以㬥天物者<lb/>
　則固人慾之私也而異端之敎遂至于禁殺茹蔬殞<lb/>
<pb n="KR3a0105_WYG_030-32a"/>
　身飼獸而于其天性之親人倫之愛反恝然其無情<lb/>
　也則亦豈為天理之公哉故梁武之不以血食祀宗<lb/>
　廟與商紂之㬥殄天物事雖不同然其拂天理以致<lb/>
　亂亡則一而已<lb/>
　　<hi>臣</hi>按詩序于彼茁者葭壹發五豝則云庶類蕃殖<lb/>
　　蒐田以時于敦彼行葦牛羊勿踐履則云周家忠<lb/>
　　厚仁及草木然而所以致此者于騶虞則以人倫<lb/>
　　既正朝廷既治于行葦則以内睦九族外尊事耉<lb/>
<pb n="KR3a0105_WYG_030-32b"/>
　　老故知親親而仁民仁民而愛物所必然之序也<lb/>
　　聖人之心純乎天徳王道好生者天也而春生秋<lb/>
　　殺各以其時奉若天道者王也而慶賞刑威各以<lb/>
　　其政未嘗有生而無殺也則佛氏之不殺可謂得<lb/>
　　愛物之正乎梁武人主也崇信其說宗廟犧牲以<lb/>
　　麵為之先自絶其祖宗之血食而其政理乖違貽<lb/>
　　禍生民流毒百姓豈非以不愛及其所愛哉武王<lb/>
　　罪狀商紂曰㬥殄天物蓋于時宗廟犧牲為小民<lb/>
<pb n="KR3a0105_WYG_030-33a"/>
　　　所攘竊而不問則山澤之虞亦失其官守而君臣<lb/>
　　　上下窮極其慾以殘物命可知也故張栻以為事<lb/>
　　　雖不同而其拂天理而致亂亡一也供祭祀奉賔<lb/>
　　　客則山川之禽不可不具而弋釣之事亦所時有<lb/>
　　　不絶流不射宿其諸騶虞行葦之仁也使孔子得<lb/>
　　　行其道則民胞物與推恩有序山林川澤之利盡<lb/>
　　　弛與民而但禁其不時與盡取民給其求物亦若<lb/>
　　　其性仁至義盡無以復加矣<lb/>
<pb n="KR3a0105_WYG_030-33b"/>
　　　以上愛百姓<hi>愛物附</hi>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷二十八<lb/>
</p>
<p>
</p>
  </div>
</body>
</text>
</TEI>
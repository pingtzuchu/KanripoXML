<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_099-1a"/>
　欽定四庫全書<lb/>
御定孝經衍義卷九十七<lb/>
　　庶人之孝<lb/>
　　　敬親<lb/>
　　魏鮑岀少游俠興平中三輔亂岀與母兄弟五人家居<lb/>
　　本縣以飢餓留其母守舍相將行採蓬實合得數升使<lb/>
　　其二兄初雅及其弟成持歸為母作食獨與小弟在後<lb/>
　　採蓬初等到家而噉人賊數十人已掠其母以繩貫其<lb/>
<pb n="KR3a0105_WYG_099-1b"/>
　　手驅去初等怖恐不敢追逐須臾出從後到知母為賊<lb/>
　　所掠欲追賊兄弟皆云賊衆當如何出怒曰有母而使<lb/>
　　賊衆貫其手將去煮啗之用活何為乃攘臂結衽獨追<lb/>
　　之行數里及賊賊望見出乃共布列待之出到斫賊四<lb/>
　　五人賊走復合聚圍出出跳越圍斫之又殺十餘人時<lb/>
　　賊分布驅出母前去賊連擊出不勝乃走與前輩合出<lb/>
　　復追擊之還見其母與比舍嫗同貫相連出復奮擊賊<lb/>
　　賊問出曰卿欲何得出責數賊指其母以示之賊乃解<lb/>
<pb n="KR3a0105_WYG_099-2a"/>
母還出比舍嫗獨不解遥望出求哀出復斫賊賊謂出<lb/>
曰已還卿母何為不止出又指求哀嫗此我嫂也賊復<lb/>
解還之出得母還遂相扶侍客南陽建安五年關中始<lb/>
開出來北歸而其母不能步行兄弟欲共輿之出以輿<lb/>
車歴山險危不如負之安穏乃以籠盛其母獨自負之<lb/>
到鄉里鄉里士大夫嘉其孝烈欲薦州郡辟召出出曰<lb/>
田民不堪冠帶至青龍中母年百餘歲乃終出時年七<lb/>
十餘行喪如禮<lb/>
<pb n="KR3a0105_WYG_099-2b"/>
　　<hi>臣</hi>按出以筋力既衰之年而行喪如禮惟其有至<lb/>
　　愛是以有恒敬也<lb/>
晉孟陋少孤喪母毁瘠殆于滅性不飲酒食肉十有餘<lb/>
年親族迭謂之曰少孤誰無父母誰有父母聖人制禮<lb/>
令賢者俯就不肖企及若使毁性無嗣更為不孝也陋<lb/>
感此言然後從吉<lb/>
　　<hi>臣</hi>按孟陋居喪過禮幾於滅性無後不逺而復可<lb/>
　　謂敬也<lb/>
<pb n="KR3a0105_WYG_099-3a"/>
孫法宗父隨孫恩入海澨被害屍骸不收母兄並餓死<lb/>
單身勤苦霜行草宿營辦棺槨造立冢墓送葬母兄儉<lb/>
而有禮以父屍不測入海尋求見枯骨則刻肉灌血臂<lb/>
脛無完皮血脉枯竭終不能逢遂衰絰終身常居墓所<lb/>
山禽野獸皆悉馴附<lb/>
　　<hi>臣</hi>按經言禮者敬而已矣故凡史之言有禮盡禮<lb/>
　　當禮皆録於敬之條法宗求父屍不得衰絰終身<lb/>
　　又不得為過于禮也<lb/>
<pb n="KR3a0105_WYG_099-3b"/>
南史賈恩少有志行母亡居喪過禮未葬為隣火所逼<lb/>
恩及妻柏氏號哭奔救鄰近赴助棺櫬得免恩及柏俱<lb/>
燒死有司奏改其里為孝義里<lb/>
郭世通年十四喪父居喪殆不勝哀家貧傭力以養繼<lb/>
母婦生一男夫妻恐廢侍養乃垂泣瘞之母亡負土成<lb/>
墳親戚或共賻助微有所受葬畢傭賃還先直服除後<lb/>
思慕終身如喪者未嘗釋衣幍仁孝之風行于鄉黨文<lb/>
帝嘉之勑榜表門閭蠲其租調改所居獨楓里為孝行<lb/>
<pb n="KR3a0105_WYG_099-4a"/>
里子原平又禀至行養親必以力傭賃以給供養主人<lb/>
設食原平自以家貧父母不辦有肴味唯飱鹽飯而已<lb/>
若家無食則虚中竟日義不獨飽須日暮作畢受直歸<lb/>
家於里糴然後舉㸑父篤疾彌年原平衣不解帶口不<lb/>
食鹽菜者跨積寒暑又未嘗睡卧父亡哭踊慟絶數日<lb/>
方甦以為奉終之義情禮自畢塋壙凶功不欲假人本<lb/>
雖巧而不解作墓乃訪邑中有營墓者為人運力經時<lb/>
展勤乆乃閑習窀穸之事儉而當禮及父喪終自起兩<lb/>
<pb n="KR3a0105_WYG_099-4b"/>
間小屋以為祠堂毎至節歲哀思絶飲粥父服除後不<lb/>
復食肉及母終毁瘠彌甚僅乃免喪墓前有數畝田不<lb/>
屬原平毎至農月耕恒裸袒原平不欲使人慢其墳墓<lb/>
乃貿家資貴買此田三農之月輒束帶垂泣躬自耕墾<lb/>
王文殊父沒魏文殊思慕泣血終身蔬食不衣帛服麻<lb/>
緼而已不婚不交人物立小屋於縣西端拱其中歲時<lb/>
伏臘月朔十五未嘗不北望長悲如此三十餘年表所<lb/>
居為孝行里<lb/>
<pb n="KR3a0105_WYG_099-5a"/>
陶子鏘母終居喪盡禮與范雲隣雲每聞其哭聲必動<lb/>
容改色欲相申薦㑹雲卒初子鏘母嗜蓴母沒後恒以<lb/>
供奠梁武義師初至此年冬營蓴不得子鏘痛恨慟哭<lb/>
而絶乆之乃甦遂長斷蓴味<lb/>
北史猗氏縣人令狐仕兄弟四人早喪父泣慕十載奉<lb/>
養其母孝著鄉邑力田積粟博施不已又河東郡人楊<lb/>
風等七百五十人列稱樂户皇甫奴兄弟雖沉屈兵伍<lb/>
而操尚彌髙奉養繼母甚著恭孝之稱又東郡黄縣人<lb/>
<pb n="KR3a0105_WYG_099-5b"/>
董吐渾兄弟事親至孝三世同居閨門有禮景明初畿<lb/>
内大使王凝奏請標異詔從之<lb/>
張公藝九世同居北齊東安王永樂隋大使梁子恭躬<lb/>
慰撫表其門髙宗有事泰山臨幸其居問本末書忍字<lb/>
以對天子為流涕賜縑帛而去<lb/>
　　<hi>臣</hi>按聚族同居即古宗法之遺意禮之所取也蓋<lb/>
　　必有肅肅悚悚之心而後能忍也歟<lb/>
沈季詮少孤事母孝未嘗與人争皆以為怯季詮曰吾<lb/>
<pb n="KR3a0105_WYG_099-6a"/>
怯乎為人子者可遺憂於親乎哉貞觀中侍母渡江遇<lb/>
暴風母溺死季詮號呼投江中少選持母臂浮出水上<lb/>
都督謝叔方具禮祭而葬之<lb/>
徐孝肅事親以孝聞雖在幼小宗黨間每有争訟皆至<lb/>
孝肅所平論短者無不引咎而退孝肅早孤不識父及<lb/>
長問其母父狀因畫工圖其形搆廟置之而定省焉朔<lb/>
望享祭養母至孝母老疾孝肅親易燥濕憂悴數年見<lb/>
者莫不悲悼母終孝肅茹蔬飲水盛冬单縗毁瘠骨立<lb/>
<pb n="KR3a0105_WYG_099-6b"/>
祖父母父母皆負土成墳廬於墓所奕世稱孝焉<lb/>
宋許唐父信世家薊州以財雄邊郡後唐之季唐知契<lb/>
丹將擾邊白其父曰茍不即去且為所虐矣信不樂他<lb/>
徙唐遂潛齎百金而南未幾晉祖革命果以燕薊賂契<lb/>
丹唐歸路遂絶卜居睢陽娶李氏女生驤郡人戚同文<lb/>
以經術聚徒唐携驤詣之且曰唐頃者不辭父母死有<lb/>
餘恨今拜先生即吾父矣又自念不學思教子以興家<lb/>
緒此子雖幼願先生成之<lb/>
<pb n="KR3a0105_WYG_099-7a"/>
　　<hi>臣</hi>按唐之不辭父母而南誠有餘責然其自知痛<lb/>
　　恨思教子以興宗緒其志有足矜者驤後詣貢舉<lb/>
　　與呂䝉正齊名歴官雖無他才略而人以重厚長<lb/>
　　者稱之唐之能教其子庶幾能敬其親者與<lb/>
姚宗明河中永樂人十世祖栖雲當唐貞元中調卒戍<lb/>
邊栖雲之父語其兄曰兄嗣未立可無往某幸有子請<lb/>
代兄行遂戰歿塞上時栖雲方三歲其母再嫁栖雲養<lb/>
於伯母既長事伯母如其母伯母亡栖雲葬之又招魂<lb/>
<pb n="KR3a0105_WYG_099-7b"/>
葬其父痛其父死於邊乃廬於墓次終身哀慕不衰河<lb/>
中尹渾瑊上其事詔加優恤表其門名其鄉曰孝悌社<lb/>
曰節義里曰敬愛栖雲生岳岳生君儒君儒生師正自<lb/>
岳至師正四世廬墓五世孫曰厚六世曰雅七世曰文<lb/>
八世曰敬真九世曰直十世曰宗明當慶厯初有司以<lb/>
姚氏十世同居聞於朝仁宗詔復其家十一世孫用和<lb/>
十二世孫士明十三世孫徳自宗明至徳又三世自慶<lb/>
厯以後又五十餘年而其宗孝睦不替姚氏世為農無<lb/>
<pb n="KR3a0105_WYG_099-8a"/>
為學者家不甚富有田數十頃聚族百餘人子孫躬事<lb/>
農桑僅給衣食歴三百餘年無異辭者經唐末五代兵<lb/>
戈亂離而子孫保守墳墓骨肉不相離散求之天下未<lb/>
或有焉<lb/>
　　<hi>臣</hi>按史氏紀累世同居者多有不能悉載唐張公<lb/>
　　藝其最著矣然未若姚氏之盛其世次皆可考又<lb/>
　　業農不仕合於經文用天道因地利之義洊更離<lb/>
　　亂不墜其家也宜哉<lb/>
<pb n="KR3a0105_WYG_099-8b"/>
陳旭家孝友儉讓近於淳古太宗嘗對近臣言之叅知<lb/>
政事張洎對曰旭宗族千餘口世守家法孝謹不衰閨<lb/>
門之内肅於公府上為之歎息<lb/>
顧忻十歲喪父以母病葷辛不入口者十載雞初鳴具<lb/>
冠帶率妻子詣母之室問其所欲如此五十年未嘗離<lb/>
母左右<lb/>
成象渠州流江人以詩書訓授里中事父母以孝聞淳<lb/>
化中李順盜據郡縣象父母驚悸而死燼骨寄浮圖舍<lb/>
<pb n="KR3a0105_WYG_099-9a"/>
象號泣營葬廬於墓側以衰服襟袂篩土於墳上日三<lb/>
斗每慟聞者悽慘未嘗食肉衣帛或<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>之亦不受虎豹<lb/>
環廬而卧象無畏色燕百餘集廬中禾生墓側吐九穂<lb/>
服終猶未還家制禮者為書以諭之遂歸教授逺近目<lb/>
為成孝子<lb/>
　　<hi>臣</hi>按象過禮而復可謂曰敬<lb/>
茍與齡滁州來安人志尚髙潔事其親生養死葬力竭<lb/>
而禮盡鄉黨稱之母沒廬墓前有芝十九莖生於墓亭<lb/>
<pb n="KR3a0105_WYG_099-9b"/>
顔詡唐太師真卿之後詡少孤兄弟數人事繼母以孝<lb/>
聞一門千指家法嚴肅男女異序少長輯睦匜架無主<lb/>
廚饌不異義居數十年終日怡愉家人不見其喜慍<lb/>
蘇慶文臺亨皆夏縣人慶文事父母以孝聞母少寡慶<lb/>
文懼其妻不能敬事毎戒之曰汝事吾母少不謹必逐<lb/>
汝妻奉教母得安其室終身亨工畫元豐中朝廷脩景<lb/>
靈宫調天下畫工詣京師選試其優者待詔翰林畀以<lb/>
官祿亨名第一以父老固辭歸養閭里賢之<lb/>
<pb n="KR3a0105_WYG_099-10a"/>
　　<hi>臣</hi>按慶文之戒其妻蓋凱風寒泉之思其辭肅肅<lb/>
　　悚悚誠敬心之發也亨畫工乃能辭歸養亦達於<lb/>
　　禮者<lb/>
仰忻温州永嘉人力學以篤行稱年五十餘執母喪盡<lb/>
孝禮躬自負土廬於墓側有慈烏白竹之瑞<lb/>
遼蕭普爾普父母早䘮鞠於祖父烏爾固納性孝悌年十<lb/>
三烏爾固納卒自以早失怙恃復遭祖喪哀毁踰禮嘗謂<lb/>
人曰我於親不得終養今誰為訓者茍不自勉何以報<lb/>
<pb n="KR3a0105_WYG_099-10b"/>
鞠育恩自是力學於文藝無不精<lb/>
金孟興早喪父事母孝謹母沒喪葬盡禮事兄如事其<lb/>
父明昌三年詔賜帛十疋粟二十石<lb/>
韓不疑以父死非命<hi>父王官節度副使被誣死</hi>誓不祿仕蔵其父臨<lb/>
終時手書云此去冥路吾心浩然剛直之氣必不下沉<lb/>
兒可無慮世亂時艱努力自䕶幽明雖異寧不見爾讀<lb/>
者惻然<lb/>
元蕭道壽母年八十餘事養盡禮每旦候母起夫婦親<lb/>
<pb n="KR3a0105_WYG_099-11a"/>
侍盥櫛日三飯必待母食然後退就食至夕必待母寢<lb/>
然後退就寢出外必以告母許乃敢出母或怒欲罰之<lb/>
道壽自進杖伏地以受杖及母命起乃起起復再拜謝<lb/>
違教拱立左右俟色喜乃退<lb/>
尹夢龍母喪負土為墳結廬居其側手書孝經千餘卷<lb/>
散鄉人讀之有羣鳥集其冡樹<lb/>
樊淵幼失父事母篤孝至元十二年奉母避兵茅山兵<lb/>
至欲殺其母淵抱母號哭以身代死兵兩釋之三十年<lb/>
<pb n="KR3a0105_WYG_099-11b"/>
江東廉訪使辟為吏母亡發喪哀感行路服闋奉神主<lb/>
事之起居飲食十年如平生臺憲交薦淵不忍去墳墓<lb/>
終不起<lb/>
王思聰素力田農隙則教諸生得束脩以養親母喪盡<lb/>
哀父繼娶母楊氏事之如所生以家多幼稚侵父食别<lb/>
築室曰養老堂奉之朝夕定省愈乆不怠父嘗病劇思<lb/>
聰憂甚拜祈於天額膝皆成瘡得神泉飲之愈後復失<lb/>
明思聰䑛之即能視<lb/>
<pb n="KR3a0105_WYG_099-12a"/>
徹辰特古斯氏㓜喪父事母篤孝稍壯母歿慟哭頓絶<lb/>
水漿不入口者三日既葬居喪有禮每節序祭祀哭泣<lb/>
常如袒括時年四十餘思慕猶如孩童每見人父母則<lb/>
嗚咽流涕人問其故曰人皆有父母我獨無是以泣耳<lb/>
鄭大和浦江人方正不奉浮屠老子教冠婚喪葬必稽<lb/>
朱熹家禮而行執親喪哀甚三年不御酒肉子孫從化<lb/>
皆孝謹<lb/>
訾汝道父興卒居喪以孝聞母髙氏治家嚴汝道承順<lb/>
<pb n="KR3a0105_WYG_099-12b"/>
甚恭母嘗寢疾晝夜不去側一日母屏人授以金珠若<lb/>
干曰汝素孝室無私蓄我一旦不諱此物非汝有矣可<lb/>
善蔵之毋令他兄弟知也汝道泣拜曰吾父母起艱難<lb/>
成家業今田宅牛羊已多汝道恨無以報大恩尚敢受<lb/>
此以重不孝之罪乎竟辭之母卒哀毁終喪不御酒肉<lb/>
性尤友愛二弟將析居汝道悉以美田廬讓之二弟早<lb/>
逝撫諸孤如己子<lb/>
　　<hi>臣</hi>按汝道不私受母授金珠真乃不欺暗室其為<lb/>
<pb n="KR3a0105_WYG_099-13a"/>
　　敬不在拜伏擎跪之跡也<lb/>
王士𢎞父摶有疾士𢎞傾家貲求醫見醫即拜遍禱諸<lb/>
神叩額成瘡父沒哀毁盡禮廬墓三年足未嘗至家廬<lb/>
墓上竒鵲來巢飛鳥翔集與士𢎞親近若相狎然衆咸<lb/>
異之終喪復建祠於塋前朔望必往奠祭雖風雨不廢<lb/>
也<lb/>
祝公榮隠居養親事母甚孝母沒居喪盡禮竈突失火<lb/>
公榮力不能救乃伏按悲哭其火自滅鄉里異之塑二<lb/>
<pb n="KR3a0105_WYG_099-13b"/>
親象於堂朝夕事之如事生焉<lb/>
髙必達建昌人五歲時父明大忽棄家逺遊莫知所適<lb/>
必達既長晝夜哀慕乃娶妻以養母而歴往四方求其<lb/>
父十餘年不得見心愈悲忽𫝊黄縣全真道院有虚明<lb/>
子者學道三十年矣本姓髙氏建昌人也匿姓名為道<lb/>
人云必達詢問知為父即往拜之具言家世及已之所<lb/>
生歲月大父母之喪葬始末因哀號叩頭不已虚明猶<lb/>
瞑坐不顧乆之斥曰我非汝父不去何為必達留侍左<lb/>
<pb n="KR3a0105_WYG_099-14a"/>
　右不少懈辭氣哀惻可矜其徒謂虚明曰師有子如此<lb/>
　忍弗歸乎虚明不得已乃還家必達孝養篤至鄉里稱<lb/>
　之<lb/>
　黄道賢適母唐無子道賢在襁褓而生母蘇以疾去既<lb/>
　長思念生母屢請於父得召之歸道賢竭力養二母得<lb/>
　其歡心父病篤道賢晝夜奉湯藥不離膝下遍求良醫<lb/>
　莫効乃夜禱於天願減已一紀之算以益父壽其父遂<lb/>
　愈至元統二年乃沒果符一紀之壽道賢居喪盡禮負<lb/>
<pb n="KR3a0105_WYG_099-14b"/>
　土築墳廬於墓側蔬食終制<lb/>
　　　以上庶人之敬親<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷九十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_084-1a"/>
　欽定四庫全書<lb/>
御定孝經衍義卷八十二<lb/>
　　卿大夫之孝<lb/>
　　　愛親<lb/>
　唐溫大雅性至孝與弟彦博大有皆知名薛道衡見之<lb/>
　歎曰三人者皆卿相才也後封黎國公改葬其祖卜人<lb/>
　占其地曰弟則吉不利於君若何大雅曰如子言我含<lb/>
　笑入地矣嵗餘卒諡曰孝彦博子振居喪以毁卒<lb/>
<pb n="KR3a0105_WYG_084-1b"/>
　髙士㢘子履行居母喪毁甚太宗諭使彊食襲爵許國<lb/>
　公<lb/>
　竇抗父榮定為隋洺州總管陳國公母隋文帝姊安成<lb/>
　公主也侍父疾束帶五旬不弛居喪哀癯過常母卒數<lb/>
　號絶詔宫人節哭<lb/>
　薛萬備有至行居母喪廬墓前太宗詔表異其門仕至<lb/>
　左衛將軍<lb/>
　王珪孫燾性至孝為徐州司馬母有疾彌年不廢帶視<lb/>
<pb n="KR3a0105_WYG_084-2a"/>
絮湯劑數從髙醫遊遂窮其術因以所學作書號外臺<lb/>
祕要討繹精明世寶焉<lb/>
薛收隋内史侍郎道衡子也以父不得死于隋不肯仕<lb/>
房元齡言之秦王後從平劉黑闥封汾隂縣男子元超<lb/>
九嵗襲爵髙宗即位轉中書舍人𢎞文館學士省中有<lb/>
盤石道衡為侍郎時常據以草制元超每見輒泫然流<lb/>
涕<lb/>
陳叔達陳宣帝子少封義陽王武徳初封江國公嘗賜<lb/>
<pb n="KR3a0105_WYG_084-2b"/>
食得葡萄不舉帝問之對曰臣母病渇求不能致願歸<lb/>
奉之帝流涕曰卿有母遺乎因賜之又賚物百段貞觀<lb/>
初居母喪又有疾太宗憂之遣使禁卻弔者<lb/>
褚無量母喪廬墓左鹿犯所植松柏無量號訴曰山林<lb/>
不乏忍犯吾塋樹耶自是羣鹿馴擾不復掁觸無量為<lb/>
終身不御其肉<lb/>
劉延祐子知柔居親喪廬墓側詔築闕表之<lb/>
虞世南出繼叔陳中書侍郎寄之後父荔卒世南毁不<lb/>
<pb n="KR3a0105_WYG_084-3a"/>
勝喪文帝遣使至其家䕶視寄陷於陳寶應世南雖服<lb/>
除衣布飯蔬寄還乃釋布啖肉宇文化及弑煬帝間殺<lb/>
其兄世基而世南抱持號訴請代不能得自是哀毁骨<lb/>
立<lb/>
李百藥名臣子才行世顯為天下推重侍父母喪還鄉<lb/>
徒跣數千里服雖除容貌癯瘠者累年貶桂州遇盜將<lb/>
加以刃子安期跪泣請代盜哀釋之<lb/>
阿史那忠居父喪哀慕過人<lb/>
<pb n="KR3a0105_WYG_084-3b"/>
王方翼祖裕尚同安大長公主方翼早孤哀毁如成人<lb/>
時號孝童母李為主所斥居鳳泉墅方翼尚幼雜庸保<lb/>
執苦不棄日墾田植樹治林垠塈完墻屋燎松丸墨為<lb/>
富家主薨還京師居母喪哀瘠甚帝遣侍醫療視<lb/>
崔從少孤貧與兄能偕隠太原山中母喪兄弟廬墓手<lb/>
藝松柏喪闋不應辟命<lb/>
陳集原父為欽州刺史有疾集原即不食及亡嘔血數<lb/>
升即塋作廬盡以田貲讓兄弟里人髙之武后時歴右<lb/>
<pb n="KR3a0105_WYG_084-4a"/>
豹韜衞大將軍<lb/>
李日知神龍初為給事中母老病調侍數日鬚髪輒白<lb/>
母未及封而卒方葬吏乃齎贈制日知殞絶于道左右<lb/>
為泣莫能視巡察使路敬潛欲表其孝使求狀辭不報<lb/>
劉禕之父子翼在隋為著作郎貞觀初召之以母老詔<lb/>
許終養江南道巡察使李襲譽嘉其孝表所居為孝慈<lb/>
里<lb/>
李乾祐母卒廬墓側負土成墳帝遣使就弔表異其閭<lb/>
<pb n="KR3a0105_WYG_084-4b"/>
韓思復祖倫封長山縣男思復少孤年十嵗母為語父<lb/>
亡狀感咽幾絶故倫特愛之嘗曰此兒必大吾宗後襲<lb/>
祖封轉汴州司戸親喪去官鬻薪自給官至太子賔客<lb/>
卒諡曰文天子親題其碑曰有唐忠孝韓長山之墓<lb/>
髙季輔居母喪以孝聞兄元道仕隋為汲縣令縣人反<lb/>
城應賊殺元道季輔率其黨與縣人戰禽之斬首以祭<lb/>
賊衆畏服<lb/>
劉徳威閨門友睦為人寛平生平所得俸祿以分宗親<lb/>
<pb n="KR3a0105_WYG_084-5a"/>
無留藏子審禮少喪母為祖母元所養隋末亂道不通<lb/>
審禮尚少自鄉里負祖母渡江轉側避地及天下平西<lb/>
入長安元每疾病必親煮藥嘗而進元曰兒孝通幽顯<lb/>
吾一顧念疾輒間貞觀中歴左驍衛郎將父喪免比葬<lb/>
徒跣血流行路咨歎服除當襲爵讓其弟不聽見父執<lb/>
必感泗滂沱事繼母尤謹與弟延景為聞友得祿多資<lb/>
之而妻子執寒苦宴如也羣從皆同居合二百口内外<lb/>
無間言後與吐畨戰敗被執特詔其子易從省之既至<lb/>
<pb n="KR3a0105_WYG_084-5b"/>
而審禮卒易從晝夜哭不止吐畨哀其志乃還父尸徒<lb/>
跣萬里扶䕶以歸見者流涕<lb/>
張士衡九嵗居母喪哀慕過禮博士劉軌思見之為泣<lb/>
下奇其操謂其父文慶曰古不親教子吾為君成就之<lb/>
乃授以詩禮<lb/>
路敬淳父逸遇隋季大亂闔門死于盜逸遁免流離辛<lb/>
苦自傷家多難閉口不食行者哀其窮强飲食之更負<lb/>
以行乃得脫敬淳少志學足不履門居親喪倚廬不出<lb/>
<pb n="KR3a0105_WYG_084-6a"/>
者三年服除號慟入門形容癯毁妻不之識<lb/>
張九齡居父喪哀毁庭中木連理母喪毁不勝哀有紫<lb/>
芝産坐側白鳩白鵲巢家樹子極居父喪有節行<lb/>
畢構居親喪毁棘甚已除猶屛處丘園始構喪繼母而<lb/>
二妹襁褓身鞠養至成人妹為構服三年弟栩留司東<lb/>
都聞疾馳歸哀毁如大喪雖變服未嘗笑天下稱其友<lb/>
悌<lb/>
李朝隠授岐州刺史母喪解召為揚州大督府長史固<lb/>
<pb n="KR3a0105_WYG_084-6b"/>
辭見聽時年已衰而篤于孝自致毁瘠士人以為難<lb/>
李光弼終父喪不入妻室事繼母至孝<lb/>
郭子儀居喪以禮疾甚或勸茹葱薤終不屬口<lb/>
來瑱拾遺張鎬薦瑱能斷大事有禦侮才擢潁川太守<lb/>
充招討使㑹母喪免以孝聞<lb/>
路隋父泌從渾瑊㑹盟平凉為吐畨所執死焉時隋方<lb/>
嬰孺以恩授八品官逮長日夜號泣坐必西嚮不食肉<lb/>
母告以貌類泌者終身不引鏡元和中吐畨款塞隋五<lb/>
<pb n="KR3a0105_WYG_084-7a"/>
上疏請修好冀得泌還詔可遣禮部郎中徐復報聘而<lb/>
泌以喪至帝愍惻贈絳州刺史官為治喪<lb/>
楊炎祖哲以孝稱父播退居求志棄官歸養炎父喪廬<lb/>
墓側號慕不廢聲有紫芝白雀之祥詔表其閭炎三世<lb/>
孝行聞至門樹六闕古所未有<lb/>
吕向生父岌客逺方不還少喪母失墓所在將𦵏巫者<lb/>
求得之不知父存亡招魂合諸墓後有傳父猶在者訪<lb/>
索累年不獲他日自朝還道見一老人物色問之果父<lb/>
<pb n="KR3a0105_WYG_084-7b"/>
也下馬抱父足號慟行人為流涕帝聞咨歎官岌朝散<lb/>
大夫賜錦綵給内教坊樂工娛其心卒贈東平太守<lb/>
杜讓能喪母以孝聞<lb/>
王維資性孝友母喪毁幾不生表輞川第為寺終𦵏其<lb/>
西<lb/>
鄭潛曜母代國長公主主寢疾潛曜侍左右造次不去<lb/>
累三月不靧面刺血為書請諸神丐以身代火書而神<lb/>
許二字獨不化翼日主愈戒左右無敢言<lb/>
<pb n="KR3a0105_WYG_084-8a"/>
趙憬志行峻極母喪免官有芝生壤樹<lb/>
獨孤及子郁郁子庠喪父始十嵗有至性聞呼父官及<lb/>
弔客來輒號痛幾絶仕至尚書丞<lb/>
李遜弟建母憐其孝每字之曰㹻子勸吾食吾輒飽進<lb/>
藥吾意其瘳<lb/>
奚陟少篤志通羣書諫大夫崔河圖持節使吐畨表陟<lb/>
自副以親老辭不拜居親喪毁瘠過禮<lb/>
崔衍繼母李不慈父倫自吐畨歸李敝衣以見問故曰<lb/>
<pb n="KR3a0105_WYG_084-8b"/>
衍不吾給倫怒召衍將袒而鞭之衍涕泣無所陳倫弟<lb/>
殷趨白衍所禀舉送夫人尚何云倫悟由是譖無所入<lb/>
父卒事李益謹<lb/>
韓皋父喪徳宗遣使弔問俾論譔滉<hi>皋父名</hi>行事號泣承<lb/>
命立草數千言以進帝嘉之皋貌類父既孤不復視鑑<lb/>
髙霞寓其先五代不異居孝聞里閭徳宗採訪使洪經<lb/>
綸言之詔表闕于門<lb/>
韋處厚事繼母以孝聞親歿廬墓終喪<lb/>
<pb n="KR3a0105_WYG_084-9a"/>
韋倫居家以孝慈稱<lb/>
郭承嘏居母喪以孝聞<lb/>
第五琦子峰婦鄭皆以孝著表闕于門<lb/>
段秀實六嵗母疾母不勺飲秀實亦不食至七日病間<lb/>
乃肯食時號孝童<lb/>
李晟幼孤奉母孝有子十五人憲與愬于諸子最號仁<lb/>
孝<lb/>
栁晟年十二居父喪為身孝<lb/>
<pb n="KR3a0105_WYG_084-9b"/>
張孝忠性寛裕事親孝<lb/>
權徳輿七嵗居父喪哭踊如成人<lb/>
伊慎喪母將合𦵏而不知父墓晝夜哭夢若有導者既<lb/>
發之舊志可按也乃得𦵏<lb/>
馮宿父子華廬親墓有靈芝白兔號孝馮家宿弟定居<lb/>
喪號毁甚故數移疾<lb/>
李紳六嵗而孤哀等成人𦵏母有烏銜芝墜輤車<lb/>
周墀少孤事母孝<lb/>
<pb n="KR3a0105_WYG_084-10a"/>
賈直言父道冲以藝待詔代宗時坐事賜鴆將死直言<lb/>
紿其父曰當謝四方神祇使者少怠輒取鴆代飲迷而<lb/>
踣明日毒潰足而出久乃蘇帝憐之減父死俱流嶺南<lb/>
直言由是躄<lb/>
殷踐猷以叔父喪哀慟嘔血而卒少子寅病且死以母<lb/>
蕭老不忍訣及斂其子亮斷指剪髪置棺中自誓事祖<lb/>
母如寅在其後侍蕭疾不脫衣者數年有白燕巢其楣<lb/>
後終給事中杭州刺史<lb/>
<pb n="KR3a0105_WYG_084-10b"/>
丁公著三嵗喪母甫七嵗見隣媪抱子哀感不肯食稍<lb/>
長父勉勅就學授集賢校書郎不滿秩輒去侍養于家<lb/>
父喪負土作冢貌力癯惙見者憂其死孝觀察使薛苹<lb/>
表上至行詔刺史弔問賜粟帛旌闕其閭<lb/>
崔元亮父喪客髙郵臥苫終制地下濕因得痺病不樂<lb/>
進取<lb/>
髙郢父伯祥為好畤尉安祿山陷京師將殺之郢尚幼<lb/>
解衣請代賊義而幷貸之<lb/>
<pb n="KR3a0105_WYG_084-11a"/>
李藩居父喪家本饒財姻屬來弔有持去者未嘗問<lb/>
杜兼從弟羔有至性父死河北母更兵亂不知所之羔<lb/>
憂號終日及兼為澤潞判官鞠獄有媪辯對不凡乃羔<lb/>
母因得奉養而不知父墓區處晝夜號慟它日舍佛祠<lb/>
觀柱間有文字乃其父臨死記墓所在羔奔往亦有耆<lb/>
老識其壠因是乃得𦵏<lb/>
牛徽父蔚避地于梁道病徽與子扶籃輿歴閣路盜撃<lb/>
其首血流面持輿不息盜迫之徽拜曰人皆有父今親<lb/>
<pb n="KR3a0105_WYG_084-11b"/>
老而疾幸無駭驚盜感乃止及前途又逢盜輒相語曰<lb/>
此孝子也共舉輿舍之家進帛褁創以饘飲奉蔚留信<lb/>
宿去抵梁徽趨蜀謁行在丐歸侍親疾㑹拜諫議大夫<lb/>
固辭見宰相杜讓能曰上遷幸當從親有疾當侍而徽<lb/>
兄在朝廷身乞還營醫藥時兄循已位給事中許之<lb/>
竇羣母卒齧一指置棺中廬墓次<lb/>
路巖父羣字正夫性至純潔親沒終身不食肉<lb/>
孔述睿少與兄充符弟克讓篤孝已孤偕隠嵩山<lb/>
<pb n="KR3a0105_WYG_084-12a"/>
羅珦子讓父喪幾毁滅服除布衣糲飯不應辟署十餘<lb/>
年<lb/>
符令奇為盧龍軍禆將㑹幽州亂挈子璘奔昭義節度<lb/>
薛嵩嵩卒田承嗣盜其地田悅拒命馬燧敗之洹水令<lb/>
奇密語璘吾觀田氏覆亡無時汝能委質朝廷為唐忠<lb/>
臣吾亦名揚後世矣璘俯泣不能對與父嚙臂别乃以<lb/>
衆降燧悅怒引令奇切讓令奇曰爾忘義背主旦夕死<lb/>
吾教子以順殺身庸何悔臨刑色不變燧署璘為軍副<lb/>
<pb n="KR3a0105_WYG_084-12b"/>
詔拜特進封義陽郡王既聞父見害號絶泣血璘母匿<lb/>
里中獨免及悦死詔迎於魏賜宴别殿<lb/>
楊收七嵗而孤處喪若成人<lb/>
五代王仁鎬周世宗時拜安國軍節度制曰眷惟襄國<lb/>
實卿故鄉仁鎬省其父祖之基周視松檟涕泗嗚咽謁<lb/>
所親曰仲由以為不如負米之樂信矣時人美之<lb/>
張昭性至孝長興中丁内艱明宗聞其居喪哀毁賜以<lb/>
錢幣開寶中封陳國公<lb/>
<pb n="KR3a0105_WYG_084-13a"/>
李濤慷慨有大志以經綸為己任居家以孝友聞<lb/>
宋邊光範性至孝母病疽光範常吮之<lb/>
石熙載事繼母牛氏以孝聞弟熙導牛氏前夫子隨母<lb/>
歸石氏以熙載故奏補殿直從弟熙古幼弟熙正皆登<lb/>
進士第熙載撫之如一<lb/>
李穆性至孝母常臥疾每動止轉側皆親自扶掖乃稱<lb/>
母意後穆坐秦王事屬吏其子惟簡紿祖母以穆奉詔<lb/>
鞠獄臺中及責授為省郎還家亦不以白母每隔日陽<lb/>
<pb n="KR3a0105_WYG_084-13b"/>
為入直即訪親友或游僧寺免歸暨於牽復母終弗之<lb/>
知及居喪思慕以至滅性<lb/>
錢若水事繼母以孝聞<lb/>
陳恕事母孝母亡哀慕過甚不食葷茹遂至羸瘠<lb/>
顔衎晉祖時官河陽節度副使得家問父在青州有風<lb/>
痺疾衎不奏棄官去侍疾不復有仕宦意嵗餘父疾不<lb/>
能起衎親自掬矢未嘗少倦後丁父憂哀毁甚俄召為<lb/>
駕部郎中鹽鐵判官以母老懇辭開運末召拜御史中<lb/>
<pb n="KR3a0105_WYG_084-14a"/>
丞復抗表求侍養改戸部侍郎又堅乞罷免詔書褒許<lb/>
即與其母東歸<lb/>
　　<hi>臣</hi>按古之人臣往往以養親之故至于棄官不待<lb/>
　　奏請當時不以為罪而常加襃擢教孝即所以勸<lb/>
　　忠無異道也<lb/>
髙防父從慶戍天井闗與梁軍戰死防年十六䕶柩以<lb/>
歸事母孝好學<lb/>
張藏英後唐末舉族為賊孫居道所害藏英年十七僅<lb/>
<pb n="KR3a0105_WYG_084-14b"/>
以身免後逢居道于幽州市引佩刀刺之不死為吏所<lb/>
執節帥趙徳鈞壯之釋不問以補牙職藏英後因居道<lb/>
避地闗南乃求為闗南都巡檢使至則微服攜鐵檛匿<lb/>
居道舍側伺其出撃之仆于地齧其耳噉之遂禽歸設<lb/>
父母位陳酒肴縛居道于前號泣鞭之臠其肉經三日<lb/>
刳其心以祭即詣官首服官為上請而釋之燕薊間目<lb/>
為報讐張孝子<lb/>
慎知禮太平興國中知興元府母年八十餘居宛丘懇<lb/>
<pb n="KR3a0105_WYG_084-15a"/>
乞歸養退處十年縉紳稱其孝<lb/>
楊礪建隆中舉進士甲科父喪絶水漿數日服除以祿<lb/>
不足養母閒居無仕進意鄉舊移書敦諭礪乃赴官解<lb/>
褐鳳州團練推官嵗餘又以母疾棄官<lb/>
宋湜早孤與兄泌勵志篤學事母以孝聞<lb/>
孫奭性方重事親篤孝父亡䑛其面以代頮<lb/>
任中正事親孝母入謁禁中與陳彭年王曾張知白妻<lb/>
同見真宗命中正母為班首恩賜坐<lb/>
<pb n="KR3a0105_WYG_084-15b"/>
周起父意知衞州坐事削官起年十三詣京師訟父寃<lb/>
父乃得復故官<lb/>
髙若訥因母病遂兼通醫書雖國醫皆屈伏<lb/>
范廷召父鐸為里中惡少年所害廷召年十八手刃父<lb/>
讐剖取其心以祭父墓<lb/>
郭逵為環慶兵馬都監遭母憂不得解官凡三請乃許<lb/>
慶帥杜杞贐以錢四十萬謝弗受<lb/>
　　<hi>臣</hi>按逵不以金革廢禮可謂賢矣其弗受贐也不<lb/>
<pb n="KR3a0105_WYG_084-16a"/>
　　愛官豈愛錢乎<lb/>
王鬷七嵗喪父哀毁過人<lb/>
李諮幼有至性父文捷出其母諮日夜號泣食飲不入<lb/>
口父憐之而還其母遂以孝聞舉進士真宗顧左右曰<lb/>
是能安其親者擢第三人<lb/>
張觀拜左丞丁父憂哀毁過人既練而卒觀性至孝初<lb/>
為祕書郎其父居業方為州從事因上書願以官授父<lb/>
真宗嘉之以居業為京官及觀貴居業由恩至太府卿<lb/>
<pb n="KR3a0105_WYG_084-16b"/>
常過洛嘉其山川風物曰吾得老于此足矣觀于是買<lb/>
田宅營林榭以適其意早起奉藥膳然後出視事未嘗<lb/>
一日廢也<lb/>
趙師民幼喪父哀感不畜婢妾年四十四始婚<lb/>
楊察幼孤母頗知書常自教之敏于屬文<lb/>
查道母常病思鱖羮方冬苦寒市之不獲道泣禱于河<lb/>
鑿氷取之得鱖尺許以饋母疾尋愈後數年母卒絶意<lb/>
名宦<lb/>
<pb n="KR3a0105_WYG_084-17a"/>
彭乗進士及第嘗與同年生登相國寺閣皆瞻顧鄉闗<lb/>
有從宦之樂乗獨西坐悵然曰親老矣安敢舍晨昏之<lb/>
奉而圖一身之榮乎翼日奏乞侍養乗父卒既𦵏有甘<lb/>
露降于墓柏以為孝感<lb/>
司馬池舉進士當試殿庭而報母亡友匿其書池心動<lb/>
夜不能寐曰吾母素多疾家豈無有異乎行至宫城門<lb/>
徘徊不能入因語其友止以母疾告遂號慟而歸<lb/>
王鼎事繼母孝教育孤姪甚至<lb/>
<pb n="KR3a0105_WYG_084-17b"/>
姚仲孫早孤事母孝後權三司使出知蔡州因母憂喪<lb/>
一目卒<lb/>
李虚己父寅為衢州司理㕘軍母老棄官歸虚己後知<lb/>
遂州以南郊恩封羣臣母妻虚己請罷其妻封以授祖<lb/>
母詔悉封之世以為榮虚己遷屯田員外郎以便親請<lb/>
通判洪州時寅己謝歸春秋髙寅母尚無恙虚己雙轝<lb/>
迎侍<lb/>
陳琰丁父憂哀毁墳木連理<lb/>
<pb n="KR3a0105_WYG_084-18a"/>
郭稹幼孤母邊更嫁王氏既而母亡稹解官服喪知禮<lb/>
院宋郊言稹服喪為過禮詔下有司博議用馮元等奏<lb/>
聽解官申心喪<lb/>
　　<hi>臣</hi>按喪出母非禮也然可以愧世之不執親喪者<lb/>
　　馮元之議折衷而歸厚亦可以救世夫世俗之薄<lb/>
　　也不宜喪而喪不猶愈于宜喪而不喪者乎<lb/>
賈黯知襄州迎父之官父有故人在部中遣直㕔卒致<lb/>
問黯輒笞卒父恚一夕歸鄉里他日疾且亟黯内懐不<lb/>
<pb n="KR3a0105_WYG_084-18b"/>
自安請徙郡及解官就養不報乃棄官去黯母陳歸宗<lb/>
繼母史在堂後迎陳歸二母不相善黯能安以事之<lb/>
　　<hi>臣</hi>按致問故人非于州事有撓也黯之笞卒失愉<lb/>
　　婉之道矣且親即有過豈可直情徑行如是哉棄<lb/>
　　官而歸亦不逺之復也<lb/>
王濟父恕開寶中知秀州盜起城陷為所殺將并害濟<lb/>
濟伏柩號慟謂賊曰吾父已死吾安用生為但恨力不<lb/>
能殺汝以報父讐耳賊義之捨去濟攜父骨匿山谷間<lb/>
<pb n="KR3a0105_WYG_084-19a"/>
既而官軍大集濟脫身謁其帥陳討賊之計<lb/>
晁宗慤性敦厚事父母孝<lb/>
張師徳孝謹有家法不交權貴<lb/>
喬維岳為淮南轉運使常按部至泗州司獄法掾誤斷<lb/>
囚至死維岳詰之掾俯伏且泣曰有母年八十餘今獲<lb/>
罪則母不能活矣維岳憫之因謂曰他日朝制按問第<lb/>
云轉運使令處兹罪卒如其言獲免維岳坐贖金百二<lb/>
十斤<lb/>
<pb n="KR3a0105_WYG_084-19b"/>
　　<hi>臣</hi>按此亦錫類之孝也有合于經不敢惡于人之<lb/>
　　義矣為法受罰觀過可以知仁<lb/>
周審玉知鳳翔府代還奉朝請俄丁内艱既而謂親友<lb/>
曰僕齒髪遲暮而未能辭祿仕者良以慰母心爾今可<lb/>
行其志矣乃拜章請老<lb/>
李肅之内行修飭母喪廬墓三年不入城郭季弟承之<lb/>
生而孤鞠育誨道至于成人隨相繼為侍從<lb/>
張知白九嵗其父終邢州殯于佛寺及契丹寇河北寺<lb/>
<pb n="KR3a0105_WYG_084-20a"/>
宇多頽廢殯不可辯知白既登第徒行訪之得佛寺殿<lb/>
基恍然識其處既發其衣衾皆可驗衆歎其誠孝<lb/>
張逸以謝泌薦引對真宗問欲何官逸對曰母老在家<lb/>
願得近鄉一幕職官歸奉甘旨足矣<lb/>
王隨為京西轉運使陛辭且言曰臣父母家洛中乃在<lb/>
所部歸奉湯藥聖主之澤也真宗因賜詩寵行以羊酒<lb/>
束帛令過家為夀<lb/>
祁暐天禧中母卒𦵏於州城之南暐既解官就墳側構<lb/>
<pb n="KR3a0105_WYG_084-20b"/>
小室號泣守䕶蔬食經六冬墮足二指有白烏白兔馴<lb/>
擾墳側州人異之以狀聞有詔旌美賜粟帛<lb/>
張士遜生七日喪母其姑育養之既長事姑孝謹姑亡<lb/>
為行服徒跣扶柩以𦵏<lb/>
杜誼事父母至孝父剛嚴誼獨失愛惴惴不自容伺顔<lb/>
色而後進繼喪父母號慟晝夜不絶勺水不入口者累<lb/>
日卜𦵏徒跣負土為墳往來十餘里日渡塘澗泥水沒<lb/>
骭雖大雨雪未嘗少止手足皸裂血流以漆塗之每覆<lb/>
<pb n="KR3a0105_WYG_084-21a"/>
一畚必三繞墳號而後去既𦵏遂苃舍墓傍負土終喪<lb/>
人往視之輒遣去日一飯不葷雖虎狼交于墓側誼泰<lb/>
然無所畏<lb/>
朱夀昌以父㢲蔭歴官知廣徳軍母劉氏㢲妾也㢲守<lb/>
京兆劉氏方娠而出夀昌生數嵗始歸父家母子不相<lb/>
聞五十年行四方求之不置飲食罕御酒肉言輒流涕<lb/>
熙寧初與家人辭訣棄官入秦曰不見母吾不反矣遂<lb/>
得之于同州劉時年七十餘矣嫁党氏有數子悉迎以<lb/>
<pb n="KR3a0105_WYG_084-21b"/>
歸京兆錢明逸以其事聞詔還就官由是以孝聞天下<lb/>
自王安石蘇頌蘇軾以下士大夫爭為詩美之夀昌以<lb/>
養母故求通判河中府數嵗母卒夀昌居喪幾喪明既<lb/>
𦵏有白烏集墓上撫同母弟妹益篤<lb/>
韓宗師在神宗朝數賜對常弗忍去親側辭官不拜世<lb/>
以孝與之<lb/>
包拯知建昌縣以父母皆老辭不就得監和州稅父母<lb/>
又不欲行即解官歸養後數年親繼亡拯廬墓終喪猶<lb/>
<pb n="KR3a0105_WYG_084-22a"/>
徘徊不忍去<lb/>
錢勰以主簿召對將任以清要官王安石使弟安禮來<lb/>
見許用為御史勰謝曰家貧母老不能為萬里行<lb/>
張昇累官度支員外郎換涇原秦鳳安撫都監未幾以<lb/>
母老求歸故官得知絳州改京西轉運使知鄧州又以<lb/>
母辭或指為避事范仲淹言于朝曰張昇豈避事者乃<lb/>
許歸養<lb/>
趙槩郊祀當任子進階爵乞回其恩封母郡太君宰相<lb/>
<pb n="KR3a0105_WYG_084-22b"/>
謂曰君即為學士擬封不久矣槩曰母年八十二願及<lb/>
今拜君賜以為榮乃許之後遂為例<lb/>
胡宿居母喪三年不至私室<lb/>
曾鞏性至孝友父亡奉繼母益至撫四弟九妹于委廢<lb/>
單弱之中宦學婚嫁一出其力<lb/>
黄庭堅性篤孝母病彌年晝夜視顔色衣不解帶及亡<lb/>
廬墓下哀毁得疾幾殆<lb/>
彭思永居母喪窶甚鄉人餽之無所受子衞亦孝謹以<lb/>
<pb n="KR3a0105_WYG_084-23a"/>
父老棄官居十餘年族里稱之<lb/>
張魁母病輒割股肉和藥以進母遂愈其後母卒廬於<lb/>
墓自負土植松柏<lb/>
蔣偕父病常刲股以療父愈詰之曰此豈孝耶曰情之<lb/>
所感實不自知也<lb/>
張昭逺父凝殿前都虞侯寧州防禦使契丹入寇凝陷<lb/>
圍中昭逺年十八挺身掖出之<lb/>
章楶應舉入京聞父對獄于魏棄不就試馳往直其寃<lb/>
<pb n="KR3a0105_WYG_084-23b"/>
張景憲母卒一夕鬚髪盡白世以此稱之<lb/>
孫瑜奭子始奭之亡朝廷錄其子孫時瑜之子為諸孫<lb/>
長瑜曰吾忍因父喪而官吾子乎以兄之孤上之<lb/>
張掞幼篤孝父藴病割股肉以療<lb/>
李載性篤孝侍母病不解帶至病亟不能食載亦不食<lb/>
母知之强食<lb/>
沈起監真州轉般倉聞父病委官歸侍有司劾其擅去<lb/>
終喪薦書應格當選用帝謂輔臣曰觀過知仁今由父<lb/>
<pb n="KR3a0105_WYG_084-24a"/>
疾而致罪何以厚風教而勸天下之為人子者乃特遷<lb/>
之<lb/>
范祖禹幼孤叔鎮撫育如己子祖禹自以既孤每嵗時<lb/>
親賓慶集慘怛若無所容<lb/>
王巖叟鄉與省試廷對皆第一調欒城簿涇州推官甫<lb/>
兩月聞弟喪棄官歸養<lb/>
孔武仲喪二親毁瘠特甚右肱為不舉<lb/>
姚兕父寶戰死定川兕幼失父事母孝凡圖畫器用皆<lb/>
<pb n="KR3a0105_WYG_084-24b"/>
刻仇讐未報字<lb/>
張根性至孝父病蠱戒鹽根為食淡母嗜河豚及蟹母<lb/>
終根不復食母方病每至雞鳴則少蘇後不忍聞雞聲<lb/>
任諒九嵗而孤舅欲奪母志諒挽衣泣曰豈有為人子<lb/>
不能養其親者乎母為感動而止諒力學自奮年十四<lb/>
即冠鄉書登髙第<lb/>
岳飛為宣撫副使置司襄陽居母憂降制起復飛扶櫬<lb/>
還廬山連表乞終喪不許累詔趣起乃就軍飛至孝母<lb/>
<pb n="KR3a0105_WYG_084-25a"/>
初留河北遣人求訪迎歸母有痼疾藥餌必親母卒水<lb/>
漿不入口者三日<lb/>
楊政父忠崇寧初夏人舉國大入戰歿政甫七嵗哀號<lb/>
如成人其母奇之曰孝于親者必忠于君此兒其大吾<lb/>
門乎<lb/>
翟汝文登進士第以親老不調者十年<lb/>
洪遵父皓留沙漠母亡遵孺慕攀號既𦵏兄弟即僧舎<lb/>
肄詞業夜枕不解衣<lb/>
<pb n="KR3a0105_WYG_084-25b"/>
鄧肅居父喪哀毁踰禮芝産其廬<lb/>
李植以母老願便養除知桂陽軍丁母憂歸𦵏哀毁廬<lb/>
墓有白鷺朱草之祥劉鎮遺之書曰忠臣孝子元直兼<lb/>
之矣<lb/>
蕭振調婺州兵曹任滿歸告其親曰家世業農幸有田<lb/>
可以奉甘旨振不願仕後拜監察御史以親老乞補外<lb/>
上不許面奏曰臣事親之日短事陛下之日長指心自<lb/>
誓曰今日之事父母乃他日之事陛下也<lb/>
<pb n="KR3a0105_WYG_084-26a"/>
洪擬初自海州還居鎮江趙萬兵叛擬挾母出避賊至<lb/>
欲兵之擬曰死無所避願無驚老母賊舍之他賊又至<lb/>
臨以刃擬指其母曰吾母也幸勿怖之賊又舍去<lb/>
曾幾事親孝母死蔬食十五年<lb/>
陳俊卿幼莊重不妄言笑父死執喪如成人<lb/>
龔茂良居父母喪哀號擗踊鄰不忍聞<lb/>
劉珙居家孝喪繼母卓氏年已逾五十盡哀致毁内外<lb/>
緦功之戚必素服以終月數<lb/>
<pb n="KR3a0105_WYG_084-26b"/>
汪應辰為吏部郎官遷右司母老乞外丞相苦留之曰<lb/>
方進用未應爾應辰曰親老矣不可緩<lb/>
王十朋事親孝終喪不處内<lb/>
顔師魯孝友天至初為畨禺簿喪父以歸扶柩航海水<lb/>
程數千里甫三日登于岸而颶風大作人以為孝感<lb/>
李椿父升進士靖康之難升翼其父以背受刃與長子<lb/>
俱卒椿年尚幼藁殯佛寺深竁而詳識之奉繼母南走<lb/>
艱苦備嘗竭力以養<lb/>
<pb n="KR3a0105_WYG_084-27a"/>
彭龜年七嵗而孤事母盡孝<lb/>
王信初為建康府學教授扶其父喪歸草履徒行雖疾<lb/>
風甚雨弗避也由是得寒濕疾及卒遺訓其子以忠孝<lb/>
公㢘<lb/>
栁約天性至孝母病甚泣禱於天願損夀以益親夀母<lb/>
尋愈約竟先母兩月卒<lb/>
髙定子為郪縣主簿吳曦畔乞解官養母曦誅攝府事<lb/>
宇文公紹以忠孝兩全薦之調中江縣丞父就養得疾<lb/>
<pb n="KR3a0105_WYG_084-27b"/>
定子衣不解帶者六旬居喪哀毁骨立<lb/>
髙斯得父稼死事于沔斯得日夜西嚮號泣㑹其僮至<lb/>
自沔知稼戰歿處與斯得潛行至其地遂得稼遺體奉<lb/>
以歸見者感泣服除而哀傷不已無心仕進<lb/>
趙希錧少扶父喪歸道遇寇左右駭散希錧撫棺慟哭<lb/>
不懾寇義而去<lb/>
趙必愿未弱冠丁大母憂哀毁骨立丁父憂居喪盡禮<lb/>
馬廷鸞世貧力學既冠里人聘為童子師遇有酒食饌<lb/>
<pb n="KR3a0105_WYG_084-28a"/>
則念母藜藿不給為之食不下咽<lb/>
危禎性至孝父疾願損己算益親年疾尋愈<lb/>
程公許少知孝敬大母侯疾公許不交睫數月疾革嘗<lb/>
其痰沬既卒哀毁踰制<lb/>
吳淵五嵗喪母哭泣哀慕如成人<lb/>
趙葵知滁州母疾謁告省侍不得刲骨雜藥以寄之母<lb/>
卒葵求解官不許不得已復視事淳祐三年𦵏其母乞<lb/>
追服終制不允葵上疏曰臣時于草土被命起家勉從<lb/>
<pb n="KR3a0105_WYG_084-28b"/>
權制先國家之急而後親喪也今釋位去官已追服居<lb/>
廬乞從彛制又不許再上疏曰臣昔者奉詔討逆適丁<lb/>
家難然哀疚之中命以驅馳之事移孝為忠所不敢辭<lb/>
是臣嘗先國家之急而効臣子之義親恩未報寢踰一<lb/>
紀食稻衣錦俯仰増愧且臣業已追衰麻之制伸苫塊<lb/>
之哀負土成墳倚廬待盡喪事有進而無退固不應數<lb/>
月而除也及命提舉洞霄宫不拜<lb/>
　　<hi>臣</hi>按葵在滁以李全故不得去官持服平全之後<lb/>
<pb n="KR3a0105_WYG_084-29a"/>
　　便應終制而遲之一紀未可為純孝然兩疏誠懇<lb/>
　　猶賢乎已錄之以愧當時之若史嵩之其人者<lb/>
别之傑為河北安撫副使言親八十乞祠歸養庶幾君<lb/>
親之義兩全從之<lb/>
包恢侍其父疾滌濯掃除之役不命僮僕<lb/>
趙景緯丁母憂以祿不逮養服闋不調景緯天性孝友<lb/>
雅志冲溢無意仕進故其立朝之日不久云<lb/>
徐霖丁外艱哀毁號絶水漿不入口七日<lb/>
<pb n="KR3a0105_WYG_084-29b"/>
吳遵路母喪廬墓蔬食終制<lb/>
劉清之母不逮養每展閱手澤涕泗交頤<lb/>
遼耶律安巴父特哩以黨附東丹王<hi>即人皇王倍</hi>死安搏自<lb/>
幼若成人居父喪哀毁過禮見者傷之事母至孝以父<lb/>
死非罪未𦵏不豫宴樂<lb/>
蕭陽阿父卒自五畨部親挽喪車至奚王嶺人稱其孝<lb/>
蕭樂音奴三嵗居父母喪毁瘠過甚<lb/>
郭企忠幼孤事母孝謹年十三居母喪哀毁如成人<lb/>
<pb n="KR3a0105_WYG_084-30a"/>
耶律安禮幼孤事母以孝聞遼季間關避難未嘗一日<lb/>
怠溫清天眷初從元帥于山西母喪不克歸𦵏主帥憐<lb/>
之賻禮甚厚安禮冒大暑挽柩行千餘里哀毁骨立行<lb/>
路嗟歎<lb/>
馬百祿幼志學事繼母以孝聞<lb/>
任熊祥事母以孝聞母歿時熊祥年已七十不食三日<lb/>
人皆稱之<lb/>
完顔素蘭居父喪不飲酒廬墓三年時論以為難<lb/>
<pb n="KR3a0105_WYG_084-30b"/>
元布呼宻素貧躬自㸑汲妻織絍以養母後因使還則<lb/>
母已卒號慟嘔血幾不起<lb/>
郝經金末河南亂民匿窖中亂兵以火熏灼之死經母<lb/>
許亦死經以蜜和寒葅汁決母齒飲之即蘇時經九嵗<lb/>
時人異之金亡徙順天晝則負薪米為養暮則讀書<lb/>
烏克遜澤至大元年為福建㢘訪使以母年踰八十求<lb/>
歸養長沙嵗餘母喪澤以哀毁卒<lb/>
雷膺生七嵗而孤金末母侯氏挈膺北歸渾源艱險備<lb/>
<pb n="KR3a0105_WYG_084-31a"/>
嘗織絍以為業課膺篤志于學事母以孝聞<lb/>
髙源幼力學事母孝僉江南浙西道提刑按察司事劾<lb/>
常州路達嚕噶齊馬恕奪民田及他不法事恕懼走賂<lb/>
權臣阿哈瑪特以他事誣源既繋獄一日忽釋之莫知所<lb/>
由先是源所居隣里多阿哈瑪特姻戚素知源事母至孝<lb/>
至是聞源坐非辜悉詣阿哈瑪特曰源孝子也非但我知<lb/>
之天必知之况媒孽之罪非實若妄殺源悖天不祥阿<lb/>
哈瑪特感悟得不死<lb/>
<pb n="KR3a0105_WYG_084-31b"/>
張起巖性孝友少處窮約下帷教授躬致米百里外以<lb/>
養父母撫弟如石教之宦學無不備至舉親族弗克𦵏<lb/>
者二十餘喪且買田以給其祭<lb/>
哈喇巴哈幼侍母鄂屯氏居益都嘗歎曰幼而不學有<lb/>
不墮吾宗者乎父時以斷事官建牙保定合刺普華往<lb/>
白其志父奇之俾習畏兀書及經史記誦精敏出于天<lb/>
性李壇畔其母攜季子圖烈巴哈避地登萊間音問隔<lb/>
絶號泣徹晝夜繼從從叔父薩竒蘓平賊山東卒奉其<lb/>
<pb n="KR3a0105_WYG_084-32a"/>
　母以歸<lb/>
　孫抑<hi>郎中</hi>闗保之變挈父母妻子避兵平陽之柏村有亂<lb/>
　兵至村剽掠拔白刃嚇抑母求財不得舉刃欲斫之抑<lb/>
　亟以身蔽母請代受斫母乃得釋而抑父被虜去不知<lb/>
　所之或語之曰汝父被驅而東矣然東軍得所掠民皆<lb/>
　殺之汝慎無往就死也抑曰吾可畏死而棄其父乎遂<lb/>
　往出入死地屢瀕危殆卒得父以歸<lb/>
　　　以上卿大夫之愛親<lb/>
<pb n="KR3a0105_WYG_084-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷八十二<lb/>
</p>
<p>
</p>
  </div>
</body>
</text>
</TEI>
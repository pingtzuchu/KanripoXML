<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_071-1a"/>
　欽定四庫全書<lb/>
御定孝經衍義卷六十九<lb/>
　　天子之孝<lb/>
　　　正紀綱<lb/>
　　　<hi>臣</hi>按君臣父子夫婦謂之三綱諸父兄弟族人諸<lb/>
　　　舅師長朋友謂之六紀紀綱者人道之所以立也<lb/>
　　　洪範之言彞倫攸叙是紀綱正也彞倫攸斁是紀<lb/>
　　　綱壞也孝治之主惟此為慎通其義于萬事萬物<lb/>
<pb n="KR3a0105_WYG_071-1b"/>
　　　作為刑威慶賞辨賢否定功罪以統攝整齊之使民<lb/>
　　　畏愛則象以麗于三綱六紀之中是乃所以肅肅<lb/>
　　　悚悚者已然而網之有綱非人不舉絲之有紀非<lb/>
　　　人不理故朱熹曰必人主之心公平正大無偏黨<lb/>
　　　反側之私然後紀綱有所繫而立也夫惟敬親者<lb/>
　　　不敢慢于人斯可謂公平正大無偏黨反側之私<lb/>
　　　矣正紀綱所以廣敬也述正紀綱<lb/>
　書洪範惟辟作福惟辟作威惟辟玉食臣無有作福作<lb/>
<pb n="KR3a0105_WYG_071-2a"/>
威玉食<lb/>
　林之竒曰此三者人主之權勢所操以用夫三徳者<lb/>
　也此三者人君能自操持則威福在己名分謹嚴故<lb/>
　能操縱予奪以用乎三徳其或假乎臣下則權勢下<lb/>
　移紀綱紊亂<lb/>
　　<hi>臣</hi>按辟君也専指天子而言自古彊藩世族竊威<lb/>
　　福之柄壞法亂紀覆轍相尋曰害曰凶經言明切<lb/>
　　蔡𫝊以為上言惟辟戒其權不可下移下言無有<lb/>
<pb n="KR3a0105_WYG_071-2b"/>
　　戒其臣不可上僭臣則以為臣而上僭此孝經所<lb/>
　　謂為下而亂則刑者也若乃乾剛獨斷柄大阿<hi>古利</hi>
　　<hi>劍名</hi>而馭天下豈么麽所得而闇干者哉其權必先<lb/>
　　下移而後其臣得而上僭洪範之陳峻為之防以<lb/>
　　杜漸消萌所以戒其君者為尤至云<lb/>
禮記曲禮君天下曰天子朝諸侯分職授政任功曰予<lb/>
一人<lb/>
　　<hi>臣</hi>按君者父天母地是上天之子為天所命子養<lb/>
<pb n="KR3a0105_WYG_071-3a"/>
　　下民薄海内外罔有不臣亦如天之無所不覆其<lb/>
　　慶賞刑威亦如天之風雨露雷陽舒隂慘無所偏<lb/>
　　廢者也天王天子君臨天下稱之内外皆以天自<lb/>
　　處之義其自稱曰予一人亦非孤寡不榖之謂乾<lb/>
　　綱獨斷威福自操故曰予一人<lb/>
王制考禮正刑一徳以尊于天子<lb/>
　鄭康成注曰諸侯相與朝王之時考校禮義正定刑<lb/>
　法専一道徳以尊崇天子不言樂者禮中兼之<lb/>
<pb n="KR3a0105_WYG_071-3b"/>
　　<hi>臣</hi>按禮兼樂刑亦兼兵考正于來朝之時乃所以<lb/>
　　慎勅于歸國之後也徳者后王命冡宰降徳于衆<lb/>
　　兆民之徳以孝為本者也諸侯來朝之時亦奉此<lb/>
　　教典教其民矣是一道徳以同風俗之事也禮樂<lb/>
　　兵刑是天子所施用于人故以考校正定為義徳<lb/>
　　是衆庶民之所共故言一也要之禮樂兵刑即洪<lb/>
　　範所謂威福徳雖庶民之所共而正直剛克柔克<lb/>
　　有司其教化者也威福之柄不可以下移而教化<lb/>
<pb n="KR3a0105_WYG_071-4a"/>
　　之權不可以旁落此古之帝王用此三者抑揚進<lb/>
　　退操縱予奪以馭其臣其臣亦得以保其家國者<lb/>
　　也<lb/>
緇衣子曰政之不行也教之不成也爵禄不足勸也刑<lb/>
罰不足恥也故上不可以䙝刑而輕爵<lb/>
　　<hi>臣</hi>按疏此一節明慎賞罰之事言政令所以不行<lb/>
　　教化所以不成者由爵禄加于小人不足勸人為<lb/>
　　善刑罰加于無罪不足恥其為惡陳祥道曰爵禄<lb/>
<pb n="KR3a0105_WYG_071-4b"/>
　　不足勸則輕爵以予人猶無益也故上不可以輕<lb/>
　　爵刑罰不足恥則䙝刑以加物猶不足禁也故上<lb/>
　　不可以䙝刑必也賞當功而罰蔽罪斯可謂正紀<lb/>
　　綱矣<lb/>
周禮天官冢宰太宰之職以八柄詔王馭羣臣一曰爵<lb/>
以馭其貴二曰禄以馭其富三曰予以馭其幸四曰置<lb/>
以馭其行五曰生以馭其福六曰奪以馭其貧七曰廢<lb/>
以馭其罪八曰誅以馭其過<lb/>
<pb n="KR3a0105_WYG_071-5a"/>
　賈公彦釋曰司士云以徳詔爵有賢乃受爵是馭之<lb/>
　以貴也司士云以功詔禄禄所以富臣下故云以馭<lb/>
　其富言語偶合于善有以賜予之故云以馭其幸有<lb/>
　賢行則置之于位故云以馭其行生猶養也臣有大<lb/>
　勲勞者使子孫享養之是福佑之道也故云以馭其<lb/>
　福臣有大罪自殺奪其家資故云以馭其貧廢放也<lb/>
　臣有大罪若不忍刑殺放之以逺故云以馭其罪臣<lb/>
　有過矣非故為之者誅責也則以言語責讓之故云<lb/>
<pb n="KR3a0105_WYG_071-5b"/>
　以馭其過<lb/>
　　<hi>臣</hi>按斧斤之柄人所秉執以起事今此八者王所<lb/>
　　秉執以率作興事故謂之八柄也析之則有八其<lb/>
　　實賞罰二者而已自五曰已上皆是善事大善者<lb/>
　　在前小善者在後自六曰以下皆是惡事故大惡<lb/>
　　者在前小惡者在後君子之善善長而惡惡短故<lb/>
　　賞善五而罰惡三内史亦言此八柄之事而變誅<lb/>
　　言殺者見為惡不止則殺之矣欲使人臣知言語<lb/>
<pb n="KR3a0105_WYG_071-6a"/>
　　之責讓即有刀鋸之刑在其後不敢不慎也<lb/>
論語孔子曰天下有道則禮樂征伐自天子出天下無<lb/>
道則禮樂征伐自諸侯出自諸侯出蓋十世希不失矣<lb/>
自大夫出五世希不失矣陪臣執國命三世希不失矣<lb/>
天下有道則政不在大夫<lb/>
　　<hi>臣</hi>按此即春秋之義例也禮樂征伐王者治天下<lb/>
　　之大法馭天下之大柄自天子出者采薇天保車<lb/>
　　攻吉日之事春秋以前也自諸侯出者召陵葵丘<lb/>
<pb n="KR3a0105_WYG_071-6b"/>
　　城濮踐土之事莊僖之世也自大夫出者雞澤溴<lb/>
　　梁之事襄昭之世也陪臣執國命者南蒯陽虎之<lb/>
　　事定哀之世也然而事之來也以漸勢之極也以<lb/>
　　積春秋見微知著則謹始之道備焉易曰履霜堅<lb/>
　　氷至蓋言慎也王臣私交始于祭伯<hi>隠公元年</hi>大夫専<lb/>
　　兵始于無駭<hi>二年</hi>諸侯専征伐始于鄭人伐衞<hi>二年</hi>伐<lb/>
　　國取邑始于牟婁<hi>四年</hi>諸侯分黨㑹伐始于宋陳蔡<lb/>
　　衞伐鄭<hi>四年</hi>大夫㑹伐始于翬帥師<hi>四年</hi>圍而取之始<lb/>
<pb n="KR3a0105_WYG_071-7a"/>
　　于長葛<hi>五年</hi>列國聘始于齊年<hi>七/年</hi>王聘始于凡伯<hi>七年</hi>
　　參盟始于瓦屋<hi>八年</hi>㑹始于防<hi>九年</hi>來朝旅見始于滕<lb/>
　　薛<hi>十有一年</hi>侵始于侵宋<hi>莊公/十年</hi>遷國始于遷宿<hi>十年</hi>以諸<lb/>
　　侯而主天下㑹盟之政始于北杏<hi>十有三年</hi>専殺大夫<lb/>
　　始于曹<hi>二十有六年</hi>擅封國始于楚丘<hi>僖公二年</hi>王人盟始<lb/>
　　于翟泉<hi>二十有九年</hi>答王聘聘伯國始于公子遂如京<lb/>
　　師遂如晉<hi>三十年</hi>外大夫帥師始于救江<hi>文公三年</hi>諸侯<lb/>
　　在而大夫自為盟始于盟陳袁僑<hi>襄公三年</hi>盟主而㑹<lb/>
<pb n="KR3a0105_WYG_071-7b"/>
　　諸侯之大夫始于邢丘<hi>八年</hi>書盜始于鄭尉止<hi>十年</hi>諸<lb/>
　　侯失政始于書大夫盟<hi>十有六年</hi>諸侯無㑹同始于臯<lb/>
　　鼬<hi>定公四年</hi>諸侯復特盟始于鹹<hi>七年</hi>自鹹之盟而諸侯<lb/>
　　分散不復合矣何則諸侯可以合諸侯大夫不可<lb/>
　　合諸侯也大夫而合諸侯此南蒯陽虎之流所以<lb/>
　　尤而效之也雖然其不正之相乗非一日矣自天<lb/>
　　子而諸侯自諸侯而大夫自大夫而陪臣此又堂<lb/>
　　陛之等級也天子先自失其大法大柄而後諸侯<lb/>
<pb n="KR3a0105_WYG_071-8a"/>
　　得以上僭至于諸侯則雖欲操之而弗失固之而<lb/>
　　常存而弗可久也其名之不正言之不順無以取<lb/>
　　服于人者矣故曰使周天子必無廢文武之法無<lb/>
　　過失之道諸侯雖大國孰敢慢使諸侯必無僭天<lb/>
　　子其大夫孰敢陵使大夫必無脅其君其陪臣孰<lb/>
　　敢叛所謂正己而物正者可不慎哉<lb/>
周威烈王二十三年初命晉大夫魏斯趙籍韓䖍為諸<lb/>
侯<lb/>
<pb n="KR3a0105_WYG_071-8b"/>
　司馬光曰天子之職莫大于禮禮莫大于分分莫大<lb/>
　于名何謂禮紀綱是也何謂分君臣是也何謂名公<lb/>
　侯卿大夫是也天子視三公三公率諸侯諸侯制卿<lb/>
　大夫卿大夫治士庶人貴以臨賤賤以承貴上之使<lb/>
　下猶心腹之運手足根本之制枝葉下之事上猶手<lb/>
　足之衞心腹枝葉之庇本根然後上下相係而國家<lb/>
　治安故曰天子之職莫大于禮也文王序易以乾坤<lb/>
　為首孔子繫之曰天尊地卑乾坤定矣卑髙以陳貴<lb/>
<pb n="KR3a0105_WYG_071-9a"/>
　賤位矣言君臣之位猶天地之不可易也春秋抑諸<lb/>
　侯尊王室王人雖微序于諸侯之上以是見聖人于<lb/>
　君臣之際未嘗不惓惓也故曰禮莫大于分也夫禮<lb/>
　辨貴賤序親疎裁羣物制庶事非名不著非器不形<lb/>
　名以命之器以别之然後上下粲然有倫此禮之大<lb/>
　維也名器既亡則禮安得獨存哉昔仲叔于奚有功<lb/>
　于衞辭邑而請繁纓孔子以為不如多與之邑惟名<lb/>
　與器不可以假人君之所司也政亡則國家從之衞<lb/>
<pb n="KR3a0105_WYG_071-9b"/>
　君待孔子而為政孔子欲先正名以為名不正則民<lb/>
　無所措手足易曰履霜堅氷至書曰一日二日萬㡬<lb/>
　謂此類也故曰分莫大于名也嗚呼幽厲失徳周道<lb/>
　日衰紀綱散壞下陵上替諸侯専征大夫擅政禮之<lb/>
　大體什喪七八矣然文武之祀猶綿綿相屬者蓋以<lb/>
　周之子孫守其名分故也今晉大夫暴蔑其君剖分<lb/>
　晉國天子既不能討又寵秩之使列于諸侯是區區<lb/>
　之名分復不能守而并棄之也先王之禮于斯盡矣<lb/>
<pb n="KR3a0105_WYG_071-10a"/>
　或者以為當是之時周室微弱三晉彊盛雖欲勿許<lb/>
　其可得乎是大不然夫三晉雖彊茍不顧天下之誅<lb/>
　而犯義侵禮則不請于天子而自立矣不請於天子<lb/>
　而自立則為悖逆之臣天下茍有桓文之君必奉禮<lb/>
　義而征之今請于天子而天子許之是受天子之命<lb/>
　而為諸侯也誰得而討之故三晉之列于諸侯非三<lb/>
　晉之壞禮乃天子自壞之也<lb/>
　　<hi>臣</hi>按東遷以後王室既卑矣諸侯彊大夫僭記禮<lb/>
<pb n="KR3a0105_WYG_071-10b"/>
　　者謹其失之之漸曰某事自某王始某事自某公<lb/>
　　始某事自某大夫始春秋之作先儒謂孔子之刑<lb/>
　　書<hi>臣</hi>以為即孔子之禮書也榮于華衮嚴于斧鉞<lb/>
　　一以為禮一以為刑故使夫肆越者斂戢覬望者<lb/>
　　消沮由夫尊君抑臣之義例大書特書使亂臣賊<lb/>
　　子知所顧畏而紀綱庶㡬乎一振也獲麟以後更<lb/>
　　七十八年而後有命晉大夫為諸侯之事可以知<lb/>
　　當日之為君父者亦稍稍以空名制馭天下而紀<lb/>
<pb n="KR3a0105_WYG_071-11a"/>
　　綱不至於盡廢矣如之何至威烈而自踰其短垣<lb/>
　　也司馬光言天子之職莫大于禮此與晏子之對<lb/>
　　景公惟禮可以己之同意實天下後世之龜鑑也<lb/>
齊威王召即墨大夫語之曰自子之居即墨也毁言日<lb/>
至然吾使人視即墨田野闢人民給官無事東方以寧<lb/>
是子不事吾左右以求助也封之萬家召阿大夫語之<lb/>
曰自子守阿譽言日至吾使人視阿田野不闢人民貧<lb/>
餒昔日趙攻鄄子不救衞取薛陵子不知是子厚幣事<lb/>
<pb n="KR3a0105_WYG_071-11b"/>
吾左右以求譽也是日烹阿大夫及左右嘗譽者於是<lb/>
羣臣聳懼莫敢飾詐務盡其情齊國大治彊于天下<lb/>
　　<hi>臣</hi>按烹阿封即墨之事赫然警動人之耳目于時<lb/>
　　齊國號稱大治此齊威霸畧也但其作用則蓄之<lb/>
　　以遲久而發之以振厲且未免于伺察鉤校而後<lb/>
　　得人之情于帝者之明目達聰王者之蕩平正直<lb/>
　　為不可同年語耳<lb/>
獻帝時祕書監侍中荀悦作申鑒五篇奏之其大畧曰<lb/>
<pb n="KR3a0105_WYG_071-12a"/>
為政之術先屏四患乃崇五政偽亂俗私壞法放越軌<lb/>
奢敗制四者不除則政末由行矣是謂四患興農桑以<lb/>
養其生審好惡以正其俗宣文教以章其化立武備以<lb/>
秉其威明賞罰以統其法是謂五政人不畏死不可懼<lb/>
以罪人不樂生不可勸以善故在上者先豐民財以定<lb/>
其志是謂養生善惡要乎功罪毁譽效于準驗聴言責<lb/>
事舉名察實無或詐偽以蕩衆心故俗無姦怪民無淫<lb/>
風是為正俗榮辱者賞罰之精華也故禮教榮辱以加<lb/>
<pb n="KR3a0105_WYG_071-12b"/>
君子化其情也桎梏鞭扑以加小人化其形也若教化<lb/>
之廢推中人而墜于小人之域教化之行引中人而納<lb/>
于君子之塗是謂章化在上者必有武備以戒不虞安<lb/>
居則寄之内政有事則用之軍旅是謂秉威賞罰政之<lb/>
柄也人主不妄賞非愛其財也賞妄行則善不勸矣不<lb/>
妄罰非矜其人也罰妄行則惡不懲矣賞不勸謂之止<lb/>
善罰不懲謂之縱惡在上者能不止下為善不縱下為<lb/>
惡則國法立矣是謂統法四患既蠲五政又立行之以<lb/>
<pb n="KR3a0105_WYG_071-13a"/>
誠守之以固簡而不怠疎而不失垂拱揖讓而海内平<lb/>
矣<lb/>
　　<hi>臣</hi>按四患五政者實國所興立而建威消萌之至<lb/>
　　計也使桓靈以前聞悦之言而早用之斯亦曲突<lb/>
　　<hi>竈囱</hi>徙薪<hi>預防失火</hi>也已<lb/>
唐肅宗時平盧節度使王元志薨上遣中使往撫將士<lb/>
且就察軍中所欲立者授以旌節髙麗人李懷玉為裨<lb/>
將殺元志之子推侯希逸為平盧軍使希逸之母懷玉<lb/>
<pb n="KR3a0105_WYG_071-13b"/>
姑也故懷玉立之朝廷因以希逸為節度副使節度使<lb/>
由軍士廢立自此始<lb/>
　司馬光曰夫民生有欲無主則亂是故聖人制禮以<lb/>
　治之自天子諸侯至於卿大夫士庶人尊卑有分大<lb/>
　小有倫若綱條之相維臂指之相使是以民服事其<lb/>
　上而下無覬覦肅宗遭唐中衰幸而復國是宜正上<lb/>
　下之禮以綱紀四方而偷取一時之安不思永久之<lb/>
　患彼命將帥統藩維國之大事乃委一介之使徇行<lb/>
<pb n="KR3a0105_WYG_071-14a"/>
　伍之情無問賢不肖惟其所欲與者則授之自是之<lb/>
　後積習為常君臣循守以為得策謂之姑息乃至偏<lb/>
　禆士卒殺逐主帥亦不治其罪因以其任授之然則<lb/>
　爵禄廢置殺生予奪皆不出于上而出于下亂之生<lb/>
　也庸有極乎且夫有國家者賞善而誅惡故為善者<lb/>
　勸為惡者懲彼為人下而殺逐其上惡孰大焉乃使<lb/>
　之擁旄鉞帥長一方是賞之也賞以勸惡惡其何所<lb/>
　不至乎書云逺乃猷詩云猷之不逺是用大諫孔子<lb/>
<pb n="KR3a0105_WYG_071-14b"/>
　曰人無逺慮必有近憂為天下之政而専事姑息其<lb/>
　憂可勝校乎迹其厲階肇于此矣<lb/>
　　<hi>臣</hi>按藩鎮之禍有唐中葉以後國命以之終始説<lb/>
　　者以為唐之兵制三變每變而益甚府兵變為長<lb/>
　　征長征變而彍騎彍騎變而藩鎮兵革不休以有<lb/>
　　藩鎮也自李懷玉侯希逸之後偏裨末校皆得以<lb/>
　　擅廢置主將之權而唐之君臣相與姑息而容忍<lb/>
　　之過于慈母之字驕子其間僅有一有志戡亂之<lb/>
<pb n="KR3a0105_WYG_071-15a"/>
　　憲宗而卒未能削株掘根盡殱若屬克復神堯之<lb/>
　　宇致使芽孽隠伏滋蔓難圖自古彊臣叛將之得<lb/>
　　志未有甚于唐者也使肅宗復國之後欲盡收天<lb/>
　　下之兵聚于京師而盡釋諸將之兵柄其勢固有<lb/>
　　所不能而節鉞之命必出自朝廷則易易也試以<lb/>
　　軍情言之彼李懷玉一人亦未必盡得平盧一軍<lb/>
　　之心也茍所遣往撫將士者非中使而方畧大臣<lb/>
　　也必能斬懷玉希逸以徇于平盧且以𫝊示于諸<lb/>
<pb n="KR3a0105_WYG_071-15b"/>
　　軍能不為之股慄乎設有不然亦不過六師移之<lb/>
　　檄諸軍使修方伯連帥之職而已不知何憚而不<lb/>
　　為此乃因而立之倒持太阿秉其末以自劌也夫<lb/>
　　使為偏裨者人人自以為大將為主帥者慮無不<lb/>
　　帝制自為如此乎覆奪相尋而不已則非復文告<lb/>
　　之可以懷柔禮法之可以抑制者矣故二百年之<lb/>
　　不靖皆肅宗之姑息偷安者釀成之而下替上陵<lb/>
　　之勢日甚一日而所謂同惡相濟者林立環伺則<lb/>
<pb n="KR3a0105_WYG_071-16a"/>
　　剪除尤難而籌國者徒區區于惜勞與費彌更因<lb/>
　　循無怪乎神堯以一旅取天下而後世子孫不能<lb/>
　　以天下取河北也此肅宗不振其紀綱之過也<lb/>
宋太祖建隆三年以趙普為樞密使<lb/>
　吳廷祚罷以普代之宋主嘗謂普曰天下自唐季以<lb/>
　來數十年間帝王凡易八姓鬭戰不息生民塗地其<lb/>
　故何也吾欲息天下之兵為國家長久計其道何如<lb/>
　普對曰此無他方鎮大重君弱臣彊而已今欲治之<lb/>
<pb n="KR3a0105_WYG_071-16b"/>
　宜稍奪其權制其錢榖收其精兵則天下自安矣語<lb/>
　未畢宋主曰卿勿復言吾已諭矣<lb/>
　朱熹曰趙韓王佐太祖區處天下收藩鎮之權立國<lb/>
　家二百年之安豈不是仁者之功<lb/>
　　<hi>臣</hi>按自唐之威靈不振于河北延及五季三綱五<lb/>
　　常之義蕩然無復有存焉者矣宋祖之興韓王發<lb/>
　　慮不待言終宜其爾也原夫古之一同之地不逮<lb/>
　　今之一縣小者半之有方伯連帥以相率屬也而<lb/>
<pb n="KR3a0105_WYG_071-17a"/>
　　又有天子之老監于其國方物則貢之天子賢能<lb/>
　　則獻之天子其田賦才足以供給常事而已雖有<lb/>
　　不臣之心固未可以今之一縣之錢糧兵馬而抗<lb/>
　　衡于天下之富彊者也且夫大小相維中外相制<lb/>
　　則所以綱紀四方者又極整齊嚴肅而未可以憑<lb/>
　　陵越軼者矣唐之府兵再變而為方鎮説者皆以<lb/>
　　方鎮比于古之建侯其實相懸殊甚一鎮之地兼<lb/>
　　古之數十百諸侯予之以富彊之籍矣其取精用<lb/>
<pb n="KR3a0105_WYG_071-17b"/>
　　物足以威福玉食而無所顧憚以是驅率其屬而<lb/>
　　樂為之死及有事而㑹諸道之師又非古之方伯<lb/>
　　連帥也而欲臂指使之不亦難哉向使元和間盡<lb/>
　　如烏重𦙍横海一州之處置則百餘年間戰鬭息<lb/>
　　而生民少休雖中主亦足以循法制而守宗祚矣<lb/>
　　然而唐憲宗之君臣不能而宋太祖之君臣能之<lb/>
　　者非必否泰剥復之數使然也夫亦中葉之主因<lb/>
　　循積習而維新之世具舉畢張者歟<lb/>
<pb n="KR3a0105_WYG_071-18a"/>
孝宗淳熈十五年朱熹投匭進封事凡六事其三振舉<lb/>
紀綱四海之廣兆民之衆人各有意欲行其私而善為<lb/>
治者乃能總攝而整齊之使之各循其理而莫敢不如<lb/>
吾志之所欲者則以先有綱紀以持之于上而後有風<lb/>
俗以驅之于下也何謂綱紀辯賢否以定上下之分核<lb/>
功罪以公賞罰之施也何謂風俗使人皆知善之可慕<lb/>
而必為皆知不善之可羞而必去也然綱紀之所以振<lb/>
則以宰執秉持而不敢失臺諫補察而無所私人主又<lb/>
<pb n="KR3a0105_WYG_071-18b"/>
以其大公至正之心恭己于上而照臨之是以賢者必<lb/>
上不肖者必下有功者必賞有罪者必刑而萬事之統<lb/>
無所闕也綱紀既振則天下之人且將各自矜奮更相<lb/>
勸勉以去惡而從善蓋不待黜陟刑賞一一加于其身<lb/>
而禮義之風亷恥之俗已丕變矣惟至公之道不行于<lb/>
上是以宰執臺諫有不得人黜陟刑賞多出私意而天<lb/>
下之俗遂至于靡然不知名節行檢之可貴而唯阿諛<lb/>
軟熟奔競交結之為務一有端言正色于其間則羣譏<lb/>
<pb n="KR3a0105_WYG_071-19a"/>
衆排必使無所容于斯世而後已茍非斷自聖志洗濯<lb/>
其心而有以警勅之使大小之臣各舉其職以明黜陟<lb/>
以信刑賞則何以振已頽之綱紀而厲已壞之風俗乎<lb/>
至于所謂其本在于正心術以立紀綱者復為陛下畢<lb/>
其説焉夫所謂綱者猶網之有綱也所謂紀者猶絲之<lb/>
有紀也網無綱則不能以自張絲無紀則不能以自理<lb/>
故一家則有一家之綱紀一國則有一國之綱紀若乃<lb/>
鄉總于縣縣總于州州總于諸路諸路總于臺省臺省<lb/>
<pb n="KR3a0105_WYG_071-19b"/>
總于宰相而宰相兼統衆職以與天子相可否而出政<lb/>
令此則天下之綱紀也然而綱紀不能以自立必人主<lb/>
之心術公平正大無偏黨反側之私然後綱紀有所繫<lb/>
而立君心不能以自正必親賢臣逺小人講明義理之<lb/>
歸閉塞私邪之路然後可得而正也<lb/>
　　<hi>臣</hi>按逸王未嘗無賞罰而興朝獨能為勸懲其章<lb/>
　　服刑憲未之有改也此固由于擇術之有偏正任<lb/>
　　人之有賢否而公私之異向背之殊朱熹之所反<lb/>
<pb n="KR3a0105_WYG_071-20a"/>
　　覆開陳于宋主者也<lb/>
金世宗嘗謂宰相曰帝王之政固以寛慈為徳然梁武<lb/>
帝専務寛慈以致綱紀大壞朕嘗思之賞罰不濫即是<lb/>
寛政<lb/>
　　<hi>臣</hi>按寛慈者書所謂好生之徳易所謂體仁足以<lb/>
　　長人詩之所謂豈弟君子者也天地以之覆載生<lb/>
　　成帝王以之休息長養故論語曰居上不寛吾何<lb/>
　　以觀之哉大學𫝊曰慈者所以使衆也然而寛慈<lb/>
<pb n="KR3a0105_WYG_071-20b"/>
　　是徳紀綱是政爵人于朝刑人于市自是紀綱與<lb/>
　　衆共之與衆棄之寛慈在其中矣梁武他勿具論<lb/>
　　祗如納叛賊侯景而寵之以髙爵獨不思天下之<lb/>
　　惡一也在當時則絶隣好在他日則禍自及非平<lb/>
　　日姑息細務煦煦然者所得而掩蓋也金世宗之<lb/>
　　論似矣然而紀綱者是一定不可移易之處非可<lb/>
　　借火烈水弱之相濟與夫一張一弛之喻所得而<lb/>
　　進退其間者又不可以不辨也<lb/>
<pb n="KR3a0105_WYG_071-21a"/>
　元世祖命許衡舉自代者衡奏曰用人天子之大柄臣<lb/>
　下汎論其賢否則可若授之以位則斷自宸衷不可使<lb/>
　臣下有市恩之漸<lb/>
　　　<hi>臣</hi>按進退賢不肖固是大臣之職然不過剖别忠<lb/>
　　　邪使人主不惑于用舍至于予奪廢置雖人主猶<lb/>
　　　曰天之所以命有徳討有罪云爾然以許衡之賢<lb/>
　　　舉能其官夫豈有所不可而云然者私門市恩後<lb/>
　　　將以為口實衡蓋不欲使國有紀綱自我而壞也<lb/>
<pb n="KR3a0105_WYG_071-21b"/>
　　　以上正紀綱<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷六十九<lb/>
</p>
<p>
</p>
  </div>
</body>
</text>
</TEI>
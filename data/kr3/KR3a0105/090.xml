<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_090-1a"/>
　欽定四庫全書<lb/>
御定孝經衍義卷八十八<lb/>
　　卿大夫之孝<lb/>
　　　徳行<lb/>
　漢曹參微時與蕭何善及為将相有隙至何且死所推<lb/>
　賢惟參參代何為相舉事無所變更一遵何約束<lb/>
　　　<hi>臣</hi>按蕭曹不以私憾廢公義可謂有同敬協恭之<lb/>
　　　美矣彼其起刀筆吏不知學而勲業爛然㡬與閎<lb/>
<pb n="KR3a0105_WYG_090-1b"/>
　　　夭散宜生之徒爭烈宜哉<lb/>
　　　<hi>臣</hi>又按沛公入咸陽諸将皆爭走金帛財物之府<lb/>
　　　分之何獨先入収秦丞相御史律令圖書藏之以<lb/>
　　　故沛公得具知天下阨塞戸口多少强弱處民所<lb/>
　　　疾苦為相國後置田宅必居窮僻處為家不治垣<lb/>
　　　屋曰後世賢師吾儉不賢毋為勢家所奪開國宗<lb/>
　　　臣識量夐絶老成典刑真可師法也<lb/>
　疏廣為皇太子太傅疏受為少傅在位五嵗皇太子年<lb/>
<pb n="KR3a0105_WYG_090-2a"/>
十二通論語孝經廣謂受曰吾聞知足不辱知止不殆<lb/>
功遂身退天之道也今仕宦至二千石宦成名立如此<lb/>
不去懼有後悔豈如父子相隨出闗歸老故鄉以夀命<lb/>
終不亦善乎受叩頭曰從大人議即日父子俱移病滿<lb/>
三月賜告廣遂稱篤上疏乞骸骨上以其年篤老皆許<lb/>
之公卿大夫故人邑子設祖道供張東門外送者車數<lb/>
百兩辭决而去及道路觀者皆曰賢哉二大夫或嘆息<lb/>
為之下泣廣既歸鄉里日令家供具設酒食請族人故<lb/>
<pb n="KR3a0105_WYG_090-2b"/>
舊賓客相與娯樂數問其家金餘尚有㡬所趣賣以共<lb/>
具居嵗餘廣子孫竊謂其昆弟老人廣所愛信者曰子<lb/>
孫㡬及君時頗立産業基址今日飲食費且盡宜從大<lb/>
人所勸説廣置田宅老人即以閒暇時為廣言此計廣<lb/>
曰吾豈老誖不念子孫哉顧自有舊田廬令子孫勤力<lb/>
其中足以共衣食與凡人齊今復増益之以為贏餘但<lb/>
教子孫怠墮耳賢而多財則損其智愚而多財則益其<lb/>
過且夫富者衆之怨也吾既無以教化子孫不欲益其<lb/>
<pb n="KR3a0105_WYG_090-3a"/>
過而生怨又此金者聖主所以惠養老臣也故樂與鄉<lb/>
黨宗族共饗其賜以盡吾餘日不亦可乎於是族人悦<lb/>
服皆以夀終<lb/>
　　<hi>臣</hi>按二疏之去人皆艶稱之至感動路人為之泣<lb/>
　　下而易退之節寥寥千古則厭足者少也彼之所<lb/>
　　以役役者為其身耳為其子孫耳而身之得免者<lb/>
　　鮮矣即及身幸免適以長子孫怠墮耳夫多財之<lb/>
　　患賢愚同累即奈何以是遺子孫也<lb/>
<pb n="KR3a0105_WYG_090-3b"/>
趙充國年七十餘宣帝老之使丙吉問誰可相者充國<lb/>
對曰無踰於老臣者矣上遣問焉曰将軍度羌鹵何如<lb/>
當用㡬人充國曰百聞不如一見兵難遙度臣願馳至<lb/>
金城圖上方畧羌逆天背畔滅亡不久願陛下以屬老<lb/>
臣勿以為憂<lb/>
充國振旅而還所善浩星賜迎説充國曰衆人皆以破<lb/>
羌强弩出擊多斬首獲降羌以破壊然有識者以為羌<lb/>
勢窮困兵雖不出即自服矣將軍即見宜歸功於二将<lb/>
<pb n="KR3a0105_WYG_090-4a"/>
軍出擊非愚臣所及如此將軍計未失也充國曰吾年<lb/>
老矣爵位已極豈嫌伐一時事以欺明主哉兵勢國之<lb/>
大事當為後法老臣不以餘命一為陛下明言兵之利<lb/>
害卒死誰當復言之者卒以其意對上然其計<lb/>
　　<hi>臣</hi>按承平之時卿大夫雍容髙位及險難𨕖懦畏<lb/>
　　避者衆也充國老矣慨然而起非不讓也急公家<lb/>
　　也師還不阿二將軍之計為天子言兵曲折非伐<lb/>
　　功也欲為後法也夫將在外惟利捕斬邀一時之<lb/>
<pb n="KR3a0105_WYG_090-4b"/>
　　功及有急則益發兵費糧榖茭稾無算如二将軍<lb/>
　　之計豈在國家哉充國一出而勤撫納戒殺降及<lb/>
　　為持乆計則罷騎兵興屯田益積蓄寛繇役省大<lb/>
　　費賊坐破碎賢主可為忠言何惜餘年不使上一<lb/>
　　聞兵之利害哉如充國者可謂有大臣之節矣<lb/>
元帝之為太子也從大中大夫孔霸受尚書及即位賜<lb/>
霸爵闗内侯號褒成君給事中上欲致霸相位霸為人<lb/>
謙退不好權勢常稱爵位太過何徳以堪之御史大夫<lb/>
<pb n="KR3a0105_WYG_090-5a"/>
屢缺上輒欲用霸霸讓位自陳至於再三上深知其至<lb/>
誠乃弗用以是敬之賞賜甚厚<lb/>
　　<hi>臣</hi>按霸孔子十三世孫治尚書為帝師執謙退逺<lb/>
　　權埶真可謂能世聖人之澤而足以風世者矣霸<lb/>
　　少子光為御史大夫丞相各再一為大司徒太傅<lb/>
　　太師歴三朝居公輔位前後十七年少所匡救至<lb/>
　　與王莽比然憂懼常不自保則權埶之害也有愧<lb/>
　　乃父矣<lb/>
<pb n="KR3a0105_WYG_090-5b"/>
馬援兄子嚴敦竝喜譏議通輕俠援前在交趾誡之曰<lb/>
吾欲汝曹聞人過失如聞父母之名耳可得聞口不可<lb/>
得言也好議論人長短妄是非正法此吾所大惡也寧<lb/>
死不願聞子孫有此行也龍伯髙敦厚周慎口無擇言<lb/>
謙約節儉㢘公有威吾愛之重之願汝曹效之杜季良<lb/>
豪侠好義憂人之憂樂人之樂父䘮致客數郡畢至吾<lb/>
愛之重之不願汝曹效也效伯髙不得猶為謹飭之士所<lb/>
謂刻鵠不成尚類鶩者也效季良不得陷為天下輕薄<lb/>
<pb n="KR3a0105_WYG_090-6a"/>
子所謂畫虎不成反類狗者也<lb/>
　　<hi>臣</hi>按自史遷作游俠𫝊稱其取予然諾千里誦義<lb/>
　　死不顧世故士窮窘而得委命遷亦有激而云爾<lb/>
　　而班固則以四豪為六國之罪人荀悦以遊俠遊<lb/>
　　説遊行為徳之賊三遊者其趣亦一而已矣自世<lb/>
　　教衰民不知中道髙激詭之行操毁譽之權以交<lb/>
　　結為賢以輕死生為烈遂成輕薄益長譁囂乖孝<lb/>
　　子之守身違事上之忠敬而漢世卿大夫多慕悦<lb/>
<pb n="KR3a0105_WYG_090-6b"/>
　　之亦先王之徳行不明於世而漸漬於成俗故也<lb/>
　　援之戒兄子者可謂得制行之則矣而萬里還書<lb/>
　　題目人物尋亦罹謗毁其類於目睫乎葢謹飭若<lb/>
　　斯之難也<lb/>
第五倫奉公盡節言事無所依違性質慤少文采在位<lb/>
以貞白稱或問倫曰公有私乎對曰昔人有與吾千里<lb/>
馬者吾雖不受每三公有所選舉心不能忘而亦終不<lb/>
用也吾兄子常病一夜十往退而安寝吾子有疾雖不<lb/>
<pb n="KR3a0105_WYG_090-7a"/>
省視而竟夕不眠若是者豈可謂無私乎<lb/>
　　<hi>臣</hi>按私之易長也如農之庇嘉榖而除莠草則㡬<lb/>
　　矣人與千里馬不受亦不用其人兄子病一夜十<lb/>
　　往然心不能忘與退而安寝私之念熟而無私者<lb/>
　　不熟也克伐怨欲不行焉可以為仁矣子曰可以<lb/>
　　為難矣亦以不熟也夫仁亦在熟之而已矣<lb/>
楊震遷東萊太守當之郡道經昌邑故所舉荆州茂才<lb/>
王密為昌邑令謁見至夜懐金十斤以遺震震曰故人<lb/>
<pb n="KR3a0105_WYG_090-7b"/>
知君君不知故人何也密曰暮夜無知者震曰天知神<lb/>
知子知我知何謂無知密愧而出後轉涿郡太守性公<lb/>
㢘不受私謁子孫常蔬食歩行故舊長者或欲令為開<lb/>
産業震不肯曰使後世稱為清白吏子孫以此遺之不<lb/>
亦厚乎<lb/>
　　<hi>臣</hi>按四知之言凛凛可畏暗室屋漏之戒也續漢<lb/>
　　志稱震少孤貧獨與母居假地種植以給供養諸<lb/>
　　生常有助種藍者震輒拔更以距其後鄉里稱孝<lb/>
<pb n="KR3a0105_WYG_090-8a"/>
　　也震年五十始仕歴官公㢘始終一節真得孝子<lb/>
　　守身之義者矣震中子秉能繼父志嘗言我有三<lb/>
　　不惑酒色財也不媿清白吏子孫秉亦可為孝也<lb/>
張奐為安定屬國都尉羌豪帥感奐徳上馬二十匹先<lb/>
零長又遺金鐻八枚奐竝受之而召主簿於諸羌前以<lb/>
酒酹地曰使馬如羊不以入廐使金如粟不以入懐命<lb/>
以金馬還之羌性貪而貴吏清前有八都尉率好賄貨<lb/>
為所患苦及奐正身潔已威化大行<lb/>
<pb n="KR3a0105_WYG_090-8b"/>
　　<hi>臣</hi>按招懐疑畔著信初附尤在示以清約使之畏<lb/>
　　威而懐惠自夫封疆之吏貪於財貨使來者不堪<lb/>
　　其求而終以背畔者屢矣馬如羊不入廐金如粟<lb/>
　　不入懐則近者悦服而逺者嚮風有何患苦而别<lb/>
　　搆變亂乎祭彤在遼東三十年衣無兼副威聲暢<lb/>
　　於北方野無風塵縁邊屯兵悉罷賈琮為交趾刺<lb/>
　　史土多珍貨前後刺史財計盈給輒求遷代故吏<lb/>
　　民怨畔琮到部訊反状咸言賦斂過重百姓空單<lb/>
<pb n="KR3a0105_WYG_090-9a"/>
　　京師遙逺告寃無所故聚為盗賊琮即移書告示<lb/>
　　使各安其資業招撫荒散蠲復徭役簡選良吏試<lb/>
　　守諸縣嵗間蕩定百姓歌之曰賈父來晚使我先<lb/>
　　反今見清平吏不敢犯皆潔已奉公之效也<lb/>
後漢書曰桓靈之間主荒政謬國命委於閹寺士子羞<lb/>
與為伍故匹夫抗憤處士横議遂乃激揚名聲互相題<lb/>
拂品覈公卿衡量執政婞直之風於斯行矣夫上好則<lb/>
下必甚矯枉故直必過其理然矣若范滂張儉之徒清<lb/>
<pb n="KR3a0105_WYG_090-9b"/>
心忌惡終陷黨議不其然乎<lb/>
　　<hi>臣</hi>按易言君子之道或出或處或嘿或語春秋定<lb/>
　　哀之世多微辭葢卷舒之宜惟聖人為能取材若<lb/>
　　夫好善惡惡本於誠然激濁揚清勢非得已慕孤<lb/>
　　竹之髙躅方莘野之自任特立獨行振厲危俗其<lb/>
　　為救豈小補已哉黨錮諸賢逮桓靈之朝政歸閹<lb/>
　　寺獨持風裁不為少屈禍愈烈而望實愈重從之<lb/>
　　者之死不悔不與者深自愧恥於此時也三代之<lb/>
<pb n="KR3a0105_WYG_090-10a"/>
　　直猶存而人心不至敗壊澌滅之盡不可謂非諸<lb/>
　　君子區區一簣獨障江河而然也史稱激揚名聲<lb/>
　　互相題拂為近於婞直此正未然婞直者匹夫節<lb/>
　　俠之概非諸君子之素也好議論人短長是非政<lb/>
　　法此馬援之所不欲為者而豈可以咎諸君子哉<lb/>
　　當時漢中晉文經梁國黄子艾竝恃其才智炫耀<lb/>
　　上京臥託養疾符融察其非真語李膺二子行業<lb/>
　　無聞以豪傑自置遂使公卿問病王臣望門恐其<lb/>
<pb n="KR3a0105_WYG_090-10b"/>
　　小道破義空譽違實特宜察焉膺深然之則夫游<lb/>
　　俠游行諸賢固已深惡而閉距之矣諸賢之所好<lb/>
　　一於聖人之好也諸賢之所惡一於聖人之惡也<lb/>
　　非毁譽也三代之所謂直道也世之所謂清議也<lb/>
　　特已甚耳而孟子言仲尼不為己甚則自非聖人<lb/>
　　要未免於己甚固未可以不欲為甚者自恕而遂<lb/>
　　至為鄉愿以見絶於聖人也夫子不得中行則思<lb/>
　　狂者矣不得狂者又思狷者矣行義達道者固未<lb/>
<pb n="KR3a0105_WYG_090-11a"/>
　　見而見善如不及見不善如探湯者則夫子固深<lb/>
　　幸得之曰吾見其人矣使聖人者作林中徐穉之<lb/>
　　徒從冉牛閔子之後而如李膺范滂者固皆升堂<lb/>
　　者哉有明魏璫之禍楊魏諸臣亦蘊義生風擊排<lb/>
　　至死事亦相類夫教化行則下無清議清議亡則<lb/>
　　下無㢘恥諸賢非得已也以云救也若因之為毁<lb/>
　　譽為朋黨後世所以齚舌不敢言益蕩蕩無綱紀<lb/>
　　無所不至矣<lb/>
<pb n="KR3a0105_WYG_090-11b"/>
諸葛亮自表後主曰成都有桑八百株薄田十五頃子<lb/>
弟衣食自有餘饒至於臣在外任無别調度隨身衣食<lb/>
悉仰於官不别治生以長尺寸臣死之日不使内有餘<lb/>
帛外有贏財以負陛下及卒如其所言<lb/>
　　<hi>臣</hi>按亮躬耕隴畆為梁父吟志豈須臾忘國家哉<lb/>
　　而不可屈致其千乗弗顧之髙乎及乎翻然一出<lb/>
　　定鼎峙之勢扶漢緒之衰洎主少國兵新破鎮撫<lb/>
　　外内勞瘁不懈竭其忠貞而繼之以死以後主之<lb/>
<pb n="KR3a0105_WYG_090-12a"/>
　　闇使為循理之君黄皓輩伏而不敢恣也非夫亮<lb/>
　　之公誠謹慎其能格之哉三代之後一人而已自<lb/>
　　比管樂殆其方已者過慎也<lb/>
魏崔琰毛玠竝典選舉其所舉用皆清正之士雖於時<lb/>
有盛名而行不由本者終莫得進拔貞實斥華偽進<lb/>
冲遜抑阿黨由是天下之士莫不以㢘節自勵雖貴寵<lb/>
之臣輿服不敢過度至乃長吏還者垢面羸衣獨乗柴<lb/>
車軍吏入府朝拜徒行吏潔於上俗移於下<lb/>
<pb n="KR3a0105_WYG_090-12b"/>
光禄大夫徐邈以清節著名盧欽嘗著書稱邈曰徐公<lb/>
志髙行潔才博氣猛其施之也髙而不狷潔而不介博<lb/>
而守約猛而能寛聖人以清為難而徐公之所易也或<lb/>
問欽徐公當武帝之時人以為通自為凉州刺史及還<lb/>
京師人以為介何也欽答曰往者毛孝先崔季珪用事<lb/>
貴清素之士於時皆變易車服以求名髙而徐公不改<lb/>
其常故人以為通比來天下奢靡𫝊相倣傚而徐公雅<lb/>
尚自若不與俗同故前日之通乃今日之介也是世之<lb/>
<pb n="KR3a0105_WYG_090-13a"/>
無常而徐公之有常也<lb/>
　　<hi>臣</hi>按琰玠典選舉敦本行厲㢘節可謂知所先者<lb/>
　　山公啓事所不及也一時長吏至垢面羸衣獨乗<lb/>
　　柴車此亦不能無偽行然禮奢宜儉矯枉固宜爾<lb/>
　　也徐邈於其時不求名髙後當奢靡之時雅尚自<lb/>
　　若不浼流俗其斯為君子之行乎<lb/>
陳㤗以一方有事輒以虚聲擾動天下故希簡白上事驛<lb/>
書不過六百里大将軍昭曰陳征西沈勇能斷荷方伯<lb/>
<pb n="KR3a0105_WYG_090-13b"/>
之重救将陷之城而不求益兵又希簡上事必能辦賊<lb/>
者也都督大将不當爾耶<lb/>
　　<hi>臣</hi>按任閫外之重者當以陳㤗為法不惟堪大将<lb/>
　　抑亦可謂有大臣之識量矣驛書不過六百里葢<lb/>
　　𫝊入近裏郡縣使如常郵筒也<lb/>
譙郡嵇康文辭壮麗好言老荘而尚竒任俠與陳留阮<lb/>
籍籍兄子咸河内山濤河南向秀瑯邪王戎沛國劉伶<lb/>
特相友善號竹林七賢皆崇尚虚無輕蔑禮法縱酒昏<lb/>
<pb n="KR3a0105_WYG_090-14a"/>
酣遺落世事阮籍為歩兵校尉其母卒籍方與人圍碁<lb/>
對者求止籍與决賭既而飲酒二斗放聲一號吐血數<lb/>
升毁瘠骨立居䘮飲酒無異平日司𨽻校尉何曽惡之<lb/>
面質籍於司馬昭坐曰卿縱情背禮敗俗之人今忠賢<lb/>
執政標核名實若卿之曹不可長也因謂昭曰公方以<lb/>
孝治天下而聴阮籍以重哀飲酒食肉於公座何以訓<lb/>
人<lb/>
　　<hi>臣</hi>按東漢諸賢敦厲風節裁正流品一時君子皆<lb/>
<pb n="KR3a0105_WYG_090-14b"/>
　　能束修知名教之嚴而閑檢之不可踰也既坐黨<lb/>
　　禍死亡畧盡而漢家隨壊繼以魏文崇尚通達老<lb/>
　　成徂謝後生譁囂于是夏侯元何晏鄧颺之徒出<lb/>
　　焉四聰八達三豫之目互相題表使一時之人士<lb/>
　　惟勤人事如吞狂藥無不柔調于是毁譽亂真是<lb/>
　　非搖奪矣是故虚誕之所從來也嵇阮之倫比之<lb/>
　　何鄧之溺於權利宜若不可同日道然惟其不知<lb/>
　　徳行之為本名教之可樂思欲逃於一切之外則<lb/>
<pb n="KR3a0105_WYG_090-15a"/>
　　與浮偽者不能以一間而王衍王澄之徒又徒希<lb/>
　　其放達而仍汨於勢榮尤為進退狼狽失其所操<lb/>
　　持者也夫人心之真偽難知而是非易辨孩提無<lb/>
　　不知愛其親也而母卒方奕碁飲酒豈復有人理<lb/>
　　乎籍之生平豈至差跌若此良以禮教不明清議<lb/>
　　不立彼苐見夫沒沒者之可鄙也思欲逃人世而<lb/>
　　不知人倫之不可逃也由漢末至魏晉無百年而<lb/>
　　禮義之防遂若斯之决也然後知李杜諸君子之<lb/>
<pb n="KR3a0105_WYG_090-15b"/>
　　矯世者非過也<lb/>
晉羊祜不附結中朝權貴荀朂馮紞之徒皆惡之從甥<lb/>
王衍常詣祜陳事辭甚清辯祜不然之衍拂衣去祜顧<lb/>
謂賓客曰王夷甫<hi>衍字</hi>方當以盛名處大位然敗俗傷化<lb/>
必此人也<lb/>
祜徙封南城郡侯固辭不受祜每拜官爵常多避讓歴<lb/>
事二世職典樞要凡謀議損益皆焚其草世莫得聞所<lb/>
進達之人皆不知所由常曰拜爵公朝謝恩私門吾不<lb/>
<pb n="KR3a0105_WYG_090-16a"/>
敢也<lb/>
　　<hi>臣</hi>按辦天下之大事者必有天下之大節者也伊<lb/>
　　尹惟一介不取故能任天下之重使祜也不能恬<lb/>
　　於名勢則必奔走於朂紞之門為都督臨重鎮亦<lb/>
　　惟結朂紞而可矣豈暇為國家計慮長久哉謝恩<lb/>
　　私門祜不欲以處人自不欲以處已遊其心於功<lb/>
　　名爵禄之外故能辦大事於從容談笑之間雖小<lb/>
　　人亦不得而中之也若杜預在襄陽頗餉遺洛中<lb/>
<pb n="KR3a0105_WYG_090-16b"/>
　　貴要惟恐為害當由有祜之才無祜之讓也<lb/>
卞壼儉素㢘潔裁斷切直當官幹實性不宏裕不肯茍<lb/>
同時好故為諸名士所少阮孚謂之曰卿常無閒㤗如<lb/>
含瓦石不亦勞乎壼曰諸君子以道徳恢宏風流相尚<lb/>
執鄙吝者非壼而誰時貴遊子弟多慕王澄謝鯤為放<lb/>
達壼厲色於朝曰悖禮傷教罪莫大焉中朝傾覆實由<lb/>
於此欲奏推之王導庾亮不聴乃止<lb/>
　　<hi>臣</hi>按壺深嫉浮華敦尚實行卒以死報不欺其志<lb/>
<pb n="KR3a0105_WYG_090-17a"/>
　　可謂篤矣諸君子以道徳恢宏風流相尚者乃排<lb/>
　　墻中物耳故真偽虚實之際相去至懸也<lb/>
宋武帝之為宋公也謝瞻為宋臺中書侍郎其弟晦為<lb/>
右衛将軍時晦權遇已重自彭城還都迎家賓客輻輳<lb/>
門巷填咽瞻在家驚駭謂晦曰汝名位未多而人歸趣<lb/>
乃爾吾家素以恬退為業不願干預時事交遊不過親<lb/>
朋而汝遂勢傾朝野此豈門戸之福耶乃以籬隔門庭<lb/>
曰吾不忍見此及還彭城言於宋公曰臣本素士父祖<lb/>
<pb n="KR3a0105_WYG_090-17b"/>
位不過二千石弟年始三十志用凡近榮冠臺府位任<lb/>
顯密福過災生其應無逺特乞降黜以保衰門前後屢<lb/>
陳之晦或以朝廷密事語瞻瞻故向親舊陳説用為戯<lb/>
笑以絶其言及上即位晦以佐命功位任益重瞻愈憂<lb/>
懼為豫章太守遇疾不療臨終遺晦書曰吾得啓體幸<lb/>
全亦何所恨弟思自勉厲為國為家<lb/>
　　<hi>臣</hi>按此可為知進不止者戒也位髙積僨榮寵弗<lb/>
　　據而厪免者鮮矣晦不安恬退銳於人事坐取傾<lb/>
<pb n="KR3a0105_WYG_090-18a"/>
　　　敗隳其家門上愧祖父下愧乃兄矣傅亮方貴兄<lb/>
　　　迪亦深戒之不從及見世路屯險著演慎論睹夜<lb/>
　　　蛾赴燭作感物賦自知傾覆求退無由悲夫故决<lb/>
　　　㡬者惡其晚也<lb/>
　齊武帝時侍中江斆為都官尚書中書舍人紀僧真得<lb/>
　幸於上容表有士風請於上曰臣出自縣武吏邀逢聖<lb/>
　時階榮至此為兒婚得荀昭光女即時無復所須惟就<lb/>
　陛下乞作士大夫上曰此由江斆謝瀹我不得措意可<lb/>
<pb n="KR3a0105_WYG_090-18b"/>
　自詣之僧真承㫖詣斆登榻坐定斆顧命左右曰移吾<lb/>
　牀逺客僧真䘮氣而退告上曰士大夫故非天子所命<lb/>
　　　<hi>臣</hi>按僧真向齊武乞士大夫葢當時士大夫猶知<lb/>
　　　恥能自重故僧真亦得而重之否則積輕乆矣亦<lb/>
　　　無復所須者也夫君子進以禮退以義得之不得曰<lb/>
　　　有命何至屈於僧真輩哉顧愷之常執命有定分闇<lb/>
　　　者不達妄意僥倖徒虧雅道無闗得䘮真篤論也<lb/>
御定孝經衍義卷八十八<lb/>
</p>
<p>
</p>
  </div>
</body>
</text>
</TEI>
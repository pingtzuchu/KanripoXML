<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_043-1a"/>
　欽定四庫全書<lb/>
御定孝經衍義卷四十一<lb/>
　　天子之孝<lb/>
　　　恤征戍<lb/>
　秦始皇既并天下北築長城四十餘萬南戍五嶺五十<lb/>
　餘萬驪山阿房之役各七十餘萬兵不足而發謫矣其<lb/>
　後里門之左一切發之<hi>里左貧弱所居言無所不發矣</hi>
　　丘濬曰三代之遣戍役不得已而遣之反覆開諭既<lb/>
<pb n="KR3a0105_WYG_043-1b"/>
　　憫其私情復陳之以公義蓋以仁義而行之也秦人<lb/>
　　則不然以威刼而行之而已則行者豈能得其心而<lb/>
　　使之効其力哉鼂錯以為凡民守戰至死而不降北<lb/>
　　者以計為之也故戰勝守固則拜爵之賞攻城屠邑<lb/>
　　則得其財鹵以富室家故能使其衆蒙矢石赴湯火<lb/>
　　視死如生則以功利言不如三代之使民専以道義為<lb/>
　　説也雖然人心不古好義不如好利所以勉勵中人<lb/>
　　以下者亦不得不然<lb/>
<pb n="KR3a0105_WYG_043-2a"/>
　　<hi>臣</hi>按丘濬勉勵中人之説非也秦當未并天下之<lb/>
　　先固以爵賞鹵獲歆動軍士何則自其境以外土<lb/>
　　地人民皆非秦有民知戰勝之後取諸于彼非有<lb/>
　　遠涉數千里之勞無異使之得掩有其隣比之貲<lb/>
　　財也安得而不奮然而秦固教之以奪攘之風矣<lb/>
　　若夫并天下之後北至長城南至五嶺皆秦之境<lb/>
　　長城以北五嶺以南秦亦不能往也顧安所復鹵<lb/>
　　獲哉發謫至于閭左矣顧安所得爵賞哉是則秦<lb/>
<pb n="KR3a0105_WYG_043-2b"/>
　　之計窮矣然而奪攘之風不可變矣此勝廣之徒<lb/>
　　所以起也先王以其孝弟忠信之民而遣勞之以<lb/>
　　采薇出車杕杜之情義普天之下莫非王土兵之<lb/>
　　所加服之而已簞食壺漿以迎王師歸市者不止<lb/>
　　芸者不變師還之日將率之功勞軍士之勤苦上<lb/>
　　之人未有不知之者也故爵賞則有諸而鹵獲未<lb/>
　　之前聞也人心有古今之異而財鹵之説斷無所<lb/>
　　施于天下一家之日是不得已而用兵正以出之<lb/>
<pb n="KR3a0105_WYG_043-3a"/>
　　水火姦宄竊發罪不在民易曰有嘉折首書曰殲<lb/>
　　厥渠魁此外一無所問也方將左飡右粥撫循百<lb/>
　　姓豈其所過無不殘滅而欲以財鹵勉勵中人教<lb/>
　　之奪攘哉<lb/>
晉杜預還襄陽以為天下雖安忘戰必危乃勤于講武<lb/>
申嚴戍守又引滍淯水以浸田萬餘頃開揚口通零桂<lb/>
之漕公私賴之<lb/>
　　<hi>臣</hi>按易曰君子以除戎器戒不虞春秋傳不備不<lb/>
<pb n="KR3a0105_WYG_043-3b"/>
　　虞不可以師故講武事嚴戍守議兵屯通漕渠皆<lb/>
　　為克敵制勝善後事宜此杜預平吳之後所以有<lb/>
　　安不忘危之説也<lb/>
唐德宗時陸䞇論關中形勢以為王者蓄威以昭德偏<lb/>
廢則危居重以馭輕倒持則悖王畿者四方之本也太宗<lb/>
列置府兵分隸禁衛大凡諸府八百餘所而在闗中者<lb/>
殆五百焉舉天下不敵闗中則居重馭輕之意明矣承<lb/>
平漸久武備寖微雖府衛具存而卒乘罕習故禄山竊<lb/>
<pb n="KR3a0105_WYG_043-4a"/>
倒持之柄乘外重之資一舉滔天兩京不守尚賴西邊<lb/>
有兵諸牧有馬毎州有糧故肅宗得以興乾元之後繼<lb/>
有外虞悉師東討邉備既弛禁戎亦空吐蕃乘虚深入<lb/>
為冦故先皇帝莫與為禦避之東遊皆是失居重馭輕<lb/>
之權忘深根固柢之慮内冦則殽函失險外侵則汧渭<lb/>
為墟于斯之時雖有四方之師寧救一朝之患陛下追<lb/>
想及此豈不為之寒心哉<lb/>
初上與李泌議復府兵泌因為上歴叙府兵自西魏以<lb/>
<pb n="KR3a0105_WYG_043-4b"/>
來興廢之由且言府兵平日家居田畝毎府有折衝領<lb/>
之折衝以農隙教習戰陳國家有事徵發則以符契下<lb/>
其州及府參驗發之至所期處將帥按閱有教習不精<lb/>
者罪其折衝甚者罪及刺史軍還則賜勳加賞便道罷<lb/>
之行者近不踰時遠不經歳高宗以劉仁軌為洮河鎮<lb/>
守使以圖吐蕃于是始有久戍之役武后以來承平日<lb/>
久府兵寖墮為人所賤百姓恥之至蒸熨手足以避其<lb/>
役又牛仙客以積財得宰相邊將效之山東戍卒多齎<lb/>
<pb n="KR3a0105_WYG_043-5a"/>
繒帛自隨邊將誘之寄于府庫晝則苦役夜縶地牢利<lb/>
其死而没入其財故自天寶以後山東戍卒還者什無<lb/>
二三其殘虐如此然未嘗有外叛内侮殺帥自擅者誠<lb/>
以顧戀田園恐累宗族故也自開元之末張説始募長<lb/>
征兵謂之彍<hi>苦郭反滿張弩也</hi>騎其後益為六軍及李林甫為<lb/>
相奏諸軍皆募人為之兵不土著又無宗族不自重惜<lb/>
忘身徇利禍亂遂生至今為梗曏使府兵之法常存不<lb/>
廢安有如此下陵上替之患哉陛下思復府兵此乃社<lb/>
<pb n="KR3a0105_WYG_043-5b"/>
稷之福太平有日矣<lb/>
上復問泌以復府兵之䇿對曰今歳徵闗東卒戍京西<lb/>
者十七萬人計歳食粟二百四萬斛今粟斗值百五十<lb/>
為錢三百六萬緍國家比遭飢亂經費不充就使有錢<lb/>
亦無粟可糴未暇議復府兵也上曰然則奈何亟減戌<lb/>
卒歸之何如對曰陛下用臣之言可以不減戍卒不擾<lb/>
百姓糧食皆足粟麥日賤府兵亦成上曰茍能如是何<lb/>
為不用對曰此須急為之過旬日則不及矣今吐蕃久<lb/>
<pb n="KR3a0105_WYG_043-6a"/>
居原蘭之間以牛運糧糧盡牛無所用請發左藏惡繒<lb/>
染為綵纈因党項以市之毎頭不過二三匹計十八萬<lb/>
匹可致六萬餘頭又命諸冶鑄農器糴麥種分賜沿邊<lb/>
軍鎮募戍卒耕荒田而種之約明年麥熟倍償其種其<lb/>
餘據時價五分増一官為糴之來春種禾亦如之關中<lb/>
土沃而久荒所収必厚戍卒獲利耕者浸多邊地居人<lb/>
至少軍士月食官糧粟麥無所售其價必賤名曰増價<lb/>
實比今嵗所減多矣上曰善即命行之因問曰卿言府<lb/>
<pb n="KR3a0105_WYG_043-6b"/>
兵亦集如何對曰戍卒因屯田致富則安于其土不復<lb/>
思歸舊制戍卒三年而代及其將滿下令有願留者即<lb/>
以所開田為永業家人願來者本貫給長牒續食而遣<lb/>
之據應募之數移報本道雖河朔諸帥得免更代之煩<lb/>
亦喜聞矣不過數番則戍卒土著乃悉以府兵之法理<lb/>
之是變闗中之疲弊為富彊也上喜曰如此天下無復<lb/>
事矣既而戍卒應募願耕屯田者什五六<lb/>
文宗時杜牧傷府兵廢壞作原十六衛以為國家始踵<lb/>
<pb n="KR3a0105_WYG_043-7a"/>
隋制開十六衛自今觀之設官言無謂者其十六衛乎<lb/>
本原事迹其實天下之大命也貞觀中内以十六衛蓄<lb/>
養武臣外開折衝果毅府五百七十四以儲兵伍有事<lb/>
則戎臣提兵居外無事則放兵居内其居内也富貴恩<lb/>
澤以奉其身所部之兵散舍諸府上府不越千二百人<lb/>
三時耕稼一時治武籍藏將府伍散田畝力解勢破人<lb/>
人自愛雖有蚩尤為帥亦不可使為亂耳及其居外也<lb/>
緣部之兵被檄乃來斧鉞在前爵賞在後飄暴交捽豈<lb/>
<pb n="KR3a0105_WYG_043-7b"/>
暇異畧雖有蚩尤為帥亦無能為叛也自貞觀至于開元百<lb/>
三十年間戎臣兵伍未始逆篡此大聖人所以能柄統輕重<lb/>
制章表裏聖算神術也至于開元末愚儒奏章曰天下文勝<lb/>
矣請罷府兵武夫奏章曰天下力彊矣請搏四夷于是<lb/>
府兵内剷邊兵外作戎臣兵伍湍奔矢往内無一人矣<lb/>
尾大中乾<hi>尾大不掉外彊中乾俱見左𫝊</hi>成燕偏重而天下掀然根萌<lb/>
燼然七聖旰食求欲除之且不然也由此觀之戎臣兵<lb/>
伍豈可一日使出落鈐鍵哉然為國者不能無兵居外<lb/>
<pb n="KR3a0105_WYG_043-8a"/>
則叛居内則篡使外不叛内不篡古今以還法術最長<lb/>
其置府立衛乎近代以來于其將也弊復為甚率皆市<lb/>
兒輩多齎金玉負倚幽隐折劵交貨所能致也絶不識<lb/>
父兄禮義之教復無慷慨感槩之氣百城千里一朝得<lb/>
之其彊傑愎勃者則撓削法制不使縛己斬族忠良不<lb/>
使違己力一勢便罔不為冦其陰泥巧狡者亦能家算<lb/>
口斂委于邪僻由卿市公去郡得都四履所治指為别<lb/>
館或一夫不幸而壽則戞割生人略市天下是以天下<lb/>
<pb n="KR3a0105_WYG_043-8b"/>
兵亂不息齊人乾耗靡不由是矣嗚呼文皇帝十六衛<lb/>
之㫖其誰原而復之乎<lb/>
　　<hi>臣</hi>按唐書兵志論曰古之有天下者其興亡治亂<lb/>
　　未始不以徳而戰國秦漢以來鮮不以兵惟唐立<lb/>
　　府兵兵制頗有足稱焉蓋古者兵法起于井田自<lb/>
　　周衰王制壞而不復至于府兵始一寓之于農其<lb/>
　　居處教養畜材待事動作休息皆有節目雖不能<lb/>
　　盡合古法蓋得其大意焉此高祖太宗所以盛也<lb/>
<pb n="KR3a0105_WYG_043-9a"/>
　　至其後世子孫驕弱不能謹守屢變其制夫置兵<lb/>
　　所以止亂及其弊也適足為亂又其甚也至困天<lb/>
　　下以養亂而遂至于亡焉蓋唐有天下二百餘年<lb/>
　　而兵之大勢三變其始盛時有府兵府兵後廢而<lb/>
　　為彍騎彍騎又廢而方鎮之兵盛矣而天子亦自<lb/>
　　置兵于京師曰禁軍而唐遂以亡措置之勢使然<lb/>
　　也<hi>臣</hi>竊考之唐之名臣如陸䞇李泌及杜牧作原<lb/>
　　十六衛罔不以復府兵為説而府兵究未之復者<lb/>
<pb n="KR3a0105_WYG_043-9b"/>
　　府兵始于西魏其時田尚在官民受田于官固上<lb/>
　　之所長上之所養也以府衛置兵而以租庸調取<lb/>
　　民其勢相為表裏者也府衛變而為長征租庸調<lb/>
　　變而為兩税其勢又相為表裏者也先王之制内<lb/>
　　有六鄉六遂都鄙之兵外有方伯連帥之兵内外相<lb/>
　　維緩急相制王制曰方千里者為方百里者百蓋<lb/>
　　百里之國提封萬井天子畿内方千里提封百萬<lb/>
　　井率王國之勢百倍于諸侯之國所以居重馭輕<lb/>
<pb n="KR3a0105_WYG_043-10a"/>
　　者然也唐太宗列置府兵八百餘而在闗中者殆<lb/>
　　五百焉此其不必盡泥于古法而深有合于古意<lb/>
　　者也古者諸侯有事則天子命方伯連帥以諸侯<lb/>
　　之師討之王室有故則方伯連帥以諸侯之師定<lb/>
　　之而天子畿内之兵固不輕出也府兵之制國家<lb/>
　　有事則以符契徵發事已便道罷之近不踰時遠<lb/>
　　不經歳此亦不必盡泥于古法而深有合于古意<lb/>
　　者也天下有長征久戍之兵則勢不得不取于民<lb/>
<pb n="KR3a0105_WYG_043-10b"/>
　　以養兵既已取于民以養兵則勢不得更籍民為<lb/>
　　兵于是乎府衛廢租庸調之法亡矣宿重兵于外<lb/>
　　竭天下之貲財以奉之内外不足以相維緩急不<lb/>
　　足以相制戎臣兵伍出落鈐鍵尾大不掉無如之<lb/>
　　何當此時而欲散遣征戍之兵復置府衛更易兩<lb/>
　　税之法復為租庸調所謂能言之而不能行者也<lb/>
　　惟有戍卒屯田漸為土著以府兵之法理之李泌<lb/>
　　之言善矣此又不必盡泥于古法而深有合于古<lb/>
<pb n="KR3a0105_WYG_043-11a"/>
　　意者也惜乎府衛租庸調既已終廢泌之説亦未<lb/>
　　之能卒行也<lb/>
宋太祖乾德三年詔殿前侍衛二司各閱所掌兵揀其<lb/>
驍勇者升為上軍又從趙普之謀命諸州長吏擇本道<lb/>
兵驍勇者送都下以補禁旅之闕又選彊壯卒定為兵<lb/>
様分送諸道召募教習俟其精練即送闕下復立更戍<lb/>
法分遣禁旅戍守邊城使往來道路以習勤苦均勞佚<lb/>
神宗熙寧三年改諸路更戍法初太祖懲五代之弊用<lb/>
<pb n="KR3a0105_WYG_043-11b"/>
趙普策収四方勁兵列營京畿以備宿衛分番屯戍以<lb/>
捍邉圉其後定兵制天子之衛兵以守京師更番戌邊者<lb/>
曰禁軍諸州之鎮兵以分給役使者曰廂軍選于户籍<lb/>
或應募使之團結以為所在防守者曰鄉軍具籍塞下<lb/>
以為藩籬者曰蕃軍大扺四者而已至是議者以更戍<lb/>
法雖無難制之患而兵將不相識緩急不可恃乃部分<lb/>
諸路將兵總𨽻禁旅使兵習其將將練其兵平居知有<lb/>
訓厲而無番戍之勞尋置京畿河北京東西路三十七<lb/>
<pb n="KR3a0105_WYG_043-12a"/>
將陜西五路四十二將然禁旅盡屬將官飲食嬉遊養<lb/>
成驕惰又將官遂與州郡長吏爭衡毎將各有部隊將<lb/>
訓練官等數十人而諸州舊有總管鈐轄都監監押設<lb/>
官重復虚破廩禄知兵者皆知其非卒不能奪也<lb/>
　　<hi>臣</hi>按宋祖釋諸將兵權而収四方勁兵聚之京師<lb/>
　　分番屯戍入備宿衛出捍邊圉不如是不足以革<lb/>
　　藩鎮之弊也然代更之法實合古制依依楊栁霏<lb/>
　　霏雨雪未嘗不使之往來道路習勤苦均勞佚也<lb/>
<pb n="KR3a0105_WYG_043-12b"/>
　　夫遣戍卒必命將率勞還役亦勞還將先戍與次<lb/>
　　戍者冬有監領何患于兵將不相識哉若臨事推<lb/>
　　轂大將則在其威望足以統攝諸將惟所左右而<lb/>
　　已豈必素所分𨽻之兵然後可用哉然則兵之强<lb/>
　　弱固不係乎此而更戍之法不可改也<lb/>
宋制凡上軍遣戍皆本司整比軍頭司引對便殿給以<lb/>
裝錢代還亦入見犒以飲食採拔精鋭以補之或退其<lb/>
疲老凡大祀有賞給毎歳寒食端午冬至各有特支戍<lb/>
<pb n="KR3a0105_WYG_043-13a"/>
邊毎季又加給銀鞋環慶緣邊艱于爨給者又有薪米<lb/>
錢其役兵勞苦者或季給錢或川廣代還者别給裝錢<lb/>
川廣之補卒或給時服錢屨凡出外卒有口糧<lb/>
　　<hi>臣</hi>按丘濬言宋太祖起自兵間深知軍中利病而<lb/>
　　邊戍之兵尤為勞苦故優待之也如此臣思先王<lb/>
　　之世東山杕杜皆為勞歸士之詩則非徒歌其詩<lb/>
　　而已亦必有飲食筐篚之賜宋時出戍代還皆得<lb/>
　　引見而所以賞給之者比諸内地之軍為加優蓋<lb/>
<pb n="KR3a0105_WYG_043-13b"/>
　　得先王之遺意矣或謂如此則國家當詘于物力<lb/>
　　而丘濬謂國家誠省嬖幸之賞賜異端之崇奉軍<lb/>
　　國之用綽然有餘此為節冗費足軍實之要言矣<lb/>
　　雖然諺有之養軍千日用在一朝所養之兵必皆<lb/>
　　可用而無用之兵固不必養廣樹兵于天下而無<lb/>
　　以得其死力與夫賞賜嬖幸崇奉異端何異哉夫<lb/>
　　比閭伍兩古之養兵之制固非所論于今而尊君<lb/>
　　親上之風不可無以作之使然也<lb/>
<pb n="KR3a0105_WYG_043-14a"/>
楊時曰自黄帝立丘乘之法以寓軍政歴世因之未之<lb/>
有改也至周為尤詳居則為比閭族黨州鄉出則為伍<lb/>
兩軍師之制使之相保相受刑罰慶賞相及用一律也<lb/>
天子無事歳三田以供祭祀賓客充君之庖而已其事<lb/>
宜若緩而不切也而王執路鼓<hi>四面鼓也王擊一面太僕戎右佐擊兩面惟前</hi>
<hi>一面不擊</hi>親臨之教以坐作進退有不用命者則刑戮隨之<lb/>
其教習之嚴如此故六鄉之兵出則無不勝以其威令<lb/>
素行故也丘井之廢久矣兵農不可以復合而伍兩軍<lb/>
<pb n="KR3a0105_WYG_043-14b"/>
師之制不可不講無事之時使之相保相受刑罰慶賞<lb/>
相及用之于有事之際則申之以卒伍之令督之以旌<lb/>
旗指揮之節臨難而不相救見敵而不用命必戮無赦<lb/>
使士卒畏我而不畏敵然後可用若夫伍法不修雖有<lb/>
百萬之師如養驕子不可用也傳曰秦之鋭士不可以<lb/>
當齊晉之節制齊晉之節制不可以當湯武之仁義竊<lb/>
謂雖有仁義之兵茍無節制亦不可以取勝甘誓曰左<lb/>
不攻于左汝不恭命右不攻于右汝不恭命弗用命則<lb/>
<pb n="KR3a0105_WYG_043-15a"/>
孥戮之牧誓曰不愆于六步七步乃止齊焉不愆于四<lb/>
伐五伐六伐乃止齊焉其節制之嚴盖如此故聖人著<lb/>
之于經以為後世法也故諸葛孔明曰有制之兵無能<lb/>
之將不可以敗無制之兵有能之將不可以勝此之謂<lb/>
也<lb/>
　　<hi>臣</hi>按師之有節制即易之所謂師出以律曲禮所<lb/>
　　云進退有度左右有局者也司馬法坐作進退皆<lb/>
　　有常節魯侯撫師牛馬臣妾戒以勿逐以其亂部<lb/>
<pb n="KR3a0105_WYG_043-15b"/>
　　分後不可以為師也程傳曰律有二義有出師而<lb/>
　　不以義者有行師而無號令節制者皆失律也然<lb/>
　　則興師動衆除暴取殘固為義矣茍無節制有離<lb/>
　　次失伍之奸亦不得謂之義義之與節制非二物<lb/>
　　矣不得已而用兵者王者之仁自然師出有名也<lb/>
　　其所過及所處自然整齊嚴肅也仁之與義非二<lb/>
　　物矣豈有仁義之兵而無節制者哉茍無節制即<lb/>
　　不得為仁義之兵也<lb/>
<pb n="KR3a0105_WYG_043-16a"/>
朱熹曰管仲内政士鄉十五乃戰士也所以教之孝弟<lb/>
忠信尊君親上之義夫子曰以不教民戰是謂棄之故<lb/>
雖伯者之道亦必如是<lb/>
或言古人之兵當如子弟之衛父兄而孫吳之徒必曰<lb/>
與士卒同甘苦而後可是子弟必待父兄施恩而後報<lb/>
也熹曰巡而拊之三軍之士皆如挾纊此意也少不得<lb/>
　　<hi>臣</hi>按伯者之仗義執言固亦托于孝弟忠信尊君<lb/>
　　親上之義但以此教人而不能以身教以此責人<lb/>
<pb n="KR3a0105_WYG_043-16b"/>
　　而不能以責己葵丘五禁使桓公自反不能無愧<lb/>
　　焉若管子之作内政寄軍令則稍變周官之法務<lb/>
　　多人以速得志耳其所以教戰士者未嘗不同也<lb/>
　　孫呉之徒撫循士卒與同甘苦聖賢亦未嘗無此<lb/>
　　意但出自聖賢則為愛人之誠出自孫吳則為以<lb/>
　　術使之以計驅之也天下無不衛父兄之子弟亦<lb/>
　　無不愛子弟之父兄孫吳竊此意施恩于人以得<lb/>
　　其報其所以然者固與聖賢異矣至如秦人但以<lb/>
<pb n="KR3a0105_WYG_043-17a"/>
　　　爵賞鹵獲鼓動其民乃孟子所為去仁義懷利以<lb/>
　　　相接也<lb/>
　　　以上恤征戍<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0105_WYG_043-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷四十一<lb/>
</p>
<p>
</p>
  </div>
</body>
</text>
</TEI>
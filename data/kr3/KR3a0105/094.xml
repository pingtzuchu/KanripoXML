<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_094-1a"/>
　欽定四庫全書<lb/>
御定孝經衍義卷九十二<lb/>
　　士之孝<lb/>
　　　事君忠<lb/>
　易觀六四觀國之光利用賓於王<lb/>
　　程頤傳曰聖明在上則懷才抱德之人皆願進於朝<lb/>
　　廷輔戴之以康濟天下四既觀見人君之德國家之<lb/>
　　治光華盛美所宜賓於王朝効其智力上輔於君以<lb/>
<pb n="KR3a0105_WYG_094-1b"/>
　　施澤天下故云利用賓於王也古者賢德之人則人<lb/>
　　君賓禮之故士之仕進於王朝則謂之賓<lb/>
　象曰觀國之光尚賓也<lb/>
　　　<hi>臣</hi>按易含萬象為例非一四雖近君之位然國之<lb/>
　　　光所及者逺天下之士皆見之故皆志願登進王<lb/>
　　　朝以行其道名位雖卑微其中心誠欲近君也夫<lb/>
　　　子於觀四發尚賓之義賓者周官所謂以鄉三物<lb/>
　　　教萬民而賓興之葢以鄉飲酒之禮賓賢才也鄉<lb/>
<pb n="KR3a0105_WYG_094-2a"/>
　　之秀士或用鄉遂之吏故比長之卑也亦一命之<lb/>
　　士矣而其不安於小成者升之國學故有鄉所論<lb/>
　　之士有司徒所論之士有樂正所論之士則國子<lb/>
　　亦在其中至於政官之所論則諸侯之所賓禮而<lb/>
　　貢於王者亦在其中矣諸侯嗣立亦以士服入見<lb/>
　　天子故本義兼朝覲仕進為説然則觀國之光者<lb/>
　　豈必居近君之地哉惟其國之光所及者逺所以<lb/>
　　士之願忠者衆也然而司徒之所教以孝友樂正<lb/>
<pb n="KR3a0105_WYG_094-2b"/>
　　之所教以孝德經曰事父孝故事君忠葢始於為<lb/>
　　孝子終於為忠臣其間則自卿大夫以上至於天<lb/>
　　子皆賓之矣士其可不自貴重也哉<lb/>
書立政庶常吉士<lb/>
　蔡沈傳曰既條陳厯數文武之衆職而總結之曰庶<lb/>
　常吉士庶衆也言在文武之廷無非常德吉士也<lb/>
其惟吉士用勱相我國家<lb/>
　　<hi>臣</hi>按漢孔氏釋多士則曰殷大夫士唐孔氏云經<lb/>
<pb n="KR3a0105_WYG_094-3a"/>
　　止云士而知有大夫者以經云簡迪在王庭有服<lb/>
　　在百僚其意言將任為王官以為大臣不惟吉士<lb/>
　　而已士者在官之總號故言士也此篇既條列内<lb/>
　　外大小之衆官而總之以庶常吉士葢有常德之<lb/>
　　善士是即成德之彦也文武之時恒儲養此士以<lb/>
　　為衆官之選或有其才而未任之以事如三俊次<lb/>
　　補三宅之類是也又公卿大夫皆出於樂正所造<lb/>
　　之士古之官材者從微至著其命數自一至九亦<lb/>
<pb n="KR3a0105_WYG_094-3b"/>
　　以累加未有驟至通顯者然當其為士而其能勱<lb/>
　　相國家先王已灼然有見其然也葢亦從本原之<lb/>
　　地而觀之耳何者孝為吉德反是為凶德吉士者<lb/>
　　正以其有吉德而命之也故克家之子必為勱相<lb/>
　　之臣矣<lb/>
詩大雅文王<hi>篇名</hi>其三章曰世之不顯厥猶翼翼思皇多<lb/>
士生此王國王國克生惟周之楨濟濟多士文王以寧<lb/>
　　<hi>臣</hi>按公羊傳世卿非禮王制大夫不世爵左氏説<lb/>
<pb n="KR3a0105_WYG_094-4a"/>
　　卿大夫得世祿不得世位父為大夫死子得食其<lb/>
　　故采而有賢才則復升父故位故此詩言凡周之<lb/>
　　士不顯亦世而毛傳以為世祿葢經文指言士嫌<lb/>
　　於卿大夫亦世也孔氏因箋有世世在位之文遂<lb/>
　　以世顯之人為諸侯公卿大夫以古之正法言之<lb/>
　　雖諸侯嗣立亦以士服入見天子王朝公卿大夫<lb/>
　　之子弟則皆樂正所造之士也葢未有生而諸侯<lb/>
　　公卿大夫者士者男子成名之大號亦公卿大夫<lb/>
<pb n="KR3a0105_WYG_094-4b"/>
　　之總稱所以然者正緣公卿大夫由士而升進耳<lb/>
　　故士相見禮賈公彦云新出仕以士為先後更有<lb/>
　　功乃更升為大夫已上故以士為總號也多士之<lb/>
　　心願生多士此其公忠為國與共休戚猶之頌其<lb/>
　　君子既孝而嗣子又孝永錫爾類之義也自文王<lb/>
　　之身則以世顯之多士而寧自文王在上之靈則<lb/>
　　又以世顯之多士所願生之多士而寧也<lb/>
禮記曲禮士有獻於國君他日君問之曰安取彼再拜<lb/>
<pb n="KR3a0105_WYG_094-5a"/>
稽首而後對<lb/>
　　<hi>臣</hi>按士微也微者而得以貢獻於至尊此猶之子<lb/>
　　弟之獻其父母若宗子矣然其禮節之間抑何謹<lb/>
　　也註曰起敬也得古人教忠之大法矣子曰事君<lb/>
　　盡禮人以為諂也又曰拜下禮也今拜乎上泰也<lb/>
　　雖違衆吾從下故教忠必自敬始不敬則無所不<lb/>
　　為矣況士當進身之始乎<lb/>
内則四十始仕方<hi>常也</hi>物<hi>事/也</hi>出謀發慮道合則服從<hi>從君</hi>不<lb/>
<pb n="KR3a0105_WYG_094-5b"/>
可則去<lb/>
　　<hi>臣</hi>按曲禮曰四十曰强而仕吕氏曰古者四十始<lb/>
　　命之仕仕者為士以事人治官府之小事也然則<lb/>
　　所治者雖小事而出謀發慮不過乎物必揆之於<lb/>
　　理合從否去不茍為祿仕必度之義命此其所以<lb/>
　　為精白一心也<lb/>
表記子曰唯<hi>唯當為雖</hi>天子受命於天士受命於君<lb/>
　　<hi>臣</hi>按自卿大夫以下莫不受命於君者故以雖字<lb/>
<pb n="KR3a0105_WYG_094-6a"/>
　　發辭言天子亦不自專也府史胥徒之屬不得受<lb/>
　　命於君則士之所以不得自卑也事君者將順其<lb/>
　　美匡救其惡不惟其以從君之命為忠也故君命<lb/>
　　順則臣有順命承之也君命逆則臣有逆命弼之<lb/>
　　也若始仕之時不如此義依阿茍且以至於公卿<lb/>
　　大夫則無望此矣故君子甚重乎其始進也<lb/>
射義士以采蘩為節<lb/>
　陳澔集説曰采蘩之詩言夫人不失職葢夫人無外<lb/>
<pb n="KR3a0105_WYG_094-6b"/>
　事祭事乃其職也惟敬以從事是為不失職士之事<lb/>
　君何以異此士之射以此為節者所以樂不失職<lb/>
　　<hi>臣</hi>按臣道妻道皆無成而代有終也故取采蘋采<lb/>
　　蘩之二詩以為卿大夫士之射之節然采蘩者諸<lb/>
　　侯大夫之詩而士取以為節故古註斷章以為是<lb/>
　　被<hi>首飾</hi>之僮僮<hi>竦敬/也</hi>夙夜在公<hi>事也早夜在事</hi>之謂也張官<lb/>
　　設府而為卿大夫則可以自為政但脩其未仕所<lb/>
　　學先王之法則可以為節在士則亦惟敬以從事<lb/>
<pb n="KR3a0105_WYG_094-7a"/>
　　是謂不失職而已此循法與不失職之分也<lb/>
周禮天官冢宰宰夫之職三曰司<hi>上士中士</hi>掌官法以治目<lb/>
<hi>每事各有成法如綱之有目</hi>四曰旅<hi>下/士</hi>掌官常以治數<hi>謂當纎悉數其科條而治</hi>
<hi>理之</hi>
　　<hi>臣</hi>按此宰夫所以别異八職以備王之指斥呼召<lb/>
　　也六官之屬上事八人中士十六人下士三十有<lb/>
　　二人雖轉相副貳而皆王臣也則各有事君之義<lb/>
　　焉脩乃職考乃法待乃事以聽王命所以盡其忠<lb/>
<pb n="KR3a0105_WYG_094-7b"/>
　　也其或不共則邦有大刑雖府史胥徒且不得而<lb/>
　　假免況司旅乎<lb/>
夏官司馬百人為卒卒長皆上士二十五人為兩兩司<lb/>
馬皆中士五人為伍伍皆有長<lb/>
　　<hi>臣</hi>按卒長族師也兩司馬閭胥也伍長比長也然<lb/>
　　則天子六軍之中其卒長足以當列國之軍將矣<lb/>
　　但曰成國不過半天子之軍而已哉其有討於諸<lb/>
　　侯也名位義數已足以震讋於人而其人固皆德<lb/>
<pb n="KR3a0105_WYG_094-8a"/>
　　行道藝之所賓舉有勇知方之士也此王師之所<lb/>
　　以無敵也若夫戰陳無勇非孝也則不得獻之為<lb/>
　　賢能而加之一命再命三命矣此官之制所以在<lb/>
　　乎平日則司徒所升司馬論之及徴發則司馬所<lb/>
　　選司徒教之也士不素具文武之畧雖膺一命亦<lb/>
　　難言不失職矣<lb/>
司士作<hi>謂使之也</hi>士適四方使為介<lb/>
　鄭康成注曰士使謂士以王命使也介大夫之介也<lb/>
<pb n="KR3a0105_WYG_094-8b"/>
　春秋傳曰天王使石尚<hi>天子之士</hi>來歸脤<lb/>
　　<hi>臣</hi>按使以不辱命為忠也然使其所當使斯可以<lb/>
　　受命而行矣然則石尚歸脤葢無貶辭不與劉夏<lb/>
　　逆后為一例也<lb/>
儀禮燕禮士立於西方東面北上<hi>此是士之定位</hi>
羞膳者與執幕者皆士也<lb/>
　　<hi>臣</hi>按士賤職䙝在於燕禮則不待君揖入門徑即<lb/>
　　定位其與於執事則羞膳執幕然其自始至竣君<lb/>
<pb n="KR3a0105_WYG_094-9a"/>
　　能逮下臣能尊君君臣歡洽不忘恭敬於是而父<lb/>
　　勉其子兄勉其弟者必在於忠矣<lb/>
聘禮宰命司馬戒衆介<hi>士也</hi>衆介皆逆命<hi>猶受命也</hi>
　　<hi>臣</hi>按賈公彦以為不辭者是其副使之賤者故不<lb/>
　　敢辭非也周禮秋官行夫下士也掌邦國傳遽之<lb/>
　　小事雖道有難而不時必達葢亦有時無擯介而<lb/>
　　單行者不聞其君有命而敢辭也然則不辭者非<lb/>
　　闗别故也且乘𫝊騎驛屬有他故不以時至必達<lb/>
<pb n="KR3a0105_WYG_094-9b"/>
　　王命士卑故不敢辭勞辱也況於為介乎士固以<lb/>
　　不避逺不違難為忠也<lb/>
左傳鄭伯將伐許五月甲辰授兵於大宫公孫閼<hi>鄭大夫</hi>
與穎考叔爭車穎考叔挾輈<hi>車轅</hi>以走子都<hi>閼字</hi>拔棘以逐<lb/>
之及大逵弗及子都怒庚辰傅於許穎考叔取鄭伯之<lb/>
旗蝥弧<hi>旗名</hi>以先登子都自下射之顛<hi>隠公十一年</hi>
　　<hi>臣</hi>按禮言戰陳無勇非孝也考叔舍羮遺母感悟<lb/>
　　莊公當時君子稱其純孝伐許之役率先登城可<lb/>
<pb n="KR3a0105_WYG_094-10a"/>
　　謂明於大義矣爭車挾輈疑於勇而犯上其忠固<lb/>
　　不可及也子都非人哉乃以私憾殺國士幾誤乃<lb/>
　　公事也<lb/>
齊侯田於沛招虞人以弓不進公使執之辭曰昔吾先<lb/>
君之田也旃以招大夫弓以招士皮冠以招虞人臣不<lb/>
見皮冠故不敢進乃舍之仲尼曰守道不如守官君子<lb/>
韙之<hi>昭公二十年</hi>
　　<hi>臣</hi>按周官有山虞澤虞山虞每大山中士四人下士<lb/>
<pb n="KR3a0105_WYG_094-10b"/>
　　八人中山下士六人小山下士二人其職若大<lb/>
　　田獵則萊<hi>除其草萊</hi>山田之野及弊田<hi>田者/止也</hi>植<hi>樹也</hi>虞旗<lb/>
　　於中致禽而珥<hi>取禽左耳以知獲數</hi>焉澤虞每大澤大藪中<lb/>
　　士四人下士八人中澤中藪下士六人小澤小藪<lb/>
　　下士二人其職若大田獵則萊澤野及弊田植旌<lb/>
　　以屬禽諸侯之國或殺焉亦必以庶士為之也孟<lb/>
　　子引此及孔子之言則曰志士不忘在溝壑勇士<lb/>
　　不忘喪其元是稱其能士此言守道不如守官林<lb/>
<pb n="KR3a0105_WYG_094-11a"/>
　　氏曰君招當往道之常也非物不進官之制也是<lb/>
　　稱其能官能士能官忠矣<lb/>
國語魯語士朝而受業晝而講貫夕而習復夜而計過<lb/>
無憾而後即安<lb/>
　　<hi>臣</hi>按此公父文伯之母所以訓其子者也列舉天<lb/>
　　子諸侯公卿大夫及士庶人而以王后公侯之夫<lb/>
　　人卿之内子大夫之命婦列士庶士之妻對舉則<lb/>
　　士者兼列士庶士言之列士元士也位卑任輕雖<lb/>
<pb n="KR3a0105_WYG_094-11b"/>
　　有職事不廢講習所謂學古入官也計過而無憾<lb/>
　　葢其不愧於爾室屋漏所以不愧於大庭廣衆也<lb/>
　　故曰進思盡忠退思補過<lb/>
齊語今夫士羣萃而州處閒燕則父與父言義子與子<lb/>
言孝其事君者言敬其幼者言悌少而習焉其心安焉<lb/>
不見異物而遷焉是故其父兄之教不肅而成其子弟<lb/>
之學不勞而能夫是故士之子恒為士<lb/>
　　<hi>臣</hi>按此管子之所以定民之居成民之事者也其<lb/>
<pb n="KR3a0105_WYG_094-12a"/>
　　治齊雖變古法要本古意鄭氏士冠禮目錄云童<lb/>
　　子任職居士位又曰古者四民世事士之子恒為<lb/>
　　士正引此齊語之文然則羣萃州居之中則有已<lb/>
　　事君者有未事君者故曰其事君者言敬大學傳<lb/>
　　言為人臣止於敬敬者忠之則也是故其政之成<lb/>
　　也民皆勉為善與其為善於鄉也不如其為善於<lb/>
　　里與其為善於里也不如為善於家士莫敢言一<lb/>
　　朝之便皆有終嵗之計莫敢以終嵗之議皆有終<lb/>
<pb n="KR3a0105_WYG_094-12b"/>
　　身之功夫為善於家以至於有終身之功此經之<lb/>
　　所謂始於事親中於事君終於立身者盡是矣伯<lb/>
　　國之士豈遂能然如其言也亦足以為士矣<lb/>
論語子使漆雕開仕對曰吾斯之未能信子說<lb/>
　　<hi>臣</hi>按此所謂仕如四十强仕之仕吕氏所謂士以<lb/>
　　事人治官府之小事者也孔疏强有二義一則四<lb/>
　　十不惑是知慮强二則氣力强也然則知慮强故<lb/>
　　可方物出謀發慮氣力强故可以任勞辱之事也<lb/>
<pb n="KR3a0105_WYG_094-13a"/>
　　按家語漆雕開少孔子十一嵗習尚書不樂仕孔<lb/>
　　子使之仕葢與之十年以長異於子羔子賤之屬<lb/>
　　其年未及强而仕者也書以道政事則其所習者<lb/>
　　可以施之於人也開之自反未是不惑之境雖已<lb/>
　　見大意或於細微處有所未盡或見得如此自恐<lb/>
　　行之不能無過差故直云吾斯之未能信是開之<lb/>
　　工夫學力在不自欺不自欺則反身而誠反身而<lb/>
　　誠則順親信友獲上一以貫之亦習見孔子自不<lb/>
<pb n="KR3a0105_WYG_094-13b"/>
　　惑至知命十年中氣象不同故有所待也其所至<lb/>
　　豈可量哉<lb/>
子路使子羔為費宰子曰賊夫人之子<lb/>
　　<hi>臣</hi>按鄭氏喪服子夏傳室老士貴臣及禮記雜記<lb/>
　　士居堊室注皆謂邑宰為士也疏曰孤卿大夫有<lb/>
　　采邑者有邑宰若公山弗擾為季氏費宰子羔為<lb/>
　　孟氏郕宰之類皆為邑宰也則有朝廷之士又有<lb/>
　　邑宰之士也又傳都邑之士則知尊禰大夫及學<lb/>
<pb n="KR3a0105_WYG_094-14a"/>
　　士則知尊祖疏曰士下對野人上對大夫則此士<lb/>
　　所謂在朝之士并在城郭士民知禮義者總謂之<lb/>
　　為士也學士謂鄉庠序及國之大學小學之士文<lb/>
　　王世子亦云學士雖未有官爵以其習四術閑六<lb/>
　　藝知祖義父仁之禮故敬父遂尊祖也又玉藻居<lb/>
　　士縞帶亦謂道藝處士也然則士者極其貴則天<lb/>
　　子之元士也諸侯免喪以士服見天子也天子諸<lb/>
　　侯之卿為卿士也諸侯之卿大夫入於王朝稱士<lb/>
<pb n="KR3a0105_WYG_094-14b"/>
　　也此與經之所謂士迥然異矣邢昺以為此經戒<lb/>
　　諸侯之士而天子之士從可知也臣竊以春秋之<lb/>
　　時列國皆用世臣不仕於大夫則終身不仕矣邑<lb/>
　　宰之士則亦有祿位者故廣其義錄子路使子羔<lb/>
　　為費宰之一條亦以見人民社稷不可以不學而<lb/>
　　理其害至於必不能保祿位守祭祀故夫子以賊<lb/>
　　夫人之子警之也子羔之守郕未知其與此孰先<lb/>
　　孰後而蟹筐蠶績之語能使不弟之人勉而從禮<lb/>
<pb n="KR3a0105_WYG_094-15a"/>
　　意者其學成之後乎邑宰之於采地孤卿大夫皆<lb/>
　　臣也邑事理邑人治斯為忠矣若學士處士雖無<lb/>
　　祿位而有保之之理與經義亦有可通又曲禮曰<lb/>
　　士死曰不祿謂士有祿位也若學士則不死而祿<lb/>
　　位必及之矣處士則有寧死而不受祿位者矣漆<lb/>
　　雕開學士也後世有隠君子不就徴辟或强起而<lb/>
　　終辭之者處士也皆得而採錄焉其於愛敬其親<lb/>
　　固無出處之異也其公府州郡曹掾則亦上從士<lb/>
<pb n="KR3a0105_WYG_094-15b"/>
　　列葢雖為長官辟除非復古之府史矣<lb/>
子貢問曰何如斯可謂之士矣子曰行已有恥使於四<lb/>
方不辱君命可謂士矣<lb/>
　朱熹曰行已有恥則不辱其身使能盡職則不辱君<lb/>
　命<lb/>
曰敢問其次曰宗族稱孝焉鄉黨稱弟焉<lb/>
　朱熹曰孝弟豈不是第一等人而聖人未以為士之<lb/>
　上者僅能使其身無過而無益於人之國守一夫之<lb/>
<pb n="KR3a0105_WYG_094-16a"/>
　　私行而不能廣其固有之良心也<lb/>
曰敢問其次曰言必信行必果硜硜然小人哉抑亦可<lb/>
以為次矣<lb/>
　朱熹曰硜硜小人亦可為士者其識量雖淺而非惡<lb/>
　也至其所守雖規規於信果之小節然與誕謾茍賤<lb/>
　之人則不可同日語矣<lb/>
曰今之從政者何如子曰噫斗筲之人何足算也<lb/>
　　<hi>臣</hi>按使不辱命是其忠之見於事者孝弟忠順之<lb/>
<pb n="KR3a0105_WYG_094-16b"/>
　　本也言信行果則如荀息不食其言亦忠於所事<lb/>
　　也夫子子貢俱見當時士之中尚有此三等之人<lb/>
　　故隠然為之評論而從政為大夫者無之葢世胄<lb/>
　　躡髙位英俊沈下僚可慨也<lb/>
子張曰士見危致命見得思義祭思敬喪思哀<lb/>
　　<hi>臣</hi>按義敬哀皆言思而致命不言思葢變故當前<lb/>
　　合死不合死更無疑惑然則見危非特見其事勢<lb/>
　　亦并見其道惟有一死而已若此時更一轉念則<lb/>
<pb n="KR3a0105_WYG_094-17a"/>
　　貪生怖死之念生矣見得思義之見却是見其可<lb/>
　　以取可以無取故必充類至義之盡或辭或受亦<lb/>
　　非膠固若全是不義之財則亦不待於思矣<lb/>
賈誼洛陽人也年十八嵗以能誦詩書屬文稱於郡中<lb/>
河南守呉公聞其秀材召置門下文帝初立聞河南守<lb/>
吳公治平為天下第一徴以為廷尉廷尉乃言誼年少<lb/>
頗通諸家之書文帝召以為博士是時誼年二十餘最<lb/>
為少每詔令議下諸老先生未能言誼盡為之對人人<lb/>
<pb n="KR3a0105_WYG_094-17b"/>
各如其意所出諸生於是以為能文帝説之超遷嵗中<lb/>
至太中大夫<lb/>
　　<hi>臣</hi>按司馬遷以賈誼與屈平同傳以誼之所以自<lb/>
　　喻見疎被適懷忠未盡者然也然而漢文非楚懷<lb/>
　　之比諸法令所更定及列侯就國其説皆誼發之<lb/>
　　誼之言要皆可試帝特謙讓未遑耳其知誼不為<lb/>
　　不深誼之感帝之知宜何如報而蘇軾譏其立談<lb/>
　　之間而遽為人痛哭哉且其上疏陳政事欲有所<lb/>
<pb n="KR3a0105_WYG_094-18a"/>
　　匡建在帝之思誼而徴之夜半前席歎為不及之<lb/>
　　後則未可謂立談之間而遽為人痛哭也使誼而<lb/>
　　依阿絳灌以任公卿然後乃吐其忠言有所匡建<lb/>
　　則何異枉尺直尋之見乎故蘇軾之責望不能深<lb/>
　　交絳灌者亦縱横之術也誼之事君也忠矣<lb/>
董仲舒少治春秋孝景時為博士下帷講誦弟子𫝊以<lb/>
久次相授業或莫見其面葢三年不窺園其精如此進<lb/>
退容止非禮不行學士皆師尊之武帝舉賢良文學之<lb/>
<pb n="KR3a0105_WYG_094-18b"/>
士前後百數而仲舒以賢良對策焉對既畢天子以仲<lb/>
舒為江都相事易王王帝兄素驕好勇仲舒以禮匡正<lb/>
王敬重焉久之王問仲舒曰粤王句踐與大夫泄庸種<lb/>
蠡謀伐吳遂滅之孔子稱殷有三仁寡人亦以為粤有<lb/>
三仁仲舒對曰昔者魯君問柳下惠吾欲伐齊何如柳<lb/>
下惠曰不可歸而有憂色曰吾聞伐國不問仁人此言<lb/>
何為至於我哉徒見問爾且猶羞之況設詐以伐吳乎<lb/>
由此言之粤本無一仁夫仁人者正其誼不謀其利明<lb/>
<pb n="KR3a0105_WYG_094-19a"/>
其道不計其功是以仲尼之門五尺童子羞稱五伯為<lb/>
其先詐力而後仁義也王曰善仲舒為人亷直公孫𢎞<lb/>
治春秋不如仲舒而𢎞希世用事位至公卿仲舒以𢎞<lb/>
為從諛𢎞嫉之膠西王亦上兄也尤縱恣數害利二千<lb/>
石𢎞乃言於上曰獨仲舒可相膠西王膠西王聞仲舒<lb/>
大儒善待之仲舒恐久獲辜病免凡相兩國輒事驕王<lb/>
正身以率下數上疏諫爭教令國中所居而治及去位<lb/>
歸不問産業以脩學著書為事其對䇿推明孔氏抑黜<lb/>
<pb n="KR3a0105_WYG_094-19b"/>
百家立學校之官州郡舉茂才孝廉皆自仲舒發之所<lb/>
著皆明經術之意<lb/>
　　<hi>臣</hi>按仲舒非漢羣儒所能逮也正其誼不謀其利<lb/>
　　明其道不計其功非窮理盡性之君子其孰能言<lb/>
　　之哉武帝之罷黜百家表章六經廣厲學官興廉<lb/>
　　舉孝微天人之䇿不至此不負所學忠莫大焉事<lb/>
　　江都膠西兩驕王進退從容不忘諫爭無愧夙夜<lb/>
　　匪懈之臣節矣宦雖不達以視夫希世用事位至<lb/>
<pb n="KR3a0105_WYG_094-20a"/>
　　公卿者奚啻天壤哉斯可謂之士矣<lb/>
上使使束帛加璧安車以蒲裹輪駕駟迎申公弟子二<lb/>
人乘軺傳從至見上上問治亂之事申公時已八十餘<lb/>
老對曰為治者不在多言顧力行何如耳是時上方好<lb/>
文辭見申公對默然<lb/>
轅固以治詩孝景時為博士後為清河太傅疾免武帝<lb/>
初即位復以賢良徴諸儒多嫉毁曰固老罷歸之時固<lb/>
已九十餘矣公孫𢎞亦徴仄目而視固固曰公孫子務<lb/>
<pb n="KR3a0105_WYG_094-20b"/>
正學以言無曲學以阿世<lb/>
　　<hi>臣</hi>按申公胥靡於楚戊<hi>申公傳楚太子戊及立為楚王胥靡申公胥靡末𨽻</hi>
　　<hi>微賤之人也</hi>轅固刺豕於竇后<hi>太后好老子書固曰此是家人言耳太后怒使</hi>
　　<hi>入圏刺豕</hi>既以直諒不能取容於世暨乎耄年篤志執<lb/>
　　節申公對武帝以不在多言轅固教公孫以無為<lb/>
　　曲學知言哉此其憂在於世道人心而區區之誠<lb/>
　　忘其為賤且老也二子即未嘗以忠顯可不謂忠<lb/>
　　乎<lb/>
<pb n="KR3a0105_WYG_094-21a"/>
王式事免中徐公及許生為昌邑王師昭帝崩昌邑王<lb/>
嗣立以行淫亂廢昌邑羣臣皆下獄誅惟中尉王吉郎<lb/>
中令龔遂以數諫減死論式繫獄當死治事使者責問<lb/>
曰師何以無諫書式對曰臣以三百五篇朝夕授王至<lb/>
於忠臣孝子之篇未嘗不為王反覆誦之也至於危亡<lb/>
失道之君未嘗不流涕為王深陳之也臣以三百五篇<lb/>
諌是以無諌書使者以聞亦得減死論<lb/>
　　<hi>臣</hi>按王式授詩王賀亦昌邑之臣也與王吉龔遂<lb/>
<pb n="KR3a0105_WYG_094-21b"/>
　　俱得減死其後以諸弟子彊勸就徴詔除博士恥<lb/>
　　為江翁豎子所辱遂謝病歸知其誦説忠孝深陳<lb/>
　　危亡非飾説也師保救諫式居其職固無忝云<lb/>
路温舒父為里監門使温舒牧羊温舒取澤中蒲截以<lb/>
為牒編用寫書稍習善求為獄小吏因學律令轉為獄<lb/>
史縣中疑事皆問焉太守行縣見而異之署決曹史又<lb/>
受春秋通大義舉孝廉為山邑丞坐法免復為郡吏元<lb/>
鳳中廷尉光以治詔獄請温舒署奏曹掾守廷尉史宣<lb/>
<pb n="KR3a0105_WYG_094-22a"/>
帝即位温舒上書言宜尚德緩刑其畧曰秦有十失其<lb/>
一尚存治獄之吏是也秦之時羞文學好武勇賤仁義<lb/>
之士貴治獄之吏正言者謂之誹謗遏過者謂之妖言<lb/>
故盛服先生不用於世忠良切言皆鬱於胸譽諛之聲<lb/>
日滿於耳虛美熏心實禍蔽塞此秦之所以亡也又曰<lb/>
烏鳶之卵不毁而後鳳凰集誹謗之罪不誅而後良言<lb/>
進惟陛下除誹謗以招切言開天下之口廣箴諫之路<lb/>
省法制寛刑罰以廢治獄則太平之風可興於世上善<lb/>
<pb n="KR3a0105_WYG_094-22b"/>
其言遷廣陽私府長内史舉温舒文學髙第遷右扶風<lb/>
丞<lb/>
　　<hi>臣</hi>按温舒職在治獄因以納忠宣帝綜覈名實其<lb/>
　　亦嚮於刑名家者於即位之初而進尚德緩刑之<lb/>
　　説仁人之言其利溥哉其指言治獄之吏正由不<lb/>
　　敢斥尊耳原秦之所以失而及於方今之太平未<lb/>
　　洽也願除誹謗招切言廣箴諫省法制寛刑罰此<lb/>
　　班書之所謂辭順而意篤者也其初舉孝廉後舉<lb/>
<pb n="KR3a0105_WYG_094-23a"/>
　　文學真不愧哉乃復上書願給厮養暴骨方外以<lb/>
　　盡臣節亦慨然有志於使於四方不辱君命者也<lb/>
杜欽白虎殿對策曰臣聞天道貴信地道貴貞不信不<lb/>
貞萬物不生生天地之所貴也王者承天地之所生理<lb/>
而成之昆蟲草木靡不得其所王者法天地非仁無以<lb/>
廣施非義無以正身克己就義恕以及人六經之所上<lb/>
也不孝則事君不忠涖官不敬戰陳無勇朋友不信孔<lb/>
子曰孝無終始而患不及者未之有也孝人行之所先<lb/>
<pb n="KR3a0105_WYG_094-23b"/>
也觀本行於鄉黨考功能於官職達觀其所舉富官其<lb/>
所予窮觀其所不為乏觀其所不取近觀其所為主逺<lb/>
觀其所主取人之術也臣聞玩色無厭必生好憎之心<lb/>
好憎之心生則愛寵偏於一人愛寵偏於一人則繼嗣<lb/>
之路不廣嫉妬之心興矣惟陛下純德普施無欲是從<lb/>
則衆庶咸説繼嗣日廣海内長安萬事是非何足備言<lb/>
　　<hi>臣</hi>按班史贊欽以建始之初深陳女戒終如其言<lb/>
　　庶幾乎闗雎之見微非夫浮華博習之徒所能規<lb/>
<pb n="KR3a0105_WYG_094-24a"/>
　　也<hi>臣</hi>觀其詣白虎對䇿問人行何先則稱經以對<lb/>
　　可謂知本玩色之戒誠拂心逆指之言而忠君憂<lb/>
　　國不能自已昭陽禍水<hi>注見正宫闈</hi>君以是終夫謂之<lb/>
　　見微審矣欽之為大將軍軍武庫令本由王鳳奏<lb/>
　　請然其述周公穰侯武安三事之跡以為法戒補<lb/>
　　過將美欲抑損鳳權不亦善乎<lb/>
朱雲為博士成帝時丞相故安昌侯張禹以帝師位特<lb/>
進甚尊重雲上書求見公卿在前雲曰今朝廷大臣上<lb/>
<pb n="KR3a0105_WYG_094-24b"/>
不能匡君下不能益民皆尸位素餐孔子所謂鄙夫不<lb/>
可與事君茍患失之亡所不至者也臣願賜尚方斬馬<lb/>
劍斷佞臣一人以厲其餘上問誰也對曰安昌侯張禹<lb/>
上大怒曰小臣居下訕上廷辱師傅罪死不赦御史將<lb/>
雲下雲攀殿檻檻折雲呼曰臣得下從龍逢比干遊於<lb/>
地下足矣未知聖朝何如耳御史將雲去於是左將軍<lb/>
辛慶忌免冠解印綬叩頭殿下曰此臣素著狂直於世<lb/>
使其言是不可誅其言非固當容之臣敢以死爭慶忌<lb/>
<pb n="KR3a0105_WYG_094-25a"/>
叩頭流血上意解然後得已及後當治檻上曰勿易因<lb/>
而輯之以旌直臣雲自是之後不復仕常居鄠田時出<lb/>
乘牛車從諸生所過皆敬事焉年七十餘終於家<lb/>
梅福字子真九江壽春人也少學長安明尚書穀梁春<lb/>
秋為郡文學補南昌尉後去官歸壽春數因縣道上言<lb/>
變事求假軺𫝊詣行在所條對急政輒報罷是時成帝<lb/>
委任大將軍王鳳鳳專勢擅朝而京兆尹王章素忠直<lb/>
譏刺鳳為鳳所誅王氏浸盛災異數見羣下莫敢正言<lb/>
<pb n="KR3a0105_WYG_094-25b"/>
福復上書譏切王氏終不見納福居家常以讀書養性<lb/>
為事至元始中王莽顓政福一朝棄妻子去九江至今<lb/>
傳以為仙其後人有見於㑹稽者變姓名為吳氏門卒<lb/>
云<lb/>
　　<hi>臣</hi>按朱雲梅福皆以孤逺小臣抗節直言不避權<lb/>
　　貴後世之士徴折檻之事𫝊仙尉之名而依阿苟<lb/>
　　從頑懦鄙薄之風亦可以少息焉夫雲之晩節牛<lb/>
　　車過從福之全性市門君子既嘉二子之忠而又<lb/>
<pb n="KR3a0105_WYG_094-26a"/>
　　歎其合於易之所謂知微知彰知柔知剛介石貞<lb/>
　　吉也<lb/>
宋均以父任為郎調補辰陽長以祖母喪去官後為謁<lb/>
者㑹武陵蠻反圍武威將軍劉尚詔使均乘𫝊發江夏<lb/>
奔命三千人往救之尚沒會伏波將軍馬援至詔因令<lb/>
均監軍與諸將俱進則拒阨不得前及馬援卒於師軍<lb/>
士多温濕疾病死者大半均慮軍遂不反乃與諸將議<lb/>
曰今道逺士病不可以戰欲權承制降之何如諸將皆<lb/>
<pb n="KR3a0105_WYG_094-26b"/>
伏地莫敢應均曰夫忠臣出境有可以安國家專之可<lb/>
也乃矯制調伏波司馬吕种守沅陵長命种奉詔書入<lb/>
賊營告以恩信因勒兵隨其後蠻人震怖即共斬其大<lb/>
帥而降於是入賊營散其衆遣歸本郡為置長吏而還<lb/>
均未至先自劾矯制之罪光武嘉其功迎賜以金帛令<lb/>
過家上冢其後每有四方異議數訪問焉<lb/>
　　<hi>臣</hi>按周禮行夫乘𫝊騎驛雖道有難而不時必達<lb/>
　　行夫下士為之公羊傳出境有可以安社稷全國<lb/>
<pb n="KR3a0105_WYG_094-27a"/>
　　家者專之可也武陵之役均之乘𫝊奔走斯其職<lb/>
　　矣矯制立功應經義矣孔子曰使於四方不辱君<lb/>
　　命可謂士矣此數美者均也有焉不亦忠矣乎<lb/>
元和元年詔告廬江太守東平相<hi>以毛義廬江人鄭均東平人故告二郡守</hi>
<hi>相也</hi>曰議郎鄭均束脩安貧恭儉節整前在機宻以病致<lb/>
仕善守貞固黄髪不怠又前安邑令毛義躬履遜讓比<lb/>
徴辭病淳潔之風東州稱仁書不云乎彰厥有常吉哉<lb/>
其賜均義穀各千斛常以八月長吏存問賜羊酒顯茲<lb/>
<pb n="KR3a0105_WYG_094-27b"/>
異行明年帝東巡過任城乃幸均舍敕賜尚書祿以終<lb/>
其身時人號曰白衣尚書<lb/>
　　<hi>臣</hi>按士去廉讓則無以成名君舍廉讓則無以取<lb/>
　　人孟子稱伊尹一介不以與人一介不以取諸人<lb/>
　　行一不義殺一不辜而得天下伯夷伊尹孔子皆<lb/>
　　不為也廉讓之風微則世道從而微矣諺不云乎<lb/>
　　仕宦不止車生耳<hi>出車兩旁古重較也卿士之車</hi>持祿固位之臣<lb/>
　　恒言奉法遵職庶無罪悔主恩甚深不忍卒去也<lb/>
<pb n="KR3a0105_WYG_094-28a"/>
　　聖門斥之為鄙夫良史題之以巧宦矣廉讓之士<lb/>
　　其或未嘗出謀發慮自見於一時趨走奔馳自効<lb/>
　　於一官然其難進易退寡欲易足之風所以愧厲<lb/>
　　天下者必足賴也忠之屬也鄭均兄為縣吏頗受<lb/>
　　禮遺均數諫止不聽則脫身為傭嵗餘得錢帛歸<lb/>
　　以與兄曰物盡可復得吏坐贓終身捐棄兄感其<lb/>
　　言遂為廉潔東觀記曰均失兄眷顧孤兄子甚篤已<lb/>
　　冠娶妻出令别居並門盡推財與之使得一專其<lb/>
<pb n="KR3a0105_WYG_094-28b"/>
　　母然後隨䕶視賑給之其一不屈於郡將再不詣<lb/>
　　於司徒一舉直言再徴公車卒以病免此其素尚<lb/>
　　有不可易也毛義奉檄而喜為其母屈母死去官<lb/>
　　徴辟不至猶斯志也元和詔書所以興廉讓抑亦<lb/>
　　所以勸忠也歟<lb/>
魏邴原别𫝊太子為五官中郎將天下向慕賓客如雲<lb/>
而原獨守道持常自非公事不妄舉動太祖微使人從<lb/>
容問之原曰吾聞國危不事冢宰君老不奉世子此典<lb/>
<pb n="KR3a0105_WYG_094-29a"/>
制也於是乃轉五官長史太子燕㑹衆賓百數十人太<lb/>
子建議曰君父各有篤疾有藥一丸可救一人當救君<lb/>
耶父耶衆人紛紜或父或君原時在坐不與此論太子<lb/>
諮之於原原勃然對曰父也太子亦不復難之<lb/>
　　<hi>臣</hi>按事父義兼愛敬母之於子先取其愛而敬在<lb/>
　　其中君之於臣先取其敬而愛在其中夫惟敬父<lb/>
　　故敬母愛父故愛君也經曰資曰移疏引援神契<lb/>
　　云士行孝曰究以明審為義正以此資與移之義<lb/>
<pb n="KR3a0105_WYG_094-29b"/>
　　須明審之也原於此義究之深矣故一言以斷之<lb/>
　　曰父也<lb/>
晉虞悝望並有士操孝弟廉信為鄉黨所稱譙王承臨<lb/>
州檄為長史未到遭母喪㑹王敦作逆承往弔悝因畱<lb/>
與語曰吾受一方欲率所領馳赴朝廷卿兄弟南夏之<lb/>
翹雋而智勇逺聞古人墨絰即戎況今鯨鯢塞路王室<lb/>
危急安得遂罔極之情忘忠義之節乎悝望對曰王敦<lb/>
一旦搆逆圖危社稷此天地所不容人神所忿疾悝兄<lb/>
<pb n="KR3a0105_WYG_094-30a"/>
弟並受國恩敢不自奮乃命悝為長史望為司馬督䕶<lb/>
諸軍湘東太守鄭澹不順承㫖遣望討之直入郡斬澹<lb/>
以徇四境及魏乂來攻望每先登力戰而死城破悝為<lb/>
乂所執將害之子弟對之號泣悝謂曰人生有死闔門<lb/>
為忠義鬼亦何恨哉<lb/>
　　<hi>臣</hi>按虞悝兄弟並位微力弱矢報國恩卒成忠鬼<lb/>
　　雖起兵討逆主之者刺史而悝忠於其主不獨為<lb/>
　　其長也<lb/>
<pb n="KR3a0105_WYG_094-30b"/>
陶潛字淵明晉大司馬侃之曽孫也少有髙趣嘗著五<lb/>
柳先生𫝊以自況時人謂之實錄親老家貧起為州祭<lb/>
酒不堪吏職少日自解而歸州召主簿不就後為鎮軍<lb/>
建威參軍謂親朋曰聊欲絃歌以為三徑之資可乎執<lb/>
事者聞之以為彭澤令郡遣督郵至縣吏白應束帶見<lb/>
之潛歎曰吾不能為五斗折腰向鄉里小人即日解印<lb/>
綬去職賦歸去來辭以遂其志義熙末徴為著作佐郎<lb/>
不就潛弱年薄宦不潔去就之迹自以曽祖晉世宰輔<lb/>
<pb n="KR3a0105_WYG_094-31a"/>
恥復屈身後代自宋武帝王業漸隆不復肯仕所著文<lb/>
章皆提其年月義熙以前明書晉氏年號自永初以來<lb/>
唯云甲子而已<lb/>
　　<hi>臣</hi>按陶潛以親老家貧則為祿仕不堪吏職不能<lb/>
　　束帶見鄉里小人既已再解官徴著作不起永初<lb/>
　　而後鴻㝠龍潛顔延年誄序稱曰有晉徴士陶淵<lb/>
　　明其不肯屈身後代之意亦已微而顯矣誄辭言<lb/>
　　孝惟義養道必懷邦又曰爵同下士祿等上農葢<lb/>
<pb n="KR3a0105_WYG_094-31b"/>
　　聊欲絃歌以為三徑之資固不必自諱也卷舒在<lb/>
　　已足以供魚菽之祭而已不然而三徑之資復以<lb/>
　　何為限允宜謚之為靖節徴士也<lb/>
梁江子一侯景陷厯陽自横江將渡子一帥舟師千餘<lb/>
人於下流欲邀之其副董桃生走子一乃退還南洲收<lb/>
餘衆步赴建業見於文德殿帝怒之具以事對且曰臣<lb/>
以身許國常恐不得其死今日之事何所復惜不死闕<lb/>
前終死闕後耳及城被圍開承明門出戰子一及弟子<lb/>
<pb n="KR3a0105_WYG_094-32a"/>
　四子五並力戰直前賊坐甲不起子一引矟撞之賊縱<lb/>
　突騎衆並縮子一刺其騎騎倒矟折賊解其肩時年六<lb/>
　十二弟曰與兄俱出何面獨旋乃免胄赴敵子四矟洞<lb/>
　胸死子五傷脰還至塹一慟而絶賊義子一之勇歸之<lb/>
　面如生<lb/>
　　　<hi>臣</hi>按子一兄弟年力就衰名位未達而臨危致身<lb/>
　　　力戰赴敵子一解肩子四洞胸子五傷脰並遺體<lb/>
　　　分裂不得全歸忠可移君道有所在名立後世夫<lb/>
<pb n="KR3a0105_WYG_094-32b"/>
　　　何愧焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷九十二<lb/>
</p>
<p>
</p>
  </div>
</body>
</text>
</TEI>
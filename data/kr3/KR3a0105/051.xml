<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_051-1a"/>
　欽定四庫全書<lb/>
御定孝經衍義卷四十九<lb/>
　　天子之孝<lb/>
　　　隆郊配<lb/>
　漢孝文皇帝十五年夏四月上始幸雍郊見五帝<hi>秦昭襄王</hi>
　<hi>時郊見上帝于雍</hi>
　趙人辛垣平以望氣見上言長安東北有神氣成五采<lb/>
　于是作渭陽五帝廟十六年夏四月上郊祀五帝于渭<lb/>
<pb n="KR3a0105_WYG_051-1b"/>
　陽五帝廟<lb/>
　　　<hi>臣</hi>按漢孝文三代以下之賢君其于郊祀大典不<lb/>
　　　與儒學之臣恭議行事顧獨信辛垣平之詐雍畤<lb/>
　　　既仍秦舊不能有更革反作五帝廟廟則非兆也<lb/>
　　　夏四月則非長日之至也啓蟄也其制複廟重屋<lb/>
　　　上同下異帝一殿面各五門各如其帝則有似乎<lb/>
　　　明堂而又不在季秋之月不聞祖考之配于古何<lb/>
　　　居乎宜武宣之世甘泉泰畤碧鷄金馬諸非正之<lb/>
<pb n="KR3a0105_WYG_051-2a"/>
　　祠繼踵而作也<lb/>
成帝建始元年冬作南北郊罷甘泉汾隂祠二年春正<lb/>
月罷雍五畤<hi>秦時名其祭處曰畤</hi>及陳寳祠始親祠南郊三月始<lb/>
祠后土于北郊<hi>陳倉縣寳雞神祠秦文公時立</hi>帝初即位丞相匡衡言<lb/>
甘泉泰畤紫壇八觚<hi>觚角也</hi>宣通象八方五帝壇周環其<lb/>
下又有羣神之壇以尚書禋六宗望山川徧羣神之義<lb/>
紫壇有文章采鏤黼黻之餙及玉女樂石壇仙人祠瘞<lb/>
鸞路騂駒寓<hi>寄也寄生龍形于木也</hi>龍馬不能得其象于古臣聞<lb/>
<pb n="KR3a0105_WYG_051-2b"/>
郊柴壇饗帝之義掃地而祭尚質也歌大呂舞雲門以<lb/>
竢天神歌大簇舞咸池以竢地祗其牲用犢其席稾稭<lb/>
其器陶匏皆因天地自然之性貴誠尚質不敢脩其文<lb/>
也以為神祗功徳至大雖修精㣲而備庻物猶不足以<lb/>
報功唯至誠為可故上質不餙以章天徳紫壇偽餙女<lb/>
樂鸞路騂駒龍馬石壇之屬宜皆勿修衡又言王者各<lb/>
以其禮制事天地非因異世所立而繼之今雍鄜宻上<lb/>
下畤本秦侯各以其意所立非禮之所載術也漢興之<lb/>
<pb n="KR3a0105_WYG_051-3a"/>
初儀制未及定即且因秦故祠復立北畤今既稽古建<lb/>
天地之大禮郊見上帝青赤白黄黑五方之帝皆陳各<lb/>
有位饌祭禮備具諸侯所妄造王者不當長遵及北畤<lb/>
未定時所立不宜復修天子皆從焉及陳寳祠由此皆<lb/>
罷<lb/>
永始三年冬十月復泰畤汾隂五畤陳寳祠初帝用匡<lb/>
衡議罷甘泉泰畤其日大風壞甘泉宫折抜畤中樹木<lb/>
十圍以上百餘帝異之以問劉向對曰家人尚不欲絶<lb/>
<pb n="KR3a0105_WYG_051-3b"/>
種祠况于國之神寳舊畤且其始立皆有神祗感應誠<lb/>
未易動上意恨之又以乆無繼嗣白太后令詔有司復<lb/>
甘泉泰畤汾隂后土如故及雍五畤陳寳祠長安及郡<lb/>
國著名者皆復之<lb/>
　　<hi>臣</hi>按成帝用匡衡言廢諸不經之祠正漢興以来<lb/>
　　百年之謬是也以劉向之骨鯁忠直而不免於鬼<lb/>
　　神禍福之見蓋亦淮南鴻寳之術有以惑之也罷<lb/>
　　由衡而復由向君子為向也惜之自綏和以後逓<lb/>
<pb n="KR3a0105_WYG_051-4a"/>
　　相罷復三十餘年間天地之祠凡五徙皆向之初<lb/>
　　辭有以致之也朱子于平帝元始四年書春正月<lb/>
　　郊祀髙祖以配天宗祀文帝于明堂以配上帝于<lb/>
　　五年書南郊豈以百王所同之典禮不以政由新<lb/>
　　莽而加貶絶之辭歟<lb/>
宋武帝永初二年春二月祀南郊大赦<lb/>
　　<hi>臣</hi>按裴子野曰郊祀天地修嵗事也赦彼有罪夫<lb/>
　　何為哉後世如趙宋乃以大禮告成必有思赦禮<lb/>
<pb n="KR3a0105_WYG_051-4b"/>
　　鉅費繁不克時舉三年之中曠祀二焉其失甚矣<lb/>
魏孝文帝太和十五年八月正祀典先是魏常以正月<lb/>
吉日于朝廷設幕中置柏樹設五帝座而祠之又有探<lb/>
䇿之祭<hi>探䇿以卜世數</hi>魏主皆以為非禮罷之移道壇于桑乾<lb/>
之隂改曰崇虚寺詔曰國家饗祀諸神凡一千二百餘<lb/>
處今欲減省務從簡約朝日夕月皆欲以二分之日于<lb/>
東西郊行禮然月有餘閏行無常凖若一依分日或値<lb/>
月于東而行禮于西序情即理不可施行昔秘書少監<lb/>
<pb n="KR3a0105_WYG_051-5a"/>
薛謂等謂朝日以朔夕月以朏卿等以為何如游明根<lb/>
等請如謂說從之魏舊制四時之祭皆用仲節至是詔<lb/>
用孟月擇日而祭舊制毎嵗祀天于西郊魏主與公卿<lb/>
從二千餘騎戎服遶壇謂之蹋壇明日戎服登壇祀畢<lb/>
又遶壇謂之遶天至是亦罷之<lb/>
　　<hi>臣</hi>按祀典自王鄭以後諸儒各言爾志無所取裁<lb/>
　　歴世紛更皆自以為應經義遵古禮可以施之于<lb/>
　　一時傳之于後世要之倚于一偏而互有得失也<lb/>
<pb n="KR3a0105_WYG_051-5b"/>
　　觀孝文之正祀典既未嘗拘牽于衆多之議而又<lb/>
　　能以先王之遺文變易其舊制綱目書此蓋有深<lb/>
　　嘉而急予之之意前此書冬十月魏主始親祀七<lb/>
　　廟書秋九月魏作明堂辟雍書春正月魏主祀南<lb/>
　　郊始備大駕書作明堂大廟後此書九月魏主祥<lb/>
　　祭于廟十一月魏主禫祭遂祀圜丘明堂饗羣臣<lb/>
　　遷神主于新廟書魏主始祀明堂書魏主初朝日<lb/>
　　于東郊魏脩堯舜禹周公孔子之祀書魏主養老<lb/>
<pb n="KR3a0105_WYG_051-6a"/>
　　于明堂書魏主始耕籍田書魏主南廵祭比干墓<lb/>
　　書夏四月魏罷西郊祭天書魏主如魯城祠孔子<lb/>
　　封其後為崇聖侯書十一月魏主祀圜丘書夏五<lb/>
　　月魏主祭方澤凡太和一十三年大書特書不一<lb/>
　　書而足者豈非誠賢君也哉<lb/>
魏孝明帝不親視朝過崇佛法郊廟之事多委有司諌<lb/>
議大夫張普惠上疏曰臣聞明徳䘏祀成湯六百之祚<lb/>
嚴父配天孔子稱周公其人也故能馨香上聞福傳遐<lb/>
<pb n="KR3a0105_WYG_051-6b"/>
世伏惟陛下天地屬心百神佇望故宜敦崇祀禮咸秩<lb/>
無文而告朔朝廟不親于明堂嘗禘郊社多委于有司<lb/>
殖不思之㝠業損巨費于生民減禄削力近供無事之<lb/>
僧崇餙雲殿逺邀未然之報昧爽之臣稽首于外元寂<lb/>
之衆遨遊于内愆禮忤時人靈未穆愚謂修朝夕之因<lb/>
求祗刼之果未若収萬國之懽心以事其親使天下和<lb/>
平灾害不生者也伏願淑慎威儀萬邦作式躬致郊廟<lb/>
之䖍親行朔望之禮釋奠成均竭心千畆明發不寐絜<lb/>
<pb n="KR3a0105_WYG_051-7a"/>
誠禋祼孝弟可以通神明徳敎可以光四海則一人有<lb/>
喜兆民頼之<lb/>
　　<hi>臣</hi>按魏明之所為其去梁武不逺矣萬乘之主上<lb/>
　　承祖考垂則子孫不致嚴于宗廟祭祀之禮弗肯<lb/>
　　躬親而以修除黝堊之物力窮極土木于浮圗眞<lb/>
　　不敬其親而敬他人非聖無法大悖于周公孔子<lb/>
　　者也<lb/>
梁武帝時有請封㑹稽禪國山<hi>山在㑹稽郡陽羡縣</hi>者上命諸儒<lb/>
<pb n="KR3a0105_WYG_051-7b"/>
草封禪儀欲行之許懋建議以為舜柴岱宗是為廵狩<lb/>
而鄭引孝經鉤命訣云封于泰山考績柴燎禪乎梁甫<lb/>
刻石記號此緯書之曲說非正經之通義也舜五載一<lb/>
廵狩春夏秋冬周徧四嶽若為封禪何其數也又如管<lb/>
夷吾所說七十二君燧人之前世質民淳安得泥金檢<lb/>
玉結繩而治安得鐫文告成夷吾又云唯受命之君然<lb/>
後得封禪周成王非受命之君云何得封大山禪社首<lb/>
神農即炎帝也而夷吾分為二人妄亦甚矣若聖主不<lb/>
<pb n="KR3a0105_WYG_051-8a"/>
須封禪若凡主不應封禪蓋齊桓公欲行此事夷吾知<lb/>
其不可故舉怪物以屈之秦始皇嘗封泰山孫皓嘗遣<lb/>
兼司空董朝至陽羡封禪國山皆非盛徳之事不足為<lb/>
法古者祀天祭地禮有常數誠敬之道盡此而備至于<lb/>
封禪非所敢聞上嘉納之因推演懋議稱制㫖以答請<lb/>
者由是遂止<lb/>
　　<hi>臣</hi>按司馬遷史記特立封禪一書班書改為郊祀<lb/>
　　志學者皆以班為得體要之遷史深逺矣封禪之<lb/>
<pb n="KR3a0105_WYG_051-8b"/>
　　事前無所據行之者惟秦始皇耳至如管子之書<lb/>
　　亦不類一人之筆所言封禪事蓋亦燕齊之士託<lb/>
　　為之耳遷之意本謂前此書詩所載惟柴望郊社<lb/>
　　為正祀自秦㐮公始作西畤祠白帝至始皇始封<lb/>
　　禪固已意在言表矣自鄭氏篤信緯書引所謂鉤<lb/>
　　命訣云云以証柴望之義而舜典之文遂為方士<lb/>
　　藉口矣若史遷則固未嘗以柴望為封禪也梁武<lb/>
　　帝推演許懋此議稱制㫖以答請者則非必有眞<lb/>
<pb n="KR3a0105_WYG_051-9a"/>
　　見于經義之不其然與夫管子之或出于偽特以<lb/>
　　深嗜佛乘其于神仙道流之說殆如氷炭之不相<lb/>
　　入而屏去宗廟犧牲自絶祖宗血味亦可謂明于<lb/>
　　此而闇于彼也臣又因以知唐之明皇宋之眞宗<lb/>
　　皆以東封為潤色太平之事耳豈以是為典禮之<lb/>
　　必不可已哉唐太宗之拒羣臣封禪之請也其始<lb/>
　　可謂善矣曰卿軰皆以封禪為帝王盛事朕意不<lb/>
　　然若天下乂安家給人足雖不封禪庸何傷乎昔<lb/>
<pb n="KR3a0105_WYG_051-9b"/>
　　秦始皇封禪而漢文帝不封禪後世豈以文帝之<lb/>
　　賢不及始皇耶且事天掃地而祭何必登泰山之<lb/>
　　巓封數尺之土然後可以展其誠敬乎盖亦辭嚴<lb/>
　　而義正矣及羣臣請之不已詔秘書監顔師古等<lb/>
　　議其禮雖魏徴力持不可而亦止以賞賚不貲給<lb/>
　　復連年為說綱目于貞觀十一年書曰詔議封禪<lb/>
　　禮其後以星孛太微從褚遂良之言而罷盖由太<lb/>
　　宗之明故終不為世俗之說所動也<lb/>
<pb n="KR3a0105_WYG_051-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0105_WYG_051-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷四十九<lb/>
</p>
<p>
</p>
  </div>
</body>
</text>
</TEI>
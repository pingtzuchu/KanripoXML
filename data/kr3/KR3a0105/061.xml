<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_061-1a"/>
　欽定四庫全書<lb/>
御定孝經衍義巻五十九<lb/>
　　天子之孝<lb/>
　　　崇聖學<lb/>
　　　經籍附<lb/>
　漢成帝河平三年以中祕書頗散亡使謁者陳農求遺<lb/>
　書於天下詔光祿大夫劉向校經𫝊諸子詩賦步兵校<lb/>
　尉任宏校兵書太史令尹咸校數術侍醫李柱國校方<lb/>
<pb n="KR3a0105_WYG_061-1b"/>
　技每一書已向輒條其篇目撮其指意錄而奏之<lb/>
　　　<hi>臣</hi>按明臣王肻堂曰漢懲秦焚書之敗大收篇籍<lb/>
　　　廣開獻書之路迄孝武世建藏書之䇿置寫書之<lb/>
　　　官由是外有太常太史博士之署内有延閣廣内<lb/>
　　　祕室之府至成帝時頗有散亡乃使謁者陳農求<lb/>
　　　遺書於天下詔光祿大夫劉向校經𫝊諸子詩賦<lb/>
　　　步兵校尉任宏校兵書太史令尹咸校數術侍醫<lb/>
　　　李國柱校方技㑹向卒哀帝復使向子歆嗣父之<lb/>
<pb n="KR3a0105_WYG_061-2a"/>
　　業歆遂總㑹羣篇著為七略凡三萬三千九十卷<lb/>
　　王莾之末焚燒無遺此焚書而後之一厄也光武<lb/>
　　明章好文重經術鴻生鉅儒負帙自逺至者不可<lb/>
　　勝算石室蘭臺彌以充積初遷洛陽所載經𫝊二<lb/>
　　千餘輛自後撰錄三倍於前董卓移都之際自辟<lb/>
　　雍東觀宣明鴻都諸藏典冊文章竟共剖散圖書<lb/>
　　縑帛軍人以為帷囊及王允收而西者纔七十餘<lb/>
　　乗道路艱逺復棄其半長安之亂一時焚蕩此則<lb/>
<pb n="KR3a0105_WYG_061-2b"/>
　　書之二厄也魏氏採綴遺亡藏在三閣祕書郎鄭<lb/>
　　默始制中經祕書監荀勗更著新簿分經史子集<lb/>
　　為四部甲乙丙丁之目合二萬九千九百四十五<lb/>
　　卷惠懷之末京華蕩覆石渠文集靡有孑遺此則<lb/>
　　書之三厄也東晉之初漸更鳩聚著作郎李充以<lb/>
　　勗舊簿校之其見存者但為三千一十四巻其後<lb/>
　　中朝遺書稍流江左宋武入闗收其圖籍纔四千<lb/>
　　卷赤軸青紙文古字拙宋文帝元嘉八年祕書監<lb/>
<pb n="KR3a0105_WYG_061-3a"/>
　　謝靈運造四部目錄凡六萬四千五百八十二卷<lb/>
　　元徽初祕書丞王儉又造目錄凢萬五千七百四<lb/>
　　卷儉又别撰七志曰經典志諸子志文翰志軍書<lb/>
　　志隂陽志術藝志圖譜志齊永明中祕書丞王亮<lb/>
　　監謝朏又造書目凡一萬八千一十卷齊末兵火<lb/>
　　延燒祕閣經籍遺散梁初祕書監任昉受命於文<lb/>
　　徳殿内列藏衆書華林園中總集經典凡二萬三<lb/>
　　千一百六卷而釋氏不預焉普通中處士阮孝緒<lb/>
<pb n="KR3a0105_WYG_061-3b"/>
　　更為七錄曰經典錄記𫝊錄子兵錄文集錄技術<lb/>
　　錄佛錄道錄元帝克平侯景收文徳殿書及公私<lb/>
　　經籍歸於江陵凢七萬餘卷周師入郢咸自焚之<lb/>
　　此則書之四厄也魏孝文始都洛陽借書於齊祕<lb/>
　　府稍以充實爾朱之亂散落復多北齊遷鄴頗更<lb/>
　　摉聚後周定鼎書止八千後稍増至萬巻武帝平<lb/>
　　齊先封書府所加舊本纔至五千隋開皇三年祕<lb/>
　　書監牛𢎞表請分遣使人摉討異本每書一卷賞<lb/>
<pb n="KR3a0105_WYG_061-4a"/>
　　絹一疋校寫既定卷即歸主於是民間異書往往<lb/>
　　間出及平陳後經籍漸多煬帝限寫五十副本分<lb/>
　　為三品於東都觀文殿前東西廊屋列以貯之唐<lb/>
　　之克隋鄭公盡收圖書命司農小卿宋遵貴載之<lb/>
　　以船泝河西上行經砥柱多被湮没十存一二而<lb/>
　　已貞觀中魏徵虞世南顔師古繼為祕書監請購<lb/>
　　天下書選五品以上子孫工書者為書手繕寫藏<lb/>
　　於内庫以宫人掌之明皇時又借民間異本𫝊錄<lb/>
<pb n="KR3a0105_WYG_061-4b"/>
　　置修書院於著作院又於大明宫光順門外東都<lb/>
　　永福門外皆創集賢書院大府月給蜀郡麻紙五<lb/>
　　千番季給上谷墨三百三十六丸嵗給河間景城<lb/>
　　清河博平四郡兔千五百皮為筆材兩都各聚書<lb/>
　　四部以甲乙丙丁為次列經史子集四庫其本有<lb/>
　　正有副軸帶帙籤皆異色以别之祿山之亂尺簡<lb/>
　　不藏此則書之五厄也元載為相奏以千錢購書<lb/>
　　一卷又命拾遺苖發等使江淮括訪至文宗又詔<lb/>
<pb n="KR3a0105_WYG_061-5a"/>
　　搜採於是四庫之書復完分藏於十二庫黄巢之<lb/>
　　亂存者葢尠此則書之六厄也五季之亂有國之<lb/>
　　君疆土既促日尋干戈而猶汲汲以搜訪遺書為<lb/>
　　要務後唐莊宗募獻書及三百卷授以試銜其選<lb/>
　　調之官每百卷減一選後漢令凡以三館亡書來<lb/>
　　上者計卷帙賜之金帛數多者授以官周世宗於<lb/>
　　凡獻書者悉加優賜以誘致之又選常叅官三十<lb/>
　　人校讐刋正是時諸國分據皆聚典籍而呉蜀為<lb/>
<pb n="KR3a0105_WYG_061-5b"/>
　　多宋興之初三館有書萬二千餘卷平蜀又得書<lb/>
　　萬三千卷平江南得二萬餘巻始平荆南終并兩<lb/>
　　浙皆盡收其圖書而朱載錢弼彭幹等皆詣闕獻<lb/>
　　書合千二百二十八卷於是羣書漸備矣太宗時<lb/>
　　中外購募有以亡書來上及三百卷當議甄錄酬<lb/>
　　奬餘第卷帙之數等級優賜不願送官者借本寫<lb/>
　　畢還之藏書之所為崇文院自建隆至大中祥符<lb/>
　　著錄總三萬六千二百八十卷八年館閣火移寓<lb/>
<pb n="KR3a0105_WYG_061-6a"/>
　　右掖門外謂之崇文外院借大清樓本補寫九年<lb/>
　　新作崇文院成時已増募寫書史専事完緝先後<lb/>
　　上經史子書二萬七百餘卷詔購求逸書復以書<lb/>
　　有繆濫不完始命定其存廢因倣開元四部錄為<lb/>
　　崇文總目慶厯初成書凢三萬六百六十九卷然<lb/>
　　或相重亦有可取而棄不錄者大觀中祕書何志<lb/>
　　同言漢著七略凡為書三萬三千九十巻隋所藏<lb/>
　　至三十七萬卷唐開元間八萬九千六百卷慶厯<lb/>
<pb n="KR3a0105_WYG_061-6b"/>
　　間嘗命儒臣集四庫為籍名曰崇文總目凡三萬<lb/>
　　六百六十九卷慶厯距今未逺也按籍而求之十<lb/>
　　纔六七號為全本者不過二萬餘卷而脫簡斷編<lb/>
　　亡散缺逸之數浸多謂宜及今有所搜採視舊錄<lb/>
　　有未備者頒其名數於天下選文學博雅之士求<lb/>
　　訪總錄之外别有異書並借𫝊寫或官給札即其<lb/>
　　家𫝊之就加校正上之䇿府從之政和中校書孫<lb/>
　　覿言頃因臣僚建白訪求遺書今累年所得總目<lb/>
<pb n="KR3a0105_WYG_061-7a"/>
　　之外凡數百家幾萬餘卷乞詔祕書省官討論撰<lb/>
　　次増入總目合為一書從之名曰祕書總目宣和<lb/>
　　中祕書省言有詔搜訪士民家藏書籍悉上送官<lb/>
　　叅校有無募工繕寫藏之御府近與三館叅校榮<lb/>
　　州助教張頤所進二百二十一卷李東一百六十<lb/>
　　二卷皆係闕遺乞加褒賞詔頤賜進士出身東補<lb/>
　　迪功郎七年祕書言取索到王闡張宿等家藏書<lb/>
　　以三館祕閣書目比對所無者凡六百五十八部<lb/>
<pb n="KR3a0105_WYG_061-7b"/>
　　二千四百一十七卷及集省官校勘悉善本比前<lb/>
　　後所進書數頗多詔闡補承務郎宿補迪功郎然<lb/>
　　自熙寧以來搜訪補緝至宣和盛矣靖康之變散<lb/>
　　失莫考今見於著錄往往多非曩時所訪求者凡<lb/>
　　一千四百四十三部二萬五千二百五十四卷高<lb/>
　　宗渡江書籍散佚獻書有賞或以官故家藏者或<lb/>
　　命就錄鬻者悉市之淳熙中祕書少監陳騤等言<lb/>
　　中興舘閣藏書前後搜訪部帙漸廣乞倣崇文總<lb/>
<pb n="KR3a0105_WYG_061-8a"/>
　　目類次後書目成計見在書四萬四千四百八十<lb/>
　　六卷校崇文所載實多一萬三千八百一十七卷<lb/>
　　後叅三朝所志多八千二百九十卷兩朝所志多<lb/>
　　三萬五千九百九十二巻嘉定中以四庫之外書<lb/>
　　復充斥詔祕書丞張攀等續書目又得一萬四千<lb/>
　　九百四十三巻而太常太史博士之藏諸郡諸路<lb/>
　　刻板而未及獻者不與焉葢自紹興至嘉定承平<lb/>
　　百載遺書十出八九著書立言之士又益衆往往<lb/>
<pb n="KR3a0105_WYG_061-8b"/>
　　多充祕府紹定辛夘火災書又多闕自是而宋且<lb/>
　　不祚矣元立經籍所後更為𢎞文院又立興文署<lb/>
　　以編集經史收掌板刻為職宋元遺書賴以不廢<lb/>
　　明太祖克燕首命大將軍收祕書監圖書典籍及<lb/>
　　太常法服祭器儀象户口版籍既又詔求遺書散<lb/>
　　民間者永樂移都北平命學士陳循輦文淵閣書<lb/>
　　以從購書之官四出所蓄甚富正統六年大學士<lb/>
　　楊士奇言文淵閣見貯書籍有祖宗御製文集及<lb/>
<pb n="KR3a0105_WYG_061-9a"/>
　　古今經史子集之書自永樂十九年南京取來一<lb/>
　　向于左順門北廊收貯未有完整書目近奉㫖移<lb/>
　　貯文淵閣東閣臣等逐一打點清切編置字號寫<lb/>
　　完一本總名曰文淵閣書目合請用廣運之寳鈐<lb/>
　　識仍藏於文淵閣永逺備照庶無遺失詔從之然<lb/>
　　自是而後閣臣既鮮省覈典籍又多竊取而祕府<lb/>
　　書籍往往散逸於民間矣嘉靖中御史徐九臯建<lb/>
　　言欲將厯代藝文志書目叅對今貯經籍凡有不<lb/>
<pb n="KR3a0105_WYG_061-9b"/>
　　備者行令中外士民之家借本送官謄寫原本給<lb/>
　　還量優賞賚其有志所不載及近中外文僚山林<lb/>
　　碩學記著撰述有禆治理者並令搜採解送禮部<lb/>
　　發史館看詳校正藏諸中祕而又乞上于便殿省<lb/>
　　閱章奏處分政事暇時賜召見講讀侍從諸臣従<lb/>
　　容諏訪辨析經㫖詔下禮部議尚書夏言覈奏仰<lb/>
　　惟皇上尊敬祖宗右文重道邇者恭建皇史宬尊<lb/>
　　藏累朝寳訓實錄并列聖御製文集四書五經性<lb/>
<pb n="KR3a0105_WYG_061-10a"/>
　　理等書及脩輯厯代全史誠帝王希世之曠典萬<lb/>
　　世不刋之事業也今本官具奏前因具見仰贊聖<lb/>
　　謨廣敷文治之意合候命下移文翰林院查祕閣<lb/>
　　所貯書籍有無缺遺不備之書備開書目行本部<lb/>
　　通行兩京及天下撫按衙門轉行提學官員用心<lb/>
　　搜訪凡藝文志所載厯代遺書及本朝名臣碩儒<lb/>
　　所著文集凡有補於世教足成一家之言者一體<lb/>
　　收採藏貯及奏請召見侍從諸臣亦是仰承皇上<lb/>
<pb n="KR3a0105_WYG_061-10b"/>
　　緝熙聖學延見講官以備顧問之意尋得㫖書籍<lb/>
　　充棟學者不用心亦徒虚名耳茍能以經書躬行<lb/>
　　實踐為治有餘裕矣此心不養以正召見亦虚應<lb/>
　　也都罷是時上漸廢朝講矣而請不時召見文學<lb/>
　　之臣為忤㫖故并求遺書亦報罷然不遣博雅專<lb/>
　　使而徒行提學官員真虛應耳夫以我朝之盛崇<lb/>
　　儒右文超軼前代而購書之詔希闊無聞東閣之<lb/>
　　藏蕩析殆盡將使萬世之下有遺議焉恐不可以<lb/>
<pb n="KR3a0105_WYG_061-11a"/>
　　為迂闊不切事情之務而忽之也肻堂所述累代<lb/>
　　藏書巻帙多少及所以聚散之由甚具其所記書<lb/>
　　之六厄本隋牛𢎞之言五厄但𢎞上數秦灰而下<lb/>
　　不逮唐之祿山黄巢為不同耳以五季享國之促<lb/>
　　有土之偏而有購求遺書之君以有明全盛而藏<lb/>
　　書散帙購遺之詔無聞此有識之士所深嘆者也<lb/>
　　<hi>臣</hi>又竊意購書之功莫大於漢而校書之精莫過<lb/>
　　於劉向父子漢所購先王六藝秦所燔焚壁藏口<lb/>
<pb n="KR3a0105_WYG_061-11b"/>
　　授不至遂冺者幾希向歆所校諸經師所傳習博<lb/>
　　士之所爭辯立於學官𫝊之至今微則先王之遺<lb/>
　　文或幾乎熄後世非有滅籍之禍挾書之律徒以<lb/>
　　兵火之後延閣祕室之書流𫝊人間耳且夫獻書<lb/>
　　者可以得金得官而偽撰者比比然也茍非明理<lb/>
　　博識之士従而辨之則所謂數十萬卷之多其中<lb/>
　　豈無可棄而反錄可錄而反棄者又如士大夫家<lb/>
　　好書茍非其求之甚専聚之甚力則其致之也必<lb/>
<pb n="KR3a0105_WYG_061-12a"/>
　　鮮國家非専使訪求而以文書通行外吏虚應故<lb/>
　　事則民間孰肻以書來獻者昔魏主珪問博士李<lb/>
　　光曰天下何物最善可以益人神智對曰莫若書<lb/>
　　籍珪曰書籍凡有幾如何可集對曰自書契以來<lb/>
　　世有滋益以至於今不可勝計人主所好何憂不<lb/>
　　集善哉言乎人主而好書庶幾於求多聞學古訓<lb/>
　　之謂也求之専聚之力充牣乎天祿石渠之藏使<lb/>
　　文學侍從之士討論講習其間以備燕閒之顧問<lb/>
<pb n="KR3a0105_WYG_061-12b"/>
　　而輔聖學之緝熙豈可以為不切事情之務而忽<lb/>
　　之也哉<lb/>
宋神宗時端明殿學士司馬光上資治通鑑初光約戰<lb/>
國至秦二世如左氏體為通志以進英宗恱之命續其<lb/>
事就崇文殿開局許自選官屬得借龍圖天章三館祕<lb/>
閣書籍給御府筆墨繒帛及御前錢以供果餌以内臣<lb/>
為承受光遂與劉攽劉恕范祖禹及子康編集帝即位<lb/>
賜名資治通鑑製序文賜之㑹光出知永興軍以衰病<lb/>
<pb n="KR3a0105_WYG_061-13a"/>
乞閒乃差判西京留司御史臺及提舉崇福宫前後六<lb/>
任聴以書局自隨給之祿秩光於是徧閱舊史旁採小<lb/>
説抉摘幽隱較計毫釐上起周威烈王二十三年下終<lb/>
五代凡一千三百六十二年脩成二百九十四巻又略<lb/>
舉事目年經國緯以備檢尋為目錄三十卷又叅考羣<lb/>
書評其同異俾歸一塗為考異三十卷合三百五十四<lb/>
卷厯十九年而成至是上之帝諭輔臣曰前代未嘗有<lb/>
此書過荀恱漢紀逺矣<lb/>
<pb n="KR3a0105_WYG_061-13b"/>
　　<hi>臣</hi>按通鑑一書其編緝之也至於十九年之久而<lb/>
　　其開局選官所同事則又光所自擇書籍則借之<lb/>
　　三館筆札則給自上方雖補外亦以書局自隨祿<lb/>
　　秩如故此從來所未嘗有者使當時程期有限則<lb/>
　　不能從容暇豫以致其精詳而官屬未備一人之<lb/>
　　精力容有未及借書人間萬不逮祕府之備書當<lb/>
　　幾易稾而後成而筆札之費或不給官有遷轉便<lb/>
　　離書局常俸之外别無餐錢則豈能抉摘幽隱計<lb/>
<pb n="KR3a0105_WYG_061-14a"/>
　　較毫釐上下千餘年間經緯燦然若是也若明成<lb/>
　　祖之命儒臣纂脩五經四書性理大全頒行兩京<lb/>
　　六部及國子監天下郡縣學庶幾於漢之武帝罷<lb/>
　　黜百家表章六經之功矣然其采摭去取不能免<lb/>
　　于繁冗遺漏由其急於告成其間未能精審宣徳<lb/>
　　間章丘廣文朱應吉疏於朝言其中去取未當請<lb/>
　　下其議于禮部禮部下之天下學校兼采衆說一<lb/>
　　斷以理事不果行至今有遺憾焉載考永樂大典<lb/>
<pb n="KR3a0105_WYG_061-14b"/>
　　一書成祖命儒臣彚萃祕閣書籍分韻采入以備<lb/>
　　檢考供事編輯者三千餘人為卷凡三萬有奇書<lb/>
　　成貯之文樓葢因學士解縉之請也明世宗又甚<lb/>
　　愛此書常以一二帙置几案三殿火命左右趣登<lb/>
　　文樓出大典甲夜中凡三四𫝊㫖得不燬其後又<lb/>
　　諭大學士徐階選儒士程道南等百餘人就史館<lb/>
　　重錄一部以備不虞而命高拱張居正瞿景淳等<lb/>
　　校之論者謂以有明全盛之物力刋本𫝊世非所<lb/>
<pb n="KR3a0105_WYG_061-15a"/>
　　　不逮而未之議及今其書在内閣書庫當未散失<lb/>
　　　<hi>臣</hi>愚以為此亦一代之鉅觀也宜選國子監生多<lb/>
　　　錄副本儒臣校對散置他所如禮部翰林國子監<lb/>
　　　等衙門各貯一部庶幾可永其𫝊使好古之士亦<lb/>
　　　有所考焉<lb/>
　　　以上崇聖學<hi>經籍附</hi>
　<lb/>
　<lb/>
<pb n="KR3a0105_WYG_061-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷五十九<lb/>
</p>
<p>
</p>
  </div>
</body>
</text>
</TEI>
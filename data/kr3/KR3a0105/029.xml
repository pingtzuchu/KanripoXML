<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_029-1a"/>
　欽定四庫全書<lb/>
御定孝經衍義卷二十七<lb/>
　　天子之孝<lb/>
　　　重守令<lb/>
　　　<hi>臣</hi>按古之比閭族黨之治一人一家之治也元后<lb/>
　　　作民父母武王以之首㤗誓天子作民父母箕子<lb/>
　　　以之終皇極小雅南山有臺之篇燕饗諸侯之樂<lb/>
　　　也其三章曰樂只君子民之父母蓋古之天子之<lb/>
<pb n="KR3a0105_WYG_029-1b"/>
　　　六鄉六遂外而五等諸侯之國皆以比閭族黨之<lb/>
　　　法治之自下而上轉相尊也自上而下彌相親也<lb/>
　　　鄉之六行則首孝行鄉之五刑則重糾孝此所以<lb/>
　　　服天下也今之郡守縣令其地大于古之牧伯矣<lb/>
　　　而比閭族黨之規模雖不如古而其實猶存其名<lb/>
　　　特小有異同也重比閭族黨之教化責其成于守<lb/>
　　　令則猶之行古之道矣古之五等之君重于廢置<lb/>
　　　故專制于國以病其民封建所以卒不復也而今<lb/>
<pb n="KR3a0105_WYG_029-2a"/>
　　之郡守縣令特以簿書期㑹之不時紛然變易雖<lb/>
　　有賢者亦不暇以施其教化也則比閭族黨之名<lb/>
　　實雖不甚逺于古其能使里正鄰保之屬書人之<lb/>
　　孝友睦婣任䘏敬敏耶使郡守縣令得行其志以<lb/>
　　盡其為民父母之職而後比閭族黨之教化行焉<lb/>
　　則孝治之成可跂而待也述重守令<lb/>
國語晉語簡子使尹鐸為晉陽請曰以為繭絲<hi>賦税</hi>乎抑<lb/>
為保障<hi>蔽托</hi>乎簡子曰保障哉尹鐸損其戸數簡子誡襄<lb/>
<pb n="KR3a0105_WYG_029-2b"/>
子曰晉國有難而無以尹鐸為少無以晉陽為逺必以<lb/>
為歸<lb/>
　　<hi>臣</hi>按古之宰一邑者其人民土地之衆寡大小逺<lb/>
　　不逮于後世之縣令也然而古之邑宰皆得自行<lb/>
　　其意以為其邑之政如子賤之于單父子游之于<lb/>
　　武城其于敦教化美風俗固已行于一邑之中而<lb/>
　　非有官司之督促文法之拘牽則其視後世之吏<lb/>
　　誠易以為矣尹鐸之請曰以為保障乎以為繭絲<lb/>
<pb n="KR3a0105_WYG_029-3a"/>
　　乎若曰為保障則吏或殿課為繭絲則民將轉徙<lb/>
　　固無兩全之術也既已得請于簡子則亦可以自<lb/>
　　行其意而損其户數以寛民力此固後世之吏所<lb/>
　　不能為亦不敢為者<lb/>
秦孝公時商鞅并諸小鄉聚集為一縣縣置令丞凡三<lb/>
十一縣<lb/>
秦始皇初并天下丞相綰言燕齊荆地逺不為置王無<lb/>
以鎮之請立諸子始皇下其議廷尉斯曰周文王所封<lb/>
<pb n="KR3a0105_WYG_029-3b"/>
子弟同姓甚衆然後屬疏逺相攻擊如仇讎周天子弗<lb/>
能禁止今海内頼陛下神靈一統皆為郡縣諸子功臣<lb/>
以公賦税重賞賜之甚足易制天下無異意則安寧之<lb/>
術也置諸侯不便始皇曰天下其苦戰鬬不休以有侯<lb/>
王賴宗廟天下初定又復立國是樹兵也而求其寧息<lb/>
豈不難哉廷尉議是分天下為三十六郡郡置守尉監<lb/>
　　<hi>臣</hi>按封建郡縣之得失朱熹所謂立法必有弊未<lb/>
　　有無弊之法其要在得人者盡之矣記曰繼世以<lb/>
<pb n="KR3a0105_WYG_029-4a"/>
　　立諸侯象賢也如以賢則繼世之侯先徳猶在君<lb/>
　　民之勢相親利害之情易達固不同守令之有代<lb/>
　　更雖有賢者亦不得而卒其功究其用也如其不<lb/>
　　賢則去之惟恐不速而繼世之侯固無如之何古<lb/>
　　者蓋有貶地削爵之制又命官監于其國以夾輔<lb/>
　　之使不至于病民而已王室衰諸侯僭狡焉啓疆<lb/>
　　者則固無以禁之也禹㑹塗山執玉帛者萬國而<lb/>
　　成周之初一千八百國則其併吞之勢豈待春秋<lb/>
<pb n="KR3a0105_WYG_029-4b"/>
　　戰國哉商鞅之行于秦也并諸小鄉聚集為一縣<lb/>
　　縣置令丞凡三十一縣至于始皇初并天下分為<lb/>
　　三十六郡蓋罷侯置守在并天下之後而縣令之<lb/>
　　官則商鞅時而已然也然而縣之名蓋不始于此<lb/>
　　周官小司徒四甸為縣方二十里又司馬法四百<lb/>
　　里為縣者以四百里采地之外地為公邑主之者<lb/>
　　尊卑如縣正也其後楚滅陳蔡皆以為縣主之者<lb/>
　　皆僭稱公晉魏獻子為政分祁氏之田以為七縣<lb/>
<pb n="KR3a0105_WYG_029-5a"/>
　　分羊舌氏之田以為三縣而以司馬彌牟等為縣<lb/>
　　大夫蓋晉楚所為縣者其諸異于小司徒司馬法<lb/>
　　之所為縣者也然則封建之易而郡縣者因勢利<lb/>
　　導不得不然固不可以秦人之法而復議之者也<lb/>
　　然而秦人之分郡縣則是而秦人之所以置守令<lb/>
　　則非也非守令之不當置而守令之職徒以簿書<lb/>
　　期㑹而不在于風俗教化則非也頭㑹箕斂深文<lb/>
　　巧法非古之所謂廉善廉能者也欲以愚其民而<lb/>
<pb n="KR3a0105_WYG_029-5b"/>
　　民日愈以詐偽欲以靖盜賊而盜賊滋多秦俗之<lb/>
　　弊至于徳色耰鋤誶語箕帚人倫之道斁天徳之<lb/>
　　恩絶當此之時為守令者蓋非刻深殘苛慮無以<lb/>
　　勝其任也先王之制忠信之長慈惠之師使司牧<lb/>
　　之豈若是哉司馬遷作史記列傳創為循吏酷吏<lb/>
　　之目並列于書蓋亦有感而云然也夫吏之溺職<lb/>
　　稱職惟上所命之而已所務在于簿書期㑹與所<lb/>
　　尚在于教化風俗固不可以同日語也督責之以<lb/>
<pb n="KR3a0105_WYG_029-6a"/>
　　簿書期㑹而期望之以教化風俗不亦難乎此治<lb/>
　　天下者所以貴於審所尚也所尚既定又在得人<lb/>
　　得人之道在于教養人才人才之盛衰郡縣之治<lb/>
　　亂之所由也先王之世上自公卿大夫下至牛羊<lb/>
　　倉廪官司之賤皆其良也又豈若後世有百里者<lb/>
　　相環有千里者相接而不得一賢守令哉然而教<lb/>
　　養人才之本固不可以他求者也正心以正朝廷<lb/>
　　正朝廷以正百官養之以學校董之以師儒勸之<lb/>
<pb n="KR3a0105_WYG_029-6b"/>
　　以孝弟廉節有恥之誼而體之以忠信使夫人才<lb/>
　　之盛惟所用之而無今不古若之歎則守令固不<lb/>
　　患于不得其人而天子大臣固無俟鰓鰓然以郡<lb/>
　　縣之不治為憂矣如是而慮其新故送迎之擾簿<lb/>
　　書縁絶之奸則久任之法可行也慮繁劇之難辦<lb/>
　　人地之相宜則調繁調簡之法可行也慮上下之<lb/>
　　暌孤也則延見訪問宴之朝堂其法可行也慮名<lb/>
　　實之不相稱也則採訪之使觀察之使其法可行<lb/>
<pb n="KR3a0105_WYG_029-7a"/>
　　也慮資例之不可執也則令大臣薦舉及廉使自<lb/>
　　擇知州知州擇知縣守令之官之日中書吏部詢<lb/>
　　事考言進退其才不肖其法可行也慮勸厲之無<lb/>
　　其術也則璽書褒美襜帷寵異擢為公卿其法可<lb/>
　　行也慮詿誤者不能盡其材也則明其本末先後<lb/>
　　之序持大體寛小過増禄秩其法可行也慮其布<lb/>
　　衣新進之官之日有所假貸也而予之以道里之<lb/>
　　費其法可行也凡為前世已行之法所謂昔人已<lb/>
<pb n="KR3a0105_WYG_029-7b"/>
　　試之方補偏救敝猶之因病用藥非罷侯置守之<lb/>
　　後三代之治遂不可復也<lb/>
漢宣帝拜刺史守相輙親見問觀其所由退而考察所<lb/>
行以質其言有名實不相應必知其所以然常稱曰庶<lb/>
民所以安其田里而亡歎息愁恨之心者政平訟理也<lb/>
與我共此者其惟良二千石乎以為太守吏民之本數<lb/>
變易則下不安民知其將久不可欺罔乃服從其教化<lb/>
故二千石有治理效輒以璽書勉勵増秩賜金或爵至<lb/>
<pb n="KR3a0105_WYG_029-8a"/>
關内侯公卿缺則以次用之是以漢世良吏于是為盛<lb/>
稱中興焉<lb/>
　　<hi>臣</hi>按漢法丞相皆為列侯而二千石爵或至闗内<lb/>
　　侯則刺史守相之與公卿未達一間耳使刺史守<lb/>
　　相人人思勉于職事以自致于公卿之選拜官之<lb/>
　　日輙親見問雖欲不為循吏其可乎後世往往重<lb/>
　　内輕外其人亦多分甘棄置憂文網之見及而無<lb/>
　　賜金増秩之榮此兩漢吏治所以獨隆也<lb/>
<pb n="KR3a0105_WYG_029-8b"/>
頴川太守黄霸使郵亭鄉官皆畜雞豚以贍鰥寡貧窮<lb/>
者然後為條教置父老師帥伍長班行之于民間勸以<lb/>
為善防奸之意及務耕桑節用殖財種樹畜養去浮淫<lb/>
之費其治米鹽靡密初若煩碎然覇精力能推行之吏<lb/>
民見者語次尋繹問他隂伏以相參考聰明識事吏民<lb/>
不知所出咸稱神明毫釐不敢有所欺姦人去入他郡<lb/>
盗賊日少覇力行教化而後誅罰務在成就全安長吏<lb/>
許丞老病聾督郵白欲逐之覇曰許丞廉吏雖老尚能<lb/>
<pb n="KR3a0105_WYG_029-9a"/>
拜起送迎正頗重聽何傷且善助之毋失賢者意或問<lb/>
其故覇曰數易長吏送故迎新之費及姦吏因縁絶簿<lb/>
書盗財物公私費耗甚多皆當出于民所易新吏又未<lb/>
必賢或不如其故徒相益為亂凡治道去其泰甚者耳<lb/>
　　<hi>臣</hi>按頴川之政近于靡密煩碎然皆民間之事而<lb/>
　　官為之經紀所以成就安全之者正在于此異于<lb/>
　　賈生所云俗吏之所務在于刀筆筐篋而不知大<lb/>
　　體者也去泰去甚不易許丞可謂長者非如尹翁<lb/>
<pb n="KR3a0105_WYG_029-9b"/>
　　歸之在東海披籍取人警動耳目以得名譽也<lb/>
順帝陽嘉元年尚書令左雄上疏曰今典城百里轉動<lb/>
無常各懐一切莫慮長久謂殺害不辜為威風聚斂整<lb/>
辦為賢能以治已安民為劣弱奉法循理為不治髠鉗<lb/>
之戮生于睚皆覆尸之禍成于喜怒視民如冦讎税之<lb/>
如豺虎監司項背相望與同疾疢見非不舉聞惡不察<lb/>
觀政于亭傳責成于期月言善不稱徳論功不據實虚<lb/>
誕者獲譽拘撿者離毁或因罪而引高或色斯而求名<lb/>
<pb n="KR3a0105_WYG_029-10a"/>
州宰不覆競共辟召踴躍升騰超等踰匹或考奏捕案<lb/>
而亡不受罪㑹赦行賂復見洗滌朱紫同色清濁不分<lb/>
故使姦猾枉濫輕忽去就拜除如流缺動百數鄉官部<lb/>
吏職賤禄薄車馬衣服一出于民廉者取足貪者充家<lb/>
特選横調紛紛不絶送迎煩費損政傷民和氣未洽災<lb/>
𤯝不消咎皆在此臣愚以為守相長吏惠和有顯效者<lb/>
可就増秩勿移徙非父母喪不得去官其不從法禁不<lb/>
式王命錮之終身雖㑹赦令不得齒列若被劾奏亡不<lb/>
<pb n="KR3a0105_WYG_029-10b"/>
就法者徙家邊郡以懲其後其鄉部親民之吏皆用儒<lb/>
生清白任從政者寛其負算増其秩禄吏職滿歲宰府<lb/>
州郡乃得辟舉如此威福之路塞虚偽之端絶送迎之<lb/>
役損賦斂之原息循理之吏得成其化率土之民各寧<lb/>
其所矣<lb/>
　　<hi>臣</hi>按左雄之疏因言漢世二千石久任所以致治<lb/>
　　而極論轉徙無常上無久志下不安業及一切寡<lb/>
　　廉鮮恥冒功避罪損政傷民之故可謂明白剴切<lb/>
<pb n="KR3a0105_WYG_029-11a"/>
　　迹其弊固千古一轍者乎夫欲吏之久任而不寛<lb/>
　　其負算不増其秩禄則催科撫字奚途之從終窶<lb/>
　　且貧鮮克自振未有收循吏之效者也<lb/>
太史令張衡對策曰邦國守相剖符寧境為國大臣一<lb/>
旦免黜十有餘人吏民罷于送迎之役新故交際公私<lb/>
放濫或臨政為百姓所便而以小過免之是為奪民父<lb/>
母使嗟號也易不逺復論不憚改朋友交接且不宿過<lb/>
况于帝王承天理物以天下為公者乎<lb/>
<pb n="KR3a0105_WYG_029-11b"/>
　　<hi>臣</hi>按古之良吏有甘棠之愛于民則去官之日如<lb/>
　　失父母蓋有伏闕庭而守轅轍者黜陟之際固當<lb/>
　　因民之情問其治行之何如而不但以課税為殿<lb/>
　　最也至于小過尤所當赦一事之詿誤亦何損于<lb/>
　　大體而奪百姓之所便使其人無自新之路非愛<lb/>
　　惜人材之道又况煩文密網為吏之所不及避者<lb/>
　　乎<lb/>
獻帝時杜畿治河東務崇寛惠民有辭訟畿為陳義理<lb/>
<pb n="KR3a0105_WYG_029-12a"/>
遣歸諦思之父老皆自相責怒不敢訟勸耕桑課畜牧<lb/>
百姓家家豐實然後興學校舉孝弟脩戎事講武備河<lb/>
東遂安畿在河東十六年常為天下最<lb/>
　　<hi>臣</hi>按杜畿之治河東觀其設施次第富而能教安<lb/>
　　不忘危古之循吏也然非十六年之久則必有所<lb/>
　　不及為者矣且夫守令之于民有所興革固當以<lb/>
　　漸移風易俗固未可取必于歲月之間冉求曰如<lb/>
　　其禮樂以俟君子為吏者固當以久道化成為期<lb/>
<pb n="KR3a0105_WYG_029-12b"/>
　　如其不然則寧有所不及為而不敢以求治太急<lb/>
　　為善近名貽笑後人也<lb/>
魏延興三年春正月詔縣令能静一縣刼盗者兼治二<lb/>
縣即食其禄能静二縣者兼治三縣三年遷為郡守二<lb/>
千石能静二郡上至三郡亦如之三年遷為刺史<lb/>
　　<hi>臣</hi>按此亦必不能行之法也將務為教化以息盜<lb/>
　　源耶則必有外户不閉路不拾遺之風而後可以<lb/>
　　言静也雖使之宰天下可也豈直兼郡縣哉如其<lb/>
<pb n="KR3a0105_WYG_029-13a"/>
　　以斬捕追討為功也于什百人中而漏一人于一<lb/>
　　二年中而間一發固未可以咎長吏而以彼為功<lb/>
　　必以此為罪也賊殺不辜者衆而匿不以聞者往<lb/>
　　往然矣<lb/>
唐太宗曰為朕養民者惟在都督刺史朕常疏其名于<lb/>
屏風坐卧觀之得其在官善惡之跡皆注于名下以備<lb/>
黜陟縣令尤為親民不可不擇乃命内外五品已上各<lb/>
舉堪為縣令者以名聞<lb/>
<pb n="KR3a0105_WYG_029-13b"/>
　　<hi>臣</hi>按古之鄉舉里選之法出使長之入使治之即<lb/>
　　以鄉里之所舉為之師長故人情莫不便且安之<lb/>
　　而所舉之人中和孝友藝能兼備舉之者出于至<lb/>
　　公而無有濫也今若但于選人之中達官舉奏堪<lb/>
　　任繁劇者不次銓補亦可以使長才不歎于廢滯<lb/>
　　而保任得人與否又以觀其知人之明也<lb/>
𤣥宗開元二十四年宴新除縣令于朝堂上作令長新<lb/>
戒一篇賜天下縣令<lb/>
<pb n="KR3a0105_WYG_029-14a"/>
　　<hi>臣</hi>按縣令疏逺之臣然而于民則彌親為寄則至<lb/>
　　重宴之于朝堂之上既以寵異而又有以戒勉之<lb/>
　　此開元之盛所由致也若明祖起事之初州縣官<lb/>
　　之任給道里費亦曠典也<lb/>
肅宗乾元元年制停采訪使改黜陟使為觀察使觀察<lb/>
使始此貞觀初遣大使十人巡省天下諸州水旱則有<lb/>
巡察安撫存撫之名神龍二年以五品以上二十人為<lb/>
十道巡察使按舉州縣再周而代景雲二年置都督二<lb/>
<pb n="KR3a0105_WYG_029-14b"/>
十四人察刺史以下善惡當時以為權重難置罷之置<lb/>
十道按察使開元二年曰十道按察采訪處置使四年<lb/>
罷八年復置按察使秋冬巡視州縣二十一年曰采訪<lb/>
處置使分十五道天寶末又兼黜陟使是年改曰觀察<lb/>
處置使<lb/>
　　<hi>臣</hi>按諸使之名不一其罷置不時要即古者封建<lb/>
　　諸侯之有方伯連帥也天下之利弊固不能以徧<lb/>
　　知天下之守令固不能以徧擇杜甫和元結舂陵<lb/>
<pb n="KR3a0105_WYG_029-15a"/>
　　行序曰當天子分憂之地效漢官良吏之日得結<lb/>
　　輩十數公落落然參錯天下為方伯萬物吐氣天<lb/>
　　下小安可待蓋此十數公者誠天下治亂所關也<lb/>
　　貞觀中或上言按察使徒煩擾公私請簡刺史縣<lb/>
　　令停按察使召尚書省官議之姚崇以為今止擇<lb/>
　　十使猶患未盡得人况天下三百餘州縣數倍安<lb/>
　　得刺史縣令皆稱其職乎乃止㫖哉乎程子之言<lb/>
　　曰四海之利病係于斯民之休戚斯民之休戚係<lb/>
<pb n="KR3a0105_WYG_029-15b"/>
　　于守令之賢否然而大吏者守令之綱也朝廷者<lb/>
　　大吏之本也為大吏者果能潔已奉公正身率屬<lb/>
　　則大法小廉守令則而傚之自不敢殘民以逞而<lb/>
　　知人善任慎簡大吏無以非才濫畀本原之地亦<lb/>
　　在乎朝廷而已<lb/>
代宗大歴十二年京兆尹黎榦奏秋霖損稼韓滉奏榦<lb/>
不實上命御史按視丁未還奏所損凡三萬餘頃渭南<lb/>
令劉澡阿附度支稱縣境苗獨不損御史趙計奏與澡<lb/>
<pb n="KR3a0105_WYG_029-16a"/>
同上曰霖雨溥博豈得渭南獨無更命御史朱敖視之<lb/>
損三千餘頃上歎息久之曰縣令字人之官不損猶應<lb/>
言損廼不仁如是乎貶澡南浦尉計灃州司户而不問<lb/>
滉<lb/>
　　<hi>臣</hi>按凡奏報災荒者言之雖或過其實然意在急<lb/>
　　于救民不損猶應言損溥哉仁人之言也為縣令<lb/>
　　者顧安可以阿度支之㫖憚按視之勞而失字人<lb/>
　　之術以自取戾乎推此言也亦足以使為令者無<lb/>
<pb n="KR3a0105_WYG_029-16b"/>
　　有不行其志者矣<lb/>
徳宗時陸䞇論長吏以增户加税闢田為課績其略曰<lb/>
長人者罕能推忠恕易地之情體至公徇國之意迭行<lb/>
小惠競誘姦甿以傾奪鄰境為智能以招萃逋逃為理<lb/>
化捨彼適此者既為新收而有復倐往忽來者又以復<lb/>
業而見優惟懐土安居首末不遷者則使之日重斂之<lb/>
日加是令地著之人恆代惰遊賦役何異驅之轉徒教<lb/>
之澆訛此由牧宰不克𢎞通各私所部之過也又曰立<lb/>
<pb n="KR3a0105_WYG_029-17a"/>
法齊人久無不弊理之者若不知維御損益之宜則巧<lb/>
偽萌生恒因沮勸而滋矣請申命有司詳定考績若當<lb/>
管之内人益阜殷所定税額有餘任其據户口均減以<lb/>
減數多少為考課等差其當管税物通此每户十分減<lb/>
三者為上課減二者次焉減一者又次焉如或人多流<lb/>
亡加税見户比校殿罰亦如之<lb/>
　　<hi>臣</hi>按陸䞇所論増户加税闢田其弊至于傾奪鄰<lb/>
　　境令土著之人代惰游賦役蓋户口實未增田地<lb/>
<pb n="KR3a0105_WYG_029-17b"/>
　　實未闢徒令土著之户包賠荒地之税多者増秩<lb/>
　　少者紀功里民迫于官長之威不得不應追呼急<lb/>
　　切反致轉徙大抵鄰境所招集之新户即此等之<lb/>
　　逃户其所以輕棄故鄉者非謂適彼樂郊民之攸<lb/>
　　塈也以墾荒之初例不起科鹵莽而耕歲入雖薄<lb/>
　　皆其所有及至全科其税之日則又轉而之他雖<lb/>
　　還舊土却為新户流移初復便當見優此皆包賠<lb/>
　　之累驅之使然長民者雖以是得最課其能無愧<lb/>
<pb n="KR3a0105_WYG_029-18a"/>
　　于心乎<lb/>
宋真宗時魯宗道言守宰去民近而無以區别能否今<lb/>
除一守令雖資才低下而考任應格則左司無擯斥故<lb/>
天下親民者黷貨害政十常二三欲裕民而美化不可<lb/>
得矣漢宣帝除刺史守相必親見而考察之今守佐雖<lb/>
未暇親見宜令大臣延之中書詢考以言察其應對設<lb/>
之以事觀其施為才不肖皆得進退之吏部之擇縣令<lb/>
倣此庶得良守宰宣助聖化矣帝納之<lb/>
<pb n="KR3a0105_WYG_029-18b"/>
　　<hi>臣</hi>按臯陶謨言在知人在安民能哲而惠蓋必知<lb/>
　　人而後民安也而其所以知人者則曰亦言其人<lb/>
　　有徳乃言曰載采采蓋取人者不可以徒徇其虚<lb/>
　　名而不究其實用論其人則曰斯人也有某徳論<lb/>
　　其徳則曰是徳也有某事某事也宣三徳者有家<lb/>
　　敬六徳者有邦以天下之才任天下之治而民無<lb/>
　　不安古者用人之道其詳且慎也如此非如後世<lb/>
　　之考任應格一概銓除也郡守縣宰即古之有家<lb/>
<pb n="KR3a0105_WYG_029-19a"/>
　　有邦者也宰相銓部果知其人之有某徳某事乎<lb/>
　　守宰之至宰相之門則謁者如鬼主人如帝安望<lb/>
　　其延至中書詢事考言以進退其才不肖也吏部<lb/>
　　之于選人但有記籍更無註擬雖有清通簡要之<lb/>
　　才識蓋無所用之也于未任之前雖劣下之品無<lb/>
　　所擯斥于既任之後雖肆應之才亦不免于處分<lb/>
　　矣如此乎其輕守宰也守宰顧安得而不自輕乎<lb/>
　　欲以治安百姓難矣宗道之言誠為切于世務者<lb/>
<pb n="KR3a0105_WYG_029-19b"/>
　　也<lb/>
仁宗時知諌院歐陽脩言天下官吏既多朝廷無由遍<lb/>
知其賢愚善惡乞立按察之法于内外朝官二丞郎官<lb/>
中選强榦廉明者為之使至州縣遍見官吏其公廉無<lb/>
狀皆以朱書于名之下其中材之人以墨書之歲具以<lb/>
聞詔從之富弼范仲淹復請詔中書樞密通選逐路轉<lb/>
運按察使即委使自擇知州知州擇知縣不任事者皆<lb/>
罷之<lb/>
<pb n="KR3a0105_WYG_029-20a"/>
范仲淹又上書言古者内置大夫士助天子司察天下<lb/>
之政外置岳牧方伯刺史觀察使採訪使統領諸侯守<lb/>
宰以分理之今轉運按察使古之岳牧方伯知州知縣<lb/>
古之諸侯守宰之任也與陛下共理天下者惟守宰最<lb/>
要耳比年以來不知擇選一切以例除之以一縣觀一<lb/>
州一州觀一路一路觀天下率皆如此其間縱有良吏<lb/>
百無一二使天下賦税不得均獄訟不得平水旱不得<lb/>
救盜賊不得除民既無告訴必生愁怨救之之術莫若<lb/>
<pb n="KR3a0105_WYG_029-20b"/>
守宰得人若守宰政舉則天下自無事矣<lb/>
　　<hi>臣</hi>按富范歐陽皆欲以黜陟守令責成方岳蓋亦<lb/>
　　以徧知守令之賢否則難而妙簡方岳之廉能則<lb/>
　　易也但守令親民之官待其不任事而後方岳得<lb/>
　　而按舉流毒已深其民何罪若復一切例除不知<lb/>
　　選擇則按舉紛然而吏治終不得其人也<lb/>
仁宗詔曰朕觀古者治世牧民之吏多稱其職而百姓<lb/>
安其業今求才之路非不廣責善之法非不詳而吏多<lb/>
<pb n="KR3a0105_WYG_029-21a"/>
失職非稱所以為民之意豈人材獨少而世變殊哉殆<lb/>
不得久于其官故也蓋智能材力之士雖有興利除害<lb/>
禁奸勸善之意非假以歲月則亦遽難責效欲終厥功<lb/>
其路無由自今知州縣守令有清白不擾政績尤異而<lb/>
實惠及民者本路若州連書同罪保舉將政績實狀以<lb/>
聞中書門下察訪得實許令再任<lb/>
　　<hi>臣</hi>按宋文帝時守宰以六期為斷元嘉之政江左<lb/>
　　莫尚焉厥後變易舊制以三周為少滿而遷換去<lb/>
<pb n="KR3a0105_WYG_029-21b"/>
　　來又率不及三周宋之善政于是乎衰大抵重改<lb/>
　　革者必于治朝亟易置者必于亂政守令之當久<lb/>
　　任也前代詔令奏疏累言之矣然其所以不得久<lb/>
　　任之故則或因遷轉或以貶黜遷轉之速皆由本<lb/>
　　人自欲規避事端夤縁奸利如明臣李夢陽所論<lb/>
　　小轉更調法愈巧而官愈廢者也貶黜之多則以<lb/>
　　功令太嚴條教太密勤撫字則見謂迂儒拙催科<lb/>
　　則當書下考求盗密于沉命<hi>漢武帝作沉命法敢蔽匿盗賊者没其命</hi>
<pb n="KR3a0105_WYG_029-22a"/>
　　捕亡甚于僕區<hi>僕隱區匿也為隱匿亡人之法見左傳</hi>固己有席不<lb/>
　　暇煖之勢而上官又從而瑕疵取求焉雖有智者<lb/>
　　亦無能自全矣使貶黜之吏及于寛政則人人得<lb/>
　　展其才固不必無循卓者出于其間也况于增秩<lb/>
　　賜金儲之為公卿之選人情所榮又豈必以遷轉<lb/>
　　之速為得計哉<lb/>
光宗詔曰朕惟為政之道莫先于養民故自即位以來<lb/>
蠲除厚賦頒宣寛條嘉與四方臻于安富郡守縣令最<lb/>
<pb n="KR3a0105_WYG_029-22b"/>
近民者也誠能拊循惠愛以承休徳庶幾有政平訟理<lb/>
之效今采之人言乃聞科斂先期競務辦集而民之虛<lb/>
實不問追呼相繼敢為椎剥而民之安否不恤財計之<lb/>
外治理蔑聞甚不稱朕委屬之意國用有常固在經理<lb/>
而非掊克督趣以為能也知本末先後之誼此朕所貴<lb/>
于守令者繼自今以軫恤為心以牧養為務俾民安業<lb/>
時予汝嘉<lb/>
　　<hi>臣</hi>按宋光宗此詔文章爾雅訓詞深厚有漢文帝<lb/>
<pb n="KR3a0105_WYG_029-23a"/>
　　　之風但欲吏之不以掊克督趣為能惟有寛其負<lb/>
　　　課之罰不然則朱熹所謂雖戒勑州縣不過虚文<lb/>
　　　而已<lb/>
　　　以上重守令<lb/>
　<lb/>
　<lb/>
　<lb/>
　<lb/>
<pb n="KR3a0105_WYG_029-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_004-1a"/>
　欽定四庫全書<lb/>
御定孝經衍義卷二<lb/>
　　衍至徳之義<lb/>
　　　仁<lb/>
　太極圖<hi>周惇頤所作以授二程</hi>惟人也得其秀而最靈形既生矣<lb/>
　神發知矣五性感動而善惡分萬事出矣聖人定之以<lb/>
　中正仁義而主静立人極焉<lb/>
　　朱熹曰周子說出太極大段分明指出如惻隱之端<lb/>
<pb n="KR3a0105_WYG_004-1b"/>
　　從此處推將去則是此心之仁仁即四徳之元元即<lb/>
　　太極之動處若看得太極分明則盡見得天下道理<lb/>
　　條件皆自此出事事物物上皆有此道理元無虧欠<lb/>
　　也<lb/>
　　　臣按惟人也得其秀而最靈句即經言天地之性<lb/>
　　　人為貴也就四徳言之則仁禮為體義智為用就<lb/>
　　　仁之一徳言之仁是愛之體愛是仁之用如邢昺<lb/>
　　　孝經疏所云愛生于眞則眞是體愛是用也所云<lb/>
<pb n="KR3a0105_WYG_004-2a"/>
　　烝烝至性是為愛心温凊搔摩是為愛迹則心是<lb/>
　　體迹是用也聖人主静如天地揫歛収藏故能流<lb/>
　　行發育衆人雖失之于動然太極動處本自有善<lb/>
　　無惡如以烝烝至性之眞心而發為温凊搔摩之<lb/>
　　迹節節推去以至通于神明光于四海無所不通<lb/>
　　也<lb/>
西銘<hi>張載于學堂雙牖左書砭愚右書訂頑其後改訂頑曰西銘砭愚曰東銘</hi>曰乾稱父坤<lb/>
稱母予兹藐焉乃混然中處<hi>天陽也以至健而位乎上父道也地隂也以至順而</hi>
<pb n="KR3a0105_WYG_004-2b"/>
<hi>位乎下母道也人稟氣于天賦形于地以藐然之身混合無間而位乎中子道也</hi>故天地之塞<lb/>
吾其體<hi>乾陽坤隂此天地之氣塞乎兩間而人物之所資以為體者也</hi>天地之帥吾其<lb/>
性<hi>乾健坤順此天地之志為氣之帥而人物之所得以為性者也</hi>民吾同胞物吾與也<lb/>
<hi>人物並生于天地之間惟人也得其形氣之正是以其心最靈而有以通乎性命之全體于並生之中又為同</hi>
<hi>類而最貴焉故曰同胞則皆如己之兄弟矣物則得夫形氣之偏而不能通乎性命之全故不若人之貴然原</hi>
<hi>其體性之所自是亦本之天地而未嘗不同也故曰吾與則亦如己之儕軰矣</hi>大君者吾父母<lb/>
宗子其大臣宗子之家相也尊髙年所以長其長慈孤<lb/>
弱所以幼其幼聖其合徳賢其秀也凡天下疲癃殘疾<lb/>
<pb n="KR3a0105_WYG_004-3a"/>
惸獨鰥寡皆吾兄弟之顚連而無告者也<hi>乾父坤母而人生其中則</hi>
<hi>皆天地之子矣然繼承天地統理人物則大君而已故為父母之宗子輔佐大君紀綱衆事則大臣而已故為</hi>
<hi>宗子之家相天下之老一也故凡尊天下之髙年者乃所以長吾之長天下之幼一也故凡慈天下之孤弱者</hi>
<hi>乃所以幼吾之幼聖人與天地合其徳是兄弟之合徳乎父母者也賢者才徳過于常人是兄弟之秀出于等</hi>
<hi>倫者也是皆以天地之子言之則凡天下之疲癃殘疾惸獨鰥寡非吾兄弟之無告者而何哉</hi>于時保<lb/>
之子之翼也<hi>畏天以自保者猶其敬親之至也</hi>樂且不憂純乎孝者也<lb/>
<hi>樂天而不憂者猶其愛親之純也</hi>違曰悖徳<hi>不循天理而徇人欲者不愛其親而愛他人也故謂</hi>
<hi>之悖徳</hi>害仁曰賊<hi>戕滅天理自絶本根者賊殺其親大逆無道也故謂之賊</hi>濟惡者不<lb/>
<pb n="KR3a0105_WYG_004-3b"/>
才<hi>長惡不悛不可教訓者世濟其凶增其惡名也故謂之不才之子</hi>其踐形惟肖者也<lb/>
<hi>盡人之性而有以充人之形則與天地相似而不違矣故謂之肖子</hi>知化則善述其事窮<lb/>
神則善繼其志<hi>孝子善繼人之志善述人之事者也聖人知變化之道則所行者無非天地之</hi>
<hi>事矣通神明之徳則所存者無非天地之心矣此二者皆樂天踐形之事也</hi>不愧屋漏為無<lb/>
忝存心養性為匪懈<hi>孝經引詩曰無忝爾所生故事天者仰不愧俯不怍則不忝乎天地</hi>
<hi>矣又曰夙夜匪懈故事天者存其心養其性則不懈乎事天矣此二者畏天之事而君子所以求踐夫形者也</hi>
惡㫖酒崇伯子<hi>大禹崇伯之子</hi>之顧養育英才潁封人<hi>鄭潁考叔為潁</hi>
<hi>谷封人事見左傳</hi>之錫類<hi>好飲酒而不顧父母之養者不孝也故遏人欲如禹之惡旨酒則所以顧</hi>
<pb n="KR3a0105_WYG_004-4a"/>
<hi>天之養者至矣性者萬物一源非有我之得私也故育英才如考叔之愛其母而施及鄭莊公則所以永錫爾</hi>
<hi>類者廣矣</hi>不弛勞而底豫舜其功也<hi>舜盡事親之道而瞽瞍底豫其功大矣故事天</hi>
<hi>者盡事天之道而天心豫焉則亦天之舜也</hi>無所逃而待烹申生<hi>晉獻公之子</hi>其<lb/>
恭也<hi>申生無所逃而待烹其恭至矣故事天者夭夀不貳而修身以俟之則亦天之申生也</hi>體其<lb/>
受而歸全者參<hi>曾子名參</hi>乎<hi>父母全而生之子全而歸之若曾子之啓手啓足則體其所受</hi>
<hi>乎親者而全歸也事天者能體其所受于天者而全歸之則亦天之曽子矣</hi>勇于從而順令<lb/>
者伯竒<hi>伯竒周大夫尹吉甫之子不得于親作履霜操</hi>也<hi>子于父母東西南北唯令之從若伯竒之</hi>
<hi>履霜中野則勇于從而順令也事天者能勇于從而順受其正則亦天之伯竒矣</hi>富貴福澤將<lb/>
<pb n="KR3a0105_WYG_004-4b"/>
厚吾之生也貧賤憂戚庸玉汝于成也<hi>富貴福澤所以大奉于我而使</hi>
<hi>吾之為善也輕貧賤憂戚所以拂亂于我而使吾之為志也篤天地之于人父母之于子其設心豈有異哉故</hi>
<hi>君子之事天也以周公之富而不至于驕以顔子之貧而不改其樂具事親也愛之則喜而弗忘惡之則懼而</hi>
<hi>無怨其心一而已矣</hi>存吾順事没吾寧也<hi>孝子之身存則其事親者不違其志而已没則</hi>
<hi>安而無所愧于親也仁人之身存則其事天者不逆其理而已没則安而無所愧于天也</hi>
　朱熹論曰天地之間理一而已然乾道成男坤道成<lb/>
　女二氣交感化生萬物則其大小之分親疎之等至<lb/>
　于十百千萬而不能齊也不有聖賢者出孰能合其<lb/>
<pb n="KR3a0105_WYG_004-5a"/>
　異而反其同哉西銘之作意蓋如此程子以為明理<lb/>
　一而分殊可謂一言以蔽之矣蓋以乾為父以坤為母<lb/>
　有生之類無物不然所謂理一也而人物之生血脉<lb/>
　之屬各親其親各子其子則其分亦安得而不殊哉<lb/>
　一統而萬殊則雖天下一家中國一人而不流于兼<lb/>
　愛之弊萬殊而一貫則雖親疎異情貴賤異等而不<lb/>
　梏于為我之私此西銘之大旨也又曰人之一身固<lb/>
　是父母所生然父母之所以為父母者即是乾坤若<lb/>
<pb n="KR3a0105_WYG_004-5b"/>
　以父母而言則一物各一父母若以乾坤而言則萬<lb/>
　物同一父母矣古之君子惟其見道理眞實如此所<lb/>
　以親親而仁民仁民而愛物推其所為以至于能以<lb/>
　天下為一家中國為一人而非意之也<lb/>
　　臣按經曰聖人之徳無以加于孝西銘之作惟以<lb/>
　　孝子之事親明仁人之事天亦言乎無可加也但<lb/>
　　以事親為事天之様子而無餘事矣先儒謂通書<lb/>
　　<hi>周惇頤著</hi>言誠西銘言仁臣以為西銘一書乃經文事<lb/>
<pb n="KR3a0105_WYG_004-6a"/>
　　父孝故事天明事母孝故事地察之敷言耳聖人<lb/>
　　致公心盡天地萬物之理各當其分乃明察之工<lb/>
　　夫也<lb/>
程顥曰仁者天下之正理失正理則無序而不和醫書<lb/>
言手足痿痹為不仁此言仁者以天地萬物為一體莫<lb/>
非己也認得為己何所不至若不属己自與己不相<lb/>
干如手足不仁氣已不貫皆不屬己故博施濟衆乃聖<lb/>
人之功用仁至難言故止曰己欲立而立人己欲達而<lb/>
<pb n="KR3a0105_WYG_004-6b"/>
達人能近取譬可謂仁之方也已<lb/>
　胡居仁曰醫書以手足風頑為不仁程子善之盖人<lb/>
　而不仁私意蔽隔天理不能貫通天地萬物漠然與<lb/>
　己無干如風頑之人手足疾痛不相管攝也<lb/>
　　臣按先儒手足不仁之喩盖以天地萬物本吾一<lb/>
　　體疾痛痾癢無不相關自吾一本之親而分形共<lb/>
　　氣而千姓百族而飛潛動植有一知之未明處之<lb/>
　　未當此心負疚如人之支體凡諸皮膚爪髪<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>竅<lb/>
<pb n="KR3a0105_WYG_004-7a"/>
　　剪割針刺所傷甚細蜂蠆蚊蝨所苦甚輕而有當<lb/>
　　前變色申旦不寐者乃其精神之貫通故也而况<lb/>
　　手持足行不可須臾偏廢者而可聴其漠不相關<lb/>
　　己乎然而起手足之痿痹者不治手足也治其運<lb/>
　　動手足之元氣而已矣致民物之阜安者不事民<lb/>
　　物也事其流通于民物之仁愛而已矣子曰博施<lb/>
　　濟衆堯舜其猶病諸此予辜之痛其病處乃其仁<lb/>
　　也己立立人己達達人治病之方也親親為大不<lb/>
<pb n="KR3a0105_WYG_004-7b"/>
　　治標而治本也<lb/>
朱熹論仁曰天地以生物為心者也而人物之生又各<lb/>
得夫天地之心以為心者也故語心之徳雖其總攝貫<lb/>
通無所不備然一言以蔽之則曰仁而已矣盖天地之<lb/>
心其徳有四曰元亨利貞而元無所不統其運行焉則<lb/>
為春夏秋冬之序而春生之氣無所不通故人之為心<lb/>
其徳亦有四曰仁義禮智而仁無所不包其發用則為<lb/>
愛恭宜别之情而惻隱之心無所不貫故論天地之心<lb/>
<pb n="KR3a0105_WYG_004-8a"/>
者則曰乾元坤元則四徳之體用不待悉數而足論人<lb/>
心之妙者則曰仁人心也則四徳之體用亦不待遍舉<lb/>
而該盖仁之為道乃天地生物之心即物而在情之未<lb/>
發而此體已具情之既發而其用不窮誠能體而存之<lb/>
則衆善之原百行之本是則孔門之教所以必使學者<lb/>
汲汲乎求仁也<lb/>
　　臣按天之徳統于元人之徳統于仁夫子贊易已<lb/>
　　明言之矣天之四徳見于春夏秋冬之序人之四<lb/>
<pb n="KR3a0105_WYG_004-8b"/>
　　徳見于愛恭宜别之情而愛恭宜别之情必于與<lb/>
　　人接物而見方其未與人接物之時則惟有父母<lb/>
　　故曰仁主于愛而愛莫先于事親自此而推則其<lb/>
　　用不窮故學者求仁莫若盡孝孝盡則性盡而四<lb/>
　　徳兼舉矣釋氏之欲割慈忍愛惟不知用其情故<lb/>
　　也夫子于易卦有時言天地之心有時言天地萬<lb/>
　　物之情天地萬物皆有情而人顧獨無情乎于父<lb/>
　　母而不用其情烏乎用其情故儒者之愛親者不<lb/>
<pb n="KR3a0105_WYG_004-9a"/>
　　敢惡于人公也順也佛氏之出家棄父母而慈悲<lb/>
　　衆生偽也悖也孝經之作垂教于天下後世豈不<lb/>
　　大哉<lb/>
又曰求仁固莫若力行之近但不學以明之則其蔽愚<lb/>
若主敬致知交相為助則自無此蔽矣若欲曉得仁之<lb/>
名義則又不若且將愛字推求若見得仁之所以愛而<lb/>
愛之所以不能盡仁則仁之名義意思瞭然在目初不<lb/>
必求之于恍惚有無之間也<lb/>
<pb n="KR3a0105_WYG_004-9b"/>
　　臣按人子之于親亦非徒愛矣自冬温夏凊昏定<lb/>
　　晨省以至于得萬國之歡心成配天之絶業誠非<lb/>
　　愛之一字所得而盡而實仁之一字所得而兼也<lb/>
　　所貴于主敬者愛敬交盡也所貴于致知者經事<lb/>
　　知宜變事知權也必舜之察于人倫而後求之未<lb/>
　　嘗不在側殺之不可得也若申生伋子<hi>衛宣公之子</hi>則<lb/>
　　猶未免于愚之蔽者也<lb/>
又曰人惟欲淨情達不隔其所流行然後常與天地通<lb/>
<pb n="KR3a0105_WYG_004-10a"/>
流耳且如惻隱一端近而發于親親之間親之所以當<lb/>
親是天命流行者然也吾但與之流行而不虧其所親<lb/>
者耳一或少有虧焉則天理隔絶于親親之間而不流<lb/>
行矣<lb/>
　　臣按流水之為物也不盈科不行所以說仁如水<lb/>
　　之源孝弟是一坎仁民是二坎愛物是三坎也如<lb/>
　　使第一坎不盈即無由達于第二坎經云愛敬盡<lb/>
　　于事親盡者盈之謂也徳教加于百姓刑于四海<lb/>
<pb n="KR3a0105_WYG_004-10b"/>
　　則達于第二坎矣<lb/>
眞徳秀曰仁之道大包五常貫萬善不可以一言盡之<lb/>
朱子始以愛之理心之徳六字形容之盖以體言之則<lb/>
仁之道大無所不包發而為用則主乎愛如見赤子入<lb/>
井而惻然欲有以救之以至矜憐憫惜慈祥恩惠愛之<lb/>
謂也性中既有仁發出來便是愛自漢以來儒者只將<lb/>
愛字說仁自文公以愛之理三字言之方說得盡仁義<lb/>
禮智皆心之徳而仁又為五常之本故為人心之全徳<lb/>
<pb n="KR3a0105_WYG_004-11a"/>
然仁之所以為心之徳者正以主乎愛故也仁之所以<lb/>
能愛者盖天地以生物為心而人得之以為心是以主<lb/>
乎愛也<lb/>
　　臣按愛之理乃天地生物之心可謂究極根柢之<lb/>
　　論然此心之所以附麗于形氣之中者資始于父<lb/>
　　資生于母愛親之心乃所謂本其所以生者也故<lb/>
　　仁人以天地之心為心孝子以父母之心為心<lb/>
陳淳曰親親仁也所以愛親之誠則仁之仁也所以諫<lb/>
<pb n="KR3a0105_WYG_004-11b"/>
乎親則仁之義也所以温凊定省之節文則仁之禮也<lb/>
自良知無不知是愛則仁之智也所以為事親之實則<lb/>
仁之信也從兄義也所以愛兄之誠則義之仁也所以<lb/>
常敬在兄則義之義也所以徐行後長之節文則義之<lb/>
禮也自良知無不知是敬則義之智也所以為從兄之<lb/>
實則義之信也敬賔禮也所以懇惻于中則禮之仁也<lb/>
所以接待之宜則禮之義也所以周旋之節文則禮之<lb/>
禮也所以酬酢而不亂則禮之智也所以為敬賔之實<lb/>
<pb n="KR3a0105_WYG_004-12a"/>
則禮之信也察物智也是是非非之懇惻則智之仁也<lb/>
是是非非之得宜則智之義也是是非非之中節則智<lb/>
之禮也是是非非之一定則智之智也所以為是非之<lb/>
實則智之信也復言信也由乎天理之公則信之仁也<lb/>
發而皆天理之宜則信之義也出而中節則信之禮也<lb/>
所以有條而不紊則信之智也所以為是言之實則信<lb/>
之信也<lb/>
　　臣按此條第一節專以親親言仁義禮智信皆歸<lb/>
<pb n="KR3a0105_WYG_004-12b"/>
　　到親親之仁蓋論其體段則義禮智信自然皆具<lb/>
　　于仁之中然須有存養體驗之功故先儒又言仁<lb/>
　　不得義則不行不得禮則不立不得智則不知不<lb/>
　　得信則不能守推之義禮智信凡一徳之中各具<lb/>
　　五徳此致一之道也<lb/>
薛瑄曰知天地萬物為一體則能愛矣又曰滿腔子惻<lb/>
隠之心即藹然天地生物之心又曰纔有私便不能推<lb/>
所以為不仁又曰静中一念之刻即非仁又曰有一毫<lb/>
<pb n="KR3a0105_WYG_004-13a"/>
忮害之心即非仁矣<lb/>
　　臣按天地生物之心不為堯存不為桀亡者也然<lb/>
　　而私則隔刻則傷忮害則自伐也天下未有己愛<lb/>
　　其親而不欲人之愛其親者故無私也子曰所求<lb/>
　　乎子以事父未能也故無刻也不敢惡于人故無<lb/>
　　忮害也仁豈遠乎哉<lb/>
胡居仁曰韓子<hi>唐韓愈</hi>以博愛為仁雖不是猶勝以覺言<lb/>
仁者<lb/>
<pb n="KR3a0105_WYG_004-13b"/>
　　臣按覺之不可以訓仁所謂使人張皇迫躁而無<lb/>
　　沉潛之味其弊或至于認欲為理者有之矣盖自<lb/>
　　孩提之童無不知愛其親而言亦可見是仁之包<lb/>
　　乎智若專指此有知覺者為仁之全體大用則是<lb/>
　　求之于恍惚有無之間也邢昺疏愛親者不敢惡<lb/>
　　于人以不敢惡于人為博愛盖孝是眞性為愛之理<lb/>
　　之本而推己及物施徳教于天下為民興利除害<lb/>
　　所以大其愛也故經又曰先之以博愛而民莫遺<lb/>
<pb n="KR3a0105_WYG_004-14a"/>
　　　其親韓子曰博愛之謂仁特未探其本爾<lb/>
　羅欽順曰程子言仁者渾然與物同體盖以凡賦形于<lb/>
　兩間者同一隂陽之氣以成形同一隂陽之理以為性<lb/>
　有知無知無非出于一本故此身雖小萬物雖多其血<lb/>
　氣之流通脉絡之連屬無絲毫空濶之處無須臾間斷<lb/>
　之時此其所以渾然也<lb/>
　　　臣按渾然同體者萬殊之所以一本也然而自父<lb/>
　　　母二人而推之有九族自九族而百姓自百姓而<lb/>
<pb n="KR3a0105_WYG_004-14b"/>
　　　萬邦至于澤及草木仁及禽獸則截然不紊者固<lb/>
　　　在渾然同體之中一本之所以萬殊也此亦西銘<lb/>
　　　之意也<lb/>
　　　已上仁之徳之至<lb/>
　<lb/>
　<lb/>
　<lb/>
御定孝經衍義卷二<lb/>
</p>
<p>
</p>
  </div>
</body>
</text>
</TEI>
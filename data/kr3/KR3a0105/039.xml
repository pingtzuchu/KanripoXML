<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_039-1a"/>
　欽定四庫全書<lb/>
御定孝經衍義卷三十七<lb/>
　　天子之孝<lb/>
　　　備凶荒<lb/>
　宋真宗時臣僚言江西連年荒旱不能預興水利為之<lb/>
　備于是乃降詔曰朕惟旱乾水溢之災堯湯盛時有不<lb/>
　能免民未告病者備先具也豫章諸郡縣但阡陌近水<lb/>
　者苗秀而實髙仰之地雨不時至苗轍就槁意水利不<lb/>
<pb n="KR3a0105_WYG_039-1b"/>
　修失所以為旱備乎唐韋丹為江西觀察使治陂塘五<lb/>
　百九十八所灌田萬一千頃此特施之一道其利如此<lb/>
　矧天下至廣也農為生之本也泉流灌溉所以毓五榖<lb/>
　也今諸道名山川原甚衆民未知其利然則通溝瀆瀦<lb/>
　陂澤監司守令顧非其職歟其為朕相丘陵原隰之宜<lb/>
　勉農桑盡地利平繇行水勿使失時雖有豐凶而力田<lb/>
　者不致拱手受弊亦天下相因之理也朕將即勤惰而<lb/>
　寓賞罰焉<lb/>
<pb n="KR3a0105_WYG_039-2a"/>
　　<hi>臣</hi>按水利廢興責成監司守令可正遣使數十軰<lb/>
　　之非古諸侯土地闢田野治斯慶賞之所加也賞<lb/>
　　勤罰惰俾吏皆勉思職事民盡力瀦防而歲不能<lb/>
　　災固毋庸専官督促矣詔書爾雅深厚仁人之言<lb/>
　　也<lb/>
仁宗嘉祐二年詔諸州置廣惠倉初天下没入户絶田<lb/>
官自鬻之至是韓琦請留勿鬻募人耕而收其租别為<lb/>
倉貯之以給州縣之老㓜貧病不能自存者謂之廣惠<lb/>
<pb n="KR3a0105_WYG_039-2b"/>
倉以提刑領其事歲終其出納之數上三司每千户留<lb/>
田租百石以是為差户寡而田有餘則鬻如舊<lb/>
　　<hi>臣</hi>按官自鬻田戾于古制其名亦復不美韓琦官<lb/>
　　募人耕收租貯倉之説誠足廣惠矣但當云其租<lb/>
　　悉留地方給老幼廢疾之外貯待凶年或田多户<lb/>
　　少之處協濟鄰境其田永不復鬻乃得之矣仁宗<lb/>
　　三代後愛民之主詔内藏三司出緡錢百萬助糴<lb/>
　　天下常平倉矣豈恡此鬻田之直而不肻盡留以<lb/>
<pb n="KR3a0105_WYG_039-3a"/>
　　予民者惜乎猶有鬻之說也<lb/>
程顥疏曰古者民必有九年之食無三年之食者以為<lb/>
國非其國臣觀天下耕之者少食之者衆地力不盡人<lb/>
功不勤雖富室强宗鮮有餘積况其貧弱者乎或一州<lb/>
一縣有年歲之凶即盜賊縱横饑羸滿路如不幸有方<lb/>
二三千里之災或連年之歉則未知朝廷以何道處之<lb/>
則其患不可勝言矣豈可曰昔何以不至是因以幸為<lb/>
可恃也哉固宜漸從古制均田務農公私交為儲粟之<lb/>
<pb n="KR3a0105_WYG_039-3b"/>
法以為之備此亦無古今之異者也<lb/>
　　<hi>臣</hi>按古之五等之諸侯各守封域故曰天烖流行<lb/>
　　何國蔑有饑穰之處有不同之歲也故魯告糶于<lb/>
　　齊秦輸粟于晉救災恤鄰之道也然于儲蓄之計<lb/>
　　為尤急矣後世天下一家五榖流布津梁無阻而<lb/>
　　儲蓄之計鮮聞是後世一歲之粟僅足以供一歲<lb/>
　　之食也或水旱之災今于古為數亦不至富室强<lb/>
　　宗都無餘積也此則天下土不備墾人多游閒之<lb/>
<pb n="KR3a0105_WYG_039-4a"/>
　　故較然可知以饒濟乏以惰補勤適當然爾榖賤<lb/>
　　之鄉藏粟不如藏金之便利于遷資而不復逺慮<lb/>
　　歲凶若其仰給他方朝不及夕者何暇更言積貯<lb/>
　　乎故欲備荒必先儲粟欲儲粟必先務農使自來<lb/>
　　穀少之處地利人力皆盡無事逺糴他方則儲蓄<lb/>
　　之道自廣公私之計交得矣此程氏所以兢兢以<lb/>
　　古制為說也<lb/>
曽鞏越州趙公<hi>趙抃</hi>救菑記云熙寧八年夏呉越大旱九<lb/>
<pb n="KR3a0105_WYG_039-4b"/>
月資政殿大學士右諫議大夫知越州趙公前民之未<lb/>
饑為書問屬縣菑所被者幾鄉民能自食者有幾當廪<lb/>
于官者幾人溝防構築可僦民使治之者幾所庫錢倉<lb/>
粟可發者幾何富人可募出粟者幾家僧道士食之羨<lb/>
粟施于籍者其幾具存使各書以對而謹其備州縣吏<lb/>
録民之孤老疾弱不能自食者二萬一千九百餘人以<lb/>
告故事歲廪窮人當給粟三千石而止公斂富人所輸<lb/>
及僧道士食之羨者得粟四萬八千餘石佐其費使自<lb/>
<pb n="KR3a0105_WYG_039-5a"/>
十月朔人受粟日一升幼小半之憂其衆相蹂也使受<lb/>
粟者男女異日而人受二日之食憂其且流亡也于城<lb/>
市郊野為給粟之所凡五十有七使各以便受之而告<lb/>
以去其家者勿給計官為不足用也取吏之不在職而<lb/>
寓于境者給其食而任以事不能自食者有是具也能<lb/>
自食者為之告富人無得閉糴又為之出官粟得五萬<lb/>
二千餘石平其價予民為糶粟之所凡十有八使糴者<lb/>
自便如受粟义僦民完城四千一百丈為工三萬八千<lb/>
<pb n="KR3a0105_WYG_039-5b"/>
計其傭與錢又與粟再倍之民取息錢者告富人縱予<lb/>
之而待熟官為責其償棄男女者使人得收養之明年<lb/>
春大疫為病坊處疾病之無歸者募僧二人屬以視醫<lb/>
藥飲食令無失所時凡死者使在處隨收瘞之法廩窮<lb/>
人盡三月當止是歲盡五月止而事有非便文者公一<lb/>
以自任不以累其屬有上請者或便宜多輙行公于此<lb/>
時早夜憊心力不少懈事鉅細必躬親給病者藥多出<lb/>
私錢民不幸罹旱疫得免于轉死雖死得無失斂埋皆<lb/>
<pb n="KR3a0105_WYG_039-6a"/>
公力也盖災沴之行治世不能使之無而能為之備民病而<lb/>
後圖之與夫先事而為計者則有間矣不習而有為與<lb/>
夫素得之者則有間矣予故采于越得公所推行樂為<lb/>
識其詳豈獨以慰越人之思將使吏之有志于民者不<lb/>
幸而遇歲之菑推公之所已試其科條不待頃而具則<lb/>
公之澤豈小且近乎<lb/>
　　<hi>臣</hi>按南豐曽鞏所記趙公抃救菑條分縷析如指<lb/>
　　諸掌大綱則分能自食者與不能自食者兩種之<lb/>
<pb n="KR3a0105_WYG_039-6b"/>
　　民能自食者只平糴之法不能自食者官廩給之<lb/>
　　其間先事為計安詳委悉處分得宜與事後之經<lb/>
　　紀其疾病死喪皆可為法于後之人此固吏之有<lb/>
　　志斯民者所當師其已試而講求于平日者也鞏<lb/>
　　又自有救菑議謂給授之際有淹速有均否有真<lb/>
　　偽有㑹集之擾有辯察之煩措置一差皆足致弊<lb/>
　　又羣而處之氣久蒸薄必生疾癘且不過使人能<lb/>
　　得旦暮之食而就食州縣必相率而去其故居不<lb/>
<pb n="KR3a0105_WYG_039-7a"/>
　　若總㑹廩給之月日所費幾何而賜之以錢貸之<lb/>
　　以粟為得各復其業而不失常生之計與專意以<lb/>
　　待二升之廪于上而勢不暇乎他為者相去甚逺<lb/>
　　<hi>臣</hi>竊計被菑之民升斗受食乃自來常行之法即<lb/>
　　趙抃亦不過男女異日人受二日之食耳未及鞏<lb/>
　　之審計終始獨見于衆人之表也使議臣計臣果<lb/>
　　能破拘攣之見一從其議則民間頓得錢粟經營<lb/>
　　幹辦大要可弗坐食將來保無荒棄從來論賑濟<lb/>
<pb n="KR3a0105_WYG_039-7b"/>
　　之法誠莫善于此矣<lb/>
孝宗乾道四年崇安縣饑值浦城盜發崇安人情大震<lb/>
朱熹請于府貸粟六百斛籍户口散給之民賴以生及<lb/>
冬有年民願償粟于官知府王淮俾留里中而上其籍<lb/>
于官社倉之法始此因除陳救荒之策首劄畫為七事<lb/>
其一以為救荒之務早行檢放從實蠲減其二勸分之<lb/>
數量與增減使得其平其三上户蓄米不多特許減半<lb/>
推賞使應募者衆其四乞撥豐儲倉米三十萬石以備<lb/>
<pb n="KR3a0105_WYG_039-8a"/>
糶濟其五民間官物並與住催其户部指定支遣之數<lb/>
且于内庫支借紹興丁錢宜預行蠲放其六受命之初<lb/>
即當印榜招海商販廣米至浙東許以不收雜税錢到<lb/>
則依價出糶更不裁減其七乞申嚴行下官吏奉行不<lb/>
䖍者奏劾老病昏愚者汰遣惻怛愛民才力可使者許<lb/>
不拘文法時暫差權謂如治獄捕盜官不許差出之數<lb/>
仍依富弼趙抃例通差得替待闕宫廟持服官時暫管<lb/>
幹次復陳二説乞著令自今水旱約及三分以上第五<lb/>
<pb n="KR3a0105_WYG_039-8b"/>
等户並免檢踏具帳先與全户蠲放如及五分以上則<lb/>
第四等户亦如之及推行崇安社倉法于天下次言紹<lb/>
興和買均輸之重請革其弊帝深納之<lb/>
淳熙八年冬十二月下朱熹社倉法于諸路初熹始拜<lb/>
命即移書他郡募米商蠲其征及至視事于西興則客<lb/>
舟之米已輻輳熹日鈎訪民隱按行境内始于㑹稽諸<lb/>
縣次及七郡窮山長谷靡所不到毎出皆乘單車屛徒<lb/>
從一身所需皆自賫以行秋毫不及州縣以故所至人<lb/>
<pb n="KR3a0105_WYG_039-9a"/>
不及知郡縣官吏憚其風采至有自引去者所部肅然<lb/>
凡政有不便于民者悉釐革之因上言乾道四年民艱<lb/>
食熹請于府得常平米六百石賑貸夏受粟于倉冬則<lb/>
加息計米以償自後隨年斂散歉蠲其息之半大饑則<lb/>
盡蠲之凡十有四年以元數六百石還府見儲米三千<lb/>
一百石以為社倉不復收息毎石止收耗米三升以故<lb/>
一鄉四五十里間雖遇歉年民不缺食詔下其法于諸<lb/>
路其法以十家為甲甲推一人為首五十家則推一人<lb/>
<pb n="KR3a0105_WYG_039-9b"/>
通曉者為社首其逃軍及無行之士與有稅糧衣食不<lb/>
缺者並不得入甲其應入甲者又問其願與不願願者<lb/>
開具一家大小口若干大口一石小口五斗五歲以下<lb/>
者不預置籍以貸之其以濕惡不實還者有罰帝謂王<lb/>
淮曰朱熹政事却有可觀淮言熹行其所學民被實惠<lb/>
諸路各行其法<lb/>
詔捕蝗朱熹上疏言為今之計獨有斷自聖心沛然發<lb/>
號責躬求言然後君臣相戒痛自省改其次惟有盡出<lb/>
<pb n="KR3a0105_WYG_039-10a"/>
内庫之錢以供大禮之費為改糴之本詔户部無得催<lb/>
理舊欠詔諸路漕臣遵依條限檢放稅租詔宰臣沙汰<lb/>
被災路分州軍監司守臣之無狀者遴賢能責以荒政<lb/>
庶幾猶足以下結人心消其乘時作亂之意不然臣恐<lb/>
所憂者不止于餓殍而在于盜賊蒙其害者不止于官<lb/>
吏而上及于國家也復上時宰書其略云朝廷愛民之<lb/>
心不如惜費之甚是以不肯為極力愛民之事明公憂<lb/>
國之念不如愛身之切是以但務為阿諛順㫖之訃然<lb/>
<pb n="KR3a0105_WYG_039-10b"/>
民之與財孰輕孰重身之與國孰大孰小財散猶可聚<lb/>
民心一失則不可復收身危猶可安國勢一傾則不可<lb/>
復正至于民散國危而措身無所則其所聚有不為大<lb/>
盜積耶<lb/>
熹延和奏劄救荒之務檢放為先行之及早則民知有<lb/>
所恃賴未便逃移放之稍寛則民間留得禾米未便闕<lb/>
乏然而州郡多是吝惜財計不以愛民為念故所差官<lb/>
承望風指已是不敢從實檢定分數及至申到帳狀州<lb/>
<pb n="KR3a0105_WYG_039-11a"/>
縣又加裁減不肯依數分明除放又早田收割日久檢<lb/>
踏後時致有無根查者乃是州郡差官遲緩之罪而檢<lb/>
官反謂人户違法不為檢定其有檢定申到者州郡亦<lb/>
不為蠲放就中下户所放不多尤被其害訪聞本路州<lb/>
縣亦有似此去處欲乞候臣將來到任廣行詢究更與<lb/>
從實蠲減<lb/>
　　<hi>臣</hi>按朱熹嘗言救荒自有兩説第一是感召天和<lb/>
　　以致豐穰其次則有儲蓄之計若待臨時理㑹更<lb/>
<pb n="KR3a0105_WYG_039-11b"/>
　　有何策又言蠲除賑貸固當汲汲于其始而撫存<lb/>
　　休養尤在謹之于其終然則檢放之宜早行社倉<lb/>
　　之宜推廣皆措置目前之事若根本之計善後之<lb/>
　　宜皆未及也夫古之帝王修六府治三事髙燥下<lb/>
　　濕不違其物土旱潦蓄洩必謹其庸坊屋粟有罰<lb/>
　　民間有賦王藉后蠶而又親與田畯之官饁耘之<lb/>
　　婦往來慰勞不足則補不給則助此其生之之道<lb/>
　　既盡矣而天亦報之以豐年則其所食者必多矣<lb/>
<pb n="KR3a0105_WYG_039-12a"/>
　　于是乎當位以節中正以通計一歲之獲四分之<lb/>
　　而以其三制國用常存一分積三年則足以供一<lb/>
　　歲統計三十年之中公私積貯足支十年矣大約<lb/>
　　遺人旅師之委積廩人倉人之米穀每年所積省<lb/>
　　以惜民之囏阨者即是非别有公庾如洛口回洛<lb/>
　　之窖藏也至于荒政首散利次薄征則蠲除賑貸<lb/>
　　誠急矣又并去其力役山澤闗市之征也其他所<lb/>
　　以責己憂人與為抑損因時消息聨其情勢皆有<lb/>
<pb n="KR3a0105_WYG_039-12b"/>
　　感召天和之理而即撫存休養之方也後王之制<lb/>
　　經費既不能每年留四分之一以備凶荒而力役<lb/>
　　并征于兩稅山澤闗市無不領于大農又不得引<lb/>
　　凶札無征之例則屯田水利以足兵民之食平糶<lb/>
　　置倉以為儲積之計平時之策也檢定分數放除<lb/>
　　税糧振廩煮糜一切寛典救變之䇿也然其事之<lb/>
　　得當則在奉行之吏黄榦云只此制度用之亦在<lb/>
　　其人蓋非其人則于其平時有生事擾民之憂而<lb/>
<pb n="KR3a0105_WYG_039-13a"/>
　　于以應變則有不及事之患夫熙豐之際蓋嘗有<lb/>
　　意為治而民苦新法如畏湯火如社倉之法其初<lb/>
　　年亦出息二分數年之後乃止收耗米三升耳其<lb/>
　　所以大異于青苗者隨其土俗之宜立約更許變<lb/>
　　通從其人情所願官司不得抑勒其為民之意極<lb/>
　　誠無妄其臨財之際至公無私此其義利之辯固<lb/>
　　不待言矣然其事體又須與常平相濟蓋大荒札<lb/>
　　之歲亦合慮其有散無收必藉常平之積以權貴<lb/>
<pb n="KR3a0105_WYG_039-13b"/>
　　賤穀價始平而又易于便宜發粟崇安之六百石<lb/>
　　原支借常平米斛經始故劄子更不陳說内中有<lb/>
　　富家情願出米作本者亦從其便一欵是社倉又<lb/>
　　即兼帶義倉並不科配貧富務令必然此其所以<lb/>
　　必可推行必不騷擾者也古人謂救荒如救焚溺<lb/>
　　無可需望正檢放宜早之説也又謂割髪宜及膚<lb/>
　　剪爪宜及體即從實蠲減不愛惜財計之説也至<lb/>
　　如檢踏後時裁減分數乃是後世之通弊在有司<lb/>
<pb n="KR3a0105_WYG_039-14a"/>
　　既仍遲緩之習而司農且多出納之吝得請蠲放<lb/>
　　民已轉徙無及于事况可望其事後之推存安養<lb/>
　　乎然則法雖具求其奉行之吏固已難矣惜乎時<lb/>
　　之用熹者未盡行其所學者十未究其二三而斯<lb/>
　　民之被其澤者猶鮮也夫修治府事敦本節用復<lb/>
　　古帝王之盛舍熹其誰哉<lb/>
熹浙東奏狀臣昨所奏逐項事理並䝉開允獨有依準<lb/>
舊制募饑民修水利一事未䝉施行臣竊見連年災早<lb/>
<pb n="KR3a0105_WYG_039-14b"/>
國家不忍坐視夫民之死大發倉廩以拯救之其費以<lb/>
巨億計蓋其賑給者固不復收其賑糶者雖曰得錢而<lb/>
所折閲亦不勝計仁聖之心于此固無所吝然饑民百<lb/>
萬安坐飽食而于公私無毫髪之補故臣嘗竊仰稽令<lb/>
甲私計以為若微于數外有所増加以為募民興役之<lb/>
資則救災興利一舉而兩得之其與見行糶給之法利<lb/>
害之筭相去甚逺故不自揆既以奏聞而輒下諸州委<lb/>
自通判詢究水利合興復處以俟報可至于近日巡厯<lb/>
<pb n="KR3a0105_WYG_039-15a"/>
又得親見所至原野極目蕭條惟是有陂塘處則其苗<lb/>
之蔚茂秀實無以異于豐歲于是竊歎益知水利之不<lb/>
可不修自謂若得奉承明詔悉力經營令逐村逐保各<lb/>
有陂塘之利如此則民永無流離餓莩之患而國家亦<lb/>
永無蠲減糶濟之費矣伏望聖慈湥察上件事理許臣<lb/>
前項所請百七十萬貫者而于内量撥十三候諸州通<lb/>
判申到合興修水利去處審實應副其合糶給人有應<lb/>
募者即令繳納糶給由厯就雇入役俟畢工日糶給如<lb/>
<pb n="KR3a0105_WYG_039-15b"/>
舊則所捐不至甚多而可以成永久之利絕凶年之憂<lb/>
費短利長不為失䇿<lb/>
　　<hi>臣</hi>按陸田命懸于天水田制由人力故白渠鴻隙<lb/>
　　見于謠祥然一以為足以疲民而用問一以為省<lb/>
　　隄防而決壞則工役之煩興非有所因難與慮始<lb/>
　　也古者凶則弛公句正以移民通財不復可用其<lb/>
　　力而後儒通變其說謂廩食饑貧除老幼廢疾彼<lb/>
　　丁壯無事坐食理宜有愧如優給其值令修復陂<lb/>
<pb n="KR3a0105_WYG_039-16a"/>
　　　塘堰瀦是仍以佚道使之救災興利一舉兩得此<lb/>
　　　熹所為再三陳請者也<lb/>
　　　以上備凶荒<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0105_WYG_039-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷三十七<lb/>
</p>
<p>
</p>
  </div>
</body>
</text>
</TEI>
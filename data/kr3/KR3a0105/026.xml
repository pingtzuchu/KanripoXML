<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_026-1a"/>
　欽定四庫全書<lb/>
御定孝經衍義卷二十四<lb/>
　　天子之孝<lb/>
　　　敦友恭<lb/>
　　　<hi>臣</hi>按書君陳曰惟爾令徳孝恭惟孝友于兄弟疏<lb/>
　　　云父母尊之極兄弟親之甚縁其施孝于極尊乃<lb/>
　　　能施友于甚親言善事父母者必友于兄弟也又<lb/>
　　　按康誥弗克恭厥兄不友于弟疏云善兄弟曰友<lb/>
<pb n="KR3a0105_WYG_026-1b"/>
　　　此兼言恭者友思念之辭兄弟同倫故俱言友雖<lb/>
　　　同倫而有長幼其心友而貌恭故因兄弟而分友<lb/>
　　　之文為二而言恭也君陳稱其臣康誥責其民乃<lb/>
　　　加百姓刑四海之義而立教之本則在君天下者<lb/>
　　　不敢惡於人之初心始故博愛之道先敦友恭<lb/>
　書康誥王若曰孟侯<hi>孟長也言為諸侯之長</hi>朕其弟小子封<lb/>
　<hi>康叔名封</hi>惟乃丕顯考文王克明徳慎罰不敢侮鰥寡庸庸<lb/>
　<hi>用也能者所當用</hi>祗祗<hi>敬也賢者/所當敬</hi>威威<hi>刑也有罪/所當討</hi>顯民<hi>明此道以示民</hi>
<pb n="KR3a0105_WYG_026-2a"/>
用肇<hi>始也</hi>造我區夏越我一二邦以脩<hi>修治</hi>我西土惟時怙<lb/>
冒<hi>怙之如父冒之如天</hi>聞于上帝帝休<hi>天美/其治</hi>天乃大命文王殪<hi>滅也</hi>
戎<hi>大也</hi>殷誕<hi>大/也</hi>受厥命越厥邦厥民惟時叙<hi>於其國於其民惟是次序</hi>
<hi>皆文王敎</hi>乃寡兄朂<hi>自謙汝寡徳之兄亦勉力不怠</hi>肆汝小子封在兹東土<lb/>
<hi>言受命克殷以故汝得以封於此</hi>王曰嗚呼封汝念哉今民<hi>治民</hi>將在祗<lb/>
遹<hi>述也</hi>乃文考紹聞<hi>繼其/所聞</hi>衣徳言<hi>服行其/徳言</hi>往<hi>汝往之國</hi>敷求於<lb/>
殷先哲王用保乂民<hi>當布求殷先智王之道用安治民</hi>汝丕遠惟商耉<lb/>
成人宅心知訓<hi>汝當大遠求商家耉老成人之道常以居心則知訓民</hi>别求聞<lb/>
<pb n="KR3a0105_WYG_026-2b"/>
由<hi>行也</hi>古先哲王用康<hi>安/也</hi>保民𢎞于天<hi>廓大其所得于天之理</hi>若徳裕<lb/>
乃身不廢在王命<lb/>
　　<hi>臣</hi>按武王之友其弟者至矣封之以舊京餘民以<lb/>
　　為東方諸侯之長以重其倚任原文考之造周與<lb/>
　　所以繼志述事者以見致此之不易勉以多識前<lb/>
　　言往行以為裕徳于身而保乂其民之本謂必如<lb/>
　　是焉乃能不廢王命而守其富貴也盖聖人之慮<lb/>
　　之周也當之國之際宜其體統之自此尊嚴隔絶<lb/>
<pb n="KR3a0105_WYG_026-3a"/>
　　乃行家人之禮自謙為寡兄呼之為小子又何其<lb/>
　　藹然親親之誼溢于訓詞也若後世裁抑之過而<lb/>
　　恩禮薄寵愛之過而侈僭生均于友恭之道有虧<lb/>
　　矣<lb/>
詩唐風杕杜<hi>篇名</hi>其一章曰有杕<hi>特/也</hi>之杜<hi>赤棠也</hi>其葉湑湑<lb/>
<hi>盛貌</hi>獨行踽踽豈無他人不如我同父嗟行之人胡不比<lb/>
<hi>輔也</hi>焉人無兄弟胡不佽<hi>助也</hi>焉<lb/>
　小序曰杕杜刺時也君不能親其宗族骨肉離散獨<lb/>
<pb n="KR3a0105_WYG_026-3b"/>
　居而無兄弟將為沃所并爾<lb/>
　　<hi>臣</hi>按晉昭公分國封叔父桓叔於曲沃後曲沃强而<lb/>
　　公弱楊之水椒聊之實二詩所為作也似昭公篤<lb/>
　　於宗族坐貽尾大不掉之患詳味此詩乃知公棄<lb/>
　　兄弟而崇支别親其所疎疎其所親如杕杜之雖<lb/>
　　有葉而湑湑然不相此矣後果為沃并獨行踽踽<lb/>
　　患禍盖至此哉<lb/>
豳風鴟鴞<hi>篇名</hi>其一章曰䲭鴞䲭鴞旣取我子<hi>惡聲之鷙鳥攫子而</hi>
<pb n="KR3a0105_WYG_026-4a"/>
<hi>食</hi>無毁我室恩<hi>情/愛</hi>斯勤<hi>殷/厚</hi>斯鬻<hi>養/也</hi>子之閔<hi>憂也</hi>斯<lb/>
　　<hi>臣</hi>按朱熹以為公<hi>周也</hi>託鳥言呼䲭鴞惡鳥而告之<lb/>
　　曰旣取我子無毁我室喻武庚旣敗管蔡不可更<lb/>
　　毁王室我子指二叔恩勤鬻閔深痛惜于二叔也<lb/>
　　盖公雖誅叔然念與我同父惟恐傷厥考心正康<lb/>
　　誥所為念鞠子哀者於此見公友愛之心無已也<lb/>
　　且叔實敗武庚而詩以取子尤武庚不忍㬥揚叔<lb/>
　　之過也此又恩勤之至也<lb/>
<pb n="KR3a0105_WYG_026-4b"/>
破斧<hi>篇名</hi>其一章曰旣破我斧又缺我斨周公東征四國<lb/>
是皇哀我人斯亦孔之將<lb/>
　　<hi>臣</hi>按斧斨皆征伐之用集𫝊以為此從軍之士因<lb/>
　　周公作東山以勞已故言此以答其意盖征管蔡<lb/>
　　商奄時事也惟周公之心本於至公而不傷其至<lb/>
　　愛天下諒其心之無他而相與歌其勤而叙其事<lb/>
　　善乎熹之言曰使其心一有出於自私而不在於<lb/>
　　天下則撫之雖勤勞之雖至而從役之士豈能不<lb/>
<pb n="KR3a0105_WYG_026-5a"/>
　　怨也哉此真能推公之心者故于此詩見公雖處<lb/>
　　變不失乎天理人心之正而後世之以一已之私<lb/>
　　利至于兄弟相賊如唐太宗之於太子齊王宋太<lb/>
　　宗之於秦王寧宗之於濟王元文宗之於周王如<lb/>
　　此者不可殫述皆為得罪於天下後世而不得以<lb/>
　　公之辟叔藉口者矣<lb/>
小雅蓼蕭<hi>篇名</hi>其三章曰蓼<hi>音/六</hi>彼蕭<hi>蒿/也</hi>斯零露泥泥<hi>乃禮反露</hi>
<hi>湑貌</hi>旣見君子孔燕豈弟宜兄宜弟令徳壽豈<hi>壽而且樂也</hi>
<pb n="KR3a0105_WYG_026-5b"/>
　　<hi>臣</hi>按此為諸侯朝天子之詩鄭箋謂見君子見天<lb/>
　　子也則為美天子之宜兄宜弟朱熹集𫝊以為君<lb/>
　　子指諸侯盖諸侯繼世而立多疑忌其兄弟如晉<lb/>
　　詛無畜羣公子秦鍼懼選之類故以宜兄宜弟美<lb/>
　　之亦所以警戒要俱見為君者當友愛之意<lb/>
大雅皇矣<hi>篇名</hi>其三章曰維此王季因心<hi>言非勉强</hi>則友則友<lb/>
其兄則篤其慶載<hi>則也</hi>錫之光<lb/>
　孔頴達正義曰太伯以王季為賢故讓之若王季不<lb/>
<pb n="KR3a0105_WYG_026-6a"/>
　賢則讓功不顯由王季能稱太伯之心見太伯為知<lb/>
　人達命名傳之後世故言厚明其功美始使之顯著<lb/>
　也<lb/>
　　<hi>臣</hi>按朱熹集註亦云與其兄以讓徳之光猶曰彰<lb/>
　　其知人之明不為徒讓耳解此畧同因王季之能<lb/>
　　為君而後世有天下形泰伯之能為讓而讓以天<lb/>
　　下是王季之友其兄者更大也故詩連舉王季之<lb/>
　　克明克類克長克君然則必能為君長如王季者<lb/>
<pb n="KR3a0105_WYG_026-6b"/>
　　方為孝其親方為念天顯克恭厥兄甚矣孝友之<lb/>
　　道難言也<lb/>
左𫝊富辰曰<hi>周大夫</hi>太上以徳撫民其次親親以相及也<lb/>
昔周公弔二叔之不咸<hi>同也</hi>故封建親戚以蕃屏周管蔡<lb/>
郕霍魯衛毛𣆀郜雍曹滕畢原酆郇文之昭也䢴晉應<lb/>
韓武之穆也凡蔣邢茅胙祭周公之胤也召穆公<hi>周卿士召</hi>
<hi>虎</hi>思周徳之不類故糾合宗族於成周而作詩曰常棣<lb/>
之華鄂不韡韡凡今之人莫如兄弟其四章曰兄弟䦧<lb/>
<pb n="KR3a0105_WYG_026-7a"/>
于墻外禦其侮如是則兄弟雖有小忿不廢懿親今天<lb/>
子不忍小忿以棄鄭親其若之何周之有懿徳也猶曰<lb/>
莫如兄弟故封建之其懐柔天下也猶懼有外侮扞禦<lb/>
侮者莫如親親故以親屛周召穆公亦云<hi>僖公二十有四年</hi>
　　<hi>臣</hi>按國語襄王十三年鄭人伐滑王使游孫伯請<lb/>
　　滑鄭人執之王怒將以翟伐鄭富辰諫曰不可人<lb/>
　　有言曰兄弟讒䦧侮人百里周文公之詩曰兄弟<lb/>
　　䦧于墻外禦其侮此又與左𫝊不同詩本周公所<lb/>
<pb n="KR3a0105_WYG_026-7b"/>
　　作召穆公糾合宗族重述其事而歌此詩也周公<lb/>
　　弔二叔之不咸故封建親戚以蕃屏周盖感傷二<lb/>
　　叔致兄弟恩疏而親愛愈篤常棣之詩非徒作也<lb/>
　　若厲王時召公雖述此而不能正王之虐也歌詩<lb/>
　　必類厲王殆不類矣<lb/>
盟于臯鼬<hi>由又反</hi>將長蔡於衛<hi>晉欲令蔡先衛㰱</hi>衛侯使祝佗私<lb/>
于萇𢎞曰昔武王克商成王定之選建明徳以蕃屏周<lb/>
故周公相王室以尹<hi>正也</hi>天下於周為睦分魯公以大路<lb/>
<pb n="KR3a0105_WYG_026-8a"/>
<hi>金路</hi>大旂夏后氏之璜<hi>美/玉</hi>封父<hi>古諸/侯</hi>之繁弱<hi>大弓名</hi>殷民六<lb/>
族條氏徐氏蕭氏索氏長勺氏尾勺氏使帥其宗氏輯<lb/>
其分族將其類醜以法則周公用即命於周<hi>使六族就周受周公</hi>
<hi>之法制</hi>是使之職事於魯<hi>共魯公之職事</hi>以昭周公之明徳分之<lb/>
土田陪敦<hi>増厚也</hi>祝宗卜史備物典策官司<hi>百/官</hi>彝器<hi>常用之器</hi>
因商奄之民命以伯禽<hi>周公世子</hi>而封于少皥之墟<hi>曲阜</hi>分康<lb/>
叔以大路少帛<hi>襍白</hi>綪<hi>七見/反</hi>茷<hi>歩貝/反</hi>旃旌<hi>綪茷大赤取染草名通帛為旃</hi>
<hi>析羽為旌</hi>大吕<hi>鐘名</hi>殷民七族陶氏施氏繁氏錡氏樊氏饑氏<lb/>
<pb n="KR3a0105_WYG_026-8b"/>
終葵氏封畛<hi>塗所徑也</hi>土畧<hi>界/也</hi>自武父<hi>衛北/界</hi>以南及圃田<hi>鄭藪</hi>
<hi>名</hi>之北竟取于有閻之土<hi>衛取受朝宿邑</hi>以共王職取于相土<lb/>
之東都<hi>泰山湯沐邑</hi>以㑹王之東蒐聃季<hi>周司空</hi>授土陶叔授<lb/>
民<hi>周司徒</hi>命以康誥而封于殷墟<hi>朝/歌</hi>皆啓以商政<hi>因其風俗開用</hi>
<hi>其政</hi>疆<hi>彊理/土也</hi>以周索<hi>法/也</hi>分唐叔以大路密須之鼓<hi>文王伐密須之國獲</hi>
<hi>其大鼓</hi>闕鞏<hi>甲/名</hi>姑洗<hi>鐘/名</hi>懐姓九宗<hi>唐之/餘民</hi>職官五正<hi>五官之長子孫世為貴族</hi>
命以唐誥而封於夏墟<hi>大夏今大原晉陽</hi>啓以夏政疆以戎索<lb/>
<hi>大原地寒不與魯衛同法</hi>三者皆叔也而有令徳故昭之以分物不<lb/>
<pb n="KR3a0105_WYG_026-9a"/>
然文武成康之伯猶多而不獲是分也唯不尚年也武<lb/>
王之母弟八人周公為大宰康叔為司㓂聃季為司空<lb/>
五叔無官<hi>管蔡成霍毛</hi>豈尚年哉<hi>定公四年</hi>
　　<hi>臣</hi>按尚徳不尚年正先王封建蕃屏之意三叔皆<lb/>
　　列大藩而五叔無官豈惟不以私情勝公義亦所<lb/>
　　以善全親親之恩故周之封建非以私子弟而子<lb/>
　　弟亦不以封國賈禍自時厥後裂地大封同姓皆<lb/>
　　昧于先王選建明徳之義第以年齒次第受封使<lb/>
<pb n="KR3a0105_WYG_026-9b"/>
　　之一朝享有土田恣其驕佚坐成亂階在漢則有<lb/>
　　吳楚六國之禍在晉則有齊楚成都河間之禍而<lb/>
　　宋齊梁諸王皆年少蒞事委政籤帥<hi>王府官</hi>或至兄<lb/>
　　弟相攻伐以胥於亡封建之禍盖至此哉誠可為<lb/>
　　深戒也<lb/>
孟子萬章曰父母使舜完廪捐階瞽瞍焚廪使浚井出<lb/>
從而揜之象曰謨盖都君咸我績牛羊父母倉廪父母<lb/>
干戈朕琴朕弤朕二嫂使治朕棲象往入舜宫舜在牀<lb/>
<pb n="KR3a0105_WYG_026-10a"/>
琴象曰鬱陶思君爾忸怩舜曰惟兹臣庻汝其于予治<lb/>
不識舜不知象之將殺已與曰奚而不知也象憂亦憂<lb/>
象喜亦喜<lb/>
萬章曰舜流共工於幽州放驩兜於崇山殺三苖於三<lb/>
危殛鯀於羽山四罪而天下咸服誅不仁也象至不仁<lb/>
封之有庳有庳之人奚罪焉仁人固如是乎在他人則<lb/>
誅之在弟則封之曰仁人之於弟也不藏怒焉不宿怨<lb/>
焉親愛之而已矣親之欲其貴也愛之欲其富也封之<lb/>
<pb n="KR3a0105_WYG_026-10b"/>
有庫富貴之也身為天子弟為匹夫可謂親愛之乎<lb/>
敢問或曰放者何謂也曰象不得有為於其國天子使<lb/>
吏治其國而納其貢稅焉故謂之放豈得㬥彼民哉雖<lb/>
然欲常常而見之故源源而來不及貢以政接於有庳<lb/>
此之謂也<lb/>
　　<hi>臣</hi>按兄弟之愛出於天性非甚不仁之君未必遽<lb/>
　　相為瘉也漢景之待孝王宋文之遇義康其始豈<lb/>
　　嘗疎忌之哉無如弟實不令何有欲保全親親之<lb/>
<pb n="KR3a0105_WYG_026-11a"/>
　　恩而不得者然千古之傲弟莫若象而舜之待之<lb/>
　　者始終豈不以仁哉富貴與共以明骨肉之恩使<lb/>
　　吏治其國以杜其驕淫之漸象至不仁然不仁於<lb/>
　　貧賤之時未聞不仁於富貴之後盖舜之待之者<lb/>
　　得其當而愛之者為己至矣或者又謂食租稅不<lb/>
　　與吏事則在國中一揺手不得誠若類於放者然<lb/>
　　使絶朝見禁往來則謂放可也源源相接一無毫<lb/>
　　髮怨怒其至誠惻怛光於日月而曷嘗峻為之防<lb/>
<pb n="KR3a0105_WYG_026-11b"/>
　　使下吏苛察繩其後哉固非如魏文刻薄者之所<lb/>
　　可藉口也<lb/>
漢文帝時民有歌淮南王者一尺布尚可縫一斗粟尚<lb/>
可舂兄弟二人不相容帝聞而病之八年夏封淮南厲<lb/>
王子等四人為列侯<lb/>
　　<hi>臣</hi>按史淮南厲王恣不用漢法及反謀覺漢廷雜<lb/>
　　治文帝不忍置王於法而處之蜀似非為大失然<lb/>
　　袁盎謂上素驕淮南王今㬥摧折之恐逢霧露死<lb/>
<pb n="KR3a0105_WYG_026-12a"/>
　　有殺弟名後果亡淮南王而民歌之如此人君處<lb/>
　　兄弟間劇難彼令兄弟綽綽有裕固善也不然明<lb/>
　　微别嫌納之善道斯為能處骨肉間者若素驕之<lb/>
　　以䧟於死亡則是以禍之者愛之也其去不友者<lb/>
　　無幾矣<lb/>
景帝時梁孝王以竇太后少子故有寵王四十餘城居<lb/>
天下膏腴地賞賜不可勝道府庫金錢且百鉅萬珠玉<lb/>
寳器多於京師築東苑方三百餘里廣睢陽城七十里<lb/>
<pb n="KR3a0105_WYG_026-12b"/>
大治宮室為複道自宮連屬於平臺三十餘里招延四<lb/>
方豪俊之士如吳人枚乘嚴忌齊人羊勝公孫詭鄒陽<lb/>
蜀人司馬相如之屬皆從之遊每入朝上使使持節以<lb/>
乘輿駟馬迎梁王於闕下旣至寵幸無比入則侍上同<lb/>
輦出則同車射獵上林中因上疏請留且半歲梁侍中<lb/>
郎謁者著籍引出入天子殿門與漢宧官無異<lb/>
田叔等按梁事來還至霸昌廐取火悉燒梁之獄詞<lb/>
空手來見帝帝曰梁有之乎叔對曰死罪有之上曰其事<lb/>
<pb n="KR3a0105_WYG_026-13a"/>
安在田叔曰上毋以梁事為問也上曰何也曰今梁王<lb/>
不伏誅是漢法不行也伏法而太后食不甘味卧不安<lb/>
席此憂在陛下也上大然之使叔等謁太后且曰梁王<lb/>
不知也造為之者獨在幸臣羊勝公孫詭之屬為之耳<lb/>
謹已伏誅死梁王無恙也太后聞之立起坐飡氣平復<lb/>
梁王因上書請朝旣至關茅蘭<hi>孝王臣</hi>説王使乘布車從<lb/>
兩騎入匿於長公主園漢使使迎王王已入關車騎盡<lb/>
居外不知王處太后泣曰帝果殺吾子帝憂恐於是梁<lb/>
<pb n="KR3a0105_WYG_026-13b"/>
王伏斧鑕於闕下謝罪然後太后帝大喜相泣復如故<lb/>
悉召王從官入關然帝益疎王不與同車輦矣<lb/>
　　<hi>臣</hi>按梁孝王怙寵僭侈擬於天子後以不得立為<lb/>
　　嗣刺殺袁盎議臣等事發被按微田叔且深遺太<lb/>
　　后憂然則平日不閑之以禮義使之覬覦非分以<lb/>
　　入於法而帝亦幾罹不孝不友之犬過是可懼也<lb/>
武帝建元三年冬十月代王登長沙王發中山王勝濟<lb/>
川王明來朝上置酒勝聞樂聲而泣上問其故對曰悲<lb/>
<pb n="KR3a0105_WYG_026-14a"/>
者不可為累欷思者不可為歎息今臣心結日久每聞<lb/>
幼𦕈之聲不知涕泣之横集也臣得䝉肺腑為東藩屬<lb/>
又稱兄今羣臣非有葭莩之親鴻毛之重羣居黨議朋<lb/>
友相為使夫宗室擯郤骨肉氷釋臣竊傷之具以史所<lb/>
侵聞於是上乃厚諸侯之禮省有司所奏諸侯事加親<lb/>
親之恩焉<lb/>
　　<hi>臣</hi>按人君之不克全兄弟之愛者有二焉愛之之<lb/>
　　甚使之怙寵而驕以至於敗者一也忌之之甚日<lb/>
<pb n="KR3a0105_WYG_026-14b"/>
　　夕猜防置吏苛察者一也二者交失而忌者為尤<lb/>
　　甚矣中山之語恫乎有餘悲足令猜㬥者愴然而<lb/>
　　思也<lb/>
明帝永平十一年春正月東平王蒼與諸王俱來朝月<lb/>
餘還國帝臨送歸宫悽然懷思乃遣使手詔賜東平國<lb/>
中傅曰辭别之後獨坐不樂因就車歸伏軾而吟瞻望<lb/>
永懷實勞我心誦及采菽以增歎息日者問東平王處<lb/>
家何等最樂王言為善最樂其言甚大副是要<hi>腰同</hi>腹矣<lb/>
<pb n="KR3a0105_WYG_026-15a"/>
今送列侯印十九枚諸王子年五歲已上能趨拜者皆<lb/>
令帶之<lb/>
章帝建初七年秋八月飲酎畢有司復奏遣東平王蒼<lb/>
歸國帝乃許之手詔賜蒼曰骨肉天性誠不以遠近為<lb/>
親疎然數見顏色情重昔時念王久勞思得還休欲署<lb/>
大鴻臚奏不忍下筆顧授小黄門中心戀戀惻然不能<lb/>
言於是車駕祖送流涕而訣<lb/>
元和二年三月至東平祠獻王陵帝至東平追念獻王<lb/>
<pb n="KR3a0105_WYG_026-15b"/>
謂其諸子曰思其人至其鄉其處在其人亡因泣下沾<lb/>
襟遂幸獻王陵祠以太牢親拜祠坐哭泣盡哀<lb/>
　　<hi>臣</hi>按明帝察察章帝長者然東平周旋兩朝皆䝉<lb/>
　　異數固二君能篤家人之愛亦蒼之樂于為善有<lb/>
　　以致之也夫備蕃屏列肺腑知為善之最樂而不<lb/>
　　䧟於不善克享福禄以永終譽君臣交忻不亦休<lb/>
　　乎<lb/>
和帝永元十五年夏四月甲子晦日有食之時帝遵肅<lb/>
<pb n="KR3a0105_WYG_026-16a"/>
宗故事兄弟皆留京師有司以日食隂盛奏遣諸王就<lb/>
國詔曰甲子之異責由一人諸王幼穉早離顧復弱冠<lb/>
相育常有蓼莪凱風之哀選懦之恩知非國典且復宿<lb/>
<hi>先就反</hi>留<hi>力就反</hi>
　　<hi>臣</hi>按小宛之詩曰題彼脊令載飛載鳴脊令飛則<lb/>
　　鳴行則揺時相依倚取與兄弟同出所生本屬一<lb/>
　　氣不得暫分離人君但能以所生為念常有蓼莪<lb/>
　　凱風之哀則永永相保無在原之禍痛矣曹植云<lb/>
<pb n="KR3a0105_WYG_026-16b"/>
　　本自同根生相煎何太急喻亦類此也<lb/>
魏文帝黄初三年夏四月戊申立鄄城侯植為鄄城王<lb/>
是時諸侯王皆寄空名而無其實王國各有老兵百餘<lb/>
人以為守衛隔絶千里之外不聽朝聘為設防輔監國<lb/>
之官以伺察之雖有王侯之號而儕於匹夫皆思為布<lb/>
衣而不能得法旣峻切諸侯王過惡日聞獨北海王衮<lb/>
謹慎好學未嘗有失文學防輔相與言曰受詔察王舉<lb/>
措有過當奏有善亦宜以聞遂共表稱陳衮美衮聞之<lb/>
<pb n="KR3a0105_WYG_026-17a"/>
大驚懼責讓文學曰脩身自守常人之行耳而諸君乃<lb/>
以上聞是適所以增其負累也且如有善何患不聞而<lb/>
遽共如是是非所以為益也<lb/>
　　<hi>臣</hi>按前代諸王往往以驕佚之過習為不善自取<lb/>
　　敗亡人主欲保全之而不可得若謹慎好學正可<lb/>
　　共享多福何嫌何疑而增其負累乎魏文猜忌之<lb/>
　　至遂致骨肉有善亦不敢以上聞良可哀已<lb/>
晉武帝太康三年冬十二月以齊王攸為大司馬都督<lb/>
<pb n="KR3a0105_WYG_026-17b"/>
青州軍事四年春正月賜齊王攸備物殊禮三月大司<lb/>
馬齊王攸卒齊王攸徳望日隆荀朂馮紞楊珧皆惡之<lb/>
紞言於帝曰陛下詔諸侯之國宜從親者始帝以為然<lb/>
王渾上書以攸至親盛徳宜贊朝政今出之國徒假以<lb/>
虛號而無典戎幹方之任非陛下追述先帝太后待攸<lb/>
之宿意也攸憤怨發病乞守先后陵不許御醫診視希<lb/>
㫖皆言無病河南尹向雄諫曰陛下子弟雖多然有徳<lb/>
望者少齊王攸卧居京邑所益實深不可不思也帝不<lb/>
<pb n="KR3a0105_WYG_026-18a"/>
納攸疾轉篤猶催上道攸歐血而薨初帝愛攸甚篤為<lb/>
荀朂馮紞所搆欲為身後之慮故出之及薨帝哀慟不<lb/>
已馮紞侍側曰齊王名過其實天下歸之今自薨歿社<lb/>
稷之福也陛下何哀之過帝收淚而止攸舉動以禮鮮<lb/>
有過事帝敬憚之毎引同處必擇言而後發<lb/>
　　<hi>臣</hi>按攸晉武之母弟也初文王昭娶王肅之女生<lb/>
　　炎<hi>武帝</hi>及攸以攸繼景王師後攸性孝友多材藝清<lb/>
　　和平允名過於炎昭甚愛攸幾廢長立少炎之忌<lb/>
<pb n="KR3a0105_WYG_026-18b"/>
　　攸正如魏文之忌陳思矣稱帝之初懲魏氏孤立<lb/>
　　之弊大封宗室授以職任又詔諸王皆得自選國<lb/>
　　中長史獨齊王皆上請攸固未嘗以驕溢致釁也<lb/>
　　特以衆望所屬而除之耳此其為身後之慮周矣<lb/>
　　哉披枝傷心維城斯壞司晨煽處<hi>謂賈后</hi>女禍及宗<lb/>
　　又非意計之所預料也悲夫<lb/>
宋文帝就㑹稽公主宴集甚懽主起再拜叩頭悲不自<lb/>
勝上不曉其意自起扶之主曰車子<hi>彭城王義康小字</hi>歲暮必<lb/>
<pb n="KR3a0105_WYG_026-19a"/>
不為陛下所容今特請其命因慟哭上亦流涕指蔣山<lb/>
曰必無此慮若違今誓便是負初寜陵<hi>武帝陵</hi>即封所飲<lb/>
酒賜義康并書曰㑹稽姊飲宴憶弟所餘酒今封送<lb/>
　司馬光曰文帝之於義康友愛之情其始非不隆也<lb/>
　終於失兄弟之歡虧君臣之義迹其亂階正由劉湛<lb/>
　𣙜利之心無有厭已<hi>劉湛見疎于文帝欲推奉義康殷景仁勸帝裁抑義康密謀誅</hi>
　<hi>湛湛誅義康出為江州刺史卒見殺</hi>詩云貪人敗類其是之謂乎<lb/>
　　<hi>臣</hi>按友愛之不終往往以讒人交搆其間故古人<lb/>
<pb n="KR3a0105_WYG_026-19b"/>
　　有言兄弟讒䦧盖䦧墻之禍半起於讒也於此謹<lb/>
　　察之君不惑於左右之言臣不溺於謟附之軰亦<lb/>
　　敦睦之一道也義康之禍啓於殷<hi>景仁</hi>劉<hi>湛</hi>足以鑒<lb/>
　　矣違蔣山之誓不其有負初寜歟<lb/>
明帝與休仁<hi>建安王</hi>素厚雖殺之毎謂人曰我與建安年<lb/>
時相隣少便欵狎景和<hi>子業年號</hi>泰始<hi>明帝即位改元泰始</hi>之間勲誠<lb/>
實重事計交切不得不相除痛念之至不能自已因流<lb/>
涕不自勝<lb/>
<pb n="KR3a0105_WYG_026-20a"/>
　沈約論曰聖人立法垂制所以必稱先王盖由遺訓<lb/>
　餘風足以貽之來世也太祖<hi>文帝廟號</hi>經國之義雖宏隆<lb/>
　家之道不足彭城王照不窺古徒見昆弟之義未識<lb/>
　君臣之禮冀以家情行之國道主猜而猶犯恩薄而<lb/>
　未悟致以呵訓之微行遂成滅親之大禍<hi>言義康罪小當呵而</hi>
　<hi>訓之不當遂殺之也</hi>開端樹隙垂之後人太宗因易隙之情據<lb/>
　已行之典剪落洪<hi>大也</hi>枝不待顧慮既而本根無庇幼<lb/>
　主孤立神器以勢弱傾移靈命隨樂推囘改斯盖履<lb/>
<pb n="KR3a0105_WYG_026-20b"/>
　霜有漸堅氷自至所由來遠矣<lb/>
　裴子野論曰夫噬虎之獸知愛己子搏狸之鳥非䕶<lb/>
　異巢太宗<hi>明帝廟號</hi>保字螟蛉<hi>明帝素無子宻取諸王姬有孕者納宮中生男則殺</hi>
　<hi>其母使寵姬子之</hi>剿拉同氣既迷在原之天屬未識父子之<lb/>
　自然宋徳告終非天廢也夫危亡之君未嘗不先棄<lb/>
　本枝嫗<hi>於具反</hi>煦<hi>許具/反</hi>旁孽<hi>旁枝之庻子</hi>推誠嬖狎疾惡父<lb/>
　兄前乘覆車後來并轡借使叔仲有國猶不失配天<lb/>
　而他人入室将七廟絶祀曾是莫懐甘心揃落晉武<lb/>
<pb n="KR3a0105_WYG_026-21a"/>
　背文明之託而覆中州者賈后太祖棄初寜之誓而<lb/>
　登合殿者元兇禍福無門奚其豫擇友于兄弟不亦<lb/>
　安乎<lb/>
　　<hi>臣</hi>按自古戕其同氣者莫甚於宋明其末年誅鋤<lb/>
　　無一存者休仁有佐命大功亟除之而徵蕭道成<lb/>
　　入輔何其舛也夫骨肉相殘自非靈長之祚道成<lb/>
　　已窺之久矣易姓之後劉氏殲焉此骨肉相殘之<lb/>
　　流禍也要之晉武之不能容齊王攸攸無自取之<lb/>
<pb n="KR3a0105_WYG_026-21b"/>
　　道宋明之於休仁不能保終則其殺機休仁自啓<lb/>
　　之也松滋侯兄弟十人同時賜死宋祖繼體無遺<lb/>
　　誰為此禍非休仁耶休仁之為明帝畫策為社稷<lb/>
　　計者誤其為身計亦誤矣<lb/>
唐太宗時諸王之藩上與之别曰兄弟之情豈不欲常<lb/>
共處耶但以天下之重不得不爾諸子尚可復有兄弟<lb/>
不可復得因流涕嗚咽不能止<lb/>
　　<hi>臣</hi>按太宗此言亦天性之發而有痛於六月四日<lb/>
<pb n="KR3a0105_WYG_026-22a"/>
　　之事<hi>殺太子建成齊王元吉</hi>與啜其泣矣何嗟及矣<lb/>
明皇素友愛近世帝王莫能及初即位為長枕大被與<lb/>
兄弟同寢諸王毎旦朝于側門退則相從宴飲在禁中<lb/>
拜跪如家人禮飲食起居相與同之諸王或有疾上為<lb/>
之終日不食終夜不寢薛王業嘗疾上方臨朝須臾之<lb/>
間使者十返上親為業煮藥囘飊吹火發爇上須左右<lb/>
驚救之上曰但使飲此藥而愈須何足惜宋王成器尤<lb/>
恭慎未嘗議及時政與人交結上愈信重之故讒間之<lb/>
<pb n="KR3a0105_WYG_026-22b"/>
言無自而入然專以聲色畜養娛樂之不任以職事<lb/>
宋王成器等請獻興慶坊宅為離宮制許之始作興慶<lb/>
宮仍各賜成器等宅環於宮側又於宮西南置樓題其<lb/>
西曰花蕚相輝之樓南曰勤政務本之樓上或登樓聞<lb/>
王奏樂則召升樓同宴或幸其所居盡歡賞賚優渥<lb/>
上禁約諸王不使與羣臣交結光禄少卿駙馬都尉裴<lb/>
虛已與岐王範遊宴仍私挾讖緯戊子流虛已於新州<lb/>
離其公主萬年尉劉廷琦太祝張諤數與範飲酒賦詩<lb/>
<pb n="KR3a0105_WYG_026-23a"/>
貶廷琦雅州司戸諤山茌丞待範如故謂左右曰吾兄<lb/>
弟自無間但趨競之徒强相託附耳吾終不以此責兄<lb/>
弟也<lb/>
　　<hi>臣</hi>按天子之尊雖臣諸父昆弟至于燕閒相接皆<lb/>
　　用家人禮藹藹怡怡天倫之樂事無貴賤一也魏<lb/>
　　晉以來防制諸王網盖少宻而角弓之怨作焉明<lb/>
　　皇友愛五王出自至性樓名花蕚帳共寢興故史<lb/>
　　稱明皇友愛近世帝王莫能及也迨至憸壬私挾<lb/>
<pb n="KR3a0105_WYG_026-23b"/>
　　讖緯共相結納亦止罪及于裴虛已諸人而友愛<lb/>
　　之意未嘗因之少衰曰吾兄弟自無間盖其不任<lb/>
　　以職事則不致以義傷恩不使結納羣臣則不致<lb/>
　　以憸壬間同氣之好皆所以全友愛之誼也<lb/>
宋太宗太平興國七年三月罷秦王廷美為西京留守<lb/>
七年四月西京留守秦王廷美罷歸第<lb/>
　　<hi>臣</hi>按史時柴禹錫等上變告廷美有隂謀而趙普<lb/>
　　和之故連有是命後竟徙房州憂死廷美之死死<lb/>
<pb n="KR3a0105_WYG_026-24a"/>
　　於杜太后金匱之書也<hi>太后遺命兄終弟及誓書藏於金匱</hi>母后愛<lb/>
　　憐少子適以速其禍時藝祖皇子徳昭已先死盖<lb/>
　　太宗於孝慈弟友無一焉<lb/>
理宗初即位禮部侍郎直學士院真徳秀入見奏曰三<lb/>
綱五常扶持宇宙之棟幹奠安生民之柱石晉廢三綱<lb/>
而劉石之變興唐廢三綱而安禄山之難作我朝立國<lb/>
根本仁義先正名分陛下初膺大寳不幸處人倫之變<lb/>
有所未盡流聞四方所損非淺霅州<hi>湖州</hi>之變非濟王本<lb/>
<pb n="KR3a0105_WYG_026-24b"/>
志前有避匿之跡後聞捕討之謀情狀本末灼然可考<lb/>
願詔有司討論雍熙<hi>元年</hi>追封秦邸<hi>廷美</hi>舍罪恤孤故事斟<lb/>
酌行之雖濟王未有子息興滅繼絶在陛下耳帝曰朝<lb/>
廷待濟王亦至矣徳秀曰若謂此事處置盡善臣未敢<lb/>
以為然觀舜所以處象則陛下不及明甚人主當以二<lb/>
帝三王為師秦漢而下人君舉動不皆合禮難以為法<lb/>
帝曰亦是一時倉卒耳徳秀曰此已往之咎惟陛下知<lb/>
有此失益講學進徳以贖前愆以收人心<lb/>
<pb n="KR3a0105_WYG_026-25a"/>
　　　<hi>臣</hi>按史濟王竑既廢湖州人潘壬起兵欲立王不<lb/>
　　　克死并縊王徳秀直其寃且云人主當法二帝三<lb/>
　　　王秦漢以下人君舉動不皆合禮至哉言乎得牖<lb/>
　　　約<hi>坎六四納約自牖</hi>之要矣人倫之際豈必皆處其常正<lb/>
　　　湏斟酌處置盡善如舜之處象周公之處管蔡豈<lb/>
　　　有一毫不合理者此在講學以明之盖幾微毫髮<lb/>
　　　之差乃天理人欲之辯不可不謹也<lb/>
　　　以上敦友恭<lb/>
<pb n="KR3a0105_WYG_026-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷二十四<lb/>
</p>
<p>
</p>
  </div>
</body>
</text>
</TEI>
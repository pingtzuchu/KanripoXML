<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_038-1a"/>
　欽定四庫全書<lb/>
御定孝經衍義卷三十六<lb/>
　　天子之孝<lb/>
　　　備凶荒<lb/>
　　　<hi>臣</hi>按嵗之有饑穰天行也凡厥庶民用天道矣而<lb/>
　　　不免於水旱疾疫雖欲養其父母不可得也王者<lb/>
　　　則天之明因而為之補救亦所以博愛也其備之<lb/>
　　　也宜豫述備凶荒<lb/>
<pb n="KR3a0105_WYG_038-1b"/>
　詩王風中谷有蓷<hi>篇名</hi>其一章曰中谷有蓷<hi>今益母草也</hi>暵其<lb/>
　乾<hi>蓷性宜濕今遇旱暵</hi>矣有女仳<hi>别也</hi>離嘅其歎矣嘅其歎矣遇人<lb/>
　之艱難矣<lb/>
　　謝枋得曰凶年饑饉上而王朝有司徒之荒政十二<lb/>
　　以聚民下而有司能以時告其上發倉廩開府庫懋<lb/>
　　遷化居以賑民必無夫婦相薄室家相棄之事<lb/>
　　　<hi>臣</hi>按饑穰天行堯湯被之矣惟聖王之世蓄積足<lb/>
　　　恃振業有方故民不致於轉徙周之盛時荒政乃<lb/>
<pb n="KR3a0105_WYG_038-2a"/>
　　大司徒之所自領也迄乎厲王之亂人民流散宣<lb/>
　　之初政僅乃勞來安集其末年遂有適異國依其<lb/>
　　昏姻而不見收恤者幽平相繼王室黍離然則周<lb/>
　　之棄其民也非一世矣中谷有蓷之詩至於室家<lb/>
　　相棄啜泣無及而猶以遇人之艱難為詞先儒以<lb/>
　　為怨而不怒猶有先王忠厚之遺先王之愛其民<lb/>
　　而衣食纎悉必為之所必講之素豈非後王之所<lb/>
　　當遵也哉<lb/>
<pb n="KR3a0105_WYG_038-2b"/>
禮記曲禮嵗凶年穀不登君膳不祭肺<hi>祭於豆間周禮尚肺</hi>馬不<lb/>
食穀馳道不除祭事不縣大夫不食粱士飲酒不樂<lb/>
　吕大臨曰仁者以天下為一身者也疾痛疴癢所以<lb/>
　感吾慘怛怵惕之心非有智力與乎其間也以天下<lb/>
　為一身者一民一物莫非吾體故舉天下所以同吾<lb/>
　愛故嵗凶年穀不登民有饑色國君大夫士均與其<lb/>
　憂君非不能玉食大夫士非無田禄仁人之心與民<lb/>
　同之雖食不能飽也及乎有九年之蓄雖凶旱水溢<lb/>
<pb n="KR3a0105_WYG_038-3a"/>
　民無菜色然後天子食日舉以樂則與之同其憂者<lb/>
　無不同其樂也<lb/>
　　<hi>臣</hi>按聖主救災恤民已飢已溺有是心則有是政<lb/>
　　矣然而有是政又必有是心也夫十二荒政之中<lb/>
　　惟弛縣去樂在於君身疑於責己之道尚未盡而<lb/>
　　曲禮此條君大夫士相與畏天憫人皆自貶損不<lb/>
　　敢盈禮其於行聚民之政則必實有逮下之惠有<lb/>
　　中心惨怛之愛於民而不徒為文具者也此仁孝<lb/>
<pb n="KR3a0105_WYG_038-3b"/>
　　之道周官法度之本也<lb/>
王制國無九年之蓄曰不足無六年之蓄曰急無三年<lb/>
之蓄而國非其國也三年耕必有一年之食九年耕必<lb/>
有三年之食以三十年之通雖有凶旱水溢民無菜色<lb/>
　馬希孟曰預備不虞者古之善政也急者迫而不緩<lb/>
　也無九年六年之蓄雖非完國猶足以為國也至於<lb/>
　無三年之蓄非其國也盖國之所以為國者以其民<lb/>
　也民之所以為民者以有財也茍無其財則民散而<lb/>
<pb n="KR3a0105_WYG_038-4a"/>
　之四方矣故曰無三年之蓄非其國也<lb/>
　　<hi>臣</hi>按易繫辭𫝊言何以守位曰仁何以聚人曰財<lb/>
　　聖人之聚天下之人以溝洫井牧閭比酇鄰乃以<lb/>
　　嵗之不登恐其離散何哉夫公私皆匱道殣相望<lb/>
　　民轉而之四方以活旦夕變且不測其去也固非<lb/>
　　法制之所得而禁者惟有使之不忍去不欲去乃<lb/>
　　為善爾古之所謂九年之蓄盖通計公私積貯足<lb/>
　　以支此所謂水旱不能災者也此時之民則不但<lb/>
<pb n="KR3a0105_WYG_038-4b"/>
　　土著重遷而其心亦且固結而不解而十二條之<lb/>
　　政則又臨事設法以振業之聖人之愛民甚矣<lb/>
周禮地官司徒以荒政十有二聚萬民一曰散利二曰<lb/>
薄征三曰緩刑四曰弛力五曰舍禁六曰去幾七曰眚<lb/>
禮八曰殺哀九曰蕃樂十曰多昏十有一曰索鬼神十<lb/>
有二曰除盜賊<lb/>
　賈公彦疏曰榖梁𫝊云五穀不升為大饑一穀不升<lb/>
　謂之嗛二穀不升謂之饑三穀不升謂之饉四榖不<lb/>
<pb n="KR3a0105_WYG_038-5a"/>
　升謂之康五穀不升謂之大侵大侵即大饑一也此<lb/>
　云荒政亦據大凶年為義按均人云凶札無力征財<lb/>
　賦此既據大饑猶薄征者此經雖主大饑兼記一穀<lb/>
　二穀不熟之嵗故有輕税也<lb/>
　吕祖謙曰聚萬民者札瘥凶荒民皆轉徒之四方故<lb/>
　以政聚之散利是發公財之己藏者薄征是減民租<lb/>
　之未輸者此兩者荒政之始已藏者散之未輸者薄<lb/>
　之荒政之大綱舉矣緩刑謂民迫於饑寒不幸有過<lb/>
<pb n="KR3a0105_WYG_038-5b"/>
　失緩其刑辟以哀矜之弛力者平時用民力嵗不過<lb/>
　三日今則弛之以休息民力舍禁謂山虞林衡皆舍<lb/>
　去其禁恣民取之去幾謂去關防之譏察使百貨流<lb/>
　通商賈求市此是救荒之要術眚禮謂凡禮文可省<lb/>
　者省之如有幣無牲之類殺哀謂凡䘮紀之節一皆<lb/>
　減省専理㑹荒政蕃樂謂嵗荒民饑當憂民之憂所<lb/>
　以閉藏樂器而不作多昏謂凶荒之年殺禮多昏使<lb/>
　男女得以相保索鬼神謂靡神不舉並走羣望之類<lb/>
<pb n="KR3a0105_WYG_038-6a"/>
　前既説緩刑後又説除盜賊是經權皆舉處不幸民<lb/>
　有過固可哀矜至於姦民亦有伺變竊發者凶荒之<lb/>
　嵗民心易動一夫呌呼萬夫皆集故以除盗賊終之<lb/>
　以止亂之萌大抵周禮六官雖分職然其關節脉理<lb/>
　皆相應且如散利須考大府天府内府凡掌財賦之<lb/>
　官如薄征須考九職九賦九貢如緩刑須考司寇士<lb/>
　師所掌之刑他莫不然參觀徧考然後可知<lb/>
大荒大札則令邦國移民通財舍禁弛力薄征緩刑<lb/>
<pb n="KR3a0105_WYG_038-6b"/>
　賈公彦疏曰邦國者謂天下諸侯邦國也移民通財<lb/>
　者此謂兩事移民謂分口往就賤財是米穀也其有<lb/>
　留守不得去者則賤處通米與之<lb/>
鄉師之職以歲時巡國及野而賙萬民之囏阨以王命<lb/>
施惠<lb/>
　鄭康成註曰嵗時者隨其事之時不必四時也囏阨<lb/>
　饑之也<lb/>
遺人<hi>主施惠之官</hi>掌邦之委積以待施惠鄉里之委積以恤<lb/>
<pb n="KR3a0105_WYG_038-7a"/>
民之囏阨縣都之委積以待凶荒<lb/>
　鄭康成註曰委積者廩人倉人計九穀之數足國用<lb/>
　以其餘共之所謂餘法用<hi>道路之委積所以豐優賓客之屬</hi>也職内<lb/>
　邦之移用亦如此也皆以餘財共之少曰委多曰積<lb/>
　鄉里鄉所居也<lb/>
廩人掌九穀之數以待國之匪<hi>讀為分</hi>頒<hi>音/班</hi>賙賜稍食<hi>禄廩</hi>
以嵗之上下數邦用以知足否以詔穀用以治年之凶<lb/>
豐凡萬民之食食者人四鬴上也人三鬴中也人二鬴<lb/>
<pb n="KR3a0105_WYG_038-7b"/>
下也若食不能人二鬴則令邦移民就榖詔王殺邦用<lb/>
　賈公彥疏曰謂民食國家糧食者此皆謂一月食米<lb/>
　計中嵗頒禄人食三鬴不得為數月古今皆月月給請<lb/>
　故知皆一月米食也六斗四升曰鬴<lb/>
倉人掌粟入之藏辨九穀之物以待邦用若穀不足則<lb/>
止餘法用有餘則藏之以待凶而頒之<lb/>
　賈公彥疏曰按上遺人注委積者廩人倉人計九穀<lb/>
　之數足國用以其餘共之所謂餘法用也今倉人穀<lb/>
<pb n="KR3a0105_WYG_038-8a"/>
　不足故止彼餘法用<hi>止殺也</hi>
　　<hi>臣</hi>按荒政十二條註疏之説備矣凶荒二字周官於<lb/>
　　諸職五見義相因而文則别也太宰九式三曰䘮<lb/>
　　荒之式小宰六聨三曰䘮荒之聨又䘮荒受其含<lb/>
　　襚幣玉之事膳夫大荒則不舉此大司徒言荒政<lb/>
　　言大荒遺人言以待凶荒均人凶札則無力政無<lb/>
　　財賦司關凶札則無門關之征猶幾司市國凶荒<lb/>
　　札䘮則市無征而作布廩人以治年之凶豐倉人<lb/>
<pb n="KR3a0105_WYG_038-8b"/>
　　以待凶而頒之大宗伯以荒禮哀凶札典瑞鎮圭<lb/>
　　以徴守<hi>徴召守國諸侯</hi>以恤凶荒司服大札大荒大烖素<lb/>
　　服大司樂大札大荒大烖令弛縣大司馬野荒民<lb/>
　　散則削之士師若邦凶荒則以荒辯之法治之令<lb/>
　　移民通財糾守緩刑朝士若邦凶荒札䘮寇戎之<lb/>
　　故則令邦國都家縣鄙慮刑貶小行人若國凶荒<lb/>
　　則令賙委之又其札䘮凶荒厄貧為一書掌容凶<lb/>
　　荒殺禮先後或言凶或言荒或凶荒並言後鄭皆<lb/>
<pb n="KR3a0105_WYG_038-9a"/>
　　以年榖不登為解惟大宗伯注荒人物有害也疏<lb/>
　　以為荒中有凶是物有害荒中兼有札是人有害<lb/>
　　大司馬注荒蕪也疏以為君政惡民適彼樂國故<lb/>
　　民散而野荒先鄭以凶為凶年荒為荒亂臣今参<lb/>
　　考其義荒之訓蕪乃是田野不治為年嵗不登之<lb/>
　　本或因水旱之烖或政惡民散亦足致之故在司<lb/>
　　馬九伐之科也其荒禮以荒為目而包凶札者年<lb/>
　　穀不登之嵗物不蕃滋民多疾病隂陽飲食俱失<lb/>
<pb n="KR3a0105_WYG_038-9b"/>
　　其宜故也盖凶札乃承荒蕪而言然則本以田地<lb/>
　　荒蕪而成凶嵗人物皆有害又因是而民有逺志<lb/>
　　為荒亂也故禮有荒禮政有荒政而以聚之使不<lb/>
　　離散為急也其十二條一曰散利者臣以為即旅<lb/>
　　師文散其利者也旅師委積於野如遺人之於鄉<lb/>
　　里所聚之粟貯待凶年賑恤其民盖注疏所云從<lb/>
　　公貸種子食用秋熟還公者亦其平日之事若凶<lb/>
　　年則必直蠲以予民有散無斂矣二曰薄征者均<lb/>
<pb n="KR3a0105_WYG_038-10a"/>
　　人既言凶札不收地税則不當復有征而又言薄<lb/>
　　征者被災容有輕重則雖大祲之年而亦有不至<lb/>
　　五穀全無之處故司稼巡觀若今之踏勘災傷矣<lb/>
　　傷十二三實除減半鄭亦以古今較計先王之世<lb/>
　　就熟處亦須薄其征也三曰緩刑者士師荒辯之<lb/>
　　法後鄭謂辯當作貶遭饑荒不明判國事有所貶<lb/>
　　損作權時法辯即朝士職慮刑貶之貶彼注謂當<lb/>
　　圖謀緩刑且減國用為民困也正合此處緩刑而<lb/>
<pb n="KR3a0105_WYG_038-10b"/>
　　疏未之引及四曰弛力者彼均人注云無力政是<lb/>
　　恤其勞也既曰恤其勞則民雖有能自食者與留<lb/>
　　守弗能去者皆弗用其力不當但以移民就穀立<lb/>
　　義也五曰舍禁者賈公彥以為舍去山澤之遮禁<lb/>
　　使民得取食六曰去幾者幾所以誥奸禁暴非可去<lb/>
　　者彼司關言凶札則無門關之征猶幾是去征而<lb/>
　　幾也七曰𤯝禮八曰殺哀者眚禮謂殺吉禮殺哀<lb/>
　　謂省凶禮九曰蕃樂者上天烖變可畏下民流散<lb/>
<pb n="KR3a0105_WYG_038-11a"/>
　　可矜周語所謂君子将儉哀之不暇而何樂易之<lb/>
　　有是以閉藏樂器而不作也十曰多昏者昏姻相<lb/>
　　依人情之常所以聫其欲渙之勢而縁不能具禮<lb/>
　　而失嫁娶之時亦愈足以干隂陽之和故須省禮<lb/>
　　多昏又使壯者戀其室家不得輕去也十一曰索<lb/>
　　鬼神者索鬼神而饗之正與蜡祭同義但彼年不<lb/>
　　順成八蜡不通而此又云索而饗之者彼蜡是報<lb/>
　　此索是祈然所謂求廢祀亦謂古之有功德於人<lb/>
<pb n="KR3a0105_WYG_038-11b"/>
　　而載典祀者耳而非徧求淫昏之鬼舍人事而聽<lb/>
　　命於神也十有二曰除盜賊者臣以為未見有急<lb/>
　　刑之意振業其民使不為非乃所以除之耳不然<lb/>
　　凶年饑嵗小民無知犯法既麗於盜賊之目矣其<lb/>
　　可盡殺乎先王除之於未為盜賊之先也豈待其<lb/>
　　既為盜賊而急刑以除之乎然此俱王國之事故<lb/>
　　又出大荒大札一條通行於諸侯邦國而於十二<lb/>
　　品中舉其要者其移民通財又在十二品之外正<lb/>
<pb n="KR3a0105_WYG_038-12a"/>
　　謂諸侯各君其國各子其民有閉糴等事故以王<lb/>
　　命臨之鄉師之周其饑乏不必凶荒之嵗盖即遺<lb/>
　　人鄉里之委積以恤民之囏厄者遺人與旅師皆<lb/>
　　以廩人倉人國用之餘入之委積春頒秋斂遷待<lb/>
　　凶年其凶年雖無新入而舊藏足以給人又即後<lb/>
　　世倉法所自始也<lb/>
春秋大饑<hi>襄公二十四年</hi>
　胡安國傳曰古者救災之政若國凶荒則發廩以賑<lb/>
<pb n="KR3a0105_WYG_038-12b"/>
　之或移粟以通用或徙民以就食或為粥溢以救餓<lb/>
　莩或興工作以聚失業之人緩刑舍禁弛力薄征索<lb/>
　鬼神除盜賊弛射侯而不燕置廷道而不修殺禮物<lb/>
　而不備雖有旱乾水溢民無菜色所以備之者如此<lb/>
　其至是年秋有隂沴之災而冬大饑盖所以振業之<lb/>
　者有不備矣故書之以為戒<lb/>
　汪克寛曰襄公享國二十有四年當有八年之積是<lb/>
　年大水災所及雖廣然未甞壞宗廟毁宫室墮城郭<lb/>
<pb n="KR3a0105_WYG_038-13a"/>
　則倉廩之所儲固無恙也今無一年之蓄而遽至大<lb/>
　饑則見其備凶荒之無素矣<lb/>
　　<hi>臣</hi>按克寛所論襄公享國及蓄積之數亦約略言<lb/>
　　其二十四年之中既無水旱蟲蝝則不必言先君<lb/>
　　以來倉貯若何止就公即位於此亦當有八年之<lb/>
　　蓄矣今也賦税之數不量其入倉廩之内竟無所儲<lb/>
　　秋書水而冬書饑取陳則既没食新則尚賖有無<lb/>
　　涯之饑而不知所以云救魯之立國盖朝不及夕<lb/>
<pb n="KR3a0105_WYG_038-13b"/>
　　之道也<lb/>
孟子梁惠王曰寡人之於國也盡心焉耳矣河内凶則<lb/>
移其民於河東移其粟於河内河東凶亦然察隣國之<lb/>
政無如寡人之用心者隣國之民不加少寡人之民不<lb/>
加多何也<lb/>
　　<hi>臣</hi>按移民移粟即周禮之言移民通財梁惠行先<lb/>
　　王之荒政而孟子非之者惠王以土地之故縻爛<lb/>
　　其民則所以生全長育之者既失其道且曰庖有<lb/>
<pb n="KR3a0105_WYG_038-14a"/>
　　肥肉廐有肥馬奪人之食而食馬與牲仁人所不<lb/>
　　為也徒以一事近古而矜為盡心意其所盡心者<lb/>
　　亦以文而不以實也歟<lb/>
漢宣帝時大司農中丞耿夀昌奏言嵗數豐穰穀賤農<lb/>
人少利故事嵗漕關東穀四萬斛以給京師用卒六萬<lb/>
人宜糴三輔𢎞農河東上黨太原郡穀足供京師可以<lb/>
省關東漕卒過半上從其計夀昌又白令邊郡皆築倉<lb/>
以穀賤増其賈而糴穀貴時減賈而糶名曰常平倉民<lb/>
<pb n="KR3a0105_WYG_038-14b"/>
便之<lb/>
　　<hi>臣</hi>按常平之名如司市平市賈之平盖增賈而糴<lb/>
　　賤者使貴減價而糶貴者使賤自然之勢不必於<lb/>
　　民間之物故髙之故抑之也若夫桑𢎞羊盡籠天<lb/>
　　下之物貴即賣之而不聞其減賈賤即買之而不<lb/>
　　聞其增賈是以國家與富商大賈爭利名曰平準<lb/>
　　實則貨殖故先儒言太史遷平準書貨殖𫝊相為<lb/>
　　表裏然則平準之為平與常平之為平也其義利<lb/>
<pb n="KR3a0105_WYG_038-15a"/>
　　公私之辨乎<lb/>
隋度支尚書長孫平奏令民間每秋家出粟麥一石以<lb/>
下貧富為差儲之當社委社司檢校以備凶年名曰義<lb/>
倉隋主從之詔郡縣置義倉<lb/>
　　<hi>臣</hi>按義倉始於此然倉以義為名其出粟麥當惟<lb/>
　　力是視不必官校其貧富差次多少亦應民間自<lb/>
　　推一人主領隨便出陳易新若事涉官府則收受<lb/>
　　之際文書督促出散之時勾考折耗重煩百姓不<lb/>
<pb n="KR3a0105_WYG_038-15b"/>
　　乆當廢矣夫必教化之盛風俗之成而任恤之行<lb/>
　　閭比皆可書也豈曰抑勒之使然而猶謂之義乎<lb/>
唐太宗謂黄門侍郎王珪曰開皇十四年大旱隋文帝<lb/>
不許賑給而令百姓就食山東比至末年天下儲積可<lb/>
供五十年煬帝恃其富饒侈心無厭卒亡天下但使倉<lb/>
廩之積足以備凶年其餘何用哉<lb/>
　　<hi>臣</hi>按古人三年耕有一年之蓄而以九年為斷限<lb/>
　　者天行有水旱如遇人食二鬴之嵗即當發倉廩<lb/>
<pb n="KR3a0105_WYG_038-16a"/>
　　賙囏阨不必大荒札也故以九年之蓄為難得盖<lb/>
　　時和嵗豐至於一世已際其極隋之享國日淺而<lb/>
　　儲積可供五十年以古法計之當一百五十年不<lb/>
　　遇乾旱水溢乃得之在古所無也故九年之外雖<lb/>
　　聖王亦不敢期矣隋之遽至於是亦可謂後世所<lb/>
　　難得煬帝恃富而侈多藏厚亡屬有天道使有此<lb/>
　　儲積力行仁政蠲租賦罷轉輸數年之後人給家<lb/>
　　足雖有凶年自可食陳亦無事仰哺於上之倉廩<lb/>
<pb n="KR3a0105_WYG_038-16b"/>
　　然則太宗其餘何用之言亦未之思也<lb/>
明皇時西北邊數十州多宿重兵地租營田皆不能贍<lb/>
始用和糴之法有彭果者因牛仙客獻䇿請行糴法於<lb/>
關中敕以嵗稔穀賤傷農命增時價十二三和糴東西<lb/>
畿粟各數百萬斛停今年江淮所運租自是關中蓄積<lb/>
羨溢車駕不復幸東都矣<lb/>
　　<hi>臣</hi>按唐都長安初江淮漕租至東都輸含嘉倉陸<lb/>
　　運至陜計兩斛庸千錢而河有三門底柱之險所<lb/>
<pb n="KR3a0105_WYG_038-17a"/>
　　亡溺多車駕嵗率幸東都百官六軍就食自和糴<lb/>
　　之法行而大倉積粟有餘減漕數十萬石車駕不<lb/>
　　復東幸此於常平之法盖已得半但不能更廣儲<lb/>
　　蓄儉年穀貴減價而糶則於國訃為得而於生民<lb/>
　　未之及也夫以萬乗之主而慮不在民其後侈心<lb/>
　　萌而亂形成也宜矣<lb/>
陸贄請以税茶錢置義倉以備水旱其略曰古稱九年<lb/>
六年之蓄者率土臣庶通為之計耳固非獨豐公庾不及<lb/>
<pb n="KR3a0105_WYG_038-17b"/>
編氓也近者有司奏請税茶嵗約得五十萬貫元敕令貯<lb/>
户部用救百姓凶饑今以蓄糧適副前㫖<lb/>
　　<hi>臣</hi>按陸贄請以茶税置義倉是以公錢為百姓蓄<lb/>
　　糧異於長孫平之説矣夫百姓所見者小于常賦<lb/>
　　外又特令其出榖麥有差不謂官司為彼區畫經<lb/>
　　乆而以為巧法取之也今茶税者特賦末業之一<lb/>
　　為百姓預備凶饑於取之也不為虐於用之也其<lb/>
　　利溥孰與家至户到嗔論升斗又當勾校其貧富<lb/>
<pb n="KR3a0105_WYG_038-18a"/>
　　之為煩瑣細碎乎然則國家欲置義倉當依倣陸<lb/>
　　贄之説特於州縣田房雜税及贖鍰之數撥一項<lb/>
　　處置一不擾民斯為仁政矣<lb/>
憲宗謂宰相曰卿輩屢言淮浙去嵗水旱近有御史自<lb/>
彼還言不至為災事竟如何李絳對曰臣按淮南浙西<lb/>
浙東奏狀皆云水旱人多流亡求設法招撫其意似恐<lb/>
朝廷罪之者豈肯無災而妄言有災耶此盖御史欲為<lb/>
姦諛以悦上意耳願得其主名按致其法上曰卿言是<lb/>
<pb n="KR3a0105_WYG_038-18b"/>
也國以人為本聞有災當亟救之豈可復疑之耶朕適<lb/>
者不思失言耳命速蠲其租税<lb/>
　　<hi>臣</hi>按守臣有牧民之責雖其繪狀荒災情形容或<lb/>
　　已甚呼籲減放税糧容或過激要皆真能為人主<lb/>
　　分憂為百姓請命固當朝奏聞而夕報可無俟遣<lb/>
　　使體訪得實始下蠲租之詔也昔者汲黯之使河<lb/>
　　内也不憂家人失火而便宜發粟賑河南貧民大<lb/>
　　夫出疆茍利社稷専之可也彼御史何人哉不為<lb/>
<pb n="KR3a0105_WYG_038-19a"/>
　　　汲直而以姦諛取容宜絳之欲按致其法也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0105_WYG_038-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_054-1a"/>
　欽定四庫全書<lb/>
御定孝經衍義卷五十二<lb/>
　　天子之孝<lb/>
　　　嚴宗廟<lb/>
　春秋冬公至自唐<hi>桓公二年</hi>
　　左𫝊告于廟也凡公行告于宗廟反行飲至舍爵策<lb/>
　　勲焉禮也<lb/>
　　　<hi>臣</hi>按啖氏凡公行總一百七十有六書至者八十<lb/>
<pb n="KR3a0105_WYG_054-1b"/>
　　　有二不書至者九十有四左氏以為告廟則書于<lb/>
　　　策夫既以君行必告廟反必奠而後入為禮則夫<lb/>
　　　出不告行反不告至者之為非禮宜有深譏矣曲<lb/>
　　　禮曰凡為人子者出必告反必面出不告行反不<lb/>
　　　告至異于事生事存者也先王之為是鬼享時思<lb/>
　　　之也而死其親乎書其為行至之禮者八十有二<lb/>
　　　而餘九十四無譏也葢無從而譏也不告于廟則<lb/>
　　　不書于䇿矣雖欲譏之何從而譏之<lb/>
<pb n="KR3a0105_WYG_054-2a"/>
春正月己卯烝<hi>桓公八年</hi>
　公羊𫝊曰烝者何冬祭也春曰祠夏曰礿秋曰嘗冬<lb/>
　曰烝常事不書此何以書譏何譏爾譏亟也<lb/>
　穀梁𫝊曰烝冬事也春興之志不時也<lb/>
夏五月丁丑烝<hi>桓公八年</hi>
　公羊𫝊曰何以書譏亟也<lb/>
　穀梁𫝊曰烝冬事也春夏興之黷祀也志不敬也<lb/>
　　<hi>臣</hi>按祭祀之禮既不欲疏亦不欲數疏固非敬而<lb/>
<pb n="KR3a0105_WYG_054-2b"/>
　　數亦不可謂之敬禮曰祭過時不祭禮也謂四時<lb/>
　　之祭過其時則不更舉今冬祭而春始舉之是踰<lb/>
　　時而無祭也疏則怠也冬祭而春舉之夏又舉之<lb/>
　　不知其于春之祠夏之礿並舉與否也春秋無書<lb/>
　　祠礿者必于祠礿二祭無他故是春而烝而祠自<lb/>
　　如夏而烝而礿自如也數而黷也春而祠自如而<lb/>
　　烝夏而礿自如而烝春夏非烝之時春夏非可以<lb/>
　　行烝之禮非時也非禮也而既烝矣而又烝者程<lb/>
<pb n="KR3a0105_WYG_054-3a"/>
　　子曰必以前烝為不備也其黷亂甚矣<lb/>
夏五月乙酉吉禘于莊公<hi>閔公二年</hi>
　左𫝊速也<lb/>
　公羊𫝊曰其言吉何言吉者未可以吉也未三年也<lb/>
　　<hi>臣</hi>按李廉曰春秋書禘二此年及僖八年秋七月<lb/>
　　禘于太廟用致夫人皆失禮之中又失禮者也<lb/>
丁丑作僖公主<hi>文公二年</hi>
　髙氏曰周人卒哭而祔祔而易主是謂虞主既期而<lb/>
<pb n="KR3a0105_WYG_054-3b"/>
　練練而易主是謂練主僖公薨十有五月非虞練之<lb/>
　時而方作主猶未祔廟也猶未祔廟者欲躋之故也<lb/>
　是以謹而日之<lb/>
八月丁卯大事于太廟躋僖公<hi>文公二年</hi>
　左𫝊逆祀也<lb/>
　穀梁𫝊曰逆祀則是無昭穆也無昭穆則是無祖也<lb/>
　無祖則無天也故曰文無天無天者無天而行也君<lb/>
　子不以親親害尊尊此春秋之義也<lb/>
<pb n="KR3a0105_WYG_054-4a"/>
　　<hi>臣</hi>按父子異昭穆兄弟昭穆同此一定不易之位<lb/>
　　也父子之道君臣之義臣子一例此一定不易之<lb/>
　　理也為人後者為之子此亦一定不易之理也夫<lb/>
　　子稱武王周公之達孝曰宗廟之禮所以序昭穆<lb/>
　　父子相繼可以序昭穆兄弟相及固不可以為昭<lb/>
　　穆也兄弟相及殷禮也太丁之弟外丙外丙之弟<lb/>
　　仲壬沃丁之弟太庚雍巳之弟太戊仲丁之弟外<lb/>
　　壬外壬之弟河亶甲陽甲之弟盤庚盤庚之弟小<lb/>
<pb n="KR3a0105_WYG_054-4b"/>
　　辛小辛之弟小乙祖庚之弟祖甲廩辛之弟庚丁<lb/>
　　此則同父兄弟也沃甲崩立兄祖辛之子祖丁祖<lb/>
　　丁崩立弟沃甲之子南庚此則同祖兄弟也本紀<lb/>
　　又言自仲丁以來廢適而更立諸弟子弟子或爭<lb/>
　　相代立比九世亂是其昭穆世次將何如也國綂<lb/>
　　𫝊之適子適子死立適孫世適相承是以昭穆之<lb/>
　　序可得而正也曾鞏為人後議大宗無後則立親<lb/>
　　昆弟之子若大功小功昆弟之子若緦麻袒免無<lb/>
<pb n="KR3a0105_WYG_054-5a"/>
　　服昆弟之子凡族人之同宗者皆可為之夫然而<lb/>
　　必以昆弟之子而不以昆弟者昭穆也周之先自<lb/>
　　后稷至文王十五世無兄終弟及者文武成康昭<lb/>
　　穆共懿皆以生而不以及也懿王崩共王弟辟方<lb/>
　　立是為孝王孝王崩諸侯復立懿王之太子爕是<lb/>
　　為夷王葢周之宗廟文武世室三昭三穆自懿王<lb/>
　　而其數始極自孝王崩而昭穆之序始可得而議<lb/>
　　矣孝王懿王之叔父也夷王是孝王之從孫也以<lb/>
<pb n="KR3a0105_WYG_054-5b"/>
　　叔父而繼其兄之子以從孫而繼其從祖父其世<lb/>
　　次當何如乎若以一定之昭穆言之文王為穆武<lb/>
　　王為昭成王為穆康王為昭昭王為穆穆王為昭<lb/>
　　共王為穆懿王為昭共王之弟孝王是亦穆也然<lb/>
　　豈可以穆之穆而為懿之穆乎夷王懿王之穆也<lb/>
　　然豈可以懿之穆而更為孝之昭乎然此乃武王<lb/>
　　周公之法制所不得而及者也如外𫝊宗有司之<lb/>
　　言意者其孝王以後之令典乎穀梁𫝊范甯何休<lb/>
<pb n="KR3a0105_WYG_054-6a"/>
　　孔穎達之流皆未䆒其原也以宗廟言之如從其<lb/>
　　一定不易之昭穆也孝王當在懿王之父之班矣<lb/>
　　如大綂何于是時而議禮者為之説曰天子絶期<lb/>
　　孝王雖叔父臣也臣不可以先君猶子不可以先<lb/>
　　父也于是以孝王繼懿王為一世夷王繼孝王為<lb/>
　　一世而穆之穆降為懿之穆而懿之穆降為孝之<lb/>
　　昭矣周之子孫日失其序而昭穆自此始亂也朱<lb/>
　　子所謂一成而不可易者武王周公之正法制也<lb/>
<pb n="KR3a0105_WYG_054-6b"/>
　　序孝王為一世者必知變禮昉于此也仲嬰齊之<lb/>
　　後歸父為亂昭穆之序春秋書之是存禮之正經<lb/>
　　也天子諸侯𫝊天下國家之重而以君臣之義為<lb/>
　　父子之道所𫝊者太祖之綂是以從所後為昭穆<lb/>
　　春秋書躋僖公是以周家中葉之變禮責末世之<lb/>
　　臣子而無父無君為人後而兩綂二父者也定八<lb/>
　　年書從祀先公三𫝊皆訓從為順也自此閔僖之<lb/>
　　位次始正矣<lb/>
<pb n="KR3a0105_WYG_054-7a"/>
世室屋壞<hi>文公十有三年</hi>
　左𫝊書不共也<lb/>
　程頤曰春秋中文公事宗廟最為不謹遂有世室屋<lb/>
　壞之變天人之際可不畏哉<lb/>
夏成周宣榭火<hi>宣公十有六年</hi>
　胡安國𫝊曰宣王之廟也何以書以宗廟之重書之<lb/>
　也<lb/>
甲子新宫災三日哭<hi>成公三年</hi>
<pb n="KR3a0105_WYG_054-7b"/>
　穀梁𫝊曰新宫者禰宫也三日哭哀也其哀禮也迫<lb/>
　近不敢稱諡恭也其辭恭且哀以成公為無譏矣<lb/>
二月辛巳立武宫<hi>成公六年</hi>
　胡安國傳曰武宫武公之宫立武宫非禮也喪事即<lb/>
　逺有進而無退宫廟即逺有毁而無立<lb/>
立煬宫<hi>定公元年</hi>
五月辛夘桓宫僖宫災<hi>哀公三年</hi>
　杜預曰桓僖親盡而廟不毁宜為天所災故孔子聞<lb/>
<pb n="KR3a0105_WYG_054-8a"/>
　火知其必桓僖<lb/>
　　<hi>臣</hi>按世室屋壊則公之不假于廟也有司之不以時<lb/>
　　黝堊之也大不敬也書宣榭火何也汪氏曰以天<lb/>
　　子宗廟之重紀之也以責王室不謹于火備雖人<lb/>
　　火焚之而弗能救忽慢先祖之罪著矣新宫災三日<lb/>
　　哭禮也是以書之也武公至成公已十一世煬公<lb/>
　　至定公二十一世廟毁已久而復立黷而不敬立<lb/>
　　武宫立煬宫其譏同也桓至哀公十世僖至哀七<lb/>
<pb n="KR3a0105_WYG_054-8b"/>
　　世孔子對陳侯之言曰禮祖有功而宗有徳故不<lb/>
　　毁其廟焉今桓僖之親盡矣又功徳不足以存其<lb/>
　　廟而魯不毁是以天災加之<lb/>
中庸春秋修其祖廟陳其宗器設其裳衣薦其時食<lb/>
　　<hi>臣</hi>按修其祖廟即周禮守祧掌先王先公之廟祧<lb/>
　　廟則有司修除祧則守祧黝堊者也陳其宗器即<lb/>
　　天府所掌玉鎮大寳器藏之始祖之廟大祭則陳<lb/>
　　之以華國者也設其裳衣即守祧所藏大斂之餘<lb/>
<pb n="KR3a0105_WYG_054-9a"/>
　　衣服祭則授尸者也薦其時食即庖人春行羔豚<lb/>
　　膳膏薌<hi>牛脂</hi>夏行腒<hi>乾/雉</hi>鱐<hi>乾/魚</hi>膳膏臊<hi>豕膏</hi>秋行犢麛膳<lb/>
　　膏腥<hi>鷄膏</hi>冬行鱻<hi>魚/也</hi>羽<hi>雁/也</hi>膳膏羶<hi>羊脂</hi>于牲齍之外以<lb/>
　　人道事神也此葢四時之祭舉春秋以該冬夏礿<lb/>
　　祫嘗祫烝祫故寳器藏之始祖之廟者並得陳之<lb/>
　　也<lb/>
宗廟之禮所以序昭穆也序爵所以辨貴賤也序事所<lb/>
以辨賢也旅酬下為上所以逮賤也燕毛所以序齒也<lb/>
<pb n="KR3a0105_WYG_054-9b"/>
　　<hi>臣</hi>按此一節専論天子之大祫也祭綂疏曰祭太<lb/>
　　廟之時衆廟尸主皆來及助祭之人同宗父子皆<lb/>
　　至則羣昭羣穆咸在尸主既有昭穆主人及衆賓<lb/>
　　亦為昭穆也不失倫序盖非祫祭則惟當廟尸主與廟<lb/>
　　所出之子孫不得言羣昭羣穆矣此于祭有十倫<lb/>
　　屬第五所以明親疏之殺也序爵者四海之内各<lb/>
　　以其職來祭相維辟公諸侯之助祭也濟濟多士諸<lb/>
　　臣之助祭也此所以貴貴也序事者戒及宿之日<lb/>
<pb n="KR3a0105_WYG_054-10a"/>
　　大史與羣執讀禮而協事而臨事怠慢者有誅也<lb/>
　　此所以尚賢也據特牲饋食<hi>儀禮篇名</hi>賓弟子兄弟之<lb/>
　　子各舉觶于其長以行旅酬于宗廟之中以有事<lb/>
　　為榮此所以下下也楚茨之詩曰皇尸載起神保<lb/>
　　聿歸又曰諸父兄弟備言燕私葢異姓之臣皆退<lb/>
　　獨燕同姓于寢也此所以親親長長也此所謂合<lb/>
　　萬國之懽心以事其先王此所謂敬親者不敢慢<lb/>
　　于人故曰孝之至也<lb/>
<pb n="KR3a0105_WYG_054-10b"/>
漢孝惠帝為東朝長樂宫<hi>大后宫</hi>及間往<hi>非大朝時小謁是</hi>數蹕<lb/>
<hi>止行人</hi>煩民乃作複道方築武庫南叔孫通奏事因請間<lb/>
曰陛下何自築複道髙帝寢衣冠月出遊髙廟<hi>月旦出髙帝衣</hi>
<hi>冠備法駕名曰游衣冠</hi>奈何令後世子孫乗宗廟道上行哉帝大<lb/>
懼曰急壊之通曰人主無過舉今已作百姓皆知之今<lb/>
壊此則示有過舉願陛下為原廟於渭北<hi>原重也先已有廟故云重</hi>
衣冠月出遊之益廣多宗廟大孝之本也上乃詔有司<lb/>
立原廟原廟起以複道故<lb/>
<pb n="KR3a0105_WYG_054-11a"/>
　　<hi>臣</hi>按先儒以為宗廟之輕自此始也有七廟又有<lb/>
　　原廟禮近乎䙝而孝子事親之心亦有所分而不<lb/>
　　専而通之言曰益廣多宗廟大孝之本如以多也<lb/>
　　其何極焉夫誠敬豈在多乎即使其果出於事生<lb/>
　　事存之心亦所謂作而不法者而況徒以複道之<lb/>
　　故欲文其過舉哉且衣冠月遊非禮也凡此者俱<lb/>
　　非所以敬其親也<lb/>
元帝永光四年詔議罷郡國廟丞相韋元成等曰臣聞<lb/>
<pb n="KR3a0105_WYG_054-11b"/>
祭非自外至者也繇中出生于心也故惟聖人為能饗<lb/>
帝孝子為能饗親立廟京師之居躬親承事四海之内<lb/>
各以其職來助祭尊親之大義五帝三王所共不易之道<lb/>
也詩云有來雍雍至止肅肅相維辟公天子穆穆春秋<lb/>
之義父不祭于支庶之宅君不祭于臣僕之家王不祭<lb/>
于下土諸侯臣等愚以為宗廟在郡國宜無修臣請勿<lb/>
復修<lb/>
　　<hi>臣</hi>按記言諸侯不得祖天子大夫不得祖諸侯而<lb/>
<pb n="KR3a0105_WYG_054-12a"/>
　　公廟之設于私家非禮也自季桓子始也葢三桓<lb/>
　　僣立桓公之廟若魯雖行禘禮乃僣文王于周公<lb/>
　　之廟而以周公配之亦未嘗立文王廟也景帝時<lb/>
　　令郡國諸侯各為孝文皇帝立太宗之廟然郡國<lb/>
　　固已有髙廟也至是從元成等議詔罷之是也<lb/>
哀帝初即位秋詔定世宗為不毁之廟孔光何武奏迭<lb/>
毁之次當以時定請與羣臣雜議皆以孝武皇帝親盡<lb/>
宜毁王舜劉歆曰禮天子七廟七者其正法數可常數<lb/>
<pb n="KR3a0105_WYG_054-12b"/>
者也宗不在此數中宗變也茍有功徳則宗之不可預<lb/>
為設數臣愚以為孝武皇帝功烈如彼孝宣皇帝崇立<lb/>
之如此不宜毁制曰舜歆議可<lb/>
　　<hi>臣</hi>按迭毁廟之議七廟之數劉歆為是韋元成為<lb/>
　　非當元成始議時以為宗廟異處昭穆不序宜入<lb/>
　　太祖廟而序昭穆如禮太上皇孝惠孝文孝景皆<lb/>
　　親盡宜毁皇考廟親未盡如故許嘉等議孝文廟<lb/>
　　宜為帝者太宗之廟尹忠議以為孝武廟宜為世<lb/>
<pb n="KR3a0105_WYG_054-13a"/>
　　宗之廟尹更始等以為皇考廟上序于昭穆非正<lb/>
　　禮宜毁於是上重其事依違者一年乃下詔曰髙<lb/>
　　皇帝為漢太祖孝文皇帝為太宗世世承祀𫝊之<lb/>
　　無窮至是孔光何武奏言永光五年制書髙皇帝<lb/>
　　為漢太祖孝文皇帝為太宗建昭五年制書已定<lb/>
　　孝武皇帝為世宗損益之數不敢有與臣愚以為<lb/>
　　迭毁之次當以時定舜歆議上制可竊以為歆雖<lb/>
　　不若其父向之忠獨此議引經據古優于向之復<lb/>
<pb n="KR3a0105_WYG_054-13b"/>
　　泰畤汾隂五畤陳寳祠也<lb/>
世祖光武皇帝建武三年立四親廟于洛陽祀父南頓<lb/>
君以上至舂陵節侯<lb/>
十九年春正月尊孝宣皇帝廟為中宗始祠元帝以上<lb/>
于太廟成帝以下于長安徙四親廟于章陵五官中郎<lb/>
將張純與太僕朱浮奏議禮為人子事大宗降其私親<lb/>
當除今親廟四以先帝四廟代之大司徒涉等奏立元<lb/>
成哀平四廟上自以昭穆次第當為元帝後追尊宣帝<lb/>
<pb n="KR3a0105_WYG_054-14a"/>
曰中宗始祠昭帝元帝于太廟成帝哀帝平帝于長安<lb/>
舂陵節侯以下於章陵其長安章陵皆太守令長侍祠<lb/>
　　<hi>臣</hi>按光武之立南頓以上四親廟非悼考共王之<lb/>
　　比也哀平短祚賊臣移國當此之時寢殿之衣冠<lb/>
　　都宫之鐘簴尚如故乎哉不有再興離離禾黍舂<lb/>
　　陵佳氣早著厥祥祖髙帝而宗文武者有天下之<lb/>
　　義立四親廟者人子之情然則西京諸帝修除黝<lb/>
　　堊其廟祧而祠官致祭可也髙曾祖考親承祀事<lb/>
<pb n="KR3a0105_WYG_054-14b"/>
　　于洛陽可也彼為人後者惡得以之為口實哉而<lb/>
　　張純之議猶以為既事大宗則當降其私親也況<lb/>
　　于國嗣無寄推求宗室以繼大綂者乎<lb/>
章帝時有司上奏曰孝明皇帝聖徳淳茂劬勞日昃至<lb/>
徳所感通于神明功烈光于四海仁風行于千載而深<lb/>
執謙謙自稱不徳無起寢廟掃地而祭除日祀之法省<lb/>
送終之禮遂藏主于光烈皇后更衣室中天下聞之莫<lb/>
不悽愴陛下至孝烝烝奉順聖徳臣愚以為更衣在中<lb/>
<pb n="KR3a0105_WYG_054-15a"/>
門之外處所殊别宜尊廟曰顯宗其四時禘祫于光武<lb/>
之室間祀悉還更衣共進武徳之舞如孝文皇帝祫祭<lb/>
髙廟故事制曰可<lb/>
　朱熹曰後世公私之廟皆為同堂異室而以西為上<lb/>
　者何也曰由漢明帝始也夫漢之為禮畧矣然其始<lb/>
　也諸帝之廟皆自營之各為一處雖其都宫之制昭<lb/>
　穆之位不復如古然猶不失其獨専一廟之尊也至<lb/>
　於明帝不知禮義之正而務為抑損之私遺詔藏主<lb/>
<pb n="KR3a0105_WYG_054-15b"/>
　于光烈皇后更衣别室而其臣子不敢有加焉魏晉<lb/>
　循之遂不能革而先王宗廟之禮始盡廢矣降及近<lb/>
　世諸侯無國大夫無邑則雖同堂異室之制猶不能<lb/>
　備獨天子之尊可無所不致顧乃梏于漢明非禮之<lb/>
　禮而不得以致其備物之孝葢其别為一室則深廣<lb/>
　之度或不足以容鼎俎而其合為一廟則所以尊其<lb/>
　太祖者既䙝而不嚴所以事其親廟者又厭而不尊<lb/>
　是皆無以盡其事生事存之心而當世宗廟之禮亦<lb/>
<pb n="KR3a0105_WYG_054-16a"/>
　為虛文矣<lb/>
　　<hi>臣</hi>按先王之道中而已矣不為施之人者而加隆<lb/>
　　不為施諸已者而加貶也為可法也為可𫝊也自<lb/>
　　命士以上生而父子異宫死而祖禰異廟而況四<lb/>
　　海之奉神靈之主乎茍曰吾實不徳以自貶損也<lb/>
　　顧吾不得専享一廟而吾子孫其敢享一廟乎夫<lb/>
　　為明帝之子者不從遺命而立考廟可也章帝則<lb/>
　　失之矣為章帝之子者幹父之蠱而皇考廟考廟<lb/>
<pb n="KR3a0105_WYG_054-16b"/>
　　併作焉亦禮之變而得其宜也再𫝊而不見正焉習<lb/>
　　而安焉也已易代而不見正焉以為固然也已君<lb/>
　　子惡夫昉之者也東都之顯宗也而壊廟制西京<lb/>
　　之太宗也而廢喪禮此非細故也惜也其皆出於<lb/>
　　軼世之賢君而二君之子又非不肖也朱子所以<lb/>
　　有取于五峰胡氏之論也曰漢文帝之短喪其所<lb/>
　　失不在文帝而景帝當任其責予于不起寢廟之<lb/>
　　詔則以為明帝固不得為無失然使章帝有魏顆<lb/>
<pb n="KR3a0105_WYG_054-17a"/>
　　之孝其臣有宋仲㡬楚子囊之忠則于此必有處<lb/>
　　矣況以一時之亂命而壊千古之常例其事體之<lb/>
　　重又非如三子之所正者而已耶<lb/>
獻帝時左中郎將蔡邕議孝和以下廟號稱宗者皆宜<lb/>
省去以尊先典從之<lb/>
　朱熹曰祖有功而宗有徳是為百世不遷之廟商六<lb/>
　百年只有三宗皆以有功徳當百世祀故其廟稱宗<lb/>
　至後世不聞其功徳之有亡一例以宗稱之<lb/>
<pb n="KR3a0105_WYG_054-17b"/>
　　<hi>臣</hi>按漢自元帝時匡衡貢禹始建迭毁之議髙孝<lb/>
　　二廟功髙徳盛為帝者太祖帝者太宗此則上下<lb/>
　　臣民皆已愜志者也孝武之稱世宗中外頗有異議<lb/>
　　此邕之議所謂古人據正重順不敢私其君此其<lb/>
　　至也中興而後顯肅繼世稱宗若以方周之成康<lb/>
　　不知孰為優劣而彼尚祧毁此即不遷亦未可謂<lb/>
　　得禮之宜也況自此以後之辟王耶由嗣帝各欲<lb/>
　　褒崇其祖考而不知夫茍無功徳之實則葢愆適<lb/>
<pb n="KR3a0105_WYG_054-18a"/>
　　以彰過溢美祗懼辱親此邕之所以發憤于尊復<lb/>
　　古禮以求厥中者也夫宗之與諡皆天下萬世之<lb/>
　　公也皆稱宗矣則一字之廟號有不足以慊臣子<lb/>
　　之意不容不增為十數餘字之尊號所由來矣<lb/>
魏明帝太和三年秋七月詔曰禮王后無嗣擇建支子<lb/>
以繼太宗則當纂正綂而奉公義何得復顧私親哉漢<lb/>
宣繼昭帝後加悼考以皇號哀帝以外藩援立而董宏<lb/>
等稱引亡秦惑誤時朝既尊共王立廟京師又寵藩妾<lb/>
<pb n="KR3a0105_WYG_054-18b"/>
使比長信叙昭穆于前殿並四位于東宫僣差無度人<lb/>
神弗祐而非罪師丹忠正之諫用致丁傅焚如之禍自<lb/>
是之後相踵行之昔魯文逆祀罪由夏父宋國非度譏<lb/>
在華元其令公卿有司深以前世行事為戒後嗣萬一<lb/>
有由諸侯入奉大綂則當明為人後之義敢為佞邪導<lb/>
䛕時君妄建非正之號以干正綂謂考為皇稱妣為后<lb/>
則股肱大臣誅之無赦其書之金策藏之宗廟著于令<lb/>
典<lb/>
<pb n="KR3a0105_WYG_054-19a"/>
　　<hi>臣</hi>按魏明此詔實天下萬世之公議也以此為防<lb/>
　　而明世宗興邸之議猶有以守正斥逐導䛕干進<lb/>
　　者<lb/>
齊武帝永明九年太廟加薦䙝味别祀于清溪故宅詔<lb/>
太廟四時之祭薦宣皇起麫餅鴨<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>
                    <hi>音郝肉羮無菜</hi>孝皇后筍鴨<lb/>
卵髙皇帝肉膾葅羮昭皇后茗粣<hi>音幘粽也</hi>炙魚皆所嗜也<lb/>
上夢太祖謂已宋氏諸帝常在太廟從我求食可别為<lb/>
我致祠乃命豫章王妃庾氏四時祠二帝二后于清溪<lb/>
<pb n="KR3a0105_WYG_054-19b"/>
故居牲牢服章皆用家人禮<lb/>
　司馬光曰昔屈到嗜芰屈建去之以為不可以私欲<lb/>
　干國之典況子為天子而以庶人之禮祭其父違禮<lb/>
　者甚矣衛成公欲祀相<hi>相夏啟之孫</hi>甯武子猶非之而況<lb/>
　降祀祖考于私室使庶婦尸之乎<lb/>
　　<hi>臣</hi>按子木之不薦芰君子所謂違而道也省牲進<lb/>
　　齍之外則有四時之所宜之食祠礿嘗烝之外則<lb/>
　　有薦新寢廟之儀然而祭有常品不聞鼎俎籩豆<lb/>
<pb n="KR3a0105_WYG_054-20a"/>
　　　之實以一人之偏嗜為異同也帝丘相土以祭法<lb/>
　　　言之相嘗主此則亦衛之所當祭也甯武之意豈<lb/>
　　　以有其廢之而莫敢舉乎且古之三恪之封葢亦<lb/>
　　　使神無廢祀則有所憑依耳不然而宋氏諸帝其<lb/>
　　　取精多用物宏何遽不若鄭伯有哉夫不為之立<lb/>
　　　主祀之人而反為之降祀已親于私室以人道言<lb/>
　　　之則亦引而避之而已其失可勝道哉<lb/>
　<lb/>
<pb n="KR3a0105_WYG_054-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷五十二<lb/>
</p>
<p>
</p>
  </div>
</body>
</text>
</TEI>
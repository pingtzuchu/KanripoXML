<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_047-1a"/>
　欽定四庫全書<lb/>
御定孝經衍義卷四十五<lb/>
　　天子之孝<lb/>
　　　法祖宗<lb/>
　　　<hi>臣</hi>按一王之興必原本於祖功宗德如后稷公劉<lb/>
　　　之遺訓豳風猶傳述者是也開基之始作則埀憲<lb/>
　　　貽於後王如六官之典傳久雖小有更革而大故<lb/>
　　　相沿不變者也蓋祖宗之于子孫君親臨之矣其<lb/>
<pb n="KR3a0105_WYG_047-1b"/>
　　　創物之智則又聖人之法君親聖皆孝子之所祇<lb/>
　　　承也故廣敬之道在法祖宗<lb/>
　書五子之歌其一曰皇祖有訓民可近不可下民惟邦<lb/>
　本本固邦寧<lb/>
　予視天下愚夫愚婦一能勝予一人三失怨豈在明不<lb/>
　見是圖予臨兆民凜乎若朽索之馭六馬為人上者奈<lb/>
　何不敬<lb/>
　　蔡沈曰五章非盡述皇祖之訓然其先後終始互相<lb/>
<pb n="KR3a0105_WYG_047-2a"/>
　發明<lb/>
　　<hi>臣</hi>按五子作歌首述大禹之戒在於勤民蓋祖宗<lb/>
　　之仁心仁政未有不以民事為亟者也其下四篇<lb/>
　　丁寧反復而皆本諸此矣<lb/>
太甲若虞<hi>虞人</hi>機<hi>弩/牙</hi>張往省括<hi>矢/括</hi>于度<hi>法/度</hi>則釋<hi>發也</hi>欽厥止<lb/>
率乃祖攸行<lb/>
　孔安國傳曰止謂行所安止君止於仁子止於孝<lb/>
　陳櫟曰罔不祇肅湯之敬也欽厥止率乃祖攸行勉<lb/>
<pb n="KR3a0105_WYG_047-2b"/>
　太甲盡敬以法先王也<lb/>
　　<hi>臣</hi>按伊訓太甲咸有一德皆伊尹之所以訓嗣王<lb/>
　　者始終勉之盡敬以法祖而已伊訓作於太甲未<lb/>
　　有過之先也史臣序述其奉嗣王祗見厥祖乃明<lb/>
　　言烈祖之成德以訓於王而以三風十愆為戒篇<lb/>
　　之將終又稱嗣王而告之曰祇厥身念哉孔傳曰<lb/>
　　言當敬身念祖德也此時太甲之不德未著而篇<lb/>
　　末乃以墜失宗廟為戒其辭嚴矣大甲上篇作於<lb/>
<pb n="KR3a0105_WYG_047-3a"/>
　　太甲有過之時既以祇爾厥辟辟不辟忝厥祖切<lb/>
　　責之矣復婉其辭而取喩於虞人之射既張其機<lb/>
　　必省括于度而後發以見天下之事亦莫不各有<lb/>
　　其度義理之所當止即其度也而烈祖之所行皆<lb/>
　　義理之所當止者也中篇作於悔過之初既喜幸<lb/>
　　其然而復曰王懋乃德視乃祖烈無時豫怠是始<lb/>
　　終欲其視烈祖為準的也而又明言曰奉先思孝<lb/>
　　蓋思孝則不敢違其祖矣下篇作於改過之後以<lb/>
<pb n="KR3a0105_WYG_047-3b"/>
　　慎厥終為難而稱先王以臨之曰先王惟時懋敬<lb/>
　　厥德克配上帝今王嗣有令緒尚鑒兹哉亦欲其<lb/>
　　鑒視先王而懋敬厥德也咸有一德作於致仕告<lb/>
　　歸之日一篇之中反覆陳戒欲其德之精純誠一<lb/>
　　法先王以綏天祿總不出乎欽厥止率乃祖攸行<lb/>
　　二句之義而稱烈祖稱先王皆言其止之度言視<lb/>
　　言思言鑒皆所以為省先後數十百言省括于度<lb/>
　　之喻亦足以貫之矣<lb/>
<pb n="KR3a0105_WYG_047-4a"/>
説命鑒於先王成憲其永無愆<lb/>
　蔡沈傳曰言德雖造於罔覺而法必鑒于先王先王<lb/>
　之成法者子孫之所當守者也孟子言遵先王之法<lb/>
　而過者未之有也亦此意<lb/>
　　<hi>臣</hi>按此傅説與高宗論學而亦以法祖宗為要歸<lb/>
　　也前言學古訓則云有獲此言鑒先王則云無愆<lb/>
　　蓋學古訓是明其理鑒先王是善其事理者古今<lb/>
　　之所同故二典三謨所載皆修身治天下之要學<lb/>
<pb n="KR3a0105_WYG_047-4b"/>
　　之當必有獲然未可便謂之無愆者舉而措之天<lb/>
　　下推而行之以盡其利則有祖宗之典章法度在<lb/>
　　為子孫者所當世守必體䆒力行非但不得而廢<lb/>
　　墜與不得而紛更已也說之意蓋以為聖敬日躋<lb/>
　　事事如乃祖成湯而後所謂無愆者僅乃得之爾<lb/>
洛誥篤叙乃正父罔不若予不敢廢乃命汝往敬哉<lb/>
　孔頴達疏曰正父謂武王言其德故稱正父厚次序<lb/>
　汝正父之道而行之令其為武王之政也<lb/>
<pb n="KR3a0105_WYG_047-5a"/>
亂為四方新辟作周恭先<lb/>
　陳櫟曰作周恭先為周家恭敬之王之先以恭而率<lb/>
　先後之為王者也<lb/>
　　<hi>臣</hi>按正父猶易家人言嚴君大誥言厥考翼也篤<lb/>
　　叙所以致其敬也周公居攝篤厚次序武王之道<lb/>
　　天下皆奉而行之矣今成王往新邑亦能篤厚次<lb/>
　　序武王之道如公居攝之時則天下不敢廢棄王<lb/>
　　命常奉而行之也公因王之留已而又言王當治<lb/>
<pb n="KR3a0105_WYG_047-5b"/>
　　理天下新其政化為四方之新君與後人為軌訓<lb/>
　　為周家恭敬之王後世所推先蓋戒成王使為善<lb/>
　　政而後王崇重之是正父之後復有正父猶詩人<lb/>
　　言君子既孝而嗣子又孝也<lb/>
無逸周公曰嗚呼我聞古之人猶胥<hi>相也</hi>訓告胥保惠<hi>順也</hi>
胥教誨民無或胥譸<hi>誑也</hi>張<hi>誕/也</hi>為幻<hi>變名易實以眩觀者曰幻</hi>此厥不<lb/>
聴人乃訓之<hi>言於古人之事而不聴信人乃法之</hi>乃變亂先王之正刑<hi>正法</hi>
也至於小大民否則厥心違怨否則厥口詛祝<lb/>
<pb n="KR3a0105_WYG_047-6a"/>
　蔡沈𫝊曰先王之法甚便於民甚不便於侈縱之君<lb/>
　如省刑罰以重民命民之所便也而君之殘酷者則<lb/>
　必變亂之如薄賦歛以厚民生民之所便也而君之<lb/>
　貪侈者則必變亂之厥心違怨者怨之蓄於中也厥<lb/>
　口詛祝者怨之形於外也為人上而使民心口交怨<lb/>
　其國不危者未之有也此盖治亂存亡之機故周公<lb/>
　懇懇言之<lb/>
　　<hi>臣</hi>按人主率由舊章用咸和萬民必中正之臣訓<lb/>
<pb n="KR3a0105_WYG_047-6b"/>
　　告保惠教誨之也人主變亂舊章使民違怨詛祝<lb/>
　　邪人佞人訓之也中正之臣輔其主以嚴恭寅畏<lb/>
　　邪佞之臣導其主以逸豫耽樂其道相反也文武<lb/>
　　之政布在方策懷保小民惠鮮鰥寡省刑薄歛乃<lb/>
　　其大者埀之後世以為正法賢明之君聴用中正<lb/>
　　之臣而遵守之世之所以治且安也愚闇之君信<lb/>
　　任邪佞之人而變更之世之所以亂且危也無逸<lb/>
　　所以分别此二者之善惡以戒嗣王也<lb/>
<pb n="KR3a0105_WYG_047-7a"/>
詩豳風<hi>篇名</hi>其一章曰七月流火九月授衣一之日觱發<lb/>
二之日栗烈無衣無褐何以卒歳三之日于耜四之日<lb/>
舉趾同我婦子饁彼南畝田畯至喜<lb/>
　詩序曰七月陳王業也周公遭變故陳后稷先公風<lb/>
　化之所由致王業之艱難也<lb/>
　　<hi>臣</hi>按詩之變風以下泉終而即次之以豳風蓋變<lb/>
　　之終即治之始也故程頥于剝之上九碩果不食<lb/>
　　之象以為類下泉之詩蓋剝則必復七月所以次<lb/>
<pb n="KR3a0105_WYG_047-7b"/>
　　第而及也創業埀統之君所以始基之者有似于<lb/>
　　一陽之復而其勤愛百姓習之艱難實足以為祈<lb/>
　　天永命之本後之子孫有天下而世守勿失斯即<lb/>
　　保泰之道也<lb/>
大雅緜<hi>篇名</hi>其一章曰緜緜<hi>不絶/貌</hi>𤓰瓞<hi>𤓰大瓞小先小後大</hi>民之初<lb/>
生自土沮漆<hi>二水名</hi>古公<hi>號/也</hi>亶父<hi>名/也</hi>陶復<hi>重/窑</hi>陶穴<hi>土室</hi>未有<lb/>
家室<lb/>
　　<hi>臣</hi>按緜之詩一章言在豳二章言至岐三章言定<lb/>
<pb n="KR3a0105_WYG_047-8a"/>
　　宅四章言授田居民五章言作宗廟六章言治宫<lb/>
　　室七章言作門社八章九章乃言文王興之事首<lb/>
　　章言未有室家而周公作鴟鴞之詩亦曰予未有<lb/>
　　室家在緜則慶幸其有而云未有在鴟鴞則危失<lb/>
　　其有而云未有其為推本祖烈訓戒後人之心一<lb/>
　　也周原契龜固為興王之兆而其制度之善亦為<lb/>
　　後世所因如立臯門後遂為天子之郭門立應門<lb/>
　　後遂為天子之正門立冢土後遂為天子之大社<lb/>
<pb n="KR3a0105_WYG_047-8b"/>
　　以此推之六官之典為大王之所肇基者必多也<lb/>
下武<hi>篇名</hi>小序曰武繼文也武王有聖徳復受天命能昭<lb/>
先人之功焉<lb/>
　孔穎達疏曰經六章皆言武王益有明知配先人之<lb/>
　道成其孝思繼嗣祖考之迹<lb/>
其五章曰昭兹來許繩其祖武<lb/>
　鄭康成注曰來勤也武王能明此勤行進於善道戒<lb/>
　慎其祖考所履踐之迹美其終成之<lb/>
<pb n="KR3a0105_WYG_047-9a"/>
　　<hi>臣</hi>按武為受命之王而詩人但美其配先人之道<lb/>
　　踐祖考之迹雖創制顯庸改玉更步不足為武王<lb/>
　　鋪張然則開創之初固無事不取法於祖宗也而<lb/>
　　況于繼體守文之主乎<lb/>
文王有聲<hi>篇名</hi>其八章曰豐水有芑<hi>草/也</hi>武王豈不仕<hi>事也</hi>詒<lb/>
厥孫<hi>去聲順也</hi>謀以燕<hi>安/也</hi>翼<hi>敬/也</hi>子<hi>成王也</hi>武王烝哉<lb/>
　　<hi>臣</hi>按詩人言豐水無情之物猶以潤澤而生芑菜<lb/>
　　為己事祖宗之恩澤及後人其情至無已也武王<lb/>
<pb n="KR3a0105_WYG_047-9b"/>
　　豈不以遜順之謀傳之子孫為事乎聖人所謀之<lb/>
　　事行之則必順天下之心子孫敬事能遵用其道<lb/>
　　則得安也必言敬事者若子孫不敬則不能行之<lb/>
　　不能行則不得安故安敬並言之<lb/>
嘉樂<hi>篇名</hi>其二章曰不愆不忘率由舊章<lb/>
　鄭康成注曰成王之令德不過誤不遺失循用舊典<lb/>
　之文章謂周公之禮法<lb/>
　謝枋得曰不愆則無聰明亂舊章之過不忘則常有<lb/>
<pb n="KR3a0105_WYG_047-10a"/>
　繼志述事之心<lb/>
　彭執中曰率由舊章如春秋之時晉侯請隧㐮王以<lb/>
　王章而不許魯災命藏象魏而季武子以為舊章不<lb/>
　可忘蓋成王周公制禮作樂秩然成章傳之萬世可<lb/>
　以遵守<lb/>
　　<hi>臣</hi>按成王時之所謂舊章當謂顯承其祖考者是<lb/>
　　也文謨武烈子孫千億固宜勿替引之然文王大<lb/>
　　統未集武王君天下之日淺未遑制禮作樂之事<lb/>
<pb n="KR3a0105_WYG_047-10b"/>
　　周公居攝作六典之職謂之周禮七年致政成王<lb/>
　　以此禮授之蓋周公本文王之意而為是六官之<lb/>
　　典在成王當日亦不過目前行事而詩人遂謂之<lb/>
　　舊章者其精心厚意萬世常新而譲徳于天譲善<lb/>
　　于親則以為此乃文武之大經古昔之典刑故謂<lb/>
　　之舊章也成王有嘉樂之令德而率循之以宜於<lb/>
　　人民豈其復有過誤遺失而詩人則以惟其如是<lb/>
　　僅乃得之蓋雖公尸所告亦無溢美之詞也觀彭<lb/>
<pb n="KR3a0105_WYG_047-11a"/>
　　　執中引証㐮王不許晉侯請隧及季武子藏象魏<lb/>
　　　又可以知春秋之法即周官之典周官之典即文<lb/>
　　　武之政當夫子未筆削之先而韓宣子見魯春秋<lb/>
　　　以為周禮在是曰乃今知周公之德與周之所以<lb/>
　　　王也況又經化工之筆乎然則春秋之所取皆法<lb/>
　　　祖宗之事春秋所譏皆不法祖宗之事如左氏所<lb/>
　　　斷禮也非禮也禮即周公之禮也夫<lb/>
　<lb/>
<pb n="KR3a0105_WYG_047-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷四十五<lb/>
</p>
<p>
</p>
  </div>
</body>
</text>
</TEI>
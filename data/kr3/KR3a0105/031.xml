<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_031-1a"/>
　欽定四庫全書<lb/>
御定孝經衍義卷二十九<lb/>
　　天子之孝<lb/>
　　　課農桑<lb/>
　　　<hi>臣</hi>按經文言五等之孝既畢即發天經地義民行<lb/>
　　　之㫖所謂天經者邢昺疏以為日月星辰以時轉<lb/>
　　　運於天所謂地義者邢昺疏以為地有常利山川<lb/>
　　　原隰動植物產人事因之以為晨羞夕膳也經以<lb/>
<pb n="KR3a0105_WYG_031-1b"/>
　　　此繼庶人之孝用天之道分地之利之後若似乎<lb/>
　　　言之重詞之複者何哉夫耕而食織而衣者黔庶<lb/>
　　　之事戒休董威授時别土使不懈於耕織者司牧<lb/>
　　　者之事也作課農桑而耕藉田尤教孝之大者故<lb/>
　　　亦以類附焉<lb/>
　易井彖傳曰巽乎水而上水井井養而不窮也象傳曰<lb/>
　木上有水井君子以勞民勸相<lb/>
　　　<hi>臣</hi>按君子以勞民勸相者勞謂勞來相猶助也井<lb/>
<pb n="KR3a0105_WYG_031-2a"/>
　　之為義汲養而不窮君子以勞來之恩勤恤民隠<lb/>
　　勸助百姓使有成功此則養而不窮也以井愈汲<lb/>
　　愈生給養於人為義而建安丘氏以為君勞乎民<lb/>
　　民助乎君古者井田之制取諸此然則百畝之田<lb/>
　　五畝之宅相友相助乃所謂改邑不改井也<lb/>
書舜典帝曰棄黎民阻饑汝后稷播時百穀<lb/>
　　<hi>臣</hi>按周本紀后稷始生母欲棄之因名曰棄兒時<lb/>
　　遊戲好種樹麻菽麻菽美及為成人遂好耕農相<lb/>
<pb n="KR3a0105_WYG_031-2b"/>
　　地之宜宜穀者稼穡焉民皆法則之帝堯聞之舉<lb/>
　　棄為農師天下得其利有功封于邰其後公劉古<lb/>
　　公修其業至文武受命此生民之詩所為作也論<lb/>
　　者謂周家以農事開國故其祚最長得之矣舜即<lb/>
　　位之後咨牧之始即以食哉惟時發端惟是伯禹<lb/>
　　以司空宅百揆而次即以舊官申命棄然則宰相<lb/>
　　之下無過農官為急也當此時民豈復憂阻饑棄<lb/>
　　久於田正豈其怠於播榖而呼其名稱其官重相<lb/>
<pb n="KR3a0105_WYG_031-3a"/>
　　警戒蓋唐虞重農桑之意如此<lb/>
洪範次三曰農用八政<lb/>
三八政一曰食<lb/>
　　<hi>臣</hi>按虞九官周六卿之事備於八者之中八政惟<lb/>
　　食屬農而統言農用八政論其初則農務重榖以<lb/>
　　開其先而餘事可得而舉要其終則農於彼七政<lb/>
　　有交資也可弗勸哉<lb/>
詩豳風<hi>公劉居豳周公作詩陳其風俗以戒成王</hi>七月<hi>篇/名</hi>其一章曰七月<hi>夏正</hi>
<pb n="KR3a0105_WYG_031-3b"/>
流火<hi>大火心星</hi>九月授衣一之日<hi>夏正十/一月</hi>觱發<hi>風寒也</hi>二之日<lb/>
<hi>夏正十二月</hi>栗烈<hi>氣寒/也</hi>無衣無褐何以卒歲三之日<hi>夏正正月</hi>于<lb/>
耜四之日<hi>夏正二月</hi>舉趾同我婦子饁<hi>餉田/者</hi>彼南畝田畯<hi>勸農</hi>
<hi>之官</hi>至喜<lb/>
二章曰七月流火九月授衣春日載陽<hi>始温和也</hi>有鳴倉庚<lb/>
<hi>黄鸝</hi>女執懿<hi>深美/也</hi>筐遵彼微行<hi>小徑</hi>爰求柔桑春日遲遲采<lb/>
蘩<hi>白蒿所以生蠶</hi>祁祁<hi>衆多</hi>女心傷悲殆及公子同歸<lb/>
七章曰九月築場圃<hi>物生耕地為圃物成築地為場</hi>十月納禾稼黍稷<lb/>
<pb n="KR3a0105_WYG_031-4a"/>
重穋<hi>先種後熟曰重音直容反後種先熟曰穋音六</hi>禾麻菽麥嗟我農夫我稼<lb/>
既同<hi>聚也</hi>上入執宫<hi>邑居/之宅</hi>功<hi>葺治之事</hi>晝爾于茅宵爾索綯亟<lb/>
其乘<hi>升也</hi>屋其始播百穀<lb/>
　朱善曰七月之詩以衣食為急而衣食所資以豫備<lb/>
　為貴必以七月為首者三陰之月陰氣始盛故於是<lb/>
　而豫為禦寒之備三陽之月陽氣始盛故於是而豫<lb/>
　為治田之備先衣後食故以七月為首也大寒之候<lb/>
　在于丑月而圖之於建申之時収成之候在於酉月<lb/>
<pb n="KR3a0105_WYG_031-4b"/>
　而慮之於建寅之日其為豫備可知若寒至而後索<lb/>
　衣饑至而後索食則其為計亦晚矣<lb/>
　　<hi>臣</hi>按張栻曰周家建國自后稷以農事為務歴世<lb/>
　　相傳其君子則重稼穡之事其室家則躬織紝之<lb/>
　　勤相與咨嗟歎息服習乎艱難歌咏其勞苦此實<lb/>
　　王業之根本如周公之告成王其見於詩有若七<lb/>
　　月皆言農桑之候也其見於書有若無逸則欲其<lb/>
　　知稼穡之艱難知小人之依也帝王所傳心法之<lb/>
<pb n="KR3a0105_WYG_031-5a"/>
　　要端在乎此夫治常生於敬畏而亂常起於驕肆<lb/>
　　使為國者而每念乎稼穡之勞而其后妃又不忘<lb/>
　　乎織紝之事則心不存焉寡矣何者其必嚴恭朝<lb/>
　　夕而不敢怠也其必懷保小民而不敢康也其必<lb/>
　　思天下之饑寒之無告也是心常存則驕矜放肆<lb/>
　　何自而生豈不治之所由興也歟此栻在經筵進<lb/>
　　講之詞也豳風所云雖豳之民自營其衣食之計<lb/>
　　紀其耕織之候然其沐膏澤而詠勤苦由君上之<lb/>
<pb n="KR3a0105_WYG_031-5b"/>
　　勸教使然故知豳先公重稼穡而君夫人亦躬織<lb/>
　　紝也由是而推之豳雅豳頌則有潔其粢盛祭服<lb/>
　　以致其報本之誠奉先之孝威儀品物中禮合度<lb/>
　　誠非驕矜放肆所自生也成王於是乎知稼穡之<lb/>
　　艱難小人之依矣抑<hi>臣</hi>又以為農桑之事意莫厚<lb/>
　　於豳詩而法莫備於周禮此皆祖宗以來所垂之<lb/>
　　典故所成之風俗因而播之為聲歌勒之於官守<lb/>
　　循之則治違之則亂戰於千畝而王師敗績婦休<lb/>
<pb n="KR3a0105_WYG_031-6a"/>
　　蠶織而宗周以傾此周道之所以盛衰而後人於<lb/>
　　成王則稱其念祖徳于宣幽則謂之貪天禍也<lb/>
禮記月令是月也<hi>孟春</hi>天氣下降地氣上騰天地和同草<lb/>
木萌動王命布農事命田<hi>田畯</hi>舍<hi>居也</hi>東郊皆修封疆審端<lb/>
徑<hi>步道曰徑</hi>術<hi>與遂/同</hi>善相丘<hi>土之/高者</hi>陵<hi>平而/可陵</hi>阪<hi>阪而/不平</hi>險<hi>水之使行者</hi>
原<hi>廣平</hi>隰<hi>下濕</hi>土地所宜五穀所殖以教道民必躬親之田<lb/>
事既飭先定準直農乃不惑<lb/>
　　<hi>臣</hi>按古者設田官以教民其人必特精于樹藝之<lb/>
<pb n="KR3a0105_WYG_031-6b"/>
　　人所謂土地所宜五穀所殖非泛然農人之所習<lb/>
　　見聞者若黍之利高燥稌之利下濕之類是非農<lb/>
　　人之所惑也假于一井之内一夫所治其間更能<lb/>
　　精别土性何處宜黍何處宜稌早熟晩熟不失其<lb/>
　　利此所以必躬親教道使之無所疑惑也以豳國<lb/>
　　晩寒之地而黍稷重穋禾麻菽麥無所不種禾又<lb/>
　　兼稻黍苽粱之屬而言葢后稷之成法公劉所脩<lb/>
　　明而田畯遵奉之者也種樹之書秦所未焚後竟<lb/>
<pb n="KR3a0105_WYG_031-7a"/>
　　失其傳而又無性之所好而特精于其理者其為<lb/>
　　不能盡地理可勝道哉<lb/>
是月也<hi>季春</hi>命野虞毋伐桑柘鳴鳩拂其羽戴勝<hi>織紝之鳥</hi>降<lb/>
<hi>若自天降重之也</hi>于桑具<hi>備/也</hi>曲植籧筐<hi>皆蠶具</hi>后妃齊戒親東鄉<lb/>
躬桑禁婦女毋觀<hi>不為容飾</hi>省婦使<hi>減其針線縫製之事</hi>以勸蠶事蠶<lb/>
事既登分繭<hi>分於衆婦之繅者</hi>稱絲效功<hi>以多寡為功之上下</hi>以共郊廟<lb/>
之服毋有敢惰<lb/>
　方慤曰野虞周官之山虞以主在野之事故曰野齊<lb/>
<pb n="KR3a0105_WYG_031-7b"/>
　戒則所以神明其事矣東鄉則以順時氣也以致曲<lb/>
　而織故曰曲以取直而立故曰植籧則席之粗者筐<lb/>
　則筥之方者凡此皆蠶具省婦使不煩以他役欲一<lb/>
　意于蠶以勤其事而已蠶事既登者事畢而登比年<lb/>
　之數也分繭所以使之繰稱絲所以效其功之多少<lb/>
　以供郊廟之服無有敢惰敬之至也<lb/>
　　<hi>臣</hi>按親耕以勸農親蠶以勸桑而御廩所入即供<lb/>
　　粢盛副禕所受即成祭服所謂天子諸侯非莫耕<lb/>
<pb n="KR3a0105_WYG_031-8a"/>
　　也王后夫人非莫蠶也孝子之祭必夫婦親之也<lb/>
　　三代以下千畝之藉時或舉行而親蠶之典則絶<lb/>
　　無而僅有卿大夫之妻視古之諸侯夫人而勤于<lb/>
　　蠶織亦鮮矣非惟怠于民事其于致孝鬼神之道<lb/>
　　亦莫之思也<lb/>
郊特牲天子大蜡八伊耆氏始為蜡蜡也者索也歲十<lb/>
二月合聚萬物而索饗之也<lb/>
　陳澔集説曰蜡祭八神先嗇<hi>智足創物立于其先</hi>一司嗇<hi>因人成法</hi>
<pb n="KR3a0105_WYG_031-8b"/>
　<hi>謹司其職</hi>二農<hi>古之/田畯</hi>三郵表畷<hi>郵亭之舍造于標表田畔相連畷處田畯居之</hi>四<lb/>
　貓<hi>食田䑕</hi>虎<hi>食田/豕</hi>五坊<hi>隄以蓄/水障水</hi>六水庸<hi>溝以受水洩水</hi>七昆蟲<lb/>
　<hi>螟蝗之屬</hi>八伊耆氏堯也索求索其神也合猶閉也閉藏<lb/>
　之月萬物各已歸根復命聖人欲報其人之有功者<lb/>
　故求索而享祭之也<lb/>
　馬希孟曰萬物之所以成者神有以相其功于幽民<lb/>
　有以致其力於明神有功以相其幽則報之民有力<lb/>
　以致其明則勞之所謂百日之蜡一日之澤是也<lb/>
<pb n="KR3a0105_WYG_031-9a"/>
　　<hi>臣</hi>按此即周官所謂國祭蜡則龡豳頌擊土鼔以<lb/>
　　息老物也伊耆氏始為蜡故明堂位土鼔葦籥伊<lb/>
　　耆氏之樂也萬物無所不索享而八者于人為尤<lb/>
　　有功故以此八神為主物老則息之而田夫亦于是<lb/>
　　休息也息老物者報之息田夫者勞之于報之中<lb/>
　　而又有祈焉于勞之時而又將勤焉先王之用情<lb/>
　　忠厚而寓意深遠也以天子之尊而所祭者下逮<lb/>
　　於禽獸昆蟲之屬與黄冠野服之徒擊土鼓龡葦<lb/>
<pb n="KR3a0105_WYG_031-9b"/>
　　籥相共為一日之樂若亦自勞其耘耔之時親行<lb/>
　　田畝與嘗麤糲至此亦得少休也作之于始息之<lb/>
　　于終易曰終則有始天行也息之日少而作之日<lb/>
　　多非息之也則道苦而何以鼓舞之以盡神非作<lb/>
　　之也則即安而何以振起之以更始此固聖人順<lb/>
　　天道物情之妙用故夫子以為子貢猶不足以知<lb/>
　　此也<lb/>
周禮地官遂人<hi>王國之外二百里為六遂司徒不能遍教特設遂人分理</hi>凡治野以<lb/>
<pb n="KR3a0105_WYG_031-10a"/>
下劑致甿以田里安甿以樂昏擾甿以土宜教甿稼穡<lb/>
以興耡利甿以時器勸甿以彊予任甿以土均平政<lb/>
　　<hi>臣</hi>按大小司徒主六鄉皆言民而遂人獨變民言<lb/>
　　甿者鄭注以為異内外也此懵㝠無知之人雖受<lb/>
　　一㕓及㑹致之以下劑為率家任二人其外則為<lb/>
　　餘夫也對六鄉之中其家一人為正卒已下皆為<lb/>
　　羨卒而六遂之中但一正一羨以其遠而寛之故<lb/>
　　曰下劑也田者百畮之田里者五畮之宅耕桑有<lb/>
<pb n="KR3a0105_WYG_031-10b"/>
　　地是以安也男女人之大欲故昏姻以時以順擾<lb/>
　　之黍稷穀麥土地髙下異宜稼穡之事當是民自<lb/>
　　知之猶必教之者月令所謂農乃不惑也興耡之<lb/>
　　耡一讀為藉一讀為助皆謂興起其民令相佐助<lb/>
　　與民為利也時器農具耒耜錢鎛之屬以未可枚<lb/>
　　舉也家有餘夫復予之田是彊任之也政訓為征<lb/>
　　土均<hi>司徒之屬</hi>掌平均其税也凡六遂之人但勸課其<lb/>
　　耕桑而不聞教之以德行道藝者豈先王降徳于<lb/>
<pb n="KR3a0105_WYG_031-11a"/>
　　衆庶兆民而獨外之乎先王之教法固升秀者于<lb/>
　　近而移愚者于遠也然而其力可任其情宜恤豈<lb/>
　　非以其懵㝠無知也而黍稷稻麥之宜耒耜錢鎛<lb/>
　　之器猶當勸教之耶然其田里之安男女之樂猶<lb/>
　　夫人也生齒衆而力作敏猶夫人也苦㑹致之煩而<lb/>
　　畏賦税之重猶夫人也先王豈以懵㝠無知也而<lb/>
　　不為之經理督率哉<lb/>
遂師<hi>分治六遂下夫人四人二人共三遂之事</hi>巡其稼穡而移用其民以救<lb/>
<pb n="KR3a0105_WYG_031-11b"/>
其時事<lb/>
　鄭康成注曰移用其民使轉相助救時急事也四時<lb/>
　耕耨斂艾芟地之宜晚早不同而有天期地澤風雨<lb/>
　之急<lb/>
　賈公彦疏曰地之宜晩早不同者其地有宜早種早<lb/>
　收晩種晩収故云早晩不同云有天期地澤風雨之<lb/>
　急者山出雲雨大風有隧皆由天期而有故以天期<lb/>
　為言此並須移用其民救其時事故并言之也<lb/>
<pb n="KR3a0105_WYG_031-12a"/>
　　<hi>臣</hi>按此即所謂興鋤利甿也但遂師止自巡其所<lb/>
　　治耳以此知通力合作雖在一井之中而轉移救<lb/>
　　助則遂師别有調度也地澤或是水㬥至毁隄防<lb/>
　　立須修築必藉衆力先王之勸農田救其急事慮<lb/>
　　之至詳故于遂人既當總理而于遂師又申明職<lb/>
　　守也<lb/>
旅師<hi>主斂縣師所徵野之賦榖者也</hi>掌聚野之耡粟屋粟間粟而用之<lb/>
以質劑致民平頒其興積施其惠散其利而均其政令<lb/>
<pb n="KR3a0105_WYG_031-12b"/>
　鄭康成注曰野謂遠郊之外也耡粟民相助作一井<lb/>
　之中所出九夫之税粟也屋粟民有田不耕所罰三<lb/>
　夫之税粟間粟間民無職事者所出一夫之征粟<lb/>
　賈公彦疏曰鄭讀而為若所聚之粟民有艱阨乃用<lb/>
　之無則貯待凶年則若為不定之辭以質劑致民者<lb/>
　所聚之粟擬凶年賑恤所輸入之人欲與之粟還按<lb/>
　入税者之人名㑹計多少以貸之簿書若市劵有長<lb/>
　短故云質劑也興是積聚之義均其政令者皆以國<lb/>
<pb n="KR3a0105_WYG_031-13a"/>
　服為之息亦如泉府凡民之貸者以國服為之息鄭<lb/>
　彼注云以其國服事之税而出息也<lb/>
凡用粟春頒而秋斂之<lb/>
　賈公彦疏曰上經所云是貸而生利此經所云是直<lb/>
　給不生利也官得舊易新民得濟其乏官民俱益也<lb/>
　　<hi>臣</hi>按此二條之法見盛世上下相親惟恐小民當<lb/>
　　農作之時有所空乏以致不能盡力於田畝出粟<lb/>
　　貸之或収其國服之息或但以陳易新其間雖曰<lb/>
<pb n="KR3a0105_WYG_031-13b"/>
　　平頒不得多少偏頗原非抑配鄭注而讀為若最<lb/>
　　有意見若者不定之辭必凶年民有艱厄乃用之<lb/>
　　如無凶年則貯以待雖凶年民之能自食者所弗<lb/>
　　强予所以按入税者之名而貸之者亦就願貸之<lb/>
　　家而㑹計其人之多少非家至而户給之也其所<lb/>
　　貯貸之陳粟則但春頒秋斂無所取息故民間得<lb/>
　　與官府流通春耕夏耘得以善其田事此葢先王<lb/>
　　之世官得其人為旅師者亦公忠勤敏克勝其任<lb/>
<pb n="KR3a0105_WYG_031-14a"/>
　　法既善而行之存乎其人者也王安石為鄞縣起<lb/>
　　隄堰決陂塘為水陸之利貸穀與民立息以償俾<lb/>
　　新陳相易邑人便之及知政事則行農田水利青<lb/>
　　苖均輸之法天下騷然故知法制非不善而非其<lb/>
　　人亦不可行也抑臣反覆玩味于若之一字則通<lb/>
　　變宜民之道在行法者加之意焉安石之執抝葢<lb/>
　　未之思此一字也<lb/>
草人<hi>除草糞種之職</hi>掌土化之法以物地相其宜而為之種<lb/>
<pb n="KR3a0105_WYG_031-14b"/>
　鄭康成注曰土化之法化之使美若汜勝之術也以<lb/>
　物地占其形色為之種黄白以種禾之屬<lb/>
　賈公彦疏曰化之使美者謂若騂剛<hi>色赤土剛</hi>用牛糞種<lb/>
　<hi>煮取牛骨汁漬其種</hi>化騂剛之地使美也云若汜勝之屬也者<lb/>
　漢時農書有數家汜勝為上故月令注亦引汜勝黄白<lb/>
　以種禾也者鄭依孝經緯援神契而言也<lb/>
　　<hi>臣</hi>按騂剛之屬凡有九等皆是化不美使之美如<lb/>
　　騂剛用牛赤緹<hi>縓色</hi>用羊之類此其術葢漢時猶有<lb/>
<pb n="KR3a0105_WYG_031-15a"/>
　　存者故鄭氏得引汜勝為証後之治民者不能留<lb/>
　　心農事為之講求術不傳矣<lb/>
稻人掌稼下地<lb/>
　鄭康成注曰水澤之地種榖也謂之稼者有似嫁女<lb/>
　相生<lb/>
以瀦畜水以防止水以溝蕩水以遂均水以列舍水以<lb/>
澮㵼水以涉揚其芟作田<lb/>
　鄭康成注曰偃瀦者畜流水之陂也防瀦旁隄也遂<lb/>
<pb n="KR3a0105_WYG_031-15b"/>
　田首受水小溝也列田之畦㽟也澮田尾去水大溝<lb/>
　作猶治也開遂舍水于列中因涉之揚去前年所芟<lb/>
　之草而治田種稻<lb/>
凡稼澤夏以水殄<hi>病也絶也</hi>草而芟夷之<lb/>
　鄭康成注曰将以澤地為稼者必于夏六月之時以<lb/>
　水病絶草之後生者至秋水涸芟之明年乃稼<lb/>
澤草所生種之芒種<lb/>
　鄭司農云澤草之所生其地可種芒種芒種稻麥也<lb/>
<pb n="KR3a0105_WYG_031-16a"/>
　　<hi>臣</hi>按此條專言水澤之地宜于種稻而先鄭引春<lb/>
　　秋傳楚蒍掩書土田法以授子木之事彼云町原<lb/>
　　防規偃豬是楚之惡地有防豬之法與此防偃同<lb/>
　　而又須殄絶水草芟之至明年乃稼則知本是水<lb/>
　　澤未嘗為稼今以防豬畜洩之為新田也稻田之<lb/>
　　利于農最溥規防偃豬宜令有司經紀時脩其廢<lb/>
　　壞毋令已治之田風雨㬥至遂成巨浸則亦勸農<lb/>
　　之要務也<lb/>
<pb n="KR3a0105_WYG_031-16b"/>
秋官司寇薙<hi>音替</hi>氏<hi>掌薙五地之草以待耕種者</hi>掌殺草春始生而萌<lb/>
之夏日至而夷之秋繩<hi>音孕</hi>而芟之冬日至而耜之若欲<lb/>
其化也則以水火變之掌凡殺草之政令<lb/>
　鄭康成注曰謂以火燒其所芟萌之草已而水之則<lb/>
　其土亦和美矣<lb/>
　　<hi>臣</hi>按疏此薙人所掌治地從春至冬亦一年之事<lb/>
　　後年乃可種也此亦是開墾荒地為新田或即所<lb/>
　　謂一易再易之地漢趙過倣其法為代田者也<lb/>
<pb n="KR3a0105_WYG_031-17a"/>
　　　以上課農桑<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0105_WYG_031-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_032-1a"/>
　欽定四庫全書<lb/>
御定孝經衍義卷三十<lb/>
　　天子之孝<lb/>
　　　課農桑<lb/>
　漢文帝二年詔曰農天下之大本也民所恃以生也而<lb/>
　民或不務本而事末故生不遂朕今親率羣臣農以勸<lb/>
　之其賜天下民今年田租之半<lb/>
　　<hi>臣</hi>按漢孝文時民近戰國多背本趍末帝屢下詔言<lb/>
<pb n="KR3a0105_WYG_032-1b"/>
　　農者天下之本感賈誼之言躬耕以勸百姓晁錯復<lb/>
　　言方今之務莫若使民務農欲民務農在于貴粟帝<lb/>
　　從之其後務敦農業百姓充實景元年制郡國或地<lb/>
　　磽陿無所農桑或地饒廣薦草莽議民徙寛大地聴<lb/>
　　之令郡國務勸農桑益種樹可得衣食物武帝末年<lb/>
　　悔征伐之事下詔務在力農以趙過為摉粟都尉行<lb/>
　　代田之法用力少而得穀多至孝昭時流民少還田<lb/>
　　野開闢孝宣地節三年詔流民還歸者假公田貸種<lb/>
<pb n="KR3a0105_WYG_032-2a"/>
　食孝元初元元年以郡國公田苑振業貧民江海陂<lb/>
　湖園池屬少府者以假貧民勿租賦建昭五年詔<lb/>
　方春農桑興百姓戮力自盡之時也故是月勞農勸<lb/>
　桑無使後時孝成陽朔四年詔洪範八政以食為首<lb/>
　方東作時其令二千石勉勸農桑出入阡陌致勞來<lb/>
　之因循致哀平之世及莽簒位紛紛置勸農之丞嚴<lb/>
　受田之制人民反以失業海内日以凋弊略舉西京<lb/>
　諸帝勸農之詔其時之盛衰得失亦可考而自是而<lb/>
<pb n="KR3a0105_WYG_032-2b"/>
　後葢可知矣惟其發于至誠惻怛之意其臣奉行無<lb/>
　敢不盡力者則亦旋至立效如其不然則雖勸農使<lb/>
　者冠盖相望結轍于道亦無益也<lb/>
晁錯言於上曰聖王在上而民不凍饑者非能耕而食<lb/>
之織而衣之也為開其資財之道也故堯有九年之水<lb/>
湯有七年之旱而國無捐瘠者以畜積多而備先具也<lb/>
今海内為一土地人民之衆不減湯禹加以無天災數<lb/>
年之水旱而畜積未及者何也地有遺利民有餘力生<lb/>
<pb n="KR3a0105_WYG_032-3a"/>
榖之土未盡墾山澤之利未盡出游食之民未盡歸農<lb/>
也夫寒之于衣不待輕煖饑之于食不待甘㫖饑寒至<lb/>
身不顧廉耻人情一日不再食則饑終歳不製衣則寒<lb/>
夫腹饑不得食膚寒不得衣雖慈父不能保其子君安<lb/>
能以有其民哉明主知其然也故務民于農桑薄賦斂<lb/>
廣畜積以實倉廩備水旱故民可得而有也<lb/>
　　<hi>臣</hi>按錯言聖王所以衣食天下之民在于勸課有<lb/>
　　道盖遂末者多則地有餘利民有餘力至于末業<lb/>
<pb n="KR3a0105_WYG_032-3b"/>
　　之民亦有居竒而累鉅萬者亦有折閲而成游惰<lb/>
　　者此其人身不能耕妻不能織饑寒切身不顧廉<lb/>
　　恥而其富人亦必驕滛踰制聖主抑末崇本于農<lb/>
　　則時有蠲除而商賈之子孫不得仕宦為吏以是<lb/>
　　故也<lb/>
武帝征和四年以趙過為摉粟都尉過能為代田其耕<lb/>
耘田器皆有便巧以教民用力少而得榖多民皆便之<lb/>
　司馬光曰天下信未嘗無士也武帝好四裔之功而<lb/>
<pb n="KR3a0105_WYG_032-4a"/>
　勇鋭輕死之士充滿朝廷闢土廣地無不如意及後<lb/>
　息民重農而趙過之儔教民耕耘亦被其利此一君<lb/>
　之身趣好殊别而士輙應之誠使武帝兼三王之量<lb/>
　以興三周之治其無三代之臣乎<lb/>
　　<hi>臣</hi>按代田者班志一畆三甽歳代處師古曰代易<lb/>
　　也即周禮一易再易三易之義武帝末年悔征伐<lb/>
　　之事詔以方今之務在于力農而其封丞相侯曰<lb/>
　　富民則所以深陳既徃之失者既非空言矣過以<lb/>
<pb n="KR3a0105_WYG_032-4b"/>
　　能教民耕耘而為摉粟都尉則非前此桑𢎞羊為<lb/>
　　摉粟都尉之比也而千秋一言寤主乃在人父子<lb/>
　　之間帝縁此自悔所為狂悖曰髙廟神靈使公教<lb/>
　　我公當遂為吾輔佐縁此遂棄輪䑓下令止擅賦<lb/>
　　力本農此其哀痛惻怛之誠由其歸來望思之心<lb/>
　　而念及于天下之老弱孤獨無所文飾强假宜天<lb/>
　　下之士應之者之速也<lb/>
吳徐知誥為淮安帥以宋齊丘為謀主先是吳有丁口<lb/>
<pb n="KR3a0105_WYG_032-5a"/>
錢又計畆輸錢民甚病之齊丘以為錢非耕桑所得使<lb/>
民輸錢是教之棄本逐末也請蠲人口錢自餘税悉收<lb/>
榖帛紬絹匹值千錢者税三十知誥從之由是曠土盡<lb/>
闢國以富强<lb/>
　洪邁容齋隨筆曰自用兵以來民間以見錢紐納税<lb/>
　直既為不堪然于其中所謂和買折帛尤為名不正<lb/>
　而斂最重偶閲大中祥符間太常博士許載著吳唐<lb/>
　拾遺録所載多諸書未有者其勸農桑一篇正云吳<lb/>
<pb n="KR3a0105_WYG_032-5b"/>
　順義年中差官興販簿定租税厥田上上者毎一頃<lb/>
　税錢二貫一百文中田一頃税錢一貫八百下田一<lb/>
　頃千五百皆足陌見錢如見錢不足許依市賈折以<lb/>
　金銀并計丁口課調亦科錢宋齊丘時為員外郎上<lb/>
　策乞虚擡時價而折紬絹綿本色曰江淮之地唐季<lb/>
　以來戰爭之所今兵革乍息黎氓始安而必率以見<lb/>
　錢折以金銀此非民耕鑿可得也必興販以求之是<lb/>
　為教民棄本逐末耳是時絹毎疋市價五百文紬六<lb/>
<pb n="KR3a0105_WYG_032-6a"/>
　百文綿毎兩十五文齊丘請絹毎匹擡為一貫七百<lb/>
　紬為二貫四百綿為四十文皆足錢丁口課調亦請<lb/>
　蠲除朝議喧然沮之謂虧損官錢萬數不少齊丘致<lb/>
　書于徐知誥曰明公總百官理大國督民見錢與金<lb/>
　銀求國富庶所謂擁篲救火撓水求清欲火滅水清<lb/>
　可得乎徐知誥得書曰此勸農上策也即行之自是<lb/>
　不十年間野無閒田桑無隙地自吳變唐自唐歸宋<lb/>
　民到于今受其賜齊丘之事美矣徐知誥亟聽而行<lb/>
<pb n="KR3a0105_WYG_032-6b"/>
　之可謂賢輔相而九國志齊丘𫝊略不書資治通鑑<lb/>
　亦佚此事今故備録之<lb/>
　　<hi>臣</hi>按經言庶人之孝惟用天道分地利謹身節用以飬<lb/>
　　父母而已疏云庶人孝行曰畜以畜飬為義言能<lb/>
　　躬耕力農以飬其親也然而始終成就之者在于<lb/>
　　天子故天子孝曰就假使戰闘不休棄穡弗務展<lb/>
　　轉溝壑之中雖有飬父母之心無可奈何矣今觀<lb/>
　　齊丘之為知誥畫策者尚知以農事為兢兢不然<lb/>
<pb n="KR3a0105_WYG_032-7a"/>
　　則朝不及夕之道也馬端臨曰五季雜亂之時世<lb/>
　　主所尚者用兵爭强而已其間唐明宗周世宗粗<lb/>
　　為有志于愛民重農者有如農務未開而受理詞<lb/>
　　訟徴科既足而追㑹科斂皆官吏奸貪之情為閭<lb/>
　　里隠微之害而天成顯徳之詔敕丁寧禁切之于<lb/>
　　使之有餘力餘財則民自趨其事自勸其功雖均<lb/>
　　田之圖可弗賜度田之使可弗遣也民生于勤勤<lb/>
　　則不匱節以制度則不傷財民富由于勤且節則<lb/>
<pb n="KR3a0105_WYG_032-7b"/>
　　民貧由于惰且侈易知也大司徒之保息六貧窮<lb/>
　　者固所當賑恤而富者亦所當安如必欲抑富以<lb/>
　　益貧則是所謂磨其厚而等其薄薄者未已而厚<lb/>
　　者先穿也周世宗之欲定均田租而度田之使俱<lb/>
　　未稱宋祖繼之欲究其弊精擇常叅官分詣諸州<lb/>
　　究亦無補君子勞民勸相之道當亦不在于泥古<lb/>
　　者也<lb/>
宋太宗務興農事直史館陳靖言先王之欲厚生民莫<lb/>
<pb n="KR3a0105_WYG_032-8a"/>
先于積榖而務農鹽鐵𣙜酤斯為末矣按天下土田除<lb/>
江淮湖湘兩浙隴蜀河東諸路地里夐逺雖加勸督未<lb/>
遽獲利今京畿周環二十二州幅員數千里地之墾者<lb/>
十纔二三税之入者又十無五六復有匿里舍而稱逃<lb/>
亡棄耕農而事游惰賦額歳減國用不充詔書累下許<lb/>
民復業蠲其租調寛以歳時然鄕縣擾之每一户歸業<lb/>
則刺報所由朝耕尺寸之田暮入差徭之籍追胥責問<lb/>
繼踵而來雖䝉蠲其常租實無補于捐瘠况民之流徙<lb/>
<pb n="KR3a0105_WYG_032-8b"/>
始由貧困或避私債或逃公税及既亡遁則鄕里檢其<lb/>
資財至于室廬什器桑棗材木減計其值或里胥用以<lb/>
輸税或債主取以償逋生計蕩然茫無所詣以兹浮蕩<lb/>
絶意歸耕如受以閒曠之田廣募游惰誘之耕墾未計<lb/>
賦租許令别置版圖便宜行事酌民力豊寡農畆肥磽<lb/>
均配督課令其不倦其逃民歸業丁口受田煩碎之事<lb/>
並取大司農裁决耕桑之外令益樹雜木蔬菓孶畜羊<lb/>
犬雞豚給授桑土潛擬井田營造室居使立保伍飬生<lb/>
<pb n="KR3a0105_WYG_032-9a"/>
送死之具慶弔問遺之資並立條制候至三五年間生<lb/>
計成立即計户定征量田輸税若民力不足官借糴錢<lb/>
或以市餱糧或以營耕具凡此給授委于司農比及秋<lb/>
成乃令償直依時價折納以其成數關白户部帝覽之喜<lb/>
詔靖條奏以聞靖又言逃民復業及浮客請佃者委農<lb/>
官勘騐以給授田土收附版籍州縣未得議其差役乏<lb/>
糧種牛者令司農以官錢給借其田制為三品以膏沃<lb/>
而無水旱之患者為上品雖沃壌而有水旱之患埆瘠<lb/>
<pb n="KR3a0105_WYG_032-9b"/>
而無水旱之慮者為中品既埆瘠復患于水旱者為下<lb/>
品上田人受百畆中田百五十畆下田二百畆並五年<lb/>
後收其租亦只計百畆十收其三一家有三丁者請加<lb/>
受田如丁數五丁者從三丁之制七丁者給五丁十丁<lb/>
給七丁至二十三十丁者以十丁為限若寛鄕田多即<lb/>
委農官裁度以賦之其室廬蔬韭及梨棗榆柳種藝之<lb/>
地毎户十下者給百五十畆七丁者百畆五丁者七十<lb/>
畆三丁者五十畆不及三丁者三十畆除桑功五年後<lb/>
<pb n="KR3a0105_WYG_032-10a"/>
計其租餘悉蠲其税宰相吕端謂靖所立田制多改舊法<lb/>
又大費資用以其狀付有司詔鹽鐵使陳恕等共議請如<lb/>
靖奏乃以靖為京西勸農使按行陳許蔡頴㐮唐鄧汝等<lb/>
州勸民懇田以大理寺丞皇甫選光禄寺丞何亮副之選<lb/>
亮上言功難成願罷其事帝志在勉農猶詔靖經度未㡬<lb/>
三司以費官錢數多萬一水旱恐致散失事遂寢<lb/>
　薛應旂曰陳靖之言募民墾荒給以牛種亦不為無<lb/>
　見若今之濟上七十二泉所經西北凉原涇渭並流<lb/>
<pb n="KR3a0105_WYG_032-10b"/>
　諸處予嘗親歴而感歎者屢矣使有西門豹鄭國其人<lb/>
　豈不成沃壌哉若以為地寒不生五穀則蕞爾米脂<lb/>
　<hi>縣名</hi>逼于沙漠何以遂有江南之稲耶奈甲可乙否世<lb/>
　無百年之人而其勢卒不可為宜乎陳靖託之空言<lb/>
　也<lb/>
　　<hi>臣</hi>按墾荒之法陳靖條析最詳然必有强固精敏<lb/>
　　之人久于其職巡行郡縣經度其宜其間均配督<lb/>
　　課仍責令有司一禀科條從事尤當不惜官錢給<lb/>
<pb n="KR3a0105_WYG_032-11a"/>
　　其耕具牛種亦不必拘新集之户復業之民就令<lb/>
　　地著富民願僱募開墾者亦計口授田以是為率<lb/>
　　其富民即為團保耆長三五年後量田輸税亦一<lb/>
　　如新集之户復業之民以此行之于陳許蔡頴襄<lb/>
　　鄧唐汝之間自是曠土游民相得兩利行之積歳<lb/>
　　坐致富强若使謀之計臣而但以散失官錢為憂<lb/>
　　問之守令而反以詐増户口塞責在朝廷未見後<lb/>
　　效可期而閭里先有包賠之累非但託之空言而<lb/>
<pb n="KR3a0105_WYG_032-11b"/>
　　且反以厲民也<lb/>
真宗大中祥符間知袁州何䝉言本州二税請以金折<lb/>
納上曰若是則盡廢耕農矣不許<lb/>
　　<hi>臣</hi>按吳唐拾遺録所載租税率以見錢如見錢不<lb/>
　　足許依市價折以金銀猶未必勒令以金銀為税<lb/>
　　也而宋齊丘以為是乃教民棄本逐末今何䝉無<lb/>
　　故忽欲以金折納若從其請不特農桑自此而廢<lb/>
　　即錢法亦自此而廢長民者固不可以邀一事之<lb/>
<pb n="KR3a0105_WYG_032-12a"/>
　　小忠而貽將來無窮之實禍也<lb/>
程顥疏曰古者四民各有常職而農者十居八九故衣<lb/>
食易給而民無所困苦今京師浮民數逾百萬游手不<lb/>
可貲度觀其窮蹙辛苦孤貧疾病變詐巧偽以自求而<lb/>
常不足以生日益歳滋久將若何事已窮極非聖人能<lb/>
變而通之則無以免患豈可謂無可奈何而已哉此在<lb/>
酌古變今均多恤寡漸為之業以救之耳此亦非有古<lb/>
今之異者也<lb/>
<pb n="KR3a0105_WYG_032-12b"/>
　　<hi>臣</hi>按宋人都汴陳許蔡頴襄鄧唐汝環之如陳靖<lb/>
　　募民開荒一法實能行之自可驅數十萬浮民使<lb/>
　　之業作也然而所都之地不一而所聚之勢恒然<lb/>
　　所謂變詐巧偽以自求而常不足以生者茍非司<lb/>
　　徒以教飬歸之于比閭族黨州鄕之中則亦非泛<lb/>
　　然有所為均多恤寡之術若得廉能京兆撫馭有<lb/>
　　法使變詐巧偽之風日息而浮寄無所得食窮而<lb/>
　　反本于以云救亦什得伍也<lb/>
<pb n="KR3a0105_WYG_032-13a"/>
神宗熙寧二年頒農田水利約束自是進計者紛然數<lb/>
年間諸路凡得廢田萬七百九十三處三十六萬一千<lb/>
一百七十八頃有竒而民給役勞擾<lb/>
　　<hi>臣</hi>按王安石新法<hi>臣</hi>于周官旅師一條已論其概<lb/>
　　如謂必無可行之理則經術世務遂為兩事且因<lb/>
　　循茍且勸課無聞國勢必至貧弱但令官必得人<lb/>
　　人皆盡職行之一處而效推之天下可知如其但<lb/>
　　以治法則郡守春秋行縣觀風俗課農桑豈非美<lb/>
<pb n="KR3a0105_WYG_032-13b"/>
　　事而暴吏乘時千騎五馬賔客廚𫝊重擾屬邑前<lb/>
　　代亦曽以為不便民而罷之者民之難與慮始事<lb/>
　　之所以鮮終豈不以是哉<lb/>
廣州教授林勲上本政書十三篇言國朝兵農之政率<lb/>
因唐末之故今農貧而多失職兵驕而不可用是以饑<lb/>
民竄卒類為盗賊宜倣古井田之制使民一夫占田五<lb/>
十畆其有羡田之家毋得市田其無田與游惰末作者<lb/>
皆驅之使𨽻為農以耕田之羡者而雜紐錢榖以為十<lb/>
<pb n="KR3a0105_WYG_032-14a"/>
一之税宋二税之數視増至七倍今本政之制毎十六夫<lb/>
為一井提封百里為三千四百井率税米五萬一千斛<lb/>
錢萬二千緡每井賦二兵馬一匹率為兵六千八百人<lb/>
馬三千四百匹歳取五之一以為上番之額以給征役<lb/>
無事則又分為四番以直官衛以給守衛是民凡三十<lb/>
五年而役使一遍也悉上則歳食米萬九千餘斛錢三<lb/>
千六百餘緡無事則減四分之三皆以一同之租税供<lb/>
之匹婦之貢絹三尺綿一兩百里之縣歳收絹四千餘<lb/>
<pb n="KR3a0105_WYG_032-14b"/>
匹綿三千四百觔非蠶鄕則布六尺麻二兩所收視絹<lb/>
綿率倍之行之十年則民之口筭官之酒酤與凡茶鹽<lb/>
香礬之𣙜皆可弛以予民其説甚備書奏以勲為桂州<lb/>
節度掌書記其後勲又獻比校書二篇大略為桂州地<lb/>
東西六百里南北五百里以古尺訃之為方百里之國<lb/>
四十當墾田二百二十五萬二千八百頃有田夫二百<lb/>
四萬八千出米二十四萬八千斛禄卿大夫以下四千<lb/>
人禄兵三十萬人今桂州墾田約萬四十二頃丁二十<lb/>
<pb n="KR3a0105_WYG_032-15a"/>
一萬六千六百一十五税錢萬五千餘緡苖米五萬二<lb/>
百斛有竒州縣官不滿百員官兵五千一百人盖土地<lb/>
荒蕪而游手末作之人衆是以地利多遺財用不足皆<lb/>
本政不修之故其後朱子甚愛其書陳亮亦曰此書考<lb/>
古驗今思慮周密世之為井田之學者無以加矣<lb/>
　　<hi>臣</hi>按漢世去古未逺而董仲舒限田之議竟不能<lb/>
　　用師丹又建言于孝哀之世詔書須後<hi>俟後命也</hi>不行<lb/>
　　新莽更名天下田曰王田禁不得賣買民以大困<lb/>
<pb n="KR3a0105_WYG_032-15b"/>
　　天下後世言井田者以是為鑒戒也荀悦漢紀以<lb/>
　　為井田之制不宜于人衆之時大亂之後田廣人<lb/>
　　寡方乃可為朱子極取其説故曰唐之口分世業<lb/>
　　是從魏晉積亂之極至元魏及北齊後周乘此機<lb/>
　　方做得而杜氏通典乃云雖有此制開元之季天<lb/>
　　寳以來法令弛壊兼并之弊有踰于漢成哀之間<lb/>
　　則勢固有無如何者也宋林勲所上政本書考驗<lb/>
　　周密諸儒稱之誠得其人為農田之吏俾其益覃<lb/>
<pb n="KR3a0105_WYG_032-16a"/>
　　其精思酌古今之變推而行之以盡利則于務農<lb/>
　　重榖足食足兵之計豈無當哉惜乎未竟其用也<lb/>
光宗紹熙元年臣僚言古者賦租出于民之所有不强<lb/>
其所無如税絹出于蠶苖米出于耕是也今一倍折而<lb/>
為錢再倍折而為銀銀愈貴錢愈艱得榖愈不可售使<lb/>
民賤糶而貴折則大熟之歳反為民害願明詔州郡多<lb/>
取而多折者重寘于罰從之<lb/>
　　<hi>臣</hi>按本色折色並徴此近世徴收定制也如使折<lb/>
<pb n="KR3a0105_WYG_032-16b"/>
　　色一項必欲仍徴其帛其尺幅之廣狹修短精麤<lb/>
　　美惡驗視不勝其煩而姦弊叢生矣獨是本色决<lb/>
　　不可變為折色以致賤糶貴折重困農人也其折<lb/>
　　色只合盡數輸錢不但錢法流通而公私齎送亦<lb/>
　　可略用見錢交㑹但不應竟用空楮為弊耳近世<lb/>
　　之弊正坐榖賤傷農而泉流壅滯臣故兩及之<lb/>
朱熹知漳州㑹臣僚請行閩中經界詔監司條其事下<lb/>
郡熹初為泉之同安簿知閩中經界不行之害至是訪<lb/>
<pb n="KR3a0105_WYG_032-17a"/>
問講求纎悉備至乃奏言經界冣為民莫大之利紹興<lb/>
已推行處公私兩利獨泉漳汀未行臣不敢先一身之<lb/>
勞逸而後一州之利病切獨任其必可行也然必推擇<lb/>
官吏委任責成度量步畆筭計精確畫圖造帳費從官<lb/>
給隨産均税特許過鄕通縣均紐庶㡬百里之内輕重<lb/>
齊同今欲毎畆隨九等髙下定計産錢而合一州租税<lb/>
錢米之數以産錢為母每文輸米幾何錢幾何止于一倉一<lb/>
庫受納既輸之後却視原額分𨽻為省計為職田為學糧<lb/>
<pb n="KR3a0105_WYG_032-17b"/>
為常平各撥入諸倉庫版圖一定則民業有經矣但此<lb/>
法之行貧民下户固所深喜然不能自逹其情豪家滑<lb/>
吏實所不樂皆善為説辭以惑羣聽賢士大夫之喜安<lb/>
靜怨紛擾者又或不深察而望風沮却此則不能無慮<lb/>
　　<hi>臣</hi>按朱熹奏行經界區處事宜共六條一推擇官<lb/>
　　吏果得其人則事克濟而民無擾一打量紐折筭<lb/>
　　計之法人所難曉乞紹興中户部行下格式印本㸃<lb/>
　　照行事一里正里長書人紙札之費有以處之則<lb/>
<pb n="KR3a0105_WYG_032-18a"/>
　　　可舉行一乞特許産錢過鄕通縣均紐一諸色之<lb/>
　　　田散漫叅錯難于檢計欲将見在土田隨九等髙<lb/>
　　　下别定等則諸色税租錢米一概均敷收納一荒<lb/>
　　　廢寺院田産出榜召人實封請買一時田業有歸<lb/>
　　　免向後官司賦税因循失䧟此六條中前四條乃<lb/>
　　　是丁寧揆度求其至當不得其人不可行也其法<lb/>
　　　式不使人人共曉不可行也書人紙札之費不出于<lb/>
　　　官而以不貲之費重煩百姓不可行也隨畝均産<lb/>
<pb n="KR3a0105_WYG_032-18b"/>
　　　不許過鄉害多利少不可行也至于後二條于行<lb/>
　　　經界中指言均平賦税攘斥異議之意其慮事盖<lb/>
　　　詳矣<lb/>
　　　以上課農桑<lb/>
　<lb/>
　<lb/>
　<lb/>
御定孝經衍義卷三十<lb/>
</p>
<p>
</p>
  </div>
</body>
</text>
</TEI>
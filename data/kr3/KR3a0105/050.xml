<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_050-1a"/>
　欽定四庫全書<lb/>
御定孝經衍義卷四十八<lb/>
　　天子之孝<lb/>
　　　隆郊配<lb/>
　　　<hi>臣</hi>按經言周公郊祀后稷以配天宗祀文王於明<lb/>
　　　堂以配上帝說經者謂有虞尚徳不郊其祖夏殷<lb/>
　　　始尊祖于郊無父配天之禮周公大聖而首行之<lb/>
　　　此諸儒未達夫王父已上統得言父之義也要以<lb/>
<pb n="KR3a0105_WYG_050-1b"/>
　　　君行嚴配之禮則徳敎刑于四海海内諸侯各脩<lb/>
　　　其職以来助祭得萬國之驩心以事其先王是為<lb/>
　　　隆盛耳夫其考究也則諸儒有紛紜異同之說其<lb/>
　　　舉行也則歴代有分合疏數之疑要之冬至夏至<lb/>
　　　圜丘方丘毎嵗一祭配以始祖斯不易焉為天為<lb/>
　　　帝名殊實一創業之君功崇徳大别配明堂亦義<lb/>
　　　所宜也故廣敬之道在隆郊祀<lb/>
　書舜典肆類于上帝禋于六宗望于山川徧于羣神<lb/>
<pb n="KR3a0105_WYG_050-2a"/>
　　<hi>臣</hi>按陳祥道禮書曰禮記曰天子將出類于上帝<lb/>
　　造于廟則類者類其神而造之也造者即而祭之<lb/>
　　也類之所施或于上帝或于日月星辰或于社稷<lb/>
　　或于宗廟類之所因或以廵狩或以大師或以大<lb/>
　　烖造則或于上帝或于祖廟類造之禮其詳不可<lb/>
　　得而知要之劣于正祭與旅祭也然則旅祭殺于<lb/>
　　當祭類祭又殺于旅祭皆非無故而祭者矣上帝<lb/>
　　孔傳以為天及五帝王肅云天也鄭氏篤信讖緯<lb/>
<pb n="KR3a0105_WYG_050-2b"/>
　　以為天皇大帝北辰之星五帝謂靈威仰等大微<lb/>
　　宫中五帝座星是也唐孔氏亦不從鄭氏引家語<lb/>
　　孔子之言曰天有五行金木水火土分時化育以<lb/>
　　成萬物其神謂之五帝王肅曰五行之神助天理<lb/>
　　物者也據周禮祀昊天上帝祀五帝並言凡冠昊<lb/>
　　天于上帝之上者乃天之專稱而但言上帝自兼<lb/>
　　五帝矣四時寒暑日月星辰水旱山川百神皆祭<lb/>
　　而不言祭地及社稷唐孔氏以為史略文臣以為<lb/>
<pb n="KR3a0105_WYG_050-3a"/>
　　統于所尊也中庸言郊社之禮所以事上帝也六<lb/>
　　宗之說謂時寒暑日月星水旱至若張髦所云祀<lb/>
　　祖考所尊者六三昭三穆以訓六宗朱子闢之曰<lb/>
　　古者昭穆不盡稱宗惟祖有功宗有徳惟唐以後<lb/>
　　盡稱宗此不可為據蓋張髦本亦訓宗為尊而以<lb/>
　　三昭三穆當六之數則何以觧于宗祀文王于明<lb/>
　　堂以配上帝之義乎故蘇氏曰祭法所叙舜典之<lb/>
　　章句義疏也<lb/>
<pb n="KR3a0105_WYG_050-3b"/>
歲二月東廵狩至于岱宗柴望秩于山川<lb/>
　　<hi>臣</hi>按燔柴以祀天特以告至非有受命告代之說<lb/>
　　也境内山川以秩望祭其于泰山又不過上公之<lb/>
　　禮耳安得有所謂登封者哉自餘山川皆祭又安<lb/>
　　得獨舉所謂梁父社首云云亭亭者哉此一經已<lb/>
　　足以證封禪之非古矣而鄭氏禮器因名山升中<lb/>
　　于天注引孝經緯曰封乎泰山考績燔燎禪乎梁<lb/>
　　父刻石紀號陳澔云後世封禪之說遂根著于此<lb/>
<pb n="KR3a0105_WYG_050-4a"/>
　　牢不可破皆鄭氏祖緯說啓之也<lb/>
詩大雅生民<hi>篇名</hi>其卒章曰卬<hi>我/也</hi>盛于豆于豆<hi>木曰豆以薦葅醢</hi>
于登<hi>瓦曰豋以薦大羔</hi>其香始升上帝居歆胡臭<hi>香/也</hi>亶<hi>誠/也</hi>時<hi>得其</hi>
<hi>時</hi>后稷肇祀庻無罪悔以迄于今<lb/>
　朱熹曰夫莫髙于天莫尊于帝若不可得而感格也<lb/>
　而香之始升上帝已安而饗之豈為其芳臭之薦得<lb/>
　其時而已哉盖自后稷之肇祀也載謀<hi>卜日擇士</hi>載惟<hi>齋戒</hi>
　<hi>具脩</hi>之致其誠取蕭<hi>蒿也合/脂爇之</hi>取羝<hi>牡羊也祭不用牝</hi>之致其謹<lb/>
<pb n="KR3a0105_WYG_050-4b"/>
　載燔<hi>傅之火也</hi>載烈<hi>貫之而加于火</hi>之致其戒固未嘗有一毫之<lb/>
　罪悔由后稷而公劉公劉之心無以異于后稷也由<lb/>
　公劉而大王大王之心無以異于公劉也由大王而<lb/>
　文武文王武王之心又無以異于大王也今至于後<lb/>
　王之時而此之敬畏猶前日也則上帝之饗之也豈<lb/>
　徒以其物哉正以周人之用心同一敬畏之相傳也<lb/>
　　<hi>臣</hi>按經言嚴父配天而以郊祀后稷宗祀文王並<lb/>
　　言是尊祖亦所以嚴父也由周公而言則文王為<lb/>
<pb n="KR3a0105_WYG_050-5a"/>
　　父由成王而言則文王為祖矣更由後王而視文<lb/>
　　王亦猶周公之于后稷矣孔頴達曰周公成王致<lb/>
　　太平制禮以王功起于后稷故推舉之以配天謂<lb/>
　　配夏正郊天焉祭天而以祖配祭者天無形象推<lb/>
　　人道以事之當得人為之主禮記稱萬物本于天<lb/>
　　人本于祖俱為其本可以相配是故王者皆以祖<lb/>
　　配天是同祖于天故為尊也祖之定名父之父耳<lb/>
　　但祖者始也已所從始也自父之父已上皆得稱<lb/>
<pb n="KR3a0105_WYG_050-5b"/>
　　焉此后稷之于成王乃十七世祖也竊意爾雅釋<lb/>
　　親自父之父曰王父已上皆有王父之稱是皆得<lb/>
　　稱祖即皆稱父也然則所謂嚴父者自嚴其父以<lb/>
　　至于王父已上幾十世之祖皆嚴父矣夫子曰周<lb/>
　　公其人明其孝思深逺非學士大夫所得與乃後<lb/>
　　儒之說有以天子之父即當配天者胡以成康之<lb/>
　　賢而不聞臚于明堂之位必欲伸其說將幽厲之<lb/>
　　暴不妨配帝也是未達乎嚴父之義者也<lb/>
<pb n="KR3a0105_WYG_050-6a"/>
周頌我將<hi>篇名</hi>
　序我將祀文王于明堂也<lb/>
　孔頴達疏曰即孝經所謂宗祀文王于明堂以配上<lb/>
　帝也<lb/>
　陳氏曰古者祭天于圜丘掃地而行事器用陶匏牲<lb/>
　用犢其禮極簡聖人之意以為未足以盡其意之委<lb/>
　曲故于季秋之月有大享之禮焉天即帝也郊而曰<lb/>
　天所以尊之也故以后稷配焉后稷逺矣配稷於郊<lb/>
<pb n="KR3a0105_WYG_050-6b"/>
　亦所以尊稷也明堂而曰帝所以親之也以文王配<lb/>
　焉文王親也配文王于明堂亦以親文王也尊尊而<lb/>
　親親周道備矣然則郊者古禮而明堂者周制也周<lb/>
　公以義起之也<lb/>
　問帝即是天天即是帝却分祭何也朱子曰為壇而<lb/>
　祭故謂之天祭以屋下而以神祗祭之故謂之帝又<lb/>
　曰后稷生于姜嫄以上更推不去故配天須以稷然<lb/>
　上帝即天也聚天之神而言之則曰上帝此武王祀<lb/>
<pb n="KR3a0105_WYG_050-7a"/>
　文王推父以配上帝者配帝須以父也<lb/>
　　<hi>臣</hi>按明堂之祭古禮所無周公所創為之者極誠<lb/>
　　致敬仁人事天孝子事親之心于是乎無以復加<lb/>
　　者也其為在武王之時成王之時盖未可知要之<lb/>
　　禮樂出于周公之制作以作禮樂者言故曰孝莫<lb/>
　　大于嚴父嚴父莫大于配天則周公其人也濮氏<lb/>
　　曰文王之祀既不敢同后稷于郊又無屈天神于<lb/>
　　宗廟之理故特尊其祀于明堂也斯其為曲盡矣<lb/>
<pb n="KR3a0105_WYG_050-7b"/>
　　明堂之祀于郊為文于廟為質郊掃地藁秸而已<lb/>
　　明堂則有堂有筵郊特牲而已明堂則惟羊惟牛<lb/>
　　然郊有燔燎而明堂固有升禋漢武帝明堂祀畢<lb/>
　　燎于堂下古之遺制也或問于朱子曰不知周公<lb/>
　　以後將以文王配耶以時王之父配耶朱子曰諸<lb/>
　　儒正持此二義至今不决且周公制禮不知在武<lb/>
　　王之時成王之時若在成王之時則文王乃其祖<lb/>
　　也又問繼周者當何如曰只以有功者配之明堂<lb/>
<pb n="KR3a0105_WYG_050-8a"/>
　　之制諸家之論紛然要以考工記明堂有五室者<lb/>
　　近是以上帝為統而五帝在其中朱子言聚天之<lb/>
　　神亦猶是也配帝之說得朱子而折𠂻矣必以時<lb/>
　　王之父配者是不知自王父曽祖王父髙祖王父<lb/>
　　統得云嚴父也父之父以上皆為祖祖者始也太<lb/>
　　祖即父之父之始也或說祖有功而宗有徳是以<lb/>
　　有文武並配之說也降武王于庭中以配人五帝<lb/>
　　不可云嚴父矣後世乃或以二帝三帝或以羣祖<lb/>
<pb n="KR3a0105_WYG_050-8b"/>
　　並配之誤之甚也故曰得朱子而折𠂻矣<lb/>
思文<hi>篇名</hi>思文后稷克配彼天<lb/>
　孔頴達疏曰孝經曰昔者周公郊祀后稷以配天是<lb/>
　后稷配天周公為之<lb/>
　　<hi>臣</hi>按箋云周公思先祖有文徳者后稷之功能配<lb/>
　　天是后稷肇祀實以其功徳隆盛然萬物本乎天<lb/>
　　人本乎祖報本反始之義百王所同夏后則郊鯀<lb/>
　　矣殷人則郊㝠矣無論鯀績弗成而㝠勤其官其<lb/>
<pb n="KR3a0105_WYG_050-9a"/>
　　功徳亦豈能及契哉而不可以三代之推崇為非<lb/>
　　禮也後世崛起受命其先世實無徳善功烈議禮<lb/>
　　者疑于克配之義或虚太祖之位或始則以始祖<lb/>
　　配天而後易以太祖于本始之義似有未安也夫<lb/>
　　仁孝誠敬之至且推及于始祖之所自出而可以<lb/>
　　無始祖哉禮也者可以義起也協諸義而協斯可<lb/>
　　矣一代之興發祥鍾靈必有所自不知厥初生民<lb/>
　　之義至索諸𣺌茫不可知之間而有太微五帝感<lb/>
<pb n="KR3a0105_WYG_050-9b"/>
　　生之祀斯何以異于空桑之說哉<lb/>
禮記禮運故祭帝于郊所以定天位也祀社于國所以<lb/>
列地利也祖廟所以本仁也<lb/>
　　<hi>臣</hi>按此即易觀卦象傳所謂聖人以神道設教而<lb/>
　　天下服也然而郊社宗廟之禮非徒行之而已必<lb/>
　　有盥而不薦有孚顒若之敬著存不㤀形之于外<lb/>
　　然後天神地祗人鬼可得而格矣經曰天明地察<lb/>
　　神明彰矣宗廟致敬鬼神著矣此之謂也<lb/>
<pb n="KR3a0105_WYG_050-10a"/>
郊特牲社祭土而主隂氣也君南鄉于北牗下答隂之<lb/>
義也日用甲用日之始也天子大社必受霜露風雨以<lb/>
達天地之氣也是故喪國之社屋之不受天陽也薄<hi>書作</hi>
<hi>亳</hi>社北牗使隂明也社所以神地之道也地載萬物天<lb/>
垂象取財于地取法于天是以尊天而親地也<lb/>
　方慤曰取財則有所養養者母道也故親而不尊取<lb/>
　法則有所敎敎者父道也故尊而不親<lb/>
　　<hi>臣</hi>按孔頴達正義此一節總論社神之義兼明祭<lb/>
<pb n="KR3a0105_WYG_050-10b"/>
　　社之禮但社稷先儒所觧不同鄭康成之說以社<lb/>
　　為山林川澤丘陵墳衍原隰五土之總神稷為原<lb/>
　　隰之神句龍以平水土之功配社稷有播種之功<lb/>
　　配稷社即地神稷是社之細别謂稷為原隰之神<lb/>
　　者以稷為原隰所生也王肅之說直以為社祭句<lb/>
　　龍稷祭后稷人鬼非地神鄭又以社稷是地之别<lb/>
　　體有功于人報其載養之功庻人蒙其社功故亦<lb/>
　　祭之非是方澤神州之地也今考朱子嘗云社是<lb/>
<pb n="KR3a0105_WYG_050-11a"/>
　　土神或問社如何有神曰能生物便是神也中庸<lb/>
　　章句云社祭地是朱子主鄭說也但鄭謂地之别<lb/>
　　體非方澤神州之地而朱子特取五峰胡氏之言<lb/>
　　以為無北郊只祭社便是要之地祗之為社稷為<lb/>
　　后土為土神亦猶天神之為天為帝為皇天昊天<lb/>
　　上帝五帝而已社有二并勝國誡社為三也為羣<lb/>
　　姓立者大社自為立者王社社之祭一嵗有三仲<lb/>
　　春命民社一也詩云以社以方謂秋祭二也孟冬<lb/>
<pb n="KR3a0105_WYG_050-11b"/>
　　云大割祠<hi>割牲以祭</hi>于公社三也然則并夏至方澤而<lb/>
　　為四以春夏祈而秋冬報之義推之當不誣矣<lb/>
郊之祭也迎長日之至也<lb/>
　程頤曰萬物本乎天人本乎祖故冬至祭天而以祖<lb/>
　配之以冬至氣之始也萬物成形于帝而受形于父<lb/>
　故季秋享帝而以父配之以季秋成物之府也<lb/>
　朱熹曰以始祖配天須在冬至一陽始生萬物之始<lb/>
　宗祀九月萬物之成父者我所自生帝者生物之祖<lb/>
<pb n="KR3a0105_WYG_050-12a"/>
　故推以為配而祀于明堂<lb/>
萬物本乎天人本乎祖此所以配上帝也郊之祭也大<lb/>
報本反始也<lb/>
　周諝曰孝經曰郊祀后稷以配天宗祀文王于明堂<lb/>
　以配上帝是祖之所配于圜丘者昊天而考之所配<lb/>
　于明堂者上帝此言萬物本乎天人本乎祖而反言<lb/>
　配上帝何也天言其體帝言其用故對而言則天與<lb/>
　帝離而言則帝即天也天即帝也易之象曰先王以<lb/>
<pb n="KR3a0105_WYG_050-12b"/>
　作樂崇徳殷薦之上帝以配祖考其言上帝與此同<lb/>
　意<lb/>
　　<hi>臣</hi>按郊祀之說王鄭紛然異觧今一以程朱之說<lb/>
　　為正則子月寅月之異魯禮周禮之分固可以不<lb/>
　　復詳辯但冬至之圜丘與啓蟄之祈榖其為二祭<lb/>
　　則徴之載籍盖未可混而為一也郊者是國外之<lb/>
　　名圜丘乃其所也郊丘固無二處而不得無二祭<lb/>
　　特啓蟄之禮殺于冬至耳後世議禮之臣以禮文<lb/>
<pb n="KR3a0105_WYG_050-13a"/>
　　崇重經費浩煩一嵗之中必不能以再舉故謂先<lb/>
　　王之世亦如是也若宋之三嵗一郊而乂天地合<lb/>
　　祭安得謂之禮乎<lb/>
祭法燔柴于泰壇<hi>即圜丘</hi>祭天也瘞埋于泰折<hi>即方丘</hi>祭地<lb/>
也用騂犢<lb/>
埋少牢于泰昭<hi>壇名</hi>祭時<hi>四/時</hi>也相<hi>讀作/祖</hi>近<hi>讀作/迎</hi>于坎<hi>以祭寒</hi>
壇<hi>以祭暑</hi>祭寒暑也王宫<hi>祭日/之壇</hi>祭日也夜明<hi>祭月之壇</hi>祭月也<lb/>
幽宗<hi>壇名</hi>祭星也雩宗<hi>壇名</hi>祭水旱也四坎壇祭四方也山<lb/>
<pb n="KR3a0105_WYG_050-13b"/>
林川谷丘陵能出雲為風雨見怪物皆曰神有天下者<lb/>
祭百神<lb/>
　　<hi>臣</hi>按先儒以為此即書肆類于上帝禋于六宗望<lb/>
　　于山川遍于羣神之義疏是也<lb/>
祭義惟聖人為能饗帝孝子為能饗親饗者鄉也鄉之<lb/>
然後能饗焉是故孝子臨尸而不怍<lb/>
　葉夢得曰聖人具天道其徳同乎帝故饗帝帝必有<lb/>
　天也孝子具人道其仁篤于親故饗親親必有祖也<lb/>
<pb n="KR3a0105_WYG_050-14a"/>
　推其祖以配天推其祖以配上帝亦孝子之事離而<lb/>
　言之則異故曰聖人之徳無加于孝乎志之所嚮然<lb/>
　後能饗故聖人推其尊尊之義以向乎天孝子推其<lb/>
　親親之仁以向乎親<lb/>
　　<hi>臣</hi>按先儒以為仁人之心與天地為一體孝子之<lb/>
　　心與父母為一人王者父事天母事地是以向乎<lb/>
　　親者向乎天地也祖配天考配帝是以向乎天者<lb/>
　　向乎親也祭義之云以各極其盛者為至其實以<lb/>
<pb n="KR3a0105_WYG_050-14b"/>
　　乾天稱父坤地稱母之理觀之則仁人孝子之所<lb/>
　　自為者見其合而未見其分也<lb/>
夏后氏祭其闇殷人祭其陽周人祭日以朝及闇<lb/>
　　<hi>臣</hi>按此三代祭時也陳祥道禮書曰祭義曰夏后<lb/>
　　祭其闇殷人祭其陽周人祭日以朝及闇檀弓曰<lb/>
　　夏后氏大事用昏商人大事用日中周人大事用<lb/>
　　日出然則春秋之書大事于太廟傳稱國之大事<lb/>
　　在祀與戎則祭亦大事也夏尚黑用昏故祭其闇<lb/>
<pb n="KR3a0105_WYG_050-15a"/>
　　商尚白用日中故祭其陽周尚赤用日出故祭以<lb/>
　　朝及闇盖三代正朔之所尚正則夏以建寅商以<lb/>
　　建丑周以建子朔則夏以平旦商以鷄鳴周以夜<lb/>
　　半是皆夏據其末商周探其本則祭之早晏亦若<lb/>
　　此也少牢大夫之祭宗人請期曰旦明行事子路<lb/>
　　祭于季氏質明而始行事晏朝而退孔子取之此<lb/>
　　周禮也然禮與其失于晏也寜失于早則周雖未<lb/>
　　明之時祭之可也故曰以朝及闇<lb/>
<pb n="KR3a0105_WYG_050-15b"/>
周禮春官宗伯大宗伯之職掌建邦之天神人鬼地示<lb/>
<hi>音祇</hi>之禮以佐王建保邦國以吉禮事邦國之鬼神示以<lb/>
禋祀祀昊天上帝以實柴祀日月星辰以槱燎祀司中<lb/>
司命飌<hi>風通</hi>師雨師以血祭祭社稷五祀五嶽以貍<hi>芒皆反祭</hi>
<hi>山林曰貍</hi>沈<hi>祭川澤/曰沈</hi>祭山林川澤以疈<hi>音劈披牲胸/中分曰疈</hi>辜<hi>磔曰辜</hi>
祭四方百物<lb/>
　　<hi>臣</hi>按宗伯之職唐虞所謂秩宗舜咨四岳有能典<lb/>
　　朕三禮是也賈公彦云典禮以事神為上亦所以<lb/>
<pb n="KR3a0105_WYG_050-16a"/>
　　使天下報本反始不言司者鬼神祗人之所尊不<lb/>
　　敢主之故也國語曰使名姓之後能知四時之生<lb/>
　　犧牲之物玉帛之類采服之宜彛器之量次主之<lb/>
　　度屏攝之位壇塲之所上下之神祗氏姓之所出<lb/>
　　而率舊典者為之宗然則能是任者之難也五禮<lb/>
　　之别三十有六吉禮之别居十有二祀祭天地各<lb/>
　　有三享人鬼有六所以尊鬼神者然也禮官之屬<lb/>
　　既有所率而祀大神享大鬼祭大祗五十九官皆<lb/>
<pb n="KR3a0105_WYG_050-16b"/>
　　執事之人也大宗伯總掌其禮而小宗伯肆師别<lb/>
　　職同官轉相副貳並佐大宗伯陳列祭祀及牲器<lb/>
　　粢盛故小宗伯于國中則建社稷宗廟之位辨廟<lb/>
　　祧之昭穆于郊外則兆五帝于四郊四望四類亦<lb/>
　　如之兆山川丘陵墳衍各因其方而牲齍彛尊之<lb/>
　　名物滌濯饔㸑之時備皆其職也肆師毎事皆佐<lb/>
　　大宗伯故于神鬼祗辨大次小<hi>為三等</hi>而用玉帛牲<lb/>
　　牷大祭祀展犧牲繫于牢頒于職人而徽識<hi>旌書其名</hi>
<pb n="KR3a0105_WYG_050-17a"/>
　　其齍盛展陳其器皿築<hi>搗之也</hi>鬻<hi>音煑</hi>其鬱鬯而兆中<lb/>
　　廟中掌其禁令使人不犯皆其職也鬱人之掌祼<lb/>
　　器也鬯人之掌共秬鬯而餙之也鷄人之掌共鷄<lb/>
　　牲而辨其物也夜嘑旦以<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>
                    <hi>古弔反音呌</hi>百官也尊彜<lb/>
　　几筵有專司之者也天府所掌玉鎮<hi>玉瑞</hi>大寳器藏<lb/>
　　之始祖之廟大祭則陳之以華國也若祭天之司<lb/>
　　民司禄<hi>二星名</hi>而獻民數榖數則受而藏之也典瑞<lb/>
　　之四圭有邸<hi>圭本也</hi>以祀天旅上帝两圭有邸以祀<lb/>
<pb n="KR3a0105_WYG_050-17b"/>
　　地旅四望祼圭有瓉<hi>于圭頭為器可以挹鬯謂之瓉</hi>以肆<hi>肆觧牲體以祭</hi>
　　<hi>因名肆</hi>先王圭璧以祀日月星辰璋邸射<hi>矢頭鋭穿物曰射</hi>
　　以祀山川也司服之掌王之吉服祀昊天上帝則<lb/>
　　服大裘而冕祀五帝亦如之享先王則衮冕享先<lb/>
　　公饗射則鷩冕祀四望山川則毳冕祭社稷五祀<lb/>
　　則希<hi>讀為絺</hi>冕祭羣小祀則元冕也典祀之掌外祀<lb/>
　　之塋域修除<hi>芟掃也</hi>禁蹕<hi>遮列禁人不令入</hi>是其政令也守<lb/>
　　祧掌守先王先公之廟祧而修除黝<hi>讀為幽黑也</hi>堊<hi>音惡</hi>
<pb n="KR3a0105_WYG_050-18a"/>
　　<hi>白也</hi>之也所藏遺衣服祭祀則授之尸也以至于世<lb/>
　　婦掌女宫之宿戒而庀具所濯溉及粢盛之㸑也<lb/>
　　内宗掌加爵之豆籩而佐傳其徹也外宗之掌贊<lb/>
　　佐王后薦徹羞獻也而祭享祀之樂則大司樂詳<lb/>
　　之矣而太卜龜人菙<hi>時髓反荆木也灼龜用之故名</hi>氏占人<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>筮通</hi>
　　人之屬亦卜日卜牲所有事也而又有專其職者<lb/>
　　大祝之所掌六祝六祈六辭六號九祭九<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>
                    <hi>音拜</hi>而<lb/>
　　小祝凡事佐之也司巫祭祀則共匰主<hi>音丹噐名以共木主</hi>
<pb n="KR3a0105_WYG_050-18b"/>
　　及道布<hi>功布</hi>及蒩<hi>讀鉏/籍也</hi>館<hi>筐也所以承蒩</hi>而守瘞牲玉也而<lb/>
　　又有男巫女巫也大史大祭祀與執事卜日也戒<lb/>
　　及宿之日與羣執事讀禮書而協事祭之日執書<lb/>
　　以次位常<hi>敎其所當居之處</hi>也小史以書叙昭穆之爼簋<lb/>
　　也典路掌王及后之五路若有大祭祀則出路贊<lb/>
　　駕說<hi>贊僕與趣馬</hi>也司常建其旗也而又有男巫之俊<lb/>
　　有學問才智者謂之神仕掌三辰之法以猶<hi>圗也</hi>鬼<lb/>
　　神祗之居也如此乎官有六而秩宗一官之掌莫<lb/>
<pb n="KR3a0105_WYG_050-19a"/>
　　重于祭先王之致嚴于天地宗廟也莫具于周禮<lb/>
　　一書矣<lb/>
春秋夏四月四卜郊不從乃免牲猶三望<hi>僖公三十有一年</hi>
　　<hi>臣</hi>按陳祥道禮書曰古者正祭有常數非正祭者<lb/>
　　無常時故嵗祭天者四詩序曰春夏祈榖于上帝<lb/>
　　又曰豊年秋冬報則春祈榖左氏所謂啓蟄而郊<lb/>
　　是也夏祈榖所謂龍見而雩是也秋報月令所謂<lb/>
　　季秋大饗帝冬報周禮所謂冬日至于地上之圜<lb/>
<pb n="KR3a0105_WYG_050-19b"/>
　　丘是也凡此正祭也旅類造禱祠之屬非正祭也<lb/>
　　非正者于正祭禮有殺矣周公郊祀后稷以配天<lb/>
　　宗祀文王于明堂以配上帝故啓蟄龍見之二祭<lb/>
　　禮亦異數不得比隆焉魯無冬至大郊之事降殺<lb/>
　　于天子是以不同則是魯所行之郊乃祈榖之禮<lb/>
　　耳上中下辛皆不吉則無可卜矣而有四卜五卜<lb/>
　　不知其可也經書猶三望者三郊後必望祭若不<lb/>
　　郊則不當望書猶非禮也天子四望魯闕其一亦<lb/>
<pb n="KR3a0105_WYG_050-20a"/>
　　　猶不敢用冬至圜丘大郊也四望則四方羣神日<lb/>
　　　月星辰風伯雨師五嶽四瀆及餘山川盡八極之<lb/>
　　　内天之所覆地之所載無所不至矣三望之異同<lb/>
　　　說左氏者以為分野及封内山川說公羊者以為<lb/>
　　　泰山河海說榖梁者以為海岱淮三傳皆不以三<lb/>
　　　望為非禮止譏不郊而望之失盖言如此而猶如<lb/>
　　　此甚之之詞也若蘇氏之說三望也反以為不如<lb/>
　　　此而猶如此幸之之詞也誤矣<lb/>
<pb n="KR3a0105_WYG_050-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷四十八<lb/>
</p>
<p>
</p>
  </div>
</body>
</text>
</TEI>
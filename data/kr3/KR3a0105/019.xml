<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_019-1a"/>
　欽定四庫全書<lb/>
御定孝經衍義卷十七<lb/>
　　　衍教所由生之義<lb/>
　　　　政<lb/>
　　易賁<hi>卦名</hi>象曰山下有火賁君子以明庻政无敢折獄<hi>折之</hi>
　　<hi>舌反</hi>
　　　　<hi>臣</hi>按賁卦内離明外艮止君子法離以明庻政法<lb/>
　　　　艮以无敢折獄蓋政先而刑後猶禮先而樂後也<lb/>
<pb n="KR3a0105_WYG_019-1b"/>
　　　　五禮之儀三千五刑之屬亦三千出于禮則入于<lb/>
　　　　刑矣而君子又有所不敢焉于是乎班布科條申<lb/>
　　　　嚴誡約使民有所嚮方如夜行以燭使民不敢狎<lb/>
　　　　玩如火烈難犯故取象于明庻政既明而民猶有<lb/>
　　　　干吾禁者則是為下而亂在醜而爭然後可以折<lb/>
　　　　獄致刑也吾方且明之則是吾所以導之使知所<lb/>
　　　　避防之使知所畏者猶未至也未可以加之刀鋸<lb/>
　　　　斧鉞也故无敢之云取象于止要惟山下有火則<lb/>
<pb n="KR3a0105_WYG_019-2a"/>
　　然若火在天上則為遏惡揚善順天休命<hi>大有象傳</hi>天<lb/>
　　在山中則為童牛之牿豶豕之牙<hi>大畜四五爻辭</hi>其教不<lb/>
　　肅而成其政不嚴而治矣其在于經示之以好惡<lb/>
　　而民知禁賁之時義也<lb/>
書大禹謨禹曰於帝念哉徳惟善政政在養民水火金<lb/>
木土穀惟脩正徳利用厚生惟和九功惟叙九叙惟歌<lb/>
戒之用休董之用威勸之以九歌俾勿壞<lb/>
　　<hi>臣</hi>按洪範以五行生數為次序而于土則曰土爰<lb/>
<pb n="KR3a0105_WYG_019-2b"/>
　　稼穡此所謂天地之經也此以五行剋數為次序<lb/>
　　王者所以則天之明因地之利也水能灌溉火能<lb/>
　　烹餁金能斷割木能興作土能生殖穀能養育此<lb/>
　　天地所生之材而王者之政因而疏鑿鑽灼鍛鑄<lb/>
　　刻削耕墾播種或相制以洩其過或相助以補其<lb/>
　　不及皆由相剋而有無窮之用此以天地為之府<lb/>
　　藏者也故謂之六府如是則有以養民矣于是乎<lb/>
　　教之以父慈子孝兄友弟恭夫義婦聽以正其徳<lb/>
<pb n="KR3a0105_WYG_019-3a"/>
　　工作什器商賈貿遷以利其用制節謹度養老恤<lb/>
　　孤以厚其生三者則又國之政事故謂之三事總<lb/>
　　六府三事之九者皆以成功次序使可歌樂其勤<lb/>
　　者當戒勅而休美之怠者則督察而威罰之其為<lb/>
　　科條禁令亦已明且信矣而又勸之九徳之歌者<lb/>
　　以是九者作為有韻之言使人便于記誦比閭<lb/>
　　之中兒童婦女皆出于口而入于耳較之懸示象<lb/>
　　魏屬民讀法者尤為親切斯善政所以無有敗壊<lb/>
<pb n="KR3a0105_WYG_019-3b"/>
　　也則天因地聖王之政此九者盡之矣而用天之<lb/>
　　道分地之利謹身節用以養父母則庻人之孝也<lb/>
　　五等之人惟庻人為多庻人之孝皆天子之所成<lb/>
　　就孝治天下故當以養民之政為先矣<lb/>
洪範<hi>周書篇名箕子所陳洪大範法也</hi>曰三八政一曰食二曰貨三曰<lb/>
祀四曰司空五曰司徒六曰司寇七曰賓八曰師<lb/>
　孔穎達疏曰八政者人主施政教于民有八事也八<lb/>
　政如此次者人不食則死食于人最急故食為先也<lb/>
<pb n="KR3a0105_WYG_019-4a"/>
　有食又須衣貨為人之用故貨為二也所以得食貨<lb/>
　乃是明靈祐之人當敬事鬼神故祀為三也衣食足<lb/>
　祭鬼神必當有所安居故司空為四也雖有安居非<lb/>
　禮義不立司徒教以禮義故司徒為五也雖有禮義<lb/>
　之教而無刑殺之法則彊弱相陵司寇主姦盜故司<lb/>
　寇為六也民不往來則無相親之好故賓為七也寇<lb/>
　賊為害則民不安居故師為八也此用于民緩急而<lb/>
　為次也<lb/>
<pb n="KR3a0105_WYG_019-4b"/>
　　<hi>臣</hi>按八政自一至四皆民之所用以養生送死之<lb/>
　　事為政之所先務也司徒敷五典擾兆民司寇詰<lb/>
　　姦慝刑暴亂而亦謂之政者戒之使入于禮禁之<lb/>
　　使不入于刑者是政也賓者人之所以相交接如<lb/>
　　比長之治五家相受相和親即是賓也師者人之<lb/>
　　所以相保聚如守望相助即是師也凡此八者皆<lb/>
　　著在邦法以與天經地義民行相為終始循此則<lb/>
　　治違此則亂得此則彝倫叙不得此則彝倫斁者<lb/>
<pb n="KR3a0105_WYG_019-5a"/>
　　也<lb/>
畢命<hi>周書篇名康王命畢公保釐東郊此其命辭</hi>曰旌别淑慝表厥宅里彰<lb/>
善癉惡樹之風聲弗率訓典殊厥井疆俾克畏慕申畫<lb/>
郊圻慎固封守以康四海<lb/>
　　<hi>臣</hi>按表宅里以明其為善病其為惡殊井疆使畏<lb/>
　　為惡之禍慕為善之福此為不忍遽加之以刑故<lb/>
　　有是政也郊圻舊所規畫而重分明之封疆守備<lb/>
　　亦舊所設立而謹慎堅固之惟恐不備不虞以致<lb/>
<pb n="KR3a0105_WYG_019-5b"/>
　　于用兵故有是政也故曰政先而刑後重虧人之<lb/>
　　身體髮膚也<lb/>
禮記王制<hi>篇名漢文帝令博士諸生作</hi>曰齊其政不易其宜又曰齊<lb/>
八政<hi>飲食衣服事為異别度量數制也</hi>以防淫<lb/>
　　<hi>臣</hi>按宜者山林川澤物産之宜取便于俗不能盡<lb/>
　　同同禁其淫僻而已此不齊之齊也凡縱欲敗度<lb/>
　　肇于飲食僭儗無等成于衣服各安其土俗之所<lb/>
　　有謂之宜若非時之物難得之貨即為淫矣故飲<lb/>
<pb n="KR3a0105_WYG_019-6a"/>
　　食有常衣服有節政之首也事為者百工之技藝<lb/>
　　異别者五方之器械如考工記<hi>周禮篇名以補冬官</hi>所論粤<lb/>
　　鎛<hi>田器</hi>燕函<hi>甲也</hi>夫人而能為鄭刀宋斤遷乎其地而<lb/>
　　弗能為良此其土俗之宜也然而竒技淫巧則必<lb/>
　　有禁故事為有度異别有法政之次也度量數制<lb/>
　　則不因天地之寒煖燥濕而有宜有不宜者習俗<lb/>
　　相沿其長短大小多寡廣狹參錯不能畫一亦謂<lb/>
　　之淫故度量有權制數有等政之終也如後文所<lb/>
<pb n="KR3a0105_WYG_019-6b"/>
　　云作淫聲異服竒技竒器以疑衆殺及用器不中<lb/>
　　度兵車不中度布帛精麤不中數幅廣狹不中量<lb/>
　　姦色亂正色不粥于市之類乃齊之之實也此亦<lb/>
　　聖王教民用天因地謹身節用之事<lb/>
八十者一子不從政<hi>從政謂給公家之力役</hi>九十者其家不從政<lb/>
廢疾非人不養者一人不從政父母之䘮三年不從政<lb/>
齊衰大功之䘮三月不從政將徙<hi>欲去者</hi>于諸侯三月不<lb/>
從政自諸侯來徙<hi>已來者</hi>家期不從政<lb/>
<pb n="KR3a0105_WYG_019-7a"/>
　方慤曰夫人莫哀于老莫苦于疾莫憂于䘮莫勞于<lb/>
　徙此王政之所宜恤者故皆不使之從政焉<lb/>
　　<hi>臣</hi>按此亦聖王孝治天下博愛廣敬之一端也<lb/>
禮運曰故政者君之所以藏<hi>藏猶安也</hi>身也是故夫政必本<lb/>
于天殽<hi>音效下同</hi>以降命命降于社之謂殽地降于祖廟之<lb/>
謂仁義降于山川之謂興作<hi>興作之事非材不成故于山川</hi>降于五祀<lb/>
之謂制度<hi>制度之興始于宫室故本五祀</hi>此聖人所以藏身之固也故<lb/>
聖人參于天地並于鬼神以治政也<lb/>
<pb n="KR3a0105_WYG_019-7b"/>
　　<hi>臣</hi>按經言天明地察神明彰矣宗廟致敬鬼神著<lb/>
　　矣故聖王孝治天下發號出令特寓之于天地鬼<lb/>
　　神使萬物莫不聽命焉蓋政者以己正人之名聖<lb/>
　　王明察天地致敬鬼神先立于無過之地而後教<lb/>
　　人以順天時因地利自仁率親自義率祖頼其器<lb/>
　　用安其居處使死者有所歸生者有所養非直神<lb/>
　　道設教而已此所以其政不嚴而治者也<lb/>
周禮天官冢宰<hi>天者統理萬物天子立冢宰使掌邦治亦所以總御衆官</hi>大宰<hi>天官之長</hi>
<pb n="KR3a0105_WYG_019-8a"/>
之職正月之吉始和布治于邦國都鄙乃懸治象之法<lb/>
于象魏使萬民觀治象挾日而斂之<hi>此惟春官獨無其地官則教象夏官</hi>
<hi>則政象秋官則刑象冬官今亡亦必爾也</hi>
　鄭康成注曰正月周之正月吉謂朔日大宰以正月<lb/>
　朔日布王治之事于天下至正歲又書而懸之于象<lb/>
　魏振木鐸以徇之使萬民觀焉小宰亦率其屬而往<lb/>
　皆所以重治法新王事也凡治有故言始和者若改<lb/>
　造云爾象魏闕也從甲至甲謂之挾日凡十日<lb/>
<pb n="KR3a0105_WYG_019-8b"/>
小宰<hi>天官之副</hi>之職正歲帥治官之屬而觀治象之法徇以<lb/>
木鐸曰不用法者國有常刑<lb/>
　鄭康成注曰正歲謂夏之正月得四時之正以出教<lb/>
　令者審也古者將有新令必奮木鐸以警衆使明聽<lb/>
　也<lb/>
　　<hi>臣</hi>按鄭注于正月言周之正月者所以别異于正<lb/>
　　歲之為夏正建寅之月也謂于建子之月始調和<lb/>
　　六典八法以下之事和訖即當頒此治職文書于<lb/>
<pb n="KR3a0105_WYG_019-9a"/>
　　諸侯邦國卿大夫都鄙至建寅之月乃懸此于雉<lb/>
　　門象魏使萬民共觀始對終而言懸之是為終也<lb/>
　　乃者緩詞其頒布文書所至有逺近先期布之剋<lb/>
　　期懸之欲所在同日也必十日而後斂藏之欲逺<lb/>
　　近之徧知也國法常定每歲容或有小損益其間<lb/>
　　復須畫一更新表示以警動萬民之耳目俾皆服<lb/>
　　從惟恐其干國禁而即罪戾貽厥父母羞辱也<lb/>
地官司徒鄉大夫之職<hi>萬二千五百家為鄉鄉大夫管五州</hi>各掌其鄉之<lb/>
<pb n="KR3a0105_WYG_019-9b"/>
政教禁令正月之吉受教法于司徒退而頒之于其鄉<lb/>
吏使各以教其所治以攷其徳行察其道藝歲終則令<lb/>
六鄉之吏皆㑹政致事<hi>年終將考其得失令州長之官皆計㑹政教之功狀致其所掌</hi>
<hi>之事于鄉大夫也</hi>正歲令羣吏攷法于司徒以退各憲<hi>表懸之也</hi>之<lb/>
于其所治之國<lb/>
　　<hi>臣</hi>按禮樂政刑皆教此道藝之中有禮樂而云教<lb/>
　　法者政也違此教法即八刑糾之矣故鄉大夫從<lb/>
　　司徒分得一歲之教法遂分與州長以下至比長<lb/>
<pb n="KR3a0105_WYG_019-10a"/>
　　節次相承又于建寅之月使羣吏攷量其法表懸<lb/>
　　所治惟恐民不及觀于象魏所以重申屢戒使之<lb/>
　　不犯也<lb/>
州長<hi>二千五百家為州州長管五黨</hi>各掌其州之教治政令之法正月<lb/>
之吉各屬<hi>合也聚也</hi>其州之民而讀法<hi>對衆讀一年政令及十二教之法</hi>以<lb/>
攷其徳行道藝而勸之以糾其過惡而戒之若以歲時<lb/>
祭祀州社<hi>春秋二時祭社</hi>則屬其民而讀法亦如之歲終則㑹<lb/>
其州之政令正歲則讀教法如初<lb/>
<pb n="KR3a0105_WYG_019-10b"/>
　　<hi>臣</hi>按鄉管五州中大夫一人為州長有教則有治<lb/>
　　政令所以輔教治也法則其條目也㑹合一州之<lb/>
　　民而讀此教法因聚衆而勸戒之欲其善也春秋<lb/>
　　祭社讀法亦如正月之吉者衆之所聚易以生奸<lb/>
　　所以隂示督責戒約也至建寅之月得四時之正<lb/>
　　于教令宜審又屬民而讀之使其觀于象魏者益<lb/>
　　易曉也<lb/>
黨正<hi>五百家為黨黨正管五族</hi>各掌其黨之政令教治及四時之孟<lb/>
<pb n="KR3a0105_WYG_019-11a"/>
月吉日則屬民而讀邦法以糾戒之春秋祭禜<hi>榮敬反祭水旱</hi>
<hi>之神</hi>亦如之歲終則㑹其黨政帥其吏而致事正歲屬民<lb/>
讀法而書其徳行道藝<lb/>
　賈公彦釋曰一鄉有二十五黨故掌其黨之政令及<lb/>
　十二教與治職文書州長惟有建子建寅及春秋祭<lb/>
　社四度讀法此黨正四孟及春秋祭禜并正歲一年<lb/>
　七度讀法者以其鄉大夫去民逺不讀法州長管五<lb/>
　黨去民漸親故四讀法黨正與民彌親故七讀法族<lb/>
<pb n="KR3a0105_WYG_019-11b"/>
　師十四讀法彌親民于教亦彌數也歲終則㑹計一<lb/>
　黨政治功狀帥其族師以下之吏致其所掌之事于<lb/>
　州長州長又致與鄉大夫鄉大夫致與大司徒而行<lb/>
　賞罰也<lb/>
族師<hi>百家為族族師管四閭</hi>各掌其族之戒令政事月吉<hi>每月朔日</hi>則<lb/>
屬民而讀邦法書其孝弟睦婣有學者春秋祭酺<hi>音步或音</hi>
<hi>蒲為人物烖害之神</hi>亦如之<lb/>
閭胥<hi>二十五家為閭閭胥管五比</hi>各掌其閭之徴令<hi>即下歲時以下之事也</hi>以<lb/>
<pb n="KR3a0105_WYG_019-12a"/>
歲時各數其閭之衆寡<hi>户口多少</hi>辯其施舍<hi>老弱者施舍不役</hi>凡春<lb/>
秋之祭祀<hi>禜酺</hi>役<hi>田/役</hi>政<hi>飲射</hi>䘮紀之數聚衆庻既比則讀法<lb/>
書其敬敏任恤者凡事掌其比觵撻罰之事<lb/>
　賈公彦釋曰既比則讀法者族師以上官尊讀法雖<lb/>
　稀稠不同皆有時節閭胥官卑于民為近讀無有時<lb/>
　節但是聚衆之時既比則讀法也又閭胥親民更近<lb/>
　故六行之外兼記敬敏者人聚則有教比之法凡有<lb/>
　失禮者輕者以觵爵罰之重者以楚撻之故雙言觵<lb/>
<pb n="KR3a0105_WYG_019-12b"/>
　撻罰之事<lb/>
比長<hi>五家為比</hi>各掌其比之治五家相受相和親有辠<hi>亦作罪</hi>
奇<hi>居依反</hi>衺<hi>似嗟反</hi>則相及<lb/>
　賈公彦釋曰比長管五家家數雖少亦有治法相受<lb/>
　者宅舍有故崩壊相寄託相和親者五家之内有不<lb/>
　和親則使之自相和親有罪奇衺則相及者五家有<lb/>
　罪惡相連及欲使不犯也<lb/>
　　<hi>臣</hi>按法者先世之典則當日之事例正月之所布<lb/>
<pb n="KR3a0105_WYG_019-13a"/>
　　正歲之所懸也謂之法則條分縷析不厭詳明而<lb/>
　　其為用則戒休董威以成其徳行道藝者也其自<lb/>
　　鄉大夫以至比長所治之家多寡雖殊各治掌其<lb/>
　　所治之政令此政令受之于司徒者故微若閭胥<lb/>
　　猶有書其敬敏觵撻罰其失禮之權以至五家為<lb/>
　　比一比之内有罪相及使之重犯法也其讀法之<lb/>
　　疏數則歲或四或七或有十四或無有時節但衆<lb/>
　　民聚㑹則戒飭之而比長不言讀法者朝夕相規<lb/>
<pb n="KR3a0105_WYG_019-13b"/>
　　諭相糾察者也聖王之教雖若至肅而及其成也<lb/>
　　周詳而不急遽聖王之政雖若至嚴而底于治也<lb/>
　　忠厚而無刻覈此其盡愛盡敬不敢惡慢之心自<lb/>
　　一本而萬殊自萬殊而一本聨絡灌輸無有隔閡<lb/>
　　所謂必先有關雎麟趾之意而後行周官之法度<lb/>
　　者也後世乃有議其煩苛而難行者斯亦不達于<lb/>
　　政體者矣善乎明臣髙攀龍之言曰古者令民五<lb/>
　　家為比其教始于比長閭胥聚衆讀法書其敬敏<lb/>
<pb n="KR3a0105_WYG_019-14a"/>
　　任恤而掌其比觵撻之事蓋已昭然道之向方矣<lb/>
　　至于州長以歲時考其徳行道藝而勸之糾其過<lb/>
　　惡而戒之行成而後鄉大夫以登于王蓋勸戒森<lb/>
　　嚴故民聽不惑其必為善也如氷之寒而火之熱<lb/>
　　必不為惡也如騶虞之不殺竊脂之不穀豈獨其<lb/>
　　性然哉所由來者豫矣夫有善惡而後有是非有<lb/>
　　是非而後有賞罰有賞罰而後有勸懲上之人昭<lb/>
　　民徳以示之又嚴勸懲以一之若之何士不務于<lb/>
<pb n="KR3a0105_WYG_019-14b"/>
　　道而天下不安治且久也<lb/>
夏官司馬<hi>夏整齊萬物天子立司馬掌邦政以平邦國正天下</hi>合方氏掌達天下<lb/>
之道路<hi>津梁相凑不得隔絶</hi>通其財利<hi>徙有/之無</hi>同其數器<hi>權衡不得有輕重</hi>
壹其度量<hi>尺丈釡鍾不得有大小</hi>除其怨惡<hi>邦國相/侵虐</hi>同其好善<hi>好為</hi>
<hi>風所髙善為俗所尚</hi>
　賈公彦釋曰施教設治之方先須均其度量權衡是<lb/>
　以天子巡狩及王者新升皆為此事故堯曰及舜典<lb/>
　皆陳數器之等<lb/>
<pb n="KR3a0105_WYG_019-15a"/>
　　　<hi>臣</hi>按舜典所陳乃是巡狩之事堯曰<hi>論語第二十篇</hi>所陳<lb/>
　　　<hi>謹權量</hi>乃王者新升之事此合方氏之職皆無與司<lb/>
　　　馬之法而為其屬者政典以正天下固不止于用<lb/>
　　　兵矣<lb/>
　訓方氏掌道<hi>言也</hi>四方之政事與其上下之志<hi>四方諸侯之政事及</hi>
　<hi>其君臣上下皆有善惡為王道之也</hi>誦四方之傳道<hi>誦說往古所傳之善事</hi>正歲則<lb/>
　布而訓四方而觀新物<hi>新出之物</hi>
　　賈公彦釋曰布告前所道所誦之事以教天下使知<lb/>
<pb n="KR3a0105_WYG_019-15b"/>
　　世所善惡也觀新物知民善惡之情若王制云命市<lb/>
　　納賈以知民之所好惡志淫好僻則當以政教化正<lb/>
　　之<lb/>
　　　<hi>臣</hi>按此以政教化其民宜為教官之屬而屬之政<lb/>
　　　官者司馬辯論官材司徒訓練甲卒有分職有聨<lb/>
　　　事互相敬飭由近及逺自内達外教之所以不肅<lb/>
　　　而成政之所以不嚴而治也<lb/>
御定孝經衍義卷十七<lb/>
</p>
<p>
</p>
  </div>
</body>
</text>
</TEI>
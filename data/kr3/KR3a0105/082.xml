<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_082-1a"/>
　欽定四庫全書<lb/>
御定孝經衍義卷八十<lb/>
　　卿大夫之孝<lb/>
　　　愛親<lb/>
　左傳公孫敖卒於齊齊人或為孟氏<hi>公孫敖之家</hi>謀曰魯爾<lb/>
　親也飾棺寘諸堂阜<hi>魯齊境上</hi>魯必取之從之卞人<hi>魯卞邑大夫</hi>
　以告惠叔<hi>敖之次子難也</hi>猶毁以為請立於朝以待命許之取<lb/>
　而殯之齊人送之書曰齊人歸公孫敖之喪為孟氏且<lb/>
<pb n="KR3a0105_WYG_082-1b"/>
　國故也<hi>文公十有五年</hi>
　　　<hi>臣</hi>按公孫敖從莒氏女不復其國故卒於齊其子<lb/>
　　　惠叔請歸殯至期年尚未之許請之不已弗改毁<lb/>
　　　容故曰猶毁至是立朝待命以示慘戚遂使其父<lb/>
　　　得殯於寢可謂有愛親之心焉<lb/>
　國語楚語屈到<hi>子文</hi>嗜芰<hi>蔆也</hi>有疾召其宗老而屬之曰祭<lb/>
　我必以芰及祥宗老將薦芰屈建<hi>屈到之子</hi>命去之宗老曰<lb/>
　夫子屬之子木<hi>屈建字</hi>曰不然夫子承楚國之政其法刑<lb/>
<pb n="KR3a0105_WYG_082-2a"/>
在民心而藏在王府上之可以比先王下之可以訓後<lb/>
世雖微<hi>無也</hi>楚國諸侯莫不譽其祭典有之曰國君有牛<lb/>
享大夫有羊饋士有豚犬之奠庶人有魚炙之薦籩豆<lb/>
脯醢則上下共之<hi>以多少為差</hi>不羞<hi>進/也</hi>珍異不陳庶<hi>多也</hi>侈夫<lb/>
子不以其私欲干國之典遂不用<lb/>
　　<hi>臣</hi>按唐柳宗元非國語曰門内之禮恩掩義父子<lb/>
　　恩之至也而芰之薦不為愆義屈子以禮之末忍<lb/>
　　絶其父將死之言吾未敢賢乎爾也茍薦其羊饋<lb/>
<pb n="KR3a0105_WYG_082-2b"/>
　　而進芰於籩是固不為非禮之言齋也曰思其所<lb/>
　　嗜屈建曾無思乎且曰違而道吾以為逆也宋蘇<lb/>
　　軾復著論非柳宗元曰甚矣子厚<hi>宗元字</hi>之陋也子<lb/>
　　木楚卿之賢者也夫豈不知為人子之道事死如<lb/>
　　事生况於將死丁寧棄而不用人情之所忍乎是<lb/>
　　必有大不忍於此者而奪其情也夫死生之際聖<lb/>
　　人嚴之薨於路寢不死於婦人之手至於結纓冠<lb/>
　　啟手足之末不敢不勉其於死生之變亦重矣父<lb/>
<pb n="KR3a0105_WYG_082-3a"/>
　　子平日之言可以恩掩義至於死生至嚴之際豈<lb/>
　　容以私害公乎赫赫楚國若敖氏之賢聞於諸侯<lb/>
　　身為正卿死不在民而口腹是憂其為陋亦甚矣<lb/>
　　使子木行之國人誦之太史書之天下後世不知<lb/>
　　夫子之賢而唯陋是聞子木其忍為此乎故曰是<lb/>
　　必有大不忍者而奪其情也然禮之所謂思其所<lb/>
　　樂思其所嗜此言人子追思之道也曾晳嗜羊棗<lb/>
　　而曾子不忍食父沒而不能讀父之書母沒而不<lb/>
<pb n="KR3a0105_WYG_082-3b"/>
　　能執母之器皆人子之情自然也豈待父母之命<lb/>
　　耶今薦芰之事若出於子則可自其父命則為陋<lb/>
　　耳豈遂可以飲食之故而成父莫大之陋乎曾子<lb/>
　　寢疾曾元難於易簀曾子曰君子之愛人也以徳<lb/>
　　細人之愛人也以姑息若栁子之言為然是曾元<lb/>
　　為孝子而曾子顧禮之末易簀於病革之中為不<lb/>
　　仁之甚也蓋宗元據祭義思其所樂思其所嗜之<lb/>
　　言而非屈建蘇軾又據曾子君子愛人以徳細人<lb/>
<pb n="KR3a0105_WYG_082-4a"/>
　　愛人以姑息之言而非宗元同為愛親之意而軾<lb/>
　　之論深逺矣<lb/>
楚平王囚伍奢而召其二子告以免父死奢曰尚至胥<lb/>
不至尚之為人㢘死節慈仁而孝聞召而免父必至不<lb/>
顧其死胥之為人智而好謀勇而矜功知來必死必不<lb/>
來於是王使人召之曰來吾免而父伍尚謂胥曰聞父<lb/>
免而莫奔不孝也父戮莫報無謀也度能任事智也子<lb/>
其行矣我歸死伍尚遂歸胥出奔吳<lb/>
<pb n="KR3a0105_WYG_082-4b"/>
　　<hi>臣</hi>按奢之二子皆可謂孝子使無胥也尚亦不歸<lb/>
　　使無尚也而胥亦不奔矣夫孝子之有深愛者茍<lb/>
　　可以免其父則捐其身勿恤也有其歸之以幾免<lb/>
　　有其奔之以為報斯兩無憾矣<lb/>
萬石君石奮為諸侯相長子建次甲次乙次慶以馴行<lb/>
孝謹官至二千石於是景帝曰石君及四子皆二千石<lb/>
人臣尊寵乃舉集其門凡號奮為萬石君萬石君家以<lb/>
孝謹聞乎郡國雖齊魯諸儒質行皆自以為不及也長<lb/>
<pb n="KR3a0105_WYG_082-5a"/>
子建為郎中令建老白首萬石君尚無恙每五日洗沐歸<lb/>
謁親入子舍竊問侍者取親中帬厠牏<hi>索隠曰中裙近身衣也師古曰</hi>
<hi>厠牏者近身之小衫若今汗衫也牏音投</hi>自澣洒<hi>洒音洗</hi>復與侍者不敢令萬<lb/>
石君知以為常萬石君卒建哭泣哀思扶杖乃能行嵗<lb/>
餘建亦死諸子孫咸孝然建最甚<lb/>
　　<hi>臣</hi>按石奮子弟俱以馴行孝謹著稱雖由父兄之<lb/>
　　教亦其天性仁孝有異乎常人也<lb/>
馮唐以孝著為郎中文帝拜唐為車騎都尉景帝以唐<lb/>
<pb n="KR3a0105_WYG_082-5b"/>
為楚相<lb/>
嚴延年母從東海來欲從延年臘到洛陽適見報囚母<lb/>
大驚便止都亭不肯入府延年出至都亭謁母母閉閤<lb/>
不見延年免冠頓首閤下良久母乃見之因數責延年<lb/>
幸得備郡守專治千里不聞仁愛教化有以安全愚民<lb/>
顧乗刑罰多刑殺人欲以立威豈為民父母意哉延年<lb/>
服罪重頓首謝因自為母御歸府舍母畢正臘謂延年<lb/>
曰天道神明人不可獨殺我不意當老見壯子被刑戮<lb/>
<pb n="KR3a0105_WYG_082-6a"/>
也行矣去汝東歸埽除墓地耳遂去歸見昆弟宗人復<lb/>
為言之後嵗餘果敗東海莫不賢智其母<lb/>
　　<hi>臣</hi>按經言愛親者不敢惡於人則雖以天子之尊<lb/>
　　必無有可以專用刑殺為威者也自天子以至於<lb/>
　　郡縣吏皆有為民父母之責者也民吾子也由乾<lb/>
　　父坤母言之民吾同胞也與我同戴一大父母者<lb/>
　　也屠戮吾民無異屠戮吾子弟也有屠戮子弟而<lb/>
　　不得罪於父母者乎天道神明人不可獨殺故酷<lb/>
<pb n="KR3a0105_WYG_082-6b"/>
　　吏未有不反中其身者也陷於刑戮以為父母憂<lb/>
　　真不孝之大者也屠伯有賢母而長惡不悛唐嚴<lb/>
　　武驕暴而母憂為官婢故人一舉足而當以父母<lb/>
　　之心為心也<lb/>
祭彤早孤以至孝見稱遇天下亂野無烟火而獨在冢<lb/>
側每賊過見其尚幼而有志節皆奇而哀之<lb/>
魯恭父建武初為武陵太守卒官時恭年十二弟丕七<lb/>
嵗晝夜號踊不絶聲郡中賻贈無所受乃歸服喪禮過<lb/>
<pb n="KR3a0105_WYG_082-7a"/>
成人鄉里奇之<lb/>
馮異以郡掾監五縣與父城<hi>縣名</hi>長苗萌共城守為王莽<lb/>
拒漢異間出行屬縣為漢兵所執時異從兄孝及同郡<lb/>
丁綝吕宴並從光武因共薦異得召見異曰異一夫之<lb/>
用不足為强弱有老母在城中願歸據五城以効功報<lb/>
徳光武曰善<lb/>
樊宏子鯈謹約有父風事後母至孝及母卒哀思過禮<lb/>
毁病不自支世祖常遣中黄門朝暮送饘粥<lb/>
<pb n="KR3a0105_WYG_082-7b"/>
鄧隲母新野君寢病兄弟並上書求還侍養太后以閶<lb/>
<hi>隲弟名</hi>最少孝行尤著特聽之賜安車駟馬及新野君薨<lb/>
隲等復乞身行服章連上太后許之隲等既還鄉里並<lb/>
居冢次閶至孝骨立有聞當時<lb/>
隂興永平元年詔書稱其在家仁孝有曾閔之行<lb/>
丁鴻父綝初從世祖征伐鴻獨與弟盛居憐盛幼小而<lb/>
共寒苦及綝卒鴻當襲封<hi>陵陽侯</hi>上書讓國於盛不報既<lb/>
𦵏乃挂衰絰於冢廬而逃去鴻初與九江人鮑駿同事<lb/>
<pb n="KR3a0105_WYG_082-8a"/>
桓榮鴻亡封與駿遇於東海陽狂不識駿駿乃止而讓<lb/>
之曰昔伯夷吳札亂世權行故得伸其志耳春秋之義<lb/>
不以家事廢王事今子以兄弟私恩而絶父不滅之基<lb/>
可謂智乎鴻感悟垂涕嘆息乃還就國<lb/>
　　<hi>臣</hi>按史臣論曰原丁鴻之心主於忠愛其終悟而<lb/>
　　從義也異夫㣘名者焉蓋鄧彪劉愷之讓其弟其<lb/>
　　弟遂受之是彪愷身欲美名而陷弟不義也鴻不<lb/>
　　逺而復謂之忠愛豈溢美哉<lb/>
<pb n="KR3a0105_WYG_082-8b"/>
郅惲年十二失母居喪過禮及長理韓詩嚴氏春秋後<lb/>
惲授皇太子韓詩侍講殿中及郭皇后廢太子意不自<lb/>
安惲乃説太子曰久處疑位上違孝道下近危殆昔髙<lb/>
宗明君吉甫賢臣及有纎介放逐孝子春秋之義母以<lb/>
子貴太子宜因左右及諸王子引愆退身奉養母氏以<lb/>
明聖教不背所生太子從之帝竟聽許惲遷長沙太守<lb/>
先是長沙有孝子古初遭父喪未𦵏鄰人失火初匍匐<lb/>
柩上以身扞火火為之滅惲甄異之以為首舉<lb/>
<pb n="KR3a0105_WYG_082-9a"/>
　　<hi>臣</hi>按郅惲之說太子舉古初皆錫類之孝亦謂愛<lb/>
　　其母而施及於人者也<lb/>
㢘范父遭喪亂客死於蜀漢范遂流寓西州西州平歸<lb/>
鄉里年十五辭母西迎父喪蜀郡太守張穆丹<hi>范父</hi>之故<lb/>
吏乃重資送范范無所受與客步負喪歸葭萌載船觸<lb/>
石破沒范抱棺柩遂俱沉溺衆傷其義鉤求得之療救<lb/>
僅免於死穆聞復馳遣使持前資物追范范又固辭<lb/>
賈逵薦陳國汝郁郁字叔異性仁孝及親沒遂隠處山<lb/>
<pb n="KR3a0105_WYG_082-9b"/>
澤後累遷為魯相<lb/>
　　<hi>臣</hi>按東觀記曰郁年五嵗母病不能食郁常抱持<lb/>
　　涕泣亦不食母憐之强為飯宗親共異之因字曰<lb/>
　　異也<lb/>
班超為人有志不修細節然内孝謹居家常執勤苦不<lb/>
恥勞辱<lb/>
劉平弟仲為賊所殺其後賊復忽然而至平扶侍其母<lb/>
奔走逃難仲遺腹女始一嵗平抱仲女而棄其子母欲<lb/>
<pb n="KR3a0105_WYG_082-10a"/>
還取之平不聽曰力不能兩活仲不可以絶類遂去不<lb/>
顧與母俱匿野澤中平朝出求食逢餓賊將烹之平叩<lb/>
頭曰今旦為老母求菜老母待曠為命願得先歸食母<lb/>
畢還就死因涕泣賊見其至誠哀而遣之<lb/>
江革少喪父獨與母居遭天下亂盜賊並起革負母逃<lb/>
難備經險阻常採拾以為養數遇賊或刼欲將去革輒<lb/>
涕泣求哀言有老母辭氣愿款有足感動人者賊以是<lb/>
不忍犯之或乃指避兵之方遂得俱全革轉客下邳貧<lb/>
<pb n="KR3a0105_WYG_082-10b"/>
窮裸跣行傭以供母便身之物莫不畢給建武末年與<lb/>
母歸鄉里每至嵗時縣當案比革以母老不敢動揺自<lb/>
在轅中輓車不用牛馬由是鄉里稱之曰江巨孝太守<lb/>
常備禮召革以母老不應及母終至性殆滅常寢伏冢<lb/>
廬服竟不忍除郡守遣丞掾釋服元和中天子思革至<lb/>
行制詔齊相曰諫議大夫江革前以病歸今起居何如<lb/>
夫孝百行之冠衆善之始也國家每惟志士未嘗不及<lb/>
革縣以見榖千斛賜巨孝常以八月長吏存問致羊酒<lb/>
<pb n="KR3a0105_WYG_082-11a"/>
以終厥身如有不幸祠以中牢由是巨孝之稱行於天<lb/>
下及卒詔復賜榖千斛<lb/>
陳紀以至徳稱兄弟孝養閨門雍和後進之士皆推慕<lb/>
其風遭父憂每哀至輒嘔血絶氣雖衰服已除而積毁<lb/>
消瘠殆將滅性豫州刺史嘉其至行表上尚書圖像百<lb/>
城以勵風俗<lb/>
吳祐父恢為南海太守祐年十二隨從到官恢欲殺青<lb/>
簡以寫經書祐諫曰今大人踰越五嶺逺在海濵其俗<lb/>
<pb n="KR3a0105_WYG_082-11b"/>
誠陋然舊多珍怪上為國家所疑下為權戚所望此書<lb/>
若成則載之兼兩昔馬援以薏苡興謗王陽以衣囊徼<lb/>
名嫌疑之際先賢所慎也恢乃止撫其背曰吳氏世不<lb/>
乏季子<hi>延陵季子吳氏之先</hi>矣及喪父居無擔石而不受贍遺<lb/>
　　<hi>臣</hi>按吳祐之愛其父愛之以徳也殺青寫書未至<lb/>
　　於不義而祐且諫非至愛結心能如是乎<lb/>
趙咨少孤有孝行州郡舉孝㢘並不就大司農陳狶舉<lb/>
咨至孝有道累遷敦煌太守以病免還躬率子孫耕農<lb/>
<pb n="KR3a0105_WYG_082-12a"/>
為養盜常夜往刼之咨恐母驚懼乃先至門迎盜因請<lb/>
為設食謝曰老母八十疾病須養居貧朝夕無儲乞少<lb/>
置衣糧妻子物餘一無所請盜皆慙嘆跪而辭曰所犯<lb/>
無狀干暴賢者言畢奔出咨以物與之不及由此益知<lb/>
名<lb/>
朱穆五嵗便有孝稱父母有病輒不飲食差乃復常<lb/>
樂恢父親<hi>恢父名</hi>為縣吏得罪於令收將殺之恢年十一<lb/>
常俯伏寺門晝夜號泣令聞而矜即解出親<lb/>
<pb n="KR3a0105_WYG_082-12b"/>
鄧彪少勵志修孝行父卒讓國於異母弟荆鳳顯宗髙<lb/>
其節下詔許焉<lb/>
　　<hi>臣</hi>按鄧彪之讓雖不合於禮之正經蓋亦探其父<lb/>
　　志而為之者猶不失愛親之意也<lb/>
韓稜四嵗而孤養母弟以孝友稱及壯推先父餘財數<lb/>
百萬與從昆弟鄉里益髙之<lb/>
虞詡早孤孝養祖母縣舉順孫國相奇之欲以為吏詡<lb/>
辭曰祖母九十非詡不養相乃止<lb/>
<pb n="KR3a0105_WYG_082-13a"/>
孔融年十三喪父哀悴過毁扶而後起州里歸其孝<lb/>
魏司馬芝少為書生避亂荆州於魯陽山遇賊同行者<lb/>
皆棄老弱走芝獨坐守老母賊至以刃臨芝芝叩頭曰<lb/>
母老惟在諸君賊曰此孝子也殺之不義遂得免害以<lb/>
鹿車推載母居南方十餘年躬耕守節<lb/>
杜畿少孤繼母苦之以孝聞<lb/>
河東太守李敏惡公孫度所為乃將家屬入於海敏子<lb/>
追求敏出塞越二十餘年不娶州里徐邈責之曰不孝<lb/>
<pb n="KR3a0105_WYG_082-13b"/>
莫大於無後何可終身不娶乎乃娶妻生子𦙍而遣妻<lb/>
常如居喪之禮不勝憂數年而卒𦙍生不識父母及有<lb/>
識蔬食哀戚亦如三年之喪以祖父不知存亡設主奉<lb/>
之由是知名仕至司徒<lb/>
韓暨同縣豪右陳茂譖暨父兄幾致大辟暨陽不以為<lb/>
言庸賃積資隂結死士尋擒茂以首祭父墓由是顯名<lb/>
孫禮初喪亂時與母相失同郡馬台求得禮母禮推家<lb/>
財盡以與台台後坐法當死禮私導令踰獄自首既而<lb/>
<pb n="KR3a0105_WYG_082-14a"/>
曰臣無逃亡之義徑詣主簿温恢恢嘉之具白太祖各<lb/>
減死一等<lb/>
　　<hi>臣</hi>按禮之報台為己厚矣然以母故則報台之厚<lb/>
　　正念母之勤也<lb/>
徐庶從蜀先主為曹公所追破獲庶母庶辭先主而指<lb/>
其心曰本欲與將軍共圖王霸之業者以此方寸之地<lb/>
也今已失老母方寸亂矣無益於事請從此别遂詣曹<lb/>
公<lb/>
<pb n="KR3a0105_WYG_082-14b"/>
楊洪忠清款亮憂公如家事繼母至孝<lb/>
吳司空孟仁本名宗避孫皓字易焉初為監池司馬自<lb/>
能結網手以捕魚作鮓寄母母因以還之曰汝為魚官<lb/>
而以鮓寄我非避嫌也遷吳令時皆不得將母之官每<lb/>
得時物束以寄母常不先食及聞母亡犯禁委官特為<lb/>
減死一等復使為官盖優之也<hi>楚國先賢傳曰宗母嗜筍冬節將至時筍尚未</hi>
<hi>生宗入竹林哀嘆而筍為之出得以供母皆以為至孝所感致</hi>
太史慈少好學仕郡奏曹史㑹郡與州有隙慈為州家<lb/>
<pb n="KR3a0105_WYG_082-15a"/>
所疾恐受其禍乃避之遼東北海相孔融聞而奇之數<lb/>
遣人訊其母并致餉遺融屯都昌為賊管亥所圍慈從<lb/>
遼東還母謂慈曰汝與孔北海未嘗相見至汝行後贍<lb/>
恤殷勤過於故舊今為賊所圍汝宜赴之慈留三日單<lb/>
步徑至都昌見融因求兵出斫賊融欲告急於平原相<lb/>
劉備慈請行融曰今賊圍甚密衆人皆言不可卿意雖<lb/>
壯毋乃實難乎慈對曰昔府君傾意於老母老母感遇<lb/>
遣慈赴府君之急今衆人言不可慈亦言不可豈府君<lb/>
<pb n="KR3a0105_WYG_082-15b"/>
愛顧之義老母遣慈之意耶事已急矣願府君無疑融<lb/>
乃然之慈到平原說備備遣精兵三千人隨慈賊聞兵<lb/>
至解圍散走事畢還啟其母母曰我善汝有以報孔北<lb/>
海也<lb/>
　　<hi>臣</hi>按融愛慈而恤其母之窮慈愛其母而赴融之<lb/>
　　急盖不敢惡於人之理亦轉相及也<lb/>
陸績年六嵗於九江見袁術術出橘績懷三枚去拜辭<lb/>
墮地術曰陸郎作賔客而懐橘乎績跪荅曰欲歸遺母<lb/>
<pb n="KR3a0105_WYG_082-16a"/>
術大奇之<lb/>
陸景<hi>遜孫抗子</hi>母張承女諸葛恪外甥恪誅景母坐見黜景<lb/>
少為祖母所養及祖母亡景為之心喪三年<lb/>
晉李密父早亡母何氏改醮密時年數嵗感戀彌至烝<lb/>
烝之性遂以成疾祖母劉氏躬自撫養密奉事以孝謹<lb/>
聞劉氏有疾則涕泣側息未嘗解衣飲膳湯藥必先嘗<lb/>
後進有暇則講學忘疲少仕蜀為郎泰始初詔徴為太<lb/>
子洗馬密以祖母年髙無人奉養遂不應命乃上疏曰<lb/>
<pb n="KR3a0105_WYG_082-16b"/>
臣以險釁夙遭閔凶生孩六月慈父見背行年四嵗舅<lb/>
奪母志祖母劉愍臣孤弱躬親撫養臣少多疾病九嵗<lb/>
不行零丁孤苦至於成立既無伯叔終鮮兄弟門衰祚<lb/>
薄晚有兒息外無期功彊近之親内無應門五尺之童<lb/>
㷀㷀孑立形影相弔而劉早嬰疾病常在床蓐臣侍湯<lb/>
藥未嘗廢離前太守舉臣察臣孝㢘後刺史舉臣秀才<lb/>
臣以供養無主辭不赴命明詔特下拜臣郎中尋䝉國<lb/>
恩除臣洗馬猥以微賤當侍東宫非臣隕首所能上報<lb/>
<pb n="KR3a0105_WYG_082-17a"/>
臣具表以聞辭不就職詔書切峻責臣逋慢郡縣逼迫<lb/>
催臣上道州司臨門急於星火臣欲奉詔奔馳則劉病<lb/>
日篤茍徇私情則告訴不許臣之進退實為狼狽伏惟<lb/>
聖朝以孝治天下凡在故老猶䝉矜恤况臣所苦尫羸<lb/>
之極劉日薄西山氣息奄奄人命危淺朝不慮夕臣無<lb/>
祖母何以至今日祖母無臣何以終餘年母孫二人更<lb/>
相為命是以私情區區不敢棄逺臣密今年四十有四<lb/>
祖母劉今年九十有六是臣盡節於陛下之日長而報<lb/>
<pb n="KR3a0105_WYG_082-17b"/>
劉之日短也烏鳥私情願乞終養伏願陛下矜愍愚誠<lb/>
聽臣微志庶劉僥倖保卒餘年臣生當隕身死當結草<lb/>
帝覽之曰士之有名不虚然哉乃停召<lb/>
　　<hi>臣</hi>按蜀志密嘗奉使聘吳吳主與羣臣汎論道義<lb/>
　　謂寧為人弟密曰願為人兄矣為兄供養之日長<lb/>
　　盖仁人孝子之言而父母俱存者未必知其痛也<lb/>
羊祜年十二喪父孝思過禮事叔父耽甚謹尋遭母憂<lb/>
長兄發又卒毁慕寢頓十餘年以道素自居<lb/>
<pb n="KR3a0105_WYG_082-18a"/>
郤詵以對䇿上第拜議郎母憂去職詵母病苦無車及<lb/>
亡不欲車載柩家貧無以市馬乃於所住堂北壁外假<lb/>
𦵏開户朝夕拜哭養雞種蒜竭其方術喪過三年得馬<lb/>
八匹輿柩至冢負土成墳<lb/>
荀顗性至孝博學洽聞理思周密與扶風王駿論仁孝<lb/>
孰先見稱於世年踰耳順孝養蒸蒸以母憂去職毁幾<lb/>
滅性海内稱之<lb/>
李熹宣帝辟為太傅屬固辭疾郡縣扶輿上道時熹母<lb/>
<pb n="KR3a0105_WYG_082-18b"/>
疾篤乃竊踰城以出而徒還遂遭母喪論者嘉其志節<lb/>
王沉少孤養於從叔司徒昶事昶如父奉繼母寡嫂以<lb/>
孝義稱<lb/>
山濤以母老辭職詔曰君雖乃心在於色養然職有上<lb/>
下旦夕不廢醫藥且當割情以隆在公濤心求退表疏<lb/>
數十上久乃見聽加賜床帳茵褥禮秩崇重時莫為比<lb/>
後除太常卿以疾不就㑹遭母喪歸鄉里濤年踰耳順<lb/>
居喪過禮負土成墳手植松柏詔曰山太常雖居諒闇<lb/>
<pb n="KR3a0105_WYG_082-19a"/>
情在難奪方今務殷何得遂其志耶其以濤為吏郎尚<lb/>
書濤辭以喪病章表懇切㑹元后崩遂扶輿還洛逼迫<lb/>
詔命自力就職<lb/>
　　<hi>臣</hi>按濤以至孝稱而奪情就職蓋亦習俗使然不<lb/>
　　自知其非禮者也<lb/>
劉殷七嵗喪父哀毁過禮服喪三年未曾見齒曾祖母<lb/>
王氏盛冬思堇而不言食不飽者一旬矣殷怪而問之<lb/>
王言其故殷時年九嵗乃於澤中慟哭曰殷罪釁深重<lb/>
<pb n="KR3a0105_WYG_082-19b"/>
幼丁艱罰王母在堂無旬月之養殷為人子而所思無<lb/>
獲皇天后土願垂哀愍聲不絶者半日於是忽若有一<lb/>
人云止止聲殷收淚視地便有堇生焉因得斛餘而歸<lb/>
食而不減至時堇生乃盡又嘗夜夢人謂之曰西籬下<lb/>
有粟寤而掘之得粟十五鍾銘曰七年粟百石以賜孝<lb/>
子劉殷自是食之七嵗方盡時人嘉其至性感通妻張<lb/>
氏性亦婉順事王母以孝聞及王氏卒殷夫婦毁瘠幾<lb/>
至滅性柩在殯而西隣失火風勢甚盛殷夫婦叩殯號<lb/>
<pb n="KR3a0105_WYG_082-20a"/>
哭火遂越燒東家後有二白鳩巢其庭樹太傅楊駿輔<lb/>
政備禮聘殷殷以母老固辭優詔許終色養<lb/>
王延九嵗喪母泣血三年幾至滅性每至忌日則悲啼<lb/>
一旬繼母卜氏遇之無道恒以蒲穰及敗麻頭與延貯<lb/>
衣其姑聞而問之延知而不言事母彌謹卜氏嘗盛冬<lb/>
思生魚勅延求而不獲杖之流血延循汾叩凌而哭忽<lb/>
有一魚長五尺踊出水上延取以進母卜氏食之積日<lb/>
不盡於是心悟撫延如己生延事親色養夏則扇枕蓆<lb/>
<pb n="KR3a0105_WYG_082-20b"/>
冬則以身温被隆冬盛寒體無全衣而親極滋味州郡<lb/>
禮辟貪供養不起父母終後廬於墓側<lb/>
吳隠之年十嵗丁父憂每號泣行人為之流涕事母孝<lb/>
謹及其執喪哀毁過禮家貧無人鳴鼓每至哭臨之時<lb/>
恒有雙鶴警呌及祥練之夕復有羣鴈俱集時人咸以<lb/>
為孝感所致嘗食醎菹以其味旨掇而棄之與太常韓<lb/>
康伯隣居康伯母每聞隠之哭聲輟飡投筯為之悲泣<lb/>
既而謂康伯曰汝若居銓衡當舉此輩人及康伯為吏<lb/>
<pb n="KR3a0105_WYG_082-21a"/>
部尚書隠之遂階清級<lb/>
范粲遷武威太守以母老罷官郡既接近寇戎粲以重<lb/>
鎮輒去職朝廷尤之左遷樂涫令遭母憂以至孝稱子<lb/>
喬年二嵗時祖馨臨終撫喬首曰恨不見汝成人因以<lb/>
所用硯與之至五嵗祖母以告喬喬便執硯涕泣父粲<lb/>
陽狂不言喬與二弟並棄學業絶人事侍疾家庭至粲<lb/>
没足不出邑里<lb/>
傅祇性至孝早知名母憂去職及𦵏母詔給太常五等<lb/>
<pb n="KR3a0105_WYG_082-21b"/>
吉凶導從其後諸卿夫人𦵏給導從自此始也<lb/>
曹志魏陳思王植之孽子少好學以才行稱夷簡有大<lb/>
度植曰此保家之主也立以為嗣為散騎常侍遭母憂<lb/>
居喪過禮因此病篤<lb/>
周虓瓊之子領梓潼太守苻堅將楊安寇梓潼虓固守<lb/>
涪城遣騎送母妻從漢水將抵江陵為堅將朱彤邀而<lb/>
獲之虓降於安堅以為尚書郎虓曰䝉國厚恩以至今<lb/>
日但老母見獲失節於此母子獲全秦之惠也雖公侯<lb/>
<pb n="KR3a0105_WYG_082-22a"/>
之貴不以為榮况郎任乎堅乃止虓乃密書於桓冲說<lb/>
賊姦計大元三年潛至漢中堅追得之後又與堅兄子<lb/>
苞謀襲堅事泄堅引虓問其狀虓曰漸離豫讓燕智之<lb/>
微臣猶漆身吞炭不忘忠節况虓世荷晉恩豈敢忘也<lb/>
生為晉臣死為晉鬼復何問乎堅曰今殺之適成其名<lb/>
矣遂撻之徙於太原虓竟以病卒其子興迎致其喪詔<lb/>
曰虓厲志貞亮無愧古烈未及拔身奄隕厥命甄表義<lb/>
節國之典也贈龍驤將軍益州刺史<lb/>
<pb n="KR3a0105_WYG_082-22b"/>
　　<hi>臣</hi>按虓以母故失節而其後箕踞不遜自投虎口<lb/>
　　意其時老母已死也圖堅報晉自托於漸離豫讓<lb/>
　　之儔可哀也已有子迎喪國典甄贈雖未拔身亦<lb/>
　　克永世故有取焉<lb/>
刁彛少遭家難王敦誅後彛斬讐人黨以首祭父墓詣<lb/>
廷尉請罪朝廷特宥之<lb/>
劉惔少清逺有奇標與母任氏寓居京口家貧織芒屫<lb/>
以為養雖蓽門陋巷晏如也<lb/>
<pb n="KR3a0105_WYG_082-23a"/>
諸葛恢祖誕魏司空為文帝所誅父靚奔吳為大司馬<lb/>
吳平逃竄不出武帝與靚有舊靚姊又為瑯琊王妃常<lb/>
知靚在姊間因就見焉靚逃於厠帝又逼見之謂曰不<lb/>
謂今日復得相見靚流涕曰不能漆身剺面復睹聖顔<lb/>
詔以為侍中固辭不拜歸於鄉里終身不向朝廷而坐<lb/>
　　<hi>臣</hi>按靚之制行固有不可奪之志要其痛深創鉅<lb/>
　　無日可忘非己甚也<lb/>
殷仲堪父病積年仲堪衣不解帶躬學醫術究其精妙<lb/>
<pb n="KR3a0105_WYG_082-23b"/>
執藥揮淚遂眇一目居喪哀毁以孝聞仲堪父常患耳<lb/>
聰聞牀下蟻動謂之牛鬭帝素聞之而不知其人從容<lb/>
問仲堪曰患此者為誰仲堪流涕而起曰臣進退惟谷<lb/>
帝有愧焉<lb/>
仲堪為桓元所殺子簡之載喪下都𦵏於丹徒遂居墓<lb/>
側義旗建私率僮客隨義軍躡桓後卒報父仇<lb/>
温嶠平北大將軍劉琨妻嶠之從母也琨深禮之請為<lb/>
㕘軍琨誠繫王室謂嶠曰今晉祚雖衰天命未改吾欲<lb/>
<pb n="KR3a0105_WYG_082-24a"/>
立功河朔使卿延譽江南子其行乎對曰嶠雖無管張<lb/>
之才而明公有桓文之志欲建匡合之功豈敢辭命乃<lb/>
以為左長史奉表勸進初嶠欲將命其母崔氏固止之<lb/>
嶠絶裾而去其後母亡嶠阻亂不得歸𦵏苦請北歸詔<lb/>
三司八座議其事皆曰昔伍員志復私讐先假諸侯之<lb/>
力東奔闔閭位為上將然後鞭荆王之尸若嶠以母未<lb/>
𦵏沒在幷土者乃應竭其智謀仰憑皇靈使逆寇氷消<lb/>
反哀墓次豈可稍以乖嫌廢其逺圖哉<lb/>
<pb n="KR3a0105_WYG_082-24b"/>
　　<hi>臣</hi>按嶠之失不在於許琨以將命而在於不亟反<lb/>
　　命也使嶠哀祈以屢則絶裾之痛江左諸臣宜無<lb/>
　　不諒而許之者於時母未亡而琨亦未見害也何<lb/>
　　為濡遲宿留乎至於阻亂之後老母已死國恥私<lb/>
　　讐并在一身固應誓殱逆寇以慰聖善者也史臣<lb/>
　　曰忠臣本乎孝子奉上資乎愛親自家刑國於斯<lb/>
　　極矣太真<hi>嶠字</hi>性履深純譽流邦族始則承顔候色<lb/>
　　老萊勿之加也既而辭親蹈義申胥何以尚焉竟<lb/>
<pb n="KR3a0105_WYG_082-25a"/>
　　能宣力王室揚名本朝負荷受遺繼之全節言念<lb/>
　　主辱祇赴國屯微夫人之誠懇大盜幾移國乎臣<lb/>
　　竊究嶠於君親之際先儒之論多異者要其忠勤<lb/>
　　許國亦足顯揚母氏若終身以喪禮自處縱未得<lb/>
　　反哀墓次亦可無恤於人言已<lb/>
郄愔性至孝居父母憂殆將滅性<lb/>
鄧攸七嵗喪父尋喪母及祖母居喪九年以孝致稱<lb/>
續咸性孝謹敦重履道貞素好學<lb/>
<pb n="KR3a0105_WYG_082-25b"/>
徐邈遭父憂邈先患疾因哀毁增篤不踰年而卒年五<lb/>
十四長子豁有父風以孝聞<lb/>
髙崧父悝少孤事母以孝聞年十三值嵗饑悝菜蔬不<lb/>
饜每致甘肥於母撫弟以友愛稱歴顯位封建昌伯嵩<lb/>
少好學除太常博士父艱去職初悝以納妾致訟被黜<lb/>
崧乃自繫廷尉訟寃遂停喪五年不𦵏表疏數十上帝<lb/>
哀之乃下詔曰悝備位大臣違憲被黜事已久判其子<lb/>
嵩求直無已今特聽傳侯爵由是見稱<lb/>
<pb n="KR3a0105_WYG_082-26a"/>
顧衆父祕交州刺史衆出後伯父早終事伯母以孝聞<lb/>
祕卒交州人立衆兄夀為刺史尋為州人所害衆往交<lb/>
州迎喪值杜弢之亂崎嶇六年乃還祕曾蒞吳興吳興<lb/>
故舊以衆經離寇難共遺錢二百萬一無所受<lb/>
陸曄字士光少有雅望從兄機每稱之曰我家世不乏<lb/>
公矣居喪以孝聞同郡顧榮與鄉人書曰士光氣息纔<lb/>
屬慮其性命言之傷心矣<lb/>
謝尚幼有至性七嵗喪兄哀慟過禮親戚異之十餘嵗<lb/>
<pb n="KR3a0105_WYG_082-26b"/>
遭父憂丹陽尹温嶠弔之尚號咷極哀既而收涕告訴<lb/>
舉止有異常童嶠甚異之時有遭亂與父母乖離議者<lb/>
或以仕進理王事婚姻繼百世於禮非嫌尚議曰典禮<lb/>
之興皆因循情理要當斷之以大義夫無後之罪三千<lb/>
所不過今婚姻將以繼百世崇宗緒此固不可塞也然<lb/>
至於天屬生離之哀父子乖絶之痛痛之深莫深於兹<lb/>
夫以一體之小患猶或忘思慮損聽察况於抱傷心之<lb/>
巨痛懷忉怛之至戚方寸既亂豈能綜理時務哉有心<lb/>
<pb n="KR3a0105_WYG_082-27a"/>
之人決不冒榮茍進冒榮茍進之疇必非所求之旨徒<lb/>
開偷薄之門而長流弊之路或有執志丘園而守心不<lb/>
革者猶當崇其操業以𢎞風尚而况含艱履戚之人勉<lb/>
之以榮貴耶<lb/>
劉毅初丁憂在家及義旗初興遂墨絰從事軍役漸寧<lb/>
上表乞還京口以終喪禮曰𢎞道為國者理盡於仁孝<lb/>
訴窮歸天者莫甚於喪親但臣在凡庸本無感槩不能<lb/>
隕越固其宜耳往年國難滔天故志竭愚忠靦然茍存<lb/>
<pb n="KR3a0105_WYG_082-27b"/>
去春鑾輿迴軫而狂狡未滅雖姦凶時梟餘燼竄伏威<lb/>
懷寡方文武勞弊微情未申顧景悲憤今皇威遐肅海<lb/>
内清蕩臣窮毒艱穢亦已具於聖聽兼羸患滋甚衆疾<lb/>
互動如今寢頓無復人理臣之情也本不甘生語其事<lb/>
也亦可以沒乞賜餘骸終其丘墳庶幾忠孝之道獲宥<lb/>
於聖世不許<lb/>
　　<hi>臣</hi>按毅以即戎墨絰事寧表乞終制其辭有可矜<lb/>
　　焉若乃專肆很愎以至於敗終昧於立身之義焉<lb/>
<pb n="KR3a0105_WYG_082-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0105_WYG_082-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷八十<lb/>
</p>
<p>
</p>
  </div>
</body>
</text>
</TEI>
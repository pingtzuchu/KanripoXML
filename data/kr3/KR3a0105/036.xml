<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_036-1a"/>
　欽定四庫全書<lb/>
御定孝經衍義卷三十四<lb/>
　　天子之孝<lb/>
　　　薄税斂<lb/>
　周顯徳三年立二税起徴限世宗謂侍臣近朝徴斂穀<lb/>
　帛多不俟收穫紡績之畢乃詔三司自今夏麥以六月<lb/>
　秋税以十月起徴民間便之<lb/>
　　　<hi>臣</hi>按此詔比視兩税令甲舊文夏輸同以六月秋<lb/>
<pb n="KR3a0105_WYG_036-1b"/>
　　　輸彼以十一月一則曰不得過則刻期取必始合<lb/>
　　　令甲一則曰起徴則經始勿亟乃稱詔㫖此陸贄<lb/>
　　　之所不能得之於君者而世宗行之可謂善矣然<lb/>
　　　又不若輸之遲速俟收成早暮而寛為之期夏有<lb/>
　　　至十月秋有至明年二月者所以紓民力尤為通<lb/>
　　　融款曲也<lb/>
　宋太祖令諸州受民租籍不得稱分毫合勺銖釐絲忽<lb/>
　錢必成文絹帛成尺粟成升絲綿成兩薪蒿成束金銀<lb/>
<pb n="KR3a0105_WYG_036-2a"/>
成錢<lb/>
　　<hi>臣</hi>按宋主此令最得大體天子富有天下而與民<lb/>
　　較錙銖此在心計之臣以為積少致多之術而不<lb/>
　　知吏緣為奸正以是故甚者桀黠欺㒺有變易畸<lb/>
　　零足成整數謂之捲尾者後世若依此令從事于<lb/>
　　核算之勞簿書之費當省十之六七亦以示薄物<lb/>
　　細故捐以予民遺秉滯穗不盡其利于㑹計亦簡<lb/>
　　㨗易知毋所容奸自無有緣分毫合勺銖釐絲忽<lb/>
<pb n="KR3a0105_WYG_036-2b"/>
　　之誤遂挂負租之籍也<lb/>
真宗咸平元年遣使按諸路逋負除天下逋負一千餘<lb/>
萬釋繫獄者三千餘人用三司判官王欽若之言也<lb/>
咸平四年釋逋負官物者二千六百餘人蠲逋負物一<lb/>
百六十餘萬已納而非理者以内府錢還之没者給其<lb/>
家<lb/>
咸平六年除天下逋租八萬四千釋繫囚四千一百六<lb/>
人<lb/>
<pb n="KR3a0105_WYG_036-3a"/>
仁宗天聖元年蠲天下逋負<lb/>
慶歴三年詔輔臣議蠲減天下賦役<lb/>
慶歴七年三月詔天下有能言寛恤民力之事者有司<lb/>
驛置以聞五月蠲天下逋負<lb/>
　　<hi>臣</hi>按宋真宗仁宗之世減賦役蠲逋負者不一而<lb/>
　　足誠以承五代之敝繼之以寛仁累世之徳澤涵<lb/>
　　育生長既庶且富用財有節時捐以予民而無損<lb/>
　　于經費也此其時葢在漢文景之間乎及熈寧理<lb/>
<pb n="KR3a0105_WYG_036-3b"/>
　　財之説興遂多故矣<lb/>
　　<hi>臣</hi>又按蘇軾論舉催積欠之害其畧曰方今民荷<lb/>
　　寛政無他疾苦但為積欠所壓如負千鈞而行免<lb/>
　　于僵仆則幸矣監司以催欠為職業守令上為監<lb/>
　　司之所迫下為胥吏之所使大率縣有監催千百<lb/>
　　家則縣中胥徒舉欣欣然日有所得若一旦除放<lb/>
　　則此等皆寂寥無獲矣官之所得至微而胥徒所<lb/>
　　取葢無虚日俗謂此等為縣胥食邑戸臣自頴移<lb/>
<pb n="KR3a0105_WYG_036-4a"/>
　　揚舟過濠壽楚泗等州所至麻麥如雲父老皆有<lb/>
　　憂色云豐年不如凶年天災流行民雖乏食縮食<lb/>
　　節口猶可以生若豐年舉催積欠胥徒在門枷棒<lb/>
　　在身則人户求死不得臣度每州催欠吏卒不下<lb/>
　　五百人以天下言之是常有二十餘萬虎狼散在<lb/>
　　民間百姓何由安生軾之言絶痛而故明萬歴中<lb/>
　　大學士張居正亦請蠲積逋以安民生極言帶征<lb/>
　　錢糧之弊其畧曰所謂帶征者將累年拖欠搭配<lb/>
<pb n="KR3a0105_WYG_036-4b"/>
　　分數同見年錢糧一併催徵也夫百姓財力有限<lb/>
　　即年嵗豐収一年之所入僅足以供當年之數不<lb/>
　　幸遇荒歉之嵗父母凍饑妻子流離見年錢糧尚<lb/>
　　不能辦豈復有餘力完累嵗之積逋哉有司規避<lb/>
　　罪責往往將見年所徵那作帶徵之數名為完舊<lb/>
　　欠實則減新収也今嵗之所減即為明年之拖欠<lb/>
　　見在之所欠又是將來之帶徵如此連年誅求無已<lb/>
　　杼柚空而民不堪命矣況頭緒繁多年分混雜徵<lb/>
<pb n="KR3a0105_WYG_036-5a"/>
　　票四出呼役沓至不才官吏因而獵取侵漁者往<lb/>
　　往有之其敲扑窮民朘其膏血以實奸貪之囊槖<lb/>
　　孰若施曠蕩之恩蠲與小民而使之皆戴上之仁<lb/>
　　哉查萬歴七年以前積年逋負幾何除金花銀兩<lb/>
　　係供御用例不議免外其餘悉行蠲免止將見年<lb/>
　　正供之數責令盡數完納有仍前拖欠者將管糧<lb/>
　　官員比舊例倍加降罰夫以當年之所入完當年<lb/>
　　之所供在百姓易于辦納在有司易于催徵閭閻<lb/>
<pb n="KR3a0105_WYG_036-5b"/>
　　免誅求之煩貪吏省侵漁之弊是官民兩利也是<lb/>
　　時居正當國核名實省議論去浮淫之蠧刷痿痺<lb/>
　　之習一切治辦歸于富强此疏力主蠲逋負破去<lb/>
　　空文無益之苛征督趣見在之實數名美而利亦<lb/>
　　収然臣以為此正管商足國之本謀而于古帝王<lb/>
　　之廓然大度心乎愛民者固未之及也夫寛其已<lb/>
　　往之課而嚴責見年之供完納盡數而破分之意<lb/>
　　亡降處倍加而考成之法宻居正自以為行之有<lb/>
<pb n="KR3a0105_WYG_036-6a"/>
　　公私積貯頗有贏餘之效而不知民之財力亦竭<lb/>
　　于此矣葢其始民以積欠之剗除而得少甦可以<lb/>
　　其費盡供本年之課不久而力盡則欠自如故也<lb/>
　　夫積欠之由皆緣課重縱今嵗蠲之而明年復欠<lb/>
　　明年既欠則帶徵如前壓積之多可勝既乎宋初<lb/>
　　破分良法葢亦深稔税之既重而又以極重不可<lb/>
　　返故不欲明有所虧減而特寄寛恤于不十分登<lb/>
　　足之中以少留不盡于民猶近古者所謂緩與弛<lb/>
<pb n="KR3a0105_WYG_036-6b"/>
　　之遺意若必欲取盈固必不得之數也然而有司<lb/>
　　迫于考成之法其欲最也則鞭撻以逞其懼殿也<lb/>
　　則揑報稱完重以司農之支撥監司之督促那移<lb/>
　　破冒百弊叢生展轉數年至於必不可掩覆則仍<lb/>
　　歸一欠必不可窮詰則仍歸一蠲是于國計毫無<lb/>
　　裨益而民間之科費與有司之降革不知幾矣有<lb/>
　　國家者誠欲恤民之財力必也斂從其薄而後可<lb/>
　　如其不然則寛考成之法寓破分之意民其庶幾乎<lb/>
<pb n="KR3a0105_WYG_036-7a"/>
哲宗初即位詔中外臣庶許直言朝政得失民間疾苦<lb/>
司馬光上疏曰四民之中惟農最苦寒耕熱耘霑體塗<lb/>
足戴日而作戴星而息蠶婦治繭績麻紡緯縷縷而績<lb/>
之寸寸而成之其勤極矣而又水旱霜雹蝗蜮間為之<lb/>
災幸而収成公私之債交爭互奪穀未離塲帛未下機<lb/>
已非已有所食者糠籺而不足所衣者綈褐而不完直<lb/>
以世服田畝不知舍此之外有何可生之路耳而況聚<lb/>
斂之臣于租税之外巧取百端以邀功賞青苗則强散<lb/>
<pb n="KR3a0105_WYG_036-7b"/>
重斂給陳納新免役則刻剥窮民収養浮食保甲則勞<lb/>
于非業之作保馬則困于無益之費不可不念者<lb/>
　　<hi>臣</hi>按書言率乃祖攸行詩人頌成王能昭明前人<lb/>
　　之烈夫子亦曰孟莊子不改父之臣與父之政是<lb/>
　　難能也宋哲宗時司馬光居政府剗除新法畧盡<lb/>
　　或謂光曰熈豐舊臣多憸巧小人他日有以父子<lb/>
　　之義間上則禍作矣光正色曰天若祚宋必無此<lb/>
　　事于是天下釋然曰此先帝本意也其後紹聖繼<lb/>
<pb n="KR3a0105_WYG_036-8a"/>
　　述之論果不出或人所料光此疏正言新法之弊<lb/>
　　如或者之意將新君即位于熈豐之臣與政一無<lb/>
　　所改謂之率祖父昭明前烈乎夫子之稱莊子正<lb/>
　　恐舊徳在朝前規未替官家另用一番人便欲更<lb/>
　　張庶事耳豈幹蠱承考之謂哉且夫愛親者不敢<lb/>
　　惡於人天子之孝也天下共苦新法之臣而怨惡<lb/>
　　之久矣猶且因循不變斯則陷父于不義者耳安<lb/>
　　得謂之繼述哉<lb/>
<pb n="KR3a0105_WYG_036-8b"/>
高宗紹興十八年秋七月寛諸郡雜税<lb/>
　帝曰人知取之為取而不知予之為取若稍與展免<lb/>
　俟家給人足税斂自然易辦于是蠲廬光二州上貢<lb/>
　錢米汀漳二州秋税處州三縣被水民家紬絹鄂州<lb/>
　舊額絹各一年又蠲四川積貸常平錢十三萬緡京<lb/>
　西路請佃田租及州縣塲務税錢<lb/>
　　<hi>臣</hi>按高宗此舉誠屬寛政但上下之間本同一體<lb/>
　　有所蠲貸出乎誼之不容已固無暇用心于後此<lb/>
<pb n="KR3a0105_WYG_036-9a"/>
　　之得與失也易曰自上下下其道大光當其予之<lb/>
　　豈復計及于取之也哉家給人足稅斂易辦理勢<lb/>
　　自然如此特不必預為之計較耳一生計較則是<lb/>
　　處心積慮存乎取而非父母斯民之道也<lb/>
孝宗淳熙十五年朱熹進封事曰今版曹經費闕乏日<lb/>
甚督趣日峻以至廢去祖宗以來破分良法而必以十<lb/>
分登足為限以為不足則又造為比較監司郡守殿最<lb/>
之法以誘脇之于是中外承風競為苛急監司明諭州<lb/>
<pb n="KR3a0105_WYG_036-9b"/>
郡郡守明諭屬邑不必留心民事惟務催督財賦此民<lb/>
力之所以重困之本而税外無名之賦尚未論也<lb/>
　　<hi>臣</hi>按法有至便于民而卑之無甚高論者破分之<lb/>
　　與緩税限也古者公田百畝而以二十畝為民廬<lb/>
　　舍井竈葱韭皆于是乎取焉則是以十分為率田<lb/>
　　租止収其八分也正卒之外為羨卒為餘夫未嘗<lb/>
　　盡發也必四酺之歳乃三日未嘗竭作也則是軍<lb/>
　　賦力征亦恒十用其七八也今者租庸調率科其<lb/>
<pb n="KR3a0105_WYG_036-10a"/>
　　全以為兩税矣古之地有一易再易不易者今則<lb/>
　　概不易矣所以責于地力者古常不盡而今盡也<lb/>
　　又況防瀦之廢壊乎古者春秋補助不責償于民<lb/>
　　為藉其力故非水旱之歳也今也不足不給能盡<lb/>
　　行補助乎惟有破分之法猶可以恤民之財力而<lb/>
　　寛吏之考成至于税限之不可不緩者必夏税六<lb/>
　　月起徵秋糧十一月起徵而後可以謂之行兩税<lb/>
　　也臣于陸贄疏周世宗詔已述其概矣更有可議<lb/>
<pb n="KR3a0105_WYG_036-10b"/>
　　者各處節候早晩不同且有全不藉桑麻者陸田<lb/>
　　之入重于夏麥水田之入重于秋禾其間復須等<lb/>
　　差分别至于起徵之後陸續輸納要以新陳相代<lb/>
　　為候不過于内帑取辦一歳之經費而萬世之良<lb/>
　　法可成或謂如此則與蠲天下一歳之田租何異<lb/>
　　殊不其然蠲則非常之惠他時不可以為繼緩則<lb/>
　　經久之筭後世可遵守也信能行此二者則雖堯<lb/>
　　舜禹湯文武復起亦必以兩税取民矣<lb/>
<pb n="KR3a0105_WYG_036-11a"/>
元太宗<hi>世祖至元八年改國號曰元太宗即稱元者追叙之也</hi>八年初括中原民<lb/>
户定賦税初䝉古惟事進取所降之户因以與將士自<lb/>
一社之民各有所主不相統攝至是詔括户口以大臣<lb/>
歡托和領之民始𨽻州縣時羣臣共欲以丁為户耶律<lb/>
楚材不可楚材曰自古有天下者未嘗以丁為户若果<lb/>
行之可輸一年之賦隨即逃散矣太宗從楚材之議楚<lb/>
材又定賦税每二户出絲一斤以供官用五户出絲一<lb/>
斤以與受賜貴戚功臣之家上田每畝税三升半中田<lb/>
<pb n="KR3a0105_WYG_036-11b"/>
三升下田二升半水田畝五升商税三十分之一鹽每<lb/>
銀一兩四十斤已上以為永額朝臣皆謂太輕楚材曰<lb/>
將來必有以利進者則以為重矣<lb/>
　　<hi>臣</hi>按楚材之言合于古人所謂作法于涼其弊猶<lb/>
　　貪作法于貪弊將若之何者也今觀其所定田賦<lb/>
　　上中下之差于水田之額為特重也猶不過畝五<lb/>
　　升較之後世可謂極輕矣<lb/>
成宗大徳九年定歳課三十取一<lb/>
<pb n="KR3a0105_WYG_036-12a"/>
　　　<hi>臣</hi>按元成宗即位多善政此年以前弛江西銀冶<lb/>
　　　課額禁侵擾農桑者禁諸王駙馬奪民田仍禁民<lb/>
　　　間以公私田土呈獻及受其獻者此年以後省民<lb/>
　　　出公田租皆有恤民之心而三十取一乃古來史<lb/>
　　　册所不数見者臣故獨表而出之<lb/>
　　　以上薄税斂<lb/>
　<lb/>
　<lb/>
<pb n="KR3a0105_WYG_036-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷三十四<lb/>
</p>
<p>
</p>
  </div>
</body>
</text>
</TEI>
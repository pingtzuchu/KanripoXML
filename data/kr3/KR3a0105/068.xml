<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_068-1a"/>
　欽定四庫全書<lb/>
御定孝經衍義卷六十六<lb/>
　　天子之孝<lb/>
　　　優大臣<lb/>
　　　<hi>臣</hi>按經言敬親者不敢慢于人人者衆詞也西銘<lb/>
　　　曰大君者乃天之宗子其大臣宗子之家相盖公<lb/>
　　　孤卿貳老臣夙徳簡畀自天培植自祖宗嗣天子<lb/>
　　　尊為師傅示不敢専敬之所尤屬者也述優大臣<lb/>
<pb n="KR3a0105_WYG_068-1b"/>
　書酒誥<hi>周書篇名武王誥康叔之辭</hi>予惟曰汝劼<hi>固/也</hi>毖<hi>慎也</hi>殷獻臣侯<lb/>
　甸男衞矧太史友内史友<hi>二史掌邦法在王朝則貳冢宰在侯國則居賓友之地</hi>
　越獻臣百宗工<hi>即上侯甸男衞太史内史</hi>矧惟爾事服休<hi>坐而論道之臣</hi>服<lb/>
　采<hi>起而作事之臣</hi>矧惟若疇<hi>汝之/疇匹</hi>圻父薄違<hi>司馬迫逐違命</hi>農父若保<lb/>
　<hi>司徒順安萬民</hi>宏父定辟<hi>司空制經界以定法</hi>
　　　<hi>臣</hi>按此本戒康叔劼毖于酒先當劼毖所賓所友<lb/>
　　　所事之人其訓辭出于王而曰賓曰友曰事而尊<lb/>
　　　之為獻為宗為父則王之與叔有同敬協恭之義<lb/>
<pb n="KR3a0105_WYG_068-2a"/>
　　而于一話一言之際不敢少有狎侮君子之心也<lb/>
　　劼訓為固然則必其知之深而任之篤不中衰不<lb/>
　　旁奪而後為盡劼之義也<lb/>
周官立太師太傅太保兹惟三公論道經邦爕理陰陽<lb/>
官不必備惟其人<lb/>
　孔安國𫝊曰師天子所師傅傅相天子保保安天子<lb/>
　于徳義者此惟三公之任佐王論道以經緯國事和<lb/>
　理陰陽不必備員惟其人有徳乃處之<lb/>
<pb n="KR3a0105_WYG_068-2b"/>
少師少傅少保曰三孤<lb/>
　孔安國傳曰此三官名曰三孤孤特也言卑于公尊<lb/>
　于卿特置此三者<lb/>
貳公𢎞化寅亮天地弼予一人<lb/>
　孔安國傳曰副貳公𢎞大造化敬信天地之教以輔<lb/>
　我一人之治<lb/>
　　<hi>臣</hi>按公者無私之義孤者無朋之義太者尊無以<lb/>
　　加之辭少者位次于尊之辭要之三公三孤皆以<lb/>
<pb n="KR3a0105_WYG_068-3a"/>
　　師道輔佐天子其或以師保而下兼或以六卿而<lb/>
　　上攝乃所謂惟其人也然則六卿雖有分職起而<lb/>
　　作事未嘗不居坐而論道之列也經曰敬親者不<lb/>
　　敢慢于人不敢遺小國之臣而况公卿大臣乎<lb/>
禮記緇衣子曰大臣不親百姓不寧則忠敬不足而富<lb/>
貴已過也大臣不治而邇臣比矣故大臣不可不敬也<lb/>
是民之表也邇臣不可不慎也是民之道也君毋以小<lb/>
謀大毋以逺言近毋以内圖外則大臣不怨邇臣不疾<lb/>
<pb n="KR3a0105_WYG_068-3b"/>
而逺臣不蔽矣葉公之顧命曰毋以小謀敗大作毋以<lb/>
嬖御人疾荘后毋以嬖御士疾莊士大夫卿士<lb/>
　吕大臨曰此章言大臣不信而小臣之比國之大患<lb/>
　也𫝊曰不使大臣怨乎不以以大臣之任國之休戚<lb/>
　係焉用之斯信之矣不信之斯黜之矣未有居其位<lb/>
　而不信之者也大臣不親民疑于所任百姓所以不<lb/>
　寧盖由臣之忠不足于君則君之敬不足于臣徒富<lb/>
　貴之而無信任之意也<lb/>
<pb n="KR3a0105_WYG_068-4a"/>
　　<hi>臣</hi>按此章之義大約與朱熹中庸章句所謂敬大<lb/>
　　臣則信任専而小臣不得以間之故臨事不眩之<lb/>
　　意相為表裏亦中庸之義䟽也夫敬之一字乃帝<lb/>
　　王之心法從敬親之敬而推書言盛徳不狎侮狎<lb/>
　　侮君子㒺以盡人心狎侮小人㒺以盡其力于君<lb/>
　　子小人固無所不敬也乃于無不敬之中而又有<lb/>
　　所當敬者則不但禮貎之隆而已臣故以為此即<lb/>
　　中庸之義疏也<lb/>
<pb n="KR3a0105_WYG_068-4b"/>
春秋公子益師卒<hi>隠公元年</hi>
　胡瑗曰君之卿佐是謂股肱故問其疾弔其䘮賵其<lb/>
　葬必厚其送終之恩此春秋書大夫卒之旨也<lb/>
仲遂卒于埀壬午猶繹萬入去籥<hi>宣公八年</hi>
　胡安國𫝊曰禮大夫卒當祭則不告終事而聞則不<lb/>
　繹不告者盡肅敬之誠于宗廟不繹者全始終之恩<lb/>
　于臣子今仲遂國卿也卒而猶繹則失寵遇大臣之<lb/>
　禮矣春秋雖隆君抑臣而體貎有加焉則廉陛益尊<lb/>
<pb n="KR3a0105_WYG_068-5a"/>
　而臣節礪矣聖人書法如此存君臣之義也<lb/>
　胡寧曰仁宗以富弼母䘮在殯罷春宴韓魏公薨神<lb/>
　宗發哀過舉數皆得春秋之法<lb/>
二月癸酉有事于武宫籥入叔弓卒去樂卒事<hi>昭公十五年</hi>
　胡安國𫝊曰有事于宗廟大臣涖事而卒于其所則<lb/>
　如之何禮雖未之有可以義起也縁先祖之心見大<lb/>
　臣之卒必聞樂不樂緣孝子之心視已設之饌而不<lb/>
　忍輕徹故去樂而卒事其可也<lb/>
<pb n="KR3a0105_WYG_068-5b"/>
　　<hi>臣</hi>按親親賢賢老老貴貴先王之訓也大臣則兼<lb/>
　　之者為多矣故于其當職而在事也隆之以公孤<lb/>
　　之名設之以殷輔之屬<hi>殷衆士也輔庶人在官者陳其殷置其輔太宰之職</hi>
　　既而不敢煩以政也則尊之為老更賜之以几杖<lb/>
　　不幸而至于疾則君親問之喪則君親弔之誄徳<lb/>
　　易名賵𦵏恤孤其送終之禮又如是其厚也隠元<lb/>
　　年書公子益師卒胡安國以為此春秋貴大臣之<lb/>
　　義其于二去籥于禮有得失而美刺不同比而觀<lb/>
<pb n="KR3a0105_WYG_068-6a"/>
　　之則春秋之義雖尊君抑臣而上下之交堅固謹<lb/>
　　慎于凡百宗工無有不然其于大臣則接之以恭<lb/>
　　遇之以禮至于死生之際尤不敢忽焉<lb/>
中庸第二十章敬大臣則不眩<lb/>
　朱熹中庸或問曰子謂信任大臣而無以間之故臨<lb/>
　事而不眩使大臣而賢也則可其或不幸而有趙髙<lb/>
　朱异虞世基李林甫之徒焉則鄒陽所謂偏聽生奸<lb/>
　獨任成亂范雎所謂妒賢嫉能御下蔽上以成其私<lb/>
<pb n="KR3a0105_WYG_068-6b"/>
　而主不覺悟者亦安得而不慮耶曰不然也彼其所<lb/>
　以至此正坐不知九經之義而然耳使其明于此義<lb/>
　而能以修身為本則固視明聽聰而不可欺以賢否<lb/>
　矣能以尊賢為先則其所置以為大臣者必不雜以<lb/>
　如是之臣矣不幸而或失之則亦亟求其人以易之<lb/>
　而已豈有知其必能為姦以敗國顧猶置之大臣之<lb/>
　位使之姑行文書為職業而又恃小臣之察以防之<lb/>
　哉夫勞于求賢而逸于得人任則不疑而疑則不任<lb/>
<pb n="KR3a0105_WYG_068-7a"/>
　此古之聖君賢相所以誠意交孚兩盡其道而有以<lb/>
　共成正大光明之業也如其不然吾恐上之所以猜<lb/>
　防畏備者愈密而其為眩愈甚下之所以欺㒺䝉蔽<lb/>
　者愈巧而其為害愈深不幸而臣之姦遂則其禍固<lb/>
　有不可勝言者幸而主之威勝則夫所謂偏聽獨任<lb/>
　御下蔽上之姦将不在于大臣而移于左右其為國<lb/>
　家之禍尤有不可勝言者矣<lb/>
　　<hi>臣</hi>按九經之序脩身尊賢親親敬大臣盖誠脩身<lb/>
<pb n="KR3a0105_WYG_068-7b"/>
　　矣故其所尊者必賢也誠尊賢矣故居大臣之位<lb/>
　　者必大賢也豈但恃伺察以防之哉<lb/>
孟子故将大有為之君必有所不召之臣欲有謀焉則<lb/>
就之其尊徳樂道不如是不足與有為也故湯之於伊<lb/>
尹學焉而後臣之故不勞而王桓公之于管仲學焉而<lb/>
後臣之故不勞而霸<lb/>
　　<hi>臣</hi>按三公坐而論道三孤弼予一人皆師道也冢<lb/>
　　宰總攝六卿相職也道徳之與政理非異人任徒<lb/>
<pb n="KR3a0105_WYG_068-8a"/>
　　師之而不能任之則為士之尊賢而非王公之尊<lb/>
　　賢矣不召之臣如伊尹真其人也管仲非其比特<lb/>
　　以桓之尊信之者合于古帝王師臣之意故孟子<lb/>
　　連而及之<lb/>
漢文帝時賈誼疏曰人主之尊譬如堂羣臣如陛衆庶<lb/>
如地故陛九級上廉逺地則堂髙陛亡級廉近地則<lb/>
堂卑髙者難攀卑者易陵理勢然也故古者聖王制為<lb/>
等列内有公卿大夫士外有公侯伯子男然後有官師<lb/>
<pb n="KR3a0105_WYG_068-8b"/>
小吏延及庶人等級分明而天子加焉故其尊不可及<lb/>
也里諺曰欲投䑕而忌器此善諭也䑕近于器尚憚不<lb/>
投恐傷其器况于貴臣之近主乎廉恥節禮以治君子<lb/>
故有賜死而亡戮辱是以黥劓之辠不及大夫以其離<lb/>
主上不逺也禮不敢齒君之路馬蹵其芻者有罰見君<lb/>
之几杖則起遭君之乘車則下入正門則趨君之寵臣<lb/>
雖或有過刑戮之辠不加其身者尊君之故也此所以<lb/>
為主上豫逺不敬也所以體貌大臣而厲其節也今自<lb/>
<pb n="KR3a0105_WYG_068-9a"/>
王侯三公之貴皆天子之所改容而禮之也古天子之<lb/>
所謂伯父伯舅也而令與衆庶同黥劓髠刖笞傌棄市<lb/>
之法然則堂不亡陛乎被戮辱者不泰迫乎廉恥不行<lb/>
大臣無廼握重權大官而有徒𨽻亡恥之心乎臣聞之<lb/>
履雖鮮不加于枕冠雖敝不以苴履夫嘗已在貴寵之<lb/>
位天子改容而體貌之矣吏民嘗俯伏以敬畏之矣今<lb/>
而有過帝令廢之可也退之可也賜之死可也滅之可<lb/>
也若夫束縳之係緤之輸之司冦編之徒官司㓂小吏<lb/>
<pb n="KR3a0105_WYG_068-9b"/>
詈罵而榜笞之殆非所以令衆庶見也夫卑賤者習知<lb/>
尊貴者之一旦吾亦廼可以加此也非所以習天下也<lb/>
非尊尊貴貴之化也夫天子之所嘗敬衆庶之所嘗<lb/>
寵死而死耳賤人安得如此而頓辱之哉古者大臣有<lb/>
坐不廉而廢者不謂不廉曰簠簋不飭坐汙穢淫亂<lb/>
男女無别者不曰汙穢曰帷薄不修坐罷軟不勝任者不<lb/>
謂罷軟曰下官不職故貴大臣定有其辠矣猶未斥然<lb/>
正以謼之也尚遷就而為之諱也故其在大譴大何之<lb/>
<pb n="KR3a0105_WYG_068-10a"/>
域者聞譴何則白冠氂纓盤水加劍造請室而請辠耳<lb/>
上不執縛係引而行也其有中罪者聞命而自弛上不<lb/>
使人頸盭而加也其有大罪者聞命則北靣再拜跪而<lb/>
自裁上不使捽抑而刑之也曰子大夫自有過耳吾遇<lb/>
子有禮矣遇之有禮故羣臣自憙嬰以廉恥故人矜節<lb/>
行上設廉恥禮義以遇其臣而臣不以節行報其上者<lb/>
則非人類也故化成俗定則為人臣者主耳㤀身國耳<lb/>
㤀家公耳㤀私利不苟就害不苟去唯義所在上之<lb/>
<pb n="KR3a0105_WYG_068-10b"/>
化也故父兄之臣誠死宗廟法度之臣誠死社稷輔翼<lb/>
之臣誠死君上守圄扞敵之臣誠死城郭封疆故曰聖人<lb/>
有金城者比物此志也彼且為我死故吾得與之俱生彼<lb/>
且為我亡故吾得與之俱存夫将為吾危故吾得與之<lb/>
皆安顧行而㤀利守節而仗義故可以託不御之權可<lb/>
以寄六尺之孤此厲廉恥行禮誼之所致也<lb/>
　　<hi>臣</hi>按古者命夫命婦不躬坐獄訟為治獄之吏皆<lb/>
　　有威嚴恐䙝尊故使其屬若子弟代坐取要辭也<lb/>
<pb n="KR3a0105_WYG_068-11a"/>
　　自大夫以上其犯法則在八議輕重不在刑書故<lb/>
　　曲禮曰刑不上大夫盖親故賢能功貴勤賓為八<lb/>
　　議據曲禮則大夫以上皆為貴也漢承秦弊既尊<lb/>
　　君抑臣之太過而治獄之吏又路溫舒所謂十失之<lb/>
　　一尚存者也雖以文帝之賢而不講于敬大臣<lb/>
　　之經人告絳侯周勃欲反廷尉逮捕治之勃為獄<lb/>
　　吏所侵辱既出嘆曰吾嘗將百萬兵然安知獄吏<lb/>
　　之貴乎宜乎賈生之痛切言之也<lb/>
<pb n="KR3a0105_WYG_068-11b"/>
唐明皇時黄州都督裴伷先下獄上與宰相議其罪張<lb/>
嘉貞請杖之張説曰臣聞刑不上大夫為其近于君且<lb/>
所以養廉恥也故士可殺不可辱臣曏廵北邊聞杖姜<lb/>
皎于朝堂皎官登三品亦有微功有罪應死則死應流<lb/>
則流奈何輕加笞辱以皂𨽻待之姜皎事往不可復追<lb/>
伷先據状當流豈可復蹈前失上深然之<lb/>
　　<hi>臣</hi>按都督貴臣也古法于八者之辟各據一邊則<lb/>
　　得八議上與宰相議其罪議訖乃麗邦法而附刑<lb/>
<pb n="KR3a0105_WYG_068-12a"/>
　　罰斯得之矣其後明太祖常與侍臣論待大臣之<lb/>
　　禮劉基曰古者公卿有罪盤水加劍<hi>凡殺牲以盤水取頸血故</hi>
　　<hi>示若此</hi>詣請室<hi>請罪之室</hi>自裁未嘗鄙辱之詹同侍坐因<lb/>
　　取大戴禮及賈誼疏以進且曰刑不上大夫所以<lb/>
　　礪廉恥而君臣之恩義兩盡也明祖盖深然之而<lb/>
　　未能著令有所禁絶也<lb/>
舊制宰相上殿命坐而議大政宋太祖時范質等自以<lb/>
周朝舊臣稍存形迹且憚帝英睿乃請用劄子靣取旨<lb/>
<pb n="KR3a0105_WYG_068-12b"/>
退各疏其事同列書字以誌從之坐論之禮遂廢<lb/>
　　<hi>臣</hi>按宰相坐論之禮雖廢于宋祖之時然自三代<lb/>
　　而後遇士大夫以禮卒未有如趙宋之君者故其<lb/>
　　國祚弱而不易亡得尊賢敬士之報也<lb/>
　　<hi>臣</hi>又按有明一代相業莫盛于三楊<hi>楊士竒楊榮楊溥</hi>仁<lb/>
　　宣二宗所以待之者甚隆雖未如古者之坐而論道<lb/>
　　然虚己以聽始終恩遇不替賜敕賜圖書賜印奨<lb/>
　　勞頻數非復洪永之猜嫌峻急矣時大學士黄淮<lb/>
<pb n="KR3a0105_WYG_068-13a"/>
　　　辭歸宣宗餞之太液池親製詩送之附録于此以<lb/>
　　　見君臣一時明良之盛云詩曰天香早折仙桂枝<lb/>
　　　筆花五彩開鳯池蓬萊之山直奎壁近侍九重天<lb/>
　　　咫尺永樂聖人臨御初鞠躬稽首陳嘉謨仁皇監<lb/>
　　　國文華殿左右謀猷共羣彦朕承大寳君萬方相<lb/>
　　　與共理資賢良傾心冩情任舊老而卿引疾先還<lb/>
　　　鄉五厯星霜復相見霜鬂蕭蕭秋滿靣是時朝旭<lb/>
　　　光升紫殿明相對清言良慰情留之屢月未盡意<lb/>
<pb n="KR3a0105_WYG_068-13b"/>
　　　歸心又欲東南征太液清冷涵碧藻楊栁芙蓉相<lb/>
　　　暎好鳬鷖鸂鶒弄晴波紫霧紅雲拂瓊島芳殽在<lb/>
　　　爼酒在壺工歌鹿鳴續白駒君臣大義士所重心雖<lb/>
　　　廷闕身江湖雁蕩峯髙青不極中有謝公舊游跡<lb/>
　　　采芝劚苓可長年應在天南憶天北淮歸刻諸石<lb/>
　　　作奎文亭覆之<lb/>
　　　以上優大臣<lb/>
御定孝經衍義卷六十六<lb/>
</p>
<p>
</p>
  </div>
</body>
</text>
</TEI>
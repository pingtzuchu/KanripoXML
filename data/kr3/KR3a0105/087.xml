<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_087-1a"/>
　欽定四庫全書<lb/>
御定孝經衍義卷八十五<lb/>
　　卿大夫之孝<lb/>
　　　法言<lb/>
　易乾文言曰修辭立其誠所以居業也<lb/>
　　　<hi>臣</hi>按人之不誠尤易於言語見之不但修飾言辭<lb/>
　　　出於偽為即言其所當言者而見之事有一毫之<lb/>
　　　不稱即為不誠而無可居之業矣九三終日乾乾<lb/>
<pb n="KR3a0105_WYG_087-1b"/>
　　　夕惕若一言之發必歸諸實程頤所謂體當自家<lb/>
　　　敬以直内義以方外之實事則雖先王之法言有<lb/>
　　　不敢輕出諸口者而敢有非法之言乎<lb/>
　繫辭鳴鶴在隂其子和之我有好爵吾與爾靡<hi>縻同</hi>之子<lb/>
　曰君子居其室出其言善則千里之外應之况其邇者<lb/>
　乎居其室出其言不善則千里之外違之况其邇者乎<lb/>
　　　<hi>臣</hi>按居其室為在隂之象出其言為鳴鶴之象千<lb/>
　　　里之外應之為其子和之象應固和也和其善者<lb/>
<pb n="KR3a0105_WYG_087-2a"/>
　　𫝊之四方為風動之具垂諸簡䇿而昭如日星和<lb/>
　　其不善者悖而出亦悖而入矣可不慎乎<lb/>
將叛者其辭慙中心疑者其辭枝吉人之辭寡躁人之<lb/>
辭多誣善之人其辭游失其守者其辭屈<lb/>
　蔡淵曰漸三所繫將叛者之辭也睽上所繫中心疑<lb/>
　者之辭也臨二所繫吉人之辭也睽三所繫躁人之<lb/>
　辭也中孚三所繫誣善之人之辭也節上所繫失其<lb/>
　守者之辭也<lb/>
<pb n="KR3a0105_WYG_087-2b"/>
　　<hi>臣</hi>按類萬物之情者莫備於易玩卦爻之辭而人<lb/>
　　情之見乎詞者大槩盡之矣然辭有六而躁叛疑<lb/>
　　誣失居其五吉一而已言之凶悔吝何其多也孟<lb/>
　　子詖淫邪遁一章詖類枝淫類游邪類慙遁類屈<lb/>
　　然則知言之道無他知易而已矣立言之道亦無<lb/>
　　他學易而已矣<lb/>
書吕刑敬忌㒺有擇言在身<lb/>
　　<hi>臣</hi>按此雖主典獄而言然大較敬忌之至大公至<lb/>
<pb n="KR3a0105_WYG_087-3a"/>
　　正純乎天徳自然身無可擇之言若使徳未至於<lb/>
　　是而惟其言之輙發鮮有不召尤禍者則固不若<lb/>
　　擇而後言之為無口過也<lb/>
詩大雅板其二章曰辭之輯<hi>和也</hi>矣民之洽<hi>合也</hi>矣辭之懌<lb/>
<hi>悦也</hi>矣民之莫<hi>定也</hi>矣<lb/>
　朱子集傳曰辭輯而懌則言必以先王之道矣所以<lb/>
　民無不合無不定也<lb/>
　　<hi>臣</hi>按古昔盛時君歌臣𢋫昌言交拜其所謀謨一<lb/>
<pb n="KR3a0105_WYG_087-3b"/>
　　堂之上者播之天下而民皆悦從𫝊之後世而皆<lb/>
　　可為體要所謂言出而世為天下法者也自周之<lb/>
　　衰小人盈朝君子踈棄為謀不臧正論不聞緝緝<lb/>
　　幡幡者讒言也喋喋利口聴其言若可用用之輙<lb/>
　　敗事者巧言也匪先民是程匪大猷是經祇爭於<lb/>
　　卑末淺近刀筆筐篋之際而一不知國體者邇言<lb/>
　　也朝廷之上噂㳫已極四海之勢羮沸已成詩人<lb/>
　　深知其不可救藥而猶有屬望之心焉曰辭之輯<lb/>
<pb n="KR3a0105_WYG_087-4a"/>
　　矣民之洽矣辭之懌矣民之莫矣大較勸其言必<lb/>
　　稱先王之道庶不咈乎天理之正深快乎人心之<lb/>
　　公而民之渙者可洽亂者可定也然則任卿大夫<lb/>
　　之責者誠當三復乎此而無使出話一有不然以<lb/>
　　貽禍於國家其可矣<lb/>
抑<hi>篇名</hi>其五章曰白圭之玷尚可磨也斯言之玷不可為<lb/>
也其六章曰無易由言無曰茍矣莫捫朕舌<hi>捫持也無人為我執</hi>
<hi>持其舌者</hi>言不可逝<hi>放也</hi>矣<lb/>
<pb n="KR3a0105_WYG_087-4b"/>
　孔頴逹正義曰政教一失誰能反覆謂已往者不可<lb/>
　更反論語所謂駟不及舌是也孝經重述法言亦此<lb/>
　類也<lb/>
　　<hi>臣</hi>按武公之致謹於言者如此其知禍之門耶其<lb/>
　　深有憂患耶孔子入周后稷之廟有金人焉三緘<lb/>
　　其口而銘其背孔子既讀其文也而謂弟子曰此<lb/>
　　言實而中情而性三復白圭與銘意絶類然武公<lb/>
　　耄年聞道實有得於戒慎恐懼之㫖而非徒欲執<lb/>
<pb n="KR3a0105_WYG_087-5a"/>
　　雌内藏為近於老氏之學也<lb/>
禮記曲禮君命大夫與士肄在官言官在府言府在庫<lb/>
言庫在朝言朝<lb/>
　　<hi>臣</hi>按鄭國僑有言政如農功日夜思之思其始而<lb/>
　　成其終朝夕而行之行無越思如農之有畔其過<lb/>
　　鮮矣蓋古之君子居其位則職思其憂先事而謀<lb/>
　　之不俟吾君之臨朝而問而不知所對也臨事而<lb/>
　　復揆度審處之又不以習之已熟謀之素定而卒<lb/>
<pb n="KR3a0105_WYG_087-5b"/>
　　然輕發貽不可追之悔也夫然將兢兢業業日夜<lb/>
　　勤於其職之不暇而暇言其他乎古之君子志効<lb/>
　　一官而不願遷即老於其官而猶不自為能良以<lb/>
　　此也自後世人臣受若職怠若事無不可處之官<lb/>
　　無不能勝之任一身而遍厯諸曹一歳而遷轉數<lb/>
　　秩假令上農而欲藝十夫之田其亦不至化為汙<lb/>
　　莱不止矣臣又以知古者大夫與士肄蓋必言其<lb/>
　　逺者大者夫自公卿之任以至於監當筦庫之職<lb/>
<pb n="KR3a0105_WYG_087-6a"/>
　　士君子治之莫不有體處之莫不有道若徒理文<lb/>
　　書行條例而已則委之一吏而足亦何必大夫與<lb/>
　　士屑屑焉肄之哉<lb/>
在朝言禮問禮對以禮<lb/>
　　<hi>臣</hi>按此所以尊朝廷而重禮也即何獨在朝君子<lb/>
　　何有一非禮之言乎<lb/>
　　<hi>臣</hi>又按集説朝廷之上凡所當言皆禮也則在朝<lb/>
　　正是當言之地而特無出位即無越禮非有取乎<lb/>
<pb n="KR3a0105_WYG_087-6b"/>
　　慎重寡言也孔子居鄉黨恂恂如不能言而在朝<lb/>
　　廷則便便言唯謹可以為萬世法矣<lb/>
儀禮士相見禮與君言言使臣與大夫言言事君與老<lb/>
者言言使弟子與㓜者言言孝弟于父兄與衆言言忠<lb/>
信慈祥與居官者言言忠信<lb/>
　　<hi>臣</hi>按鄭註此博陳燕見言語之儀大較士君子與<lb/>
　　人言問貴賤長㓜各言其所當盡者務納之於<lb/>
　　善而不使陷於不義南蒯筮遇坤之比以為大吉<lb/>
<pb n="KR3a0105_WYG_087-7a"/>
　　子服恵伯告以忠信之事則可不然必敗而蜀嚴<lb/>
　　君平與人子言依於孝與人弟言依於順與人臣<lb/>
　　言依於忠各因勢道之以善從吾言者已過半矣<lb/>
　　蓋皆可為知禮者也<lb/>
左傳鄭伯享趙孟于垂隴子展伯有子西子産子太叔<lb/>
二子石<hi>印段公孫段</hi>從趙孟曰七子從君以寵武也請皆賦<lb/>
以卒君貺武亦以觀七子之志子展賦草蟲趙孟曰善<lb/>
哉民之主也抑武也不足以當之伯有賦鶉之賁賁趙<lb/>
<pb n="KR3a0105_WYG_087-7b"/>
孟曰牀第之言不踰閾况在野乎非使人之所得聞也<lb/>
子西賦黍苗之四章趙孟曰寡君在武何能焉子産賦<lb/>
隰桑趙孟曰武請受其卒章子太叔賦野有蔓草趙孟<lb/>
曰吾子之恵也印段賦蟋蟀趙孟曰善哉保家之主也<lb/>
吾有望矣公孫段賦桑扈趙孟曰匪交匪敖福將焉往<lb/>
若保是言也欲辭福禄得乎卒享文子告叔向曰伯有<lb/>
將為戮矣詩以言志志誣其上<hi>伯有所賦詩鄭伯無其實</hi>而公怨之<lb/>
<hi>以譏刺故</hi>以為賔榮其能乆乎幸而後亡叔向曰然已侈所<lb/>
<pb n="KR3a0105_WYG_087-8a"/>
謂不及五稔者夫子之謂矣文子曰其餘皆數世之主<lb/>
也子展其後亡者也在上不忘降<hi>草蟲詩我心則降</hi>印氏其次<lb/>
也樂而不荒樂以安民不淫以使之後亡不亦可乎<hi>襄公</hi>
<hi>二十七年</hi>
　　<hi>臣</hi>按言以足志文以足言當燕饗之禮成而賦詩<lb/>
　　相寵不特合歡而綴淫亦可因言而觀其志之何<lb/>
　　如春秋賢士大夫博學好古善辭令風流吐納一<lb/>
　　本於先王之教於此可以想見常怪自是以後其<lb/>
<pb n="KR3a0105_WYG_087-8b"/>
　　風遂不可復作士大夫羣居或酣宴終日言不及<lb/>
　　義即席酬贈皆自為倡和而三百篇之㫖遂罕有<lb/>
　　反覆而諷咏之者竊謂士君子相見誠宜復宏此<lb/>
　　風可以見志可以慎辭可以道古蓋法言之一也<lb/>
論語子所雅言詩書執禮皆雅言也<lb/>
　朱子集註曰雅常也執守也詩以理性情書以道政<lb/>
　事禮以謹節文皆切於日用之實故常言之<lb/>
　　<hi>臣</hi>按詩書禮皆先王之法言也古人之詩吟咏性<lb/>
<pb n="KR3a0105_WYG_087-9a"/>
　　情造端感物大都在人倫之際邇之事父逺之事<lb/>
　　君乃其大者所遭雖有不同要以温柔敦厚者將<lb/>
　　其愛敬於尊親如趙孟欲鄭之七子賦詩以觀其<lb/>
　　志<hi>見前</hi>則古卿大夫不達於詩者少矣况聖人乎書<lb/>
　　雖下逮魯秦而典謨誓誥唐虞三代之政事不肅<lb/>
　　而成不嚴而治者存焉執政與從政者所宜早夜<lb/>
　　誦説以措施於民者也禮自家庭之間肅肅悚悚<lb/>
　　拜伏擎跪大而至於宗廟郊社配天配帝皆有節<lb/>
<pb n="KR3a0105_WYG_087-9b"/>
　　文所當講習者也先王之教春秋禮樂冬夏詩書<lb/>
　　此言詩書執禮者詩即樂章行禮亦必用樂也他<lb/>
　　如易象春秋或掌於太卜或藏於史官有不得而<lb/>
　　雅言者矣後世之詩淫於風雲月露拘於對偶聲<lb/>
　　律適以啟人邪僻之志其於謀國秉均則以陳説<lb/>
　　唐虞三代為泥古以卑之無甚髙論為通今而吉<lb/>
　　凶之事則野於禮而無稽滛於俗而莫反所謂邦<lb/>
　　之司直者其必有以正之哉<lb/>
<pb n="KR3a0105_WYG_087-10a"/>
子不語怪力亂神<lb/>
　謝氏曰聖人語常而不語怪語徳而不語力語治而<lb/>
　不語亂語人而不語神<lb/>
　　<hi>臣</hi>按不語怪而後世如鄒衍五徳之事後漢讖緯<lb/>
　　之書俱為聖人之所必斥矣不語力亂則凡孫吳<lb/>
　　之術縱横權譎之言在所必誅矣不語神則凡神<lb/>
　　仙不死因果報應虚無幻妄之談尤不得以惑世<lb/>
　　誣民矣自言曰言答述曰語夫子不惟不自言之<lb/>
<pb n="KR3a0105_WYG_087-10b"/>
　　而已即人有問者而亦不語及之此可見聖人為<lb/>
　　世道人心計思之逺而憂之深也春秋之書紀灾<lb/>
　　異紀戰争紀簒亂獨非語乎臣謂此正不語之指<lb/>
　　也春秋於非常事必書此可見怪力亂之必不可<lb/>
　　以或有也於易論鬼神亦不語之指也夫子知後<lb/>
　　世必有假鬼神之説以惑世誣民者矣故於易一<lb/>
　　論其理以曉世人之惑然終非其得已也故答子<lb/>
　　路之問則曰未能事人焉能事鬼未知生焉知死<lb/>
<pb n="KR3a0105_WYG_087-11a"/>
　　終不欲語世人之所不知者以愚世人也夫鬼神<lb/>
　　之説最易以溺人左邱明賢者也而其書輒言鬼<lb/>
　　神不置且涉於怪矣而况後之學者乎<lb/>
畏聖人之言<lb/>
　　<hi>臣</hi>按聖人之言逺而三才萬物之理近而切於人<lb/>
　　倫日用之間廣大悉備昌黎韓愈所謂道莫大於<lb/>
　　仁義教莫正乎禮樂刑政施之於天下萬物得其<lb/>
　　宜措之於其躬體安而氣平者是也君子得志則<lb/>
<pb n="KR3a0105_WYG_087-11b"/>
　　行其言斟酌損益以成一代之治不得志則言其<lb/>
　　言刪定修明以俟之將来雖以孔子之聖不敢自<lb/>
　　居於作者誠畏之也悲夫三代而後不知而作者<lb/>
　　何其妄耶是皆侮聖言者也<lb/>
孟子曰王何必曰利亦有仁義而已矣<lb/>
　　<hi>臣</hi>按春秋之時先王之澤向衰而未至於滅裂然<lb/>
　　夫子已憂其漸矣故刪詩書繫易正禮樂作春秋<lb/>
　　以一後世之耳目心志而尤恐其入於異端也尤<lb/>
<pb n="KR3a0105_WYG_087-12a"/>
　　慮後世之必有述也反復而斥言之抑亦似先覺<lb/>
　　者至戰國時而其禍烈矣㣲孟氏則邪説横議誠<lb/>
　　若洪水之横流而民其魚也夫人邪正之辨在義<lb/>
　　利而已矣儀衍利也申商利也白圭李悝利也其<lb/>
　　禍仁義猶顯老氏言清靜言無欲亦利也故一變<lb/>
　　而為楊之為我墨子之摩頂放踵亦利也之二氏<lb/>
　　者其禍仁義尤㣲而不可破矣孟子七篇之中其<lb/>
　　綱領在分别義利史遷作𫝊獨叙其見梁恵王語<lb/>
<pb n="KR3a0105_WYG_087-12b"/>
　　而歎以為利誠亂之始也遷亦知言哉<lb/>
告子曰不得於言勿求於心不得於心勿求於氣不得<lb/>
於心勿求於氣可不得於言勿求於心不可<lb/>
　朱子集註曰告子謂於言有所不達則當舎置其言<lb/>
　而不必反求其理於心於心有所不安則當力制其<lb/>
　心而不必更求其助於氣<lb/>
何謂知言曰詖辭知其所蔽淫辭知其所陷邪辭知其<lb/>
所離遁辭知其所窮生於其心<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>於其政發於其政害<lb/>
<pb n="KR3a0105_WYG_087-13a"/>
於其事聖人復起必從吾言矣<lb/>
　朱子集註曰人之有言皆本於心其心明乎正理而<lb/>
　無蔽然後其言平正通達而無病茍為不然則必有<lb/>
　是四者之病矣即其言之病而知其心之失又知其<lb/>
　害於政事之决然而不可易者如此非心通乎道而<lb/>
　無疑於天下之理其孰能之彼告子者不得於言而<lb/>
　不肯求之心至為義外之説則自不免於四者之病<lb/>
　其何以知天下之言而無所疑哉<lb/>
<pb n="KR3a0105_WYG_087-13b"/>
　朱熹或問曰張子吕氏四辭之别如何曰詖而不安<lb/>
　則必為淫辭以張其説淫而過實則必有邪辭以離<lb/>
　於道邪必有窮則必為遁辭以自解免凡曰異端無<lb/>
　不具此故程子以為楊墨兼有而張子亦以釋氏為<lb/>
　盜<lb/>
　　<hi>臣</hi>按告子知守其心而不知性故其論性第以其<lb/>
　　能知覺運動者而言直欲混善惡而外仁義既乃<lb/>
　　自知其説之窮猶内仁而外義此其不得於言不<lb/>
<pb n="KR3a0105_WYG_087-14a"/>
　　得於心之根正以其平日無集義之功而其不動<lb/>
　　心之速亦即所謂直提頓悟而無階級漸次之可<lb/>
　　言者此所以陷於異端而孟子不得不為之辨也<lb/>
　　後世西江之學全類此然彼亦固知義之不可以<lb/>
　　為外而益精其説矣謂義固在内讀書求義理正<lb/>
　　是義外又謂義只發於我之先見者便是如飲水<lb/>
　　飲湯之類若待外面商量如此便不是義乃是義<lb/>
　　襲此又仍以佛氏不得擬議不落思惟者為義其<lb/>
<pb n="KR3a0105_WYG_087-14b"/>
　　内義尤足以禍義也孟子之所謂集者正以其萬<lb/>
　　物皆備於我無一非内者故其養氣一以知言為<lb/>
　　先必求心通乎道而無疑於天下之理因四辭之<lb/>
　　失以窮其心因四辭之根於心以推之政事言雖<lb/>
　　在外而得之於心則皆内也若不讀書不求義理<lb/>
　　以為内則視天下之物無一非外者而義仍在外<lb/>
　　矣彼固諱其為告子而終不出乎告子也然則告<lb/>
　　子者固異學之首禍歟<lb/>
<pb n="KR3a0105_WYG_087-15a"/>
孟子曰我非堯舜之道不敢以陳于王前故齊人莫如<lb/>
我敬王也<lb/>
　　<hi>臣</hi>按堯舜之道見於二典三謨乃先王法言之最<lb/>
　　大者非是不敢陳猶言非先王之法言不敢道也<lb/>
　　他日見滕世子而道性善言必稱堯舜又言事君<lb/>
　　無義進退無禮言則非先王之道者猶沓沓也孟<lb/>
　　子由私淑子思以接孔曽之𫝊故其言之真切如<lb/>
　　此由其一出言而不敢忘父母若此經本注所云<lb/>
<pb n="KR3a0105_WYG_087-15b"/>
　　非禮法之言則虧孝道故不敢也經曰資父事君<lb/>
　　而敬同蓋以非法不言為敬大於擎跽曲拳之迹<lb/>
　　也<lb/>
聖王不作諸侯放恣處士横議楊朱墨翟之言盈天下<lb/>
天下之言不歸楊則歸墨楊氏為我是無君也墨氏兼<lb/>
愛是無父也無父無君是禽獸也<lb/>
　朱子曰楊朱乃老子弟子其學專於為己墨子尚檢<lb/>
　惡樂所以説邑號朝歌墨子囘車想得是箇澹泊枯<lb/>
<pb n="KR3a0105_WYG_087-16a"/>
　槁底人其事父母也可想見<lb/>
吾為此懼閑先聖之道距楊墨放淫辭邪説者不得作<lb/>
作於其心害於其事作於其事害於其政聖人復起不<lb/>
易吾言矣<lb/>
　程子曰楊墨之害甚於申韓佛老之害甚於楊墨蓋<lb/>
　楊氏為我疑於義墨氏兼愛疑於仁申韓則淺陋易<lb/>
　見故孟子止闢楊墨為其惑世之甚佛氏之言道理<lb/>
　又非楊墨之比所以其害尤甚<lb/>
<pb n="KR3a0105_WYG_087-16b"/>
　　<hi>臣</hi>按先儒胡氏以為楊朱即莊周所謂楊子居者<lb/>
　　與老耼同時墨翟又在楊朱之前宗師大禹而宴<lb/>
　　嬰學之者然則兩家之説已行於春秋時而特至<lb/>
　　戰國時而益熾聖王不作而横議生歐陽修所謂<lb/>
　　乗間而入者也楊學於老故莊周之書皆稱之佛<lb/>
　　氏之初如不愛其身以濟衆生之説固近於墨然<lb/>
　　朱子以為此説最淺非其深處蓋其學亦仍是楊<lb/>
　　氏所以其徒後皆竊莊老之説以附之而其説益<lb/>
<pb n="KR3a0105_WYG_087-17a"/>
　　以精矣彌近理而大亂真雖其害甚於楊墨而實<lb/>
　　楊墨之學有以驅天下而為之倡也孟子七篇之<lb/>
　　中反覆闢告子闢楊墨而佛氏晩入中國卒兼其<lb/>
　　説以禍天下人心之難正如此可勝歎哉<lb/>
　　<hi>臣</hi>又按自老子有道徳經而後諸子家大概宗之<lb/>
　　法家則有商韓慎到之屬名家則有尹文子鄧析<lb/>
　　之屬旁出而為縱横家則鬼谷子書授之儀秦所<lb/>
　　為翕張闔闢之幾者皆老氏之指也孟子之薄管<lb/>
<pb n="KR3a0105_WYG_087-17b"/>
　　仲闢名法也斥妾婦闢縱横也雖絶之猶未數數<lb/>
　　然而獨於楊墨反覆力辨欲盡根株痛㫁者蓋楊<lb/>
　　氏親有聞於老氏道徳之指列莊皆學其學則其<lb/>
　　説之煽惑於無窮者固已可見而墨子七十一篇<lb/>
　　以貴儉兼愛尊賢右鬼非命上同為説稱堯稱禹<lb/>
　　稱周公一依經據禮若非法不言者故其後有相<lb/>
　　里氏之墨相芬氏之墨鄧陵氏之墨胡非子之墨<lb/>
　　而韓愈亦以為與孔子相為用茍非孟子力闢其<lb/>
<pb n="KR3a0105_WYG_087-18a"/>
　　為二本為無父孰知其似是而非為人道之禍也<lb/>
　　晁氏又云墨翟戰國時人而晏子春秋則柳氏以為<lb/>
　　墨子之徒為之非晏子為墨也與胡氏説異兩存<lb/>
　　之<lb/>
逃墨必歸於楊逃楊必歸於儒歸斯受之而已矣<lb/>
　朱子集註曰墨氏務外而不情楊氏太簡而近實故<lb/>
　其反正之漸大畧如此<lb/>
　　<hi>臣</hi>按此見好辯本非聖賢之心而與之辯正所以<lb/>
<pb n="KR3a0105_WYG_087-18b"/>
　　厚望其歸也然逃者真知其説之非而逃之惟恐<lb/>
　　不速斯固可受也若理屈詞窮而輾轉竊附君子<lb/>
　　甚惡乎其相亂也如佛氏齋戒之學一變而為義<lb/>
　　學則似歸楊再變而為禪學則似歸儒豈惟入吾<lb/>
　　儒竟能招吾儒以歸之政如善用兵者險變百出<lb/>
　　能以屢遁取勝甚可畏也然則如之何孟子言之<lb/>
　　矣曰知其所窮者是也<lb/>
君子之言也不下帶而道存焉<lb/>
<pb n="KR3a0105_WYG_087-19a"/>
　　<hi>臣</hi>按聖人之言明白顯易如粟米麻絲之不可暫<lb/>
　　離而愚夫婦皆可得而知之蓋道勝則其言質也<lb/>
　　索隠行怪之徒侈其譸張䧺誕之説茫乎不知其<lb/>
　　畔其實乃皆儒者之所知而不欲言者而彼獨文<lb/>
　　之如此道不勝則其言枝也孟子善言之論為天<lb/>
　　下後世之立言者慮至深切矣<lb/>
公孫鞅好刑名之學既至秦因嬖臣景監以求見孝公<lb/>
説以富國强兵之術公大悦與議國事卒定變法之令<lb/>
<pb n="KR3a0105_WYG_087-19b"/>
　顔師古曰劉向别録云申子學好刑名刑名者循名<lb/>
　以責實其尊君卑臣崇上抑下合於六經説者曰刑<lb/>
　刑家名名家即太史公所論六家之二也此説非劉<lb/>
　原父曰刑名即并學兩家術耳<lb/>
申不害學黄老刑名以干韓昭侯昭侯用為相内修政<lb/>
敎外應諸侯十五年終申子之身國富兵强<lb/>
韓非善刑名法術之學見韓之削弱數以書干韓王王<lb/>
不能用於是韓非疾治國不務求人任賢反舉浮淫之<lb/>
<pb n="KR3a0105_WYG_087-20a"/>
蠧而加之功實之上寛則寵名譽之人急則用介胄之<lb/>
士所飬非所用所用非所養悲㢘直不容於邪枉之臣<lb/>
觀往者得失之變作孤憤五蠧内外儲説難五十六篇<lb/>
十餘萬言<lb/>
　　<hi>臣</hi>按刑名家本於黄老蓋老氏之學全類黄帝漢<lb/>
　　藝文志黄帝君臣十篇注云與老子相似而太公<lb/>
　　兵法引黄帝語如日中不彗是為失時操刀不割<lb/>
　　失利之期此政老氏之指朱子曰老子之學最忍<lb/>
<pb n="KR3a0105_WYG_087-20b"/>
　　閒時似虚無卑弱發出更支吾不得故世之用兵<lb/>
　　筭數刑名多本於老氏觀此則自漢以前亦好言<lb/>
　　黄老而不言老莊誠有以也老子之學一衍而為<lb/>
　　莊周則其説較佚宕而與老子收斂者異矣故黄<lb/>
　　老合而為刑名為清静猶足以理其國老莊合而<lb/>
　　為清談為佛之義學禪學以流禍於無窮此誠異<lb/>
　　學源流之辨不可不審也<lb/>
陸生時時前稱説詩書帝罵之曰乃公居馬上得之<lb/>
<pb n="KR3a0105_WYG_087-21a"/>
安事詩書陸生曰居馬上得之寧可以馬上治之乎且<lb/>
湯武逆取而以順守之文武並用長久之術也昔者吳<lb/>
王夫差智伯秦始皇皆以極武而亡鄉使秦已并天下<lb/>
行仁義法先聖陛下安得而有之帝有慙色曰試為我<lb/>
著秦所以失天下吾所以得之者及古成敗之國陸生<lb/>
乃粗述存亡之徵凡著十二篇每奏一篇帝未嘗不稱<lb/>
善左右呼萬歳號其書為新語<lb/>
　　<hi>臣</hi>按詩書之文乃自唐虞以来至秦魯之際所以<lb/>
<pb n="KR3a0105_WYG_087-21b"/>
　　為治之本與其具莫不畢載得之則前世所以盛<lb/>
　　失之則後世所以衰聖人定之為經以治萬世者<lb/>
　　也秦惟無道燔棄詩書滅絶仁義不旋踵而禍亡<lb/>
　　鄉使高帝鍳秦之失力行先王之道表章六經其<lb/>
　　時去古未逺詩書之文尚有能稱説之者豈待數<lb/>
　　世之後其書始稍稍出而漢治之盛不其復古哉<lb/>
　　惜乎帝不悦學不喜儒而陸賈猶能於其前説詩<lb/>
　　書不奪其所守新語之成雖帝亦為稱善可謂能<lb/>
<pb n="KR3a0105_WYG_087-22a"/>
　　正學以言而非曲學以阿世者矣<lb/>
董仲舒曰春秋大一統者天地之常經古今之通誼也<lb/>
今師異道人異論百家殊方指意不同是以上無以持<lb/>
一統法制數變下不知所守臣愚以為諸不在六藝之<lb/>
科孔子之術者皆絶其道勿使並進邪僻之説滅息然<lb/>
後統紀可一而法度可明民知所從矣<lb/>
　　<hi>臣</hi>按漢初承六國之敝諸子百家殊方異趣亂聖<lb/>
　　人之宗後六藝乃稍稍出雖不盡為完書而收拾<lb/>
<pb n="KR3a0105_WYG_087-22b"/>
　　殘缺各自為家逓相祖述而先王之教以復明不<lb/>
　　可謂非諸經師之功也仲舒之學精於春秋公羊<lb/>
　　先時公羊五𫝊而至胡母子都始著之竹帛至仲<lb/>
　　舒以公羊顯榖梁自孫卿申公至蔡千秋江翁亦<lb/>
　　五𫝊至漢宣帝好之遂盛行於世左氏初出張蒼<lb/>
　　家賈誼為訓詁授趙人貫公後劉歆好之欲立之<lb/>
　　學移書太常與諸儒争然賴其言至建武中卒立<lb/>
　　也易自商瞿子木受之孔子五𫝊至齊田何何三<lb/>
<pb n="KR3a0105_WYG_087-23a"/>
　　傳而分為施孟梁邱之學又有東郡京房自云受<lb/>
　　易梁國焦延夀别為京氏學又有東莱費氏之學<lb/>
　　凡三家之學田氏始最盛而後則費氏大興鄭康<lb/>
　　成王弼之註所起也尚書伏生作傳四十一篇授<lb/>
　　同郡張生張生授歐陽生因有歐陽之學張又授<lb/>
　　夏侯都尉後因有大小夏侯之學至武帝時孔氏<lb/>
　　古文尚書出則安國以與伏𫝊相校合成五十八<lb/>
　　篇蓋尚書之𫝊始藉伏生而後有安國也申公受<lb/>
<pb n="KR3a0105_WYG_087-23b"/>
　　詩浮邱伯為魯詩轅固生𫝊詩為齊詩韓嬰亦𫝊<lb/>
　　詩是為韓詩而趙人毛萇善詩自云子夏所𫝊作<lb/>
　　詁訓𫝊後九江謝曼卿又為之𫝊東海衛敬仲受<lb/>
　　學曼卿為之序則後之言詩者咸主毛也高堂生<lb/>
　　𫝊士禮十七篇為儀禮李氏得周官獻之河間獻<lb/>
　　王為周禮獻王又得仲尼弟子及後學者所記一<lb/>
　　百三十一篇劉向校經籍因第而叙之而又得五<lb/>
　　種合二百十四篇戴徳刪其煩重為大戴記戴勝<lb/>
<pb n="KR3a0105_WYG_087-24a"/>
　　又刪之為小戴記今大學中庸二書㣲戴氏幾逸<lb/>
　　也獨言樂則漢初僅有制氏孝文時有竇公後河<lb/>
　　間獻王與諸儒作樂記而劉向校書别得樂記互<lb/>
　　異其道益㣲則以樂主音律為節又為鄭衛所亂<lb/>
　　自無遺法而非諸儒之失也夫以秦燔書籍而漢<lb/>
　　興自髙帝至文景皆未能表章絶業諸儒區區抱<lb/>
　　其遺經講論不衰其弟子咸守其師説有開闡而<lb/>
　　無背叛自是名家者愈多而其源流咸可考而知<lb/>
<pb n="KR3a0105_WYG_087-24b"/>
　　如小宗大宗之不可亂也由今思之秦漢之際一<lb/>
　　斯文絶續之㑹也藉使諸賢扶㣲繼絶之志一有<lb/>
　　未力則先王之言塗地無餘後雖有馬融賈逵二<lb/>
　　鄭何休服䖍王弼之徒亦孰從而為之箋釋訓詁<lb/>
　　而有宋諸大儒亦奚以集衆説之長而考其歸哉<lb/>
　　故嘗論經學之相際有三焉田何焦贛費直伏生<lb/>
　　孔安國轅固申韓毛萇仲舒賈誼向歆高堂生后<lb/>
　　蒼大小戴之屬一際也馬鄭之徒以至唐之孔賈<lb/>
<pb n="KR3a0105_WYG_087-25a"/>
　　一際也終以二程張子之討論折衷而朱子為集<lb/>
　　其大成焉則為際之大者而直與六經相接矣夫<lb/>
　　表章六經始自漢武而昌言於朝獨一仲舒仲舒<lb/>
　　學以春秋顯而其立言醇粹蓋深有得於六藝者<lb/>
　　宜伊川稱其度越諸子也<lb/>
劉陶著書數十萬言又作七曜論匡老子反韓非復孟<lb/>
軻<lb/>
　　<hi>臣</hi>按聖賢之言主於輔世立教非無為而作也匡<lb/>
<pb n="KR3a0105_WYG_087-25b"/>
　　老反韓復孟以視夫發墨守起膏肓鍼痼疾者其<lb/>
　　於輔世立教蓋有本末之異矣惜乎其書之不𫝊<lb/>
　　也<lb/>
張昭𫝊權<hi>孫權</hi>嘗問衛尉嚴畯寧念小時所闇書不畯因誦<lb/>
孝經仲尼居昭曰嚴畯鄙生臣請為陛下誦之乃誦君<lb/>
子之事上咸以昭為知所誦<lb/>
　　<hi>臣</hi>按畯嘗著孝經𫝊𫝊於世其誦仲尼居亦非茍<lb/>
　　然者當謂一經之大㫖備於首章耳如昭所誦以<lb/>
<pb n="KR3a0105_WYG_087-26a"/>
　　對君問則為知要云<lb/>
晉傅休奕少時避難河内專心誦學後雖顯貴而著述<lb/>
不廢撰論經國九流及三史故事評斷得失各為區例<lb/>
名為傅子為内外中篇凡有四部六録合百四十首數<lb/>
十萬言初作内篇成子咸以示司空王沈沈與休奕書<lb/>
曰省足下所著書言富理濟經綸政體存重儒教足以<lb/>
塞楊墨之流遁齊孫孟於往代每開卷未嘗不歎息也<lb/>
咸字長虞好屬文論雖綺麗不足而言成規鍳潁川庾<lb/>
<pb n="KR3a0105_WYG_087-26b"/>
純嘗歎曰長虞之文近乎詩人之作矣<lb/>
　　<hi>臣</hi>按傅咸作七經詩今所存者孝經論語毛詩周<lb/>
　　易周官左傳六詩耳詩各分二章惟周易止存一<lb/>
　　章其孝經詩一章曰立身行道始於事親上下無<lb/>
　　怨不惡於人<hi>一作不敢惡人</hi>孝無終始不離其身三者備<lb/>
　　矣以臨其民二章曰以孝事君不離令名進思盡<lb/>
　　忠義則不争匡救其惡灾害不生孝弟之至通於神<lb/>
　　明其有功於孔曾也大矣休奕之數十萬言歸於<lb/>
<pb n="KR3a0105_WYG_087-27a"/>
　　崇正道而塞異端宜其有令子為繼述也<lb/>
束晳補亡詩序曰晳與同業疇人肄修鄉飲之禮然所<lb/>
詠之詩或有義無辭音樂取節闕而不備於是遥想既<lb/>
往存思在昔補著其文以綴舊制南陔云循彼南陔言<lb/>
采其蘭眷戀庭闈心不遑安彼居之子罔或㳺盤馨爾<lb/>
夕膳潔爾晨飡循彼南陔厥草油油彼居之子色思其<lb/>
柔眷戀庭闈心不遑留馨爾夕膳潔爾晨羞有獺有獺<lb/>
在河之涘凌波赴汨噬魴捕鯉嗷嗷林烏受哺於子養<lb/>
<pb n="KR3a0105_WYG_087-27b"/>
隆敬薄惟禽之似朂增爾䖍以介丕祉白華云白華朱<lb/>
蕚被於幽薄粲粲門子如磨如錯終晨三省匪惰其恪<lb/>
白華絳趺在陵之陬蒨蒨士子湼而不渝竭誠盡敬亹<lb/>
亹㤀劬白華元足在邱之曲堂堂處子無營無欲鮮侔<lb/>
晨葩莫之㸃<hi>玷同</hi>辱<lb/>
夏侯湛作周詩叙曰周詩者南陔白華華黍由庚崇邱<lb/>
由儀六篇有其義而亡其辭湛續其亡故云周詩也詩<lb/>
曰旣殷斯䖍仰説洪恩夕定晨省奉朝侍昏宵中告退<lb/>
<pb n="KR3a0105_WYG_087-28a"/>
鷄鳴在門孳孳恭誨夙夜是敦<lb/>
　　<hi>臣</hi>按晳詩六篇皆具今特取南陔白華者詩小序<lb/>
　　南陔孝子相戒以養白華孝子之潔白故止録此<lb/>
　　二篇詳湛叙亦當有六篇今所存一篇當是南陔<lb/>
　　之辭也故録之按世説湛作周詩成示潘岳岳曰<lb/>
　　此非徒温雅乃别見孝弟之性岳因此遂作家風<lb/>
　　詩岳之乾没不止隕身辱親其言豈敢荒寧一日<lb/>
　　三省者與所行相剌謬故弗録也又補亡續亡皆<lb/>
<pb n="KR3a0105_WYG_087-28b"/>
　　以翼經不愧法言而家風祖徳自劾戒子孫之類<lb/>
　　及家訓家誠所述止一身一家弗録可也故夏侯<lb/>
　　湛有昆弟誥亦弗録<lb/>
齊獻王攸為太子太傅嘗獻箴於太子曰伊昔上皇建<lb/>
國立君仰觀天文俯察地理創業恢道以安人承祀祚<lb/>
延統重故爰立太子尊以宏道固以貳己儲徳既立邦<lb/>
有所恃夫親仁者功成邇佞者國傾故保相之材必擇<lb/>
賢明昔在成周旦奭作傅外以明徳自輔内以親親立<lb/>
<pb n="KR3a0105_WYG_087-29a"/>
固徳以義濟親則自然嬴廢公族其崩如山劉建子弟<lb/>
漢祚永傳楚以無極作亂宋以伊戾興難張禹佞給卒<lb/>
危强漢輔弼不忠禍及乃躬匪徒乃躬乃喪乃邦無曰<lb/>
父子不間昔有江充無曰至親匪貳或容潘崇諛言亂<lb/>
真譖潤離親驪姬之讒晉侯疑申固親以道勿固以恩<lb/>
修身以敬勿託以尊自損者有餘自益者彌昏庶事不<lb/>
可以不恤大本不可以不敦見亡戒危覩安思存冢子<lb/>
司義敢告在閽<lb/>
<pb n="KR3a0105_WYG_087-29b"/>
　　<hi>臣</hi>按攸獻箴援引史𫝊理闗孝慈其言痛心刺骨<lb/>
　　聞者足戒他如張華女史之類亦以箴時政之失<lb/>
　　獨存此箴以見所係尤重有父之尊有君之親者<lb/>
　　所當三復攸身為儲傅又合於百官官箴王闕之<lb/>
　　義誠遵法之言也<lb/>
何晏與夏侯元荀粲及山陽王弼之徒競為清談祖尚<lb/>
虚無謂六經為聖人糟粕由是天下士大夫爭慕效之<lb/>
遂成風俗不可復制焉<lb/>
<pb n="KR3a0105_WYG_087-30a"/>
　　<hi>臣</hi>按宴等祖述老莊立論以為天地萬物皆以無<lb/>
　　為本無也者開物成務無往而不存者也隂陽恃<lb/>
　　以化生賢者恃以成徳故無之為用無爵而貴矣<lb/>
　　其説之放曠如此由是士大夫效之皆以浮誕為<lb/>
　　美廢弛職業以亡其國范寗以為其罪浮於桀紂<lb/>
　　者良然也時裴頠著崇有論以釋其弊惜乎其意<lb/>
　　為己勤矣而未及舉聖人之道以告之也夫彼糟<lb/>
　　粕六經則表章六經彼幽沈仁義則講明仁義斯<lb/>
<pb n="KR3a0105_WYG_087-30b"/>
　　有無之説皆舉矣如僅以有言也則固未有以勝<lb/>
　　夫無之説也<lb/>
　　<hi>臣</hi>又按佛自漢明時入中國其教猶未盛自魏晉<lb/>
　　間學士大夫侈談莊老而佛書日益出其言亦皆<lb/>
　　莊老也大抵皆其時文士助之撰集自立講師孰<lb/>
　　為阿難孰為迦葉各相問難筆之於書及達摩東<lb/>
　　来又掃而為禪學然朱子以為其始也亦出於晉<lb/>
　　宋清談議論之餘習而稍務反求静養以黙證之<lb/>
<pb n="KR3a0105_WYG_087-31a"/>
　　而已夫敺老莊而歸佛空講義而為禪皆清談使<lb/>
　　然嗚呼誰生厲階至今為梗宴等之罪可勝誅哉<lb/>
王導以江夏李充為丞相掾充以時俗崇尚浮虚乃著<lb/>
學箴以為老子云絶仁棄義民復孝慈豈仁義之道絶<lb/>
然後孝慈乃生哉蓋患乎懐仁義者寡利仁義者衆將<lb/>
寄責於聖人而遣累乎陳迹也凡人見形者衆及道者<lb/>
鮮逐迹愈篤離本愈逺故作學箴以袪其蔽曰名之攸<lb/>
彰道之攸廢乃損所隆乃崇所替非仁無以長物非義<lb/>
<pb n="KR3a0105_WYG_087-31b"/>
無以齊恥仁義固不可逺去其害仁義者而已<lb/>
　　<hi>臣</hi>按正始能言之流波蕩一時惟羊祜最先惡之<lb/>
　　以為敗俗傷化渡江以後其風未息則陶侃尤深<lb/>
　　嫉之謂非先王之法言無益實用二公功業卓卓<lb/>
　　良由所見者篤不回於時也充以一掾慨然有箴<lb/>
　　時之言倘所謂能言距楊墨者聖人之徒耶然味<lb/>
　　充之言猶右老子也<lb/>
延篤傳時人或疑仁孝前後之證篤乃論之曰觀夫仁<lb/>
<pb n="KR3a0105_WYG_087-32a"/>
孝之辨紛然異端互引典文代取事據可謂篤論矣夫<lb/>
人二致同源總率百行非復銖兩輕重必定前後之數<lb/>
也如欲分其大較體而明之則孝在事親仁施品物施<lb/>
物則功濟於時事親則徳歸於己夫仁人之有孝猶四<lb/>
體之有心腹枝葉之有根本也聖人知之故曰夫孝天<lb/>
之經也地之義也民之行也君子務本本立而道生孝<lb/>
弟也者其為仁之本與然體大難備物性好偏故所施<lb/>
不同事少兩兼者也仁以枝葉扶踈為大孝以心體本<lb/>
<pb n="KR3a0105_WYG_087-32b"/>
根為先仁孝同質而生純體之則互以為稱<hi>或仁或孝隨其所稱</hi>
若偏而體之則各有其目<hi>以仁紀徳以孝稱賢各自為目不能總兼其美也</hi>
　　<hi>臣</hi>按此亦論語孝弟為仁之本之義疏也前乎濂<lb/>
　　洛闗閩者尚逺而篤著論於聖賢之㣲言大義多<lb/>
　　所發明而又引經文以啟有子之言可以知其尊<lb/>
　　信之至矣<lb/>
北史侍御史李諤以當時屬文體尚輕薄上書曰魏之<lb/>
三祖崇尚文辭忽君人之大道好雕蟲之小藝下之從<lb/>
<pb n="KR3a0105_WYG_087-33a"/>
上遂成風俗江右齊梁其弊彌甚競一韻之竒爭一字<lb/>
之巧連篇累牘不出月露之形積案盈箱惟是風雲之<lb/>
狀舉世以此相高朝廷據兹擢士禄利之路既開愛尚<lb/>
之情愈篤於是閭里童昏貴遊總丱未窺六甲先誦五言<lb/>
至如羲皇舜禹之典伊傅周孔之説不復闗心何嘗入<lb/>
耳以傲誕為清虚以縁情為勲績指儒素為古拙周詞<lb/>
賦為君子故文章日繁其政日亂良由棄大聖之規模<lb/>
搆無用以為用也<lb/>
<pb n="KR3a0105_WYG_087-33b"/>
　　<hi>臣</hi>按言之無文行之不逺有韻之文固文之著者<lb/>
　　韓愈言易竒而法詩正而葩易詩皆有韻者也詞<lb/>
　　賦蓋亦風雅之遺然其感物造端托喻連類以道<lb/>
　　其忠君爱親之情故為不悖於先王之法言也及<lb/>
　　齊梁諸人為之祇以供獻䛕導淫之具而建安黄<lb/>
　　初之體且為聴之恐卧之古音矣况於上焉者乎<lb/>
　　然則别裁偽體軌於典則亦卿大夫之責矣<lb/>
唐韓愈原道篇曰夫所謂先王之教者何也博愛之謂<lb/>
<pb n="KR3a0105_WYG_087-34a"/>
仁行而宜之之謂義由是而之焉之謂道足乎已無待<lb/>
於外之謂徳其文詩書易春秋其法禮樂刑政其民士<lb/>
農工賈其位君臣父子師友賔主昆弟夫婦其服麻絲<lb/>
其居宫室其食粟米果蔬魚肉其為道易明而其為教<lb/>
易行也是故以之為己則順而祥以之為人則愛而公<lb/>
以之為心則和而平以之為天下國家無所處而不得<lb/>
其當是故生則得其情死則盡其常郊焉而天神假廟<lb/>
焉而人鬼饗曰斯道也何道也曰斯吾所謂道也非向<lb/>
<pb n="KR3a0105_WYG_087-34b"/>
所謂老與佛之道也堯以是𫝊之舜舜以是𫝊之禹禹<lb/>
以是傳之湯湯以是𫝊之文武周公文武周公𫝊之孔<lb/>
子孔子𫝊之孟軻軻之死不得其𫝊焉荀與揚也擇焉<lb/>
而不精語焉而不詳由周公而上上而為君故其事行<lb/>
由周公而下下而為臣故其説長然則如之何而可也<lb/>
曰不塞不流不止不行人其人火其書廬其居明先王<lb/>
之道以道之鰥寡孤獨廢疾者有養也其亦庶乎其可<lb/>
也<lb/>
<pb n="KR3a0105_WYG_087-35a"/>
　　<hi>臣</hi>按釋氏自達磨東来一花五葉隻履西歸其神<lb/>
　　怪既足以衒流俗而其宗㫖以淨智妙圓體自空<lb/>
　　寂為言一掃從前義理而務反求黙證之功其後<lb/>
　　𫝊之既久聰明才智之士更出己意益求前人之<lb/>
　　所不及者以隂佐之於是其説重深極妙而非復<lb/>
　　如佛之始来者不過清虚縁業之論神通變現之<lb/>
　　術而已故嘗論之以為禪學之所以盛者非禪者<lb/>
　　能然而皆儒者之為之也傅奕言於太宗曰佛入<lb/>
<pb n="KR3a0105_WYG_087-35b"/>
　　中國孅兒幻夫摸象莊老以文飾之蓋唐人取經<lb/>
　　至京使僧人翻譯必使文士潤色如心經後註元<lb/>
　　奘譯于志寧許敬宗薛元超李義府等潤色潤色<lb/>
　　者羣集寺中某為佛某為阿難設為問答一改再<lb/>
　　改取莊列之言更加幻杳而止然其所攘者莊老<lb/>
　　也猶未敢顯然以周孔之言佐之也而沈溺既久<lb/>
　　恣無忌憚至有宋而益不可制矣如蘇轍註老子<lb/>
　　後序曰中庸云喜怒哀樂之未發謂之中發而皆<lb/>
<pb n="KR3a0105_WYG_087-36a"/>
　　中節謂之和致中和天地位焉萬物育焉此佛法<lb/>
　　也六祖謂不思善不思惡則喜怒哀樂之未發也<lb/>
　　蓋中者佛性之異名和者六度萬行之總目其説<lb/>
　　一出軾極贊之以為竒特而一時程門高弟如吕<lb/>
　　大臨之論未發游酢之論歸仁楊時之從僧常總<lb/>
　　問性善謝良佐之言知覺皆不能篤於其師説以<lb/>
　　入於禪僧杲黠者也窺吾儒之意已動而易入也<lb/>
　　則語楊之門人張九成曰左右既得把柄入手開<lb/>
<pb n="KR3a0105_WYG_087-36b"/>
　　導之際當改頭換面隨宜説法使殊塗同歸則世<lb/>
　　出世間兩不恨矣杲之學惟主無事省縁静坐體<lb/>
　　究每用儒家言語説向士大夫故其語張如此自<lb/>
　　此凡張氏所論著皆陽儒而隂釋視蘇氏之顯然<lb/>
　　以儒佛為同者其機尤工而隠矣至陸九淵闢釋<lb/>
　　氏以為自私自利而其學以收拾精神自作主宰<lb/>
　　窮究磨煉一朝自省亦禪學也其弟子如詹阜民<lb/>
　　下樓之覺徐仲誠鏡中之見楊慈湖雙明閣上扇<lb/>
<pb n="KR3a0105_WYG_087-37a"/>
　　訟之證夜中黑幕脱去之悟一禪機也蓋南渡以<lb/>
　　前士大夫之好佛也顯不諱其為佛南渡以後士<lb/>
　　大夫之好佛也譎諱其為佛而隂主之主之既久<lb/>
　　而亦終不可掩也故西江之學禪機最深離合出<lb/>
　　入之間使人不覺而其徒則顯然逗露矣嗚呼為<lb/>
　　釋氏之徒者恐其説之壞常欲附於吾儒至於呵<lb/>
　　佛罵祖以巧䕶其説而儒之入於釋者亦恐其説<lb/>
　　之壞至於改頭換面以自亂其宗幸而有大賢出<lb/>
<pb n="KR3a0105_WYG_087-37b"/>
　　排之甚力然而如傅奕韓愈闢之於儒佛判然之<lb/>
　　日其勢已艱有宋諸大儒闢之於儒佛混一日其<lb/>
　　艱不更甚而其勢不更急哉然而周惇頤言誠程<lb/>
　　頤言敬張載言禮朱熹言涵養致知力行皆直掲<lb/>
　　聖學之統宗刋落異端之紕繆如河海之有源委<lb/>
　　也如日月之麗於天而螢爝之光息也千有餘年<lb/>
　　之間聖人之𫝊得以復明雖於釋氏不能人其人<lb/>
　　火其書而其人不至於入吾儒其書不至於入吾<lb/>
<pb n="KR3a0105_WYG_087-38a"/>
　　書矣有明之初師無異教家無異説曹端薛瑄胡<lb/>
　　居仁以理學顯皆循循誦法先王之言服膺程朱<lb/>
　　之説陳獻章江門之學一倡而禪學興矣自程敏<lb/>
　　政道一編出而儒釋又混矣至王守仁起而其説<lb/>
　　乃大盛其指一陸氏也然終賴程朱之説具在可<lb/>
　　因是以得先王之教故一時後先起而闢之者有<lb/>
　　章懋羅欽順吕原魏校崔銑顧憲成馮從吾高攀<lb/>
　　龍諸君子而王氏之學訖不能相勝云<lb/>
<pb n="KR3a0105_WYG_087-38b"/>
韋處厚穆宗立為翰林侍講學士處厚以帝冲怠不向<lb/>
學即與路隋合易書詩春秋禮孝經論語掇其粹要題<lb/>
為六經法言二十篇上之冀助省覽帝稱善<lb/>
　　<hi>臣</hi>按法言之稱見於經而揚䧺用法以應當世之<lb/>
　　問故名其書法言韋路二子掇六經之粹要以進<lb/>
　　御覽亦曰法言其為不悖於先聖一揆也<lb/>
薛放穆宗為太子拜侍讀及即位參贊機命帝嘗問朕<lb/>
嘗欲學經與史何先放曰六經者聖人之言孔子所發<lb/>
<pb n="KR3a0105_WYG_087-39a"/>
明天人之極也史記道成敗得失亦足以鑒然謬於是<lb/>
非非六經比帝曰吾聞學者白首不能一經安得其要<lb/>
乎對曰論語六經之菁華也孝經人倫之本也漢時論<lb/>
語首立於學宫光武令虎賁士皆習孝經明皇為注訓<lb/>
蓋人知孝慈則氣感和樂也帝曰聖人以孝為至徳要<lb/>
道信然<lb/>
　　<hi>臣</hi>按放知史非經比使人主先經後史學問為有<lb/>
　　根柢矣論語六經之菁華亦程朱以前僅有之説<lb/>
<pb n="KR3a0105_WYG_087-39b"/>
　　也人知孝慈氣感和樂故乃仰前規於漢室稽祖<lb/>
　　訓於石臺聖教王章闡揚斯極法莫大焉<lb/>
宋真宗時天書封禪事將起帝幸祕閣驟問杜鎬曰古<lb/>
所謂河出圖洛出書果何事耶鎬老儒不測其㫖漫應<lb/>
之曰此聖人以神道設教爾帝由此意决<lb/>
　　<hi>臣</hi>按真宗恥於澶淵之盟而惑王欽若之説欲託<lb/>
　　符瑞以誇示天下河圖洛書神道設教欽若方言<lb/>
　　之而鎬言乃與之合其亦有所受之矣嗣後陳堯<lb/>
<pb n="KR3a0105_WYG_087-40a"/>
　　叟陳彭年丁謂之徒益以經義附和而天下爭言<lb/>
　　符瑞矣史稱鎬不測上㫖而漫應云爾者恐未必<lb/>
　　然<hi>臣</hi>竊有感於張禹之畏王根也而曰灾變之意<lb/>
　　深逺難見聖人罕言命不語怪性與天道自子貢<lb/>
　　之屬不得聞漢成由此不疑王氏周天元<hi>周主贇</hi>之<lb/>
　　將立五后也博士何妥曰帝嚳四妃虞舜二妃先<lb/>
　　代之數何常之有天元大悦此二人者皆引經義<lb/>
　　以成其佞與欽若鎬皆可謂之侮聖人之言孝經<lb/>
<pb n="KR3a0105_WYG_087-40b"/>
　　所謂非聖者無法正此等也善乎槐里令朱雲之<lb/>
　　上書斥言禹孔子所謂鄙夫不可與事君茍患失<lb/>
　　之無所不至者也小宗伯辛彦之之對天元曰皇<lb/>
　　后與天子敵體不宜有五與夫待制孫奭之言曰<lb/>
　　以臣愚所聞天何言哉豈有書也庶幾於非先王<lb/>
　　之法言不敢道者乎<lb/>
朱熹近思録序曰淳熙乙未之夏東莱吕伯恭来自東<lb/>
陽過予寒泉精舍留止旬日相與讀周子程子張子之<lb/>
<pb n="KR3a0105_WYG_087-41a"/>
書歎其廣大閎博若無津涯而懼夫初學者不知所入<lb/>
也因共掇取其闗於大體而切於日用者以為此編總<lb/>
六百二十二條分十四卷蓋凡學者所以求端用力處<lb/>
己治人之要與夫辨異端觀聖賢之大畧皆麤見其梗<lb/>
槩以為窮鄉晩進有志於學而無明師良友以先後之<lb/>
者誠得此而玩心焉亦足以得其門而入矣如此然後<lb/>
求諸四君子之全書沈潛反覆優柔厭飫以致其博而<lb/>
反諸約焉則其宗廟之美百官之富庶乎其有以盡得<lb/>
<pb n="KR3a0105_WYG_087-41b"/>
之若憚煩勞安簡便以為取足於此而可則非今日所<lb/>
以纂集此書之意也<lb/>
　　<hi>臣</hi>按周程張子之書其開闡聖言大醇而無小疵<lb/>
　　者也而熹復掇其要者為近思録欲學者由此以<lb/>
　　求諸四君子之全書而東莱吕祖謙復序其意謂<lb/>
　　自卑升髙自近及逺庶幾不失纂集之指若乃躐<lb/>
　　等陵節流於空虚無所據依則豈所謂近思者耶<lb/>
　　蓋由熹之意將使學者言行滿天下而無擇言過<lb/>
<pb n="KR3a0105_WYG_087-42a"/>
　　行由祖謙之意惟恐學者之入於非法非道其義<lb/>
　　交相發也<lb/>
朱熹名臣言行録序曰予讀近代文集及記事之書觀<lb/>
其所載國朝名臣言行之迹多有補於世教者然以其<lb/>
散出而無統也既莫究其始終表裏之全而又汨於虚<lb/>
浮怪誕之説予常病之於是掇取其要聚為此書以便<lb/>
記覽尚恨書籍不備多所遺闕嗣有所得當續書之<lb/>
　　<hi>臣</hi>按名臣言行録前後集共載九十有六人始於<lb/>
<pb n="KR3a0105_WYG_087-42b"/>
　　趙普終於陳師道所録格言懿行蓋詳而要矣跡<lb/>
　　熹之用心深欲補裨世敎以救虚浮怪誕之失蓋<lb/>
　　與近思録一書相表裏云<lb/>
熹提㸃江西刑獄公事入奏有要之於路以為正心誠<lb/>
意之學上所厭聞戒勿以為言熹曰吾平生所學惟此<lb/>
四字豈可隠黙以欺吾君乎<lb/>
　　<hi>臣</hi>按熹在孝光寧三朝疏凡數十上切劘時政不<lb/>
　　忌諱屈撓而其㫖要在於格君心不徒人適政間<lb/>
<pb n="KR3a0105_WYG_087-43a"/>
　　也平生所學惟正心誠意即孟子所謂非堯舜之<lb/>
　　道不陳也熹嘗謂聖賢道統之𫝊散在方冊聖經<lb/>
　　之㫖不明而道統之𫝊始晦於是竭其精力以硏<lb/>
　　窮聖賢之經訓蓋自漢之馬鄭唐之賈孔之徒各<lb/>
　　以其師説解經而未粹然一歸於正周惇頤始為<lb/>
　　太極圖通書以言易程頤於易詩書春秋有𫝊有<lb/>
　　説至熹則尤詳易有本義有啟䝉書有説有書古<lb/>
　　經及序詩集𫝊有詩序辨説禮有經𫝊通解集𫝊<lb/>
<pb n="KR3a0105_WYG_087-43b"/>
　　集註有大學中庸章句或問論語孟子集註集義<lb/>
　　指要中庸輯畧孝經刋誤蓋先王之法言自此大<lb/>
　　顯而後世其永賴之矣<lb/>
馮椅曰左傳云仲尼曰古語有之曰克己復禮仁也蓋<lb/>
古有此語惟顔子可以從事於此又曰出門如賔承事<lb/>
如祭仁之則也亦古有此語惟仲弓可以語之<lb/>
　　<hi>臣</hi>按聖人之言仁罕矣獨其告顔子仲弓者約而<lb/>
　　盡先儒以為此二章乾坤之義備焉而要皆古語<lb/>
<pb n="KR3a0105_WYG_087-44a"/>
　　非别有所指授也聖人一話一言必則古昔稱先<lb/>
　　王而於其言之粹者尤不啻己言之而心得之而<lb/>
　　即以為敎如此也夫六經皆夫子之所手定而其<lb/>
　　出於夫子之作者蓋亦僅矣於易繫以十翼要亦<lb/>
　　解經而不可以為作春秋一筆一削則皆魯史之<lb/>
　　舊文也論語一書聖人之言甚詳特門弟子之所<lb/>
　　記而亦非聖人之作也天下萬世仰夫子之言炳<lb/>
　　炳麟麟光於日星永於金石而夫子亦惟明先王<lb/>
<pb n="KR3a0105_WYG_087-44b"/>
　　之道言先王之言而已終身以述者自處也經曰<lb/>
　　非法言不言謂夫子之自道可也抑臣感於此而<lb/>
　　又有以知夫先王之教之深也曾鞏有言曰至治<lb/>
　　之一教化既成道徳一而風俗同言理者雖異人<lb/>
　　殊世未嘗不同其指理當故無二也是以詩書之<lb/>
　　文自唐虞以来至秦魯之際相去千餘載作者非<lb/>
　　一人其文數萬而其所發明更相表裏如一人之<lb/>
　　説由今思之即何獨詩書哉克己復禮出門如賔<lb/>
<pb n="KR3a0105_WYG_087-45a"/>
　　承事如祭不知何人之語而其所發明即唐虞以<lb/>
　　来神聖之授受豈復過此哉蓋自後世異端之學<lb/>
　　最憚言理此不獨言理而直示之禮初無有直提<lb/>
　　本心虚靈知覺之可以為仁也異學常惺惺法亦<lb/>
　　似敬以直内此云出門承事云賔祭仍然敬義夹<lb/>
　　持内外交養初無有無寸之尺無星之秤之可以<lb/>
　　為敬也斯二語者言簡理至而已逸其人蓋亦非<lb/>
　　獨其人之能為是語而先王之時學者無異教異<lb/>
<pb n="KR3a0105_WYG_087-45b"/>
　　説雖其所得淺深之不同而其指趣則一而已矣<lb/>
　　古詩自三百篇而外逸者猶皆可𫝊而民謡輿誦<lb/>
　　嘗有至理與聖賢之言相發明况學者之言乎<hi>臣</hi>
　　是以益知先王之教之深而必無有不言其言者<lb/>
　　也道徳衰而辭説繁其在春秋之世乎其諸索隠<lb/>
　　行怪之徒始之與<lb/>
　　<hi>臣</hi>又按讀論語一書不特可以識聖人之言又可<lb/>
　　以見門弟子之記聖言者簡重而有體也先儒以<lb/>
<pb n="KR3a0105_WYG_087-46a"/>
　　為出於曾子有子子夏之徒所記蓋皆得於聖人<lb/>
　　之深者其序次聖言謹嚴爾雅絶有體要今其書<lb/>
　　煌煌乎與六經相為表裏發明矣孟氏之書亦非<lb/>
　　其自著其徒萬章公孫丑相與記其所言耳今七<lb/>
　　篇者是也臣竊異夫後之學者之僅知記其師之<lb/>
　　説而不知所以𫝊世而行逺也夫言以足志文以<lb/>
　　足言言之無文行之不逺文固言語自然之節必<lb/>
　　不可以已也所謂辭達而已者亦謂其辭則然而<lb/>
<pb n="KR3a0105_WYG_087-46b"/>
　　非方言里語亦可以為辭也自夫子没千有餘年<lb/>
　　得程朱而道益大顯其言無不可以羽翼聖經發<lb/>
　　皇幽渺而獨其弟子無有能整齊比屬使有文章<lb/>
　　倫理便於誦讀而尋繹者也此固尊信其師之深<lb/>
　　親承其謦欬不敢有一毫增損恐不得其真而獨<lb/>
　　不知其不可以𫝊世而行逺也夫程朱之書其所<lb/>
　　自著雖其小小題叙亦皆有法度不獨書疏劄子<lb/>
　　而已𫝊世行逺亦足與六經表裏發明而獨其平<lb/>
<pb n="KR3a0105_WYG_087-47a"/>
　　日之言記自弟子者方言里語隨得輒録此誠未<lb/>
　　成之書而不無有待於後者也抑尤有不可者弟<lb/>
　　子之尊其師説曰語録佛氏之書亦曰語録夫左<lb/>
　　氏有國語夫子論語有齊魯兩家亦有家語語録<lb/>
　　之稱雖於義無害然而釋氏之書始亦諱其不文<lb/>
　　而嘗取莊老之書以文之矣後枝分𣲖别其説益<lb/>
　　繁而不能文焉又其問答所參即事指喝本屬不<lb/>
　　經故直録其語不加剪截獨怪儒者服聖教言聖<lb/>
<pb n="KR3a0105_WYG_087-47b"/>
　　言而其書一如釋氏之書無為也自諸儒語録盛<lb/>
　　行與佛書交雜其言之無文同其書之義例同要<lb/>
　　為以儒而入於釋之漸不可不慎也昔揚雄作太<lb/>
　　元擬經法言擬論語王通著文中子亦擬經學者<lb/>
　　非之今程朱之説非雄通比也學者誠不能及曾<lb/>
　　子有子子夏而豈必出萬章公孫丑下哉整齊比<lb/>
　　屬以次於六經語孟之後而凡諸儒之言之足以<lb/>
　　羽翼發明者率倣此義例以成書而姑置其語録<lb/>
<pb n="KR3a0105_WYG_087-48a"/>
　　　之名若此者所以𫝊世而行逺也<hi>臣</hi>是以備論之<lb/>
　　　以上法言<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0105_WYG_087-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷八十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_049-1a"/>
　欽定四庫全書<lb/>
御定孝經衍義卷四十七<lb/>
　　天子之孝<lb/>
　　　法祖宗<lb/>
　唐宣宗大中二年以知制誥令狐綯為翰林學士上嘗<lb/>
　以太宗所撰金鏡錄授綯使讀之至亂未嘗不任不肖<lb/>
　治未嘗不任忠賢上止之曰凡求致太平當以此言為<lb/>
　首又書貞觀政要於屏風毎正色拱手而讀之<lb/>
<pb n="KR3a0105_WYG_049-1b"/>
　　　<hi>臣</hi>按貞觀之政雖未足以語於三代之盛然使唐<lb/>
　　　之子孫能世守太宗之法則亦可以永保貞觀之<lb/>
　　　治也若金鏡錄所云亂未嘗不任不肖治未嘗不<lb/>
　　　任忠賢誠致太平之要矣然所謂不肖忠賢者辨<lb/>
　　　之為難茍非知人之明安知忠賢不以為不肖而<lb/>
　　　去之不肖不以為忠賢而進之也如宣宗之於令<lb/>
　　　狐綯也得毋以為魏鄭公之流亞歟其於二書者<lb/>
　　　則亦能讀之而未能行也<lb/>
<pb n="KR3a0105_WYG_049-2a"/>
宋神宗熙寜二年剏制置三司條例司議行新法常御<lb/>
邇英閣聴講司馬光講曹参代蕭何帝曰漢常守蕭何<lb/>
之法不變可乎光對曰寜獨漢也使三代之君守禹湯<lb/>
文武之法雖至今存可也漢武取髙帝約束紛更之盗<lb/>
賊半天下元帝改孝宣之政漢業遂衰由此言之祖宗<lb/>
之法不可變也呂惠卿言先王之法有一年一變者正<lb/>
月始和布法象魏是也有五年一變者廵守考制度是<lb/>
也有三十年一變者刑罰世輕世重是也光言非是帝<lb/>
<pb n="KR3a0105_WYG_049-2b"/>
問光光對曰布法象魏布舊法也諸侯變禮易樂者王<lb/>
廵守則誅之不自變也刑新國用輕典亂國用重典是<lb/>
為世輕世重也非變也且治天下譬如居室敝則修之<lb/>
非大壞不更造也<lb/>
神宗諭王安石曰聞三不足之說否安石曰不聞帝曰<lb/>
陳薦言外人云卿以為天變不足畏人言不足恤祖宗<lb/>
之法不足守安石黙然<lb/>
哲宗即位以司馬光為門下侍郎是時天下之民引領<lb/>
<pb n="KR3a0105_WYG_049-3a"/>
拭目以觀新政而議者猶謂三年無改於父之道光曰<lb/>
先帝之法其善者雖百世不可變也若王安石呂惠卿<lb/>
所建為天下害者改之當如救焚拯溺况太皇太后以<lb/>
母改子非子改父也于是衆議乃止<lb/>
　羅從彦曰孔子曰三年無改於父之道此孝子居䘮<lb/>
　志存父在之道不必主事而言也况當轉危為安易<lb/>
　亂為治之時速則濟緩則不及改之乃所以為孝也<lb/>
　天子之孝在于保天下光不即理言之乃曰以母改<lb/>
<pb n="KR3a0105_WYG_049-3b"/>
　子非子改父以此遏衆議則失之矣其後至紹聖時<lb/>
　排陷忠良以害於治豈亦光之失言有以肇之邪<lb/>
紹聖元年䇿進士于集英殿李清臣發䇿曰今復詞賦<lb/>
之選而士不知勸罷常平之官而農不加富可差可募<lb/>
之說雜而役法病或東或北之論異而河患滋賜土以<lb/>
柔逺也而羗戎之患未弭弛利以便民也而商賈之路<lb/>
不通夫可則因否則革惟當之為貴聖人亦何有必焉<lb/>
其意盖絀元祐之政也蘇轍諌曰伏見䇿題歴詆近嵗<lb/>
<pb n="KR3a0105_WYG_049-4a"/>
行事有紹復熙寜元豐之意臣謂先帝設施盖有百世<lb/>
不可改者元祐以来上下奉行未嘗失墜至於事或失<lb/>
當何世無之父作於前子救於後前後相濟此則聖人<lb/>
之孝也漢武帝外事四裔内興宫室財用匱竭於是修<lb/>
鹽鐵𣙜酤均輸之政民不堪命幾至大亂昭帝委任霍<lb/>
光罷去煩苛漢室乃定光武顯宗以察為明以䜟决事<lb/>
上下恐懼人懷不安章帝深鑒其失代之寛厚愷悌之<lb/>
政後世稱焉本朝眞宗天書章獻臨御攬大臣之議藏<lb/>
<pb n="KR3a0105_WYG_049-4b"/>
之梓宫及仁宗聴政絶口不言英宗濮議朝廷洶洶者<lb/>
數年先帝寢之遂以安靜夫以漢昭章之賢與吾仁宗<lb/>
神宗之聖豈其薄於孝敬而輕事變易也哉陛下若輕<lb/>
變九年已行之事擢任累嵗不用之人懷私忿而以先<lb/>
帝為辭大事去矣<lb/>
徽宗時楊時入對奏曰堯舜曰允執厥中孟子曰湯執<lb/>
中洪範曰皇建其有極歴世聖人由斯道也熙寜之初<lb/>
大臣文六藝之言以行其私祖宗之法紛更殆盡元祐<lb/>
<pb n="KR3a0105_WYG_049-5a"/>
繼之盡復祖宗之舊熙寜之法一切廢革至紹聖崇寜<lb/>
抑又甚焉凡元祐之政事著在令甲皆焚之以滅其跡<lb/>
自是分為二黨縉紳之禍至今未殄臣願明詔有司條<lb/>
具祖宗之法著為綱目有宜於今者舉而行之當損益<lb/>
者損益之元祐熙豐姑置勿問一趨於中而已<lb/>
　　<hi>臣</hi>按自熙豐行新法而元祐初政悉反之及紹述<lb/>
　　之論起而朋黨之禍興盖至於建中靖國之際而<lb/>
　　士大夫之紛爭猶未巳也夫法以新為名則其為<lb/>
<pb n="KR3a0105_WYG_049-5b"/>
　　變祖宗之舊可知矣當司馬光之將改安石惠卿<lb/>
　　之弊也固有以三年無改之說謂光徐之者也光<lb/>
　　曰太皇太后以母改子非子改父光固欲借以塞<lb/>
　　衆議而于從子之義獨未之思也且夫新法者安<lb/>
　　石惠卿之法而舊法者太祖太宗眞宗仁宗英宗<lb/>
　　五聖相傳之家法也與其曰以母改子何不曰以<lb/>
　　孫從祖乎且三年無改於父之道固有是言也獨<lb/>
　　不曰幹父之蠱意承考也乎安石之為此初非私<lb/>
<pb n="KR3a0105_WYG_049-6a"/>
　　已而不在於國家也以為茍利國家而不恤於人<lb/>
　　言也然而三不足畏之說固出於安石也其為得<lb/>
　　罪聖賢多矣古人於變法之際丁寜反覆慎重不<lb/>
　　茍如盤庚三篇於臣庻之情且有所不敢拂而曲<lb/>
　　為之開諭以為是祖宗之所欲然爾易蠱言先甲<lb/>
　　後甲巽言先庚後庚皆將必有以求其至當然後<lb/>
　　改之也今安石之行新法太果而光之去新法也<lb/>
　　亦太果果則必有未暇於丁寜慎重而務决去求<lb/>
<pb n="KR3a0105_WYG_049-6b"/>
　　必得彼此之形成矣且安石之為此與奸人得志<lb/>
　　而嫚其君虐其民者似尚有間至如免役之法蘇<lb/>
　　軾固已與光力爭而朱熹社倉亦大有類於青苖<lb/>
　　者設使元祐初政誠推本於法祖宗以折改父道<lb/>
　　之嫌而與衆君子上下議論以求其事可因則因<lb/>
　　可革則革執中建極之訓早已發之於此時則必<lb/>
　　無有借紹述為翻案者也安石之私心用壯固無<lb/>
　　以逭其責而光之去弊如拯溺救焚其意雖是而<lb/>
<pb n="KR3a0105_WYG_049-7a"/>
　　所以慮患者則疎矣<lb/>
孝宗時直煥章閣王師愈上奏請守仁宗三十五事略<lb/>
曰仁宗嗣始膺圗嚴恭寅畏慶歴間嘗出御書十三軸<lb/>
凡三十五事以示講讀官丁度等首曰遵祖宗訓二曰<lb/>
奉眞考業三曰祖宗艱難不敢有墜四曰眞考愛民五<lb/>
曰守信義六曰不巧詐七曰好碩學八曰精六藝九曰<lb/>
謹語言十曰待耆老繼之以進靜退求忠直懼貴極保<lb/>
勇將尚儒籍議釋老重良臣廣視聴功無迹戒喜怒又<lb/>
<pb n="KR3a0105_WYG_049-7b"/>
繼之以明巧媚分希㫖從民欲謹滿盈傷暴露兵哀鰥<lb/>
寡民訪屠釣民講逺圗術辨朋比諂佞與夫察小忠鍳<lb/>
迎合罪已為民損躬撫軍一善可求小瑕不廢抑又其<lb/>
次也願陛下恪守之篤行之將見慶歴之制復見於今<lb/>
日<lb/>
　　<hi>臣</hi>按王師愈上奏仁宗三十五事凡致治之大綱<lb/>
　　固已略盡於此然其首曰遵祖宗訓次曰奉眞考<lb/>
　　業又重申之以祖宗艱難不敢失墜又重申之以<lb/>
<pb n="KR3a0105_WYG_049-8a"/>
　　眞考愛民此可見仁宗之仁本於至孝而前世之<lb/>
　　賢主於祖考之盛徳顯烈以敬承之而勿之有改<lb/>
　　也詩人之義頌武王必稱其所以法文王頌文王<lb/>
　　必稱其所以法太王王季而又推而上之則曰能<lb/>
　　修后稷公劉之業然則師愈之所以稱仁宗者固<lb/>
　　稱其亟亟於遵祖宗奉眞考者歟師愈又嘗有疏<lb/>
　　請觀眞宗勤政論俗吏辯蓋屢以法祖宗為告也<lb/>
光宗時軍器少監兼權左侍郎劉光祖上兩朝聖範其<lb/>
<pb n="KR3a0105_WYG_049-8b"/>
略曰朝廷法度無出祖宗太祖創業垂統太宗混一守<lb/>
成規模深逺成憲具在臣嘗掇其故事類次十節名曰<lb/>
兩朝聖範首治兵之法謂兵者國之大事死生存亡之<lb/>
地不可不思也國家二百餘年而將才絶少故次之以<lb/>
任將之道宰相者無所不統任社稷之憂者也於是以<lb/>
祖宗選任大臣次之選任大臣莫先於精擇侍從於是<lb/>
以祖宗除用侍從次之自古賢者在位能者在職各有<lb/>
其宜祖宗之時兩盡其用故又次之以取人之方若夫<lb/>
<pb n="KR3a0105_WYG_049-9a"/>
愛惜名器甄别流品祖宗所以垂法度者如此賞不輕<lb/>
用罰不茍貸祖宗所以示懲勸者如此過則使諌事必<lb/>
先議祖宗所以達下情者如此是三者各為一條至於<lb/>
防㣲杜漸鑒前代之失塞禍亂之原凡祖宗之為萬世<lb/>
慮者臣則以是而終其說<lb/>
　　<hi>臣</hi>按光祖所次聖範十節皆所以針砭南渡之姑<lb/>
　　息而起其柔弱也始治兵則曰紀律最嚴曽不少<lb/>
　　貸命將則曰知人善駕馭任相則於范質曰沉厚<lb/>
<pb n="KR3a0105_WYG_049-9b"/>
　　精審於趙普曰沉毅果㫁於呂蒙正曰質厚寛簡<lb/>
　　於呂端曰持重識大體於選用從臣則曰以操履<lb/>
　　器識為先而文詞為後任才能則曰祖宗之用人<lb/>
　　皆精強幹治忠實不欺非憸巧之徒行險而僥倖<lb/>
　　是以事立而民安也取人之方則曰當時羅網天<lb/>
　　下之士取之若易而試之則精垂法度則曰名器<lb/>
　　不可以妄假流品不可以私徇塞僥倖之門開公<lb/>
　　正之路示懲勸則曰賞功罰罪為政令之紀綱賞<lb/>
<pb n="KR3a0105_WYG_049-10a"/>
　　　行而人知勸罰行而人知懼達下情則曰樂受忠<lb/>
　　　諫舍己從人防㣲杜漸則曰強臣擅兵外戚預政<lb/>
　　　中常侍用事三者皆前古禍亂之萌此十節皆有<lb/>
　　　扶衰起墜勵精圗治之意要觀其任擇宰相侍從<lb/>
　　　不居治兵命將之前則其㫖固有所屬又因以知<lb/>
　　　宋室之不振蓋非祖宗法制使然而子孫之不能<lb/>
　　　脩復祖宗法制故也<lb/>
　元英宗御大安閣見太祖世祖遺衣皆縑素木綿重加<lb/>
<pb n="KR3a0105_WYG_049-10b"/>
　補綴嗟嘆良乆謂侍臣曰祖宗創業艱難服用節儉乃<lb/>
　如此朕焉敢頃刻忘之<lb/>
　　　<hi>臣</hi>按此一節正與宋武帝侮其先人為田舍翁相<lb/>
　　　反亦天性之嚴誠然而發者也如其頃刻不敢忘<lb/>
　　　也斯亦法祖宗之令主矣<lb/>
　　　以上法祖宗<lb/>
　<lb/>
御定孝經衍義卷四十七<lb/>
</p>
<p>
</p>
  </div>
</body>
</text>
</TEI>
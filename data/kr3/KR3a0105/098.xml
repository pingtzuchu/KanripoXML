<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_098-1a"/>
　欽定四庫全書<lb/>
御定孝經衍義卷九十六<lb/>
　　庶人之孝<lb/>
　　　愛親<lb/>
　左傳趙宣子<hi>盾</hi>田於首山舍于翳桑<hi>桑之多隂翳者</hi>見靈輒餓<lb/>
　問其病曰不食三日矣食之舍其半問之曰宦三年矣<lb/>
　未知母之存否今近焉請以遣之使盡之而為之簞食<lb/>
　與肉寘之槖以與之既而與為公介<hi>晉靈公伏甲攻盾</hi>倒㦸以<lb/>
<pb n="KR3a0105_WYG_098-1b"/>
　　禦公徒而免之問何故對曰翳桑之餓人也問其名居<lb/>
　　不告而退遂自亡<hi>宣公二年</hi>
　　　<hi>臣</hi>按輒本晉人三年於外至是而歸矣已近其家<lb/>
　　　而病不能行也食之舍半其念母豈不勤哉寘槖<lb/>
　　　之賜母子俱感是以有倒㦸之報也<lb/>
　　史記刺客列傳聶政者軹深井里人也殺人避仇與母<lb/>
　　姊如齊以屠為事嚴仲子與韓相俠累有隙求人可以<lb/>
　報俠累者或言聶政勇敢士也避仇隠于屠者之間嚴<lb/>
<pb n="KR3a0105_WYG_098-2a"/>
仲子至門請數反然後具酒自暢<hi>當作觴</hi>聶政母前酒酣<lb/>
嚴仲子奉黄金百鎰前為聶政母壽聶政驚恠其厚固<lb/>
謝嚴仲子嚴仲子固進而聶政謝曰臣幸有老母家貧<lb/>
客遊以為屠狗可以旦夕得甘毳以養親親供養備不<lb/>
敢當仲子之賜嚴仲子辟人因為聶政言曰臣有仇而<lb/>
行遊諸侯衆矣竊聞足下義甚髙故進百金者將用為<lb/>
夫人粗糲之費得以交足下之驩豈敢以有求望耶聶<lb/>
政曰臣所以降志辱身居市井屠者徒幸以養老母老<lb/>
<pb n="KR3a0105_WYG_098-2b"/>
母在政未敢以身許人也乆之聶政母死既以葬除服<lb/>
聶政曰嗟乎老母今以天年終政將為知己用乃遂西<lb/>
至濮陽見嚴仲子仗劒至韓刺殺俠累<lb/>
　　<hi>臣</hi>按刺客至抗暴也尚知愛其母合于禮之所謂<lb/>
　　父母存不許友以死者也<lb/>
鍾離意遷堂邑令縣人防廣為父報讎繫獄其母病死<lb/>
廣哭泣不食意憐傷之乃聽廣歸家使得殯殮丞掾皆<lb/>
爭意曰罪自我歸義不累下遂遣之廣斂母訖果還入<lb/>
<pb n="KR3a0105_WYG_098-3a"/>
獄意密以狀聞廣竟得以减死論<lb/>
　　<hi>臣</hi>按防廣之孝賴意以全在意則為錫類在廣則<lb/>
　　至愛結心矣<lb/>
晉王談父為鄰人竇度所殺談隂有復讎志而懼為度<lb/>
所疑寸刃不畜日夜伺度未得至年十八乃密市利鍤<lb/>
陽若耕鉏者度常乘船出入經一橋下談伺度行還伏<lb/>
草中度既過談于橋上以鍤斸之應手而死太守孔巖<lb/>
義其孝勇列上宥之<lb/>
<pb n="KR3a0105_WYG_098-3b"/>
吳逵吳興人也經荒飢疾疫合門死者十有三人逵時<lb/>
亦病篤其喪皆鄰里以蓆裹而埋之逵夫婦既存家極<lb/>
貧窮冬無衣被晝則傭賃夜燒磚甓晝夜在山未嘗休<lb/>
止遇毒蛇猛獸輒為之下道期年成七墓十三棺時有<lb/>
<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>贈一無所受太守張崇義之以羔雁之禮禮焉卒於<lb/>
家<lb/>
夏統幼孤貧養親以孝聞睦于兄弟毎採梠求食星行<lb/>
夜歸或至海邊拘螊<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>以資養<lb/>
<pb n="KR3a0105_WYG_098-4a"/>
吳猛少有孝行夏日常手不驅蚊懼其去已而噬親也<lb/>
南史劉瑜七歲喪父事母至孝年五十二喪母三年不<lb/>
進鹽酪號泣晝夜不絶聲勤身力以營葬事服除二十<lb/>
餘年布衣蔬食言輒流涕常居墓側未嘗暫違<lb/>
陳遺少為郡吏母好食鍋底飯遺在役恒帯一囊每煮<lb/>
食輒錄其焦以遺母後孫恩亂聚得數升恒帯自隨以<lb/>
此得活母晝夜泣涕目為失明耳無所聞遺還入户再<lb/>
拜號咽母豁然即明<lb/>
<pb n="KR3a0105_WYG_098-4b"/>
張楚母病命在屬纊祈禱苦至燒指自誓精誠感悟疾<lb/>
時得愈<lb/>
丘傑十四遭喪以熟菜有味不嘗于口歲餘忽夢見母<lb/>
曰死止是分别耳何事乃爾荼苦汝噉生菜遇蝦蟇毒<lb/>
靈牀前有藥三丸可取服之傑驚起果得甌甌中有藥<lb/>
服之下科斗子數升丘氏世寶此甌<lb/>
王彭家貧力弱無以營葬兄弟二人晝則傭力夜則號<lb/>
感鄉里並哀之乃各出夫力助作塼塼須水而天旱穿<lb/>
<pb n="KR3a0105_WYG_098-5a"/>
井數十丈泉不出墓處去淮五里荷擔逺汲困而不周<lb/>
彭號天自訴如此積日一旦大霧霧歇塼竈前忽生泉<lb/>
水鄉鄰助之者並嗟神異葬畢水便自竭<lb/>
許昭先父母皆老病家無僮役竭力致養甘㫖必從宗<lb/>
黨嘉其孝行<lb/>
余齊人少有孝行為邑書吏父殖在家病亡信未至齊<lb/>
人謂人曰比肉痛心煩有如割截居常惶駭必有異故<lb/>
信尋至以父病報之四百餘里一日而至至門方知父<lb/>
<pb n="KR3a0105_WYG_098-5b"/>
死號踊慟絶良乆乃甦問父所遺言母曰汝父臨終恨<lb/>
不見汝齊人即曰相見何難於是號呌殯所須臾遂絶<lb/>
有司奏改其里為孝義里賜其母穀百斛<lb/>
崔懷順父邪利為魏所獲懷順與妻房氏篤愛聞父見<lb/>
獲即日遣妻布衣蔬食如居喪禮歲時北向流涕邪利<lb/>
後仕魏書戒懷順不許如此懷順得書更號泣淮北入<lb/>
魏懷順因歸北至代都而邪利己卒懷順絶而復甦載<lb/>
喪還青州徒跣氷雪土氣寒酷而手足不傷時人以為<lb/>
<pb n="KR3a0105_WYG_098-6a"/>
孝感<lb/>
王虚之十三喪母三十三喪父二十五年鹽酢不入口<lb/>
病疾着牀忽有一人來問疾謂之曰君病尋差俄而不<lb/>
見病果尋差庭中楊梅樹隆冬三實又每夜所居有光<lb/>
如燭墓上橘樹一冬再實時人以為孝感所致時又有<lb/>
顧昌衍江柔之江軻並以篤孝知名<lb/>
蕭叡明母病風積年沉卧叡明晝夜祈禱時寒下淚為<lb/>
之氷如筯額上叩頭血亦氷不流忽有人以小石函授<lb/>
<pb n="KR3a0105_WYG_098-6b"/>
之此療夫人病叡明跪受之忽不見以函奉母函中惟<lb/>
有三寸絹丹書為日月字母服之即平復時又有鮮于<lb/>
文宗年七歲喪父父以種芋時亡至明年芋時對芋嗚<lb/>
咽如此終身<lb/>
公孫僧逺居父喪至孝事母及伯父甚謹年饑僧逺省<lb/>
飱減食以養母<lb/>
韓係伯事父母孝謹<lb/>
孫淡事母至孝母疾不眠食以差為期母哀之後有疾<lb/>
<pb n="KR3a0105_WYG_098-7a"/>
不使知也<lb/>
華寶<hi>晉陵無錫人</hi>父豪戍長安寶年八歲臨别謂寶曰須我<lb/>
還當為汝上頭長安陷寶年至七十不婚冠或問之寶<lb/>
號慟彌日不忍答也同郡薛天生母遭艱菜食天生亦<lb/>
菜食母未免喪而死天生終身不食魚肉又同郡劉懷<lb/>
義與弟懷則年十歲遭父喪不衣絮帛不食鹽菜並表<lb/>
門閭<lb/>
解叔謙母有疾叔謙夜于庭中稽顙祈福聞空中語曰<lb/>
<pb n="KR3a0105_WYG_098-7b"/>
此病得丁公藤為酒便差即訪醫及本草注皆無識者<lb/>
乃求訪至宜都郡遥見山中一老公伐木問其所用答<lb/>
曰此丁公藤療風尤驗叔謙便拜伏流涕具言來意此<lb/>
公愴然以四段與之并示以漬酒法叔謙受之顧視此<lb/>
人不復知處依法為酒母病即瘥時又有宗元卿庾震<lb/>
朱文濟匡昕魯康祚謝昌㝢皆有素履而叔謙尤髙元<lb/>
卿有至行蚤孤為祖母所養祖母病元卿在逺輒心痛<lb/>
大病則大痛小病則小痛以此為常鄉里號曰宗曾子<lb/>
<pb n="KR3a0105_WYG_098-8a"/>
滕曇恭年五歲母楊氏患熱思食寒𤓰土俗所不産曇<lb/>
恭歴訪不能得銜悲哀切俄遇一桑門問其故曇恭具<lb/>
以告桑門曰我有兩𤓰分一相遺還以與母舉室驚異<lb/>
尋訪桑門莫知所在及父母卒曇恭並水漿不入口者<lb/>
旬日感慟嘔血絶而復甦隆冬不著繭絮蔬食終身每<lb/>
至忌日思慕不自堪晝夜哀慟人號為滕曾子時有徐<lb/>
普濟者居喪未葬而鄰家火起延及其舍普濟號慟伏<lb/>
棺上以身蔽火鄰人往救之焚炙已悶絶累日方甦<lb/>
<pb n="KR3a0105_WYG_098-8b"/>
韓靈敏早孤與兄靈珍並有孝性母尋又亡家貧無以<lb/>
營葬兄弟共種𤓰朝採𤓰子暮生已復遂辦凶事<lb/>
張景仁父為同縣韋法所殺景仁時年八歲及長志在<lb/>
復仇遇法于公田渚手斬其首以祭父墓事竟詣縣自<lb/>
縳乞依刑法時簡文在鎮乃下教褒美原其罪下屬長<lb/>
蠲其一户租調以旌孝行<lb/>
賈恩少有志行母亡居喪過禮未葬為鄰火所逼恩及<lb/>
妻柏氏號哭奔救鄰近赴助棺櫬得免恩及柏俱燒死<lb/>
<pb n="KR3a0105_WYG_098-9a"/>
有司奏改其里為孝義里<lb/>
張昭字徳明幼有至性父患消渴嗜鮮魚昭乃身自結<lb/>
網捕魚以供朝夕弟乾亦有至性及父卒兄弟並不衣<lb/>
綿帛不食鹽酢日惟食一升麥屑粥每一感慟必致歐<lb/>
血鄰里聞之皆為涕泣父服未終母陸氏又卒兄弟遂<lb/>
六年哀毁形容骨立家貧未得大葬遂布衣蔬食十有<lb/>
餘年杜門不出屏絶人事<lb/>
王知元居家以孝聞及丁憂哀毁而卒詔改所居青苦<lb/>
<pb n="KR3a0105_WYG_098-9b"/>
里為孝家里<lb/>
剡縣小兒年八歲與母俱得赤斑病母死家人以小兒<lb/>
猶惡不令其知小兒疑之問云母嘗數問我病昨來覺<lb/>
聲羸今不復問何也因下牀扶匐至母尸側頓絶而死<lb/>
鄉鄰告之縣令宗善才求表廬事竟不行<lb/>
北史樊遜祖琰父衡竝無官宦而衡性至孝喪父負土<lb/>
成墳植柏方數十畝朝夕號慕<lb/>
楊引三歲喪父為叔所養母年九十二終引年七十五<lb/>
<pb n="KR3a0105_WYG_098-10a"/>
哀毁過禮三年服畢恨不識父追服斬衰食粥粗服誓<lb/>
終身命經十三年哀慕不改郡縣州閭三百餘人上狀<lb/>
稱美有司奏宜旌賞復其一門<lb/>
長孫慮母因飲酒其父真呵叱之誤以杖擊便即致死<lb/>
真為縣囚執處以重坐慮列辭上書云父母忿爭本無<lb/>
餘惡直以謬誤一朝横禍今母喪未殯父命旦夕慮兄<lb/>
弟五人並沖幼慮身居長今年十五有一女弟向始四<lb/>
歲更相鞠養不能保全父若就刑交墜溝壑乞以身代<lb/>
<pb n="KR3a0105_WYG_098-10b"/>
老父命使嬰弱衆孤得䝉存立尚書奏云慮于父為孝<lb/>
子于弟為仁兄尋情究狀特可矜感孝文帝詔特恕其<lb/>
父死罪以從逺流<lb/>
孫益徳其母為人所害益徳童幼為母復仇還家哭于<lb/>
殯以待縣官孝文文明太后以其幼而孝決又不逃罪<lb/>
特免之<lb/>
董洛生居父喪過禮詔遣秘書中散温紹伯奉璽書慰<lb/>
之令自抑割以全孝道又詔其宗親使相喻奬勿令有<lb/>
<pb n="KR3a0105_WYG_098-11a"/>
滅性之譏<lb/>
吳悉達兄弟三人年並幼小父母為仇所殺四時號慕<lb/>
悲感鄉鄰及長報仇避地永安昆弟同居四十餘載閨<lb/>
門和睦讓逸競勞鄉里五百餘人詣州稱頌焉刺史以<lb/>
悉達兄弟行著鄉里版贈悉達父渤海太守悉達後欲<lb/>
改葬亡失墳墓推尋弗獲號哭之聲晝夜不止呌訴神<lb/>
祗忽于悉達足下地陷得父銘記因遷葬曾祖以下三<lb/>
世九喪傾盡資業不假于人哀感毁瘁有過初喪有司<lb/>
<pb n="KR3a0105_WYG_098-11b"/>
奏聞標閭復役以彰孝義時有齊州人崔承宗其父于<lb/>
宋世仕漢中母喪因殯彼後青徐歸魏遂為隔絶承宗<lb/>
性至孝萬里投險偷路負喪還京師黄門侍郎孫惠蔚<lb/>
聞之曰吾于斯人見廉范之情矣於是弔贈盡禮如舊<lb/>
相識<lb/>
王續生遭繼母憂居喪杖而後起及終禮制鬢髪墮落<lb/>
形體枯瘁有司奏聞宣武詔標旌門閭甄其徭役<lb/>
李顯達父喪水漿不入口七日鬢髪墮落形體枯瘁<lb/>
<pb n="KR3a0105_WYG_098-12a"/>
倉跋喪母水漿不入口五日吐血數升居憂毁瘠見稱<lb/>
州里有司奏聞孝武詔標門閭<lb/>
張昇喪父飲水絶鹽哀毁過度形骸枯瘁骨立而已髪<lb/>
落殆盡聲聞鄉里盜賊不侵其閭州表以聞標其門閭<lb/>
荆可性質樸容止有異于人能苦身勤力供養其母隨<lb/>
時甘㫖終無匱乏母喪水漿不入口三日悲號擗踊絶<lb/>
而復甦者數四葬母之後遂廬于墓側晝夜悲哭負土<lb/>
成墳蓬髪不櫛萊食飲水而已然可家舊墓塋域極大<lb/>
<pb n="KR3a0105_WYG_098-12b"/>
榛蕪至深去家十餘里而可獨宿其中與禽獸雜處哀<lb/>
感逺近邑里稱之可鄉人以可孝行足以勵風俗乃上<lb/>
言焉周文令州縣表異之及服終之後猶若居喪大冢<lb/>
宰晉公䕶聞可孝特引見焉䕶亦至孝其母閻氏沒于<lb/>
敵境不測存亡毎見可自傷乆乖膝下而重可至性可<lb/>
卒後䕶猶思其純孝收可妻子于京城恒給其衣食<lb/>
秦族祖白父雚竝有至性聞于閭里族性至孝事親竭<lb/>
力及父喪哀毁過禮每一慟哭酸感行路既以母在恒<lb/>
<pb n="KR3a0105_WYG_098-13a"/>
抑割哀情以慰其母意四時珍羞未嘗匱乏與弟榮先<lb/>
復相友愛尋而其母又沒哭泣無時唯飲水食菜而已<lb/>
終喪之後猶蔬食不入房室二十許年邑人王元達等<lb/>
七十餘人上其狀有詔表其門閭榮先亦至孝遭父喪<lb/>
遂以毁卒邑里記其孝行周文嘉之乃下詔褒美<lb/>
皇甫遐性純至少喪父事母以孝聞後遭母喪乃廬于<lb/>
墓側負土為墳曉夕勤力未嘗暫停積以歲年墳髙數<lb/>
丈周迥五十餘步食粥枕土櫛風沐雨形容枯悴家人<lb/>
<pb n="KR3a0105_WYG_098-13b"/>
不識當其營墓之初乃有鴟鳥各一徘徊悲鳴不離墓<lb/>
側若助遐者經月餘日乃去逺近聞其至孝競以米麪<lb/>
遺之遐皆不受郡表上其狀有詔旌異之<lb/>
張元性謙謹有孝行祖卧疾再周元恒隨祖所食多少<lb/>
衣冠不解旦夕扶持及祖沒號跳絶而復甦隨其父水<lb/>
漿不入口三日縣博士楊軌等二百餘人上其狀有詔<lb/>
表其門閭<lb/>
田翼養母以孝聞其後母卧疾歲餘翼親易燥濕母食<lb/>
<pb n="KR3a0105_WYG_098-14a"/>
則食母不食則不食母患暴痢翼謂中毒遂親嘗穢惡<lb/>
母終翼一慟而絶妻亦不勝哀而死鄉人共厚葬之<lb/>
鈕因性至孝子士雄少質直孝友喪父廬于墓側負土<lb/>
成墳其庭前有槐樹先甚鬱茂及士雄居喪樹遂枯死<lb/>
服闋還宅死槐復榮隋文帝聞之歎其父子至孝下詔<lb/>
褒揚號其里為累徳里<lb/>
劉仕儁性至孝丁母喪絶而復蘇者數矣勺飲不入口<lb/>
者七日廬于墓側負土成墳列植松柏虎狼馴擾為之<lb/>
<pb n="KR3a0105_WYG_098-14b"/>
取食隋文帝表其門閭<lb/>
華秋幼喪父事母以孝聞家貧傭賃為養其母患疾秋<lb/>
容貌毁瘁鬢鬚盡改母終遂絶櫛沐髮盡禿落廬于墓<lb/>
側負土成墳有人欲助之者秋輒拜而止之郡縣大獵<lb/>
有一兔逐之奔入秋廬中匿秋膝下獵人至廬所異而<lb/>
免之自爾此兔常宿廬中馴其左右郡縣嘉其孝感具<lb/>
以狀聞降使勞問而表其門閭後羣盜起常往來廬之<lb/>
左右咸相誡曰勿犯孝子鄉賴秋全者甚衆<lb/>
<pb n="KR3a0105_WYG_098-15a"/>
唐張士巖父病藥須鯉魚冬月氷合有獺銜魚至前得<lb/>
以供父父遂愈母病癰士巖吮血父亡廬墓有虎狼依<lb/>
之<lb/>
焦懷肅母病毎嘗其唾若味異輒悲號幾絶母終水漿<lb/>
不入口五日負土成墳廬守日一食杖然後起繼母沒<lb/>
亦如之<lb/>
張進昭母患狐刺左手墮而終及殯進昭截左腕廬于<lb/>
墓<lb/>
<pb n="KR3a0105_WYG_098-15b"/>
張志寛居父喪而毁州里稱之王君廓兵略地不暴其<lb/>
閭倚全者百許姓後為里正忽詣縣稱母疾求急令問<lb/>
狀對曰母有疾志寛輒病是以知之令謂其妄繫于獄<lb/>
馳驗如言乃慰遣之母終負土成墳手蒔松柏髙祖遣<lb/>
使者就弔拜員外散騎常侍賜物四十段表其閭<lb/>
王少元父隋末死亂兵遺腹生少元甫十歲問父所在<lb/>
即哀泣求尸時野中白骨覆壓或曰以子血漬而滲者<lb/>
父胔也少元鑱膚閱旬而獲遂以葬創甚彌年乃興貞<lb/>
<pb n="KR3a0105_WYG_098-16a"/>
觀中州言狀拜徐王府參軍<lb/>
程袁師母病十旬不褫帶藥不嘗不進代弟戍洛州母<lb/>
終聞訃日走二百里因負土築墳號癯人不復識改葬<lb/>
曾祖以來閱二十年乃畢常有白猴黄蛇馴墓左每哭<lb/>
羣鳥鳴翔<lb/>
梁文貞少從軍守邊逮還親已亡自傷不得養即穿壙<lb/>
為門晨夕汎掃廬墓左喑黙三十年家人有所問畫文<lb/>
以對㑹官改新道出文貞廬前行旅見之皆為流涕有<lb/>
<pb n="KR3a0105_WYG_098-16b"/>
甘露降塋木白兔馴擾縣令刋石紀之刺史表文貞孝<lb/>
絶倫詔付史官<lb/>
張琇父審素為雋州都督有陳纂仁者誣其冒戰級私<lb/>
庸兵明皇詔監察御史楊汪即按纂仁復告審素與總<lb/>
管董堂禮謀反汪遂當審素實反斬之沒其家琇與兄<lb/>
瑝尚幼徙嶺南乆之逃還汪更名萬頃瑝時年十三琇<lb/>
少二歲夜狙萬頃于魏王池瑝斫其馬萬頃驚不及鬭<lb/>
為琇所殺條所以殺萬頃狀繫于斧奔江南將殺構父<lb/>
<pb n="KR3a0105_WYG_098-17a"/>
罪者然後詣有司吏捕以聞張九齡等稱其孝烈宜貸<lb/>
死裴耀卿等陳不可帝亦謂孝子者義不顧命殺之可<lb/>
成其志赦之則虧律凡為子孰不願孝轉相仇殺遂無<lb/>
已時卒用耀卿議臨刑賜食瑝不能進琇色自若曰下<lb/>
見先人復何恨人莫不閔之太宗時有王君操父隋末<lb/>
為鄉人李君則所殺亡命去時君操尚幼至貞觀時朝<lb/>
代更易而君操窶孤仇家無所憚詣州自言君操密挾<lb/>
刃殺之剔其心肝噉立盡趨告刺史曰父死凶手歴二<lb/>
<pb n="KR3a0105_WYG_098-17b"/>
十年不克報乃今刷憤願歸死有司州上狀帝為貸死<lb/>
髙宗時趙師舉父為人殺師舉幼母改嫁仇家不疑師<lb/>
舉長為人傭夜讀書久之手殺仇人詣官自陳帝原之<lb/>
永徽初同蹄智壽父為族人所害智壽與弟智爽候諸<lb/>
塗擊殺之相率歸有司爭為首有司不能決者三年或<lb/>
言弟始謀乃論死臨刑曰讎已報死不恨智壽自投地<lb/>
委頓身無完膚䑛智爽血盡乃己見者傷之武后時下<lb/>
邽人徐元慶父爽為縣尉趙師韞所殺元慶變姓名為<lb/>
<pb n="KR3a0105_WYG_098-18a"/>
驛家保久之師韞以御史舍亭下元慶手殺之自囚詣<lb/>
官后欲赦死從左拾遺陳子昻議正國典寘之以刑然<lb/>
後旌閭墓後栁宗元駁之憲宗時余安常父叔皆為里<lb/>
人謝全所殺安常八歲已能謀復仇十有七年卒殺全<lb/>
抵死又梁恱父為秦果所殺恱殺仇詣縣請罪詔曰在<lb/>
禮父讎不同天而法殺人必死二說異焉下尚書省議<lb/>
韓愈以為復讎之名雖同而其事各異殺之與赦不可<lb/>
一宜定其制有復父讎者事發具其事下尚書省集議<lb/>
<pb n="KR3a0105_WYG_098-18b"/>
酌處有詔以恱申寃請罪詣公門流循州穆宗世康買<lb/>
得年十四父憲責錢于張莅莅醉拉憲危死買得以莅<lb/>
趫悍度救不足解則舉鍤擊其首三日莅死刑部侍郎<lb/>
孫革建言買得救父難不為暴度不解而擊不為凶先<lb/>
王制刑必先父子之親春秋原心定罪周書諸罰有權<lb/>
買得孝性天至宜賜矜宥有詔減死<lb/>
許法慎甫三歲時母病不飲乳慘慘有憂色或以珍餌<lb/>
詭恱之輒不食還以進母後親喪常廬于塋有甘露降<lb/>
<pb n="KR3a0105_WYG_098-19a"/>
嘉禾靈芝木連理白兎之祥天寳中表異其閭<lb/>
陳饒奴年十二親併亡窶弱居喪又歲饑或教其分弟<lb/>
妹可全性命饒奴流涕身丐訴相全養刺史李復異之<lb/>
給資儲署其門曰孝友童子<lb/>
王博武㑹昌中侍母至廣州及沙涌口暴風溺死博武<lb/>
自投于水節度使盧貞俾吏沈罟獲二屍焉乃葬之表<lb/>
其墓曰孝子墓<lb/>
章全益少孤為兄全啟所鞠母病全啟刲股膳母而愈<lb/>
<pb n="KR3a0105_WYG_098-19b"/>
及全啟亡全益服斬衰斷手一指以報不畜妻僮僕處<lb/>
一室賣藥自業居成都四十年號章孝子卒年九十八<lb/>
潘師正少喪母廬墓以孝聞事王逺知為道士<lb/>
宋李璘晉開運末有陳友者乘亂殺璘父及家屬三人<lb/>
乾徳初璘𨽻殿前散祗候友為軍小校相遇于京師璘<lb/>
手刃殺友不遁去自言復父讎太祖壯而釋之<lb/>
甄婆兒母劉與同里人董知政忿競知政擊殺劉氏婆<lb/>
兒始十歲後數年稍長大悲泣曰大讎不報何用生為<lb/>
<pb n="KR3a0105_WYG_098-20a"/>
袖斧往見知政斫其腦殺之太宗嘉其能復母讎特貸<lb/>
焉<lb/>
劉孝忠母病經三年孝忠割股肉斷左乳以食母母病<lb/>
心痛劇孝忠然火掌中代母受痛母尋愈後數歲母死<lb/>
孝忠傭為富家奴得錢以葬<lb/>
羅居通母死廬墓三年有甘露降墳樹芝草生其旁<lb/>
黄徳輿大中祥符初葬父母負土成墳甘泉涌其側<lb/>
邢神留父超逋官租里胥督租與超鬭超毆里胥死神<lb/>
<pb n="KR3a0105_WYG_098-20b"/>
留年十六詣吏求代父死縣以聞特詔減死<lb/>
沈正父端拱初為屯田院衙官凶暴無賴使酒毆平人<lb/>
死正中塗見父恐慴述其故正即號呼就毆其屍巡警<lb/>
者捕送官獄具怡然就死聞者悲之<lb/>
陳偘五世同居事母至孝<lb/>
郭琮幼喪父事母極恭順娶妻有子移居母室凡母之<lb/>
所欲必親奉之居常不過中食絶飲酒茹葷者三十年<lb/>
以祈母壽母年百歲耳目不衰飲食不減鄉里異之母<lb/>
<pb n="KR3a0105_WYG_098-21a"/>
無疾而終琮哀號幾滅性<lb/>
李瓊以鬻繒為業事母孝夜常十餘起省母母喜食時<lb/>
新瓊百方求市得必十倍酬其直<lb/>
朱泰湖州武康人家貧鬻薪養母常適數十里外易甘<lb/>
㫖以奉母泰服食麤糲戒妻子常候母色一日雞初鳴<lb/>
入山及明憩于山足遇虎搏攫負之而去泰尚瞑眩行<lb/>
百餘步忽稍醒厲聲曰虎為暴食我所恨母無託爾虎<lb/>
忽棄泰于地走不顧如人疾驅狀泰匍匐而歸母扶持<lb/>
<pb n="KR3a0105_WYG_098-21b"/>
以泣泰亦彊舉動不踰月如故鄉里聞其孝感率金帛<lb/>
遺之里人目為朱虎殘<lb/>
陳思道江隂人喪父事母兄以孝悌聞鬻醯市側以給<lb/>
晨夕母病思道衣不解帶者數月雙目瘡爛飲食隨母<lb/>
多少母喪水漿不入口七日既葬裒鬻醯之利得錢十<lb/>
萬奉其兄結廬墓側日夜悲慟其妻時攜兒女詣之拒<lb/>
不與見<lb/>
劉斌定州人父加友端拱中為從弟志元所殺斌兄弟<lb/>
<pb n="KR3a0105_WYG_098-22a"/>
尚幼從母改適人母嘗戒之曰爾等長必復父仇景徳<lb/>
中斌兄弟挾刃伺志元于道刺之不得即詣吏自陳州<lb/>
具獄上請詔志元黥而配𨽻汝州釋斌等罪<lb/>
龎天祐江陵人父疾割股肉食之疾愈又復病目喪明<lb/>
天祐號泣祈天䑛之父年八十餘大中祥符四年卒天<lb/>
祐負土成墳結廬其側晝夜號不絶聲<lb/>
李玭大名宗城人性篤孝力耕以事母母卒讓田與其<lb/>
弟堅遂廬于葬所晝夜號泣負土築墳髙丈餘又以二<lb/>
<pb n="KR3a0105_WYG_098-22b"/>
代及諸族父母藳葬者盡禮築之凡三年成六墳皆丈<lb/>
餘不食肉衣帛不預人事皇皇然唯恐築之不及墳成<lb/>
復留守墳三年常令兄之子賣藥以自給年六十餘足<lb/>
未嘗入縣門鄉人目為李孝子<lb/>
侯義應天府楚丘人貧無産傭田以事母里人有葬其<lb/>
親而遽返者義母過其冢泣謂義曰我死其若是乎義<lb/>
乃感激自誓而不欲言但慰其母曰勿悲義必不爾咸<lb/>
平中母卒義力自辦葬不掩墳壙晝則負土築墳夜則<lb/>
<pb n="KR3a0105_WYG_098-23a"/>
慟哭柩側妻子困匱不給田主曹氏哀憐之資以餱糧<lb/>
支漸資陽人年七十持母喪既葬廬墓側負土成墳蓬<lb/>
首垢面三時號泣哀毁瘠甚白蛇貍兎擾其旁白雀白<lb/>
烏日集于壠木五色雀至萬餘回翔悲鳴若助哀者鄉<lb/>
人句文鼎自娶婦即與父母離居覩漸至行深自按責<lb/>
號慟而歸孝養盡至鄉閭觀感而化者甚衆<lb/>
鄧宗古簡州陽安人父死自培土為墳廬其側晨夕號<lb/>
慟甘露降于墓木里中號為鄧孝子<lb/>
<pb n="KR3a0105_WYG_098-23b"/>
沈宣汝州梁人母亡既葬不塞墓門三十有六月晝負<lb/>
土夜拊棺而卧為墳廣百尺<lb/>
趙伯深父子佪宣和問為棣州兵官屬㑹兵動燕雲子<lb/>
佪被檄往塞上伯深時尚幼與其母張留居棣州既而<lb/>
金人渡河伯深母子相失子佪亦隔絶建炎二年始得<lb/>
南歸子佪卒伯深訪尋其母二十餘年一旦聞在瀘南<lb/>
伯深徒步入蜀間關累年紹興二十一年乃得其母相<lb/>
持號泣哀感行路曾慥在䕫州時詩以美其孝<lb/>
<pb n="KR3a0105_WYG_098-24a"/>
李籌吉水人與弟衡生同乳二歲喪母十歲喪父兄弟<lb/>
毎以不逮事親為恨政和中改葬其母于楊山負土成<lb/>
墳廬于墓側未幾廬所産木一本兩榦髙丈許復合于<lb/>
一至其末乃分兩榦五枝鄉人以為瑞有揚芾者亦同<lb/>
縣人性至孝歸必市酒肉以奉二親未甞及妻子紹興<lb/>
五年大饑為親負米百里外遇盜奪之不與盜欲兵之<lb/>
芾慟曰吾為親負米不食三日矣幸哀我盜義而釋之<lb/>
申世寧信州鉛山人紹興六年潘達兵襲鉛山父愈年<lb/>
<pb n="KR3a0105_WYG_098-24b"/>
七十未及出户遇賊賊意其有藏金欲殺之世寧年未<lb/>
冠亟引頭願代父死賊感其孝兩全之<lb/>
王珠吉州龍泉人以孝謹聞建炎間居父憂芝數本生<lb/>
墓側倒植竹以為杙復生枝葉紹興間再罹母喪復有<lb/>
雙竹靈芝之祥<lb/>
金世宗時有伊喇余里也者契丹人也有一妻一妾妻<lb/>
之子六妾之子四妻死其六子廬墓下更宿守之妾之<lb/>
子皆曰是嫡母也我輩獨不當守墳墓乎于是亦更宿<lb/>
<pb n="KR3a0105_WYG_098-25a"/>
焉三歲如一上因獵過而問之賜錢五百萬仍令縣官<lb/>
積錢于市以示縣民然後給之以為孝子之勸<lb/>
陳顔衞州汲縣人世業農父光宋季擢武舉第調壽陽<lb/>
尉未赴值金兵取汴光病圍城中顔間關渡河往省其<lb/>
母因扶疾北歸光家奴謀良不可誣告光與賊殺人光<lb/>
繫獄榜掠不勝因自誣服顔詣郡請代父死太守哀之<lb/>
不敢決適帥臣至郡以其狀白帥曰此真孝子也遂併<lb/>
釋之天㑹七年詔旌表其門閭<lb/>
<pb n="KR3a0105_WYG_098-25b"/>
劉政治州人性篤孝母老喪明政每以舌䑛母目逾旬<lb/>
母能視物母疾晝夜侍側衣不解帶刲股肉啖之者再<lb/>
三母死負土起墳鄉鄰欲佐其勞政謝之葬之日飛鳥<lb/>
哀鳴翔集丘木間廬于墓側者三年<lb/>
元王閏父素多貲既老盡廢之不甘淡薄每食必須魚<lb/>
肉閏朝夕勤苦入市營奉無闕父性復乖戾閏左右承<lb/>
順甚得其歡心父常卧疾夜燃常明燈室中火延籬壁<lb/>
間閏聞驚起馳救烟燄蔽寢閏突入解衣蒙父抱而出<lb/>
<pb n="KR3a0105_WYG_098-26a"/>
肌體灼爛而父無少傷<lb/>
郭道卿四世祖義重至孝宋紹興間詔旌之鄉里為立<lb/>
孝子祠至元初盜起居人竄匿道卿與弟佐卿獨守孝<lb/>
子祠不忍去遂俱被執兄弟爭請代死盜相顧曰汝孝<lb/>
門兄弟若此吾何忍害兩釋之道卿嘗病疝危甚子廷<lb/>
煒憂瘁扶䕶一夕髮盡白<lb/>
郭古爾古父寧為欽察先鋒使首領官戍大良平宋將史<lb/>
太尉來攻夜陷大良平寧全家被俘史將殺寧古爾古年<lb/>
<pb n="KR3a0105_WYG_098-26b"/>
五歲告史曰勿殺我父當殺我史驚問寧曰是兒幾歲<lb/>
耶寧曰五歲史曰五歲兒能為是言吾當全汝家即以<lb/>
騎送寧等往合州道遇國兵騎驚散寧家俱得還御史<lb/>
以聞命旌之<lb/>
孔全居父成喪盡哀廬墓左負土為墳日六十肩風雨<lb/>
有虧俟霽則補之三年起墳廣一畝髙三丈餘<lb/>
張子䕫父喪毎夜半以背負土肘膝行地匍匐至葬所<lb/>
篩細土為墳<lb/>
<pb n="KR3a0105_WYG_098-27a"/>
陳乞兒年九歲母喪哀毁親負土為墳髙一丈廣六十<lb/>
步人憫其幼欲助之則泣拜而辭<lb/>
胡光逺母喪廬墓一夕夢母欲食魚晨起號天將求魚<lb/>
以祭見生魚五尾列墓前俱有嚙痕鄰里驚異方共聚<lb/>
觀有獺出草中浮水去衆知是獺所獻以狀聞于官表<lb/>
其閭<lb/>
龎遵母病腫三年不能起忽思食魚遵求于市不得歸<lb/>
途嘆恨忽有鯉躍入其舟作炙以獻母恱病瘥<lb/>
<pb n="KR3a0105_WYG_098-27b"/>
陳韶孫畨禺人父瀏以罪流肇州韶孫年十歲不忍父<lb/>
逺謫朝夕號泣願從父不能奪遂與俱往䟦涉萬里不<lb/>
憚勞苦道遇遼陽平章托爾楚見而憫焉語之曰天子寛<lb/>
仁罰不及嗣邊地苦寒非汝所堪吾返汝故鄉汝願之<lb/>
乎韶孫曰既不能以身代父當死生以之歸非所願也<lb/>
托爾楚驚異以錢賞之瀏死韶孫哀慟見者皆為之泣下<lb/>
肇州百户府以聞命還鄉里仍旌異之<lb/>
羊仁廬江人至元初阿珠兵南下仁家為所掠父被殺<lb/>
<pb n="KR3a0105_WYG_098-28a"/>
母及兄弟皆散去仁年七歲賣為汴人李子安家奴力<lb/>
作二十餘年子安憐之縱為良仁踪跡得母于頴州蒙<lb/>
古軍塔海家兄于睢州蒙古軍約尼家弟于邯鄲連大<lb/>
家皆為役尚無恙乃徧懇親故貸得鈔百錠歴詣諸家<lb/>
求贖之經營百計更六年乃得遂大小二十餘口復聚<lb/>
居為良孝友甚篤鄉里美之<lb/>
趙一徳新建人元兵南伐被俘至燕為鄭留守家奴歴<lb/>
事三世號忠幹至大元年一徳拜請于其主鄭阿爾斯蘭<lb/>
<pb n="KR3a0105_WYG_098-28b"/>
及其母澤國太夫人曰一徳自去父母得全生依門下<lb/>
者三十餘年矣故鄉萬里未獲歸省雖思慕刻骨未嘗<lb/>
敢言今父母已老脫有不幸則永為天地間罪人矣因<lb/>
伏地涕泣不能起阿爾斯蘭母子皆感動許之歸期一歲<lb/>
而返一徳至家父兄已没惟母在年八十餘一徳卜地<lb/>
葬二柩畢欲少留事母懼得罪如期還燕阿爾斯蘭母子<lb/>
嘆曰彼賤𨽻乃能是吾可不成其孝乎即裂劵縱為良<lb/>
一徳將辭歸㑹阿爾斯蘭以寃被誅詔簿錄其家羣奴各<lb/>
<pb n="KR3a0105_WYG_098-29a"/>
亡去一徳獨奮曰主家有難吾忍同路人耶即留不去<lb/>
詣中書訴枉狀得昭雪還其故籍太夫人勞一徳曰疾<lb/>
風勁草于汝見之何以報汝因分美田廬遺之一徳謝<lb/>
曰非有利于是也重哀吾主無罪而受戮故留以報主<lb/>
今老母八十餘得歸侍養主之賜己厚矣何以田廬為<lb/>
遂不受而去<lb/>
王薦性孝父嘗疾甚薦夜禱于天願減已年益父壽父<lb/>
絶而復甦告其友曰適有神人黄衣紅帕首恍惚語我<lb/>
<pb n="KR3a0105_WYG_098-29b"/>
曰汝子孝上帝命錫汝十二齡疾遂愈後果十二年而<lb/>
卒母沈氏病渇語薦曰得𤓰以啖我渇可止時冬月求<lb/>
于鄉不得行至深奥嶺值大雪薦避雪樹下思母病仰<lb/>
天而哭忽見巖石間青蔓離披有二𤓰焉因摘歸奉母<lb/>
母食之渇頓止<lb/>
郭全幼喪母哀戚如成人及壯父庭玉又卒居廬三載<lb/>
啜粥面墨事繼母唐古氏甚孝唐古氏生四子皆幼全<lb/>
躬耕以養既長娶婦各求分財異居全不能止凡田廬<lb/>
<pb n="KR3a0105_WYG_098-30a"/>
器物悉自取朽弊者奉唐古氏以居甘㫖無乏唐古氏<lb/>
卒全年六十餘哀痛毁瘠廬其墓終喪<lb/>
尹莘至治初遊學京師忽夢母疾心怪之馳歸母已亡<lb/>
居廬蔬食哀毁骨立每雞鳴而起手治祭饌詣墓所哭<lb/>
奠之風雪不廢父輔臣嘗病疫莘侍奉湯藥衣不解帶<lb/>
嘗其糞以騐差劇夜則禱于天曰莘母亡不能見父病<lb/>
不能治為人子若此何以自立於世願死以代父命數<lb/>
日愈鄉里嗟異之<lb/>
<pb n="KR3a0105_WYG_098-30b"/>
劉通家貧業農母卜氏好聲樂每眩伎者以簫鼔至門<lb/>
必令娱侍或自歌舞以悅母心卜氏目失明通誓斷酒<lb/>
肉禱之三十年不懈卜氏年八十五忽復明<lb/>
張恭以兵部符署鷹房府案牘親老辭歸侍養墾理先<lb/>
墓身負水灌松柏父喪過哀侍母馮氏尤謹歲凶恭夫<lb/>
婦采野菜為食而營奉甘㫖無乏母有疾恭手除溷穢<lb/>
喂哺飲食且嘗糞以驗疾勢天厯初西兵至河南居民<lb/>
悉竄恭守視母病項中一劒不去母驚悸而歿恭居喪<lb/>
<pb n="KR3a0105_WYG_098-31a"/>
盡禮人稱孝焉<lb/>
王庸事母李氏以孝聞母有疾庸夜禱北辰至叩頭出<lb/>
血母疾遂愈及母卒哀毁幾絶露處墓前旦夕悲號一<lb/>
夕雷雨暴至鄰人持寢席往欲蔽之見庸所坐卧之地<lb/>
獨不霑濕咸嘆異而去<lb/>
黄贇父君道延祐間求官京師留贇江南時贇年幼及<lb/>
既長聞其父娶後妻居永平乃往省之則父沒已三年<lb/>
矣庶母聞贇來盡挾其貲去更嫁拒不見贇號哭謂人<lb/>
<pb n="KR3a0105_WYG_098-31b"/>
曰吾之來為省吾父也今不幸吾父已沒思奉其柩歸<lb/>
而窆之莫知其墓茍得見庶母示以葬所死不恨矣尚<lb/>
忍利遺財耶乆之聞庶母居海濵亟裹糧往庶母復拒<lb/>
之三日不納庶母之弟憐之與偕至永平屬縣樂亭求<lb/>
父墓又弗得贇哭禱于神一夕夢老父以杖指葬處曰<lb/>
見片磚即可得明日就其地求之庶母之弟曰真是已<lb/>
殮時有某物可驗啟朽棺得父骨以歸<lb/>
劉琦生二歲而母劉氏遭亂陷于兵琦獨事其父稍長<lb/>
<pb n="KR3a0105_WYG_098-32a"/>
思其母不置常歎曰人皆有母而我獨無輒歔欷泣下<lb/>
及冠請于父往求其母遍歴河之南北淮之東西數歲<lb/>
不得後求得于池州之貴池迎以歸養其後十五年而<lb/>
父沒又三年而母沒終喪猶蔬食<lb/>
陸思孝山隂樵者性至孝母老病痢思孝醫禱乆之不<lb/>
效方欲刲股肉為糜以進忽夢寐間怳若有神人者授<lb/>
以藥劑思孝得而異之即以奉母其疾遂愈<lb/>
姜兼七歲而孤與二兄養母至孝母死兼哀慕幾絶既<lb/>
<pb n="KR3a0105_WYG_098-32b"/>
葬獨居墓下朝夕哭奠寂焉荒山中躬自樵爨蔬食飲<lb/>
水一衰麻寒暑不易同里陳氏戴氏子不能事其父母<lb/>
聞兼之行慙感而悔皆迎養焉<lb/>
曾徳宗聖公五十七代孫母早亡父仲祥再娶左氏仲<lb/>
祥遊襄陽樂其土俗因攜左氏家焉亂兵陷襄陽遂失<lb/>
左氏徳遍往南土求之五年乃得于廣海間奉迎以歸<lb/>
孝養甚至<lb/>
靳昺兄榮為奎章閣承制學士奉母王氏官于朝母沒<lb/>
<pb n="KR3a0105_WYG_098-33a"/>
昺與兄䕶喪還家至平定大雷雨流水驟至昺伏柩上<lb/>
榮呼之避水昺不忍舍去遂為水所漂沒後得王氏柩<lb/>
于三里外得昺屍于五里外詔賜孝子靳昺碑<lb/>
史彦斌嗜學有孝行至正十四年河溢金鄉魚臺墳墓<lb/>
多壞彦斌母卒慮有後患乃為厚棺刻銘曰邳州沙河<lb/>
店史彦斌母柩仍以四鐵環釘上然後葬明年墓果為<lb/>
水所漂彦斌縛草為人置水中仰天呼曰母棺被水不<lb/>
知其處願天矜憐哀子之心假此芻靈指示母棺言訖<lb/>
<pb n="KR3a0105_WYG_098-33b"/>
涕泣横流乃乘舟隨草人取之經十餘日行三百里草<lb/>
人止桑林中視之母柩在焉載歸復葬之<lb/>
魏敬益性至孝居母喪哀毁骨立有田僅十六頃一日<lb/>
語其子曰自吾買四莊村之田十頃環其村之民皆不<lb/>
能自給吾深憫焉今將以田歸其人汝謹守餘田可無<lb/>
餒也乃呼四莊村民諭之曰吾買若等業使君等貧不<lb/>
聊生有親無以養吾之不仁甚矣請以田歸若等衆聞<lb/>
皆愕眙不敢受强與之乃受而言之有司有司以聞丞<lb/>
<pb n="KR3a0105_WYG_098-34a"/>
相賀太平曰世乃有斯人哉<lb/>
　　<hi>臣</hi>按敬益憫村民之有親無以養而折劵以歸其<lb/>
　　業眞可謂潁封人之錫類也賢矣哉<lb/>
湯霖早喪父事母至李母常病熱更數醫弗能效母不<lb/>
肯飲藥曰惟得氷吾疾乃可愈爾時天氣甚燠霖求氷<lb/>
不得累日號哭于池上忽聞池中戛戛有聲拭淚視之<lb/>
乃氷澌也亟取以奉母其疾果愈<lb/>
王克己父伯通歿克己負土築墳廬于墓側貊髙縱兵<lb/>
<pb n="KR3a0105_WYG_098-34b"/>
暴掠縣民皆逃竄克己獨守墓不去家人呼之避兵克<lb/>
己曰吾誓守墓三年以報吾親雖死不可棄也遂不去<lb/>
俄而兵至見其身衣衰絰形容憔悴曰此孝子也遂不<lb/>
忍害竟終喪而歸<lb/>
劉思敬事其繼母杜氏沙氏孝養之至無異親母父年<lb/>
八十兩目俱喪明㑹亂兵摽掠其鄉思敬負父避于巖<lb/>
六中有兵至欲殺思敬思敬泣言曰我父老矣又無目<lb/>
我死不足惜使我父何依乎兵憐其孝不忍殺父子皆<lb/>
<pb n="KR3a0105_WYG_098-35a"/>
　免于難<lb/>
　　　以上庶人之愛親<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0105_WYG_098-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷九十六<lb/>
</p>
<p>
</p>
  </div>
</body>
</text>
</TEI>
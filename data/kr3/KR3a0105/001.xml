<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_001-1a"/>
　欽定四庫全書<lb/>
御定孝經衍義卷首上<lb/>
　　　衍經之序<lb/>
　　邢昺正義曰案孝經遭秦坑焚之後為河間顔芝所<lb/>
　　藏初除挾書之律芝子貞始出之長孫氏及江翁后<lb/>
　　蒼翼奉張禹等所説皆十八章及魯恭王壊孔子宅<lb/>
　　得古文二十二章孔安國作𫝊劉向校經籍比量二<lb/>
　　本除其煩惑以十八章為定而不列名又有荀昶集<lb/>
<pb n="KR3a0105_WYG_001-1b"/>
　　其録及諸家疏並無章名而援神契自天子至庶人<lb/>
　　五章惟皇侃標其目而冠於章首御註依古今集詳<lb/>
　　議儒官連狀題其章名重加商量遂依所請章者明<lb/>
　　也謂分析科段使理章明説文曰樂歌竟為一章章<lb/>
　　字從音從十謂從一至十十數之終諸書言章者盖<lb/>
　　因風雅凡有科段皆謂之章焉言天子庶人雖列貴<lb/>
　　賤而立身行道無限髙卑故次首章先陳天子等差<lb/>
　　其貴賤以及庶人次及三才孝治聖治三章並敘徳<lb/>
<pb n="KR3a0105_WYG_001-2a"/>
　教之所由也紀孝行章敘孝子事親為先與五刑相<lb/>
　因即夫孝始於事親也廣要道章廣揚名章即先王<lb/>
　有至徳要道揚名於後世也揚名之上因諫諍之臣<lb/>
　從諫之君必有應感三章相次不離於揚名事君章<lb/>
　即忠於事君也喪親章繼於諸章之末言孝子事親<lb/>
　之道終也皇侃以開宗及紀孝行喪親等三章通於<lb/>
　貴賤今按諫諍章大夫已上皆有爭臣而士有爭友<lb/>
　父有爭子亦該貴賤則通於貴賤者有四焉<lb/>
<pb n="KR3a0105_WYG_001-2b"/>
開宗明義章<lb/>
　邢昺正義曰開張也宗本也明顯也義理也言此章<lb/>
　開張一經之宗本顯明五孝之義理故曰開宗明義<lb/>
　章也第次也一數之始也以此總標諸章以次結之<lb/>
　故為第一冠諸章之首焉<lb/>
天子章<lb/>
　邢昺正義曰前開宗明義章雖通貴賤其跡未著故<lb/>
　此以下至於庶人凡有五章謂之五孝各説行孝奉<lb/>
<pb n="KR3a0105_WYG_001-3a"/>
　親之事而立教焉天子至尊故標舉其首按禮記表<lb/>
　記云唯天子受命於天故曰天子白虎通云王者父<lb/>
　天母地亦曰天子虞夏以上未有此名殷周以來始<lb/>
　謂王者為天子也<lb/>
　又曰孝經援神契云天子孝曰就言徳被天下澤及<lb/>
　萬物始終成就榮其祖考也五等之孝惟於天子章<lb/>
　稱子曰者皇侃云上陳天子極尊下列庶人極卑尊<lb/>
　卑既異恐嫌為孝之理有别故以一子曰通冠五章<lb/>
<pb n="KR3a0105_WYG_001-3b"/>
　明尊卑貴賤有殊而奉親之道無二<lb/>
諸侯章<lb/>
　邢昺正義曰次天子之貴者諸侯也按釋詁云公侯<lb/>
　君也不曰諸公者嫌渉天子三公也故以其次稱為<lb/>
　諸侯猶言諸國之君也皇侃云以侯是五等之第二<lb/>
　下接伯子男故稱諸侯今不改也<lb/>
　又曰夫子前述天子行孝之事已畢次明諸侯行孝<lb/>
　也援神契云諸侯行孝曰度言奉天子之法度得不<lb/>
<pb n="KR3a0105_WYG_001-4a"/>
　危溢是榮其先祖也<lb/>
卿大夫章<lb/>
　邢昺正義曰次諸侯之貴者即卿大夫焉説文云卿<lb/>
　章也白虎通云卿之為章也章善明理也大夫之為<lb/>
　言大扶扶進人者也胡𫝊云進賢達能謂之卿大夫<lb/>
　王制云上大夫卿也又典命云王之卿六命其大夫<lb/>
　四命則為卿與大夫異也今連言者以其行同也<lb/>
　又曰夫子述諸侯行孝之事終畢次明卿大夫之行<lb/>
<pb n="KR3a0105_WYG_001-4b"/>
　孝也援神契云卿大夫行孝曰譽盖以聲譽為義謂<lb/>
　言行布滿天下能無怨惡遐邇稱譽是榮親也舊説<lb/>
　云天子諸侯各有卿大夫此章既云言行滿於天下<lb/>
　又引詩云夙夜匪懈以事一人是舉天子卿大夫也<lb/>
　天子卿大夫尚爾則諸侯卿大夫可知也<lb/>
士章<lb/>
　邢昺正義曰次卿大夫者即士也按説文曰數始於<lb/>
　一終於十孔子曰推一合十為士毛詩𫝊云士者事<lb/>
<pb n="KR3a0105_WYG_001-5a"/>
　也白虎通曰士者事也任事之稱也故禮辨名記曰<lb/>
　士者任事之稱也𫝊曰通古今辯然不然謂之士<lb/>
　又曰夫子述卿大夫行孝之事終次明士之行孝也<lb/>
　援神契云士行孝曰究以明審為義當須能明審資<lb/>
　親事君之道是能榮親也白虎通云天子之士獨稱<lb/>
　元士盖士賤不得體君之尊故加元以别於諸侯之<lb/>
　士也此直言士則諸侯之士前言大夫是戒天子之<lb/>
　大夫諸侯之大夫可知也此章戒諸侯之士則天子<lb/>
<pb n="KR3a0105_WYG_001-5b"/>
　之士亦可知也<lb/>
庶人章<lb/>
　邢昺正義曰庶者衆也謂天下衆人也皇侃云不言<lb/>
　衆民者兼包府史之屬通謂之庶人也嚴植之以為<lb/>
　士有員位人無限極故士以下皆為庶人<lb/>
　又曰夫子上述士之行孝已畢次明庶人之行孝也<lb/>
　援神契云庶人行孝曰畜以畜養為義言能躬耕力<lb/>
　農以畜其徳而養其親也<lb/>
<pb n="KR3a0105_WYG_001-6a"/>
　朱子取古文孝經刋其誤者考正其章次定為經一<lb/>
　章𫝊十四章曰此一節夫子曽子問答之言而曽子<lb/>
　門人之所記也疑所説孝經者其本文止如此其下<lb/>
　則或者雜引𫝊記以釋經文乃孝經之𫝊也盖經之<lb/>
　㫖統論孝之終始乃敷陳天子諸侯卿大夫士庶人<lb/>
　之孝而其末結之曰故自天子以至於庶人孝無終<lb/>
　始而患不及者未之有也其首尾相應次第相承文<lb/>
　勢連屬脉絡通貫同是一時之言無可疑者而後人<lb/>
<pb n="KR3a0105_WYG_001-6b"/>
　以為六七章<hi>今文作六章古文凡七章</hi>又増子曰及引詩書之文<lb/>
　以雜乎其間使其文意分斷間隔而讀者不復得見<lb/>
　聖言全體大意為害不細故今定此六七章者合為<lb/>
　一章而刪去子曰者二引書者一引詩者四凡六十<lb/>
　一字以復經文之舊<lb/>
刋誤章次<lb/>
經一章　　　　　　　今文開宗明義章第一至庶<lb/>
　　　　　　　　　　人章第六合為一章<lb/>
<pb n="KR3a0105_WYG_001-7a"/>
𫝊之首章　　　　　　釋至徳以順天下<lb/>
　　　　　　　　　　今文廣至徳章第十三<lb/>
𫝊之二章　　　　　　釋要道<lb/>
　　　　　　　　　　今文廣要道章第十二<lb/>
𫝊之三章　　　　　　釋以順天下<lb/>
　　　　　　　　　　今文三才章第七<lb/>
𫝊之四章　　　　　　釋民用和睦上下無怨<lb/>
　　　　　　　　　　今文孝治章第八<lb/>
<pb n="KR3a0105_WYG_001-7b"/>
𫝊之五章　　　　　　釋孝徳之本<lb/>
　　　　　　　　　　今文聖治章第九上一節<lb/>
𫝊之六章　　　　　　釋教之所由生<lb/>
　　　　　　　　　　今文聖治章下一節<lb/>
𫝊之七章　　　　　　釋始於事親及不敢毁傷<lb/>
　　　　　　　　　　今文紀孝行章第十<lb/>
𫝊之八章　　　　　　因上章<lb/>
　　　　　　　　　　今文五刑章第十一<lb/>
<pb n="KR3a0105_WYG_001-8a"/>
𫝊之九章　　　　　　釋中於事君<lb/>
　　　　　　　　　　今文事君章第十七<lb/>
𫝊之十章　　　　　　釋天子之孝<lb/>
　　　　　　　　　　今文感應章第十六<lb/>
𫝊之十一章　　　　　釋立身揚名及士之孝<lb/>
　　　　　　　　　　今文廣揚名章第十四<lb/>
𫝊之十二章　　　　　因上章<lb/>
　　　　　　　　　　古文閨門章<lb/>
<pb n="KR3a0105_WYG_001-8b"/>
𫝊之十三　　　　　　不解經别發一義<lb/>
　　　　　　　　　　今文諫諍章第十五<lb/>
𫝊之十四章　　　　　不解經别發一義<lb/>
　　　　　　　　　　今文喪親章第十八<lb/>
經文<lb/>
仲尼間居曽子侍坐子曰參先王有至徳要道以順天<lb/>
下民用和睦上下無怨汝知之乎曽子辟席曰參不敏<lb/>
何足以知之子曰夫孝徳之本也教之所由生也復坐<lb/>
<pb n="KR3a0105_WYG_001-9a"/>
吾語汝身體髮膚受之父母不敢毁傷孝之始也立身<lb/>
行道揚名於後世以顯父母孝之終也夫孝始於事親<lb/>
中於事君終於立身愛親者不敢惡於人敬親者不敢<lb/>
慢於人愛敬盡於事親而徳教加於百姓刑於四海盖<lb/>
天子之孝在上不驕髙而不危制節謹度滿而不溢髙<lb/>
而不危所以長守貴滿而不溢所以長守富富貴不離<lb/>
其身然後能保其社稷而和其民人盖諸侯之孝非先<lb/>
王之法服不敢服非先王之法言不敢道非先王之徳<lb/>
<pb n="KR3a0105_WYG_001-9b"/>
行不敢行是故非法不言非道不行口無擇言身無擇<lb/>
行言滿天下無口過行滿天下無怨惡三者備矣然後<lb/>
能守其宗廟盖卿大夫之孝也資於事父以事母而愛<lb/>
同資於事父以事君而敬同故母取其愛而君取其敬<lb/>
兼之者父也故以孝事君則忠以敬事長則順忠順不<lb/>
失以事其上然後能保其爵禄而守其祭祀盖士之孝<lb/>
也用天之道分地之利謹身節用以養父母此庶人之<lb/>
孝也故自天子已下至於庶人孝無終始而患不及者<lb/>
<pb n="KR3a0105_WYG_001-10a"/>
未之有也<lb/>
　　臣謹按孝經古無章第篇名自皇侃標天子以下<lb/>
　　五孝之目而五等之序截然以明盖孝為王道之<lb/>
　　本萬化之原故曰夫孝置之而塞乎天地溥之而<lb/>
　　横乎四海施之後世而無朝夕推而放諸東海而<lb/>
　　準推而放諸西海而準推而放諸南海而準推而<lb/>
　　放諸北海而準然而無所不包者其體施之有方<lb/>
　　達之有漸能足乎其量而無以加者其用其體則<lb/>
<pb n="KR3a0105_WYG_001-10b"/>
　　足乎赤子之心無憾於匹夫之賤蔬粟飲水與尊<lb/>
　　養四海其致一也其用則各有其地之所得為與<lb/>
　　其分之所不可過諸侯不敢擬於天子卿大夫不<lb/>
　　敢擬於諸侯士不敢擬於卿大夫庶人不敢擬於<lb/>
　　士其勢然也夫惟天子之尊足以立乎其體之至<lb/>
　　隆而稱乎其量之無加推一念之愛達之於無不<lb/>
　　愛無不愛斯能愛其親推一念之敬達之於無不<lb/>
　　敬無不敬斯能敬其親斯須之不愛為刻覈為殘<lb/>
<pb n="KR3a0105_WYG_001-11a"/>
　　忍為法令繁密為賦斂無藝將不勝兵刑之禍而<lb/>
　　天下有重足之憂斯須之不敬為傲慢為逸樂為<lb/>
　　侈靡無度日泰然於上而天命人心去之矣故天<lb/>
　　子之孝非特謹小節勤細行已也在天下安社稷<lb/>
　　固否耳此愛敬之實也古之聖王如大舜之䕫䕫<lb/>
　　齊慄禹之勤勞湯之立愛立敬文王之日昃不遑<lb/>
　　暇食皆本孝道以光大業致盛治至於武王郊祀<lb/>
　　后稷以配天宗祀文王於明堂以配上帝制禮作<lb/>
<pb n="KR3a0105_WYG_001-11b"/>
　　樂文章大備凡其禮百神和民人而御萬物者乃<lb/>
　　至纎悉具舉而皆可法然夫子要而贊之曰武王<lb/>
　　周公其達孝矣乎言愛之至敬之至也盖愛敬盡<lb/>
　　于事親而徳教加于四海古之聖王所以過化存<lb/>
　　神不言而喻不介而孚者率由斯道也故夫子舉<lb/>
　　先王之至徳要道切著之為經而三復其文於天<lb/>
　　子之孝本之以愛敬二人而推之通神明光四海<lb/>
　　興禮樂移風俗納諫諍美政教其於事親之儀節<lb/>
<pb n="KR3a0105_WYG_001-12a"/>
　　蓋略焉而至於諸侯以降則第勉以奉宗廟承祭<lb/>
　　祀為言行無過服勞奉養而已矣蓋其所施固有<lb/>
　　廣狹小大之殊而丁寧之意亦少殺矣書曰一人<lb/>
　　有慶兆民賴之夫天子盡孝於上則諸侯卿大夫<lb/>
　　士庶人莫不盡孝於下而治化成矣此自然之序<lb/>
　　也雖然由天子而諸侯而卿大夫而士而庶人此<lb/>
　　治之有其序也由親親而仁民而愛物此序之又<lb/>
　　有其序也而或者騖於汎愛博施之説托於一視<lb/>
<pb n="KR3a0105_WYG_001-12b"/>
　　同仁之大則與異端之所謂無差等無人我者意<lb/>
　　豈異哉夫子固曰不愛其親而愛他人者謂之悖<lb/>
　　徳不敬其親而敬他人者謂之悖禮且夫不愛其<lb/>
　　親者亦必不能愛人不敬其親者亦必不能敬人<lb/>
　　譬諸水然溝澮者可立涸也如草木然根撥則枝<lb/>
　　葉必害也人君誠鑒乎此而専以孝親為心久之<lb/>
　　仁心純熟義理精明不敢惡人不敢慢人之一念<lb/>
　　油然自生發之不禦而充之不窮於天下也何有<lb/>
<pb n="KR3a0105_WYG_001-13a"/>
　　　不然千尋之木旦夕而長有是理哉若夫諸儒所<lb/>
　　　定十八章前後次第多異同臣按開元間題章名<lb/>
　　　及正義所云皆以三才章以下為廣敘前六七章<lb/>
　　　之意則朱子刋誤定為經文者為不易臣今一以<lb/>
　　　是為宗衍經不衍傳者𫝊從經也不衍𫝊故𫝊之<lb/>
　　　章第但各存之不復論而𫝊文之義固已悉具云<lb/>
　<lb/>
　<lb/>
<pb n="KR3a0105_WYG_001-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷首上<lb/>
</p>
<p>
</p>
  </div>
</body>
</text>
</TEI>
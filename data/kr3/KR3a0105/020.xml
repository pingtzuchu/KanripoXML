<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_020-1a"/>
　欽定四庫全書<lb/>
御定孝經衍義卷十八<lb/>
　　衍教所由生之義<lb/>
　　　政<lb/>
　論語子曰為政以徳<lb/>
　　　<hi>臣</hi>按朱熹集注政之為言正也所以正人之不正<lb/>
　　　也以正之理言道之以政謂法制禁令則指政之<lb/>
　　　實事言也道之以徳齊之以禮言禮則兼樂而政<lb/>
<pb n="KR3a0105_WYG_020-1b"/>
　　　刑亦不可以偏廢故朱熹以為政者為治之具刑<lb/>
　　　者輔治之法徳禮則所以出治之本而徳又禮之<lb/>
　　　本也臣以經義處之則孝又徳之本矣故夫子對<lb/>
　　　季康子言孝慈對或人言孝友皆本之本也<lb/>
　子路曰<hi>孔子弟子仲由</hi>衞君<hi>出公輒</hi>待子而為政子將奚先子曰<lb/>
　必也正名乎<lb/>
　　齊夢龍曰祖非禰也而禰之<hi>輒繼靈公是禰其祖</hi>父非讐也而<lb/>
　　讐之<hi>輒拒其父蒯瞶</hi>無父之人非君也而君之<hi>衞人君輒</hi>名之不<lb/>
<pb n="KR3a0105_WYG_020-2a"/>
　正孰大于是<lb/>
名不正則言不順言不順則事不成事不成則禮樂不<lb/>
興禮樂不興則刑罰不中刑罰不中則民無所措手足<lb/>
　范祖禹曰事得其序之謂禮物得其和之謂樂事不<lb/>
　成則無序而不和故禮樂不興禮樂不興則施之政<lb/>
　事皆失其道故刑罰不中<lb/>
　　<hi>臣</hi>按政者所以教人徳行道藝者也衞輒以子拒<lb/>
　　父是孝徳先虧以言乎序則紊亂昭穆以言乎和<lb/>
<pb n="KR3a0105_WYG_020-2b"/>
　　則稱兵犯順不序不和則所以施之法制禁令者<lb/>
　　皆妄矣其何以糾其不率勢必至于淫刑以逞故<lb/>
　　為政之道以正名為先于凡事皆然而在衞為尤<lb/>
　　亟矣春秋書衞世子亦正之之一節也<lb/>
子張問于孔子曰何如斯可以從政矣子曰尊五美屏<lb/>
四惡斯可以從政矣子張曰何謂五美子曰君子惠而<lb/>
不費勞而不怨欲而不貪泰而不驕威而不猛子張曰<lb/>
何謂惠而不費子曰因民之所利而利之斯不亦惠而<lb/>
<pb n="KR3a0105_WYG_020-3a"/>
不費乎擇可勞而勞之又誰怨欲仁而得仁又焉貪君<lb/>
子無衆寡無小大無敢慢斯不亦泰而不驕乎君子正<lb/>
其衣冠尊其瞻視儼然人望而畏之斯不亦威而不猛<lb/>
乎<lb/>
　張栻曰惠不費勞不怨施于人者也欲不貪泰不驕<lb/>
　威不猛存于已者也為政内外始終之道亦云備矣<lb/>
　然欲仁其本歟<lb/>
　　<hi>臣</hi>按仁即孝也欲仁得仁是因親教愛因嚴教敬<lb/>
<pb n="KR3a0105_WYG_020-3b"/>
　　政之不肅而成者也張栻以欲仁為本可謂知政<lb/>
　　之教所由生矣然所謂惠不費勞不怨是養民之<lb/>
　　政力役師旅之政博愛者之不敢惡于人也泰不<lb/>
　　驕威不猛是正直其心以為政祗祓其身以出政<lb/>
　　廣敬者之不敢慢于人也是以謂之徳教也<lb/>
子張曰何謂四惡子曰不教而殺謂之虐不戒視成謂<lb/>
之暴慢令致期謂之賊猶之與人也出<hi>去聲</hi>納之吝謂之<lb/>
有司<lb/>
<pb n="KR3a0105_WYG_020-4a"/>
　　<hi>臣</hi>按四者賞罰之不當也不教而殺是國家無政<lb/>
　　矣故虐為首惡也不戒二句之義宋儒謝良佐言<lb/>
　　之詳矣曰古者以五戒先後刑罰<hi>周官士師之職以五戒先後刑</hi>
　　<hi>罰一曰誓二曰誥三曰禁四曰糾五曰憲先後猶左右之也</hi>所以警昏愚懲惰<lb/>
　　慢也戒之既至然後可責成矣不先戒之彼且烏<lb/>
　　知先後緩急之所在遽以視成不亦暴乎令嚴者<lb/>
　　欲其不犯聚衆以視之垂象以曉之讀法以諭之<lb/>
　　上自慢其令而欲下之嚴其可得乎如是而致期<lb/>
<pb n="KR3a0105_WYG_020-4b"/>
　　焉期而不至則罪之是㒺民也若夫出納之吝謂<lb/>
　　之有司而列在四惡者澀縮靳惜致誤事機有功<lb/>
　　不賞與無罪而誅均非國政也揆厥所由則是敢<lb/>
　　于惡人敢于慢人耳此四惡之所以必屏也<lb/>
孟子齊宣王<hi>姓田氏名辟疆</hi>問曰人皆謂我毁明堂<hi>泰山明堂天子東巡</hi>
<hi>狩朝諸侯之處詳見嚴宗廟</hi>毁諸已乎孟子對曰夫明堂者王者之<lb/>
堂也王欲行王政則勿毁之矣王曰王政可得聞與對<lb/>
曰昔者文王之治岐也耕者九一仕者世祿關市譏而<lb/>
<pb n="KR3a0105_WYG_020-5a"/>
不征澤梁無禁罪人不孥老而無妻曰鰥老而無夫曰<lb/>
寡老而無子曰獨幼而無父曰孤此四者天下之窮民<lb/>
而無告者文王發政施仁必先斯四者詩云<hi>小雅正月之篇</hi>哿<lb/>
<hi>工可反可也</hi>矣富人哀此㷀獨<lb/>
　　<hi>臣</hi>按九一世祿關市澤梁之政行之平日則四民<lb/>
　　皆有所養矣惟㷀獨之人則無四民之業故當治<lb/>
　　世則待澤于王者當亂世而不勝困悴甚可哀愍<lb/>
　　如正月卒章所云也明堂為王者所居以出政令<lb/>
<pb n="KR3a0105_WYG_020-5b"/>
　　之所如耕者九一數大事非是巡狩時始布于諸<lb/>
　　侯者蓋以視察諸侯之政如何應行慶賞如何應<lb/>
　　有威讓如漢法部刺史奉詔條周行郡國省察治<lb/>
　　狀黜陟能否斷治寃獄以六條問事也<hi>六條一條彊宗豪右</hi>
　　<hi>田宅踰制以强陵弱以衆暴寡二條二千石不奉詔書遵奉典制倍公向私旁詔守利侵漁百姓聚</hi>
　　<hi>斂為奸三條二千石不䘏疑獄風屬殺人怒則任刑喜則淫賞煩擾刻暴剝截黎元為百姓所疾山</hi>
　　<hi>崩石裂訞祥訛言四條二千石選署不平茍阿所愛蔽賢寵頑五條二千石子弟恃怙榮勢請託所</hi>
　　<hi>監六條二千石違公下比阿附豪彊通行貨賂割損正令也</hi>則所云發政施仁<lb/>
<pb n="KR3a0105_WYG_020-6a"/>
　　必先斯四者亦是抑豪右䘏貧弱之意耳若乃鰥<lb/>
　　寡孤獨廢疾者皆有所養亦在平日不待坐明堂<lb/>
　　朝諸侯而後發此仁政也西銘曰凡天下之疲癃<lb/>
　　殘疾惸獨鰥寡皆吾兄弟之顛連而無告者也有<lb/>
　　文王之心哉<lb/>
孟子曰王者之迹熄而詩亡詩亡然後春秋作<lb/>
　朱熹集注曰王者之迹熄謂平王東遷而政教號令<lb/>
　不及于天下也詩亡謂黍離降為國風而雅亡也<lb/>
<pb n="KR3a0105_WYG_020-6b"/>
　朱熹又曰王者之政存則禮樂征伐自天子出故雅<lb/>
　之詩自作于上以教天下王迹滅熄則禮樂征伐不<lb/>
　自天子出故雅不復作于上而詩降為國風是以孔<lb/>
　子作春秋定天下之邪正為百王之大法也<lb/>
　　<hi>臣</hi>按詩之二雅西周盛王之政教號令也天保治<lb/>
　　内采薇治外凡朝聘燕饗治兵振旅之事以其成<lb/>
　　規定制言之則為禮樂征伐<hi>大刑也故唐虞兵刑一官</hi>以其戒<lb/>
　　誓禁令言之則曰政王者之用禮樂有政以教其<lb/>
<pb n="KR3a0105_WYG_020-7a"/>
　　必為之王者之用兵刑亦先有政令以教其必不<lb/>
　　為之者也孔子曰天下有道則禮樂征伐自天子<lb/>
　　出蓋二雅之世春秋以前也曰天下無道則禮樂<lb/>
　　征伐自諸侯出隱桓莊閔之春秋也曰自大夫出<lb/>
　　僖文宣成之春秋也曰陪臣執國命襄昭定哀之<lb/>
　　春秋也又曰天下有道則政不在大夫政之為禮<lb/>
　　樂征伐也審矣春秋思采薇天保之盛而不可復<lb/>
　　見因魯史而舉二百四十二年諸侯大夫陪臣所<lb/>
<pb n="KR3a0105_WYG_020-7b"/>
　　以僭禮樂專征伐者還之天子不得已也蓋君天<lb/>
　　下曰天子惇典庸禮命徳討罪至公無私正已以<lb/>
　　正人之不正㒺不率從莫不震叠其義存乎教天<lb/>
　　下而大權不可以下移也隱二年書曰鄭人伐衞<lb/>
　　說者以為諸侯專征伐之始謹始慎微之意于是<lb/>
　　乎在矣自是以後日尋干戈用相報復五伯代起<lb/>
　　狎主齊盟人稱斯師彼善于此天下但見有兵爭<lb/>
　　耳雖有大禮盛樂在上者錫非所錫在下者據非<lb/>
<pb n="KR3a0105_WYG_020-8a"/>
　　所據人而不仁無如之何迄于晉之悼公三駕復<lb/>
　　楚幾與首止河陽爭烈而其事乃在盛衰之際春<lb/>
　　秋于溴梁之盟特書曰大夫盟夫子之意以為所<lb/>
　　由來者漸矣若夫寳玉大弓之竊是盜而已春秋<lb/>
　　于事之失未逺者猶思正之弓矣斧鉞諸侯之所<lb/>
　　得受賜于天子者也上無天子下無方伯于諸侯<lb/>
　　之近乎正者<hi>齊桓晉文</hi>因而正之若夫大夫陪臣則不<lb/>
　　足正乎爾其人愈微則其失愈逺雖或假仁竊義<lb/>
<pb n="KR3a0105_WYG_020-8b"/>
　　以為名而已之不正必不能以正人故夫子答季<lb/>
　　康子問政曰政者正也子帥以正孰敢不正其亦<lb/>
　　不屑之教誨也已夫子甞曰志在春秋行在孝經<lb/>
　　又曰託諸空言不如見諸行事之深切著明也至<lb/>
　　于魯定公之十年夾谷之㑹明正禮黜淫樂刑優<lb/>
　　施兵萊人歸田墮都章章著績其初制于中都也<lb/>
　　七寸之棺五寸之槨民是以知有親也為司空也<lb/>
　　溝先君之兆而合之墓民是以知有尊也為司寇<lb/>
<pb n="KR3a0105_WYG_020-9a"/>
　　也誅少正卯于兩觀之下民是以知造言亂名之<lb/>
　　刑也飲羊之風既息讓畔之風已行反鄆讙虞芮<lb/>
　　之質成墮郈費崇侯之因壘此夫子之政也夫子<lb/>
　　之實事也其在于詩其大雅之正雅乎故自序之<lb/>
　　而不嫌于伐也然則行在孝經者亦在春秋矣<lb/>
程顥論十事四曰鄉黨古者政教始乎鄉里其法起于<lb/>
比閭族黨州縣酇遂以相聨屬統治故民相安而親睦<lb/>
刑法鮮犯廉恥易格<lb/>
<pb n="KR3a0105_WYG_020-9b"/>
　　<hi>臣</hi>按周官六鄉六遂其政教不同者蓋互言之耳<lb/>
　　六鄉所主徳行道藝之事非不教以稼穡之事也<lb/>
　　六遂所主稼穡之事非不教以徳行道藝也四民<lb/>
　　之業農居八九先王立教以稼穡為先次第及于<lb/>
　　財用貨賄以孝友為本次第及于睦婣任䘏經所<lb/>
　　謂用天之道分地之利謹身節用以養父母者也<lb/>
　　一比一酇之政即為一鄉一遂之政六鄉六遂之政<lb/>
　　即為君天下子萬民者之政此所以天下為一家也<lb/>
<pb n="KR3a0105_WYG_020-10a"/>
十曰分數古者冠㛰䘮祭器用車服等差分别莫敢踰<lb/>
僭故財用易給而民有常心今制度不足以檢勅人情<lb/>
名數不足以旌别貴賤奸詐攘奪人人求厭其欲此爭<lb/>
亂之道也<lb/>
　　<hi>臣</hi>按三禮雖殘缺未甞不傳也有宋一代未甞無<lb/>
　　新禮也而顥云然者政教弛而不張其等差分别<lb/>
　　雖在如峻壘之將圯如重險之漸湮夫人皆將踰<lb/>
　　越之而無所顧忌滅天理而窮人欲要君無上非<lb/>
<pb n="KR3a0105_WYG_020-10b"/>
　　聖無法非孝無親至于平阜盈壑而莫之怪經所<lb/>
　　謂此大亂之道也故政也者制百姓使不陷于刑<lb/>
　　者也後王為治禮樂不興所恃政刑而已而政又<lb/>
　　不立及陷于罪從而刑之豈不哀哉故夫分數之<lb/>
　　宜明也于孝之分五等見之矣<lb/>
朱熹曰為政以寛為本者謂大體規模意思當如此耳<lb/>
古人察理精密持身整肅無偷惰戲豫之時故其政不<lb/>
待作威而自嚴但其意則以愛人為本耳及其施之于<lb/>
<pb n="KR3a0105_WYG_020-11a"/>
政事便須有綱紀文章關防禁約截然而不可犯然後<lb/>
吾之所謂寛者得以隨事及人而無弊頽不舉之處人<lb/>
之蒙惠于我者亦得以通達明白實受其賜而無間隔<lb/>
欺蔽之患如其不然則雖有愛人之心而事無統紀緩<lb/>
急先後可否與奪之權皆不在已于是奸豪得志而善<lb/>
良之民反不被其澤矣<lb/>
　　<hi>臣</hi>按經言聖人因嚴教敬因親教愛即繼之以聖<lb/>
　　人之教不肅而成其政不嚴而治而朱熹云為政<lb/>
<pb n="KR3a0105_WYG_020-11b"/>
　　尚嚴又云其意則以愛人為本蓋古人以誠莊對<lb/>
　　威嚴非武健嚴酷之謂也因嚴教敬者由日嚴之<lb/>
　　心擴充之至于察理精密持身整肅無偷惰戲豫<lb/>
　　之時是則本愛親之心愛人而又以敬親之心敬<lb/>
　　人也故凡綱紀文章關防禁約皆云吾敬而已矣<lb/>
　　未甞有意于作威也其令之必行禁之必止則所<lb/>
　　感應者然矣豈以武健嚴酷而後勝其任哉<lb/>
薛瑄曰法者因天理順人情而為之防範禁制也法立<lb/>
<pb n="KR3a0105_WYG_020-12a"/>
貴乎必行立而不行徒為虚文適足啓下人之玩而已<lb/>
又曰立法之初貴乎參酌事情必輕重得宜可行而無<lb/>
弊者則播告之既立之後謹守無失信如四時堅如金<lb/>
石則民知所畏而不敢犯矣或立法之初不能參酌事<lb/>
情輕重不倫遽施于下既而見其有不可行者復遂廢<lb/>
格則後有良法人將視為不信之具矣令何自而行禁<lb/>
何自而止乎<lb/>
　　<hi>臣</hi>按法者政之規矩其定之也宜審其播之也宜<lb/>
<pb n="KR3a0105_WYG_020-12b"/>
　　詳其守之也宜固其施之也宜平其期之也宜豫<lb/>
　　吾之所防範禁制者如事父兄則不可不孝友處<lb/>
　　族黨則不可不睦婣接朋友則不可不任䘏皆天<lb/>
　　理之所固然而非人情之所不欲者故法立而人<lb/>
　　自不敢玩非有督責也故曰不嚴而治<lb/>
髙攀龍曰為政者拔才賢除民賊約中人天下惟中人<lb/>
為多約之于法皆不失為賢者使人人守法如農之有<lb/>
畔而無越思則天下治矣<lb/>
<pb n="KR3a0105_WYG_020-13a"/>
　　　<hi>臣</hi>按經曰天地之性人為貴父母生之皆望其為<lb/>
　　　聖賢于其卒也賢不肖如天壤之懸殊則司政教<lb/>
　　　者之過也漢荀悅有言教化之行挽中人而進于<lb/>
　　　君子之域教化之廢推中人而墮于小人之塗必<lb/>
　　　使人人守法則閭比之立孝友之書乃政之先務<lb/>
　　　矣<lb/>
　　　以上政之教所由生<lb/>
　<lb/>
<pb n="KR3a0105_WYG_020-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_096-1a"/>
　欽定四庫全書<lb/>
御定孝經衍義卷九十四<lb/>
　　士之孝<lb/>
　　　事長順<lb/>
　易隨初九官有渝貞吉出門交有功<lb/>
　　　<hi>臣</hi>按疏官為執掌之職官有渝變未離於隨是改<lb/>
　　　調而未遷擢也然而官長則非其舊矣故戒以從<lb/>
　　　正則吉隨之為義雖主順從然甚患其有私暱也<lb/>
<pb n="KR3a0105_WYG_096-1b"/>
　　　不立異也不茍同也事長之道得而公家之事亦<lb/>
　　　蔑有不濟矣故曰有功<lb/>
　六三隨有求得利居貞<lb/>
　　　<hi>臣</hi>按四大臣當任而三係之係之為隨嫌近邪媚<lb/>
　　　之術有求必得殆於上下相比居貞為利明不以<lb/>
　　　詭為順也<lb/>
　書立政司徒司馬司空亞旅<lb/>
　　　<hi>臣</hi>按自官長以至於旅下士轉相副貳而以亞旅<lb/>
<pb n="KR3a0105_WYG_096-2a"/>
　　二字括之王臣止於旅矣旅以理衆事為義周禮<lb/>
　　於其長則云帥其屬於其屬有不順其長者乎蒙<lb/>
　　上庶常吉士是此之旅下士亦吉士也雖下士亦<lb/>
　　各以其官長之號貫之有事之之道也故吳氏謂<lb/>
　　立政一書戒成王以任賢用才而其㫖意則又在<lb/>
　　専擇百官有司之長任自擇其屬其長既賢則其<lb/>
　　所舉用無不賢者矣<lb/>
詩大雅卷阿<hi>篇名</hi>其七章曰藹藹王多吉士維君子使媚<lb/>
<pb n="KR3a0105_WYG_096-2b"/>
於天子<lb/>
八章曰藹藹王多吉人維君子命媚于庶人<lb/>
　　<hi>臣</hi>按此詩以鳯凰飛而來衆鳥喻得大賢而致羣<lb/>
　　士大賢所在羣士慕而從之故濟濟然衆多也在<lb/>
　　位之君子既大賢矣又率化羣士羣士維其所命<lb/>
　　使上以奉職盡力以愛其君下以清靜安養以愛<lb/>
　　其民此羣士之維其命使者順也此詩言媚天子<lb/>
　　媚庶人而冏命戒其側媚者愛君愛民是媚之正<lb/>
<pb n="KR3a0105_WYG_096-3a"/>
　　媚其官長因是以諂佞其君故為側也<lb/>
周禮天官冢宰治官之屬大宰卿一人小宰中大夫二<lb/>
人宰夫下大夫四人上士八人中士十有六人旅下士<lb/>
三十有二人<lb/>
　鄭康成注曰旅衆也下士治衆事者自大宰至旅下<lb/>
　士轉相副貳皆王臣也<lb/>
　賈公彥疏曰此經陳官有尊卑多少轉相副貳之事<lb/>
　也凡官尊者少卑者多以其卑者宜勞尊者宜逸是<lb/>
<pb n="KR3a0105_WYG_096-3b"/>
　以下士稱旅以其理衆事故特言旅也<lb/>
大宰之職陳其殷<lb/>
　鄭康成注曰殷衆也謂衆士也<lb/>
小宰之職以官府之六屬舉邦治一曰天官其屬六十<lb/>
掌邦治大事則從其長小事則専達二曰地官其屬六<lb/>
十掌邦教大事則從其長小事則専達三曰春官其屬<lb/>
六十掌邦禮大事則從其長小事則専達四曰夏官其<lb/>
屬六十掌邦政大事則從其長小事則専達五曰秋官<lb/>
<pb n="KR3a0105_WYG_096-4a"/>
其屬六十掌邦刑大事則從其長小事則専達六曰冬<lb/>
官其屬六十掌邦事大事則從其長小事則専達<lb/>
　　<hi>臣</hi>按五官皆上士八人中士十有六人旅下士三<lb/>
　　十有二人冬官雖亡從可推也異者惟夏官上士<lb/>
　　為輿司馬中士為行司馬秋官上士為卿士以八<lb/>
　　人分主六鄉之獄而已冢宰總衆職居一書之首<lb/>
　　故鄭氏孔氏於此發明轉相副貳尊卑多少勞逸<lb/>
　　之義以例其餘夫轉相副貳則亦遞相長也非獨<lb/>
<pb n="KR3a0105_WYG_096-4b"/>
　　卿大夫為士之長而已倍八人者即以八人為長<lb/>
　　倍十六人者即以十六人為長總以人數多少殊<lb/>
　　尊卑異勞逸也尊卑殊而勞逸異而順在其中矣<lb/>
　　此謂施法於官府而陳其殷也其諸侯之國各立<lb/>
　　三卿三卿下各立五大夫各陳士九人三九二十<lb/>
　　七此則施典於邦國而陳其殷也其王之公卿六<lb/>
　　命賜官及王之子弟食采邑者皆得立兩卿五大<lb/>
　　夫其下亦有二十七士此則施則於都鄙而陳其<lb/>
<pb n="KR3a0105_WYG_096-5a"/>
　　殷也邦國建牧都鄙建長雖各自置其臣以大一<lb/>
　　統尊天王之義臨之亦不過轉相副貳則遞相長<lb/>
　　而已其三百六十之屬冬官不可考治官惟大府<lb/>
　　下大夫司會中大夫内宰下大夫酒人漿人籩人<lb/>
　　醢人醯人鹽人冪人内司服縫人奄及女奚也閽<lb/>
　　人刑人墨者使守門也寺人奄人也内豎未冠之<lb/>
　　童豎也九嬪世婦女御婦官也女祝女史女奴也<lb/>
　　内小臣則奄而士者也其餘則皆士也教官則鄉<lb/>
<pb n="KR3a0105_WYG_096-5b"/>
　　老公鄉大夫卿州長中大夫黨正下大夫師氏中<lb/>
　　大夫保氏下大夫自胥師至司稽皆司市之所辟<lb/>
　　除也舂人饎人稾人奄女奚也其餘皆士也禮官<lb/>
　　惟冢人下大夫墓大夫下大夫大司樂中大夫樂<lb/>
　　師下大夫大師下大夫大卜下大夫大祝下大夫<lb/>
　　大史下大夫内史中大夫下大夫巾車下大夫其<lb/>
　　大師則瞽而賢智者為大夫也守祧奄女奚也世<lb/>
　　婦之官卿大夫士與女府女史奚同居並奄人也<lb/>
<pb n="KR3a0105_WYG_096-6a"/>
　　内宗外宗内外女之有爵者也其餘皆士也政官<lb/>
　　射人下大夫司士下大夫諸子下大夫虎賁氏下<lb/>
　　大夫大僕下大夫司甲下大夫司弓矢下大夫戎<lb/>
　　右中大夫齊右下大夫大馭中大夫戎僕中大夫<lb/>
　　齊僕下大夫校人中大夫職方氏中大夫下大夫<lb/>
　　家司馬家臣其餘皆士也刑官大行人中大夫小<lb/>
　　行人下大夫及罪𨽻以下五者之𨽻各百有二十<lb/>
　　人其餘則皆士也凡官首皆長也故士以大夫為<lb/>
<pb n="KR3a0105_WYG_096-6b"/>
　　長士亦以士為長而其間有一官而為衆官之長<lb/>
　　者有一官各自為長者故曰大事從其長小事則<lb/>
　　專達也或從其長或得専達以有六官為之大長<lb/>
　　也其六屬之中又立之長者宫正宫中官之長膳<lb/>
　　夫食官之長甸師主共野物官之長醫師衆醫之<lb/>
　　長酒正酒官之長大府為王治藏之長司㑹計官<lb/>
　　之長内宰宫中官之長典婦功主婦人絲枲功官<lb/>
　　之長内司服主宫中裁縫官之長此治官六十之<lb/>
<pb n="KR3a0105_WYG_096-7a"/>
　　以長稱者也載師者閭師縣師遺人均人官之長<lb/>
　　師氏者保氏司諌司救官之長司市市官之長廪<lb/>
　　人者舍人倉人司禄官之長此教官六十之以長<lb/>
　　稱者也大司樂樂官之長大卜卜筮官之長大祝<lb/>
　　祝官之長司筮筮官之長大史史官之長巾車車<lb/>
　　官之長此禮官六十之以長稱者也大僕以下至<lb/>
　　御僕别職同官而大僕為其長司甲者兵戈盾官<lb/>
　　之長司弓矢弓弩矢箙官之長大馭馭之最尊羣<lb/>
<pb n="KR3a0105_WYG_096-7b"/>
　　僕之長校人馬官之長職方氏主四方官之長此<lb/>
　　政官六十之以長稱者也叙官鄭注獨刑官六十<lb/>
　　屬無以長稱者而大行人小行人司儀行夫四官<lb/>
　　者别職同官而其府史胥徒則大行人亦其長凡<lb/>
　　言長者必叙所長之衆官于其後而其各自為長<lb/>
　　者亦以其職事先後連類叙之夫以大宰統攝衆<lb/>
　　職則為三百六十屬之長退帥其屬則六卿各自<lb/>
　　為六十屬之長此其大都也而六十屬之中有羣<lb/>
<pb n="KR3a0105_WYG_096-8a"/>
　　官之長其各為一官者雖不立長而當官行<lb/>
　　事各有主守是亦長也以至於居則比有比<lb/>
　　長隣有隣長行師則伍有伍長長之為道極<lb/>
　　於大宰而窮于隣比伍而通於一人之身夫<lb/>
　　至於五家而下則一家之中人自有其兄長<lb/>
　　也已故有長乎長者而未有莫為之長者也<lb/>
　　經曰事兄悌故順可移於長得經之説而推<lb/>
　　之周禮之叙官也亦所以昭其順也<lb/>
<pb n="KR3a0105_WYG_096-8b"/>
地官司徒師氏三行三曰順行以事師長<lb/>
　　<hi>臣</hi>按師亦長也長亦長也國子皆當仕者也其始<lb/>
　　仕皆士也既曰友行以尊賢良而又曰順行以事<lb/>
　　師長者尊賢良是進徳脩業之事事師長是居官<lb/>
　　任職之事也<lb/>
儀禮士相見禮第三<lb/>
　鄭康成注曰以職位相親始承贄相見之禮<lb/>
士相見之禮贄冬用雉<hi>取其耿介</hi>夏用腒<hi>備臭/腐</hi>左頭<hi>頭陽也</hi>奉<lb/>
<pb n="KR3a0105_WYG_096-9a"/>
之曰某也願見無由達某子<hi>所紹介之姓名</hi>以命<hi>稱述主人之意</hi>命某<lb/>
見<lb/>
　賈公彥疏曰謂新升為士者欲見舊為士者謂久無<lb/>
　紹介中間之人達彼此之意雖願見無由得與主人<lb/>
　通達相見也<lb/>
主人對曰某子命某見吾子有辱請吾子之就家也某<lb/>
將走見賓對曰某不足以辱命請終賜見主人對曰某<lb/>
不敢為儀固請吾子之就家也某將走見賓對曰某不<lb/>
<pb n="KR3a0105_WYG_096-9b"/>
敢為儀固以請主人對曰某也固辭不得命將走見聞<lb/>
吾子稱贄敢辭贄<lb/>
　鄭康成注曰辭其贄為其大宗也<lb/>
賓對曰某不以贄不敢見<lb/>
　鄭康成注曰見於尊敬而無贄嫌大簡<lb/>
主人對曰某不足以習禮敢固辭賓對曰某也不依於<lb/>
贄不敢見固以請<lb/>
　鄭康成注曰言依於贄謙自卑也<lb/>
<pb n="KR3a0105_WYG_096-10a"/>
　　<hi>臣</hi>按士與士職位不殊然新升為士與舊為士者<lb/>
　　則亦有長之道存焉猶今之同官而有前後輩之<lb/>
　　别也故必須紹介以通姓名又必執贄以將其厚<lb/>
　　意是故凡卑於尊曰見今士與士敵而曰見謙敬<lb/>
　　之辭也所以致其順也<lb/>
士見於大夫終辭其贄於其入也一拜其辱也賓退送<lb/>
再拜<lb/>
　鄭康成注曰終辭其贄以將不親答也凡不答而受<lb/>
<pb n="KR3a0105_WYG_096-10b"/>
　其贄惟君於臣耳大夫於士不出迎入一拜正禮也<lb/>
　送再拜尊賓<lb/>
凡侍坐於君子<hi>卿大夫及國中賢者</hi>君子欠伸問日之早晏以食<lb/>
具告改居則請退可也夜侍坐問夜膳葷請退可也<lb/>
　　<hi>臣</hi>按此士見於大夫之禮又侍坐於卿大夫之法<lb/>
　　亦事長順之一端也葢有卿大夫而致仕居鄉者<lb/>
　　又有有大徳行而不仕者鄉射禮所謂鄉先生君<lb/>
　　子者也士之事之一視其在事卿大夫達尊故也<lb/>
<pb n="KR3a0105_WYG_096-11a"/>
聘禮<hi>篇名</hi>習享士執庭實<lb/>
　鄭康成注曰士士介也庭實必執之者皮則有攝張<lb/>
　之節<lb/>
士為紹<hi>繼也</hi>擯<lb/>
上介受賓幣從者<hi>士介</hi>訝受焉<lb/>
禮請受賓辭<lb/>
　鄭康成注曰禮請受者一請受而聽之也賓為之辭<lb/>
　士介賤不敢以言通於主君<lb/>
<pb n="KR3a0105_WYG_096-11b"/>
上介特面<lb/>
　鄭康成注曰特面者異於主君對覿君時衆介從而<lb/>
　入士介不從而入也君尊衆介始覿不自别也上賓<lb/>
　則衆介皆從之<lb/>
衆介北面踰焉<lb/>
　賈公彥疏曰此謂賓行聘衆介從入門左北面曲禮<lb/>
　曰大夫濟濟士蹌蹌<lb/>
　　<hi>臣</hi>按士卑惟得作介從卿大夫出向他國其每事<lb/>
<pb n="KR3a0105_WYG_096-12a"/>
　　諮秉且有成命至於周旋揖讓之際聘禮所載名<lb/>
　　位不同禮亦異數士之所以自謙退者非直為儀<lb/>
　　而已又非直循分而已凡官長於其屬自以職事<lb/>
　　相承故小徳役大徳小賢役大賢也介介於其賓<lb/>
　　為時雖暫而亦自以職事相承也敢不順哉<lb/>
春秋左傳其士競於教<lb/>
　　<hi>臣</hi>按此楚子囊之稱晉悼公者也職勞競力以奉<lb/>
　　卿大夫之命順也卿讓於善大夫不失守此為賢<lb/>
<pb n="KR3a0105_WYG_096-12b"/>
　　卿大夫矣宜順其教者也其後三駕而楚不敢與<lb/>
　　之爭非直卿大夫之力而士之用命者然也<lb/>
漢兒寛治尚書事歐陽生以郡國選詣博士受業孔安<lb/>
國以射䇿為掌故功次補廷尉文學卒史時張湯為廷<lb/>
尉府盡用文史法律之吏而寛以儒生在其間見謂不<lb/>
習事不署曹除為從史之北地視畜數年還至府上畜<lb/>
簿㑹廷尉時有擬奏已再見卻矣掾史莫知所為寛為<lb/>
言其意掾史因使寛為奏奏成讀之皆服以白廷尉湯<lb/>
<pb n="KR3a0105_WYG_096-13a"/>
湯大驚召寛與語乃竒其材以為掾上寛所作奏即時<lb/>
得可異日湯見上問曰前奏非俗吏所及誰為之者湯<lb/>
言兒寛上曰吾固聞之久矣湯由是向學以寛為奏讞<lb/>
掾以古法義決疑獄甚重之及湯為御史大夫以寛為<lb/>
掾舉侍御史見上語經學上説之從問尚書一篇擢為<lb/>
中大夫<lb/>
　　<hi>臣</hi>按兒寛之未擢為中大夫也葢久矣夫以廷尉<lb/>
　　御史府之掾屬事張湯也湯未知寛則視畜數年<lb/>
<pb n="KR3a0105_WYG_096-13b"/>
　　而未嘗憾於湯之不署已及武帝既善寛奏湯由<lb/>
　　是向學遂舉用寛推賢揚善之美宜歸於湯而寛<lb/>
　　之在府得順長之義矣<lb/>
貢禹為河南令以職事為府官所責免冠謝禹曰冠壹<lb/>
免安復可冠也遂去官<lb/>
　　<hi>臣</hi>按禹後官至御史大夫其為人以明經潔行著<lb/>
　　聞在位數言得失書數十上其言雖未盡行於時<lb/>
　　如令民七歳乃出口賦及罷上林宫館希御幸者<lb/>
<pb n="KR3a0105_WYG_096-14a"/>
　　減省建章甘泉及諸侯王廟衛卒多見施用卓然<lb/>
　　為漢名臣者也乃其為令一免冠謝遂以去官豈<lb/>
　　其好陵其上哉葢云以職事見責則必有不得於<lb/>
　　府官者矣為令而不能得於其府官也雖欲勉思<lb/>
　　職事將安得乎欲委蛇以善事上官又不可也則<lb/>
　　惟有去而後可故事長之道順固順也不茍同亦<lb/>
　　順也在不失已而已矣<lb/>
孫寳以明經為郡吏御史大夫張忠辟寳為屬欲令授<lb/>
<pb n="KR3a0105_WYG_096-14b"/>
子經更為除舎儲偫寳自劾去忠固還之心内不平後<lb/>
署寳主簿寳徙入舎祭竈請比鄰忠隂察怪之使所親<lb/>
問寳前大夫為君設除大舎子自劾去者欲為髙節也<lb/>
今兩府髙士例不為主簿子既為之徙舎甚説何前後<lb/>
不相副也寳曰髙士不為主簿而大夫君以寳為可一<lb/>
府莫言非士安得獨自髙前日君男欲學文而移寳自<lb/>
近禮有來學義無往教道不可詘身詘何傷且不遭者<lb/>
可無不為況主簿乎忠聞之甚慙上書薦寳經明質直<lb/>
<pb n="KR3a0105_WYG_096-15a"/>
宜備近臣為議郎遷諫大夫<lb/>
　　<hi>臣</hi>按孫寳之不詘於授教而詘於為簿葢以義為<lb/>
　　去就者也忠官長也寳其屬也署之簿則斯簿矣<lb/>
　　能無順乎欲令授經而不知有來學無往教寧自<lb/>
　　劾去耳此與越石父請絶晏子同意<lb/>
吳良為郡議曹掾歳旦與掾吏入賀門下掾王望舉觴<lb/>
上夀諂稱太守功徳良於下坐勃然進曰望佞邪之人<lb/>
欺諂無狀願勿受其觴太守斂容而止讌罷轉良為功<lb/>
<pb n="KR3a0105_WYG_096-15b"/>
曹恥以言受進終不肯謁時驃騎將軍東平王蒼聞而<lb/>
辟之署為西曹甚相愛敬上疏薦良顯宗以為議郎<lb/>
郅惲建武三年至廬江因遇積弩將軍傅俊東徇楊州<lb/>
俊素聞惲名乃禮請之上為將兵長史授以軍政惲乃<lb/>
誓衆曰無掩人不備窮人於戹不得斷人支體裸人形<lb/>
骸放淫婦女俊軍士猶發冢陳尸掠奪百姓惲諌俊曰<lb/>
昔文王不忍露白骨武王不以天下易一人之命故能<lb/>
獲天地之應尅商如林之旅將軍如何不師法文王而<lb/>
<pb n="KR3a0105_WYG_096-16a"/>
犯逆天地之禁多傷人害物虐及枯尸取罪神明今不<lb/>
謝天改政則無以全命願將軍親率士卒收傷葬死哭<lb/>
所殘暴以明非將軍本意也俊從之百姓悦服所向皆<lb/>
下久之太守歐陽歙請為功曹汝南舊俗十月享會百<lb/>
里内縣皆齎牛酒到府讌飲時臨享禮訖歙教曰西部<lb/>
督郵繇<hi>音徭咎繇之後</hi>延天資忠貞稟性公方摧破姦凶不嚴<lb/>
而理今與衆儒共論延功顯之於朝太守敬嘉厥休牛<lb/>
酒養徳主簿讀書教户曹引延受賜惲於下坐愀然前<lb/>
<pb n="KR3a0105_WYG_096-16b"/>
曰司正舉觥以君之罪告謝於天按延資性貪邪外方<lb/>
内員朋黨搆姦罔上害人所在荒亂怨慝並作明府以<lb/>
惡為善股肱以直從曲此既無君又復無臣惲敢再拜<lb/>
奉觥歙色慙動不知所言門下掾鄭敬進曰君明臣直<lb/>
功曹言切明府徳也可無受觥哉歙意少解曰實歙罪<lb/>
也敬奉觥<lb/>
　　<hi>臣</hi>按吳良之諫太守勿舉觴郅惲之舉觴屬太守<lb/>
　　此皆以逆為順者也夫阿意詭隨以事其長上非<lb/>
<pb n="KR3a0105_WYG_096-17a"/>
　　所望於士君子也則良惲之敬其長也莫大焉易<lb/>
　　曰師出以律否臧凶惲之誓衆而諫俊者知用師<lb/>
　　哉知用師哉<lb/>
劉茂建武二年為門下掾時赤眉二十餘萬衆攻郡縣<lb/>
殺長吏及府掾史茂負太守孫福踰牆藏空穴中得免<lb/>
其暮俱奔盂縣<hi>盂縣在并州</hi>晝則逃隱夜求糧食積百餘日<lb/>
賊去乃得歸府明年詔書求天下義士福言茂曰臣前<lb/>
為赤眉所攻吏民壞亂奔走趨山臣為賊所圍命如絲<lb/>
<pb n="KR3a0105_WYG_096-17b"/>
髮茂負臣踰城出保盂縣茂與弟觸冒兵刃緣山負食<lb/>
臣及妻子得度死命節義尤髙宜蒙表擢以厲義士詔<lb/>
書即徴茂拜議郎<lb/>
　　<hi>臣</hi>按茂義士也茂𫝊附載漁陽太守張顯兵馬掾<lb/>
　　嚴授死戰主簿衛福以身蔽顯并見殺及太原小<lb/>
　　吏所<hi>姓也前漢有所忠</hi>輔向賊叩頭求哀願以身代縣令<lb/>
　　賊以矛刺輔貫心洞背死二事葢孫福以其屬吏<lb/>
　　而生衛福所輔為其官長而死其節俱為可尚也<lb/>
<pb n="KR3a0105_WYG_096-18a"/>
　　又有彭修者守吳令與太守俱出討賊以身障扞<lb/>
　　太守為流矢所中死自有𫝊<lb/>
㢘范永平初隴西太守鄧融備禮謁范為功曹會融為<lb/>
州所舉案范知事譴難解欲以權相濟乃託病求去融<lb/>
不達其意大恨之范於是東至洛陽變姓名求代廷尉<lb/>
獄卒居無㡬融果徴下獄范遂得衛侍左右盡心勤勞<lb/>
融怪其貌類范而殊不意乃謂曰卿何似我故功曹耶<lb/>
范訶之曰君困戹瞀亂耶語遂絶融繫出困病范隨而<lb/>
<pb n="KR3a0105_WYG_096-18b"/>
養視及死竟不言身自奉喪至南陽葬畢乃去<lb/>
　　<hi>臣</hi>按叔度西迎父喪却故吏之資送<hi>見愛親卷中</hi>能守<lb/>
　　經也變姓名代獄卒周旋府主患難之際能行權<lb/>
　　也范史曰權也者反常者也將從反常之事必資<lb/>
　　非常之㑹使夫舉無違妄志行名全豈知夫權者<lb/>
　　反乎經然後有善公羊傳之言不能無弊乎觀叔<lb/>
　　度之固辭資送可以必其不負太守鄧融矣經所<lb/>
　　以言移孝移敬也<lb/>
<pb n="KR3a0105_WYG_096-19a"/>
周章初仕郡為功曹時大將軍竇憲免封冠軍侯就國<lb/>
章從太守行春到冠軍太守猶欲謁之章進諫曰今日<lb/>
行春豈可越儀私交明府剖符大臣千里重任舉止進<lb/>
退其可輕乎太守不聽遂便升車章前拔佩劒絶馬鞅<lb/>
於是乃止及憲被誅公卿以下多以交闗得罪太守幸<lb/>
免以此重章舉孝㢘<lb/>
　　<hi>臣</hi>按竇憲勢去禍萌而太守乏見微之識此周章<lb/>
　　所以絶鞅而諫也經曰大夫有爭臣三人雖無道<lb/>
<pb n="KR3a0105_WYG_096-19b"/>
　　不失其家太守有其一矣所以幸免於罪也章智<lb/>
　　且勇以成其順不亦善乎<lb/>
鍾離意少為郡督郵時部縣亭長有受人酒禮者府下<lb/>
記案考之意封還記入言於太守曰春秋先内後外詩<lb/>
云刑于寡妻以御于家邦明政化之本由近及逺今宜<lb/>
先清府内且濶畧逺縣細微之愆太守甚賢之遂任以<lb/>
縣事舉孝㢘再遷辟大司徒侯霸府詔部送徒詣河内<lb/>
時冬寒徒病不能行意輒移屬縣使作徒衣縣不得已<lb/>
<pb n="KR3a0105_WYG_096-20a"/>
與之而上書言狀意亦具以聞光武得奏以見霸曰君<lb/>
所舉掾何乃仁於用心誠良吏也<lb/>
　　<hi>臣</hi>按酒禮之受亭長細過太守輒欲案考未為知<lb/>
　　治也意封還符記引春秋先内後外之義誠以正<lb/>
　　人必先責己苛察有傷大體也送徒河内移縣製<lb/>
　　衣仁人用心得䝉嘉嘆雖舉者與有榮焉郡守司<lb/>
　　徒亦何幸而有是屬也夫使奉記考案但事推驗<lb/>
　　無所建白承詔送徒惟加督促漫無隱恤此於公<lb/>
<pb n="KR3a0105_WYG_096-20b"/>
　　事固已無誤也而為之長者安賴有若屬乎故君<lb/>
　　子之所謂順者敬也非從之者也<lb/>
何敞性公正自以趣舎不合時務每請召常稱疾不應<lb/>
元和中辟太尉宋由府待以殊禮敞論議髙常引大體<lb/>
多所匡正司徒袁安亦深敬重之是時京師及四方累<lb/>
有竒異鳥獸草木言事者以為祥瑞敞通經傳能為天<lb/>
官意甚惡之乃言於二公曰夫瑞應依徳而至災異緣<lb/>
政而生不可不察由安懼<hi>紀其反</hi>然不敢答竇氏専政外<lb/>
<pb n="KR3a0105_WYG_096-21a"/>
戚奢侈賞賜過制倉帑為虚敞奏記由宜先正己以率<lb/>
羣下還所得賜因陳得失奏王侯就國除苑囿之禁節<lb/>
省浮費賑恤窮孤由不能用時齊煬王子都鄉侯暢奔<lb/>
吊國憂<hi>時章帝崩</hi>上書未報侍中竇憲遂令人刺殺暢於城<lb/>
門屯衛之中而主名不立敞又説由曰宗室肺府茅土<lb/>
藩臣來吊大憂上書須報親在武衛致此殘酷奉憲之<lb/>
吏莫適<hi>音的</hi>討捕蹤迹不顯主名不立敞備數股肱職典<lb/>
賊曹故欲親至發所以糾其變而二府<hi>司徒司空也敞在大尉府</hi>以<lb/>
<pb n="KR3a0105_WYG_096-21b"/>
為故事三公不與賊盜上蹤姦慝莫以為咎敞不勝所<lb/>
見請獨奏案由乃許焉二府聞敞行皆遣主者<hi>主知盜賊之曹</hi>
<hi>也</hi>隨之於是推舉具得事實京師稱其正<lb/>
　　<hi>臣</hi>按何敞奏記由安抗言災異深惟職典推求姦<lb/>
　　慝其為公府掾屬既以正直有聞及其冠法冠立<lb/>
　　柱下彈射糾察甘心彊詖葢以其所以事夫長者<lb/>
　　事其君也<lb/>
朱穆初舉孝㢘順帝末江淮盜賊羣起州郡不能禁或<lb/>
<pb n="KR3a0105_WYG_096-22a"/>
説大將軍梁冀曰朱公叔兼資文武海内竒士若以為<lb/>
謀主賊不足平也冀亦素聞穆名乃辟之使典兵事甚<lb/>
見親任及桓帝即位順烈太后臨朝穆以冀地勢親重<lb/>
望有心扶持王室因推災異以勸戒冀<lb/>
　　<hi>臣</hi>按穆勸冀親忠正絶姑息専心公朝割除私欲<lb/>
　　廣求賢能斥逺佞惡為人主置師傅侍講與小心<lb/>
　　忠篤敦禮之士參勸講授師賢法古此真儒者之<lb/>
　　言矣其後冀驕暴不悛朝野嗟毒穆以故吏懼其<lb/>
<pb n="KR3a0105_WYG_096-22b"/>
　　釁積招禍復奏記諌冀不納而縱放日滋穆又奏<lb/>
　　記極諌冀終不悟報書云如此僕亦無一可邪穆<lb/>
　　言雖切然亦不甚罪也范氏論曰朱穆見比周傷<lb/>
　　義偏黨毁俗志抑朋游之私遂著絶交之論臣觀<lb/>
　　其奏記切直至於再三庶㡬夫上交不諂者也蔡<lb/>
　　邕以穆為貞而孤也不其然乎<lb/>
陳寵曾祖父咸成哀間以律令為尚書性仁恕常戒子<lb/>
孫曰為人議法當依於輕雖有百金之利慎無與人重<lb/>
<pb n="KR3a0105_WYG_096-23a"/>
比寵舊習家業少為州郡吏辟司徒鮑昱府是時三府<lb/>
掾屬専尚交遊以不肯視事為髙寵常非之獨勤心物<lb/>
務為昱陳當世便宜昱髙其能轉辭曹掌天下獄訟其<lb/>
所平決無不厭服衆心時司徒辭訟久者數十年事類<lb/>
溷錯易為輕重不良吏得生因緣寵為辭訟比七卷決<lb/>
事科條皆以事類相從昱奏上之其後公府奉以為法<lb/>
　　<hi>臣</hi>按明習家業不忝祖矣其所平決厭服衆心又<lb/>
　　為科條比類以防因緣其仁恕亦大似咸也其後<lb/>
<pb n="KR3a0105_WYG_096-23b"/>
　　歴二郡三卿卒為司空于公髙門於兹益信矣寵<lb/>
　　之勤心物務其視諸掾屬之尚交遊不視事者為<lb/>
　　官長者將奚擇焉可謂順也已矣<lb/>
王渙為太守陳寵功曹當職割斷不避豪右寵風聲大<lb/>
行入為大司農和帝問曰在郡何以為理寵頓首謝曰<lb/>
臣任功曹王渙以簡賢選能主簿鐔顯拾遺補闕臣奉<lb/>
宣詔書而已帝大悦渙由此顯名<lb/>
　　<hi>臣</hi>按渙盡職於所事而陳寵風聲大行寵歸美其<lb/>
<pb n="KR3a0105_WYG_096-24a"/>
　　下而渙名由此顯其上下之間相與有成應經義<lb/>
　　矣<lb/>
李恂少習韓詩教授諸生常數百人太守潁川李鴻請<lb/>
署功曹未及到而州辟為從事會鴻卒恂不應命而送<lb/>
鴻喪還鄉里既葬留起冢墳持喪三年<lb/>
陳禪仕郡功曹舉善黜惡為邦内所畏察孝㢘州辟始<lb/>
中從事時刺史為人所上受納臧賂禪嘗𫝊考<hi>謂捕逮而考之</hi>
也無他所齎但持喪斂之具而已及至笞掠無算五毒<lb/>
<pb n="KR3a0105_WYG_096-24b"/>
畢加禪神意自若詞對無變事遂散釋車騎將軍鄧隲<lb/>
聞其名而辟焉<lb/>
橋元梁國睢陽人也少為縣功曹時豫州刺史周景行<lb/>
部到梁國因伏地言陳相羊昌罪惡乞為部<hi>猶領也</hi>陳從<lb/>
事窮案其姦景壯其意署而遣之元到悉收昌賓客具<lb/>
考臧罪昌素為大將軍梁冀所厚冀為馳檄救之景承<lb/>
㫖召元元還檄不發案之益急昌坐檻車徴元由是著<lb/>
名舉孝㢘補洛陽左尉時梁不疑為河南尹元以公事<lb/>
<pb n="KR3a0105_WYG_096-25a"/>
當詣府受對恥為所辱棄官還鄉里<lb/>
陳寔少作縣吏常給事厮役後為都亭刺史佐而有志<lb/>
好學坐立誦讀縣令鄧邵試與語竒之聽受業太學後<lb/>
令復召為吏乃避隱陽城山中時有殺人者同縣楊吏<lb/>
以疑寔縣遂逮繫考掠無實而後得出及為督郵乃密<lb/>
託許令禮召陽吏逺近聞者咸嘆服之家貧復為郡西<lb/>
門亭長尋掌功曹中常侍侯覽託太守髙倫用吏倫教<lb/>
署為文學掾寔知非其人懷檄請見言曰此人不宜用<lb/>
<pb n="KR3a0105_WYG_096-25b"/>
而侯常侍不可違乞從外署不足以塵明徳倫從之於<lb/>
是鄉倫怪其非舉寔終無所言倫後被徴為尚書郡中<lb/>
士大夫送至輪氏<hi>縣名</hi>𫝊舎倫與衆人言曰吾前為侯常<lb/>
侍用吏陳君密封教還而於外白署比聞議者以此少<lb/>
之此咎由故人畏憚彊禦陳君可謂善則稱君過則稱<lb/>
己者也寔固自引愆聞者方太息由是天下服其徳<lb/>
朱儁為縣門下書佐好義輕財鄉閭敬之本縣長山陽<lb/>
度尚見而竒之薦於太守韋毅稍歴郡職後太守尹端<lb/>
<pb n="KR3a0105_WYG_096-26a"/>
以儁為主簿熹平二年端坐好賊許昭失利為州所奏<lb/>
罪應棄市乃羸服間行輕齎數百金到京師賂主章吏<lb/>
遂得刋定州奏故端得輪作左校端喜於降免而不知<lb/>
其由儁亦終無所言<lb/>
　　<hi>臣</hi>按此數人者皆過乎中庸者也雖陳仲弓之以<lb/>
　　徳報怨為君引愆此亦有意立名者乎後世為官<lb/>
　　長之視其屬其恩禮既已薄矣其屬吏之視官長<lb/>
　　也路人焉已或官長且如束濕薪也則冦仇焉已<lb/>
<pb n="KR3a0105_WYG_096-26b"/>
　　之數者之髙義又曷可少哉<lb/>
繆彤仕縣為主簿時縣令被章見考吏皆畏懼自誣而<lb/>
彤獨證據其事掠考苦毒復𫝊換五獄踰涉四年令卒<lb/>
以自免太守隴西梁湛召為決曹史湛病卒官彤送還<lb/>
隴西始葬會西羌反叛湛妻子悉避亂他郡彤獨留不<lb/>
去為起墳塚乃潛穿井旁以為窟室晝則隱竄夜則負<lb/>
土及賊平而墳已立闗西咸稱𫝊之<lb/>
戴就仕郡倉曹掾揚州刺史歐陽參奏大守成公浮臧<lb/>
<pb n="KR3a0105_WYG_096-27a"/>
　罪遣部從事薛安案倉庫簿領收就於錢塘縣獄考掠<lb/>
　五毒參至就慷慨直辭色不變容安呼見就謂曰太守<lb/>
　罪穢狼籍受命考實君何故以骨肉拒扞耶就據地答<lb/>
　言太守剖符大臣當以死報國卿雖銜命宜申寃毒奈<lb/>
　何誣枉忠良彊相掠理令臣謗其君子證其父安深竒<lb/>
　其壯節即解械更與美談表其言辭解釋郡事<lb/>
　　　<hi>臣</hi>按彤就二子之節亦李恂陳禪數子之儔也范<lb/>
　　　史引孔子不得中庸必也狂狷之語以為獨行篇<lb/>
<pb n="KR3a0105_WYG_096-27b"/>
　　　發端有以也夫<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷九十四<lb/>
</p>
<p>
</p>
  </div>
</body>
</text>
</TEI>
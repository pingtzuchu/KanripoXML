<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_011-1a"/>
　欽定四庫全書<lb/>
御定孝經衍義卷九<lb/>
　　衍要道之義<lb/>
　　　君臣<lb/>
　易乾彖傳曰首出庶物萬國咸寧<lb/>
　　程頤傳曰天爲萬物之祖王爲萬邦之祖乾道首出<lb/>
　　庶物而萬彚亨君道尊臨天下而四海從王者體天<lb/>
　　之道則萬國咸寧也<lb/>
<pb n="KR3a0105_WYG_011-1b"/>
　坤六三含章可貞或從王事无成有終<lb/>
　　程頤傳曰三居下之上<hi>下卦之上</hi>得位者也爲臣之道當<lb/>
　　含晦其章美有善則歸之於君乃可常而得正上無<lb/>
　　忌諱之心下得柔順之道也可貞謂可貞固守之又<lb/>
　　可以常久而無悔咎也或從上之事不敢當其成功<lb/>
　　惟奉事以守其終耳守職以終其事者臣之道也<lb/>
　象<hi>釋六爻之象謂之小象夫子所作</hi>曰含章可貞以時發也或從王事<lb/>
　知光大也<lb/>
<pb n="KR3a0105_WYG_011-2a"/>
　程頤傳曰言爲臣處下之道不當有其功善必含晦<lb/>
　其美乃正而可常然義所當爲者則以時而發不有<lb/>
　其功耳不失其宜乃以時也非含藏終不爲也含而<lb/>
　不爲不盡忠者也或從王事而無成有終是其知之<lb/>
　光大惟其智之光大故能含晦淺暗之人豈能含章<lb/>
　也<lb/>
　　<hi>臣</hi>按君道莫著於乾臣道莫著於坤乾知大始故<lb/>
　　君曰首出坤作成物故臣曰代終然而君道無爲云<lb/>
<pb n="KR3a0105_WYG_011-2b"/>
　　爾爲之者臣也所以不敢居其成功者地讓善於<lb/>
　　天臣讓善於君子讓善於父記曰善則稱君過則<lb/>
　　稱己則民作忠善則稱親過則稱己則民作孝此<lb/>
　　之謂也含章者非僅匿名迹逺權勢同於全軀保<lb/>
　　妻子之臣而已經曰父子之道天性也君臣之義<lb/>
　　也義之所在及時勇爲夙夜匪懈如子來趨父之<lb/>
　　事事之所以有終不然而避逺辭難旁觀袖手以<lb/>
　　言乎其人之心術則淺狹暗昧而不光大而於國<lb/>
<pb n="KR3a0105_WYG_011-3a"/>
　　家之事曷濟之有<lb/>
泰彖傳曰泰小往大來<hi>陽大隂小</hi>吉亨則是天地交而萬物<lb/>
通也上下交而其志同也<hi>上下指君臣言</hi>内陽而外隂内健而<lb/>
外順内君子而外小人君子道長小人道消也<lb/>
　　<hi>臣</hi>按天尊地卑爲定位君尊臣卑爲定分非氣與<lb/>
　　志之相交則懸隔而不通乖違而不同矣泰交之<lb/>
　　世主聖臣賢衆正和衷羣小革靣上下之間仁慈<lb/>
　　慇勤固結而不可解所謂分則君臣情猶父子也<lb/>
<pb n="KR3a0105_WYG_011-3b"/>
書大禹謨<hi>虞史記大禹之謨謀</hi>曰后克艱厥后臣克艱厥臣<lb/>
　蔡沈傳曰孔子曰爲君難爲臣不易即此意也言君<lb/>
　而不敢易其爲君之道臣而不敢易其爲臣之職夙<lb/>
　夜祗懼各務盡其所當爲者<lb/>
　　<hi>臣</hi>按克艱者知其難而務盡其職君臣交儆興事<lb/>
　　立功布利除患不但以爲艱而已也此禹之所以<lb/>
　　有君人之大徳有事君之小心也由禹之祗承于<lb/>
　　帝則君臣而傳父子之重由啟<hi>禹之子</hi>之敬承于禹<lb/>
<pb n="KR3a0105_WYG_011-4a"/>
　　則父子而有君臣之嚴<lb/>
詩鄭風羔裘<hi>篇名</hi>其一章曰彼其<hi>音/記</hi>之子舍命不渝<hi>舎處渝變</hi>
<hi>也當死生之際能以其身居所受之理而不可奪</hi>二章曰彼其之子邦之司<hi>主也</hi>
直<lb/>
　朱善曰舎命不渝則必不徼倖而苟得而于守身之<lb/>
　道得矣邦之司直則必不諛悦以求容而於事君之<lb/>
　道盡矣<lb/>
　　<hi>臣</hi>按經言始于事親中于事君終于立身臣之事<lb/>
<pb n="KR3a0105_WYG_011-4b"/>
　　君子之事父皆以守身爲本守身之道得事君之<lb/>
　　道盡而事親之道亦盡矣爲人臣子所以醜正惡<lb/>
　　直者由於患得患失苟諂諛以求容而望其致命<lb/>
　　遂志必不然矣豈知夫命也者所受於天之正理<lb/>
　　順受之者未必不獲福曲避之者未必不獲禍周<lb/>
　　公遭流言居東而赤舄<hi>冕服之舄</hi>几几<hi>安重貎</hi>徳音不瑕<lb/>
　　<hi>疵病也</hi>豈以死生禍福變其心者乎舍命不渝乃所<lb/>
　　以爲直也周公之直至於動天地感鬼神而卒悟<lb/>
<pb n="KR3a0105_WYG_011-5a"/>
　　其主然則爲臣之道固在於正直不阿而爲居之<lb/>
　　道又當以容直臣爲要也<lb/>
禮記緇衣<hi>篇名中言好賢如緇衣故以名篇</hi>子曰爲上可望而知也爲<lb/>
下可述而志也則君不疑于其臣而臣不惑于其君矣<lb/>
尹吉<hi>作告今書咸有一徳伊尹告太甲者</hi>曰惟尹躬及湯咸有壹徳<hi>引之以証</hi>
<hi>君臣相得</hi>詩<hi>曹風鳲鳩之篇引以証壹徳之義</hi>云淑人君子其儀不忒<lb/>
　馬希孟曰爲上可望而知者盖上以誠而接下爲下<lb/>
　可述而志者盖下以誠而事上上以使下下以事上<lb/>
<pb n="KR3a0105_WYG_011-5b"/>
　皆以誠則君臣之間有同而無異故君不疑於其臣<lb/>
　臣不惑於其君而其徳一也<lb/>
　　<hi>臣</hi>按中庸言反諸身不誠不順乎親矣經言君子<lb/>
　　之事親孝故忠可移于君則忠孝皆誠之所形也<lb/>
　　父母之愛其子未有不出於誠而人君之操威福<lb/>
　　之柄以馭其臣下則其廢置予奪容或有出於智<lb/>
　　數者故有示我周行之好而後忠臣嘉賓得盡其<lb/>
　　心焉上下交相與以誠而後君臣之義同於父子<lb/>
<pb n="KR3a0105_WYG_011-6a"/>
　　之道矣<lb/>
春秋秋武氏子來求賻<hi>隱公三年</hi>
　　<hi>臣</hi>按魯于宗周合致賻而不賻是不臣君於臣下<lb/>
　　不當求而求是不君所以正君臣之倫也曰武氏<lb/>
　　子者有父在焉故也諸侯不供王喪武氏爲王卿<lb/>
　　士而使其子徵求于四國春秋若曰其父則耄及<lb/>
　　之其子則有童之心者也不然何以來也此與桓<lb/>
　　五年天王使仍叔<hi>天子大夫</hi>之子來聘同例穀梁傳所<lb/>
<pb n="KR3a0105_WYG_011-6b"/>
　　謂㣲其君臣而著其父子者也<lb/>
冬十有二月衞人立晉<hi>衞公子晉也没諡宣公  四年</hi>
　胡安國傳曰人衆詞立者子宜立也晉雖諸侯之子<lb/>
　内不承國於先君上不禀命於天子衆謂宜立而遂<lb/>
　自立焉可乎故春秋于衞人特書曰立所以著擅置<lb/>
　君之罪于晉絶其公子所以明專有其國之非以此<lb/>
　垂法而父子君臣之義明矣未有爲子而不受之父<lb/>
　也未有爲諸侯而不受之王也<lb/>
<pb n="KR3a0105_WYG_011-7a"/>
　　<hi>臣</hi>按此書衞人尤惡夫擅置君者也所以正君臣<lb/>
　　之倫也<lb/>
秋七月庚午宋公<hi>殤公名與夷</hi>齊侯<hi>僖公名/禄父</hi>衞侯<hi>桓公名完</hi>盟于<lb/>
瓦屋<hi>八年</hi>
　　<hi>臣</hi>按前此㑹盟各於其境今之瓦屋乃在畿内猶<lb/>
　　父子異宫各於其境則在其子之室而天王畿甸<lb/>
　　之内則嚴父之側也三國之君私相要結刑牲歃<lb/>
　　血爲前此未有之參盟<hi>前此兩國交盟此參盟之始</hi>而未聞有<lb/>
<pb n="KR3a0105_WYG_011-7b"/>
　　入覲之舉春秋直書其事所以正君臣之倫也<lb/>
春正月<hi>桓公三年</hi>
　何休曰無王者見桓公無王而行也二年有王者見<lb/>
　始也十年有王者數之終也十八年有王者桓之終<lb/>
　也明始終有王桓公無之爾<lb/>
　　<hi>臣</hi>按此條胡傳引齊景公君君臣臣父父子子爲<lb/>
　　説盖欲立桓者先君惠公<hi>桓公父</hi>之邪志啟亂者在<lb/>
　　君父也桓與乎弑則不臣亦不子故唐趙匡曰王<lb/>
<pb n="KR3a0105_WYG_011-8a"/>
　　者人倫之所繫桓無王惡桓之滅人倫也故去其<lb/>
　　王字以見其罪此所以正君臣父子之倫也<lb/>
春二月天王<hi>桓王</hi>使家父<hi>天子大夫/家氏父字</hi>來求車<hi>十五年</hi>
　　<hi>臣</hi>按求賻猶可曰賻不至而責之也車非諸侯之<lb/>
　　所當貢也烏乎求此可見天王之屢有求於桓而<lb/>
　　何以問桓罪也不繫王於時之下而斥王於使家<lb/>
　　父之上蓋問罪則無王而求車則有王求之者自<lb/>
　　以有王而與之者已無王也且夫臣子一例聞父<lb/>
<pb n="KR3a0105_WYG_011-8b"/>
　　有賜於子矣未聞父有求於子也聞子無私財矣<lb/>
　　未聞其父求之而與不與則尚未可知也然則求<lb/>
　　也者其徳色耰耡誶語箕帚之肇端矣<hi>借父耰耡慮有徳色</hi>
　　<hi>毋借箕帚立而誶語秦俗之薄見賈誼治安䇿</hi>此夫子書之所以正君臣<lb/>
　　之倫也<lb/>
杞伯姬來朝其子<hi>僖公五年</hi>
　吳澄曰曹伯有疾射姑朝魯春秋譏之杞惠公疑亦<lb/>
　有疾伯姬以其子爲魯之甥故挾之至魯就令攝父<lb/>
<pb n="KR3a0105_WYG_011-9a"/>
　朝禮是年杞惠公<hi>史記作徳公</hi>卒成公<hi>未同盟卒不書名</hi>嗣位蓋<lb/>
　伯姬豫欲托其子于魯也杞伯失君道失夫道失父<lb/>
　道伯姬失妻道失母道其子失子道而魯受其朝皆<lb/>
　非禮也<lb/>
　　<hi>臣</hi>按一事而交失焉直書其事而參譏之義見矣<lb/>
　　此所以正君臣父子夫婦之倫也<lb/>
五月癸丑公㑹晉侯<hi>文公名重耳</hi>齊侯<hi>昭公/名潘</hi>宋公<hi>成公名王臣</hi>蔡<lb/>
侯<hi>莊公名甲午</hi>鄭伯<hi>文公/名捷</hi>衞子<hi>衞成公出奔其弟叔武攝位受盟從未成君之禮故稱子</hi>
<pb n="KR3a0105_WYG_011-9b"/>
<hi>而序鄭伯之下</hi>莒子<hi>號兹丕公莒無/諡以號爲諡</hi>盟于踐土<hi>踐土鄭地王子虎臨盟而不同</hi>
<hi>歃故不書</hi>　天王<hi>襄/王</hi>狩于河陽<hi>水北爲陽山南爲陽温河陽也本畿内地去王朝百餘里</hi>
<hi>有二十  八年</hi>
　胡安國傳曰天王下勞晉侯于踐土則削而不書去<lb/>
　其實以全名所謂君道也父道也晉侯以臣召君則<lb/>
　書天王狩于河陽正其名以統實所謂臣道也子道<lb/>
　也而天下之大倫尚存而不滅矣<lb/>
　　<hi>臣</hi>按此所以正君臣父子之倫也<lb/>
<pb n="KR3a0105_WYG_011-10a"/>
天王<hi>襄王</hi>使宰周公來聘公子遂<hi>魯東門襄仲</hi>如京師遂如晉<lb/>
<hi>三十年</hi>
　胡安國傳曰冢宰上兼三公其職任爲至重而來聘<lb/>
　于魯天王之禮意莫厚焉魯侯既不朝京師而使公<lb/>
　子遂往又以二事出此大不恭之罪履霜堅氷之漸<lb/>
　　<hi>臣</hi>按經書天王來聘者七而此以冢宰兼周公下<lb/>
　　聘經書卿大夫如周聘者四而此以二事出報施<lb/>
　　之道施之於與國尚不可而况天王乎且天王之<lb/>
<pb n="KR3a0105_WYG_011-10b"/>
　　尊則父也伯主之威令則父老而子攝也晉於魯<lb/>
　　則兄弟也敬兄而不敬父可乎如京師即不敢不<lb/>
　　如晉等周于晉何其畏兄而慢父也此所以正君<lb/>
　　臣之倫也<lb/>
春毛伯來求金<hi>文公九年</hi>
　公羊傳曰毛伯者何天子之大夫也何以不稱使當<lb/>
　喪未君也踰年矣何以謂之未君即位矣而未稱王<lb/>
　也未稱王何以知其即位以諸侯之踰年即位亦知<lb/>
<pb n="KR3a0105_WYG_011-11a"/>
　天子之踰年即位也以天子之三年然後稱王亦知<lb/>
　諸侯於其封内三年稱子也踰年稱公矣則曷爲于<lb/>
　其封内三年稱子緣臣民之心不可一日無君緣終<lb/>
　始之義一年不二君不可曠年無君緣孝子之心三<lb/>
　年不忍當也毛伯來求金何以書譏何譏爾王者無<lb/>
　求求金非禮也然則是王者與曰非也非王者則曷<lb/>
　爲謂之王者王者無求曰是子也繼文王之體守文<lb/>
　王之法度文王之法無求而求故譏之也<lb/>
<pb n="KR3a0105_WYG_011-11b"/>
　　<hi>臣</hi>按天子在喪而下求於諸侯以共葬事可謂不<lb/>
　　君不子魯不脩其職貢毛伯爲天子之大夫而來<lb/>
　　求金皆可謂不臣而當喪未君不書王命之義則<lb/>
　　又關於孝治之大者先儒有言以子道終喪不忍<lb/>
　　代君所以爲孝也推其不忍代君之心則事死如<lb/>
　　生事亡如存而其爲孝無所不在矣此所以正君<lb/>
　　臣父子之倫也<lb/>
冬十有一月諸侯盟于扈<hi>鄭地</hi>　<hi>十有五年</hi>
<pb n="KR3a0105_WYG_011-12a"/>
　左傳曰謀伐齊也齊人賂晉故不克而還書曰諸侯<lb/>
　盟于扈無能爲故也<lb/>
　汪克寛曰此年盟扈欲討齊而不果十七年盟扈欲<lb/>
　討宋而不能皆以賂而棄討賊之義故皆略諸侯而<lb/>
　不序左氏一則曰無能爲一則曰無功皆謂其廢天<lb/>
　討而縱亂賊也<lb/>
　　<hi>臣</hi>按謀伐齊者將以討齊公子商人之弑其君<hi>事在</hi>
　　<hi>十四年</hi>得賂而失信猶且不可得賂而逸賊君臣父<lb/>
<pb n="KR3a0105_WYG_011-12b"/>
　　子之倫於是乎斁矣春秋以是罪晉靈<hi>公名夷臯</hi>之伯<lb/>
　　而黨逆所以正君臣之倫也<lb/>
諸侯㑹于扈<hi>十有七年</hi>
　胡安國傳曰宋昭公<hi>名杵臼</hi>雖爲無道人臣將而必誅<lb/>
　<hi>人臣無將將則必誅</hi>春秋正宋人爲弑君之罪所以明人道之<lb/>
　大倫也故大夫無沐浴之請則貶而稱人諸侯無討<lb/>
　賊之功則略而不序不然是廢君臣之義人欲肆而<lb/>
　天理滅矣故曰春秋成而亂臣賊子懼<lb/>
<pb n="KR3a0105_WYG_011-13a"/>
　　<hi>臣</hi>按此言君雖不君而臣不可以不臣父雖不父<lb/>
　　而子不可以不子宋昭雖以無道見弑而文公<hi>名鮑</hi>
　　猶宜以弑君受討晉之復合諸侯爲此㑹也將以<lb/>
　　討宋之弑其君者<hi>事在十六年冬</hi>而取賂而還故春秋略<lb/>
　　而不序所以正君臣之倫也<lb/>
九月乙丑趙盾<hi>宣子</hi>弑其君夷臯<hi>晉靈公不君趙穿弑之史官堇狐歸罪于盾</hi>
<hi>宣公二年</hi>
　　<hi>臣</hi>按此夫子仍董狐之書法也狐之責盾曰子爲<lb/>
<pb n="KR3a0105_WYG_011-13b"/>
　　正卿亡不越境反不討賊夫子曰惜也越境乃免<lb/>
　　嚴矣哉夫子之辭乎越境乃免者汪克寛所謂潔<lb/>
　　身去亂然後君臣之義乃絶也若但出在境外以<lb/>
　　伺變視勝之所在而從焉則與於亂之尤者也反<lb/>
　　不討賊者終身不反則絶於本國矣若反國則無<lb/>
　　論久近皆必討賊以申臣子之義非謂越境乃免<lb/>
　　則反亦可以不討賊也故宣子爲法受惡而不得<lb/>
　　辭此夫子所以正君臣之倫也<lb/>
<pb n="KR3a0105_WYG_011-14a"/>
　　<hi>臣</hi>又按趙盾許止皆非實弑其君而春秋書之曰<lb/>
　　弑盾則欲辭之而不得辭止則以其自責者責之<lb/>
　　也故穀梁傳曰於盾也見忠臣之至于許子止見<lb/>
　　孝子之至<lb/>
春王正月公如齊　公至自齊　夏仲孫蔑<hi>魯大夫孟獻子</hi>如<lb/>
京師<hi>九年</hi>
　胡安國傳曰以淺言之屬辭<hi>屬合其辭</hi>比事<hi>比次其事</hi>春秋教<lb/>
　也當歲首月公朝于齊夏使大夫聘于京師此皆比<lb/>
<pb n="KR3a0105_WYG_011-14b"/>
　事可考不待貶絶而惡自見者也宣公享國九年于<lb/>
　周纔一往聘其在齊則又再朝矣經于如齊每行必<lb/>
　至深罪之也<lb/>
　　<hi>臣</hi>按魯侯親朝於隣國而令大夫聘於京師京師<lb/>
　　惟一聘而齊則再三朝焉逆施倒置謂其父之尊<lb/>
　　不如其兄也甚於公子遂如京師遂如晉者矣此<lb/>
　　春秋比次其事所以正君臣之倫也<lb/>
秋天王<hi>定王</hi>使王季子<hi>王之/母弟</hi>來聘<hi>十年</hi>
<pb n="KR3a0105_WYG_011-15a"/>
　　<hi>臣</hi>按此所以正君臣之倫也鄭重書之交譏乎爾<lb/>
　　何以交譏也汪克寛曰宣公簡慢於王知有齊而<lb/>
　　不知有周定王始則徵聘於魯中則厚賄於仲孫<lb/>
　　<hi>九年左傳曰春王使來徵聘夏孟獻子聘于周王以爲有禮厚賄之</hi>終則命貴弟報<lb/>
　　聘是猶爲人父而不責子之很傲乃三揖於定省<lb/>
　　之常禮而徳色於借耰之㣲恩也宣公既不知所<lb/>
　　當尊而王亦不能自尊矣然則爲君父者不可以<lb/>
　　不知春秋也此春秋所以正君臣之倫也<lb/>
<pb n="KR3a0105_WYG_011-15b"/>
三月公如京師夏五月公自京師遂㑹晉侯<hi>厲公名州蒲</hi>齊<lb/>
侯<hi>靈公名環</hi>宋公<hi>共公/名固</hi>衞侯<hi>定公/名臧</hi>鄭伯<hi>成公/名倫</hi>曹伯<hi>宣公名廬卒于師</hi>
邾人<hi>定公貜且</hi>滕人<hi>文公未同盟/卒不書名</hi>伐秦<hi>成公十有三年</hi>
　胡安國傳曰觀春秋所載天王遣使者屢矣十二公<lb/>
　之述職蓋闕如也獨此年書公如京師又不能成朝<lb/>
　禮不敬莫大焉君臣人道之大倫而至於此極仲尼<lb/>
　爲此懼作春秋或抑或縱或予或奪所以明君臣之<lb/>
　義者至矣其義得行則臣必敬於君子必敬於父天<lb/>
<pb n="KR3a0105_WYG_011-16a"/>
　理必存人欲必消大倫必正豈曰小補之哉<lb/>
　劉本曰如京師固美志也而未知春秋以是譏之也<lb/>
　公不伐秦豈能朝天子乎天子者天下之父也朝有<lb/>
　年聘有時盡心竭力致其誠恪專一之意以將之則<lb/>
　所謂子事親臣事君之道矣焉有挾二事以往哉重<lb/>
　于伐人輕于事君雖有朝之名而無朝之誠春秋所<lb/>
　惡也<lb/>
　　<hi>臣</hi>按春秋魯十二公惟成是年一如京師而已乃<lb/>
<pb n="KR3a0105_WYG_011-16b"/>
　　爲伐秦道由王都因而朝焉非本意也夫子書之<lb/>
　　若使本自朝王後乃遂事者與狩于河陽同意此<lb/>
　　所以正君臣之倫也<lb/>
春王正月公如晉　邾庶其<hi>邾大夫</hi>以漆<hi>一/邑</hi>閭丘<hi>一邑</hi>來奔<lb/>
<hi>以邑出曰叛叛而歸魯曰來奔</hi>夏公至自晉<hi>襄公二十有一年</hi>
　　<hi>臣</hi>按春秋之義或求名而不得或欲蓋而名章故<lb/>
　　書齊豹爲盜<hi>昭公二十年盜殺衞侯之兄縶齊豹殺之也</hi>而三叛人名<lb/>
　　三叛人者是年邾庶其昭五年莒牟夷三十一年<lb/>
<pb n="KR3a0105_WYG_011-17a"/>
　　邾黑肱皆魯侯不在國而季孫納之也<hi>季武子名宿納庻其</hi>
　　<hi>牟夷季平子名意如納黑肱</hi>天下之惡一也今有人於此獲罪<lb/>
　　其父而歸於其父之友其父之友他適而其子受<lb/>
　　之且不一人而已也則其子之心不可問矣人子<lb/>
　　以父母之愛惡爲愛惡者也其父之友何獨愛於<lb/>
　　人之子得罪於其父者歟則是其子之受之也愛<lb/>
　　其父之所惡者矣春秋此條書法比次如此季孫<lb/>
　　黨惡無君之罪彰矣所以正君臣之倫也<lb/>
<pb n="KR3a0105_WYG_011-17b"/>
秋八月己巳諸侯同盟于重丘<hi>齊地</hi>　<hi>二十有五年</hi>
　　<hi>臣</hi>按晉<hi>平公/名彪</hi>方合諸侯以伐齊而齊有崔杼<hi>齊臣弑莊</hi>
　　<hi>公光</hi>之亂正宜申大義以討賊而反受其賂而列之<lb/>
　　會盟是成亂奬簒以義合諸侯而以姦終之也春<lb/>
　　秋書曰同盟若曰彼夫弑君之齊合諸侯爲討也<lb/>
　　而儼然同盟也同盟之人同心而爲亂臣賊子也<lb/>
　　矣此所以正君臣之倫也<lb/>
春王正月公在乾侯<hi>晉地</hi>　<hi>昭公三十年</hi>
<pb n="KR3a0105_WYG_011-18a"/>
　胡安國傳曰公去社稷于今五年每歲首月不書公<lb/>
　者在魯四封之内則無適而非其所也至是鄆<hi>魯邑</hi>潰<lb/>
　客寄乾侯非其所矣歲首必書公之所在者蓋以存<lb/>
　君不與季孫之專國也<lb/>
　　<hi>臣</hi>按有國者受之於其父傳之於其子者也昭公<lb/>
　　不保其社稷而越在乾侯則周公之世不幾於絶<lb/>
　　乎然而意如攝祭而不敢簒亦先君之靈有以啟<lb/>
　　其衷矣經書春王正月公在乾侯者三蓋曰我公<lb/>
<pb n="KR3a0105_WYG_011-18b"/>
　　故在也于其葬也則大書曰葬我君昭公所以正<lb/>
　　君臣之倫也<lb/>
元年春王<hi>定公元年</hi>
　穀梁傳曰不言正月定無正也定之無正何也昭公<lb/>
　之終非正終也定公之始非正始也昭無正終故定<lb/>
　無正始<lb/>
　　<hi>臣</hi>按定公之入主社稷受之於季氏非受之於先<lb/>
　　君者也昭公于去年十有二月己未薨于乾侯而<lb/>
<pb n="KR3a0105_WYG_011-19a"/>
　　定以是年六月戊辰即位半歲之中豈非逡廵觀<lb/>
　　望欲自取之而諸大夫國人之心不然故不敢也<lb/>
　　當昭公之喪未入定公入而未即位魯蓋無君也<lb/>
　　豈可使季氏承其正朔耶去其正月則定公之元<lb/>
　　自六月戊辰始所以正君臣之倫也<lb/>
論語定公問君使臣臣事君如之何孔子對曰君使臣<lb/>
以禮臣事君以忠<lb/>
　朱熹曰爲君當知爲君之道不可不使臣以禮爲臣<lb/>
<pb n="KR3a0105_WYG_011-19b"/>
　當盡爲臣之道不可不事君以忠君臣上下兩盡其<lb/>
　道<lb/>
　　<hi>臣</hi>按君臣主義在經則以父子之嚴爲君臣之義<lb/>
　　故尊君則曰君父卑臣則曰臣子視君猶父視臣<lb/>
　　猶子而不自盡其道者未之有也自盛世而言則<lb/>
　　如小雅鹿鳴之詩既飲食之又實幣帛筐篚以將<lb/>
　　其厚意然後忠臣嘉賓得盡其心者是禮也以衰<lb/>
　　世而言則僭竊之臣惟禮可以已之者也以其常<lb/>
<pb n="KR3a0105_WYG_011-20a"/>
　　言之則勿貳勿欺者忠也以其變言之則伏節死<lb/>
　　義不有其身忠也故曰聖人之言本末兼盡<lb/>
大學傳之三章曰爲人君止于仁爲人臣止于敬<lb/>
　　<hi>臣</hi>按君道法天故體仁長人仁者君道之所止也<lb/>
　　臣道法地故敬以直内敬者臣道之所止也論其<lb/>
　　相爲用則父兼慈嚴君亦兼慈嚴仁之中有敬子<lb/>
　　兼愛敬臣亦兼愛敬則敬之中有仁<lb/>
孟子曰欲爲君盡君道欲爲臣盡臣道二者皆法堯舜<lb/>
<pb n="KR3a0105_WYG_011-20b"/>
而已矣<lb/>
　陳櫟曰君臣之倫于人倫爲尤大所以宗主綱維彼<lb/>
　四倫者也<lb/>
　　<hi>臣</hi>按經文始于事親中于事君皆可以爲孝也然<lb/>
　　則孝治天下即盡君道資于事父即盡臣道也堯<lb/>
　　之不私其子所以爲君人者之大徳舜之允若其<lb/>
　　父所以爲臣人者之小心<lb/>
孟子曰義之於君臣也<lb/>
<pb n="KR3a0105_WYG_011-21a"/>
　　　<hi>臣</hi>按經言父子之道天性君臣之義也但言父子<lb/>
　　　有君臣之義則君臣自有父子之道其不可不盡<lb/>
　　　又不待言也孟子言義之于君臣也析君臣與義<lb/>
　　　言之而以之於二字爲之聮合則夫氣禀之不齊<lb/>
　　　時數之不偶須是君子纔謂性不謂命也經言簡<lb/>
　　　而孟子煩聖賢之言之辨也<lb/>
　朱熹曰君臣父子之大倫天之經地之義而所謂民彝<lb/>
　也故臣之于君子之于父生則敬養之殁則哀送之所<lb/>
<pb n="KR3a0105_WYG_011-21b"/>
　以致其忠孝之實者無所不用其極而非虛加之也以<lb/>
　爲不如是則無以盡吾心云爾<lb/>
　　　<hi>臣</hi>按君父至尊事之如一嚴君以事父資敬以事<lb/>
　　　君經所訓也故身也者父母之遺體也而子夏曰<lb/>
　　　事君能致其身曾子曰事君不忠非孝也世之臨<lb/>
　　　財苟得臨難茍免而以親爲解者其罪尚可逭哉<lb/>
　　　以上君臣之道之要<lb/>
御定孝經衍義卷九<lb/>
</p>
<p>
</p>
  </div>
</body>
</text>
</TEI>
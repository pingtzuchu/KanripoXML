<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_063-1a"/>
　欽定四庫全書<lb/>
御定孝經衍義巻六十一<lb/>
　　天子之孝<lb/>
　　　教宫闈<lb/>
　漢成帝時許皇后與班偼伃<hi>音接予婦官也</hi>皆有寵上嘗遊後<lb/>
　庭欲與偼伃同輦載偼伃辭曰觀古圖畫賢聖之君皆<lb/>
　有名臣在側三代末主乃有嬖妾今欲同輦得無近似<lb/>
　之乎上善其言而止太后聞之喜曰古有樊姬<hi>楚共王夫人王</hi>
<pb n="KR3a0105_WYG_063-1b"/>
　<hi>好獵姬數諫不聽乃不食禽獸肉二年王感之而勤政事</hi>今有班偼伃偼伃進侍者<lb/>
　李平得幸亦為偼伃賜姓曰衛其後上㣲行過陽阿主<lb/>
　家悅歌舞者趙飛燕召入宫大幸有女弟復召入姿性<lb/>
　尤醲粹左右見之皆嘖嘖<hi>音責齒作聲</hi>嗟賞有宣帝時披香<lb/>
　<hi>殿名</hi>博士淖方成<hi>姓淖音泥淖之淖方成其名</hi>在帝後唾曰此禍水也<lb/>
　滅火<hi>漢以火徳王故云</hi>必矣姊弟俱為偼伃貴傾後宫許皇后<lb/>
　班偼伃皆失寵於是趙飛燕譖告許皇后班偼伃挾媚<lb/>
　道祝詛後宫詈及主上許后廢處昭臺宫考問班偼伃<lb/>
<pb n="KR3a0105_WYG_063-2a"/>
偼伃對曰妾聞死生有命富貴在天修正尚未䝉福為<lb/>
邪欲以何望使鬼神有知不受不臣之愬如其無知愬<lb/>
之何益故不為也上善其對赦之賜黄金百斤趙姊弟<lb/>
驕妬偼伃恐久見危乃求共<hi>居用反</hi>養<hi>弋向反</hi>太后於長信<lb/>
宮上許焉<lb/>
　　<hi>臣</hi>按漢髙溷于祍席女禍及宗以是始終西京亾<lb/>
　　于元后而成帝後宮尤甚班姬失寵則有秋風紈<lb/>
　　扇之詞焉可以怨者矣辭輦之事從容有禮說者<lb/>
<pb n="KR3a0105_WYG_063-2b"/>
　　猶自以為建始河平之際許班之貴傾動朝廷而<lb/>
　　况于趙家姊弟乎西漢之家法蓋不足觀也已<lb/>
光武帝建武二年立貴人郭氏為皇后子疆為皇太子<lb/>
十七年廢皇后郭氏立貴人隂氏為皇后郅惲言於帝<lb/>
曰臣聞夫婦之好父不能得之於子况臣能得之於君<lb/>
乎是臣所不敢言雖然願陛下念其可否勿亂大倫使<lb/>
天下有議社稷者<lb/>
十九年六月廢皇太子疆為東海王<lb/>
<pb n="KR3a0105_WYG_063-3a"/>
　　<hi>臣</hi>按世祖中興大業宜思正己正人家齊國治之<lb/>
　　義父父子子夫夫婦婦作則垂憲以貽後人今也<lb/>
　　廢置皇后太子如奕棋然春秋之義固如是乎夫<lb/>
　　以隂氏之始敦克譲而明帝之終篤友于知其未<lb/>
　　必有媒孽之心讒慝之口色衰寵弛母爱子抱帝<lb/>
　　實為之謂之何哉<lb/>
周髙祖詔後宫唯置妃二人世婦三人御妻三人此外<lb/>
皆減之周主性節儉常服布袍寢布被後宫不過十餘<lb/>
<pb n="KR3a0105_WYG_063-3b"/>
人<lb/>
周天元將立五皇后以問小宗伯狄道辛彦之對曰皇<lb/>
后與天子敵體不宜有五太學博士西城何妥曰昔帝<lb/>
嚳四妃虞舜二妃先代之數何常之有帝大悅免彦之<lb/>
官詔曰坤儀比德土數惟五四太皇后外可増置天中<lb/>
太皇后一人於是以陳氏為天中太皇后尉遲妃為天<lb/>
左太皇后又造下帳五使五皇后各居其一<lb/>
　　<hi>臣</hi>按人君立后體法乾坤象顯日月故后一而已<lb/>
<pb n="KR3a0105_WYG_063-4a"/>
　　其餘則為夫人嬪婦女御未有與后並者也劉聰<lb/>
　　甞立三后尋致敗亾髙緯嘗立左右皇后亦就淪<lb/>
　　滅周主邕破齊之後頗知滿盈之戒毁其宮室之<lb/>
　　壯麗者省后宫妃嬪之數司馬光以為周髙祖可<lb/>
　　謂善處勝矣它人勝則益奢髙祖勝則益儉然則<lb/>
　　節儉之道宜子孫之所率由矣太子贇素多失德<lb/>
　　及即位即逞欲傳位太子驕侈彌甚自稱天元皇<lb/>
　　帝滛戲無常沉湎滛佚遂殞其身其立五后也雖<lb/>
<pb n="KR3a0105_WYG_063-4b"/>
　　百彦之亦必不能止雖㣲妥固將必遂者夫劉聰<lb/>
　　則稍逺耳髙緯者固其父之所取其國而滅其族<lb/>
　　者也不法其父之後宮不過十餘人之家法而為<lb/>
　　三后二后之續乎髙祖既能以節儉處勝不滛于<lb/>
　　色而不知其子之弗克負荷於嚴君之義有愧乎<lb/>
　　爾也<lb/>
唐太宗即位放宫女三千餘人<lb/>
　尹起莘曰天子立后固有六宫三夫人九嬪二十七<lb/>
<pb n="KR3a0105_WYG_063-5a"/>
　世婦八十一御妻矣然未聞千百其數也昔晉武平<lb/>
　呉之後掖庭殆將萬人遂殞其躬而亾其國今太宗<lb/>
　嗣位首放宫女三千餘人可謂盛德之事<lb/>
立妃長孫氏為皇后后少好讀書造次必循禮法上為<lb/>
秦王后奉事髙祖承順妃嬪甚有内助及為后務崇節<lb/>
儉服御取給而已上深重之嘗與之議賞罰后辭曰牝<lb/>
雞之晨惟家之索妾婦人安敢預聞政事固問之終不<lb/>
對<lb/>
<pb n="KR3a0105_WYG_063-5b"/>
元年三月皇后帥内外命婦親蠶<lb/>
二年秋九月天少雨中書舍人李百藥言徃年雖出宫<lb/>
人無用者尚多隂氣鬱積亦足致旱上命簡出之前後<lb/>
三千餘人<lb/>
六年三月以長樂公主<hi>太宗之女</hi>嫁長孫冲將出降敕有司<lb/>
資送倍於永嘉長公主<hi>髙祖之女</hi>魏徴諫曰昔漢明帝欲封<lb/>
皇子曰我子豈得與先帝子比皆令半楚淮陽今奈何<lb/>
資送公主反倍于長主乎上入告皇后后歎曰妾數聞<lb/>
<pb n="KR3a0105_WYG_063-6a"/>
陛下稱重魏徴不知其故今觀其引禮義以抑人主之<lb/>
私情乃知真社稷之臣也因請遣中使厚賜徴且語之<lb/>
曰聞公正直乃今見之願公常秉此心勿轉移也一日<lb/>
上朝罷怒曰㑹須殺此田舍翁后問為誰上曰魏徴每<lb/>
廷辱我后退具朝服曰妾聞主明臣直今魏徴直由陛<lb/>
下之明故也妾敢不賀上乃悅<lb/>
八年冬十月聘鄭氏為充華旣而罷之帝聘鄭仁基女<lb/>
為充華册使將發魏徴聞其嘗許嫁士人陸爽遽上表<lb/>
<pb n="KR3a0105_WYG_063-6b"/>
諫帝大驚自責命停册使<lb/>
十年六月皇后長孫氏崩后性仁孝儉素好讀書常與<lb/>
上從容商略古事因而獻替禆益𢎞多撫視庶孽逾於<lb/>
所生妃嬪已下無不愛戴訓諸子常以謙儉為先太子<lb/>
乳母以東宫器用少請奏益之后不許曰太子患徳不<lb/>
立名不揚患無器用耶后得疾太子請奏赦罪人度人<lb/>
入道后曰死生有命非智力所移赦者國之大事不可<lb/>
數下道釋異端之教蠧國病民上素所不為奈何以吾<lb/>
<pb n="KR3a0105_WYG_063-7a"/>
一婦人使上為所不為乎及病篤與上訣時房元齡以<lb/>
譴歸第后曰元齡侍陛下久小心愼宻茍無大故不可<lb/>
棄也妾之本宗因緣葭莩以致禄位既非德舉易致顛<lb/>
危欲保全之愼勿處之權要妾生無益於人願勿以丘<lb/>
壟勞費天下但因山為墳器用瓦木可也更願陛下親<lb/>
君子逺小人納忠諫屏讒慝省作役止遊畋則妾死不<lb/>
恨矣后嘗采自古婦人得失事為女則三十卷又嘗著<lb/>
論譏漢明帝明德馬后不能退抑親戚之權而徒戒其<lb/>
<pb n="KR3a0105_WYG_063-7b"/>
車如流水馬如游龍<hi>馬后不聼封爵諸舅詔中語</hi>是開其禍敗之原<lb/>
而禁其末流也至是宮司奏之上覽之悲慟以示近臣<lb/>
曰皇后此書足以垂範百世朕非不知天命而為無益<lb/>
之悲但入宮不復聞規諫之言失一良佐故不能㤀懐<lb/>
耳乃召元齡使復其位冬十一月葬文德皇后帝為文<lb/>
刻石稱皇后節儉遺言薄葬不藏金玉常使子孫奉以<lb/>
為法帝念后不已於苑中作層觀以望昭陵常引魏徴<lb/>
同登使視之徴熟視之曰臣昬眊不能見上指示之徴<lb/>
<pb n="KR3a0105_WYG_063-8a"/>
曰臣以為陛下望獻陵若昭陵則臣固見之矣上泣為<lb/>
毁觀<lb/>
十一年三月以南平公主嫁王敬直敬直珪之子也先<lb/>
是公主下嫁皆不以婦禮事舅姑珪曰主上欽明動循<lb/>
禮法吾受公主謁見豈為身榮所以成國家之美耳乃<lb/>
與其妻就席坐令公主執笲行盥饋之禮是後公主始<lb/>
行婦禮<lb/>
十三年二月詔内職有闕選良家有才行者充尚書奏<lb/>
<pb n="KR3a0105_WYG_063-8b"/>
近臣掖庭之選或微賤之族禮訓蔑聞或刑戮之家憂<lb/>
怨所積請自今後宮及東宮内職有闕皆選良家有才<lb/>
行者以禮聘其没官口賤人不得補用上從之<lb/>
　　<hi>臣</hi>按帝王家法如易詩禮春秋所載記由之則得<lb/>
　　不由之則失自三代以后之君莫盛於漢孝文帝<lb/>
　　唐太宗文帝竇皇后雖不如文德皇后之以賢特<lb/>
　　聞然其好黄老之言蓋亦有得於無為自化清淨<lb/>
　　自正之意非有側媚之私嫉妬之心也司馬遷本<lb/>
<pb n="KR3a0105_WYG_063-9a"/>
　　紀上常衣綈衣所幸愼夫人衣不得曵地幃帳不<lb/>
　　得文繡以示敦朴為天下先則其不茍於色而宫<lb/>
　　闈皆化之矣以唐太宗之賢而正位乎外以文德<lb/>
　　后之賢而正位乎内歴覽前史幾于不可再得也<lb/>
　　君子以反身之義推本言之有文王而後有以見<lb/>
　　后妃之聖有太宗而後有以見文德后之賢太宗<lb/>
　　即位之初即有放宮女之詔二年秋以乆旱復減<lb/>
　　省如前此豈非遠鑒晉武之禍近蓋厥考之愆耶<lb/>
<pb n="KR3a0105_WYG_063-9b"/>
　　將聘充華而知其己字則立罷之依尚書奏不以<lb/>
　　没官口賤人補用内職資送長樂主初敕有司倍<lb/>
　　於永嘉聞魏徴之諫而入告於后后稱徴引禮義<lb/>
　　以抑人主之私情因而厚賜之其後南平公主出<lb/>
　　降王珪之子敬直執禮於珪夫婦珪曰吾所以受<lb/>
　　公主謁見者以主上欽明動循禮法故也凡太宗<lb/>
　　宮幃之事其書於册者大略如此而文德之賢為<lb/>
　　開基聖母旣葬昭陵太宗猶悲悼不已為層觀苑<lb/>
<pb n="KR3a0105_WYG_063-10a"/>
　　中時登望之一聞魏徴獻陵之諷即為毁觀此又<lb/>
　　有發乎情止乎禮義之善焉夫後世言家法之不<lb/>
　　正以為莫盛於唐要之子孫之罪文德自賢后爾<lb/>
　　如太宗皇帝文德皇后合於家人之二五於夫婦<lb/>
　　之間宫闈之際度德比義則遠過乎漢孝文竇皇<lb/>
　　后矣<lb/>
宋仁宗明道二年廢皇后郭氏時尚美人楊美人俱得<lb/>
幸數與皇后忿爭一日尚氏於帝前有侵后語后不勝<lb/>
<pb n="KR3a0105_WYG_063-10b"/>
忿批其頰帝自起救之誤批帝頸帝大怒内侍閻文應<lb/>
因與帝謀廢后且勸以爪痕示執政帝以示吕夷簡告<lb/>
之故夷簡有憾於后遂主廢黜之議帝猶疑之夷簡曰<lb/>
光武漢之明主也郭后止以怨懟坐廢况傷陛下頸乎<lb/>
帝意遂决夷簡先勅有司毋得受臺諫章奏乃詔稱皇<lb/>
后願入道封淨妃玉京冲妙仙師居長寧宮臺諫章奏<lb/>
果不得入於是中丞孔道輔率諫官范仲淹孫祖德宋<lb/>
庠劉渙御史蔣堂郭勸楊偕馬絳叚少連十人詣垂拱<lb/>
<pb n="KR3a0105_WYG_063-11a"/>
殿伏奏皇后天下之母不當輕廢願賜對盡所言殿門<lb/>
闔不為通道輔扣鐶大呼曰皇后被廢奈何不聼臺臣<lb/>
言尋有詔令夷簡諭以皇后當廢狀道輔等至中書語<lb/>
夷簡曰大臣之於帝后猶子事父母也父母不和可以<lb/>
諫止奈何順父出母乎夷簡曰廢后有漢唐故事道輔<lb/>
曰人臣當道君堯舜豈得引漢唐失德為法邪夷簡不<lb/>
能答即奏言伏閣請對非太平美事遂黜道輔知泰州<lb/>
仲淹知睦州祖德等罰金仍詔臺諫自今毋相率請對<lb/>
<pb n="KR3a0105_WYG_063-11b"/>
　　<hi>臣</hi>按有宋世有賢后論者咸以杜太后治家嚴而<lb/>
　　有法太祖太宗事之甚孝謹以此故宫闈世無失<lb/>
　　德夾輔幼主中外肅然臣以為母儀則善矣而刑<lb/>
　　于之義尚似闕如是以不得而不論也夫宋之諸<lb/>
　　帝固莫有賢於仁宗者矣惜乎郭后之廢吕夷簡<lb/>
　　成之孔道輔范仲淹等爭之而不能得也其後哲<lb/>
　　宗之廢孟后賢妃劉氏搆之章惇成之孟氏廢而<lb/>
　　劉氏立則雖欲如仁宗廢后而并斥美人不可得<lb/>
<pb n="KR3a0105_WYG_063-12a"/>
　　也然而正家之義概乎未有聞也幸而世有賢后<lb/>
　　耳不幸而有嫉妬驕恣如光宗之李后者則婦順<lb/>
　　不章兩宮睽隔以萬乗之尊而受制一女子自宰<lb/>
　　輔百官下至韋布之士以過宮為請者至於叩頭<lb/>
　　引裾號泣而諫者相繼而不能得之於父子天性<lb/>
　　之親此固家道之乖人倫之變為光宗者非無翻<lb/>
　　然開悟之時而卒不勝其溺惑之私也善乎朱熹<lb/>
　　之言曰三代之盛聖賢之君能修其政莫不本於<lb/>
<pb n="KR3a0105_WYG_063-12b"/>
　　齊家蓋男正位乎外女正位乎内而夫婦之别嚴<lb/>
　　者家之齊也妻齊體於上妾承接於下而嫡庶之<lb/>
　　分定者家之齊也采有德戒聲色近嚴敬遠技能<lb/>
　　者家之齊也内言不出外言不入苞苴不達請謁<lb/>
　　不行者家之齊也然閨門之内恩常掩義是以英<lb/>
　　雄之才尚有困於酒色溺於情愛而不能自克者<lb/>
　　茍非正心修身動由禮義使之有以服吾之德而<lb/>
　　畏吾之威則亦何以正其宫壼杜其請託稔其姻戚<lb/>
<pb n="KR3a0105_WYG_063-13a"/>
　　　而防禍亂之萌哉書曰牝雞之晨惟家之索傳曰<lb/>
　　　福之興莫不本乎室家道之衰莫不始乎閫内此<lb/>
　　　熹之言匪直為一時而發凡有國有家者所當奉<lb/>
　　　為金鑑也<lb/>
　　　以上教宮闈<lb/>
　<lb/>
　<lb/>
　<lb/>
<pb n="KR3a0105_WYG_063-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義巻六十一<lb/>
</p>
<p>
</p>
  </div>
</body>
</text>
</TEI>
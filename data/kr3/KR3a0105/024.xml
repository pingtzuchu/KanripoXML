<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_024-1a"/>
　欽定四庫全書<lb/>
御定孝經衍義卷二十二<lb/>
　　天子之孝<lb/>
　　　早諭敎<lb/>
　　　<hi>臣</hi>按既醉之詩云君子有孝子孝子不匱言君子<lb/>
　　　既孝而嗣子又孝其孝斯為源源不竭也文王有<lb/>
　　　聲之詩云詒厥孫謀以燕翼子武王烝<hi>君也</hi>哉言能<lb/>
　　　燕安輔翼其子是乃宜為君者也故記曰此數世<lb/>
<pb n="KR3a0105_WYG_024-1b"/>
　　　之仁也未有篤于天性而可疎于訓儲者茍副徳<lb/>
　　　之不光即于君子之孝有闕而愧于烝哉者矣易<lb/>
　　　䝉之彖曰䝉以養正聖功也象曰君子以果行育<lb/>
　　　徳盖言敎諭之宜早也述早諭敎<lb/>
　易震<hi>卦名文王所繫之卦辭</hi>亨<lb/>
　　　<hi>臣</hi>按說卦𫝊言帝出乎震又曰萬物出乎震震東<lb/>
　　　方也又曰震為雷為龍為𤣥黄帝者天之主宰即<lb/>
　　　乾父坤母是也萬物之出入帝為之主宰東方物<lb/>
<pb n="KR3a0105_WYG_024-2a"/>
　　之始生于時為春所謂元而亨此元良之義所由<lb/>
　　起也故太子謂之東宫天用莫如龍龍者乾象震<lb/>
　　之一陽乃乾體為雷為龍有乘六御天雲行雨施<lb/>
　　之義乾坤之交兼有天地之色孔疏以為雜而成<lb/>
　　蒼也故東宫曰青宫又大象君子以恐懼脩省恐<lb/>
　　懼脩省者所以致中和位天地育萬物雖聖性得<lb/>
　　之猶加聖心焉此敎諭之宜早也序卦以震繼鼎<lb/>
　　太子主器傳重所以正位凝命者也故隆山李氏<lb/>
<pb n="KR3a0105_WYG_024-2b"/>
　　曰必以戒懼存心以威重為質徳望素著足以畏<lb/>
　　服斯人之心則以之守宗廟社稷而為祭祀之主<lb/>
　　作易者以乾為人君之象以震為太子之象庶幾<lb/>
　　可見云<lb/>
禮記文王世子成王幼不能涖阼周公相踐阼而治抗<lb/>
<hi>舉也</hi>世子法於伯禽<hi>周公子魯公也</hi>欲令成王之知父子君臣長<lb/>
幼之道也成王有過則撻伯禽所以示成王世子之道<lb/>
也<lb/>
<pb n="KR3a0105_WYG_024-3a"/>
　　<hi>臣</hi>按武王崩成王幼則當武王時固有不及于敎<lb/>
　　世子者及成王即位則已正乎為君矣正乎為君<lb/>
　　則已不及乎為人子為人臣然世固未有不能乎<lb/>
　　為子為臣而能為君父者也而又不可正敎之以<lb/>
　　為人子為人臣則寄臣子之法于伯禽公之用意<lb/>
　　苦而慮深遠矣厥後成王果能敬脩厥徳令問日<lb/>
　　隆今觀之詩一則曰念兹皇祖陟降庭止再則曰<lb/>
　　休矣皇考以保明其身成王之為君也成王之為<lb/>
<pb n="KR3a0105_WYG_024-3b"/>
　　世子而已矣太甲惟不能乎為子故君道多闕尹<lb/>
　　之不為公之抗法也同異姓之别也然其言曰密<lb/>
　　邇先王其訓毋俾世迷仍敎之為世子而已夫為<lb/>
　　人君者猶不可不抗之以世子之法而顧曠之于<lb/>
　　為世子之日抑獨何哉<lb/>
凡三王敎世子必以禮樂樂所以脩内也禮所以脩外<lb/>
也禮樂交錯于中發形于外是故其成也懌恭敬而温<lb/>
文<lb/>
<pb n="KR3a0105_WYG_024-4a"/>
　孔頴達正義曰樂是喜樂之事喜樂從内而生和諧<lb/>
　性情故云所以脩内也禮是恭敬之事恭敬是正其<lb/>
　容體容體在表故云所以脩外也<lb/>
　　<hi>臣</hi>按敎之以禮則嚴威莊敬而無惰慢邪僻之容<lb/>
　　敎之以樂則柔順從容而無勉强廹促之累然禮<lb/>
　　非他即父子君臣長幼之秩然而序者是也樂非<lb/>
　　他即父子君臣長幼之藹然而和者是也孟子言<lb/>
　　禮之實曰節文斯二者樂之實曰樂斯二者而此<lb/>
<pb n="KR3a0105_WYG_024-4b"/>
　　篇下文亦云欲其知父子君臣之道又曰父子君<lb/>
　　臣長幼之道得而國治則信乎禮樂皆所以明倫<lb/>
　　而人倫尤莫先于孝為世子者為孝子而已矣<lb/>
立太傅少傅以養之欲其知父子君臣之道也太傅審<lb/>
父子君臣之道以示之少傅奉世子以觀太傅之徳行<lb/>
而審喻之太傅在前少傅在後入則有保出則有師是<lb/>
以敎喻而徳成也師也者敎之以事而喻諸徳者也保<lb/>
也者慎其身以輔翼之而歸諸道者也記曰虞夏商周<lb/>
<pb n="KR3a0105_WYG_024-5a"/>
有師保有疑丞設四輔及三公不必備惟其人語使能<lb/>
也<lb/>
　　<hi>臣</hi>按周官太師太傅太保兹惟三公論道經邦燮<lb/>
　　理隂陽少師少傅少保曰三孤貳公𢎞化寅亮天<lb/>
　　地公孤皆冠冢宰六卿之上又官不常設或用六<lb/>
　　卿兼領蓋其任至重而敎世子之官有師保傅太<lb/>
　　少者賈誼云成王幼在襁抱之中召公為太保周<lb/>
　　公為太傅太公為太師又班彪云成王為孺子時<lb/>
<pb n="KR3a0105_WYG_024-5b"/>
　　出則周公召公入則太顛閎夭散宜生南宫括然<lb/>
　　則世子師保傅之官即周之公孤特其官旣不必<lb/>
　　備而世子前後出入不應闕人蓋當立制之初人<lb/>
　　才甚盛自不患無人而特慮乎後之或濫居其位<lb/>
　　者故必嚴其選毋取乎為具臣而已也秦時有太<lb/>
　　子師傅漢以叔孫通為太子太傅位次太常自是<lb/>
　　東宫官自有師保傅而其後則位次亦與天子之<lb/>
　　公孤相埒或層累陞加或兼官遥領盖第以為優<lb/>
<pb n="KR3a0105_WYG_024-6a"/>
　　禮大臣之官而甚則以寵外吏及武臣于先王敎<lb/>
　　養世子與不必備官之意無復有毫髮之相及者<lb/>
　　矣陳櫟解此經以為此師保之職即周禮師氏敎<lb/>
　　國子以徳行保氏養國子以六藝六儀者鄭氏于<lb/>
　　師保氏亦即引世子篇為証特其官為中下大夫<lb/>
　　屬于地官為不可解然考書叙云周公為師召公<lb/>
　　為保聖賢下兼此官則二公即兼二氏之職而後<lb/>
　　或者沿為制常以公而兼領之歟大抵先王之輔<lb/>
<pb n="KR3a0105_WYG_024-6b"/>
　　翼太子與其自治同以燮理隂陽寅亮天地與詔<lb/>
　　王媺諫王惡者即為敎太子之官盖甚慎乎世子<lb/>
　　之有君道也四輔尚書大𫝊云古者天子必有四<lb/>
　　鄰前曰疑後曰丞左曰輔右曰弼天子有問無以<lb/>
　　對責之疑可志而不志責之丞可正而不正責之<lb/>
　　輔可揚而不揚責之弼此與師保並云設大較師<lb/>
　　保亦得兼此四官記不言敎世子者明與君同也<lb/>
　　王者自謹其前後左右必慮乎世子之前後左右<lb/>
<pb n="KR3a0105_WYG_024-7a"/>
　　而後世勤于為治之君或未以儲嗣為慮者亦為<lb/>
　　得其一而遺其一者也<lb/>
春秋九月丁卯子同生<hi>桓公六年</hi>
　左𫝊曰以太子生之禮舉之接以太牢卜士負之士<lb/>
　妻食之公與文姜宗婦命之<lb/>
　胡安國𫝊曰嫡冢始生即書于策與子之法也此世<lb/>
　子也其不曰世子何也天下無生而貴者誓于天子<lb/>
　然後為世子<lb/>
<pb n="KR3a0105_WYG_024-7b"/>
　真徳秀曰按賈誼之書有曰勢明則民定而出于一<lb/>
　道故人爭為宰相而不姦為世子非宰相尊而世子<lb/>
　卑也不可以智求不可以力爭也臣謂古者之生世<lb/>
　子則已表而揚之使國人皆知之所以繫衆望也是<lb/>
　以國本之定不在于建儲之日而已定于始生之初<lb/>
　此春秋于子同之生必謹而書之也<lb/>
　　<hi>臣</hi>按春秋二百四十二年惟此書子同生以桓公<lb/>
　　能舉行古者國君生世子之禮故嘉而書之也盖<lb/>
<pb n="KR3a0105_WYG_024-8a"/>
　　雖未正其為世子之名而已舉之以世子之禮又<lb/>
　　不獨定國本而繫人心且可教之以豫攷之禮異<lb/>
　　為世子室擇諸母寛裕慈惠温良恭敬慎而寡言<lb/>
　　者使為子師即此意也夫位不素定與既定而不<lb/>
　　早建此楚共王之埋璧太室之庭而五子卒無適<lb/>
　　立<hi>卜之于神無當璧拜者事見左𫝊昭十三年</hi>以貽數世禍者也<lb/>
國語楚語楚莊王使士亹<hi>楚大夫</hi>傅太子箴<hi>之林切</hi>問于申<lb/>
叔時<hi>楚大夫</hi>叔時曰敎之春秋而為之聳<hi>奬也</hi>善而抑惡焉<lb/>
<pb n="KR3a0105_WYG_024-8b"/>
以戒勸其心敎之世<hi>先王世系</hi>而為之昭明徳而廢幽昏焉<lb/>
以休懼其動敎之詩而為之道廣顯徳以耀明其志敎<lb/>
之禮使知上下之則敎之樂以疏其穢而鎮其浮敎之<lb/>
令<hi>先王之官法時令</hi>使訪物官敎之語<hi>治國之善語</hi>使明其徳而知先<lb/>
王之務用明徳于民也敎之故志<hi>記前世成敗之書</hi>使知興廢者<lb/>
而戒懼焉敎之訓典使知族類行比義焉若是而不從<lb/>
動而不悛則文詠物<hi>以文詞風諸事物</hi>以行<hi>動也</hi>之求賢良以翼<lb/>
之悛而不攝則身勤之多訓典刑以納之務慎惇篤以<lb/>
<pb n="KR3a0105_WYG_024-9a"/>
固之攝而不徹則明施舎以道之忠明久長以道之信<lb/>
明度量以道之義明等級以道之禮明恭儉以道之孝<lb/>
<hi>恭儉所以事親</hi>明敬戒以道之事明慈愛以道之仁明昭利以<lb/>
道之文明除害以道之武明精意以道之罰明正徳以<lb/>
道之賞明齊肅以耀<hi>明也</hi>之臨<hi>臨事</hi>若是而不濟不可為也<lb/>
且夫誦詩以輔相之威儀以先後之體貌以左右之明<lb/>
行以宣翼之制節義以動行之恭敬以臨監之勤勉以<lb/>
勸之孝順以納之忠信以發之徳音以揚之教備而不<lb/>
<pb n="KR3a0105_WYG_024-9b"/>
從者非人也其可興乎<lb/>
　　<hi>臣</hi>按叔時大指謂輔翼太子以成其徳而進徳之<lb/>
　　資莫切于講學所為敎之春秋敎之世敎之詩禮樂<lb/>
　　敎之令敎之語敎之故志訓典皆是也盖熟之復<lb/>
　　之于聖賢之書參之于善敗之跡其為忠信禮義<lb/>
　　仁孝之助者不少矣然脩徳進業固在于太子而<lb/>
　　朝夕納誨尤必慎簡其人其人必自範于先王之<lb/>
　　敎而後明先王之敎以敎之庻乎肅而不玩巽而<lb/>
<pb n="KR3a0105_WYG_024-10a"/>
　　易入也世子之篇云觀太傅之徳行而審喻之者<lb/>
　　是也審則審之于倫物喻則喻之于道義豈僅詩<lb/>
　　書六藝之文而已哉抑<hi>臣</hi>又按孝為徳之本叔時<lb/>
　　云明恭儉以道之孝又云孝順以納之胥臣語晉<lb/>
　　文公亦言文王在母不憂事王不怒則文王之能<lb/>
　　為世子文王之止于孝也敎世子者必先之以孝<lb/>
　　而成之以學故曰若川然有原以卬<hi>音仰</hi>浦而後大<lb/>
漢文帝六年賈誼疏曰古之王者太子廼生固舉以禮<lb/>
<pb n="KR3a0105_WYG_024-10b"/>
使士負之有司齊肅端冕見之南郊過闕則下過廟則<lb/>
趨孝子之道也故自為赤子而敎固已行矣孩提有識<lb/>
三公三少明孝仁禮義以道習之逐去邪人不使見惡<lb/>
行選天下之端士博聞有道術者以衛翼之使與居處<lb/>
出入故太子廼生而見正事聞正言行正道左右前後<lb/>
皆正人也夫習與正人居之不能毋正猶生長於齊不<lb/>
能不齊言也習與不正人居之不能毋不正猶生長於<lb/>
楚不能不楚言也孔子曰少成若天性習貫如自然及<lb/>
<pb n="KR3a0105_WYG_024-11a"/>
太子少長知妃色則入于學學者所學之官也及太子<lb/>
旣冠成人免於保傅之嚴則有記過之史徹膳之宰進<lb/>
善之旌誹謗之木敢諫之鼔瞽史誦書工誦箴諫大夫<lb/>
進謀士𫝊民語習與智長故切而不媿化與心成故中<lb/>
道若性夫三代之所以長久者以其輔翼太子有此具<lb/>
也<lb/>
　　<hi>臣</hi>按輔翊儲皇之法莫著于文王世子之篇春秋<lb/>
　　列國猶有循行之者特其所與居處之人如所謂<lb/>
<pb n="KR3a0105_WYG_024-11b"/>
　　朝嬰夕側未必聖賢之徒耳三代以後首發此論<lb/>
　　者賈誼一人而已文帝既善其言而不聞有選建<lb/>
　　宮僚之舉豈以一峭直深刻之家令<hi>鼂錯</hi>遂足以兼<lb/>
　　師保諫救之職也<lb/>
武帝為太子<hi>名據諡戾</hi>立博望苑使通賔客從其所好故賔<lb/>
客多以異端進<lb/>
　司馬光曰古之明王教養太子為之擇方正敦良之<lb/>
　士以為保傅師友朝夕與之遊處左右前後無非正<lb/>
<pb n="KR3a0105_WYG_024-12a"/>
　人出入起居無非正道然猶有淫放邪僻而陷于禍<lb/>
　敗者焉今乃使太子自通賔客從其所好夫正直難<lb/>
　親諂諛易合此固中人之常情宜太子之不終也<lb/>
　　<hi>臣</hi>按司馬光之言備矣史稱太子仁恕温謹武帝<lb/>
　　雖嫌其材能不類已然以其敦重好靜必能安天<lb/>
　　下蓋有可敎之資而不豫敎之以陷于大過<hi>巫蠱之禍太子</hi>
　　<hi>殺使者江充</hi>人不可以無學况主器之重哉終漢之世<lb/>
　　輔翼太子之具皆闕焉以元帝之好儒而宣帝顧<lb/>
<pb n="KR3a0105_WYG_024-12b"/>
　　以俗儒不達時宜不為之選賢師傅以正道道之<lb/>
　　卒以優柔不斷坐啓禍萌惜哉<lb/>
吳主<hi>孫權</hi>黄龍元年九月使上大將軍陸遜輔太子南陽<lb/>
劉廙常著先刑後禮論同郡謝景稱之于遜遜呵之曰<lb/>
禮之長于刑久矣廙以細辯而詭先聖之敎君今侍東<lb/>
宫宜遵仁義以彰徳音若彼之談不須講也<lb/>
　　<hi>臣</hi>按敎世子不可不慎也開博望之苑而異端之<lb/>
　　陳崇潘陸之華而狎客之進若刑名家言似足枝<lb/>
<pb n="KR3a0105_WYG_024-13a"/>
　　柱補綻而其酷烈之禍豈減異端狎客哉漢文帝好<lb/>
　　黄老嘉鼂錯術數之說使為太子家令太史遷謂慘<lb/>
　　刻少恩皆原于道徳者固然故文帝不用賈生傅<lb/>
　　太子而用錯然景帝之猜忍刻急誅滅功臣廢殺<lb/>
　　愛子盖可覩矣漢末綱紀廢壞崔寔為政論以刑<lb/>
　　罰為治亂之藥石斯亦激而云爾揆之于道亦未<lb/>
　　可為大醇也夫欲世子生而見正事聞正言行正<lb/>
　　道則舎先王之敎與孔孟之書奚由哉<lb/>
<pb n="KR3a0105_WYG_024-13b"/>
唐貞觀中太子承乾數虧禮度侈縱日甚右庻子孔頴<lb/>
達每犯顏進諫承乾令撰孝經義疏頴達又因文見意<lb/>
愈廣規諫之道<lb/>
　　<hi>臣</hi>按晉江統上書太子陳五事其一曰六行之義<lb/>
　　以孝為首虞舜之徳以孝為稱故太子以朝夕視<lb/>
　　君膳為職左右就養無方<hi>臣</hi>謂世子誠盡事親之<lb/>
　　道則不獨視膳就養之節而已必將熟復于不敢<lb/>
　　惡人不敢慢人之義而無有侈縱敗禮之失矣頴<lb/>
<pb n="KR3a0105_WYG_024-14a"/>
　　達撰孝經義疏因文規諫可謂知敎之本而有天<lb/>
　　下者欲輔養世子誠不可不于是經加之意也<lb/>
貞觀十七年太宗謂長孫無忌司空房𤣥齡曰三師以<lb/>
徳道人者也若師禮卑太子無所取則于是詔令撰太<lb/>
子接三師儀注太子出殿門迎先拜三師答拜每門讓<lb/>
于三師三師坐太子乃坐與三師書前名惶恐後名惶<lb/>
恐再拜<lb/>
　　<hi>臣</hi>按古者置太子居以士禮與國人齒為置官屬<lb/>
<pb n="KR3a0105_WYG_024-14b"/>
　　皆如朋友不為純臣若三師道高徳劭以師事之<lb/>
　　則更不可以友比也夫三王四代惟其師師嚴然後<lb/>
　　道尊天子猶有當其為師則弗臣之禮而况世子<lb/>
　　乎<lb/>
貞觀十八年高宗初立為皇太子尚未尊賢重道散騎<lb/>
常侍劉洎上書畧曰臣聞郊迎四方孟侯所以成徳齒<lb/>
學三讓元良由是作貞至若生乎深宫之中長乎婦人<lb/>
之手未曾識憂懼無由曉風雅雖神機不測天縱生知<lb/>
<pb n="KR3a0105_WYG_024-15a"/>
而開物成務終由外奬竊惟皇太子玉裕挺生金聲夙<lb/>
振雖富于春秋飭躬有漸實恐歲月易往墮業興譏取<lb/>
適宴安將從此始臣以愚短幸參侍從不敢曲陳故事<lb/>
切請以聖徳言之伏惟陛下誕叡膺圖登庸歴試多才<lb/>
多藝道著于匡時允文允武功成于纂祀尚且雖休勿<lb/>
休日慎一日求異聞于振古勞叡思于當年乙夜觀書<lb/>
事高漢帝馬上披卷勤過魏王陛下自勵如此而令太<lb/>
子優游棄日不習圖書臣所未諭一也加以暫屛機務<lb/>
<pb n="KR3a0105_WYG_024-15b"/>
即寓雕蟲紆寳思于天文則長河韜映摛玉華于仙札<lb/>
則流霞成彩固已緇銖萬代冠冕百王屈宋不足以升<lb/>
堂鍾張何階于入室陛下自好如此而太子悠然靜處<lb/>
不㝷篇翰臣所未諭二也陛下備該衆妙獨秀寰中猶<lb/>
晦天聽俯詢凡識聽朝之隟引見羣官降以温言訪以<lb/>
今古故得朝廷閭里是非好惡凡有巨細必關聞聼陛<lb/>
下自行如此而令太子久趨入侍不接正人臣所未諭<lb/>
三也陛下若謂無益則何事勞神若謂有成則宜申<lb/>
<pb n="KR3a0105_WYG_024-16a"/>
貽厥蔑而不急未見其可伏願俯推叡範訓及儲君授<lb/>
以良書娛之嘉客朝披經史觀成敗于前蹤晚接賔遊<lb/>
訪得失于當代間以書札繼以篇章則日聞所未聞日<lb/>
見所未見副徳愈光蒼生之福也<lb/>
　　<hi>臣</hi>按劉洎知敎諭之當早而其所稱說者盖文章<lb/>
　　藝能之事非古帝王世子入學齒胄之法也其言<lb/>
　　觀成敗訪得失似亦知所以致用矣而未知夫以<lb/>
　　徳行為之本也若夫徳行則文王之為世子武王<lb/>
<pb n="KR3a0105_WYG_024-16b"/>
　　帥而行之以孝敎孝有非師保之詔告所得而盡<lb/>
　　者則在乎以身為之則矣<lb/>
憲宗元和元年左拾遺元稹奏畧曰有國之君議敎化者<lb/>
莫不以興廉舉孝設學崇儒為意曾不知敎化之不行<lb/>
自貴者始畧其貴者敎其賤者無乃隣于倒置乎自我<lb/>
太宗在藩邸以至于為太子也選知道徳者十八人與<lb/>
之遊習即位之後宴遊飲食日在其中上失無不言下<lb/>
情無不達不四三年而名高盛古貞觀已還師傅之官<lb/>
<pb n="KR3a0105_WYG_024-17a"/>
皆宰相兼領其餘宮寮選亦甚重馬周以官高恨不得<lb/>
為司議郎此其驗也願陛下思成王訓導之功念文王<lb/>
遊習之漸選重師保慎簡宮寮<lb/>
　　<hi>臣</hi>按宫寮之設與太子遊習盖宴遊飲食必俱而<lb/>
　　有得有失無不可言者故其人必極一時之選馬<lb/>
　　周以官高恨不得為司議可見貞觀之盛其隆重<lb/>
　　宮寮者如此<lb/>
宋英宗治平元年六月封皇子頊為頴王<hi>後立為太子即位為神宗</hi>
<pb n="KR3a0105_WYG_024-17b"/>
以王陶等為翊善記室先是以王陶等為皇子伴讀司<lb/>
馬光言陶等雖為皇子官屬若不旬日得見或見而遽<lb/>
退語言不洽志意不通敎者止于供職學者止于備禮<lb/>
而左右前後侍御僕從或有佞邪讒巧之人雜處其間<lb/>
雖皇子資性端慤不移然親近易習積久易遷雖有碩<lb/>
儒端士為之師傅終無益也臣願陛下博選學行之士<lb/>
使日與皇子居處燕遊講論道義其侍御僕從邪佞讒<lb/>
巧之人誘導為非者委伴讀官糾舉即時斥逐若皇子<lb/>
<pb n="KR3a0105_WYG_024-18a"/>
自有過失規誨不從亦聽以聞如此則進徳脩業日就<lb/>
月將善人益親邪人日疎天下之幸也帝嘉納之<lb/>
　　<hi>臣</hi>按賈誼曰天下之命縣于太子太子之善在早<lb/>
　　諭敎與選左右又曰若其服習積貫則左右而已<lb/>
　　甚哉乎左右之可畏也古者世子有胎敎甫生而<lb/>
　　即異為之室擇諸母之温良恭敬慎者與居及孩<lb/>
　　提有識則前後左右即三公三少與天下之孝弟<lb/>
　　博聞有道術者而不得有一邪人參其間也盖古<lb/>
<pb n="KR3a0105_WYG_024-18b"/>
　　之于世子自其接以太牢以至旣冠成人其在深<lb/>
　　宫保姆之手無幾而其接賢士大夫之時無數所<lb/>
　　為少成若天性習貫如自然者固不得不如此也<lb/>
　　後世官屬雖設而寖為文具進見動踰旬日講讀<lb/>
　　不過寸晷求齊言于衆楚㬥容光于積寒雖碩儒<lb/>
　　端士如此侍御僕從者何哉夫侍御僕從既不能<lb/>
　　如古者之一一盡擇其皆良則邪佞讒巧必不能<lb/>
　　保其無有而亦别無絶之之方誠慎簡伴讀之官<lb/>
<pb n="KR3a0105_WYG_024-19a"/>
　　　申明糾舉之制日侍於居處燕遊之地而反覆開<lb/>
　　　導于道徳禮義之途則邪佞讒巧者自無所容焉<lb/>
　　　雖或有一伏于其間亦失其所以蠱惑之階而不<lb/>
　　　足以累乎毓徳青宮之盛矣善哉乎朱熹之言曰<lb/>
　　　近世帝王教子之法益疎畧也盖其所以敎者不<lb/>
　　　過記誦書札之工而未嘗聞仁孝禮義之習至于<lb/>
　　　容貌詞氣衣服器用則雖極于邪侈而未嘗有以<lb/>
　　　裁之也寮屬具員而無保傅之嚴講讀備禮而無<lb/>
<pb n="KR3a0105_WYG_024-19b"/>
　　　箴規之益至于朝夕所與出入居處而親宻無間<lb/>
　　　者不過宦官近習掃除趨走之流而已夫以帝王<lb/>
　　　之世當授受之統上有宗廟社稷之重下有四海<lb/>
　　　蒸民之生前有祖宗垂創之艱後有子孫長久之<lb/>
　　　計而所以輔養之具疎畧如此是猶家有明月之<lb/>
　　　珠夜光之璧而委之衢路之側豈不危哉<lb/>
　　　以上早諭敎<lb/>
御定孝經衍義卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_014-1a"/>
　欽定四庫全書<lb/>
御定孝經衍義卷十二<lb/>
　　衍要道之義<lb/>
　　　朋友<lb/>
　易兌<hi>卦名</hi>象曰麗澤兌君子以朋友講習<lb/>
　　程頤傳曰麗澤二澤相附麗也兩澤相麗交相浸潤<lb/>
　　互有滋益之象故君子觀其象而以朋友講習<lb/>
　　　<hi>臣</hi>按朋友之交以相説而成者也方以類聚物以<lb/>
<pb n="KR3a0105_WYG_014-1b"/>
　　　羣分無物不有朋友即兩澤之相麗亦朋友也同<lb/>
　　　聲相應同氣相求則有血氣知覺之倫皆有相資<lb/>
　　　之益其所説者亦各不相喻天地之性人爲貴而<lb/>
　　　君子其最秀最靈者故父與父言慈子與子言孝<lb/>
　　　兄與兄言友弟與弟言恭所貴于講也相觀而善<lb/>
　　　而孝慈彌至友恭愈篤所貴于習也故自天子以<lb/>
　　　至于庶人未有不須友以成者<lb/>
　詩小雅伐木<hi>篇名</hi>其一章曰伐木丁丁<hi>陟耕反伐木聲</hi>鳥鳴嚶嚶<lb/>
<pb n="KR3a0105_WYG_014-2a"/>
<hi>鳥聲之和也</hi>出自幽谷遷于喬木嚶其鳴矣求其友聲相彼<lb/>
鳥矣猶求友聲矧伊人矣不求友生神之聽之終和且<lb/>
平<hi>若能盡其道于朋友雖鬼神亦必聽之相之以和平之福</hi>
　朱熹曰楊氏云五品天叙人之大倫也朋友居一焉<lb/>
　故謂之達道不由其道則人倫廢而天理滅得罪于<lb/>
　天矣其能終和且平矣乎<lb/>
　　<hi>臣</hi>按詩序燕朋友故舊也孔穎達正義<hi>毛詩正義</hi>曰朋<lb/>
　　是同門之稱友爲同志之名故舊即昔之朋友也<lb/>
<pb n="KR3a0105_WYG_014-2b"/>
　　蓋天子雖至尊至貴而于賢者則接以平生布衣<lb/>
　　之情鹿鳴之言我有嘉賓既醉<hi>大雅篇名</hi>之言朋友攸<lb/>
　　攝假樂<hi>大雅篇名</hi>之言燕及朋友皆此志也此篇首章<lb/>
　　既呼之曰友生矣而二章呼之曰諸父諸舅三章<lb/>
　　呼之曰兄弟則所以推其愛親敬親之心而不敢<lb/>
　　惡慢于人者感人甚誠而責己益周矣<lb/>
何人斯<hi>篇名㬥公爲卿士譖蘇公蘇公作是詩以絶之</hi>其卒章曰爲鬼爲蜮<hi>音域</hi>
<hi>水中含沙射人影其人輙病不見其形</hi>則不可得<hi>女爲鬼蜮則/不可得見</hi>有<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>
                    <hi>土典反</hi>
<pb n="KR3a0105_WYG_014-3a"/>
靣目視人罔極<hi>
                        <graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>然靣目女乃人也人相視無有極時終必與女相見</hi>作此好歌<lb/>
以極反側<lb/>
　　<hi>臣</hi>按君臣義同父子則僚友義同兄弟蘓㬥俱爲<lb/>
　　王卿士平日出謀發慮如壎箎之應和官聨職事<lb/>
　　如繩之貫物蘓公一旦譴讓而㬥公過門不入託<lb/>
　　有亟行不唁失位則其被譖之由無可致疑矣今<lb/>
　　乃詰責于何人斯而不敢遽以爲由㬥公者彼素<lb/>
　　非同志則無怪乎其然也人非鬼蜮難掩其形偪<lb/>
<pb n="KR3a0105_WYG_014-3b"/>
　　側遭逢有何靣目教之以翻然悔悟輸其情實刻<lb/>
　　責引咎羣疑皆亡願改事君也故絶交之作反謂<lb/>
　　好歌盖孝以忠君悌以順長僚友之際其忠恕如<lb/>
　　此孝恭之令徳所推也<lb/>
谷風<hi>篇名</hi>其一章曰習習<hi>和調/貌</hi>谷風<hi>東/風</hi>維風及雨<hi>風兩相感朋友</hi>
<hi>相須</hi>將恐將懼維予與女<hi>音汝</hi>將安將樂女轉棄予<lb/>
　　<hi>臣</hi>按先儒以爲急則相求緩則相棄恩厚不知怨<lb/>
　　小必記此皆小人之交序所謂天下俗薄朋友道<lb/>
<pb n="KR3a0105_WYG_014-4a"/>
　　絶者也伐木之詩但知處已以厚谷風之詩未免<lb/>
　　責人之薄然其詞意<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>惻聞之者足戒或者捐前<lb/>
　　忿而改事式相好以如初則亦有爭<hi>去聲</hi>友而身不<lb/>
　　離于令名也夫<lb/>
小明<hi>篇名征西之大夫作以寄其僚友之處者</hi>其四章曰嗟爾君子<hi>指其僚友</hi>無<lb/>
恒安處<hi>無以安處爲常</hi>靖共爾位正直是與<hi>猶助也</hi>神之聽之式<lb/>
穀<hi>禄也</hi>以<hi>猶與/也</hi>女<hi>音汝</hi>五章曰嗟爾君子無恒安息靖共爾<lb/>
位好是正直神之聽之介爾景福<lb/>
<pb n="KR3a0105_WYG_014-4b"/>
　陳櫟曰此詩因己之久役于外而思僚友之安處于<lb/>
　内者且于已無賢勞之恨而謂憂蹙之自詒于彼無<lb/>
　憎疾之辭而勉以正直之是助哀而不傷怨而不怒<lb/>
　視北山之詩稍庶幾焉豈賦北山者有父母故其辭<lb/>
　極哀怨賦小明者已無父母故其辭頗和平也歟<lb/>
　　<hi>臣</hi>按櫟之言是也記言父母存不許友以死則已<lb/>
　　無父母尚可許友以死而况獨賢勞乎以役者之<lb/>
　　自詒憂蹙畏罪罟譴怒不敢懐歸而念處者不得<lb/>
<pb n="KR3a0105_WYG_014-5a"/>
　　以是爲恒蓋政事愈急則處者亦將有事于行役<lb/>
　　矣然不可以回邪之術曲爲規免惟正直是與好<lb/>
　　是正直則神明相勞有式穀介福之道其篤于僚<lb/>
　　友而勉之以忠孝蓋與北山之大夫其父母有存<lb/>
　　没之殊而其情詞之和平激切亦異焉矣<lb/>
禮記曲禮<hi>篇名</hi>曰見父之執不謂之進不敢進不謂之退<lb/>
不敢退不問不敢對此孝子之行也<lb/>
　方慤曰孔子曰愛親者不敢惡于人敬親者不敢慢<lb/>
<pb n="KR3a0105_WYG_014-5b"/>
　于人見父之執于進退之節有所不敢則一舉足不<lb/>
　敢忘親可知于對問之節有所不敢則一出言不敢<lb/>
　忘親可知孝子之行孰過于是<lb/>
　　<hi>臣</hi>按父之執友父之同志之友也人子于髫齓之<lb/>
　　時未及乎同儕之朋友而父之執友則其最先見<lb/>
　　者也伐木之詩稱朋友之同姓而尊者曰諸父異<lb/>
　　姓而尊者曰諸舅則朋友之屬乎父道其惟父之<lb/>
　　執友乎此其進退問對敬與父同而坊記所云父<lb/>
<pb n="KR3a0105_WYG_014-6a"/>
　　之執可以乘其車不可以衣其衣者義亦如此皆<lb/>
　　所以廣錫類之孝也至于從師學問之後乃有同<lb/>
　　儕之朋友所謂同門同志而詩謂之兄弟者也盖<lb/>
　　古人不妄交遊大都執友之子相爲朋友則又有<lb/>
　　兄弟之誼矣觀于少儀始見于君子之辭則知物<lb/>
　　之不可以茍合觀于玉藻所記親在行禮于人稱<lb/>
　　父人或賜之則稱父拜之則知人子之無私交然<lb/>
　　則朋友之道誠以孝爲其要也<lb/>
<pb n="KR3a0105_WYG_014-6b"/>
春秋三月公及邾<hi>魯附庸國</hi>儀父<hi>其君之/字名克</hi>盟于蔑<hi>公穀作昧魯地  隱</hi>
<hi>公元年</hi>
　胡安國傳曰春秋大義公天下以講信脩睦爲事而<lb/>
　刑牲歃血要質鬼神<hi>盟者殺牲歃血告誓于神若有背違令神加殃如此牲也</hi>則<lb/>
　非所貴也故盟有弗獲己者而汲汲欲焉隱公之私<lb/>
　也<lb/>
　　<hi>臣</hi>按此所以正朋友之倫也春秋書盟一百有九<lb/>
　　此其始也公信之不足爲私盟焉渝者實多矣胡<lb/>
<pb n="KR3a0105_WYG_014-7a"/>
　　傳所謂不獲已者若諸侯相仇怨而爲盟以釋之<lb/>
　　已非止信之善經况隱公方在惠公之喪而爲此<lb/>
　　盟其亦未思夫愛親者之不敢惡于人敬親者之<lb/>
　　不敢慢于人也苟無惡慢于人則人何惡慢于我<lb/>
　　而詛盟之是亟乎七年公乃渝盟而伐邾則魯邾<lb/>
　　之相惡慢自盟蔑始<lb/>
九月及宋人<hi>大夫</hi>盟于宿<hi>宿小國其君亦與盟此參盟之始三人盟爲參盟  元年</hi>
　　<hi>臣</hi>按朱熹有言曰君子屢盟亂是用長非去盟崇<lb/>
<pb n="KR3a0105_WYG_014-7b"/>
　　信俗不可得而善也蓋周官師盟之設所以使人<lb/>
　　重其事致其誠不可要亦不可渝不可尋亦不可<lb/>
　　寒盟以結信而屢則非猶之武以靖亂而黷則失<lb/>
　　故孟子以爲春秋無義戰臣亦以爲春秋無信盟<lb/>
　　彼善于此者蓋無幾也今魯一年之中三月盟邾<lb/>
　　九月盟宋七年而公伐邾十年而取郜防可謂屢<lb/>
　　矣又皆渝焉與國之誼薄朋友之道衰自隱公始<lb/>
　　據左傳惠公之季年敗宋師于黄公立而求成焉<lb/>
<pb n="KR3a0105_WYG_014-8a"/>
　　非先君之志也三年無改於父之道豈若是乎惠<lb/>
　　公之薨以有宋師𦵏故有闕則宋實魯仇縱不能<lb/>
　　討何用通好也君子謂隱公于是乎不子<lb/>
冬十有二月齊侯<hi>僖公禄父</hi>鄭伯<hi>莊公/寤生</hi>盟于石門<hi>齊地三年</hi>
　　<hi>臣</hi>按此東諸侯合黨之始齊鄭之盟不渝而亦惡<lb/>
　　之者以強詐相與規于利以相結也且以天王之<lb/>
　　尊而鄭莊與之交質<hi>見是年左𫝊</hi>既無君父何有于與<lb/>
　　國此盟也亦所謂信不由中者乎所以正朋友之<lb/>
<pb n="KR3a0105_WYG_014-8b"/>
　　倫也<lb/>
夏齊侯<hi>僖公</hi>衞侯<hi>宣公/名晉</hi>胥命于蒲<hi>衛地年桓公三</hi>
　胡安國傳曰公羊曰胥命者相命也相命近正也古<lb/>
　者不盟結言而退人愛其情私相疑貳以成傾危之<lb/>
　俗其所由來漸矣有能相命而信諭豈不獨爲近正<lb/>
　乎故特起胥命之文于此有取焉<lb/>
　　<hi>臣</hi>按春秋朋友道衰兄弟婚姻之國盟詛非久而<lb/>
　　兵已壓境者比比也此齊衞二國相要以言而不<lb/>
<pb n="KR3a0105_WYG_014-9a"/>
　　盟自後亦不聞有相侵伐之事夫如是則能克其<lb/>
　　惡人慢人之心而不爲悖徳悖理之事無難矣聖<lb/>
　　人之所深嘉也此亦所以正朋友之倫也<lb/>
冬公㑹齊侯<hi>桓公名小白</hi>盟于柯<hi>莊公十有三年</hi>
　　<hi>臣</hi>按公羊傳柯之㑹曹劌手劍刼齊侯請汶陽之<lb/>
　　田而要盟焉疑于可以弗信者也而齊侯不欺魯<lb/>
　　有講信脩睦之義春秋襃之所以正朋友之倫也<lb/>
　　載考魯桓之薨于齊也莊公之于齊襄爲不共天<lb/>
<pb n="KR3a0105_WYG_014-9b"/>
　　之讐而與之通好故春秋詳加譏貶以著其忘親<lb/>
　　之罪今已易世而桓方創伯合諸侯以尊王室若<lb/>
　　復脩怨怒隣以危社稷不可謂孝則雖釋讐而及<lb/>
　　齊平魯亦無失也故公與齊侯皆書其爵<lb/>
夏四月辛巳晉人及姜戎敗秦于殽<hi>僖公三十有三年</hi>
　公羊傳曰襄公親之襄公親之則其稱人何貶曷爲<lb/>
　貶君在乎殯而用師危不得葬也<lb/>
　穀梁傳曰晉人者晉子也其曰人何也㣲之也何爲<lb/>
<pb n="KR3a0105_WYG_014-10a"/>
　㣲之不正其釋殯而主乎戰也<lb/>
　　<hi>臣</hi>按秦雖無道勞師逺襲然文之伯也實受秦施<lb/>
　　而其子乃墨衰絰以伐其師其不爲死君乎夫君<lb/>
　　䘮之不恤而何有乎交鄰之道聖人人之以㣲之<lb/>
　　不正其爲子也謂其棄好也其忘親也<lb/>
論語子曰無<hi>無與毋通</hi>友不如己者<lb/>
　范祖禹曰與賢己者處則自以爲不足與不及己者<lb/>
　處則自以爲有餘自以爲不足則日益自以爲有餘<lb/>
<pb n="KR3a0105_WYG_014-10b"/>
　則日損<lb/>
　朱熹曰今人取友見勝己者則多逺之而不及己者<lb/>
　則好親之此言乃所以救學者之病<lb/>
　　<hi>臣</hi>按夫子他日嘗曰三人行必有吾師焉而此言<lb/>
　　必擇勝己者而與之處不慮勝己者以我爲不如<lb/>
　　已而不吾友耶易同人<hi>卦名</hi>彖傳曰惟君子爲能通<lb/>
　　天下之志咸象傳曰君子以虛受人聖人之心蓋<lb/>
　　如是也以無友不如己者之心求友則雖片言之<lb/>
<pb n="KR3a0105_WYG_014-11a"/>
　　善一事可法亦自以爲吾弗如逺甚而直諒多聞<lb/>
　　之三益友者至矣以悦不若己之心求友則必以<lb/>
　　吾之所知窮人以所不知以吾之所能傲人以所<lb/>
　　不能而便辟善柔便佞三損友者至矣惟不恃所<lb/>
　　長則所見多勝己者不䕶所短何至悦不若己者<lb/>
　　哉人自出就外傅之年即有朋友立身行道揚名<lb/>
　　後世始終爲朋友所成就故爲人之父母者常觀<lb/>
　　其友之賢否以卜其子學業之消長事功之成敗<lb/>
<pb n="KR3a0105_WYG_014-11b"/>
　　也擇交之道至嚴至重宜聖人之垂戒者至矣<lb/>
子曰朋友信之<lb/>
　　<hi>臣</hi>按聖人仁心自然物各付物朋友有信夫子則<lb/>
　　與之以信而已子路之願與朋友共敝車馬輕裘<lb/>
　　亦信之之一事子夏之言與朋友交言而有信乃<lb/>
　　信之因言而見者若曾子之省身曰與朋友交而<lb/>
　　不信乎與夫子同其志矣此明善誠身順親信友<lb/>
　　所以開思孟之傳也<lb/>
<pb n="KR3a0105_WYG_014-12a"/>
子貢問友子曰忠告而善道之不可則止毋自辱焉<lb/>
　饒魯曰忠告者盡此心之誠既誠矣不能善其辭説<lb/>
　以道之恐未能從二者俱盡而彼不從然後宜止未<lb/>
　能忠且善焉而泛然告之道之遽以彼不從而止則<lb/>
　是在我者猶未盡便欲責人非交友之道也<lb/>
　　<hi>臣</hi>按忠告者立心之誠善道者修辭之當内外兼<lb/>
　　到猶不見省數必取疏<hi>子㳺曰朋友數斯疏矣</hi>然後乃可止<lb/>
　　耳不然則是心之未能無私而辭之不無少激也<lb/>
<pb n="KR3a0105_WYG_014-12b"/>
　　君子亦自反而已矣益之贊舜曰至誠感神矧兹<lb/>
　　有苗經曰孝弟之至通于神明豈以人而頑㝠甚<lb/>
　　于有苖幽𣺌過于神明者願無遽言止也<lb/>
曾子曰君子以文㑹友以友輔仁<lb/>
　　<hi>臣</hi>按以文㑹友所謂朋友講習者也仁者我之天<lb/>
　　性如愛親敬長良知良能然其體驗擴充爲善必<lb/>
　　果則藉朋友左右挾持之力此朋友一倫所以合<lb/>
　　之以人而秩之以天也<lb/>
<pb n="KR3a0105_WYG_014-13a"/>
朱熹曰朋友之于人倫其勢若輕而所繫爲甚重其分<lb/>
若疎而所關爲至親其名若小而所職爲甚大自世敎<lb/>
不明君臣父子兄弟夫婦之間既皆莫有盡其道者而<lb/>
朋友之倫廢闕爲尤甚世之君子雖或深病其然未必<lb/>
深知其所以然也予嘗思之父子也兄弟也天屬之親<lb/>
也非其乖離之極固不能輕以相棄而夫婦君臣之際<lb/>
又有雜出于物情事勢如不能自已者以故雖或不盡<lb/>
其道猶得以相牽連比合而不至于盡壊至于朋友則<lb/>
<pb n="KR3a0105_WYG_014-13b"/>
其親不足以相維其情不足以相固其勢不足以相攝<lb/>
而爲之者初未知其理之所從職之所任其重有如此<lb/>
也且其于居臣父子兄弟夫婦之閒猶或未嘗求盡其<lb/>
道則固無所藉于責善輔仁之益此其所以恩疏而易<lb/>
薄輕合而易離亦無怪其相視漠然如行路之人也夫<lb/>
人倫有五而其理則一朋友者又所藉以維持是理而<lb/>
不使悖焉者也由夫四者之不求盡而朋友以無用廢<lb/>
然則朋友之道廢而責善輔仁之職不舉彼夫四者又<lb/>
<pb n="KR3a0105_WYG_014-14a"/>
安得獨立而久存哉<lb/>
又曰朋友之閒責善所以盡吾誠取善所以益吾徳非<lb/>
以相爲賜也各盡其道而無所苟焉則麗澤之益自有<lb/>
不能已者<lb/>
　　<hi>臣</hi>按五行之有土五性之有信五倫之有朋友四<lb/>
　　者之所藉以維持調䕶者也朋友之合也以義不<lb/>
　　以利以公不以私其爲職也徳業相勸過失相規<lb/>
　　有無相賙患難相恤不可以一日無者也父有爭<lb/>
<pb n="KR3a0105_WYG_014-14b"/>
　　子不陷不義是父子有朋友之道也之綱之紀燕<lb/>
　　及朋友是君臣有朋友之道也因心則友是兄弟<lb/>
　　有朋友之道也琴瑟友之是夫婦有朋友之道也<lb/>
　　而又必有同門同志者于其閒惟以責善輔仁爲<lb/>
　　事相與講貫服習惑者解之怠者勉之恐懼安樂<lb/>
　　皆與共之以正君臣以篤父子以睦兄弟以和夫<lb/>
　　婦皆職之所宜盡者交道衰而谷風刺其言猶不<lb/>
　　失爲忠厚也蘇公以刺㬥公甚且託喩于鬼蜮焉<lb/>
<pb n="KR3a0105_WYG_014-15a"/>
　　豈直相規切相賙恤之誼闕如也哉其于父子君<lb/>
　　臣兄弟夫婦之四倫者亦不可問也已朱子之言<lb/>
　　其亦有感而發也<lb/>
　　<hi>臣</hi>又按後世朋黨之論興而朋友之局又一變矣<lb/>
　　夫同徳相求同欲相濟勢使然也君子與君子爲<lb/>
　　友小人與小人爲友君子小人之分否泰之象也<lb/>
　　夬姤剝復聖人皆有扶陽抑隂之辭而有應與則<lb/>
　　喜之無應與則危之君子將欲有行必須我友未<lb/>
<pb n="KR3a0105_WYG_014-15b"/>
　　嘗以離羣絶俗爲事也國將興賢才聚衆賢和于<lb/>
　　朝而後萬民和于野唐虞之際盈廷交讓焉友道<lb/>
　　之極盛漢唐之衰禍起朋黨而國祚隨之後乎漢<lb/>
　　唐者幷去其朋之名而目之爲黨爲君子耶爲小<lb/>
　　人耶當時乍賢乍佞而後世有定論也君子不可<lb/>
　　以懲黨人之禍而廢麗澤彚征之義亦不可不至<lb/>
　　公無我于講學立朝之際激而成水火之勢也若<lb/>
　　夫思事親不可以不知人不順乎親不信乎朋友<lb/>
<pb n="KR3a0105_WYG_014-16a"/>
　　則中庸已言之切矣<lb/>
黄幹曰朋友者人類之中志同而道合者也故曰天叙<lb/>
有典豈人力也哉君臣父子夫婦長幼一失其叙則天<lb/>
典不立朋友道絶則雖欲各居其分不可得也善而莫<lb/>
予告也過而莫予規也觀感廢而怠心生講習疏而實<lb/>
理晦則五常百行顚倒錯謬而不可勝救矣然則朋友<lb/>
者列于人倫而又所以紀綱人倫者也<lb/>
　　<hi>臣</hi>按黃幹之言本于朱熹而又以發明其説之所<lb/>
<pb n="KR3a0105_WYG_014-16b"/>
　　未盡蓋人倫天典良知良能自其天性而率意任<lb/>
　　情不保無失所貴于朋友講習也如申生伯竒之<lb/>
　　父子衞伋夀之兄弟其意非不孝友使生平有明<lb/>
　　師益友之助致知力行之功則守經知宜處變知<lb/>
　　權可以底豫可以全歸何有束手延頸自殺其身<lb/>
　　而陷父于不義者哉曽子曰以友輔仁此之謂也<lb/>
　　師弟子附<lb/>
禮記檀弓<hi>篇名檀弓魯人之知禮者以篇首檀弓免爲名</hi>事師無犯無隱左右<lb/>
<pb n="KR3a0105_WYG_014-17a"/>
就養無方服勤至死心喪三年<lb/>
　張載曰古者不制師服服無定體也見彼之善而已<lb/>
　效之亦師也故有得其一言一行而如朋友者有親<lb/>
　炙如兄弟者有成就己身而恩如天地父母者此豈<lb/>
　可一槩服之故聖人不制其服心喪之可也<lb/>
孔子之喪門人疑所服子貢曰昔者夫子之喪顔淵若<lb/>
喪子而無服喪子路亦然請喪夫子若喪父而無服<lb/>
　方慤曰學記曰師無當于五服五服弗得弗親則師<lb/>
<pb n="KR3a0105_WYG_014-17b"/>
　之於人豈小補哉故子貢於三年之外又築室於場<lb/>
　獨居三年然後歸以恩尤所重故也噫世衰道㣲禮<lb/>
　敎不明于天下其執親之喪不能三年者蓋有之矣<lb/>
　而况于師乎<lb/>
孔子之喪二三子皆絰而出羣居則服出則否<lb/>
　陳澔集説曰弔服加麻者出則變之今出外而不免<lb/>
　絰所以隆師也羣者諸弟子相爲朋友之服也儀禮<lb/>
　註云朋友雖無親有同道之恩相爲服緦之絰帶亦<lb/>
<pb n="KR3a0105_WYG_014-18a"/>
　弔服也故出則免之<lb/>
　　<hi>臣</hi>按朱熹有言人倫不及師者朋友多而師少以<lb/>
　　其多者言之也<hi>臣</hi>竊以爲民生于三事之如一父<lb/>
　　子以仁君臣以義師之成就已徳兼育我之仁覆<lb/>
　　我之義固不得等之於朋友者矣朋友以義合不<lb/>
　　合則相絶師兼父之親子不得而叛父也故朋友<lb/>
　　相爲服弔服加麻出則免之心喪雖出猶絰明異<lb/>
　　于朋友之服矣此七十子之徒傳道受業師恩最<lb/>
<pb n="KR3a0105_WYG_014-18b"/>
　　深故其痛悼慘切比于父子若張載所論則又推<lb/>
　　原乎情之所安理之極致謂生平效法其一言一<lb/>
　　行者於其没也亦當致哀視所資之大小所從之<lb/>
　　久近以心爲之權衡而哀有隆殺不若後世之恝<lb/>
　　然者爾師道不立俗以益偸惟兩漢專門經師其<lb/>
　　弟子尚知不忘所自至于臨禍患之際不顧斧鉞<lb/>
　　之誅自名其爲某人弟子匍匐于死喪之威蓋不<lb/>
　　愧古人所謂惟其所在則致死焉者也其事雜錄<lb/>
<pb n="KR3a0105_WYG_014-19a"/>
　　于事長順一條云<lb/>
孟子曰得天下英才而教育之三樂也<lb/>
　　<hi>臣</hi>按敎育英才乃西銘所謂潁封人之錫類立身<lb/>
　　行道者所汲汲乎此者也<lb/>
李侗曰侗聞之天下有三本焉父生之師教之君治之<lb/>
闕其一則本不立古之聖賢莫不有師其肄業之勤惰<lb/>
涉道之淺深求益之先後若存若亡其詳不可得而考<lb/>
惟洙泗之間七十二子之徒論議問答具在方册有足<lb/>
<pb n="KR3a0105_WYG_014-19b"/>
稽焉是得夫子而益明也孟子之後道失其傳支派分<lb/>
别自立門戸天下眞儒不復見于世其聚徒成羣所以<lb/>
相傳受者句讀文義而已耳謂之熄焉可也夫巫醫樂<lb/>
師百工之人其術淺其能小猶且莫不有師儒者之道<lb/>
可以善一身可以理天下可以配神明而參造化一失<lb/>
其傳而無所師可不爲之大哀耶<lb/>
　　<hi>臣</hi>按經言夫孝始于事親中于事君終于立身蓋<lb/>
　　父生之君成之則事親事君之如一經言之所已<lb/>
<pb n="KR3a0105_WYG_014-20a"/>
　　及也而終于立身則非師教之而孰能無過哉古<lb/>
　　之爲師者皆朝廷所設之官也閭師比長即爲一<lb/>
　　比一閭之師其有徳行道藝老而致仕者以爲黨<lb/>
　　塾之師樂正司徒即爲天下之師而又有師氏一<lb/>
　　官其天子之三公亦謂之師蓋自幼至老自貴至<lb/>
　　賤莫不有師故其學問易成也師之爲道無往非<lb/>
　　教而以明人倫爲本故鄉之三物則先孝行國子<lb/>
　　以三徳則重孝徳惟其所以造就之者至重故其<lb/>
<pb n="KR3a0105_WYG_014-20b"/>
　　所以報答者出于至誠雖不爲之制服而心喪三<lb/>
　　年平居則絰雖非爲之繼嗣而傳道受業各有本<lb/>
　　原非若後世句讀文義之師去夫巫醫樂師百工<lb/>
　　之方術技能無幾而其分義之薄反出其下則今<lb/>
　　之學者雖有師何當于立身行道哉古之爲師者<lb/>
　　視其弟子之過若人父之視孩抱之子不免于水<lb/>
　　火人君之視疲癃殘疾㷀獨鰥寡之不得其所也<lb/>
　　夫豈使之通于句讀文義而遂以爲盡其道者哉<lb/>
<pb n="KR3a0105_WYG_014-21a"/>
　　此七十子之徒所以得夫子爲依歸及其既没而<lb/>
　　尊之親之固結而不解者也是故知終于立身爲<lb/>
　　為師者之責也則知事之如一為事師之道矣<lb/>
吕祖謙曰歐陽脩有云古之學者必嚴其師師嚴然後<lb/>
道尊道尊然後篤敬篤敬然後能自守能自守然後果<lb/>
于用果于用然後不畏而不遷三代之衰學校廢至兩<lb/>
漢師道尚存故其學者各守其經以自用是以漢之政<lb/>
理文章與其當時之事後世莫及者其所由來者深矣<lb/>
<pb n="KR3a0105_WYG_014-21b"/>
後世師法漸壊而今世無師學者不尊嚴故自輕其道<lb/>
輕之則不能至不至則不能篤信信不篤則不知所守<lb/>
守不固則有所畏而物可移是故學者惟俯仰徇時以<lb/>
希利祿爲急至于忘本趨末流而不返夫以不信不固<lb/>
之心守不至之學雖欲果于自用莫知所以用之之道<lb/>
又况其利祿之誘刑禍之懼以遷之哉<lb/>
　　<hi>臣</hi>按此言由師道之尊嚴以致學問之強固後世<lb/>
　　學者惟無師傅故信道不篤若漢之經師耑門名<lb/>
<pb n="KR3a0105_WYG_014-22a"/>
　　家猶能以經義處事達于政理皆確然有見之言<lb/>
　　也<hi>臣</hi>竊以爲東漢之節義盖亦篤于師友淵源而<lb/>
　　感激過甚至于趨死生如歸魏晉以後以迄于唐<lb/>
　　而師道闕如豈其懲黨錮之禍而無復聚徒講學<lb/>
　　者歟韓愈當元和之代抗然欲以師道倡率于人<lb/>
　　而人或未之許也及至宋之周張二程朱五子者<lb/>
　　出而遺經絶學有所講説授受則祖謙之時師道<lb/>
　　蓋方盛也而程子乃有涪陵歸後門人皆以支離<lb/>
<pb n="KR3a0105_WYG_014-22b"/>
　　之言宜祖謙之有此説也至于今日則章句文義<lb/>
　　之外無所謂師也師道眞廢闕矣惟佛老之徒其<lb/>
　　宗祖支派確然不移寖昌寖熾不可撲滅蓋由此<lb/>
　　之衰彼之所以盛彼其于父子君臣兄弟夫婦之<lb/>
　　四倫皆已棄絶而惟有師友之一倫义不正其爲<lb/>
　　師友之稱而以爲假合之父子兄弟則其所以爲<lb/>
　　師友者適所以爲悖徳悖禮而不知夫儒者之所<lb/>
　　貴于有師友之助者所以明夫父子君臣兄弟夫<lb/>
<pb n="KR3a0105_WYG_014-23a"/>
　　　婦之倫而各盡其道也故曰雖得之君子不貴也<lb/>
　　　以上朋友之道之要<hi>師弟子附</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0105_WYG_014-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷十二<lb/>
</p>
<p>
</p>
  </div>
</body>
</text>
</TEI>
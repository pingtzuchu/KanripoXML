<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_060-1a"/>
　欽定四庫全書<lb/>
御定孝經衍義卷五十八<lb/>
　　天子之孝<lb/>
　　　崇聖學<lb/>
　　　講筵附<lb/>
　宋真宗咸平二年初置翰林侍讀侍講學士設直廬於<lb/>
　祕閣以吕文仲及楊徽之夏侯嶠為侍讀學士邢昺為<lb/>
　侍講學士更直召對詢訪或至中夕尋詔昺與杜鎮舒<lb/>
<pb n="KR3a0105_WYG_060-1b"/>
　雅孫奭等校定周禮儀禮公羊榖梁春秋𫝊孝經論語<lb/>
　爾雅義疏<lb/>
　乾興元年仁宗即位冬初御經筵<lb/>
　仁宗景祐元年春正月置崇政殿説書侍講學士孫奭<lb/>
　年老乞外因薦賈昌朝等自代遂置説書日輪二人祇<lb/>
　候昌朝誦説明白帝多所質問二年春正月作邇英延<lb/>
　義二閣孫奭嘗上無逸圖帝命施於講讀閣至是又詔<lb/>
　蔡襄寫無逸篇於閣屏<lb/>
<pb n="KR3a0105_WYG_060-2a"/>
慶厯二年徴處士孫復為國子監直講<lb/>
四年春正月帝復御經筵自元昊反罷進講崇政殿説<lb/>
書趙師民言帝王治經與品庶異不獨玩空文占古語<lb/>
也今方外小有事臣等即不復進見是以為先王遺籍<lb/>
可以講無事之朝不足賛有為之世臣愚以為過矣又<lb/>
獻勸講箴帝嘉納之於是復命曽公亮等講讀經史嘗<lb/>
謂公亮等曰卿等宿儒博學多所發明朕雖盛暑亦未<lb/>
嘗倦但恐卿等勞爾<lb/>
<pb n="KR3a0105_WYG_060-2b"/>
　　<hi>臣</hi>按自漢世諸儒講論五經同異而尊優師傅隆<lb/>
　　禮更老親屈萬乗之尊各極一時之盛唐太宗明<lb/>
　　皇之世亦選經術之士更日迭直則顔師古孔穎<lb/>
　　達之徒為註疏以羽翼聖經斯亦人主之好尚有<lb/>
　　以啓之矣而於大人之學明徳新民止至善之大<lb/>
　　道未之能發明漢世雖有侍講之號而未以講讀<lb/>
　　名官開元十三年置集賢院侍講學士侍讀直學<lb/>
　　士而經筵之名亦未起也宋太宗始用著作佐郎<lb/>
<pb n="KR3a0105_WYG_060-3a"/>
　　吕文仲為侍讀未有侍講也延平初始兼置侍讀<lb/>
　　侍講矣慶厯初孫復以善春秋徴為國子直講矣<lb/>
　　景祐中始置崇政殿説書矣然則真宗仁宗之際<lb/>
　　尊經尚賢如此所以開濂洛闗閩之先而基五星<lb/>
　　聚奎之祥者乎趙師民之言善矣臣愚亦以為先<lb/>
　　王之遺經戡亂致治之本事也古史之成敗即今<lb/>
　　日之法戒也既嘗體玩於無事之時尤當考究於<lb/>
　　有為之日誠非迂緩而不切于事情也且經之言<lb/>
<pb n="KR3a0105_WYG_060-3b"/>
　　用兵者不一而足羲文作易需訟之後即受以師<lb/>
　　師言貞言健言用丈人勿用小人離言王用出征<lb/>
　　有嘉折首而寛其醜類而弧矢之利葢取諸睽攸<lb/>
　　往夙吉乃繫于解以至謙豫二卦皆利行師則用<lb/>
　　兵之時首宜講易者也書斷自唐虞而舜典即載<lb/>
　　征苗之事以至𦙍征甘誓亦討不臣而步伐止齊<lb/>
　　干戈甲胄之屬雖湯武仁義之師所必戒慎則用<lb/>
　　兵之時何可以不講書也詩文武之正小雅則有<lb/>
<pb n="KR3a0105_WYG_060-4a"/>
　　天保采薇出車杕杜宣王中興則有六月采芑車<lb/>
　　攻吉日江漢常武所以訓討之嚴慰勞之厚有震<lb/>
　　驚之威而無煩擾之苦以至臨衝鉤援攻城之具<lb/>
　　執訊獲醜獻捷之禮靡不畢備則用兵之時何可<lb/>
　　以不講詩也春秋大一統尊王室而以征伐之權<lb/>
　　假于方伯連帥若召陵葵丘河陽首止所以靖楚<lb/>
　　氛而振諸姬者於是乎在用兵之時何可以不講<lb/>
　　春秋乎六官之典大司馬之職所掌者九伐之法<lb/>
<pb n="KR3a0105_WYG_060-4b"/>
　　也進退有度左右有局軍容之所以整肅受命于<lb/>
　　祖受成于學必執有罪而反也則用兵之時何可<lb/>
　　以不講禮乎此固濟時救世之先圖窮理格物之<lb/>
　　本務也豈以區區元昊而足以阻帝學之勤敏乎<lb/>
　　仁宗之復御經筵如天之徳自强不息不可及也<lb/>
嘉祐五年右司諌趙抃上言略曰人主之御天下也其<lb/>
聰明必欲廣聰明廣則禍福之鑒逺矣其尊威必欲重<lb/>
尊威重則上下之理明矣夫易之吉㐫詩之美刺禮之<lb/>
<pb n="KR3a0105_WYG_060-5a"/>
汙隆樂之治亂春秋之善惡以至史漢之書先代得失<lb/>
存亡無不紀述今經筵侍講者講吉不講凶講治不講<lb/>
亂侍讀者讀得不讀失讀存不讀亡非所以廣聰明之<lb/>
義也望發徳音命經筵臣僚臨文講誦無隱諱至於吉<lb/>
凶治亂得失存亡之所由兆尤宜詳究鋪陳之使禍福<lb/>
之鑒日聞宗廟社稷無窮之福也<lb/>
　　<hi>臣</hi>按吉凶治亂得失存亡乃天道人事變化云為<lb/>
　　相為倚伏者也聖人著之於經以昭法戒使讀之<lb/>
<pb n="KR3a0105_WYG_060-5b"/>
　　者見聖君賢臣嚴恭寅畏保國乂民之事則肅然<lb/>
　　以敬而其為善之心更無不實焉見庸主邪臣怠<lb/>
　　忽縱肆誤國賊民之事則惕然以懼而不為不善<lb/>
　　之心更無不决焉故鄭衛之詩可錄而商臣莒僕<lb/>
　　之罪特書也古人誡社之設前車之鑒方且以之<lb/>
　　檢束身心防閑嗜欲而何諱之與有觀尚書之言<lb/>
　　毋若丹朱傲毋若商王受酗于酒徳則君之命臣<lb/>
　　臣之告君皆用是以相警動也趙抃言宜詳究鋪<lb/>
<pb n="KR3a0105_WYG_060-6a"/>
　　陳其所由兆者此不但隱避之不可縱使講讀之<lb/>
　　際懷情不盡或少加回䕶之詞亦未得為忠直之<lb/>
　　士也<lb/>
英宗治平元年秋詔日開經筵時司馬光奏略曰國家<lb/>
本設經筵欲以發明道誼禆益聖徳先帝時無事嘗開<lb/>
講筵近嵗因聖體不安遂於盛暑盛寒之時權罷數月<lb/>
今陛下始初清明方冝銳學問之時而五日開講八日<lb/>
已罷臣恐議者以為陛下非有意於求道但欲循故事<lb/>
<pb n="KR3a0105_WYG_060-6b"/>
而已羣臣非有意於明道但欲塞職業而已且陛下近<lb/>
増置諸宫教授仍下詔戒勗宗室使之向學儻不以身<lb/>
先之宗室安肯奉詔哉臣以為未宜遽罷從之<lb/>
　　<hi>臣</hi>按學問在純一工夫忌間斷故傅說言時敏孔<lb/>
　　子言時習周頌言日就月將而子夏言日知其所<lb/>
　　亡月無忘其所能古人跬步之頃未嘗不與聖賢<lb/>
　　為徒也人主之尊既異韋布惟經筵直講君臣款<lb/>
　　洽有從容論道之樂於是而果有所得循序漸進<lb/>
<pb n="KR3a0105_WYG_060-7a"/>
　　不亟不徐有欲罷不能之妙誠非徒以循故事塞<lb/>
　　職業而已此司馬光所以進切直之言也<lb/>
哲宗元祐二年平章軍國重事文彦博進尚書孝經解<lb/>
奏曰陛下間日御邇英閣令講官講尚書文閣之南壁<lb/>
張孝經圖出入觀覽有以見陛下祖述堯舜憲章文武<lb/>
以至徳要道孝治天下今輒於尚書諸篇中節錄十篇<lb/>
及孝經諸章中節錄六章進上以備禁中清閒之暇硏<lb/>
究義味或時令講官節錄疏義進入上資聖徳稽古求<lb/>
<pb n="KR3a0105_WYG_060-7b"/>
治之意<lb/>
范祖禹進古文孝經說奏曰伏覩國史章獻明肅太后<lb/>
嘗命侍讀宋綬擇前代文字可以資孝養補政治者以<lb/>
備仁宗觀覽竊以聖人之行莫先於孝書先孝經有古<lb/>
文有今文今文即唐明皇所著十八章古文凢二十二<lb/>
章由漢以來唯孔安國馬融為之傳自餘諸儒多疑之<lb/>
故學者罕習仁宗朝司馬光在館閣為古文註解一巻<lb/>
表上之竊考二書雖不同者無幾然古文實其正故嘗<lb/>
<pb n="KR3a0105_WYG_060-8a"/>
妄以所見又為之說非敢好異尚同庶因聖言少闗省<lb/>
覽<lb/>
祖禹又乞置無逸孝經圖奏略曰無逸者周公之至戒<lb/>
孝經者孔子之大訓昔仁宗皇帝初建邇英閣即書無<lb/>
逸於屏間其後嵗久而弊又命知制誥蔡襄書之仁宗<lb/>
曰朕不欲背聖人之言乃置左方又諭侍讀學士丁度<lb/>
取孝經之天子孝治聖治廣要道四章對為右圖命侍<lb/>
讀學士王洙書之又命學士承㫖王拱宸為二圖序亦<lb/>
<pb n="KR3a0105_WYG_060-8b"/>
令襄書之仁宗尊崇經訓如此陛下宜以為法<lb/>
　　<hi>臣</hi>按宋世崇尚孝經如司馬光文彦博范祖禹諸<lb/>
　　臣皆宿儒名徳其進奏圖解先後如出一人之見<lb/>
　　而彦博欲令講官節錄疏義奏入葢孝徳淵微聖<lb/>
　　言𢎞逺推之而愈以無窮測之而未可遽罄固宜<lb/>
　　與五經四書並列講筵者也<lb/>
哲宗召王巖叟為起居舍人巖叟嘗侍邇英司馬康講<lb/>
洪範至乂用三徳帝曰止此三徳為更有徳葢帝自臨<lb/>
<pb n="KR3a0105_WYG_060-9a"/>
御淵默不言巖叟喜聞之因欲風諫退而上疏曰三徳<lb/>
者人君之大本得之則治失之則亂不可須臾去者也<lb/>
臣請别而言之夫明是非於朝廷之上判忠邪於多士<lb/>
之間不以順己而忘其惡不以逆己而遺其善私求不<lb/>
徇於所愛公議不遷於所憎竭誠盡節者任之當勿貳<lb/>
罔上盜寵者棄之當勿疑惜紀綱謹法度重典刑戒姑<lb/>
息此人主之正直也逺聲色之好絶盤遊之樂勇於救<lb/>
天下之弊果於斷天下之疑邪說不能移非道不能恱<lb/>
<pb n="KR3a0105_WYG_060-9b"/>
此人主之剛徳也居萬乗之尊而不驕享四海之富而<lb/>
不溢聰明有餘而處之若不足俊傑並用而求之如不<lb/>
及虚心以訪道屈己以從諫懼若臨淵怯若履薄此人<lb/>
主之柔徳也三者足以盡天下之要在陛下力行何如<lb/>
耳<lb/>
　　<hi>臣</hi>按王巖叟所論人主之三徳備矣抑<hi>臣</hi>嘗以諸<lb/>
　　儒之言叅考之皇極者立本者也三徳者趨時者<lb/>
　　也皇極建則三徳適時措之宜而權出於上皇極<lb/>
<pb n="KR3a0105_WYG_060-10a"/>
　　不建則三徳失時措之宜而柄移於下矣此新安<lb/>
　　陳櫟之說也三徳者聖人之所以臨機制變為皇<lb/>
　　極之用而權其輕重也三徳乂用之得其宜平安<lb/>
　　無事之世則用正直以治之強禦弗順之世則用<lb/>
　　剛克以治之和順之世則用柔克以治之此林氏<lb/>
　　之說也平康者治之以正直如周官所謂刑平國<lb/>
　　用中典也彊弗友者治之以剛克如周官所謂刑<lb/>
　　亂國用重典也爕友者治之以柔克如周官所謂<lb/>
<pb n="KR3a0105_WYG_060-10b"/>
　　刑新國用輕典也此臨川呉澄之說也合而論之<lb/>
　　正直者聖人之經而剛柔者又人君之徳故洪範<lb/>
　　又言威福玉食三者君不可以下移臣不可以上<lb/>
　　僣所操以用夫三徳者惟恐失之於姑息而有權<lb/>
　　勢下移紀綱紊亂之患也故慶賞刑威者一剛一<lb/>
　　柔之道也天命有徳因而命之于是有章服之榮<lb/>
　　車馬之錫時柔而柔是亦正直也天討有罪因而<lb/>
　　討之於是乎刀鋸肆之市朝甲兵陳諸原野時剛<lb/>
<pb n="KR3a0105_WYG_060-11a"/>
　　而剛是亦正直也春秋自桓三年以後不書王以<lb/>
　　見魯桓之惡天討所不赦不施之以殘執之刑而<lb/>
　　再三下聘失天徳矣此謂太柔則廢者也然而三<lb/>
　　徳之用時措之宜先之以教而高明沉潛者化其<lb/>
　　氣質之偏矣繼之以政而彊爕者各安其分而不<lb/>
　　至於頗僻僣忒矣天下之大一惟以正直者治之<lb/>
　　而已建極之天子可不念哉<lb/>
哲宗御邇英殿講官進講三朝寳訓時吕大防見帝年<lb/>
<pb n="KR3a0105_WYG_060-11b"/>
益壯日以進學為急請敕講讀官取仁宗邇英御書解<lb/>
釋上之寘於座右又摭乾興以來四十一事足為勸戒<lb/>
者分上下篇標目仁祖聖學使人主有欣慕不足之意<lb/>
至是帝御邇英閣召宰執講讀官讀三朝寳訓至漢武<lb/>
帝籍南山提封為上林苑仁宗曰山澤之利當與衆共<lb/>
之何用此也丁度進曰臣事陛下二十年每奉徳音未<lb/>
始不及於憂勤此葢祖宗家法爾大防因推祖宗家法<lb/>
以進曰自三代以後唯本朝百二十年中外無事葢由<lb/>
<pb n="KR3a0105_WYG_060-12a"/>
祖宗所立家法最善臣請舉其略因疏其事親事長治<lb/>
内待外戚尚儉勤身尚禮寛仁八法以進且曰至於虚<lb/>
己納諫不好畋獵不尚玩好不用玉器不貴異味此皆<lb/>
祖宗家法所以致太平者陛下不須逺法前代但盡行<lb/>
家法足以為天下帝深然之<lb/>
　　<hi>臣</hi>按理宗時曹彦約奏言臣待罪經幄進讀三朝<lb/>
　　寳訓竊以為書之所載為目八十有八而其衿喉<lb/>
　　管轄特在於政體聴斷與夫孝徳仁慈謙儉五者<lb/>
<pb n="KR3a0105_WYG_060-12b"/>
　　而已有太祖之學故建隆開寳創業之治度越漢<lb/>
　　唐有太宗真宗之學故太平淳化與夫咸平景徳<lb/>
　　守文之治比隆成康光宗時彭龜年亦曰祖宗引<lb/>
　　對臣僚莫如經筵最密在太祖朝非時召王昭素<lb/>
　　講說經書在太宗朝命吕文仲為侍讀多以日晩<lb/>
　　召見及真宗嗣位首置侍讀侍講命邢昺楊徽之<lb/>
　　夏侯嶠為之常令昺宿祕閣延訪或至中夕自此<lb/>
　　遂為故事夜直率置常員不特與究義理之微亦<lb/>
<pb n="KR3a0105_WYG_060-13a"/>
　　欲藉之杜逸豫之隙上下數千年未有祖宗好學<lb/>
　　之篤者陛下欲法祖宗捨此宜無大者也合二臣<lb/>
　　之論觀之宋世尊經重道自太祖太宗真宗三朝<lb/>
　　已然至於仁宗以趙元昊之叛暫輟經筵旋以趙<lb/>
　　師民之請而復御可謂知大本矣吕大防輯仁祖<lb/>
　　聖學一書以繼三朝寳訓推言祖宗家法則以事<lb/>
　　親為始經曰聖人之徳無以加於孝如大防龜年<lb/>
　　彦約所進奏以之参贊經幄輔翼孝治抑亦程朱<lb/>
<pb n="KR3a0105_WYG_060-13b"/>
　　之亞歟<lb/>
程頤為崇政殿說書每進講色甚莊繼以諷諫聞帝在<lb/>
宫中盥而避蟻問有是乎帝曰然誠恐傷之爾頤曰推<lb/>
此心以及四海帝王之要道也帝嘗憑檻偶折栁枝頤<lb/>
正色曰方春時和萬物發生不當輕有所折以傷天地<lb/>
之和帝頷之<lb/>
論經筵第一劄子自古人君守成而致盛治者莫如周<lb/>
成王成王之所以成徳由周公之輔養昔者周公輔成<lb/>
<pb n="KR3a0105_WYG_060-14a"/>
王幼而習之所見必正事所聞必正言左右前後皆正<lb/>
人故習與智長化與心成伏以皇帝陛下春秋之富雖<lb/>
睿聖之資得於天稟而輔養之道不可不至所謂輔養<lb/>
之道在涵養薰陶而已大率一日之中親賢士大夫之<lb/>
時多親寺人宫女之時少則自然氣質變化徳器成就<lb/>
欲乞朝廷慎選賢徳之士以侍勸講講讀既罷常留二<lb/>
人直日夜則一人直宿以備訪問皇帝習讀之暇游息<lb/>
之間時於内殿召見從容宴語不獨漸摩道義至於人<lb/>
<pb n="KR3a0105_WYG_060-14b"/>
情物態稼穡艱難積久自然通達比之常在深宫之中<lb/>
為益豈不甚大竊聞間日一開經筵講讀數行羣官列<lb/>
侍儼然而退情意略不相接如此而責輔養之功不亦<lb/>
難乎今主上幼冲太皇太后慈愛亦未敢便乞頻出但<lb/>
時見講官久則自然接熟大抵與近習處久熟則生褻<lb/>
慢與賢士大夫處乆熟則生愛敬此所以養成聖徳為<lb/>
宗社生靈之福天下之事無急於此<lb/>
第二劄子三代之時人君必有師傅保之官師道之教<lb/>
<pb n="KR3a0105_WYG_060-15a"/>
訓傅傅其徳義保保其身體後世作事無本知求治而<lb/>
不知正君知規過而不知養徳傅徳義之道固已疎矣<lb/>
保身體之法復無聞焉伏惟太皇太后陛下聰明睿哲<lb/>
超越前古皇帝陛下春秋之富輔養之道當法先王臣<lb/>
以為傅徳義者在乎防見聞之非節嗜欲之過保身體<lb/>
者在乎適起居之宜存畏慎之心臣欲乞皇帝左右扶<lb/>
侍祗應宫人内臣並選年四十五十已上厚重小心之<lb/>
人服用器玩皆須樸質一應華巧奢麗之物不得至於<lb/>
<pb n="KR3a0105_WYG_060-15b"/>
上前要在侈靡之物不接於目淺俗之言不入於耳及<lb/>
乞擇内臣十人充經筵祗應以伺候皇帝起居凡動息<lb/>
必使經筵官知之有翦桐之戲則隨事箴規違持養之<lb/>
方則應時諫止調䕶聖躬莫過於此<lb/>
程頤請就崇政延和殿講讀上疏曰臣近言邇英漸熱<lb/>
只乞就崇政延和殿聞給事中顧臨以延和講讀為不<lb/>
可臣料臨之意不過謂講官不可坐於殿上以尊君為<lb/>
說爾臣不暇逺引只以本朝故事言之太祖召王昭素<lb/>
<pb n="KR3a0105_WYG_060-16a"/>
講易真宗令崔頤正講尚書邢昺講春秋皆在殿上當<lb/>
時仍是坐講立講之儀只始於明肅太后之意此又祖<lb/>
宗尊儒重道之美盛豈獨子孫所當為亦萬世帝王所<lb/>
當法也又曰天下重任惟宰相與經筵天下治亂係宰<lb/>
相君徳成就責經筵<lb/>
寧宗初即位召知潭州朱熹為煥章閣侍制兼侍講先<lb/>
是黃裳為嘉王府翊善上諭之曰嘉王進學皆卿之功<lb/>
裳謝曰若欲進徳修業追跡古先哲王則須尋天下第<lb/>
<pb n="KR3a0105_WYG_060-16b"/>
一等人上問為誰裳以熹對彭龜年為嘉王府直講因<lb/>
講魯莊公不能制其母云母不可制當制其侍御僕從<lb/>
王問此誰之説對曰朱熹說也自後每講必問熹説如<lb/>
何至是趙汝愚首薦熹遂自知潭州召入經筵熹在道<lb/>
聞泰安朝禮尚缺近習已有用事者即具奏云陛下嗣<lb/>
位之初方將一新庶政所宜愛惜名器若使倖門一開<lb/>
其弊不可復塞至於博延儒臣専意講學必求所以深<lb/>
得親懽者為建極導民之本思所以大振朝綱者為防<lb/>
<pb n="KR3a0105_WYG_060-17a"/>
微慮逺之圖不報且辭新命不許及入對首言乃者太<lb/>
皇太后躬定大䇿陛下寅紹丕圖可謂處之以權而庶<lb/>
幾不失其正今反不能無疑於逆順之際竊為陛下憂<lb/>
之猶有可諉者亦曰陛下之心前日未嘗有求位之計<lb/>
今日未嘗忘思親之心此則所以行權而不失其正之<lb/>
根本也充未嘗求位之心以盡負罪引慝之誠充未嘗<lb/>
忘親之心以致温凊定省之理始終不越乎此而大倫<lb/>
可正大本可立矣<lb/>
<pb n="KR3a0105_WYG_060-17b"/>
　　<hi>臣</hi>按經筵直講坐而論道近於古之師保疑丞之<lb/>
　　職孔孟大聖賢而不得居是任故其開陳善道不<lb/>
　　過因事敷陳而格心之效未有若伊傅周召之著<lb/>
　　也程朱之學直接孔孟之𫝊者也葢嘗居是任矣<lb/>
　　程朱之言非即孔孟之言乎以孔孟之言而陳之<lb/>
　　於經筵直講之日其效亦不至伊傅周召者何以<lb/>
　　然乎夫惟用賢之不専且久也知善其言而不能<lb/>
　　用其言也哲宗以元祐元年四月召程頤為崇政<lb/>
<pb n="KR3a0105_WYG_060-18a"/>
　　殿說書而二年八月罷之矣寧宗初即位未改元<lb/>
　　即召朱熹為煥章閣待制兼侍講八月召而閏十<lb/>
　　月内批罷之矣哲宗之用頤也久於寧宗之用熹<lb/>
　　而元祐之政亦過於慶元其於薰陶涵養以成其<lb/>
　　徳性者要為未深也又況蜀朔<hi>當時朝士分為二黨</hi>之紛紜<lb/>
　　並進使熙豐小人得乗其隙而去小人之難又不<lb/>
　　如去君子之易乎又況甚之以道學之禁乎臣讀<lb/>
　　紹興元年贈程頤直龍圖閣制詞及寧宗召朱熹<lb/>
<pb n="KR3a0105_WYG_060-18b"/>
　　為侍講誥可謂隆矣贈頤之詞曰周衰聖人之道<lb/>
　　不行其欲聞仁義道徳之說孰從而求之亦孰從<lb/>
　　而聴之爾頤潛心大業高明之識自得之學可信<lb/>
　　不疑而浮偽之徒自知學問文采不足表見於世<lb/>
　　乃竊借名以自售外示恬默中實奔競使天下之<lb/>
　　士聞其風而疾之是重不幸焉朕所以振耀褒顯<lb/>
　　之者以明上之所與在此而不在彼也召熹之詞<lb/>
　　曰朕初承大統未暇他圖首闢經闈詳延學士爾<lb/>
<pb n="KR3a0105_WYG_060-19a"/>
　　發六經之藴窮百氏之源其在兩朝未為不用至<lb/>
　　今四海猶謂多奇擢之次對之班處以邇英之列<lb/>
　　若程頤之在元祐若尹焞之在紹興副吾尊徳樂<lb/>
　　義之誠究爾正心誠意之説豈惟慰滿於士望直<lb/>
　　將増益於朕躬非不知政化方行師垣有賴試望<lb/>
　　之於馮翊不如置之本朝<hi>漢成帝時蕭望之自少府出為左馮翊後自馮</hi>
　　<hi>翊為御史大夫</hi>詔賈誼於長沙自當接以前席<hi>文帝在宣室問誼鬼</hi>
　　<hi>神之事不自知其席之前也</hi>慰兹渇想望爾遄驅如其未也豈<lb/>
<pb n="KR3a0105_WYG_060-19b"/>
　　非其有生不同時之恨未見君子之思者哉使高<lb/>
　　宗能推其褒顯程頤之心而因其遺言而見之於<lb/>
　　行事寧宗能永其始之召熹之念而不為小人所<lb/>
　　排抑而輯熙終始講求乎大人之學其於齊家治<lb/>
　　國平天下斯易易矣<lb/>
寧宗時袁說友請舉行講學五事一曰經筵講讀或有<lb/>
所未諭則詳為叩問不以他事而輟講不以拂意而倦<lb/>
聞若止循故事略無議論雖積嵗累月必無益也二曰<lb/>
<pb n="KR3a0105_WYG_060-20a"/>
經筵之例承以退朝入講坐朝甫畢聖躬豈無少勞經<lb/>
筵諸儒僅了講讀不暇細繹辨論人主僅能論事不略<lb/>
叩問咨益講讀虚文莫此為甚願頒睿㫖凡遇講日並<lb/>
候退朝供膳已畢然後入講下則從容敷繹以罄議論<lb/>
上則再三叩問以達未諭則講讀之官不徒設矣三曰<lb/>
竊聞經筵日即見講春秋通鑑三朝寳訓要宜增益一<lb/>
二經書輪以進講尚書明治亂安危之本仁祖訓典為<lb/>
後世子孫之法願增此二書以全講學之功四曰講官<lb/>
<pb n="KR3a0105_WYG_060-20b"/>
内宿祖宗欲以召儒臣廣為咨問經論經理夜分乃寐<lb/>
意葢由此願講官直宿即賜宣對學念既専則學力日<lb/>
進矣五曰古昔帝王自唐虞三代以下於唐末正統之<lb/>
𫝊其君或善或否其治或得或失無慮百數凢遇進講<lb/>
或講官宿直以古帝王時取一君命講官著論一篇陛<lb/>
下觀其所論善者為法惡者為戒集為一帙嘗置左右<lb/>
或聖意有所未諭即於經筵或夕召之時再令元撰講<lb/>
官詳細開說不出數月古之帝王善否得失盡在目中<lb/>
<pb n="KR3a0105_WYG_060-21a"/>
矣<lb/>
　　<hi>臣</hi>按窮理格物之學惟能行之者始能言之故程<lb/>
　　朱之言尚矣然講筵事體累代舉行其間或多作<lb/>
　　輟或尚虚文一嵗之中御講筵者無幾一日之内<lb/>
　　接賢士者片時有所疑而不能辨析有所問而未<lb/>
　　暇精詳則雖以程朱之說敷陳於前亦未必聲入<lb/>
　　心通悠然理順也至於前代帝王善否得失及邊<lb/>
　　防要務則亦窮理格物之事故取寧宗說友所疏<lb/>
<pb n="KR3a0105_WYG_060-21b"/>
　　以備經筵事體或有可採擇者要亦程子三劄及<lb/>
　　朱子前後奏對所己言者也<lb/>
真徳秀進大學衍義劄子曰臣聞聖人之道有體有用<lb/>
本之一身者體也達之天下者用也堯舜三王之為治<lb/>
六經語孟之為教不出乎此而大學一書由體而用本<lb/>
末先後尤明且備故先儒謂於今可見古人為學次第<lb/>
者獨賴此篇之存而論孟次之葢其所謂格物致知誠<lb/>
意正心脩身者體也其所謂齊家治國平天下者用也<lb/>
<pb n="KR3a0105_WYG_060-22a"/>
　人主之學必以此為據依然後體用之全可默識矣<lb/>
　　　<hi>臣</hi>按理宗親政之初召徳秀為户部尚書徳秀因<lb/>
　　　召對即以所輯大學衍義進呈次日後殿聚講因<lb/>
　　　諭徳秀所進大學衍義一書有補治道朕朝夕觀<lb/>
　　　覽徳秀拜謝而退亡何徳秀輪當進讀大學章句<lb/>
　　　又諭之曰卿所進衍義之書便合就今日進讀徳<lb/>
　　　秀意前所進本已納禁中必須令講筵所别寫然<lb/>
　　　後可以進讀遂以未辦為對則見内侍捧元進第<lb/>
<pb n="KR3a0105_WYG_060-22b"/>
　　　一第二帙已在前矣理宗之好學如此而此書之<lb/>
　　　義其於程朱涵養薰陶窮理讀書之言條分縷析<lb/>
　　　旁引曲暢有裨聖學其效非細及明臣邱濬廣其<lb/>
　　　義類補治國平天下之事於是大學之綱領條目<lb/>
　　　悉具而累朝講筵必二書並進御焉<lb/>
　　　以上崇聖學<hi>講筵附</hi>
　<lb/>
御定孝經衍義卷五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_100-1a"/>
　欽定四庫全書<lb/>
御定孝經衍義卷九十八<lb/>
　　庶人之孝<lb/>
　　　用天道因地利謹身節用<lb/>
　易䝉九二子克家<lb/>
　　　<hi>臣</hi>按一卦之中五父二子䝉二坎體繫辭言坎再<lb/>
　　　索而得男故謂之中男是于家為次子也程傳曰<lb/>
　　　初隂暗居下民之䝉蒙而無知庶人之常也以隂<lb/>
<pb n="KR3a0105_WYG_100-1b"/>
　　　暗而至于用刑以經義律之則謂之不孝二以剛<lb/>
　　　而得中為克家之子比對言之庶人之孝者也占<lb/>
　　　法陽主義隂主富九二以陽居隂為能以義致富<lb/>
　　　夫以義致富則能謹身節用以養父母者矣䝉受<lb/>
　　　需又有養之以飲食之道也<lb/>
　繋辭斵木為耜揉木為耒耒耨之利以教天下<lb/>
　　　<hi>臣</hi>按炳文以為自古未有以牛耕者神農教民耒耜<lb/>
　　　其動也在下之耜而所以入之者在上之耒耒耜今<lb/>
<pb n="KR3a0105_WYG_100-2a"/>
　　謂之犂地利莫大于稼穡莫先于耒耜聖人制器<lb/>
　　尚象以利其氏而民服聖人之教是亦所以因地<lb/>
　　之利也<lb/>
詩豳風七月<lb/>
　孔頴達疏曰此八章皆是周公陳先公在豳敎民周<lb/>
　備使衣食充足寒暑及時民奉上教知其早晚各自<lb/>
　勸勉以勤事業故同我婦子饁彼南畝及嗟我婦子<lb/>
　曰為改嵗此述民人之志非序先公號令之辭<lb/>
<pb n="KR3a0105_WYG_100-2b"/>
　　<hi>臣</hi>按七月八章皆用天之道也而晚寒晚温則因其<lb/>
　　地而第六章之食鬱薁烹葵菽剝棗穫稻為春酒<lb/>
　　皆以介眉壽食𤓰斷壺叔苴采荼薪樗乃以食農<lb/>
　　夫又有謹身節用之義豳民蓋無凍餒之父母矣<lb/>
　　而趨時應候乃一篇之大㫖故曰皆用天之道<lb/>
小雅天保民之質矣日用飲食羣黎百姓徧為爾德<lb/>
　元儒彭執中曰日用飲食則豐富充足徧為爾德則<lb/>
　孝弟忠信<lb/>
<pb n="KR3a0105_WYG_100-3a"/>
　　<hi>臣</hi>按此承上神之弔矣詒爾多福而言箋云神至<lb/>
　　者宗廟致敬鬼神至矣蓋亦尸傳神辭嘏主人言<lb/>
　　主人既為天所保定以孝享于先公先王神至而<lb/>
　　詒之多福以及于民而民豐富充足孝弟忠信也<lb/>
　　孝弟忠信是為能謹身豐富充足是為能節用也<lb/>
　　此見庶人之孝皆天子之孝使之然矣<lb/>
周頌臣工<hi>篇名</hi>嗟嗟保介維莫之春亦又何求如何新畬<lb/>
<hi>田三嵗曰畬成熟也</hi>於皇來牟將受厥明明昭上帝迄用康年命<lb/>
<pb n="KR3a0105_WYG_100-3b"/>
我衆人庤<hi>具也</hi>乃錢鎛<hi>田/器</hi>奄觀銍<hi>所以/穫禾</hi>艾<hi>穫也</hi>
　鄭康成箋曰急其教農趨時也<lb/>
　　<hi>臣</hi>按趨時者用天之道也方暮春耳而以為銍艾<lb/>
　　在奄忽之間于其來牟之將熟而預以知康年之<lb/>
　　兆蓋勸勉之交至也已此謂上之教命使然而不<lb/>
　　違其教者庶人之能事也<lb/>
噫嘻<hi>篇名</hi>率時<hi>是/也</hi>農夫播厥百榖駿<hi>疾/也</hi>發<hi>伐也</hi>爾私終三十<lb/>
里亦服<hi>事也</hi>爾耕十千維耦<lb/>
<pb n="KR3a0105_WYG_100-4a"/>
　　<hi>臣</hi>按朱善以為終三十里欲其地之無遺利也此<lb/>
　　言爾私而無公田者鄉遂之法地不井授但為溝<lb/>
　　洫每三十里分為一部萬耦齊耕各極其望所以<lb/>
　　勅人之盡其力也人盡其力斯地無遺利然而鄉<lb/>
　　遂之異于都鄙亦因之之義也此見耕田播種庶<lb/>
　　人之常職而猶須殷勤戒勅使之及時趨事故知<lb/>
　　庶人之孝必有以成之者也<lb/>
書洪範土爰稼穡<lb/>
<pb n="KR3a0105_WYG_100-4b"/>
　孔頴達曰鄭氏周禮注曰種榖曰稼若嫁女之有所<lb/>
　生也然則穡是惜也言聚蓄之可惜也共為治田之<lb/>
　事分為種歛二名耳潤下炎上曲直從革即是水火<lb/>
　木金體有本性其稼穡以人事為名非是土之本性<lb/>
　生物是土之本性其稼穡非本性也變曰言爰以見<lb/>
　此異也六府以土榖為二由其體異故也<lb/>
　　<hi>臣</hi>按董孟程言太極判而為隂陽隂陽分而為五<lb/>
　　行太極理也隂陽五行氣也理必寓乎氣氣不離<lb/>
<pb n="KR3a0105_WYG_100-5a"/>
　　乎理故人生于五行者左氏言天生五材民並用<lb/>
　　之廢一不可然其自無而有自㣲而著至于土而<lb/>
　　形質廣大生物不窮故大地皆土也而其神運于<lb/>
　　天則為冲氣寄旺于四時言其性則不可以一言<lb/>
　　盡也非止于稼穡而已稼穡者以生民粒食之用<lb/>
　　言之變曰為爰者爰于也于是焉稼穡者也稼言<lb/>
　　種之穡言歛之可種可歛者土之性于是而種于<lb/>
　　是而歛者人之為也凡厥庶民自知耒耜以來而<lb/>
<pb n="KR3a0105_WYG_100-5b"/>
　　致養于是土也其利溥矣土之功用及人如此之<lb/>
　　大而不稼不穡則土固不能自種自歛也故盤庚<lb/>
　　言若農服田力穡乃亦有秋惰農自安不昬<hi>強也</hi>作<lb/>
　　勞不服田畝越其罔有黍稷而五行生成之數終<lb/>
　　于土而人事起焉六府以土穀為二由其體異五<lb/>
　　行以土穀為一是其用同也然則土爰稼穡亦責<lb/>
　　此凡厥庶民因地之利而已推之水之可以灌溉<lb/>
　　火之可以烹餁木金之可以斵削鎔範以為宫室<lb/>
<pb n="KR3a0105_WYG_100-6a"/>
　　器用亦因其自然之利而以人為為之者也是故<lb/>
　　天五生土地十成之而後無非人事矣此九疇之<lb/>
　　所以叙彛倫而皇極一章又為九疇之本也<lb/>
酒誥惟曰我民迪小子惟土物愛厥心臧聰聽祖考之<lb/>
彞訓<lb/>
　孔頴達曰文王之教小子者不但身自敎之又化民<lb/>
　使自敎其子弟惟教其民曰惟我民等當敎道子孫<lb/>
　小子今土地所生之物皆愛惜之則其心善矣以愛<lb/>
<pb n="KR3a0105_WYG_100-6b"/>
　物則不為酒而損耗故也既父祖禀文王之教以化<lb/>
　其子孫而子孫能聰審聽用祖考之常訓愛物以戒<lb/>
　酒<lb/>
妹土嗣爾股肱純其藝黍稷奔走事厥考厥長肇牽車<lb/>
牛逺服賈用孝養厥父母厥父母慶自洗腆致用酒<lb/>
　蔡沈傳曰嗣續純大肇敏服事也言妹土民當嗣續<lb/>
　汝四肢之力無有怠惰大修農功服勞田畝奔走以<lb/>
　事其父兄或敏于貿易牽車牛逺事賈以孝養其父<lb/>
<pb n="KR3a0105_WYG_100-7a"/>
　母父母喜慶然後可自洗腆致用酒洗以致其潔腆<lb/>
　以致其厚也<lb/>
　　<hi>臣</hi>按此正謹身節用之義也服賈依蔡傳别是商<lb/>
　　賈之民新安陳櫟依二孔氏以為先用心于黍稷<lb/>
　　餘力始從事于服賈也孔傳云農功既畢始牽車<lb/>
　　牛載其所有求易所無逺行賈賣用其所得珍異<lb/>
　　孝養其父母其父母善子之行子乃㓗厚致用酒<lb/>
　　養也故蔡訓肇為敏二孔氏訓肇為始唐孔氏曰<lb/>
<pb n="KR3a0105_WYG_100-7b"/>
　　若當農功則有所廢故知既畢乃行故云始牽車<lb/>
　　牛葢父母之心欲家之富若非盈利雖得其養有<lb/>
　　喪家資則父母亦所不善今勤商得利富而得養<lb/>
　　所以善子之行也此解與愛土物之義為切以經<lb/>
　　謹身節用是庶人之孝愛土物是節用而即以致<lb/>
　　心臧其謹身為可知矣前既嚴于酒禁而此復敎<lb/>
　　之以如此乃可用酒者豳風為此春酒以介眉壽<lb/>
　　酒是養老之助故養厥父母則當用酒也必如此<lb/>
<pb n="KR3a0105_WYG_100-8a"/>
　　乃可用酒則用之有節始終唯一土物愛厥心臧<lb/>
　　之義云爾<lb/>
無逸相小人厥父母勤勞稼穡厥子乃不知稼穡之艱<lb/>
乃逸乃諺既誕否則侮厥父母曰昔之人無聞知<lb/>
　　<hi>臣</hi>按疏釋稼穡艱難云民之性命在于榖食田作<lb/>
　　雖苦不得不為寒耕熱耘沾體塗足是稼穡為農<lb/>
　　夫艱難之事然是小人之分當然亦其所恃以為<lb/>
　　生者也雖艱難奚得而辭故曰民生于勤勤則不<lb/>
<pb n="KR3a0105_WYG_100-8b"/>
　　匱今其父母以勤勞稼穡乃能致富其子乃不知<lb/>
　　其勞為逸豫游戱叛諺不恭之事則既欺誕其父<lb/>
　　母又出此無所聞知之言以輕侮之是正謹身節<lb/>
　　用之反也故孔傳以為此小人之不孝者也<lb/>
禮記王制庶人無故不食珍<lb/>
　　<hi>臣</hi>按集説云珍之名物見于内則蓋珍有八皆養<lb/>
　　老之具故内則言養老而繼列八珍之名物第一<lb/>
　　淳熬也第二淳母第三曰炮第四取豚若牂也第<lb/>
<pb n="KR3a0105_WYG_100-9a"/>
　　五擣珍也第六漬也第七熬也第八肝膋也庶人<lb/>
　　惟得以此洗腆致飬其父母而已不得用為常食<lb/>
　　也蓋侈靡始于飲食故以戒庶人使知節也然曰<lb/>
　　八十常珍則養老之中又自隨年為品制非一槩<lb/>
　　珍竒美食尋常使有也<lb/>
食節事時<lb/>
　陳澔曰食節則無不足之患事時則無不及之物<lb/>
　　<hi>臣</hi>按無曠土則地無遺利無游民則人無遺力地<lb/>
<pb n="KR3a0105_WYG_100-9b"/>
　　無遺利人無遺力則所入者多所藏者富恐其或<lb/>
　　至于奢侈驕逸以減貲産而䝉恥辱故居民之道<lb/>
　　又在于節其食時其事然後使公賦既充私養不<lb/>
　　闕也<lb/>
庶人耆老不徒食<hi>徒食謂無羞而食</hi>
　應氏曰非人各有養而俗尚孝敬安能使在家無徒<lb/>
　食之老<lb/>
　　<hi>臣</hi>按内則羹食自諸侯以下至于庶人無等以羹<lb/>
<pb n="KR3a0105_WYG_100-10a"/>
　　與食人所日用惟稱有無然則庶人常食惟羮食<lb/>
　　老年乃有脯膾之屬也節于少者乃有以養其老<lb/>
　　者又恐其過于儉嗇而老者或至無羞而食也故<lb/>
　　前言庶人無故不食珍此又言庶人耆老不徒食<lb/>
　　此一句與内則同文王制言王者定經制厚風俗<lb/>
　　而人知孝養其父母與内則之后王命冢宰降德<lb/>
　　于衆庶兆民皆是以孝治天下也<lb/>
周禮天官冢宰大宰之職一曰三農生九穀二曰園圃<lb/>
<pb n="KR3a0105_WYG_100-10b"/>
毓草木三曰虞衡作山澤之材四曰藪牧養蕃鳥獸<lb/>
　　<hi>臣</hi>按三農生九榖者原隰及平地之民也高平曰<lb/>
　　原下濕曰隰原及平地可種黍稷粱豆之類隰中<lb/>
　　可種稻麥及苽也此于大司徒所頒下民之職事<lb/>
　　為一曰稼穡也園圃毓草木者田畔樹菜蔬果蓏<lb/>
　　此為二曰樹藝也若在山澤之民所作事業材木<lb/>
　　而已故曰虞衡作山澤之材此為作材也在藪牧<lb/>
　　之民使之長養蕃滋鳥獸亦其事業也故曰藪牧<lb/>
<pb n="KR3a0105_WYG_100-11a"/>
　　養蕃鳥獸此為四曰阜蕃也此皆各因其地以為<lb/>
　　職事以盡其利也農為首是為本業而山澤藪牧<lb/>
　　之民亦各出其力以勤生而致養故居九職之前<lb/>
　　其百工商賈次之嬪婦次之臣妾又次之至于轉<lb/>
　　移職事之閒民則不營已業為人傭賃庶人之賤<lb/>
　　非其父母之所樂得以為子者也<lb/>
地官司徒大司徒之職辯十有二壤之物而知其種以<lb/>
敎稼穡樹蓻<lb/>
<pb n="KR3a0105_WYG_100-11b"/>
　　<hi>臣</hi>按此言十二壤之物所植之種各有所宜茍違<lb/>
　　其壤其生不蕃故敎民稼穡樹蓻必因其地之利<lb/>
　　也司徒教養萬民者此庶人之因地之利亦司徒<lb/>
　　教之教之各盡其利以養其父母而後孝友之行<lb/>
　　亦自此而興也<lb/>
冬官考工記<hi>司空篇亡河間獻王録此以備其數</hi>審曲面埶以飭五材以<lb/>
辯民器謂之百工通四方之珍異以資之謂之商旅飭<lb/>
力以長地財謂之農夫<lb/>
<pb n="KR3a0105_WYG_100-12a"/>
　　<hi>臣</hi>按庶人惟三農為多而庶人所包者衆不僅兼<lb/>
　　府史胥徒而言也百工皆餼廪于官者然其稱事<lb/>
　　而食亦如府史胥徒之禄以耕者之所獲為差耳<lb/>
　　商旅鄭注販賣之客蓋行商旅與處賈為客此直<lb/>
　　云商旅如書肇牽車牛逺服賈則是稼穡之暇以<lb/>
　　有易無農得兼商也而又冇賈田賈亦得而耕也<lb/>
　　庶人章疏專主農夫而包府史胥徒惟不及工商<lb/>
　　既是包府史胥徒何獨不得包工商也况如下文<lb/>
<pb n="KR3a0105_WYG_100-12b"/>
　　所云百工之事亦合天時地氣材美工巧而後為<lb/>
　　良者乎彼商旅之通四方之珍異亦因地之利而<lb/>
　　貿遷之也夫工商則猶夫人之子也勤力以致養<lb/>
　　于農奚異焉<lb/>
天有時地有氣材有美工有巧合此四者然後可以為<lb/>
良材美工巧然而不良則不時不得地氣也橘踰淮而<lb/>
北為枳鸜鵒不踰濟貉踰汶則死地氣然也鄭之刀宋<lb/>
之斤魯之削呉越之劍遷乎其地而弗能為良地氣然<lb/>
<pb n="KR3a0105_WYG_100-13a"/>
也<lb/>
天有時以生有時以殺草木有時以生有時以死石有<lb/>
時以泐水有時以凝有時以澤此天時也<lb/>
　　<hi>臣</hi>按此百工之事所以用天之道因地之利也古<lb/>
　　之百工皆在官府造作而粤鎛燕函之四者國不<lb/>
　　置官以夫人而能為之也夫人而能為之農亦有<lb/>
　　兼工者矣其或以工巧而守之世者又有率父教<lb/>
　　述父事之孝也<lb/>
<pb n="KR3a0105_WYG_100-13b"/>
國語周語民用莫不震動恪恭于農修其疆畔日服其<lb/>
鎛不懈于時財用不乏民用和同<lb/>
　　<hi>臣</hi>按此虢文公諌宣王不籍千畝而論務農之效<lb/>
　　也王行而庶民畢從王耕而庶人終畝王饗而庶<lb/>
　　人終食既而徧戒百姓紀農協工自農師以上至<lb/>
　　宗伯以次徇行王又率公卿大夫親行農也民安<lb/>
　　得不為之震動恪恭乎然其道在于順時及事故<lb/>
　　大史告稷曰自今至于初吉陽氣俱烝土膏其動<lb/>
<pb n="KR3a0105_WYG_100-14a"/>
　　弗震弗渝脉其滿𤯝榖乃不殖而稷之戒百姓者<lb/>
　　曰隂陽分布震雷出滯土不備墾辟在司冦蓋聖<lb/>
　　人之重天道而教民之用之也修疆服鎛不解于<lb/>
　　時是民之能用天之道矣<lb/>
魯語自庶人以下明而動晦而休無日以怠<lb/>
　　<hi>臣</hi>按此公父文伯之母敬姜之言也明動晦休是<lb/>
　　小人勞力之事猶言日出而作日入而息亦用天<lb/>
　　之道也然其民之不材嚮義又係于土之沃瘠非<lb/>
<pb n="KR3a0105_WYG_100-14b"/>
　　土之沃瘠能使必爾也故處沃土而能勞處瘠土<lb/>
　　而不匱亦善于因地之利也<lb/>
齊語今夫農羣萃而州處察其四時權節其用耒耜枷<lb/>
<hi>拂也所以繫草</hi>芟<hi>所銜切大鐮/所以芟草</hi>及寒擊菒<hi>藁同枯草也</hi>除田以待時<lb/>
耕及耕深耕而疾耰之以待時而時雨既至挾其槍<hi>樁也</hi>
刈<hi>鐮也</hi>耨<hi>鎡/基</hi>鎛<hi>鉏也</hi>以旦暮從事于田野脱衣就功首戴茅<lb/>
蒲<hi>䔲笠也</hi>身衣襏襫<hi>蓑薜衣也</hi>霑體塗足暴其髪膚盡其四肢<lb/>
之敏以從事于田野少而習焉其心安焉不見異物而<lb/>
<pb n="KR3a0105_WYG_100-15a"/>
遷焉是故其父兄之教不肅而成其子弟之學不勞而<lb/>
能夫是故農之子恒為農<lb/>
　　<hi>臣</hi>按此管子之言聖王之所以處四民而處農就<lb/>
　　田野者也首言察其四時而繼曰及寒曰待時耕<lb/>
　　曰待時雨曰旦暮從事蓋皆察其四時之意察其<lb/>
　　四時所以用天之道也農之子恒為農是則小人<lb/>
　　艱雞稼穡而其子又知稼穡之艱難者矣此于聖<lb/>
　　王以孝教天下之大㫖固以無倍獨其所謂士鄉<lb/>
<pb n="KR3a0105_WYG_100-15b"/>
　　十五工商之鄉六而農不在二十一鄉之數則兵<lb/>
　　農分而古法壞自此始也<lb/>
孟子曰世俗所謂不孝者五惰其四肢不顧父母之養<lb/>
一不孝也博奕好飲酒不顧父母之養二不孝也好貨<lb/>
財私妻子不顧父母之養三不孝也從耳目之欲以為<lb/>
父母戮四不孝也好勇鬭狠以危父母五不孝也<lb/>
　　<hi>臣</hi>按陳櫟言五不孝之序從輕漸説至重蓋與酒<lb/>
　　誥所云正相反皆是不能謹身節用之故也惰其<lb/>
<pb n="KR3a0105_WYG_100-16a"/>
　　其四肢則是不嗣股肱之力而奔馳以藝黍稷牽<lb/>
　　車牛也博奕好飲酒是沉湎無度不愛土物也如<lb/>
　　此則厥心不臧以貨財私其妻子而已此三不顧<lb/>
　　父母之養者始則不能顧養繼則不暇顧養究則<lb/>
　　不肻顧養自然之勢也如是則至于從耳目之欲<lb/>
　　而放蕩于禮法之外為下流不肖以辱其親好勇<lb/>
　　鬬狼一朝之忿忘其身以及其親亦必爾也酒誥<lb/>
　　言誕惟厥縱淫佚于非彛用燕喪威儀又言厥心<lb/>
<pb n="KR3a0105_WYG_100-16b"/>
　　疾很不克畏死蓋商受之失德而其民化之必有<lb/>
　　甚焉文王作罰刑兹無赦世俗以此相戒蓋亦古<lb/>
　　之遺訓與<lb/>
耕者之所獲一夫百畝百畝之糞上農夫食九人上次<lb/>
食八人中食七人中次食六人下食五人庶人在官者<lb/>
其禄以是為差<lb/>
　朱熹集註曰勤者為上農其所収可供九人其次用<lb/>
　力不齊故有此五等庶人在官者其受禄不同亦有<lb/>
<pb n="KR3a0105_WYG_100-17a"/>
　此五等也<lb/>
　　<hi>臣</hi>按天有旱潦地有肥磽故嵗有四鬴三鬴二鬴<lb/>
　　地有不易一易再易而又稽其人民而周知其數<lb/>
　　一家男女七人以上則授之以上地六人授之以<lb/>
　　中地五人以下授之以下地未嘗不量民之力也<lb/>
　　如是猶有此五等之差則是不能用天道與能用<lb/>
　　天之道非由天有旱潦也不能因地利與能因地<lb/>
　　之利非由地有肥磽也故此所獲之多少皆農夫<lb/>
<pb n="KR3a0105_WYG_100-17b"/>
　　之自為多少而已府史胥徒以事之煩簡為禄之<lb/>
　　多少亦以其任事之材力所及自為多少而已為<lb/>
　　農夫者一舉足而不忘養父母則必不欲好逸而<lb/>
　　憚勞為府史胥徒者一舉足而不忘養父母則必<lb/>
　　不欲避煩而就簡此班禄之制所以教孝者豈其<lb/>
　　微哉<lb/>
漢樊重世善農稼好貨殖重性温厚有法度三世共財<lb/>
子孫朝夕敬禮常若公家其營理產業物無所棄課役<lb/>
<pb n="KR3a0105_WYG_100-18a"/>
童𨽻各得其宜故能上下勠力財利數倍至乃開廣舊<lb/>
土三百餘頃其所起廬舍皆有重堂高閣陂渠灌注又<lb/>
池魚牧畜有求必給常欲作器物先種梓漆時人嗤之<lb/>
積以嵗月皆得其用向之嗤者咸求假焉貲至巨萬而<lb/>
賑贍宗族恩加鄉閭外孫呉氏兄弟爭財重恥之以田<lb/>
二頃解其忿訟縣中稱美推為三老年八十餘終其素<lb/>
所假貸人間數百萬遺令焚削文契債家焚者皆慚爭<lb/>
徃償之諸子從勅竟不肻受<lb/>
<pb n="KR3a0105_WYG_100-18b"/>
　范曄論曰昔楚襄王問陽陵君曰君子之富何如對<lb/>
　曰假人不德不責食人不使不役親戚愛之衆人善<lb/>
　之若乃樊重之折契止訟其庶幾君子之富乎分地<lb/>
　以用天道實廪以崇禮節取諸理化則亦可以施于<lb/>
　政也與夫愛而畏者何殊間焉<lb/>
　　<hi>臣</hi>按范氏之論當矣傳曰君子富好行其德其重<lb/>
　　之謂乎非因天道因地利則無以致富非謹身節<lb/>
　　用則無以守富也重之長享其富擬于封君矣建<lb/>
<pb n="KR3a0105_WYG_100-19a"/>
　　武以後樊氏侯者凡五國重之餘祉施于子孫豈<lb/>
　　不盛哉詩云孝子不匱永錫爾類<lb/>
南史孝行傳論曰自澆風一起人倫毁薄蓋抑引之敎<lb/>
道俗所先變里旌閭義存勸奬是以漢世士務修身故<lb/>
忠孝成俗至于乘軒服冕非此莫由晉宋以來風衰義<lb/>
缺刻身勵行事薄膏腴若使孝立閨庭忠被史策多發<lb/>
溝畎之中非出衣簮之下以此而言聲教不亦卿大夫<lb/>
之恥乎<lb/>
<pb n="KR3a0105_WYG_100-19b"/>
　　<hi>臣</hi>按南史孝義傳五十六人龔頴劉瑜賈思郭世<lb/>
　　通嚴世期呉逵潘綜張進之丘傑師覺授王彭蔣<lb/>
　　恭徐耕孫法宗范叔孫卜天與許昭先余齊人孫<lb/>
　　棘何子平崔懷順王虚之呉慶之蕭叡明公孫僧<lb/>
　　逺呉欣之韓係伯丘冠先孫淡華寳解叔謙韓靈<lb/>
　　敏劉渢封延伯呉達之王文殊樂頤之江泌庾道<lb/>
　　愍滕曇恭陶季直沈崇傃荀匠吉翂甄恬趙拔扈<lb/>
　　韓懷明禇修張景仁陶子鏘成景儁李慶緒謝藺<lb/>
<pb n="KR3a0105_WYG_100-20a"/>
　　殷不害司馬暠張昭其他或以事行比類相從或<lb/>
　　以父子兄弟相及及蕭矯妻羊等通數十人大約<lb/>
　　在仕宦之籍者什二三耳其他里閭溝畝之間謹<lb/>
　　身以立名節發人視聽光于載籍為多也為庶人<lb/>
　　者足以勸為士大夫者抑可愧也夫臣既録其行<lb/>
　　誼尤著者附于愛敬之條而録傳序于此以不没<lb/>
　　其姓名後倣此臣又按班范前後書及陳志紀孝<lb/>
　　行則間見于各傳之中無專目也自李延壽始以<lb/>
<pb n="KR3a0105_WYG_100-20b"/>
　　孝行立篇唐修晉書義兼孝友後世因之序時代<lb/>
　　則始自晉也但晉書所載十有四人李密盛彦夏<lb/>
　　方王裒許孜庾袞孫晷顔含劉殷王延王談桑虞<lb/>
　　何琦呉逵登仕版致通顯者衆矣其誦詠自娯辟<lb/>
　　命屢致者則徴仕也若躬履壟畝親執傭賃者王<lb/>
　　談呉逵二人而已事並載愛親卷中其叙所謂蓻<lb/>
　　黍之勤采蘭之詠亦用天分地謹身節用者所得<lb/>
　　盡其道者矣<lb/>
<pb n="KR3a0105_WYG_100-21a"/>
北史孝行傳序云孝經云夫孝天之經也地之義也人<lb/>
之行也論語曰君子務本本立而道生孝弟也者其為<lb/>
人之本與吕覽曰夫孝者三皇五帝之本務萬事之綱<lb/>
紀也執一術而百善至百邪失天下順者其惟孝乎然<lb/>
則孝之為德至矣其為道逺矣其化人深矣故聖帝明<lb/>
王行之于四海則與天地合其德日月齊其明諸侯卿<lb/>
大夫行之于國家則永保其宗社長守其禄位匹夫匹<lb/>
婦行之于閭閻則播徽烈于當年揚休名于千載然而<lb/>
<pb n="KR3a0105_WYG_100-21b"/>
淳源既徃澆風愈扇禮義不樹廉恥莫修若乃綰銀黄<lb/>
列鐘鼎立于朝廷之間非一族也積龜貝實倉廪居于<lb/>
閭巷之内非一家也其于愛敬之道則有未能備焉哀<lb/>
思之節罕有得其中焉斯乃詩人之所以思素冠孔子<lb/>
之所以責衣錦也且生盡色養之方終極哀思之地厥<lb/>
迹多緒其心一焉長孫慮等闕稽古之學無俊偉之才<lb/>
或任其自然情無矯飾或篤于天性勤其四體並竭股<lb/>
肱之力咸盡愛敬之心自足膝下之歡忘懷軒冕之貴<lb/>
<pb n="KR3a0105_WYG_100-22a"/>
不言而化神人通感雖或位登台輔爵列王侯禄積萬<lb/>
鍾馬跡干駟死之日曾不得與斯人之徒𨽻齒孝之大<lb/>
也不其然乎按魏書列趙琰長孫慮乞伏保孫益德董<lb/>
洛生楊引閻元明呉悉達王續生李顯達倉跋張昇王<lb/>
崇郭文恭為孝感傳周書列李棠栁檜杜叔毘荆可秦<lb/>
族皇甫遐張元為孝義傳隋書列陸彦師田德懋薛濬<lb/>
王頒田翼楊慶郭世俊鈕因劉仕儁郎方貴翟普林李<lb/>
德饒華秋徐孝肅為孝義傳今趙琰李棠栁檜杜叔毘<lb/>
<pb n="KR3a0105_WYG_100-22b"/>
陸彦師李德饒入别傳及其家傳其餘並從此編緝以<lb/>
備孝行傳云<lb/>
　　<hi>臣</hi>按北史孝行傳叙大概抑鐘鼎之怙侈敦里閻<lb/>
　　之素節彰善表㣲責備賢者其間如乞伏保閻元<lb/>
　　明王崇郭文恭王頒楊慶鈕因翟普林常仕宦其<lb/>
　　餘十八人者皆庶人之孝者也其或踰禮過中為<lb/>
　　所難繼要其制行之高非由激勸處約之久卒無<lb/>
　　變渝斯亦謹身節用之極則也<lb/>
<pb n="KR3a0105_WYG_100-23a"/>
唐書孝友傳序曰唐受命二百八十八年以孝弟名通<lb/>
朝廷者多閭巷刺草之民皆得書于史官萬年王世貴<lb/>
長安嚴待封涇陽田伯明華原韓難陀華州王瞿曇鄭<lb/>
縣卒法汪郭士舉張長郭士度鄭迪栁仁忠能君德劉<lb/>
崇甘元爽韓子尚韓思約下邽張萬徹朝邑申屠思恭<lb/>
吕昻鶉觚張元亮靈臺孫智和新平馮猛將宜川司馬<lb/>
芬洛交周崇俊洛川何善宜博陵崔定仁冀州燕遺倩<lb/>
貝州馬衡滄洲鄭士才清池孫楚信劉賢渤海邊鳯舉<lb/>
<pb n="KR3a0105_WYG_100-23b"/>
瀛州朱寳積樂陵蘇㐲念邯鄲章徴鷄澤馮仁海郭守<lb/>
素文安董相武邑王達多張丘感張藝朗暨孫師才張<lb/>
義節沙河趙君惠南樂谷感德魏縣毛仁武城茹智達<lb/>
厯亭王師威李肆仁臨河李文綢湯隂后斥奴鼓城彭<lb/>
思義陳屺田堤岳太原盧遺仁王知道蒲州賈孝才解<lb/>
縣衛元表南嶽張利見安邑曹文行孫懷應相里志降<lb/>
楊王操邵元同張衡曹存勲李文褒董文海李文秀張<lb/>
仙兒張公憲虞鄉董敬直河東張金城吕神通吕雲吕<lb/>
<pb n="KR3a0105_WYG_100-24a"/>
志挺吕元光趙舉張祐姚熾張師德馮巨源杜山藏河<lb/>
西郭文政伊闕任仲濟源榮璧汴州張士巖陳留家師<lb/>
諒董允恭尉氏楊思貞中牟潘良瑗暨子季通陽武時<lb/>
惠珣封丘楊嵩珪許田李頤道胙城蔡洪石善雄暨孫<lb/>
彦威朗山胡君才徐州皇甫恒彭城尹務榮荆州劉寳<lb/>
長壽史摶益州焦懷肅郭景華郪縣曹少微涪城趙烟<lb/>
資陽趙光寓黄昇梓潼馬冬王秦舉王與嗣依政樊漪<lb/>
巴西韋士宗文博熒暨子詮南鄭李貞古巢縣張進昭<lb/>
<pb n="KR3a0105_WYG_100-24b"/>
萬載廖洪南陵蘇仲方鄱陽張讚樂平謝惟勤沈普姜<lb/>
崌上饒鮑嘉福虞鎔真句容張常洧弋陽張球李營暨<lb/>
子凝孫楚貴溪黄舟建昌熊士贍臨江袁鳴贛縣謝俊<lb/>
餘杭何公弁章成緬方宗建德何起門桐廬祝希進諸<lb/>
暨張萬和蕭山李渭許伯㑹戴恭兪僅信安徐知新徐<lb/>
惠諲東陽應先唐君祐睦州許利川建陽劉常邵武黄<lb/>
亘張巨籛呉海泉山王嘉猷永泰王奭皆事親居喪著<lb/>
至行者萬年宋興貴奉先張郛灃陽張仁興櫟陽董思<lb/>
<pb n="KR3a0105_WYG_100-25a"/>
寵湖城閻旻高平雍仙高湖城閻酆正平周思藝張子<lb/>
英曲沃張君密秦德方馬元撡李君則太平趙德儼隴<lb/>
西陳嗣北海吕元簡經城宋洸之單父劉九江無棣徐<lb/>
文亮樂陵呉正表河間劉宣董永安邑任君義衛開龍<lb/>
門梁神義賀見渉張竒異鄭縣王元緒冦元童舒城徐<lb/>
行周睦州方良琨桐廬戴元益高安宋練涇縣萬晏弋<lb/>
陽李植繁昌王丕皆數世同居者天子皆旌表門閭賜<lb/>
粟帛州縣存問復賦税有授以官者唐時陳藏器著本<lb/>
<pb n="KR3a0105_WYG_100-25b"/>
草拾遺謂人肉治羸疾自是民間以父母疾多刲股肉<lb/>
而進又有京兆張阿九趙言奉天趙正言滑清泌羽林<lb/>
飛騎啖榮禄鄭縣呉孝友華隂尹義華潞州張光玼解<lb/>
縣南鍜河東李忠孝韓放鄢陵任客奴絳縣張子英平<lb/>
原楊仙朝樂工叚日昇河東將陳沙襄陽馮子城固雍<lb/>
孫八虞鄉張抱玉骨應秀榆次馮秀誠封丘楊嵩珪劉<lb/>
浩清池朱庭玉弟庭金繁昌朱<graphic n="KR3525" url="https://raw.githubusercontent.com/kanripo/KR-Gaiji/master/images/KR3525.png" mimeType="image/png"/>歙縣芮左干牛薛鋒<lb/>
及河陽劉士約或給帛或旌表門閭皆名在國史善乎<lb/>
<pb n="KR3a0105_WYG_100-26a"/>
韓愈之論也曰父母疾亨藥餌以是為孝未聞毁支體<lb/>
者也茍不傷義則聖賢先衆而為之是不幸而且死則<lb/>
毁傷滅絶之罪有歸矣安可旌其門以表異之雖然委<lb/>
巷之陋非有學術禮義之資能忘身以及其親出于誠<lb/>
心亦足稱者故列十七八焉廣明後方鎮凌法跨地千<lb/>
里事不上聞孝弟篤行之士旌命所不及載小説者名<lb/>
字不叅見他書不可録若李知本張志寛之屬承上順<lb/>
下有禮讓君子風故輯而序之<lb/>
<pb n="KR3a0105_WYG_100-26b"/>
　　<hi>臣</hi>按唐書孝友傳序分列三等一是事親居喪著<lb/>
　　至行者一是數世同居者一是刲股療疾者此皆<lb/>
　　廣明以前匹夫單人名垂國史者也列傳二十五<lb/>
　　人李知本張志寛劉君良王少元任敬臣支叔才<lb/>
　　程袁師武𢎞度宋思禮鄭潛曜元讓裴敬彛梁文<lb/>
　　貞沈季詮許伯㑹陳集原陸南金張琇侯知道許<lb/>
　　法慎林攢陳饒奴王博武萬敬儒章全益知本夏<lb/>
　　津令敬臣舉孝廉授著作局正字終太子舍人𢎞<lb/>
<pb n="KR3a0105_WYG_100-27a"/>
　　度相州司兵參軍思禮蕭縣主簿潛曜尚主厯太<lb/>
　　僕光禄卿讓擢明經後拜司議郎敬彛陳王府典<lb/>
　　籖後以著作郎兼修國史厯中書舍人太子左庶<lb/>
　　子伯㑹舉孝廉衡陽博士集原世為酋長厯右豹<lb/>
　　韜衛大將軍南金大常奉禮郎攢福唐尉其十四<lb/>
　　人者或以孝友拜官要皆庶人也録其人以成其<lb/>
　　立身揚名之志又以見庶人之孝非由郡縣之上<lb/>
　　聞朝廷之旌命雖稗官野史或能記載而國史且<lb/>
<pb n="KR3a0105_WYG_100-27b"/>
　　無從考信輯採焉故聖人治天下必自教孝始矣<lb/>
　　其張琇傳連類復父讎者八人<hi>詳愛親條</hi>臣竊以為復<lb/>
　　仇之事賢于割股人子不幸而處此則固損軀命<lb/>
　　而遂其志矣豈復計活理哉故割股可旌則復仇<lb/>
　　宜矜也經言庶人之孝用天因地謹身節用以養<lb/>
　　父母此宜若無甚難得而後世所旌者徃徃居喪廬<lb/>
　　墓著其哀感或則割股復仇出于生人之至變惟<lb/>
　　數世同居者或庶幾經所云乎<lb/>
<pb n="KR3a0105_WYG_100-28a"/>
杜生者頴昌人不知其名縣人呼為杜五郎所居去縣<lb/>
三十里有屋兩間與其子並居前有空地丈餘即為籬<lb/>
門生不出門者三十年黎陽尉孫軫徃訪之自陳村人<lb/>
無所能官人何為見顧軫問所以不出門之因笑曰以<lb/>
告者過也指門外一桑曰憶十五年前亦曾納凉其下<lb/>
何謂不出但無用于時無求于人偶自不出耳何足尚<lb/>
哉問所以為生曰昔時居邑之南有田五十畝與其兄<lb/>
同耕迨兄子娶婦度所耕不足贍乃盡以與兄而攜妻<lb/>
<pb n="KR3a0105_WYG_100-28b"/>
子至此䝉鄉人借屋遂居之唯與人擇日又賣醫藥以<lb/>
給饘粥亦有時不繼後子能耕荷長者見憐與田三十<lb/>
畝使之耕尚有餘力又為人傭耕自此食足鄉人貧以<lb/>
醫術自業者多念已食既足不當更兼他利由是擇日<lb/>
賣藥一切不為時盛寒布袍草屩室中<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>然而氣韻間<lb/>
曠言詞精簡葢有道之士也問其子之為人曰村童也<lb/>
然質性甚淳厚不妄言不敢嬉唯間一至縣買鹽酪可<lb/>
數行跡以待其歸徑徃徑還未嘗旁遊一歩也軫嗟歎<lb/>
<pb n="KR3a0105_WYG_100-29a"/>
留連久之乃去<lb/>
　　<hi>臣</hi>按杜生推田以讓其兄及其子能耕則不復為<lb/>
　　擇日賣藥惟恐奪鄉人之利又能敎其子淳朴無<lb/>
　　他其于謹身節用之義庶乎無愧父子兄弟之間<lb/>
　　愛敬可風也<lb/>
宋史孝義傳序曰冠冕百行莫大于孝範防百為莫大<lb/>
于義先王興孝以敎民厚民用不薄興義以敎民睦民<lb/>
用不爭率天下而由孝義非履信思順之世乎太祖太<lb/>
<pb n="KR3a0105_WYG_100-29b"/>
宗以來子有復父仇而殺人者壯而釋之刲股割肝或<lb/>
見慶賞至于數世同居輙復其家一百餘年孝義所感<lb/>
醴泉甘露芝草異木之瑞史不絶書宋之敎化有足觀<lb/>
者矣<lb/>
　　<hi>臣</hi>按史之立孝義傳也所以表彰庶人之孝也然<lb/>
　　其間亦有登第通籍者在焉至于委巷細民刲股<lb/>
　　探肝復仇代獄聚族世居負土廬墓旌其門閭賜<lb/>
　　以粟帛生有徵舉死猶贈䘏敎孝之道于是乎廣<lb/>
<pb n="KR3a0105_WYG_100-30a"/>
　　矣劉孝忠吕昇王翰羅居通黄德輿齊得一李罕<lb/>
　　澄邢留神沈正許祚李琳田祚惠從順趙廣鄭彦<lb/>
　　圭兪雋張文裕張巨源劉芳瞿景鴻陳偘褚彥逢<lb/>
　　彭程陳兢洪文撫董道明郭琮顧忻朱泰成象陳<lb/>
　　思道方綱劉斌樊景温榮恕旻何保之李玼侯義<lb/>
　　王光濟李祚裘承詢孫浦常元紹王美董孝章高<lb/>
　　珪朱仁貴邢濬趙祚楊榮趙友李居正張可象張<lb/>
　　珪崔諒王覺曹遵童升樊可行元守全段德張仁<lb/>
<pb n="KR3a0105_WYG_100-30b"/>
　　遇王子上瞿肅王世及李宗祐萬閏汪政李耕竇<lb/>
　　益張化基閻用和楊忠義常真真子晏次子守規<lb/>
　　王洤李繼成胡元興姚宗明毛安輿李訪支漸鄧<lb/>
　　宗古沈宣蘇慶文臺亨仰忻趙伯深彭瑜楊慶陳<lb/>
　　宗郭義申世寧茍與齡王珠顔詡鄭綺其姓名也<lb/>
　　要其行誼或于經義無可附麗惟數世同居或庶<lb/>
　　幾乎古矣雖然古之世后王命冢宰降德于衆庶<lb/>
　　兆民也大司徒以鄉三物敎萬民也如是而責以<lb/>
<pb n="KR3a0105_WYG_100-31a"/>
　　過情害義斯可耳茍執訓之理未宏汲引之途多<lb/>
　　闕而匹夫單人有能為是者雖不應經義其可使<lb/>
　　之冺没乎惟夫士君子之所以立身揚名則有不<lb/>
　　止於是其先已登第通籍之人不列於是傳可也<lb/>
金史孝友傳序曰孝友者人之至行也而恒性存焉有<lb/>
子者欲其孝有弟者欲其友豈非人之恒情乎為子而<lb/>
孝為弟而友又豈非人之恒性乎以人之恒情責人之<lb/>
恒性而不副所欲者恒有焉有竭力於是豈非難乎天<lb/>
<pb n="KR3a0105_WYG_100-31b"/>
生五榖以養人五穀之有恒性也服田力穡以望有秋<lb/>
農夫之有恒情也五穀熟人民育豈異事乎然以唐虞<lb/>
之世黎民阻饑不免以命稷百姓不親五品不遜不免<lb/>
以命契以是知順成之不可必猶孝友之不易得也是<lb/>
有年大有年以異書于聖人之經孝友以至行傳於厯<lb/>
代之史劭農興孝之敎不廢於厯代之政孝弟力田自<lb/>
漢以來有其科章宗嘗言孝義之人素行已備雖有希<lb/>
覬猶不失為行善庶幾帝王之善訓矣<lb/>
<pb n="KR3a0105_WYG_100-32a"/>
　　<hi>臣</hi>按金史孝友傳僅六人而陳顏孟震劉政皆庶<lb/>
　　人也分見愛敬條<lb/>
元史孝友傳序曰世言先王没民無善俗元有天下其<lb/>
敎化未必古若也而民以孝義聞者蓋不乏焉豈非天<lb/>
理民彛之存於人心者終不可冺與上之人茍能因其<lb/>
所不冺者復加勸奬而興起之則三代之治亦可以漸<lb/>
復矣今觀史氏之所載其事親篤孝者則有臨江劉良<lb/>
臣汴梁陳同善同官強安瀋州高守質安豐高澤鞏昌<lb/>
<pb n="KR3a0105_WYG_100-32b"/>
王欽修武員思忠楡縣王士寧汝南朱友諒泉州葉森<lb/>
寧陵吕德汲縣劉淇建昌鄭佛生堂邑張復亨保定邢<lb/>
政寧夏趙那海臨潼任居敬隴西周慶徐德興汝寧李<lb/>
從善華州要敬色目氏實迪其居喪廬墓者則有太原<lb/>
王構萊州任梓平灤王振北京張洪範登封王佐下蔡<lb/>
許從政張鐩富平王賈僧鄭州段好仁趙璧薛明善張<lb/>
齊汴梁韓榮劉斌張裕何泰史恪高成鄧孝祖李文淵<lb/>
杜天麟張顯祖涇陽張國祥延安王旻東昌張翬永平<lb/>
<pb n="KR3a0105_WYG_100-33a"/>
梁訥高唐鄭榮劉居敬同州趙良南陽周郁陳介劉權<lb/>
大同高著江東毛翔歸德葛祥張德成張遜王珪劉弼<lb/>
汲縣徐昌祖真定宋貞王世賢晉寧史貴保定耿德温<lb/>
張行一賈秉實張朂汝南王宗道孫裔瓜爾佳天祐趙州<lb/>
趙德隆安豐王德新石思讓翼寧何漙大都王麟李簡<lb/>
華隂李寧屈秀懷慶侯榮丁用郭天一耀州王思中牟<lb/>
閻讓曹州鄧淵吕政徐州胡居仁張允中衞輝王慶福<lb/>
建朱虞龍隨州高可燾濟寧魏鐸武康王子中淮安翟<lb/>
<pb n="KR3a0105_WYG_100-33b"/>
諟汶上趙恒須城許時中衡山歐陽誠復江陵穆堅薊<lb/>
州王欽定陶元顯祖絳州姚好智宿州孫克忠集慶傅<lb/>
霖濟南宋懷忠牟克孝汝寧張郁泉州黄道賢谷城王<lb/>
福解州靖與曾般陽戴貞兗州王治沔陽徐勝祖興中<lb/>
舒穆嚕昌齡峽州秦桂華䝉古色目氏納喇丹伊實滿海<lb/>
住阿哈瑪特拜珠茂巴爾永隆特穆爾索珠唐古特揚濟<lb/>
克李多羅岱塔塔森岱爾其累世同居者則有休寧朱振<lb/>
雷池州方時發河南李福真定杜良華州王顯政建寧<lb/>
<pb n="KR3a0105_WYG_100-34a"/>
王貴甫句容王榮周成鄢陵夏全保定成珪開平温義<lb/>
大同王瑞之平江湯文英鄜州員從政江州范士竒涇<lb/>
州李子才宿州王珍其散財周急者則有河南高顔和<lb/>
台州程逺大潭州湯居恭李孔英建康湯大有吉州劉<lb/>
如翁嚴用父高唐孟恭松江管仲德章夢賢夏椿北陵<lb/>
陳一寧中興傅文鼎永州唐必榮濟南李恭寧夏何惠<lb/>
月天子皆嘗表其門閭或復其家故援唐史之例具列<lb/>
姓名于篇端擇其事蹟尤彰著者復别為之傳云<lb/>
<pb n="KR3a0105_WYG_100-34b"/>
　　<hi>臣</hi>按旌閭給復所以彰匹夫單人而興起教化者<lb/>
　　也前史孝友傳為例未純故有身為士大夫而亦<lb/>
　　以一行與齊民並稱者今元史所載篇端備録諸<lb/>
　　人姓名則從唐書之例按其間别為立傳者考其<lb/>
　　事蹟皆庶人也其人則為須城王閏莆田郭道卿<lb/>
　　興平蕭道壽翼城郭狗狗延長張閠汶上田改住<lb/>
　　山丹甯猪狗句容樊淵杞縣劉德泉邵武郭回懷<lb/>
　　孟楊一唐州趙毓太平胡光遠畨禺陳韶孫大名<lb/>
<pb n="KR3a0105_WYG_100-35a"/>
　　李茂廬江羊仁新建趙一德安塞王思聰特古斯<lb/>
　　氏徹徹長泰王初應浦江鄭文嗣福寧王薦遼陽<lb/>
　　郭全偃城丁文忠蘭陽扈鐸大寧孫秀實扶風趙<lb/>
　　榮蒲城呉好直遂安余丙鎮江徐鈺洧川尹莘武<lb/>
　　平劉廷讓霍丘張旺舅華州張思孝邳州杜佑長<lb/>
　　壽丹徒孫瑾偃師張恭齊河訾汝道歸信王庸臨<lb/>
　　江黄贇餘姚石明三臨湘劉琦中牟劉源麗水祝<lb/>
　　公榮密縣胡伴侣延安王士𢎞洛川何從義固安<lb/>
<pb n="KR3a0105_WYG_100-35b"/>
　　哈達齊建昌高必達漁陽曾德曲沃靳昺泉州黄<lb/>
　　道賢邳州史彦斌上髙李明德膠州張緝容城魏<lb/>
　　敬益新建湯霖新昌石永延安劉思敬晉安吕祐<lb/>
　　瑞安周樂皆有傳司馬遷有言天下君王至於賢<lb/>
　　人衆矣當時則榮没則已焉彼以衆庶兆民之不<lb/>
　　勝數而百年之間垂之史冊者若而人可不謂榮<lb/>
　　乎哉先王之世彰善癉惡旌别淑慝表厥里居其<lb/>
　　政教之及於後人者不逺矣<lb/>
<pb n="KR3a0105_WYG_100-36a"/>
　　　以上庶人之孝<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0105_WYG_100-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷九十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_046-1a"/>
　欽定四庫全書<lb/>
御定孝經衍義卷四十四<lb/>
　　天子之孝<lb/>
　　　事天地<lb/>
　春秋春王二月己巳日有食之<hi>隠公三年</hi>
　　朱熹曰王者脩德行政用賢去奸能使陽盛足以勝<lb/>
　　陰陰衰不能侵陽則日月之行雖或當食而月常避<lb/>
　　日故其遲速高下必有參差而不正相合者所以當<lb/>
<pb n="KR3a0105_WYG_046-1b"/>
　　食而不食也若國無政則當食必食雖曰行有常度<lb/>
　　而實為非常之變矣<lb/>
　　家鉉翁曰自漢以來厯家每以百七十有三日為一<lb/>
　　交㑹未有頻月交㑹者而㐮二十一年九月十月二<lb/>
　　十四年七月八月頻食漢高祖即位之三年十月十<lb/>
　　一月頻食以後至今千有餘年未有頻月頻食者故<lb/>
　　知天度有時而變其常兹其所以為異也<lb/>
　　　<hi>臣</hi>按春秋記日蝕始隠公終哀公凡三十有七夫<lb/>
<pb n="KR3a0105_WYG_046-2a"/>
　　日月以百七十三日為一交春秋二百四十二年<lb/>
　　計八萬八千三百八十餘日應得五百餘交以<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>
　　法上推其間應入蝕限者豈止於三十七而春秋<lb/>
　　所書止此何當蝕不食者若是其多耶抑雖有而<lb/>
　　不為災則不書耶蓋當望而交于夜則月蝕當朔<lb/>
　　而交于晝則日蝕反是則雖交而不見蝕春秋特<lb/>
　　據所見而書之云爾楊時曰日之虧盈有數存焉<lb/>
　　而先王恐懼修省則謹天戒而已懸象著明莫大<lb/>
<pb n="KR3a0105_WYG_046-2b"/>
　　乎日月洪範有言王省惟歳日為萬象之宗與天<lb/>
　　㑹而成歳君之象也日之虧微異孰大焉語其數<lb/>
　　則有常度論其理則為非常故魯論記迅雷風烈<lb/>
　　必變風雷其常也迅且烈則必變此聖人敬天之<lb/>
　　學也<lb/>
螟<hi>隱公五年</hi>
　胡安國傳曰蟲食苗心曰螟食葉曰螣食節曰賊食<lb/>
　根曰蟊<lb/>
<pb n="KR3a0105_WYG_046-3a"/>
　汪克寛曰春秋書蟲災者十四書螟者三而在隠公<lb/>
　之世者二在莊公之世者一書螽者十而桓僖文襄<lb/>
　四公之世者各一宣公之世者三哀公之世者三書<lb/>
　蝝生者一亦在宣公之世蓋宣公以殺兄得國而又<lb/>
　改法税畝重困農民故螽蝝水旱饑饉之災比歳相<lb/>
　仍猶不知恐懼脩省以消天變聖人備書為後鑒也<lb/>
　　<hi>臣</hi>按仲春行夏令蟲螟為害注午之氣乘之暑氣<lb/>
　　所生為災害也穀梁傳曰螟蟲災也甚則月不時<lb/>
<pb n="KR3a0105_WYG_046-3b"/>
　　則時<lb/>
三月癸酉大雨震電庚辰大雨雪<hi>隠公九年</hi>
　胡安國傳曰震電者陽精之發雨雪者陰氣之凝周<lb/>
　三月夏之正月也雷未可以出電未可以見而大震<lb/>
　電此陽失節也雷已出電已見則雪不當復見而大<lb/>
　雨雪此陰氣縱也<lb/>
　　<hi>臣</hi>按左氏傳雨三日以往為霖平地尺為大雪二<lb/>
　　百四十二年之間書大雨雪者三隱以日桓以月<lb/>
<pb n="KR3a0105_WYG_046-4a"/>
　　僖以時而日為甚自癸至庚八日之間再有大變<lb/>
　　春秋所以謹而日之惟一書而已程頤曰陰陽運<lb/>
　　動有常而無忒凡失其度皆人為感之也故春秋<lb/>
　　災異必書<lb/>
秋大水<hi>桓公元年</hi>
　　<hi>臣</hi>按大水者或霖潦所致或山谷所洩害民禾稼<lb/>
　　敗民廬舍或至旬月甚則踰時胡氏以為陰逆而<lb/>
　　與怨氣并之所致也經書水災内災八外災一<lb/>
<pb n="KR3a0105_WYG_046-4b"/>
有年<hi>桓公三年</hi>
　胡寧曰孫明復云桓十八年惟此一年有収以著桓<lb/>
　世之多凶殣也程頤曰紀異也異者反同者也大常<lb/>
　為同小變為異<lb/>
　　<hi>臣</hi>按春秋二百四十二年之中獨於桓宣二公一<lb/>
　　書有年一書大有年若但以二公獲罪於天必當<lb/>
　　水旱饑饉反以有年大有年為變異而書之其君<lb/>
　　自惡其民何罪夫五穀皆熟恒事也二百四十二<lb/>
<pb n="KR3a0105_WYG_046-5a"/>
　　年之中不勝書桓宣之世無年也有年大有年於<lb/>
　　是乎書聖人于此方憫斯民之重困而為人主者<lb/>
　　乃以為天實相予因而戲豫馳驅不復知天命之<lb/>
　　可畏如人方得罪于父母於其盛怒之下偶一霽<lb/>
　　顏便以己之所行足以順悦乎親因而怠忽恣肆<lb/>
　　不復自省其得罪之由公羊子曰恃有年也則所<lb/>
　　謂以喜書者以公之恃而喜之其詞微矣<lb/>
秋大雩<hi>桓公五年</hi>
<pb n="KR3a0105_WYG_046-5b"/>
　公羊傳曰旱祭也何以書紀災也<lb/>
　李廉曰經書雩二十一止書秋者七此年及成三㐮<lb/>
　五十六昭八定七十二是也書八月者四僖十一㐮<lb/>
　二十八昭三二十四是也書七月者二昭二十五是<lb/>
　也書九月者七僖十三㐮八十七昭六十六定元七<lb/>
　是也書冬者一成七年是也<lb/>
　　<hi>臣</hi>按大雩先儒或以為僭或以為旱或以為不時<lb/>
　　<hi>臣</hi>則以為參譏云爾書大雩則有以知其為天子<lb/>
<pb n="KR3a0105_WYG_046-6a"/>
　　祀上帝之雩而非諸侯祀山川之雩矣然而正雩<lb/>
　　當在夏正建巳周之六月而經書雩二十一無六<lb/>
　　月者左傳首言不時而後皆言旱汪克寛曰其意<lb/>
　　以互文並見皆以旱而皆不以時也然則惟旱故有<lb/>
　　不時之雩而又雩于上帝用盛樂也悖禮害義無<lb/>
　　敬天之實春秋譏之<lb/>
無氷<hi>桓公十有四年</hi>
　劉向曰豫恒燠若此政事舒緩紀綱縱弛善惡不明<lb/>
<pb n="KR3a0105_WYG_046-6b"/>
　賞罰不行之象<lb/>
　　<hi>臣</hi>按此年正月書無氷成元年二月書無氷襄二<lb/>
　　十八年春書無氷正月二月為夏正十一十二月<lb/>
　　法當堅氷而無氷㐮書時者歷夏正十一十二正<lb/>
　　三月皆無氷也蓋居上固以寛為本然寛而有制<lb/>
　　長養肅殺之意茍或倚於一偏則不足以云欽若<lb/>
　　昊天而政事舒緩紀綱縱弛善惡不明賞罰不行<lb/>
　　而有恒燠之應矣易繫辭曰乾為天為君為父為<lb/>
<pb n="KR3a0105_WYG_046-7a"/>
　　寒為氷然則無氷者失乾道也失君道也<lb/>
夏四月辛卯夜恒星不見夜中星隕如雨<hi>莊公七年</hi>
　汪克寛曰經星没而不見乃天地常經冺滅之象衆<lb/>
　星奔流乃諸侯放恣互相凌駕之驗也是時王綱廢<lb/>
　弛列國爭衡故天變應之經書星變者四此年星變<lb/>
　以王人不能勝五國之兵而王命益不行於天下也<lb/>
　文十四年星孛以桓文迹熄而宋齊晉之君皆有禍<lb/>
　亂也昭十七年星孛以王朝庶孽奪正而兵刃交於<lb/>
<pb n="KR3a0105_WYG_046-7b"/>
　王都之内也哀十三年星孛以强吳爭伯而中國諸<lb/>
　侯皆為之服役也凡此皆變之大者而王伯衰亂之<lb/>
　兆也<lb/>
　　<hi>臣</hi>按朱熹曰日見于晝星明于夜天道常理今夜<lb/>
　　有日光常星不見此陰不陰陽不陽君不君臣不<lb/>
　　臣之應也<lb/>
冬不雨<hi>莊公三十有一年</hi>
　李廉曰經書不雨七凡經時不雨告廟則書此年及<lb/>
<pb n="KR3a0105_WYG_046-8a"/>
　僖二年冬三年春夏書皆毎時而一書也文二年十<lb/>
　年十三年三書皆<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>時而總書也<lb/>
　　<hi>臣</hi>按不雨者恒暘之徴春秋於及月者書月及時<lb/>
　　者書時再歴時書累月此年冬不雨盖歴夏正八<lb/>
　　九十月不雨雖穀已成實而陰不調嗣歳之災也<lb/>
　　故書僖二年冬十月不雨三年春王正月不雨夏<lb/>
　　四月不雨毎時而一書杜預以為一時不雨則書<lb/>
　　首月僖公憂民懼災之甚也故書六月雨者旱不<lb/>
<pb n="KR3a0105_WYG_046-8b"/>
　　竟夏録賢君精誠之感也文二年自十有二月不<lb/>
　　雨至於秋七月十年十三年自正月不雨至於秋<lb/>
　　七月不雨歷四時歷三時而總書知文公之不勤<lb/>
　　民事不懼天災故特異其辭于僖之憫勤于是者<lb/>
　　也或書不雨或書雩而宣七年秋獨書大旱于公<lb/>
　　至自伐萊之下淮南<hi>書名淮南王賓客所集</hi>所謂軍旅之後<lb/>
　　必有凶年言民以其愁苦之氣薄陰陽之和感天<lb/>
　　地之精而災氣為之生也審矣<lb/>
<pb n="KR3a0105_WYG_046-9a"/>
秋八月沙鹿崩<hi>僖公十有四年</hi>
　　<hi>臣</hi>按此與成五年梁山崩皆為天下紀異也絳人<lb/>
　　之對伯宗山崩川竭君為之不舉<hi>去盛饌</hi>降服<hi>損盛服</hi>
　　乘縵<hi>車無文</hi>徹樂出次<hi>舍于/郊</hi>祝幣<hi>陳玉/帛</hi>史辭<hi>自罪責</hi>以<lb/>
　　禮<hi>禮山川</hi>焉蓋伯宗之言特其文爾若夫恐懼脩省<lb/>
　　之實所以答天心之仁愛者必也敬致其至誠極<lb/>
　　其盡而後傷敗乃不作也<lb/>
春王正月戊申朔隕石于宋五　是月六鷁退飛過宋<lb/>
<pb n="KR3a0105_WYG_046-9b"/>
都<hi>僖公十有六年</hi>
　　<hi>臣</hi>按此宋災而書于魯史此宋㐮遇怪異非常之<lb/>
　　變不内省責躬而赴告於諸侯春秋因而書之以<lb/>
　　見人君之莫能畏天命乃反以責於已者望於人<lb/>
　　也<lb/>
秋大雨雹<hi>僖公二十有九年</hi>
　汪克寛曰春秋書大雨雹者四僖公初見於十年而<lb/>
　再見於此昭公迭見於三年四年但僖公頗能勤於<lb/>
<pb n="KR3a0105_WYG_046-10a"/>
　政事以銷天變昭公昏懦不立政權盡失卒不免乾侯之辱<lb/>
　天之示人顯矣<lb/>
　　<hi>臣</hi>按經書大雨雹者三而已汪克寛從公羊以僖十年大雨<lb/>
　　雪為大雨雹故有四葢雨雹為隂脅陽臣侵君之象而左氏<lb/>
　　𫝊申豐對季武子論藏氷之道則不敢斥言而詭詞以對也<lb/>
隕霜不殺草李梅實<hi>僖公三十有三年</hi>
　　<hi>臣</hi>按魯僖寛仁過厚其失也豫此亦恒燠之徴也定元年冬<lb/>
　　十月隕霜殺菽胡安國以為其象則刑罰不中之應<lb/>
<pb n="KR3a0105_WYG_046-10b"/>
九月癸酉地震<hi>文公九年</hi>
　　<hi>臣</hi>按春秋五書地震此年九月癸酉襄十六年五月甲子昭<lb/>
　　十九年五月己卯二十三年八月乙未哀三年四月甲午榖<lb/>
　　梁以為震動也地不震者也震故謹而日之杜預亦言地道<lb/>
　　安静以動為異李亷曰周語伯陽父曰夫天地之氣不失其<lb/>
　　序若過其序民之亂也陽伏而不能出隂迫而不能烝于是<lb/>
　　有地震孔晁曰陽㐲於隂下見迫于隂故不能升以致于地<lb/>
　　動隂盛陽衰之異也今按經書地震在文襄昭哀之日則<lb/>
<pb n="KR3a0105_WYG_046-11a"/>
　　其致變之故如諸家所推可考而知矣<lb/>
春王正月雨木氷<hi>成公十有六年</hi>
　　<hi>臣</hi>按孔氏以為木乃介胄之象氷為兵類災變之<lb/>
　　來惟人所召聖人欲人知恐懼脩省弭之於天方<lb/>
　　譴告之時故雖小必書<lb/>
夏五月壬午宋衛陳鄭災<hi>昭公十有八年</hi>
　　<hi>臣</hi>按外災不書前此襄九年宋災書是年宋衛陳<lb/>
　　鄭災書左𫝊於宋司城樂喜救災之政纎悉備具<lb/>
<pb n="KR3a0105_WYG_046-11b"/>
　　而是年子産之事亦相類然則聖人書之於經正<lb/>
　　以遇災而懼能以人事補救天道故也<lb/>
有鸜鵒來巢<hi>昭公二十有五年</hi>
　　<hi>臣</hi>按羽毛鱗介至㣲之物也春秋察其變異書之<lb/>
　　於册莊公十七年冬多麋麋魯之所有以多為災<lb/>
　　也十八年秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>二十九年秋有蜚是年有鸜鵒<lb/>
　　來巢<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>蜚鸜鵒來巢應乾侯之辱而文成之世童<lb/>
　　謠已有之何其異也善乎王氏有言曰春秋書螟<lb/>
<pb n="KR3a0105_WYG_046-12a"/>
　　螽蝝生志蟲之害稼者也書多麋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>有蜚有鸜<lb/>
　　鵒來巢志物之為異者也蟲之害稼茍有蓄積以<lb/>
　　賑饑民則不為災物之異常茍能脩徳以消天變<lb/>
　　則不為異人不知為善以致天變又不知警省而<lb/>
　　改過遷善以消悔怒則禍患之來弗能救矣<lb/>
六月辛丑亳社災<hi>哀公四年</hi>
　　<hi>臣</hi>按程頥曰記言喪國之社屋之不受天陽也又<lb/>
　　曰亳社北牗使隂明也魯有亳社災屋之故有災<lb/>
<pb n="KR3a0105_WYG_046-12b"/>
　　内災如桓僖之宫雉門兩觀或親盡不祧或因以<lb/>
　　示僭禮此亳社災劉向以為人君縱心不能警戒<lb/>
　　之象<lb/>
漢孝文帝二年冬十一月癸卯晦日有食之詔曰朕聞<lb/>
之天生民為之置君以養治之人主不徳布政不均則<lb/>
天示之災以戒不治乃十一月晦日有食之適見于天<lb/>
<hi>適讀曰謫責也</hi>災孰大焉朕獲保宗廟以微眇之身託于士民<lb/>
君王之上天下治亂在予一人唯二三執政猶吾股肱<lb/>
<pb n="KR3a0105_WYG_046-13a"/>
也朕下不能治育羣生上以累三光之明<hi>三光日月星也</hi>其不<lb/>
德大矣令至其悉思朕之過失及知見之所不及匄以<lb/>
啓告朕<hi>匄音蓋乞也</hi>及舉賢良方正能直言極諫者以匡朕<lb/>
之不逮因各敕以職任務省繇費以便民朕既不能遠<lb/>
德故<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然念外人之有非<hi>
                        <graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>寢視不安貌也</hi>是以設備未息今<lb/>
縱不能罷邊屯戍又飭兵厚衛其罷衛將軍軍大僕見<lb/>
馬遺財足<hi>遺留也</hi>餘皆以給傳置<hi>置者置傳驛之所因名置也</hi>
　　<hi>臣</hi>按丘濬曰此後世人主因災異求言之始<lb/>
<pb n="KR3a0105_WYG_046-13b"/>
文帝十三年夏除祕祝初秦時祝官有祕祝即有災祥<lb/>
輒移過於下至是詔曰蓋聞天道禍自怨起而福由德<lb/>
興百官之非宜由朕躬今祕祝之官移過於下以彰吾<lb/>
之不徳朕甚弗取其除之<lb/>
　　<hi>臣</hi>按宋景公有仁人之言三而熒惑徙三舍楚昭<lb/>
　　王不肯移禍於令尹司馬而孔子以為知天道不<lb/>
　　失國移禍之術則宋子韋周大史已言之非始于<lb/>
　　秦祕祝也文帝之知道豈直為宋景楚昭哉十四<lb/>
<pb n="KR3a0105_WYG_046-14a"/>
　　年詔曰其令祠官致敬毋有所祈非獨不欲移過<lb/>
　　而且不敢專其福也仁矣哉<lb/>
宣帝地節三年冬十月詔曰乃者九月壬申地震朕甚<lb/>
懼焉有能箴朕過失及賢良方正直言極諫之士以匡<lb/>
朕之不逮毋諱有司朕既不德不能附逺是以邊境屯<lb/>
戍未息今復飭兵重屯久勞百姓非所以綏天下也其<lb/>
罷車騎將軍屯兵又詔池籞未御幸者假與貧民郡國<lb/>
宫館勿復脩治流民還歸者假公田貸種食且勿算事<lb/>
<pb n="KR3a0105_WYG_046-14b"/>
　　<hi>臣</hi>按應天以實不以文詔令文也然所以敬天之<lb/>
　　怒者必其發於至隠痛自刻責斯文至而實亦至<lb/>
　　焉故曰非誠不立非信不行漢宣地震之詔其辭<lb/>
　　既懼而休兵罷戍振業貧民非徒無用之虚文而<lb/>
　　已也不如是而其君以具文下詔其臣於召災致<lb/>
　　變之大故噤而不言而毛舉細事以塞詔旨卒亦<lb/>
　　未即施行猶之謾讕誣天也已昔宋璟嘗奏明皇<lb/>
　　曰君子恥言浮於行茍推至誠而行之不必數下<lb/>
<pb n="KR3a0105_WYG_046-15a"/>
　　制書也善哉言乎<lb/>
明帝永平三年秋八月壬申晦日有食之詔曰昔楚莊<lb/>
無災以致戒懼魯哀禍大天不降譴今之動變倘尚可<lb/>
救有司勉思厥職以匡無德於是在位者皆上封事各<lb/>
言得失帝覽章深自引咎以所上班示百官詔曰羣僚<lb/>
所言皆朕之過民寃不能理吏黠不能禁而輕用民力<lb/>
繕脩宫宇出入無節喜怒過差永覧前戒竦然兢懼徒<lb/>
恐薄德久而致怠耳<lb/>
<pb n="KR3a0105_WYG_046-15b"/>
　　<hi>臣</hi>按日有食之災而非異以有常度故也然能脩<lb/>
　　德以應之則有雖交而不食或月變行以避之或<lb/>
　　交涉數淺或五星潛在日下以救之故劉向以二<lb/>
　　十歳而八食為成帝戒若東京之明帝固亦令主<lb/>
　　日食二詔深自引咎畏天之威後世以日食<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>家<lb/>
　　所預筭遂致習為固然不復以是為上天之譴矣<lb/>
　　然則先王之典所謂天子伐鼔于社諸侯用幣于<lb/>
　　社伐鼓于朝者不亦靡文乎哉<lb/>
<pb n="KR3a0105_WYG_046-16a"/>
唐太宗時畿内有蝗上入苑中見蝗掇數枚祝之曰民<lb/>
以榖為命而汝食之寧食吾之肺腸舉手欲吞之左右<lb/>
諫曰惡物或成疾上曰為民受災何疾之避遂吞之是<lb/>
歲蝗不為災<lb/>
太宗謂侍臣曰人言天子至尊無所畏惮朕則不然上<lb/>
畏皇天之監臨下憚羣臣之瞻仰兢兢業業猶恐不合<lb/>
天意未副人望魏徵曰此誠致治之要願陛下愼終如<lb/>
始則善矣<lb/>
<pb n="KR3a0105_WYG_046-16b"/>
　　<hi>臣</hi>按唐太宗之吞蝗即雲漢之所云耗斁下土寧<lb/>
　　丁我躬也周宣王既已遇災而懼能安輯其人民<lb/>
　　復文武之境土其後稍自怠荒而庭燎沔水祈父<lb/>
　　我行其野箴規未巳怨刺煩興由其始畏天而終<lb/>
　　忽於畏天也魏徵慎終如始之對其即十漸之説<lb/>
　　歟<lb/>
宋神宗熙寧元年七月甲申京師地震自七月至十一<lb/>
月京師震者六河朔地亦大震吕公著上疏曰自昔人<lb/>
<pb n="KR3a0105_WYG_046-17a"/>
君遇災者或恐懼以致福或簡誣以致禍上以至誠待<lb/>
下則下思盡誠以應之上下至誠而變異不消者未之<lb/>
有也惟君人者去偏聴獨任之弊而不主先入之語則<lb/>
不為邪説所亂顏淵問為邦孔子以逺佞人為戒盖佞<lb/>
人惟恐不合于君則其勢易親正人惟恐不合於義則<lb/>
其勢易疎惟先格王正厥事未有事正而世不治者也<lb/>
時帝以災變避殿減膳撤懸王安石言災變皆天數非<lb/>
關人事得失所致富弼在道聞之歎曰人君所畏者天<lb/>
<pb n="KR3a0105_WYG_046-17b"/>
耳若不畏天何事不可為者此必姦人欲進邪說以搖<lb/>
上心使輔弼諫諍之臣無所施其力是治亂之機不可<lb/>
以不速救即上書數千言雜引春秋洪範及古今傳記<lb/>
人情物理以明其決不然者<lb/>
　　<hi>臣</hi>按史臣贊堯之德則曰欽序堯之事則曰欽若<lb/>
　　昊天唐虞以前之書夫子皆删去直欲取欽之一<lb/>
　　事為造書立文之開闢諦義以敬天之一事為精<lb/>
　　一執中之實際工夫也後世言天變不足畏者往<lb/>
<pb n="KR3a0105_WYG_046-18a"/>
　　往藉口于堯遭洪水故胡文定以為堯時之水既<lb/>
　　非雨澤淫潦又非山谷横溢乃天造草昧待聖人<lb/>
　　裁成輔相耳然其憂咨儆惕之意則又無時而不<lb/>
　　存德元僉壬之辨則又無之而敢忽此千萬世之<lb/>
　　道統治統也迅雷風烈孔子必變蓋主敬於平時<lb/>
　　而遇變則加懼若舜之風雷弗迷正由其敬勝故<lb/>
　　耳書言惠迪吉從逆凶易言視履考祥其旋元吉<lb/>
　　而王安石乃以為災異皆天數非關人事得失此<lb/>
<pb n="KR3a0105_WYG_046-18b"/>
　　吕公著富弼所以斥之為佞為姦而上書急救者<lb/>
　　也昔漢成帝時有飛雉之變王音上言當克己復<lb/>
　　禮以求天意帝使中常侍鼂閎詔音曰間捕得雉<lb/>
　　毛羽摧折得無人為之音復對曰陛下安得亡國<lb/>
　　之語不知誰主為佞讇之計誣亂聖聴如此者左<lb/>
　　右阿諛甚衆不特臣音復讇而足皇天數見災異<lb/>
　　欲人變更終已不改天尚不能感動陛下臣子何<lb/>
　　望由安石之言必使人主之心一無顧畏天尚不<lb/>
<pb n="KR3a0105_WYG_046-19a"/>
　　能感動而後已其害可勝道哉<lb/>
孝宗作敬天圖謂輔臣曰無逸一篇享國長久皆本於<lb/>
寅畏朕近日取尚書所載敬天事編為兩圖朝夕觀覽<lb/>
以自警省虞允文對曰惟陛下盡躬行之實敬畏不已<lb/>
必有明效大驗帝然之<lb/>
　　<hi>臣</hi>按光宗時醴泉觀使周必大上奏略曰壽皇御<lb/>
　　製敬天圖疏經𫝊法語於其下朝夕省覽此圖必<lb/>
　　在禁中願陛下訪求而觀之則古今成敗畢陳於<lb/>
<pb n="KR3a0105_WYG_046-19b"/>
　　前矣揚雄曰史以天占人聖人以人占天堯之聖<lb/>
　　猶命羲和<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>象日月星辰舜之聖猶在璿璣玉衡<lb/>
　　以齊七政況後世乎今太史局雖有其官皆以技<lb/>
　　進名𨽻祕書省不過歳時點檢鐘鼓而已政事或<lb/>
　　闕於下災祥或見於上彼何預焉堯舜遠矣羲和<lb/>
　　固難復置以本朝論之凡提舉司天監皆委忠直<lb/>
　　近臣如神宗初年首用司馬光元豐間復用王安<lb/>
　　禮設或躔度稍異必能入告圖消弭之方自然災<lb/>
<pb n="KR3a0105_WYG_046-20a"/>
　　害不生禍亂不作所謂風雷弗迷熒惑退舍可拱<lb/>
　　而俟其助治也大矣願陛下酌本朝故事擇侍從<lb/>
　　臺諫之忠直者提舉太史局亦復古格天之一大<lb/>
　　端也孝宗之作此圖朝夕觀覽虞允文尚猶勉之<lb/>
　　以宜盡躬行之實光宗繼體嗣服自當夙夜祇承<lb/>
　　父訓熟復貫穿於所載之事循環展玩于所編之<lb/>
　　圖而於壽皇盡家人父子之禮修視膳問安之節<lb/>
　　庻幾乎敬天敬親一以貫之而闕乎未之有聞也<lb/>
<pb n="KR3a0105_WYG_046-20b"/>
　　不亦悖哉宋初之制以忠直近臣提舉司天監此<lb/>
　　傳之所謂居卿以底日者也誠司其意以臺諫重<lb/>
　　臣居之庶幾於天事之反常易道為之叅稽于政<lb/>
　　治之得失而入告於人主必有以潛消默奪於譴<lb/>
　　告之初而上答天心之仁愛者矣<lb/>
淳熈十年秋以旱暵求直言尤袤上言天地之氣宣通<lb/>
則和壅遏則乖人心舒暢則悅抑鬱則憤催科峻急而<lb/>
農民怨關征苛察而商旅怨差注留滯而士大夫有失<lb/>
<pb n="KR3a0105_WYG_046-21a"/>
職之怨廩給朘削而士卒有不足之怨奏讞不時報而<lb/>
久繫囚者怨幽枉不獲伸而負累者怨强㬥殺人多時<lb/>
貸命使已死者怨有司買納不即酬價使負販者怨人<lb/>
心抑鬱所以感傷天和者豈特一事而已<lb/>
　　<hi>臣</hi>按尤袤所云致怨之道有此八者蓋亦略盡細<lb/>
　　大之故誠能一一體究改紀其政與之更始立之<lb/>
　　以誠行之以信斯雲漢之詩不徒作矣<lb/>
寧宗嘉定五年秋七月戊辰雷雨太廟屋壞避正殿減<lb/>
<pb n="KR3a0105_WYG_046-21b"/>
膳權直學士院真德秀上疏曰臣博觀經籍史傳所志<lb/>
自非甚無道之世未聞震霆之驚及於宗廟者魯之展<lb/>
氏人臣耳己卯之異春秋猶謹書之蓋震霆者上天至<lb/>
怒之威宗廟者國家至嚴之地以至怒之威而加諸至<lb/>
嚴之地其為可畏也明矣古先哲王遇非常之變異則<lb/>
必應之以非常之德政未嘗僅舉故事而已今日避殿<lb/>
損膳之外咸無聞焉或者固已妄議陛下務為應天之<lb/>
文而不究其實矣臣願陛下内揆之一身外察諸庻政<lb/>
<pb n="KR3a0105_WYG_046-22a"/>
勉進君德毋以豢養安逸為心博通下情深求致異召<lb/>
和之本庻幾善祥日應咎徵日消矣<lb/>
　　<hi>臣</hi>按德秀此疏蓋亦宋璟所謂推至誠而行之不<lb/>
　　必數下制書者也素服避殿減膳撤懸固亦遇災<lb/>
　　脩省之理然究其實則内而一身外而庻政其咎<lb/>
　　所在不可不知知之不可不改茍改矣而姑有待<lb/>
　　焉是向所謂減膳撤避者不過具文故事也又況雷<lb/>
　　霆者天之威怒震及太廟非常災變孝子仁人處<lb/>
<pb n="KR3a0105_WYG_046-22b"/>
　　此宜何如儆懼乎<lb/>
理宗時雷震上曰朕心終夕不安起居郎魏了翁入對<lb/>
即論人主之心義理所安是之謂天非此心之外别有<lb/>
所謂天地神明也陛下盍即不安者求之對天地事太<lb/>
母見羣臣親講讀皆隨事反求則大本立而無事不可<lb/>
為矣<lb/>
　　<hi>臣</hi>按朱熹言天固是理然蒼蒼者亦是天在上而<lb/>
　　有主宰者亦是天夫惟主宰之天故曰惟天降災<lb/>
<pb n="KR3a0105_WYG_046-23a"/>
　　祥在徳夫惟蒼蒼之天故曰天埀象見吉凶夫惟<lb/>
　　天即理也故曰誠者天之道也誠之者人之道也<lb/>
　　位天地育萬物豈在此心之外哉茍非此心之中<lb/>
　　純乎天命之性與天載相流通固未可以即安矣<lb/>
　　了翁所謂即不安者而求之中庸戒懼慎獨之功<lb/>
　　也<lb/>
元世祖至元三十年冬十月庚寅彗出紫微垣帝憂之<lb/>
夜召布呼密入禁中問所以消天變之道布呼密曰風<lb/>
<pb n="KR3a0105_WYG_046-23b"/>
雨自天而至人則棟宇以待之江河為地之變人則舟<lb/>
楫以通之天地有所不能者人則為之此人所以與天<lb/>
地參也且父母怒人子不敢疾怨起敬起孝故易曰君<lb/>
子以恐懼脩省詩曰敬天之怒三代聖王克謹天戒鮮<lb/>
不有終漢文之世同日山崩者二十有九日食地震頻<lb/>
歳有之善用此道天亦悔禍海内乂安此前代之龜鑑<lb/>
也願陛下法之因誦文帝日食求言詔帝悚然曰此言<lb/>
深合朕意可復誦之遂論說至四更乃罷<lb/>
<pb n="KR3a0105_WYG_046-24a"/>
　　　<hi>臣</hi>按記言不敢疾怨起敬起孝所以敬父母之怒<lb/>
　　　詩言無敢戲豫無敢馳驅所以敬天之怒經曰事<lb/>
　　　父孝故事天明事母孝故事地察布呼密對元世<lb/>
　　　祖之言深合經旨<lb/>
　　　以上事天地<lb/>
　<lb/>
　<lb/>
　<lb/>
<pb n="KR3a0105_WYG_046-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷四十四<lb/>
</p>
<p>
</p>
  </div>
</body>
</text>
</TEI>
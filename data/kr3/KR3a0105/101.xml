<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_101-1a"/>
　欽定四庫全書<lb/>
御定孝經衍義卷九十九<lb/>
　　大順之徴<lb/>
　　　<hi>臣</hi>按經文以以順天下發端因述五等之孝而總<lb/>
　　　結之以尊卑雖殊孝道同致蓋因心而行横塞無<lb/>
　　　際雖云隨力盡分而施化實待聖人能左右之曰<lb/>
　　　以也自曾子曰甚哉孝之大也以下朱熹定以為<lb/>
　　　傳而傳亦首申以順天下之㫖經注云孝者德之<lb/>
<pb n="KR3a0105_WYG_101-1b"/>
　　　至道之要也先代聖德之主能順人心行此至要<lb/>
　　　之化則上下臣民和睦無怨傳注云順此以施政<lb/>
　　　敎則不待嚴肅而成理也<hi>臣</hi>故首述德道敎歸重<lb/>
　　　於居至握要天明地察之聖人次諸侯卿大夫庶<lb/>
　　　人各行其孝而以大順終焉順之之事盡而順之<lb/>
　　　效著矣<lb/>
　易乾彖傳乾道變化各正性命保合太和乃利貞<lb/>
　　耿南仲曰乾道所以變化者隂陽而已各正性命者<lb/>
<pb n="KR3a0105_WYG_101-2a"/>
　隂陽之定分保合太和者隂陽之冲氣<lb/>
首出庶物萬國咸寧<lb/>
　程頤傳曰天地之道常久而不已者保合太和也天<lb/>
　為萬物之祖王為萬邦之宗乾道首出庶物而萬彚<lb/>
　亨君道尊臨天位而四海從王者體天之道則萬國<lb/>
　咸寧也<lb/>
　　<hi>臣</hi>按此卦為聖人得天位行天道而致太平之占<lb/>
　　天以元統萬物聖人以仁統萬民首為元首首即<lb/>
<pb n="KR3a0105_WYG_101-2b"/>
　　元也首出庶物萬國咸寧是聖人之順天下保合<lb/>
　　太和乃利貞是天地大順之徴也利者順也必言<lb/>
　　貞者雲行雨施品物流行即為禎祥一極備㓙一<lb/>
　　極無㓙即為災異也程傳以為王為萬邦之宗而<lb/>
　　西銘亦言大君者天之宗子大君體天地之道即<lb/>
　　宗子所以體父母之心經曰愛敬盡於事親而德<lb/>
　　敎加於百姓刑於四海語其實則萬國咸寧徴其<lb/>
　　象則保合太和也<lb/>
<pb n="KR3a0105_WYG_101-3a"/>
豫豫順以動故天地如之而况建侯行師乎<lb/>
　程頤傳曰以豫順而動則天地如之而弗違况建侯<lb/>
　行師乎天地之道萬物之理唯至順而已<lb/>
　　<hi>臣</hi>按順以動者順理而動以致人心之和猶經言<lb/>
　　則天之明因地之利以順天下也故天地如之者<lb/>
　　與之合德自然弗違隂陽調而風雨時山嶽奠而<lb/>
　　河海清猶經言天地明察神明彰矣孝弟之至通<lb/>
　　於神明也而况建侯行師乎者諸侯軌道兵革不<lb/>
<pb n="KR3a0105_WYG_101-3b"/>
　　試猶經言天下和平災害不生禍亂不作也孟子<lb/>
　　曰舜盡事親之道而瞽瞍底豫瞽瞍底豫而天下<lb/>
　　化而天下之為父子者定豫之時義亦自順親而<lb/>
　　底豫始乎<lb/>
繫辭河出圖洛出書聖人則之<lb/>
　張栻曰通於天者河也有龍馬負圖而出此聖人之<lb/>
　德上配於天而天降其祥也中於地者洛也有神龜<lb/>
　載書而出聖人之德下及於地而地呈其瑞也聖人<lb/>
<pb n="KR3a0105_WYG_101-4a"/>
　則之故易興於世然後象數推之以前民用卦爻推<lb/>
　之以前民行而示天下後世也<lb/>
　　<hi>臣</hi>按孔安國云河圖者伏羲氏王天下龍馬出河<lb/>
　　遂則其文以畫八卦洛書禹治水時神龜負文而<lb/>
　　列於背有數至九禹遂因而第之以成九數朱子<lb/>
　　啓䝉首取孔氏之説蓋所謂龍馬神龜非甚鬼怪<lb/>
　　之物也當其未則之前不可以名圖書也當其既<lb/>
　　則之後則羲之圖至周猶寳藏之顧命所云是也<lb/>
<pb n="KR3a0105_WYG_101-4b"/>
　　禹之書箕子陳之洪範是也歐陽子以圖書為不<lb/>
　　足信然尚書所載甚明夫子又有河不出圖之嘆<lb/>
　　其為神物何疑乎此古初之世大順之徴也據經<lb/>
　　之言祥瑞不過如此其他稗官小説讖緯之書所<lb/>
　　載蓂莢蒲箑等事蓋不足取<lb/>
變化云為吉事有祥<lb/>
　　<hi>臣</hi>按先儒言變化天道云為人事變化之祥則景<lb/>
　　星慶雲醴泉芝草之屬是云為之祥則動容中禮<lb/>
<pb n="KR3a0105_WYG_101-5a"/>
　　語嘿適時之類是臣愚以天道逺人事邇而天人<lb/>
　　相感之理甚速美瑞必非虚至如使人之云為自<lb/>
　　柔聲婉容下氣怡色以至一出言一舉足不忘父<lb/>
　　母始於閨門放乎四海皆和氣之流行而星雲泉<lb/>
　　草為之流光動色易味移形有不待占之而知來<lb/>
　　者之爾昌爾熾矣<lb/>
書大禹謨惠<hi>順也</hi>迪<hi>道也</hi>吉從逆凶惟影響<lb/>
　　<hi>臣</hi>按在人為吉㓙在天為災祥順則吉而逆則凶<lb/>
<pb n="KR3a0105_WYG_101-5b"/>
　　若影之隨形響之應聲故咸有一德言惟吉凶不<lb/>
　　僭在人惟天降災祥在德也以順對逆而言經言<lb/>
　　以順則逆民無則焉不在於善而皆在於凶德亦<lb/>
　　是順吉逆凶相對之辭也愛親者不敢惡於人敬<lb/>
　　親者不敢慢於人愛敬盡於事親而德教加於百<lb/>
　　姓刑於四海是以順示則而民則焉者也若夫愛<lb/>
　　非所愛則悖德而逆矣敬非所敬則悖禮而逆矣<lb/>
　　此固自居於凶德者也吉則天下和平凶則災害<lb/>
<pb n="KR3a0105_WYG_101-6a"/>
　　並至此自然之理不待推測而知者故經言孝悌<lb/>
　　之至通於神明也<lb/>
惟德動天無遠弗届<hi>至也</hi>
　孔頴達疏曰德之動天經傳多矣禮運云聖人順民<lb/>
　天不愛其道地不愛其寳故天降膏露地出醴泉如<lb/>
　此之類皆德動之也<lb/>
至諴<hi>和也</hi>感神矧<hi>况也</hi>兹有苖<lb/>
　　<hi>臣</hi>按此益之贊禹欲其修德致逺因言自滿者人<lb/>
<pb n="KR3a0105_WYG_101-6b"/>
　　損之自謙者人益之是天之常道舜初耕厯山之<lb/>
　　時為父母所疾日號泣於旻天及父母克己自責<lb/>
　　負罪引慝敬以事見於父悚懼齊莊父亦信順之<lb/>
　　先言德能動天次言帝能感瞽天元遠而瞽頑愚<lb/>
　　皆言感也天即神也覆言動天而不覆言瞽者唐<lb/>
　　孔氏以為天神事與人隔感天難於感瞽故舉難<lb/>
　　者以况之其實天與瞽俱言難感以况有苖易於<lb/>
　　彼二者<hi>臣</hi>以為舜之難在感親耳號泣於旻天於<lb/>
<pb n="KR3a0105_WYG_101-7a"/>
　　父母而父母亦信順是感神感親無二感也班師<lb/>
　　振旅誕敷文德以格有苖是推愛親敬親之心而<lb/>
　　不敢慢惡於人以感神感親之感而感有苖也書<lb/>
　　於禹謨之終篇特書曰有苖格此大順之徵也<lb/>
益稷簫韶九成鳯凰來儀<lb/>
　蔡沈傳曰或曰笙之形如鳥翼鏞之虞為獸形故於<lb/>
　笙鏞以間言鳥獸蹌蹌風俗通曰舜作簫笙以象鳯<lb/>
　蓋因其形聲之似以狀其聲樂之和豈真有鳥獸鳯<lb/>
<pb n="KR3a0105_WYG_101-7b"/>
　凰而蹌蹌來儀者乎曰是未知聲樂感通之妙也匏<lb/>
　巴鼔瑟而游魚出聽伯牙鼔琴而六馬仰秣聲之致<lb/>
　祥召物見於傳者多矣况舜之德致和於上䕫之樂<lb/>
　召和於下其格神人舞獸鳯豈足疑哉<lb/>
　　<hi>臣</hi>按麟鳯龜龍謂之四靈而龍之為帝王之瑞多<lb/>
　　矣禹因神龜而叙疇孔子感獲麟而絶筆文王之<lb/>
　　時鳯鳴岐山至若來儀於庭則惟舜之德之至䕫<lb/>
　　之樂之和有以感召之此夫子所以有感於鳯鳥<lb/>
<pb n="KR3a0105_WYG_101-8a"/>
　　不至也呉季子曰雖甚盛德蔑以加矣聖人之德<lb/>
　　無以加於孝大順之徴無以過於鳯凰來儀故後<lb/>
　　世雖有作者虞帝其弗可及也<lb/>
禹貢東漸於海西被於流沙朔南暨聲教訖於四海禹<lb/>
錫元圭告厥成功<lb/>
　孔頴達疏曰言五服之外又東漸入於海西被及於<lb/>
　流沙其北與南雖在服外皆與聞天子威聲文敎時<lb/>
　來朝見是禹治水之功盡加於四海以禹如是故帝<lb/>
<pb n="KR3a0105_WYG_101-8b"/>
　錫以元色之圭告其能成天之功也<lb/>
　　<hi>臣</hi>按經言刑於四海復引文王有聲之詩曰自西<lb/>
　　自東自南自北無思不服與禹貢所云漸被暨訖<lb/>
　　者相似禹之成功在於治水而傷其父功之不成<lb/>
　　八年勞瘁過門不入夫子稱禹為無間然蓋亦以<lb/>
　　其愛敬之盡孝弟之至也天乃錫禹洪範九疇以<lb/>
　　其順水之性彛倫攸叙以其順人之性也考工記<lb/>
　　曰天謂之元元圭之錫以告天功之成天之所助<lb/>
<pb n="KR3a0105_WYG_101-9a"/>
　　者順也東西朔南皆順則天亦助其順矣<lb/>
伊訓古有夏先后方懋厥德罔有天災山川鬼神亦莫<lb/>
不寧暨鳥獸魚鼈咸若<hi>順也</hi>
　孔安國傳曰雖㣲物皆順明其餘無不順<lb/>
　　<hi>臣</hi>按是所謂作善降之百祥也微物皆順則天下<lb/>
　　之大順可知百祥者可致之物莫不畢至也陳氏<lb/>
　　大猷曰人君為天地鬼神萬物之主而德者天地<lb/>
　　鬼神萬物之理所謂致中和天地位萬物育焉者<lb/>
<pb n="KR3a0105_WYG_101-9b"/>
　　也是故經曰先王有至德要道以順天下<lb/>
高宗肜日高宗肜日越有雊雉<lb/>
　孔安國傳曰祭之明日又祭殷曰肜周曰繹蔡沈傳<lb/>
　曰雊鳴也於肜日有雊雉之異蓋祭禰廟也<lb/>
祖己日惟先格王正厥事<lb/>
　孔傳曰言至道之王遭變異正其事而異自消<lb/>
　　<hi>臣</hi>按高堂隆曰大戊有桑穀生朝武丁有雊雉升<lb/>
　　鼎皆因災恐懼側身脩行故號曰中宗高宗興也<lb/>
<pb n="KR3a0105_WYG_101-10a"/>
　　勃焉今按祖己云王司敬民罔非天胤典祀無豐<lb/>
　　於昵則武丁之所以致譴告者可知矣夫禰廟之<lb/>
　　豐本所以致孝其親而於自仁率親自義率祖之<lb/>
　　道有未協其宜者即不可謂之順不順而譴告隨<lb/>
　　之順則休徵應之矣故曰正其事而異自消也<lb/>
洪範八庶徵曰雨曰暘曰燠曰寒曰風曰時五者來備<lb/>
各以其叙庶草蕃廡<lb/>
　蔡沈傳曰徴驗也廡豐茂所驗者非一故謂之庶徵<lb/>
<pb n="KR3a0105_WYG_101-10b"/>
　雨𤾉燠寒風各以時至故曰時也備者無缺少也叙<lb/>
　者應節候也五者備而不失其叙庶草且蕃廡矣則<lb/>
　其他可知也<lb/>
曰休徵曰肅時雨若曰乂時𤾉若曰哲時燠若曰謀時<lb/>
寒若曰聖時風若<lb/>
　孔頴達疏曰人君行敬則雨以時而順之人君政治<lb/>
　則暘以時而順之人君照晢則燠以時而順之人君<lb/>
　謀當則寒以時而順之人君通聖則風以時而順之<lb/>
<pb n="KR3a0105_WYG_101-11a"/>
　休咎皆言若者其所致者皆順其所行故言若也<lb/>
　　<hi>臣</hi>按朱子言人主之行事與天地相為流通故行<lb/>
　　有善惡則氣各以類而應然感應之理非謂行此<lb/>
　　事即有此一應統而言之一德修則凡德必修一<lb/>
　　氣和則凡氣必和固不必曰肅自致雨無與於暘<lb/>
　　乂自致暘無與於雨但德修而氣必和矣分而言<lb/>
　　之則德各有方氣各有象肅者雨之類乂者暘之<lb/>
　　類求其所以然之故固各有所當也蓋朱子之意<lb/>
<pb n="KR3a0105_WYG_101-11b"/>
　　以為五事之得失參預敎化之㣲妙既不當如漢<lb/>
　　儒之膠固軌滯亦不得如王安石之訓若字為如<lb/>
　　為似作譬喻不足感應也休徵言順咎徵亦言順<lb/>
　　者至德要道以順天下而天下順之者堯舜之民<lb/>
　　比屋可封是順其順也反是而悖德悖禮而民亦<lb/>
　　順而從之者桀紂之民也比屋可誅是順其逆也<lb/>
　　五事之得失下及於民而上見於天時之順是亦<lb/>
　　順其順恒之順是亦順其逆也然則大順之徵亦<lb/>
<pb n="KR3a0105_WYG_101-12a"/>
　　徴之於其貌言視聽思而已孝子之視於無形聽<lb/>
　　於無聲與夫不失足於人不失色於人不失言於<lb/>
　　人其斯以為大順之徵而已矣<lb/>
九五福一曰壽二曰富三曰康寧四曰攸好德五曰考<lb/>
終命<lb/>
　朱子曰休咎徵於天則禍福加於人福極通天下人<lb/>
　民而言蓋人主不以一身為福極而以天下為福極<lb/>
　民皆仁壽堯舜之福也民皆鄙夫桀紂之極也五福<lb/>
<pb n="KR3a0105_WYG_101-12b"/>
　以人所尤好者為先<lb/>
　　<hi>臣</hi>按疏以為五行傳有致極之文無致福之事反<lb/>
　　此而言王者思睿則致壽聽聰則致富視明則致<lb/>
　　康寧言從則致攸好德貎恭則致考終命蓋鄭氏<lb/>
　　之説強以福極配五行是未達於一德修則凡德<lb/>
　　必修一氣和則凡氣必和之理也德曰至德道曰<lb/>
　　要道豈必為某事致某福歟通天下之人而言福<lb/>
　　所以為大順之徴<lb/>
<pb n="KR3a0105_WYG_101-13a"/>
金縢<hi>為請命之書藏之於匱緘之以金不欲人開之遂以所藏為篇名</hi>秋大熟未穫天<lb/>
大雷電以風禾盡偃大木斯拔邦人大恐王與大夫盡<lb/>
弁以啓金縢之書乃得周公所自以為功代武王之説<lb/>
<hi>所藏請命冊書</hi>
王出郊天乃雨反風禾則盡起二公<hi>太公召公</hi>命邦人凡大<lb/>
木所偃盡起而築之嵗則大熟<lb/>
　孔頴達疏曰鄭元引易傳曰陽感天不旋曰陽謂天<lb/>
　子也天子行善以感天不迥旋經日故郊之是得反<lb/>
<pb n="KR3a0105_WYG_101-13b"/>
　風也<lb/>
歸禾<hi>篇名今亡</hi>
唐叔得禾異畝同穎獻諸天子王命唐叔歸周公於東<lb/>
作歸禾<lb/>
　孔安國傳曰唐叔成王母弟命邑内得異禾也畝壟<lb/>
　穎穗也禾各生壠而合為一穗㧞而貢之異畝同穎<lb/>
　天下和同之象周公之德所致周公東征未還故命<lb/>
　唐叔以禾歸周公<lb/>
<pb n="KR3a0105_WYG_101-14a"/>
嘉禾<hi>篇名今亡</hi>
周公既得命禾旅天子之命作嘉禾<lb/>
　孔安國傳曰已得唐叔之禾遂陳成王歸禾之命而<lb/>
　推美王善則稱君天下和同政之善者故公作書以<lb/>
　嘉禾名篇告天下<lb/>
　孔頴達疏曰後世同穎之禾遂名為嘉禾由此也<lb/>
　　<hi>臣</hi>按經言嚴父配天周公其人此其制作之盛盡<lb/>
　　愛敬而有以致應感之福也金縢之書請命三王<lb/>
<pb n="KR3a0105_WYG_101-14b"/>
　　願以身代固足以動天地感鬼神其書晦則成王<lb/>
　　未知公而天為之風雷偃禾其書顯則成王已知<lb/>
　　公而天為之反風起禾又所謂陽感天不旋者也<lb/>
　　而得嘉禾者又為王之母弟所以示一本同氣唐<lb/>
　　叔之於成王猶公之於武王孝弟之至通於神明<lb/>
　　光於四海無所不通是以又獲斯應也二篇之作<lb/>
　　朱熹亦以為在金縢已後蓋制禮作樂致太平皆<lb/>
　　在公歸已後之事以此為大順之徵矣<lb/>
<pb n="KR3a0105_WYG_101-15a"/>
詩周南麟之趾<hi>篇名</hi>
　小序曰關睢之應也關睢之化行則天下無犯非禮<lb/>
　雖衰世之公子皆仁厚如麟趾之時也<lb/>
其一章曰麟之趾振振公子于嗟麟兮<lb/>
　孔頴達疏曰陸璣疏麟麕身牛尾馬足黄色圓蹄一<lb/>
　角角端有肉音中鍾吕行中規矩遊必擇地詳而後<lb/>
　處不履生蟲不踐生草不羣居不侣行不入陷穽不<lb/>
　罹羅網王者至仁則出<lb/>
<pb n="KR3a0105_WYG_101-15b"/>
　南軒張氏曰麟出於上古之時葢極治之日也以紂<lb/>
　之在上而周之公子振振仁厚不減於極治之日故<lb/>
　詩歌之以為是乃麟也周公取之以為關睢之應<lb/>
召南騶虞<hi>篇名</hi>
　小序曰鵲巢之應也鵲巢之化行人倫既正朝廷既<lb/>
　治天下純被文王之化則庶類蕃殖蒐田以時仁如<lb/>
　騶虞則王道成也<lb/>
其二章曰于嗟乎騶虞<lb/>
<pb n="KR3a0105_WYG_101-16a"/>
　毛萇傳曰騶虞義獸也白虎黒文不食生物有至信<lb/>
　之德則應之<lb/>
　朱熹集傳曰南國諸侯承文王之化修身齊家以治<lb/>
　其國而其仁民之餘恩又有以及於庶類詩人述其<lb/>
　事以美之且嘆曰此其仁心自然不由勉強是即真<lb/>
　所謂騶虞矣<lb/>
　　<hi>臣</hi>按麟趾騶虞皆以瑞應之仁獸為喻文王之仁<lb/>
　　德既洽而公子之仁無以異於麟趾諸侯之仁無<lb/>
<pb n="KR3a0105_WYG_101-16b"/>
　　以異於騶虞蒸然太和之象矣所以致此者其始<lb/>
　　於文王之脩身齊家乎以言乎男教則父王季而<lb/>
　　子武王也以言乎女順則母太任而嗣太姒也人<lb/>
　　倫既正敎化自行故序以二詩為關睢鵲巢之應<lb/>
　　<hi>臣</hi>以為大順之徵也<lb/>
小雅天保<hi>篇名</hi>其一章曰天保定爾亦孔之固<hi>堅/也</hi>俾<hi>使也</hi>爾<lb/>
單<hi>信也</hi>厚何福不除<hi>開/也</hi>俾爾多益以莫不庶<hi>泉也</hi>
　孔頴達疏曰作者見時人物得所王業日隆歌而稱<lb/>
<pb n="KR3a0105_WYG_101-17a"/>
　之以告王言天之安定汝王位亦甚堅固矣何者天<lb/>
　使汝誠信厚愛天下臣民即知何等福不開出與之<lb/>
　天又使汝每物皆多有所益以是之故物無不衆多<lb/>
　也每物衆多是安定汝王位甚堅固也此章言福謂<lb/>
　王得福也下章乃言臣民受天禄耳言開者若有閉<lb/>
　藏蓄積今開出然<lb/>
二章曰天保定爾俾爾戩<hi>福也</hi>穀<hi>禄也</hi>罄無不宜受天百禄<lb/>
降爾遐<hi>逺也</hi>福惟日不足<lb/>
<pb n="KR3a0105_WYG_101-17b"/>
　孔頴達䟽曰言天安定汝之王位故使所福禄之人<lb/>
　朝廷羣臣等盡無有不宜其舉事者皆得其所而受<lb/>
　天百禄羣臣之外天又下與汝廣遠之福及天下之<lb/>
　民汲汲而欲下之維恐日日不足言天之使汝臣民<lb/>
　俱受天福是安定汝也<lb/>
三章曰天保定爾以莫不興<hi>盛也</hi>如山如阜<hi>大陸曰阜土山</hi>如岡<lb/>
如陵<hi>山脊曰岡大阜曰陵則岡為山之高者陵為阜之大者</hi>如川之方至以莫不<lb/>
增<lb/>
<pb n="KR3a0105_WYG_101-18a"/>
　鄭康成云無不盛者使萬物皆盛草木暢茂禽獸碩<lb/>
　大山阜岡陵言福禄委積高大也川之方至謂其水<lb/>
　縱長之時也萬物之収皆增多也<lb/>
六章曰如月之恒<hi>弦也</hi>如日之升<hi>出/也</hi>如南山之壽不騫<hi>虧也</hi>
不崩如松栢之茂無不爾或承<lb/>
　孔頴達疏曰此章説堅固之狀言王德位日隆有進<lb/>
　無退如月之上弦稍就盈滿如日之出稍益明盛王<lb/>
　既德位如是天定其基業長久且又堅固如南山之<lb/>
<pb n="KR3a0105_WYG_101-18b"/>
　壽不騫虧不崩壊故常得隆盛如松栢之木枝葉恒<lb/>
　茂新故相承代常無凋落猶王子孫世嗣相承恒無<lb/>
　衰也<lb/>
　　<hi>臣</hi>按天保詩共六章其四章五章陳祭祀之事致<lb/>
　　孝敬於先君而予以無疆之壽者也然祭祀乃定<lb/>
　　保以後之事其所以致此者由於博愛廣敬天明<lb/>
　　地察神明既彰而向所閉藏蓄積不輕畀人之介<lb/>
　　福今盡開出予之也單訓誠信經所謂敬親者不<lb/>
<pb n="KR3a0105_WYG_101-19a"/>
　　敢慢於人也厚訓厚愛經所謂愛親者不敢惡於<lb/>
　　人也二章三章乃自羣臣而及於民物其亦愛敬<lb/>
　　盡於事親而德敎加於百姓刑於四海之意也卒<lb/>
　　形容保定堅固之狀如是而致其孝享則祝史非<lb/>
　　矯誣而嘏辭豈虚設乎葢聖王之所以順天下者<lb/>
　　莫著於此詩也<lb/>
大雅文王<hi>篇名</hi>其六章曰無念爾祖聿修厥德永言配命<lb/>
自求多福<lb/>
<pb n="KR3a0105_WYG_101-19b"/>
　鄭康成曰王既述脩祖德常言當配天命而行則福<lb/>
　禄自來<lb/>
　　<hi>臣</hi>按文王詩屢言命矣據隆盛則以新命美其祖<lb/>
　　考陳勸戒則以配命告其子孫故曰帝命不時時<lb/>
　　是也言帝命豈不如是乎是自人事而推天意也<lb/>
　　曰天命靡常以天常命商使有九有之師矣由其<lb/>
　　子孫言之可見天命靡常也是亦以己事而慮未<lb/>
　　然也故曰天與之者豈諄諄然命之乎或問於朱<lb/>
<pb n="KR3a0105_WYG_101-20a"/>
　　子曰受天命如何朱子曰命如何受於天只是人<lb/>
　　與天同到此時人心奔趨自有不容已耳故念爾<lb/>
　　祖在於修厥德修厥德則必能合天理合天理則<lb/>
　　必能得人心盛大之福從愛敬而來也<lb/>
旱麓<hi>篇名</hi>其卒章曰莫莫葛藟施於條枚豈弟君子求福<lb/>
不回<lb/>
　鄭康成曰喻子孫依縁先人之功而起不回者不違<lb/>
　先祖之道<lb/>
<pb n="KR3a0105_WYG_101-20b"/>
　孔穎達疏曰此言脩先祖之德言莫莫然而延蔓者<lb/>
　是葛也藟也乃施於木之條枚之上而長也以興依<lb/>
　縁者此太王王季也乃依縁己之先祖之功業而起<lb/>
　也太王王季既依縁先祖則述脩其業是即樂易之<lb/>
　君子其求福禄不違先祖之正道言其脩先祖之正<lb/>
　道以致之是謂申以百福干禄焉<lb/>
　　<hi>臣</hi>按旱麓之篇小序以為文王受其祖之功業也<lb/>
　　申以百福干禄亦小序之文孔氏曰申者重也太<lb/>
<pb n="KR3a0105_WYG_101-21a"/>
　　王王季道德高於先君獲福多於前世故言重也<lb/>
　　經六章皆言太王王季脩行善道以求神佑是申<lb/>
　　以百福干禄之事也蓋樂易之君子自然為神所<lb/>
　　勞來而獲福禄之多在詩人以為得所以干求之<lb/>
　　道在君子則法先祖之正道率循之而不敢違初<lb/>
　　非有意於得福禄也夫通於神明者神所勞矣洪<lb/>
　　範福極通天下臣民言之豈弟君子之福即天下<lb/>
　　之福也不回其先祖是即所以順天下也君子指<lb/>
<pb n="KR3a0105_WYG_101-21b"/>
　　太王王季朱子以為指文王詩人之意在於先揚<lb/>
　　祖業足為子孫之美則序言愛祖而經不及文王<lb/>
　　以見太王王季依縁后稷公劉文王依縁太王王<lb/>
　　季君子指太王王季者得之矣<lb/>
下武<hi>篇名</hi>其四章曰媚兹一人應侯順德永言孝思昭哉<lb/>
嗣服<lb/>
　嚴粲曰天下媚愛武王而應之以順德謂天下化之<lb/>
　也孝者德之順故又言武王永言孝思昭昭然能嗣<lb/>
<pb n="KR3a0105_WYG_101-22a"/>
　先世之事也序所謂能昭先人之功也<lb/>
　輔廣曰天下之人皆戴武王而所以應之者維是順<lb/>
　德焉順德即孝之所感也上以孝感下以順應尤非<lb/>
　一朝一夕暫行復輟之所能致也<lb/>
卒章曰受天之祜四方來賀於萬斯年不遐有佐<lb/>
　黄氏曰孝弟之至則通於神明光於四海而得萬國<lb/>
　之歡心此所以受天之祜四方來賀也<lb/>
　　<hi>臣</hi>按順德之義嚴氏輔氏論之詳矣黄氏以為受<lb/>
<pb n="KR3a0105_WYG_101-22b"/>
　　天之祜通於神明以四方來賀為光於四海得萬<lb/>
　　國之歡心也佐者助也佐則兼天與人而言之易<lb/>
　　曰天之所助者順也人之所助者信也武王成王<lb/>
　　者之信於天下天下化於武王之永言孝思而應<lb/>
　　之以順德雖於萬斯年可也<lb/>
卷<hi>音權曲也</hi>阿<hi>大陵曰阿篇名</hi>其九章曰鳯凰鳴矣于彼高岡梧桐<lb/>
生矣于彼朝陽<hi>山東曰朝陽</hi>菶菶萋萋<hi>梧相/之貌</hi>雝雝喈喈<hi>鳯凰之聲</hi>
　毛萇傳曰梧桐盛也鳯凰鳴也臣竭其力則地極其<lb/>
<pb n="KR3a0105_WYG_101-23a"/>
　化天下和洽則鳯凰樂德<lb/>
　　<hi>臣</hi>按書君奭<hi>召公名</hi>云我則鳴鳥不聞孔安國以為<lb/>
　　鳯也疏云鳯是難聞之鳥必為靈瑞之物故以鳴<lb/>
　　鳥為鳴鳯孔子稱鳯鳥不至是鳯鳥難聞也此詩<lb/>
　　歌成王之德而云鳯凰鳴矣鄭康成以為因時鳯<lb/>
　　凰至故以為喻而蔡沈以為鳴於高岡者乃詠其<lb/>
　　實皆謂成王之時鳯凰至也自虞書言簫韶九成<lb/>
　　鳯凰來儀中間數百年絶響直至文王時鳴於岐<lb/>
<pb n="KR3a0105_WYG_101-23b"/>
　　山而成王時又鳴於高岡舜時雖因韶樂之美其<lb/>
　　實奮至德之光者由於瞽之底豫也岐山高岡由<lb/>
　　於敎化之和協其實孝思維則世德作求者又教<lb/>
　　化之所因也鳯凰食竹棲梧經所以并言梧桐被<lb/>
　　温仁之氣生於山岡之朝陽而茂盛也先儒皆以<lb/>
　　此詩為太平之實騐其為大順之徵無可疑者<lb/>
周頌思文<hi>篇名</hi>曰貽<hi>遺/也</hi>我來<hi>小/麥</hi>牟<hi>大/麥</hi>帝命率<hi>循/也</hi>育<hi>養也</hi>無此<lb/>
疆爾界陳常于時夏<lb/>
<pb n="KR3a0105_WYG_101-24a"/>
　鄭康成曰武王渡孟津白魚躍入於舟出涘以燎<lb/>
　後五日火流為烏五至以穀俱來此謂遺我來牟天<lb/>
　命以是循存后稷養天下之功而廣大其子孫之國<lb/>
　無此封竟於女今之經界乃大有天下也用是故陳<lb/>
　其久常之功於時夏而歌之夏之屬有九書説烏以<lb/>
　榖俱來云穀紀后稷之德<lb/>
　　<hi>臣</hi>按此亦雜見於書而鄭引以釋經雖未可據然<lb/>
　　興王之瑞亦難以茍信耳目而非傳記也穀紀后<lb/>
<pb n="KR3a0105_WYG_101-24b"/>
　　稷之德即以表武王纘乃烈祖之孝烏有孝名武<lb/>
　　王卒父業故烏瑞臻當歸渡孟津之日天保未定太<lb/>
　　平未洽天下尚未得謂之大順而其徴已先見萬國<lb/>
　　之歡心已得故頌於周公行郊祀后稷之禮而追<lb/>
　美焉<lb/>
雝<hi>篇名</hi>曰燕及皇天克昌厥後<lb/>
　鄭康成曰文王之德安及皇天謂降瑞應無變異也<lb/>
　又能昌大其子孫<lb/>
<pb n="KR3a0105_WYG_101-25a"/>
　　　<hi>臣</hi>按曹氏曰安及皇天則隂陽和而風雨時日月<lb/>
　　　光而星辰靜無錯行妄動之變蓋大順之徵也克<lb/>
　　　昌厥後則繼繼承承常膺天眷矣此所謂綏予孝<lb/>
　　　子者也<lb/>
　<lb/>
　<lb/>
　<lb/>
　<lb/>
<pb n="KR3a0105_WYG_101-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷九十九<lb/>
</p>
<p>
</p>
  </div>
</body>
</text>
</TEI>
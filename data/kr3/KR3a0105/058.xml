<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_058-1a"/>
　欽定四庫全書<lb/>
御定孝經衍義卷五十六<lb/>
　　天子之孝<lb/>
　　　崇聖學<lb/>
　　　<hi>臣</hi>按經言立身行道揚名于後世以顯父母此通<lb/>
　　　貴賤言之也夫以君親之嚴自于天性敬寡悦衆<lb/>
　　　四海皆凖然猶不可以不學也易乾之德大矣至<lb/>
　　　矣而九二學以聚之此以知性之至貴者人人之<lb/>
<pb n="KR3a0105_WYG_058-1b"/>
　　　最靈秀者聖然未有不勤學者也學記曰人不學<lb/>
　　　不知道故立身行道莫善于學帝王之學國政治<lb/>
　　　忽民生休戚之本正其本則萬事理故廣敬之道<lb/>
　　　在崇聖學考鏡得失講明道義于六經見天地之<lb/>
　　　心于諸史觀古今之迹細旃廣厦之間所裨益良<lb/>
　　　多矣附講筵載籍所𫝊聖賢已試之成法格物窮<lb/>
　　　理時惟古訓四庫之書務期完備通經之士典領<lb/>
　　　校讎以資乙夜觀覽附經籍<lb/>
<pb n="KR3a0105_WYG_058-2a"/>
易乾象傳曰天行健君子以自強不息<lb/>
　朱熹本義曰天一而已但言天行則見其一日一周<lb/>
　而明日又一周若重復之象非至健不能也君子法<lb/>
　之不以人欲害其天德之剛則自強而不息矣<lb/>
　　<hi>臣</hi>按維天之命於穆不已天行健也純亦不已君<lb/>
　　子以自強不息也天之蒼然者豈有憑乎大氣舉<lb/>
　　之而已惟不息故也繫辭曰夫乾天下之至健也<lb/>
　　健故不息以聖人學問言之此心之中天理精明<lb/>
<pb n="KR3a0105_WYG_058-2b"/>
　　之謂強天理貫徹之謂不息所以一日二日有萬<lb/>
　　幾而不覺其煩𤨏細碎者一以兢兢業業之心處<lb/>
　　之而無幾微暇逸之意間斷于其間也故九五曰<lb/>
　　大人者與天地合其德<lb/>
大畜<hi>卦名</hi>彖𫝊曰大畜剛健篤實輝光日新其德<lb/>
　程頤傳曰乾體剛健艮體篤實人之才剛健篤實則<lb/>
　所畜能大充實而有輝光畜之不已則其徳日新也<lb/>
象𫝊曰天在山中大畜君子以多識前言往行以畜其<lb/>
<pb n="KR3a0105_WYG_058-3a"/>
德<lb/>
　魏了翁曰天在山中譬則心之體也聞一言焉見一<lb/>
　行焉審問而謹思明辨而篤行即所以畜其心之德<lb/>
　蓋畜乃所以養新而新非自外至也昭昭之多止於<lb/>
　所不見是以愈畜而愈大<lb/>
　　<hi>臣</hi>按畜有大小則學問有淺深故舊注曰凡物既<lb/>
　　厭而退者弱也既榮而隕者薄也比必有所畜者<lb/>
　　風行天上以散為畜君子以懿文徳此畜之小者<lb/>
<pb n="KR3a0105_WYG_058-3b"/>
　　也學士大夫之事也有无妄然後可畜者天在山<lb/>
　　中以止為畜君子以多識前言往行以畜其德此<lb/>
　　畜之大者也聖功典學之事也大可以兼小故篤<lb/>
　　行之中有輝光焉是即大畜之懿文德也小亦與<lb/>
　　大同體故小畜亦非剛健者不能也詩書六藝之<lb/>
　　文乃前言之大者堯舜禹湯文武乃往行之大者<lb/>
　　識者尊其所聞而黙識於中非徒為佔畢之學也<lb/>
　　所識愈多所畜愈大則富有日新而光輝發越矣<lb/>
<pb n="KR3a0105_WYG_058-4a"/>
　　此所以藏之深而守之固者也此所以君天下子<lb/>
　　萬民時措之而皆宜者也<lb/>
大壯<hi>卦名</hi>象曰雷在天上大壯君子以非禮弗履<lb/>
　朱熹曰雷在天上是甚生威嚴人之克己能如雷在天<lb/>
　上則威嚴果决以去其惡而必為善若半上落下則<lb/>
　不濟事何以為君子須是如雷在天上方能克去非禮<lb/>
　張希獻曰雷之威本震而在天上乃雷聲之壯盛者<lb/>
　也君子有浩然之氣剛大以直其動以天然後能非<lb/>
<pb n="KR3a0105_WYG_058-4b"/>
　禮弗履茍非禮而履則猶雷非時而震又何足以為<lb/>
　君子之大壯哉<lb/>
　　<hi>臣</hi>按胡炳文曰勝人者血氣之強自勝者義理之<lb/>
　　強也非禮勿視非禮勿聽非禮勿言非禮勿動此<lb/>
　　克己復禮之目也復者雷在地中之象也至大壯<lb/>
　　則不待於禁止之而自然弗履者也經曰禮者敬<lb/>
　　而已矣商頌言聖敬日躋丹書<hi>師尚父授武王</hi>言敬勝怠<lb/>
　　者吉皆以沉勇果決為進德脩業之事如曰不邇<lb/>
<pb n="KR3a0105_WYG_058-5a"/>
　　聲色不殖貨利用人惟己改過不吝湯之所以自<lb/>
　　勝也盤盂几杖刀劍户牖銘以自誡武之所以自<lb/>
　　勝也此則雷霆之威儼然在上而必不輕震與天<lb/>
　　之主宰乎萬物無異也大壯之六爻皆以過于壯<lb/>
　　為誡而大象獨有取于壯者理義血氣之分自勝<lb/>
　　勝人之異也<lb/>
書説命下説曰王人求多聞時惟建事學于古訓乃有<lb/>
獲事不師古以克永世匪說攸聞<lb/>
<pb n="KR3a0105_WYG_058-5b"/>
　吕祖謙曰學問之博貴有實用非徒為觀美也大而<lb/>
　建立大經經綸大業彌綸大化至於贊天地化育皆<lb/>
　所謂建事也此所謂有用之學否則所聞雖多亦奚<lb/>
　以為<lb/>
惟學遜志務時敏厥脩乃來允懷于茲道積于厥躬<lb/>
　陳櫟曰驕與怠最害於學驕則志盈善不可入怠則<lb/>
　志惰功不可進學不謙卑退遜則無以為入門一於<lb/>
　謙退而不務時敏則又不能進步遜則不驕敏則不<lb/>
<pb n="KR3a0105_WYG_058-6a"/>
　怠遜而濟以敏厥脩所以來也道我所固有非自外<lb/>
　來來云者如斯仁至矣之謂也積云者如由有諸己<lb/>
　之信而進於充實之美也<lb/>
惟斆學半念終始典于學厥德脩罔覺<lb/>
　蔡沈𫝊曰斆教也言教人居學之半蓋道積厥躬者<lb/>
　體之立斆學於人者用之行兼體用合内外而後聖<lb/>
　學可全也始之自學學也終之教人亦學也一念終<lb/>
　始常在於學無少間斷則德之所脩有不知其然而<lb/>
<pb n="KR3a0105_WYG_058-6b"/>
　然者矣<lb/>
　　<hi>臣</hi>按六經言學自此始朱子嘗言傅説此段説為<lb/>
　　學工夫極精密又言遜順其志入於事中低心下<lb/>
　　意子細理㑹既遜其志又須時敏或作或輟亦不<lb/>
　　濟事又戒以允懷於茲二者則道乃積於厥躬積<lb/>
　　者來得件數多也然其所學者非他古訓也先王<lb/>
　　之成憲也古訓者二典三謨之類先王成憲者成<lb/>
　　湯之典刑也蓋以經籍之要言祖宗之前事為凖<lb/>
<pb n="KR3a0105_WYG_058-7a"/>
　　的則所學者不至於惝恍而無據汗漫而不收矣<lb/>
　　然其始之自學也則曰王人求多聞時惟建事而<lb/>
　　其終以教人也則曰厥徳脩罔覺蓋兼體用合外<lb/>
　　内之學也其所謂多聞者豈但以辭章誦習其所<lb/>
　　謂罔覺者豈入於幽虛空寂也哉<lb/>
詩周頌敬之<hi>篇名</hi>日就月將學有緝熙于光明佛<hi>弼通</hi>時仔<lb/>
<hi>音茲</hi>肩示我顯德行<lb/>
　嚴粲曰佛謂之弼者言正救其失不専順從之也學<lb/>
<pb n="KR3a0105_WYG_058-7b"/>
　記云其求之也佛佛不順也猶孟子所謂法家拂士<lb/>
　也仔肩為負荷之意<lb/>
　　<hi>臣</hi>按成王因羣臣進戒而承之以謙自謂於事物<lb/>
　　之理不聰而有所不及知不敬而有所不能行故<lb/>
　　當強勉學問日有所成月有所長以明其明德繼<lb/>
　　續不已以至於無所不及知無所不能行而又言<lb/>
　　己當從學於賢人君子輔弼是任示我以顯明之<lb/>
　　德行則可以見學問政事之出於一致而日就月<lb/>
<pb n="KR3a0105_WYG_058-8a"/>
　　將者即説命所謂時敏緝熙者即説命所謂道積<lb/>
　　厥躬而始終虛己以求輔弼之助即説命所謂遜<lb/>
　　志也成王此時於學問根源已自見徹又能言其<lb/>
　　工夫之縝密如此此所以紹緝熙敬止之家法而<lb/>
　　為周之盛王也昊天有成命曰夙夜基命宥密於<lb/>
　　緝熙單厥心是自責於己之效也載見曰俾緝熙<lb/>
　　於純嘏是外資於人之效也成王之繼序不忘永<lb/>
　　世克孝豈不大哉<lb/>
<pb n="KR3a0105_WYG_058-8b"/>
大學知止而后有定定而后能靜靜而后能安安而后<lb/>
能慮慮而后能得<lb/>
　朱熹曰知止如知為子而必孝知為臣而必忠能得<lb/>
　自身親為忠孝之事若徒知此道理至於事親之際<lb/>
　為私欲所汨不能盡其孝事君之際為利禄所汨不<lb/>
　能盡其忠便不是能得矣能慮是見得此事合當如<lb/>
　此做<lb/>
古之欲明明德於天下者先治其國欲治其國者先齊<lb/>
<pb n="KR3a0105_WYG_058-9a"/>
其家欲齊其家者先脩其身欲脩其身者先正其心欲<lb/>
正其心者先誠其意欲誠其意者先致其知致知在格<lb/>
物<lb/>
　朱熹曰致知誠意是學者兩闗致知乃夢與覺之闗<lb/>
　誠意乃善與惡之闗透得致知之闗則覺不然則夢<lb/>
　透得誠意之闗則善不然則惡格物窮理有一物便<lb/>
　有一理窮得到後遇事觸物皆是此理事君便忠事<lb/>
　親便孝居處便恭執事便敬與人便忠以至參前倚<lb/>
<pb n="KR3a0105_WYG_058-9b"/>
　衡無往而不見若窮不至則所見不真外雖為善而<lb/>
　内實為惡或問物者理之所在人所必有而不能無<lb/>
　者何者為切曰君臣父子兄弟夫婦朋友皆人所不<lb/>
　能無者但學者須要窮格得盡事父母則當盡其孝<lb/>
　處兄弟則當盡其友如此之類須是要見得盡若有<lb/>
　一毫不盡便是窮格不至也<lb/>
　　<hi>臣</hi>按朱熹序以為大學之書古之大學所以教人<lb/>
　　之法也民生有欲無主乃亂作之君師以司教化<lb/>
<pb n="KR3a0105_WYG_058-10a"/>
　　之權説命言斆學半念終始典于學則是成已而<lb/>
　　不能成物者得其半而失其半也天子之元子他<lb/>
　　日即繼世之天子天子之衆子以至公卿大夫元<lb/>
　　士之適子與凡民之俊秀他日皆有教人之責然<lb/>
　　茍非躬行仁義禮智之道以得仁義禮智之德則<lb/>
　　自居室之近且或違之欲以放之四海不可得矣<lb/>
　　故曰自天子以至於庶人壹是皆以脩身為本蓋<lb/>
　　不但儲皇之重齒讓於太學雖天子亦有臨雍釋<lb/>
<pb n="KR3a0105_WYG_058-10b"/>
　　奠憲老乞言之時也庶人即凡民之俊秀者鄉老<lb/>
　　所獻之賢能也大學以明德新民止至善為綱領<lb/>
　　而綱領之中以格物致知誠意正心脩身齊家治<lb/>
　　國平天下為條目自家以下皆為新民之事自脩<lb/>
　　身以上為明明德之事明德新民皆當止至善而<lb/>
　　其所以得止於至善之由要在於知蓋於事事物<lb/>
　　物皆知其所當止之理即物格而知至也茍非致<lb/>
　　知格物之功則天下事物可否混淆是非貿亂皆<lb/>
<pb n="KR3a0105_WYG_058-11a"/>
　　以為善為之而不自知其䧟於惡者矣故三綱領<lb/>
　　以為始而八條目言致知在格物乃所以探其端<lb/>
　　也堯舜禹湯文武六君子者聰明天縱其於事物<lb/>
　　之理生而知之豈復幾微之惑毫髮之憾而精一<lb/>
　　執中之訓為帝王授受之統夫所謂中者亦即事<lb/>
　　物之理所當止之處所謂精一者亦即所以窮至<lb/>
　　事物之理而所謂執者又豈外於必至於是而不<lb/>
　　遷之意哉後聖有作其於為學之方教人之術固<lb/>
<pb n="KR3a0105_WYG_058-11b"/>
　　無能舎是而他求矣<lb/>
𫝊之二章湯之盤銘曰茍日新日日新又日新<lb/>
　或問盤之有銘何也朱熹曰盤者常用之器銘者自<lb/>
　警之詞也古之聖賢兢兢業業固無時而不戒謹恐<lb/>
　懼然猶恐其怠忽而或忘之也是以於其常用之器<lb/>
　各因其事而刻銘以致戒焉欲其常接乎目每警乎<lb/>
　心而不至於忽忘也昔成湯所以反之而至於聖者<lb/>
　正惟有得於此其後周之武王踐阼之初受師尚父<lb/>
<pb n="KR3a0105_WYG_058-12a"/>
　丹書之戒曰敬勝怠者吉怠勝敬者滅義勝欲者從<lb/>
　欲勝義者凶退即於其几席觴豆刀劍户牖莫不銘<lb/>
　焉蓋聞湯之風而興起者今其遺語尚幸頗見於禮<lb/>
　書願治之君志學之士皆不可以莫之考也<lb/>
　陳櫟曰德日新之藴自仲虺發之湯采之為此銘伊<lb/>
　尹又本之告大甲曰惟新厥德終始惟一時乃日新<lb/>
　說者謂孟子所言萊朱即仲虺與斯道之𫝊者也明<lb/>
　明德為體新民為用體用原不相離故於平天下以<lb/>
<pb n="KR3a0105_WYG_058-12b"/>
　明明德於天下為言由體而達於用同一新也移明<lb/>
　己德之明字以言明民德又移新民之新字以言新己<lb/>
　志體用之不可相離可見矣<lb/>
　　<hi>臣</hi>按盤銘日新之義朱熹之言備矣陳櫟發明日<lb/>
　　新一語謂采之仲虺之誥亦先儒所未及也湯因<lb/>
　　仲虺之誥而有銘武王受丹書之戒而有銘聖哲<lb/>
　　之恭己虛受先後同揆矣大戴禮武王踐阼篇武<lb/>
　　王踐阼三日召師尚父而問焉曰黄帝顓帝之道<lb/>
<pb n="KR3a0105_WYG_058-13a"/>
　　可得而見與曰在丹書王欲聞之則齊矣王齊三<lb/>
　　日師尚父奉書而入道書之言曰敬勝怠者吉怠<lb/>
　　勝敬者滅義勝欲者從欲勝義者凶凡事不強則<lb/>
　　枉弗敬則不正枉者滅廢敬者萬世王聞書之言<lb/>
　　愓若恐懼而為戒書於席四端而為銘焉銘曰安<lb/>
　　樂必敬無行可悔一反一側亦不可不志殷監不<lb/>
　　逺視爾所代鑑銘曰見爾前慮爾後盤銘曰與其<lb/>
　　溺於人也寧溺於淵溺於淵猶可游也溺於人不<lb/>
<pb n="KR3a0105_WYG_058-13b"/>
　　可捄也楹銘曰毋曰胡殘其禍將然毋曰胡害其<lb/>
　　禍將大毋曰胡傷其禍將長牖銘曰隨天之時以<lb/>
　　地之財敬禮皇天敬以先時劒銘曰帶之以為服<lb/>
　　動必行德行德則興倍德則崩銘凡十有四今摘<lb/>
　　其辭義之易知者於此<lb/>
傳之六章所謂誠其意者毋自欺也如惡<hi>去聲</hi>惡臭如好<lb/>
<hi>去聲</hi>好色此之謂自謙<hi>讀慊</hi>故君子必慎其獨也<lb/>
　朱熹章句注曰誠其意者自脩之首也毋者禁止之<lb/>
<pb n="KR3a0105_WYG_058-14a"/>
　辭自欺云者知為善以去惡而心之所發有未實也<lb/>
　謙快也足也獨者人所不知而已所獨知之地也言<lb/>
　欲自脩者知為善以去其惡則當實用其力而禁止<lb/>
　其自欺使其惡惡則如惡惡臭好善則如好好色皆<lb/>
　務決去而求必得之以自快足於己不可徒茍且以<lb/>
　徇外而為人也然其實與不實蓋有他人所不及知<lb/>
　而已獨知之者故必謹之於此以審其幾焉<lb/>
　陳櫟曰周子云幾善惡以所獨知乃念頭初萌動善<lb/>
<pb n="KR3a0105_WYG_058-14b"/>
　惡誠偽所由分之幾微處必審察於此以實為善去<lb/>
　惡如别岐途之始分處起脚不差行方能由乎正路<lb/>
　否則起脚處一差差毫釐而謬千里矣<lb/>
曾子曰十目所視十手所指其嚴乎<lb/>
　　<hi>臣</hi>按經言欲誠其意者先致其知言知至而后意<lb/>
　　誠而致知闕𫝊朱熹既取程頤窮理之說以補之<lb/>
　　而其用力之方則又著於或問以為或考之事為<lb/>
　　之著或察之念慮之微或求之文字之中或索之<lb/>
<pb n="KR3a0105_WYG_058-15a"/>
　　講論之際使於身心性情之德人倫日用之常以<lb/>
　　至天地鬼神之變鳥獸草木之宜自其一物之中<lb/>
　　莫不有以見其當然而不容己與其所以然而不<lb/>
　　可易者必其表裡精粗無所不盡而又推其類以<lb/>
　　通之至於一旦豁然貫通焉則於天下之物皆有<lb/>
　　以究其義理精微之所極而吾之聰明睿智亦皆<lb/>
　　有以極其心之本體而無不盡矣此一段議論専<lb/>
　　為世儒有以扞禦外物為格物而發其所為考之<lb/>
<pb n="KR3a0105_WYG_058-15b"/>
　　事為之著察之念慮之微求之文字之中索之講<lb/>
　　論之際四者乃致知格物之條目也知既致則夫<lb/>
　　善惡之所在可好可惡之必然者皆有以識之矣<lb/>
　　故第六章不曰所謂誠其意在致其知而直曰所<lb/>
　　謂誠其意者毋自欺必慎獨此之自欺不過一念<lb/>
　　之因循茍且於須臾之頃纎芥之微分治忽耳而<lb/>
　　用人行政之際其利害遂有不可勝言者如齊宣<lb/>
　　王不能充不忍一牛之心以愛百姓又自知其好<lb/>
<pb n="KR3a0105_WYG_058-16a"/>
　　勇好貨好色之疾而不能自克以至後世凡屬進<lb/>
　　賢退不肖往往依違不決者非必忠佞邪正之莫<lb/>
　　之辯也平天下𫝊所云見賢不能舉舉而不能先<lb/>
　　見不善而不能退退而不能逺皆於務決去求必<lb/>
　　得之義若相反者是故意者心之所發而君子之<lb/>
　　必慎其獨則在須臾之頃纎芥之微將然未然之<lb/>
　　際蓋有幾焉不敢恃其知之己至而聽其所自為<lb/>
　　也故經言欲誠其意者先致其知又曰知至而后<lb/>
<pb n="KR3a0105_WYG_058-16b"/>
　　意誠而傳以毋自欺而必謹其獨申焉<lb/>
論語子曰學而時習之不亦說乎<lb/>
　朱熹曰學矣而不習則表裏扞格而無以致其學之<lb/>
　之道習矣而不時則工夫間斷而無以成其習之之<lb/>
　功是其胸中雖欲勉焉以自進亦且枯燥生澁而無<lb/>
　可嗜之味危殆杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>而無可即之安矣故既學矣又<lb/>
　必以時習之則其心與理相涵而所知者益精身與<lb/>
　事相安而所能者益固必有自得於心而不能以語<lb/>
<pb n="KR3a0105_WYG_058-17a"/>
　人者是其中心油然悅懌之味雖芻豢之悦於口不<lb/>
　足以喻其美矣<lb/>
　　<hi>臣</hi>按説命言時敏周頌言緝熙魯論二十篇之發<lb/>
　　端首言時習聖人之言未嘗不同其㫖也然則工<lb/>
　　夫一有間斷即有罅隙方寸外馳耳目内誘無方<lb/>
　　之欲雜然而中之矣積時而日積日而月積月而<lb/>
　　歳皆學之時也不可以或之止也若一歳之間偶<lb/>
　　作而旋輟或一日之間始勤而終怠學之時有限<lb/>
<pb n="KR3a0105_WYG_058-17b"/>
　　而不學之時無窮也一暴十寒其存者幾何而尚<lb/>
　　有悦心之趣哉<lb/>
子曰學如不及猶恐失之<lb/>
　　<hi>臣</hi>按如不及謂常如有所不及如大禹惜寸陰成<lb/>
　　湯檢身若不及成王夙夜不逮亦遜敏交至之意<lb/>
　　也<lb/>
子曰非禮勿視非禮勿聽非禮勿言非禮勿動<lb/>
　朱熹曰視聽言動之間所當為者皆理也所不當為<lb/>
<pb n="KR3a0105_WYG_058-18a"/>
　者皆非禮也其非禮則勿以止焉則是克己之私而<lb/>
　復于禮矣其非禮而勿視聽者防其自外入而動於<lb/>
　内也非禮而勿言動者謹其自内出而接於外也内<lb/>
　外交進為仁之功盡矣所以用力其機特在勿與不<lb/>
　勿之間而已自是而反則為天理自是而流則為人<lb/>
　欲自是而克念則為聖自是而罔念則為狂特毫忽<lb/>
　之間耳學者可不謹其所操哉<lb/>
子曰出門如見大賓使民如承大祭己所不欲勿施於<lb/>
<pb n="KR3a0105_WYG_058-18b"/>
人<lb/>
　程頤曰孔子言仁只說出門如見大賓使民如承大<lb/>
　祭看其氣象便須心廣體胖動容周旋中禮唯謹獨<lb/>
　便是守之之法或問出門使民之時如此可也未出<lb/>
　門使民之時如何曰此儼若思時也<lb/>
　朱熹曰己所不欲勿施於人如富夀康寧人之所欲<lb/>
　死亡貧苦人之所惡所欲者必以同於人所惡者不<lb/>
　以加於人或問以刑加人豈人所欲便是不恕曰伊<lb/>
<pb n="KR3a0105_WYG_058-19a"/>
　川云恕字兼忠字説忠是盡已而後推之為恕夫以<lb/>
　刑加人其人實有罪其心亦自以為當然故以刑加<lb/>
　之而非強所不欲也其不欲被刑乃其私心若其真<lb/>
　心既以犯罪亦自知其當刑矣今人只為不理㑹忠<lb/>
　而徒為恕其弊只是姑息<lb/>
　　<hi>臣</hi>按克己復禮仁也與出門如賓承事如祭皆古<lb/>
　　語而夫子稱之以告顔淵仲弓蓋聖賢學問必有<lb/>
　　所本也經言禮者敬而已矣唐虞夏商周之書堯<lb/>
<pb n="KR3a0105_WYG_058-19b"/>
　　舜禹湯文武臯䕫稷契伊萊姬吕之君臣相與咨<lb/>
　　嗟儆戒殆無時無地忘此敬之一字者幽厲之衰<lb/>
　　如衞武公之作抑戒風之有淇澳於變風變雅之<lb/>
　　中猶存此意春秋賢士大夫亦類能舉此決人之<lb/>
　　善敗我夫子始貫穿融洽與顔冉之徒講習討論<lb/>
　　期之以進於聖人之域晚乃𫝊之曾氏至於孟子<lb/>
　　後乎孟子者自晚周秦漢以至五季其年數之乆<lb/>
　　逺非無特起受命之君因時致治同力一心之臣<lb/>
<pb n="KR3a0105_WYG_058-20a"/>
　　隨世立功亦各𨗳揚休問炳煥史册以語於學問<lb/>
　　精微之際不知其可也自乾道紹興而後濂洛闗<lb/>
　　閩諸儒者出而聖人之學於是乎明白較著皆有<lb/>
　　以得不𫝊之意於遺經而程朱二氏其尤可為純<lb/>
　　粹以精者也原其學術之正大上足以成就君德<lb/>
　　致堯舜禹湯文武之盛下足以明倫敷教如臯䕫<lb/>
　　稷契伊萊姬吕之所以澤其民其言之見於當時<lb/>
　　垂於後世固皆學者之所奉為金科玉律而其𫝊<lb/>
<pb n="KR3a0105_WYG_058-20b"/>
　　註之文所以闡發聖賢之藴者又為學者之所憑<lb/>
　　以為相𨗳所縁以為階梯而不可以須臾離者也<lb/>
　　程頤於仲弓問仁章發明心廣體胖動容周旋中<lb/>
　　禮之説則所謂見賓承祭者亦庶幾于欽而出于<lb/>
　　安恭而出于允而非以勉強拘東為敬矣朱熹以<lb/>
　　人情莫不欲富夀康寧釋不欲勿施之義而又本<lb/>
　　程頤恕須兼忠盡己而後推之之説至于不得已<lb/>
　　而加刑於人亦非其所不欲者此則殺之不怨利<lb/>
<pb n="KR3a0105_WYG_058-21a"/>
　　之不庸聖人功化之極非學者之事矣此帝王之<lb/>
　　學夫子之所以𫝊授心法切要之言而程朱之發<lb/>
　　明者為尤切矣<lb/>
子路問君子子曰脩己以敬曰如斯而已乎曰脩己以<lb/>
安人曰如斯而已乎曰脩己以安百姓脩己以安百姓<lb/>
堯舜其猶病諸<lb/>
　朱熹集註曰程子曰君子脩己以安百姓篤恭而天<lb/>
　下平惟上下一於恭敬則天地自位萬物自育氣無<lb/>
<pb n="KR3a0105_WYG_058-21b"/>
　不和而四靈畢至矣此體信達順之道聰明睿知皆<lb/>
　由是出以此事天饗帝<lb/>
　　<hi>臣</hi>按脩己以敬聖學之所以成始成終也語雖至<lb/>
　　約而所以齊家治國平天下之本舉積諸此許謙<lb/>
　　曰聖人言脩己以安百姓而程子乃言上下一於<lb/>
　　恭敬蓋治道非一人所獨成必君臣上下皆能恭<lb/>
　　敬然後有天地位以下之應臣以為程子之言乃<lb/>
　　本於書臯陶謨所云同寅恊恭者也唐虞之世君<lb/>
<pb n="KR3a0105_WYG_058-22a"/>
　　臣之際可謂上下一於恭敬矣由堯舜之允執厥<lb/>
　　中者有以感發而興起之也此程頤所謂體信達<lb/>
　　順之道也堯曰欽明文思安安允恭克讓舜曰濬<lb/>
　　哲文明温恭允塞此又程子所謂聰明睿知皆由<lb/>
　　此出也堯舜猶病乃自視欿然不足之心至於天<lb/>
　　地位萬物育而不敢謂己治己安者也以西銘乾<lb/>
　　父坤母民胞物與之理推之而事天饗帝一存心<lb/>
　　養性之學問矣<lb/>
<pb n="KR3a0105_WYG_058-22b"/>
中庸第一章曰道也者不可須臾離也可離非道也是<lb/>
故君子戒慎乎其所不睹恐懼乎其所不聞莫見乎隱<lb/>
莫顯乎微故君子慎其獨也<lb/>
致中和天地位焉萬物育焉<lb/>
　真德秀曰致中和之所以用功不過曰敬而已不睹<lb/>
　不聞而戒懼靜時敬也慎獨動時敬也靜無不敬所<lb/>
　以致中動無不敬所以致和自然天地位萬物育如<lb/>
　洪範所謂肅乂哲謀聖而雨暘燠寒風之時若應之<lb/>
<pb n="KR3a0105_WYG_058-23a"/>
　董仲舒所謂人君正心以正朝廷正百官正萬民而<lb/>
　陰陽和風雨時諸福之物畢至皆是此理<lb/>
　饒魯曰致中和而能使天地位萬物育是有此理但<lb/>
　所居位有高下則力之所至有廣狹如為一家之主<lb/>
　則能使一家之天地位萬物育為一國主則能使<lb/>
　一國之天地位萬物育為天下主則能使天下之天<lb/>
　地位萬物育父父子子夫夫婦婦此一家之天地位<lb/>
　也妻子臣妾人人各得其所此一家之萬物育也一<lb/>
<pb n="KR3a0105_WYG_058-23b"/>
　國亦然極而至於天下然後天地位萬物育始充其<lb/>
　量如孔子在當時雖不見位育極功然道明於萬世<lb/>
　能使三綱五常終古不墜是即位育之極功也<lb/>
　　<hi>臣</hi>按洪範以貌言視聽思肅乂哲謀聖其徵見於<lb/>
　　雨𤾉燠寒風蓋天人相感之際雖匹夫之精誠亦<lb/>
　　有可感動天地之理而天子君天下所取者大所<lb/>
　　施者博所以範圍天地之道而不過曲成萬物而<lb/>
　　不遺者其意念深摯工夫精密如中庸所謂致中<lb/>
<pb n="KR3a0105_WYG_058-24a"/>
　　和而天地位萬物育固學問之極功聖人之能事<lb/>
　　也但洪範五事並言而中庸言靜而存養則曰戒<lb/>
　　慎乎其所不睹恐懼乎其所不聞言動而省察則<lb/>
　　曰莫見乎隱莫顯乎微以五者之官其主固在乎<lb/>
　　心而其要又在於耳目者書言惟天聰明惟聖時<lb/>
　　憲又言亶聰明作元后朱熹説非禮勿視聽言動<lb/>
　　亦云目不視邪色耳不聽淫聲工夫却易視逺惟<lb/>
　　明纔不逺便是不明聽德惟聰纔非德便是不聰<lb/>
<pb n="KR3a0105_WYG_058-24b"/>
　　工夫却難然則所謂聰明者正惟戒懼慎獨之極<lb/>
　　處耳君子戒懼慎獨之心即孝子視於無形聽於<lb/>
　　無聲之心而已孝弟之至通於神明光於四海則<lb/>
　　中和位育之事也<lb/>
第二十章曰誠者天之道也誠之者人之道也誠者不<lb/>
勉而中不思而得從容中道聖人也誠之者擇善而固<lb/>
執之者也博學之審問之慎思之明辯之篤行之<lb/>
　　<hi>臣</hi>按順親在於誠身誠身在於明善中庸或問曰<lb/>
<pb n="KR3a0105_WYG_058-25a"/>
　　反身不誠則外有事親之禮而内無愛敬之實故<lb/>
　　不見悦然欲誠乎身又不可強取偽為也其道在<lb/>
　　乎明善而已擇善所以明善固執所以誠身然則<lb/>
　　學之欲其博問之欲其審思之欲其慎辯之欲其<lb/>
　　明行之欲其篤者皆孝子事親之事也聖人全體<lb/>
　　太極仁智勇兼備事父孝故事天明事母孝故事<lb/>
　　地察固為從容中道矣而凡人之情親生之膝下<lb/>
　　以養父母日嚴則亦有不思而得不勉而中者由<lb/>
<pb n="KR3a0105_WYG_058-25b"/>
　　此知能之良而日充之學問思辨以致其知誠篤<lb/>
　　以力其行則自明而誠其幾於聖人無難矣然則<lb/>
　　明善固所以順親而欲明善又在推吾本然順親<lb/>
　　之一念始不此之務亦所為以順則逆焉者也<lb/>
第二十七章曰故君子尊德性而道問學致廣大而盡<lb/>
精微極高明而道中庸温故而知新敦厚以崇禮<lb/>
　朱熹章句曰尊德性所以存心而極乎道體之大也<lb/>
　道問學所以致知而盡乎道體之細也二者脩徳凝<lb/>
<pb n="KR3a0105_WYG_058-26a"/>
　道之大端也不以一毫私意自蔽不以一毫私欲自<lb/>
　累涵泳乎其所已知敦篤乎其所已能此皆存心之<lb/>
　屬也析理則不使有毫釐之差處事則不使有過不<lb/>
　及之謬理義則日知其所未知節文則日謹其所未<lb/>
　謹此皆致知之屬也蓋非存心無以致知而存心者<lb/>
　又不可以不致知故此五句大小相資首尾相應聖<lb/>
　賢所示入德之方莫詳於此學者宜盡心焉<lb/>
　　<hi>臣</hi>按章句之義即程頤所謂合内外之道一天人<lb/>
<pb n="KR3a0105_WYG_058-26b"/>
　　齊上下下學而上達者也其於諸儒之説亦考之<lb/>
　　而著其是正其失矣後之學者茍欲創為異論非<lb/>
　　偏於所茫然無覺則倚於其所空無所寄其諸佛<lb/>
　　老之徒與章句鄙儒也歟<lb/>
孟子孟子曰無惑乎王<hi>齊王</hi>之不智也雖有天下易生之<lb/>
物也一日暴之十日寒之未有能生者也吾見亦罕矣<lb/>
吾退而寒之者至矣吾如有萌焉何哉今夫奕之為數<lb/>
小數也不専心致志則不得也奕秋通國之善奕者也<lb/>
<pb n="KR3a0105_WYG_058-27a"/>
使奕秋誨二人奕其一人専心致志惟奕秋之為聽一<lb/>
人雖聽之一心以為有鴻鵠將至思援弓繳而射之雖<lb/>
與之俱學弗若之矣為是其智弗若與曰非然也<lb/>
　朱熹集註曰程子<hi>程頤</hi>為講官言於上曰人主一日之<lb/>
　間接賢士大夫之時多親宦官宫妾之時少則可以<lb/>
　涵養氣質而薫陶德性以進于成德不難矣<lb/>
　范祖禹曰人君之心惟在所養君子養之以善則智<lb/>
　小人養之以惡則愚然賢人易疎小人易親是以寡<lb/>
<pb n="KR3a0105_WYG_058-27b"/>
　不能勝衆正不能勝邪自古國家治日少而亂日多<lb/>
　蓋以此也<lb/>
　張栻曰古之明君懼一暴十寒之為害也則博求賢<lb/>
　才寘諸左右朝夕與處而逺佞人所以養德也然其<lb/>
　要則在乎専心致志而已専心致志學之大方居敬<lb/>
　之道也<lb/>
　　<hi>臣</hi>按孟子此論雖為齊王而發實格心養德之要<lb/>
　　言也夫人雖或生質之美而無直諒多聞益友之<lb/>
<pb n="KR3a0105_WYG_058-28a"/>
　　助而便僻善柔便佞之徒日進於前其為伐性之<lb/>
　　斧斤也多矣此一暴十寒之喻所由發也又不能<lb/>
　　専心致志而學焉見紛華而悦見异物而遷此所<lb/>
　　以有鴻鵠將至之喻也一介之士其於學問如此<lb/>
　　尚不能有所成就而况帝王之學乎説命曰爾交<lb/>
　　脩予周頌佛時仔肩此可為求助於賢人法也說<lb/>
　　命曰予惟克邁乃訓周頌曰日就月將學有緝熙<lb/>
　　於光明此可為自盡其心志者法也孟子之言亦<lb/>
<pb n="KR3a0105_WYG_058-28b"/>
　　與相表裏者矣<lb/>
孟子曰養心莫善於寡欲<lb/>
　朱熹曰湯武聖人孟子猶説湯武反之也反復也反<lb/>
　復得這本心如不邇聲色不殖貨利只為要存此心<lb/>
　觀旅獒之書只受一犬而反復切諫以此見欲之可<lb/>
　畏無小大皆不可忽<lb/>
　　<hi>臣</hi>按天人理欲相為消長道心微而難存人心危<lb/>
　　而易動必也誠立而實體安固明通而實用流行<lb/>
<pb n="KR3a0105_WYG_058-29a"/>
　　　則先儒所謂不止於寡而存矣然而耳目口鼻四<lb/>
　　　支之欲固有枯槁寂滅深拒固閉之而不得者故<lb/>
　　　佛氏言絶而吾儒言節絶則一槩拘束強制之矣<lb/>
　　　而其説又以為一根得圓通六用成休復究亦不<lb/>
　　　離乎六根之用也節則寡之謂也然而禮儀三百<lb/>
　　　威儀三千以防其邪僻昊天曰明昊天曰旦以儆<lb/>
　　　其逸豫涵養純熟清明在躬不藉拘束強制而發<lb/>
　　　皆中節矣善乎胡炳文之言曰孟子一書三養字<lb/>
<pb n="KR3a0105_WYG_058-29b"/>
　　　皆切要語曰養氣曰養性曰養心合而觀之氣生<lb/>
　　　於理善養氣者在養性理具於心善養性者在養<lb/>
　　　心心汨於欲善養心者在寡欲寡之又寡以至於<lb/>
　　　無則心存而性存氣不必言矣合養氣養性而言<lb/>
　　　養心愈知夫佛氏之説之偏也<lb/>
　<lb/>
　<lb/>
御定孝經衍義卷五十六<lb/>
</p>
<p>
</p>
  </div>
</body>
</text>
</TEI>
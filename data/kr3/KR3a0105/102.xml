<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_102-1a"/>
　欽定四庫全書<lb/>
御定孝經衍義卷一百<lb/>
　　大順之徵<lb/>
　禮記禮運故聖人作則必以天地為本以隂陽為端以<lb/>
　四時為柄以日星為紀月以為量鬼神以為徒五行以<lb/>
　為質禮義以為器人情以為田四靈以為畜<lb/>
　　馬氏曰自天地為本推而至於人情以為田其為法<lb/>
　　備其為治詳宜有休徵以應之也故終以四靈為畜<lb/>
<pb n="KR3a0105_WYG_102-1b"/>
　　然四靈以為畜聖人無意於是蓋在己有以立之在<lb/>
　　物者亦順之而不敢逆也<lb/>
　何謂四靈麟鳯龜龍謂之四靈故龍以為畜故魚鮪<hi>音委</hi>
　不淰<hi>音審羣隊驚散之貎</hi>鳯以為畜故鳥不獝<hi>音橘驚橘也</hi>麟以為畜<lb/>
　故獸不狘<hi>許月反驚走也</hi>龜以為畜故人情不失<lb/>
　　　<hi>臣</hi>按註天地以至五行其制作所取象也禮義人<lb/>
　　　情其政治也四靈者其徵報也聖人仰觀俯察近<lb/>
　　　取人情隂陽四時日月五行天之經也地之義也<lb/>
<pb n="KR3a0105_WYG_102-2a"/>
　　禮義民之行也是即謂至德要道也其所致之<lb/>
　　徵報以順天下故也蓋如龍圖龜書鳯凰來儀類<lb/>
　　亦不盡在一時所謂畜者亦必不與產物為羣在<lb/>
　　苑囿庖厨之間矣記者特以徵君人者之脩德召<lb/>
　　祥也故侈言之<lb/>
父子篤兄弟睦夫婦和家之肥也大臣法小臣廉官職<lb/>
相序君臣相正國之肥也天子以德為車以樂為御諸<lb/>
侯以禮相與大夫以法相序士以信相考百姓以睦相<lb/>
<pb n="KR3a0105_WYG_102-2b"/>
守天下之肥也是謂大順大順者所以養生送死事鬼神<lb/>
之常也<lb/>
　孔頴達疏曰前雖明國家之順皆局有條目而順理<lb/>
　廣被無所不在此更總説其事一切生死鬼神無不<lb/>
　用順為常也故孔子答孟武伯無違之言曰生事之<lb/>
　以禮死葬之以禮是也養生送死事鬼神無違道之<lb/>
　常也<lb/>
故事大積焉而不苑<hi>音尹屈結不通之意</hi>並行而不謬細行而不<lb/>
<pb n="KR3a0105_WYG_102-3a"/>
失深而通茂而有間連而不相及也動而不相害也此<lb/>
順之至也故明於順然後能守危也<lb/>
　王炎曰此極言大順之理萬幾日來庶事總至其大<lb/>
　積者然也以順處之各有其序可以無苑結矣威福<lb/>
　並用剛柔迭施其並行者然也以順施之各得其宜<lb/>
　可以無錯謬矣一嚬笑之㣲下之休戚存焉一好惡<lb/>
　之㣲衆之向背係焉此其細行者然也以順為之可<lb/>
　以無過失矣幽逺謂之深其勢則易隔惟順則其情<lb/>
<pb n="KR3a0105_WYG_102-3b"/>
　必通衆多謂之茂其勢則易雜惟順則其分有間連<lb/>
　則易以相干惟順則異而同不相害也天下之大順<lb/>
　至此極矣惟明於順然後上下相得君臣相安可以<lb/>
　守危蓋居高則勢易危守危則可安於民上也<lb/>
　呉澄曰危者順之反不順則違逆違逆者危道也<lb/>
　　<hi>臣</hi>按大順之義莫詳於此一家之肥則一家順矣<lb/>
　　一國之肥則一國順矣天下之肥則天下順矣要<lb/>
　　不過君臣父子夫婦昆弟之間各得其道而極其<lb/>
<pb n="KR3a0105_WYG_102-4a"/>
　　終亦不過養生送死事鬼神之常所謂日用飲食<lb/>
　　之近即聖神功化之極者也故事大積以下正極<lb/>
　　言順之至而歸之以守危順與危相去不啻莛與<lb/>
　　楹而聖王以為其間不容髪出乎此即入乎彼故<lb/>
　　不曰不危而曰守危刻刻履危然後能時時處順<lb/>
　　也自非然者人主萬幾之衆苑者謬者失於細者<lb/>
　　窒碍者雜亂者相及相害者不可勝數也危道也<lb/>
　　故守危乃大順之根本而醴泉膏露器車馬圖之<lb/>
<pb n="KR3a0105_WYG_102-4b"/>
　　屬特餘事耳<lb/>
故禮之不同也不豐也不殺也所以持情而合危也故<lb/>
聖王所以順山者不使居川不使渚者居中原而弗敝<lb/>
也用水火金木飲食必時合男女頒爵位必當年德用<lb/>
民必順故無水旱昆蟲之災民無凶饑妖孽之疾<lb/>
　呉澄曰居民之順因於地時物之順因於天昏姻任<lb/>
　使力役之順因於人因天地人以行順道故天地人<lb/>
　之應亦順而天地不生水旱昆蟲之災又不罹凶饑<lb/>
<pb n="KR3a0105_WYG_102-5a"/>
　妖孽之疾凶謂疫癘饑謂荒歉草木等怪為妖飛走<lb/>
　等怪為孽<lb/>
故天不愛其道地不愛其寳人不愛其情故天降膏露<lb/>
地出醴泉山出器車河出焉圖鳯凰麒麟皆在郊棷龜<lb/>
龍在宫沼其餘鳥獸之卵胎皆可俯而闚也則是無故<lb/>
先王能修禮以達義體信以達順故此順之實也<lb/>
　孔頴達疏曰此以下明天地為至順之主下瑞應也<lb/>
　四時和甘露降是天不愛其道也地不愛其寳者謂<lb/>
<pb n="KR3a0105_WYG_102-5b"/>
　五榖豐醴泉生器車出也人不愛其情者皆盡孝弟<lb/>
　及越裳至也<lb/>
　呉澄曰大順之應如此亦無他故而使之然蓋由先<lb/>
　聖王能修治其禮而達之於禮之義以教天下之人<lb/>
　體實理於心而達之一身之順充而為天下國家之<lb/>
　順之故也<lb/>
　　<hi>臣</hi>按禮運之極言瑞應止於此聖王所以順必兼<lb/>
　　天地人為説則經所謂則天之明因地之利以順<lb/>
<pb n="KR3a0105_WYG_102-6a"/>
　　天下者是也所召之祥亦以德居其至道握其要<lb/>
　　則三才之理兩間之氣無所弗順非必如緯書所<lb/>
　　云王者有其德則有其瑞也記禮運者以禮為義<lb/>
　　之實而以仁為義之本即以為順之體仁孝合一<lb/>
　　<hi>臣</hi>前引先儒之説而論之詳矣然則烝烝至性肅<lb/>
　　肅悚悚為順之體博愛廣敬為順之用明於順則<lb/>
　　不敢惡慢不悖德禮故曰然後能守危危與順相<lb/>
　　對猶經言以順則逆也經既云通於神明光於四<lb/>
<pb n="KR3a0105_WYG_102-6b"/>
　　海無所不通則醴泉膏露器車馬圖之屬特餘事<lb/>
　　耳顧無其德而妄命之與偽為之者實難已故曰<lb/>
　　此順之實也<lb/>
禮器天地之祭宗廟之事父子之道君臣之義倫也<lb/>
　鄭康成註曰倫之言順也<lb/>
　陳澔集説曰王者父事天母事地故天地宗廟父子<lb/>
　君臣四者乃自然之序故曰倫也倫不可紊故順次<lb/>
　之<lb/>
<pb n="KR3a0105_WYG_102-7a"/>
　　<hi>臣</hi>按經言天明地察神明彰矣宗廟致敬鬼神著<lb/>
　　矣又曰父子之道天性也君臣之義也分之有四<lb/>
　　合之則一經兩言順天下一言順民一言敎禮順<lb/>
　　又引詩言四國順之而其所謂以順則逆者則指<lb/>
　　立敎之人也故一人之順天下之順也記禮器者<lb/>
　　其知經義乎<lb/>
郊特牲隂陽和而萬物得<lb/>
　孔頴達疏曰和猶合也得謂各得其所也若禮樂由<lb/>
<pb n="KR3a0105_WYG_102-7b"/>
　於天地天地與之和合則萬物得其所也<lb/>
　方慤曰樂由陽來禮由隂作獨隂不生獨陽不成生<lb/>
　成相濟其氣乃和和則萬物不失其性矣<lb/>
　　<hi>臣</hi>按此諸侯為賓之禮上文言易以敬也易者和<lb/>
　　易敬者嚴敬此乃禮樂之實也不敢惡於人故易<lb/>
　　不敢慢於人故敬易以敬所以安上治民移風易<lb/>
　　俗者也而陽舒隂慘一闔一闢使萬物各得其所<lb/>
　　而天下大順矣記於諸侯為賓之禮而發隂陽和<lb/>
<pb n="KR3a0105_WYG_102-8a"/>
　　而萬物得之義者經曰昔者明王之以孝治天下<lb/>
　　不敢遺小國之臣而况公侯伯子男乎以是而得<lb/>
　　萬國之懽心以至於天下和平災害不生禍亂不<lb/>
　　作則禮樂之用於賓主之間而其應至於隂陽和<lb/>
　　而萬物得自然之理也<lb/>
樂記樂至則無怨禮至則不爭揖讓而治天下者禮樂<lb/>
之謂也<lb/>
　鄭康成註曰至猶達也行也<lb/>
<pb n="KR3a0105_WYG_102-8b"/>
　　<hi>臣</hi>按無怨爭者經所謂民用和睦上下無怨也愛<lb/>
　　親之愛豈不與天地同和乎敬親之敬豈不與天<lb/>
　　地同節乎大樂必易大禮必簡簡易非即經所謂<lb/>
　　至德要道乎揖讓而天下治非所以順天下乎不<lb/>
　　怨不爭是之謂大順之徵<lb/>
昔者舜作五絃之琴以歌南風䕫始制樂以賞諸侯<lb/>
　鄭康成註曰䕫欲舜與天下之君共此樂也南風長<lb/>
　養之風也以言父母之長養己其辭未聞也<lb/>
<pb n="KR3a0105_WYG_102-9a"/>
　孔頴達疏曰南風詩名是孝子之詩南風長養萬物<lb/>
　而孝子歌之言已得父母生長如萬物得南風生也<lb/>
　舜有孝行故以此五絃之琴歌南風之詩而教天下<lb/>
　之孝者也此詩今無故鄭註云其辭未聞也䕫是舜<lb/>
　典樂之官欲天下同行舜道故歌此南風以賞諸侯<lb/>
　使海内同孝也鄭言其辭未聞則非凱風之篇也熊<lb/>
　氏以為凱風非矣按聖證論引孔子家語難鄭云昔<lb/>
　者舜彈五絃之琴其辭曰南風之薰兮可以解吾民<lb/>
<pb n="KR3a0105_WYG_102-9b"/>
　之愠兮南風之時兮可以阜吾民之財兮鄭言其辭未<lb/>
　聞失其義也今按馬昭云家語王肅所增非鄭所見<lb/>
　又尸子雜説不可取證正經故言未聞也<lb/>
　　<hi>臣</hi>按舜欲以孝治天下而以南風之長養萬物喻<lb/>
　　父母之長養已蓋其所託者近而易知欲令衆庶<lb/>
　　兆民皆習此歌以感發其孝思故以與諸侯而使<lb/>
　　其國之人皆得而歌之故疏言使海内同孝也海<lb/>
　　内同孝大順孰過是乎今世所傳南風之辭必非<lb/>
<pb n="KR3a0105_WYG_102-10a"/>
　　舜作而衛之凱風蓋七子之自以不得乎親而依<lb/>
　　倣舜之古調而作歟孟子論凱風之不怨而卒之<lb/>
　　引孔子曰舜其至孝矣五十而慕必孟子之時南<lb/>
　　風未亡因七子之凱風而遂及舜之南風也<lb/>
故樂行而倫清耳目聰明血氣和平移風易俗天下皆<lb/>
寧<lb/>
　鄭康成註曰言樂用則正人理和隂陽也倫謂人道<lb/>
　也<lb/>
<pb n="KR3a0105_WYG_102-10b"/>
　　<hi>臣</hi>按慶源輔廣曰倫清言人之倫理清明而無曖<lb/>
　　昧昏亂也自一人之身而言之則耳目聰明血氣<lb/>
　　和平自天下之大言之則移風易俗而天下皆寧<lb/>
　　樂之功效至此極矣蓋倫清者親義序别倫類皆<lb/>
　　清美也耳目聰明則能視於無形聽於無聲血氣<lb/>
　　和平則能下氣怡色柔聲婉容也敝惡之風自然<lb/>
　　變易昬亂之俗自然改革矣順之至也故天下皆<lb/>
　　寧<lb/>
<pb n="KR3a0105_WYG_102-11a"/>
夫古者天地順而四時當民有德而五穀昌疾疢不作<lb/>
而無妖祥此之謂大當<lb/>
　陳祥道曰天地以順動則四時不忒是天地順利然<lb/>
　後四時各當其分也民有德人之和也五穀昌天地<lb/>
　之和應之也如此災害不生而無疾疢禍亂不作而<lb/>
　無妖祥合是數者無適不當則三才之理豈得不謂<lb/>
　之大當乎<lb/>
　　<hi>臣</hi>按此子夏言作禮樂之本必天下大順而後可<lb/>
<pb n="KR3a0105_WYG_102-11b"/>
　　以作禮樂而禮樂之用又足以致天下之大順聖<lb/>
　　人豫順以動是以作樂崇德天地順而四時當是<lb/>
　　天地如之也民有德五穀昌天下和平之象也陳<lb/>
　　氏亦以疾疢不作配經文災害不生無妖祥配經<lb/>
　　文禍亂不作此之謂大當此之謂大順之徵也<lb/>
祭統賢者之祭也必受其福非世所謂福也福者備也<lb/>
備者百順之名也無所不順者之謂備言内盡於己而<lb/>
外順於道也忠臣以事其君孝子以事其親其本一也<lb/>
<pb n="KR3a0105_WYG_102-12a"/>
　鄭康成註曰世所謂福者謂受鬼神之祐助也賢者<lb/>
　之所謂福者謂受大順之顯名其本一者言忠孝俱<lb/>
　由順出也<lb/>
孝者畜也順於道不逆於倫是之謂畜<lb/>
　鄭康成註曰畜者謂順於德教<lb/>
　孔頴達疏曰畜謂畜養謂孝子順於德教不逆於倫<lb/>
　理可以畜養其親故釋孝為畜據援神契庶人之孝<lb/>
　為畜五教不同庶人但取畜養而已不能百事皆順<lb/>
<pb n="KR3a0105_WYG_102-12b"/>
　援神契又云天子之孝曰就諸侯曰度大夫曰譽士<lb/>
　曰究庶人曰畜分之則五總之曰畜皆是畜養但功<lb/>
　有大小耳<lb/>
　　<hi>臣</hi>按無所不順之謂備經所謂合萬國之懽心以<lb/>
　　事其先王也父子之道君臣之義愛敬之交至也<lb/>
　　自天子至於庶人孝無終始而患不及者未之有<lb/>
　　也故分之則五總之曰畜要之順於德教而已<lb/>
春秋西狩獲麟<hi>哀公十有四年</hi>
<pb n="KR3a0105_WYG_102-13a"/>
　杜預曰仲尼曰文王既没文不在兹乎此制作之本<lb/>
　意歎曰鳯鳥不至河不出圖吾已矣夫蓋傷時王之<lb/>
　政也麟鳯五靈王者之嘉瑞也今麟出非其時虚其<lb/>
　應而失其歸此聖人所以為感也絶筆於獲麟之一<lb/>
　句者所感而起固所以為終也<lb/>
　胡安國傳曰河出圖洛出書而八卦畫簫韶作春秋<lb/>
　成而鳯麟至事應雖殊其理一也易曰大人者先天<lb/>
　而天弗違後天而奉天時舜孔子先天者也先天而<lb/>
<pb n="KR3a0105_WYG_102-13b"/>
　天弗違志壹之動氣也伏羲氏後天者也後天而奉<lb/>
　天時氣壹之動志也有見乎此則曰文成而麟至無<lb/>
　見乎此者以為妖妄而近誣周南關睢之化王者之<lb/>
　風而麟之趾關睢之應也召南鵲巢之德先公之教<lb/>
　而騶虞鵲巢之應也商王恭然思道帝賚良弼得於<lb/>
　傅巖周公欲以身代其兄植璧秉珪而武王疾愈啓<lb/>
　金縢之策天乃反風出罪已之言熒惑退舍至於勇<lb/>
　夫志士精誠所格上致日星之應下召物產之祥蓋<lb/>
<pb n="KR3a0105_WYG_102-14a"/>
　有之矣况聖人之心感物而動見於行事以遺天下<lb/>
　與來世哉簫韶九奏鳯儀於庭魯史成經麟出於野<lb/>
　亦常理爾<lb/>
　　<hi>臣</hi>按廬陵李廉曰感麟而作春秋之説杜氏何氏<lb/>
　　程子謝氏吕氏張氏諸家多同絶筆獲麟之説諸<lb/>
　　家皆不過以為所感而起因以為終而何氏獨以<lb/>
　　為春秋之成文致太平托言太平而瑞應至故就<lb/>
　　以麟終焉此其異也文成致祥之説本於范氏而<lb/>
<pb n="KR3a0105_WYG_102-14b"/>
　　胡氏因之其意直以為孔子自衛反魯即修春秋<lb/>
　　經成道備嘉瑞應焉而以天道終之比於關睢之<lb/>
　　應而能事畢矣蓋祖於何休之遺也感麟而作書<lb/>
　　成致麟二義皆通雖朱子亦不敢指定然麟之為<lb/>
　　孔子而出則其理亦有然者也為孔子而出而孔<lb/>
　　子者天下萬世之孔子也獲麟者天下萬世之嘉<lb/>
　　瑞而非魯公十四年之嘉瑞也天下萬世之君臣<lb/>
　　父子兄弟夫婦朋友之大順之徵而非敬王哀公<lb/>
<pb n="KR3a0105_WYG_102-15a"/>
　　之大順之徵也麟為夫子而出特記於春秋耳<lb/>
　　不必定為春秋一書夫子曰吾志在春秋行在孝<lb/>
　　經則亦可謂孝經為致麟之一節也緯書乃云孔<lb/>
　　子以此二經告備於天則是欲神其説而反誣聖<lb/>
　　人矣<lb/>
論語夫子之得邦家者所謂立之斯立道之斯行綏之<lb/>
斯來動之斯和其生也榮<hi>莫不尊親</hi>其死也哀<hi>如喪考妣</hi>
　黄榦曰立之謂制其田里道謂道之以德綏謂撫安<lb/>
<pb n="KR3a0105_WYG_102-15b"/>
　之立之固也動謂鼔舞之道之深也立之道之綏之<lb/>
　動之皆聖人教化之施斯立斯行斯來斯和皆天下<lb/>
　感動之速<lb/>
　　<hi>臣</hi>按博愛廣敬孝治之全體大用也夫以愛親之<lb/>
　　之心立之綏之則斯立斯來矣以敬親之心道之<lb/>
　　動之則斯行斯和矣非至德孰能順民如是乎夫<lb/>
　　子於經屢述昔之明聖惜未得於身親見之也四<lb/>
　　者蓋大順之治故子貢稱之以擬夫子<lb/>
<pb n="KR3a0105_WYG_102-16a"/>
中庸天地位焉萬物育焉<lb/>
　　<hi>臣</hi>按朱子釋禮運體信以達順曰信是實理順是<lb/>
　　和氣體信是致中達順是致和實體此道於身自<lb/>
　　然發而中節推之天下而無所不通也無所不通<lb/>
　　正用經語此節集註亦用順字蓋朱子亦以天地<lb/>
　　位萬物育為順之實也西山真氏有言如洪範所<lb/>
　　謂肅乂哲謀聖而雨暘燠寒風之時若應之董仲<lb/>
　　舒所謂人君正心以正朝廷正百官正萬民而隂<lb/>
<pb n="KR3a0105_WYG_102-16b"/>
　　陽和風雨時諸福之物畢至皆是此理中庸十五<lb/>
　　章曰父母其順矣乎二十章言順乎親有道反諸<lb/>
　　身不誠不順乎親矣盡人物之性而贊天地之化<lb/>
　　育順之至也<lb/>
子曰父母其順矣乎<lb/>
　　<hi>臣</hi>按此夫子讀常棣之詩而贊之如此<hi>詩已入兄弟之道一</hi>
　　<hi>條</hi>自天子以至於庶人和於妻子宜於兄弟而父<lb/>
　　母或不順者未之有也由毛鄭之解詩則於順天<lb/>
<pb n="KR3a0105_WYG_102-17a"/>
　　下之義有可通矣毛傳九族會曰和鄭箋王與族<lb/>
　　人燕於堂上則后與宗婦燕於房中王之族人傚<lb/>
　　王之親親與其妻子自相和好志意合和如琴瑟<lb/>
　　相應和於時兄弟既會聚矣其族人非直内和妻<lb/>
　　子又和好忻樂之至族人和則得保其家中之大<lb/>
　　小毛鄭云爾者蓋以為燕兄弟而賦其實也若以<lb/>
　　成王周公言之則夫子所謂父母順者其文武姒<lb/>
　　姜在天之靈乎要自妃匹之際而至於宗婦内宗<lb/>
<pb n="KR3a0105_WYG_102-17b"/>
　　<hi>同宗之内女嫁於卿大夫</hi>自共父同懐之戚推而廣之同姓宗<lb/>
　　族衆而萬邦逺而四海胥被和親之化猶然關睢<lb/>
　　麟趾之德意矣當此之時太平刑措嫓美唐虞誠<lb/>
　　矣大順之世而夫子以為始可謂之父母順也己<lb/>
　　故順逆之徴不在天下而在家庭也<lb/>
國家將興必有禎祥<lb/>
　　<hi>臣</hi>按疏國本有今異曰禎本無今有曰祥何胤云<lb/>
　　如國本有雀今有朱雀來是禎也國本無鳯今有<lb/>
<pb n="KR3a0105_WYG_102-18a"/>
　　鳯來是祥也許謙曰禎者正也人有善天以符瑞<lb/>
　　正告之祥者詳也天欲降以禍福先以吉凶之兆<lb/>
　　詳審告語之諸經祥宇亦有兼善不善者亦有專<lb/>
　　屬凶咎者此禎祥對妖孽言猶易言吉事有祥書<lb/>
　　言作善降之百祥也至誠之道始於事親中於順<lb/>
　　民終於順天地萬物故禎祥可必也禎祥者大順<lb/>
　　之徵也<lb/>
舟車所至人力所通天之所覆地之所載日月所照霜<lb/>
<pb n="KR3a0105_WYG_102-18b"/>
露所隊凡有血氣者<hi>人類也</hi>莫不尊親<hi>尊之為君親之如父母</hi>
　　<hi>臣</hi>按此亦大順之實也尊親者愛敬之應凡有血氣<lb/>
　　者皆資始於父受形於母亦皆資始受形於乾父<lb/>
　　坤母故極於所至所通覆載照隊而愛敬之道無<lb/>
　　所不通也<lb/>
詩<hi>商頌烈祖之篇</hi>曰奏<hi>進/也</hi>假<hi>格同</hi>無言時靡有争是故君子不賞<lb/>
而民勸不怒而民威於鈇<hi>莝斫刀也莝音剉</hi>鉞<hi>斧也</hi>
詩<hi>周頌烈文之篇</hi>曰不顯惟德百辟<hi>諸侯</hi>其刑之是故君子篤恭<lb/>
<pb n="KR3a0105_WYG_102-19a"/>
而天下平<lb/>
　朱熹集註曰篤恭而天下平乃聖人至德淵㣲自然<lb/>
　之應中庸之極功也<lb/>
　　<hi>臣</hi>按賞勸怒威乃聖人之政教孝治天下者所不<lb/>
　　廢也烈祖詩所云幾於不肅而成不嚴而治矣淵<lb/>
　　㣲之至德非孝德乎民用和睦上下無怨故烈文<lb/>
　　詩言篤恭而天下平也二詩皆為得萬國之歡心<lb/>
　　以事其先王四海之内各以其職來祭而作商周<lb/>
<pb n="KR3a0105_WYG_102-19b"/>
　　盛王之孝其大順之徴見於頌者可考也<lb/>
　　<hi>臣</hi>又按是經之作夫子為脩道立教以降德於衆<lb/>
　　庶兆民者究其極尋其源非匹庶閨門抑搔痾癢<lb/>
　　循飾盥潄之事故其功效之遠感應之神亦非幽<lb/>
　　通竹筍㝠致江魚之細㣲者也蓋宇宙順逆之機<lb/>
　　緘生民理亂之根柢係之矣以人心之一順一逆<lb/>
　　而分世道之一理一亂其為黙運而潛移之非有<lb/>
　　他術亦曰孝而已矣孩提知愛稍長知敬五等之<lb/>
<pb n="KR3a0105_WYG_102-20a"/>
　　　人未之或殊故博愛廣敬順天下之事為也盡愛<lb/>
　　　盡敬順天下之主宰也和睦無怨災害不生禍亂<lb/>
　　　不作順天下之氣象也諸侯賓服卿大夫師濟交<lb/>
　　　讓士慎修職業庶人耕鑿飲食順之質也隆禮盛<lb/>
　　　樂郊壇明堂降神格祗鬼享時思純嘏介休洊臻<lb/>
　　　叠告順之文也夫子追維昔者稱𫐠聖明為經發<lb/>
　　　端蓋亦有志未逮之辭乎虞夏之交成康之際大<lb/>
　　　順之時矣祗載允若永世嗣服之孝醖釀委積而<lb/>
<pb n="KR3a0105_WYG_102-20b"/>
　　　成焉者也曠古以來於斯為盛若後世史書所載<lb/>
　　　禎祥之記蓋未足深信惟六經之言無可疑者<hi>臣</hi>
　　　是以録大順之徵而止于經也<lb/>
　　　以上大順之徵<lb/>
　<lb/>
　<lb/>
　<lb/>
御定孝經衍義卷一百<lb/>
</p>
<p>
</p>
  </div>
</body>
</text>
</TEI>
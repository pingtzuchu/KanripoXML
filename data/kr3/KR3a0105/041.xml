<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_041-1a"/>
　欽定四庫全書<lb/>
御定孝經衍義卷三十九<lb/>
　　天子之孝<lb/>
　　　省刑罰<lb/>
　　　弭盜附<lb/>
　易繫辭下傳第二章重門擊柝以待㬥客蓋取諸豫<lb/>
　　楊文煥曰川途既通則㬥客至矣又不可無禦之之<lb/>
　　術故取之豫重門以禦之擊柝以警之則㬥客無自<lb/>
<pb n="KR3a0105_WYG_041-1b"/>
　　而至二隂在前重門之象也一陽在下擊柝之象也<lb/>
　　三隂安于内說豫之象也<lb/>
　　　<hi>臣</hi>按上古外户不閉禦風氣而已至是始有㬥客<lb/>
　　　之防<lb/>
　春秋左傳邾庶其<hi>邾大夫</hi>以漆閭丘<hi>邾二邑</hi>來奔季武子以<lb/>
　公姑姊妻之皆有賜于其從者于是魯多盜季孫謂臧<lb/>
　武仲曰子盍詰盜武仲曰不可詰也紇<hi>臧武仲名</hi>又不能季<lb/>
　孫曰我有四封而詰其盜何故不可子為司宼將盜是<lb/>
<pb n="KR3a0105_WYG_041-2a"/>
務去若之何不能武仲曰子召外盜而大禮焉何以止<lb/>
吾盜子為正卿而來外盜使紇去之將何以能庶其竊<lb/>
邑于邾以來子以姬氏妻之而與之邑<hi>使食漆閭丘</hi>其從者<lb/>
皆有賜焉若大盜禮焉以君之姑姊與其大邑其次<hi>庶其</hi>
<hi>之從者</hi>皂牧<hi>給其賤役/從皂至牧</hi>輿馬其小者<hi>從者之微賤</hi>衣裳劒帶是<lb/>
賞盜也賞而去之其或難焉紇也聞之在上位者灑濯<lb/>
其心<hi>利慾之私</hi>壹<hi>專壹</hi>以待人軌度其信可明徵也而後可以<lb/>
治人夫上之所為民之歸也上所不為而民或為之是<lb/>
<pb n="KR3a0105_WYG_041-2b"/>
以加刑罰焉而莫敢不懲若上之所為而民亦為之乃<lb/>
其所也又可禁乎<hi>襄公二十一年</hi>
　　<hi>臣</hi>按天下之惡一也邾之盜即魯之盜也魯為邾<lb/>
　　盜之逋逃主而納其邑召外盜所以勸内盜也昔<lb/>
　　莒僕<hi>莒紀公太子</hi>來奔<hi>事在文/十八年</hi>宣公<hi>初立</hi>命與之邑而季<lb/>
　　文子令司宼出諸竟其述誓命曰毁則<hi>壊法</hi>為賊掩<lb/>
　　<hi>匿也</hi>賊為藏竊賄為盜盜器<hi>國用/也</hi>為奸主藏之名<hi>以掩</hi>
　　<hi>賊為名</hi>賴姦之用<hi>用姦器謂納/莒僕寳玉</hi>為大凶徳有常<hi>常刑</hi>無<lb/>
<pb n="KR3a0105_WYG_041-3a"/>
　　赦在九刑不忘蓋此等凶盜姦賊之人若保而利<lb/>
　　之則是我有主藏之名也莒僕邾庶其皆外盜也<lb/>
　　出諸竟斯足以懲内盜矣所賞在此而所詰在此<lb/>
　　將如主藏者何故夫賞善而刑淫斯止盜之法也<lb/>
　　春秋書三叛人名以懲不義數惡無禮是以善人<lb/>
　　勸而淫人懼蓋重繩竊邑叛君以邀大利之徒而<lb/>
　　其小者固不足治矣<lb/>
論語季康子患盜問於孔子孔子對曰茍子之不欲雖<lb/>
<pb n="KR3a0105_WYG_041-3b"/>
賞之不竊<lb/>
　　<hi>臣</hi>按季康子秉鈞之臣魯國之政所出也患盜而<lb/>
　　問于孔子宜告之以拔本塞源則在司徒之敎養<lb/>
　　詰奸禁㬥則有司宼之刑辟斯弭盜之方無有外<lb/>
　　于是矣而甚其辭曰茍子之不欲雖賞之不竊蓋<lb/>
　　生民有欲而惟不欲者可以為之主君若相皆主<lb/>
　　之者也隨㑹為太傅晉國之盜逃奔于秦蓋其驗<lb/>
　　矣夫子之言豈惟足以靖魯國哉<lb/>
<pb n="KR3a0105_WYG_041-4a"/>
漢宣帝時渤海左右郡歲饑盜賊並起二千石不能禽<lb/>
制上選能治者丞相御史舉故昌邑郎中令龔遂上拜<lb/>
為渤海太守召見問何以治渤海息其盜賊對曰渤海<lb/>
遐遠不霑聖化其民困于饑寒而吏不恤故使陛下赤<lb/>
子盜弄陛下之兵于潢池中耳今欲使臣勝之耶將安<lb/>
之也上曰選用賢良固欲安之也遂曰臣聞治亂民猶<lb/>
治亂繩不可急也惟緩之然後可治臣願丞相御史且<lb/>
無拘臣以文法得一切便宜從事上許焉加賜黄金贈<lb/>
<pb n="KR3a0105_WYG_041-4b"/>
遣乘𫝊至渤海界郡聞新太守至發兵以迎遂皆遣還<lb/>
移書勅屬縣悉罷逐捕盜賊吏諸持鉏鉤田器者皆為<lb/>
良民吏毋得問持兵者乃為賊遂單車獨行至府盜賊<lb/>
聞遂敎令即時解散棄其兵弩而持鉤鉏于是悉平民<lb/>
安土樂業遂乃開倉廩假貧民選用良吏慰安牧養焉<lb/>
遂見齊俗奢侈好末技不田作乃躬率以儉約勸民務<lb/>
農桑各以口率種樹畜養民有帶持刀劒者使賣劒買<lb/>
牛賣刀買犢曰何為帶牛佩犢勞來循行郡中皆有畜<lb/>
<pb n="KR3a0105_WYG_041-5a"/>
積獄訟止息<lb/>
　　<hi>臣</hi>按律文言公取竊取皆為盜充類至義之詞古<lb/>
　　書中言羣盜者其夥率皆數千百人非强竊疑似<lb/>
　　之間者也然亦不過散遣之安集之而已嘯聚攻<lb/>
　　剽則為盜散遣安集則為民固不得一一而逐捕<lb/>
　　也惟便宜從事緩之勿亟斯守吏得展其方略耳<lb/>
　　若一切拘以文法則某日盜發某屬當有幾人某<lb/>
　　案獲者幾未獲者幾申報稍遲時日即為諱盜不<lb/>
<pb n="KR3a0105_WYG_041-5b"/>
　　報鉤考稍或疎漏即為諱强為竊受事亡何而譴<lb/>
　　責隨後尚安所施其躬化為之勸率哉若穿窬小<lb/>
　　盜强竊疑似民間失一牛畜絲榖本不足以當姦<lb/>
　　宄矯䖍之名而丞相御史皆當用知其數此其苛<lb/>
　　細已甚必外户不閉道不拾遺之世庶其免矣然<lb/>
　　則聖人之豫備㬥客豈其徳薄治不古若哉<lb/>
光武時郡國羣盜處處並起郡縣追討到則解散去復<lb/>
屯結青徐幽冀四州尤甚帝遣使者下郡國聽羣盜自<lb/>
<pb n="KR3a0105_WYG_041-6a"/>
相糾擿五人共斬一人者除其罪吏雖逗留回避故縱<lb/>
者皆勿問聽以禽討為效其牧守令長坐界内有盜賊<lb/>
而不收捕者又以畏愞捐城委守者皆不以為負秪取<lb/>
獲賊多少為殿最惟蔽匿者乃罪之于是更相追捕賊<lb/>
並解散徙其魁帥于他郡賦田受廩使安生業自是牛<lb/>
馬放牧不收邑門不閉<lb/>
　　<hi>臣</hi>按羣盜屯結非能生死相信聽令自相糾擿其<lb/>
　　黨立解矣夫彼此有相疑之勢鮮不相圖者也雖<lb/>
<pb n="KR3a0105_WYG_041-6b"/>
　　慿城據邑之大盜亦可以此離其黨與至如小小<lb/>
　　刼奪非有千百成羣蓋不足以殿最牧守令長也<lb/>
　　其根株窟穴應捕人役纎悉必知重其必獲之賞<lb/>
　　逸賊之罰以責成應捕未有敢蔽匿者也但須選<lb/>
　　抜才幹示以威信不少假借使之樂為我用而不<lb/>
　　敢竊弄我權則惟明牧賢令所以處治之而已<lb/>
順帝時荆州盜賊起彌年不定以大將軍從事中郎李<lb/>
固為荆州刺史固到遣吏勞問竟内赦宼盜前釁與之<lb/>
<pb n="KR3a0105_WYG_041-7a"/>
更始于是賊帥夏密等率其魁黨六百餘人自縛歸首<lb/>
固皆原之遣還自相招集開示威法半歲間餘類悉降<lb/>
州内清平<lb/>
　　<hi>臣</hi>按李固之治荆州大略倣龔遂之治渤海能令<lb/>
　　盜黨自相招集視更相追捕為尤勝也但亦存乎<lb/>
　　其人耳所以降附者必刺史之善政茍非其人不<lb/>
　　免驅而為盜也魏髙佑有言宋均立徳猛虎渡河<lb/>
　　卓茂行化蝗不入境况盜賊人也茍守宰得人治<lb/>
<pb n="KR3a0105_WYG_041-7b"/>
　　化有方止之易矣夫賢守令固不可數得得之又<lb/>
　　以下車未幾條敎未洽而以盜發不輙得或坐他<lb/>
　　細故罷去儻非少寛其文法雖賢守令亦無能為<lb/>
　　也<lb/>
唐太宗與羣臣論止盜或謂重法以禁之上哂之曰民<lb/>
之所以為盜者由賦繁役重官吏貪求饑寒切身故不<lb/>
暇顧亷恥耳朕當去奢省費輕徭薄賦選用廉吏使民<lb/>
衣食有餘則自不為盜安用重法耶自是之後海内升<lb/>
<pb n="KR3a0105_WYG_041-8a"/>
平路不拾遺外户不閉商旅野宿焉<lb/>
　　<hi>臣</hi>按法莫重于秦隋而秦隋之末羣盜並起李斯<lb/>
　　既阿二世行督責税民深者為廉吏殺人衆者為<lb/>
　　忠臣其後盜賊益多而闗中卒發東擊盜者無己<lb/>
　　乃與右丞相馮去疾將軍馮刼諌曰闗東羣盜並<lb/>
　　起秦發兵誅擊所殺甚衆然猶不止盜多皆以戍<lb/>
　　漕轉作事苦賦税大也請且止阿房作者減省四<lb/>
　　邊戍轉二世下斯吏具五刑隋煬帝問侍臣盜賊<lb/>
<pb n="KR3a0105_WYG_041-8b"/>
　　左翊衛大將軍宇文述曰漸少帝曰比從來少幾<lb/>
　　何對曰不能什一納言蘇威引身隱柱帝呼前問<lb/>
　　之對曰臣非所司不委多少但患漸近帝曰何謂<lb/>
　　也威曰他日賊據長白山今近在汜水且往日租<lb/>
　　賦丁役今皆何在豈非其人皆化為盜乎比見奏<lb/>
　　賊皆不以實遂使失于支計不時剪除又昔在雁<lb/>
　　門許罷征遼今復徵發賊何由息帝不悅而罷由<lb/>
　　此觀之致盜之由先後一轍唐太宗惟知其所以<lb/>
<pb n="KR3a0105_WYG_041-9a"/>
　　然而躬行節儉慎簡民牧厚施薄斂息兵休役以<lb/>
　　致貞觀之治幾于比隆三代不亦宜乎<lb/>
西川節度使崔安潛到官不詰盜蜀人怪之安潛曰盜<lb/>
非所由通容則不能為今窮覈則應坐者衆摉捕則徒<lb/>
為煩擾乃出庫錢千五百緍分署三市置榜其上曰有<lb/>
能告捕一盜賞錢五百緍盜不能獨為必有侶侶者告<lb/>
捕釋其罪賞同平人未幾有捕盜而至者盜不服曰汝<lb/>
與我同為盜十七年贓皆平分汝安能捕我我與汝同<lb/>
<pb n="KR3a0105_WYG_041-9b"/>
死耳安潛曰汝既知吾有榜何不捕彼來則彼應死汝<lb/>
受賞矣汝既為所先死復何辭立命給捕者錢使盜視<lb/>
之然後磔盜于市并滅其家于是諸盜與其侶互相疑<lb/>
無地容足夜不及旦散逃出境境内遂無一盜<lb/>
　　<hi>臣</hi>按崔安潛之去蜀盜即漢光武所以解散青徐<lb/>
　　幽冀四州之盜者也周世宗時竇儼請令盜賊自<lb/>
　　相糾告以其所告貲産之半賞之或親戚為之首<lb/>
　　則論其徒侶而赦其所首者如此則盜不能聚矣<lb/>
<pb n="KR3a0105_WYG_041-10a"/>
　　<hi>臣</hi>以為此乃以盜捕盜之法不第除其罪且懸賞<lb/>
　　格者所謂投與狗骨使之相牙彼以利合必動于<lb/>
　　利而相成也然以之待屯結之夥盜所以化大為<lb/>
　　小化有為無固為良策若未至于千百為羣者則<lb/>
　　同雜處于閭里之中若令其自相糾告或反以指<lb/>
　　陷平人不若申嚴保甲之令凡迹涉可疑者有人<lb/>
　　保任乃容入甲無者舉首是則以譏詰之權予平<lb/>
　　民猶勝以糾告之權假盜賊也<lb/>
<pb n="KR3a0105_WYG_041-10b"/>
宋孝宗時辛棄疾奏疏曰今朝廷清明李全賴文政陳<lb/>
子明李峒相繼竊發皆能一呼嘯聚千百殺掠吏民死<lb/>
且不顧至煩大兵剪滅良由州以趣辦財賦為急吏有<lb/>
殘民害物之狀而州不敢問縣以並縁科斂為急吏有<lb/>
殘民害物之狀而縣不敢問田野之民郡以聚斂害之<lb/>
縣以科率害之吏以乞取害之豪民以兼并害之盜賊<lb/>
以剽奪害之民不為盜去將安之夫民為國本而貪吏<lb/>
迫使為盜今年剿除明年剗盪譬木焉日刻月削不損<lb/>
<pb n="KR3a0105_WYG_041-11a"/>
則折欲望陛下深思致盜之由講求弭盜之術無徒倚<lb/>
平盜之兵申飭州縣以惠養元元為意有違法貪冐者<lb/>
使諸司各敭其職無徒按舉小吏以應故事自為文過<lb/>
之地詔奬諭之<lb/>
　　<hi>臣</hi>按致盜之由未除則一盜方平一盜復起平盜<lb/>
　　之兵固不足恃而弭盜之術亦無可講求也民之<lb/>
　　不得已而為盜固為貪吏之所迫使而貪吏之迫<lb/>
　　使其民亦有所不得已也負租課則畏譴罰事上<lb/>
<pb n="KR3a0105_WYG_041-11b"/>
　　官則行苞苴此又其迫使貪吏者然矣故曰正其<lb/>
　　本則萬事理夫子所謂雖賞之不竊者此也<lb/>
元仁宗時中書省臣言近百姓艱食盜賊充斥茍不嚴<lb/>
治將至滋蔓宜遣使巡行遇有罪囚即行決遣與隨處<lb/>
官吏共議弭盜方略明立賞罰或匿盜不聞或期㑹不<lb/>
至或踰期不獲者官吏連坐江浙行省海賊出没殺虜<lb/>
軍民其已獲者例合結案待報會官審録無寃棄之于<lb/>
市自首者原罪給粟能禽其黨者加賞帝曰弭盜安民<lb/>
<pb n="KR3a0105_WYG_041-12a"/>
事為至重宜即議行之<lb/>
　　<hi>臣</hi>按繫辭傳言天地之大徳曰生聖人之大寶曰<lb/>
　　位何以守位曰仁何以聚人曰財理財正辭禁民<lb/>
　　為非曰義民之為非無大于宼賊姦宄奪攘矯䖍<lb/>
　　而禁之之道則在于理財正辭而已理財者如井<lb/>
　　田溝洫什一取民山林之利弛以予民正辭者象<lb/>
　　魏所懸閭師黨正所讀之法以此聯比固結使之<lb/>
　　相恤相愛而無壞法亂紀之民然後本固邦寧長<lb/>
<pb n="KR3a0105_WYG_041-12b"/>
　　守其大寶合于天地好生之徳如彼中書省臣所<lb/>
　　言乃是捕之勿逸殺之無赦耳尚何以言弭盜安<lb/>
　　民哉聖人之所以禁民為非者更無他術而後世<lb/>
　　必曰匿盜不聞者坐則奏賊罔不以實矣期㑹不<lb/>
　　至者坐則將吏之遊徼宜勤矣踰期不獲者坐則<lb/>
　　應捕員役無故縱矣結案待報立決于市則知無<lb/>
　　可倖矣自首者原罪給粟則開改悔自新之路矣<lb/>
　　能禽其黨者加賞則徒侣解散矣惜乎其方略止<lb/>
<pb n="KR3a0105_WYG_041-13a"/>
　　　此<hi>臣</hi>不知夫勝廣之徒亦可以是弭之否也天地<lb/>
　　　以斯人付之聖人聖人與斯人共守大位皆吾赤<lb/>
　　　子而惟務去之哉誠願目之為人為民而養之教<lb/>
　　　之母但目之為盜為賊而捕之殺之也<lb/>
　　　以上省刑罰<hi>弭盜附</hi>
　<lb/>
　<lb/>
　<lb/>
<pb n="KR3a0105_WYG_041-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷三十九<lb/>
</p>
<p>
</p>
  </div>
</body>
</text>
</TEI>
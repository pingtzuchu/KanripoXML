<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_033-1a"/>
　欽定四庫全書<lb/>
御定孝經衍義卷三十一<lb/>
　　天子之孝<lb/>
　　　課農桑<lb/>
　　　藉田附<lb/>
　禮記月令天子乃以元日祈穀于上帝乃擇元辰天子<lb/>
　親載耒耜<hi>今謂之犁耜其鋭而耒其柄也</hi>措之于參<hi>參/乘</hi>保<hi>衣/也</hi>介<hi>甲也</hi>之御<lb/>
　間帥三公九卿諸侯大夫躬耕帝藉天子三推三公五<lb/>
<pb n="KR3a0105_WYG_033-1b"/>
　推卿諸侯九推反執爵于太寢三公九卿諸侯大夫皆<lb/>
　御命曰勞酒<hi>燕勞羣臣</hi>
　　　<hi>臣</hi>按此論帝藉之禮與國語略同鄭注以郊與祈<lb/>
　　　穀為一祭據春秋左氏𫝊孟獻子曰郊祀后稷以<lb/>
　　　祈農事也是故啓蟄而郊郊而後耕彼祈農事者<lb/>
　　　則此祈穀也彼云郊而後耕此是祈穀之後即躬<lb/>
　　　耕帝藉盖元日者上辛元辰者郊後吉日也天子<lb/>
　　　所乘車上親載藉田之耒耜置之于車右與御者<lb/>
<pb n="KR3a0105_WYG_033-2a"/>
　　之間明以勸農也以其供上帝之粢盛故曰帝以<lb/>
　　其借民之力而終之故曰藉<lb/>
季秋之月乃命冡宰農事備收舉五穀之要藏帝藉之<lb/>
收于神倉祗敬必飭<lb/>
　　<hi>臣</hi>按帝藉之收登之倉而神之盖以為神之賜也<lb/>
　　云爾以供粢盛奈何弗敬要之莫非敬親之心所<lb/>
　　推也<lb/>
祭義君子反古復始不忘其所由生也是以致其敬發<lb/>
<pb n="KR3a0105_WYG_033-2b"/>
其情竭力從事以報其親不敢弗盡也是故昔者天子<lb/>
為藉千畆冕而朱紘躬秉耒諸侯為藉百畆冕而青紘<lb/>
躬秉耒以事天地山川社稷先古以為醴酪粢盛於是<lb/>
乎取之敬之至也<lb/>
　　<hi>臣</hi>按耕藉之義一以報親一以勸民身致其誠信<lb/>
　　所以報親貴賤皆有事于天下所以勸民王耕一<lb/>
　　發公三發卿九發大夫二十七發天子三推公五<lb/>
　　推卿諸侯九推貴賤耕發班次有差而庶人終畆<lb/>
<pb n="KR3a0105_WYG_033-3a"/>
　　于此一舉之中而見皆有事于天下之義也然而<lb/>
　　隨季良之言民神之主也務其三時修其五教親<lb/>
　　其九族以致其禋祀于是乎民和而神降之福則<lb/>
　　勸民乃以報親愛親是以愛人也<lb/>
周禮甸師掌率其屬而耕耨王藉以時入之<lb/>
　　<hi>臣</hi>按此即所謂藏之神倉者也盖掌于甸師而領<lb/>
　　之冡宰矣<lb/>
國語周語宜王即位不藉千畆虢文公<hi>虢仲之後</hi>諌曰不可<lb/>
<pb n="KR3a0105_WYG_033-3b"/>
夫民之大事在農上帝之粢盛於是乎出民之蕃庶於<lb/>
是乎生事之共給於是乎在和協輯睦於是乎興財用<lb/>
蕃殖於是乎始敦龎純固於是乎成是故稷為大官古<lb/>
者大史順時[瓜*見]<hi>音脉視也</hi>土陽癉<hi>病/也</hi>憤<hi>積也</hi>盈土氣震發農祥<lb/>
<hi>房星</hi>晨正<hi>立春之日/晨中于午</hi>日月㡳<hi>音止/至也</hi>於天廟<hi>營/室</hi>土乃脉<hi>理也</hi>發<lb/>
先時九日大史告稷曰自今至于初吉陽氣俱烝<hi>升也</hi>土<lb/>
膏其動弗震<hi>動也</hi>弗渝<hi>變/也</hi>脉其滿眚<hi>脉滿氣結更為災病</hi>穀乃不殖<lb/>
稷以告王曰史帥陽官以命我司事曰距今九日土其<lb/>
<pb n="KR3a0105_WYG_033-4a"/>
俱動王其祗祓<hi>齊戒祓除</hi>監農不易<hi>不易物上之冝</hi>王乃使司徒咸<lb/>
戒公卿百吏庶民司空除壇於藉命農大夫咸戒農用<lb/>
先時五日瞽告有協風至王即齊宫百官御事各即其<lb/>
齊三日王乃淳<hi>沃也</hi>濯<hi>洗/也</hi>饗醴<hi>飲醴/酒</hi>及期鬱人<hi>掌祼器</hi>薦鬯<lb/>
<hi>和鬱鬯以實彝</hi>犧人<hi>掌供酒/醴者</hi>薦醴王祼鬯饗醴<hi>皆所以自香潔</hi>乃行百<lb/>
吏庶民畢從及藉后稷監之膳夫農正陳藉禮大史贊<lb/>
王王敬從之王耕一墢<hi>音發一耜之發</hi>班<hi>次也</hi>三之庶人終于千<lb/>
畆其后稷省功大史監之司徒省民大師監之畢宰夫<lb/>
<pb n="KR3a0105_WYG_033-4b"/>
陳饗膳宰監之膳夫贊王王歆<hi>饗也</hi>大牢班嘗之庶人終<lb/>
食是日也瞽帥音官以省風土廩於藉東南<hi>生長之處</hi>鍾<hi>聚也</hi>
而藏之而時布之于農稷則徧戒百姓紀農協<hi>同也</hi>功曰<lb/>
陰陽分布震雷出滯<hi>蟄蟲</hi>土不備墾辟<hi>辠也</hi>在司㓂乃命其<lb/>
旅<hi>衆也</hi>曰徇<hi>徇行</hi>農師一之農正再之后稷三之司空四之<lb/>
司徒五之太保六之大師七之大史八之宗伯九之王<lb/>
則大徇<hi>親行農也</hi>耨穫亦如之民用<hi>謂田器也</hi>莫不震動恪恭於<lb/>
農脩其疆畔日服其鎛<hi>音博鋤屬</hi>不解於時財用不乏民用<lb/>
<pb n="KR3a0105_WYG_033-5a"/>
和同是時也王事惟農是務無有求利於其官以干<hi>亂也</hi>
農功三時務農而一時講武故征則有威守則有財若<lb/>
是乃能媚<hi>悦也</hi>于神而和于民矣則享祀時至而布施優<lb/>
裕也<lb/>
　　<hi>臣</hi>按藉田之禮莫詳于此<lb/>
漢文帝二年春正月詔開藉田上親耕以率天下之民<lb/>
詔曰夫農天下之本也其開藉田朕親率耕以給宗廟<lb/>
粢盛民讁作縣官及貸種食未入入未備者皆赦之<lb/>
<pb n="KR3a0105_WYG_033-5b"/>
後漢禮儀志正月始耕晝漏上水初納執事告祠先農<lb/>
已享耕時有司請行事就耕位天子三公九卿諸侯百<lb/>
官以次耕推數如周法力田種各耰訖有司告事畢是<lb/>
月命郡國守相皆勸民始耕<hi>漢舊儀曰先農即神農炎帝也祠以一太牢百官皆</hi>
<hi>從立藉田倉置令丞</hi>
晉武帝泰始四年正月丁亥帝躬耕藉田于東郊詔曰<lb/>
近代以來耕藉田于數步之中空有慕古之名曽無供<lb/>
祀訓農之實而有百官車徒之費今循千畆之制當與<lb/>
<pb n="KR3a0105_WYG_033-6a"/>
羣公卿士躬稼穡之艱難以帥先天下於東郊之南洛<lb/>
水之北帝御木輅以耕<lb/>
宋元嘉二十一年將親耕先立春九日司空大司農京<lb/>
尹令尉度宫之辰地八里之外整制千畆中間阡陌立<lb/>
先農于中阡西陌南御耕壇於中阡東陌北將耕宿青<lb/>
幕於耕壇之上皇后帥六宫之人出穜稑之種付藉田<lb/>
令耕日太祝令以一太牢祠先農如帝社儀孟春上辛<lb/>
後吉亥御乘耕根二盖車駕蒼駟建青旂著通天冠青幘<lb/>
<pb n="KR3a0105_WYG_033-6b"/>
青衮佩蒼玉藩王以下至六百石皆衣青唯三䑓武衛<lb/>
不耕不改章服駕出如郊廟儀至藉田侍中跪奏至尊<lb/>
降車臨壇大司農跪奏先農已享請皇帝親耕太史贊<lb/>
曰皇帝三推三反於是羣臣以次耕王公及諸侯五推<lb/>
五反孤卿大夫七推七反士九推九反藉令率其屬耕<lb/>
竟畆灑種即擾禮畢乃班下州縣悉備其禮焉<lb/>
魏道武帝天興三年春始躬耕藉田於平城南唐太宗<lb/>
貞觀三年正月親祭先農藉於千畆之甸<lb/>
<pb n="KR3a0105_WYG_033-7a"/>
　初議藉田方面所在給事中孔頴達曰禮天子藉田<lb/>
　于南郊諸侯于東郊晉武帝猶于東南今于城東不<lb/>
　合古禮帝曰禮縁人情何常之有虞書之平秩東作<lb/>
　則堯舜敬授人時已在東矣又乘青輅載黛耜者所<lb/>
　以順於春氣故知合在東方且朕見居少陽之地田於<lb/>
　東郊盖其宜也於是遂定自後毎歳常令有司行事<lb/>
𤣥宗開元二十三年正月親祀先農禮畢降至耕位侍<lb/>
中執耒太僕執轡上謂左右曰帝藉之禮古則三推朕<lb/>
<pb n="KR3a0105_WYG_033-7b"/>
今九推庶九榖之報也遂進耕五十餘步盡壠乃止耕<lb/>
畢還齋宫大赦侍耕執牛官皆加級賜帛其年十一月親<lb/>
祀神農于東郊以后稷配親耕耒耜而九推焉<lb/>
宋太宗雍熙四年九月詔以來年正月有事於郊行藉<lb/>
田之禮令所司詳定儀注以聞毋致煩勞務遵典故<lb/>
端拱元年正月十五日帝齋于乾元殿翌日鑾駕出宫<lb/>
備大駕鹵薄於丹鳯門外帝服通天冠絳紗袍執圭乘<lb/>
玉輅赴東郊行宫齋宿十七日未明三刻帝服衮冕執<lb/>
<pb n="KR3a0105_WYG_033-8a"/>
鎮圭親饗神農氏于壇上以后稷氏配禮畢次詣耕藉<lb/>
位行三推禮有司板奏禮畢帝顧謂侍臣曰朕志在勸<lb/>
農恨不能終千畆豈止于三推為限乎遂耕數十步侍<lb/>
臣固請乃止又御觀耕䑓南向坐觀公王耕耕訖侍中<lb/>
奏禮畢觧嚴還行宫百官稱賀帝改御大輦服通天冠<lb/>
絳紗袍鼓吹振作而還御乾元門肆赦改元文武逓進<lb/>
官有差<lb/>
仁宗明道二年二月十一日帝親耕藉田禮儀准端拱<lb/>
<pb n="KR3a0105_WYG_033-8b"/>
之制㣲有増損<lb/>
　詔藉田青城及壇壝所占或先有民家塋塜府縣不<lb/>
　得因茲夷剗宜權用箔曲遮蔽以便行禮<lb/>
　大禮使言藉田禮希曠已久比聞修舉内外翹屬况<lb/>
　親屈萬乘勸農力本伏請下有司令通諭宻近村農<lb/>
　候御耕日特許父老鄕民觀望盛禮勿令呵止從之<lb/>
　　<hi>臣</hi>按藉田之制自漢以後相因而以時舉之其大<lb/>
　　略如此要之不惟其文惟其實盖一禮也而敬天<lb/>
<pb n="KR3a0105_WYG_033-9a"/>
　　　勤民事親之道備必實有祇敬之心以帥先而將<lb/>
　　　事斯神降之福親受其饗而民亦莫不用勸不然<lb/>
　　　則晉武所云空有慕古之名與百官車徒之費者<lb/>
　　　也至其儀文小有損益則有司存亦可考而知焉<lb/>
　　　以上課農桑<hi>藉田附</hi>
　<lb/>
　<lb/>
　<lb/>
<pb n="KR3a0105_WYG_033-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷三十一<lb/>
</p>
<p>
</p>
  </div>
</body>
</text>
</TEI>
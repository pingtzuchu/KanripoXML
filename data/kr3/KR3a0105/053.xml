<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_053-1a"/>
　欽定四庫全書<lb/>
御定孝經衍義卷五十一<lb/>
　　天子之孝<lb/>
　　　嚴宗廟<lb/>
　　　<hi>臣</hi>按配天之祭既丁寧其義于經矣而又曰宗廟<lb/>
　　　致敬鬼神著矣葢鬼享時思所以致其嚴者春秋<lb/>
　　　冬夏三年五年制度自古昔而精禋在主人也都<lb/>
　　　宫世室規模崇重陋自東京仍沿莫復而世數以<lb/>
<pb n="KR3a0105_WYG_053-1b"/>
　　　七斯不易焉夫庶人之薦寢亦得申其霜露哀愴<lb/>
　　　論尊親之極至則諸侯之降殺猶未得言徳厚流<lb/>
　　　光也故廣敬之道次嚴宗廟古之葬禮其期之緩<lb/>
　　　促視㑹者之逺邇故同軌畢至需以七月若山陵<lb/>
　　　之度祗謁之儀經籍無聞緣孝子之心則先王未<lb/>
　　　之有可以義起也故以上陵附<lb/>
　易萃<hi>卦名</hi>亨王假有廟<lb/>
　彖曰王假有廟致孝享也<lb/>
<pb n="KR3a0105_WYG_053-2a"/>
渙<hi>卦名</hi>亨王假有廟<lb/>
彖曰王假有廟王乃在中也<lb/>
象曰風行水上渙先王以享于帝立廟<lb/>
　　<hi>臣</hi>按萃渙二卦皆有王假有廟之辭夫子于萃言<lb/>
　　致孝享于渙言王乃在中而渙之大象又申之以<lb/>
　　享帝立廟據孔疏則以時之大聚為萃難之既散<lb/>
　　為渙時之大聚所以假有廟者疏以為天下崩離<lb/>
　　則民怨神怒雖復享禮與無廟同王至大聚之時孝<lb/>
<pb n="KR3a0105_WYG_053-2b"/>
　　德乃洽始可謂之有廟矣難之既散所以假有廟者<lb/>
　　疏以為險難未平方勞經畧今在渙然之中故至于<lb/>
　　有廟也然則享帝立廟所以告成功于上帝祖考者<lb/>
　　也據朱子之意則萃之假廟是言聚已之精神以聚<lb/>
　　祖考之精神也渙之假廟是祖考之精神旣散至于<lb/>
　　廟中以聚之也致孝享乃王者自致其孝享而程傳<lb/>
　　則云祭祀人心之所自盡也故萃天下之心者無如<lb/>
　　孝享王者萃天下之道至于有廟則其極也乃在中<lb/>
<pb n="KR3a0105_WYG_053-3a"/>
　　朱子直訓為廟中而程𫝊又以為求得其中攝其<lb/>
　　心之謂也是一萃一渙朱子但以一己之精神與<lb/>
　　祖考之精神聚散為言而程子則以報本之誠收<lb/>
　　合天下之精神為説矣而隆山李氏又以為萃因<lb/>
　　民之聚立廟以堅其歸向之心所以為懐保之道<lb/>
　　渙憂民之散立廟以收其蕩析之心所以為招攜<lb/>
　　之術葢亦即程子之説而推言之爾臣以大雅周<lb/>
　　頌及中庸之義考之如古公亶父自豳遷岐于人<lb/>
<pb n="KR3a0105_WYG_053-3b"/>
　　心播越之餘作廟翼翼則渙立廟之義頌美盛徳<lb/>
　　之形容以薦告鬼神如於穆清廟諸什則萃立廟<lb/>
　　之義要之鬼神之道幽深微渺不可度思非誠敬<lb/>
　　仁孝之極不足以言祖考來格也經曰宗廟致敬<lb/>
　　鬼神著矣又曰為之宗廟以鬼享之春秋祭祀以<lb/>
　　時思之所以朱子之説獨得其本而又足以兼衆<lb/>
　　説者歟<lb/>
書説命黷于祭祀時謂弗欽禮煩則亂事神則難<lb/>
<pb n="KR3a0105_WYG_053-4a"/>
　　<hi>臣</hi>按鬼神無常享享于克誠商人開國之時其所<lb/>
　　主之論如此其于典祀固不致于疏而怠亦不致<lb/>
　　于數而黷也尚鬼之俗其自後王歟髙宗恭默夢<lb/>
　　帝于天人之際謂其感應至速而執喪盡孝其于<lb/>
　　禰廟之祭或過于豐故説既戒之于平日而祖已<lb/>
　　又訓之于雊雉之後明黷則不敬鬼神所不享其<lb/>
　　不誠與怠忘者等皆不得謂致其嚴也<lb/>
詩小雅天保<hi>篇名</hi>其四章曰吉<hi>諏日擇/士之善</hi>蠲<hi>齋戒滌/濯之潔</hi>為饎<hi>炊黍</hi>
<pb n="KR3a0105_WYG_053-4b"/>
<hi>稷曰饎</hi>是用孝享禴祠蒸嘗于公先王君曰卜爾萬夀<lb/>
無疆神之弔<hi>至也</hi>矣詒爾多福<lb/>
　鄭康成箋曰神至者宗廟致敬鬼神著矣此之謂也<lb/>
　　<hi>臣</hi>按天保六章序言臣下歸美以報其上其辭皆<lb/>
　　所以祝君之多福而此章言其宗廟四時之祭諏<lb/>
　　日擇士之善齋戒滌濯之潔以致其誠敬于先王<lb/>
　　先公而神降之福而尸傳神辭以嘏主人如儀禮<lb/>
　　少牢饋食所云皇尸命工祝承致多福無疆于汝<lb/>
<pb n="KR3a0105_WYG_053-5a"/>
　　孝孫者也箋引經文宗廟致敬鬼神著矣詒爾多<lb/>
　　福之意明祖考來格惟其敬也敬之著存不忘者<lb/>
　　不可得而見所見者吉蠲致享之事也祭名既革<lb/>
　　殷禮而文王之時周未有稱先王者故朱子以為<lb/>
　　此必武王以後所作然據魚麗序言文武以天保<lb/>
　　以上治内則序意已兼言武王矣春礿夏禘春祠<lb/>
　　夏礿鄭以為夏殷與周之異然禴祭用禴已見于<lb/>
　　易則殷之夏祭固名禴矣不若從草廬吳氏王制<lb/>
<pb n="KR3a0105_WYG_053-5b"/>
　　篇内礿讀為祠禘讀為礿之善也<lb/>
大雅思齊<hi>篇名</hi>其二章曰惠<hi>順/也</hi>于宗公<hi>先公</hi>神罔時怨神罔<lb/>
時恫<hi>痛也</hi>刑<hi>儀法也</hi>于寡妻至于兄弟以御于宗邦<lb/>
其三章曰雝雝在宫肅肅在廟不顯亦臨無射亦保<lb/>
　嚴粲曰在宫則和在廟則敬其誠隨所寓而形見也<lb/>
　不顯之處人所不見而亦若有所聴洋洋乎如在其<lb/>
　上也無厭之時踐履既熟而亦自保守悠久無間也<lb/>
　　<hi>臣</hi>按文王之所以誠于事神而神無不格者由其<lb/>
<pb n="KR3a0105_WYG_053-6a"/>
　　誠以治人而人罔不孚也刑寡妻至兄弟則夫子<lb/>
　　所謂父母其順者也然而文王在閨門之内則極<lb/>
　　其和和生于所刑法和而敬也在宗廟之中則極<lb/>
　　其敬敬致于所惠順敬而和也在廟之肅肅固無不<lb/>
　　敬即在宫之雝雝亦無非敬也清廟言肅雝顯相<lb/>
　　是宗廟主敬亦兼肅雝也至于不顯亦臨則已之<lb/>
　　所處雖幽隠之中而心之戒懼則常若有臨之者<lb/>
　　無射亦保則人之于我雖無所厭射而心之操存<lb/>
<pb n="KR3a0105_WYG_053-6b"/>
　　則常若有所守焉夫惟鬼神所享者正此純亦不<lb/>
　　已之誠也<lb/>
周頌清廟<hi>篇名</hi>於穆清廟肅雝顯相濟濟多士秉文之徳<lb/>
對越在天駿奔走在廟不顯不承無射于人斯<lb/>
　吕祖謙曰士虞禮祝詞曰孝子某顯相夙興然則主<lb/>
　人之外餘皆顯相也成王祭主也周公及助祭之諸<lb/>
　侯皆顯相也言顯相之肅雝則成王穆然奉祭之氣<lb/>
　象不言可見矣<lb/>
<pb n="KR3a0105_WYG_053-7a"/>
　　<hi>臣</hi>按此升歌清廟之歌辭也詩人于文王之徳實<lb/>
　　亦未明言之但言茍在廟中之人嘗見文王者愀<lb/>
　　然如復見文王焉則文王之徳所以起發人之誠<lb/>
　　敬而齊明盛服以承祭祀者不但主祭之孝子有<lb/>
　　文王肅肅雝雝之徳而助祭之臣亦秉其徳也又<lb/>
　　不但助祭之臣有其徳也朱弦疏越一唱三嘆但<lb/>
　　以熟弦廣孔少唱寡和遲遲而發不極聲音即執<lb/>
　　事之樂工亦有肅肅雝雝氣象矣此孔氏所謂祭<lb/>
<pb n="KR3a0105_WYG_053-7b"/>
　　宗廟之盛歌文王之徳莫重于清廟故以為周頌<lb/>
　　之首歟<lb/>
雝<hi>篇名</hi>有來雝雝至止肅肅相維辟公天子穆穆<lb/>
　朱熹集𫝊曰此武王祭文王之詩言諸侯之來皆和<lb/>
　且敬以助我之祭祀而天子有穆穆之容也<lb/>
　　<hi>臣</hi>按天子宗廟之祭歌雝以徹葢當祭畢收俎之<lb/>
　　時而助祭之諸侯雝雝然肅肅然主祭之天子穆<lb/>
　　穆然是始終一于敬者也<lb/>
<pb n="KR3a0105_WYG_053-8a"/>
載見<hi>篇名</hi>率見昭考<hi>武王</hi>以孝以享以介眉夀<lb/>
　鄭康成箋曰諸侯既以朝禮見于成王至祭時伯又<lb/>
　率之見于武王廟使助祭也以致孝子之事以獻祭<lb/>
　祀之禮以助夀考之福<lb/>
　　<hi>臣</hi>按疏周公居攝七年而歸政成王成王即政諸<lb/>
　　侯來朝于是率之以祭武王之廟詩人述其事而<lb/>
　　為此歌焉武王之廟至于成王即政厯年多矣立<lb/>
　　廟久矣于此乃言始見武王廟者成王于此時親<lb/>
<pb n="KR3a0105_WYG_053-8b"/>
　　為祭主竊以成王喪畢之時已為祭主鄭于閔予<lb/>
　　小子既言除喪朝廟矣不俟歸政之日也特以禮<lb/>
　　成樂備之後其車服禮儀文章制度于前或有不<lb/>
　　同者于是四海之内各以其職來祭見辟王而求<lb/>
　　厥章因率之而見于昭考之廟以申命之也經曰<lb/>
　　昔者明王之治天下也不敢遺小國之臣而況公<lb/>
　　侯伯子男乎故得萬國之歡心以事其先王此之<lb/>
　　謂也<lb/>
<pb n="KR3a0105_WYG_053-9a"/>
商頌那<hi>篇名祀成湯之詩</hi>湯孫奏假綏我思成<lb/>
　朱熹集𫝊曰禮記曰齊之日思其居處思其笑語思<lb/>
　其志意思其所樂思其所嗜齊三日乃見其所為齊<lb/>
　者祭之日入室僾然必有見乎其位周旋出户肅然<lb/>
　必有聞乎其容聲出户而聴愾然必有聞乎其嘆息<lb/>
　之聲此之謂思成<lb/>
自古在昔先民有作温恭朝夕執事有恪<lb/>
　朱熹集𫝊曰閔馬父曰先王之𫝊恭猶不敢専稱曰<lb/>
<pb n="KR3a0105_WYG_053-9b"/>
　自古古曰在昔昔曰先民<lb/>
　輔廣曰馬父解自古在昔先民有作深得其㫖可以<lb/>
　涵泳便見得敬是徹頭徹尾制始制終之意<lb/>
　　<hi>臣</hi>按曲禮言毋不敬儼若思凡人之有越思皆不<lb/>
　　敬也祖考之精意既散而我以思成之是致齋之<lb/>
　　敬也然此敬必有用力于平時者温恭朝夕執事<lb/>
　　有恪為思成之本然以為聖人之行此恭敬之道<lb/>
　　久矣不敢言創之于已乃云受之于先古也如奏<lb/>
<pb n="KR3a0105_WYG_053-10a"/>
　　假者湯孫之敬即聖敬日躋之敬又卽敬敷五教<lb/>
　　之敬也<lb/>
長發<hi>篇名</hi>其三章曰帝命不違至于湯齊湯降不遲聖敬<lb/>
日躋昭假遲遲上帝是祗帝命式于九圍<lb/>
　輔廣曰聖敬云者言湯之敬乃聖人之敬也無一毫<lb/>
　虧缺無一息間斷故能昭格于天與天為一也以此<lb/>
　觀之敬之一字乃入聖之門而學者成始成終之道<lb/>
　可見矣<lb/>
<pb n="KR3a0105_WYG_053-10b"/>
　　<hi>臣</hi>按帝王學問所𫝊者惟敬宗廟之中所主者惟<lb/>
　　敬頌美盛徳所言者惟敬商王智勇天錫其于學<lb/>
　　問更日新又新者此敬商家賢聖之君六七作其<lb/>
　　于奉宗廟必能致愛致慤以盡此敬商書駿發嚴<lb/>
　　厲其于頌美盛徳又有以極其形容此敬也<lb/>
禮記王制天子七廟三昭三穆與太祖之廟而七諸侯<lb/>
五廟二昭二穆與太祖之廟而五大夫三廟一昭一穆<lb/>
與太祖之廟而三士一廟庶人祭于寢<lb/>
<pb n="KR3a0105_WYG_053-11a"/>
　朱熹曰謂后稷始封文武受命而王故三廟不毁與<lb/>
　親廟四而七者諸儒之説也謂三昭三穆與太祖之<lb/>
　廟而七文武為宗不在數中者劉歆之説也如歆之<lb/>
　説則周自武王克殷即增二廟于二昭二穆之上以<lb/>
　祀髙圉亞圉遞遷至于懿王而始立文世室于三穆<lb/>
　之上至孝王時始立武世室于三昭之上耳前代説<lb/>
　者多是劉歆愚亦意其或然也<lb/>
　　<hi>臣</hi>按積厚者流澤廣積薄者流澤狹降殺之數諸<lb/>
<pb n="KR3a0105_WYG_053-11b"/>
　　侯卿大夫士亦以其徳之厚薄自致之以七以五<lb/>
　　以三以一孝治天下之聖人所以教天下之為人<lb/>
　　祖父者以善貽其子孫為人子孫者保世滋大以<lb/>
　　顯揚其祖考也而韋元成等諸儒之説則天子不<lb/>
　　必取盈于七而諸侯顧必取盈于五必無是理也<lb/>
　　故班史曰䆒觀諸儒之議劉歆博而篤矣但周公<lb/>
　　嚴父之孝居攝制禮其文武二廟之不毁則必既<lb/>
　　有成訓在成王之時則為祖禰二廟未可以不遷<lb/>
<pb n="KR3a0105_WYG_053-12a"/>
　　故自孝王之時二世室乃正位乎七廟之上矣非<lb/>
　　必俟親盡當祧始議及于祖有功而宗有徳也<lb/>
天子犆<hi>音特</hi>礿祫禘祫嘗祫烝<lb/>
　　<hi>臣</hi>按此時祭之祫非三年大祫也然一廟之中三<lb/>
　　時祫而一時犆四祭而三虚主豈所以貌其生而<lb/>
　　妥其神哉陳氏祥道曰君子以義處禮則祭不至<lb/>
　　于數煩以仁處禮則祭不至于疏怠悽愴發于霜<lb/>
　　露之既降怵惕生于雨露之既濡此所以有四時<lb/>
<pb n="KR3a0105_WYG_053-12b"/>
　　之享也前期十日而齋戒前祭一日而省眎祭之<lb/>
　　日禮交動乎上樂交應乎下自再祼以至九獻其<lb/>
　　禮非一舉自致神以至送尸其樂非一次以一日<lb/>
　　而歴七廟則日固不足而强有力者亦莫善其事<lb/>
　　矣若日享一廟前祭視牲後祭又繹則彌月之間<lb/>
　　亦莫既其事矣故惟春一特祭于夏于秋于冬羣<lb/>
　　廟之主合食于太祖而時祫之禮行焉若三年大<lb/>
　　祫則毁廟之主陳于太祖未毁廟之主皆升合食<lb/>
<pb n="KR3a0105_WYG_053-13a"/>
　　此其異于時祫者也<lb/>
月令天子乃鮮<hi>鮮當為獻</hi>羔開氷先薦寢廟<hi>仲春</hi>
　鄭康成注曰獻羔謂祭司寒也祭司寒而出氷薦于<lb/>
　宗廟乃後賜之<lb/>
天子始乗舟薦鮪于寢廟<hi>季春</hi>
農乃登麥天子乃以彘嘗麥先薦寢廟<hi>孟夏</hi>
農乃登黍天子乃以雛嘗黍羞以含桃先薦寢廟<hi>仲夏</hi>
　孔穎達疏曰諸月無薦果之文此獨羞含桃者以此<lb/>
<pb n="KR3a0105_WYG_053-13b"/>
　果先成異于餘物故特記之其實諸果皆于時薦<lb/>
農乃登穀天子嘗新先薦寢廟<hi>孟秋</hi>
以犬嘗麻先薦寢廟<hi>仲秋</hi>
天子乃以犬嘗稻先薦寢廟<hi>季秋</hi>
命漁師始漁天子親往乃嘗魚先薦寢廟<hi>季冬</hi>
　　<hi>臣</hi>按薦新之禮自天子達于庶人雖禮數不同其<lb/>
　　為自盡其孝思則一也故大夫士有田則既祭而<lb/>
　　又薦新庶人則薦于寢而已陳氏曰人子之于親<lb/>
<pb n="KR3a0105_WYG_053-14a"/>
　　飲食與藥必先嘗而進四時新物必先獻而後食<lb/>
　　寢廟之薦葢亦推其事先之禮以盡其誠敬而已<lb/>
　　先儒謂廟藏神主而祭以四時寢藏衣冠几杖之<lb/>
　　具而祭之以新物然國語曰大寒取名魚登川禽<lb/>
　　嘗之寢廟月令四時新物皆先薦寢廟者葢有寢<lb/>
　　廟者薦于寢廟無寢廟者薦于寢非謂薦止于寢<lb/>
　　也又曰古者祭必卜日而薦新不擇日祭有尸而<lb/>
　　薦無尸以至不出神主奠而不祭有時物而無三<lb/>
<pb n="KR3a0105_WYG_053-14b"/>
　　牲黍稷此薦之大略也祭以致禮有常月薦以致<lb/>
　　孝而無常時周禮王者享烝之畧皆在仲月是祭<lb/>
　　有常月也月令王者薦新或于孟月或于仲季唯<lb/>
　　其時物而已是薦無常時也漢舊儀嘗韭之屬皆<lb/>
　　于廟而不于寢故韋元成𫝊以為廟二十五祠而<lb/>
　　薦新在焉唐禮使太常卿一人奉薦新物有司行<lb/>
　　事然薦非盛禮一之于廟失之太瀆有司行事失<lb/>
　　之太輕既夕禮朔月薦新不饋于下室<hi>下室燕寢也</hi>檀<lb/>
<pb n="KR3a0105_WYG_053-15a"/>
　　弓亦曰薦新如朔奠古人之重薦如此則躬祭可<lb/>
　　知<lb/>
禮器大饗<hi>祫祭也</hi>其王事與三牲魚腊四海九州之美味<lb/>
也籩豆之薦四時之和氣也内金<hi>納侯邦所貢之金</hi>示和也束<lb/>
帛加璧尊徳也龜為前列先知也金次之見情也丹漆<lb/>
絲纊竹箭與衆共財也其餘無常貨各以其國之所有<lb/>
則致逺物也其出<hi>諸侯助祭者出</hi>也肆夏<hi>樂工歌肆夏之樂章</hi>而送之盖<lb/>
重禮也祀帝于郊敬之至也宗廟之祭仁之至也<lb/>
<pb n="KR3a0105_WYG_053-15b"/>
　方慤曰逺而尊者主乎敬近而親者主乎愛祀帝于<lb/>
　郊所以為敬祭親于廟所以為仁仲尼燕居曰郊社<lb/>
　所以仁鬼神則郊無非仁也要之以敬為主爾記曰<lb/>
　太廟之内敬矣則廟無非敬也要之以仁為主爾<lb/>
　　<hi>臣</hi>按孝經云四海之内各以其職來助祭故知此<lb/>
　　大饗是祫祭也諸侯雖有時祫而無大祫不可致<lb/>
　　有九州之物合萬國之懽心以事其先王惟王者<lb/>
　　乃然也祀帝于郊仁人之事親也而曰敬之至也<lb/>
<pb n="KR3a0105_WYG_053-16a"/>
　　宗廟之祭孝子之事親也前言太廟之内敬矣而<lb/>
　　曰仁之至也知其解者可以語于張子之西銘也<lb/>
大𫝊禮不王不禘王者禘其祖之所自出以其祖配之<lb/>
　方慤曰此禘也以其非四時之常祀故謂之間祀以<lb/>
　及其祖之所自出故謂之追享以其比常祭為特大<lb/>
　故謂之大祭以其猶事生之有享焉故謂之肆獻祼<lb/>
　名雖不同通謂之禘也<lb/>
　陳氏曰祀先之禮自禰而祖自祖而推之以及始祖<lb/>
<pb n="KR3a0105_WYG_053-16b"/>
　其禮已備矣而禘之祭又推始祖之所自出而以祖<lb/>
　配之也夫報本追逺而至于及其祖之所自出則非<lb/>
　仁孝誠敬之至者莫能行也<lb/>
　　<hi>臣</hi>按鄭康成以禘為祭天而以郊天祭昊天分為<lb/>
　　二禘以此為郊天之禘非祭昊天之禘又以為始<lb/>
　　祖感天神靈而生祭天則以祖配之葢篤信䜟緯<lb/>
　　之書而不自知其支離誕妄者也<lb/>
祭綂及時將祭君子乃齊齊之為言齊也齊不齊以致<lb/>
<pb n="KR3a0105_WYG_053-17a"/>
齊者也是故君子非有大事也非有恭敬也則不齊不<lb/>
齊則于物無防也耆欲無止也及其將齊也防其邪物<lb/>
訖其耆欲耳不聴樂故記曰齊者不樂言不敢散其志<lb/>
也心不茍慮必依于道手足不茍動必依于禮是故君<lb/>
子之齊也専致其精神之徳也故散齊七日以定之致<lb/>
齊三日以齊之定之之為齊齊者精明之至也然後可<lb/>
以交於神明也<lb/>
　　<hi>臣</hi>按君子不見不聞戒慎恐懼孝子出言舉足不<lb/>
<pb n="KR3a0105_WYG_053-17b"/>
　　敢忘親所謂必依于道必依于禮者豈特于齊之<lb/>
　　日哉然其喜怒哀懼愛惡慾則以情之所不能已<lb/>
　　可以節而不可以絶故曰不齊則于物無防也耆<lb/>
　　欲無止也三日齊七日戒致一之謂也是故精意<lb/>
　　以享曰禋而又曰明禋明享焉齊宫之義陳祥道<lb/>
　　言之詳矣曰祭綂曰君致齊于外夫人散齊于内<lb/>
　　然後會于太廟祭義曰致齊于内散齊于外檀弓<lb/>
　　曰非致齊也非疾也不晝居于内儀禮疾者齊處<lb/>
<pb n="KR3a0105_WYG_053-18a"/>
　　　適寢<hi>適室也</hi>國語耕籍之禮王即齊宫百官御事各<lb/>
　　　即其齊三日葢君齊于路寢夫人齊于正寢而大<lb/>
　　　夫士亦各齊于適寢散齊夜處適寢亦豫外事所<lb/>
　　　謂致齊于内散齊于外是也致齊晝處適寢不豫<lb/>
　　　外事所謂非致齊也不晝夜居于内是也鄭氏曰<lb/>
　　　致齊不御不樂不吊則散齊雖豫外事其他與致<lb/>
　　　齊同矣故不飲酒不茹葷不賓不鳴珮喪者則弗<lb/>
　　　見也不蠲則弗見也凡不以哀欲惡貳其心而已<lb/>
<pb n="KR3a0105_WYG_053-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷五十一<lb/>
</p>
<p>
</p>
  </div>
</body>
</text>
</TEI>
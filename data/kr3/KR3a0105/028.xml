<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_028-1a"/>
　欽定四庫全書<lb/>
御定孝經衍義卷二十六<lb/>
　　天子之孝<lb/>
　　　體臣工<lb/>
　　　<hi>臣</hi>按經言父子之道有君臣之義儀禮言父子一<lb/>
　　　體父首子足君臣之分喻于冠履君臣亦手足也<lb/>
　　　父之有衆子如四體之相輔君之有羣臣亦猶四<lb/>
　　　體之相附也書言元首股肱又言股肱耳目斯一<lb/>
<pb n="KR3a0105_WYG_028-1b"/>
　　　體四體之証矣臣以父事其君君以子視其臣欣<lb/>
　　　戚憂樂靡不相闗故曰元首股肱為一體述體臣<lb/>
　　　工<lb/>
　易大有<hi>卦名</hi>六五厥孚交如象曰厥孚交如信以發志也<lb/>
　　程頤傳曰六五當大有之時居君位虚中為孚信之<lb/>
　　象人君執柔守中而以孚信接于下則下亦盡其誠<lb/>
　　信以事于上上下孚信相交也<lb/>
　　　<hi>臣</hi>按朱熹本義言一人之信足以發上下之志蓋<lb/>
<pb n="KR3a0105_WYG_028-2a"/>
　　以我之誠心而發彼之誠心所以為交孚也中庸<lb/>
　　所謂士之報禮重孟子所謂君視臣如手足則臣<lb/>
　　視君如腹心者蓋如此而經所謂不敢遺小國之<lb/>
　　臣故得萬國之歡心以事其先王者亦即此交孚<lb/>
　　感應之理也<lb/>
晉<hi>卦名</hi>康侯用錫馬蕃庶晝日三接<lb/>
　　<hi>臣</hi>按康侯與寧侯相似胡炳文以為治安之侯非<lb/>
　　以功侯也蓋建侯本以寧民今此康侯述職而來<lb/>
<pb n="KR3a0105_WYG_028-2b"/>
　　著有撫循百姓之功則車馬之賜享勞之勤尤當<lb/>
　　寵異于衆中而顯加恩遇者也蓋惟坤順之臣文<lb/>
　　明之主相得益彰乃能有此若晉文公之受車輅<lb/>
　　弓矢出入三覲猶未足以當之也後世强藩悍帥<lb/>
　　不奉朝謁而猶待之以姑息恩命濫膺與朝貢之<lb/>
　　臣禮數缺然者皆未得于康侯錫馬之義也<lb/>
夬<hi>卦名</hi>象傳曰澤上于天夬<hi>决/也</hi>君子以施禄及下居<hi>止也</hi>德<lb/>
則忌<lb/>
<pb n="KR3a0105_WYG_028-3a"/>
　　<hi>臣</hi>按居乃居積之居與夬義相反以禄者臣下之<lb/>
　　所應有而人君居之以示德若居貨然一則如項<lb/>
　　籍之印刓弊而不予出納之吝一則如漢髙踞洗<lb/>
　　見英布先使之大失所望而供帳飲食之盛又使<lb/>
　　之大喜過望以術智御才傑之士皆非先王忠信<lb/>
　　重禄之意故君子忌之而弗以也<lb/>
中孚<hi>卦名</hi>九二鳴鶴在隂其子和之我有好爵吾與爾靡<lb/>
之<hi>靡縻同</hi>
<pb n="KR3a0105_WYG_028-3b"/>
九五有孚攣如无咎<lb/>
　胡炳文曰九五孚之主也合九二與為一體包二隂<lb/>
　以成中孚在九二則曰縻在九五則曰攣皆固結而<lb/>
　不可解之象<lb/>
　　<hi>臣</hi>按人主惟其有攣如之孚而賢者為好爵所縻<lb/>
　　茍無此孚信而但以爵禄奔走天下之士賢者所<lb/>
　　不願也<lb/>
書洪範凡厥正人既富方榖汝弗能使有好于而家時<lb/>
<pb n="KR3a0105_WYG_028-4a"/>
人斯其辜于其無好德汝雖錫之福其作汝用咎<lb/>
　蔡沈傳曰在官之人有禄可仰然後可責其為善廩<lb/>
　禄不繼衣食不給不能使其和好于而家則是人將<lb/>
　陷于罪戾矣于其不好德之人而與之以禄則為汝<lb/>
　用咎惡之人也此言禄以與賢必富之而後責其善<lb/>
　者聖人設教欲中人以上皆可能也<lb/>
　　<hi>臣</hi>按詩言豈弟君子干禄不回蓋正人而富則斯<lb/>
　　民被豈弟之澤故君子之福即斯民之福也小人<lb/>
<pb n="KR3a0105_WYG_028-4b"/>
　　雖富而乾没不止與之以禄是厚其毒也豈以惟<lb/>
　　皇作極而威福濫用者哉蓋聖人制行不以己中<lb/>
　　人之性固可使為善可使為不善也厚其禄養謀<lb/>
　　其身家所謂人人自愛而重犯法養亷有資室謫<lb/>
　　不至自非貪冒嗜利之人必不至更以賄敗也若<lb/>
　　既已陷于不義則必至于無好德之心如是而更<lb/>
　　欲責之以修身勸之以求福其人方自以行檢既<lb/>
　　踰後効無補其何能報我以善哉惟其在一人之<lb/>
<pb n="KR3a0105_WYG_028-5a"/>
　　身而可慮如此是人之有能有為者必當有以愛<lb/>
　　惜保全之于始不可以徒用之而不為之所也<lb/>
詩弼風北門<hi>篇名</hi>其一章曰出自北門憂心殷殷終窶<hi>無財</hi>
<hi>可以為禮</hi>且貧<hi>無財可以自給</hi>莫知我艱已焉哉天實為之謂之何<lb/>
哉<lb/>
二章曰王事適我政事一<hi>皆也</hi>埤<hi>厚也</hi>益我我入自外室人<lb/>
交徧讁我已焉哉天實為之謂之何哉<lb/>
三章曰王事敦<hi>猶投擲也</hi>我政事一埤遺<hi>加也</hi>我我入自外室<lb/>
<pb n="KR3a0105_WYG_028-5b"/>
人交徧摧我<hi>摧折沮抑之甚于讁也</hi>已焉哉天實為之謂之何哉<lb/>
　謝枋得曰鹿鳴四牡之燕樂出車枤杜之勞來一人<lb/>
　之勞苦君無不知一毫之事功君無不報此先王所<lb/>
　以體羣臣也千歳治安根本蓋在此也北門之忠臣<lb/>
　至于終窶且貧禄不足以代耕矣出則當王事之獨<lb/>
　勞入則當政事之煩劇使室人不能忍饑寒而交徧<lb/>
　讁之此人情所難堪者上不怨其君下不怨其家窮<lb/>
　而呼天亦無一毫怨天之辭此樂天知命之士也有<lb/>
<pb n="KR3a0105_WYG_028-6a"/>
　臣如此而不能忠信重禄以勸之衞之所以亡也<lb/>
　　<hi>臣</hi>按北門之詩箋以為衞之君闇不知士有才能<lb/>
　　不與厚禄使困苦不得志故刺之也窶陋則無財<lb/>
　　為禮困苦則無資充用窶且貧禄之薄可知也有<lb/>
　　役使之事則不以之彼而必來之我有賦税之事<lb/>
　　則減于彼而以益于我是又使之事君子之事而<lb/>
　　食小人之食也夫簡兮之賢者官卑禄薄而有輕<lb/>
　　世肆志之心焉其人豈不窶貧哉無王事之適政<lb/>
<pb n="KR3a0105_WYG_028-6b"/>
　　事之埤以為之憂也投之以事則當知其艱無以<lb/>
　　代耕而但欲責其力所遭如此而終無去志雖其<lb/>
　　室人亦不之知詩人愛君之心綣綣無已怨而不<lb/>
　　怒歸之于天倘亦使衞之君聞之而惻然有動于<lb/>
　　中乎<lb/>
小雅鹿鳴<hi>篇名</hi>其一章曰呦呦鹿鳴食野之苹我有嘉賔<lb/>
鼓瑟吹笙吹笙鼓簧承筐是將人之好我示我周行<lb/>
　小序曰鹿鳴燕羣臣嘉賔也既飲食之又實幣帛筐<lb/>
<pb n="KR3a0105_WYG_028-7a"/>
　篚以將其厚意然後忠臣嘉賔得盡其心矣<lb/>
　　<hi>臣</hi>按傳鹿得苹則鳴而相呼誠懇發于中以興嘉<lb/>
　　樂賔客當有懇誠相招呼以成禮也示箋作寘言<lb/>
　　置之周之列位也蓋君人者非善不用惟賢是與<lb/>
　　既得此好德之人而但承之以笙瑟奉之以筐篚<lb/>
　　弗與共天位則私惠不歸德君子不自畱焉<lb/>
四牡<hi>篇名</hi>其三章曰翩翩者鵻<hi>鳥/名</hi>載飛載下集于苞栩<hi>所安</hi>
<hi>之處</hi>王事靡盬不遑將父<lb/>
<pb n="KR3a0105_WYG_028-7b"/>
四章曰翩翩者鵻載飛載止集于苞杞王事靡盬不遑<lb/>
將母<lb/>
五章曰駕彼四駱載驟駸駸豈不懐歸是用作歌將母<lb/>
來諗<hi>告也</hi>
　謝枋得曰忠孝不兩全此人情之所難也先王勞使<lb/>
　臣而言之及此深探人情真切而言之也又曰聖人<lb/>
　以孝治天下聞有以養母來告者安得不俞其請乎<lb/>
　此蓋設言欲使人忠孝兩全也<lb/>
<pb n="KR3a0105_WYG_028-8a"/>
　范祖禹曰卒章再言母本其恩所起以教愛也愛母<lb/>
　則敬父矣敬父則尊君矣未有愛其親而不愛其君<lb/>
　者也<lb/>
　輔廣曰既述其不得養親之情矣又言其以是情而<lb/>
　告于上所謂臣下不敢自言而君上探其情而為之<lb/>
　言者詳于私恩而略于公義君之勞臣當然也<lb/>
　　<hi>臣</hi>按忠臣孝子之行役未嘗不念其親陟岵之憂<lb/>
　　鴇羽之嗟北山之怨出于人子之所自言則上下<lb/>
<pb n="KR3a0105_WYG_028-8b"/>
　　之情睽隔而為變風變雅出于君上所代為之言<lb/>
　　則能體悉人之情而為勞使臣之正小雅故孔氏<lb/>
　　以為臣有勞苦患上不知今君勞使臣言汝豈不<lb/>
　　思歸作歌來告是明已知其功探情以勞之序曰<lb/>
　　有功而見知則悦矣此之謂也又經曰母取其愛<lb/>
　　再言將母所以曲盡人之情然茍非能自盡其愛<lb/>
　　親之心則何能推已及人而言之忠厚悱惻如此<lb/>
　　耶<lb/>
<pb n="KR3a0105_WYG_028-9a"/>
蓼蕭<hi>篇名</hi>其一章曰蓼彼蕭<hi>蒿也</hi>斯零露湑兮既見君子我<lb/>
心寫兮燕笑語兮是以有譽處兮<lb/>
　輔廣曰諸侯來朝天子天子見之而得以輸寫其心<lb/>
　而無所畱隱相與燕飲笑語和悦則上下皆可以保<lb/>
　其聲譽與和樂也茍上之于下也有所疑而不敢盡<lb/>
　其情下之于上也有所畏而不敢申其意則是上下<lb/>
　不交否之時也何能保有其安樂于長久乎<lb/>
　　<hi>臣</hi>按蓼蕭之燕笑譽處為晉之時有錫馬蕃庶晝<lb/>
<pb n="KR3a0105_WYG_028-9b"/>
　　日三接之象也自罷侯置守而方岳郡縣皆古之<lb/>
　　諸侯則四海九州之内凡為守土蒞民者皆天子<lb/>
　　之羣臣也皆當以吾不敢惡于人之義而示之以<lb/>
　　恩愛慈惠者也<lb/>
大雅假樂<hi>篇名</hi>其四章曰之綱之紀燕及朋友百辟卿士<lb/>
媚于天子不解于位民之攸塈<lb/>
　鄭康成注曰媚愛也成王以恩意及羣臣羣臣故皆<lb/>
　愛之不解于其職位民之所以休息由此也<lb/>
<pb n="KR3a0105_WYG_028-10a"/>
　　<hi>臣</hi>按假樂之詩公尸所以答鳬鷖者謂諸臣為朋<lb/>
　　友亦如既醉指助祭之臣為朋友也成王愛親之<lb/>
　　心形于祭祀既燕其父兄而及其諸臣君愛其臣<lb/>
　　臣愛其君始之以稱願終之以勸勉有元首股肱<lb/>
　　明良相得氣象吕祖謙曰蓋臯陶賡歌之意也<lb/>
儀禮燕禮第六<lb/>
　賈公彦釋曰燕有四等諸侯無事而燕一也卿大夫<lb/>
　有王事之勞二也卿大夫有聘而來還與之燕三也<lb/>
<pb n="KR3a0105_WYG_028-10b"/>
　四方聘客與之燕四也<lb/>
　　<hi>臣</hi>按此四等之燕若卿大夫有勤勞之事及異國<lb/>
　　之聘賔亦後世所時有惟君臣無事相與講明德<lb/>
　　義以禮樂燕飲最為難得蓋法酒之置鮮能歡洽<lb/>
　　狎客之譏惡其沉湎惟明皇之御花蕚樓邀畱歸<lb/>
　　騎太宗于後苑賞花釣魚唐宋二史傳為盛事<hi>臣</hi>
　　以燕禮考之樂備三終可以出矣而必極之于無<lb/>
　　算樂酒已四旅可以出矣而必極之于無算爵賔<lb/>
<pb n="KR3a0105_WYG_028-11a"/>
　　卿大夫既成禮矣士亦受觶矣而必均其惠于小<lb/>
　　臣之與者或因以習射也而繼之以燭或者不徒<lb/>
　　歌也而命之以舞而自始至終正之以禮先王之<lb/>
　　道所由必盡其孚信不止無惡于人而又咸以得<lb/>
　　其歡心者也唐宋之君臣雖不能因是以講明德<lb/>
　　義合于古者行禮之義而適當無事成其泰交蓋<lb/>
　　亦未易得此者也<lb/>
中庸第二十章曰體羣臣則士之報禮重<lb/>
<pb n="KR3a0105_WYG_028-11b"/>
　　<hi>臣</hi>按羣臣之稱自卿大夫而下逮於士者也古者<lb/>
　　官人無異途故内則六官之屬有司職事之賤者<lb/>
　　外則閭胥比長皆以士為之其育于成均者則野<lb/>
　　處而不匿其秀民之能為士者也古者四十曰强<lb/>
　　而仕然而有士冠禮則雖弱冠之時未受爵命而<lb/>
　　其德行道藝舉于鄉老者固已入使治之出使長<lb/>
　　之也以後世言之有司執事之賤者與夫閭胥比<lb/>
　　長方且兒童畜之奴𨽻使之捶楚辱之而先王之<lb/>
<pb n="KR3a0105_WYG_028-12a"/>
　　世則致其忠厚推其誠信不啻股肱心膂視之也<lb/>
　　夫然後亷恥之道興詭薄之風息雖㣲且末皆必<lb/>
　　感激奮厲欲及時而進德修業也此其所謂報禮<lb/>
　　重者也然而曰周之士貴秦之士賤何也夫出于<lb/>
　　學校之中既已賢能獻之而任之也僅以為有司<lb/>
　　職事閭胥比長疑于賤之也而先王期待之意蓋<lb/>
　　無窮焉士亦知自貴也游説之士立談而取卿相<lb/>
　　出其珠玉錦繡疑于貴之也而世主蓋以是市之<lb/>
<pb n="KR3a0105_WYG_028-12b"/>
　　士愈以賤也夫士知自貴則德日進業日修惟其<lb/>
　　所使而無不可其為報也孰重焉士愈以賤而詐<lb/>
　　偽反覆惟利之求亦有感于私惠而以身許人者<lb/>
　　彼哉其所為報也<lb/>
孟子曰天子之卿受地視侯大夫受地視伯元士受地<lb/>
視子男大國地方百里君十卿禄卿禄四大夫大夫倍<lb/>
上士上士倍中士中士倍下士下士與庶人在官者同<lb/>
禄禄足以代其耕也次國地方七十里君十卿禄卿禄<lb/>
<pb n="KR3a0105_WYG_028-13a"/>
三大夫大夫倍上士上士倍中士中士倍下士下士與<lb/>
庶人在官者同禄禄足以代其耕也小國地方五十里<lb/>
君十卿禄卿禄二大夫大夫倍上士上士倍中士中士<lb/>
倍下士下士與庶人在官者同禄禄足以代其耕也<lb/>
　　<hi>臣</hi>按頒禄之制王制孟子所載不同先儒所不欲<lb/>
　　茍為之解而闕之者也然其意義有可得而合者<lb/>
　　視農夫而制禄足以代耕之説也然而古之食于<lb/>
　　官者蓋多于今五家為比而比長以下士為之則<lb/>
<pb n="KR3a0105_WYG_028-13b"/>
　　是五家之中常有一家不耕而食者矣而府史胥<lb/>
　　徒不在此數不知何以能給也且今之縣令即古<lb/>
　　之諸侯以一縣計之官俸役食逺不逮于古侯伯<lb/>
　　子男之國君卿大夫士之禄也古之諸侯亦入為<lb/>
　　王卿士而天子之卿大夫士受地視侯伯子男而<lb/>
　　皆取足于王畿之内今也四海之富天子奄有之<lb/>
　　而制禄之法不知其何所視以為差等也以今之<lb/>
　　九品之吏比于古之上農夫則彼之食九人也當<lb/>
<pb n="KR3a0105_WYG_028-14a"/>
　　今田四十畝有竒之入非遇水旱之災則裕而今<lb/>
　　之制禄也蓋不給矣以九品之吏視古王朝之人<lb/>
　　亦足比數于中下士以意計之元士視子男則中<lb/>
　　士下士亦得視于附庸之國者而今之九品之吏<lb/>
　　禄不足以代其耕則是古今之制厚薄之不同相<lb/>
　　去不知其幾也<lb/>
漢宣帝神爵三年詔曰吏不亷平則治道衰今小吏皆<lb/>
勤事而俸禄薄欲無侵漁百姓難矣其益吏百石已下<lb/>
<pb n="KR3a0105_WYG_028-14b"/>
俸十五<lb/>
　　<hi>臣</hi>按大官禄薄則北門之窶貧而矢志無他者蓋<lb/>
　　有之矣小吏起自細㣲鮮雖窮不變之節既勤之<lb/>
　　以事又薄其禄茍非取之于百姓彼固無以為生<lb/>
　　也漢宣少長民間知其疾苦及其即位勤于吏治<lb/>
　　揆諸先王忠信重禄之意未嘗不大小一體然百<lb/>
　　石以下之吏于民彌親仰給于禄尤急固當深念<lb/>
　　者也又按文獻通考云應邵漢書曰張敞蕭望之<lb/>
<pb n="KR3a0105_WYG_028-15a"/>
　　言曰夫倉廩實而知禮節衣食足而知榮辱今小<lb/>
　　吏俸率不足常有憂父母妻子之心雖欲潔身為<lb/>
　　亷其勢不能可以什率増天下吏俸宣帝乃益天<lb/>
　　下吏俸什二而漢書言十五兩存其説<lb/>
章帝時賈逵母常有疾帝欲加賜以校書例多特以錢<lb/>
二十萬使潁陽侯馬防與之謂防曰此子無人事于外<lb/>
<hi>謂不廣交通也</hi>屢空則從孤竹之子于首陽山矣<lb/>
　　<hi>臣</hi>按章帝之于賈逵既念其母之疾又以其不交<lb/>
<pb n="KR3a0105_WYG_028-15b"/>
　　通人事為之加賜其謂馬防數語忠厚隱惻雖將<lb/>
　　母來諗之詩不是過矣此亦長者之效乎逵自為<lb/>
　　兒童常在太學不通人間事帝蓋知之然則當時<lb/>
　　諸臣固皆禄不足以養亷而藉人事以免首陽之<lb/>
　　困乎加賜一賈逵何如益俸十五之施溥也<lb/>
晉武帝泰始三年詔曰古者以德詔爵以庸制禄雖下<lb/>
士猶食上農外足以奉公忘私内足以養親施惠今在<lb/>
位者禄不代耕非所以崇化之本也其議増吏俸<lb/>
<pb n="KR3a0105_WYG_028-16a"/>
　　<hi>臣</hi>按養親施惠養口體之孝也奉公忘私養志之<lb/>
　　孝也故重禄真可以廣孝<lb/>
北魏百官不給禄少能以亷自立者魏主詔吏受所監<lb/>
臨羊一口酒一斛者死與者以從坐論有能糾告尚書<lb/>
以下罪狀者隨所糾官輕重受之張白澤諌曰昔周之<lb/>
下士尚有代耕之禄今皇朝貴臣服勤無報若使受禮<lb/>
者刑身糾之者代職臣恐姦人闚望忠臣懈節如此而<lb/>
求事簡民安不亦難乎請依律令舊法仍班禄以酬廉<lb/>
<pb n="KR3a0105_WYG_028-16b"/>
吏魏主乃為之罷新法<lb/>
　　<hi>臣</hi>按先王之世以道相友以禮相接故孟子之于<lb/>
　　儲子季任皆以幣交而古者大夫出疆反必有獻<lb/>
　　而鹿鳴之燕嘉賔則必將之以筐篚故士以職事<lb/>
　　相親而後有士相見之禮古之人所重者禮義所<lb/>
　　輕者貨財故既聘而反其圭璋然而用幣有數著<lb/>
　　之于經君臣朋友之間休戚之相通問遺之交至<lb/>
　　人情之所不能已聖人因為之節文也羊酒之受<lb/>
<pb n="KR3a0105_WYG_028-17a"/>
　　豈得為暮夜之金乎君子以禮義自處雖布幣充<lb/>
　　庭可以取可以無取亦必有道矣如其小人之好<lb/>
　　貨財也交以道接以禮則却而暮夜之金則受其<lb/>
　　巧詐不可勝窮也且糾告之端開而姦貪幾倖告<lb/>
　　尚書即為尚書則貴臣重足而立而觴酒豆肉或<lb/>
　　因之以死罪或以之而得官異乎先王之世和衷<lb/>
　　親遜之風矣况又不給其禄勤而無報乎欲以興<lb/>
　　亷起讓難矣<lb/>
<pb n="KR3a0105_WYG_028-17b"/>
孝文帝大和八年秋詔班禄以十月為始每季一請舊<lb/>
律枉法十匹義贓二十匹罪死至是義贓一匹枉法無<lb/>
多少皆死仍分命使者糾按守宰之貪者秦益二州刺<lb/>
史恒農李洪之以外戚貴顯為治貪暴班禄之後洪之<lb/>
首以贓敗魏主命鎖赴平城集百官親臨數之猶以大<lb/>
臣聽在家自裁自餘守宰坐贓死者四十餘人受禄者<lb/>
無不跼蹐賕賂殆絶然吏民犯他罪者魏主率寛之疑<lb/>
罪奏讞多減死徙邊歳以千計都下决大辟歳不過五<lb/>
<pb n="KR3a0105_WYG_028-18a"/>
六州鎮亦簡久之淮南王佗奏請依舊斷禄文明太后<lb/>
召羣臣議之中書監髙閭以為饑寒切身慈母不能保<lb/>
其子今給禄則廉者足以無濫貪者足以勸慕不給則<lb/>
貪者得肆其姦亷者不能自保淮南之議不亦謬乎詔<lb/>
從閭議<lb/>
　　<hi>臣</hi>按厚頒禄之制而嚴受賕之律于以飭吏治者<lb/>
　　誠得矣蓋飬亷之義正所以懲貪豈得以一人之<lb/>
　　貪而反廢頒禄之典也髙閭之議君子哉<lb/>
<pb n="KR3a0105_WYG_028-18b"/>
唐太宗貞觀元年有上書請去佞臣者上問佞臣為誰<lb/>
對曰臣居草澤不能的知其人願陛下與羣臣言或陽<lb/>
怒以試之彼執理不屈者直臣也畏威順㫖者佞臣也<lb/>
上曰君源也臣流也濁其源而求其流之清不可得矣<lb/>
君自為詐何以責臣下之直乎朕方以至誠治天下見<lb/>
前世帝王好以權譎小數接其臣下者常竊恥之卿䇿<lb/>
雖善朕不取也<lb/>
或告魏徵私其親戚上使御史大夫温彦博按之無狀<lb/>
<pb n="KR3a0105_WYG_028-19a"/>
彦博言于上曰徵不存形迹逺避嫌疑心雖無私亦有<lb/>
可責上令彦博讓徵且曰自今宜存形迹他日徵入見<lb/>
言于上曰臣聞君臣同體宜相與盡誠若上下俱存形<lb/>
迹則國之興喪尚未可知臣不敢奉詔上瞿然曰吾已<lb/>
悔之<lb/>
　　<hi>臣</hi>按人主而欲以陽怒試羣臣先為不信于其臣<lb/>
　　人臣事君而存形迹先為不信于其君太宗恥于<lb/>
　　試佞人之䇿而以宜存形跡讓徵宜其悔也夫息<lb/>
<pb n="KR3a0105_WYG_028-19b"/>
　　壤在彼甘茂之以術要君謗書盈篋文侯之以術<lb/>
　　馭臣君臣之間去智計而存忠信斯為難也若太<lb/>
　　宗之于徵也于泰交志同之象庶幾焉<lb/>
十年魏徵上書曰臣聞為國之基必資于德禮君之所<lb/>
保惟在于誠信誠信立則下無二心德禮形則逺人斯<lb/>
格然則德禮誠信國之大綱在于君臣父子不可斯須<lb/>
而廢也故孔子曰君使臣以禮臣事君以忠自王道休明<lb/>
十有餘載威加海外萬國來庭倉廩日積土地日廣然<lb/>
<pb n="KR3a0105_WYG_028-20a"/>
而道德未益厚仁義未益愽者何哉由乎待下之情未<lb/>
盡于誠信雖有善始之勤未覩克終之美故也<lb/>
十四年魏徵上疏曰夫上之不信于下必以為下無可<lb/>
信矣君以下無可信則上亦有可疑矣禮曰上人<lb/>
疑則百姓惑下難知則君長勞上下相疑則不可<lb/>
以言至理矣當今羣臣之内逺在一方流言三至<lb/>
而不投杼者臣竊思度未見其人以四海之廣士庶之<lb/>
衆豈無一二可信之人哉夫以一介庸夫結為交友以<lb/>
<pb n="KR3a0105_WYG_028-20b"/>
身相許死且不渝况君臣契合寄同魚水若君為堯舜<lb/>
臣為稷契豈有遇小事則變志見小利則易心哉此雖<lb/>
下之立忠未有明著亦由上懐不信待之過薄之所致<lb/>
也豈君使臣以禮臣事君以忠乎<lb/>
　　<hi>臣</hi>按夫子言君使臣以禮臣事君以忠又言忠信<lb/>
　　重禄所以勸士又言事君盡禮君臣相與之際禮<lb/>
　　與忠相須使臣亦可言忠事君亦可言禮元首股<lb/>
　　肱自然一體并不假推心置腹也記言事君者量<lb/>
<pb n="KR3a0105_WYG_028-21a"/>
　　而後入則夫聖賢之為道德豪傑之為功名其所<lb/>
　　以然者不同而知無不為惟力是視未嘗不同也<lb/>
　　懐情不盡誰則使然開誠待人豁達大度宜為君<lb/>
　　者也若疑端一啓則前後左右舉無可信之人矣<lb/>
　　信之至不間于疎逖小臣疑之終必及于貴戚故<lb/>
　　舊塗豕鬼車之惑用缶納牖之誠不難變易于俄<lb/>
　　頃也以太宗之賢而徵屢以為戒以貞觀之盛而<lb/>
　　恐其無克終之美徵之責難于君與太宗之能受<lb/>
<pb n="KR3a0105_WYG_028-21b"/>
　　盡言其君臣契合要皆為不可及也<lb/>
　　<hi>臣</hi>又按明臣湛若水疏曰聖學之大莫過于求仁<lb/>
　　仁者以人物為一體易曰君子體仁足以長人曰<lb/>
　　近取諸身今夫人之一身主之惟心思調之惟元<lb/>
　　氣運之惟股肱耳目通之喘息呼吸惟喉舌發之<lb/>
　　惟百體髪膚故心思不宰則狂元氣不調則病股<lb/>
　　肱耳目不運用則痿痺眩惑喉舌不通則呼吸不<lb/>
　　來飲食不進百體髪膚不潤則不仁是之謂解體<lb/>
<pb n="KR3a0105_WYG_028-22a"/>
　　五者有一焉扁鵲之所望而走者也故夫人君者<lb/>
　　猶身之有心也三公論道燮理隂陽猶身之元氣<lb/>
　　也九卿百執事猶身之股肱耳目也科道言官猶<lb/>
　　身之喉舌也天下兆姓猶身之百體髪膚也今夫<lb/>
　　人之于身也兼所愛也兼所養也至于公卿庶官<lb/>
　　萬民相待一體而有弗愛弗養焉是之謂自解其<lb/>
　　體夫哀莫大于解體也蓋未之思耳矣故夫人君<lb/>
　　者以身體羣物慎所以愛養之伏惟陛下天錫睿<lb/>
<pb n="KR3a0105_WYG_028-22b"/>
　　智宜視三公九卿百職科道萬民如一身反身而<lb/>
　　求之知吾身之心思不可以一時不宰也則必思<lb/>
　　所以正其心以主羣動不宜或有放失也知吾身<lb/>
　　之有元氣不可以一時不調也則于内閣大臣必<lb/>
　　思所以時召問論誠意交孚不宜如是踈濶也知<lb/>
　　吾身之股肱耳目不可以一時不運用也則于九<lb/>
　　卿百職事必思所以體悉禮遇推心委任不宜如<lb/>
　　是外逺也知吾身之喉舌不可以一時不通也則<lb/>
<pb n="KR3a0105_WYG_028-23a"/>
　　于科道必思所以納其言從其諌不宜或有沮塞<lb/>
　　也知吾身之百體髪膚不可以一或不仁也則必<lb/>
　　以天下窮民如疾痛在身思所以惠育之不宜如<lb/>
　　是蠲貸不一也臣是以進一體之説伏乞聖明全<lb/>
　　體物之仁玩取身之義兼愛養之道懲扁鵲之走<lb/>
　　立大公以普天下宫中府中視為一體疾痛疴癢<lb/>
　　無不相關使天下後世頌為至仁之君與神堯凖<lb/>
　　若水之論可謂篤矣蓋記言民以君為心君以民<lb/>
<pb n="KR3a0105_WYG_028-23b"/>
　　為體易之卦體凡二五正應為吉他有以間之則<lb/>
　　吝而艮卦全取象于人身艮以背為止其所背即<lb/>
　　心之繋屬者也九三艮其限列其夤厲薫心者人<lb/>
　　身榮衞流通則泰上否下結則病矣限分上下夤<lb/>
　　列左右乃至判隔而不得屈伸而其心之危厲薫<lb/>
　　灼為何如也夫四肢百骸之聽命于心心之能役<lb/>
　　使四肢百骸乃不期然而然之理相喻于甚㣲相<lb/>
　　感者至捷如今人之言信手信步信之云者不疑<lb/>
<pb n="KR3a0105_WYG_028-24a"/>
　　其所為也天下之善疑者必不自疑其股肱耳目<lb/>
　　故能相為用而不相離然則人主之能宰制萬物<lb/>
　　役使羣動惟其以之為一體故也朱熹之釋文言<lb/>
　　曰以仁為體則無一物不在所愛之中故足以長<lb/>
　　人胡安國春秋傳體元者人君之事調元者宰相<lb/>
　　之職蓋書言尹躬暨湯咸有一德一德者元也仁<lb/>
　　也羣臣百姓皆一元之所亭育所以謂之萬物為<lb/>
　　一體醫書以手足痿痺為不仁蓋言元氣之不相<lb/>
<pb n="KR3a0105_WYG_028-24b"/>
　　灌輸可以知心體之喻最為親切矣人君者不愛<lb/>
　　其羣臣百姓猶心之不愛其股肱耳目矣體仁之<lb/>
　　君子殆不其然或坐而論道或起而行之皆吾之<lb/>
　　股肱之所持行吾之耳目之所視聽也心之所之<lb/>
　　股肱耳目不期而至股肱耳目之不便心亦勿問<lb/>
　　而知相愛之至也為臣子者惟知君父有公事而<lb/>
　　為君父者必恤臣子之私情居處之與行役未嘗<lb/>
　　不均其勞文事之與武備未嘗偏廢其一機宜未<lb/>
<pb n="KR3a0105_WYG_028-25a"/>
　　嘗不密而諮詢未嘗不周如此乎其休戚與共而<lb/>
　　甘苦與同也安有股肱耳目而不惟其所使者哉<lb/>
　　然則夫子曰取人以身正謂能仁其身即所以體<lb/>
　　羣臣也<lb/>
憲宗時王叔文之黨十年不量移執政有憐其才欲漸<lb/>
進之者悉召至京師諌官爭言其不可上亦惡之皆以<lb/>
為逺州刺史劉禹錫得播州中丞裴度以禹錫母老為<lb/>
上言上曰為人子不自謹貽親憂此則重可責也度曰<lb/>
<pb n="KR3a0105_WYG_028-25b"/>
陛下方侍太后恐禹錫在所宜矜上良乆乃曰朕所言<lb/>
以責為子者耳然不欲傷其親心退謂左右曰裴度愛<lb/>
我終切禹錫得改連州<lb/>
　　<hi>臣</hi>按為人子不自謹貽親憂大哉王言真可以愧<lb/>
　　天下之為臣子者矣然帝終念禹錫母老徙之近地<lb/>
　　他日鹽鐵院官權長孺坐罪抵死其母耄丐子以<lb/>
　　養帝欲赦之以問宰相崔羣言陛下幸隣其老宜<lb/>
　　即遣使諭㫖若須赦出無及矣于是<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>死又敬宗<lb/>
<pb n="KR3a0105_WYG_028-26a"/>
　　時鄠令崔發以毆五坊人繫臺獄諌官交章論救<lb/>
　　不聽李逢吉從容言于上曰發母年垂八十自發<lb/>
　　下獄積憂成疾陛下方以孝理天下所宜矜念帝<lb/>
　　惻然曰比諌官但言發枉未嘗道此即遣使送發<lb/>
　　于家且慰勞其母此皆可謂能推親親之恩者也<lb/>
　　以此教孝作忠交得之矣<lb/>
宋仁宗天聖七年詔罷天下職田收其入以所直均給<lb/>
之<lb/>
<pb n="KR3a0105_WYG_028-26b"/>
　范仲淹上疏論職田不可罷其略曰真宗初賜職田<lb/>
　實遵古制蓋大賚于多士俾無蠧于生民無厭之徒<lb/>
　或冐典憲由濫官之咎非職田之過若從而廢罷則<lb/>
　吏困于亷收而均給則民受其弊天下幕職州縣官<lb/>
　三班使臣俸禄㣲薄全藉職田濟贍其無職田處持<lb/>
　亷之人例皆貧窘曩時士員尚少凡得一任必五六<lb/>
　年方有交替到闕即日差除復便請給當時條例未<lb/>
　密士寡亷隅雖無職田自可優足今物貴與昔不同<lb/>
<pb n="KR3a0105_WYG_028-27a"/>
　替罷之後守選待闕動踰二年官吏衣食不足廉者<lb/>
　復濁何以致化天下受弊必如臣言乞深加詳軫不<lb/>
　以一時之論廢經逺之制天下幸甚<lb/>
天聖九年詔復郡縣職田<lb/>
　　<hi>臣</hi>按職田之設最為近古孟子曰卿以下必有圭<lb/>
　　田王制夫圭田無征蓋于制禄之外所以厚賢而<lb/>
　　不征其税也周禮載師任土之法士田任近郊之<lb/>
　　地官田任逺郊之地鄭注士讀為仕仕者亦受田<lb/>
<pb n="KR3a0105_WYG_028-27b"/>
　　所謂圭田也官田庶人在官者其家所受田也王<lb/>
　　制制農田百畝庶人在官者之禄以農之上下為<lb/>
　　差與孟子同李氏曰庶人在官者其家亦授之田<lb/>
　　周官之所謂官田也禄足以代耕而又授之田所<lb/>
　　以責其廉能廉善也職田者其即古士田官田之<lb/>
　　遺歟先王之于人也既勤其身則必厚其禄于俸<lb/>
　　禄之外有職分之田法之至善者也晉百官志諸<lb/>
　　公以下至尚書令太子二傅並給菜田魏制諸宰<lb/>
<pb n="KR3a0105_WYG_028-28a"/>
　　人之官各隨近給公田隋唐京外官皆有職分田<lb/>
　　開元間停給旋復舊制宋天聖間有詔罷職田悉<lb/>
　　以歳入租課送官其數上三司計直均而給之令<lb/>
　　未下而復給仲淹上疏論其不可罷即此時也乾<lb/>
　　道紹興之後此制相仍暫罷且復元成宗時鄭介<lb/>
　　夫上言隨朝大小官及各處行省宣慰司皆樞要<lb/>
　　重臣既無所取于民又無職田可收縱添俸米何<lb/>
　　足養廉宜盡取元撥職田合收子粒錢糧官為收<lb/>
<pb n="KR3a0105_WYG_028-28b"/>
　　貯將中外人員差等而普及之介夫所請行之法<lb/>
　　即天聖間欲罷職田而計直均給之法也在職田<lb/>
　　未廢之時則雖計直均給而仲淹以為不如古制<lb/>
　　之善在職田既廢之後則介夫所論官為收貯差<lb/>
　　等普及猶足以示優恩厲清節也明初勲戚之臣<lb/>
　　皆賜官田以代常禄既令賜田還官給之本色其<lb/>
　　後與文武百官米折兼支惟西寧侯<hi>宋晟</hi>禄米遞年<lb/>
　　坐戸支給則王府之有莊田功臣之家有禄糧田<lb/>
<pb n="KR3a0105_WYG_028-29a"/>
　　蓋出于恩賜而非常法而京外官職分田永廢并<lb/>
　　其名而亡之矣又隋唐于職分田之外又有公廨<lb/>
　　田蓋職分田以給其人之身其頃畝多寡論品級<lb/>
　　公廨田以給衙門公用其頃畝亦視衙門為等差<lb/>
　　論者或以所在官司田租參錯不均或交競于差<lb/>
　　遣之時多取于收斂之日或以公廨錢出舉收利<lb/>
　　煩擾百姓則欲一切罷之而仁厚之君忠計之士<lb/>
　　卒以為不可廢者君子厲固窮之節固不以貧窶<lb/>
<pb n="KR3a0105_WYG_028-29b"/>
　　或渝也中人之性仰事父母俯畜妻子有所取資<lb/>
　　其以是而益勉于職事者衆而必不反藉以營私<lb/>
　　也若夫谿壑可盈小人之慾不可厭以所養廉之<lb/>
　　具啓其不廉之心者容或有之古之時選舉公而<lb/>
　　黜陟當則必不以小人者充于列位審矣又何患<lb/>
　　于有是哉<lb/>
金世宗時以所進御膳味不調適有㫖問之尚食局直<lb/>
長言臣聞老母病劇私心憒亂如喪魂魄以此有失常<lb/>
<pb n="KR3a0105_WYG_028-30a"/>
視臣萬死上嘉其孝即令還家侍疾俟平愈乃來<lb/>
　　<hi>臣</hi>按不遑將母人子之私痛也况有疾病乎世宗<lb/>
　　可謂能體其臣矣親疾不可不侍也則居喪豈可<lb/>
　　以奪情哉誠出其心耶其視直長有餘媿矣不然<lb/>
　　則徒傷其心而職事亦不治也又何取此憒亂之<lb/>
　　臣乎哉<lb/>
河北道廉訪副使僧家奴言自古求忠臣必于孝子之<lb/>
門今官于朝者十年不省覲者有之非無思親之心實<lb/>
<pb n="KR3a0105_WYG_028-30b"/>
由朝廷無給假省親之制而有擅離官次之禁古律諸<lb/>
職官父母在三百里外一年聽一給定省假二十日無<lb/>
父母者五年聽一給拜墓假十日以此推之父母在三<lb/>
百里以至萬里外者宜計道里逺近定立假期其應省<lb/>
覲匿而不省覲者坐以罪若詐冐假朝其罪與詐奔喪<lb/>
者同科命中書省議行<lb/>
　　<hi>臣</hi>按古之仕者各于邦域之中固未嘗因官守而<lb/>
　　廢定省之節也聘頫之事行役之勞而曠年累歳<lb/>
<pb n="KR3a0105_WYG_028-31a"/>
　　　者希矣楊桞雨雪不過自春徂冬也我行永久不<lb/>
　　　過千里之鎬也而勞還之詩探其父母之情而發<lb/>
　　　其忠孝之志先王之待臣下所以憫其勤苦而慰<lb/>
　　　其憂思者至也豈若後世四方之士官于中朝其<lb/>
　　　親在數千里之外而十年不得省覲者乎宜依古<lb/>
　　　律所載而寛其給省之期計其道里之逺近而為<lb/>
　　　之限制或歳一給省或間歳一給省或三歳一給<lb/>
　　　省給省者若干日則間歳者倍之而三歳者再倍<lb/>
<pb n="KR3a0105_WYG_028-31b"/>
　　　之其詐冐假期既與詐奔喪者同罪則匿不省覲<lb/>
　　　亦當與匿喪不報同科稍變通于今律之外其于<lb/>
　　　孝治豈無少補哉<lb/>
　　　以上體臣工<lb/>
　<lb/>
　<lb/>
　<lb/>
御定孝經衍義卷二十六<lb/>
</p>
<p>
</p>
  </div>
</body>
</text>
</TEI>
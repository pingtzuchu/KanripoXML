<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_067-1a"/>
　欽定四庫全書<lb/>
御定孝經衍義卷六十五<lb/>
　　天子之孝<lb/>
　　　論官材<lb/>
　　　舉逸附<lb/>
　易履<hi>卦名</hi>九二履道坦坦幽人貞吉<lb/>
　　朱熹本義曰剛中在下无應于上故為履道平坦幽<lb/>
　　獨守貞之象<lb/>
<pb n="KR3a0105_WYG_067-1b"/>
　　　<hi>臣</hi>按履以行為義幽人以處為義人之所履未有<lb/>
　　　不合道而吉者坦坦即幽人之貞也茍為艱難阻<lb/>
　　　絶之行欺世盜名是其志在弓旌而非中不自亂<lb/>
　　　者矣二之所履者道也則可潛可見用舍行藏一<lb/>
　　　惟其道而已聖明在上如此人必非長往不返而<lb/>
　　　摉揚隠逸者亦無能舍㫋也<lb/>
　蠱<hi>卦名</hi>上九不事王侯髙尚其事<lb/>
　　程頤𫝊曰上九居蠱之終无應于下處事之外无所<lb/>
<pb n="KR3a0105_WYG_067-2a"/>
　事之地也以剛明之才无應援而處無事之地是賢<lb/>
　人君子不偶于時而髙潔自守不累于世務者也故<lb/>
　云不事王侯髙尚其事古之人有行之者伊尹太公<lb/>
　望之流曾子子思之徒是也<lb/>
　　<hi>臣</hi>按五爻皆幹蠱之人而上非無幹蠱之才也以<lb/>
　　無應援而處無位之地胡炳文言君子之出處在<lb/>
　　事之中盡力以幹焉而不為汙在事之外潔身以<lb/>
　　退焉而不為僻盖有是象則有是占而又戒其必<lb/>
<pb n="KR3a0105_WYG_067-2b"/>
　　如是乃可在當人之身則然而伊尹太公非終于<lb/>
　　髙尚者然則治蠱救壊天下未必無其人而莘野<lb/>
　　之幣磻谿之載或弗之及也<lb/>
詩小雅鶴鳴<hi>篇名</hi>其一章曰鶴鳴于九臯<hi>澤也</hi>聲聞于野魚<lb/>
潛在淵或在于渚樂彼之園爰有樹檀其下惟蘀他山<lb/>
之石可以為錯<lb/>
　　<hi>臣</hi>按鶴鳴一詩箋云教宣王求賢人之未仕者一<lb/>
　　鳥不鳴九澤而云九臯者自外數之至于九坎而<lb/>
<pb n="KR3a0105_WYG_067-3a"/>
　　猶聞其鳴聲則賢人君子入山惟恐不深入林惟<lb/>
　　恐不密而名聞于朝廷之間非必自衒自鬻而乃<lb/>
　　知之也在淵在渚以魚之出沒喻賢者進退也以<lb/>
　　善樹之檀喻賢者以惡木之蘀喻小人上檀下蘀<lb/>
　　是賢者在上小人在下故人皆樂彼之朝而往觀<lb/>
　　之矣寳玉得石錯琢以成器國家得賢匡輔以成<lb/>
　　治其理一也王其可以弗求賢人而置于朝乎此<lb/>
　　詩繼沔水之後沔水曰規宣王而此曰誨宣王規<lb/>
<pb n="KR3a0105_WYG_067-3b"/>
　　為正其已失誨為教所未知然則諸侯之朝宗于<lb/>
　　天子實賴賢者在朝匡輔之力故教王以博求巖<lb/>
　　穴知名之士而與之共武服矢文徳也<lb/>
漢世祖建武五年詔徵處士太原周黨會稽嚴光等至<lb/>
京師黨入見伏而不謁自陳願守所志博士范升奏曰伏<lb/>
見太原周黨東海王良山陽王成等䝉受厚恩使者三<lb/>
聘乃肯就車及陛見帝廷黨不以禮屈伏而不謁偃蹇<lb/>
驕悍同時俱逝黨等文不能演義武不能死君釣采<lb/>
<pb n="KR3a0105_WYG_067-4a"/>
華名庶幾三公之位臣願與坐雲臺之下考試圖國之<lb/>
道不如臣言伏虚妄之罪而敢私竊虚名誇上求髙皆<lb/>
大不敬書奏詔曰自古明王聖主必有不賓之士伯夷<lb/>
叔齊不食周粟太原周黨不食朕禄亦各有志焉其賜<lb/>
帛四十疋罷之帝少與嚴光同遊學及即位以物色訪<lb/>
之得于齊國累徵乃至拜諫議大夫不肻受去耕釣于<lb/>
富春山以壽終于家　安帝時南陽樊英少有學行名<lb/>
著海内隠于壺山之陽州郡前後禮請不應公卿舉賢<lb/>
<pb n="KR3a0105_WYG_067-4b"/>
良方正有道皆不行策書徵之不赴順帝復以䇿書元<lb/>
纁備禮徵英英固辭疾篤詔切責郡縣督載上道英不<lb/>
得已到京稱疾不肻起彊輿入殿猶不能屈帝使出就<lb/>
太醫養疾月致羊酒其後帝乃為英設壇令公車令𨗳<lb/>
尚書奉引賜几杖待以師傅之禮延問得失拜五官中<lb/>
郎将數月英稱疾篤詔以為光禄大夫賜告歸令在所<lb/>
送穀以歲時致牛酒英辭位不受有詔譬㫖勿聽英初<lb/>
被詔命衆皆以為必不降志南郡王逸素與英善因與<lb/>
<pb n="KR3a0105_WYG_067-5a"/>
其書多引古譬喻勸使就聘英順逸議而至及後應對<lb/>
無竒謀深䇿談者以為失望河南張楷與英俱徵謂英<lb/>
曰天下有二道出與處也吾前以子之出能輔是君也<lb/>
濟斯民也而子始以不訾之身怒萬乘之主及其享受<lb/>
爵禄又不聞匡救之術進退無所據矣<lb/>
　司馬光曰古之君子邦有道則仕邦無道則隠隠非<lb/>
　君子之所欲也人莫己知而道不得行羣邪共處而<lb/>
　害將及身故深藏以避之王者舉逸民𫝊側陋固為<lb/>
<pb n="KR3a0105_WYG_067-5b"/>
　其有益于國家非以徇世俗之耳目也是故有道徳<lb/>
　足以尊主智能足以庇民被褐懐玉深藏不市則王<lb/>
　者當盡禮而致之屈己以訪之克己以從之然後能<lb/>
　利澤施于四表功烈格于上下盖取其道不取其人<lb/>
　務其實不務其名也其或禮備而不至意勤而不起<lb/>
　則姑内自循省而不敢彊致其人曰豈吾徳之薄而<lb/>
　不足慕乎政之亂而不可輔乎羣小在朝而不敢進<lb/>
　乎誠心不至而憂其言之不用乎何賢者之不我從<lb/>
<pb n="KR3a0105_WYG_067-6a"/>
　也茍其徳已厚矣政已治矣羣小逺矣誠心至矣彼<lb/>
　将叩閽而自售又安有勤求而不至者哉荀子曰耀<lb/>
　蟬者務在明其火振其木而已火不明雖振其木無<lb/>
　益也今人主有能明其徳則天下歸之若蟬之歸明<lb/>
　火也或者人主恥不能致乃至誘之以髙位脅之以<lb/>
　嚴刑使彼誠君子耶則位非所貪刑非所畏終不可<lb/>
　得而致也可致者皆貪位畏刑之人也烏足貴哉若<lb/>
　乃孝弟著于家庭行誼隆于鄉曲利不苟取仕不茍<lb/>
<pb n="KR3a0105_WYG_067-6b"/>
　進潔己安分優游卒歲雖不足以尊主庇民是亦清<lb/>
　修之吉士也王者當褒優安養俾遂其志以勵廉恥<lb/>
　美風俗斯亦可矣固不當如范升之詆毁又不可如<lb/>
　張楷之責望也至于飾偽以邀譽釣竒以驚俗不食<lb/>
　君禄而爭屠沽之利不受小官而規卿相之位名與<lb/>
　實反心與迹違斯乃華士<hi>太公僇華士</hi>少正卯<hi>孔子誅少正卯</hi>之<lb/>
　流其得免于聖王之誅幸矣尚何聘召之有哉<lb/>
時又徵廣漢楊厚江夏黄瓊瓊香之子也厚既至豫陳<lb/>
<pb n="KR3a0105_WYG_067-7a"/>
漢有三百五十年之戹以為戒拜議郎瓊將至李固以<lb/>
書逆遺之曰君子謂伯夷隘柳下惠不恭不夷不恵可<lb/>
否之間聖賢居身之所珍也誠欲枕山棲谷擬迹巢由<lb/>
斯則可矣若當輔政濟民今其時也自生民以來善政<lb/>
少而亂俗多必待堯舜之君此為士行其志終無時矣<lb/>
嘗聞語曰嶢嶢者易缺皦皦者易汙盛名之下其實難<lb/>
副近魯陽樊君被徵初至朝廷設壇席猶待神明雖無<lb/>
大異而言行所守亦無所缺而毁謗布流應時折減者<lb/>
<pb n="KR3a0105_WYG_067-7b"/>
豈非觀聽望深聲名太盛乎是故俗論皆言處士純盜<lb/>
虚聲願先生宏此逺謨令衆人歎服一雪此言耳<lb/>
　　<hi>臣</hi>按孔子繫易曰君子之道或出或處謂顔淵曰<lb/>
　　用之則行舍之則藏盖所因者時所守者道而初<lb/>
　　無所容心于其間也故出則成出行有與行非無<lb/>
　　具也處則成處藏有與藏非充隠也若無所挾持<lb/>
　　而釣采華名誠有如博士所奏者宜王逸李固之<lb/>
　　深有望于樊英黄瓊也要之寡欲知止難進易退<lb/>
<pb n="KR3a0105_WYG_067-8a"/>
　　亦足以廉頑立懦茍自度其才于世無所補則終<lb/>
　　身山棲野伏無所表異于食毛踐土之氓適以成<lb/>
　　其自知之明而為人君者誠寤寐求賢常若不及<lb/>
　　則如水之流濕火之就燥自各以類應矣<lb/>
宋太祖徵處士王昭素至闕昭素酸棗人有學行著易<lb/>
論二十三篇學者多從之至是召見便殿年已七十七<lb/>
矣令講乾卦至九五飛龍在天則斂容對曰此爻正當<lb/>
陛下今日之事然唯聖人能合其象引援証據因示諷<lb/>
<pb n="KR3a0105_WYG_067-8b"/>
諫微㫖帝嘉之問以治世養身之術對曰治世莫若愛<lb/>
民養身莫若寡慾帝愛其言書于屛几<lb/>
　　<hi>臣</hi>按昭素之于易學雖不逮周張程朱諸儒有以<lb/>
　　發𫝊羲文周之微言奥義然而宋祖立國之始知<lb/>
　　崇儒重道而昭素之愛民寡慾二語亦庶幾不負<lb/>
　　所讀之書有宋一代之經術理學與夫講筵之御<lb/>
　　不輟于兵戈擾攘之餘皆開基之主有以啟之也<lb/>
程頤論養賢劄子臣竊以議當代者皆知得賢則天下<lb/>
<pb n="KR3a0105_WYG_067-9a"/>
治而未知所以致賢之道也三代養賢必本于學而徳<lb/>
化行焉治道出焉本朝踵循唐舊而館閣清選止為文<lb/>
字之職名實未正欲招賢養材以輔時贊化將何從而<lb/>
致之也臣厯觀古先哲王所以虚己求治何嘗不盡天<lb/>
下之才以成己之徳也故曰大舜有大焉善與人同樂<lb/>
取于人以為善今天下之大豈乏賢而朝廷無養賢之<lb/>
地以容徐察其器識髙下而進退之也臣今欲乞朝廷<lb/>
設延英院以待四方之賢凡公論推薦及巖穴之賢必<lb/>
<pb n="KR3a0105_WYG_067-9b"/>
招致優禮視品給俸而不可遽進以官止以應詔命名<lb/>
凡有政治則委之詳定凡有典禮則使之討論經畫得<lb/>
以奏陳而治亂得以講究也俾羣居切磨日盡其材行<lb/>
其志使政府及近侍之臣互與相接陛下時賜召對詢<lb/>
以治道可觀其材識器能也察以累歲人品益分然後<lb/>
使賢者就位能者任職或委付郡縣或師表士儒其徳<lb/>
業尤異漸進以帥臣職司之任為輔弼為公卿施之無<lb/>
不稱也若是則引彚並進野無遺賢陛下尊賢待士<lb/>
<pb n="KR3a0105_WYG_067-10a"/>
之心可謂無負于天下矣<lb/>
　　<hi>臣</hi>按明初名臣如宗濂劉基由辟召為佐命而方<lb/>
　　孝儒由薦舉任文學博士靖難抗節楊士竒由薦<lb/>
　　舉至華盖殿大學士其他宦蹟顯著姓氏在人耳<lb/>
　　目者比比也至如陳静誠遇在洪武初應聘與參<lb/>
　　帷幄大計再授翰林院學士辭授禮部侍郎尚書<lb/>
　　左丞又辭竟以處士卒吳康齋與弼以布衣召至<lb/>
　　授左諭徳具疏固辭命行人送歸其為優禮處士<lb/>
<pb n="KR3a0105_WYG_067-10b"/>
　　與士之能以禮自處有足稱者宣徳七年詔令各<lb/>
　　處有文學才行出衆之士自二十五嵗以上令有<lb/>
　　司保舉赴京選用八年詔各布政司按察司府州<lb/>
　　縣官連名保舉賢良方正一人起送吏部量才擢<lb/>
　　用猗蘭操招隠詩盖是時作也猗蘭操曰蘭生幽<lb/>
　　谷兮曄曄其芳賢人在野兮其道則光嗟蘭之茂兮<lb/>
　　與衆草為伍於乎賢人兮女其予輔招隠詩曰天<lb/>
　　之生賢道藴厥身幼學壮行致君澤民伊傅孔孟<lb/>
<pb n="KR3a0105_WYG_067-11a"/>
　　　皆古君子孜孜行道未嘗㤀世秦漢之衰以退為<lb/>
　　　賢絶類離倫豈非違天嗟哉若人于身奚補區區<lb/>
　　　百年草木同腐予嗣祖宗統臨萬邦求賢圖治宵<lb/>
　　　旰皇皇羣才偕來布列在位道行身尊百世之貴<lb/>
　　　緬彼山林豈無遐遺往而不來悠悠我思漱石枕<lb/>
　　　流逺引髙蹈雖逸其身而悖于道卷阿之詩梧桐<lb/>
　　　鳯凰爾其翻然予將爾揚是時宣宗既下詔令復<lb/>
　　　出御製賜諸大臣以示意其勤于求賢若此自成<lb/>
<pb n="KR3a0105_WYG_067-11b"/>
　　　化以後薦舉始廢專重科舉然則久廢之典固有<lb/>
　　　待于大有為之君而後舉行也歟<lb/>
　　　以上舉逸<lb/>
　<lb/>
　<lb/>
　<lb/>
　<lb/>
御定孝經衍義卷六十五<lb/>
</p>
<p>
</p>
  </div>
</body>
</text>
</TEI>
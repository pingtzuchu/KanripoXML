<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_092-1a"/>
　欽定四庫全書<lb/>
御定孝經衍義卷九十<lb/>
　　士之孝<lb/>
　　　愛親<lb/>
　左傳鄭伯克段於鄢遂寘姜氏於城潁而誓之曰不及<lb/>
　黄泉無相見也既而悔之潁考叔為潁谷封人聞之有<lb/>
　獻於公公賜之食食舍肉公問之對曰小人有母皆嘗<lb/>
　小人之食矣未嘗君之羮請以遺之公曰爾有母遺繄<lb/>
<pb n="KR3a0105_WYG_092-1b"/>
　我獨無潁考叔曰敢問何謂也公語之故且告之悔對<lb/>
　曰君何患焉若闕地及泉隧而相見其誰曰不然公從<lb/>
　之公入而賦大隧之中其樂也融融姜出而賦大隧之<lb/>
　外其樂也洩洩遂為母子如初君子曰潁考叔純孝也<lb/>
　愛其母施及荘公詩曰孝子不匱永錫爾類其是之謂<lb/>
　乎<hi>隱公元年</hi>
　　　<hi>臣</hi>按鄭荘從考叔之言母子如初亦可謂孝思不<lb/>
　　　忘當時君子不稱鄭荘而稱考叔其食不啜羮特<lb/>
<pb n="KR3a0105_WYG_092-2a"/>
　　以發問非真欲遺母而君子以為愛其母葢考叔<lb/>
　　廣施孝道能感悟其君是以己之孝誠錫及疇類<lb/>
　　非譎諫己也<lb/>
漢楊厚母初與前妻子博不相安厚年九嵗思欲和親<lb/>
乃託疾不言不食母知其㫖瞿然改意恩養加篤後以<lb/>
曉讀書除為郎中<lb/>
蘇不韋父謙初為郡督郵時魏郡李暠為美陽令貪暴<lb/>
為民患謙按部得其贓論輸左校謙累遷至金城太守<lb/>
<pb n="KR3a0105_WYG_092-2b"/>
去郡歸鄉里漢法免罷守令自非詔徵不得妄到京師<lb/>
而謙後私至洛陽時暠為司𨽻校尉収謙詰掠死獄中<lb/>
又刑其屍以報昔怨不韋時年十八徵詣公車㑹謙見<lb/>
殺不韋載䘮歸鄉里瘞而不葬仰天嘆曰伍子胥獨何<lb/>
人也乃藏母於武都山中遂變姓名盡以家財募劍客<lb/>
邀暠於諸陵間不克㑹暠遷大司農時右校芻廥<hi>藏芻稾之</hi>
<hi>處</hi>在寺北垣下不韋與親從兄弟潛入廥中夜則鑿穴<lb/>
晝則逃伏如此經月遂得旁達暠之寝室出其牀下值<lb/>
<pb n="KR3a0105_WYG_092-3a"/>
暠在厠因殺其妾并及小兒留書而去暠大驚懼乃布<lb/>
棘於室以板藉地一日九徙雖家人莫知其處毎出輒<lb/>
劒㦸隨身壮士自衛不韋知暠有備乃日夜飛馳徑到<lb/>
魏郡掘其父阜冡斷取阜頭以祭父墳又標之於市曰<lb/>
李君遷<hi>暠字</hi>父頭暠匿不敢言而自上退位歸鄉里私掩<lb/>
塞冡捕求不韋歴嵗不得憤恚感傷發病嘔血死不韋<lb/>
後遇赦還家乃始改葬行䘮<lb/>
　　<hi>臣</hi>按當時士大夫或譏不韋歸罪枯骨不合古義<lb/>
<pb n="KR3a0105_WYG_092-3b"/>
　　惟何休比之伍員而郭林宗以為過之要其毁身<lb/>
　　憔慮出於百死以復不共誠愛之至也<lb/>
劉平等𫝊叙曰夫孝莫大於嚴父嚴父莫大於配天則<lb/>
周公其人也子路曰傷哉貧也生無以養死無以𦵏子<lb/>
曰啜菽飲水孝也夫鐘鼔非樂云之本而器不可去三<lb/>
牲非致孝之主而養不可廢存器而忘本樂之遁也調<lb/>
器以和聲樂之成也崇養以傷行孝之累也修己以致<lb/>
禄養之大也故言能大養則周公之祀致四海之祭言<lb/>
<pb n="KR3a0105_WYG_092-4a"/>
以義養則仲由之菽甘於東隣之牲夫患菽水之薄干<lb/>
禄以求養者是以恥禄親也存誠以盡行孝積而禄厚<lb/>
者此能以義養也廬江毛義家貧以孝行稱南陽人張<lb/>
奉慕其名往候之坐定而府檄適至以義守令義奉檄<lb/>
而入喜動顔色奉者志尚士也心賤之自恨來固辭而<lb/>
去及義母死去官行服數辟公府為縣令進退必以禮<lb/>
後舉賢良公車徵遂不至張奉嘆曰賢者固不可測往<lb/>
日之喜乃為親屈也汝南薛包好學篤行䘮母以至孝<lb/>
<pb n="KR3a0105_WYG_092-4b"/>
聞及父娶後妻而憎包分出之包日夜號泣不能去至<lb/>
被毆杖不得已廬於舍外旦入而灑掃父怒又逐之乃<lb/>
廬於里門昏晨不廢積嵗餘父母慚而還之若二子者<lb/>
推至誠以為行行信於心而感於人以成名受禄致禮<lb/>
斯可謂能以孝養也<lb/>
劉茂少孤獨與母居家貧以筋力致養孝行著於鄉里<lb/>
周磐少逰京師好禮有行非典謨不言諸儒宗之居貧<lb/>
養母儉薄不充嘗誦詩至汝墳之卒章慨然而嘆乃解<lb/>
<pb n="KR3a0105_WYG_092-5a"/>
韋帶就孝㢘之舉<hi>以父母孔邇飢寒之憂為此禄仕</hi>頻歴三城皆有惠<lb/>
政後思母棄官還鄉里及母歿哀至㡬於毁滅服終遂<lb/>
廬於冡側教授門徒以有道特徵語友人曰吾親以歿<lb/>
矣從物<hi>物猶事也</hi>何為遂不應磐同郡蔡順字君仲亦以至<lb/>
孝稱順少孤養母常出求薪有客卒至母望順不還乃<lb/>
嚙其指順即心動棄薪馳歸跪問其故母曰有急客來<lb/>
吾嚙指以悟汝耳母年九十以夀終未及得葬里中災<lb/>
火将逼其舎順抱棺柩號哭呌天火遂越燒他室順獨<lb/>
<pb n="KR3a0105_WYG_092-5b"/>
得免太守韓崇召為東閣祭酒母平日畏雷自亡後每<lb/>
有雷震順輒環冡泣曰順在此崇聞之每雷輒為差車<lb/>
馬到墓所太守鮑衆舉孝㢘順不能逺離墳遂不就<lb/>
鮑昻字叔雅有孝義節行父徳被病數年昻俯伏左右<lb/>
衣不緩帶及處䘮毁瘠三年抱負乃行服闋遂潛於墓<lb/>
次不闗時務舉孝㢘辟公府連徵不至卒於家<lb/>
京兆郭基孝行著於州里經學稱於師友<lb/>
王充少孤鄉里稱孝<lb/>
<pb n="KR3a0105_WYG_092-6a"/>
郭㤗字林宗家世貧賤早孤後遭母憂有至孝稱嘔血<lb/>
發病歴年乃瘳<lb/>
　　<hi>臣</hi>按范滂稱林宗隠不違親貞不絶俗天子不得<lb/>
　　臣諸侯不得友葢一時名士得自全者惟郭泰袁<lb/>
　　閎二人而已其不臣不友乃合於經所云忠順不<lb/>
　　失以事其上者也以此云愛孰與破家室戕肢體<lb/>
　　以為名者乎<lb/>
彭修年十五時父為郡吏得休與修俱歸道為盗所刼<lb/>
<pb n="KR3a0105_WYG_092-6b"/>
修困迫乃拔佩刀前持盗帥曰父辱子死卿不顧死耶<lb/>
盗相謂曰此童子義士也不宜逼之遂辭謝而去鄉黨<lb/>
稱其名<lb/>
申屠蟠九嵗䘮父哀毁過禮服除不進酒肉十餘年每<lb/>
忌日輒三日不食冡側致甘露白雉以孝稱<lb/>
王烈遭父䘮泣淚三年遇嵗飢饉路有餓殍烈乃分釡庾<lb/>
之儲以救邑里之命是以宗族稱孝鄉黨歸仁<lb/>
姜詩事母至孝妻<hi>同郡龎盛之女</hi>奉順尤篤母好飲江水水去<lb/>
<pb n="KR3a0105_WYG_092-7a"/>
舍六七里妻嘗泝流而汲後值風不時得還母渇詩責<lb/>
而遣之妻乃寄止隣舎晝夜紡績市珍羞使隣母以意<lb/>
自遺其姑如是者乆之姑怪問隣母隣母具對姑感慚<lb/>
呼還恩養愈謹其子後因逺汲溺死妻恐姑哀傷不敢<lb/>
言而託以行學不在姑嗜魚鱠又不能獨食夫婦嘗力<lb/>
作供鱠呼隣母共之舍側忽有湧泉味如江水每旦輒<lb/>
出雙鯉魚常以供二母之膳赤眉散賊經詩里弛兵而<lb/>
過曰驚大孝必觸鬼神時嵗荒賊乃遺詩米肉受而埋<lb/>
<pb n="KR3a0105_WYG_092-7b"/>
之比<hi>近也</hi>落<hi>藩也</hi>䝉其安全永平三年察孝㢘顯宗詔曰大<lb/>
孝入朝凡諸舉者一聴平之由是皆拜為郎中<lb/>
魏田豐少䘮親居䘮盡哀日月雖過笑不至矧<lb/>
韓珩少䘮父母奉養兄姊宗族稱孝悌<lb/>
髙柔父靖靖髙祖父固固子式至孝常盡力供養永初<lb/>
中螟蝗為害獨不食式麥圉令周疆以表州郡太守楊<lb/>
舜舉式孝子讓不行後以孝㢘為郎<lb/>
吳髙岱吳郡人太守盛憲以為上計舉孝㢘許貢來領<lb/>
<pb n="KR3a0105_WYG_092-8a"/>
郡岱将憲避難於許昭家求救於陶謙謙未即救岱憔<lb/>
悴泣血水漿不入口謙感其忠壮有申包胥之義許為<lb/>
出軍以書與貢岱得謙書以還而貢已囚其母吳人大<lb/>
小皆為危悚以貢宿忿往必見害岱言在君則為君且<lb/>
母在牢獄期於當往若得入見事當自解遂通書自白<lb/>
貢即與朝見才辭敏捷好自陳謝貢登時出其母<lb/>
晉王接幼䘮父哀毁過禮鄉親皆嘆曰王氏有子劉原<lb/>
為東河太守同郡馮収薦接於原曰竊見處士王接岐<lb/>
<pb n="KR3a0105_WYG_092-8b"/>
嶷儁異十三而孤居䘮盡禮原即禮命接不受原乃呼<lb/>
見曰君欲慕肥遁之髙耶對曰接薄祜少孤而無兄弟<lb/>
母老疾篤故無心為吏及母終柴毁骨立居墓次積年<lb/>
備覽衆書多出異義<lb/>
王導子悅事親色養導甚愛之悦與導論恒以慎密為<lb/>
端導還臺及行悦未嘗不送至車後又恒為母曹氏襞<lb/>
斂箱篋中物悦亡後導還臺自悦常所送處哭至臺門<lb/>
其母常封作篋不忍復開<lb/>
<pb n="KR3a0105_WYG_092-9a"/>
王長文少以才學知名州府辟命皆不就州辟别駕乃<lb/>
微服竊出後成都王頴引為江源令或問前不降志今<lb/>
何為屈長文曰禄以養親非為身也<lb/>
盛彦母王氏因疾失明彦每言及未嘗不流涕於是不<lb/>
應辟召躬自侍養母食必自哺之母既疾乆至於婢使<lb/>
數捶撻婢忿恨伺彥暫行取蠐螬炙飴之母食以為美<lb/>
然疑是異物密藏以示彥彥見之抱母慟哭絶而復蘇<lb/>
母目豁然即開從此遂愈<lb/>
<pb n="KR3a0105_WYG_092-9b"/>
夏方家遭疫癘父母伯叔羣從死者十三人方年十四<lb/>
夜則號哭晝則負土十有七載葬送得畢因廬於墓側<lb/>
種植松栢烏鳥猛獸馴其旁<lb/>
桑虞仁孝自天至年十四䘮父毁瘠過禮日以米百粒<lb/>
用糝藜藿其姊諭之曰汝毁瘠如此必至滅性滅性不<lb/>
孝宜自割抑虞曰藜藿雜米足以勝哀丁母憂哀毁骨<lb/>
立廬於墓側<lb/>
何琦年十三䘮父哀毁過禮事母孜孜朝夕色養常患<lb/>
<pb n="KR3a0105_WYG_092-10a"/>
鮮甘不贍乃為郡主簿及丁母憂居喪泣血杖而後起停柩<lb/>
在殯為隣火所逼烟焰已交家乏僮使計無從出乃匍<lb/>
匐撫棺號哭俄而風止火息堂屋一間免燒其精誠所感<lb/>
如此服闋乃慨然嘆曰所以出身仕者非謂有尺寸之<lb/>
能以效智力實利微禄私展供養一旦㷀然無復恃怙<lb/>
豈可復以朽鈍之質塵瀆清朝哉於是養志衡門不交<lb/>
人事<lb/>
孫晷吳國富春人伏波将軍秀之曽孫也為兒童未嘗<lb/>
<pb n="KR3a0105_WYG_092-10b"/>
被呵怒及長恭孝清約學識有義理每處幽獨之中容<lb/>
止瞻望未嘗傾邪父母常饌雖諸兄親饋而晷不離左<lb/>
右富春車道既少動經山川父難於風波每行乗籃輿<lb/>
晷躬自扶持所詣之處則於門外樹下藩屏之間隠息<lb/>
初不令主人知之親故有窮老者數人恒往來告索人<lb/>
多厭慢之而晷見之欣敬愈甚司空何充為楊州檄為<lb/>
主簿司徒蔡謨辟為掾竝不就尚書張國明州土之望<lb/>
表薦公車特徵㑹卒<lb/>
<pb n="KR3a0105_WYG_092-11a"/>
韋忠年十二䘮父哀慕毁悴杖而後起司空裴秀弔之<lb/>
匍匐號訴哀慟感人秀出而告人曰此子長大必為佳<lb/>
器服闋遂廬於墓所<lb/>
曹攄少有孝行好學屬文<lb/>
成公綏時有孝烏毎集其廬舍綏謂有反哺之徳以為<lb/>
祥禽乃作賦美之<lb/>
　　<hi>臣</hi>按孝烏集廬亦愛心所感祥禽作賦事美於長<lb/>
　　嘯而昭明収彼棄此何哉<lb/>
<pb n="KR3a0105_WYG_092-11b"/>
趙至寄居洛陽緱氏令到官至年十三與母同觀母曰<lb/>
汝先世本非微賤世亂離鄉遂為士伍耳爾後能如此<lb/>
不至感母言詣師受業聞父叱耕牛聲投書而泣師怪<lb/>
問之至曰我小未能榮養使老父不免勤苦師甚異之<lb/>
占户遼西舉郡計吏到洛陽與父相遇時母已亡父欲<lb/>
令其宦立弗之告仍戒以不歸至乃還遼西太康中以<lb/>
良吏到洛方知母亡初至自恥士伍欲以宦學立名期<lb/>
於榮養既而其志不就號憤慟哭嘔血而卒<lb/>
<pb n="KR3a0105_WYG_092-12a"/>
許孜二親沒柴毁骨立杖而後起建墓於縣之東山躬<lb/>
自負土不受鄉人之助或愍孜羸憊苦求來助孜晝則不<lb/>
逆夜便除之每一悲號鳥獸翔集孜以方營大工乃棄<lb/>
其妻鎮宿墓所列植松柏亘五六里積二十餘年乃更<lb/>
娶妻立宅墓次烝烝朝夕奉亡如存鷹雉棲其梁簷虎<lb/>
與猛獸擾其庭圃交頸同遊不相搏噬郡察孝㢘不起<lb/>
巾褐終身邑人號其居為孝順里詔旌表門閭其子生<lb/>
亦有孝行圖孜像於堂朝夕拜焉<lb/>
<pb n="KR3a0105_WYG_092-12b"/>
張翰性至孝遭母憂哀毁過禮<lb/>
李充少孤其父墓中柏樹嘗為盗賊所斫充手刃之由<lb/>
是知名<lb/>
南史劉歊博學有文才不娶不仕學族弟訏竝隠居求<lb/>
志遨遊林澤以山水書籍相娛而已奉母兄以孝弟稱<lb/>
寝食不離左右母意有所須口未及言歊已先知手自<lb/>
營辦狼狽供奉母每疾病夢歊進藥及翼日轉有間效<lb/>
其誠感如此諡曰貞節處士訏幼稱能孝數嵗父母繼<lb/>
<pb n="KR3a0105_WYG_092-13a"/>
卒訏居䘮哭血孺慕㡬至滅性赴弔者莫不傷焉後為<lb/>
伯父所養事伯母及昆姊孝友篤至為宗族所稱自傷<lb/>
早孤人有誤觸其諱者未嘗不感結流涕家甚貧苦併<lb/>
日而食隆冬之月或無氊訏處之晏然人不覺其飢寒<lb/>
也諡曰元貞處士<lb/>
王僧祐未弱冠頻經憂居䘮至孝服闋髮落略盡殆不<lb/>
立冠帽舉秀才為驃騎法曹羸瘠不堪受命<lb/>
樂頤之仕為京府叅軍父在郢病亡頤之忽悲戀涕泣<lb/>
<pb n="KR3a0105_WYG_092-13b"/>
因請假還中路果得父凶問便徒跣號咷遇商人負載<lb/>
西上水漿不入口數日常遇病與母隔壁忍病不言嚙<lb/>
被至碎恐母之哀已也庾杲之常往候頤之為設食惟<lb/>
枯魚菜葅杲之曰我不能食此母聞之自出嘗膳魚羮<lb/>
數種杲之曰卿過於茅季偉我非郭林宗弟預亦至孝<lb/>
江泌少貧母亡後以生闕供養遇鮭不忍食菜不食心<lb/>
以其有生意唯食老葉而已母墓為野火所燒依新宫<lb/>
火三日哭淚盡繼之以血<lb/>
<pb n="KR3a0105_WYG_092-14a"/>
庾道愍有孝行母流漂交州道愍尚在襁褓及長知之<lb/>
求為廣州綏寧府佐至南而去交州尚逺乃自負擔冒<lb/>
險僅得自達及至交州尋求母雖經年日夜悲泣嘗入<lb/>
村口暮驟雨乃寄止一家且有一嫗負薪外來而道愍<lb/>
心動因訪之乃其母也於是行伏號泣逺近赴之莫不<lb/>
揮淚族孫沙彌亦以孝行著父坐事誅時沙彌始生及<lb/>
年五嵗所生母為製采衣輒不肯服母問其故流涕對<lb/>
曰家門禍酷用是何為及長終身布衣蔬食嫡母劉氏<lb/>
<pb n="KR3a0105_WYG_092-14b"/>
寝疾晨昏侍側衣不解帶或應針灸輒以身先試及母<lb/>
亡水漿不入口累日初進大麥薄飲經十旬方為薄粥<lb/>
終身不食鹽酢冬日不衣綿纊夏日不解衰絰不出廬<lb/>
戸晝夜號慟鄰人不忍聞所坐薦淚霑為爛墓在新林<lb/>
忽生旅松百許株有異常松劉好啗甘蔗沙彌遂不食<lb/>
焉除邵陵王叅軍事隨府㑹稽復丁所生憂䘮還都濟<lb/>
浙江中流遇風舫将覆沒沙彌抱柩號哭俄而風靜咸<lb/>
以孝感所致子持少孤性至孝父憂居䘮過禮<lb/>
<pb n="KR3a0105_WYG_092-15a"/>
何炯解褐楊州主簿舉秀才累遷侍書御史以父疾陳<lb/>
解炯侍父疾踰旬衣不解帶頭不櫛沐信宿之間形貌<lb/>
頓改及父卒號慟不絶聲藉地腰脚虚腫醫云須服猪<lb/>
蹄湯炯以有肉味不肯服親友請譬終於不囘遂以毁<lb/>
卒<lb/>
　　<hi>臣</hi>按炯以毁卒愛之過於禮者也然賢於居䘮飲<lb/>
　　酒食肉如故者可以矯末俗之偷也<lb/>
沈崇傃六嵗丁父憂哭踴過禮及長事所生母至孝家<lb/>
<pb n="KR3a0105_WYG_092-15b"/>
貧常傭書以養太守栁惲辟為主簿從惲到郡還迎其<lb/>
母未至而母卒崇傃以不及侍疾将欲致死水漿不入<lb/>
口晝夜號哭句日殆将氣絶兄弟謂曰殯葬未申遽自<lb/>
毁滅非全孝道也崇傃心悟乃稍進食母權瘞去家數<lb/>
里哀至輒之瘞所不避雨雪毎倚墳哀慟飛鳥翔集夜<lb/>
有猛獸來望之有聲状如嘆息者家貧無以遷厝乃行<lb/>
乞數年始獲葬焉既而廬於墓側自以初行䘮禮不備<lb/>
復以葬後更行服三年乆食麥屑不噉鹽酢坐臥於單<lb/>
<pb n="KR3a0105_WYG_092-16a"/>
薦因虚腫不能起郡縣舉至孝除永寧令自以禄不及<lb/>
養哀思不自堪未至縣卒<lb/>
荀匠祖瓊年十五復父仇於成都市以孝聞父法超為<lb/>
安復令卒官匠號慟氣絶身體皆冷至夜乃蘇既而奔<lb/>
䘮毎宿江渚商侣不忍聞其哭聲其兄斐死於陣匠迎<lb/>
於豫章望舟投水旁人赴救僅而得全及至家貧不時<lb/>
葬居父憂并兄服歴四年不出廬户自括髪不復櫛沐<lb/>
皆秃落哭無時聲盡則繼之以泣目眥皆爛形骸枯顇<lb/>
<pb n="KR3a0105_WYG_092-16b"/>
皮骨纔連雖家人不復識梁武帝詔遣中書舎人為其<lb/>
除服擢為豫章王國左常侍匠雖即吉而毁顇愈甚外<lb/>
祖孫謙誡之曰王上以孝臨天下汝行過古人故擢汝<lb/>
此職非唯君父之命難拒故亦揚名後世所顯豈獨汝<lb/>
身哉匠乃拜竟以毁卒<lb/>
甄恬數嵗䘮父哀感有若成人家人矜其小以肉汁和<lb/>
飯飼之恬不肯食年八嵗嘗問其母恨生不識父遂悲<lb/>
泣累日忽若有見言形貌則其父也時以為孝感家貧<lb/>
<pb n="KR3a0105_WYG_092-17a"/>
養母常得珍羞及居䘮廬於墓側恒有鳥元黄雜色集<lb/>
於廬樹恬哭則鳴哭止則止又有白鳩白雀棲宿其廬<lb/>
韓懐明十嵗母患尸疰每發輒危殆懐明夜於星下稽<lb/>
顙祈禱時寒甚切忽聞香氣空中有人曰童子母須㬰<lb/>
永差無勞自苦未晚而母平復鄉人以此異之十五䘮<lb/>
父㡬至滅性負土成墳賻助無所受免䘮與鄉人郭麻<lb/>
俱師事劉虬虬嘗一日廢講獨居涕泣懐明竊問虬家<lb/>
人答云是外祖亡日時虬母亦已亡矣懐明聞之即日<lb/>
<pb n="KR3a0105_WYG_092-17b"/>
罷學還家就養家貧肆力以供甘脆嬉怡膝下朝夕不<lb/>
離母側母年九十以夀終懐明水漿不入口一旬號哭<lb/>
不絶聲有雙白鳩巢其廬上字乳馴狎若家禽焉服釋<lb/>
乃去及除䘮蔬食終身衣衾無所改累辟不就卒於家<lb/>
褚修性至孝父䘮毁瘠過禮因患冷氣及丁母憂水漿<lb/>
不入口二十三日每號慟輒嘔血遂以毁卒<lb/>
宗少文善居䘮為鄉里所稱栖邱飲谷三十餘年孫測<lb/>
亦有祖風少靜退不樂人間歎曰家貧親老不擇官而<lb/>
<pb n="KR3a0105_WYG_092-18a"/>
仕先哲以為美談余竊有惑誠不能潛感地金㝠致江<lb/>
鯉但當用天之道分地之利孰能食人厚禄憂人重事<lb/>
乎母䘮身自負土植松<lb/>
　　<hi>臣</hi>按天道地利之云自附庶人之義要其門族宦<lb/>
　　達志尚嘉遯未可列於編氓也<lb/>
孔淳之居䘮至孝廬於墓側<lb/>
周續之八嵗䘮母哀戚過於成人奉兄如事父<lb/>
戴顒父逵兄勃竝隠遯有髙名顒十六遭父憂㡬於毁<lb/>
<pb n="KR3a0105_WYG_092-18b"/>
滅因此長抱羸患以父不仕復修其業<lb/>
顧歡母䘮水漿不入口六七日廬次遂隠不仕於剡天<lb/>
台山開館聚徒受業者常近百人歡早孤讀書至哀哀<lb/>
父母輒執書慟哭由是受學者廢蓼莪篇不復講焉有<lb/>
病邪者問歡歡曰家有何書答曰唯有孝經而已歡曰<lb/>
可取仲尼居置病人枕邊恭敬之自差也及後病者果<lb/>
愈後人問其故答曰善禳惡正勝邪此病者所以差也<lb/>
杜京產子栖以父老歸養栖肥白長壮及京産病旬日<lb/>
<pb n="KR3a0105_WYG_092-19a"/>
間便皮骨自支京產亡水漿不入口七日晨夜不罷哭<lb/>
不食鹽菜每營買祭奠身自看視號泣不自持朔望節<lb/>
嵗絶而後續嘔血數升時何𦙍謝朏竝隠東山遺書敦<lb/>
譬誡以毁滅至祥禫暮夢見其父慟哭而絶<lb/>
劉慧斐父元直淮南太守兄慧鏡初元直居郡得罪慧<lb/>
鏡歴詣朝士乞哀懇惻甚至遂以孝聞子曇淨篤行有<lb/>
父風父卒於郡曇淨奔䘮不食飲者累日絶而又蘇每<lb/>
哭輒嘔血服闋因毁成疾慧斐舉以應孝行父亡後事<lb/>
<pb n="KR3a0105_WYG_092-19b"/>
母尤淳至身營飡粥不以委人母疾衣不解帶及母亡<lb/>
水漿不入口者殆一旬母䘮權瘞藥王寺曇淨身衣單<lb/>
布衣廬於瘞所晝夜哭臨不絶聲哀感行路未朞而卒<lb/>
阮孝緒幼至孝年十六父䘮不服綿纊雖蔬菜有味亦<lb/>
吐之十餘嵗隨父為湘州行事不書官紙以成親之清<lb/>
白後於鍾山聴講母王氏忽有疾兄弟欲召之母曰孝<lb/>
緒至性㝠通必當自到果以心驚而反隣里嗟異之合<lb/>
藥須得生人葠<hi>參同</hi>舊𫝊鍾山所出孝緒躬歴幽險累日<lb/>
<pb n="KR3a0105_WYG_092-20a"/>
不逢忽見一鹿前行孝緒感而隨至一所遂滅就視果<lb/>
獲此草母得服之遂愈時皆言其孝感所致<lb/>
江紑幼有孝性年十三父蒨患眼紑侍疾将朞月衣不<lb/>
解帶夜夢一僧云患眼飲慧眼水必差乃因僧智者啓<lb/>
捨同夏縣界牛屯里舍為寺乞賜嘉名勅答云純臣孝<lb/>
子往往感應晉時顔含遂見㝠中送藥以卿第二息夢<lb/>
云飲慧眼水慧眼則五眼之一號可以慧眼為名及就<lb/>
創造泄故井井水清冽異於恒泉依夢取水洗眼及煮<lb/>
<pb n="KR3a0105_WYG_092-20b"/>
藥稍覺有瘳因此遂差時人謂之孝感及父卒紑廬於<lb/>
墓終日號慟不絶聲月餘乃卒<lb/>
潘綜與父驃共走避賊驃年老行遲語綜我不能去汝<lb/>
走可脱幸勿俱死因困乏坐地綜迎賊叩頭曰父年老<lb/>
乞賜生命驃亦請賊曰兒年少自能去今為孝子不去<lb/>
老子不惜死乞活此兒賊因斫驃綜抱父於腹下賊斫<lb/>
綜頭面凡四創綜當時悶絶有一賊從旁來相謂曰卿<lb/>
欲舉大事此兒以救父死云何可殺殺孝子不祥賊乃<lb/>
<pb n="KR3a0105_WYG_092-21a"/>
止父子竝得免鄉人以綜異行薦補左户令史除遂昌<lb/>
長有司奏改其里為純孝里<lb/>
蕭摩訶子世㢘有父風性至孝及摩訶凶終服闋後追<lb/>
慕彌切其時父賓故脱有所言及世㢘對之哀慟不自<lb/>
勝言者為之歔欷終身不執刀斧時人嘉焉<lb/>
嚴植之性惇孝謹厚不以所長髙人少遭父䘮因菜食<lb/>
二十三載<lb/>
張譏幼䘮母有錯綵絰帕即母之遺制及有所識家人<lb/>
<pb n="KR3a0105_WYG_092-21b"/>
具以告之毎嵗時輒對帕哽噎不能勝及丁父憂居䘮<lb/>
過禮為士林館學士簡文在東宫出士林館發孝經題<lb/>
譏論義往復甚見嗟賞<lb/>
王元規性孝事母甚謹晨昏未嘗離左右梁時山隂縣<lb/>
有暴水流漂居宅元規唯有小船倉卒引其母妹并姑<lb/>
姪入船元規自執檝棹而去留其男女三人閣於栁樹<lb/>
及水退俱獲全時人稱其至行著孝經義記兩卷<lb/>
崔慰祖父䘮不食鹽母曰汝既無兄弟又未有子毁不<lb/>
<pb n="KR3a0105_WYG_092-22a"/>
滅性政當不進肴羞耳如何絶鹽吾今亦不食矣慰祖<lb/>
不得已從之<lb/>
任孝恭幼孤事母以孝聞<lb/>
阮卓性至孝父隨岳陽王出鎮江州卒卓時年十五自<lb/>
都奔赴水漿不入口者累日載柩還都度蠡湖中流遇<lb/>
疾風船㡬沒者數四卓仰天悲號俄而風息人以為孝<lb/>
感之至陳亡入隋行至江州追感其父所終遘疾卒<lb/>
徐陵子份少有父風性孝弟陵嘗疾篤份燒香泣涕跪<lb/>
<pb n="KR3a0105_WYG_092-22b"/>
誦孝經日夜不息如是者三日陵疾豁然而愈親戚皆<lb/>
謂份孝感所致<lb/>
江子一少慷慨有大志家貧以孝聞苦侍養多闕因終<lb/>
身蔬食<lb/>
師覺授於路忽見一人持書一函題至孝師君苫前俄<lb/>
而不見捨車奔歸聞家哭聲一呌而絶良乆乃甦後撰<lb/>
孝子𫝊八卷辟州祭酒主簿竝不就<lb/>
北史崔子約五嵗䘮父不肯食肉後䘮母居䘮哀毁骨<lb/>
<pb n="KR3a0105_WYG_092-23a"/>
立人云崔九作孝風吹即倒禫月兄子度死又百日不<lb/>
入房<lb/>
李純性至孝父母寝疾輒終日不食十旬不解衣及丁<lb/>
憂水漿不入口五日哀慟嘔血數升及送葬㑹仲冬積<lb/>
雪行四十餘里單縗徒跣號踊㡬絶㑹葬者千餘人莫<lb/>
不為之流涕後廿露降於庭樹有鳩巢其廬納言楊達<lb/>
巡省河北詣廬弔慰之因改所居村為孝敬村<lb/>
張湛兄銑性至孝母憂哀毁過人服制雖除而蔬糲弗<lb/>
<pb n="KR3a0105_WYG_092-23b"/>
改<lb/>
裴佗子訥之為平原公開府墨曹掌書記從至并州其<lb/>
母在鄴忽得心痛訥之是日不勝思慕心亦驚痛乃急<lb/>
請還家當時以為孝感<lb/>
房熊性至孝聰明有節槩<lb/>
張宣軌少孤事母以孝聞<lb/>
漢中姜永永弟漾亦善士性至孝<lb/>
辛琛少孤曽過友人見其父母無恙垂涕乆之<lb/>
<pb n="KR3a0105_WYG_092-24a"/>
紐因性至孝父母䘮廬于墓側負土成墳廬前生麻一<lb/>
枝髙丈許圍之合拱枝葉鬰茂冬夏恒青有鳥棲止因<lb/>
舉聲哀鳥即悲鳴時人異之周武帝表其閭擢授甘棠<lb/>
令<lb/>
翟普林事親以孝聞州郡辟皆不就躬耕色養鄉里謂<lb/>
為楚邱先生後父母疾親易燥濕不解衣者七旬大業<lb/>
初父母俱亡哀毁殆滅性廬于墓側負土成墳盛冬不<lb/>
衣繒絮唯著單縗而已家有烏犬隨其在墓若普林哀<lb/>
<pb n="KR3a0105_WYG_092-24b"/>
臨犬亦悲號見者嗟異有二雀巢其廬前栢樹入廬馴<lb/>
狎無所驚懼司𨽻巡察表其孝感擢授孝陽令<lb/>
王崇兄弟並以孝稱身勤稼穡以養二親仕梁州鎮南<lb/>
府主簿母亡杖而後起髩髮墜落未及𦵏權殯宅西崇<lb/>
廬于殯所晝夜哭泣鳩鵒羣至有小鳥素質黑眸形大<lb/>
於雀栖于崇廬朝夕不去母䘮闋復丁父憂哀毁過禮<lb/>
是年夏風雹所經處禽獸暴死草木摧折至崇田畔風<lb/>
雹便止禾麥十頃竟無損落及過崇地風雹如初咸稱<lb/>
<pb n="KR3a0105_WYG_092-25a"/>
至行所感崇雖除服仍居墓側於其室前生草一根莖<lb/>
葉甚茂人莫能識至冬中復有鳥巢崇室乳養三子毛<lb/>
羽長成馴而不驚守令聞之親自臨視州以聞奏標其<lb/>
門閭<lb/>
杜叔毗早嵗而孤事母以孝聞仕梁為宜豐矦蕭修府<lb/>
中直兵叅軍周文令大将軍達奚武圍修于南鄭修令<lb/>
叔毗詣闕請和使未及還而修中直兵曹筞叅軍劉曉<lb/>
謀以城降武時叔毗兄君錫為修中記室叅軍從子映<lb/>
<pb n="KR3a0105_WYG_092-25b"/>
録事叅軍映弟晰中直兵叅軍各領部曲筞等忌之懼<lb/>
不同已遂誣以謀叛擅加害焉尋討筞等擒之城降筞<lb/>
至長安叔毗朝夕號泣具申寃状朝議以事在歸附之<lb/>
前不可追罪叔毗志在復讐然恐坐及其母母曰汝兄<lb/>
横罹禍酷痛切骨髓若曹筞朝死吾以夕歿亦所甘心<lb/>
汝何疑焉叔毗拜受母言後遂白日手刃筞于京城斷<lb/>
手刳腹解其支體然後面縳請就戮焉周文嘉其志氣<lb/>
特命舎之遭母憂哀毁骨立殆不勝䘮<lb/>
<pb n="KR3a0105_WYG_092-26a"/>
陳孝意為侍御史以父母憂去職居䘮過禮有白鹿馴<lb/>
擾其廬時人以為孝感尋起授雁門郡丞在郡菜食齊<lb/>
居朝夕哀臨每一發聲未嘗不絶倒柴毁骨立見者哀<lb/>
之<lb/>
眭夸年三十遭父䘮鬚鬢致白每一悲哭聞者為之流<lb/>
涕<lb/>
許智藏祖道幼常以母疾遂覽醫方因而究極時號名<lb/>
醫誡諸子曰為人子者嘗膳視藥不知方術豈謂孝乎<lb/>
<pb n="KR3a0105_WYG_092-26b"/>
由是遂世相傳授仕梁位員外散騎侍郎<lb/>
皮景和少子宿達開皇中通事舍人母憂起復将赴京<lb/>
辭靈慟哭而絶乆而獲蘇不能下食三日而死<lb/>
唐陳子昻聖歴初年以父老表解官歸侍詔以官供養<lb/>
㑹父䘮廬冡次每哀慟聞者為涕<lb/>
張僧徹廬墓三十年詔表其閭請韓思彥為頌餉縑二<lb/>
百不受時嵗凶家窶甚僧徹固請為受一匹思彦命其<lb/>
家曰此孝子縑不可輕用<lb/>
<pb n="KR3a0105_WYG_092-27a"/>
　　<hi>臣</hi>按思彥之戒其家重孝子縑葢亦詩之所謂錫<lb/>
　　也<lb/>
武宏度父卒自徐州被髪徒跣趨䘮所負土築塋晨夕<lb/>
號日一溢米素芝產廬前狸擾其旁高宗下詔褒美旌<lb/>
其門<lb/>
宋思禮事繼母徐為聞孝補蕭縣主簿㑹大旱井池涸<lb/>
母羸疾非泉水不適口思禮憂懼且禱忽有泉出諸庭<lb/>
味甘寒日不乏汲縣人異之尉栁冕為刻石頌其感<lb/>
<pb n="KR3a0105_WYG_092-27b"/>
元讓擢明經以母病不肯調侍膳不出閭數十年母終<lb/>
廬墓次廢櫛沐飯菜飲水咸亨中太子監國下令表闕<lb/>
于門永淳初巡察使表讓孝悌擢太子右内率府長史<lb/>
嵗滿還鄉里中宗在東宫召拜司議郎入謁武后望謂<lb/>
曰卿孝於家必能忠於國宜以治道輔吾子尋卒<lb/>
裴敬彛曽祖子通居母䘮哭䘮明有白烏巢冢樾兄弟<lb/>
八人皆為名孝詔表門闕世謂義門裴氏敬彛父周智<lb/>
補臨黄令為下所訟敬彛年十四詣巡察使唐臨直枉<lb/>
<pb n="KR3a0105_WYG_092-28a"/>
臨奇之試命作賦賦工父罪已釋表敬彛于朝補陳王<lb/>
府典籖一日忽泣涕謂左右曰大人病痛吾輒然今心<lb/>
悸而痛事叵測乃請急倍道歸而父已卒羸毁踰禮母<lb/>
病醫許仁則者躄不能乗敬彛自為輿往迎既居䘮詔<lb/>
贈縑帛官為作靈轝<lb/>
吕方毅七嵗能誦經太宗聞其敏召見竒之賜束帛長<lb/>
為右衛鎧曹叅軍母䘮以毁卒布車從母葬通人郎餘<lb/>
令以白粥元酒生芻祭路隅世共哀之<lb/>
<pb n="KR3a0105_WYG_092-28b"/>
賈曽父言忠事母以孝聞卒官建州司戸叅軍<lb/>
劉子元子浹浹子敦儒家東都母病狂易非笞掠人不<lb/>
能安左右皆亡去敦儒侍疾體常流血母不能下食敦<lb/>
儒怡然不為痛隠留守韋夏卿表其行詔標闕于閭在<lb/>
母䘮毁瘠㡬死時謂劉孝子後為起居郎達禮好古有<lb/>
祖風云<lb/>
劉瞻弟助性仁孝幼時與諸兄遊至食飲取最下者<lb/>
許伯㑹舉孝㢘上元中為衡陽博士母䘮負土成墳不<lb/>
<pb n="KR3a0105_WYG_092-29a"/>
御絮帛嘗滋味野火将逮塋樹悲號于天俄而雨火滅<lb/>
嵗旱泉湧廬前靈芝生<lb/>
陸南金仕為太常奉禮郎開元初少卿盧崇道抵罪徙<lb/>
嶺南逃還東都南金居母䘮崇道偽稱弔客入而道其<lb/>
情南金匿之俄為讐人跡告詔侍御使王旭捕按南金<lb/>
當重法弟趙壁詣旭自言匿崇道者我也請死南金固<lb/>
言弟自誣不情旭怪之趙壁曰母未葬妹未歸兄能辦<lb/>
之我生無益旭驚上状明皇皆宥之<lb/>
<pb n="KR3a0105_WYG_092-29b"/>
　　<hi>臣</hi>按二人之行皆俠也南金以母䘮而匿崇道可<lb/>
　　謂犯禮亂禁趙壁之自誣請死出于孝弟之誠焉<lb/>
　　所以感動萬乗者矣<lb/>
林攅仕為福唐尉母羸老未及迎而病攅聞棄官還及<lb/>
母亡水漿不入口五日自埏甓作塜廬其右有白烏來甘<lb/>
露降觀察使李若初遣官屬騐實㑹露晞里人失色攅<lb/>
哭曰天所降禍我耶俄而露復集烏亦囘翔詔作二闕<lb/>
于母墓前又表其閭蠲徭役時號闕下林家<lb/>
<pb n="KR3a0105_WYG_092-30a"/>
元徳秀少孤事母孝舉進士不忍去左右自負母入京<lb/>
師既擢第母亡廬墓側食不鹽酪藉無茵席徳秀不及<lb/>
親在而娶不肯婚人以為不可絶嗣答曰兄有子先人<lb/>
得祀吾何娶為初兄子襁褓䘮親無資得乳媼徳秀自<lb/>
乳之數日潼流能食乃止<lb/>
顏杲卿子泉明有孝節居母䘮毁骨立其行義當世以<lb/>
為難<lb/>
王助七嵗䘮母哀號隣里為泣居父憂毁骨立<lb/>
<pb n="KR3a0105_WYG_092-30b"/>
劉允淳少孤事母大孝<lb/>
王希夷家貧父母䘮為人牧羊取傭以葬<lb/>
歐陽詹事父母孝與朋友信義<lb/>
　　<hi>臣</hi>按韓愈為詹哀辭云詹閩越人也父母老矣捨<lb/>
　　朝夕之養以來京師其心将以有得于是而歸為<lb/>
　　父母榮也雖其父母之心亦皆然詹在側雖無離<lb/>
　　憂其志不樂也詹在京師雖有離憂其志樂也若<lb/>
　　詹者所謂以志養者與詹雖未得位其名聲流于<lb/>
<pb n="KR3a0105_WYG_092-31a"/>
　　人世其徳行信于朋友雖詹與其父母皆可無憾<lb/>
　　也葢詹奉父母之命而來京師亦所以養志疑當<lb/>
　　時有以是少之故愈反復言之也史稱其事父母<lb/>
　　孝葢倚證于愈辭云爾李賀父名晉肅不肯舉進<lb/>
　　士愈為作諱辯然亦卒不就舉<lb/>
宋李曠七嵗䘮母過哀<lb/>
張直父楚平夀張令赴調長安值黄巢㓂亂不知所終<lb/>
直初避地河朔既冠以父失所在時盗賊蠭起道路榛<lb/>
<pb n="KR3a0105_WYG_092-31b"/>
梗乃自秦抵蜀徒行丐食求父所在十年不能得發哀<lb/>
行服躬耕海濵青州王師範招署賓職<lb/>
盧億少篤學以孝悌聞<lb/>
易延慶居䘮摧毁廬于墓側手植松柏數百本旦出守<lb/>
墓夕歸侍母紫芝生于墓之西北數年又生玉芝十八<lb/>
莖本縣将表其事延慶懇辭或畫其芝來京師朝士多<lb/>
為詩賦稱其孝感服闋延慶以母老稱疾不就官母卒<lb/>
後藁殯數年延慶出為大理寺丞嘗司建安市征及母<lb/>
<pb n="KR3a0105_WYG_092-32a"/>
葬有期私歸營葬掩壙而返知軍扈繼昇言其擅去職<lb/>
坐免所居官復廬墓側數年母平生嗜栗延慶樹二栗<lb/>
墓側二樹連理<lb/>
何保之梓州通泉人舉進士有志行母卒負土成墳廬<lb/>
于其側日有群鳥飛集墳上哀鳴不去又嘗有兎馴于<lb/>
坐隅人稱異焉<lb/>
江白父禹錫大中祥符五年卒白自鄞尉罷還負土營<lb/>
葬廬于墓側藜羮芒屩晝夜號泣将終制猶然<lb/>
<pb n="KR3a0105_WYG_092-32b"/>
張愈郫人寶元初用使者薦除試秘書省校書郎願以<lb/>
授父顯忠丁内艱鹽酪不入口再朞植所持栁杖于墓<lb/>
忽生枝葉後合抱<lb/>
楊寘舉進士第一通判潤州以母憂不赴毁瘠而卒時<lb/>
人傷之<lb/>
周堯卿年十二䘮父憂戚如成人見母則抑情忍哀不<lb/>
欲傷其意母知而異之謂族人曰是兒愛我如此多知<lb/>
孝養矣卒能如母之言及母䘮倚廬三年席薪枕塊雖<lb/>
<pb n="KR3a0105_WYG_092-33a"/>
疾病不飲酒食肉既葬慈烏百數啣土集隴上人以為<lb/>
孝感所致<lb/>
劉潛嘗知蓬萊縣代還過鄆州方與石曼卿飲聞母暴<lb/>
疾亟歸母死潛一慟遂終其妻復撫潛大號而死時人<lb/>
傷之曰子死于孝妻死于義<lb/>
毛恂吉水人天聖二年進士性至孝凡守四官再以親<lb/>
疾解任執藥調膳嘗而後進三月不之寝室父應佺通<lb/>
判太平州卒官母髙繼卒于池陽舟次持鍤荷土以為<lb/>
<pb n="KR3a0105_WYG_092-33b"/>
墳手胝面黔親友不能識廬于墓凡二十一月朝夕哭<lb/>
踊食裁脫粟諸生請問經義對之流涕未嘗言文抱疾<lb/>
歸數日而卒<lb/>
錢顗為御史坐貶家貧母老至丐貸親舊以給朝晡而<lb/>
怡然無謫官之色蘇軾遺以詩有烏府先生鐵作肝之<lb/>
句世因目為鐵肝御史<lb/>
葛書思父密書思登第調建徳主簿時密已老欲迎以<lb/>
之官密難之書思曰曽子不肯一日去親豈以五斗移<lb/>
<pb n="KR3a0105_WYG_092-34a"/>
素志哉遂投劾歸十年餘居父䘮哀毁骨立盛暑不釋<lb/>
苴麻終禫不忍去冢舍累年乃出仕卒特諡曰清孝<lb/>
蘇過父軾謫英州貶惠州遷儋耳徙㢘永獨過侍之凡<lb/>
生理晝夜寒暑所須者一身百為不知其難叔轍每稱<lb/>
過孝以訓宗族<lb/>
种放與母俱隠終南豹林谷之東明峯結草為廬僅蔽<lb/>
風雨以講習為業從學者衆得束脩以養母母亦樂道<lb/>
薄滋味淳化初詔使召之其母恚曰常勸汝勿聚徒講<lb/>
<pb n="KR3a0105_WYG_092-34b"/>
學身既隠矣何用文為我将棄汝深入窮山矣放稱疾<lb/>
不起其母盡取其筆硯焚之與放轉居窮僻人踪罕至<lb/>
太宗嘉其節詔京兆賜以緍錢使養母不奪其志咸平<lb/>
元年母卒水漿不入口三日廬于墓側<lb/>
　　<hi>臣</hi>按放晚節不克終隠獲譏于時有愧賢母之教<lb/>
　　矣要其初有足稱者故録之且以為操行不堅者<lb/>
　　戒也有韓退者師事放母死負土成墳徒跣終䘮<lb/>
　　去隠嵩山詔賜粟號安逸處士竟不出也<lb/>
<pb n="KR3a0105_WYG_092-35a"/>
任象先調秦州戸曹椽聞父伯雨謫棄官歸養<lb/>
吳師仁䘮親廬墓下日倩旁寺僧造飯一缽以充饑不<lb/>
復置庖爨及畜僮僕<lb/>
孫侔與王安石曾鞏遊名傾一時早孤事母盡孝志于<lb/>
禄養故屢舉進士及母病革自誓終身不求仕<lb/>
唐庚兄瞻後名伯虎元祐初其父遊瀘南伯虎兄弟居<lb/>
母䘮于丹山伯虎夜半蹴庚曰吾夢収父書得亟來二<lb/>
字吾父得毋他乎吾心動矣汝奉母奠朝夕吾趨瀘南<lb/>
<pb n="KR3a0105_WYG_092-35b"/>
庚未及應伯虎奮曰吾决矣起褁糧僦舟二日半至瀘<lb/>
南父果病甚見伯虎大驚問其故具告之父嘆曰天告<lb/>
汝也是日疾少間伯虎具舟侍父以歸<lb/>
徐中行台州臨海人父死跣足廬墓躬耕養母推其餘<lb/>
力葬内外親及縣里貧無後者十餘䘮子庭筠童丱有<lb/>
志行事父兄孝友天至居䘮毁甚既免䘮猶不忍娶者<lb/>
十餘年<lb/>
孔旼葬其父廬墓三年臥破棺中日食米一溢壁間生<lb/>
<pb n="KR3a0105_WYG_092-36a"/>
紫芝數十本州以行義聞賜粟帛又給復其家<lb/>
陳淳性孝母疾亟號泣于天乞以身代<lb/>
申積中成都人襁褓中楊繪從其父起求之為子及長<lb/>
知非楊氏而絶口不言年十九登進士第事所養父母<lb/>
盡孝終身有二弟一妹為畢婚娶始歸本族復為申氏<lb/>
蜀人以純孝歸之<lb/>
郭義興化軍人嘗遊太學以操尚稱年四十餘客錢塘<lb/>
聞母䘮徒跣奔䘮每一慟輒嘔血家貧甚故人有所饋<lb/>
<pb n="KR3a0105_WYG_092-36b"/>
不受聚土為墳手蒔松柏而廬于其旁甘露降于墓上<lb/>
烏鵲馴集<lb/>
劉子翬韐之子韐死靖康之難子翬痛憤㡬無以為生<lb/>
廬墓三服除通判興化軍子翬始執䘮致羸疾至是以<lb/>
不堪吏責辭歸武夷山不出者凡十七年間走其父墓<lb/>
下瞻望徘徊涕泗嗚咽或累日而返妻死不再娶事繼<lb/>
母吕氏及兄子羽盡孝友<lb/>
金景文宋建炎紹興間以孝行著稱其父母疾齋禱于<lb/>
<pb n="KR3a0105_WYG_092-37a"/>
　天而靈應隨至事聞于朝為改所居鄉曰純孝<lb/>
　元范梈家貧早孤母熊氏守志不他適長而教之梈天<lb/>
　資頴異所誦讀輒記憶于流俗中克自樹立無茍踐意<lb/>
　固窮守節竭力以養親<lb/>
　武恪為秘書院典簿秩滿丁内艱再除中瑞司典簿改<lb/>
　汾西縣尹皆不起或勸之仕曰向為親屈今親已死不<lb/>
　復仕矣<lb/>
　張紹祖至正十五年奉父避兵山間賊至執其父将殺<lb/>
<pb n="KR3a0105_WYG_092-37b"/>
　之紹祖泣曰吾父耆徳善人不當害請殺我以代父死<lb/>
　且若等非父母所生乎何為害人父也賊怒以戈擊之<lb/>
　戈應手挫鈍因感而相謂曰此真孝子不可害乃釋之<lb/>
　張緝性孝友至正中由澤州儒學正轉㤗州幕職棄之<lb/>
　養親居揚州揚州亂緝母姬氏方臥病賊突入臥内舉<lb/>
　槍欲刺姬緝以身蔽姬槍中緝脇三日而死<lb/>
　　　以上士之愛親<lb/>
御定孝經衍義卷九十<lb/>
</p>
<p>
</p>
  </div>
</body>
</text>
</TEI>
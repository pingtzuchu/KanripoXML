<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_023-1a"/>
　欽定四庫全書<lb/>
御定孝經衍義卷二十一<lb/>
　　天子之孝<lb/>
　　　愛親<lb/>
　　　<hi>臣</hi>謹按天有四時而統于一元人有四徳而具于<lb/>
　　　一仁仁者天地生物之心而人獨得其全焉者也<lb/>
　　　既得天地生物之心為心自有惻怛慈愛之意而<lb/>
　　　父母其身之所以生者也于其生生之本故愛悉<lb/>
<pb n="KR3a0105_WYG_023-1b"/>
　　　呈焉西銘狀仁之體極備其言君臣民物以至于<lb/>
　　　惸獨鰥寡殘疾無告莫非吾性吾體之分内事而<lb/>
　　　皆自父母推之若者為同胞若者為吾與若者為<lb/>
　　　宗子家相若者為長幼兄弟極仁之全體大用不<lb/>
　　　過成其為孝子之身而止而人欲求盡乎孝子之<lb/>
　　　分量茍不至于足以仁天下則亦不得為仁人即<lb/>
　　　不得為孝子可知也自夫人或挾可致之具無得<lb/>
　　　為之時則詘于力之所無如何然欲立欲達之心<lb/>
<pb n="KR3a0105_WYG_023-2a"/>
　　固在而特施之濟之之未果也若夫聖人既有其<lb/>
　　徳矣而又乘其位而遇其時其身固為萬物之父<lb/>
　　母而吾親尤萬物之大父母也其身則誠宗子也<lb/>
　　其臣則誠家相也其民物誠胞與也其賢聖誠兄<lb/>
　　弟之合徳而秀者其孤窮殘疾誠兄弟之顛連無<lb/>
　　告者也其老幼誠即吾老幼也藉使有一事之未<lb/>
　　當一夫之不獲即非所稱踐形惟肖而有愧于繼<lb/>
　　志述事者也故經云愛親者不敢惡于人夫不驗<lb/>
<pb n="KR3a0105_WYG_023-2b"/>
　　其愛于親而驗其愛于人愛人者愛親之實也且<lb/>
　　夫惡于人則不獨惡人而已岌岌乎人惡之將及<lb/>
　　焉以累吾親也故一則曰不敢再則曰不敢可畏<lb/>
　　之甚也夫不敢惡于人斯為能愛人愛人斯為能<lb/>
　　愛親天子之孝固與其下者不同也臣竊觀古之<lb/>
　　聖王惟以孝為先務或以不得乎親為憂或自傷<lb/>
　　先人之功不成為憾或以世徳積累墜越之為懼<lb/>
　　凡所以視無形而聽無聲者皆吾親耳矣而出而<lb/>
<pb n="KR3a0105_WYG_023-3a"/>
　　觀其治其遇兄弟宗族子姓有恩其待臣下有禮<lb/>
　　其惠百姓者至厚其休養萬物者至纖悉其為教<lb/>
　　則優柔而不迫其法律則簡約而可守其取民有<lb/>
　　節而徴發有度不幸而有水旱之不時亦有蓄積<lb/>
　　備禦而可發久之民服于其化而安于其俗和氣<lb/>
　　洋溢休問旁流作為詩歌薦之宗廟歸功徳之成<lb/>
　　于先王而享有丕基永永無極可不謂榮焉蓋聖<lb/>
　　王之以其所愛達之無不愛而無不愛以成其所<lb/>
<pb n="KR3a0105_WYG_023-3b"/>
　　愛者固如此也蓋老吾老以及人之老幼吾幼以<lb/>
　　及人之幼推恩以保四海如此而始為合萬國之<lb/>
　　歡心以事其先王于帝王愛親之量無所虧闕也<lb/>
　　漢唐末季之君親睦之誼衰而恩禮之道薄其于<lb/>
　　百姓也無惠鮮懐保之徳意重賦繁刑使萬物咸<lb/>
　　不得其所加之天災流行而不知恤則皆不能以<lb/>
　　其所愛達之于其所不愛而以其所不愛累其所<lb/>
　　愛以至此也臣故釋愛親之條廣為之衍不敢惡<lb/>
<pb n="KR3a0105_WYG_023-4a"/>
　　於人之義凡由此一念所推而及者皆必詳焉以<lb/>
　　為是乃天子之愛親云爾蓋經意也衍愛親之條<lb/>
　　十有二曰早諭教曰均慈愛曰敦友恭曰親九族<lb/>
　　曰體臣工曰重守令曰愛百姓曰課農桑曰薄稅<lb/>
　　斂曰備凶荒曰省刑罰曰恤征戍其有與是為類<lb/>
　　而于國家為切務者則亦間各附于其條之下云<lb/>
書堯典克諧<hi>和也</hi>以孝烝烝<hi>進也</hi>又不格姦<lb/>
　孔安國傳曰言能以至孝和諧頑嚚昏傲使進進以<lb/>
<pb n="KR3a0105_WYG_023-4b"/>
　善自治不至于姦惡<lb/>
　　<hi>臣</hi>按禮云孝子之有深愛者必有和氣故孝至于<lb/>
　　克諧而愛斯極矣更能使烝烝然以孝自治而諧<lb/>
　　斯極矣孟子推舜之心以為惟順乎父母然後可<lb/>
　　以解憂而必底豫乃可以言順蓋底豫則和之極<lb/>
　　也夫推一家之和而達之天下無不和舜之格有<lb/>
　　苗格以此也儀鳳鳥儀以此也祿位名壽可致之<lb/>
　　祥無不畢至至以此也夫聖王脩禮以達義體信<lb/>
<pb n="KR3a0105_WYG_023-5a"/>
　　以達順必自父母之順始矣<lb/>
禮記文王世子<hi>篇名</hi>文王之為世子朝于王季日三雞初<lb/>
鳴而衣服至于寢門外問内豎之御者曰今日安否何<lb/>
如内豎曰安文王乃喜及日中又至亦如之及暮又至<lb/>
亦如之<lb/>
其有不安節則内豎以告文王文王色憂行不能正履<lb/>
王季復膳然後亦復初食上必在視寒煖之節食下問<lb/>
所膳命膳宰曰末有原應曰諾然後退<lb/>
<pb n="KR3a0105_WYG_023-5b"/>
　　<hi>臣</hi>按夫子曰無憂者其惟文王乎以王季為父以<lb/>
　　武王為子父作之子述之合之此篇而益知文之<lb/>
　　無憂也人倫之變莫如舜父子之盛莫如文舜有<lb/>
　　憂而文無憂今觀世子之篇所載旦夕起居而已<lb/>
　　視膳而已疾痛疴癢抑搔而已而一室間太和極<lb/>
　　盛之象蓋二南之化基此矣千古孝行至文而甚<lb/>
　　庸至文而甚順無憂者父子之道固如是所謂性<lb/>
　　也父子間豈有憂患乎舜之憂至于底豫則憂亦<lb/>
<pb n="KR3a0105_WYG_023-6a"/>
　　解矣將訢訢然樂而忘天下也而後世人倫廢壊<lb/>
　　父子天性徃徃啓讒搆之端為猜嫌之府如肅宗<lb/>
　　受制于輔國光宗見迫于李后兩宫闊絶起居不<lb/>
　　聞雖羣臣痛哭引裾而不一省也<hi>唐肅宗宋光宗事載後</hi>甚<lb/>
　　哉乎天性之愛至斯極乎尚忍言哉<lb/>
武玉帥而行之不敢有加焉文王有疾武王不說冠帶<lb/>
而養文王一飯亦一飯文王再飯亦再飯旬有二日乃間<lb/>
　　<hi>臣</hi>按武王為有周一代受命之主夫子稱其達孝<lb/>
<pb n="KR3a0105_WYG_023-6b"/>
　　而其事親之細行復誠篤無間如此愛結于心不<lb/>
　　自已也今按周書所載如泰誓武成諸篇一則曰<lb/>
　　文考再則曰文考真有一舉足不敢忘父母一出<lb/>
　　言不敢忘父母之意與此篇所載意相類也且云<lb/>
　　帥而行之不敢有加亦正得武王之意若曰非余<lb/>
　　有加也朕文考行之矣善則歸親之義也<lb/>
漢孝文帝居代時太后甞病三年帝不交睫不解衣湯<lb/>
藥非口所甞弗進<lb/>
<pb n="KR3a0105_WYG_023-7a"/>
　　<hi>臣</hi>按此具史記袁盎傳盎稱帝有髙世之行此其<lb/>
　　首也臣以為文帝三代以後不世出之賢主即位<lb/>
　　二十三年海内富庻興于禮義真有徳教加百姓<lb/>
　　刑四海之實效以故史稱其仁而此則其施仁之<lb/>
　　本也盎甞從霸陵帝欲西馳下峻阪盎諌曰陛下<lb/>
　　縱自輕奈髙廟太后何乃止欲作露臺召匠計之<lb/>
　　費百金帝曰百金中人十家之産吾奉先帝宫室<lb/>
　　常恐羞之何以臺為則誠跬步而弗敢忘孝者矣<lb/>
<pb n="KR3a0105_WYG_023-7b"/>
　　其致治之盛也宜哉<lb/>
明帝永平七年皇太后陰氏䘮帝性孝愛追慕無已<lb/>
　　<hi>臣</hi>按帝初即位詔曰予末小子奉承聖業夙夜震<lb/>
　　畏不敢荒寧又曰方今上無天子下無方伯若涉<lb/>
　　淵氷而無舟楫率是心也可以負荷聖業式隆堂<lb/>
　　構矣十八年之間祀明堂臨辟雍養三老耕耤田<lb/>
　　何莫非其愛親之心所積乎史臣稱其危心恭徳<lb/>
　　增光文考信矣光烈之䘮追慕無已後謁陵甘露<lb/>
<pb n="KR3a0105_WYG_023-8a"/>
　　降于陵樹蓋誠孝所感云<lb/>
章帝母賈貴人明帝為太子以選入宫生帝而明徳馬<lb/>
后無子明帝令后養之后盡心撫育勞悴過于所生章<lb/>
帝亦孝性淳篤恩性天至母子慈愛始終無纖芥之間<lb/>
建初三年帝饗士于南宫因從太后周行掖庭池閣乃<lb/>
閱陰太后舊時器服愴然動容乃命留五時衣各一襲<lb/>
<hi>五時衣謂春青夏朱季夏黄秋白冬黒也衣單複具曰襲</hi>及常所御衣合五十篋餘<lb/>
悉分布諸王主及子孫在京師者各有差特賜東平王<lb/>
<pb n="KR3a0105_WYG_023-8b"/>
蒼及瑯琊王京書<hi>二王陰太后子</hi>曰歲月騖過山陵寖逺孤心<lb/>
悽愴如何如何間饗衞士于南宫因閱親舊時衣物聞<lb/>
于師曰其物存其人亡不言哀而哀自至信矣惟王孝<lb/>
友之徳亦莫不然今送光烈皇后假紒帛巾<hi>婦人首服三輔謂之</hi>
<hi>假紒</hi>各一及衣一篋可時奉瞻以慰凱風寒泉之思又欲<lb/>
令後世子孫得見先后衣服之製今魯國孔氏尚有仲<lb/>
尼車服冠履明徳盛者光靈逺也其光武皇帝器服中<lb/>
元二年已賜諸國故不復送<lb/>
<pb n="KR3a0105_WYG_023-9a"/>
　　<hi>臣</hi>按史稱章帝奉承明徳太后盡心孝道其賜東<lb/>
　　平王等詔恫乎桮棬之餘悲斯所謂親親故尊祖<lb/>
　　也後漢之盛明章並稱皆于孝徳無愧焉<lb/>
晉文帝之䘮臣民皆從權制三日除服既葬帝亦除之<lb/>
猶素冠疏食哀毁如居䘮者將謁崇陽陵詔曰漢文不<lb/>
使盡哀亦帝王自謙之志當見山陵何心無服其議以<lb/>
衰絰行羣臣自依舊制尚書令裴秀奏曰陛下既除而<lb/>
復服義無所依若君服而臣不服亦未之敢安也詔曰<lb/>
<pb n="KR3a0105_WYG_023-9b"/>
患情不能跂及耳衣服何在諸君勤勤之至豈茍相違<lb/>
遂止<lb/>
　　<hi>臣</hi>按以日易月之制始於漢文後世人君踵而行<lb/>
　　之二千有餘年相沿而不能改雖有仁孝之主創<lb/>
　　鉅痛深激發於中心慨然欲變其制如晉武帝者<lb/>
　　而在廷諸臣咸謂古者天子未有行三年䘮之說<lb/>
　　揆厥所由略有數端一謂三年不言委政冢宰設<lb/>
　　主少國疑付託非人為可憂一謂若衰麻聽政則<lb/>
<pb n="KR3a0105_WYG_023-10a"/>
　　吉凶事雜禮難並舉一謂䘮三年不祭則春秋蒸<lb/>
　　甞禮難廢闕一謂君不除服於上臣除服於下則<lb/>
　　為臣之道不足且於臣民嫁娶嘉禮若久為禁塞<lb/>
　　亦多所未便此後世之所以扞格而難行雖羊祜<lb/>
　　杜預持復行古禮之說而卒未能易歴代以來相<lb/>
　　沿之制也<lb/>
明帝性至孝太寧元年二月葬元帝於建平陵帝徒跣<lb/>
至陵所<lb/>
<pb n="KR3a0105_WYG_023-10b"/>
康帝建元元年四月有司奏成帝山陵已逾時請改素<lb/>
服御進膳如舊詔曰禮之隆殺因時而寢興誠無常矣<lb/>
至于君親相準名教之重莫之改也權制之作蓋出近<lb/>
代雖曰適事實弊薄之始先王崇之後世猶怠而况因<lb/>
循又從輕降義弗可矣<lb/>
簡文帝為瑯琊王年七歲鄭夫人薨帝號慕泣血固請<lb/>
服重元帝哀而許之<lb/>
魏太武皇帝元明皇帝長子帝生不逮事密太后及有<lb/>
<pb n="KR3a0105_WYG_023-11a"/>
識言則悲慟哀感傍人元明聞而喜及元明不豫衣不<lb/>
解帶<lb/>
魏孝文皇帝幼有至性年四歲獻文皇帝曾患癰帝親<lb/>
吮膿五歲受禪悲泣不能自勝獻文問之帝曰代親之<lb/>
感内切于心獻文甚歎異之<lb/>
　　<hi>臣</hi>按魏孝文在位二十九年親政以後美不勝書<lb/>
　　禮樂文章爛然可述廢革舊俗恢𢎞遺緒真孝治<lb/>
　　之大者禪位時止五歲代親之感根于至性故其<lb/>
<pb n="KR3a0105_WYG_023-11b"/>
　　居天位若弗勝終成大業享令名為前人光也居<lb/>
　　祖母文明太后䘮能致其哀不廢䘮紀然律以春<lb/>
　　秋書文姜哀姜之義君子不能無致憾焉故畧而<lb/>
　　弗書<lb/>
梁武帝性淳孝六歲獻皇太后崩水漿不入口三日哭<lb/>
泣有過成人及丁文帝憂時為齊王諮議隨府在荆鎮<lb/>
以病聞便投劾星馳不復寢食倍道就路憤風驚浪不<lb/>
暫停止帝形容本壯及至都銷毁骨立坐宅奉諱氣絶<lb/>
<pb n="KR3a0105_WYG_023-12a"/>
久之每哭輒嘔血數升服内惟日食麥二溢拜掃山陵<lb/>
涕泗所灑松草變色<lb/>
　　<hi>臣</hi>按有天下者以宗廟饗之子孫保之為孝之大<lb/>
　　武帝在孩幼之年微賤之日已能思慕所生盡哀<lb/>
　　致毁因心之愛未甞不篤即位以後又自製孝經<lb/>
　　義及孝經講疏亦不可謂不知本者矣然觀其所<lb/>
　　為崇信佛氏至捨身同泰以麵為宗廟犧牲而祖<lb/>
　　宗不血食且築淮堰以殘生靈納叛臣以召内寇<lb/>
<pb n="KR3a0105_WYG_023-12b"/>
　　卒乃身被幽囚國家傾覆所謂饗之保之者安在<lb/>
　　歟<lb/>
隋髙祖初仕周為大將軍遇皇妣寢疾三年晝夜不離<lb/>
左右世稱純孝<lb/>
　　<hi>臣</hi>按髙祖雅性沉猜史譏其無寛仁之度有刻薄<lb/>
　　之實而其至性篤于所生如此然卒不能推而擴<lb/>
　　之者以不悅學故也後以生日令海内為武元帝<lb/>
　　元明后斷屠孟子曰恩足以及禽獸而功不至于<lb/>
<pb n="KR3a0105_WYG_023-13a"/>
　　百姓者獨何與此之謂也<lb/>
唐髙祖性至孝初葬元貞太后時遇祁寒跣行二十餘<lb/>
里足皆流血毁頓之極哀感行路言及二親未甞不流<lb/>
涕有得時物及諸方異膳必先薦享而已方食<lb/>
　　<hi>臣</hi>按髙祖所行未能事事盡美乃史紀其居䘮哀<lb/>
　　戚如是猶知加厚于根本之地所以能戡亂除殘<lb/>
　　創有唐三百年之基業也<lb/>
貞觀三年夏四月上皇徙居大安宫<lb/>
<pb n="KR3a0105_WYG_023-13b"/>
　尹起莘曰上皇授位太宗既得傳子之善太宗承統<lb/>
　髙祖未聞尊父之禮故上皇徙居大安宫綱目以自<lb/>
　徙為文不然將書曰帝奉上皇徙居大安宫矣豈不<lb/>
　深可惜哉<lb/>
七年十二月帝奉太上皇置酒未央宫<lb/>
　尹起莘曰人主一日萬幾若質以昏定晨省之禮朝<lb/>
　夕娱侍之樂誠未易然者至于以時侍奉如五日一<lb/>
　朝之類獨不可舉而行之乎太宗自正位以來至于<lb/>
<pb n="KR3a0105_WYG_023-14a"/>
　終上皇之身未聞有所謂奉親之樂孝養之事獨此<lb/>
　一書于册則夫武徳九年之後貞觀九年之前首尾<lb/>
　十載所謂為天子父以天下養者僅有是耳中間徒<lb/>
　聞欲幸九成宫避暑而上皇留于暑中見諸馬周之<lb/>
　疏而亦不聞為之少柅其行後雖欲營大明宫為上<lb/>
　皇清暑之所然亦不果居之臣故因置酒未央事而<lb/>
　知太宗之簡于事親正所謂至美之中有不美者此<lb/>
　也<lb/>
<pb n="KR3a0105_WYG_023-14b"/>
　　<hi>臣</hi>按史稱太宗丁穆皇后憂<hi>髙祖后竇氏</hi>毁瘠哀慟杖<lb/>
　　而能起即位後過慶善宫覽觀哽欷顧侍臣曰朕<lb/>
　　生于此今母后永違育我之徳不可報因號慟左<lb/>
　　右皆流涕他日幸九成宫夢后若平生既寤澘然<lb/>
　　不自止明日詔有司大發倉賑貧瘠以為后報焉<lb/>
　　又貞觀四年六月髙祖不豫帝廢朝視藥膳于大<lb/>
　　安宫如家人之禮尋有瘳百寮稱慶詔曰書不云<lb/>
　　乎一人有慶兆民頼之朕䖍奉大安愛敬崇極日<lb/>
<pb n="KR3a0105_WYG_023-15a"/>
　　嚴之養祇慄斯在近日聖躬違豫寢膳有虧憂懼<lb/>
　　有懐不遑寧處博求醫術備盡蠲療祈告明靈具<lb/>
　　極懇篤上天降福遂蒙昭佑應手康愈萬福咸宜<lb/>
　　慶幸之隆實兼家國思頒愷樂洽于卿士然而尚<lb/>
　　齒興教徳教所先饗餼是加義超常等諸州都督<lb/>
　　刺史及文武官老人八十以上并孝旌表門閭者<lb/>
　　並宜節級賜物以申饗宴庻使萬國之内同此歡<lb/>
　　心施于四海皆知朕意八年三月髙祖讌于兩儀<lb/>
<pb n="KR3a0105_WYG_023-15b"/>
　　殿帝與文徳皇后互進御膳并上服御衣物皆珍<lb/>
　　寳竒異又上珍寳巾與皇后執櫛理鬢手自冠焉<lb/>
　　因言至尊年髙髪白都盡帝與皇后皆流涕蒸蒸<lb/>
　　就養一同家人常禮髙祖亦喜形于色史所稱乃<lb/>
　　爾帝亦非薄于事親者矣而綱目書法如此之嚴<lb/>
　　蓋盡歡于菽水與以四海之富為養不過所遇之<lb/>
　　不同而愛親之心則一故經言五孝而于庻人章<lb/>
　　結之曰自天子至于庻人孝無終始而患不及者<lb/>
<pb n="KR3a0105_WYG_023-16a"/>
　　未之有也若以天子之富而奉養之禮有一之未<lb/>
　　盡則是貴為天子而患不及也太宗賢主貞觀之<lb/>
　　治幾致刑措獨于此未能無憾朱子大書之固春<lb/>
　　秋責備賢者之義例也<lb/>
上將幸九成宫監察御史馬周上疏以為太上皇春秋<lb/>
已髙陛下宜朝夕視膳今九成宫去京師三百餘里太<lb/>
上皇或時思念陛下陛下何以赴之又車駕此行欲以<lb/>
避暑太上皇尚留暑中而陛下獨居凉處温清之禮竊<lb/>
<pb n="KR3a0105_WYG_023-16b"/>
所未安今行計已成不可復止願速示返期以解衆惑<lb/>
上深納之<lb/>
　　<hi>臣</hi>按禮為人子者出必告反必靣所遊必有常所<lb/>
　　習必有業凡以上慰親心而自慎其出入起居之<lb/>
　　節也况人君一出為四海所瞻又不獨于朝夕視<lb/>
　　膳有曠且山川之悠逺寒暑之非時皆親之所甚<lb/>
　　念而頃刻不能釋者故養志在于謹身謹身之大<lb/>
　　在慎其出入起居之節夫君子豈可跬步而忘孝<lb/>
<pb n="KR3a0105_WYG_023-17a"/>
　　哉周之言可謂剴切而不傷于激矣宜乎帝深嘉<lb/>
　　之也<lb/>
二十年十二月癸未上謂長孫無忌等曰今日吾生日<lb/>
世俗皆為樂在朕翻成傷感今日臨天下富有四海而<lb/>
承歡膝下永不可得此子路所以有負米之恨也詩云<lb/>
哀哀父母生我劬勞奈何以劬勞之日更為宴樂乎因<lb/>
泣數行下左右皆悲<lb/>
　　<hi>臣</hi>按三代之時下之歸美其上者無不以致壽于<lb/>
<pb n="KR3a0105_WYG_023-17b"/>
　　其君為祝卷阿天保七月諸詩可見矣而生民之<lb/>
　　篇復追其載震載夙無菑無害者溢為歌詠以相<lb/>
　　稱歎則于生日張樂宴賀誌長發之祥為宗社生<lb/>
　　靈慶亦臣子不能已之至情然而仁人孝子之心<lb/>
　　則愈益悲而無如何矣夫思㒺極之恩于三年思<lb/>
　　三年之愛于一日斯何日也而賀乎必也父母春<lb/>
　　秋髙康彊無恙于斯日也率羣臣伏謁奉觴示以<lb/>
　　天下樂之之義其可也不然則雖以萬乗之尊四<lb/>
<pb n="KR3a0105_WYG_023-18a"/>
　　海之富與負米之恨何以異哉觀太宗之言可為<lb/>
　　沉痛而開元間輒以生日宴百官花蕚樓下以每<lb/>
　　歲是日為千秋節又移社以就之何其相去之逺<lb/>
　　哉<lb/>
肅宗在東宫數為李林甫所搆勢危甚及即位怨之欲<lb/>
掘冢焚骨李泌以天子而念宿嫌示天下不廣帝不悅<lb/>
曰往事卿忘之乎對曰臣不念此上皇有天下五十年<lb/>
一旦失意南方氣候惡且春秋髙聞陛下錄故怨將内<lb/>
<pb n="KR3a0105_WYG_023-18b"/>
慚不懌萬有一感疾是陛下以天下之廣不能安親也<lb/>
帝感悟抱泌頸以泣曰朕不及此二京平帝奉迎上皇<lb/>
自請歸東宫以遂子道泌曰上皇不來矣人臣尚七十<lb/>
而傳况欲勞上皇以天下事乎帝曰奈何泌乃為羣臣<lb/>
通奏具言天子思戀晨昏請促還以就孝養上皇得初<lb/>
奏答曰當與我劍南一道自奉不復東矣帝甚憂及再<lb/>
奏至喜曰吾方得為天子父<lb/>
　　<hi>臣</hi>按李泌感悟其君以愛親者至矣可謂有潁封<lb/>
<pb n="KR3a0105_WYG_023-19a"/>
　　人之錫類也林甫固可罪而親心不可傷肅宗如<lb/>
　　能勞而不怨固當不待泌言而感泣矣上皇避位<lb/>
　　而不欲東尤可見天下無不慈之父而他日西内<lb/>
　　之遷益不能不為肅宗致憾也<lb/>
肅宗上元元年李輔國遷太上皇于西内<lb/>
　上皇愛興慶宫自蜀歸即居之上時自夾城往起居<lb/>
　上皇亦時至大明宫陳元禮髙力士侍衞上又命玉<lb/>
　真公主如仙媛<hi>唐制九嬪中有昭媛修媛充媛如仙必媛之名</hi>及梨園弟子<lb/>
<pb n="KR3a0105_WYG_023-19b"/>
　往娱侍之上皇多御長慶樓父老過者往往瞻拜呼<lb/>
　萬歲上皇常于樓下置酒食賜之又甞召將軍郭英<lb/>
　乂等上樓賜宴李輔國言于上曰上皇居興慶宫日<lb/>
　與外人交通元禮力士謀不利于陛下今六軍將士<lb/>
　盡靈武勲臣皆反仄不安臣不敢不以聞上泣曰聖<lb/>
　皇慈仁豈容有此對曰上皇固無此意其如羣小何<lb/>
　陛下當為社稷大計消亂于未萌豈得徇匹夫之孝<lb/>
　且興慶淺露非至尊所宜居大内深嚴奉迎居之有<lb/>
<pb n="KR3a0105_WYG_023-20a"/>
　何不可又令六軍將士叩頭請之上泣不應㑹上不<lb/>
　豫輔國矯稱上語迎上皇遊西内輔國將射生<hi>至徳中擇</hi>
　<hi>善騎射者千人為射生手</hi>五百騎露刃遮道奏曰皇帝以興慶宫<lb/>
　湫隘迎上皇遷居西内上皇驚幾墜馬髙力士曰李<lb/>
　輔國何得無禮叱令下馬力士因宣上皇誥曰諸將<lb/>
　士各好在<hi>好在存問之辭</hi>將士皆納刃再拜呼萬歲力士又<lb/>
　叱輔國共執上皇馬鞚侍衞如西内侍衞兵纔尫老<lb/>
　數十人元禮力士皆不留左右輔國遂與六軍大將<lb/>
<pb n="KR3a0105_WYG_023-20b"/>
　素服見上請罪上曰卿等防微杜漸以安社稷何所<lb/>
　懼也刑部尚書顔真卿首率百寮上表請問上皇起<lb/>
　居輔國惡之奏貶蓬州長史髙力士流巫州陳元禮<lb/>
　勒致仕更選後宫百餘人以備灑掃令萬安咸宜二<lb/>
　公主視服膳四方所上珍異先薦上皇然上皇日以<lb/>
　不懌因不茹葷辟穀浸以成疾上初猶問安既而上<lb/>
　亦有疾但遣人問起居其後上稍悔悟惡輔國欲誅之<lb/>
　然畏其握兵竟不能决<lb/>
<pb n="KR3a0105_WYG_023-21a"/>
　尹起莘曰上皇之遷肅宗始雖不從輔國所請然未<lb/>
　幾專輒行之上皇不敢拒肅宗不敢詰反以甘言順<lb/>
　適其意遂至慈父愛子兩不相保此信任小人之禍<lb/>
　也綱目直書輔國遷上皇于西内則肅宗當置何地<lb/>
　哉遷者强遷不順之詞肅宗身為人子位居九五一<lb/>
　父且不能保則亦寄生焉耳于輔國乎何誅<lb/>
二年上朝上皇于西内<lb/>
　先是山人李唐見上上方抱幼女謂唐曰朕念之卿<lb/>
<pb n="KR3a0105_WYG_023-21b"/>
　勿怪也對曰太上皇思見陛下計亦如陛下之念公<lb/>
　主也上泫然泣下然畏張后不敢詣西内至是始往<lb/>
　朝<lb/>
　　<hi>臣</hi>按肅宗以張后李輔國之故上皇近在西内不<lb/>
　　能朝夕起居感山人李唐之言僅一往省父子之<lb/>
　　恩抑何薄也先儒甞議其不孝以為不待此日而<lb/>
　　後見當靈武之役急于為君不俟父命遽即大位<lb/>
　　比于衞蒯瞶輒之爭立蓋此時已不復知有親矣<lb/>
<pb n="KR3a0105_WYG_023-22a"/>
　　<hi>臣</hi>則謂祿山入關明皇奔蜀中原幾于無主自非<lb/>
　　勉從衆請顯正位號無以繫天下之心作將士之<lb/>
　　氣于是驅䇿英能光復舊物奠九廟于磐石返上<lb/>
　　皇于舊都不循退讓之小節而就安天下之大功<lb/>
　　揆諸達節未為不可使迎復之後一日三朝恪恭<lb/>
　　匪懈萬世豈有非之者哉惟其受制于悍妻家奴<lb/>
　　遂致不得自行其意省覲疎濶子道有虧使人因<lb/>
　　此而疑其心并苛責其靈武之事凡皆自有以取<lb/>
<pb n="KR3a0105_WYG_023-22b"/>
　　之也<lb/>
宋太祖性孝友節儉質任自然不事矯飾<lb/>
　　<hi>臣</hi>按開創之主英武豁達大約皆質任自然至於<lb/>
　　家庭之間孝友之道尤以率其真摰不事矯飾為<lb/>
　　貴此史臣所為以此美太祖也<lb/>
真宗咸平二年九月甲午奉安太宗聖容於啓聖新院<lb/>
帝拜而慟左右皆掩泣<lb/>
　　<hi>臣</hi>按人子思念其親至無窮極禮言父没則不忍<lb/>
<pb n="KR3a0105_WYG_023-23a"/>
　　讀父之書䇿為其手澤存焉爾母没則不忍飲母<lb/>
　　之杯圏為其口澤存焉爾於父母所常用之物且<lb/>
　　然况肖其容貌乎真宗居至尊之位篤孺慕之誠<lb/>
　　覩御容而深慟一時左右皆飲泣信乎天性之良<lb/>
　　感人者速所謂加百姓型四海洵無逾於孝徳也<lb/>
仁宗天性仁孝寛裕喜愠不形于色<lb/>
章獻明肅劉皇后保䕶帝既盡力而仁宗所以奉太后<lb/>
亦甚備上春秋長猶不知為宸妃李氏所出終太后之<lb/>
<pb n="KR3a0105_WYG_023-23b"/>
世無毫髮間隙焉及不豫帝為大赦悉召天下醫者馳<lb/>
傳詣京師諸甞為太后謫者皆内徙死者復其官其後<lb/>
言者多追詆太后時事范仲淹以為言上曰此朕所不<lb/>
忍聞也下詔戒中外無輒言<lb/>
　　<hi>臣</hi>按仁宗宋之賢主其奉事嫡母蓋始終不失其<lb/>
　　愛者他日左右為帝言陛下乃李宸妃所生號慟<lb/>
　　累日下詔自責追尊為皇太后而待劉氏卒加厚<lb/>
　　尤明于大義也<lb/>
<pb n="KR3a0105_WYG_023-24a"/>
英宗自居睦親宅孝徳著聞初辭皇子奏十餘上不允<lb/>
始就召戒舍人曰謹守吾舍上有適嗣吾歸矣<lb/>
　　<hi>臣</hi>按英宗之于追崇濮安懿王典禮似亦稍貳于<lb/>
　　正統然其執心固讓若將終身亦可謂孝于本生<lb/>
　　也<lb/>
英宗初即位疾甚舉措或改常度遇宦者尤少恩左右<lb/>
多不悅乃共為讒間兩宫遂成隙内外洶懼韓琦見帝<lb/>
帝曰太后待我少恩琦對曰自古聖帝明王不為少矣<lb/>
<pb n="KR3a0105_WYG_023-24b"/>
獨稱舜為大孝豈其餘盡不孝哉父母慈而子孝此常<lb/>
事不足道惟父母不慈而子不失孝乃為可稱但恐陛<lb/>
下事之未至矣父母豈有不慈者哉帝大感悟<lb/>
　　<hi>臣</hi>按父子之道天性也孝慈有各足之分而無相<lb/>
　　待之理即父母有不慈而孝子之心終無不慈之<lb/>
　　父母也故大舜五十而慕<hi>臣</hi>又按英宗育宫中方<lb/>
　　四歲后拊鞠周盡迨入為嗣子贊䇿居多英宗又<lb/>
　　素以孝徳著聞者一旦即位而兩宫遂成隙以内<lb/>
<pb n="KR3a0105_WYG_023-25a"/>
　　侍任守忠等讒間之故也小人之難養如是哉<lb/>
神宗天性孝友入事兩宫必侍立終日雖寒暑不變神<lb/>
宗初即位尊慈聖光獻曹皇后為太皇太后宫曰慶壽<lb/>
帝致極誠孝所以承迎娱悅無所不盡從行登翫每先<lb/>
後䇿掖后亦慈愛天至或退朝稍晩必自至屏扆間親<lb/>
持膳飲食帝元豐二年冬疾甚帝視疾寢門衣不解帶<lb/>
旬日及崩帝哀慕毁瘠殆不勝䘮<lb/>
　　<hi>臣</hi>按后之慈與神宗之孝是難能也后之所以教<lb/>
<pb n="KR3a0105_WYG_023-25b"/>
　　誡神宗者皆君天下之大道尤為不可及也語詳<lb/>
　　敬親條<lb/>
髙宗事昭聖慈獻太后孟皇后極孝雖帷帳皆親視或<lb/>
得時果必先獻太后然後敢甞紹興五年春患風疾帝<lb/>
旦暮不離左右衣不解帶者連夕<lb/>
金人遣蕭毅邢具瞻來議和帝曰朕有天下而養不及<lb/>
親徽宗無及矣今立誓信當明言歸我太后帝母韋賢<lb/>
妃朕不恥和不然朕不憚用兵毅等還帝又語之曰太<lb/>
<pb n="KR3a0105_WYG_023-26a"/>
后果還自當謹守誓約如其未也雖有誓約徒為虚文<lb/>
命何鑄曹勛報謝召至内殿諭之曰朕北望庭闈無淚<lb/>
可揮卿見金主當曰慈親之在上國一老人耳在本國<lb/>
則所繫甚重以至誠說之庻彼有感動鑄等至金國再<lb/>
三懇請金主始允帝初見太后喜極而泣帝侍太后先<lb/>
意承志惟恐不及或一食稍減輒不勝憂懼常戒宫人<lb/>
曰太后年已六十惟優游無事起居適意即壽考康寧<lb/>
事有所闕慎毋令太后知第來白朕<lb/>
<pb n="KR3a0105_WYG_023-26b"/>
　　<hi>臣</hi>按髙宗愛其母矣雖然此孝之小者當日北望<lb/>
　　庭闈無淚可揮者豈止一韋太后已哉<lb/>
孝宗本紀贊曰髙宗以公天下之心擇太祖後而立之<lb/>
乃得孝宗之賢聰明英毅卓然為南渡諸帝之稱首可<lb/>
謂難矣哉自古人君起自外藩入繼大統而能盡宫庭<lb/>
之孝未有若帝其間父子怡愉同享髙壽亦無有及之<lb/>
者宋之廟號若仁宗之為仁孝宗之為孝其無愧焉<lb/>
　　<hi>臣</hi>按孝宗之孝史臣言之備矣若其銳意圖治欲<lb/>
<pb n="KR3a0105_WYG_023-27a"/>
　　恢張祖緒尤其孝之大者固不獨宫庭色養之足<lb/>
　　稱已也<lb/>
光宗紹熙三年冬十一月日南至越六日帝始朝重華<lb/>
宫<lb/>
　丙戌日南至丞相留正率百官詣重華宫稱慶兵部<lb/>
　尚書羅㸃等上疏請帝朝重華宫不從吏部尚書趙<lb/>
　汝愚入對往復規諌帝意乃悟汝愚又屬嗣秀王伯<lb/>
　圭調䕶於是兩宫之情始通辛卯帝朝重華宫皇后<lb/>
<pb n="KR3a0105_WYG_023-27b"/>
　繼至從容竟日而還都人大悅<lb/>
　　<hi>臣</hi>按光宗紹熙元年正月朝壽皇於重華宫明年<lb/>
　　為近習所間至是始朝父子之間留連歡洽都人<lb/>
　　始以為憂此遂大悅亦可以徵天性之愛人心所<lb/>
　　同矣謝深甫之言曰父子至親天理昭然太上之<lb/>
　　愛陛下猶陛下之愛嘉王光宗聞之未甞不感悟<lb/>
　　也其如說而不繹何哉<lb/>
寧宗慶元五年秋八月帝始朝太上皇於壽康宫<lb/>
<pb n="KR3a0105_WYG_023-28a"/>
　　<hi>臣</hi>按綱目書曰始則在位已六年矣惟此一朝至<lb/>
　　明年八月太上皇崩一年之中不復繼此更朝也<lb/>
　　一月四朝之家法未逺如之何弗率乃祖攸行也<lb/>
遼太祖征烏爾固部聞皇太后不豫一日馳六百里還侍<lb/>
太后病間復還軍中<lb/>
遼太宗㑹同五年六月在南京聞太后不豫上馳入侍<lb/>
湯藥必親甞仍告太祖廟<lb/>
　　<hi>臣</hi>按開國之初經營外事日不暇給而一聞母后<lb/>
<pb n="KR3a0105_WYG_023-28b"/>
　　不豫必馳還入侍固知創業垂統未有不篤于所<lb/>
　　生者也<lb/>
元世祖仁明英睿事太后至孝<hi>莊聖太后克哷氏</hi>
至元八年奉御九住舊以梳櫛奉太祖奉所落鬚髮束<lb/>
上詔櫝之藏于太廟<lb/>
仁宗天性慈孝聰明恭儉通達儒術常曰儒者可尚以<lb/>
能維持三綱五常之道也平居服御質素澹然無欲不<lb/>
事游畋不喜征伐不崇貨利事皇太后終身不違顔色<lb/>
<pb n="KR3a0105_WYG_023-29a"/>
　仁宗不豫英宗憂形于色夜則焚香以泣曰至尊以仁<lb/>
　慈御天下庻績順成四海清宴今天降大厲不如罰殛<lb/>
　我身使至尊永為民主仁宗崩帝哀毁過禮素服寢于<lb/>
　地日歠一粥<lb/>
　英宗初即位恭謝太廟至仁宗太室即流涕左右感動<lb/>
　　　<hi>臣</hi>按仁宗元之賢主其通達儒術乃其致治之本<lb/>
　　　夫能知三綱五常之重其于二親也豈有恝焉即<lb/>
　　　位以來不事游畋不喜征伐不崇貨利蓋皆推愛<lb/>
<pb n="KR3a0105_WYG_023-29b"/>
　　　親之心以及之者英宗之致憂致哀亦可稱不匱<lb/>
　　　之孝也<lb/>
　　　以上天子之愛親<lb/>
　<lb/>
　<lb/>
　<lb/>
　<lb/>
御定孝經衍義卷二十一<lb/>
</p>
<p>
</p>
  </div>
</body>
</text>
</TEI>
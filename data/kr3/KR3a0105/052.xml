<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_052-1a"/>
　欽定四庫全書<lb/>
御定孝經衍義卷五十<lb/>
　　天子之孝<lb/>
　　　隆郊配<lb/>
　宋太祖開寳元年十一月享太廟翌日郊自是三年而<lb/>
　郊郊必先享太廟禮畢加恩肆赦以為常制<lb/>
　　　<hi>臣</hi>按此宋之始郊也宋郊大抵襲用唐禮而唐人<lb/>
　　　又襲用累代相沿之變禮如迎至用辛之宜辯也<lb/>
<pb n="KR3a0105_WYG_052-1b"/>
　　　迭配並侑之失據也圜丘方澤之分合也感生帝<lb/>
　　　之邪說猶在也郊廟並舉之非經也三年一親郊<lb/>
　　　為已疏也覃恩肆𤯝之非古也諸儒之見多有不<lb/>
　　　同或者以舊章難變事在因循則泉臺勿毁長府<lb/>
　　　仍舊或者希世度務視時君之所能行則當今之<lb/>
　　　是何古之法議論雖煩歸于茍簡詔書毎下旋見<lb/>
　　　紛更云<lb/>
　宋太宗太平興國三年郊奉太祖配國初以来南郊四<lb/>
<pb n="KR3a0105_WYG_052-2a"/>
祭及感生帝皇地祗神州凡七祭並以四祖迭配而太<lb/>
祖親郊者四並以宣祖配上即位以宣祖太祖更配是<lb/>
年合祭天地始奉太祖升侑焉<lb/>
雍熙元年郊扈蒙定禮奏言經曰嚴父莫大于配天請<lb/>
以宣祖配天太祖配上帝乃用其議<lb/>
淳化四年禮儀使蘇易簡上言按唐永徽中以髙祖太<lb/>
宗同配上帝欲望親祀郊丘奉宣祖太祖同配其常祀<lb/>
孟春祈榖孟冬神州季秋大享以宣祖崇配冬至圜丘<lb/>
<pb n="KR3a0105_WYG_052-2b"/>
夏至北郊孟夏雩祀以太祖崇配從之<lb/>
至道三年十一月眞宗已即位有司上言冬至祀圜丘<lb/>
孟夏雩祀夏至祭方丘請奉太宗配上辛祈榖季秋大<lb/>
饗明堂奉太祖配上辛祀感生帝孟冬祀神州地祗奉<lb/>
宣祖配其親郊圜丘奉太祖太宗並配詔可<lb/>
乾興三年眞宗崩詔禮官定遷郊祀配帝乃請孟春上<lb/>
辛祈榖孟冬祭神州地祗以太祖配孟夏雩祀冬至祀<lb/>
昊天上帝夏至祭皇地祗以太宗崇配上辛祀感生帝<lb/>
<pb n="KR3a0105_WYG_052-3a"/>
以宣祖配季秋大饗明堂以眞宗崇配皇帝親祀郊丘<lb/>
以太祖太宗崇配奏可<lb/>
仁宗景祐二年十一月乙未郊三聖並侑先是禮院言<lb/>
太祖太宗眞宗三廟皆萬世不遷至于南郊太祖定配<lb/>
二宗迭配將来皇帝親祠且親以三聖皆侑上顯對越<lb/>
之盛次伸聿追之感此後迭配還如前議嵗時常祀則<lb/>
至日圜丘仲夏皇地祗配以太祖孟春祈穀夏雩祀冬<lb/>
祭神州配以太宗孟春感生帝配以宣祖季秋大享配<lb/>
<pb n="KR3a0105_WYG_052-3b"/>
以眞宗<lb/>
嘉祐七年春詔南郊奉太祖定配先是諌官楊略論水<lb/>
災繇郊廟未順下禮院禮院言對越天地神無二主唐<lb/>
垂拱中始用三祖同配至開元親享遂罷之皇祐詔書<lb/>
南郊三聖並侑後迭配未幾復並侑為定制雖出孝思<lb/>
然頗違禮經下兩制議從之<lb/>
英宗治平三年合祭天地于南郊以太祖配<lb/>
神宗元豊六年冬至祀昊天上帝以太祖配<lb/>
<pb n="KR3a0105_WYG_052-4a"/>
　　<hi>臣</hi>按郊祀宗祀經之所謂嚴父配天也祀制于周<lb/>
　　公而成王乃祭主宗祀文王乃時王之王父也此<lb/>
　　其義固在于尊尊親親其實文之明徳大勲作配<lb/>
　　峻極無慙右享故雖武王亦不得躋于斯位也若<lb/>
　　以為時王之考而已豈非書所謂豐于禰乎後世<lb/>
　　開創之君于追崇始祖則但以世系之確然可據<lb/>
　　者為㫁而不得有所傅㑹于其間于明堂之祭則<lb/>
　　虚以俟開創者而世世子孫因之亦義之所安也<lb/>
<pb n="KR3a0105_WYG_052-4b"/>
　　若迭享並侑紛更不一斯為失禮之甚矣<lb/>
宋初因唐制毎嵗冬至圜丘正月上辛所榖孟夏雩祀<lb/>
季秋大享凡四祭昊天上帝親祀則并祭皇地祗元豐<lb/>
六年冬至郊祀昊天上帝始罷合祭不設皇地祗位先<lb/>
是樞宻院陳㐮等詳定郊廟禮文上言伏承聖意以天<lb/>
地合祭于圜丘為非典禮之正詔令更定臣謹按周禮<lb/>
大司樂以圜鍾為宫冬日至于地上之圜丘奏之六變<lb/>
以祀天神以函鍾為宫夏日至于地上之方丘奏之八<lb/>
<pb n="KR3a0105_WYG_052-5a"/>
變以祭地示夫祀必以冬日至者以其陽氣始来復于<lb/>
上天之始也故宫用夾鍾于震之宫以其帝出乎震也<lb/>
而謂之圜鍾者取其形以象天也三一之變合陽竒之<lb/>
數也祭必以夏日至者以其隂氣潜萌于下地之始也<lb/>
故宫用林鍾于坤之宫以其萬物致飬于坤也而謂之<lb/>
函鍾者取其容以象地也四二之變合隂偶之數也此<lb/>
二禮之不得不异也去周既逺先王之法不行漢元始<lb/>
中奸臣妄議不原經意附㑹周官大合之說謂當合祭<lb/>
<pb n="KR3a0105_WYG_052-5b"/>
平帝從而用之故天地共犢禮之失自此始矣由漢及<lb/>
唐千有餘年之間而以五月親祀北郊者惟四帝而已<lb/>
如魏文之太和周武之建徳隋髙之開皇唐睿宗之先<lb/>
天皆希濶一時之舉也然而隨得隨失卒無所定垂之<lb/>
本朝未遑釐正臣以為既罷合祭則南北二郊自當别<lb/>
祀<lb/>
初詔議北郊典禮蘇軾主合祭之說從之者五人劉安<lb/>
世主分祭之說從之者四十人又有三人欲于十月以<lb/>
<pb n="KR3a0105_WYG_052-6a"/>
神州地祗之祭易夏至方丘之祀又有一人欲上不親<lb/>
祠而通爟<hi>爟舉也天子不親至祠而望拜宜知早晏故以火為之節度也</hi>火天子于禁<lb/>
中望拜既而朝廷復下三狀再令詳定安世復議略曰<lb/>
蘇軾謂合祭圜丘于禮為得不可復改臣等謹按周禮<lb/>
天子親祠上帝凡九國朝三嵗一郊固已疏濶豈可因<lb/>
循謬說不加考正古者求神以類天陽物也地隂物也<lb/>
嵗月日時方位牲器樂舞皆從其類今議者于聖人成<lb/>
法則弃而不行猥用王莽不經之説至引夫婦同牢私<lb/>
<pb n="KR3a0105_WYG_052-6b"/>
䙝之語黷亂天地又引昊天有成命之詩以為證臣等<lb/>
竊詳此詩終篇未嘗有合祭之文序乃後儒之詞亦謂<lb/>
成周之世圜丘方澤各歌此詩以為樂章耳如潛之序<lb/>
曰季冬獻魚春薦鮪也豐年之序曰豐年秋冬報也噫<lb/>
嘻之詩曰春夏祈榖于上帝也如此之類不知為一祭<lb/>
耶抑二祭也若郊祀賜予乃五代姑息之弊法聖朝寛<lb/>
仁不欲遽罷若分而為二何所不可議者乃欲因此造<lb/>
為險語以動上聴又引禍福殃咎之説刼持朝廷必欲<lb/>
<pb n="KR3a0105_WYG_052-7a"/>
從已甚無謂也大抵臣等所守乃先王之正禮而蘇軾<lb/>
之議皆後世之便宜權之與正决不可合伏望聖慈詳<lb/>
審其當上以體神考之志下以正千載之惑<lb/>
　　<hi>臣</hi>按冬至祀天夏至祀地不易之理夫人而知之<lb/>
　　而蘇軾以為分祀天地决非今世所能行者為齋<lb/>
　　宫之逺儀衞之繁用度之廣賜予之多計耳然此<lb/>
　　皆陳㐮之所逆料而破之者也夫齋于正寢古之<lb/>
　　制也何必青城齊宫鹵簿之式固可裁省然此執<lb/>
<pb n="KR3a0105_WYG_052-7b"/>
　　事員役與夫六軍將士食之三嵗而用之一日豈<lb/>
　　得為勞古之天地之祭尚誠貴質非如明堂大饗<lb/>
　　備物盡美其經費固可簿正也劉安世亦言郊祀<lb/>
　　賜予乃五代姑息之弊此雖不能遽罷而分而為<lb/>
　　二未嘗不可若推恩澤肆大𤯝此眞得已而不已<lb/>
　　者軾又謂惟城幔屋盛夏則有風雨之虞自宫入<lb/>
　　廟自廟出郊冠通天乗大輅日中而舍百官兵衞<lb/>
　　暴露于道鎧甲具裝人馬喘汗非夏至所能堪此<lb/>
<pb n="KR3a0105_WYG_052-8a"/>
　　又不勉其君以夙夜惟寅而以安佚茍且為訓又<lb/>
　　非愛君之道也<lb/>
　楊復曰愚按明堂王者之堂也謂王所居以出敎令<lb/>
　之堂也夫王者所居非謂王之常居也疏義曰明堂<lb/>
　者在國之南丙巳之地三里之外七里之内此言雖<lb/>
　未可以為據然其制必凛然森嚴肅然清靜王者朝<lb/>
　諸侯出敎令之時而後居焉而亦可以事天地交神<lb/>
　明于此地而無愧焉周人祀上帝于明堂而以文王<lb/>
<pb n="KR3a0105_WYG_052-8b"/>
　配之者此也說者乃以明堂為宗廟又為大寢又為<lb/>
　大學則不待辯說而知其謬矣惟考工記謂明堂五<lb/>
　室大戴記明堂九室二說不同前代欲建明堂者或<lb/>
　云五室或云九室徃徃惑于二說莫知所决而遂止<lb/>
　愚謂五室取五方之義也九室則五方之外而必備<lb/>
　四隅也九室之制視五室為尤備然王者居明堂必<lb/>
　順月令信如月令之說則為十二室可乎此又不通<lb/>
　之論也惟朱子明堂圗謂青陽之右个乃明堂之左<lb/>
<pb n="KR3a0105_WYG_052-9a"/>
　个東之南即南之東明堂之右个乃總章之左个南<lb/>
　之西即西之南總章之右个乃𤣥堂之左个西之北<lb/>
　即北之西𤣥堂之右个乃青陽之左个北之東即東<lb/>
　之北但隨其方位開門耳大廟則毎時十八日居焉<lb/>
　古人制事多用井田遺意此恐然也然則朱子之說<lb/>
　其亦有據乎曰漢承秦後禮經無全書以考工記觀<lb/>
　之亦粗可見考工記曰周人明堂度九尺之筵東西<lb/>
　九筵為八丈一尺言明堂之廣也南北七筵為六丈<lb/>
<pb n="KR3a0105_WYG_052-9b"/>
　三尺言明堂之脩也五室象五行之方位有五方則<lb/>
　有四隅不言可知也夫有五方四隅則一堂之地裂<lb/>
　而為九室矣又安得通而為一復有九筵之廣七筵<lb/>
　之脩乎盖明堂云者通明之堂也所以朝諸侯行王<lb/>
　政者在是所以享上帝配祖宗者在是非七筵九筵<lb/>
　之廣不能行也五方四隅亦惟辨其方正其位隨王<lb/>
　者所居之月掌次以帷幕幄帟為之以詔王居以順<lb/>
　月令以奉天道耳亦如所謂隨其時之方位開門是<lb/>
<pb n="KR3a0105_WYG_052-10a"/>
　也此其大略也<lb/>
　　<hi>臣</hi>按致堂胡氏謂明堂辟雍靈臺雜見于孝經孟<lb/>
　　子詩與禮記其制作之詳不可得而聞後世紛紛<lb/>
　　之論所以起是也朱子之圗㣲與考工不同然以<lb/>
　　言乎其備則不及廣九之二者正謂南北之東西<lb/>
　　隅即東西之南北隅據廣言則向明之義耳然則<lb/>
　　四面圍九之一則其中固未嘗可裂為九也四面<lb/>
　　皆門而四時啓閉則亦無藉於掌次之帷幕幄帟<lb/>
<pb n="KR3a0105_WYG_052-10b"/>
　　為之矣誠因考工朱子之說而因時制宜取其足<lb/>
　　以事天事親臨朝布政則雖規模制度不必尺寸<lb/>
　　皆同錙两悉稱而以起廢墜于昔人垂法則于異<lb/>
　　世何不可之有如必拘牽于衆說之馳騁而未免<lb/>
　　築舍道旁使嚴父配天之大典闕焉乆不舉行斯<lb/>
　　亦議禮者之過也<lb/>
元成宗九年夏始定郊祀禮元初代有拜天之禮然皆<lb/>
徇用國俗郊祀之事自平金宋後猶未舉行至是哈喇<lb/>
<pb n="KR3a0105_WYG_052-11a"/>
哈斯等言祈天保民之事有天子親祀者三曰天曰祖<lb/>
宗曰社稷而祭天尤國之大事也陛下雖未及親祀宜<lb/>
如宗廟社稷嵗時遣官攝行之制下翰林集賢太常及<lb/>
中書議之以為周禮冬至圜丘禮天夏至方丘禮地西<lb/>
漢元始間始合祭天地歴東漢至宋千有餘年分祭合<lb/>
祭訖無定議然時既不同禮樂亦異王莽之制何可法<lb/>
也今當循三代之典祀天南郊而方丘之禮續議以聞<lb/>
又按周作壇壝三成近代增四成以廣天文從祀之位<lb/>
<pb n="KR3a0105_WYG_052-11b"/>
今宜去其一成以合陽竒之數毎成髙八尺一寸以合<lb/>
乾之九九壇設丙巳之地以就陽位又古者器用陶匏<lb/>
席用藁鞂以祀天漢唐而後禮樂玉帛日益繁縟宋金<lb/>
多循唐禮今欲脩嚴非草創所能備舉宜取唐制損益<lb/>
而行之既而太常復議尊祖配天之儀省臣曰自古人<lb/>
君有天下率尊祖以配天宗廟已有時享郊止祭天為<lb/>
宜中丞何瑋曰嚴父配天不易之制也不從<lb/>
　　<hi>臣</hi>按馬端臨嘗著論謂漢之不郊祀盖譏其襲秦<lb/>
<pb n="KR3a0105_WYG_052-12a"/>
　　　之陋用方士之說而不知統一尊于昊天上帝也<lb/>
　　　元成宗始定郊祀以革其國俗而不知尊其祖以<lb/>
　　　配天何瑋雖争之而不從既已失孝子事親之義<lb/>
　　　何由盡仁人事天之誠徒求之于壇壝之髙卑玉<lb/>
　　　帛之繁省此孟子所謂不能三年之喪而緦小功<lb/>
　　　之察放飯流歠而問無齒决者也<lb/>
　　　以上隆郊配<lb/>
　<lb/>
<pb n="KR3a0105_WYG_052-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷五十<lb/>
</p>
<p>
</p>
  </div>
</body>
</text>
</TEI>
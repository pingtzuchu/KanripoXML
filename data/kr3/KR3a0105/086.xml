<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_086-1a"/>
　欽定四庫全書<lb/>
御定孝經衍義卷八十四<lb/>
　　卿大夫之孝<lb/>
　　　法服<lb/>
　易繫辭黄帝堯舜垂衣裳而天下治蓋取諸乾坤<lb/>
　　謝枋得曰乾天在上衣象衣上闔而圜有陽竒象坤<lb/>
　　地在下裳象裳下兩股有隂偶象上衣下裳不可顛<lb/>
　　倒使人知尊卑上下不可亂則民志定天下治矣<lb/>
<pb n="KR3a0105_WYG_086-1b"/>
　　　<hi>臣</hi>按此法服之所始也始於黄帝備於堯舜法乾<lb/>
　　　坤以定尊卑以各有等次為重故鄭法服註云不<lb/>
　　　敢僭上偪下<lb/>
　書臯陶謨天命有徳五服五章哉<lb/>
　　孔安國傳曰五服天子諸侯卿大夫士之服也尊卑<lb/>
　　采章各異所以命有徳<lb/>
　　　<hi>臣</hi>按此即易所謂垂衣裳取諸乾坤者也故命曰<lb/>
　　　天命五服日一也月二也星辰三也山四也龍五<lb/>
<pb n="KR3a0105_WYG_086-2a"/>
　　也華蟲六也畫於衣法天陽宗彛七也藻八也火<lb/>
　　九也粉米十也黼十一也黻十二也繡於裳法地<lb/>
　　隂云五服五章者自日月以下十二章為天子之<lb/>
　　服自山而下九章為公侯之服自華蟲而下七章<lb/>
　　為伯之服自藻而下五章為子男之服自粉米以<lb/>
　　下三章為卿大夫之服至周制則以日月星辰畫<lb/>
　　於旌旗天子冕服惟九章象陽之極數又登龍於<lb/>
　　山登火於宗彛謂龍為衮宗彛為毳故衮冕之衣<lb/>
<pb n="KR3a0105_WYG_086-2b"/>
　　五章裳四章鷩冕之衣三章裳四章毳冕之衣三<lb/>
　　章裳二章絺之衣一章裳二章所謂衣裳數象竒<lb/>
　　偶者也制雖少變而致謹於尊卑等差者則同上<lb/>
　　得兼下故天子諸侯下至黼黻大夫粉米兼服火<lb/>
　　藻下不得僭上故士不得服粉米大夫不得服黼<lb/>
　　黻大較上必其有徳者而後命下必其徳宜也而<lb/>
　　後受命先王之法服非徒以其位宜云爾故徳自<lb/>
　　三而盡於九服章亦自三以訖於九約畧相凖也<lb/>
<pb n="KR3a0105_WYG_086-3a"/>
詩召南羔羊<hi>篇名</hi>其一章曰羔羊之皮素絲五紽<hi>織絲為紃施之</hi>
<hi>縫中連屬兩皮因以為飾</hi>退食自公委蛇委蛇<lb/>
　　<hi>臣</hi>按此大夫燕居之服也南國大夫化文王之政<lb/>
　　在位皆節儉正直徳如羔羊故詩人即其服以美<lb/>
　　之若鄭風之羔裘思古也晉風之羔裘刺時也徳<lb/>
　　不及召南之大夫逺矣故君子恥服其服而無其<lb/>
　　容<lb/>
弼風柏舟<hi>篇名</hi>其三章曰威儀棣棣<hi>富而閑習也</hi>不可選也<lb/>
<pb n="KR3a0105_WYG_086-3b"/>
　　<hi>臣</hi>按左氏傳曰服以旌禮禮以行事事有其物物<lb/>
　　有其容故慎威儀斯所以稱其服也申鍳曰衣裳<lb/>
　　焉而不愛其容止外矣柏舟之詩仁人以自明其<lb/>
　　徳而狀其威儀棣棣然之富至於不可數斯誠徳<lb/>
　　盛之容也<lb/>
曹風候人<hi>篇名</hi>其一章曰彼其之子三百赤芾<lb/>
　毛萇傳曰芾韠也一命緼芾黝珩再命赤芾黝珩三<lb/>
　命赤芾葱珩大夫以上赤芾乗軒<lb/>
<pb n="KR3a0105_WYG_086-4a"/>
　孔頴逹正義曰芾服祭祀所用也形制同于韠但尊<lb/>
　祭服别言之則祭服謂之芾他服謂之韠也韍之言<lb/>
　蔽也緼赤黄之間色珩珮玉之珩黑謂之黝青謂之<lb/>
　葱<lb/>
　　<hi>臣</hi>按芾韠異稱則芾為祭服芾黻通稱則赤芾通<lb/>
　　為卿大夫之命服先王之法服其取義也逺而辨<lb/>
　　分也嚴輕予之而輙膺之者皆非也曹國之乗軒<lb/>
　　三百何以異於後世續貂之誚乎後晉文入曹責<lb/>
<pb n="KR3a0105_WYG_086-4b"/>
　　其獻狀然則人臣無功狀可稽而于于焉濫承珩<lb/>
　　韍之寵要皆為非法之服也<lb/>
小雅都人士<hi>篇名</hi>
　小序曰周人刺衣服無常也古者長民衣服不貳從<lb/>
　容有常以齊其民則民徳歸壹傷今不復見古人也<lb/>
　孔頴達正義曰都人士詩者周人所作刺其時人所<lb/>
　著之服無常也以古者在上長率其民所衣之服不<lb/>
　變貳雖從容休燕之處其容貌亦有常不但公朝朝<lb/>
<pb n="KR3a0105_WYG_086-5a"/>
　夕而已身自行此以齊正其人則下民皆為一徳謂<lb/>
　其徳如一與上齊同亦衣服不貳從容有常也<lb/>
其一章曰彼都人士狐裘黃黄其容不改出言有章行<lb/>
歸於周萬民所望<hi>依古注行讀去聲</hi>
　鄭康成箋曰古明王時都人之有士行者冬則衣狐<lb/>
　裘黄黃然取温裕而已其動作容貌既有常吐口言<lb/>
　語又有法度文章疾今奢淫不自責以過差都人之<lb/>
　士所行要歸於忠信其餘萬民寡識者咸瞻望而法<lb/>
<pb n="KR3a0105_WYG_086-5b"/>
　效之又疾今不然<lb/>
　　<hi>臣</hi>按先王衣服之制凡短長髙下方圓平直之間<lb/>
　　莫不纎悉備具使人人被體而固其肌膚筋骸一<lb/>
　　其耳目心志以為存風俗而定人心莫近於此也<lb/>
　　讀都人士之詩可見當時長民者秉公勅法衣裳<lb/>
　　襘結之間皆可觀而傚如尹姞諸大家女子亦莊<lb/>
　　莊乎有士君子之行焉則其風俗之齊一於下可<lb/>
　　知也後世士大夫往往以奢淫倡如所謂一狐裘<lb/>
<pb n="KR3a0105_WYG_086-6a"/>
　　三十年者邈不可得而厭故喜新不衷程度杼軸<lb/>
　　則怵他人之我先體製則哂往者之猶拙貳而不<lb/>
　　常莫此之甚小民安所法乎宜乎民徳之不壹而<lb/>
　　民俗之不歸於厚也<lb/>
禮記曲禮夫為人子者三賜不及車馬故州閭鄉黨稱<lb/>
其孝也兄弟親戚稱其慈也僚友稱其弟也執友稱其<lb/>
仁也交逰稱其信也<lb/>
　　<hi>臣</hi>按周禮九儀壹命受職再命受服三命受位受<lb/>
<pb n="KR3a0105_WYG_086-6b"/>
　　位即受車馬卿大夫士之子於父在之時不敢以<lb/>
　　成尊比踰於父故以不受為孝也然則人臣膺車<lb/>
　　服之榮益當克念厥孝迨其存不敢與之竝也既<lb/>
　　其没不敢遺之辱也庶幾乎其能承君之賜者矣<lb/>
王制制三公一命卷若有加則賜也不過九命<lb/>
　陳澔集説曰命數止於九天子之三公八命著鷩冕<lb/>
　若加一命則為上公與王者之後同而著衮冕故云<lb/>
　一命衮若為三公而有加衮者是出於特恩之賜非<lb/>
<pb n="KR3a0105_WYG_086-7a"/>
　例當然<lb/>
　　<hi>臣</hi>按周禮司服公之服自衮冕而下如王之服侯<lb/>
　　伯之服自鷩冕而下如公之服子男之服自毳冕<lb/>
　　而下如侯伯之服此云天子之三公八命著鷩冕<lb/>
　　者按典命云王之三公八命其卿六命其大夫四<lb/>
　　命及其出封皆加一等則三公非出封者祇八命<lb/>
　　也八命六命四命其數皆偶為隂爵出封皆為陽<lb/>
　　爵以在王下為臣不可為陽爵也故云有加衮者<lb/>
<pb n="KR3a0105_WYG_086-7b"/>
　　則是特恩之賜而非例當然也然上公之衮雖其<lb/>
　　章數同於王而其旒數止於九且有降龍無升龍<lb/>
　　則亦自有等殺而豈有上偪之嫌哉<lb/>
玉藻衣正色裳間色非列采不入公門振絺綌不入公<lb/>
門表裘不入公門襲裘不入公門<lb/>
　孔頴達正義皇氏云正謂青赤黄白黑五方正色也<lb/>
　不正謂五方間色也緑紅碧紫駵黄是也青是東方<lb/>
　正緑是東方間東方木木色青木尅土土黄並以所<lb/>
<pb n="KR3a0105_WYG_086-8a"/>
　尅為間故緑色青黄也赤是南方正紅是南方間南<lb/>
　為火火赤尅金金白故紅色赤白也白是西方正碧<lb/>
　是西方間西為金金白尅木木青故碧色青白也黑<lb/>
　是北方正紫是北方間北為水水黑尅火火赤故紫<lb/>
　色赤黑也黄是中央正駵黄是中央間中央為土土<lb/>
　黄尅水水黑故駵黄色黄黑也<lb/>
　　<hi>臣</hi>按正色之有間蓋五色相間而成文然皆取為<lb/>
　　正所尅有尊卑之義緑衣黄裳詩人所以刺也不<lb/>
<pb n="KR3a0105_WYG_086-8b"/>
　　入公門皆主於敬經云夫禮者敬而已矣<lb/>
君子狐青裘豹褎元綃衣以裼之<lb/>
　鄭康成注曰君子大夫士綃綺屬染之以元與狐青<lb/>
　裘相宜狐青裘蓋元衣之裘<lb/>
麛裘青豻褎絞衣以裼之<lb/>
　鄭康成注曰絞蒼黄之色也孔子曰素衣麛裘<lb/>
狐裘黄衣以裼之<lb/>
　鄭康成注曰黄衣大蜡時臘先祖之服孔子曰黄衣<lb/>
<pb n="KR3a0105_WYG_086-9a"/>
　狐裘<lb/>
　　<hi>臣</hi>按錦衣狐白裘天子諸侯得同服其天子卿大<lb/>
　　夫及諸侯卿大夫在天子之朝亦狐白裘惟士不<lb/>
　　衣狐白耳是狐白亦不獨君服也狐青裘為元衣<lb/>
　　之裘皇氏云元衣謂元端也熊氏云六冕皆有裘<lb/>
　　此云元謂六冕及爵弁也則天子諸侯皆然而云<lb/>
　　大夫士者君用純狐青大夫士雜以豹褎是狐青<lb/>
　　亦不獨大夫士服也素衣麛裘君以視朔緇衣羔<lb/>
<pb n="KR3a0105_WYG_086-9b"/>
　　裘君以視朝卿大夫皆然惟狐裘黄衣則不用諸<lb/>
　　侯之錦衣耳先王之制豈為是無别哉良以當時<lb/>
　　崇尚簡樸初不羅鳥獸之㲝毨以示竒異故天子<lb/>
　　祭天則用大裘不過黑羔以教質也誓省則用良<lb/>
　　裘不過羔與狐白雜為黼也季秋則頒賜羣臣功<lb/>
　　裘不過此狐青麛裘之屬且君亦共之以示御此<lb/>
　　人功㣲麤之裘為天下先也作而不法後世何觀<lb/>
　　裘尤服之美者先王謹之以為奢儉之際也故服<lb/>
<pb n="KR3a0105_WYG_086-10a"/>
　　服曰法服言可為世世法也<lb/>
裘之裼也見美也<lb/>
　鄭康成注曰君子於事以見美為敬<lb/>
弔則襲不盡飾也<lb/>
　鄭康成注曰喪非所以見美<lb/>
君在則裼盡飾也<lb/>
　孔頴達正義曰盡其文飾之道以敬於君也<lb/>
服之襲也充美也<lb/>
<pb n="KR3a0105_WYG_086-10b"/>
　孔頴達正義曰此謂君之不在臣所加上服掩襲裼<lb/>
　衣以君不在敬心殺故也<lb/>
是故尸襲<lb/>
　鄭康成注曰尸尊<lb/>
執玉龜襲<lb/>
　陳澔集說曰執玉之禮有裼時有襲時執龜為享禮<lb/>
　庭實則裼以卜則襲此特主襲而言耳非謂執玉龜<lb/>
　無裼之禮也<lb/>
<pb n="KR3a0105_WYG_086-11a"/>
無事則裼弗敢充也<lb/>
　孔頴達正義曰行禮已致龜玉之後則裼不敢充襲<lb/>
　其美也亦謂在君之前故裼也<lb/>
　　<hi>臣</hi>按敬一也有以裼衣為敬者有以襲衣為敬者<lb/>
　　裼主文襲主質曲禮執玉有藉者則裼無藉者則<lb/>
　　襲亦欲其文質相稱也正義曰凡敬有二體一則<lb/>
　　父也二則君也父是天性至極以質為敬故臣於<lb/>
　　君所則裼斯舉其要矣<lb/>
<pb n="KR3a0105_WYG_086-11b"/>
天子素帶朱裏終辟<hi>辟音皮縁也終辟竟此帶盡縁之也</hi>
而素帶終辟<lb/>
　陳澔集説曰而下缺諸侯字諸侯亦素帶終辟而不<lb/>
　朱裏<lb/>
大夫素帶辟垂<lb/>
　陳澔集説曰大夫之素帶則惟縁其兩耳及垂下之<lb/>
　紳腰後不縁<lb/>
士練<hi>繒也</hi>帶率<hi>音律謂緶緝也</hi>下辟<lb/>
<pb n="KR3a0105_WYG_086-12a"/>
　陳澔集説曰士以練為帶單用之而緶緝其兩邉故<lb/>
　謂之率腰及兩耳皆不縁惟縁其紳故云下辟<lb/>
居士<hi>道藝處士</hi>錦帶弟子縞帶<lb/>
　孔頴達正義曰用錦為帶尚文也弟子用生縞為帶<lb/>
　尚質也<lb/>
并紐約用組三寸長齊於帶紳長制士三尺有司二尺<lb/>
有五寸子游曰參分帶下紳居二焉紳韠結三齊<lb/>
　孔頴達正義曰并並也謂天子下至弟子其所紐約<lb/>
<pb n="KR3a0105_WYG_086-12b"/>
　之物並用組為之<lb/>
　方慤曰紐則帶之交結也合并其紐用組以約則帶<lb/>
　始束而不可解矣三寸其廣也長齊於帶者組之垂<lb/>
　適與紳齊也紳之長制士三尺者自腰而下為稱也<lb/>
　士如此亦舉卑以見尊也有司欲便於趨走故特去<lb/>
　五寸引子游之言言人長八尺自腰而下四尺五寸<lb/>
　分為三分而紳居二故長三尺也韠蔽膝也結即組<lb/>
　也紳韠結三者皆長三尺故曰三齊<lb/>
<pb n="KR3a0105_WYG_086-13a"/>
大夫大帶四寸雜帶君朱緑大夫元華士緇辟二寸再<lb/>
繚四寸<lb/>
　陳澔集説曰四寸廣之度也雜帶謂以雜色為辟縁<lb/>
　也朱緑者上以朱下以緑元華者外以元内以華華<lb/>
　黄色也士帶之辟則内外皆緇大夫以上帶皆廣四<lb/>
　寸士練帶唯廣二寸而冄繞腰一迎則亦是四寸矣<lb/>
凡帶有率無箴功<lb/>
　孔頴達正義曰有率謂但繂襵之而已無别裨飾之<lb/>
<pb n="KR3a0105_WYG_086-13b"/>
　箴功故云無箴功<lb/>
　　<hi>臣</hi>按此皆言帶之制古者衣有襘帶有結視不得<lb/>
　　過結襘之間而下於帶則近於憂故帶亦所以道<lb/>
　　容貌也先王為之定其等寓其義或以素或以練<lb/>
　　或終辟或辟垂或下辟其飾或朱緑或元華陳祥<lb/>
　　道以為素得於自然練成於人功終辟則所積者<lb/>
　　備垂辟下辟則所積者少朱者正陽之色緑者少<lb/>
　　陽之雜元與緇者隂之體華者文之成天子體陽<lb/>
<pb n="KR3a0105_WYG_086-14a"/>
　　而兼乎下故朱裏而裨以朱緑大夫體隂而有文<lb/>
　　故飾以元華士則體隂而已故飾以緇者是也無<lb/>
　　箴功集説謂箴線細宻不見用箴之功若此則近<lb/>
　　於淫巧不如疏説謂無别裨飾之箴功為近古陳<lb/>
　　祥道亦云<lb/>
韠君朱大夫素士爵韋圜殺直天子直諸侯前後方大<lb/>
夫前方後挫角士前後正韠下廣二尺上廣一尺長三<lb/>
尺其頸五寸肩革帶博二寸<lb/>
<pb n="KR3a0105_WYG_086-14b"/>
　孔頴達正義曰韠象裳色天子諸侯元端服朱裳大<lb/>
　夫素裳上士元裳中士黄裳下士雜裳此言元端服<lb/>
　之韠若皮弁服則皆素韠也圜殺直三者之形制也<lb/>
　天子之韠直謂四角無圜無殺也下為前上為後公<lb/>
　侯上下各去五寸所去之處以物補飾之使方變於<lb/>
　天子也大夫則圜其上角變於君也正即直與方之<lb/>
　義士賤不嫌與君同也頸之廣五寸在中故謂之頸<lb/>
　肩兩角也肩與革帶皆廣二寸<lb/>
<pb n="KR3a0105_WYG_086-15a"/>
　　<hi>臣</hi>按此言韠之制殊諸侯大夫於天子明嫌也同<lb/>
　　士於君非偪也禮有順而討也有摲而播也者此<lb/>
　　也下廣三尺以象地上廣一尺以象天長三尺以<lb/>
　　象三才頸五寸以象五行肩革帶博二寸以象隂<lb/>
　　陽禮有放而文也者此也其制之謹嚴如此宜乎<lb/>
　　徳稱者則有斯皇之歌而否則有曹風三百之刺<lb/>
　　也<lb/>
深衣<hi>篇名</hi>古者深衣蓋有制度以應規矩繩權衡短毋見<lb/>
<pb n="KR3a0105_WYG_086-15b"/>
膚長毋被土續衽鈎邉要縫半下<lb/>
　孔頴達正義曰稱深衣者以餘服則上衣下裳不相<lb/>
　連此深衣衣裳相連被體深邃故謂之深衣<lb/>
　楊氏曰所謂續衽者指在旁兩幅言之謂屬連裳旁<lb/>
　兩幅不殊裳之前後也合縫者為續衽覆縫為鈎邉<lb/>
　要縫七尺二寸是比下齊之一丈四尺四寸為半之<lb/>
　也<lb/>
制十有二幅以應十有二月袂圜以應規曲袷如矩以<lb/>
<pb n="KR3a0105_WYG_086-16a"/>
應方負繩及踝以應直下齊如權衡以應平<lb/>
　陳祥道曰十二月者天數也袂圜以應規而圜者天<lb/>
　之體曲袷如矩以應方而方者地之象負繩及踝以<lb/>
　應直下齊如權衡以應平而直與平者人之道<lb/>
故規者行舉手以為容負繩抱方者以直其政方其義<lb/>
也故易曰坤六二之動直以方也下齊如權衡者以安<lb/>
志而平心也五法已施故聖人服之故規矩取其無私<lb/>
繩取其直權衡取其平故先王貴之故可以為文可以<lb/>
<pb n="KR3a0105_WYG_086-16b"/>
為武可以擯相可以治軍旅完且弗費善衣之次也<lb/>
　　<hi>臣</hi>按深衣在虞為燕服有虞氏深衣而養老是也<lb/>
　　在周為夕與喪服諸侯夕深衣祭牢肉通服焉大<lb/>
　　夫士朝元端夕深衣將軍文子除喪受弔練冠深<lb/>
　　衣是也庶人吉服亦惟深衣蓋燕私簡便之服非<lb/>
　　朝祭皆可服之故曰善衣之次而制度之詳至於<lb/>
　　參三才而施五法使人雖當燕居之時不啻如臨<lb/>
　　在廟在朝而惰慢邪僻之氣不設於身體矣先王<lb/>
<pb n="KR3a0105_WYG_086-17a"/>
　　衣服之制纖細周宻皆有禆於身心故君子以不<lb/>
　　知其名為㒺而大學之教亦必有雜服之學也<lb/>
　　<hi>臣</hi>又按朱熹論深衣制度云去古益逺其冠服制<lb/>
　　度僅存而可見者獨有此耳然逺方士子亦所罕<lb/>
　　見往往人自為制詭異不經近於服妖甚可歎也<lb/>
　　因審定古深衣之制其詳具家禮及宋史志中<lb/>
儒行<hi>篇名</hi>魯哀公問於孔子曰夫子之服其儒服與孔子<lb/>
對曰丘少居魯衣逢掖之衣長居宋冠章甫之冠丘聞<lb/>
<pb n="KR3a0105_WYG_086-17b"/>
之也君子之學也博其服也鄉丘不知儒服<lb/>
　　<hi>臣</hi>按衣服之制貴賤有等不可易也儒者豈得有<lb/>
　　異服哉末世上下僭亂無别儒者獨守法度有異<lb/>
　　於衆遂謂之儒服而不知君子亦惟其宜與稱而<lb/>
　　已焉居魯衣魯居宋冠宋曷嘗峩峩焉于于焉以<lb/>
　　自别異為哉魯論君子不以紺緅飾一章詳記夫<lb/>
　　子之服合考之與周禮皆合而特當僭亂無章之<lb/>
　　時夫子一一考衷復識古法亦其學也博之一徵<lb/>
<pb n="KR3a0105_WYG_086-18a"/>
　　歟<lb/>
左傳鄭子華之弟子臧出奔宋好聚鷸冠鄭伯聞而惡<lb/>
之使盜誘之八月盜殺之於陳宋之間君子曰服之不<lb/>
衷身之灾也詩曰彼其之子不稱其服子臧之服不稱<lb/>
也夫<hi>僖公二十四年</hi>
　　<hi>臣</hi>按候人之詩以赤芾本為法服但非彼其之子<lb/>
　　所宜稱故刺之如子臧之聚鷸冠豈特不稱哉亦<lb/>
　　蹈於異服之誅矣<lb/>
<pb n="KR3a0105_WYG_086-18b"/>
鄭駟秦富而侈嬖大夫也而常陳卿之車服於其庭鄭<lb/>
人惡而殺之子思曰詩曰不解於位民之攸塈不守其<lb/>
位而能乆者鮮矣商頌曰不僭不濫不敢怠皇命以多<lb/>
福<hi>哀公五年</hi>
　　<hi>臣</hi>按服為衷之旗駟秦以大夫而陳命卿之車服<lb/>
　　至無等也大不敬也夫以約失之者鮮不守其位<lb/>
　　則不約不約亡無日矣<lb/>
宋淳熙中朱熹定祭祀冠婚之服時頒行之<lb/>
<pb n="KR3a0105_WYG_086-19a"/>
　　<hi>臣</hi>按厯代法服具詳各志大都斟酌損益垂為一<lb/>
　　代盡善適中之制君相之事也遵一王之法不敢<lb/>
　　生今而反古臣子之分也自漢以後收拾先王之<lb/>
　　遺文於殘闕之餘其服章名數固未能一一皆合<lb/>
　　古制而士大夫亦往往投棄規矩不能禀遵如儒<lb/>
　　生為短衣之制侍中效鵔鸃之冠岑牟單䘨自辱<lb/>
　　斯極斜簮散幘風流已甚衷諸古則不經徵諸時<lb/>
　　則非法至於骸骨而申黄冠之乞髠緇而為道林<lb/>
<pb n="KR3a0105_WYG_086-19b"/>
　　之侣則惑世驚愚尤有不可勝言者矣又况侈心<lb/>
　　一開僭端愈熾上無弋綈之素下無羔羊之節而<lb/>
　　徒欲崇節儉謹制度不清其源而制其流豈可得<lb/>
　　哉上下千餘年間禮制日變禮意愈失自宋司馬<lb/>
　　光朱熹諸大儒益講明古者衣服之制度而南渡<lb/>
　　後祭祀冠婚之服得熹論定而古禮復明云<lb/>
朱熹閒居未明而起深衣幅巾方履拜於家廟以及先<lb/>
聖退坐書室几案必正書籍器用必整其飲食也羮食<lb/>
<pb n="KR3a0105_WYG_086-20a"/>
行列有定位匕箸舉措有定所倦而休也瞑目端坐休<lb/>
而起也整步徐行中夜而寝既寝而寤則擁衾坐或至<lb/>
達旦威儀容止之則自少至老祁寒盛暑造次顛沛未<lb/>
嘗有須臾之離也<lb/>
　　<hi>臣</hi>按魯論一書於聖人之一言一動無不熟審而<lb/>
　　詳記之而先儒以為非真知而善言徳行者不能<lb/>
　　記蓋親炙聖人之光華而日與周旋上下故能言<lb/>
　　之親切有味而學之亦跬步而勿敢失也蓋夫子<lb/>
<pb n="KR3a0105_WYG_086-20b"/>
　　嘗與門人立拱而尚右二三子亦皆尚右子曰予<lb/>
　　則有姊之喪故也二三子乃尚左一左一右之頃<lb/>
　　惟聖人之師二三子之嗜學如此而至於聖人既<lb/>
　　没又欲得有若之似者而師之而曾子以為不可<lb/>
　　則雖其所見於聖人者有深淺之不同而其一言<lb/>
　　一動必欲起聖人以為依歸若飲食裘葛凖繩規<lb/>
　　矩之不可須臾離者意豈有異也自聖人既没千<lb/>
　　有餘年所為親炙之者其人既已在千載之上猶<lb/>
<pb n="KR3a0105_WYG_086-21a"/>
　　幸而有其書之所記可以窺尋聖人之聲光顧其<lb/>
　　書若存若亡能尊之者蓋鮮而行之者尤已鮮矣<lb/>
　　有宋諸大儒身體力行心存目想一言一動必師<lb/>
　　聖人千載之上語其難則百倍於弟子之得親炙<lb/>
　　之者語其所至則與曾子蓋未知孰先孰後而餘<lb/>
　　固未足以云也夫聖人諸賢惟顔子好學然不幸<lb/>
　　短命而随事精察篤實踐履者惟曾子卒唯一貫<lb/>
　　者亦惟曾子也明道之静坐伊川之誠敬横渠之<lb/>
<pb n="KR3a0105_WYG_086-21b"/>
　　學恭而安十五年不成朱子之造次顛沛未嘗少<lb/>
　　違威儀容止之則之數子者固已深自得之於聖<lb/>
　　道之大而其随事精察篤實踐履惟恐有一失足<lb/>
　　一惰容之頃夫道固在是而豈必於高者逺者也<lb/>
　　詩曰各敬爾儀天命不又記曰服其服則文以君<lb/>
　　子之容<hi>臣</hi>是以三復於斯焉<lb/>
熹嘗訓子起居坐立務要端莊不可傾倚恐至昏怠出<lb/>
入步趨務要凝重不可剽輕以害徳性<lb/>
<pb n="KR3a0105_WYG_086-22a"/>
　　<hi>臣</hi>按古者教子弟自能言能食即有教以至灑掃<lb/>
　　應對之類皆有所習蓋少成若天性凡所以陶養<lb/>
　　變化其氣質者不可不豫也自後為弟子之法廢<lb/>
　　手不習禮器目不覩禮容而長而成人欲其檢束<lb/>
　　收斂端莊凝重是責中人以下之材以自然合禮<lb/>
　　必不可得也熹又嘗謂工夫自小失了要補填實<lb/>
　　難只得教人且把敬為主夫主敬之功徹上徹下<lb/>
　　誠可以該小學而至於有成人之道亦不可以復<lb/>
<pb n="KR3a0105_WYG_086-22b"/>
　　退而為弟子然而無可補填必多所闕漏其用力<lb/>
　　為益難矣所謂時過然後學則勤苦而難成也誠<lb/>
　　莫若修明小學之教於曲禮内則少儀諸書務為<lb/>
　　講明以俾其誦習雖其去古已逺禮容禮器多有<lb/>
　　不可復見於當今者而因其文以求其義行其可<lb/>
　　行者於日用出入之間則自其少小之時固已無<lb/>
　　惰慢傾側之容而入大學後心存於誠敬無難矣<lb/>
　　夫古者小學之教雖不耑於誦讀然力行而必學<lb/>
<pb n="KR3a0105_WYG_086-23a"/>
　　　文固以誦讀為非可緩者朱子嘗謂曲禮衣毋撥<lb/>
　　　足毋蹶將上堂聲必揚將入户視必下等叶韻處<lb/>
　　　皆是古人初教小兒語而管氏書弟子職一篇或<lb/>
　　　四言五言六言皆韻語句短而音諧朱子取以入<lb/>
　　　小學蓋以其誦讀之易而便於童而習之也夫服<lb/>
　　　以旌禮故必習威儀而習威儀必自小學始臣是<lb/>
　　　以終及之<lb/>
　　　以上法服<lb/>
<pb n="KR3a0105_WYG_086-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷八十四<lb/>
</p>
<p>
</p>
  </div>
</body>
</text>
</TEI>
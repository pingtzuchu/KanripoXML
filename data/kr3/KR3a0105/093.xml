<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_093-1a"/>
　欽定四庫全書<lb/>
御定孝經衍義卷九十一<lb/>
　　士之孝<lb/>
　　　敬親<lb/>
　漢韓延夀嘗出臨上車騎吏一人後至勅功曹議罰門<lb/>
　卒當車願有言延夀止車問之卒曰孝經曰資於事父<lb/>
　以事君而敬同故母取其愛而君取其敬兼之者父也<lb/>
　今旦明府早駕久駐未出騎吏父來至府門不敢入騎<lb/>
<pb n="KR3a0105_WYG_093-1b"/>
　吏聞之趨走出謁適㑹明府登車以敬父而見罰得母<lb/>
　虧大化乎延夀舉手輿中曰微子太守不自知過歸舍<lb/>
　召見門卒卒本諸生聞延夀賢無因自達故代卒延夀<lb/>
　遂待用之<lb/>
　　　<hi>臣</hi>按門卒援經義以釋騎吏之罰因以自達於延<lb/>
　　　夀能錫類矣知資敬矣不愧其為諸生也惜乎班<lb/>
　　　史不著其名<lb/>
　陸續幼孤仕郡戸曹史太守尹興以楚王英謀反事覺<lb/>
<pb n="KR3a0105_WYG_093-2a"/>
有興名徵詣廷尉獄續掠拷五毒肌肉消爛終無異辭<lb/>
續母逺至京師覘候消息獄事持急無縁與續相聞母<lb/>
但作饋食付門卒以進續見考苦毒而辭色慷慨未嘗<lb/>
易容惟對食悲泣不能自勝使者怪而問其故續曰母<lb/>
來不得相見故泣耳使者大怒以為獄門吏卒通𫝊意<lb/>
氣召将案之續曰因食餉羮識母所自調和故知來耳<lb/>
非人告也使者問何以知母所作乎續曰母截肉未嘗<lb/>
不方斷葱以寸為度是以知之使者問諸謁舍<hi>停主人之舍</hi>
<pb n="KR3a0105_WYG_093-2b"/>
續母果到於是隂嘉之上書說續行状帝盡赦興等<lb/>
　　<hi>臣</hi>按續母於切肉斷葱皆教子以敬續於見考苦<lb/>
　　毒之際對食悲泣知母所自調和其不忘敬可知<lb/>
　　也<lb/>
袁閎少勵行操苦身修節父賀為彭城相閎往省謁變<lb/>
姓名徒行無旅既至府門連日吏不為通㑹阿母出見<lb/>
閎驚入白夫人乃密呼見既而辭去賀遣車送之閎稱<lb/>
眩疾不肯乗反郡界無知者及賀卒郡閎兄弟迎䘮不<lb/>
<pb n="KR3a0105_WYG_093-3a"/>
受賻賵縗絰扶柩冒犯寒露體貌枯毁手足血流見者<lb/>
莫不傷之服闋累徵聘舉召皆不應延熹末黨事将作<lb/>
閎遂散髮絶世欲投迹深林以母老不宜逺遁乃築土<lb/>
室四周於庭不為戸自牖納飲食而已旦於室中東向<lb/>
拜母母思閎時往就視母去便自掩閉兄弟妻子莫得<lb/>
見也潛身十八年卒於土室<lb/>
　　<hi>臣</hi>按閎以門族貴盛時世險亂以是自全其徒行<lb/>
　　省父東向拜母亦所以致其敬也<lb/>
<pb n="KR3a0105_WYG_093-3b"/>
徐穉子𦙍字季登少遭父母䘮致哀毁瘁嘔血發病服<lb/>
闋隠居林藪躬耕稼穡勌則誦經貧困窶乏執志彌固<lb/>
不受惠於人也<lb/>
李曇字雲少䘮父躬事繼母繼母酷烈曇性純孝定省<lb/>
恪勤妻子恭奉寒苦執勞不以為怨得四時珍物先以<lb/>
進母養親行道終身不仕<lb/>
姜肱及二弟仲海季江俱以孝行著聞事繼母恪勤母<lb/>
既年少又嚴厲肱感凱風之孝兄弟同被而寝不入房<lb/>
<pb n="KR3a0105_WYG_093-4a"/>
室以慰母心也<lb/>
茅容年四十餘耕於野時與等輩避雨樹下衆皆夷踞<lb/>
相對容獨危坐愈恭郭林宗行見而奇其異遂與共言因請<lb/>
寓宿旦日殺鷄為饌林宗謂為已設既而以共其母自以草<lb/>
蔬與客同飯林宗起拜之曰卿賢乎哉因勸令學卒以成德<lb/>
孫期少為諸生家貧事母至孝牧豕於大澤中以奉養焉<lb/>
逺人從學者皆執經壟畔以追之里落化其仁讓黄巾賊<lb/>
起過期里陌相約不犯孫先生舍郡舉方正遣吏齎羊酒<lb/>
<pb n="KR3a0105_WYG_093-4b"/>
請期期驅豕入草不顧<lb/>
魏管寧十六䘮父中表愍其孤貧咸共贈賵悉辭不受<lb/>
稱財以送終常著皂帽布襦袴布裙隨時單複四時祭<lb/>
祀輙自力彊改加衣服著絮巾故在遼東所有白布單<lb/>
衣親薦奠饋跪拜成禮寧少而䘮母不識形象常特加<lb/>
觴泫然流涕<lb/>
邴原十一而䘮父家貧早孤鄰有書舍原過其旁而泣<lb/>
師問曰童子何悲原曰孤者易傷貧者易感夫書者必<lb/>
<pb n="KR3a0105_WYG_093-5a"/>
皆具有父兄者一則羡其不孤二則羡其得學心中惻<lb/>
然而為涕零也師亦哀原之言而為之泣曰欲書可耳<lb/>
答曰無錢資師曰童子茍有志吾徒相教不求資也於<lb/>
是遂就書一冬之間誦孝經論語<lb/>
晉王裒字偉元少立操尚行已以禮痛父非命未嘗西<lb/>
向而坐隠居教授廬於墓側旦夕常至墓所拜跪攀柏<lb/>
哀號涕着樹樹為之枯母畏雷母沒每雷輒到墓曰裒<lb/>
在此及讀詩至哀哀父母生我劬勞未嘗不三復流涕<lb/>
<pb n="KR3a0105_WYG_093-5b"/>
門人受業並廢蓼莪之篇京洛傾覆㓂盜鋒起親戚欲<lb/>
渡江東裒戀墳壟不去賊大盛方行猶思慕不能進遂<lb/>
為賊所害<lb/>
庾衮少履勤儉篤好學問事親以孝稱衮諸父並貴盛<lb/>
惟父獨守貧約衮躬親稼穡以給供養而執事勤恪與<lb/>
弟子樹籬跪以授條或曰今在隠屏先生何恭之過衮<lb/>
曰幽顯易操非君子之志也父亡作筥賣以養母母見<lb/>
其勤曰我無所食對曰母食不甘衮將何居母感而安<lb/>
<pb n="KR3a0105_WYG_093-6a"/>
之母服終䘮居於墓側初衮父誡衮以酒每醉自責曰<lb/>
余廢先人之誡其何以訓人乃於父墓前自杖三十於<lb/>
是鄉黨薦之州郡交命察孝㢘舉秀才清白異行皆不<lb/>
降志世遂號之為異行後登大頭山田于其下及将収<lb/>
穫與子怞下山中塗目眩瞀墜崕而卒<lb/>
皇甫謐字士安年二十不好學嘗得𤓰果輙進所後叔<lb/>
母任氏任氏曰孝經云三牲之養猶為不孝汝今年餘<lb/>
二十目不存教心不入道無以慰我因歎曰昔孟母三<lb/>
<pb n="KR3a0105_WYG_093-6b"/>
徙以成仁曽父烹豕以存教豈我居不卜鄰教有所闕<lb/>
何爾魯鈍之甚也修身篤學自汝得之於我何有因對<lb/>
之流涕謐乃感激就鄉人席坦受學勤力不怠居貧躬<lb/>
自稼穡帶經而農遂博綜典籍百家之言始有髙尚之<lb/>
志以著述為務遂不仕著論為葬送之制名曰篤終平<lb/>
生之物皆無自隨唯齎孝經一卷示不忘孝道<lb/>
江惇孝友淳粹髙節邁俗每以為君子立行應依禮而<lb/>
動雖隠顯殊途未有不傍禮教者也乃若放達不羈以<lb/>
<pb n="KR3a0105_WYG_093-7a"/>
肆縱為貴者非但動違禮法亦道之所棄也乃著通道<lb/>
崇檢論<lb/>
鄧粲以父騫有忠信言而世無知者乃著元明紀十篇<lb/>
謝沉少孤事母至孝博學多識明練經史閒居養母不<lb/>
交人事耕耘之暇研精墳籍康帝即位朝議疑七廟迭<lb/>
毁乃以太學博士徵以質疑滯以母憂去職<lb/>
龔壮父叔為李特所害壮積年不除䘮力弱不能復仇<lb/>
及李夀戍漢中與李期有嫌期特孫也壮欲假夀以報<lb/>
<pb n="KR3a0105_WYG_093-7b"/>
乃説夀曰節下若能并有西土稱籓於晉人必樂從夀<lb/>
然之遂率衆討期果尅之夀猶襲偽號欲官之壮誓不<lb/>
仕壮謂百行之本莫大忠孝既假夀殺期私仇以雪又<lb/>
欲使其歸朝以明臣節夀既不從壮遂稱聾終身不復至<lb/>
成都<lb/>
沈勁父充與王敦搆逆衆敗而逃為部曲將吳儒所殺<lb/>
勁當坐誅鄉人錢舉匿之得免其後竟殺讎人勁少有<lb/>
節操哀父死於非義志欲立勲以雪先恥升平中慕容<lb/>
<pb n="KR3a0105_WYG_093-8a"/>
恪侵逼山陵時冠軍將軍陳祐守洛陽勁志欲致命欣<lb/>
獲死所城陷被執遂遇害<lb/>
　　<hi>臣</hi>按勁之致命遂志非徒忠於王室亦所以幹父<lb/>
　　之蠱可謂敬矣<lb/>
劉驎之車騎将軍桓冲聞其名請為長史固辭不受冲<lb/>
嘗到其家驎之於樹條桑使者致命驎之曰使君既枉<lb/>
駕光臨宜先詣家君冲聞大愧於是乃造其父父命驎<lb/>
之然後方還拂短褐與冲閒話父使驎之於内自持濁<lb/>
<pb n="KR3a0105_WYG_093-8b"/>
酒蔬菓供賓冲勅人代驎之斟酌父辭曰若使從者非<lb/>
野人之意也<lb/>
羅企生殷仲堪之鎮江陵引為功曹桓元攻仲堪仲堪<lb/>
更以企生為諮議叅軍仲堪多疑少决企生深憂之謂<lb/>
弟遵生曰殷侯仁而無斷事必無成成敗天也吾當死<lb/>
生以之仲堪果走文武無送者唯企生從路經家門遵<lb/>
生曰作如此分離何可不執手企生迴馬援手遵生有<lb/>
勇力便牽下之謂曰家有老母欲何之企生揮淚曰今<lb/>
<pb n="KR3a0105_WYG_093-9a"/>
日之事我必死之汝等奉養不失孝子一門之中有忠<lb/>
有孝亦復何恨遵生抱之愈急仲堪於路待之企生遙<lb/>
呼生死是同願少見待仲堪見企生無脫理䇿馬而去<lb/>
元至荆州人士無不詣者企生獨不往而營理仲堪家<lb/>
或謂之曰元猜忍之性未能取卿誠節若遂不詣禍必<lb/>
至矣企生正色曰我是殷侯吏見遇以國士為弟以力<lb/>
見制遂不我從不能共殄醜逆至此奔敗亦何面目復<lb/>
就桓求生元聞之大怒即収企生遣人問欲何言答曰<lb/>
<pb n="KR3a0105_WYG_093-9b"/>
文帝殺嵇康嵇紹為忠臣從公乞一弟以養老母元許<lb/>
之先是元以羔裘遺企生母胡氏及企生遇害即日焚<lb/>
裘<lb/>
喬智明少䘮二親哀毁過禮長以徳行著稱<lb/>
汜毓父終居於墓所三十餘載至晦朔躬掃墳壠循行<lb/>
封樹還家則不出門庭<lb/>
范宣年十嵗能誦詩書嘗以刀傷手捧手改容人問痛<lb/>
耶答曰不足為痛但受全之體而致毁傷不可居耳家<lb/>
<pb n="KR3a0105_WYG_093-10a"/>
人以其年幼而異焉家至貧儉躬耕供養親沒負土成<lb/>
墳廬於墓側<lb/>
南史沈顗幼清淨有至行讀書不為章句著述不尚浮<lb/>
華嘗獨處一室人罕見其面事母兄孝友徵拜並不起<lb/>
顗素不事生產逢齊末兵亂與家人并日而食或有饋<lb/>
其梁肉者閉門不受惟採蓴荇根供食以樵採自資怡<lb/>
怡然不改其樂<lb/>
河南孝㢘秦綿遭母䘮送終不忍復還鄉人為作茅菴<lb/>
<pb n="KR3a0105_WYG_093-10b"/>
仍止其中若遇有米則食粥無米則食菜而已哀號之<lb/>
聲行者為之潸涙服訖猶不還家遇疾不療卒臨亡告<lb/>
人曰若死者無知固不宜獨存有知則大獲吾志<lb/>
何子平少有志行事母至孝揚州辟從事史月得白米<lb/>
輒貨市粟麥人曰所利無㡬何足為煩子平曰尊老在<lb/>
東不辦得米何以獨饗白粲每有贈鮮肴者若不可寄<lb/>
致至家則不受母本側庶籍失實實未及養而籍年已<lb/>
滿便去職歸家顧覬之為州上綱謂曰尊上年實未八<lb/>
<pb n="KR3a0105_WYG_093-11a"/>
十親故所知州中差有微禄當啟相留子平曰公家正<lb/>
取信黄籍籍年既至便應扶侍何容茍冐榮利乃歸家<lb/>
竭力供養元凶弑逆隨王誕入討以為行叅軍子平以<lb/>
凶逆滅理故廢已受職事寧自解末除海虞令縣禄惟<lb/>
供養母一身不以及妻子人疑其儉薄子平曰希禄本<lb/>
在養親不在為己母䘮去官哀毁踰禮每至哭踊頓絶<lb/>
方甦東土饑荒繼以師旅八年不得營葬晝夜號泣常如<lb/>
袒括之日冬不衣絮暑不避清凉一日以數合米為粥<lb/>
<pb n="KR3a0105_WYG_093-11b"/>
不進鹽菜所居屋敗不蔽風日兄子伯興欲為葺理子<lb/>
平不肯曰我情事未申天地一罪人耳屋何宜覆蔡興<lb/>
宗為㑹稽太守為營冡壙子平居䘮毁甚及免䘮殆至<lb/>
不立幼持操檢敦厲名行雖處闇室如接大賓學義堅明<lb/>
處之以黙安貧守善不求榮進好退之士彌以此貴之<lb/>
劉瓛有至性祖母病疽經年手持膏藥漬指為爛母孔<lb/>
氏甚嚴明謂親戚曰阿稱便是今世曽子稱瓛小字也<lb/>
年四十餘未有昏對建元中髙帝與司徒褚彥囘為瓛<lb/>
<pb n="KR3a0105_WYG_093-12a"/>
娶王氏女王氏穿壁掛履土落孔氏牀上孔氏不悦瓛<lb/>
即出其妻及居母憂住墓下不出廬足為之屈杖不能<lb/>
起此山常有鴝鵒鳥瓛在山三年不敢來服釋還家此<lb/>
鳥乃至<lb/>
吉翂幼有孝性年十一遭所生母憂水漿不入口殆将<lb/>
滅性親黨異之父為原鄉令為吏所誣逮詣廷尉翂年<lb/>
十五號泣衢路祈請公卿行人見者皆為隕涕其父理<lb/>
雖清白而恥為吏訊乃虚自引咎罪當大辟翂乃撾登<lb/>
<pb n="KR3a0105_WYG_093-12b"/>
聞皷乞代父命武帝以其童幼疑受教於人勅廷尉蔡<lb/>
法度嚴加脅誘取其欵實對曰囚雖蒙弱豈不知死可<lb/>
畏憚顧諸弟幼藐惟囚為長不忍見父極刑所以内斷<lb/>
胸臆上干萬乗奈何受人教耶帝乃宥其父丹陽王志<lb/>
求其在廷尉故事并諸居鄉舉充純孝翂曰異哉王尹<lb/>
何量翂之淺夫父辱子死斯道固然若翂有靦面目當<lb/>
其此舉則是因父買名一何甚辱拒之而止<lb/>
范元琰父靈瑜居父憂以毁卒元琰時童孺哀慕盡禮<lb/>
<pb n="KR3a0105_WYG_093-13a"/>
親黨異之祖母患癰恒自含吮家貧惟以園蔬為業嘗<lb/>
出行見人盗其菘元琰遽退走母問其故具以實對母<lb/>
問盗者為誰答曰向所以退畏其愧恥今啓其名願不<lb/>
泄也於是母子祕之或有渉溝盗其筍者元琰因伐木<lb/>
為橋以度之自是盗者大慚一鄉無復草竊<lb/>
　　<hi>臣</hi>按童孺而能盡禮此其敬之生於性者也其長<lb/>
　　者之行能使草竊革面豈非不敢慢人之心有以<lb/>
　　感之者耶<lb/>
<pb n="KR3a0105_WYG_093-13b"/>
朱百年少有髙情親亡服闋攜妻孔氏入㑹稽南山隠<lb/>
迹避人惟與同縣孔顗友善百年家貧母以冬月亡衣<lb/>
竝無絮自此不衣綿帛嘗寒時就顗宿衣悉裌布飲酒<lb/>
醉眠顗以臥具覆之百年不覺也既覺引臥衣去體謂<lb/>
顗曰綿定奇溫因流涕悲慟顗亦為之傷感<lb/>
沈麟士幼而俊敏及長博通經史有高尚之心親亡居<lb/>
䘮盡禮服闋忌日輒流涕彌旬居貧織簾誦書口手不<lb/>
息鄉里號為織簾先生嘗為作竹傷手便流涕而還同<lb/>
<pb n="KR3a0105_WYG_093-14a"/>
作者謂曰此不足損何致涕零答曰此本不痛但遺體<lb/>
毁傷感而悲耳<lb/>
　　<hi>臣</hi>按百年之引臥衣去體可謂不欺死母麟士之<lb/>
　　傷手涕零亦庶㡬知敬慎全歸者也<lb/>
顧野王侯景之亂野王丁父憂歸本郡乃召募鄉黨隨<lb/>
義軍援都野王體素清羸裁長六尺又居䘮過毁殆不<lb/>
勝哀及杖戈被甲陳君臣之義逆順之理抗辭作色見<lb/>
者莫不壮之<lb/>
<pb n="KR3a0105_WYG_093-14b"/>
　　<hi>臣</hi>按野王官至光禄卿時方為臨賀王記室其事<lb/>
　　則資父事君之義備矣故入士之敬親<lb/>
皇侃性至孝常日限誦孝經二十遍以擬觀音經<lb/>
　　<hi>臣</hi>按侃惟知觀音經之妄誦者之非其日誦孝經<lb/>
　　猶辭而闢之云爾如曰擬之近於不敬矣此史筆<lb/>
　　之失也<lb/>
岑之敬年五嵗讀孝經每燒香正坐親戚咸加歎異十<lb/>
六策春秋左氏制㫖孝經義擢為髙第御史奏曰皇朝<lb/>
<pb n="KR3a0105_WYG_093-15a"/>
多士例止明經若顔閔之流乃應髙第梁武省其策曰<lb/>
何妨我復有顔閔耶因召入面試令之敬升講坐勅中<lb/>
書舍人朱异執孝經唱士孝章武帝親自論難之之敬<lb/>
剖釋縱横左右莫不嗟服<lb/>
臧榮緒東莞莒人幼孤躬自灌園以供祭祀母䘮後乃<lb/>
著嫡寝論洒掃堂宇置筵席朔望輒拜薦焉甘珍未嘗<lb/>
先食<lb/>
北史李謐四門小學博士孔璠等學官四十五人上書<lb/>
<pb n="KR3a0105_WYG_093-15b"/>
畧曰竊見故處士李謐十嵗䘮父哀號罷鄰人之相幼<lb/>
事兄瑒恭順盡友于之誠十三通孝經論語毛詩尚書<lb/>
歴數之術尤盡其長詔曰謐屢辭徵辟守志冲素儒隠<lb/>
之操深可嘉美可逺傍惠康近凖元晏諡曰貞靜處士<lb/>
并表其門閭以旌髙節於是表其門曰文徳里曰孝義<lb/>
云子士謙髫齔䘮父事母以孝聞母曽嘔吐疑中毒因<lb/>
跪嘗之伯父瑒深所嘉尚每稱此兒吾家顔子也年十<lb/>
二魏廣平王贊辟開府叅軍事丁母憂居䘮骨立有姊<lb/>
<pb n="KR3a0105_WYG_093-16a"/>
適宋氏不勝哀而死士謙服闋捨宅為伽藍脱身而出<lb/>
詣學請業研精不倦隋有天下畢志不仕自以少孤未<lb/>
嘗飲酒食肉口無殺害之言親賓至輒陳罇俎對之危<lb/>
坐終日不倦<lb/>
趙逸兄溫溫子琰初苻氏亂琰為乳母攜奔夀春年十四<lb/>
乃歸孝心色養飪熟之節必親調之時禁制甚嚴不聴<lb/>
越闗𦵏於舊兆琰積四十餘年不得𦵏二親及蒸嘗拜<lb/>
獻未嘗不嬰慕卒事每於時節不受子孫慶賀年踰耳<lb/>
<pb n="KR3a0105_WYG_093-16b"/>
順而孝思彌篤慨嵗月推移遷窆無冀乃絶鹽粟斷諸餚<lb/>
味食麥而已年八十卒遷都洛陽子應等乃還鄉葬焉<lb/>
　　<hi>臣</hi>按此亦終身以䘮禮自處恒於敬者也<lb/>
陳奇少孤貧而奉母至孝愛玩經典志在著述註孝經<lb/>
論語頗𫝊於世<lb/>
劉獻之時人有從獻之學者獻之輒謂之曰人之立身<lb/>
雖百行殊塗凖之四科要以徳行為首子若能入孝出<lb/>
悌忠信仁讓不待出戸天下自知<lb/>
<pb n="KR3a0105_WYG_093-17a"/>
李鉉年二十三便自潛居討論是非撰定孝經論語毛<lb/>
詩三禮義疏及三𫝊異同周易義例用心精苦年二十<lb/>
七歸養二親教授生徒<lb/>
樊遜少好學其仲兄以貿易為業遜自責曰為人弟獨<lb/>
愛安逸可不愧於心乎欲同勤事業母馮氏謂曰汝欲<lb/>
謹小行耶遜感母言遂専心典籍恒書壁作見賢思齊<lb/>
四字以自勸<lb/>
郭文恭年踰七十父母䘮亡文恭孝慕罔極乃居祖父<lb/>
<pb n="KR3a0105_WYG_093-17b"/>
墓次晨夕拜跪跣足負土培祖父二墓寒暑竭力積年<lb/>
不已見者莫不哀歎尚書聞奏標其門閭<lb/>
　　<hi>臣</hi>按文恭孝思老而彌篤其晨夕拜跪跣足負土<lb/>
　　有恒敬焉七十之年而其筋力猶能如此敬之至<lb/>
　　而忘其勞矣<lb/>
唐賈循父㑹有髙節常稱疾不答辟署里中號一龍親<lb/>
亡負土成墳廬其左手蒔松柏時號闗中曽子卒縣人<lb/>
私諡曰㢘孝徵君<lb/>
<pb n="KR3a0105_WYG_093-18a"/>
李知本渉經術事親篤至弟知隠雍順子孫百餘凡資<lb/>
用童僕無間也大業末盗賊過閭不入相戒曰無犯義<lb/>
門往依者五百餘室皆以免<lb/>
王義方孤且窶事母謹甚舉明經詣京師客有徒歩疲<lb/>
於道者自言父宦逺方病且革欲往省困不能前義方<lb/>
哀之解所乗馬以遺之不告姓名去由是譽振一時義<lb/>
方自以興縣屬不三時拜御史且疾當世附離匪人以<lb/>
欺朝廷内決劾奏意必得罪即問計於母母曰昔王母<lb/>
<pb n="KR3a0105_WYG_093-18b"/>
伏劒成陵之誼汝能盡忠吾願之死不恨義方即上言<lb/>
觸宰相貶萊州司戸叅軍母䘮隠居不出<lb/>
任敬臣五嵗䘮母哀毁天至七嵗問父英曰若何可以<lb/>
報母英曰揚名顯親可也乃刻志從學父亡數殞絶繼<lb/>
母曰爾不勝䘮謂孝可乎敬臣更進饘粥<lb/>
趙彥昭父武孟少遊獵以所獲饋其母母泣曰汝不好<lb/>
書而敖蕩吾安望哉不為食武孟感激遂力學淹該書<lb/>
記<lb/>
<pb n="KR3a0105_WYG_093-19a"/>
元萬頃孫正修名節書判第一召詣京師以父詢倩老<lb/>
辭史思明陷河洛輦父匿山中賊以名購正度事急謂<lb/>
弟曰賊禄不可養親彼利吾名難免矣然不汙賊而死<lb/>
吾猶生也賊既得誘以髙位瞋目固拒兄弟皆遇害父<lb/>
聞仰藥死路人為哭事平詔録伏節十一姓而正為冠<lb/>
　　<hi>臣</hi>按不汙賊而死敬身之大者也賊利正名而正<lb/>
　　亦無愧于名矣<lb/>
蕭頴士父旻以莒丞抵罪頴士往訴於府佐張惟一惟<lb/>
<pb n="KR3a0105_WYG_093-19b"/>
一曰旻有佳兒吾以是獲譴不憾乃平宥之頴士方父<lb/>
䘮宰相李林甫欲見之不詣林甫常至故人舍邀頴士<lb/>
頴士前往哭門内以待林甫不得已前弔乃去<lb/>
宋吕大鈞<hi>轉運司從事</hi>居父䘮衰麻葬祭一本於禮後凡行<lb/>
於冠昏膳飲慶弔之間節文燦然可觀闗中化之<lb/>
穆修母死自負櫬以𦵏日誦孝經䘮祀不用浮屠為佛<lb/>
事<lb/>
邵雍執親䘮哀毁盡禮<lb/>
<pb n="KR3a0105_WYG_093-20a"/>
王樵淄川人咸平中契丹遊騎渡河舉家被掠樵即棄<lb/>
妻挺身入契丹訪父母累年不獲還東山刻木招魂以<lb/>
𦵏立祠畫像事之如生服䘮三年哀動行路又為屬之<lb/>
尊者次第成服歎曰身世如此自比於人可乎遂與俗<lb/>
絶自稱贅世翁惟以論兵擊劒為事晚年屢遊塞下畫策<lb/>
干何敬矩耿望求滅遼復仇不用乃於城東南隅累磚<lb/>
自還謂之繭室<lb/>
王庠父夢易攝興州為部刺史所中鐫三秩罷歸卒母<lb/>
<pb n="KR3a0105_WYG_093-20b"/>
向氏欽聖憲肅后之姑也庠居父䘮哀憤深切謂弟序<lb/>
曰父以直道見擠母撫柩誓言期我兄弟成立贈復父<lb/>
官乃許歸𦵏相與勉之思制科先君之遺意也吾有志<lb/>
焉遂閉戸窮經史百家書𫝊註之學尋師千里究其㫖<lb/>
歸未㡬當紹聖諸臣用事遂罷制科庠歎曰命也無愧<lb/>
先訓以之行已足矣崇寧中應能書為首選上書論時<lb/>
政下第徑歸奉親養志不應舉者八年大觀中行舍法<lb/>
於天下州復以庠應詔庠曰昔以母年五十二求侍養<lb/>
<pb n="KR3a0105_WYG_093-21a"/>
不復願仕今母年六十乃奉詔豈本心乎後以弟序升<lb/>
朝贈父官始克葬𦵏而母卒終䘮復舉八行太學考定<lb/>
為天下第一詔旌其門<lb/>
徐積三嵗父死旦旦求之甚哀母使讀孝經輒淚落不<lb/>
能止事母至孝朝夕冠帶定省應舉入都不忍捨其親<lb/>
載而西登進士第舉首許安國率同年生入拜且致百<lb/>
金為夀謝却之以父名石終身不用石器行遇石則避<lb/>
而不踐或問之積曰吾遇之則怵然傷吾心思吾親故<lb/>
<pb n="KR3a0105_WYG_093-21b"/>
不忍加足其上爾母亡水漿不入口者七日悲慟嘔血<lb/>
廬墓三年臥苫枕塊衰絰不去體雪夜伏墓側哭不絶<lb/>
音翰林學士吕溱過其廬適聞之為泣下曰使鬼神有<lb/>
知亦垂涕也甘露嵗降兆域杏兩株合為幹既終䘮不<lb/>
徹筵几起居饋獻如平生<lb/>
趙善應性純孝親病嘗刺血和藥以進母畏雷每聞雷<lb/>
則披衣走其所嘗寒夜逺歸從者将叩門遽止之曰無<lb/>
恐吾母露坐達明門啓而後入母䘮哭泣嘔血毁瘠骨<lb/>
<pb n="KR3a0105_WYG_093-22a"/>
立終日俯首柩傍聞雷猶起側立垂涕既終䘮言及其<lb/>
親未嘗不揮涕生朝必哭於廟父終肺疾每膳不忍以<lb/>
諸肺為羞母生嵗值卯謂卯兎神也終其身不食兎<lb/>
　　<hi>臣</hi>按生朝哭廟與夫不羞肺食兎此親愛結心而<lb/>
　　崇恪表迹者也<lb/>
郝戭家貧竭力營養或憐傷之貸以錢數百萬使取息<lb/>
自贍戭重謝留錢五六年不用復返之舉進士調宛邱<lb/>
尉舞陽主簿通山令時年未五十以父樵老不第上書<lb/>
<pb n="KR3a0105_WYG_093-22b"/>
請致仕為父求官執政諭使赴官而後請曰如是則可<lb/>
升朝籍遇恩及親矣於是留妻子於家獨奉父行踰嵗<lb/>
竟謝事上官固留之耆老拜庭遮道皆不能止得太子<lb/>
中允以歸未至鄉里而樵卒自畚土造塜人有助之者<lb/>
使寘土塜上去則隨撤之服除吕公著薦起為奉寧軍<lb/>
推官涇原經畧使上奏辟幕府戭曰向所以未老致仕<lb/>
欲官及親也既不能及尚庶㡬以恩得贈今則無及矣<lb/>
姻族語其妻聶氏使勸戭仕曰吾不徳無以助君子矧<lb/>
<pb n="KR3a0105_WYG_093-23a"/>
敢强其所不欲以累其髙哉聶事舅姑亦以孝義著戭<lb/>
忠信自将篤行苦節不仕而卒<lb/>
李侗事親孝謹仲兄性剛多忤侗事之得其懽心閨門<lb/>
内外夷愉肅穆<lb/>
歐陽守道初名巽自以更名應舉非是當祭必稱巽少<lb/>
孤貧無師自力於學里人聘為子弟師主人瞷其每食<lb/>
舍肉密歸遺母為設二器馳送乃肯食肉隣媼兒無不<lb/>
歎息感動<lb/>
<pb n="KR3a0105_WYG_093-23b"/>
蔡定㑹稽人家世微且貧父革依郡獄吏傭書以生資<lb/>
定使學遊鄉校稍稍有稱郡獄吏一日坐舞文法被繫<lb/>
革以詿誤年七十餘矣法當免繫鞫胥削其年籍而入<lb/>
之罪且與獄吏等案具定切痛念父當耆年以非大辜<lb/>
墮獄狴每詣府號愬請代弗許請効命於戎行弗許請<lb/>
𨽻王府為兵又弗許定知父終不可贖也仰而呼曰天<lb/>
乎将使定坐視父纒徽纒乎父老耄不應連繫傭書罪<lb/>
不應與獄吏等理明矣而無所云愬父老而刑定之生<lb/>
<pb n="KR3a0105_WYG_093-24a"/>
其何益乎定圖死矣庶有司哀憐而釋父則雖死無憾<lb/>
矣於是預為志銘其墓又為状若詣府者結置袂間叙<lb/>
陳致死之由冀其父之必免也以建炎元年十二月甲<lb/>
申自赴河死府帥聞之驚曰真孝立命出革<lb/>
戚同文楚邱人為儒幼孤祖父攜育於外氏奉養以孝<lb/>
聞祖母卒晝夜哀號不食數日鄉里為之感動有不循<lb/>
孝悌者同文必諭以善道卒門人追號堅素先生<lb/>
蔡沈少從朱熹遊熹晚欲著書𫝊未及為遂以屬沈洪<lb/>
<pb n="KR3a0105_WYG_093-24b"/>
範之數學者乆失其𫝊元定<hi>沈父名</hi>獨心得之然未及論<lb/>
著曰成吾書者沈也沈受父師之託潛心反覆者數十<lb/>
年然後成書發明先儒之所未及始從元定謫道州父<lb/>
子相對常以理義自怡悦元定歿徒歩䕶䘮以還有遺<lb/>
之金而義不可受者輒謝却之曰吾不忍累先人也<lb/>
陸九齡十嵗䘮母哀毁如成人稍長從父兄講學益力<lb/>
父賀以學行為里人所宗嘗采司馬氏冠昏䘮祭儀行<lb/>
于家九齡繼其父志益修禮學治家有法闔門百口男<lb/>
<pb n="KR3a0105_WYG_093-25a"/>
女以班各供其職閨門之内嚴若朝廷<lb/>
弟九韶隠居山中晝之言行夜必書之其家累世義居<lb/>
一人最長者為家長一家之事聴命焉嵗遷子弟分任<lb/>
家事各有主者九韶以訓誡之辭為韻語晨興家長率<lb/>
衆子弟謁先祠畢擊皷誦其辭使列聴之子弟有過家<lb/>
長㑹衆子弟責而訓之不改則撻之終不改度不可容<lb/>
則言之官府屏之逺方焉<lb/>
陳烈侯官人篤於孝友居親䘮勺飲不入口五日自壮<lb/>
<pb n="KR3a0105_WYG_093-25b"/>
及老奉事如生學行端飭動遵古禮里中敬之冠婚䘮<lb/>
祭請而後行<lb/>
金蒲察琦襲謀克官講議所受陳言文字崔立之變琦<lb/>
至家母氏方晝寝驚而寤琦問阿母何為母曰適夢三<lb/>
人潛伏梁間故驚寤琦跪曰梁上人鬼也兒意在懸梁<lb/>
阿母夢先見耳家人輩泣勸曰君不念老母與母止之<lb/>
曰勿勸兒所處是矣即自縊時年四十餘琦性沈靜好<lb/>
讀書知古今事其母完顏氏以孝謹稱<lb/>
<pb n="KR3a0105_WYG_093-26a"/>
　元許謙生數嵗而孤甫能言世母陶氏口授孝經論語<lb/>
　入耳輒不忘稍長肆力於學篤於孝友有絶人之行<lb/>
　陳櫟年三嵗祖母吳氏口授孝經論語輒成誦性孝友<lb/>
　尤剛正日用之間動中禮法<lb/>
　劉健父濬為連江縣寧善鄉巡檢至正間為江西賊王<lb/>
　善所殺健亦被獲以死拒賊善義之使斂濬屍瘞之健<lb/>
　歸請兵於帥府以復父讎弗聴健盡散家資結死士百<lb/>
　人詐為工商流丐入賊中夜半發火大譟賊驚擾自相<lb/>
<pb n="KR3a0105_WYG_093-26b"/>
　屠戮健手斬殺其父者張破四并擒善及冦首陳百祥<lb/>
　來獻磔之事聞贈濬福建行省檢校官授健古田縣尹<lb/>
　孫轍幼孤母蔡氏教之知警策自樹立比長學行純篤<lb/>
　事母甚孝與人言一以孝弟忠信為本吳澄嘗叙其集<lb/>
　曰所謂仁義之人其言藹如也<lb/>
　　　以上士之敬親<lb/>
　<lb/>
御定孝經衍義卷九十一<lb/>
</p>
<p>
</p>
  </div>
</body>
</text>
</TEI>
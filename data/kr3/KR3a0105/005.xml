<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_005-1a"/>
　欽定四庫全書<lb/>
御定孝經衍義卷三<lb/>
　　衍至徳之義<lb/>
　　　義<lb/>
　易乾文言曰利者義之和也　利物足以和義<lb/>
　　朱熹曰義有個分至如親其親長其長則是義之<lb/>
　　和如不親其親而親他人之親便是不和如君臣<lb/>
　　父子各得其宜此便是和處安得謂之不利如君<lb/>
<pb n="KR3a0105_WYG_005-1b"/>
　　不君臣不臣父不父子不子此便是不和安得謂<lb/>
　　之利又曰義則是一個宜其初則甚嚴如男正位<lb/>
　　乎外女正位乎内直是有内外之辨君尊於上臣<lb/>
　　恭於下尊卑大小截然不可犯似若不和之甚然<lb/>
　　能使之各得其宜則其和也孰大於是至於天地<lb/>
　　萬物無不得其所亦只是利之和爾<lb/>
　　　<hi>臣</hi>按經文地之義也句注以利物為義釋之邢<lb/>
　　　昺正義曰文言曰利物足以和義是利物為義<lb/>
<pb n="KR3a0105_WYG_005-2a"/>
　　也可見孝經非夫子不能作<lb/>
家人<hi>卦名</hi>彖曰男女正天地之大義也家人有嚴君焉父<lb/>
母之謂也<lb/>
　程頤傳曰無尊嚴則孝敬衰<lb/>
　　<hi>臣</hi>按經曰孝莫大于嚴父又曰親生之膝下以養<lb/>
　　父母日嚴又曰父子之道天性也君臣之義也夫<lb/>
　　子於家人彖𫝊稱父母為嚴君盖家人之嗃嗃以<lb/>
　　義勝情雖悔厲而吉婦子之嘻嘻以情勝義終吝<lb/>
<pb n="KR3a0105_WYG_005-2b"/>
　　也父子之親所謂恩掩義者也且猶如此况萬事<lb/>
　　萬物哉此可見義之徳之本於孝也<lb/>
泰<hi>卦名</hi>象<hi>釋一卦之象為大象夫子所作</hi>曰輔相天地之宜以左右民<lb/>
　程頥𫝊曰天地通泰則萬物茂遂人君體之而為法<lb/>
　制使民用天時因地利輔助化育之功成其豐美之<lb/>
　利也民之生必賴君上為之法制以教率輔翼之乃<lb/>
　得遂其生養是左右之也<lb/>
　　<hi>臣</hi>按義者宜也必天地明察而後可言輔相彼庶<lb/>
<pb n="KR3a0105_WYG_005-3a"/>
　　人之用天之道分地之利實君師左右之也故曰<lb/>
　　天子之孝曰就<lb/>
書仲虺之誥曰以義制事<lb/>
　　<hi>臣</hi>按以義制事則事得其宜自天性之親而推之<lb/>
　　親疎厚薄各當其分自膝下之養而至於經權常<lb/>
　　變無適不然邇之以睦九族逺之以懐萬邦此誥<lb/>
　　之所以合於經也其卒乃曰垂裕後昆亦猶既醉<lb/>
　　之詩所云孝子不匱永錫爾類也<lb/>
<pb n="KR3a0105_WYG_005-3b"/>
禮記禮運曰義者藝<hi>藝事也</hi>之分仁之節也協于藝講于<lb/>
仁得之者强<lb/>
　陳澔集説曰藝以事言仁以心言事之處於外者以<lb/>
　義為分限之宜心之發於内者以義為品節之制協<lb/>
　於藝者合其事理之宜也講於仁者啇度其愛心之<lb/>
　親疎厚薄而協合乎行事之大小輕重一以義為裁<lb/>
　制焉上好義則民莫敢不服故得之者强<lb/>
　　<hi>臣</hi>按經言徳義可尊劉炫<hi>河間景城人仕隋厯官大學博士炫既得王邵</hi>
<pb n="KR3a0105_WYG_005-4a"/>
　　<hi>所送古文孝經孔安國注本遂著古文稽疑以明之</hi>曰徳者得於理也義者<lb/>
　　宜於事也理得在於心宜事見於外故能為人所<lb/>
　　尊炫之言可與禮運相發明臣又以為經言不愛<lb/>
　　其親而愛他人者以徳則為悖徳盖不商度其愛<lb/>
　　心之親疎厚薄而協合乎行事之大小輕重故也<lb/>
　　惟其不得於理是以不宜於事民無則焉君子不<lb/>
　　貴何强之有表記曰義者天下之制也義方而嚴<lb/>
　　人心知所畏憚故得之者强<lb/>
<pb n="KR3a0105_WYG_005-4b"/>
春秋秋七月<hi>隠公六年</hi>
　胡安國𫝊曰四徳備而後為乾故易曰乾元亨利貞<lb/>
　一徳不備則乾道熄矣四時具而後成嵗故春秋雖<lb/>
　無事首時過則書一時不具則嵗功虧矣既書時又<lb/>
　書月者時天時也月王月也書時又書月者見天人<lb/>
　之理合也易不云乎君子行此四徳者故曰乾元亨<lb/>
　利貞<lb/>
　　<hi>臣</hi>按曾子曰樹木以時伐焉禽獸以時殺焉時也<lb/>
<pb n="KR3a0105_WYG_005-5a"/>
　　者孝子仁人之所致慎也冬温而夏凊生事之時<lb/>
　　也春禴而秋嘗祭享之時也盖天道於此一變也<lb/>
　　夫物之向榮也人則有欣悦之情焉物之凋殘也<lb/>
　　人則有零落之感焉仁人孝子觀天之道體親之<lb/>
　　心盖有惻惕不安者矣公羊𫝊<hi>公羊子名高著春秋𫝊</hi>曰雖<lb/>
　　無事首時過必書閲時之變志而不忘也秋七月<lb/>
　　者坤土兑金之交天於萬物未忍殺之而且生之<lb/>
　　故於徳為利其在人則為義所以斷制事物月令<lb/>
<pb n="KR3a0105_WYG_005-5b"/>
　　是月也天子命將帥選士厲兵以征不義詰誅暴<lb/>
　　慢以明好惡命有司修法制戮有罪嚴斷刑夫子<lb/>
　　於此有慎用兵刑之意焉秋七月無事書之亦以<lb/>
　　志喜也推仁人孝子之心以為兵刑者不得已而<lb/>
　　有事云爾<lb/>
論語子曰君子義以為質<lb/>
　張栻曰義以方外<hi>易坤卦文言</hi>是義為用也而此章則以<lb/>
　義為體盖物則森然具於秉彝之内此義之所以為<lb/>
<pb n="KR3a0105_WYG_005-6a"/>
　體也<lb/>
　　<hi>臣</hi>按夫子於坤之六二小象則曰地道光也文言<lb/>
　　則曰方其義也義以方外盖方者坤之徳地之形<lb/>
　　也經以孝為地之義又曰因地之利而注以為因<lb/>
　　地利以行義邢昺正義曰五土分植而一以宜之<lb/>
　　者大順之理也百行殊途而一以致之者大中之<lb/>
　　要也如父母順而宜兄弟宜家人則是以動而有<lb/>
　　常者為方也論語言君子義以為質是方者為體<lb/>
<pb n="KR3a0105_WYG_005-6b"/>
　　質而又禮以行之孫以出之信以成之乃所謂義<lb/>
　　之和也亦可為因地利以行義矣<lb/>
孟子曰是集義所生者非義襲而取之也<lb/>
　朱熹集注曰集義猶言積善盖欲事事皆合於義也<lb/>
　襲掩取也言氣雖可以配乎道義而其養之之始乃<lb/>
　由事皆合義自反常直是以無所愧怍而此氣自然<lb/>
　發生於中非由只行一事偶合於義便可掩襲於外<lb/>
　而得之也<lb/>
<pb n="KR3a0105_WYG_005-7a"/>
　　<hi>臣</hi>按義是人心之斷制就一事所處而言如父母<lb/>
　　宜慈子宜孝君宜仁臣宜敬義也推之兄弟之宜<lb/>
　　序夫婦之宜别朋友之宜信百姓之衆四海之大<lb/>
　　宜有以遂其生復其性樹木禽獸宜以時伐焉以<lb/>
　　時殺焉則事事皆合於義矣浩然之氣亦不過孝<lb/>
　　子有深愛者必有和氣耳有和氣者必有愉色有<lb/>
　　愉色者必有婉容乃所謂生也如其欲取孝名而<lb/>
　　割股<hi>割骨肉以療親疾毁傷遺體或致滅生</hi>廬墓<hi>結廬於墓非先王之制</hi>乃所<lb/>
<pb n="KR3a0105_WYG_005-7b"/>
　　謂襲也生是從本而生襲是自外而襲萬事萬物<lb/>
　　各自有當然之理然一事一物處之不得其宜心<lb/>
　　所不安即為大本之累告子以義為外是先不知<lb/>
　　萬事萬物之理皆自一本而推也使告子而為割<lb/>
　　股廬墓之事則能之以㝠然無覺悍然不顧之心<lb/>
　　性而欲其有和氣愉色婉容則必不然矣<lb/>
孟子曰心之所同然者何也謂理也義也聖人先得我<lb/>
心之所同然耳<hi>在物為理處物為義</hi>
<pb n="KR3a0105_WYG_005-8a"/>
　朱熹曰人皆知君父之當事我能盡忠盡孝天下莫<lb/>
　不以為當然此人心所同然也<lb/>
　　<hi>臣</hi>按天下事物雖至衆多然其大端不過倫紀而<lb/>
　　君親臨之厚莫重焉尤其天性之真切者也故先<lb/>
　　儒每舉以槩其餘聖人孝治天下正以人心之所<lb/>
　　同然者莫大於是耳經云敬一人而千萬人悦此<lb/>
　　人心無不悦理義之明証也<lb/>
正䝉<hi>書名張載著</hi>神化篇<hi>篇/名</hi>曰義以反經為本經正則精<hi>義以</hi>
<pb n="KR3a0105_WYG_005-8b"/>
<hi>復常道為本不復常道非義也故經正而後義精</hi>精義入神動一靜也<hi>義以處事動也</hi>
<hi>於處事之義而能研精入神由粗造精微而難度是動一靜也</hi>精義入神則無方<hi>精義入神</hi>
<hi>則是萬物之理吾皆能合其精粗隠顯而一之是無方所也</hi>
　　<hi>臣</hi>按經即五品之人倫反經為本是義以孝為本<lb/>
　　也精硏其義至於入神猶經言孝悌之至通於神<lb/>
　　眀無方猶經言無所不通若明儒薛瑄所云灑掃<lb/>
　　應對之所以然即精義入神之妙則又足以發宋<lb/>
　　儒未盡之蘊也<lb/>
<pb n="KR3a0105_WYG_005-9a"/>
或問程顥敬義何别曰敬只是持己之道義便知有是<lb/>
有非順理而行是為義也若只守一個理不知集義是<lb/>
都無事也且如欲為孝不成只守着一個孝字須是知<lb/>
所以為孝之道所以侍奉當何如溫凊當何如然後能<lb/>
盡孝道也<lb/>
　　<hi>臣</hi>按先儒立論不特舉一以例其餘亦以孝為萬<lb/>
　　事萬理之根本如何則為盡愛敬如何則為悖徳<lb/>
　　禮以至於經權常變處之各適其宜於凡天下之<lb/>
<pb n="KR3a0105_WYG_005-9b"/>
　　事理亦自節節迎刄而解矣<lb/>
程頥曰孔子言仁未嘗兼義獨於易曰立人之道曰仁<lb/>
與義而孟子言仁必以義配盖仁者體也義者用也知<lb/>
義之為用而不外焉者可與語道<lb/>
　　<hi>臣</hi>按禮記曰春生夏長仁也秋斂冬蔵義也則是<lb/>
　　仁可該禮義可該智朱子所謂仁義門庭對立者<lb/>
　　也此言仁體義用則又有以見其一闔一闢之妙<lb/>
　　人皆膠於太極圗之言中也仁也用之所以行正<lb/>
<pb n="KR3a0105_WYG_005-10a"/>
　　也義也體之所以立而不知夫義之為用乃所以<lb/>
　　斷制夫萬物一體之心而與以各當之分如以愛<lb/>
　　親之心而博愛必無不得其愛之宜者也故程子<lb/>
　　表而出之<lb/>
薛瑄曰義者天命之性也君子行義而盡其性則天命<lb/>
在是<lb/>
　　<hi>臣</hi>按此易所謂窮理盡性以至於命也君子不冀<lb/>
　　无妄之福不懼无妄之禍安於義也然而禍之去<lb/>
<pb n="KR3a0105_WYG_005-10b"/>
　　非因避也福之來不可辭也西銘曰不弛勞而底<lb/>
　　豫舜其功也亶其然乎<lb/>
髙攀龍曰伊川<hi>程頥</hi>先生曰在物為理處物為義此二語<lb/>
即聖人艮止心法當其寂也心為在物之理義之蔵於<lb/>
無朕也當其感也必為處物之義理之呈於各當也故<lb/>
君子不從心以為理但循物而為義不從心為理者公<lb/>
也循物為義者順也故曰廓然大公物來順應故曰聖<lb/>
人之喜怒在物不在已八元當舉當舉之理在八元當<lb/>
<pb n="KR3a0105_WYG_005-11a"/>
　舉而舉之義也四凶當罪當罪之理在四凶當罪而罪<lb/>
　之義也此之謂因物付物此之謂内外兩忘澄然無事<lb/>
　也<lb/>
　　　<hi>臣</hi>按因物付物義也西銘以之言仁矣聖其合徳<lb/>
　　　賢其秀也故元凱十六族謂之才子凡天下疲癃<lb/>
　　　殘疾惸獨鰥寡皆吾兄弟之顛連而無告者也而<lb/>
　　　否徳敗類亦不得而不誅殛也故四凶謂之不才<lb/>
　　　子為天之宗子者何所庸心於其間哉知因物付<lb/>
<pb n="KR3a0105_WYG_005-11b"/>
　　　物之為義則知西銘之不專言仁矣<lb/>
　　　已上義之徳之至<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_013-1a"/>
　欽定四庫全書<lb/>
御定孝經衍義卷十一<lb/>
　　衍要道之義<lb/>
　　　夫婦<lb/>
　易咸<hi>卦名</hi>亨利貞取女吉<lb/>
　　程頥傳曰天地萬物之本夫婦人倫之始所以上經<lb/>
　　首乾坤下經首咸繼以恒也咸感也以説爲主恒常<lb/>
　　也以正爲本而説之道自有正也<hi>咸之利貞</hi>正之道固有<lb/>
<pb n="KR3a0105_WYG_013-1b"/>
　　説焉<hi>恒之利貞</hi>
　　宋儒丘富國曰咸二少相交者夫婦之始也以男下<lb/>
　　女爲象男先下于女婚姻之道成矣恒二長相承者<lb/>
　　夫婦之終也以男女尊卑爲象女下于男居室之倫<lb/>
　　正矣<lb/>
　恒<hi>卦名</hi>彖傳曰恒久也<lb/>
　　程頥傳曰咸夫婦之道夫婦終身不變者也故咸之<lb/>
　　後受之以恒也<lb/>
<pb n="KR3a0105_WYG_013-2a"/>
　　<hi>臣</hi>按序卦傳曰有天地然後有萬物有萬物然後<lb/>
　　有男女有男女然後有夫婦有夫婦然後有父子<lb/>
　　有父子然後有君臣<hi>由家而國雖非父子而君尊臣卑之分如父子也</hi>有<lb/>
　　君臣然後有上下<hi>由國而天下凡上貴下賤之分如君臣也</hi>有上下然<lb/>
　　後禮義有所措夫婦之道不可以不久也故受之<lb/>
　　以恒蓋乾道成男坤道成女上經之乾坤天地之<lb/>
　　道而夫子于坤之文言則曰地道也妻道也此二<lb/>
　　老之夫婦化育之功已成者也下經首咸二少之<lb/>
<pb n="KR3a0105_WYG_013-2b"/>
　　夫婦絪緼之感方始者也繼之以恒爲二長之夫<lb/>
　　婦主家事者也然自咸恒言之今日之夫婦在他<lb/>
　　日有父母之道自乾坤言之今日之爲父母在他<lb/>
　　日則夫婦之道而已其少也説以正故能感其長<lb/>
　　也正而説故能久此咸恒之夫婦所以相與者即<lb/>
　　所以順其父母者也以父母之道爲夫婦之道以<lb/>
　　夫婦之道爲事父母之道此咸恒之所以作對于<lb/>
　　乾坤者也于書則嬀汭觀刑而克諧之孝斯升于<lb/>
<pb n="KR3a0105_WYG_013-3a"/>
　　詩則洽陽嗣徽而作求之孝永世昏禮莫大于親<lb/>
　　迎于夫子答哀公之問而垂戒于春秋不一書而<lb/>
　　已也夫婦之道其要在于孝審矣<lb/>
漸<hi>卦名</hi>彖傳曰漸之進也女歸吉也<lb/>
　吳澄曰巽女在外將入而來歸艮止在内方止而未<lb/>
　往迎有女歸以漸之象<lb/>
歸妹<hi>卦名</hi>彖傳曰歸妹天地之大義也<lb/>
　程頥傳曰卦有男女配合之義者四咸恒漸歸妹也<lb/>
<pb n="KR3a0105_WYG_013-3b"/>
　漸女歸之得其正也男下女而各得其正位止靜而<lb/>
　巽順其進有漸男女配合得其道也歸妹女之嫁歸<lb/>
　也男上女下女從男也而有説少之義以説而動動<lb/>
　以説則不得其正矣故位皆不當也咸恒夫婦之道<lb/>
　漸歸妹女歸之義咸與歸妹男女之情也咸止而説<lb/>
　歸妹動而説皆以説也恒巽而動漸止而巽皆以巽<lb/>
　順也男女之道夫婦之義備于是矣<lb/>
歸妹人之終始也<lb/>
<pb n="KR3a0105_WYG_013-4a"/>
　程頥傳曰天地不交則萬物何從而生女之歸男乃<lb/>
　生生相續之道男女交而有生息有生息而後其終<lb/>
　不窮前者有終而後者有始相續不窮是人之終始<lb/>
　也<lb/>
　　<hi>臣</hi>按咸恒漸歸妹四卦皆言男女夫婦之道而咸<lb/>
　　之二少夫婦而燕爾者也恒之二長夫婦而偕老<lb/>
　　者也漸止而巽男先女則禮不備而不行逆知其<lb/>
　　後之好合者矣歸妹説以動柔乘剛則有老説其<lb/>
<pb n="KR3a0105_WYG_013-4b"/>
　　少徇情肆欲而卒反爲艷妻所制者故夫子以人<lb/>
　　之終始言之謂此日之夫婦乃他日之父母爲續<lb/>
　　莫大焉之故非爲情欲之感也而又以象戒之曰<lb/>
　　君子以永終知敝者蓋于其始合之不正預知其<lb/>
　　有不終之敝奔誘茍合之人既已失身敗徳華落<lb/>
　　色衰復相背棄則彖所謂無攸利者夫婦同之也<lb/>
　　然則大過<hi>卦名</hi>之九二何以曰枯楊生稊老夫得其<lb/>
　　女妻無不利蓋歸妹以妹稱是不正其爲夫婦之<lb/>
<pb n="KR3a0105_WYG_013-5a"/>
　　辭大過之九二以老夫匹女妻而言是正其爲夫<lb/>
　　婦之辭也正其爲夫婦則生生相續而正其爲父<lb/>
　　母矣若九五之枯楊生華老婦得其士夫則雖生<lb/>
　　而旋枯必不能久正其爲夫婦乃可醜之甚也若<lb/>
　　䝉<hi>卦名</hi>之六三以隂而自求陽其行不順姤卦以一<lb/>
　　隂而遇五陽女徳不貞故皆戒以勿用取女<lb/>
詩周南<hi>周國名南南方諸侯之國文王使周公爲政于國中後采民俗之詩得之國中者雜以南國之</hi>
<hi>詩謂之周南</hi>闗雎<hi>篇/名</hi>其首章曰闗闗<hi>雌雄相應/之和聲</hi>雎鳩<hi>水鳥摯而有别</hi>
<pb n="KR3a0105_WYG_013-5b"/>
在河之洲窈窕<hi>幽閒之意</hi>淑女君子好逑<hi>匹也</hi>
　匡衡曰妃匹之際生民之始萬物之原婚姻之禮正<lb/>
　然後品物遂而天命全孔子論詩以闗雎爲始言太<lb/>
　上者民之父母后夫人之行不侔乎天地則無以奉<lb/>
　神靈之統而理萬物之宜自上世以來三代興廢未<lb/>
　有不由此者也<lb/>
　　<hi>臣</hi>按禮國君取夫人之辭曰請君之玉女與寡人<lb/>
　　共有敝邑事宗廟社稷故禮始于謹夫婦所以終<lb/>
<pb n="KR3a0105_WYG_013-6a"/>
　　孝道也孔子論詩始于南南始于闗雎非獨以著<lb/>
　　風化之自所以明文王之致孝于其親者既内自<lb/>
　　盡又外求助故未得窈窕之淑女則有輾轉反側<lb/>
　　之憂而不至于傷既得之則有琴瑟鐘鼓之樂而<lb/>
　　不至于淫一哀一樂而不失其節即孔子之所謂<lb/>
　　非愛弗親非敬弗正者此固愛親敬親之心所推<lb/>
　　也故可以奉神靈之統理萬物之宜其詩歌之房<lb/>
　　中而可以被之鄉黨邦國則加百姓刑四海之效<lb/>
<pb n="KR3a0105_WYG_013-6b"/>
　　也<lb/>
葛覃<hi>篇名</hi>其三章曰言告師氏言告言歸薄汚<hi>去其汚也</hi>我私<lb/>
<hi>燕服也</hi>薄澣<hi>濯/也</hi>我衣<hi>禮服也</hi>害澣害否歸寧父母<lb/>
　朱熹曰師氏導我者也每事詢訪不敢專也父母生<lb/>
　我者也及時問安不敢忘也君子宗主我者也因師<lb/>
　致告不敢䙝也<lb/>
　　<hi>臣</hi>按此章詩朱子以爲敬不弛于師傅孝不衰于<lb/>
　　父母<hi>臣</hi>以爲禮女子十年不出姆教婉<hi>婉于/言</hi>娩<hi>娩于</hi>
<pb n="KR3a0105_WYG_013-7a"/>
　　<hi>容</hi>聽從<hi>有聽受無違逆</hi>學女事共衣服以至觀于祭祀禮<lb/>
　　相助奠<hi>禮相長者而助其奠</hi>之事故曽鞏之言曰先王之政<lb/>
　　其閨門之治必爲之師傅保姆之助詩書圖史之<lb/>
　　戒珩璜琚瑀之節威儀動作之度其敎之者有此<lb/>
　　具也然則歸寧者人子之心而其必告于師氏者<lb/>
　　即以父母之心爲心也與小序以爲后妃之本者<lb/>
　　此也此所以貴而能勤富而能儉織紝不廢絺綌<lb/>
　　無斁而成其徳之厚也<lb/>
<pb n="KR3a0105_WYG_013-7b"/>
召南<hi>召地名召公奭之采邑也召公爲方伯宣化于諸侯故以南國之詩繫之而謂之召南</hi>何彼<lb/>
穠矣<hi>篇名</hi>其一章曰何彼穠<hi>盛/也</hi>矣唐棣<hi>一曰栘也似白楊一云即薁李</hi>之<lb/>
華曷不肅雝<hi>肅肅然而敬雝雝然而和</hi>王姬<hi>周王之女姬姓故曰王姬</hi>之車<lb/>
　胡安國曰王姬嫁于諸侯車服不繫其夫禮亦隆矣<lb/>
　夫陽唱而隂和夫先而婦隨則雖以王姬之貴當執<lb/>
　婦道與公侯大夫士庶人之女何以異哉<lb/>
　　<hi>臣</hi>按夫婦之道自天子達于庶人者也故二南爲<lb/>
　　房中之樂而鄉黨邦國皆得用之此王姬所以有<lb/>
<pb n="KR3a0105_WYG_013-8a"/>
　　肅雝之徳而不敢挾貴以驕其夫其能相與盡子<lb/>
　　婦事父母舅姑之孝又可知故詩人美之也<lb/>
二章曰何彼穠矣華如桃李<hi>以桃李二物興男女二人也</hi>平王<hi>平正之王</hi>
<hi>指文王也</hi>之孫齊侯之子<hi>武王女文王孫適齊侯之子</hi>
　程鵬飛曰吾于是詩得君子善善之意不惟及其身<lb/>
　而又及其親矣美王姬則曰平王之孫齊侯之子美<lb/>
　莊姜則曰齊侯之子衞侯之妻美太任則曰文王之<lb/>
　母京室之婦美韓侯取妻則曰汾王之甥蹶父之子<lb/>
<pb n="KR3a0105_WYG_013-8b"/>
　蓋曰其子如此以其父母如此也其孫如此以其祖<lb/>
　父如此也其妻如此以其夫如此也其甥如此以其<lb/>
　舅如此也君子之善善也周矣<lb/>
　　<hi>臣</hi>按婦人之徳亦推本于所自則夫夫婦婦以成<lb/>
　　其家道者婦之父母子之父母均有顯名焉已經<lb/>
　　曰立身行道揚名于後世以顯父母邇在夫婦居<lb/>
　　室之間不可以他求者也故文王太姒之爲夫婦<lb/>
　　之道在于二南百世之下猶歌誦之而幽王襃姒<lb/>
<pb n="KR3a0105_WYG_013-9a"/>
　　之失夫婦之道小雅刺之雖孝于慈孫百世不能<lb/>
　　改也可弗愼哉<lb/>
弼風栢舟<hi>篇名正風以闗雎爲首得夫婦人倫之正變風以柏舟爲首處夫婦人倫之變</hi>其五<lb/>
章曰日<hi>日當常明喻正嫡當尊</hi>居月<hi>月有時虧喻/衆妾當卑</hi>諸<hi>居諸語辭</hi>胡迭而<lb/>
㣲<hi>今衆妾反勝正嫡是日月更迭而虧</hi>心之憂矣如匪澣衣<hi>煩寃憒眊如衣垢汙不濯</hi>
<hi>之衣</hi>静言思之不能奮飛<lb/>
　朱熹曰婦人不得于其夫宜其怨之深矣而曰我思<lb/>
　古人實獲我心<hi>見綠衣詩</hi>又曰靜言思之不能奮飛其詞<lb/>
<pb n="KR3a0105_WYG_013-9b"/>
　氣忠厚惻怛怨而不怒如此所謂止乎禮義而中喜<lb/>
　怒哀樂之節者所以雖爲變風而繼二南之後者以<lb/>
　此臣之不得于君子之不得于父弟之不得于兄朋<lb/>
　友之不相信皆當以此爲法<lb/>
　　<hi>臣</hi>按柏舟綠衣燕燕日月終風皆衞莊公夫人姜<lb/>
　　氏所作朱熹定其先後以終風次綠衣日月次終<lb/>
　　風燕燕則莊公薨後送歸妾之詩也柏舟之于莊<lb/>
　　公之不見答詞氣之間未嘗及也但以日月之迭<lb/>
<pb n="KR3a0105_WYG_013-10a"/>
　　㣲隱言嫡妾之分而已綠衣黄裏之喻稍激切于<lb/>
　　日月迭㣲矣至比類終風則莊公之狂蕩㬥疾甚<lb/>
　　矣而猶不忍斥言之也至于日居月諸之卒章而<lb/>
　　曰父兮母兮畜我不卒見絶于其夫而呼訴于父<lb/>
　　母此亦可謂婦人之賢處變而不失其正者矣然<lb/>
　　則莊公之蔽惑賢非所宜賢而貴非所宜貴禍起<lb/>
　　衽席延于後嗣觀孔子之所以對魯哀公者<hi>事見禮記</hi>
　　<hi>載後</hi>則衛莊不孝之罪奚其可逭哉<lb/>
<pb n="KR3a0105_WYG_013-10b"/>
鄭風女曰鷄鳴<hi>篇名</hi>其一章曰女曰鷄鳴士曰昧旦<hi>將旦昧爽</hi>
<hi>之交</hi>子興視夜明星<hi>啟明之星</hi>有爛將翺將翔弋鳬與鴈<lb/>
　　<hi>臣</hi>按此詩章首女曰鷄鳴士曰昧旦乃夫婦相警<lb/>
　　之詞此所以琴瑟之樂同于闗雎也禮記内則曰<lb/>
　　子事父母鷄初鳴咸盥潄婦事舅姑如事父母鷄<lb/>
　　鳴者固孝子事親之節候此而或爽不特夫婦道<lb/>
　　將不可久亦非致愛敬于親之道古之賢女所以<lb/>
　　不敢懷安而常存警惕者也<lb/>
<pb n="KR3a0105_WYG_013-11a"/>
禮記哀公問孔子對曰夫婦别父子親君臣嚴三者正<lb/>
則庶物從之矣<lb/>
　　<hi>臣</hi>按五倫以父子爲首者乾稱父坤稱母以天地<lb/>
　　統萬物之義也三綱以夫婦爲首者有夫婦然後<lb/>
　　有父子有父子然後有君臣之序也<lb/>
古之爲政愛人爲大所以治愛人禮爲大所以治禮敬<lb/>
爲大敬之至矣大昏爲大大昏至矣大昏既至冕而親<lb/>
迎親之也親之也者親之也<hi>已親其人乃以使人親矣</hi>是故君子興<lb/>
<pb n="KR3a0105_WYG_013-11b"/>
敬爲親舎敬是遺親也弗愛不親弗敬不正愛與敬其<lb/>
政之本與<lb/>
　陳澔集説曰愛敬之道其始本于閨門之内及擴而<lb/>
　充之其愛至于不敢惡于人其敬至于不敢慢于人<lb/>
　而徳教加于百姓刑于四海故曰愛與敬其政之本<lb/>
　與<lb/>
孔子遂言曰昔者明王之政必敬其妻子也有道妻也<lb/>
者親之主也敢不敬與子也者親之後也敢不敬與君<lb/>
<pb n="KR3a0105_WYG_013-12a"/>
子無不敬也敬身爲大身也者親之枝也敢不敬與不<lb/>
能敬其身是傷其親傷其親是傷其本傷其本枝從而<lb/>
亡三者百姓之象也<hi>百姓象具行莫不敬其身亦莫不敬其妻子</hi>身以及身<lb/>
子以及子妃以及妃君行此三者則愾乎天下矣<hi>愾猶至也</hi>
<hi>暨也</hi>
　　<hi>臣</hi>按人道莫大于父子而父子以夫婦爲始夫婦<lb/>
　　之道弗愛不親弗敬不正故愛親敬親之心即夫<lb/>
　　婦而在也吾之有子又父母之續子之于父父之<lb/>
<pb n="KR3a0105_WYG_013-12b"/>
　　于子何間之有身雖在我其氣與性則受于親己<lb/>
　　愛人人亦愛己己敬人人亦敬己故不敢惡于人<lb/>
　　不敢慢于人者不敢傷其親也經曰終于立身則<lb/>
　　愛敬之心自父母妻子暨于百姓之衆四海之廣<lb/>
　　一以貫之故夫子之言施之于政要歸于身集説<lb/>
　　引經文以釋之善解經者也<lb/>
春秋秋七月天王<hi>周平王</hi>使宰<hi>冢/宰</hi>咺<hi>名/也</hi>來歸惠公<hi>魯君名不皇</hi>
仲子<hi>宋武公女惠公之妾</hi>之賵<hi>撫鳯反歸死曰賵歸生曰賻車馬曰賵  隱公元年</hi>
<pb n="KR3a0105_WYG_013-13a"/>
　吕祖謙曰夫婦人之始也死䘮人之終也人道始終<lb/>
　之際莫嚴焉故夫婦之典實天所叙而凶禮則五禮<lb/>
　之一也陵嫡妾之分則天叙之典廢焉濫賵賻之恩<lb/>
　則天秩之禮廢焉夫婦之典廢是人道不得而始也<lb/>
　死䘮之禮廢是人道不得而終也終始俱失天下豈<lb/>
　復有人道乎此孔子所爲懼春秋所爲作也<lb/>
　　<hi>臣</hi>按此夫子所以正夫婦之倫也以妾爲夫人者<lb/>
　　惠公之過故書惠公仲子又以譏隱公成先君之<lb/>
<pb n="KR3a0105_WYG_013-13b"/>
　　惡以從令爲孝<lb/>
公子翬<hi>魯大夫字羽父</hi>如齊逆女<hi>公不親迎/使大夫徃</hi>九月齊侯<hi>襄公諸兒</hi>送<lb/>
姜氏於讙<hi>音呼端反魯地諸侯越境送女非禮也</hi>公㑹齊侯于讙<hi>爲齊侯來乃往</hi>
<hi>㑹之</hi>夫人姜氏至自齊<hi>桓公三年</hi>
　　<hi>臣</hi>按吳澄曰逆女書譏不親迎而使公子翬也送<lb/>
　　姜氏書譏齊侯親送之也㑹讙書譏不親迎而親<lb/>
　　㑹齊侯也夫人至不書翬以至譏魯桓初使翬逆<lb/>
　　而中自受姜氏于讙也蓋無所不失故無所不譏<lb/>
<pb n="KR3a0105_WYG_013-14a"/>
　　所以正夫婦之倫也臣又按古者昏禮雖奉時君<lb/>
　　之命其言必稱先君以爲禮辭不敢忘其親也今<lb/>
　　魯齊之君行禮如此其苟也忘親莫大焉卒之敝<lb/>
　　笱猗嗟之刺興<hi>詩齊風敝笱小序刺文姜也猗嗟刺魯莊公也惡魯莊公㣲弱不能</hi>
　　<hi>防閑其母使至淫亂失人子道人以爲齊侯之子焉</hi>而禍延于嗣辱及先君<lb/>
　　已兆于此矣<lb/>
夏公如齊逆女<lb/>
　穀梁傳曰不正其親迎于齊也<lb/>
<pb n="KR3a0105_WYG_013-14b"/>
秋公至自齊八月丁酉夫人姜氏入<hi>莊公二十有四年</hi>
　孫復曰公親迎于齊不俟夫人而至失夫之道也婦<lb/>
　人從夫者也夫人不從公而入失婦之道也夫不夫<lb/>
　婦不婦何以爲國不亂何待故曰入以惡之<lb/>
　高閎曰夫婦人倫之本所以成孝敬也孝敬備然後<lb/>
　夫人之職舉桓公見殺于齊而莊公乃以齊女爲夫<lb/>
　人欲責其孝則彼嘗賊我臣子之所疾也欲責其敬<lb/>
　則我方仇彼鬼神之所棄也不可奉祭祀不可以當<lb/>
<pb n="KR3a0105_WYG_013-15a"/>
　夫人之職矣<lb/>
　　<hi>臣</hi>按此所以正夫婦之倫也公不與夫人皆至姜<lb/>
　　氏不從公而入已失夫婦之道而又妻齊襄之女<lb/>
　　忘其父而好合于仇人不孝之大故詳書之<lb/>
秋郯伯姬來歸<hi>出也</hi>　<hi>宣公十有八年</hi>
　汪克寛曰春秋書郯伯姬杞叔姬來歸所以譏父母<lb/>
　之訓育弗至致内女之婦徳有虧而亦書郯杞之君<lb/>
　失齊家之道而棄其伉儷也<lb/>
<pb n="KR3a0105_WYG_013-15b"/>
　　<hi>臣</hi>按女行制于其父婦道刑于其夫其父無教戒<lb/>
　　可從其夫無徳義可則則夫婦之道苦而淫僻之<lb/>
　　罪多矣未可以專責其身也故參譏之與杞叔姬<lb/>
　　來歸同例所以正夫婦之倫也<lb/>
夏五月甲辰孟子卒<hi>哀公十有二年</hi>
　公羊傳曰孟子者何昭公之夫人也其稱孟子何諱<lb/>
　娶同姓盖吳女也<hi>諱之使若宋女子姓然</hi>
　　<hi>臣</hi>按禮記坊記曰子云取妻不取同姓以厚别也<lb/>
<pb n="KR3a0105_WYG_013-16a"/>
　　故買妾不知其姓則卜之以此坊民魯春秋猶去<lb/>
　　夫人之姓曰吳其死曰孟子卒蓋娶同姓乃亂倫<lb/>
　　瀆理之甚者史諱内惡故爲隱辭而夫子仍史之<lb/>
　　舊文而坊記復發明之此所以正夫婦之倫也傳<lb/>
　　曰男女同姓其生不蕃則又自絶其續莫大焉之<lb/>
　　道不孝之罪莫大焉矣<lb/>
程頥曰正倫理篤恩義家人之道也　家人上九爻辭<lb/>
謂治家當有威嚴而夫子又復戒云當先嚴其身也威<lb/>
<pb n="KR3a0105_WYG_013-16b"/>
嚴不先行于己則人怨而不服<lb/>
　　<hi>臣</hi>按夫婦之間情易勝理恩易掩義流而不節則<lb/>
　　瀆而無别矣寜威克厥愛毋愛克厥威此反身之<lb/>
　　君子所尚于剛徳者非以加于人也自克焉爾<lb/>
朱熹曰男女居室人事之至近而道行乎其間此君子<lb/>
之道所以費而隱也然幽闇之中衽席之上或䙝而慢<lb/>
之則天命有所不行矣此君子之道所以造端乎夫婦<lb/>
之㣲宻而察乎天地之高深也然非知幾愼獨之君子<lb/>
<pb n="KR3a0105_WYG_013-17a"/>
　其孰能體之易首于乾坤而終于咸恒禮謹大昏而詩<lb/>
　以二南爲正始之道其亦以此與<lb/>
　　　<hi>臣</hi>按情慾宴私之際人情之所易溺者惟孝子之<lb/>
　　　心戰戰兢兢臨深履薄飲食男女之事于以精理<lb/>
　　　不以極情<lb/>
　眞徳秀曰夫之道在敬身以帥其婦婦之道在敬身以<lb/>
　承其夫故父之醮子必曰勉帥以敬親之送女必曰敬<lb/>
　之戒之夫婦之道盡于此矣<lb/>
<pb n="KR3a0105_WYG_013-17b"/>
　　　<hi>臣</hi>按敬身之義本禮記哀公問夫子之言釋禮記<lb/>
　　　者因以經文愛親者不敢惡于人敬親者不敢慢<lb/>
　　　于人爲證據徳秀之言又舉父母醮子送女之辭<lb/>
　　　以實其義蓋使人念及于父母之訓茍或不敬斯<lb/>
　　　獲罪于父母則夫婦相敬無有懈時也<lb/>
　　　以上夫婦之道之要<lb/>
　<lb/>
御定孝經衍義卷十一<lb/>
</p>
<p>
</p>
  </div>
</body>
</text>
</TEI>
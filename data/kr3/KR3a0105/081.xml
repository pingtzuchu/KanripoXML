<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_081-1a"/>
　欽定四庫全書<lb/>
御定孝經衍義卷七十九<lb/>
　　諸侯之孝<lb/>
　　　不溢<lb/>
　易節<hi>卦名</hi>象曰澤上有水節君子以制數度議德行<lb/>
　　程頤傳曰澤之容水有限過則盈溢是有節故為節<lb/>
　　也君子觀節之象以制立數度凡物之大小輕重髙<lb/>
　　下文質皆有數度所以為節也數多寡度法制議德<lb/>
<pb n="KR3a0105_WYG_081-1b"/>
　　行者存諸中為德發於外為行議謂商度求中節也<lb/>
　六四安節亨<lb/>
　　程頤傳曰四順承九五剛中正之道是以中正為節<lb/>
　　也以隂居隂安於正也當位為有節之象下應于初<lb/>
　　四坎體水也水上溢為無節就下有節也如四之義<lb/>
　　非强節之安於節者也故能致亨節以安為善强守<lb/>
　　而不安則不能常豈能亨也<lb/>
　象曰安節之亨承上道也<lb/>
<pb n="KR3a0105_WYG_081-2a"/>
　李光曰居近君之位能以卑遜承上安于臣節者也<lb/>
　　<hi>臣</hi>按澤之有水滿則不容君子觀于此而知溢之<lb/>
　　不可也故受之節凡多寡之數隆殺之度莫不從<lb/>
　　而為之制而欲人之存於中發於外者無不商度<lb/>
　　計議以求中乎自然之節而德行立矣此所謂當<lb/>
　　位以節中正以通者也九四為近君之位蓋諸侯<lb/>
　　之屬勢處疑偪浸浸乎澤上之水矣而能無上溢<lb/>
　　之虞有就下自然之美與九五甘節之主相得益<lb/>
<pb n="KR3a0105_WYG_081-2b"/>
　　章夫安往而不亨然安節謂柔順從容一無勉强<lb/>
　　誰其足以當之意惟伊尹之弗居寵利文王之小<lb/>
　　心周公之赤舄几几者與桓文凛凜祇奉王章不<lb/>
　　敢隕越而身自違之者多矣此即久假之而不能<lb/>
　　安者也諸葛亮云澹泊以明志寧静以致逺又云<lb/>
　　不别治生以長尺寸使内有餘帛外有贏財以負<lb/>
　　陛下嗚呼此亦庶幾乎安之者與<lb/>
書湯誥凡我造邦無從匪彝無即慆<hi>慢也</hi>淫各守爾典以<lb/>
<pb n="KR3a0105_WYG_081-3a"/>
承天休<lb/>
　　<hi>臣</hi>按各守爾典即謹爾侯度也匪彝慆淫正與典<lb/>
　　常之道相反國家之敗靡不由之湯之慄慄危懼<lb/>
　　若將隕于深淵者以此故願凡我造邦共戒之也<lb/>
　　伊訓所言三風十愆即匪彝慆淫之實故曰卿士<lb/>
　　有一於身家必䘮邦君有一於身國必亡<lb/>
詩鄘風定之方中<hi>篇名</hi>其卒章曰匪直也人秉心塞淵騋<lb/>
牝三千<lb/>
<pb n="KR3a0105_WYG_081-3b"/>
　朱熹集傳曰人操心誠實而淵深則無所為而不成<lb/>
　其致此富盛宜矣記曰問國君之富數馬以對今言<lb/>
　騋牝之衆如此則生息之蕃可見而衞國之富亦可<lb/>
　知矣<lb/>
　　<hi>臣</hi>按塞則朴實無偽不長浮誇之習淵則謀慮深<lb/>
　　長不快目前之安立心如此自然收斂振作一時<lb/>
　　改觀故其涖民也必勤如夙駕桑田是也其居身<lb/>
　　也必儉如布衣帛冠是也其制度興作必以禮如<lb/>
<pb n="KR3a0105_WYG_081-4a"/>
　　建城市營宫室合於天時協于王制是也其收集<lb/>
　　散亡卒致完富豈偶然哉<lb/>
魏風葛屨<hi>篇名</hi>
　小序葛屨刺褊也魏地陿隘其民機巧趨利其君儉<lb/>
　嗇褊急而無德以將之<lb/>
汾沮洳<hi>篇名</hi>
　小序汾沮洳刺儉也其君儉以能勤刺不得禮也<lb/>
園有桃<hi>篇名</hi>
<pb n="KR3a0105_WYG_081-4b"/>
　小序園有桃刺時也大夫憂其君國小而迫而儉以<lb/>
　嗇不能用其民而無德教日以侵削故作是詩也<lb/>
唐風蟋蟀<hi>篇名</hi>
　小序蟋蟀刺晉僖公也儉不中禮故作是詩以閔之<lb/>
　欲其及時從禮也詩以刺晉僖公而謂之唐本其風<lb/>
　俗憂深思逺儉而用禮乃有堯之遺風焉<lb/>
陳風宛丘<hi>篇名</hi>
　小序宛丘刺幽公也淫荒昏亂游蕩無度焉<lb/>
<pb n="KR3a0105_WYG_081-5a"/>
曹風蜉蝣<hi>篇名</hi>
　小序蜉蝣刺奢也昭公國小而迫無法以自守好奢<lb/>
　而任小人將無所依焉<lb/>
　　<hi>臣</hi>按唐魏之君感陶唐虞夏之餘思雖復儉不中<lb/>
　　禮而憂思深逺猶斤斤不敢忘先世節以制度之<lb/>
　　意亦所謂苦節不可貞者也陳幽之荒樂無度曹<lb/>
　　昭之奢而廢法則不節之嗟其何咎矣然而魏風<lb/>
　　始刺儉後俱刺貪至碩䑕而貪斯極唐風始言好<lb/>
<pb n="KR3a0105_WYG_081-5b"/>
　　樂無荒而山有樞即刺昭公政荒民散甚矣哉儉<lb/>
　　勤之難終而封靡之易長也故曰禮與其奢也寧<lb/>
　　儉<lb/>
禮記郊特牲諸侯之宫縣而祭以白牡擊玉磬朱干設<lb/>
錫冕而舞大武乘大路諸侯之僭禮也<lb/>
　鄭康成注曰此皆天子之禮也宫縣四面縣也干盾<lb/>
　也錫𫝊其背如龜也舞萬舞也白牡大路殷天子禮<lb/>
　也<hi>錫音陽</hi>
<pb n="KR3a0105_WYG_081-6a"/>
　孔頴達疏曰諸侯惟合軒縣祭用時王牲擊石磬得<lb/>
　舞大武故詩曰方將萬舞但不得朱干設錫冕服而<lb/>
　舞<lb/>
　　<hi>臣</hi>按諸侯之禍莫甚於僭始也諸侯僭天子繼也<lb/>
　　大夫僭諸侯陪臣僭大夫所謂不奪不厭者也然<lb/>
　　自成王以天子禮樂康周公僭端見矣夷王下堂<lb/>
　　而見諸侯王室日以陵遲至東遷而斯極矣齊桓<lb/>
　　晉文有翼戴天子之功而庭燎之百自桓始也隧<lb/>
<pb n="KR3a0105_WYG_081-6b"/>
　　之請自文始也終春秋之世諸侯之謹王度者無<lb/>
　　聞焉而周之不絶如綫矣禮曰君天下為天子朝<lb/>
　　諸侯分職授政任功曰予一人言大權之不可下<lb/>
　　移而折亂萌之必自上也昔周之先王待諸侯可<lb/>
　　謂以禮矣畀之以土田分之以彝器饗之以鐘皷<lb/>
　　錫予之以衮黼車馬恩澤厚矣上下有等貴賤有<lb/>
　　章明㣲别嫌尊無二上未賜弓矢不敢征也未賜<lb/>
　　斧鉞不敢殺也未賜圭瓚不敢不假鬯也五載一<lb/>
<pb n="KR3a0105_WYG_081-7a"/>
　　巡狩朝天子明堂之上有加地進律之賞有絀地<lb/>
　　削爵流討之罰其節制嚴矣惟其待之也至厚故<lb/>
　　諸侯莫不懷其德惟其限之也至嚴故諸侯莫不<lb/>
　　畏其威上下相安君臣交欣播為詩歌然天子猶<lb/>
　　不忘戒之也則朂之以令儀令德歎之以不戢不<lb/>
　　難言寵之不可恃而令之不假易也蓋所以防其<lb/>
　　覬覦而杜其僭侈者至于如此惟周公懿親有大<lb/>
　　勲勞以殊禮禮之不以為偪然亦所謂作而不法<lb/>
<pb n="KR3a0105_WYG_081-7b"/>
　　後嗣何觀者也夫得臣如周公可以過予為臣如<lb/>
　　周公可以過受而卒交失之况非周公而予取不<lb/>
　　其兩傷乎夫以禮禁亂猶以坊止水以舊坊為無<lb/>
　　用必有水敗以舊禮為無用必有亂患禮者君之<lb/>
　　大柄也欲絶諸侯僭端尤在謹持太阿勿授人柄<lb/>
　　哉<lb/>
春秋春公觀魚于棠<hi>隱公五年</hi>
　胡安國傳曰齊景公問于晏子吾欲觀於轉附朝儛<lb/>
<pb n="KR3a0105_WYG_081-8a"/>
　遵海而南放於瑯琊吾何修而可以比於先王觀也<lb/>
　對曰天子適諸侯曰巡狩巡所守也諸侯朝於天子<lb/>
　曰述職述所職也無非事者春省耕而補不足秋省<lb/>
　斂而助不給是故諸侯非王事則不出非民事則不<lb/>
　出今隱慢棄國政逺事逸遊僖伯之忠言不見納亦<lb/>
　已矣又從而為之辭是縱欲而不能自克之以禮也<lb/>
　能無鍾巫<hi>公祭鍾巫之神館于寪氏被弑</hi>之及乎特書觀魚譏之也<lb/>
　張氏曰益戒舜曰儆戒無虞罔失法度罔游于逸罔<lb/>
<pb n="KR3a0105_WYG_081-8b"/>
　淫于樂周公告成王曰毋淫于觀于逸于遊于田又<lb/>
　曰無遑曰今日躭樂乃非民攸訓非天攸若蓋兢兢<lb/>
　業業非禮勿動然後足以正國而治人一或惟躭樂<lb/>
　之從則將以逸豫而滅厥德隱公忽僖伯之匡諫而<lb/>
　逺從事于遊觀非所以為君國子民之道春秋特書<lb/>
　所以示人君當遵禮循法以隱公為戒也<lb/>
　　<hi>臣</hi>按經云制節謹度鄭注云費用約儉謂之制節<lb/>
　　慎行禮法謂之謹度矢魚于棠見公之縱欲不自<lb/>
<pb n="KR3a0105_WYG_081-9a"/>
　　克以禮故夫遊觀乃敗度之大者也出不以王事<lb/>
　　不以民事而惟一己之欲是狥不至于流連荒亡<lb/>
　　不止則豈惟侯度之不恪而傷財害民有不可勝<lb/>
　　言者此又費用無節之所自來也國雖富可立貧<lb/>
　　可不戒哉<lb/>
初獻六羽<hi>隱公五年</hi>
　左傳九月考仲子之宫將萬焉公問羽數於衆仲對<lb/>
　曰天子用八諸侯用六大夫四士二夫舞所以節八<lb/>
<pb n="KR3a0105_WYG_081-9b"/>
　音而行八風故自八以下公從之於是初獻六羽始<lb/>
　用六佾也<lb/>
　胡安國傳曰初者事之始魯僭天子之禮樂舊矣是<lb/>
　成王過賜而伯禽受之非也用於太廟以祀周公已<lb/>
　為非禮其後羣公皆僭用焉仲子以别宫故不敢同<lb/>
　羣廟而降用六羽書初獻者明前此用八之僭也諸<lb/>
　侯僭於上大夫僭於下故其末流季氏八佾舞于庭<lb/>
　而三家者以雍徹上下無復辯矣聖人因事而書所<lb/>
<pb n="KR3a0105_WYG_081-10a"/>
　以正天下之大典<lb/>
　　<hi>臣</hi>按天子諸侯名位不同禮亦異數所以大為之<lb/>
　　坊以杜僭竊之端也成王念周公勲勞而賜以重<lb/>
　　祭外祭則郊社是也内祭則大嘗禘是也以天子<lb/>
　　之禮樂康周公而公之子孫不能善承公之志以<lb/>
　　辭王之寵命蓋交失之故孔子曰魯之郊禘非禮<lb/>
　　也周公其衰矣書初獻六羽明其舊之失以冀其<lb/>
　　方來推干羽之僭以例其餘然隱公第以仲子别<lb/>
<pb n="KR3a0105_WYG_081-10b"/>
　　宫不敢同羣廟故降用六佾而羣廟之八者如故<lb/>
　　也且夫仲子妾也用六羽猶以妾僭夫人也後成<lb/>
　　風敬嬴定姒齊歸皆以妾母禮如小君由隱公之<lb/>
　　啓之也聖人書六羽特以明用八之失而未嘗以<lb/>
　　用六於仲子之宫為得也終魯之世凡僭禮率皆<lb/>
　　無改故聖人於魯郊屢書特書焉或以卜或以時<lb/>
　　或以望或以牲或以牛于變之中又有變焉者悉<lb/>
　　書其事以戒而書禘者二書雩者二十一皆於失<lb/>
<pb n="KR3a0105_WYG_081-11a"/>
　　禮之中從其甚者為書其餘不書者蓋不勝書也<lb/>
　　楊子曰天子立制諸侯庸節節莫差于僭僭莫重<lb/>
　　于祭夫禮之失也不于厲宣而降而於成康僭之<lb/>
　　始也不于列國而於周公之子孫夫子所以重惜<lb/>
　　之也<lb/>
夏城中丘<hi>隱公七年</hi>
　胡安國傳曰春秋凡用民必書其所興作不時害義<lb/>
　固為罪矣雖時且義亦書見勞民為重事也<lb/>
<pb n="KR3a0105_WYG_081-11b"/>
　汪克寛曰莊二十九年新延廐三十一年築臺于郎<lb/>
　三十二年城小榖僖二十年新作南門文七年城郚<lb/>
　哀五年城毗六年城邾瑕皆以春此城中丘九年城<lb/>
　郎桓五年城祝丘莊三十一年築臺于薛襄七年城<lb/>
　費十五年城成郛定十三年築蛇淵囿哀三年城啓<lb/>
　陽四年城西郛皆以夏莊元年築王姬館三十一年<lb/>
　築臺于秦文十六年毁泉臺成十八年築鹿囿皆以<lb/>
　秋是不時也桓十六年城向莊二十九年城諸及防<lb/>
<pb n="KR3a0105_WYG_081-12a"/>
　文十二年城諸及鄆宣八年城平陽成四年城鄆九<lb/>
　年城中城襄十二年城防十九年城西郛城武城定<lb/>
　六年城中城十四年城莒父及霄十五年城漆皆以<lb/>
　冬修城得農隙之時定公墮郈費以弱私家僖公㑹<lb/>
　齊桓存三亡國以興滅繼絶仲孫蔑㑹晉定城成周<lb/>
　以藩王室皆合於義而亦書之<lb/>
　　<hi>臣</hi>按凡土功之興勞民費財無有紀極是不能制<lb/>
　　節也諸侯國邑髙卑廣狹皆有王度城築之役必<lb/>
<pb n="KR3a0105_WYG_081-12b"/>
　　待天子之命詩曰天子命我城彼朔方又曰王命<lb/>
　　仲山甫城彼東方春秋之城築俱不禀王命且多<lb/>
　　踰制是不能謹度也卒之民疲弗堪莫與共守其<lb/>
　　國如春秋之書梁亡者可鑑是不能長守富也然<lb/>
　　所謂城者毋論内外猶有設險守國之意莒恃其<lb/>
　　隘而不修城郭君子亦以為譏若夫築臺築囿築<lb/>
　　館新延廐作南門之類此為害義之大者而亦無<lb/>
　　論時否矣夫晉築虒祈之宫而石言於魏榆楚成<lb/>
<pb n="KR3a0105_WYG_081-13a"/>
　　章華之臺而師潰于訾梁其足以逆神人而召怨<lb/>
　　讟者至於如此而世猶不知戒也輓近世諸侯之<lb/>
　　制無分土分民之責城築非時之役蓋亦無有而<lb/>
　　宫室苑囿峻宇雕墻之盛往往相競而未有已功<lb/>
　　過於使鬼力盡於勞人不念髙明之已瞰不知歌<lb/>
　　哭之安在此蓋寛饒之致歎於傳舎而姚坦之危<lb/>
　　言于血山也<lb/>
鄭伯以璧假許田<hi>桓公元年</hi>
<pb n="KR3a0105_WYG_081-13b"/>
　胡安國傳曰許田所以易祊也鄭既歸祊矣又加璧<lb/>
　者祊薄于許故也魯山東之國與祊為鄰鄭畿内之<lb/>
　邦許田近地也以此易彼各利於國而聖人乃以為<lb/>
　惡而隱之獨何與曰利者人欲之私放於利必至奪<lb/>
　攘而後厭義者天理之公正其義則推之天下國家<lb/>
　而可行春秋惡易許田孟子極陳利國之害皆㧞本<lb/>
　塞源杜簒弑之漸也湯沐之邑朝宿之地先王所錫<lb/>
　先祖所受私相貿易而莫之顧是有無君之心而廢<lb/>
<pb n="KR3a0105_WYG_081-14a"/>
　朝覲之禮矣是有無親之心而棄先祖之地矣故聖<lb/>
　人以是為國惡而隱之也其不曰以璧易田而謂之<lb/>
　假者夫易則已矣言假則有歸道焉又以見許人改<lb/>
　過遷善自新之意非止隱國惡而已也其垂訓之義<lb/>
　大矣<lb/>
　　<hi>臣</hi>按成王以周公有大勲勞故特賜之許田為朝<lb/>
　　宿之地宣王以鄭伯母弟懿親故特賜之祊田為<lb/>
　　湯沐之邑今二國以祊近於魯許鄰于鄭相與假<lb/>
<pb n="KR3a0105_WYG_081-14b"/>
　　易各便其私是謂天子不復能巡狩矣是謂六年<lb/>
　　五服一朝之制可廢矣不謹度之大者也又况易<lb/>
　　之不足而重以璧乎夫天子特異之賜不敵一璧<lb/>
　　兩國先君之寵亦不敵一璧夫豈以君親易吾璧<lb/>
　　也則其徇利滅義有不待争奪簒亂而知其極者<lb/>
　　矣春秋于易田一事書之甚詳隱六年先書鄭人<lb/>
　　輸平八年三月書歸祊庚寅書入祊至此終之以<lb/>
　　璧假焉深誅其去仁義懷利相交接也嗟乎夫利<lb/>
<pb n="KR3a0105_WYG_081-15a"/>
　　誠亂之始也豈不信哉<lb/>
春正月公狩于郎<hi>桓公四年</hi>
　胡安國傳曰何以書譏逺也戎祀國之大事狩所以<lb/>
　講大事也用民以訓軍旅所以示之武而威天下取<lb/>
　物祭宗廟所以示之孝而順天下故中春教振旅遂<lb/>
　以蒐中夏教茇舎遂以苗中秋教治兵遂以獮中冬<lb/>
　教大閲遂以狩然不時則傷農不地則害田狩之地<lb/>
　如鄭有原圃秦有具囿皆常所也違其常所犯害民<lb/>
<pb n="KR3a0105_WYG_081-15b"/>
　物而百姓苦之則將聞車馬之音見羽旄之美舉疾<lb/>
　首蹙頞而相告可不謹乎以非其地而必書是春秋<lb/>
　謹於㣲之意也<lb/>
　　<hi>臣</hi>按書曰文王不敢盤于遊田以庶邦惟正之供<lb/>
　　蓋文王身為西伯庶邦諸侯之所取法當待之以<lb/>
　　正正者節度所在不敢者制之謹之而不踰其幅<lb/>
　　也古者諸侯田狩不過郊皆擇山林蓊密之地為<lb/>
　　桑麻廬井所不及者如魯狩大野此其常所也今<lb/>
<pb n="KR3a0105_WYG_081-16a"/>
　　乃違其常所逺至于郎春秋所以深譏之乎黄憲<lb/>
　　曰諸侯之田凡以靖民也故社以示之禮振旅以<lb/>
　　示之威驅逆以示之武蒐于春宣陽氣也苗于夏<lb/>
　　扞嘉萌也獮于秋順休令也狩于冬導隂滯也四<lb/>
　　時之田獵皆所以廣仁也禮曰諸侯既田則齋明<lb/>
　　盛服告于宗廟惴惴翼翼若有臨鑒有獲狐者則<lb/>
　　命之曰制爾以媚有獲虎豹者則命之曰制爾以<lb/>
　　猛有獲梟者則命之曰制爾以逆使百官皆懼而<lb/>
<pb n="KR3a0105_WYG_081-16b"/>
　　奉職不懈由此觀之古者諸侯于田狩之際其用<lb/>
　　意蓋深逺矣如魯桓之非地不亦瞢乎夫魯常築<lb/>
　　郎囿矣蓋即其地而囿之又有鹿囿有蛇淵囿然<lb/>
　　其蒐比蒲蒐昌間不聞即囿以蒐田而仍馳騖于<lb/>
　　稼穡塲圃之地則又何也<lb/>
冬齊人來歸衞俘<hi>莊公六年</hi>
　胡安國傳曰俘者二傳以為寶按商書稱伐三㚇俘<lb/>
　厥寶玉則俘者正文也寶者釋詞也言齊歸衞寶則<lb/>
<pb n="KR3a0105_WYG_081-17a"/>
　知四國皆受朔之賂矣春秋特書此事結正諸侯之<lb/>
　罪也夫以弟弑兄臣弑君簒居其位上逆天王之命<lb/>
　人理所不容矣彼諸侯者豈其弗察而援之甚力則<lb/>
　未有驗其喪心失志迷惑之端也及書齊人歸寶然<lb/>
　後知其有欲貨之心而後動于惡也世衰道㣲暴行<lb/>
　交作徇于貨寶賄賂公行使君臣父子兄弟終去仁<lb/>
　義懷利以相與不至于簒弑奪攘則不厭也春秋書<lb/>
　此結諸侯之罪垂戒明矣<lb/>
<pb n="KR3a0105_WYG_081-17b"/>
　　<hi>臣</hi>按諸侯世國是生而富者也夫豈患貧所謂長<lb/>
　　守富者欲其約己自奉制用有節不至奢而犯禮<lb/>
　　而非徇于貨財封殖無厭之謂也利不可盡欲不<lb/>
　　可長貪以濟奢而禍敗隨之故夫欲富者非守富<lb/>
　　者也兢兢焉知富之可懼者乃不失富者也魯桓<lb/>
　　納郜鼎而寵賂章虞以貪璧馬而輔車亡曽衞朔<lb/>
　　簒位之不問而利其俘乎開黷貨之門啓争奪之<lb/>
　　禍非惟不義亦不利矣<lb/>
<pb n="KR3a0105_WYG_081-18a"/>
秋丹桓宫楹<hi>莊公二十有三年</hi>
　榖梁傳禮天子諸侯黝堊大夫蒼士黈丹楹非禮也<lb/>
春王三月刻桓宫桷<hi>莊公二十有四年</hi>
　左傳御孫諫曰臣聞之儉德之共也侈惡之大也先<lb/>
　君有共德而君納諸大惡無乃不可乎<lb/>
　榖梁傳禮天子之桷斵之礱之加宻石焉諸侯之桷<lb/>
　斵之礱之大夫斵之士斵本刻桷非正也<lb/>
　　<hi>臣</hi>按丹楹刻桷左傳以為譏侈公榖皆譏僭于節<lb/>
<pb n="KR3a0105_WYG_081-18b"/>
　　度交失焉且莊公忘父之仇而盛飾其宫以誇示<lb/>
　　齊女為不孝之甚御孫大惡之諫㣲辭也<lb/>
八月壬午宋公鮑卒<hi>成公二年</hi>
　左傳八月宋文公卒始厚葬用蜃炭<hi>燒蛤為炭以瘞壙</hi>益車<lb/>
　馬<hi>多埋車馬</hi>始用殉重器備<hi>葬器甲/兵之備</hi>椁有四阿棺有翰<hi>旁飾</hi>
　檜<hi>上飾</hi>君子謂華元樂舉於是乎不臣君生則縱其惑<lb/>
　死又益其侈<hi>僭用王禮</hi>
乙亥葬宋文公<hi>成公三年</hi>
<pb n="KR3a0105_WYG_081-19a"/>
　胡安國傳曰按左氏文公卒始厚葬益車馬重器備<lb/>
　君子謂華元樂舉於是乎不臣考于經未有以驗其<lb/>
　厚也數其葬之月則信然矣天子七月諸侯五月大<lb/>
　夫三月士踰月以降殺遲速為禮之節不可亂也文<lb/>
　公之卒國家安靖外無危難曷為越禮踰時逮乎七<lb/>
　月而後克襄事哉故知華元樂舉之棄君于惡而益<lb/>
　其侈無疑矣<lb/>
　　<hi>臣</hi>按之死而致死之不仁之死而致生之不知先<lb/>
<pb n="KR3a0105_WYG_081-19b"/>
　　王之明器所以斟酌於有知無知之間而為之節<lb/>
　　仁之至義之盡也宋襄公葬其夫人醯醢百甕曾<lb/>
　　子曰既曰明器矣而又實之故知以生之道待死<lb/>
　　者已失神明之意而况窮奢極欲以奉無益之費<lb/>
　　而僭天子之禮者乎夫厚葬其君親此非有所不<lb/>
　　忍于死者而特以誇耀淫靡之俗上累先人儉素<lb/>
　　之德既非所以繼志而卒以啓將來丘隴不可知<lb/>
　　之禍亦非所以寧其䰟魄也則其不孝之罪又豈<lb/>
<pb n="KR3a0105_WYG_081-20a"/>
　　獨以其奢而犯禮哉<lb/>
左傳吳師在陳楚大夫皆懼曰闔廬惟能用其民以敗<lb/>
我于柏舉今聞其嗣又甚焉將若之何子西曰二三子<lb/>
恤不相睦無患吳矣昔闔廬食不二味居不重席室不<lb/>
崇壇<hi>平地作室不起壇也</hi>器不彤鏤宫室不觀<hi>臺榭</hi>舟車不飾衣服<lb/>
財用擇不取費<hi>選取堅厚不尚細靡</hi>在國天有菑癘親巡孤寡而<lb/>
共其乏困在軍熟食者分<hi>猶也</hi>徧而後敢食其所嘗者卒<lb/>
乘與<hi>音預</hi>焉勤恤其民而與之勞逸是以民不罷勞死知<lb/>
<pb n="KR3a0105_WYG_081-20b"/>
不曠<hi>棄也</hi>吾先大夫子常易之所以敗我也今聞夫差次<lb/>
<hi>過再宿曰次</hi>有臺榭陂池焉宿有妃嬙嬪御焉一日之行所<lb/>
欲必成玩好必從珍異是聚觀樂是務視民如仇而用<lb/>
之日新夫先自敗也已安能敗我<hi>哀公元年</hi>
　　<hi>臣</hi>按夫差志復父仇廷立人出入誚讓已三年竟<lb/>
　　成其志棲越於㑹稽之山可謂孝矣跡其所以禍<lb/>
　　亡以得志後不思先君之儉德内躭于逸樂外競<lb/>
　　於㑹盟暴師中原疲民以逞仇讎在邇曽莫之懼<lb/>
<pb n="KR3a0105_WYG_081-21a"/>
　　以坐為所乘悲夫人君以多難興以無外患亡者<lb/>
　　衆矣故范文子以惟聖人能内外無患自非聖人<lb/>
　　外寧必有内憂杜預以為平吳之後方勞聖慮哲<lb/>
　　哉其言之也<lb/>
國語晉語悼公與司馬侯升臺而望曰樂夫對曰臨下<lb/>
之樂則樂矣德義之樂則未也公曰何謂德義對曰諸<lb/>
侯之為日在君側以其善行以其惡戒可謂德義矣公<lb/>
曰孰能對曰羊舌肸習于春秋乃召叔向使傅太子彪<lb/>
<pb n="KR3a0105_WYG_081-21b"/>
　　<hi>臣</hi>按悼公升臺之樂以見士民之殷富也若司馬<lb/>
　　侯之對則以德義為富也人莫不知人則明知己<lb/>
　　則昏故往往以後人而復笑後人若善其善以為<lb/>
　　己行惡其惡以為己戒斯可無目睫之譏而物我<lb/>
　　異處不至於更相笑矣<lb/>
楚語靈王為章華之臺與伍舉升焉曰臺美夫對曰臣<lb/>
聞國君服寵<hi>以賢受寵服</hi>以為美安民以為樂聽德以為聰<lb/>
致逺以為明不聞其以土木之崇髙彤鏤為美而以金<lb/>
<pb n="KR3a0105_WYG_081-22a"/>
石匏竹之昌大囂庶為樂不聞其以觀大視侈淫色以<lb/>
為明而以察清濁為聰也先君莊王為匏居之臺髙不<lb/>
過望國氛大不過容宴豆材不妨守備用不煩官府民<lb/>
不廢時務官不易朝常問誰宴焉則宋公鄭伯問誰相<lb/>
禮則華元駟騑<hi>騑即鄭子駟</hi>問誰贊事則陳侯蔡侯許男頓<lb/>
子其大夫侍之先君是以除亂克敵而無惡於諸侯今<lb/>
君為此臺也國民罷焉財用盡焉年榖敗焉百官煩焉<lb/>
舉國㽞<hi>治也</hi>之數年乃成願得諸侯與始升焉諸侯皆距<lb/>
<pb n="KR3a0105_WYG_081-22b"/>
無有至者而後使太宰啓彊請于魯侯懼之以蜀之役<lb/>
而僅得以來使富<hi>富於容貎</hi>都<hi>閑/也</hi>那<hi>美/也</hi>竪<hi>未冠者也</hi>贊焉而使長<lb/>
鬛之士相焉臣不知其美也夫美也者上下外内小大<lb/>
逺邇皆無害焉故曰美若于目觀則美縮<hi>取也</hi>於財用則<lb/>
匱是聚民利以自封而瘠民也胡美之為<lb/>
　　<hi>臣</hi>按靈王之所美者土木之崇髙彤鏤也所悦目<lb/>
　　者觀大視侈悦耳者金石匏竹昌大囂庶也猶可<lb/>
　　言也至臺成而所與共者富都那竪也長鬛之士<lb/>
<pb n="KR3a0105_WYG_081-23a"/>
　　也亡人也<hi>逋逃者</hi>此尤非人情即以中主處之猶知<lb/>
　　其一無可樂矣而當時固藉之以為耳目之娛亦<lb/>
　　獨何哉<lb/>
孟子曰諸侯之寶三土地人民政事寶珠玉者殃必及<lb/>
身<lb/>
　　<hi>臣</hi>按經言保社稷和人民左傳曰君人者社稷是<lb/>
　　主社稷因乎土地者也土地之大小廣狹有定制<lb/>
　　狡焉思啟封疆且非所以各守爾典而况日見侵<lb/>
<pb n="KR3a0105_WYG_081-23b"/>
　　削也土地非人民不守人民非政事不治政事所<lb/>
　　以和其人民者也貝玉具而貨賄彰則隳乃政事<lb/>
　　矣若韓子之求鄭環秦人之易趙璧懷之者幾於<lb/>
　　賈禍也且珠玉是寶則侈肆是崇其他物稱是者<lb/>
　　又將無所不至也及身之殃豈得免哉<lb/>
漢梁孝王築東苑方三百餘里廣睢陽城七十里大治<lb/>
宫室為複道自宫連屬於平臺三十餘里得賜天子旌<lb/>
旗出從千乘萬騎東西馳獵擬于天子出稱警入言蹕<lb/>
<pb n="KR3a0105_WYG_081-24a"/>
　　<hi>臣</hi>按梁園之盛人多能道之賓客亦多聞人然皆<lb/>
　　工詞章罕聞正道不能輔王於誼羊勝公孫詭復<lb/>
　　以竒邪計行其間而王竟以怙寵敗矣故諸侯之<lb/>
　　於賓客必其賢者孝王日招延四方豪傑如其賢<lb/>
　　也東苑平臺方諫諍之不暇而侈從遊為樂乎<lb/>
濟南王康多殖財貨大修宫室奴婢至千四百人廐馬<lb/>
千二百匹私田八百頃奢侈恣欲游觀無節國相何敞<lb/>
上疏諫康曰蓋聞諸侯之義制節謹度然後能保其社<lb/>
<pb n="KR3a0105_WYG_081-24b"/>
稷和其民人大王以骨肉之親享食茅土當施張政令<lb/>
明其典法出入進止宜有期度輿馬臺𨽻應為科品而<lb/>
今奴婢廐馬皆有千餘増無用之口以自蠶食宫婢閉<lb/>
隔失其天性感亂和氣又多起内第觸犯防禁費以鉅<lb/>
萬而功猶未半夫文繁者質荒木勝者人亡皆非所以<lb/>
奉禮承上傳福無窮者也故楚作章華以凶吳興姑蘇<lb/>
而滅景公千駟民無稱焉今數遊諸第晨夜無節又非<lb/>
所以逺防未然臨深履薄之法也願大王修恭儉遵古<lb/>
<pb n="KR3a0105_WYG_081-25a"/>
制省奴婢之口減乘馬之數斥私田之蓄節遊觀之宴<lb/>
以禮起居則敞乃敢安心自保惟大王深慮愚言<lb/>
　　<hi>臣</hi>按何敞之諫即援經文可謂明<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>其陳奢侈之<lb/>
　　故亦深中乎當世而為言者與大抵諸侯盈溢之<lb/>
　　禍有數端焉輿馬一也珠玉二也多蓄奴婢三也<lb/>
　　廣置姬侍四也庄田五也多起内第六也鷹犬遊<lb/>
　　獵七也凡所以好殖貨財要皆為此夫古者欲節<lb/>
　　儉守富今也以奢侈之心求富何其拙於用富也<lb/>
<pb n="KR3a0105_WYG_081-25b"/>
宋太祖餞衡陽王義季於武帳岡上將行勅諸子且勿<lb/>
食至㑹所設饌日旰不至有饑色上乃謂曰汝曹生長<lb/>
豐佚不見百姓艱難今使汝曹識饑苦知以節儉御物<lb/>
耳<lb/>
　裴子野論曰善乎太祖之訓也夫侈興於有餘儉生<lb/>
　於不足欲其隱約莫若貧賤習其儉艱利以任使達<lb/>
　其情偽易以躬臨太祖若率此訓也難其志操卑其<lb/>
　禮秩教成德立然後授以政事則無怠無荒可以播<lb/>
<pb n="KR3a0105_WYG_081-26a"/>
　之于九服矣髙祖思固本支崇樹襁褓後世遵守迭<lb/>
　據方岳及乎太始之初升明之季絶咽于衾衽者動<lb/>
　數十人國之存亡既不是繫早肆民上非善誨也<lb/>
　　<hi>臣</hi>按太祖于江夏衡陽南郡三王皆有苦言至戒<lb/>
　　武帳岡之勅諸子善哉乎亦可謂知難者與夫少<lb/>
　　長豐佚者不知稼穡艱難正使居約習儉苦猶懼<lb/>
　　不克而可遽列方岳早據民上乎尋髙祖起細㣲<lb/>
　　既得大寶不忘隱約其詔來世以儉者可謂身先<lb/>
<pb n="KR3a0105_WYG_081-26b"/>
　　之矣而五王之能率是訓者卒亦罕焉豈非崇樹<lb/>
　　襁褓者失與義季于五王中名能節儉蓄財省用<lb/>
　　然以酣酒終雖曰避禍其亦未聞夫衞武之戒矣<lb/>
梁臨川王宏庫室垂有百間在内堂之後闗籥甚嚴有<lb/>
疑是鎧仗者密以聞武帝於友于甚厚殊不悦宏愛妾<lb/>
江氏寢膳不能暫離上他日送盛饌與江曰當來就汝<lb/>
懽宴惟攜布衣之舊射聲校尉丘陀卿往與宏及江大<lb/>
飲半醉後謂曰我今欲履行汝後房便呼後閣輿徑往<lb/>
<pb n="KR3a0105_WYG_081-27a"/>
屋所宏恐上見其財貨顔色怖懼上意彌信是仗屋屋<lb/>
檢視宏性愛錢百萬一聚黄榜標之千萬一庫懸一紫<lb/>
標如此三十餘帝與陀卿屈指計見錢三億餘萬餘屋<lb/>
貯布絹綿漆蜜紵蠟朱砂黄屑雜貨但見滿庫不知多<lb/>
少帝始知非仗大悦謂曰阿六汝生活大可方更劇飲<lb/>
至夜舉燭而還<lb/>
　　<hi>臣</hi>按史稱宏數以罪免縱恣不悛奢侈過度修第<lb/>
　　擬於帝宫後庭數百千人皆極天下之選所幸江<lb/>
<pb n="KR3a0105_WYG_081-27b"/>
　　無畏服玩侔於齊東昏潘妃寶屧直千萬好食鯖<lb/>
　　魚頭常日進三百其他珍膳盈溢後房食之不盡<lb/>
　　棄之道路又宏都下有數千邸出懸錢立劵每以<lb/>
　　田宅邸店懸上文劵期訖便驅劵主奪其宅都下<lb/>
　　東土百姓失業非一觀史所稱如此宏之貪淫不<lb/>
　　道蓋亦罕有而武帝始以洛口百萬之師委之既<lb/>
　　復崇以台司任以政事知其富溢乃更坦懷則所<lb/>
　　見者真淺近而無深長之慮矣且生活大可不知<lb/>
<pb n="KR3a0105_WYG_081-28a"/>
　　縁何得之非其夤縁苞苴刻剥攘奪為怨府為禍<lb/>
　　門者乎宏及身僅能自免而子正德正則又濟之<lb/>
　　惡正則徙死正德卒啟侯景之禍以自及宏貪侈<lb/>
　　之招也時有錢愚論譏宏甚切噫誠愚矣<lb/>
魏宗室權倖之臣競為豪侈髙陽王雍富貴冠一國宫<lb/>
室園囿侔於禁苑僮僕六千妓女五百出則儀衞塞道<lb/>
路歸則鼔吹連日夜一食直錢數萬李崇富埒于雍而<lb/>
性儉嗇嘗謂人曰髙陽一食敵我千日河間王琛毎欲<lb/>
<pb n="KR3a0105_WYG_081-28b"/>
與雍争富駿馬十餘匹皆以銀為槽忩户之上玉鳯啣<lb/>
鈴金龍吐斾嘗㑹諸王宴飲酒器有水晶鍾馬瑙椀赤<lb/>
玉巵制作精巧皆中國所無又陳女樂名馬及諸竒貨<lb/>
復引諸王厯觀府庫金銀繒帛不可勝計顧謂章武王<lb/>
融曰不恨我不見石崇恨石崇不見我融素以富自負<lb/>
歸而惋歎三日京兆王繼聞而省之謂曰卿之貨財計<lb/>
不減於彼何為愧羡乃爾融曰始謂富於我者獨髙陽<lb/>
耳不意復有河間繼曰卿似袁術在淮南不知世間復<lb/>
<pb n="KR3a0105_WYG_081-29a"/>
有劉備耳融乃笑而起<lb/>
唐滕王元嬰與蔣王憚皆好聚斂上常賜諸王帛各五<lb/>
百段獨不及二王敕曰滕叔蔣兄自能經紀不須賜物<lb/>
給麻兩車以為錢貫二王大慚<lb/>
　　<hi>臣</hi>按經言不溢守富輓近世諸侯王皆欲聚斂致<lb/>
　　富此政相反蓋諸侯受命王朝撫有一國不患不<lb/>
　　富惟其富之足患故欿然不欲少溢取禍若不智<lb/>
　　者獨患不富以為一富皆無足患聚之不已散之<lb/>
<pb n="KR3a0105_WYG_081-29b"/>
　　必速徒所以甚其毒而降之禍也夫諸侯用度故<lb/>
　　有尺幅車服有章宫室髙卑有制媵御有數臣僕<lb/>
　　有等燕享有節薦羞有品弋獵有時賞賚有宜無<lb/>
　　珠玉之好無聲樂之奉無狗馬之娛率循是道以<lb/>
　　奉王章以承先祀長有是富永永無極矣惟其不<lb/>
　　循是道侈心一萌僭差日起惟憂府庫之不給谿<lb/>
　　壑之不充于是恣意聚斂貪冒不止追財帛饒溢<lb/>
　　願欲彌多其入之也校計毫釐之間其靡棄之也<lb/>
<pb n="KR3a0105_WYG_081-30a"/>
　　豈惜丘山之積而天道禍淫鬼神斯害思曩日之<lb/>
　　豪侈願委身于匹夫而豈可得哉如髙陽河間之<lb/>
　　禍斯可為鑒戒必也裁損之方當自上制則髙宗<lb/>
　　錢緡之賜其諸張武之金與<lb/>
金密國公璹<hi>世宗孫</hi>奉朝請四十年日以講誦吟咏為事<lb/>
時時與士大夫唱酬然不敢明白往來永功<hi>璹父越王</hi>薨後<lb/>
稍得出遊與文士趙秉文楊雲翼雷淵元好問李汾王<lb/>
飛伯輩交善初宣宗南遷諸王宗室顛沛奔走璹乃盡<lb/>
<pb n="KR3a0105_WYG_081-30b"/>
載其家法書名畫一帙不遺居汴中家人口多俸入少<lb/>
客至貧不能具酒肴蔬飯共食焚香煮茗盡出藏書談<lb/>
大定明昌<hi>世宗章宗時</hi>以來故事終日不聽客去樂而不厭<lb/>
也<lb/>
　　<hi>臣</hi>按璹之終始可謂貴而能貧者與當時俸入少<lb/>
　　而能安于淡素是亦制節謹度之義世之嗜利茍<lb/>
　　得者其初蓋託于俸入少家口多而姑為致富之<lb/>
　　計其繼也為無厭之求於卒也而并失之君子所<lb/>
<pb n="KR3a0105_WYG_081-31a"/>
　　　貴乎安節也<lb/>
　　　以上不溢<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0105_WYG_081-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷七十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_079-1a"/>
　欽定四庫全書<lb/>
御定孝經衍義卷七十七<lb/>
　　諸侯之孝<lb/>
　　　敬親<lb/>
　左傳戰于鞌齊師敗績齊侯使賓媚人賂以紀甗<hi>魚輦反</hi>
　玉磬與地不可則聽客之所為晉人不可曰必以蕭同<lb/>
　叔子<hi>同叔蕭君之字齊侯外祖父子女也難斥言其母故云</hi>為質對曰蕭同叔子<lb/>
　非他寡君之母也若以匹敵則亦晉君之母也吾子布<lb/>
<pb n="KR3a0105_WYG_079-1b"/>
　大命于諸侯而曰必質其母以為信其若王命何且是<lb/>
　以不孝令也詩曰孝子不匱永錫爾類若以不孝令於<lb/>
　諸侯其母乃非徳類也乎<hi>成公二年</hi>
　　　<hi>臣</hi>按晉人以一勝之威敢于慢人而言必質其母<lb/>
　　　出爾反爾祇自辱其親矣齊人援大義責之其亦<lb/>
　　　何辭之與有<lb/>
　楚子<hi>恭王名審</hi>疾告大夫曰不榖不德少主社稷生十年而<lb/>
　䘮先君未及習師保之教訓而應受多福是以不德而<lb/>
<pb n="KR3a0105_WYG_079-2a"/>
亡師于鄢以辱社稷為大夫憂其𢎞多矣若以大夫之<lb/>
靈獲保首領以殁于地唯是春秋窀穸之事<hi>春秋謂祭祀窀張倫</hi>
<hi>反厚也穸音夕夜也厚夜猶長夜謂葬埋</hi>所以從先君於禰廟者請為靈若<lb/>
厲<hi>襄公十有三年</hi>
　　<hi>臣</hi>按楚子能知其過欲受惡諡以歸先君其辭甚<lb/>
　　恭雖其將死之善言亦殁而不忘敬其親者矣此<lb/>
　　所以卒獲諡共也<lb/>
國語周語宣王欲得國子<hi>同姓諸姬</hi>之能訓導諸侯<hi>為州伯</hi>者<lb/>
<pb n="KR3a0105_WYG_079-2b"/>
樊穆仲<hi>即山甫諡</hi>曰魯侯孝王曰何以知之對曰肅恭明神<lb/>
而敬事耉老賦事行刑必問于遺訓而咨于故實不干<lb/>
所問不犯所咨王曰然則能訓治其民矣<lb/>
　　<hi>臣</hi>按宣王問何以知魯侯之孝而仲山甫舉肅恭<lb/>
　　明神云云者亦敬親者不敢慢于人之義也<lb/>
晉孫談之子周<hi>晉悼公名</hi>適周事單襄公立無跛視無還<hi>音旋</hi>
<hi>轉睛為還</hi>聽無聳言無逺言敬必及天言忠必及意言信必<lb/>
及身言仁必及人言義必及利<hi>能利人物然後為義</hi>言知必及視<lb/>
<pb n="KR3a0105_WYG_079-3a"/>
言勇必及制言教必及辯<hi>能分辯是非</hi>言孝必及神言惠必<lb/>
及和言讓必及敵晉國有憂未嘗不戚有慶未嘗不怡<lb/>
　　<hi>臣</hi>按單襄公稱周子其行也文又曰孝文之本也<lb/>
　　又曰象天能敬蓋其立視聽言之間能慎成端正<lb/>
　　庶幾于敬其身以敬其親矣其憂戚慶怡急其宗<lb/>
　　國又可謂不背本也此所以卒有晉而為盟主與<lb/>
漢梁孝王慈孝每聞太后病口不能食居不安寢常欲<lb/>
㽞長安侍太后太后亦愛之<lb/>
<pb n="KR3a0105_WYG_079-3b"/>
　　<hi>臣</hi>按竇太后愛少子心欲以梁王為景帝嗣帝亦<lb/>
　　有千秋萬嵗後傳王之言及膠東王<hi>武帝</hi>立為太子<lb/>
　　怨望失親愛以卒太后哭極哀不食曰帝果殺吾<lb/>
　　子然則史之稱孝慈諡之云孝王者其果無忝乎<lb/>
　　夫冀非望而行不義以貽慈母憂則所謂寢食不<lb/>
　　遑者適所以成其大不敬者矣䘮服子夏傳曰禽<lb/>
　　獸知有母而不知有父野人曰父母奚别焉都邑<lb/>
　　之士則知有父矣學士大夫則知有祖矣諸侯則<lb/>
<pb n="KR3a0105_WYG_079-4a"/>
　　知有太祖矣梁王諸侯也欲干大統是不知有太<lb/>
　　祖也不知有太祖則不知有祖父矣蓋亦徒知有<lb/>
　　母而已禽獸知有母者也不敬何以别乎褚少孫<lb/>
　　<hi>仕元成間一云宣帝時博士</hi>援經文非法不言非道不行責景<lb/>
　　帝以驕子不孝責梁王<hi>少孫所補梁孝王世家中語</hi>誠篤論也<lb/>
東平思王宇事太后内不相得太后上書言之上於是<lb/>
遣大中大夫張子蟜奉璽書敕諭之曰蓋親親之恩莫<lb/>
大於孝尊尊之義莫大於忠故諸侯在位不驕以致孝<lb/>
<pb n="KR3a0105_WYG_079-4b"/>
道制節謹度以翼天子然後富貴不離其身而社稷可<lb/>
保今聞王自修有闕本朝<hi>東平國朝</hi>不和流言紛紛謗自内<lb/>
興朕甚慘焉為王懼之詩不云乎無念爾祖聿修厥德<lb/>
永言配命自求多福朕惟王之春秋方剛忽於道德意<lb/>
有所移忠言未納故遣大中大夫子蟜諭王朕意孔子<lb/>
曰過而不改是謂過矣王其深惟熟思之又特以璽書<lb/>
賜王太后曰福善之門莫美于和睦患咎之首莫大於<lb/>
内離今東平王出襁褓之中而託于南面之位加以年<lb/>
<pb n="KR3a0105_WYG_079-5a"/>
齒方剛涉學日寡驁忽臣下不自它<hi>猶俗語云非外人即下父母子同氣</hi>
<hi>之意也</hi>於太后以是之間能無失禮義者其惟聖人乎傳<lb/>
曰父子為隱直在其中矣閨門之内母子之間同氣異<lb/>
息骨肉之恩豈可忽哉已遣使者諭王王既悔過服罪<lb/>
太后寛忍以貰之後宜不敢宇慚懼因使者頓首謝死<lb/>
罪願洗心自改<lb/>
　　<hi>臣</hi>按東平之不得於太后由其恃恩而失禮義既<lb/>
　　釁咎内生復驁忽臣下始之不敬孰大焉璽書切<lb/>
<pb n="KR3a0105_WYG_079-5b"/>
　　責援引經文卒能改行自新尊修經術享國三十<lb/>
　　餘年又可謂能敬之效也<lb/>
河間惠王良修獻王之行<hi>獻王名德</hi>母太后薨服䘮如禮哀<lb/>
帝下詔褒揚曰河間王良䘮太后三年為宗室儀表其<lb/>
益封萬户<lb/>
東海恭王疆帝<hi>世祖光武</hi>以王廢不以過去就有禮故優以<lb/>
大封兼食魯郡疆臨之國數上書讓還東海又因太子<lb/>
固辭帝不許深嘉嘆之王恭謙好禮以德自終<lb/>
<pb n="KR3a0105_WYG_079-6a"/>
沛獻王輔矜嚴有法度好經書善説京氏易孝經論語<lb/>
作五經論時號之曰沛王通論在國謹節終始如一稱<lb/>
為賢王<lb/>
瑯琊孝王京性恭孝好經學顯宗尤愛幸賞賜恩寵殊<lb/>
異莫與為比<lb/>
清河孝王慶小心恭孝自以廢黜尤畏事慎法每朝謁<lb/>
陵廟常夜分嚴裝衣冠待明約勅官屬不得與諸王車<lb/>
騎競驅<lb/>
<pb n="KR3a0105_WYG_079-6b"/>
東海孝王臻及弟蒸鄉侯儉並有篤行母卒皆吐血毁<lb/>
眥<hi>眥或為瘠</hi>至服練紅<hi>既祥之後</hi>兄弟追念初䘮父幼小哀禮有<lb/>
闕因服重行䘮制順帝美之制詔大將軍三公大鴻臚<lb/>
曰東海王臻克己率禮孝敬自然事親盡愛送終竭哀<lb/>
降儀從士寢苫三年和睦兄弟恤養孤弱至孝純備仁<lb/>
義兼𢎞朕甚嘉焉曩者東平孝王敞兄弟行孝居䘮如<lb/>
禮有増户之封<hi>敞䘮母至孝因相陳珍上其行狀永寧元年鄧太后増邑五千户</hi>詩云<lb/>
永世克孝念兹皇祖今増臻封五千户儉五百户光啓<lb/>
<pb n="KR3a0105_WYG_079-7a"/>
土宇以酬厥德<lb/>
任城孝王博有孝行䘮母服制如禮増封三千户<lb/>
晉髙密文獻王泰性亷静不近聲色雖為宰輔食大國<lb/>
之租服飾肴膳如布衣寒士事親恭謹居䘮哀戚謙虚<lb/>
下物為宗室儀表子孝王畧孝敬慈順小心下士有父<lb/>
風<lb/>
長沙厲王乂武帝第六子武帝崩乂時年十五孺慕過<lb/>
禮㑹楚王瑋奔䘮諸王皆近路迎之乂獨至陵所號慟<lb/>
<pb n="KR3a0105_WYG_079-7b"/>
以俟瑋<lb/>
　　<hi>臣</hi>按由近路至陵所此敬慢之分<lb/>
扶風王駿有孝行母伏太妃隨兄亮在官駿常涕泣思<lb/>
慕若聞有疾輙憂懼不食或時委官定省少好學能著<lb/>
論與荀顗論仁孝先後文有可稱<lb/>
齊衡陽王鈞年五嵗所生區貴人病便加慘悴左右依<lb/>
常以五色䬳飴之不肻食曰須待姨差年七嵗出繼衡<lb/>
陽元王見髙帝未拜便涕泗横流髙帝執其手曰伯叔<lb/>
<pb n="KR3a0105_WYG_079-8a"/>
父猶父勿怨所以令汝出繼以汝有意堪奉蒸嘗故耳<lb/>
區貴人卒居䘮盡禮服闋當問訊武帝尫羸骨立登車<lb/>
三上不能升乃止典籤具以聞武帝即幸鈞邸見之愴<lb/>
然還謂褚蓁曰昨見衡陽猶竒毁損卿可數相撫説先<lb/>
是貴人以華釵厨子并剪刻錦繡中倒炬鳯皇蓮芰星<lb/>
月之屬賜鈞以為玩弄貴人亡後每嵗時及朔望輙開<lb/>
視再拜哽咽見者皆為之悲<lb/>
　　<hi>臣</hi>按衡陽居身清率好學屬文手冩五經置之巾<lb/>
<pb n="KR3a0105_WYG_079-8b"/>
　　箱其風情素韻名流雅重使生漢京之盛當必如<lb/>
　　間平之保令終與<lb/>
周齊煬王憲有至性事母以孝聞太妃舊患屢經發動<lb/>
憲衣不解帶扶侍左右憲或東西從役每心驚母必有<lb/>
疾乃馳使參問果如所慮子貴少聰敏始讀孝經便謂<lb/>
人曰讀此一經足為立身之本<lb/>
唐道孝王元慶事母謹及喪請躬修墳墓<lb/>
　　<hi>臣</hi>按修墳墓必有工匠徒役之事焉而元慶請親<lb/>
<pb n="KR3a0105_WYG_079-9a"/>
　　之此亦所謂國非無良農工女而必躬耕親蠶以<lb/>
　　為粢盛祭服之意也敬也<lb/>
信安郡王瑋少有志尚事繼母謹撫異母弟祇以孝友<lb/>
稱<lb/>
襄武縣公涵寶應初方母䘮奪哀持節宣慰所至州縣<lb/>
非公事未嘗言蔬飯水飲席地以瞑使還固請終制代<lb/>
宗見其癯毁許之<lb/>
　　<hi>臣</hi>按非公不言蔬水席地此非直不奪其哀抑亦<lb/>
<pb n="KR3a0105_WYG_079-9b"/>
　　不奪其禮矣方于役以勞王事而所至如瞻帷幕<lb/>
　　而察几筵也可謂敬矣<lb/>
宋濮安懿王子宗愈以鎮安節度使開府儀同三司檢<lb/>
校司徒嗣封故事嗣王以四時詣祠所宗愈方屬疾或<lb/>
曰不可以暑行曰吾身主祠而不往非禮也强輿以行<lb/>
疾遂亟是年八月薨<lb/>
宗楚既嗣爵當詣園薦獻㑹疾以弟宗漢代行嘆曰不<lb/>
能奉籩豆饗我先王而浮食厚禄安乎請以爵授弟不<lb/>
<pb n="KR3a0105_WYG_079-10a"/>
許<lb/>
宗祐從父允初未立嗣咸推其賢詔以宗祐為後泣曰<lb/>
臣不幸幼失怙恃將終身悲慕忍為人後乎敢以死請<lb/>
仁宗憐而從之紹聖四年八月嗣濮王時已病當祀園<lb/>
廟不肻移疾自秋涉冬連往來元符元年又亟往遂薨<lb/>
于祠下<lb/>
　　<hi>臣</hi>按經言祭則致其敬論語曰吾不與祭如不祭<lb/>
　　三王之必欲躬親祀事也可不謂敬乎<lb/>
<pb n="KR3a0105_WYG_079-10b"/>
崇國公不<graphic n="KR1418" url="https://raw.githubusercontent.com/kanripo/KR-Gaiji/master/images/KR1418.png" mimeType="image/png"/>性篤孝遭父北遷毎思慕涕泣長力學母<lb/>
曹氏止之答曰君父仇未報非敢志富貴也登第時已<lb/>
入仕法當超兩秩請回授其母母封法止令人髙宗嘉<lb/>
其志特封郡夫人<lb/>
遼晉王額嚕温天祚皇帝長子保大二年耶律薩巴等<lb/>
謀立之不克上知額嚕温得人心不忍加誅命縊殺之<lb/>
或勸之亡額嚕温曰安忍為蕞爾之軀而失臣子之大<lb/>
節遂就死聞者傷之<lb/>
<pb n="KR3a0105_WYG_079-11a"/>
　　　<hi>臣</hi>按史氏以為類申生之恭者是也比于殺之不<lb/>
　　　得者雖有間然其志有足悲者天下豈有無父之<lb/>
　　　國哉未可以從父之令而輙非之也<lb/>
　　　以上諸侯之敬親<lb/>
　<lb/>
　<lb/>
　<lb/>
　<lb/>
<pb n="KR3a0105_WYG_079-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷七十七<lb/>
</p>
<p>
</p>
  </div>
</body>
</text>
</TEI>
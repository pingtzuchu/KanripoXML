<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_078-1a"/>
　欽定四庫全書<lb/>
御定孝經衍義卷七十六<lb/>
　　諸侯之孝<lb/>
　　　愛親<lb/>
　　　<hi>臣</hi>按正義舊問曰<hi>自舊問曰至反相通也皆邢昺作正義時所引經師與時人問</hi>
　　　<hi>答之辭</hi>天子以愛敬為孝及庶人以躬耕為孝五者<lb/>
　　　並相通否梁王答曰天子既極愛敬必須五等行<lb/>
　　　之然後乃成庶人雖在躬耕豈不愛敬及不驕不<lb/>
<pb n="KR3a0105_WYG_078-1b"/>
　　　溢已下事耶以此言之五等之孝反相通也然則<lb/>
　　　諸侯以下尊卑雖殊愛敬同致審矣何獨於士章<lb/>
　　　復陳愛敬也蓋士則上達於天子之元子下逮於<lb/>
　　　庶人之野處不䁥其秀者也故梁王曰天子章陳<lb/>
　　　愛敬以辨化士章陳愛敬以辨情<hi>梁王曰至此亦昺所引之文</hi>
　　　又經聖治章之言親生之膝下以養父母日嚴者<lb/>
　　　無有天子諸侯卿大夫士庶人之異也因親教愛<lb/>
　　　因嚴教敬是則聖人天子之事已教成政治而加<lb/>
<pb n="KR3a0105_WYG_078-2a"/>
　　百姓刑四海即諸侯以下皆無悖德悖禮者已諫<lb/>
　　諍文包五等而以慈愛恭敬安親揚名發問卒章<lb/>
　　義備死生而以生事愛敬死事哀感並提愈知夫<lb/>
　　愛敬之達於上下也故諸侯以下各著愛敬之事<lb/>
　　於卷始<lb/>
禮記檀弓晉獻公之䘮秦穆公使人弔公子重耳且曰<lb/>
寡人聞之亡國恒於斯得國恒於斯雖吾子儼然在憂<lb/>
服之中䘮亦不可久也時亦不可失也孺子其圖之公<lb/>
<pb n="KR3a0105_WYG_078-2b"/>
子重耳對客曰君惠弔亡臣重耳身䘮父死不得與於<lb/>
哭泣之哀以為君憂父死之謂何或敢有他志以辱君<lb/>
義稽顙而不拜哭而起起而不私子顯<hi>使者公子縶字也</hi>以致<lb/>
命於穆公穆公曰仁夫公子重耳夫稽顙而不拜則未<lb/>
為後也故不成拜哭而起則愛父也起而不私則逺利<lb/>
也<lb/>
　　<hi>臣</hi>按重耳拒秦之言本受之於舅犯亦其天資仁<lb/>
　　孝故其哭泣拜跪皆合於義<lb/>
<pb n="KR3a0105_WYG_078-3a"/>
左傳晉文公卒將殯於曲沃出綘柩有聲如牛卜偃使<lb/>
大夫拜曰君命大事將有西師過軼我擊之必大㨗焉<lb/>
<hi>僖公三十有二年</hi>子墨衰絰<hi>子襄公也</hi>敗秦師于殽遂墨以葬文公<lb/>
晉于是始墨<hi>三十有三年</hi>
　　<hi>臣</hi>按晉襄公以凶服從戎故墨染其衰而加絰後<lb/>
　　遂以為常俗春秋傳記禮之所由變故曰始且以<lb/>
　　父死而忘秦施其亦不愛其親之甚矣<lb/>
立敬歸之娣齊歸之子公子稠<hi>稠昭公名</hi>穆叔不欲曰是人<lb/>
<pb n="KR3a0105_WYG_078-3b"/>
也居䘮而不哀在慼而有嘉容是謂不度不度之人鮮<lb/>
不為患比及葬三易衰衰衽如故衰於是昭公十九年<lb/>
矣猶有童心君子是以知其不能終也<hi>襄公三十一年</hi>
　　<hi>臣</hi>按乾侯之辱兆於此矣昭十一年五月齊歸薨<lb/>
　　大蒐于比蒲傳曰非禮也公於嚴父慈母膝下之<lb/>
　　愛已薄卒致富貴離其身而社稷之不保宜也<lb/>
東漢清河孝王慶常以貴人<hi>慶母宋氏</hi>葬禮有闕<hi>被誣自殺葬于樊濯</hi>
<hi>聚</hi>每竊感恨至四節伏臘輙祭於私室竇氏誅後始令<lb/>
<pb n="KR3a0105_WYG_078-4a"/>
乳母於城北遙祠及竇太后崩慶求上塜致哀帝許之<lb/>
詔大官四時給祭具慶垂涕曰生雖不獲供養終得奉<lb/>
祭祀私願足矣欲求作祠堂恐自同恭懷梁后<hi>和帝母梁貴人</hi>
之嫌遂不敢言泣向左右以為没齒之恨後病謂舅宋<lb/>
衍曰清河埤<hi>音婢</hi>薄願乞骸骨於貴人塜傍下棺而已朝<lb/>
廷大恩猶當應有祠堂庶母子并食魂靈有所依庇死<lb/>
復何恨乃上書太后曰臣國土下濕願乞骸骨從貴人<lb/>
於樊濯及今日口目尚能言視冒昧干請命在呼吸願<lb/>
<pb n="KR3a0105_WYG_078-4b"/>
䝉哀憐遂薨<lb/>
　　<hi>臣</hi>按清河没不忘親庶幾於終身之慕矣記曰非<lb/>
　　終父母之身終其身也諡之以孝宜哉<lb/>
濟北孝王次<hi>釐王子</hi>九嵗䘮父至孝建和元年梁太后下<lb/>
詔曰濟北王次以幼年守藩躬履孝道父没慟哀焦毁<lb/>
過禮草廬土席衰杖在身頭不節沐體生瘡腫諒闇以<lb/>
來二十八月自諸國有憂未之聞也朝廷甚嘉焉書不<lb/>
云乎用德彰厥善詩云孝子不匱永錫爾類今増封五<lb/>
<pb n="KR3a0105_WYG_078-5a"/>
千户廣其土宇以慰孝子惻隱之勞<lb/>
魏曹休年十餘嵗䘮父獨與一客擔䘮假葬携將老母<lb/>
渡江至吳休祖嘗為吳郡太守休于太守舎見壁上祖<lb/>
父畫像下榻拜涕泣同座者皆嘉歎焉䘮母至孝帝<hi>文帝</hi>
<hi>曹丕</hi>使侍中奪䘮服使飲酒食肉休受詔而形體益憔悴<lb/>
乞歸譙葬母帝復遣越騎校尉薛喬奉詔節其憂哀<lb/>
吳孫登權長子也魏黄初二年以權為吳王拜登中郎<lb/>
將封萬户侯登辭侯不受是嵗立登為太子權遷都建<lb/>
<pb n="KR3a0105_WYG_078-5b"/>
業徴上大將軍陸遜輔登鎮武昌後弟慮卒權為之降<lb/>
損登晝夜兼行見權悲泣因諫曰慮寢疾不起者此乃<lb/>
命也方今朔土未一四海喁喁而陛下減損大官肴饌<lb/>
過于禮制臣竊憂惶權納其言為之加膳住十餘日欲<lb/>
遣西還深自陳乞以久離定省子道有闕又陳陸遜忠<lb/>
勤無所顧憂權遂㽞焉初登所生庶賤徐夫人少有母<lb/>
養之恩後徐氏以妬廢處吳而步夫人最寵步氏有賜<lb/>
登不敢辭拜受而已徐使至所賜衣服必沐浴服之登<lb/>
<pb n="KR3a0105_WYG_078-6a"/>
將拜太子辭曰本立而道生欲立太子宜先立后權曰<lb/>
卿母安在對曰在吳權黙然立凡三十三年卒諡曰宣<lb/>
太子<lb/>
　　<hi>臣</hi>按蜀漢為正統所在魏且不得稱帝而吳又受<lb/>
　　魏封登雖為太子宜在諸侯之列其於愛弟之卒<lb/>
　　有號泣之正諫焉慈母之廢有隱痛之㣲辭焉亦<lb/>
　　可謂愛親以德也<lb/>
晉新野莊王歆母臧太妃薨居䘮過禮以孝聞<lb/>
<pb n="KR3a0105_WYG_078-6b"/>
齊獻王攸<hi>文帝子</hi>景帝無子命攸為嗣及景帝崩攸年十<lb/>
嵗哀動左右奉景獻羊后於别第事后以孝聞居文帝<lb/>
䘮哀毁過禮杖而後起左右以稻米乾飯雜理中丸進<lb/>
之攸泣而不受太后自往勉諭曰若萬一加以他疾將<lb/>
復如何宜逺慮深計不可專守一志常遣人逼進飲食<lb/>
司馬嵇喜又諫曰毁不滅性聖人之教且大王地即親<lb/>
密任惟元輔匹夫猶惜其命以為宗祧况荷天下之大<lb/>
業輔帝室之重任而可盡無極之哀與顔閔争孝也喜躬<lb/>
<pb n="KR3a0105_WYG_078-7a"/>
自進食攸不得已強為之飯喜退攸謂左右曰嵇司馬<lb/>
將令我不忘居䘮之節得存區區之身耳<lb/>
梁吳平侯景居䘮以毁聞子勵位太子洗馬母憂去職<lb/>
殆不勝䘮毎一思至必徒步之墓或遇風雨仆卧中路<lb/>
坐地號慟起而復前家人不能禁景特所鍾愛使左右<lb/>
節哭景薨于郢鎮或以路逺祕其凶問以疾漸為辭勵<lb/>
乃奔波届於江夏不進水漿者七日廬于墓所親友隔<lb/>
絶㑹叔父曇詔獄勵乃率昆弟羣從詣大理雖門生故<lb/>
<pb n="KR3a0105_WYG_078-7b"/>
吏莫能識之後襲封對揚王命悲慟嗚咽傍人亦為隕<lb/>
涕<lb/>
安成康王秀年十三吳太妃亡秀母弟始興王憺時年<lb/>
九嵗與秀並以孝聞居䘮累日不進飲食慈母陳太妃<lb/>
薨水漿不入口六日居䘮過禮武帝優詔勉之秀將之<lb/>
雍州薨於道憺聞䘮自投於地不飲不食者數日傾財<lb/>
産賻送部伍大小皆取足焉天下稱其悌<lb/>
　　<hi>臣</hi>按二王同母並以䘮致其哀稱孝若憺之克恭<lb/>
<pb n="KR3a0105_WYG_078-8a"/>
　　厥兄匍匐䘮紀益見其能愛親矣<lb/>
宜豐侯修性至孝年十一丁所生徐氏艱自荆州反葬<lb/>
中江遇風前後部伍多致沈溺修抱柩長號血淚俱下<lb/>
隨波蕩漾終得無他葬訖因廬墓次先時山中多猛獸<lb/>
至是絶迹野鳥馴狎棲宿簷宇武帝嘉之以頒告宗室<lb/>
南海王大靈年十一遭左夫人憂哭泣毁瘠以孝聞臨<lb/>
義安王大昕年四嵗母陳夫人卒哀毁有若成人晨夕<lb/>
涕泣眼為之傷及武帝崩立昕奉慰簡文嗚咽不自勝<lb/>
<pb n="KR3a0105_WYG_078-8b"/>
左右莫不掩泣<lb/>
鄱陽王伯山遭所生憂居䘮以孝聞後主往弔之伯山<lb/>
號慟殆絶<lb/>
魏艾陵伯子華母房氏曽就親人飲食夜還大吐以為<lb/>
中毒母甚憂懼子華遂掬吐盡啖之其母乃安<lb/>
任城王雲少聰慧年五嵗景帝崩號哭不絶聲太武抱<lb/>
之曰汝何知而有成人之意也大妃蓋氏薨表求解任<lb/>
獻文不許雲悲號慟疾乃許之長子澄居䘮以孝聞母<lb/>
<pb n="KR3a0105_WYG_078-9a"/>
太妃孟氏薨居䘮過毁當世稱之子東阿縣公順拜大<lb/>
常卿以父憂去職哭泣嘔血身自負土時年二十五便<lb/>
有白髪免䘮抽去不復更生世人以為孝思所致後為<lb/>
吏部尚書兼右僕射及上省登階向榻見榻甚故問都<lb/>
令史徐仵起仵起曰此榻曽經先王坐順即哽塞涕泗<lb/>
交流久而不能言遂令換之<lb/>
　　<hi>臣</hi>按任城父子繼王逮孫東阿重踐省階永世克<lb/>
　　孝有光史傳矣<lb/>
<pb n="KR3a0105_WYG_078-9b"/>
彭城王勰生而母潘氏卒其年獻文崩及有所知啟求<lb/>
追服文明太后不許乃毁容憔悴心䘮三年不叅吉慶<lb/>
孝文大竒之<lb/>
臨淮康王昌好文學居父母䘮哀號孺慕悲感行人<lb/>
臨淮王彧爾朱榮入洛殺害元氏彧撫膺慟哭遂奔梁梁<lb/>
武帝見彧于樂遊園因設宴樂彧聞聲歔欷涕淚交下<lb/>
梁武為之不樂彧表啓常云魏臨淮王及知莊帝踐祚<lb/>
彧以母老請還辭㫖懇切梁武惜其人才又難違其意<lb/>
<pb n="KR3a0105_WYG_078-10a"/>
遣僕射徐勉私勸彧㽞彧曰死猶顧北况於生也梁武<lb/>
乃以禮遣還彧性至孝自經違離不進酒肉憔悴容貎<lb/>
見者傷之<lb/>
齊趙郡王琛子叡為神武所愛養於宫中令游氏母之<lb/>
年四嵗未嘗識母其母魏華山公主也其從母姨戯謂<lb/>
曰汝是我姨兒何倒親游氏叡因訪問遂失精神神武<lb/>
疑其感疾叡曰兒無患苦但聞有所生欲得暫見神武<lb/>
驚命元夫人至就宫見之叡前拜跪因抱頸大哭神武<lb/>
<pb n="KR3a0105_WYG_078-10b"/>
甚悲傷謂平秦王曰此兒至孝吾子無及者叡讀孝經<lb/>
至資於事父輙流涕歔欷十嵗䘮母神武親詣領軍府<lb/>
為發哀舉聲隕絶水漿不入口神武與武明太后慇懃<lb/>
敦譬方漸順㫖居䘮長齋骨立杖而後起神武令常山<lb/>
王與同卧起日夜喻之并敕左右不許進水雖絶潄午<lb/>
輙不食由是神武食必呼與同案神武崩哭泣嘔血及<lb/>
壯將婚貎有戚容文襄謂曰我為爾娶鄭述祖女何嫌<lb/>
而不樂對曰自痛孤遺方從婚冠彌用感切言未卒嗚<lb/>
<pb n="KR3a0105_WYG_078-11a"/>
咽不自勝文襄為之憫然天統中追贈父琛假黄鉞母<lb/>
元氏追贈趙郡王妃諡曰貞昭有司備禮儀至墓拜受<lb/>
時隆冬盛寒叡跣步號哭面皆破裂嘔血數升及還不<lb/>
堪參謝<lb/>
清河王岳性至孝母疾衣不解帶哀毁骨立神武憂之<lb/>
每日使人勞勉<lb/>
周邵惠公顥性至孝居德皇后䘮哀毁過禮德皇帝與<lb/>
衞可環戰墜馬顥與數騎奔救乃免顥遂戰没子什肥<lb/>
<pb n="KR3a0105_WYG_078-11b"/>
導䕶什肥事母以孝聞文帝入闗不能離母遂㽞晉陽<lb/>
導子廣初廣母李氏以憂患而成疾遂歿廣居䘮加篤<lb/>
乃以毁薨世稱母為廣病廣為母死慈孝之道極於一<lb/>
門䕶母閻與皇第四姑及諸戚屬並沒齊皆被幽繫䕶<lb/>
居宰相後每遣使尋求莫知音息後並許還朝且請和<lb/>
好四年皇姑先至齊主以䕶權重乃㽞其母以為後圖<lb/>
仍令人為閻作書與䕶曰吾十九入汝家今已八十矣<lb/>
凡生汝輩三男二女今日目下不睹一人興言及此悲<lb/>
<pb n="KR3a0105_WYG_078-12a"/>
纒肌骨含悲抱戚多厯年祀禽獸草木母子相依吾有<lb/>
何罪與汝分隔今復何福還望見汝世間所有求皆可<lb/>
得母子異國何處可求假汝貴極王公富過山海有一<lb/>
老母八十之年飄然千里死亡旦夕不得一朝暫見一<lb/>
日同處寒不得汝衣飢不得汝食汝雖窮榮極盛光耀<lb/>
世間汝何用為於吾何益吾今日之前汝既不得申其<lb/>
供養事往何論今日以後吾之殘命惟繫于汝戴天履<lb/>
地中有鬼神勿云㝠昧而可欺負楊氏姑今雖炎暑猶<lb/>
<pb n="KR3a0105_WYG_078-12b"/>
能先發闗河阻逺隔絶多年書依常體慮汝致惑是以<lb/>
每存欵質兼亦載吾姓名當識此理勿以為怪䕶性至<lb/>
孝得書悲不自勝左右莫能仰視報書云區字分崩遭<lb/>
遇災禍違離膝下三十五年受形禀氣皆知母子誰同<lb/>
薩保<hi>䕶字</hi>如此不孝宿殃積戾上嬰慈母但立身立行不<lb/>
負一物神明有識宜見哀憐而子為公侯母為俘𨽻熱<lb/>
不見母熱寒不見母寒衣不知有無食不知飢飽冺然<lb/>
天地之外無由暫聞晝夜悲號繼之以血分懷寃酷終<lb/>
<pb n="KR3a0105_WYG_078-13a"/>
此一生死若有知冀奉見于泉下耳不謂齊朝解網惠<lb/>
以德音並許哀放初聞此㫖魂爽飛越號天叩地不能<lb/>
自勝伏讀未周五情屠割當鄉里破敗之日薩保年已<lb/>
十嵗隣曲舊事猶自記憶况家門禍難親戚流離奉辭<lb/>
時節先後慈訓刻肌刻骨常纒心府天長䘮亂四海横<lb/>
流太祖乘時齊朝撫運原其事迹非相負背薩保身居<lb/>
重任職當憂責至於嵗時稱慶子孫在庭顧視悲摧心<lb/>
情斷絶胡顔履戴負媿神明齊朝沛然之恩既已沾洽<lb/>
<pb n="KR3a0105_WYG_078-13b"/>
愛敬之至施及旁人草木有心禽魚感澤况在人倫而<lb/>
不銘戴有國有家信義為本伏度來期已應有日一得<lb/>
奉見慈顔永畢生願生死骨肉豈過今恩負山戴岳未<lb/>
足勝荷二國分隔理無書信主上以彼朝不絶母子之<lb/>
恩亦賜許奉答不期今日得通家問伏紙嗚咽言不宣<lb/>
心䝉寄薩保别時所㽞錦袍表年嵗雖久宛然猶識抱<lb/>
此悲泣至於拜見事歸忍死知復何心母至舉朝慶悦<lb/>
大赦天下䕶與母睽隔多年一朝聚集凡所資奉窮極<lb/>
<pb n="KR3a0105_WYG_078-14a"/>
華盛每四時伏臘武帝親率諸親戚行家人禮稱觴上<lb/>
夀榮貴之極振古未聞<lb/>
　　<hi>臣</hi>按䕶與母閻二國分隔觀其書詞往復至情真<lb/>
　　欵溢於楮墨迄乎復合舉朝稱慶人主為之肆赦<lb/>
　　舉觴窮榮極盛可以償前痛矣然䕶專權怙寵不<lb/>
　　知持盈之道親歿之後身陷大僇而母祀且至於<lb/>
　　不可問迹其所為不過世人之愛其親非孝子之<lb/>
　　愛其親也<lb/>
<pb n="KR3a0105_WYG_078-14b"/>
唐韓王元嘉在潞時年十五聞太妃病涕泣不食居䘮<lb/>
毁甚太宗數慰勉<lb/>
　　<hi>臣</hi>按元嘉武后垂拱中徙絳州刺史糾合宗室舉<lb/>
　　兵謀泄后逼令自殺神龍初追復爵土其舉兵義<lb/>
　　也使其媚武氏以守富貴君子弗貴也夫䘮致其<lb/>
　　哀大本立矣死義而有後宜也<lb/>
霍王元軌髙祖崩去官毁瘠甚服除遂菜食布衣終身<lb/>
至忌日輙累晝不進飲食<lb/>
<pb n="KR3a0105_WYG_078-15a"/>
　　<hi>臣</hi>按魏徴稱元軌經學文雅漢河間東平也至孝<lb/>
　　行曽閔不能過焉曽閔豈可及乎其言亦少褒矣<lb/>
　　夫愛可及也敬為難觀其居䘮盡禮久而彌至則<lb/>
　　元軌亦古人之亞與<lb/>
武都縣伯暠少孤事母孝居母䘮柴瘠訖除家人未嘗<lb/>
見顔笑<lb/>
曹成王臯事母太妃鄭以孝聞授衡州刺史為觀察使<lb/>
謾劾貶潮州㑹楊炎起道州為宰相知臯直復用為衡<lb/>
<pb n="KR3a0105_WYG_078-15b"/>
州刺史初御史覆訊臯懼憂其母出則囚服入乃衣冠<lb/>
貎言如平常及為潮以遷入告至是乃言其實<lb/>
太子𢎞始王代顯慶元年立為皇太子受春秋左氏於<lb/>
率更令郭瑜至楚世子商臣弑其君喟而廢卷曰聖人<lb/>
垂訓何書此耶瑜曰孔子作春秋善惡必書褒善以勸<lb/>
貶惡以懲故商臣之罪雖千載猶不得滅𢎞曰然所不<lb/>
忍聞願讀他書瑜拜曰里名勝母曽子不入殿下睿孝<lb/>
天資黜凶悖之迹不存視聽臣聞安上治民莫善於禮<lb/>
<pb n="KR3a0105_WYG_078-16a"/>
故孔子稱不學禮無以立請改受禮<lb/>
　　<hi>臣</hi>按𢎞始王代其後又未及君天下故附於諸侯<lb/>
　　之例若諸王之子未嗣王而卒者亦例書也<lb/>
宋熙懿王子惟吉太祖崩惟吉裁六嵗晝夜哀號孝章<lb/>
皇后慰諭再三始進饘粥惟吉性至孝孝章皇后撫養<lb/>
備至親為櫛沐咸平初以太祖孝章后畫像服玩器用<lb/>
賜惟吉嵗時奠享哀慕甚至每誦詩至蓼莪篇涕泗交<lb/>
下宗室推其賢孝<lb/>
<pb n="KR3a0105_WYG_078-16b"/>
周恭肅王元儼事母王德妃孝妃每有疾躬侍藥晨夕<lb/>
盥潔焚香以禱至憂念不食母䘮哀戚過人<lb/>
鎮恭懿王元偓子允弼丁母憂悲痛不勝䘮固辭起復<lb/>
母葬有日而允弼病篤顧諸子以不得終大事為恨子<lb/>
宗景事母孝居䘮如不能勝居第火災急赴家廟不恤<lb/>
其他火亦不為害<lb/>
東陽郡王宗悌所生母早卒宗悌不識也問父婢語平<lb/>
生輙掩泣繼得其肖貎繪而奉之如生<lb/>
<pb n="KR3a0105_WYG_078-17a"/>
昭成太子元僖無子以允成子宗保為孫宗保子仲鞠<lb/>
好學能詩事親居䘮以孝聞<lb/>
濮安懿王允讓長子宗懿宗懿次子仲汾居父䘮鄰於<lb/>
毁瘠<lb/>
宗懿子仲佺父歿不食者數日母葬時天大雪步泥中<lb/>
扶翼道路歎惻<lb/>
宗暉子仲璲父䘮哀痛不能勝纔服除而卒<lb/>
景王杞從上幸青城及上皇<hi>徽宗</hi>出郊杞日侍左右衣不<lb/>
<pb n="KR3a0105_WYG_078-17b"/>
解帶食不食肉上皇製發願文述祈天請命之意以授<lb/>
杞杞頓首泣及北行鬚髪盡白<lb/>
遼人皇王倍太祖長子太祖訃至即日奔赴山陵倍知<lb/>
皇太后欲立德光<hi>太宗</hi>乃謂公卿曰大元帥功德及神人<lb/>
中外攸屬宜主社稷乃與羣臣請於太后而讓位焉後<lb/>
浮海歸唐雖在異域常思其親問安之使不絶<lb/>
　　<hi>臣</hi>按史臣論曰自古新造之國一傳而太子讓豈<lb/>
　　易得哉遼之義宗可謂盛矣<hi>倍追諡讓國皇帝廟號義宗</hi>束書<lb/>
<pb n="KR3a0105_WYG_078-18a"/>
　　　浮海寄跡他國思親不忘問安不絶其心甚有足<lb/>
　　　諒者焉臣以為泰伯之讓承太王也倍之讓承母<lb/>
　　　后也浮海之舉其諸荆呉之遊乎守節之義皆本<lb/>
　　　於事親之孝也<lb/>
　元世祖嫡子真金少從姚樞竇黙受孝經中統三年封<lb/>
　燕王常從幸宜興世祖不豫憂形於色夕不能寐聞母<lb/>
　皇后暴得風疾即悲泣衣不及帶而行<lb/>
　　　<hi>臣</hi>按真金後為太子追諡裕宗此其居藩時之孝<lb/>
<pb n="KR3a0105_WYG_078-18b"/>
　　　行故附著之<lb/>
　　　以上諸侯之愛親<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷七十六<lb/>
</p>
<p>
</p>
  </div>
</body>
</text>
</TEI>
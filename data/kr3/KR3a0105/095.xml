<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_095-1a"/>
　欽定四庫全書<lb/>
御定孝經衍義卷九十三<lb/>
　　士之孝<lb/>
　　　事君忠<lb/>
　唐姚思㢘隋時為代王侍讀髙祖定京師府僚皆奔亡<lb/>
　獨思㢘侍王兵將升殿思㢘厲聲曰唐公起義兵本安<lb/>
　王室若等不宜無禮於王衆皆却布列階下帝義之聽<lb/>
　扶王至順陽閣泣辭去觀者歎曰仁者有勇其此人乎<lb/>
<pb n="KR3a0105_WYG_095-1b"/>
　俄受秦王府文學王討徐圓朗嘗語隋事慨然歎曰姚<lb/>
　思㢘䝉素刃以明大節古所難者時思㢘在洛陽遣使<lb/>
　遺物三百段致之曰景想義節故有是贈<lb/>
　　　<hi>臣</hi>按思㢘太宗朝以藩邸舊恩凡政事得失許密<lb/>
　　　以聞因盡展無諱太宗將幸九成宫思㢘以為離<lb/>
　　　宫遊幸是秦皇漢武事非堯舜禹湯所為其在隋<lb/>
　　　表父察遺言修梁陳二史及為著作時推究綜括<lb/>
　　　諸儒之言以卒父業可謂忠孝出於其性其奮然<lb/>
<pb n="KR3a0105_WYG_095-2a"/>
　　䝉素刃以伸大義者又非激於一時之意氣為可<lb/>
　　知也<lb/>
馬周初至長安舎中郎將常何家貞觀五年詔百官言<lb/>
得失何武人不涉學周為條二十餘事皆當世所切太<lb/>
宗怪問何何曰此非臣所能家客馬周教臣言之客忠<lb/>
孝人也帝即召之未至道使者四輩敦趣及謁見與語<lb/>
帝大悦詔直門下省明年拜監察御史奉使職稱帝以<lb/>
何得人賜帛三百疋周上疏臣每讀前史見忠孝事未<lb/>
<pb n="KR3a0105_WYG_095-2b"/>
嘗不廢卷長想思履其跡臣不幸早失父母犬馬之養<lb/>
已無所施事可為者惟忠義而已是以徒步二千里歸<lb/>
於陛下陛下不以臣愚擢臣不次竊自惟念無以論報<lb/>
輒竭區區惟陛下所擇<lb/>
　　<hi>臣</hi>按周疏首言大安宫牆宇門闕方紫極為卑小<lb/>
　　太上皇雖志清儉愛惜人力陛下不敢違而四方<lb/>
　　觀聽者不足願營雉堞門觀務從髙顯稱四方之<lb/>
　　望以昭大孝又言太上皇春秋髙陛下宜朝夕視<lb/>
<pb n="KR3a0105_WYG_095-3a"/>
　　膳今避暑九成宫去京三百里而逺太上皇思感<lb/>
　　欲即見陛下何以能逮且太上皇留熱處而陛下<lb/>
　　走涼處温凊之道有所未安又言聖人之化天下<lb/>
　　莫不以孝為本故曰孝莫大於嚴父嚴父莫大於<lb/>
　　配天國之大事在祀與戎孔子亦言吾不與祭如<lb/>
　　不祭自陛下踐祚宗廟之享未嘗親事竊惟聖情<lb/>
　　以乗輿一出所費無藝故忍孝思以便百姓而一<lb/>
　　代史臣不書皇帝入廟何以貽厥孫謀示來葉耶<lb/>
<pb n="KR3a0105_WYG_095-3b"/>
　　臣知大孝誠不在俎豆之間然聖人訓人必以己<lb/>
　　先之示不忘本也凡周所敷奏動中事㑹而以輔<lb/>
　　翼聖孝為先常何曰客忠孝人也知人哉<lb/>
狄仁傑初舉明經調汴州參軍為吏誣訴黜陟使閻立<lb/>
本召訊異其才謝曰仲尼稱觀過知仁君可謂滄海遺<lb/>
珠矣薦授并州法曹參軍親在河陽仁傑登太行山反<lb/>
顧見白雲孤飛謂左右曰吾親舎其下瞻悵乆之雲移<lb/>
乃得去同府參軍鄭崇質母老且疾當使絶域仁傑謂<lb/>
<pb n="KR3a0105_WYG_095-4a"/>
曰君可貽親萬里憂乎詣長史藺仁基請代行仁基咨<lb/>
美其誼時方與司李孝㢘不平相語曰吾等可少愧矣<lb/>
則相待如初每曰狄公之賢北斗以南一人而已<lb/>
　　<hi>臣</hi>按武后攘竊神器仁傑蒙恥奮忠以權定謀卒<lb/>
　　復唐室功葢一時葢天下後世知其忠在於反周<lb/>
　　為唐而觀過知仁之稱斗南一人之目自其為參<lb/>
　　軍時已少見其概也夫以孤雲瞻悵則思其親絶<lb/>
　　域請行欲代其友一致之性可以無所不通斯其<lb/>
<pb n="KR3a0105_WYG_095-4b"/>
　　周旋女主之朝神人諒之矣取日虞淵洗光咸池<lb/>
　　固掌握中事爾<lb/>
元結少不羈十七乃折節向學舉進士擢上第復舉制<lb/>
科㑹天下亂沈浮人間國子司業蘇源明見肅宗問天<lb/>
下士薦結可用時史思明攻河陽帝將幸河東召結詣<lb/>
京師問所欲言結自以始見軒陛拘忌諱恐言不能悉<lb/>
情乃上時議三篇帝悦曰卿能破朕憂擢右金吾兵曹<lb/>
參軍攝監察御史為山南西道節度參謀募義士於唐<lb/>
<pb n="KR3a0105_WYG_095-5a"/>
鄧汝蔡降劇賊五千瘞戰死露胔於泌南名曰哀丘史<lb/>
思明亂帝將親征結言賊鋭不可與爭宜折以謀帝善<lb/>
之因命發宛葉軍挫賊南鋒結屯泌陽守險全十有五<lb/>
城以討賊功遷監察御史裏行<lb/>
結參來瑱府時有父母隨子在軍者結説瑱曰孝而仁<lb/>
者可與言忠信而勇者可與全義詎有責其忠信義勇<lb/>
而不勸之孝慈耶將士父母宜給以衣食則義有所存<lb/>
矣瑱納之<lb/>
<pb n="KR3a0105_WYG_095-5b"/>
　　<hi>臣</hi>按結之議論方略足以制禦劇賊撫綏疲人杜<lb/>
　　甫謂得結輩數十人參錯天下為方伯天下可少<lb/>
　　安<hi>臣</hi>觀結之所已試者惜乎猶未竟其用也時議<lb/>
　　三篇忠誠懇切感動人主出參戎幕坐賊全城丐<lb/>
　　養歸樊自云漫浪乆乃刺州微蘇司業且不見軒<lb/>
　　陛天下士以浮沉人間老可勝數哉故人主莫大<lb/>
　　乎勤於求賢而大臣莫先於以人事君也<lb/>
獨孤及兒時讀孝經父試之曰兒志何語對曰立身行<lb/>
<pb n="KR3a0105_WYG_095-6a"/>
道揚名於後世宗黨竒之天寳末以道舉髙第補華隂<lb/>
尉辟李恒府掌書記代宗以左拾遺召既至上疏陳政<lb/>
　　<hi>臣</hi>按及所上疏忠憤切直有禆時政其他文亦彰<lb/>
　　明善惡長於議論治行歴濠舒二州終常州葢其<lb/>
　　甫被召而疏陳得失乃曰陛下有容下之名無聽<lb/>
　　諫之實遂使諫者稍稍自鉗口飽食相招為祿仕<lb/>
　　此忠鯁之人所以竊歎而臣亦恥之自非其志於<lb/>
　　立身揚名不肯出此也<lb/>
<pb n="KR3a0105_WYG_095-6b"/>
吳武陵元和初擢進士第淮西吳少陽聞其才遣客鄭<lb/>
平邀之將待以賓友武陵不答俄而少陽子元濟叛武<lb/>
陵遺以書自稱東吳王孫曰夫勢有必不得事有必不<lb/>
疑徒取暴逆之名而珍物敗俗一日破亡平生親愛連<lb/>
頸就戮不可謂仁支屬繁衍因緣磨滅先魂傷餒不可<lb/>
謂孝數百里之内拘若檻穽常疑死於左右手低徊姑<lb/>
息不可謂明元濟得書不悟<lb/>
　　<hi>臣</hi>按武陵一書生馳辭以遏横逆之衝其剖析順<lb/>
<pb n="KR3a0105_WYG_095-7a"/>
　　逆利害去就之間何其切也元濟雖昏迷不悟固<lb/>
　　已褫其魄而喪其氣矣淮西之平固將相大臣之<lb/>
　　力彼武陵之片言亦足以伸君臣之義於天地間<lb/>
　　也<lb/>
魏謩徴五世孫擢進士第文宗讀貞觀政要思徴賢詔<lb/>
訪其後同州刺史楊汝士薦為右拾遺謩姿宇魁秀竒<lb/>
異以邕管經畧使董昌齡誣其參軍方厚貶淑州司户<lb/>
俄徙峽州刺史謩諫曰王者赦有罪惟故無赦比昌齡<lb/>
<pb n="KR3a0105_WYG_095-7b"/>
専殺不辜事跡暴章獄窮罪得特被矜貸中外以為屈<lb/>
法今又授刺史復使治人紊憲章乖至治不見其可有<lb/>
詔改洪州别駕宗室李孝本坐李訓事誅死其二女沒<lb/>
入官謩上言陛下即位不悦聲色於今十年未始採擇<lb/>
數月以來稍留意聲伎今又取孝本女納之後宫不避<lb/>
宗姓大興物論臣竊惜之帝即出孝本女詔曰乃祖在<lb/>
貞觀時指事直言無所避每覽國史朕與嘉之謩為拾<lb/>
遺屢有獻納雖居位日淺朕何愛一官增直臣之氣其<lb/>
<pb n="KR3a0105_WYG_095-8a"/>
以謩為右補闕<lb/>
　　<hi>臣</hi>按謩官至宰相先後諫爭非一事其議事讜切<lb/>
　　無所回畏其忠無忝乃祖者也此二事在其始授<lb/>
　　拾遺之時剛正敢言之氣知其始終不可屈撓者<lb/>
　　矣彼専殺無辜罪不可原漁取聲妓君徳之累所<lb/>
　　持者誠得大體又非彈射細故以邀忠直之名也<lb/>
　　唐書贊曰謩之議論挺挺有祖風烈詩所謂是以<lb/>
　　似之者歟謩惟念祖故能事君也<lb/>
<pb n="KR3a0105_WYG_095-8b"/>
宋張齊賢孤貧力學有逺志太祖西幸齊賢以布衣獻<lb/>
䇿馬前條陳十事曰下并汾曰富民曰封建曰敦孝曰<lb/>
舉賢曰大學曰籍田曰選良吏曰慎刑曰懲奸内四説<lb/>
稱㫖齊賢堅執以為皆善上怒命武士拽出之及還語<lb/>
太宗曰我幸西都唯得一張齊賢耳我不欲爵之以官<lb/>
異時可使輔汝為相也太宗擢進士以大理評事通判<lb/>
衡州時州鞫刼盜論皆死齊賢至治其失入者五人自<lb/>
荆渚至桂州水遞夫數千户困於郵役衣食多不給論<lb/>
<pb n="KR3a0105_WYG_095-9a"/>
奏減其半<lb/>
　　<hi>臣</hi>按齊賢四踐兩府九居八座以司空致仕其名<lb/>
　　位事業亦如其少所自期負矣其俛首一第出而<lb/>
　　佐州抑何留心民隱不懈於位也夫有貴仕必不<lb/>
　　卑小官有大學必不遺細務也其度量然哉<lb/>
吳育少竒頴博學歴知臨安諸暨襄城三縣自秦悼王<lb/>
葬汝後子孫從葬皆出宦官典護歳時上塚者往來呼<lb/>
索擾州縣育在襄城請凡官所須具成數毋容使者妄<lb/>
<pb n="KR3a0105_WYG_095-9b"/>
索羊豕悉出大官由是民省供費殆半宦官過者銜之<lb/>
或中夜叩縣門索牛駕車育拒不應異時宗子所過縱<lb/>
鷹犬大暴民田入襄城境輒相戒無敢縱者<lb/>
　　<hi>臣</hi>按史育性明果所至作教條簡疎易行而不可<lb/>
　　犯遇事不妄發發即人不能撓辯論明白使人聽<lb/>
　　之不疑觀襄城之政其信然哉必能終始如一也<lb/>
　　育在二府其父待問以列卿奉朝請育不自安請<lb/>
　　罷去不聽及出帥永興時待問尚無恙肩輿迎侍<lb/>
<pb n="KR3a0105_WYG_095-10a"/>
　　時人榮之其既貴而祿逮養使人有願然幸哉之<lb/>
　　慕亦可云孝也<lb/>
俞獻卿調昭州軍事推官㑹宜州陳進亂象州守不任<lb/>
事轉運使檄獻卿往佐之及至守謀棄城獻卿曰臨難<lb/>
茍免可乎賊至尚當力擊不勝有死而已奈何棄去初<lb/>
昭州積緡錢鉅萬獻卿盡用平糴至積穀數萬及是大<lb/>
兵至賴以饋軍<lb/>
　　<hi>臣</hi>按獻卿非獨有吏幹方略也其諫救象州守不<lb/>
<pb n="KR3a0105_WYG_095-10b"/>
　　使棄城逃死曰臨難茍免可乎置守令誠皆若是<lb/>
　　是何足憂賊之攻剽城邑而吏望風遁哉獻卿非<lb/>
　　獨自為忠又教人忠也可尚也史稱獻卿立朝微<lb/>
　　卓犖大節臣以為卓犖大節固已見於此<lb/>
張述舉進士調咸陽縣主簿改大理寺丞遷太常博士<lb/>
皇祐中仁宗未有嗣述上書曰生民之命繫於宗廟社<lb/>
稷而繼嗣為之本匹夫有百金之産猶能定謀託後事<lb/>
出於素況有天下者哉陛下承三聖之業𫝊之千萬年<lb/>
<pb n="KR3a0105_WYG_095-11a"/>
斯為孝矣宗廟社稷未有託焉此臣所以夙夜彷徨而<lb/>
為陛下憂也謂宜慎擇宗親才而賢者異其禮秩試以<lb/>
職務俾内外知聖心有所屬則天下大幸述前後七上<lb/>
疏最後語尤激仁宗終不以為罪<lb/>
　史氏曰人臣之職當奮不顧身而庸人怯夫於國事<lb/>
　則喑噎而不言如張述者其亦忠且果矣<lb/>
　　<hi>臣</hi>按繼統𫝊重國之事固莫大乎此人主之孝亦<lb/>
　　莫大乎此也述能勉其君以孝亦自盡以忠也<lb/>
<pb n="KR3a0105_WYG_095-11b"/>
王濟雍熙中上書自陳死事之孤得試學士院補龍溪<lb/>
主簿時調福建輸鶴翎鶴非常有物有司督責急一羽<lb/>
至直數百錢民甚苦之濟諭民取鵞翎代輸仍驛奏其<lb/>
事因詔旁郡悉如濟所陳縣有陂塘數百頃為鄉豪幹<lb/>
其利㑹歳旱濟悉導之分溉民田汀州以銀冶搆訟十<lb/>
年不決逮繫數百人轉運使使濟鞫之纔七日情得止<lb/>
坐數人再調胙城尉徙臨河主簿轉運使王嗣宗被詔<lb/>
舉法官以濟名聞通判鎮州牧守多勲舊武臣倨貴陵<lb/>
<pb n="KR3a0105_WYG_095-12a"/>
下濟未嘗撓屈戍卒頗恣暴不法夜或焚民舎為盜一<lb/>
夕報有火濟部壯士數十潛往偵伺果得數輩并所盜<lb/>
物即斬之馳奏其事太宗大悦都挍孫進使酒無賴毆<lb/>
折人齒濟不俟奏杖脊送闕下由是軍士畏肅<lb/>
　　<hi>臣</hi>按史稱濟議論挺特無所畏避葢自其拜監察<lb/>
　　御史上書言事以至於遺奏猶以進賢退諛佞罷<lb/>
　　土木不急之費為言誠不愧於斯稱也濟方少時<lb/>
　　其伏棺號慟恨不能殺賊以報父仇者其忠孝出<lb/>
<pb n="KR3a0105_WYG_095-12b"/>
　　於性哉其佐州縣為不撓於守令豪貴而得行其<lb/>
　　志非夫士之果者不能也<lb/>
李肅之通判澶州契丹泛使將過郡而樓堞圯壞肅之<lb/>
謂郡守曰吾州為景徳破敵之地當示雄彊今保障若<lb/>
是且奈何遂鳩工搆城屋千間已而中貴人銜命來視<lb/>
規置一新驚賞嗟異聞之朝擢知徳州<lb/>
　　<hi>臣</hi>按肅之仁宗時相迪之猶子也一門忠孝天語<lb/>
　　褒稱榮矣哉其規置澶州樓堞易壞為成雄彊聲<lb/>
<pb n="KR3a0105_WYG_095-13a"/>
　　實此亦非人意計所不及特郡守之忠不逮肅之<lb/>
　　姑緩置之耳弟承之為明州司法參軍郡守任情<lb/>
　　骫法人莫敢忤承之獨毅然力爭之守怒曰曹掾<lb/>
　　敢如是耶承之曰事始至公自為之則已既下有<lb/>
　　司則當循三尺之法矣守憚其言史稱肅之誨道<lb/>
　　承之能自樹立又可謂友恭也已<lb/>
韓琦舉進士名在第二授將作監通判淄州入直集賢<lb/>
院監左藏庫時方貴髙科多徑去為顯職琦獨滯筦庫<lb/>
<pb n="KR3a0105_WYG_095-13b"/>
衆以為非宜琦處之自若禁中需金帛皆内臣直批㫖<lb/>
取之無印可驗琦請復舊制置𫝊宣合同司以相防察<lb/>
又每綱運至必俟内臣監涖始得受往往數日不至暴<lb/>
露廡下衙校以為病琦奏罷之<lb/>
　　<hi>臣</hi>按琦相三朝立二帝有宋社稷之臣科名甚髙<lb/>
　　乃滯卑瑣在筦庫則言筦庫此孔子之為委吏乗<lb/>
　　田亦必稱其職者也夫忠臣之事君也惟其所使<lb/>
　　豈徒以處之自若而人服其量哉<lb/>
<pb n="KR3a0105_WYG_095-14a"/>
范純仁擢進士第調知武進縣以逺親不赴易長葛又<lb/>
不往父仲淹曰汝昔日以逺為言今近矣復何辭純仁<lb/>
曰豈可重於祿食而輕去父母耶仲淹没始出仕以著<lb/>
作佐郎知襄城縣兄有心疾奉之如父藥膳居服皆躬<lb/>
親時節之賈昌朝守北都請參幕府以兄辭宋庠薦試<lb/>
館職謝曰輦轂之下非兄養疾地也卒不就襄城民不<lb/>
蠶織勸使植桑有罪而情輕者視所植多寡除其罰民<lb/>
益賴慕後呼為者作林再知襄邑縣縣有牧地衛士牧<lb/>
<pb n="KR3a0105_WYG_095-14b"/>
馬以踐民稼純仁捕一人杖之牧地初不隷縣主者怒<lb/>
曰天子宿衛令敢爾耶白其事於上劾治甚急純仁言<lb/>
養兵出於稅畝若使暴民田而不得問稅安所出詔釋<lb/>
之且聽牧地隷縣時旱久不雨純仁集境内賈舟諭之<lb/>
曰民將無食爾所販五榖貯之佛寺候食闕時吾為糴<lb/>
之衆賈從命所蓄十數萬斛至春諸縣皆饑獨境内民<lb/>
不知也<lb/>
　　<hi>臣</hi>按純仁之葬也御書碑額云世濟忠直其遺表<lb/>
<pb n="KR3a0105_WYG_095-15a"/>
　　云葢嘗先天下而憂期不負聖人之學此先臣所<lb/>
　　以教子而微臣資以事君臣觀其以父兄之養故<lb/>
　　不茍於禄位而襄城襄邑之治行則立朝之大節<lb/>
　　始基之矣葢自布衣以至宰相率此資父事君之<lb/>
　　心也<lb/>
趙抃為武安軍節度推官人有赦前偽造印更赦而用<lb/>
者法吏當以死抃曰赦前不用赦後不造不當死讞而<lb/>
生之知崇安海陵江原三縣通判泗州濠守給士卒廩<lb/>
<pb n="KR3a0105_WYG_095-15b"/>
不如法聲欲變守懼日未入輒閉門不出轉運使檄抃<lb/>
攝治之抃至從容如平時州以無事<lb/>
唐介擢第武陵尉調平江令民李氏貲而吝吏有求不<lb/>
厭誣為殺人祭鬼岳守捕其家楚掠不肯承更屬介訊<lb/>
之無他驗守怒白於朝遣御史方偕徙獄别鞫之其䆒<lb/>
與介同守以下得罪偕受賞介未嘗自言知沈丘當遼<lb/>
使往來道驛吏以破家為苦介坐驛門令曰非法所應<lb/>
給一切勿與稍毁吾什器者必執之皆帖服以去<lb/>
<pb n="KR3a0105_WYG_095-16a"/>
　　<hi>臣</hi>按抃介皆剛正大臣名位顯赫然其能聲已著<lb/>
　　於為小吏之日也故夫為士碌碌而後致於卿大<lb/>
　　夫之地能卓然自立者少矣<lb/>
沈起知海門縣縣負海地卑間歳海潮至冒民田舎民<lb/>
徙以避棄其業起為築隄百里引江水灌溉其中田益<lb/>
闢民相率以歸至立祠<lb/>
　　<hi>臣</hi>按起能興其縣之利為天子撫循百姓忠之屬<lb/>
　　也本以父疾棄官被劾顧得遷用宜其資以事君<lb/>
<pb n="KR3a0105_WYG_095-16b"/>
　　者歟<lb/>
鄧肅少警敏能文李綱見而竒之相倡和為忘年交入<lb/>
大學所與遊皆天下名士時東南貢花石綱肅作詩十<lb/>
一章言守令搜求擾民用事者見之屏出學欽宗嗣召<lb/>
對便殿補承務郎授鴻臚主簿金人犯闕肅被命詣敵<lb/>
營留五十日而還張邦昌僭位肅義不屈奔赴南京<lb/>
　　<hi>臣</hi>按史稱朱弁張邵洪皓奉使全節髙宗亦謂皓<lb/>
　　蘇武不能過然三人者皆假大官以行而肅被命<lb/>
<pb n="KR3a0105_WYG_095-17a"/>
　　不過寺簿而已孔子稱使於四方不辱君命可謂<lb/>
　　士矣肅也有焉<lb/>
虞允文通判彭州權知黎州渠州秦檜當國蜀士多屏<lb/>
棄檜死髙宗欲收用之中書舎人趙達首薦允文召對<lb/>
謂人君必畏天必法祖宗又論士風之弊以文章進必<lb/>
抑其輕浮以言語進必黜其巧偽以政事進必去其苛<lb/>
刻庶可任重致逺且極論四川財賦科斂之弊上嘉納<lb/>
之<lb/>
<pb n="KR3a0105_WYG_095-17b"/>
　　<hi>臣</hi>按允文出入將相忠勤無二采石之功轉危為<lb/>
　　安要其任重致逺之器早見於召對數語史著其<lb/>
　　篤孝其資以事君大本立矣<lb/>
李燾甫弱冠著反正議十四篇皆救時大務擢第知雙<lb/>
流縣仕族張氏子居喪而爭産燾曰若忍墜先訓乎盍<lb/>
歸思之三日復來迄悔艾無訟又有不白其母而鬻産<lb/>
者燾置之理豪强斂跡<lb/>
　　<hi>臣</hi>按燾之在雙流葢以教孝為先務者也燾恥為<lb/>
<pb n="KR3a0105_WYG_095-18a"/>
　　王氏學著長篇一書其他著述甚衆反正議十四<lb/>
　　篇出於弱冠之筆豈非霜松雪柏之姿其始固已<lb/>
　　異於凡卉者耶<lb/>
李衡知溧陽縣専以誠意化民民莫不敬夏秋二税以<lb/>
期日牓縣門鄉無吏跡而輸送先他邑辦因任歴四年<lb/>
獄户未嘗繫一重囚隆興二年金犯淮堧人相驚曰冦<lb/>
深矣官沿江者多送其孥衡獨自浙右移家入縣民心<lb/>
大安盜蝟起旁境而溧陽靖宴自如帥汪澈轉運使韓<lb/>
<pb n="KR3a0105_WYG_095-18b"/>
元吉等列上治狀詔進一秩<lb/>
　　<hi>臣</hi>按衡家學淵源本於程子其曰與其進而負於<lb/>
　　君孰若退而合其道其樸忠葢由學刀也登第授<lb/>
　　吳江主簿有部使者怙勢作威侵刻下民衡不忍<lb/>
　　以敲扑迎合投劾去官溧陽之政信於民冦果至<lb/>
　　自足與守故人且送孥而已獨移家也民心已安<lb/>
　　境内無盜職斯之故夫為吏其平時非有徳澤下<lb/>
　　究於民而臨事又不能以身任之鮮不敗矣聲實<lb/>
<pb n="KR3a0105_WYG_095-19a"/>
　　既喪於卑微而欲收桑榆於貴顯之日又曷有是<lb/>
　　理哉<lb/>
孔宗旦為邕州司户參軍儂智髙未反時州有白氣出<lb/>
庭中江水溢宗旦以為兵象度智髙必反以書告知州<lb/>
陳珙珙不聽後智髙破横州即載其親往桂州曰吾有<lb/>
官不得去無為俱死也既而州破被執賊欲任以事宗<lb/>
旦叱賊且大罵遂被害<lb/>
　　<hi>臣</hi>按曾鞏與孫司封書云凡宗旦之於珙以書告<lb/>
<pb n="KR3a0105_WYG_095-19b"/>
　　者七以口告者至不可勝數當其初使宗旦言不<lb/>
　　廢則邕之禍必不發發而有以待之則必無事使<lb/>
　　獨有一善固不可以不旌況其死節堂堂如是使<lb/>
　　宗旦初無一言但賊至而能死不去固不可以無<lb/>
　　賞況陳珙以下皆覆其家而宗旦獨以其親遁則<lb/>
　　其有先知之效可知若宗旦者全親以成孝授命<lb/>
　　以成忠兩得之矣<lb/>
程顥舉進士調上元主簿民有借兄宅居者發地得瘞<lb/>
<pb n="KR3a0105_WYG_095-20a"/>
錢兄之子訴曰父所藏顥問㡬何年曰四十年彼借居<lb/>
者㡬何曰二十年矣遣吏取十千視之謂訴者曰今官<lb/>
所鑄錢不五六年即遍天下此皆未藏前數十年所鑄<lb/>
何也其人不能答茅山有地産龍如蜥蜴而五色祥符<lb/>
中嘗取二龍入都半途失其一中使云飛空而逝民俗<lb/>
嚴奉不懈顥捕而脯之為晉城令富人張氏父死且有<lb/>
老叟踵門曰我汝父也子驚疑莫測相與詣縣叟曰身<lb/>
為醫逺出治疾而妻生子貧不能養以與張顥質其騐<lb/>
<pb n="KR3a0105_WYG_095-20b"/>
取懷中一書進其所記曰某年某月抱兒與張三翁家<lb/>
顥問張是時纔四十歳安得有翁稱叟駭謝民税粟多<lb/>
移近邊載往則道逺就糴則價髙顥擇富而可任者預<lb/>
使貯粟以待費大省民以事至縣者必告以孝悌忠信<lb/>
入所以事其父兄出所以事其長上度鄉村逺近為五<lb/>
保使之力役相助患難相䘏而奸偽無所容凡孤㷀殘<lb/>
廢者責之親戚鄉黨使無失所行旅出於其途者疾病<lb/>
皆有所養時親至召父老與之語兒童所讀書親為正<lb/>
<pb n="KR3a0105_WYG_095-21a"/>
句讀教者不善則為易置擇子弟之秀者聚而教之鄉<lb/>
民為社會為立科條旌别善惡使有勸有恥在縣三歳<lb/>
民愛之如父母<lb/>
　　<hi>臣</hi>按顥遇事優為其為政葢以真儒而出善治也<lb/>
　　其教人自洒掃應對至於窮理盡性循循有序常<lb/>
　　病世之學者因其髙明自謂之窮神知化而不足<lb/>
　　以開物成務此大學之道所以自格物致知而治<lb/>
　　國平天下者也以吕公著薦為太子中允監察御<lb/>
<pb n="KR3a0105_WYG_095-21b"/>
　　史裏行未得行其道也臣獨以為顥有父母之愛<lb/>
　　於其縣之人其為吾君致其撫循之意以盡司牧<lb/>
　　者之所得為者聖賢固未嘗以秩卑禄薄而少或<lb/>
　　不盡心於是也<lb/>
張載為祁州司法參軍雲巖令政事以敦本善俗為先<lb/>
每月吉具酒食召鄉人髙年會縣庭親為勸酬使人知<lb/>
養老事長之義因問民疾苦及告所以訓戒子弟之意<lb/>
熙寧初吕公著言其有古學神宗方一新百度思得才<lb/>
<pb n="KR3a0105_WYG_095-22a"/>
哲士謀之召見問治道對曰為政不法三代者終茍道<lb/>
也帝悦<lb/>
　　<hi>臣</hi>按載平生之精藴在西銘一書以西銘之理舉<lb/>
　　而措之則參軍縣令雖小官豈無所可施其尊髙<lb/>
　　年慈孤幼民胞物與之度量乎使事君者率是心<lb/>
　　其必能與人為善矣載弟戬常為閿鄉主簿知金<lb/>
　　堂縣誠心愛人養老慈幼與雲巖之政相似葢以<lb/>
　　兄為師法也<lb/>
<pb n="KR3a0105_WYG_095-22b"/>
劉子翬通判興化冦楊就犯閩境子翬與郡將張當畫<lb/>
計備禦如素服戎事者賊不敢犯<lb/>
　　<hi>臣</hi>按劉子翬官無貴仕年僅中夀然其制行孝友<lb/>
　　君子也未服戎事而備禦畫䇿如素習之者由其<lb/>
　　忠誠所著自能暗合者矣子翬嘗以易不逺復之<lb/>
　　義告朱熹葢其見道最早云<lb/>
陸九齡登第調桂陽軍教授以親老道逺改興國軍未<lb/>
上㑹湖南茶冦剽廬陵聲摇旁郡舊有義社以備冦郡<lb/>
<pb n="KR3a0105_WYG_095-23a"/>
從衆請以九齡主之門人多不悦九齡曰文事武備一<lb/>
也古者有征討公卿即為將帥比閭之長則伍兩之率<lb/>
也士而恥此則豪俠武斷者専之矣遂領其事調度屯<lb/>
禦有法冦雖不至郡縣倚以為重及至興國地濱大江<lb/>
俗儉嗇而鮮知學九齡不以職閒自佚益嚴規矩肅衣<lb/>
冠如臨大衆勸綏引翼士類興起<lb/>
　　<hi>臣</hi>按九齡以繼母憂去興國服除調全州教授未<lb/>
　　得上官卒葢以士終也於其主義社見不辭難避<lb/>
<pb n="KR3a0105_WYG_095-23b"/>
　　患之美焉而興國之士且服其教也士死曰不禄<lb/>
　　其九齡之謂乎<lb/>
徐積楚州山陽人孝行出於天稟中年有聵疾而四方<lb/>
事無不知客從南越來積與論嶺表山川險易鎮戍疎<lb/>
密口誦手畫若數一二客歎曰不出户而知天下徐公<lb/>
是也元祐初近臣言積事親以孝著居鄉以㢘稱道義<lb/>
文學顯於東南今年過五十以耳疾不能出仕朝廷方<lb/>
詔舉中外學官如積之賢宜在所表乃以揚州司法參<lb/>
<pb n="KR3a0105_WYG_095-24a"/>
軍為楚州教授每升堂訓諸生曰諸君欲為君子而勞<lb/>
己之力費己之財如此而不為君子猶之可也不勞己<lb/>
之力不費己之財何不為君子鄉人賤之父母惡之如<lb/>
此而不為可也鄉人榮之父母欲之何不為君子聞者<lb/>
歛衽敬聽居數歳使者又交薦之轉和州防禦推官改<lb/>
宣徳郎監中嶽廟卒賜諡節孝<lb/>
　　<hi>臣</hi>按積在卓行𫝊然其不出户而知天下葢非無<lb/>
　　志於四方者升堂之訓教人以為君子其言有味<lb/>
<pb n="KR3a0105_WYG_095-24b"/>
　　哉夫官為教授斯其稱職効忠豈復有大於教人<lb/>
　　為君子者其於嶺表之山川險易鎮戍疎密尚能<lb/>
　　歴歴言之所資乎敬以事君者其才又未可測也<lb/>
　　當時之知積者葢淺矣<lb/>
吳淵幼端重寡言苦志力學嘉定七年舉進士調建徳<lb/>
縣主簿丞相史彌逺館留之語竟日大悦謂淵曰君國<lb/>
器也今開化新置尉即日可上欲以此處君淵對曰甫<lb/>
得一官何敢躁進況家有嚴君所當禀命彌逺為之改<lb/>
<pb n="KR3a0105_WYG_095-25a"/>
容不復强至官就辟令江東九郡之寃訟於諸使者皆<lb/>
乞送淵改差浙東置制使幹辦公事丁父憂詔以前職<lb/>
起復力辭弗許再辭且貽書政府曰人道莫大於事親<lb/>
事親莫大於送死茍冒哀求榮則平生大節已掃地矣<lb/>
他日何以事君時丞相史嵩之起復或曰得無礙時宰<lb/>
乎淵弗顧詔從之<lb/>
　　<hi>臣</hi>按史論淵才具優長而嚴酷累累然其始何以<lb/>
　　能平反九郡之寃訟也亦豈以嚴酷勝任乎其事<lb/>
<pb n="KR3a0105_WYG_095-25b"/>
　　親也生必禀命死則致哀誠哉其大節固在於此<lb/>
　　事君庶乎其可也<lb/>
元㢘希憲幼魁偉舉止異凡兒九歳家奴四人盜五馬<lb/>
盜逃去既獲時於法當死父怒將付有司希憲泣諫止<lb/>
之俱得免死又嘗侍母居中山有二奴醉出惡語希憲<lb/>
曰是以我為幼也即送繫府獄杖之皆竒其有識世祖<lb/>
為皇弟希憲年十九得入侍見其容止議論恩寵殊絶<lb/>
希憲篤好經史手不釋卷一日方讀孟子聞召急懷以<lb/>
<pb n="KR3a0105_WYG_095-26a"/>
進世祖問其説遂以性善義利仁暴之㫖為對世祖嘉<lb/>
之目為㢘孟子從子恵山哈雅弱冠大臣欲俾入宿衛<lb/>
曰吾大父事世祖以通經號㢘孟子今方設科取士願<lb/>
讀書以科第進乃入國學積分至治元年登進士第承<lb/>
事郎同知順州事有弓匠提舉黙都勒者怙勢奪州民<lb/>
田同列畏之恵山哈雅至即治其事在官期年用薦者<lb/>
召入史館<lb/>
　　<hi>臣</hi>按㢘氏可謂以忠孝世其家矣希憲以入侍受<lb/>
<pb n="KR3a0105_WYG_095-26b"/>
　　知世祖而恵山哈雅固辭宿衛欲以科第進世教<lb/>
　　所尚士亦以是為榮也希憲自比臯䕫稷契伊傅<lb/>
　　周召尚矣恵山哈雅之於經術當亦有得於家學<lb/>
　　者乎其歴官治行故有可稱也<lb/>
布呼密一名時用字用臣資稟英特進止詳雅世祖竒<lb/>
之命給事裕宗東宫師事太子贊善王恂恂從北征乃<lb/>
受業於國子祭酒許衡日記數千言衡每稱之以為有<lb/>
公輔器世祖嘗欲觀國子所書字布呼密年十六獨書<lb/>
<pb n="KR3a0105_WYG_095-27a"/>
貞觀政要數十事以進帝知其寓規諫意嘉歎久之衡<lb/>
纂歴代帝王名諡統系歳年為書授諸生布呼密讀數<lb/>
過即成誦帝召試不遺一字至元十三年與同舎生戩<lb/>
通逹塔圖嚕等上疏言古之王者建國君民教學為先<lb/>
為今之計如欲人材衆多通習漢法必如古昔徧立學<lb/>
校然後可若曰未暇宜且於大都𢎞闡國學學政無弊<lb/>
而天下之材亦皆觀感而興起然後續立郡縣之學求<lb/>
以化民成俗無不可者臣等愚幼見於書聞於師者如<lb/>
<pb n="KR3a0105_WYG_095-27b"/>
此未敢必其可行伏望聖慈下臣此章令諸老先生商<lb/>
議條奏施行書奏帝覽之喜其平居服儒素不尚華飾<lb/>
禄賜有餘即㪚施親舊明於知人多所薦拔以天下之<lb/>
重自任每侍燕閒必陳説古今治要世祖臨崩以白璧<lb/>
遺之曰他日持此以見朕也<lb/>
　　<hi>臣</hi>按布呼密性篤孝尚㢘潔師事大儒淵源濓洛<lb/>
　　建學一疏即生平所設施本於是矣其忠悃始終<lb/>
　　無瑕攜白璧以見先君於地下又何愧焉子庫庫<lb/>
<pb n="KR3a0105_WYG_095-28a"/>
　　幼𨽻國學其正心修身之要亦得諸許衡及其父<lb/>
　　兄家𫝊嘗拆一達官不愛儒者曰儒者之道從之<lb/>
　　則君仁臣忠父慈子孝人倫咸得家國咸治違之<lb/>
　　則人倫咸失家國咸亂汝欲亂而家吾弗能禦慎<lb/>
　　勿以斯言亂我國也㫖哉言乎<lb/>
劉容幼頴悟喜讀書中統初以國師薦入侍皇太子於<lb/>
東宫命専掌庫藏每退直即詣國子祭酒許衡衡亦與<lb/>
進之至元七年世祖駐蹕鎮海聞容知吏事召至命權<lb/>
<pb n="KR3a0105_WYG_095-28b"/>
中書省掾事畢復前職以忠直稱十五年奉㫖使江西<lb/>
撫慰新附之民或勸其頗受送遺歸賂權貴可立致榮<lb/>
寵容曰剝民以自利吾心何安使還惟載書籍數車獻<lb/>
之皇太子<lb/>
　　<hi>臣</hi>按劉容以讒見疎官不甚逹其不肯剝民以賂<lb/>
　　遺權貴此其得於許衡之學為有本哉知其忠直<lb/>
　　而不致於大位為可惜也<lb/>
董文炳以父任為槀城令同列皆父時人輕文炳年少<lb/>
<pb n="KR3a0105_WYG_095-29a"/>
吏亦不之憚文炳明於聽斷以恩濟威未㡬同列束手<lb/>
下之吏抱案求署字不敢仰視里人亦大化服縣貧重<lb/>
以旱饉而徴斂日暴民不聊生文炳以私穀千石與縣<lb/>
縣得以寛前令因軍興乏用稱貸於人而貸家取息數<lb/>
倍縣以民蠶麥償之文炳曰吾民困矣吾為令義不忍<lb/>
視也吾當為代償乃以田廬若干畝計直與貸家復籍<lb/>
縣閒田與貧民為業使耕之於是流離漸還數年民食<lb/>
以足朝廷初料民令敢隱實者誅籍其家文炳使民聚<lb/>
<pb n="KR3a0105_WYG_095-29b"/>
口而居少為户數衆以為不可文炳曰為民獲罪我所<lb/>
甘心民亦有不樂為者文炳曰後當徳我由是賦斂大<lb/>
減民皆富完旁縣民有訟不得直者皆詣文炳求決文<lb/>
炳嘗謁大府旁縣人聚觀之曰吾亟聞董令董令顧人<lb/>
耳何其明若神也時府索無厭文炳抑不予或讒之府<lb/>
欲中害之文炳曰吾終不能剝民求利也即棄官去<lb/>
　　<hi>臣</hi>按董文炳以忠勤致髙位預大政領機務其卒<lb/>
　　也還葬槀城亦猶朱邑之於桐鄉也豈生平政績<lb/>
<pb n="KR3a0105_WYG_095-30a"/>
　　舉不如其治縣時乎夫其始仕之所盡心於是而<lb/>
　　因以發聞者也<lb/>
李徳輝世祖在潛藩用劉秉忠薦使侍裕宗講讀乃與<lb/>
竇黙等皆就辟憲宗親割京兆𨽻世祖潛藩擇廷臣能<lb/>
理財賦者俾調軍食立從宜府以徳輝與伯特乃為使<lb/>
時汪世顯宿兵利州扼四川衿喉以規進取數萬之師<lb/>
仰哺徳輝乃募民入粟綿竹散錢幣給鹽券為直陸挽<lb/>
興元水漕嘉陵未期年而軍儲充羨取蜀之本基於此<lb/>
<pb n="KR3a0105_WYG_095-30b"/>
矣<lb/>
　　<hi>臣</hi>按徳輝威信行於西南而慈恵著於守相其治<lb/>
　　獄用兵所全活人者多矣其亦親其親以及於人<lb/>
　　之意出乎其性又有得於學也夫理財賦調軍食<lb/>
　　亦必以愛人為本所以從宜設法亦不忍吾民之<lb/>
　　丁男老弱胥斃於水漕陸挽之奔命也不然而兵<lb/>
　　民交困何以規進取哉故稱徳輝之忠者必以是<lb/>
　　為先矣<lb/>
<pb n="KR3a0105_WYG_095-31a"/>
張養浩字希孟幼有義行嘗出遇人有遺楮幣於途者<lb/>
其人已去追而還之方十歳讀書不輟父母憂其過勤<lb/>
而止之養浩晝則黙誦夜則閉户張燈竊讀山東按察<lb/>
使焦遂聞之薦為東平學正遊京師獻書平章布呼密<lb/>
大竒之辟為禮部令史仍薦入御史臺一日病布呼密<lb/>
親至其家問疾四顧壁立歎曰此真臺掾也及為丞相<lb/>
掾選授堂邑縣尹人言官舎不利居無免者竟居之首<lb/>
毁淫祠三十餘所罷舊盜之朔望參者曰彼皆良民不<lb/>
<pb n="KR3a0105_WYG_095-31b"/>
得已而為盜耳既加之以刑猶以盜目之是絶其自新<lb/>
之路也衆皆感泣互相戒無負張公有李虎者嘗殺人<lb/>
其黨暴戾為害民不堪命舊尹莫敢詰問養浩至盡置<lb/>
之法民甚快之去官十年猶為立碑頌徳<lb/>
　　<hi>臣</hi>按養浩篤行君子樸直敢言其為禮部侍郎知<lb/>
　　貢舉進士詣謁皆不納但使人戒之曰諸君但思<lb/>
　　報効奚勞謝為此其用意合於古之大臣以人事<lb/>
　　君者也英宗初參議中書省事後以父老棄官養<lb/>
<pb n="KR3a0105_WYG_095-32a"/>
　　迄終父喪累以美官召皆不起及拜闗中之命登<lb/>
　　車就道慨然有己饑己溺之心到官四月未嘗家<lb/>
　　居止宿公署夜則禱於天晝則出賑饑民終日無<lb/>
　　少怠每一念至即撫膺痛哭遂得疾不起卒闗中<lb/>
　　之人哀之如失父母原始要終而後知堂邑之政<lb/>
　　威愛各當其可者其誠亦足以感人矣<lb/>
王結年二十餘遊京師上執政書陳時政八事曰立經<lb/>
筵以養君徳行仁政以結民心育英才以備貢舉擇守<lb/>
<pb n="KR3a0105_WYG_095-32b"/>
令以正銓衡敬賢士以厲名節革冗官以正職制辯章<lb/>
程以定民志務農桑以厚民生其言剴切純正皆治國<lb/>
之大經大法宰相不能盡用之時仁宗在潛邸或薦充<lb/>
宿衛乃集歴代君臣行事善惡可為鑒戒者日陳於前<lb/>
仁宗嘉納焉<lb/>
　　<hi>臣</hi>按史結立言制行皆法古人故相張珪稱其非<lb/>
　　聖賢之書不讀非仁義之言不談觀其所上時政<lb/>
　　八事信非根極於性命道徳之藴不能為是言其<lb/>
<pb n="KR3a0105_WYG_095-33a"/>
　　入侍潛邸輔導獻納其即八事之首務乎其他措<lb/>
　　諸事業者葢猶未竟其藴也<lb/>
張起巖年弱冠以察舉為福山縣學教諭值縣官捕蝗<lb/>
移攝縣事久之聽斷明允其民相率曰若得張教諭為<lb/>
真縣尹吾屬何患焉<lb/>
歐陽元為蕪湖縣尹縣多疑獄久不決元察其情皆為<lb/>
平反豪右不法虐其驅奴元斷之從良貢賦徴發及時<lb/>
民樂趨事教化大行飛蝗獨不入境改武岡縣尹縣控<lb/>
<pb n="KR3a0105_WYG_095-33b"/>
制溪洞蠻獠雜居撫馭稍乖輒弄兵犯順元至踰月赤<lb/>
水大清兩洞聚衆相攻殺官曹相顧失色計無從出元<lb/>
即日單騎從二人徑抵其地諭之至則死傷滿道戰鬬<lb/>
未己獠人熟元名棄兵仗羅拜馬首曰我曹非不畏法<lb/>
緣訴其事於縣縣官不為直反以繇役横斂掊克之情<lb/>
有弗堪乃發憤就死耳不意煩我清㢘官自來元喻以<lb/>
禍福歸為理其訟獠人遂安<lb/>
　　<hi>臣</hi>按起巖元皆發聞於延祐設科取士之始皆以<lb/>
<pb n="KR3a0105_WYG_095-34a"/>
　　文章道學為一時所宗然其始仕之時受牧民之<lb/>
　　寄聰明忠愛又可謂循吏哉古之命為士葢任事<lb/>
　　之稱而四十始仕亦謂使之治官府煩瑣之事以<lb/>
　　試其才之堪與否耳今以百里之地擬於古之諸<lb/>
　　侯以付之一書生而少年髙科者且鄙不屑為汲<lb/>
　　汲乎其思欲去而官於朝也又未知其文章道學<lb/>
　　果何如夫懷忠欲盡者必不爾矣<lb/>
余闕少喪父授徒以養母與吳澄弟子張恒遊文學日<lb/>
<pb n="KR3a0105_WYG_095-34b"/>
進元統元年賜進士及第授同知泗州事為政嚴明宿<lb/>
吏皆憚之俄召入應奉翰林文字轉中書刑部主事以<lb/>
不阿權貴棄官焉<lb/>
　　<hi>臣</hi>按闕以行省參知政事守安慶至正十八年正<lb/>
　　月丙午城陷死之妻伊伯氏及子徳生女福童皆<lb/>
　　赴井死同時俱死者以千計其知名十有八人議<lb/>
　　者謂自兵興以來死節之臣闕為第一初闕死賊<lb/>
　　義之求其屍具棺斂葬於西門之外明太祖嘉闕<lb/>
<pb n="KR3a0105_WYG_095-35a"/>
　　之忠詔立廟於忠節坊有司歳時致祭先是或欲<lb/>
　　挽闕入翰林者闕以國步艱難辭不往其許國之<lb/>
　　忠葢素定也惟闕不肯阿權貴可以審其能死患<lb/>
　　難茍依託勢要挽之即前則其屈膝稽首失身喪<lb/>
　　節以偷生茍得者豈顧問哉<lb/>
伊嚕布哈生而容貌魁偉咸以令器期之父托克特穆爾<lb/>
以千户職戍越因受業於韓性先生為文下筆立就粲<lb/>
然成章就試浙江鄉闈中其選居右榜第一登元統元<lb/>
<pb n="KR3a0105_WYG_095-35b"/>
年進士第授將仕郎台州路録事司達嚕噶齊縣未有<lb/>
學乃首建孔子廟既又延儒士為之師以教後進<lb/>
　　<hi>臣</hi>按伊嚕布哈後除浙西肅政亷訪使會張士誠<lb/>
　　據浙西僭號度弗可與並處謂其姪同夀曰吾家<lb/>
　　世受國恩恨不能刺賊以報國矧乃與賊同處令<lb/>
　　同夀具舟載妻子而匿身木櫃中蔽以槀秸脱走<lb/>
　　至慶元士誠部下察知之遣鐵騎百餘追至曹娥<lb/>
　　江不及而返俄改山南㢘訪使浮海北而道阻還<lb/>
<pb n="KR3a0105_WYG_095-36a"/>
　　　抵鐵山遇倭賊船甚衆乃挾同舟人力戰拒之倭<lb/>
　　　賊紿言投降弗納於是賊即登舟攫伊嚕布哈令<lb/>
　　　拜伏伊嚕布哈罵曰吾朝廷重臣寧肯為賊拜耶<lb/>
　　　遂遇害遇害時猶麾家奴那哈喇殺首賊次子樞<lb/>
　　　密院判官老安姪伯嘉努扞敵亦死之同舟死事<lb/>
　　　八十餘人葢其少受業於韓明善故為有本之學<lb/>
　　　不徒以文辭取科第其為縣首以建學崇儒為事<lb/>
　　　可謂知所先後其必死而得死所非激於一時之<lb/>
<pb n="KR3a0105_WYG_095-36b"/>
　　　意氣然也諡曰忠肅葢與余闕爭烈又不愧於同<lb/>
　　　年登第矣<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷九十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_037-1a"/>
　欽定四庫全書<lb/>
御定孝經衍義卷三十五<lb/>
　　天子之孝<lb/>
　　　薄税斂<lb/>
　　　户口附<lb/>
　周禮秋官司寇司民<hi>官名</hi>掌登萬民之數自生齒以上皆<lb/>
　書於版辯其國中與其都鄙及其郊野異其男女嵗登<lb/>
　下其死生<lb/>
<pb n="KR3a0105_WYG_037-1b"/>
　　鄭康成註曰登上也男八月女七月而生齒版今户<lb/>
　　籍也下猶去也每嵗更著生去死<lb/>
　及三年大比以萬民之數詔司寇司寇及孟冬祀司民<lb/>
　<hi>星名</hi>之日獻其數於王王拜受之登於天府内史司㑹冢<lb/>
　宰貳之以贊三治<lb/>
　　鄭康成註曰司民軒轅角也天府主宗廟之藏者贊<lb/>
　　佐也三官以貳佐王治者當以民多少黜陟主民之<lb/>
　　吏<lb/>
<pb n="KR3a0105_WYG_037-2a"/>
　賈公彦疏曰司寇於孟冬祭祀司民星之日獻其民<lb/>
　數於王王拜受之登於天府者重此民數民為邦本<lb/>
　故也内史掌八柄司㑹掌天下大計冢宰貳王治事<lb/>
　皆掌大事故皆寫一通副貳民數藏之所以贊助王<lb/>
　之治也主民之吏即六鄉六遂大夫公邑大夫采地<lb/>
　之主皆是也<lb/>
　　<hi>臣</hi>按小司徒三年大比則受邦國之比要均土地<lb/>
　　以稽其人民而周知其數鄭司農云五家為比故<lb/>
<pb n="KR3a0105_WYG_037-2b"/>
　　以比為名要謂其簿也然則聖人之意盖謂天下<lb/>
　　猶一家也天子之尊亦天之宗子也夫然後王之<lb/>
　　與衆庶兆民聯合順聚如共鄰比不待數計而周<lb/>
　　知故郊内則比閭族黨州鄉郊外則鄰里酇鄙縣<lb/>
　　遂其夫家之衆寡四時稽校而登之其於受田還<lb/>
　　田軍旅田役追胥貢賦所以致民財用民力者必<lb/>
　　無有遺漏之弊偏重之累矣而於司寇之屬特設<lb/>
　　司民一官然後知聖王愛民之心天地父母之心<lb/>
<pb n="KR3a0105_WYG_037-3a"/>
　　也由後世之法所謂丁口老小但主於賦之而已<lb/>
　　役之而已由先王之法則所謂六尺以上七尺以<lb/>
　　上者将以養之教之也天下固有避賦役而為隱丁<lb/>
　　逃户者矣未聞有避教養而為隱丁逃户者也乃先<lb/>
　　王設司民之官又不止於此也大哉乾元萬物資<lb/>
　　始至哉坤元萬物資生人君體元者也生生者天<lb/>
　　地之大德也然而嵗行之有㓙札天地猶憾兵刑<lb/>
　　之慘貪墨之殘人主所憂自生齒以上皆書而又<lb/>
<pb n="KR3a0105_WYG_037-3b"/>
　　以去其死者由其生者之衆則知其隂陽和而政<lb/>
　　理平也由其死者之衆則知其不免於饑饉天札<lb/>
　　與夫斷肢體而傷肌膚也此參天地贊化育之義<lb/>
　　也且也豈弟君子民之父母父母之心孰不欲其子<lb/>
　　孫之衆多者乎大君宗子民吾同胞上祀軒轅拜登<lb/>
　　天府亦猶緜緜𤓰瓞詵詵螽羽芣苢賦其和平椒聊<lb/>
　　喻其繁衍此則室家祚裔之義也古者有分土無<lb/>
　　分民無罪而欲去其鄉者當以節導之行盖不得<lb/>
<pb n="KR3a0105_WYG_037-4a"/>
　　而禁也又因以民之多少黜陟主民之吏矣先王<lb/>
　　之登民數仁人事天孝子事親之心也以教養之為<lb/>
　　己後矣豈直為賦役哉<lb/>
國語周語宣王料民於太原仲山甫諫曰民不可料也<lb/>
夫古者不料民而知其多少司民協孤<hi>無父曰孤</hi>終<hi>死也</hi>司商<lb/>
協名姓<hi>賜族受姓</hi>司徒協旅<hi>師旅/之衆</hi>司寇協姦<hi>姦民死刑之數</hi>牧協職<lb/>
<hi>掌牧養犧牲合物色之數</hi>工協革<hi>工百工之官革更也/更制度者合其數</hi>場協入<hi>掌場委積</hi>
<hi>之珍物斂而藏之</hi>廩協出<hi>廩人掌九穀出用之數</hi>是則少多死生出入往<lb/>
<pb n="KR3a0105_WYG_037-4b"/>
來者皆可知也于是乎又審之以事王治農於藉蒐于<lb/>
農隙耨穫亦於藉獮<hi>息淺切</hi>於既蒸狩於畢時是皆習民<lb/>
於數者也又何料焉不謂其少而大料之是示少而惡<lb/>
事也臨政示少諸侯避之治民惡事無以賦令且無故<lb/>
而料民天之所惡也<lb/>
　　<hi>臣</hi>按古今户口之數雜見𫝊記盖成周極盛之時<lb/>
　　與唐虞略相當也宋蘇軾以為古者以民之多寡<lb/>
　　為國之貧富臣以為非直貧富也其國之廢興可<lb/>
<pb n="KR3a0105_WYG_037-5a"/>
　　知矣有邰家室周人之始其後失官竄徙盖雖一<lb/>
　　旅之衆不可得矣而公劉遷豳其丁夫適滿三軍<lb/>
　　之數則三萬七千五百家必有餘夫及婦女老弱<lb/>
　　詩人歌之曰止基乃理爰衆爰有鄭箋以為疆理<lb/>
　　其田野校其夫家人數日益多矣及古公遷岐而<lb/>
　　漆沮之衆歸之如市契龜周原百堵同時皆作立<lb/>
　　冢土而用大衆盖棄土地得人民所以肇基王迹<lb/>
　　也至於文王而四方之衆來就有德地隘人多其<lb/>
<pb n="KR3a0105_WYG_037-5b"/>
　　灌翳之地競刋除之以為居武王卒其功伐故作<lb/>
　　邑於豐則四方攸同徙都於鎬則無思不服盖先<lb/>
　　公先王之所生聚長育之者乆矣周公之輔成王<lb/>
　　恒舉祖宗之事及商家百億之子孫以為法戒成<lb/>
　　王故能常念孝思保愛其民漸摩之以仁義涵濡<lb/>
　　之以禮樂其户口之盛雖十七王之所致而持盈<lb/>
　　守成之美歸於成焉宣王承厲王之亂能勞來還<lb/>
　　定安集其人民故斯干之詩于其安寝即祝其夢<lb/>
<pb n="KR3a0105_WYG_037-6a"/>
　　熊羆蛇虺為生男女之祥而民間亦以旐旟聚衆<lb/>
　　徵男女衆多之象宜乎知重民數而固邦本亡何而<lb/>
　　有我行其野依其昏姻而不見收恤者民之離散豈<lb/>
　　待姜氏之役<hi>戰於千畝王師敗績于姜氏之戎</hi>哉其賢臣仲山甫尚<lb/>
　　在料民之舉雖諫之而不從計此時周官之法度廢<lb/>
　　弛司民之版其死生不可問而鄉遂之吏其衆寡<lb/>
　　不可稽矣然則自始基而層累之至於極盛其難<lb/>
　　如此以宣之初政而弗克有終其凋耗如彼户口<lb/>
<pb n="KR3a0105_WYG_037-6b"/>
　　之聚散不常豈不可畏哉以臣觀後世之户口未<lb/>
　　有不料其民者也隋文帝之大索貌閲則其丁口<lb/>
　　之蕃息以其道得之乎宇文融之括籍外逃户多<lb/>
　　張虚數果能増數百萬緡錢乎當口筭之或輕則<lb/>
　　吏以偽増邀賞避征徭之太重則民以隠漏偷安<lb/>
　　即大料之豈能周知其數哉昔孔子式負版者大<lb/>
　　學𫝊有德此有人誠重之必思所以聚之則雖不<lb/>
　　料其多少而天地之間熙熙皥皥耕鑿飲食之民<lb/>
<pb n="KR3a0105_WYG_037-7a"/>
　　誰非吾之赤子哉夫當其盛則有持盈守成之戒<lb/>
　　際其衰則有勞來安集之方則唐虞成康之世未<lb/>
　　甞不可復也<lb/>
宋真宗大中祥符四年詔除兩浙福建荆南廣南舊輸<lb/>
身丁錢凡四十五萬四百貫<lb/>
　　<hi>臣</hi>按身丁錢即古之里布亦謂之九賦今之丁銀<lb/>
　　是也古者山澤幣餘之賦特重於平民而漢制則<lb/>
　　賈人倍筭其于間民則又特以是困苦之驅之使<lb/>
<pb n="KR3a0105_WYG_037-7b"/>
　　為農矣為此者五畝之宅百畝之田懸而待其耕<lb/>
　　桑而其人故為閒游末作此亦不得不重為之禁<lb/>
　　矣今之民皆自謀其居自擇其業則其為商賈百<lb/>
　　工伎藝與閒民之為人轉移職事者亦貿遷通易<lb/>
　　有無相濟之道也其於關征鹽筴皆非古之制矣<lb/>
　　固不必以口賦抑之也至於平民又豈可以是重<lb/>
　　困之哉方租庸調之時有田則有租有丁則有庸<lb/>
　　有户則有調既并入兩税之中而安得復輸身丁<lb/>
<pb n="KR3a0105_WYG_037-8a"/>
　　哉所謂丁口之賦乃五代時之横征而真宗除之<lb/>
　　當時三司使丁謂猶恐有司經費不給執不可真<lb/>
　　宗曰國家所務正為澤及下民但敦本抑末節用<lb/>
　　度自然當足竟除之先是徐知誥甞從宋齊丘之<lb/>
　　言蠲丁口錢矣偽朝之令所及者少至是吳楚閩<lb/>
　　粤皆沾寛大之澤矣據文獻通考所載朝野雜記<lb/>
　　宋朝丁錢本末則浙路身丁錢至開禧元年降御<lb/>
　　筆始永與除免則不知何時甞復征之豈亦有祖<lb/>
<pb n="KR3a0105_WYG_037-8b"/>
　　丁謂之故説而聳動人主者歟此聚斂之小人所<lb/>
　　為病民而害國也<lb/>
　　以上薄税斂<hi>户口附</hi>
　　職役附<lb/>
周禮教官之屬大司徒卿一人小司徒中大夫二人鄉<lb/>
師下大夫四人上士八人中士十有六人旅下士三十<lb/>
有二人府六人史十有二人胥十有二人徒百有二十<lb/>
人<lb/>
<pb n="KR3a0105_WYG_037-9a"/>
　鄭康成註曰師長也司徒掌六鄉鄉師分而治之二<lb/>
　人者共三鄉之事相左右也<lb/>
鄉老二鄉則公一人鄉大夫每鄉卿一人州長每州中<lb/>
大夫一人黨正每黨下大夫一人族師每族上士一人<lb/>
閭胥每閭中士一人比長五家下士一人<lb/>
　鄭康成註曰三公者内與王論道中參六官之事外<lb/>
　與六鄉之教其要為民是以屬之鄉焉州黨族閭比<lb/>
　鄉之屬别正師胥皆長也正之言政也師之言師也<lb/>
<pb n="KR3a0105_WYG_037-9b"/>
　胥有才知之稱<lb/>
載師上士二人中士四人府二人史四人胥六人徒六<lb/>
十人<lb/>
遂人中大夫二人遂師下大夫四人上士八人中士十<lb/>
有六人旅下士三十有二人府四人史十有二人胥十<lb/>
有二人徒百有二十人<lb/>
遂大夫每遂中大夫一人縣正每縣下大夫一人鄙師<lb/>
每鄙上士一人酇長每酇中士一人里宰每里下士一<lb/>
<pb n="KR3a0105_WYG_037-10a"/>
人鄰長五家則一人<lb/>
　鄭康成註曰縣鄙酇里鄰遂之屬别也<lb/>
大司徒之職令五家為比使之相保五比為閭使之相<lb/>
受四閭為族使之相葬五族為黨使之相救五黨為州<lb/>
使之相賙五州為鄉使之相賓<lb/>
　鄭康成註曰此所以勸民者也使之者皆謂立其長<lb/>
　而教令使之保猶任也救救凶災也賓賓客其賢者<lb/>
　受者宅舍有故相受寄托也賙者謂祀物不備相給<lb/>
<pb n="KR3a0105_WYG_037-10b"/>
　足也<lb/>
遂人五家為鄰五鄰為里四里為酇五酇為鄙五鄙為<lb/>
縣五縣為遂皆有地域溝樹之使各掌其政令刑禁以<lb/>
嵗時稽其人民而授之田野簡其兵器敎之稼穡<lb/>
　鄭康成註曰鄰里酇鄙縣遂猶郊内比閭族黨州鄉<lb/>
　也異其名者示相變耳遂之軍法追胥起徒役如六<lb/>
　鄉<lb/>
　　<hi>臣</hi>按職役之制為民病乆矣考之於經若似乎不<lb/>
<pb n="KR3a0105_WYG_037-11a"/>
　　可以已者何哉曰是在先王之世皆官也論其德<lb/>
　　行道藝大者所管之人衆小者所管之人寡出使<lb/>
　　長之入使治之以至庶人在官者皆有常職以食<lb/>
　　於上受其禄斯盡其職矣後世之禄既不能下逮<lb/>
　　比鄰之長而其督責窘辱之狀大異於古焉由後<lb/>
　　世之制官俸役食日削月減百里之宰不能得古<lb/>
　　之上農夫百畝之所獲而謂更當制禄以食比鄰之長<lb/>
　　則必不能而遂廢之則可乎先王以是興教化美<lb/>
<pb n="KR3a0105_WYG_037-11b"/>
　　風俗非是則無以相親相恤天下之大亦将渙散<lb/>
　　而不可收拾齊管仲小變其説而為内政軍令秦<lb/>
　　商鞅大反其意而為連坐告姦則胥失之矣漢于<lb/>
　　亭長三老嗇夫游徼之外特置孝弟力田之官稍<lb/>
　　為近古然其秩尊而於民未親也至於里正衙前<lb/>
　　之法主典府庫輦運百物則誠厲民而以自養而<lb/>
　　差役僱役義役之論紛紛矣雖百變其法猶不得<lb/>
　　當也雖嚴飭治民之吏賢者少不賢者多未見其<lb/>
<pb n="KR3a0105_WYG_037-12a"/>
　　不以擾民也明季之弊不逺盖可覩矣惟有盡舉<lb/>
　　主典府庫輦運百物之類歸之官吏而但屬以教<lb/>
　　化風俗飲射讀法之事庶幾相親愛之中即有相<lb/>
　　糾察之道不必告奸而奸無所容不煩徼巡而盗<lb/>
　　無所伏其鄉約里正以至保甲長宜皆以紳士為<lb/>
　　之但有教勸之責而無供役之困為賤為貴自分<lb/>
　　而合天下之勢如千條萬派歸于一原千枝萬葉<lb/>
　　統于一本然則顯比之吉大有之衆同人之親其<lb/>
<pb n="KR3a0105_WYG_037-12b"/>
　　始于比鄰也夫抑六鄉六遂家數同田制亦同所<lb/>
　　以起軍旅作田役比追胥令貢賦者無不同也惟<lb/>
　　六鄉上劑致民六遂下劑致<graphic n="KR2150" url="https://raw.githubusercontent.com/kanripo/KR-Gaiji/master/images/KR2150.png" mimeType="image/png"/>六鄉上地無萊<hi>詩田</hi>
　　<hi>卒汙萊注髙者萊下者汙是萊為休不耕者也</hi>六遂上地有萊是其稍異<lb/>
　　也于六鄉之民則重言禮事教治于六遂之民則<lb/>
　　専言稼器女功正以彼此相如互見其義鄭氏以<lb/>
　　為六鄉之教其要為民其實六遂之教其要亦為<lb/>
　　民也盖取有才智之人而師帥表正主宰其事所<lb/>
<pb n="KR3a0105_WYG_037-13a"/>
　　以百姓親五品遜其人皆分領司徒之教職者耳<lb/>
　　至於師田行役之事即所謂庸調之征自兩税之<lb/>
　　役已徴其税也而又使之主典府庫輦運百物則<lb/>
　　是以庸調之役重科於職役矣非立法之初㫖也<lb/>
　　載考周之九賦即里之布即布縷之征若漢之筭<lb/>
　　錢要之為後世之丁錢也故廬陵李如圭以為以<lb/>
　　此區域之征備馬牛車輦之屬臨事而授之民則<lb/>
　　百姓但任其勞而不任其費任其勞者于一甸之<lb/>
<pb n="KR3a0105_WYG_037-13b"/>
　　中而調七十五人為士徒也既征其調則并不當<lb/>
　　任其勞矣至於國家營造用物則歸之職幣督取<lb/>
　　鄉遂之賦貢則有閭師旅師徴貢則入於大府斂<lb/>
　　穀則入於倉人亦未甞使鄉遂之屬主典府庫也<lb/>
　　又遺人以供饋遺委人以供芻薪其平治城郭宫室溝<lb/>
　　渠道路則以近民役多而特輕其税凡後世所謂<lb/>
　　差役者皆上古之所無則安得泛然援據經文而責<lb/>
　　民以趨事勸功之義也<lb/>
<pb n="KR3a0105_WYG_037-14a"/>
漢章帝元和二年帝耕於定陶詔曰三老年尊也孝弟<lb/>
淑行也力田勤勞也國家甚休之其賜帛人一匹勉率<lb/>
農功<lb/>
　　<hi>臣</hi>按漢時鄉亭之制皆仍秦舊髙帝馬上得天下<lb/>
　　不事書詩而置三老以主教化髙后女主而置孝<lb/>
　　弟力田以勸導鄉里助成風化盖去古未逺先王<lb/>
　　之餘澤遺風猶可彷彿也讀章帝元和二年詔書<lb/>
　　知當時之為鄉官者有金帛爵級之榮而無誅求<lb/>
<pb n="KR3a0105_WYG_037-14b"/>
　　追取之累矣<lb/>
宋朝凡衆役多以廂軍給之罕調丁男真宗大中祥符<lb/>
五年提㸃府界段惟幾發中牟縣夫修馬監倉羣牧制<lb/>
置使以廐卒代焉因下詔禁之真宗天禧元年又詔治<lb/>
河勿調丁夫以役充<lb/>
　　<hi>臣</hi>按此即古之公旬三日者也有丁則有庸宜其<lb/>
　　平治城郭宫室溝渠道涂之役矣然所謂庸者變<lb/>
　　三日為二十日嵗閏又加二日以四鬴之嵗論之<lb/>
<pb n="KR3a0105_WYG_037-15a"/>
　　猶七倍于古也不役則計其日為絹三尺古之所<lb/>
　　無也古者嵗不過三日則有不必三日者也不役<lb/>
　　則已矣而令其出絹三尺其細已甚矣租庸調并<lb/>
　　為兩税則嵗無豐儉率科其二十日之庸錢也而<lb/>
　　又收其身丁錢矣豈可復以之充修倉治河之役乎<lb/>
　　禁之誠是也<lb/>
　馬端臨曰差役古法也其弊也差役不公漁取無藝<lb/>
　故轉而為僱役僱役熙寧之法也其弊也庸錢白輸<lb/>
<pb n="KR3a0105_WYG_037-15b"/>
　苦役如故故轉而為義役義役中興以來江浙諸郡<lb/>
　民户自相講究之法也其弊也豪强専制寡弱受凌<lb/>
　故復反而為差盖以事體之便民者觀之僱便於差<lb/>
　義便於僱至於義而復有弊則末如之何已竊甞論<lb/>
　之古人所謂役者或以起軍旅則執干戈冒鋒鏑<lb/>
　然後謂之役或以營土木則親畚鍤疲筋力然後謂<lb/>
　之役夫子所謂使民以時王制所謂嵗不過三日者<lb/>
　皆此役也至於鄉有長里有正則非役也栁子厚言<lb/>
<pb n="KR3a0105_WYG_037-16a"/>
　有里胥而後有縣大夫有縣大夫而後有諸侯有諸<lb/>
　侯而後有方伯連帥有方伯連帥而後有天子然則<lb/>
　天子之與里胥其貴賤雖不侔而其任長人之責則<lb/>
　一也其在成周則五家設比長二十五家設里宰皆<lb/>
　下士也等而上之則曰閭胥曰酇長皆中士也曰族<lb/>
　師曰鄙師皆上士也曰黨正曰縣正皆下大夫也曰<lb/>
　州長則中大夫也周時鄰里鄉黨之士皆以官主之<lb/>
　至漢時鄉亭之任則每鄉有三老孝弟力田掌勸導<lb/>
<pb n="KR3a0105_WYG_037-16b"/>
　鄉里助成風俗每亭有亭長嗇夫掌聽獄訟收賦税<lb/>
　又有游徼掌巡禁盗賊皆有禄秩而三老孝弟力田<lb/>
　為尊可與縣令丞尉以事相教復勿繇戍常以嵗十<lb/>
　月賜酒肉或賜民爵一級則三老孝弟力田必二級<lb/>
　賜民帛一匹則三老孝弟力田必三匹或五匹其尊<lb/>
　之也至矣故戾太子得罪而壺關三老得以言其寃<lb/>
　王尊為郡東郡三老得以奏其治狀至於張敞朱博<lb/>
　鮑宣仇香之徒為顯宦有聲名然其猷為材望亦皆<lb/>
<pb n="KR3a0105_WYG_037-17a"/>
　見於為亭長嗇夫之時盖上之人愛之重之未甞有<lb/>
　誅求無藝迫脅不堪之舉下之人亦自愛自重未甞<lb/>
　有頑鈍無恥畏避茍免之事故自漢以來雖叔季昏<lb/>
　亂之世亦未聞有以任鄉亭之職為苦者也隋時蘇<lb/>
　威奏置五百家鄉正令理人間詞訟而李德林以為<lb/>
　本廢鄉官判事為其里閭親識剖斷不平今令鄉正<lb/>
　専理五百家恐為害更甚詔集議而多是德林遂廢<lb/>
　不置然則隋時鄉職或設或廢本無關於理亂之故<lb/>
<pb n="KR3a0105_WYG_037-17b"/>
　而其所以廢之者盖上之人重其事而不輕置非下<lb/>
　之人畏其事而不肯充也至唐睿宗時觀監察御史<lb/>
　韓琬之疏知鄉職之不願為故有避免之人宣宗時<lb/>
　觀大中九年之詔知鄉職之不易為故有輪差之舉<lb/>
　自後所謂鄉亭之職至困至賤貪官汙吏非理徴求<lb/>
　極意凌蔑故雖足跡不離里閭之間奉行不過文書<lb/>
　之事而期㑹追呼笞箠比較其困踣無聊之狀則與<lb/>
　以身任軍旅土木之繇役者無以異而至於破家蕩<lb/>
<pb n="KR3a0105_WYG_037-18a"/>
　産不能自保則繇役之禍反不至此也然則差役之<lb/>
　名差後世以其困苦卑賤同於徭役而稱之非古人<lb/>
　所以置比閭族黨之官之本意也王安石謂免役之<lb/>
　法合於周官所謂府史胥徒王制所謂庶人在官者<lb/>
　然不知周官之府史胥徒盖服役於比閭族黨之官<lb/>
　者也蘇文忠公謂自楊炎定兩税之後租調與庸兩<lb/>
　税既兼之矣今兩税如故奈何復欲取庸錢然不知<lb/>
　唐之所謂庸乃征徭之身役而非鄉職之謂也二公<lb/>
<pb n="KR3a0105_WYG_037-18b"/>
　盖亦習聞當時差役之名但見當時差役之賤故立<lb/>
　論如此然實則誤舉以為比也上之人賤其職故叱<lb/>
　之如奴𨽻待之如罪囚下之人復自賤其身故或倚<lb/>
　法以為奸或匿賦以規免皆非古義也成周之事逺<lb/>
　矣漢之所以待三老嗇夫亭長者亦難望於後世近<lb/>
　代則役法愈弊役議愈詳元祐間講明差僱二法為<lb/>
　一大議論然大概役之所以不可為者費重破家耳<lb/>
　蘇轍言市井之人應募充役家力既非富厚生長習<lb/>
<pb n="KR3a0105_WYG_037-19a"/>
　見官司官吏雖欲侵漁無所措手耕稼之民性如麋<lb/>
　鹿一入州縣已自懾怖而況家有田業求無不應自<lb/>
　非亷吏誰不動心凡百侵擾當復如故以是言之則<lb/>
　其所以必行僱役者盖雖不能使充役之無費然官<lb/>
　自任僱募之責則其役與民不同而横費可省雖不<lb/>
　能使官吏之不貪然民既出僱募之費則其身與官<lb/>
　無預而貪毒無所施此其相與防閑之術雖去古義<lb/>
　逺甚然救時之良策亦不容不如此然熙豐間言其<lb/>
<pb n="KR3a0105_WYG_037-19b"/>
　不便者則謂差役有休息之時而僱役則年年出費<lb/>
　差役有不及之户而僱役則户户徴錢至有不願輸<lb/>
　錢而情願執役者盖當時破家者皆愚懦畏事之人<lb/>
　而桀黠之徒自能支吾而費用少者反以出錢僱役<lb/>
　為不便又當時各州縣所徴僱役錢除募人應役之<lb/>
　外又以其餘者充典吏俸給之用又有寛剰錢可以<lb/>
　備凶旱賑救可以見當時充役之費本不甚重故僱<lb/>
　役之錢可以備此三項支用也若夫一承職役羈身<lb/>
<pb n="KR3a0105_WYG_037-20a"/>
　官府則左支右吾盡所取辦傾囷倒廩不足陪償役<lb/>
　未滿而家已罄事體如此則僱役之法豈復可行僱<lb/>
　役之金豈復能了然則此法所以行之熙豐而民便<lb/>
　之元祐諸君子皆以為善者亦以當時執役之費本<lb/>
　少故也禮義消亡貪饕成俗為吏者以狐兎視其民<lb/>
　睥睨朶頤惟恐墮穽之不早為民者以寇戎視其吏<lb/>
　潛形匿影日虞懷璧之為殃上下狙伺巧相計度州<lb/>
　縣専以户役之貧富為宦況之豐殺百姓亦専以役<lb/>
<pb n="KR3a0105_WYG_037-20b"/>
　籍之係否騐家道之興衰於是民間視鄉亭之職役<lb/>
　如蹈湯火官又以復除之説要市於民以取其貲其在<lb/>
　復除之科者茍延嵗月而在職役之列者立見虚耗<lb/>
　雖有智者不能為之謀矣所謂正本澄源之論必也<lb/>
　朝廷以四維厲士大夫餼廩稱事無俾有多藏之惡<lb/>
　士大夫以四維自厲力行好事稍能以澤物存心然<lb/>
　後鋤奸貪之胥吏以去其蠧害削靡泛之支備以養<lb/>
　其事力賦斂之簿書必覈無使代逋欠之輸勾呼之<lb/>
<pb n="KR3a0105_WYG_037-21a"/>
　期㑹必明毋使受稽慢之罰夫然故役人者如父母<lb/>
　之令其子弟恩愛素孚役於人者如臂指之䕶其心<lb/>
　腹劬勞不憚既無困苦之憂不作避役之念則按籍<lb/>
　召而役之可矣奚必曰僱曰義之紛紛哉不然舉三<lb/>
　代以來比閭族黨之所以聨屬其民上下相維者反<lb/>
　藉以為厲民之一大事愚不知其説矣<lb/>
　　<hi>臣</hi>按宋初之制衙前以主管官物里正户長鄉書<lb/>
　　手以課督賦税承平既乆而里正衙前主運官物<lb/>
<pb n="KR3a0105_WYG_037-21b"/>
　　陪償折耗往往傾家於是罷里正衙前而以五則<lb/>
　　法差鄉户衙前以户長代里正督租賦從韓琦韓<lb/>
　　絳蔡襄等之議也然罷里正衙前而差鄉户衙前<lb/>
　　不過番休遞役少紓向日之里正而鄉户之貲髙<lb/>
　　者人人有里正衙前之害也以户長而代里正督<lb/>
　　租則户長皆為里正也未見變法之善也其後差<lb/>
　　役之弊戕賊農民尤甚神宗因閲内藏庫奏有衙<lb/>
　　前千里輸金七錢庫吏邀乞踰年不得還者重傷<lb/>
<pb n="KR3a0105_WYG_037-22a"/>
　　之乃詔制置條例司講立役法於是免役助役出<lb/>
　　錢僱募之法興焉此於舊制視為少便矣乃更於<lb/>
　　中給胥吏之禄而有寛剩錢之名則其不能制節<lb/>
　　謹度而輕用其民甚矣時人多言其不利者而王<lb/>
　　安石既力任行之吕惠卿復獻手實之議其法使<lb/>
　　人户自占家業輸錢助役有隠落者許告有實三<lb/>
　　分以一充賞大率如漢武之筭緡告緡矣元祐改<lb/>
　　元司馬光欲罷一切免役錢而行熙寧以前舊法<lb/>
<pb n="KR3a0105_WYG_037-22b"/>
　　蘇軾兄弟范純仁等皆以為不當罷軾至爭於政<lb/>
　　事堂而光執益堅凡諸新法悉屬剗除而免役之<lb/>
　　法與焉光於英宗時固常有募人充衙前之論而<lb/>
　　此力持不可者激於新法之苛刻而惟恐去之不<lb/>
　　速也紹聖初政尋復悉如元豐條約其後役錢之<lb/>
　　在官者竟供他用而僱役之值或給或否則又大<lb/>
　　失立法之初意矣建炎南渡更立差役之法則有<lb/>
　　保正副之名其始定條例但主一都盜賊烟火之<lb/>
<pb n="KR3a0105_WYG_037-23a"/>
　　事不承引帖催二税而以户長催納其後州縣違<lb/>
　　法驅督保正之費至於數百千而士民醵錢給費<lb/>
　　名為義役此有心者所深長太息而無如之何也<lb/>
　　<hi>臣</hi>觀馬端臨文獻通孝所論職役始末詳哉其言<lb/>
　　之矣其亦自謂端本澄源矣然而尚有可商者差<lb/>
　　役之不如僱役則言之僱役之不如義役則未之<lb/>
　　及也臣竊觀朱子提舉浙東常平所論山隂縣義<lb/>
　　役法云臣昨見山隂縣見行義役只是本縣人户<lb/>
<pb n="KR3a0105_WYG_037-23b"/>
　　各出義田均給保正户長各有畆數具載砧基其<lb/>
　　保正户長依舊只從本縣定差更不别置役首亦<lb/>
　　不先排役次而其當役之户既有義田可收自然樂<lb/>
　　於充應臣今以此恭校明季排年之利弊大率正<lb/>
　　身不願充役者僱人自代其僱錢多少任其私下<lb/>
　　商量若所僱逃亡即勒正身别僱陪填此即司馬<lb/>
　　光之説而臣親見代役之人無事則受其僱直有<lb/>
　　事仍推正身料理甚有破冒官物而潛逃者惟有<lb/>
<pb n="KR3a0105_WYG_037-24a"/>
　　義設役田處所則正身亦可支吾或於十排之中<lb/>
　　衆舉一諳練世務者常年收租承應大故不致差<lb/>
　　錯此可以知僱不如義之説也然而臣又有所不<lb/>
　　足于端臨之説者端臨所論職役非身丁之役固<lb/>
　　為有見但督促賦税古之職役所無而主運官物<lb/>
　　則何異古之出車輦給徭役乎當時自以身丁之<lb/>
　　役待職役而蘇氏兩税如故復取庸錢之説未為<lb/>
　　誤也謂熙寧間募人應役之外又以其餘充典吏<lb/>
<pb n="KR3a0105_WYG_037-24b"/>
　　俸給乃是所徵僱役之錢重所以有不便於人端<lb/>
　　臨反謂當時充役之費輕則非也臣以為差役一<lb/>
　　事有直截了當便於民之法夫百姓親五品遜相<lb/>
　　受相糾此職役之事也令士大夫之居於鄉者為<lb/>
　　之可也輦運官物主典府庫非職役之事責之官<lb/>
　　吏可也至於復除者周禮所謂貴者賢者能者服<lb/>
　　公事者老者病者皆舍及王制升於司徒者不征<lb/>
　　於鄉升於學者不征於司徒皆謂舍其繇役也今<lb/>
<pb n="KR3a0105_WYG_037-25a"/>
　　　既編入兩税之中則就中優免此一項有差正合<lb/>
　　　古意所費於縣官者少而所以培養士大夫之體<lb/>
　　　以厲其廡隅者為已多也臣故因馬氏借復除以<lb/>
　　　要市於民之説而并及之<lb/>
　　　以上薄税斂<hi>職役附</hi>
　<lb/>
　<lb/>
　<lb/>
<pb n="KR3a0105_WYG_037-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷三十五<lb/>
</p>
<p>
</p>
  </div>
</body>
</text>
</TEI>
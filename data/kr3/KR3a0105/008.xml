<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_008-1a"/>
　欽定四庫全書<lb/>
御定孝經衍義卷六<lb/>
　　衍至徳之義<lb/>
　　　信<lb/>
　易乾文言曰九三忠信所以進徳也<lb/>
　　朱熹本義曰忠信主于心者無一念之不誠也<lb/>
　　又曰忠信只是實且如孝須實是孝方始孝之徳一<lb/>
　　日進一日如弟須實是弟方始弟之徳一日進一日<lb/>
<pb n="KR3a0105_WYG_008-1b"/>
　　若不實却自無根了如何會進<lb/>
　　　<hi>臣</hi>按乾卦備元亨利貞之徳而二之成徳在于仁<lb/>
　　　三之進徳在于誠終日乾乾夕猶惕若形容誠與<lb/>
　　　戰戰兢兢臨深履薄形容畏都極危切<lb/>
　无妄<hi>卦名</hi>元亨利貞<lb/>
　　程頤𫝊曰无妄者至誠也至誠者天之道也天之化<lb/>
　　育萬物生生不窮各正其性命乃无妄也人能合无<lb/>
　　妄之道則所謂天地合其徳也<lb/>
<pb n="KR3a0105_WYG_008-2a"/>
　　<hi>臣</hi>按无妄之義程𫝊釋之以至誠而本義釋之以<lb/>
　　實理天地之生生不窮以是故也无妄之元亨利<lb/>
　　貞即乾之元亨利貞乾之君子行此四徳者自強<lb/>
　　不息无妄之君子行此四徳者至誠無息也物物<lb/>
　　而與之以无妄者天之四徳事事而與之以无妄<lb/>
　　者人之四徳然非逐事逐物而為之安排布置也<lb/>
　　雷以動之生生之運用也則陰陽和而萬物育矣<lb/>
　　人之動而以天焉生生之連續也則父母順而萬<lb/>
<pb n="KR3a0105_WYG_008-2b"/>
　　事得矣无妄之君子體各正性命之義為底豫之<lb/>
　　舜為歸全之參為申生之㳟為伯竒之順惟所命<lb/>
　　之無不順受其正者也<lb/>
中孚<hi>卦名</hi>豚魚吉<lb/>
　程頤𫝊曰豚躁魚㝠物之難感者也孚信能感于豚<lb/>
　魚則無不至矣所以吉也<lb/>
　　<hi>臣</hi>按孚字之義朱子嘗舉字説云従爪從子如鳥<lb/>
　　抱子之象今之乳字一邊従孚蓋中所抱者實有<lb/>
<pb n="KR3a0105_WYG_008-3a"/>
　　物也中間實有物所以人自信之解得極有精理<lb/>
　　今按卦序自中孚以前凡六十卦其言孚者亦屢<lb/>
　　矣或彖辭或爻辭或孚在人或孚在己吉凶悔吝<lb/>
　　各以其物惟中孚専以名卦其彖辭獨取象于豚<lb/>
　　魚而夫子釋之曰豚魚吉信及豚魚也程𫝊信能<lb/>
　　及于豚魚信道至矣蓋嘗稽諸火册所記天地間<lb/>
　　感應之事則未有神竒于孝徳所孚者如魚之為<lb/>
　　王氏<hi>名祥</hi>而躍笋之為孟氏<hi>名/宗</hi>而生泉之為姜氏<hi>名詩</hi>
<pb n="KR3a0105_WYG_008-3b"/>
　　而湧以至于董生邵南家有狗乳出求食雞來哺<lb/>
　　其兒<hi>以上事詳孝行</hi>而韓愈之馴鱷魚之暴亦事之相類<lb/>
　　者聖人取象于信及豚魚誠有以也<lb/>
書太甲上<hi>太甲湯孫也商史錄伊尹告戒太甲之辭為上中下三篇因以名之也</hi>曰克終<lb/>
允徳<lb/>
　蔡沉集𫝊曰允信也有諸己之謂信實有其徳于身<lb/>
　也<lb/>
太甲中曰允徳協于下惟明后<lb/>
<pb n="KR3a0105_WYG_008-4a"/>
　蔡沉集𫝊曰允徳則有誠身誠意之實徳誠于上協<lb/>
　和于下惟明后然也<lb/>
先王子恵困窮民服厥命罔有不悦<lb/>
　蔡沉集𫝊曰此言湯徳所以協于下者困窮之民若<lb/>
　己子而恵愛之恵之若子則心之愛者誠矣未有誠<lb/>
　而不動者故民服其命無有不得其懽心<lb/>
　　<hi>臣</hi>按伊尹之訓太甲也營宫于桐使親近烈祖成<lb/>
　　湯之陵墓<hi>湯墓在桐</hi>則是以奉先之孝興發其仁義禮<lb/>
<pb n="KR3a0105_WYG_008-4b"/>
　　智之本心使之知君親臨之厚莫重焉之義也允<lb/>
　　徳乃性之所自有向者狎習不順理義之人是以<lb/>
　　至于敗度敗禮今大甲因思念其祖而克終信徳<lb/>
　　故史紀之于上篇之終而中篇申之以允徳協于<lb/>
　　下又舉成湯之子恵困窮民心悦服而言是允徳<lb/>
　　之見于愛者乃仁之信也仁而信則禮義智無不<lb/>
　　信矣下篇云鬼神無常享享于克誠誠之一字自<lb/>
　　此始誠也允也信也皆所以實其仁義禮智之徳<lb/>
<pb n="KR3a0105_WYG_008-5a"/>
　　者也<lb/>
咸有一徳<hi>伊尹致仕而去恐大甲徳不純一作此篇以諫戒商史取其篇中咸有一徳四字以為篇</hi>
<hi>目</hi>徳惟一動罔不吉徳二三動罔不凶<lb/>
　蔡沉𫝊曰二三則雜矣徳之純則無往而不吉徳之<lb/>
　雜則無往而不凶<lb/>
　　<hi>臣</hi>按一者誠也一徳即允徳一其徳則篤于愛敬<lb/>
　　順而吉也二三其徳則不在于善而皆在于凶徳<lb/>
　　逆而凶也伊尹此篇始曰眷求一徳遂曰尹躬暨<lb/>
<pb n="KR3a0105_WYG_008-5b"/>
　　湯咸有一徳又曰惟天佑于一徳惟民歸于一徳<lb/>
　　而又兩言惟一一言克一而卒之以一哉王心蓋<lb/>
　　反覆致意于上天下民之不可欺而誠之不可掩<lb/>
　　以見有此一徳則百行萬善皆實無此一徳則百<lb/>
　　行萬善皆偽而已矣嗣王之惟新厥徳以視乃烈<lb/>
　　祖者為之本則善原于一而動罔不臧豈顧問哉<lb/>
周官<hi>成王訓廸百官史錄其言以周官名之</hi>曰無載<hi>事也</hi>爾偽作徳心逸日<lb/>
休作偽心勞日拙<lb/>
<pb n="KR3a0105_WYG_008-6a"/>
　蔡沉𫝊曰當有實得于己不可従事于偽作徳則中<lb/>
　外惟一故心逸而日休休焉作偽則揜䕶不睱故心<lb/>
　勞而日著其拙矣<lb/>
　　<hi>臣</hi>按此雖訓戒臣下之詞亦可見成王聖心之純<lb/>
　　念爾祖而脩厥徳以不敢惡慢之誠而為諄諄之<lb/>
　　誨也<lb/>
詩大雅下武<hi>篇名美武王能纘太王王季之緒而有天下也</hi>其二章曰王配于<lb/>
京世徳作求永言配命成王之孚<lb/>
<pb n="KR3a0105_WYG_008-6b"/>
　朱熹集𫝊曰配對也京鎬京也武王能繼先王之徳<lb/>
　而長言合于天理故能成王者之信于天下也若暫<lb/>
　合而遽離暫得而遽失則不謂之孚矣<lb/>
　朱善曰世徳皆實心之形著天命即實理之流行<lb/>
三章曰成王之孚下土之式永言孝思孝思惟則<hi>式則皆法</hi>
<hi>也</hi>
　朱熹集𫝊曰言武王所以能成王者之信而為四方<lb/>
　之法者以其長言孝思而不忘是以其孝為可法耳<lb/>
<pb n="KR3a0105_WYG_008-7a"/>
　若有時而忘之則其孝者偽耳何足法哉<lb/>
　　<hi>臣</hi>按宋儒陳鵬飛曰王者之徳著于人而可信者<lb/>
　　謂之孚存于心而不忘者謂之孝天下皆知法武<lb/>
　　王之徳而不知徳之可法者本于聖人之孝也㫖<lb/>
　　哉言乎孝為信徳之至而至徳者先王之所以順<lb/>
　　天下也不煩辭説而自明者矣<lb/>
論語子曰人之生也直罔之生也幸而免<lb/>
　朱熹曰天地生生之理只是直纔直便是生生之理<lb/>
<pb n="KR3a0105_WYG_008-7b"/>
　罔只是脱空作偽做人不誠實以非為是以黑為白<lb/>
　如不孝于父却與人説我孝不弟于兄却與人説我<lb/>
　弟此便是罔<lb/>
　　<hi>臣</hi>按直即是誠君子固無所往而不用其誠若至<lb/>
　　于事父事兄本原之地有不信實則為刑戮之人<lb/>
　　矣人未有不誠于孝弟而誠于他者善乎宋儒楊<lb/>
　　時有言曰古人于幼子常示毋誑所以養其直也<lb/>
　　此則于孩提稍長之際而充實其愛敬之心而培<lb/>
<pb n="KR3a0105_WYG_008-8a"/>
　　植其生生之本作聖之功不外于是矣<lb/>
中庸第十六章曰夫微之顯誠之不可揜如此夫<lb/>
　胡炳文曰誠者中庸一書之樞紐而首于此章見之<lb/>
　宋李邦直始謂不欺之謂誠徐仲車謂不息之謂誠<lb/>
　子朱子又加以真實二字誠之説盡矣六經言誠自<lb/>
　商書始但言鬼神享人之誠而中庸直言鬼神之誠<lb/>
　其㫖微矣<lb/>
　　<hi>臣</hi>按不欺不息合真實二字誠之解無餘蘊矣中<lb/>
<pb n="KR3a0105_WYG_008-8b"/>
　　庸不于子臣弟友夫婦言誠而以鬼神言誠明乎<lb/>
　　誠者天之所以為元亨利貞人之所以為仁義禮<lb/>
　　智天人合一之理也在天則其所以元亨利貞者<lb/>
　　真實而無一息之妄在聖人之心則其所以仁義<lb/>
　　禮智者亦真實而無一息之妄在天則但可言不<lb/>
　　息在人則可兼言不欺不欺則究亦不息矣天之<lb/>
　　徳莫大于生而非誠則無以成化有人之行莫火<lb/>
　　于孝而非誠則無以盡愛敬此信之徳所以並仁<lb/>
<pb n="KR3a0105_WYG_008-9a"/>
　　義禮智而為五也故二十五章曰誠者物之終始<lb/>
　　又曰性之徳也<lb/>
　　<hi>臣</hi>又按宋儒饒魯曰凡物之終始莫非隂陽合散<lb/>
　　之所為而陰陽合散莫非真實無妄之理後世此<lb/>
　　理未明有指鬼神于佛老而競為淫祀以邀福者<lb/>
　　一何怪誕不經至此哉使天下後世皆知率性之<lb/>
　　道則佛氏之空者非性矣皆知率性之道則老氏<lb/>
　　之無者非道矣皆知鬼神之誠則知後世淫祀之<lb/>
<pb n="KR3a0105_WYG_008-9b"/>
　　幻妄者非誠矣臣請即其説而申之曰祖宗之精<lb/>
　　氣存乎子孫之身者也子孫之所以續于祖宗者<lb/>
　　誠為之續也生則親安之安其誠也祭則鬼享之<lb/>
　　享其誠也夫以嚙指而心痛者生人之誠可相通<lb/>
　　也其不歆乎非類者死者之誠不相接也佛老之<lb/>
　　徒既生不能致愛敬于父母而淫祀以求福者反<lb/>
　　以考妣之道媚其匪類不亦偽乎鬼神徳之盛也<lb/>
　　孝徳之至也一誠而已矣<lb/>
<pb n="KR3a0105_WYG_008-10a"/>
二十章曰反諸身不誠不順乎親矣<lb/>
　朱熹曰反諸身是反求于心不誠是不曾實有此心<lb/>
　如事親孝須實有此孝之心若外面假為孝之事裏<lb/>
　面却無孝之心便是不誠矣<lb/>
　　<hi>臣</hi>按朱熹此言假設以警人使知反求于心也其<lb/>
　　實孝之事未有不出于中心之所誠然者但是父<lb/>
　　母有不順雖愛敬已盡猶當負罪引慝耳必至于<lb/>
　　動天地感鬼神而後為誠也孟子曰至誠而不動<lb/>
<pb n="KR3a0105_WYG_008-10b"/>
　　者未之有也不誠未有能動者也中庸之理得孟<lb/>
　　子而益明矣<lb/>
孟子曰萬物皆備於我矣反身而誠樂莫大焉强恕而<lb/>
行求仁莫近焉<lb/>
　朱熹曰萬物不是萬物之迹只是萬物之理如君臣<lb/>
　之義父子之親道理本備于吾身誠是實有此理檢<lb/>
　點自家身上果無欠缺事君真箇忠事親真箇孝莫<lb/>
　不各盡其當然而無一毫之不盡則仰不愧天俯不<lb/>
<pb n="KR3a0105_WYG_008-11a"/>
　怍人自然快活<lb/>
　陳櫟曰實有此理曰誠純乎此理而無私曰仁<lb/>
　　<hi>臣</hi>按孟子此章即中庸之義疏也仁者人也親親<lb/>
　　為大是舉萬物皆備中衆理之總名反身而誠樂<lb/>
　　莫大焉是自順乎親而信乎友獲乎上無一之非<lb/>
　　誠矣強恕而行求仁莫近焉故當明善以誠身也<lb/>
通書曰誠者聖人之本元亨誠之通利貞誠之復<hi>誠即大極</hi>
<hi>也通者方出而賦于物善之繼也復者各得而藏于己性之成也</hi>　聖誠而已矣誠五<lb/>
<pb n="KR3a0105_WYG_008-11b"/>
常之本百行之源也靜無而動有至正而明達也<hi>靜無則至</hi>
<hi>正而已動有然後明與達可見</hi>五常百行非誠非也邪暗塞也<hi>非誠則五常百</hi>
<hi>行皆無其實所謂不誠無物者也靜而不正故邪動而不明不達故暗且塞</hi>故誠則無事矣<lb/>
至易而行難<hi>實理自然故易人偽奪之故難</hi>果而確無難焉<hi>果者陽之決確者陰</hi>
<hi>之守決之勇守之固則人偽不能奪之矣</hi>
　　<hi>臣</hi>按通書挈一誠字為主誠為大極繼善為陽動<lb/>
　　誠之通成性為陰靜誠之復以在人者而推合于<lb/>
　　天也故曰于圖已為五行之性矣其曰五常之本<lb/>
<pb n="KR3a0105_WYG_008-12a"/>
　　百行之源猶中庸言以達徳行達道所以行之者<lb/>
　　一也之意至易而行難者反諸身不誠不順乎親<lb/>
　　何以信乎友獲乎上故難也果而確無難焉一誠<lb/>
　　而五常百行皆實有于我矣<lb/>
朱熹曰五者之中所謂信者真實无妄之理也仁義禮<lb/>
智皆真實无妄故信不必言　或謂仁義禮智之四徳<lb/>
又添信字謂之五性如何曰信是誠實此四者實有是<lb/>
仁實有是義禮智亦然如五行之有土非土不足以載<lb/>
<pb n="KR3a0105_WYG_008-12b"/>
四者又如土于四時各寄旺十八日或謂旺于戊巳然<lb/>
季夏乃土之本宫故尤旺又曰木仁金義火禮水智各<lb/>
有所主獨土無位又為四行之實故信亦無位而為四<lb/>
徳之實也<hi>實字與孟子仁之實事親是也之實同</hi>
　　<hi>臣</hi>按春木夏火秋金冬水此四行之本位也以夏<lb/>
　　之首承春之末以秋之首承夏之末以冬之首承<lb/>
　　秋之末此四行之有本位即有界限節次而土之<lb/>
　　旺于四季者其故可推也故四時之信天下之大<lb/>
<pb n="KR3a0105_WYG_008-13a"/>
　　信也旺于四季者春木夏火秋金冬水各于是而<lb/>
　　極其盛在人則仁義禮智亦各自充積極其盛也<lb/>
　　然而春生者天道之始親親者人道之始則土之<lb/>
　　實此四行者亦必自春生為始信之實此四徳者<lb/>
　　亦必自親親為始也又真徳秀曰陽之性健木火<lb/>
　　屬焉在人則為仁禮陰之性明金水屬焉在人則<lb/>
　　為義智而土則二氣之冲和性亦兼乎健順蓋後<lb/>
　　天之卦坤土在離火兑金之交而居其間有𫝊續<lb/>
<pb n="KR3a0105_WYG_008-13b"/>
　　之義惟其冲和而兼健順故也尤旺于季夏者為<lb/>
　　離火之子兌金之母也自人而言則仁禮陽也健<lb/>
　　也主乎親者也義智陰也順也主乎嚴者也信則<lb/>
　　冲和而兼健順誠乎愛者必生敬誠乎敬者又生<lb/>
　　愛也<lb/>
薛瑄曰秉心塞淵可以為積徳之要思無疆思無斁可<lb/>
以為進學之要思無邪乃誠身之要又曰反身而誠則實<lb/>
有諸己矣又曰勿起一念之妄誠可存矣又曰誠不動<lb/>
<pb n="KR3a0105_WYG_008-14a"/>
人當責諸己<lb/>
　　<hi>臣</hi>按秉操也塞實也淵深也言其操心誠實而淵<lb/>
　　深也此衛風定之方中之篇之辭也無疆者思之<lb/>
　　逺也無斁者無厭斁也無邪者無邪意也此魯頌<lb/>
　　駉篇之辭也詩人美衛之文公魯之僖公皆言其<lb/>
　　誠實无妄之心致牧馬之盛亦誠能動物之一証<lb/>
　　也人而無此誠實无妄之心則凡有所為而必不<lb/>
　　成即使萬念皆實而一念或妄則亦隨所為之事<lb/>
<pb n="KR3a0105_WYG_008-14b"/>
　　而罔功者也而况家庭父子之間溫凊定省之際<lb/>
　　豈其載爾偽而為之者乎明善誠身以順乎親則<lb/>
　　四徳皆實而百行皆成矣<lb/>
胡居仁曰理無不實心無不正之謂誠故荀子<hi>名况</hi>以養<lb/>
心莫善于誠周程譏其不識誠誠如五穀已成果實已<lb/>
熟又焉用養孟子言養心莫善於寡欲無欲即誠也<lb/>
　　<hi>臣</hi>按此以誠訓成也四時備而為天道之成而四<lb/>
　　季之月又四時之各一成也四徳備而為人道之<lb/>
<pb n="KR3a0105_WYG_008-15a"/>
　　　成而仁之至義之盡禮之會智之固又四徳之各<lb/>
　　　為一成也愛則誠愛敬則誠敬愛敬各為一成也<lb/>
　　　終于立身孝子成身始中終為一成也此皆其理<lb/>
　　　之無不實心之無不正者為之也如其有待于養<lb/>
　　　則未成而不得謂之誠矣此荀况之説所以見譏<lb/>
　　　于周程也<lb/>
　　　已上信之徳之至<lb/>
　<lb/>
<pb n="KR3a0105_WYG_008-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷六<lb/>
</p>
<p>
</p>
  </div>
</body>
</text>
</TEI>
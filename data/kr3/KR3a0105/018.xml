<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_018-1a"/>
　欽定四庫全書<lb/>
御定孝經衍義卷十六<lb/>
　　衍教所由生之義<lb/>
　　　樂<lb/>
　周禮大司徒之職以六樂<hi>雲門咸池大韶大夏大濩大武</hi>防萬民之情<lb/>
　而教之和<lb/>
　　賈公彦釋曰按樂記云大樂與天地同和孝經云移<lb/>
　　風易俗莫善于樂故大司徒云六樂防萬民之情而<lb/>
<pb n="KR3a0105_WYG_018-1b"/>
　　教之和又按樂記云在閨門之内父子兄弟同聴之<lb/>
　　莫不和親故云樂所以蕩正民之情思使其心應和<lb/>
　　也<lb/>
　　　<hi>臣</hi>按此主教萬民而言故賈公彦單引閨門一條<lb/>
　　　若宗廟之中則萬民有不得而同聴者族長鄉里<lb/>
　　　亦萬民所同舉父子兄弟則孩笑提抱未出閨門<lb/>
　　　者亦得而聴之也然則父子兄弟之和親乃天地<lb/>
　　　之大樂樂教行于閨門之内萬民之所以親附也<lb/>
<pb n="KR3a0105_WYG_018-2a"/>
大司樂<hi>掌教國子六樂六舞與大宗伯别職同官</hi>以樂徳教國子<hi>公卿大夫之子弟</hi>
中<hi>猶忠也</hi>和<hi>剛柔/適也</hi>祇<hi>敬/也</hi>庸<hi>有常也</hi>孝友<lb/>
　賈公彦釋曰此必使有道有徳者教之此是樂中之<lb/>
　六徳與教萬民者少别此六徳其中和二徳取大司<lb/>
　徒六徳<hi>知仁聖義中和</hi>之下孝友二徳取大司徒六行<hi>孝友睦婣</hi>
　<hi>任恤</hi>之上其祇庸二徳與彼異自是樂徳所加也<lb/>
以樂語教國子興<hi>許應反興者以善物喻善事</hi>道<hi>讀曰導陳古以剴今若詩陳古以刺</hi>
<hi>幽厲剴枯愛反</hi>諷<hi>倍文曰諷/倍音佩</hi>誦<hi>以聲節/之曰誦</hi>言<hi>發端/曰言</hi>語<hi>答述曰語</hi>
<pb n="KR3a0105_WYG_018-2b"/>
以樂舞教國子舞雲門大卷大咸大磬<hi>同韶</hi>大夏大濩大<lb/>
武<lb/>
　鄭康成註曰此周所以存六代之樂黄帝曰雲門大<lb/>
　卷黄帝能成名萬物以明民共財言其徳如雲之所<lb/>
　出民得有族類<hi>卷者卷聚之義即族類也</hi>大咸咸<hi>皆/也</hi>池<hi>施也</hi>堯樂也<lb/>
　堯能殚均刑法以儀民言其徳無所不施大磬舜樂<lb/>
　也言其徳能紹堯之道也大夏禹樂也禹治水敷土<lb/>
　言其徳能大中國也大濩湯樂也湯以寛治民而除<lb/>
<pb n="KR3a0105_WYG_018-3a"/>
　其邪言其徳能使天下得其所也大武武王樂也武<lb/>
　王伐紂以除其害言其徳能成武功也<lb/>
　賈公彦釋曰此大司樂所教是大舞樂師所教是小<lb/>
　舞保氏云教之六樂二官共教者彼教以書此教以<lb/>
　舞故共其職也<lb/>
樂師掌國學之政以教國子小舞<hi>謂以年幼時教之舞内則弱冠舞勺成童</hi>
<hi>舞象勺象皆樂章與舞人為節</hi>
太師教六詩曰風曰賦曰比曰興曰雅曰頌<hi>詩惟有風雅頌就三</hi>
<pb n="KR3a0105_WYG_018-3b"/>
<hi>者之中有比賦興故總謂之六詩</hi>
　鄭康成註曰教瞽矇也<hi>瞽矇主諷誦詩以刺君過故教之也</hi>風言聖賢<lb/>
　治道之遺化也賦之言鋪直鋪陳今之政教善惡比<lb/>
　見今之失不敢斥言取比類以言之興見今之美嫌<lb/>
　于媚諛取善事以喻勸之雅正也言今之正者以為<lb/>
　後世法頌之言誦也容也誦今之徳廣以美之<lb/>
以六徳為之本<hi>此六徳疑是中和祇庸孝友注疏以彼教國子此瞽矇是萬民故取大司徒教</hi>
<hi>萬民之六徳以釋之</hi>
<pb n="KR3a0105_WYG_018-4a"/>
　賈公彦釋曰凡受教者必以行為本故使先有六徳<lb/>
　為本乃可習六詩也<lb/>
籥師掌教國子舞羽吹籥<hi>此官與樂師通職當教小舞時互相足此文舞若武舞則</hi>
<hi>教干戚也</hi>
　鄭康成註曰文舞有持羽吹籥者所謂籥舞也文王<lb/>
　世子曰秋冬學羽籥詩云左手執籥右手秉翟<hi>雉羽也</hi>
　　<hi>臣</hi>按古之教萬民教國子自幼少以至成人自至<lb/>
　　貴以逮至賤莫不以樂司徒之教既先之以六徳<lb/>
<pb n="KR3a0105_WYG_018-4b"/>
　　六行矣而其教之六藝則尤重于禮樂此其人乃<lb/>
　　氓庶凡庸之人而且教之六代之樂則後世之士<lb/>
　　所老死而莫之知者而古者委巷之中閨門之内<lb/>
　　且童而習之雖欲不風移而俗易烏可得也師氏<lb/>
　　之教國子既已至徳敏徳孝徳孝行友行順行矣<lb/>
　　而大司樂又教之以樂徳曰中和祇庸孝友而後<lb/>
　　反于樂語樂舞其雲門咸池大韶大夏大濩大武<lb/>
　　之六者二十以上之大舞也而樂師又教之以舞<lb/>
<pb n="KR3a0105_WYG_018-5a"/>
　　勺舞象籥師互教之以舞羽吹籥以至瞽矇廢人<lb/>
　　也以其職在于誦詩以刺君過則教之以六詩而<lb/>
　　以六徳為之本盖其漸摩之久涵泳之深其孝友<lb/>
　　之徳行和平之聲容相與融浹滋養及其用之于<lb/>
　　郊廟燕饗聘覲賔賢習射則有以極誠盡敬通神<lb/>
　　明之徳類萬物之情而非徒鏗鏘舞蹈之為觀聴<lb/>
　　也經曰移風易俗莫善于樂此先王孝治之大端<lb/>
　　而後世教人之方無由復出于此治之所以卒不<lb/>
<pb n="KR3a0105_WYG_018-5b"/>
　　逮于古也<lb/>
儀禮鄉飲酒之禮樂工歌鹿鳴四牡皇皇者華<lb/>
　鄭康成註曰三者皆小雅篇也鹿鳴君與臣下及四方<lb/>
　之賔燕講道修政之樂歌也此采其已有㫖酒以召<lb/>
　嘉賔嘉賔既来示我以善道又樂嘉賔有孔昭之明<lb/>
　徳可則效也四牡君勞使臣之来樂歌也此采其勤<lb/>
　苦王事念將父母懐歸傷悲忠孝之至以勞賔也皇<lb/>
　皇者華君遣使臣之樂歌也此采其更事勞苦自以<lb/>
<pb n="KR3a0105_WYG_018-6a"/>
　為不及欲諮謀于賢知而以自光明也<lb/>
　賈公彦釋曰凡歌詩之法皆歌其類此時貢賢能擬<lb/>
　為卿大夫或為君所讌食以鹿鳴詩也或為君出聘<lb/>
　以皇皇者華詩也或使反為君勞来以四牡詩也故<lb/>
　豫歌此三篇使習之也<lb/>
笙入堂下磬南北面立樂南陔白華華黍<hi>以笙吹此詩以為樂也</hi>
　賈公彦釋曰按詩序南陔孝子相戒以養也白華孝<lb/>
　子之潔白也華黍時和嵗豐宜黍稷也序有其義而<lb/>
<pb n="KR3a0105_WYG_018-6b"/>
　亡其辭<lb/>
乃間歌魚麗笙由庚歌南有嘉魚笙崇丘歌南山有臺<lb/>
笙由儀<lb/>
　鄭康成註曰間代也謂一歌則一吹<hi>堂上歌魚麗終堂下笙中吹由</hi>
　<hi>庚續之間代而作以下皆然</hi>六者皆小雅篇也魚麗言太平年豐<lb/>
　物多也此采其物多酒㫖所以優賔也南有嘉魚言<lb/>
　太平君子有酒樂與賢者共之此采其能以禮下賢<lb/>
　者賢者纍蔓而歸之與之燕樂也南山有臺言太平<lb/>
<pb n="KR3a0105_WYG_018-7a"/>
　之治以賢者為本此采其愛友賢者為邦家之基民<lb/>
　之父母既欲其身之夀考又欲其名徳之長也<lb/>
　賈公彦釋曰按詩序由庚萬物得其道也崇丘萬物<lb/>
　得極其髙大也由儀萬物之生各得其宜也有其義<lb/>
　而亡其辭與南陔白華華黍同<lb/>
乃合樂周南闗雎葛覃卷耳召南鵲巢采蘩采蘋<lb/>
　鄭康成註曰合樂為歌樂與衆聲俱作<hi>堂上歌瑟堂下笙磬合奏</hi>
　<hi>此詩</hi>周南召南國風篇也王后國君夫人房中之樂歌<lb/>
<pb n="KR3a0105_WYG_018-7b"/>
　也<hi>婦人房中徒絃歌之燕饗乃有鐘磬之節也</hi>闗雎言后妃之徳葛覃言<lb/>
　后妃之職卷耳言后妃之志鵲巢言國君夫人之徳<lb/>
　采蘩言國君夫人不失職采蘋言卿大夫之妻能循<lb/>
　其法度夫婦之道生民之本王政之端此六篇者其<lb/>
　教之原也故國君與其臣下及四方之賔燕用之合<lb/>
　樂也鄉樂者風也小雅為諸侯之樂大雅頌為天子<lb/>
　之樂鄉飲酒升歌小雅禮盛者可以進取也燕合鄉<lb/>
　樂禮輕者可以逮下也<lb/>
<pb n="KR3a0105_WYG_018-8a"/>
　　<hi>臣</hi>按鄉飲酒禮作樂之節升歌一笙二間三合樂<lb/>
　　四而鄉射不歌不笙不間但合樂志在射略于樂<lb/>
　　也燕禮若臣子有王事之勞與之燕則升歌鹿鳴<lb/>
　　下管新宫<hi>小雅逸篇辭義皆亡</hi>笙入三成<hi>三成者正謂笙奏新宫三終申説下</hi>
　　<hi>管之義</hi>遂合鄉樂<hi>不間/也</hi>若舞則勺<hi>秉干舞而奏勺詩所以勸有功</hi>為<lb/>
　　異于常燕餘並同于鄉飲之有歌笙間合也大射<lb/>
　　之儀升歌惟鹿鳴三終而不歌四牡皇皇者華下<lb/>
　　管新宫三終而不用南陔白華華黍不間不合不<lb/>
<pb n="KR3a0105_WYG_018-8b"/>
　　告樂備亦是禮主于射略于樂也盖鄉飲鄉射同<lb/>
　　是大夫士之禮卿大夫士之射也必先行鄉飲酒<lb/>
　　禮二禮相為首尾者也燕禮諸侯之禮天子諸侯<lb/>
　　之射也必先行燕禮二禮亦相為首尾者也而飲<lb/>
　　燕之樂則皆從其備射則皆從其略者射又以樂<lb/>
　　為節<hi>歌詩以為發矢之節度天子騶虞諸侯貍首卿大夫采蘋士采蘩</hi>有所用樂<lb/>
　　于後不得不略于前也禮記射義曰燕禮者所以<lb/>
　　明君臣之義也鄉飲酒之禮者所以明長幼之序<lb/>
<pb n="KR3a0105_WYG_018-9a"/>
　　也然則君臣之義長幼之序明而後比節于樂而<lb/>
　　徳行可觀矣此其行禮之先且後用樂之備與略<lb/>
　　皆立教之深意也鄉射之止有合樂也但用其正<lb/>
　　用之國風也大射之不間不合也但用其正用之<lb/>
　　小雅也鄉飲則上取諸侯正用之小雅燕禮則下<lb/>
　　就大夫正用之國風若諸侯兩君相見則又上取<lb/>
　　而歌文王合鹿鳴天子燕聘問之臣則又皆下就<lb/>
　　而歌鹿鳴合鄉樂總之歌詩之法皆歌其類所以<lb/>
<pb n="KR3a0105_WYG_018-9b"/>
　　勉人忠君敬事成身立名者也然以天子之尊乃<lb/>
　　下就于鄉人所用之樂者明乎施教自上而下二<lb/>
　　南風化之始天子以之教諸侯諸侯以之教大夫<lb/>
　　大夫以之教其鄉人父子兄弟夫婦同聴之者君<lb/>
　　臣上下長幼亦同聴之者也此先王之樂其所樂<lb/>
　　而博愛廣敬同欲于衆庶兆民其教之所以不肅<lb/>
　　而成者矣<lb/>
春秋左𫝊九月考仲子<hi>惠公妾</hi>之宫<hi>為仲子立别廟落成而祭也</hi>将萬<lb/>
<pb n="KR3a0105_WYG_018-10a"/>
<hi>萬舞也</hi>焉公問羽數<hi>執羽/人數</hi>于衆仲<hi>魯/臣</hi>對曰天子用八<hi>八八六十</hi>
<hi>四人</hi>諸侯用六<hi>六六三/十六人</hi>大夫四<hi>四四十/六人</hi>士二<hi>二二四人士有功賜用樂</hi>
夫舞所以節八音而行八風故自八以下公從之于是<lb/>
初獻六羽始用六佾也<hi>隠公五年</hi>
　杜預曰魯惟文王周公廟得用八而他公遂因仍僭<lb/>
　而用之今隠公特立此婦人之廟詳問衆仲衆仲因<lb/>
　明大典故𫝊亦因言始用六佾其後季氏舞八佾于<lb/>
　庭知惟在仲子廟用六<lb/>
<pb n="KR3a0105_WYG_018-10b"/>
　　<hi>臣</hi>按林堯叟曰節八音而行八風者使人手舞足<lb/>
　　蹈節其禮制使不荒淫故曰舞者樂之主也以八<lb/>
　　音之器宣播八方之風序次人情阜財解愠使不<lb/>
　　藴結也<hi>臣</hi>以為中和祇庸孝友之徳樂之本也然<lb/>
　　而徳之藴結于人心者無以節而行之則鬱而不<lb/>
　　宣其于人倫之際亦有所膠固執一而不能有生<lb/>
　　則惡可已之樂故為之手舞足蹈以将其烝烝之<lb/>
　　性肅肅悚悚之心達其温凊摩搔拜伏擎跪之迹<lb/>
<pb n="KR3a0105_WYG_018-11a"/>
　　惟天子所見者大故得備其物數其為降殺亦如<lb/>
　　五孝之等差但禮不下于庶人耳若乃僭越非據<lb/>
　　則本心先亡無如樂何也春秋書初獻六羽之義<lb/>
　　則杜預之言簡而盡矣<lb/>
呉公子札來聘請觀于周樂使工為之歌周南召南曰<lb/>
美哉始基之矣猶未也然勤而不怨矣為之歌弼鄘衛<lb/>
曰美哉淵乎憂而不困者也吾聞衛康叔武公之徳如<lb/>
是是其衛風乎為之歌王曰美哉思而不懼其周之東<lb/>
<pb n="KR3a0105_WYG_018-11b"/>
乎為之歌鄭曰美哉其細已甚民弗堪也是其先亡乎<lb/>
為之歌齊曰美哉泱泱乎大風也哉表東海者其太公<lb/>
乎國未可量也為之歌豳曰美哉蕩乎樂而不淫其周<lb/>
公之東乎為之歌秦曰此之謂夏聲夫能夏則大大之<lb/>
至也其周之舊乎為之歌魏曰美哉渢渢乎大而婉險<lb/>
而易行以徳輔此則明主也為之歌唐曰思深哉其有<lb/>
陶唐氏之遺民乎不然何憂之逺也非令徳之後誰能<lb/>
若是為之歌陳曰國無主其能乆乎自鄶以下無譏焉<lb/>
<pb n="KR3a0105_WYG_018-12a"/>
為之歌小雅曰美哉思而不貳怨而不言其周徳之衰<lb/>
乎猶有先王之遺民焉為之歌大雅曰廣哉熙熙乎曲<lb/>
而有直體其文王之徳乎為之歌頌曰至矣哉直而不<lb/>
倨曲而不屈邇而不偪逺而不攜遷而不淫復而不厭<lb/>
哀而不愁樂而不荒用而不匱廣而不宣施而不費取<lb/>
而不貪處而不底行而不流五聲和八風平節有度守<lb/>
有序盛徳之所同也見舞象箾<hi>音宵</hi>南籥者曰美哉猶有<lb/>
憾見舞大武者曰美哉周之盛也其若此乎見舞韶濩<lb/>
<pb n="KR3a0105_WYG_018-12b"/>
者曰聖人之𢎞也而猶有慙徳聖人之難也見舞大夏<lb/>
者曰美哉勤而不徳非禹其誰能修之見舞韶箾<hi>同簫</hi>者<lb/>
曰徳至矣哉大矣如天之無不幬<hi>覆也</hi>也如地之無不載<lb/>
也雖甚盛徳其蔑以加于此矣觀止矣若有他樂吾不<lb/>
敢請已<hi>魯用四代之樂故及韶箾而季子知其終也襄公二十有九年</hi>
　　<hi>臣</hi>按經言移風易俗莫善于樂此自周南以下皆<lb/>
　　各依其本國歌所常用聲曲故季子依聲參時政<lb/>
　　知其興亡理亂也<lb/>
<pb n="KR3a0105_WYG_018-13a"/>
國語周語二十三年王将鑄無射而為之大林<hi>鐘之覆也</hi>單<lb/>
穆公曰不可夫鐘不過以動聲若無射有林耳不及也<lb/>
<hi>無射陽聲之細者林鐘隂聲之大者細抑大陵故耳不能聴及也</hi>夫鐘聲以為耳也耳<lb/>
所不及非鐘聲也猶目所不見不可以為目也夫目之<lb/>
察度也不過步<hi>六尺為步</hi>武<hi>半步為武</hi>尺寸之間其察色也不過<lb/>
墨丈<hi>五尺為墨倍墨為丈</hi>尋常<hi>八尺為尋倍尋為常</hi>之間耳之察和也在清<lb/>
濁之間其察清濁也不過一人之所勝夫樂不過以聴<lb/>
耳而美不過以觀目若聴樂而震觀美而眩患莫甚焉<lb/>
<pb n="KR3a0105_WYG_018-13b"/>
若視聴不和而有震眩則味入不精不精則氣佚氣佚<lb/>
則不和于是乎有狂悖之言有炫惑之明有轉易之名<lb/>
有過慝之度出令不信刑政放紛動不順時民無據依<lb/>
不知所力各有離心上失其民作則不濟求則不獲其<lb/>
何以能樂王弗聴問之伶州鳩對曰臣聞之琴瑟尚宫<lb/>
鐘尚羽石尚角匏竹利制大不踰宫細不過羽夫宫音<lb/>
之主也第以及羽故樂器重者從細輕者從大是以金<lb/>
尚羽石尚角瓦絲尚宫匏竹尚議革木一聲夫有和平<lb/>
<pb n="KR3a0105_WYG_018-14a"/>
之聲則有蕃殖之財于是乎道之以中徳詠之以中音<lb/>
徳音不愆以合神人神是以寜民是以聴若夫匱財用<lb/>
罷民力以逞淫心聴之不和比之不度無益于教而離<lb/>
民怒神非臣之所聞也王不聴卒鑄大鐘<lb/>
　　<hi>臣</hi>按周景王既立子猛又欲立子朝将欲廢子猛<lb/>
　　遇心疾而崩致王室之亂累嵗不息此其父子之<lb/>
　　間孝慈之道既已拂亂其常其耳目觀聴反易謬<lb/>
　　亂不待于聞淫樂而震眩而又鑄害金以速其禍<lb/>
<pb n="KR3a0105_WYG_018-14b"/>
　　單穆公伶州鳩之言不特論夫樂理亦參諸人事<lb/>
　　也<lb/>
論語子謂韶盡美矣又盡善也謂武盡美矣未盡善也<lb/>
　　<hi>臣</hi>按虞舜大孝武王達孝舜則克諧底豫武則世<lb/>
　　徳作求此其功徳之象于樂者未有優劣也孝為<lb/>
　　徳本大與達要之一致又不原其性反之異以為<lb/>
　　優劣也魯之有韶箾舊矣夫子嘗聞之矣何以在<lb/>
　　齊聞韶而學之三月不知肉味此盖魯樂不能無<lb/>
<pb n="KR3a0105_WYG_018-15a"/>
　　差舛而陳敬仲奔齊獨得其𫝊也賔牟賈曰聲淫<lb/>
　　及商非武音也有司失其𫝊也若非有司失其𫝊<lb/>
　　則武王之志荒矣夫子優劣韶武失𫝊與不失𫝊<lb/>
　　之異非闗舜武有優劣也<lb/>
周敦頥通書曰古者聖王制禮法修教化三綱正九疇<lb/>
叙百姓太和萬物咸若乃作樂以宣八風之氣以平天<lb/>
下之情故樂聲淡而不傷和而不淫入其耳感其心莫<lb/>
不淡且和焉淡則欲心平和則躁心釋優柔平中徳之<lb/>
<pb n="KR3a0105_WYG_018-15b"/>
盛也天下化中治之至也是謂道配天地古之極也後<lb/>
世禮法不修政刑苛紊縦欲敗度下民困苦謂古樂不<lb/>
足聴也代變新聲妖淫愁怨導欲増悲不能自止故有<lb/>
賊君棄父輕生敗倫不可禁者矣<lb/>
　　<hi>臣</hi>按經言移風易俗莫善于樂其發端之辭所謂<lb/>
　　先王有至徳要道以順天下民用和睦上下無怨<lb/>
　　則作樂之本而自古聖王之樂未有不出于此者<lb/>
　　也世俗之樂相沿已乆妖淫愁怨淪浹于人心而<lb/>
<pb n="KR3a0105_WYG_018-16a"/>
　　不能驟反故魏文侯聴古樂則惟恐卧齊宣王好<lb/>
　　世俗之樂而孟子導之以與民同樂亦一時之權<lb/>
　　辭耳豈真謂今之樂與古之樂無異哉通書所以<lb/>
　　窮其禍敗必至于賊君棄父輕生敗倫而不可禁<lb/>
　　止也<lb/>
張載曰古樂所以養人徳性中和之氣後之言樂者止<lb/>
以求哀故晉平公曰音無哀于此乎哀則正以感人不<lb/>
善之心歌亦不可以太髙亦不可以太下太髙則入于<lb/>
<pb n="KR3a0105_WYG_018-16b"/>
噍殺太下則入于嘽緩盖窮本知變樂之情也<lb/>
　　<hi>臣</hi>按大樂與天地同和所謂和者親愛而不流于<lb/>
　　眤嚴敬而不近于乖𫝊曰君義臣行父慈子孝兄<lb/>
　　愛弟敬所謂六順也此乃樂之教所由立矣故曰<lb/>
　　樂自順此生後世反此六順雖欲不哀而哀已極<lb/>
　　其為樂也有所以寫其呻吟咨嗟之情思而後自<lb/>
　　以為快者矣此司樂之教所為必先樂徳也<lb/>
朱熹曰古樂亦難遽復且如今樂中去其噍殺促數之<lb/>
<pb n="KR3a0105_WYG_018-17a"/>
　音并考其律呂令得其正更令掌辭命之官製撰樂章<lb/>
　其間述教化訓戒及賔主相與之情人主待下恩義之<lb/>
　類令人歌之亦足以養人心之和<lb/>
　　　<hi>臣</hi>按朱熹所論通上下言之今民間所𫝊鄙俚詞<lb/>
　　　曲宜一切焚毁禁止勿敢復作士大夫家燕㑹亦<lb/>
　　　以新撰製樂章從事拔本塞源風俗自移易矣<lb/>
　　　已上樂之教所由生<lb/>
　<lb/>
<pb n="KR3a0105_WYG_018-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷十六<lb/>
</p>
<p>
</p>
  </div>
</body>
</text>
</TEI>
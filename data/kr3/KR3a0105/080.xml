<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_080-1a"/>
　欽定四庫全書<lb/>
御定孝經衍義卷七十八<lb/>
　　諸侯之孝<lb/>
　　　不驕<lb/>
　易大有<hi>卦名</hi>九三公用亨<hi>如字</hi>于天子小人弗克<lb/>
　　孔頴達正義曰五為王位三既與之同功則威權之<lb/>
　　盛莫甚於此乃得通乎天子之道小人弗克者小人<lb/>
　　德劣不能勝其位必致禍害程頤傳曰三居下體之<lb/>
<pb n="KR3a0105_WYG_080-1b"/>
　　上在下而居人上諸侯人君之象也公侯上承天子<lb/>
　　天子居天下之尊率土之濱莫非王臣在下者何敢<lb/>
　　專其有故三當大有之時居諸侯之位有其富盛必<lb/>
　　用亨通乎天子謂以其有為天子之有也乃人臣之<lb/>
　　常義也<lb/>
　　　<hi>臣</hi>按諸侯以奉上為職凡土地人民非其有也即<lb/>
　　　其處大有之時乘剛徤而與五同功亦非其有也<lb/>
　　　天子讓德于天諸侯歸德于天子德亦非其有也<lb/>
<pb n="KR3a0105_WYG_080-2a"/>
　　夫然故雖處威權之極而自能亨通乎天子矣小人徳不勝<lb/>
　　位其或有功則威權愈盛泰然不知所處而禍患隨之故曰<lb/>
　　小人害也亨春秋傳作享蓋精白一心竭誠盡慎是内心<lb/>
　　之通也朝貢不失燕饗極懽是外心之通也皆為三之克<lb/>
　　順承六五之象故盛極而不至亢也<lb/>
九四匪其彭无咎<lb/>
　程頤傳曰九四居大有之時已過中矣是大有之盛<lb/>
　者也過盛則凶咎所由生也故處之之道匪其彭則<lb/>
<pb n="KR3a0105_WYG_080-2b"/>
　得无咎謂能謙損不處其太盛則得无咎也四近君<lb/>
　之髙位茍處太盛則致凶咎彭盛多之貎詩載馳云<lb/>
　汶水湯湯行人彭彭<lb/>
象曰匪其彭无咎明辯晳也<lb/>
　程頤傳曰能不處其盛而得无咎者蓋有明辯之智<lb/>
　也晳明智也賢智之人明辯物理當其方盛則知咎<lb/>
　之將至故能損抑不敢至于滿極也<lb/>
　　<hi>臣</hi>按九四過中之時席彭彭之盛有而不居其有<lb/>
<pb n="KR3a0105_WYG_080-3a"/>
　　此固非智者不能彼昧於盛衰之理盈虧之數者<lb/>
　　真愚者也然而欲求明辯之益須加學問之功仲<lb/>
　　山甫式古訓而後有明哲保身之美衞武切磋琢<lb/>
　　磨而始有睿聖之稱夫人固未有不學而可以為<lb/>
　　智者也<lb/>
　　<hi>臣</hi>又按正義云匪其彭无咎者匪非也彭旁也謂<lb/>
　　九三在九四之旁九四若能專心承五非取其旁<lb/>
　　言不用三也如此乃得无咎蓋易之為書不可為<lb/>
<pb n="KR3a0105_WYG_080-3b"/>
　　典要在九三為公用亨于天子在九四則三為分<lb/>
　　權之臣四上近至尊而下比分權之臣咎之叢也<lb/>
　　能明逆順之理辯上下之分三雖至盛五不可舎<lb/>
　　一意棄三歸五自得旡咎春秋之時諸侯不奉王<lb/>
　　命而惟彊國是從是皆棄五歸三者也吳楚七國<lb/>
　　反而梁扼之不得前唐季諸畔連衡獨田𢎞正舉<lb/>
　　魏博歸朝庶乎其類于匪其彭者與<lb/>
謙<hi>卦名</hi>九三勞謙君子有終吉<lb/>
<pb n="KR3a0105_WYG_080-4a"/>
　程頥傳曰三陽剛之德而居下體為衆隂所宗履得<lb/>
　其位為下之上是上為君所任下為衆所從有功勞<lb/>
　而持謙徳者也古之人有當之者周公是也<lb/>
　　<hi>臣</hi>按諸侯太驕之患往往起于有大功故夫以功<lb/>
　　名終者鮮矣程子謂惟周公足以當之臣謂三代<lb/>
　　以後庶幾近之者其郭子儀與屢握大鎮始終一<lb/>
　　心不矜不伐可謂君子矣<lb/>
微子之命爾惟踐修厥猷舊有令聞恪慎克孝肅恭神<lb/>
<pb n="KR3a0105_WYG_080-4b"/>
人予嘉乃德曰篤不忘<lb/>
　　<hi>臣</hi>按詩稱湯之德曰聖敬日躋㣲子之恪慎肅恭<lb/>
　　其即成湯之心法與可以事親可以事神矣若一<lb/>
　　念之不敬而惰慢乘之足以危及宗廟而僇其先<lb/>
　　人其為不孝莫大乎是<lb/>
文侯之命父義和<hi>文侯字</hi>汝克紹乃顯祖<hi>指唐/叔</hi>汝肇<hi>始也</hi>刑<lb/>
<hi>儀刑</hi>文武用㑹<hi>合之使/不離</hi>紹乃辟追孝於前文人<hi>亦指唐叔</hi>
　　<hi>臣</hi>按有國者將以上衞王室下保宗廟惟在法祖<lb/>
<pb n="KR3a0105_WYG_080-5a"/>
　　而已周自文武相繼典制詳明而選賢尚德以造<lb/>
　　有邦俾其後子孫世世守之母隕越也故克紹乃<lb/>
　　顯祖乃諸侯之孝而肇刑文武乃所以克紹顯祖<lb/>
　　也齊桓公問仲孫湫曰魯可取乎曰不可猶秉周<lb/>
　　禮秦襄公有存周之功而蒹葮之詩刺不能用周<lb/>
　　禮卒之魯終為守禮義之國而秦以驕暴亡也有<lb/>
　　國者可以鑒矣<lb/>
詩衞風芄蘭<hi>篇名</hi>其一章曰芄蘭<hi>草/名</hi>之支<hi>枝/同</hi>童子佩觿<hi>錐也</hi>
<pb n="KR3a0105_WYG_080-5b"/>
<hi>以象骨為之所以解結成人之佩非童子之飾也</hi>雖則佩觿能不我知容<hi>容刀</hi>兮<lb/>
遂<hi>瑞玉</hi>兮垂帶<hi>紳/帶</hi>悸<hi>行止有節度</hi>兮<lb/>
　小序刺惠公也驕而無禮大夫刺之<lb/>
　　<hi>臣</hi>按人君而不知為政以禮則雖其才能洵美且<lb/>
　　不足觀况其不自謂無知以驕慢人也佩其容刀<lb/>
　　瑞玉垂其紳帶非不悸悸然行止有節度而無柔<lb/>
　　潤温良之德以稱之則徒善其威儀而已童子之<lb/>
　　目正如鄭詩刺忽為狡童傳稱魯昭公有童心大<lb/>
<pb n="KR3a0105_WYG_080-6a"/>
　　較狀其無知也易之大有戒小人言不臣也芄蘭<lb/>
　　刺童子言不君也一驕之害也<lb/>
小雅采菽<hi>篇名</hi>其三章曰赤芾在股<hi>後王為芾服之于股以象大古之蔽膝</hi>
邪幅在下<hi>幅偪也邪纒于足以自偪束也</hi>彼交匪紓天子所予<lb/>
　鄭康成箋曰彼與人交接自偪束如此則非有解怠<lb/>
　紓緩之心天子以是故賜予之<lb/>
　　<hi>臣</hi>按此與桑扈之詩言不戢<hi>斂/也</hi>不難<hi>慎也</hi>受福不那<lb/>
　　<hi>多也</hi>彼交匪敖萬福來求者同成周盛時上之賜其<lb/>
<pb n="KR3a0105_WYG_080-6b"/>
　　下者甚厚下之事其上者愈恭赤芾在股謹拜跪<lb/>
　　也邪幅在下承趨蹌也皆以狀其斂戢畏慎無有<lb/>
　　怙寵而驕之意用能上下相保長永福禄若漢文<lb/>
　　賜吳王几杖愈蓄不臣之心唐之藩鎮一賜旌節<lb/>
　　即偃蹇而多背畔悲夫後世之諸侯蓋多故矣<lb/>
大雅抑<hi>篇名</hi>其一章曰抑抑威儀維德之隅人亦有言靡<lb/>
哲不愚庶人之愚亦職維疾哲人之愚亦維斯戾<lb/>
　　<hi>臣</hi>按楚語左史倚相曰昔衞武公年數九十五矣<lb/>
<pb n="KR3a0105_WYG_080-7a"/>
　　猶箴儆于國曰自卿以下至於師長士茍在朝者<lb/>
　　無謂我老耄而舎我必恭恪於朝夕以交戒我在<lb/>
　　輿有旅賁<hi>掌執戈盾夾車而趨車止持輪</hi>之規位<hi>中庭之/左右</hi>宁<hi>門屏之間</hi>
　　有官師之典倚几有誦訓<hi>主誦書之官</hi>之諫居寢有<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>
　　<hi>音薛</hi>御<hi>謂近/習也</hi>之箴臨事有瞽史之道<hi>瞽史知天道</hi>宴居有<lb/>
　　師工<hi>樂官</hi>之誦史不失書矇不失誦以訓御之於是<lb/>
　　作懿<hi>讀為抑</hi>戒以自儆今按此詩凡十二章首章舉<lb/>
　　其凡次章言敬慎也三章言顛覆荒湛即賓之初<lb/>
<pb n="KR3a0105_WYG_080-7b"/>
　　筵之指也四章不泄邇不忘逺也五六章謹出話<lb/>
　　也七章嚴屋漏也八章申言慎容儀也九章言恭<lb/>
　　為德基也十章戒滿盈十一章懼荒耄末章言天<lb/>
　　命之不易將䘮亡無日也一篇之中流連反覆戰<lb/>
　　懼靡寧真與帝軒之刻輿几禹之勒筍簴湯之銘<lb/>
　　盤盂武王之為戒書同意千古諸侯之好學者莫<lb/>
　　武公若然臣謂武公不特足為諸侯師萬世帝王<lb/>
　　咸所當取法也<lb/>
<pb n="KR3a0105_WYG_080-8a"/>
烝民<hi>篇名</hi>其二章曰仲山甫之德柔嘉維則令儀令色小<lb/>
心翼翼古訓是式威儀是力天子是若<hi>順也順承天子</hi>明命使<lb/>
賦<hi>布也宣布王命</hi>
　　<hi>臣</hi>按古訓為先王之遺典仲山甫之小心翼翼以<lb/>
　　其能式古訓也蓋諸侯生而富貴沈溺宴安不知<lb/>
　　法戒此固禍敗之所從來也誠使好學不倦熟于<lb/>
　　前世之所以興亡治亂以其善行以其惡戒自不<lb/>
　　至驕淫失道以取傾覆然臣謂式古訓又在禮下<lb/>
<pb n="KR3a0105_WYG_080-8b"/>
　　賢人使朝夕獻善敗于古訓益講明習熟不惟享<lb/>
　　令名善一身而已于以出為王腹心股肱爪牙處<lb/>
　　天下事必事與古㑹無一不得其當而維屏維翰<lb/>
　　國家其永賴之矣<lb/>
江漢<hi>篇名</hi>其五章曰釐<hi>賜/也</hi>爾圭瓚秬鬯一卣告於文人<hi>文王</hi>
錫山土田于周<hi>岐周</hi>受命自召祖<hi>穆公之祖康公</hi>命虎拜稽首天<lb/>
子萬年<lb/>
六章曰虎拜稽首對揚王休作召公考<hi>作康公之廟器而勤王策命之</hi>
<pb n="KR3a0105_WYG_080-9a"/>
<hi>詞以考其成</hi>天子萬夀明明天子令聞<hi>音問</hi>不己矢其文德洽<lb/>
此四國<lb/>
　　<hi>臣</hi>按召穆公有平江漢之功宣王賜之圭瓚秬鬯<lb/>
　　錫之土田勒策書廟器以昭告其先人功業赫然<lb/>
　　播之歌詠然公之勉宣王者曰矢其文德洽此四<lb/>
　　國一不矜伐其武功之盛而惟憂文德之弗昭四<lb/>
　　國之不易洽也古大臣之不以寵利居成功而心<lb/>
　　乎為國者如是而亦以見古諸侯之不欲久假兵<lb/>
<pb n="KR3a0105_WYG_080-9b"/>
　　柄而惟願雍容助致太平也嗚呼盛哉<lb/>
春秋九月辛卯公及莒人盟于浮來<hi>隱公八年</hi>
　胡安國傳曰莒小國人㣲者而公與之盟故特言及<lb/>
　以譏失禮易曰謙尊而光卑而不可踰隱公可謂謙<lb/>
　矣何以失禮譏之曰謙亨君子以裒多益寡稱物平<lb/>
　施屈千乘之尊下與小國之大夫盟豈稱物平施之<lb/>
　謂乎太卑而可踰非謙德矣<lb/>
　　<hi>臣</hi>按恭而無禮君子以為辱執玉卑俯賢者之所<lb/>
<pb n="KR3a0105_WYG_080-10a"/>
　　譏是知平施之難也蓋謙不中禮矯枉過正其失<lb/>
　　不異于驕矣終魯之世多大夫之禍其亦公之有<lb/>
　　以啓之與<lb/>
冬十有二月公孫兹帥師㑹齊人宋人衞人鄭人許人<lb/>
曹人侵陳<hi>僖公四年</hi>
　胡安國傳曰揚子法言或問為政有幾曰思斁昔在<lb/>
　周公征于東方四國是王其思矣夫齊桓公欲徑陳<lb/>
　陳不果納執轅濤塗其斁矣夫桓公識明而量淺管<lb/>
<pb n="KR3a0105_WYG_080-10b"/>
　仲器不足而才有餘方楚人未帖而齊以為憂也致<lb/>
　勤于鄭振中夏之威㑹于陽榖惇逺國之信按兵于<lb/>
　陘修文告之辭退舎召陵結㑹盟之禮何其念之深<lb/>
　慮之謹也楚方受盟志已驕溢陳大夫一謀不協其<lb/>
　身見執其國見伐見侵而怒猶未怠也桓德于是乎<lb/>
　衰矣魏武方得荆州而張松見忽唐莊宗自矜取汴<lb/>
　而髙氏不朝成湯勝夏撫有萬方乃曰兹朕未知獲<lb/>
　戾于上下慄慄危懼若將隕于深淵人之度量相越<lb/>
<pb n="KR3a0105_WYG_080-11a"/>
　豈不逺哉<lb/>
九月戊辰諸侯盟于葵丘<hi>僖公九年</hi>
　公羊傳曰桓之盟不日此何以日危之也何危耳貫<lb/>
　澤之㑹桓公有憂中國之心不召而至者江人黄人<lb/>
　也葵丘之㑹桓公震而矜之叛者九國震之者何猶<lb/>
　曰振振然矜之者何猶曰莫若我也<lb/>
　　<hi>臣</hi>按齊桓侵陳之後㑹首止以定世子伐鄭以討<lb/>
　　叛盟寗母以斥姦盟洮以謀王室伯業未為衰也<lb/>
<pb n="KR3a0105_WYG_080-11b"/>
　　即葵丘之㑹拜受賜胙凛凛乎視諸侯禮焉然桓<lb/>
　　公之時最强者惟楚自盟召陵以後有莫予毒之<lb/>
　　喜而諸侯之不恤于是乎鄭叛弦亡暨乎葵丘以<lb/>
　　後楚勢益强伐江滅黄伐徐而桓公方内溺于多<lb/>
　　寵外與姜氏㑹陽榖㑹卞與國亡而不能救救而<lb/>
　　不能力視昔日之城邢救許遷衞之勤而不德邈<lb/>
　　乎其不相及矣故齊桓伯業之衰已萌于召陵至<lb/>
　　葵丘之㑹固極盛而衰之際也先儒謂葵丘以前<lb/>
<pb n="KR3a0105_WYG_080-12a"/>
　　猶自朔至望之月葵丘以後猶自望至晦之月甚<lb/>
　　矣成功之難居也<lb/>
冬十一月晉侯周卒<hi>襄公十有五年</hi>
　李廉曰晉悼公其有君子之資乎不獨伯功之美也<lb/>
　齊桓厯變履險以數十年之經營而行事未免過舉<lb/>
　晉文老于奔走晩而復國然血氣之驕悍未除悼公<lb/>
　之齒淺矣乃能忠孝而不迫堅忍而持重有回顧却<lb/>
　慮之謀無輕逞輙快之舉其亦稍知以道養心與八<lb/>
<pb n="KR3a0105_WYG_080-12b"/>
　年九合則勤于安夏也三分四軍則謹于用民也六<lb/>
　卿選德則用人有章也騶御知訓則教士有法也此<lb/>
　其所以能得諸侯服鄭而駕楚也使晉以詐力相長<lb/>
　未必能服諸侯也悼公先以謙德臨之雍澤之召諸<lb/>
　侯曰寡君願與二三兄弟相見以謀不協故十三國<lb/>
　相與周旋不令而從無滅譚滅遂執曹執衞之事使<lb/>
　晉以盟誓為信未必能得鄭也悼公純以誠心行之<lb/>
　鄭子展曰晉君方明必不棄鄭故五㑹之信終于不<lb/>
<pb n="KR3a0105_WYG_080-13a"/>
　盟無逃盟乞盟之煩使晉以戰伐為威未為能駕楚<lb/>
　也悼公一以容量處之楚子囊曰晉不可敵事之而<lb/>
　後可故三駕之烈不交一旅無城濮鄢陵之勞是三<lb/>
　者非有君子之資乎<lb/>
　　<hi>臣</hi>按悼公局量不如桓文而天資近道有過之者<lb/>
　　使其有志于王道得大賢為輔于行仁義也其庶<lb/>
　　幾乎惟其不能然故僅以霸然跡其始終蓋以柔<lb/>
　　道行之者甚類黄老也<lb/>
<pb n="KR3a0105_WYG_080-13b"/>
　　<hi>臣</hi>又按悼公七年之中九合諸侯三駕而後楚不<lb/>
　　敢争其功偉矣而終無矜伐之心此固其少厯艱<lb/>
　　難又承厲公驕侈克敵速之祸敗為戒而亦其能<lb/>
　　用賢納諫之力多焉觀其好田魏絳即陳周辛甲<lb/>
　　虞人之箴其既服鄭絳復以安其樂而思其終為<lb/>
　　規迨至晩年衞人出君師曠復告以司牧之責與<lb/>
　　官師工瞽規誨箴諫之事君臣上下動色相戒始<lb/>
　　終不替固宜其不自滿假也<lb/>
<pb n="KR3a0105_WYG_080-14a"/>
楚子伐徐<hi>昭公十有二年</hi>
　　<hi>臣</hi>按方楚圍之未動于惡入預夏盟緝蒲為宫<hi>在㑹</hi>
　　<hi>特緝蒲為王殿屋屏蔽以自殊異</hi>設服離衞<hi>設君服二人執戈陳于前以自衞離陳也</hi>
　　其僭逼已甚及代郟敖後益驕始求諸侯于晉而<lb/>
　　即示之侈既滅陳滅蔡遷許其惡固以逺矣伐徐<lb/>
　　之役狩于州來將問周鼎求鄭田雄心過于穆王<lb/>
　　<hi>周穆王欲肆極其心徧行天下</hi>銳志窮於厲刃<hi>子革將諫王曰摩厲以須王出吾刃</hi>
　　<hi>將斬矣喻欲以詞鋒斬王淫慝</hi>雖復感悔嗟其晩矣蓋十年之間<lb/>
<pb n="KR3a0105_WYG_080-14b"/>
　　天稔其惡而甚其毒叔向知之<hi>言不義而强其斃必速</hi>司馬<lb/>
　　侯知之<hi>言楚之方侈天將厚其毒而降之罰</hi>子産左師知之<hi>子産見左師曰</hi>
　　<hi>吾不患楚矣汰而愎諫不過十年左師曰然</hi>楚之臣椒舉<hi>諫王宜示諸侯以禮</hi>薳<lb/>
　　啓疆<hi>王欲辱晉使啓疆諫止</hi>申無宇<hi>言楚禍之首正在諸侯無與争</hi>子革無<lb/>
　　不知之獨靈王不悟也夫驕盈之積哲者亦愚詩<lb/>
　　曰昊天孔昭我生靡樂視爾夢夢我心慘慘楚靈<lb/>
　　之謂夫<lb/>
左傳天王使召武公内史過賜晉侯命受玉惰過歸告<lb/>
<pb n="KR3a0105_WYG_080-15a"/>
王曰晉侯其無後乎王賜之命而惰于受瑞先自棄也<lb/>
已其何繼之有禮國之幹也敬禮之輿也不敬則禮不<lb/>
不行禮不行則上下昏何以長世<hi>僖公十有一年</hi>
　　<hi>臣</hi>按惰慢邪僻之氣設于身體而中之存焉者寡<lb/>
　　矣故古之君子視不過襘袺行必協璜瑀所以養<lb/>
　　其外以齊其内也晉侯之受瑞成子之受脤邾隱<lb/>
　　之執玉鄭伯之視流行速晉厲之視逺步髙皆以<lb/>
　　驕而無禮禍亡不旋踵恭為德基信矣<lb/>
<pb n="KR3a0105_WYG_080-15b"/>
國語晉語文公學讀書於臼季三日曰吾不能行也咫<lb/>
聞則多矣對曰然而多聞以待能者不猶愈乎<lb/>
文公問於郭偃曰始也吾以國為易今也難對曰君以<lb/>
為易其難也將至矣君以為難其易也將至矣<lb/>
　　<hi>臣</hi>按文公十九年於外險阻艱難民之情偽既已<lb/>
　　熟知即位後猶學讀書于臼季若以多聞為未足<lb/>
　　宜其益知為君之難而謂始者之猶有易心也為<lb/>
　　國者固不可以不學即不能盡行而愈于肆意妄<lb/>
<pb n="KR3a0105_WYG_080-16a"/>
　　行者多矣<lb/>
厲公反自鄢范文子謂其宗祝曰君驕泰而有烈夫以<lb/>
德勝者猶懼失之而况驕泰乎君多私今以勝歸私必<lb/>
昭昭私難必作吾懼及焉<lb/>
　　<hi>臣</hi>按此范文子以厲公之驕盈而滋懼也多欲之<lb/>
　　君方其有敵國外患之時未敢以逞也迨天益其<lb/>
　　疾而使驟勝以驕之則私欲𢎞侈不可復制矣邪<lb/>
　　謟小人所以長之逢之者自無所不至如長魚蟜<lb/>
<pb n="KR3a0105_WYG_080-16b"/>
　　之屬是也難至無日矣晉武平吳而躭内寵莊宗<lb/>
　　滅梁而暱伶官一私之昭也可不痛哉<lb/>
鄭語桓公問于史伯曰王室多故余懼及焉其何所可<lb/>
以逃死對曰其濟洛河潁之間乎是其子男之國虢鄶<lb/>
為大虢叔恃勢鄶仲恃險是皆有驕侈怠慢之心而加<lb/>
之以貪冒君若以周難之故寄帑與賄焉不敢不許周<lb/>
亂而弊是驕而貪必將背君君若以成周之衆奉辭伐<lb/>
罪無不克矣<lb/>
<pb n="KR3a0105_WYG_080-17a"/>
　　<hi>臣</hi>按恃勢險而驕尤為不知所恃四岳三塗豈一<lb/>
　　姓乎即史伯之説欲前莘後河右洛左濟主芣騩<lb/>
　　<hi>音浮騩山名主為之神主也</hi>而食溱洧猶以形勢為言然其大<lb/>
　　指歸於慎典刑以守之斯則所可恃者故曰在德<lb/>
　　不在險<lb/>
魏文侯以卜子夏田子方為師每過段干木之廬必式<lb/>
四方賢士多歸之<lb/>
　　<hi>臣</hi>按戰國諸侯王皆以下士相傾如擁篲先驅開<lb/>
<pb n="KR3a0105_WYG_080-17b"/>
　　第康莊者祇以攬天下諸侯賓客而非果能尊顯<lb/>
　　之也雖不敢以富貴驕士又將以得士驕人若文<lb/>
　　侯之於子夏也猶庶幾焉<lb/>
楚元王好書與魯申公穆生白生俱受詩于浮丘伯及<lb/>
王楚以三人為中大夫穆生不嗜酒每置酒常為穆生<lb/>
設醴及孫戊即位常設後乃忘失焉穆生退曰可以逝<lb/>
矣醴酒不設王之意怠不去楚人將鉗我于市遂稱疾<lb/>
卧申公白生强起之曰獨不念先王之德與今王一旦<lb/>
<pb n="KR3a0105_WYG_080-18a"/>
失小禮何足至此穆生曰易稱知幾其神乎幾者動之<lb/>
㣲吉凶之先見者也君子見幾而作不俟終日先王之<lb/>
所以禮吾三人者為道存故也今而忽之是忘道也忘<lb/>
道之人胡可與久處豈為區區之禮哉遂謝病去申公<lb/>
白生獨㽞王戊稍淫㬥太傅韋孟作詩諷諫不聽亦去<lb/>
居於鄒戊因坐削地事遂與吳通謀申公白生諫戊戊<lb/>
胥靡之衣之赭衣使杵臼雅舂于市<lb/>
　　<hi>臣</hi>按敬勝怠必敦詩書近賢士而善日以長怠勝<lb/>
<pb n="KR3a0105_WYG_080-18b"/>
　　敬必惡聞正言見正人而惡日以長王戊之淫㬥<lb/>
　　其幾見於忘設醴矣至於諫之不從而胥靡先王<lb/>
　　之耆夀俊怙惡斯極也其得禍宜矣<lb/>
薄太后及太子諸大臣皆憚淮南王淮南王歸國益驕<lb/>
恣出入稱警蹕稱制擬于天子袁盎諫曰諸侯太驕必<lb/>
生患上不聽<lb/>
　　<hi>臣</hi>按淮南厲王志復母仇椎辟陽侯闕下跡其怨<lb/>
　　怒激乎天性蓋可憫傷由無賢傅相輔以古誼知<lb/>
<pb n="KR3a0105_WYG_080-19a"/>
　　善敗卒以怙寵不軌廢蜀道死蓋袁盎之言曰上<lb/>
　　素驕淮南王不為置嚴傅相以故至此王亦自謂<lb/>
　　吾以驕不聞過故至此自前世諸侯所以禍亡其<lb/>
　　成轍可覩矣彼昏不知誠有足為厲王悲者甚哉<lb/>
　　人不可以不學彭城之所以讀其傳而太息也<lb/>
班固曰昔魯哀公有言寡人生於深宫之中長於婦人<lb/>
之手未嘗知憂未嘗知懼信哉斯言也雖欲不危亡不<lb/>
可得已是故古人以宴安為鴆毒無德而富貴謂之不<lb/>
<pb n="KR3a0105_WYG_080-19b"/>
幸漢興至于孝平諸侯王以百數率多驕淫失道何則<lb/>
沈溺放恣之中居勢使然也凡人猶繋于習俗而况哀<lb/>
公之倫乎夫惟大雅卓爾不羣河間獻王近之矣<lb/>
　　<hi>臣</hi>按獻王篤學好古從民間得善書必好寫與之<lb/>
　　㽞其真加金帛賜以招之四方道術之士不逺千<lb/>
　　里或有先祖舊書多以奉獻王獻王得書與漢朝<lb/>
　　等而是時淮南王安亦好書招致率多浮辯獻王<lb/>
　　所得書皆古文先秦舊書周官尚書禮樂記孟子<lb/>
<pb n="KR3a0105_WYG_080-20a"/>
　　老子之屬皆經傳説記七十子之徒所論其學舉<lb/>
　　六藝立毛氏詩左氏春秋博士修禮樂被服造次<lb/>
　　必于儒者夫秦燔書籍學士大夫目不及見古文<lb/>
　　而能窮探而力致之者固已厪矣獻王生長天家<lb/>
　　獨能出遺經於煨燼散亂殘脱之中而幾使之完<lb/>
　　今學者所傳毛氏詩固獻王好之最先也左傳又<lb/>
　　王立之博士者也周官王得之李氏者也禮記王<lb/>
　　得之以獻所為一百三十一篇者而二戴從而刪<lb/>
<pb n="KR3a0105_WYG_080-20b"/>
　　之者也樂記又王所作而雅樂久廢王考而獻之<lb/>
　　猶得𨽻于太常者也六經之僅存得王表章為多<lb/>
　　不獨于漢藩輔為卓爾而功于儒者亦偉矣迹王<lb/>
　　身端行治温仁恭儉蓋得于經籍者深可謂躬行<lb/>
　　之而效者而非徒以其文已也若淮南之溺於神<lb/>
　　仙黄白楚王之好伊蒲塞桑門好非其所可好既<lb/>
　　以致禍亡而江左諸侯王多從容文藝登髙吟咏<lb/>
　　率有製作邸第客省賓朋尤盛斯所謂務華絶根<lb/>
<pb n="KR3a0105_WYG_080-21a"/>
　　者亦無足觀矣<lb/>
後漢書東平王蒼傳論曰孔子稱貧而無謟富而無驕<lb/>
未若貧而樂富而好禮者也若東平憲王可謂好禮者<lb/>
也若其辭至戚去母后豈欲茍立名行而忘親遺義哉<lb/>
蓋位疑則隙生累近則䘮大斯蓋明哲之所為歎息嗚<lb/>
呼逺隙以全忠釋累以成孝夫豈憲王之志哉<lb/>
　　<hi>臣</hi>按東平王蒼好經書能文章值漢中興贊定禮<lb/>
　　樂多所匡益既懼盛滿懇辭歸藩厯明章兩朝寵<lb/>
<pb n="KR3a0105_WYG_080-21b"/>
　　錫彌蕃而謙退彌至敬賢下士常若不及真有得<lb/>
　　於為善之樂者夫位望疑逼而能逺寵全身享有<lb/>
　　禄位此非獨天資近道蓋得之稽古之力為多斯<lb/>
　　固非明哲者不能也自漢世諸賢王前有河間後<lb/>
　　有東平以之竝稱良不誣矣<lb/>
魏中山恭王衮少好學年十餘嵗能屬文每讀書文學<lb/>
左右常恐以精力為病數諫止之然性所樂不能廢也<lb/>
黄初二年進爵為公宦屬皆賀衮曰夫生深宫之中不<lb/>
<pb n="KR3a0105_WYG_080-22a"/>
知稼穡之艱難多驕逸之失諸賢既慶其休宜輔其闕<lb/>
　　<hi>臣</hi>按黄初時檢切藩國法令峻迫諸侯皆汲汲無<lb/>
　　歡獨衮好學畏懼詔書屢嘉臨終戒世子汝幼少<lb/>
　　早為人君知樂不知苦必將以驕奢為失接大臣<lb/>
　　以禮事兄以敬恤弟以慈慎修乃身奉聖朝以忠<lb/>
　　貞事太妃以孝敬若衮者豈不善始善終哉賢於<lb/>
　　陳思逺矣<lb/>
宋江夏王義恭為都督荆湘等八州諸軍事荆州刺史<lb/>
<pb n="KR3a0105_WYG_080-22b"/>
帝與義恭書戒之曰天下艱難家國事重雖曰守成實<lb/>
亦未易隆替安危在吾曹耳豈可不追尋王業大懼負<lb/>
荷汝性褊急志之所滯其欲必行意所不存從物回改<lb/>
此最敝事宜念裁抑衞青遇士大夫以禮與小人有恩<lb/>
西門安于矯性齊美闗與張飛任偏同弊行已舉事深<lb/>
宜鑒此若事異今日嗣子幼䝉司徒當周公之事汝不<lb/>
可不盡祇順之理爾時天下安危决汝二人耳汝一月<lb/>
日用錢不可過三十萬若能省此益美西楚府舎畧所<lb/>
<pb n="KR3a0105_WYG_080-23a"/>
諳究計當不須改作日求新異訊獄多决當時難可逆<lb/>
慮此實為難至訊日虚懷博盡慎無以喜怒加人能擇<lb/>
善者而從之美自歸已不可專意自决以矜獨斷之明<lb/>
也名器深宜慎惜不可妄以假人眤近爵賜尤應裁量<lb/>
吾於左右雖為少恩如聞外論不以為非也以貴凌物<lb/>
物不服以威加人人不厭此易達事耳聲樂嬉遊不宜<lb/>
令過蒱酒漁獵一切勿為供用奉身皆有節度竒服異<lb/>
器不宜興長又宜數引見佐史相見不數則彼我不親<lb/>
<pb n="KR3a0105_WYG_080-23b"/>
無因得盡人情人情不盡復何由知衆事也<lb/>
　　<hi>臣</hi>按周之宗盟常入為卿士王朝而出為牧伯當<lb/>
　　其在朝則佐天子議政廟堂之上董正治官平均<lb/>
　　萬事如周公召公太公之為師保傅股肱周室夾<lb/>
　　輔成王者是已其出也則統六師之權分九州之<lb/>
　　任務巡行勞來萬民宣布朝廷德威征討不庭為<lb/>
　　職如周公左召公右而後則有畢公君陳又其後<lb/>
　　則有方叔召虎皆允文允武為憲萬邦炳炳麟麟<lb/>
<pb n="KR3a0105_WYG_080-24a"/>
　　不朽史册自秦罷侯置守漢初頗因之諸侯王皆<lb/>
　　就國衣租食税不與朝廷事永平間親藩之令者<lb/>
　　僅與聞大政然益謙讓天子亦不欲久勞之而自<lb/>
　　晉世懲漢魏以來孤立之弊始大封宗子各畀重<lb/>
　　權入則竊執太阿恣弄威福出則握强兵擁大鎮<lb/>
　　皆愚騃驕㬥不恤國事弄兵喋血而晉隨以亡然<lb/>
　　自是以後諸王之任相循不改終五季之世預國<lb/>
　　政典諸州者非同姓莫與也而諸王皆年少闇于<lb/>
<pb n="KR3a0105_WYG_080-24b"/>
　　大誼不知創業之艱難不知萬民之勞苦躭于逸<lb/>
　　樂眤于嬖倖謂天下事可專意獨行斷决在己志<lb/>
　　之所欲雖違必行意所不存即善必棄弗虞于衆<lb/>
　　弗稽于古以此執政其有濟乎而其受任方岳者<lb/>
　　則多殖貨財廣作府舎委政籖帥信眤便辟倡優<lb/>
　　子女不絶于前樗蒱弋獵鬬雞走狗之娛畧無輟<lb/>
　　曰佐史莫敢進其言大將罕得見其面士卒逍遥<lb/>
　　怨望時時有清人祈父之憂而猶以為兵强財富<lb/>
<pb n="KR3a0105_WYG_080-25a"/>
　　莫可誰何也然而强臣跋扈于内叛將豖突于外<lb/>
　　不聞陳一兵發一矢以恤君父之難而顧以觀望<lb/>
　　取利或乃自相禽滅以惂于不孝不弟之大惡如<lb/>
　　有梁之末造豈不痛哉夫識卑而地髙才短而任<lb/>
　　鉅知樂而不知憂從己而不從衆未有不上下解<lb/>
　　體而事隨以僨者也文帝之戒義恭可謂盡睹斯<lb/>
　　弊矣<lb/>
魏彭城王勰雅好恬素不樂勢利髙祖重其事幹故委<lb/>
<pb n="KR3a0105_WYG_080-25b"/>
以權任雖有遺詔復為世宗所㽞勰每乖情願常悽然<lb/>
歎息敦尚文史物務之暇披覽不輟小心謹慎初無過<lb/>
失雖閒居獨處亦無惰容愛敬儒雅傾心禮待清正儉<lb/>
素門無私謁<lb/>
　　<hi>臣</hi>按魏宗室藩之賢彭城為冠史稱其孝以為質<lb/>
　　忠而樹行在安處危之操送往事居之節周旦匪<lb/>
　　他之㫖霍光異姓之誠事實兼之者洵矣其謙挹<lb/>
　　之性欲避位者數矣然終不免所居之勢然也夫<lb/>
<pb n="KR3a0105_WYG_080-26a"/>
　　惴惴小心者猶或失之况如咸陽北海以驕汰濟<lb/>
　　之者乎<lb/>
北史南安王楨性忠謹其母疾篤憂毁異常遂有白雉<lb/>
遊其庭前帝聞其致感賜帛千匹以褒美之引見于皇<lb/>
信堂戒之曰公孝行著于私庭令聞彰于邦國既國之<lb/>
懿親終無貧賤之患所宜慎者畧有三事一者恃親驕<lb/>
矜違禮僣度二者傲謾貪奢不恤政事三者飲酒逸遊<lb/>
不擇交友三者不去禍患將生而楨不能遵奉後乃聚<lb/>
<pb n="KR3a0105_WYG_080-26b"/>
斂肆情孝文以楨孝養聞名内外特加原恕<lb/>
　　<hi>臣</hi>按經以事親事君立身為始中終之序南安身<lb/>
　　為藩輔而暗于守貴之義蓋其天性肇始而不能<lb/>
　　勉厥中慎厥終則其孝養亦不足言矣<lb/>
唐霍王元軌所至閉閣讀書以吏事委長史司馬謙慎<lb/>
未嘗與物忤數引見處士劉元平為布衣交或問王所<lb/>
長於元平答曰無長問者不解元平曰人有短所以見<lb/>
長若王無所不備吾何以稱之<lb/>
<pb n="KR3a0105_WYG_080-27a"/>
　　<hi>臣</hi>按元軌經學文雅比於間平孝行幾乎曽閔卑<lb/>
　　躬禮賢練達故實常遣國令督封租令請貿易取<lb/>
　　贏答曰汝當正吾失乃反誘吾以利耶蓋其識量<lb/>
　　過人逺矣時虢王元嘉亦好學藏書至萬卷以古<lb/>
　　文字參定同異閨門孝謹尤為世所稱云<lb/>
寧王憲尤謹畏未嘗干政而與人交帝益信重常以書<lb/>
賜憲等曰魏文帝詩西山一何髙髙髙殊無極上有兩<lb/>
仙童不飲亦不食賜我一丸藥光耀有五色服之四五<lb/>
<pb n="KR3a0105_WYG_080-27b"/>
日身輕生羽翼朕毎思服藥而求羽翼寧如兄弟天生<lb/>
之羽翼乎陳思王之才足以經國絶其朝謁卒使憂死<lb/>
魏祚未終司馬氏奪之豈神丸效也虞帝至聖舎象傲<lb/>
以親九族九族既睦平章百姓今數千載天下歸善焉<lb/>
此朕廢寢忘食所慕歎也頃因餘暇選仙録得神方云<lb/>
餌之必夀今持此藥願與兄弟共之偕至長齡永無極<lb/>
矣<lb/>
　　<hi>臣</hi>按史稱明皇友悌近古未有列第宫側連榻燕<lb/>
<pb n="KR3a0105_WYG_080-28a"/>
　　飲勞賜相望嵗盡付史官賜目必數百紙致鶺鴒<lb/>
　　集麟德殿樹者千盛矣哉尋五王獨隋王隆悌早<lb/>
　　薨憲與申岐薛俱令終夫豈獨帝友愛亦其有以<lb/>
　　善居之也然岐坐與善䜟緯者遊薛坐妃弟言休<lb/>
　　咎幾獲罪憲終始一無間言豈非尤謹畏者與<lb/>
宋濮王允讓天資渾厚内寛外莊喜怒不見於色知大<lb/>
宗正寺二十年宗子有好學者勉進之以善若不率教<lb/>
則勸戒之至不變始正其罪故皆畏服<lb/>
<pb n="KR3a0105_WYG_080-28b"/>
　　<hi>臣</hi>按宋世宗室多矣鮮以驕貴敗者濮王之子孫<lb/>
　　衆多尤皆有令譽好學篤行多以賢孝稱夫亦其<lb/>
　　教之之力與故夫敬宗收族之法教育選舉之方<lb/>
　　所宜深講而知大宗正者尤宜妙簡親賢為宗室<lb/>
　　儀表庶乎好學者知所勸而宗子之材者彬彬輩<lb/>
　　出矣<hi>臣</hi>嘗讀魏了翁宗藩文類序曰古之待同姓<lb/>
　　為之宗法以統之為廟室以序之為氏族以别之<lb/>
　　為國邑以處之然而非立師以教之明善以養之<lb/>
<pb n="KR3a0105_WYG_080-29a"/>
　　則是數者未知其何如也學誦弦于瞽宗詔論説<lb/>
　　于東序見道德于成均攷中失于王闈無一時而<lb/>
　　非學也習射于澤助祭于廟燕毛于寢友之以俊<lb/>
　　士造士行之於公族公路無一事而非學也夫統<lb/>
　　之以宗則分有别序之以廟室則親有等系之以<lb/>
　　姓氏則族有别處之以國邑則才有試此莫非教<lb/>
　　也又必使之朝夕有觀動息有養則其生斯世也<lb/>
　　不為十六才子周召毛原有不可得矣自周之季<lb/>
<pb n="KR3a0105_WYG_080-29b"/>
　　惡嫌畏偪自剪其類本根無庇以取孤危者無世<lb/>
　　無之漢初懲秦晉初創魏唐初鑒隋若知所以亢<lb/>
　　其宗矣然而僅以利害言非有誠慤之心深長之<lb/>
　　慮故封疆過制教養無法不驕佚以䘮己則僭踰<lb/>
　　以覆國乃使生乎帝王之胄者反以斂名逺勢韜<lb/>
　　光晦明為保身之良圖世所稱賢不過儲思經術<lb/>
　　寄情詞翰若同姓之卿與國共休戚者反若非己<lb/>
　　所知嗚呼相承至此亦不思甚矣國朝厚倫之意<lb/>
<pb n="KR3a0105_WYG_080-30a"/>
　　已非前代所及至裕陵以後又増為教育選舉之<lb/>
　　法文武之彦彬彬輩出其冠進士擢詞學舉童子<lb/>
　　者是猶以詞藝稱三百年間内而宰輔侍從外而<lb/>
　　監司牧守功施社稷德被生靈者代不乏人嗚呼<lb/>
　　菁莪豐芑之積棠棣鄂華之盛乃至此而况有衍<lb/>
　　未艾者乎了翁之論如此抑臣又讀明鄭曉同姓<lb/>
　　諸王傳序明初大啟宗封錯布萬國擇選諸子周<lb/>
　　匝三垂燕寧遼谷代晉慶秦肅九王皆近塞下城<lb/>
<pb n="KR3a0105_WYG_080-30b"/>
　　郭富於曹滕兵車雄于魯衞莫不傅以元侯翊以<lb/>
　　宿將若乃周楚齊潭魯蜀諸王竝列内郡亦皆秉<lb/>
　　鉞麾旄部兵耀武蓋斟酌周漢而衣食於縣官寧<lb/>
　　有尾大之憂懲創宋唐而綴旒于六國必無坑沈<lb/>
　　之禍迨其弊也盤石雖堅髖髀莫解建文數年間<lb/>
　　雉罹龍躍利害相尋靖難以後矯枉鑒覆益篤因<lb/>
　　心驕恣復萌稍申裁抑而齊谷不悛二叔不靖自<lb/>
　　是以後彞臬日嚴一不律奪禄再不律奪兵三奪<lb/>
<pb n="KR3a0105_WYG_080-31a"/>
　　爵賢傅終老於梁園懿親絶蹤于魏闕今載屬籍<lb/>
　　者王二等將軍三等中尉三等主君五等若未名<lb/>
　　未封䟽庶人罪庶人蓋四萬有竒至有共蓬而居<lb/>
　　分餅而饍四旬而未婚十年而不葬者矣嗟乎驕<lb/>
　　溢則横困窮則濫一也而不為之所可乎合二臣<lb/>
　　之言觀之有宋教育之方為庶幾焉明世諸藩富<lb/>
　　貴者多以驕淫失道亡而貧者至無以自存敬宗<lb/>
　　之意衰矣臣於親九族條已備言之兹復竊申教<lb/>
<pb n="KR3a0105_WYG_080-31b"/>
　　之之義以為折驕萌之本云<lb/>
金豫王永成明昌二年坐率軍民圍獵解職奉表謝罪<lb/>
上賜手詔畧曰經云在上不驕髙而不危是以知節慎<lb/>
者修身之本驕矜者敗德之源朕每自勵今以戒卿<lb/>
永成喜讀書晩年所學益醇每暇日引文士相與切磋<lb/>
接之以禮未嘗有驕色自號樂善居士<lb/>
　　<hi>臣</hi>按永成初以遊畋獵獲戾詔書稱引經文戒諭<lb/>
　　懇惻晩年進德服訓不驕倘亦文士切磋之助乎<lb/>
<pb n="KR3a0105_WYG_080-32a"/>
　　位在藩臣髙危是懼三復經文而不克保者未之<lb/>
　　有也<lb/>
元太子珍戩初封燕王世祖七年秋受詔巡撫青海至<lb/>
冬還京間謂諸王札拉呼及從官巴延等曰吾屬適有<lb/>
兹暇宜各悉乃心慎言所守俾吾聞之於是色埒黙曰<lb/>
太祖有訓欲治身先治心欲責人先責己巴延曰皇上<lb/>
有訓欺罔盜竊人之至惡一為欺罔則後雖出善言人<lb/>
終弗信一為盜竊則事雖未覺心常惴惴若捕者將至<lb/>
<pb n="KR3a0105_WYG_080-32b"/>
扎拉呼曰我祖有訓長者梢深者底蓋言貴有終始長<lb/>
必極其杪深必究其底不可中輟也王曰皇上有訓毋<lb/>
持大心大心一持事即隳敗吾觀孔子之語即與聖訓<lb/>
合也<lb/>
　　<hi>臣</hi>按珍戩奉藩與諸臣軍中各言所志能凛奉君<lb/>
　　父之訓惟恐失墜可謂孝矣大心者驕之萌也危<lb/>
　　之階也珍戩所謂孔子之語其即經意乎<lb/>
　　以上不驕<lb/>
<pb n="KR3a0105_WYG_080-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0105_WYG_080-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷七十八<lb/>
</p>
<p>
</p>
  </div>
</body>
</text>
</TEI>
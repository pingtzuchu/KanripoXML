<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_056-1a"/>
　欽定四庫全書<lb/>
御定孝經衍義卷五十四<lb/>
　　天子之孝<lb/>
　　　重學校<lb/>
　　　<hi>臣</hi>按古者教胄子於國學教萬民於鄉學教法有<lb/>
　　　所不同而孝徳紀於三徳孝行首於六行是則同<lb/>
　　　也故孟子曰夏曰校殷曰序周曰庠學則三代共<lb/>
　　　之皆所以明人倫也然以鄉學計之則古閭門之<lb/>
<pb n="KR3a0105_WYG_056-1b"/>
　　　内皆有學矣其為數至多以國學計之天子諸侯<lb/>
　　　卿大夫士之子與夫庶人之俊秀鄉學所教成之<lb/>
　　　材乃與其間其為地至重夫以五等之人皆出於<lb/>
　　　學是以五等之孝各盡其事也惟天子綂天下之<lb/>
　　　孝故使天下之人莫不興于學所以廣敬也述崇<lb/>
　　　學校視先聖先師于學之中而有釋奠釋菜之祀<lb/>
　　　以報焉貴老為其近于父也敬其父則子悦附養<lb/>
　　　老<lb/>
<pb n="KR3a0105_WYG_056-2a"/>
詩小雅菁菁者莪<hi>篇名</hi>
　小序曰菁菁者莪樂育材也君子能長育人材則天<lb/>
　下喜樂之矣<lb/>
　鄭康成注曰樂育材者人君教學國人秀士選士俊<lb/>
　士造士進士養之以漸至于官之<lb/>
其一章曰菁菁<hi>盛貌</hi>者莪<hi>蒿/也</hi>在彼中阿<hi>大陵曰阿</hi>既見君子樂<lb/>
且有儀<lb/>
　鄭康成注曰既見君子者官爵之而得見也見則心<lb/>
<pb n="KR3a0105_WYG_056-2b"/>
　既喜樂又以禮儀見接<lb/>
四章曰汎汎楊舟載沉載浮既見君子我心則休<lb/>
　鄭康成注曰舟沉物亦載浮物亦載喻人君用人文<lb/>
　亦用武亦用於人之材無所廢<lb/>
　　<hi>臣</hi>按莪蒿在大陵則易長遂士升于學則易成材<lb/>
　　故自二十五家之塾以至於天子之大學自比閭<lb/>
　　族黨之書其徳行道藝以至大樂正之所論之秀<lb/>
　　莫不在於學之中於是乎入使長之出使治之而<lb/>
<pb n="KR3a0105_WYG_056-3a"/>
　　天下之人材未有不出于學校者矣五士者升之<lb/>
　　以漸接之以禮而又隨其材而用之用其文者又<lb/>
　　用其武者俱致在朝如楊舟之載物沉者浮者俱<lb/>
　　浮水上此所以兔罝之武夫虎賁之侍衛皆有士<lb/>
　　人君子之行而無有以不學未成之材姑試之而<lb/>
　　卒敗者也古者諸侯之學小學在内大學在外故<lb/>
　　王制言小學在公宫南之左大學在郊以其選士<lb/>
　　由内以升於外然後達于京師故也天子之學小<lb/>
<pb n="KR3a0105_WYG_056-3b"/>
　　學居外大學居内故文王世子言凡語于郊然後<lb/>
　　於成均取爵于上尊以其選士由外以升于朝故<lb/>
　　也然則成周盛時兼用四代之學以教天下之士<lb/>
　　而天下之士所以興起於學校之中者於菁莪之<lb/>
　　詩猶可想見之也<lb/>
大雅文王有聲<hi>篇名</hi>其六章曰鎬京辟廱自西自東自南<lb/>
自北無思不服<lb/>
　鄭康成注曰武王于鎬京行辟廱之禮自四方來觀<lb/>
<pb n="KR3a0105_WYG_056-4a"/>
　者皆感化其徳心無不歸服者<lb/>
　朱熹集𫝊曰此言武王徙居鎬京講學行禮而天下<lb/>
　自服也<lb/>
　　<hi>臣</hi>按張載曰靈臺辟廱文王之學也鎬京辟廱武<lb/>
　　王之學也又曰辟廱古無此名其制葢始于文王<lb/>
　　及武王有天下遂以名天子之學而諸侯不得立<lb/>
　　焉葢武王廣文王之聲聞自豐遷鎬即建立辟廱<lb/>
　　雖用武之時徙都之際教學為先也周先王之崇<lb/>
<pb n="KR3a0105_WYG_056-4b"/>
　　學校者如此<lb/>
禮記王制天子曰辟廱諸侯曰頖宫<lb/>
　鄭康成注曰尊卑異學名辟明也廱和也所以明和<lb/>
　天下頖之言班也所以班政教也<lb/>
　　<hi>臣</hi>按辟廱之教東西朔南無所不暨而建立諸侯<lb/>
　　復命之教而立學者士自外而升于内也此道徳<lb/>
　　之所以一也<lb/>
文王世子凡學世子及學士必時春夏學干戈秋冬學<lb/>
<pb n="KR3a0105_WYG_056-5a"/>
羽籥皆於東序<hi>學字俱音效</hi>
　鄭康成注曰干戈萬舞象武也用動作之時學之羽<lb/>
　籥籥舞象文也用安靜之時學之<lb/>
春誦夏弦大師詔之瞽宗<hi>商學樂祖在焉故名</hi>秋學禮執禮者詔<lb/>
之冬讀書典書者詔之禮在瞽宗書在上庠<hi>虞學</hi>
　鄭康成注曰誦謂歌樂也弦謂以絲播詩陽用事則<lb/>
　學之以聲隂用事則學之以事因時順氣於功易成<lb/>
　也周立三代之學學書于有虞氏之學典謨之教所<lb/>
<pb n="KR3a0105_WYG_056-5b"/>
　生也學舞于夏后氏之學文武中也學禮樂于殷之<lb/>
　學功成治定與己同也<lb/>
　　<hi>臣</hi>按陳祥道曰此言春誦夏弦秋學禮冬讀書王<lb/>
　　制言春秋教以禮樂冬夏教以詩書者言書禮則<lb/>
　　知誦之為詩弦之為樂言弦誦則知禮之為行書<lb/>
　　之為事也葢春秋陰陽之中而禮樂皆欲其中故以<lb/>
　　二中之時敎之凡皆合而教之也分而教之則誦<lb/>
　　詩以春弦樂以夏學禮以秋讀書以冬古之時大<lb/>
<pb n="KR3a0105_WYG_056-6a"/>
　　學小學並立文事武備兼肄教之以詩書禮樂則<lb/>
　　未嘗不教之干戈羽籥也<lb/>
天子視學大昕<hi>旦明日將出也</hi>鼔徵所以警衆也<lb/>
　　<hi>臣</hi>按天子視學者謂仲春合舞季春合樂仲秋合<lb/>
　　聲於此之時天子往視學也釋菜釋奠祭之輕者<lb/>
　　而天子必親往觀禮於昧爽之時擊鼓以警衆聴<lb/>
　　所以使有司與學士不以舉常禮而忽之也<lb/>
學記未卜禘不視學游其志也<lb/>
<pb n="KR3a0105_WYG_056-6b"/>
　　<hi>臣</hi>按集説此又非仲春仲秋視學之禮方慤曰禘<lb/>
　　葢五年之祭未五年不視學所以優游學者之志<lb/>
　　故也且中年考校乃當視學之年五年視學則再<lb/>
　　視學乃當大成之年矣葢春秋之視學所以警之<lb/>
　　五年一視學所以游之聖人之教不亟不徐者然<lb/>
　　也<lb/>
凡學之道嚴師為難師嚴然後道尊道尊然後民知敬<lb/>
學是故君之所不臣于其臣者二當其為尸則弗臣也<lb/>
<pb n="KR3a0105_WYG_056-7a"/>
當其為師則弗臣也大學之禮雖詔于天子無北面所<lb/>
以尊師也<lb/>
　鄭康成注曰嚴尊敬也尊師重道不使處臣位也武<lb/>
　王踐阼召師尚父而問焉昔黄帝顓頊之道存乎意<lb/>
　亦忽不見與師尚父曰在丹書王欲聞之則齊矣王<lb/>
　齊三日端冕師尚父亦端冕奉書而入負屏而立王<lb/>
　下堂南面而立師尚父曰先王之道不北面王行西<lb/>
　折而南東面而立師尚父西面道之言<lb/>
<pb n="KR3a0105_WYG_056-7b"/>
　方慤曰以一人之貴而師匹夫之賤以四海之富而<lb/>
　師環堵之貧此嚴師之所以為難也嚴師者人嚴之<lb/>
　人嚴其師則師道嚴矣師所以𫝊道故師嚴然後道<lb/>
　尊學所以為道故道尊然後民知敬學以神言故為<lb/>
　尸則弗臣以道言故為師則弗臣<lb/>
　　<hi>臣</hi>按古帝王皆聖人而無不尊徳重道者未至于<lb/>
　　聖而好臣其所敎其治之所以不古帝王若也陳<lb/>
　　澔集説以為嚴師如孝經嚴父之義謂尊禮嚴<lb/>
<pb n="KR3a0105_WYG_056-8a"/>
　　重之也夫敬親者不敢慢于人而況道徳髙厚為<lb/>
　　之師者乎嚴師之心一敬親之心也<lb/>
漢武帝時董仲舒對䇿曰夫不素養士而欲求賢譬猶<lb/>
不琢玉而求文采也故養士之大者莫大乎太學太學<lb/>
者賢士之所闗也敎化之本原也今以一郡一國之衆<lb/>
對亡應書者是王道往往而絶也臣願陛下興太學置<lb/>
明師以養天下之士數考問以盡其材則英俊宜可得<lb/>
矣<lb/>
<pb n="KR3a0105_WYG_056-8b"/>
元朔五年夏六月詔曰葢聞導民以禮風之以樂今禮<lb/>
壊樂崩朕甚閔焉其令禮官勸樂興禮以為天下先於<lb/>
是丞相𢎞等奏請為博士官置弟子五十人復其身第<lb/>
其髙下以補郎中文學掌故即有秀才異等輙以名聞<lb/>
其不事學若下材輒罷之又吏通一藝以上者請皆選<lb/>
擇以補右職上從之自此公卿大夫士吏彬彬多文學<lb/>
之士矣<lb/>
　　<hi>臣</hi>按董仲舒之對策以太學養士為教化之本原<lb/>
<pb n="KR3a0105_WYG_056-9a"/>
　　卓乎巨儒之言漢朝一人而已武帝發徳音下明<lb/>
　　詔慨然有志於勸樂興禮公孫𢎞請置博士弟子<lb/>
　　員於是六藝之學蔚然興矣惜乎濂洛諸君子不<lb/>
　　得生乎其世與諸經師學士上下其議論使先王<lb/>
　　之道燦然復明而當時儒林經師僅以詞章訓詁<lb/>
　　𫝊也雖然使後之君子得從先王之遺文以極乎<lb/>
　　窮理盡性之玅者漢儒為有功焉固不得以其未<lb/>
　　純而議之也三代以後之君能崇學校者以漢武<lb/>
<pb n="KR3a0105_WYG_056-9b"/>
　　為稱首矣其後成帝時犍為郡於水濱得古磬十<lb/>
　　六枚議者以為善祥劉向因言宜興辟廱設庠序<lb/>
　　陳禮樂隆雅頌之聲盛揖讓之容以風化天下成<lb/>
　　帝以向言下公卿議丞相大司空奏請立辟雍按<lb/>
　　行長安城南營表未作而罷時又有言孔子布衣<lb/>
　　養徒三千人今天子太學弟子少於是增弟子員<lb/>
　　三千人嵗餘復如故向號稱博極羣書有骨鯁之<lb/>
　　節操班書贊為直諒多聞古之益友葢董生之流<lb/>
<pb n="KR3a0105_WYG_056-10a"/>
　　亞其言先後同揆而成無武之雄才大畧是以卒<lb/>
　　不果行也<lb/>
世祖建武五年初起太學帝還視之<lb/>
　　<hi>臣</hi>按東京再創初起太學車駕臨幸稽式古典修<lb/>
　　明禮樂煥然文物可觀矣明章之際崇尚經學石<lb/>
　　渠虎觀博徵羣儒孝質本初之元太學增盛三萬<lb/>
　　餘生則諸王大臣子孫四姓小侯皆遊學校矣故<lb/>
　　東都文學之盛以明章為稱首而非西京之所能<lb/>
<pb n="KR3a0105_WYG_056-10b"/>
　　匹也<lb/>
桓帝時太學諸生三萬餘人郭泰賈彪為其冠與李膺<lb/>
陳蕃王暢更相褒重學中語曰天下模楷李元禮不畏<lb/>
彊禦陳仲舉天下俊秀王叔茂<lb/>
　　<hi>臣</hi>按太學生徒互相褒重臧否人物不避患禍雖<lb/>
　　不無太激固皆合于是是非非之公厯晉唐宋之<lb/>
　　世如稽康之戮陽城之去李綱之逐丁大全之横<lb/>
　　其出身排難頌言於朝者皆太學生也此可以見<lb/>
<pb n="KR3a0105_WYG_056-11a"/>
　　當時清議猶出於學校有古者遊鄉校以論執政<lb/>
　　之意而輓近世教化益微勸導不備墮窳敗業者<lb/>
　　日聞而激揚清濁以名敎自任者罕矣則以其途<lb/>
　　日雜其地日輕而其人材每日陋也<lb/>
魏畧儒宗序曰從初平之元至建安之末天下分崩人<lb/>
懐茍且綱紀既衰儒道尤甚至黄初元年之後新主乃<lb/>
始掃除太學之灰炭補舊石碑之缺壊備博士之員錄<lb/>
依漢甲乙以考課申告州郡有欲學者皆遣詣太學太<lb/>
<pb n="KR3a0105_WYG_056-11b"/>
學始開有弟子數百人至太和青龍中中外多事人懐<lb/>
避就雖性非解學多求詣太學太學諸生有千數而諸<lb/>
博士率皆麄疎無以教弟子弟子本亦避役竟無能習學<lb/>
冬來春去嵗嵗如是又雖有精者而臺閣舉格太髙加<lb/>
不念綂其大義而問字指墨法㸃注之間百人同試度<lb/>
者未十是以志學之士遂復陵遲而來求浮虚者各競<lb/>
逐也正始中有詔議圜丘普延學士是時郎官及司徒<lb/>
領吏二萬餘人雖復分布見在京師者尚且萬人而應<lb/>
<pb n="KR3a0105_WYG_056-12a"/>
書與議者畧無幾人又是時朝堂公卿以下四百餘人<lb/>
其能撡筆者未有十人多皆相從飽食而退嗟夫學業<lb/>
沈隕乃至于此<lb/>
　　<hi>臣</hi>按此序言學校之壊極矣然是時所進之塗猶<lb/>
　　未雜也自後世有納粟監生固皆飽食之徒也豈<lb/>
　　能復責之操筆與辨字指墨法㸃注哉聚不學之<lb/>
　　人而敎之學難矣故不如清其源也<lb/>
晉元帝時征南軍司戴邈上疏以為喪亂以來庠序隳<lb/>
<pb n="KR3a0105_WYG_056-12b"/>
廢議者或謂平世尚文遭亂尚武此言似之而實不然<lb/>
夫儒道深奥不可倉卒而成比天下平泰然後修之則<lb/>
廢墜已久矣又貴遊之子未必有斬將搴旗之才從軍<lb/>
征戍之役不及盛年使之講肄道義良可惜也世道久<lb/>
喪禮俗日弊猶火之消膏莫之覺也今王業肇建萬物<lb/>
權輿謂宜篤道崇儒以勵風化從之始立太學<lb/>
　　<hi>臣</hi>按古之敎學者藝有射御舞有干戈皆所以寓<lb/>
　　武備于文事也記言受成于學詩言在泮獻馘則<lb/>
<pb n="KR3a0105_WYG_056-13a"/>
　　自出師以至凱旋始終不離乎學校矣其軍士則<lb/>
　　比閭之民其將率則公朝之卿大夫所謂殺敵為<lb/>
　　果致果為毅者不過尊君親上死長之義知之明<lb/>
　　而守之固耳子衿佻達學子散去鄭風所以刺也<lb/>
　　而髙克之師逍遥河上未嘗禦敵潰散而歸此豈<lb/>
　　無駟介二矛之威怒哉亦孝弟忠信之風微矣夫<lb/>
　　子相定公㑹齊侯於夾谷具左右司馬以從所以<lb/>
　　却萊兵而返侵地者雖聖人徳盛化神之事亦以<lb/>
<pb n="KR3a0105_WYG_056-13b"/>
　　有文事者必有武備故也平世尚文而不廢武遭亂<lb/>
　　尙武而不廢文所由適于治者同出於一原也所<lb/>
　　造就人材而致于用者皆出于一途也古之建國<lb/>
　　君民敎學為先葢亦謂王業肇建萬物權輿之日<lb/>
　　也三綱五常之道未嘗一日熄於天下仁義禮智<lb/>
　　信之徳未嘗一日不在於人而政敎廢弛禮樂崩<lb/>
　　壊則誠有不可以倉卒而成者戴邈之論知本哉<lb/>
魏顯祖時初立郡學置博士助敎生員從中書令髙允<lb/>
<pb n="KR3a0105_WYG_056-14a"/>
相州刺史李訢之請也<lb/>
　　<hi>臣</hi>按魏自世祖以議郎孔羨為宗聖侯奉孔子祠<lb/>
　　立太學置博士依漢世試五經課試之法矣至是<lb/>
　　從髙允李訢之請立郡學置博士助敎生員凡書<lb/>
　　初者美惡不嫌於同辭此則深嘉而亟予之者也<lb/>
　　李延夀曰江左草創日不暇給以迄宋齊國學時<lb/>
　　或開置而勸課未博建之不能十年葢取文具而<lb/>
　　已然則魏之為魏乃獨優乎大抵南北數姓之君<lb/>
<pb n="KR3a0105_WYG_056-14b"/>
　　國祚既促於學校尤開置不恒又往往雜以老莊<lb/>
　　虚無文史浮靡之敝梁武天監四年有崇尚經術<lb/>
　　之詔於是置五經博士各主一館有數百生給其<lb/>
　　廩餼未嘗非盛舉也然以其篤於奉佛之心而乃<lb/>
　　飾此崇儒之事其于辭章之學且不能有以挽江<lb/>
　　湖日下之勢則所謂數百生一館者毋乃非先王<lb/>
　　之所取所養者乎<lb/>
隋文帝仁夀元年詔以天下學校生徒多而不精唯簡<lb/>
<pb n="KR3a0105_WYG_056-15a"/>
畱國子學生七十人太學四門及州縣學並廢殿内將<lb/>
軍河間劉炫上表切諫不聴<lb/>
唐髙祖武徳元年置國子太學四門生合三百餘員郡<lb/>
縣學亦各置生員<lb/>
武徳七年上詣國子監釋奠詔諸王公子弟各就學<lb/>
　　<hi>臣</hi>按隋文帝混一天下不思廣厲學宫而簡汰生<lb/>
　　徒毁壊學校與暴秦何異其不能延于再世審矣<lb/>
　　隋之所廢唐之所置雖欲勿興得乎<lb/>
<pb n="KR3a0105_WYG_056-15b"/>
太宗貞觀十四年二月上幸國子監觀釋奠命祭酒孔<lb/>
穎達講孝經賜祭酒以下至諸生高第帛有差是時上<lb/>
大徵天下名儒為學官數幸國子監使之講論學生能<lb/>
明一經以上皆得補官增築學舍千二百間增學生滿<lb/>
三千二百六十員自屯營飛騎亦給博士使授以經有<lb/>
能通經者聴得貢舉於是四方學者雲集京師乃至髙<lb/>
麗百濟新羅髙昌吐蕃諸酋長亦遣子弟請入國學升<lb/>
講筵者至八千餘人上以師説多門章句繁雜命孔穎<lb/>
<pb n="KR3a0105_WYG_056-16a"/>
達與諸儒撰定五經疏謂之正義令學者習之<lb/>
　　<hi>臣</hi>按唐太宗之崇學校如此所以成貞觀之政也<lb/>
　　穎達等所撰定五經正義於性命精微之理雖未<lb/>
　　有以深造而發明之然六代淫靡破析聖義則漢<lb/>
　　人訓詁之學亦幾於晦矣得穎達為之反覆推䆒<lb/>
　　援據精詳斯其有功於漢人之箋注始足以資有<lb/>
　　宋諸儒之討論也今文孝經分十八章者即石臺<lb/>
　　本太宗之所定也先儒雖有今文不若古文之論<lb/>
<pb n="KR3a0105_WYG_056-16b"/>
　　然其尊聖法成孝治使學者的然信為孔曾授受<lb/>
　　之書無疑者以帝王之尊而親為講説比於漢世<lb/>
　　虎賁羽林之士皆得明習尤為躬親倡率使人知<lb/>
　　所信從也<lb/>
周太祖如曲阜謁孔子廟既奠將拜左右曰孔子陪臣<lb/>
也不當以天子拜之帝曰孔子百世帝王之師敢不敬<lb/>
乎遂拜之又拜孔子墓命葺孔子祠禁孔林樵採訪孔<lb/>
子顔淵之後以為曲阜令及主簿<lb/>
<pb n="KR3a0105_WYG_056-17a"/>
　　　<hi>臣</hi>按以孔子之後為曲阜令主簿葢亦待以不臣<lb/>
　　　之禮宋太祖亦以孔宜為曲阜簿奉孔子祠葢五<lb/>
　　　季以來襲封廢絕斯為曠典今上公之封世守而<lb/>
　　　曲阜之令即用其所推擇於尊事孔子之禮為有<lb/>
　　　加矣<lb/>
　<lb/>
　<lb/>
　<lb/>
<pb n="KR3a0105_WYG_056-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷五十四<lb/>
</p>
<p>
</p>
  </div>
</body>
</text>
</TEI>
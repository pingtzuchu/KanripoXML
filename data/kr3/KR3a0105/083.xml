<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0105_WYG_083-1a"/>
　欽定四庫全書<lb/>
御定孝經衍義卷八十一<lb/>
　　卿大夫之孝<lb/>
　　　愛親<lb/>
　南史謝𢎞微為文學母憂去職居喪以孝稱服闋蔬食<lb/>
　踰時<lb/>
　胡藩少孤居喪以毁聞太守韓伯見之謂藩叔尚書少<lb/>
　廣曰卿此姪當以義烈成名<lb/>
<pb n="KR3a0105_WYG_083-1b"/>
　趙倫之幼孤貧事母以孝稱<lb/>
　臧燾為助教頃之去官以父母老家貧與弟熹俱棄人<lb/>
　事躬耕自業約已養親者十餘年父母喪亡居喪六年<lb/>
　以毁瘠著稱<lb/>
　臧盾有孝性嘗隨父宿直廷尉府母劉氏在宅夜暴亡<lb/>
　盾左手中指忽痛不得寢及旦宅信果報凶問其感通<lb/>
　如此服未終父卒居喪五年不出廬戸形骸枯瘁家人<lb/>
　不識武帝累敕抑譬<lb/>
<pb n="KR3a0105_WYG_083-2a"/>
王儉生而父僧綽遇害為叔父僧䖍所養數嵗襲爵豫<lb/>
寧縣侯拜受茅土流涕嗚咽選尚陽羨公主帝以儉嫡<lb/>
母武康主同泰初巫蠱事不可以為婦姑欲開冢離𦵏<lb/>
儉密以死請故事不行<lb/>
　　<hi>臣</hi>按任昉為王儉集序云年六嵗襲封豫寧縣侯<lb/>
　　拜日家人以公尚幼弗之先告既襲圭組對揚王<lb/>
　　命因便感咽若不自勝初宋明帝居藩與公母武<lb/>
　　康公主素不協及即位有詔毁廢舊塋投棄棺柩<lb/>
<pb n="KR3a0105_WYG_083-2b"/>
　　公以死固請誓不遵奉表啓酸切太宗聞而悲之<lb/>
　　遂無以奪也與本傳小異<lb/>
王規八嵗丁所生母憂居喪有至性齊太尉徐孝嗣每<lb/>
見必為流涕稱曰孝童<lb/>
謝㬭年數嵗所生母郭氏疾㬭晨昏温清勤容戚顔未<lb/>
嘗暫改恐僕役營疾懈倦躬自執勞母為疾畏驚一家<lb/>
尊卑感㬭至性咸納屨行屛氣語如此者十餘年<lb/>
謝幾卿父超宗徙越嶲詔家人不得相隨幾卿年八嵗<lb/>
<pb n="KR3a0105_WYG_083-3a"/>
别父於新亭不勝其慟遂投於江超宗命估客數人入<lb/>
水救之良久湧出得就岸瀝耳目口鼻出水數斗十餘<lb/>
日乃裁能言居父憂哀毁過禮<lb/>
謝舉弱冠丁父憂幾致毁滅<lb/>
王志九嵗居所生母憂哀容毁瘠為中表所異<lb/>
王筠普通元年以母憂去職筠有孝性毁瘠過禮<lb/>
王銓學業不及弟錫而孝行齊焉時人以為銓錫二王<lb/>
可謂玉昆金友母長公主疾銓形貌瘠貶人不復識及<lb/>
<pb n="KR3a0105_WYG_083-3b"/>
居喪哭泣無常因得氣疾錫弟僉八嵗丁父憂容毁過<lb/>
禮累遷始興内史丁所生母憂固辭不拜<lb/>
袁昻雍州刺史顗之子也初顗敗傳首建業藏於武庫<lb/>
以漆題顗名以為誌至是始還之昻號慟嘔血絶而復<lb/>
甦以淚洗所題漆字皆滅人以為孝感𦵏訖更制服廬<lb/>
於墓次從兄彖常撫視抑譬之以父亡不以理終身不<lb/>
聽音樂丁母憂哀毁過禮服未除而從兄彖卒昻幼孤<lb/>
為彖所養乃制期服丁所生母憂去職以喪還江路風<lb/>
<pb n="KR3a0105_WYG_083-4a"/>
潮暴駭昻乃縛衣著柩誓同沉溺及風止餘船皆沒惟<lb/>
昻船獲全咸謂精誠所致昻子君正年數嵗父疾晝夜<lb/>
不眠專侍左右家人勸令暫臥荅曰官既未差眠亦不<lb/>
安<lb/>
孔奐時天下喪亂皆不能終三年喪唯奐及吳國張種<lb/>
在冦亂中守法度並以孝聞<lb/>
蔡廓遭母憂性至孝三年不櫛沐殆不勝喪少子興宗<lb/>
年十嵗喪父哀毁有異凡童子撙丁母憂廬於墓側齊<lb/>
<pb n="KR3a0105_WYG_083-4b"/>
末多難服闋因居墓所<lb/>
張岱為司徒左西曹掾母年八十籍注未滿岱便去官<lb/>
有司以岱違制將欲糾舉宋孝武曰觀過可以知仁不<lb/>
須案也<lb/>
張敷生而母亡年數嵗問知之雖童䝉便有感慕之色<lb/>
至十嵗許求母遺物而散施已盡惟得一扇乃緘錄之<lb/>
每至感思輒開笥流涕見從母悲感哽咽父在吳興亡<lb/>
成服凡十餘日始進水漿𦵏畢不進鹽菜遂毁瘠成疾<lb/>
<pb n="KR3a0105_WYG_083-5a"/>
伯父茂度每止譬之輒更感慟絶而復續茂度曰我冀<lb/>
譬汝有益但更甚耳自是不復往未期而卒孝武即位<lb/>
詔旌其孝道追贈侍中改其所居稱孝張里<lb/>
裴子野生而母魏氏亡為祖母殷氏所養年九嵗殷氏<lb/>
亡泣血哀慟家人異之父寢疾彌年子野禱請備至涕<lb/>
泗霑濡父夜夢見其容且召視如夢俄而疾間以為至<lb/>
孝所感命著孝感傳固辭乃止及居喪每之墓所草為<lb/>
之枯有白兔白鳩馴擾其側梁天監中尚書僕射范雲<lb/>
<pb n="KR3a0105_WYG_083-5b"/>
嘉其至行將表奏之㑹雲卒不果<lb/>
劉覽字孝智以所生母憂廬於墓常再期不嘗鹽酪食<lb/>
麥粥而已隆冬止著單衣家人慮不勝喪中夜竊置炭<lb/>
於牀下覽因暖得寐及覺知之號慟嘔血梁武帝聞其<lb/>
至性數使省視<lb/>
劉苞三嵗而孤至六七嵗見諸父常泣其母謂其畏憚<lb/>
怒之苞曰早孤不及見父聞諸父多相似故心中悲耳<lb/>
因而歔欷母亦悲慟初苞父母及兩兄相繼亡歿悉假<lb/>
<pb n="KR3a0105_WYG_083-6a"/>
瘞焉苞年十六始移墓所經營改𦵏不資諸父奉大母<lb/>
朱夫人及所生陳氏並扇席温枕叔父繪常歎服之<lb/>
夏侯詳年十六遭父艱居喪哀毁三年廬於墓側常有<lb/>
三足雀來集其廬戸衆咸異焉子亶嗣居喪盡禮廬於<lb/>
墓側遺財悉推諸弟<lb/>
楊公則父仲懷為宋豫州刺史殷琰將叛輔國將軍劉<lb/>
勔討琰仲懷力戰死於横塘公則隨父在軍年未弱冠<lb/>
冒陣抱屍號哭氣絶良久勔命還仲懷首公則斂畢徒<lb/>
<pb n="KR3a0105_WYG_083-6b"/>
步負喪歸鄉里由此著名<lb/>
劉懐慰父乗人死於義嘉事懷慰持喪不食醯醬冬日<lb/>
不用絮衣養孤弟妹事寡叔母皆有恩義子霽十四居<lb/>
父憂有至性每哭輒嘔血母胡氏寢疾霽年已五十衣<lb/>
不解帶者七旬母亡霽廬於墓哀慟過禮常有雙白鶴<lb/>
循翔廬側處士阮孝緒致書抑譬焉霽思慕不己未終<lb/>
喪而卒<lb/>
韋鼎遭父憂水漿不入口者五日哀毁過禮殆將滅性<lb/>
<pb n="KR3a0105_WYG_083-7a"/>
侯景之亂鼎兄昻戰死京口鼎負屍出寄於中興寺求<lb/>
棺無所得鼎哀憤慟哭忽見江中有物流至鼎所竊異<lb/>
之往視乃新棺也因以充斂元帝聞之以為精誠所感<lb/>
馮道根少孤家貧傭賃以養母行得甘肥未嘗先食必<lb/>
遽還以遺母年十三以孝聞郡召為主簿不就曰吾當<lb/>
使封侯廟食安能為儒吏耶<lb/>
張𢎞䇿幼以孝聞母嘗有疾五日不食𢎞策亦不食母<lb/>
强為進粥𢎞策乃食母所餘遭母憂三年不食鹽菜幾<lb/>
<pb n="KR3a0105_WYG_083-7b"/>
至滅性兄弟友愛不忍暫離雖各有室常同臥起時人<lb/>
比之姜肱兄弟<lb/>
馬仙琕父憂毁瘠過禮負土成墳手植松柏<lb/>
陸襄為揚州從事以父終此官固辭武帝不許聽與府<lb/>
司馬換廨居之襄母常卒患心痛醫方須三升粟漿時<lb/>
冬月日又逼暮求索無所忽有老人詣門貨漿量如方<lb/>
劑始欲酬直亡何失之時以襄孝感所致母憂去職襄<lb/>
已五十毁頓過禮<lb/>
<pb n="KR3a0105_WYG_083-8a"/>
任昉孝友純至每侍親疾衣不解帶言與淚并湯藥飲<lb/>
食必先經口父喪去官泣血三年杖而後起齊武帝謂<lb/>
昉伯遐曰聞昉哀毁過禮使人憂之宜深相全譬遐使<lb/>
進飲食當時勉勵回即嘔出父遥本性重㯽榔以為嘗<lb/>
餌臨終嘗求之剖百許口不得好者昉亦所嗜好深以<lb/>
為恨遂終身不嘗㯽榔遭繼母憂昉先以毁瘠每一慟<lb/>
絶良久乃甦因廬墓側以終喪禮哭泣之地草為不生<lb/>
昉素强壯腰帶甚充服闋後不可復識<lb/>
<pb n="KR3a0105_WYG_083-8b"/>
王固清虚寡欲居喪以孝聞及丁所生母憂遂終身蔬<lb/>
食<lb/>
許懋少孤性至孝居父憂執喪過禮為州黨所稱<lb/>
賀琛家貧常往還諸暨販粟以養母雖自執舟楫閒則<lb/>
習業俄遭母憂廬於墓所服闋猶未還舍生徒復從之<lb/>
琛哀毁積年骨立而已未堪請授諸生營救稍稍習業<lb/>
陸瓊年十一丁父憂毁瘠有至性從祖襄歎曰此兒必<lb/>
荷門基初瓊之侍東宫母隨在官舍及喪還鄉詔加贈<lb/>
<pb n="KR3a0105_WYG_083-9a"/>
後主自制誌銘朝野榮之瓊哀慕過毁以至徳四年卒<lb/>
庾杲之幼有孝行清貧自業<lb/>
徐陵弟孝克性至孝遭父憂殆不勝喪事所生母陳氏<lb/>
盡就養之道後為國子祭酒孝克每侍宴無所食噉至<lb/>
席散當其前膳羞損減帝密記以問中書舍人管斌斌<lb/>
自是伺之見孝克取珍果納紳帶中斌當時莫識其意<lb/>
後尋訪方知其以遺母斌以啓宣帝嗟嘆良久乃敕自<lb/>
今享宴孝克前饌並遣將還以餉其母時論美之皇太<lb/>
<pb n="KR3a0105_WYG_083-9b"/>
子入學釋奠百司陪列孝克發孝經題後主詔皇太子<lb/>
北面致敬陳亡隨例入長安家道壁立所生母患欲粳<lb/>
米為粥不能常辦母亡後孝克遂常啗麥有遺粳米者<lb/>
孝克對而悲泣終身不復食焉<lb/>
　　<hi>臣</hi>按陵奉使在北侯景冦京師陵父先在圍城之<lb/>
　　内陵不奉家信便蔬食布衣若居憂恤其致僕射<lb/>
　　楊遵彦書云吾奉違温凊仍屬亂離蕭軒靡御王<lb/>
　　舫誰持瞻望鄉闗何心天地自非生憑廪竹源出<lb/>
<pb n="KR3a0105_WYG_083-10a"/>
　　空桑行路含情猶共相愍盖亦孝子之情也<lb/>
吳明徹父樹梁右軍將軍明徹幼孤性至孝年十四感<lb/>
墳塋未修家貧無以取給乃勤耕種天下亢旱苗稼焦<lb/>
枯明徹哀憤每之田中號泣仰天自訴居數日有自田<lb/>
還者云苗已更生明徹疑其紿已及往如言秋而大獲<lb/>
足充𦵏用時有伊氏者善占墓謂其兄曰君𦵏日必有<lb/>
乗白馬逐鹿者經墳此是最小孝子大貴之徵至時果<lb/>
有應明徹即樹之小子也<lb/>
<pb n="KR3a0105_WYG_083-10b"/>
魯悉達幼以孝聞遭母憂哀毁過禮因遘疾卒諡孝侯<lb/>
虞荔母隨荔入臺卒於臺内尋而城陷情禮不申由是<lb/>
終身蔬食布衣不聽音樂帝以蔬食積久非羸疾所堪<lb/>
乃敕曰卿年事已多氣力稍減方欲仗委良須充壯今<lb/>
給卿魚肉不得固從所執荔終不從<lb/>
陶季直五嵗喪母哀若成人初母未病令於外染衣卒<lb/>
後家人始贖季直抱之號慟聞者莫不酸感<lb/>
成景儁父安樂淮陽太守常邕和殺安樂以城内附景<lb/>
<pb n="KR3a0105_WYG_083-11a"/>
儁謀復讐因殺魏宿預城主以地南入邕和為鄱陽内<lb/>
史景儁購人刺殺之重購邕和家人鴆殺其子噍類俱<lb/>
盡武帝義之每為屈法景儁家讐既雪每思報効卒諡<lb/>
忠烈云<lb/>
謝藺丁父憂晝夜慟號毁瘠骨立母阮氏常自守視譬<lb/>
抑之後為散騎常侍使魏㑹侯景入附境上交兵藺母<lb/>
既慮不得還感氣而卒及藺還入境夜夢不祥旦便投<lb/>
列馳歸及至號慟嘔血氣絶久之水漿不入口每哭眼<lb/>
<pb n="KR3a0105_WYG_083-11b"/>
耳口鼻皆血流經月餘日因夜臨而卒子貞有至性祖<lb/>
母阮氏先苦風眩每發便一二日不能飲食貞時年七<lb/>
嵗祖母不食貞亦不食往往如此十四丁父艱號頓於<lb/>
地絶而復蘇者數矣初貞父藺以憂毁卒家人賔客復<lb/>
憂貞乃共請華嚴寺長爪禪師為貞說法仍譬以母須<lb/>
侍養不宜毁滅乃進饘粥及魏克江陵入長安貞母出<lb/>
家於宣明寺貞在周侍武帝愛弟趙王招讀招聞其獨<lb/>
處必晝夜涕泣私問知母在鄉後數年奏放貞還母憂<lb/>
<pb n="KR3a0105_WYG_083-12a"/>
哀毁羸瘠病篤卒<lb/>
姚察初梁室淪沒察父僧坦入長安察蔬食布衣不聽<lb/>
音樂至是凶問因聘使到江南時察母韋氏喪制適除<lb/>
後主以察羸瘠慮加毁頓乃密遣中書舍人司馬申就<lb/>
宅發哀仍敕中專加譬抑察累居憂戚齊素日久因加<lb/>
氣疾後主常别召見為之動容陳亡入隋襲封北絳郡<lb/>
公察在陳時聘周因得與父僧坦相見將别之際絶而<lb/>
復甦至是承襲愈更悲戚見者莫不為之歔欷丁後母<lb/>
<pb n="KR3a0105_WYG_083-12b"/>
杜氏喪解職在服制之中有白鳩巢於户上<lb/>
殷不害性至孝居父憂過禮由是少知名家世儉約居<lb/>
甚貧寠有弟五人皆幼弱不害事老母養小弟勤劇無<lb/>
所不至簡文以不害善事親賜其母蔡氏錦裙𥜗氈席<lb/>
被褥單複畢備魏平江陵失母所在時甚寒雪凍死者<lb/>
填滿溝壑不害行哭尋求聲不暫輟過見死人溝中即<lb/>
投身捧視舉體凍僵水漿不入口者七日始得母屍憑<lb/>
屍而哭每輒氣絶行路皆為流涕即江陵權殯入長安<lb/>
<pb n="KR3a0105_WYG_083-13a"/>
自是蔬食布衣枯槁骨立見者莫不哀之弟不佞居父<lb/>
喪以至孝稱㑹魏尅江陵而母卒道路隔絶久不得奔<lb/>
赴四載之中晝夜號泣居處飲食常為居喪之禮第四<lb/>
兄不齊於江陵迎母喪柩歸𦵏不佞居處之節如始聞<lb/>
問若此者又三年手自負土植松柏每嵗時伏臘必三<lb/>
日不食<lb/>
司馬暠有至性年十二丁内艱哀慕過禮水漿不入口<lb/>
殆經一句每號慟必至悶絶父每喻之令進粥然猶毁<lb/>
<pb n="KR3a0105_WYG_083-13b"/>
瘠骨立丁父艱哀毁愈甚廬於墓側日進麥粥一升墓<lb/>
在新林連接山阜舊多猛獸暠結廬數載豺狼絶跡常<lb/>
有兩鳩栖宿廬所馴狎異常子延義初隨父入闗丁母<lb/>
憂喪過於禮及暠還都延義乃躬負靈櫬晝伏宵行冒<lb/>
履氷霜手足皸瘃至都遂致攣廢數年乃愈<lb/>
李慶緒父為人所害慶緒九嵗而孤為兄所養日夜號<lb/>
泣志在復讐投州將陳顯達仍於部伍白日手刃其仇<lb/>
自縛歸罪州將義而釋之梁天監中為東莞太守丁母<lb/>
<pb n="KR3a0105_WYG_083-14a"/>
憂去職廬於墓側每慟嘔血數升<lb/>
北史穆紹歴位祕書監侍中衛將軍太常卿中書令七<lb/>
兵殿中二尚書遭所生母憂免居喪以孝聞<lb/>
長孫晟性至孝居憂毁瘠為朝士所稱<lb/>
王晞幼而孝謹淹雅有器度好學不倦魏永安初第二<lb/>
兄暉聘梁啓晞釋褐除員外散騎侍郎徵署廣平王開<lb/>
府功曹晞願養母竟不受弟晧少立名行為士友所稱<lb/>
遭母憂居喪有至性<lb/>
<pb n="KR3a0105_WYG_083-14b"/>
崔瞻聘陳行過彭城讀道傍碑未畢而絶倒從者遥見<lb/>
以為中惡此碑乃瞻父㥄徐州時所立故哀感焉㥄弟<lb/>
仲文有文學沙苑之敗仲文持馬尾渡河波中乍沒乍<lb/>
出神武望見曰崔掾也遽遣船赴接及至謂曰卿為君<lb/>
為父不顧萬死可謂家之孝子國之忠臣也<lb/>
閻元明少而至孝行著鄉閭太和五年除北隨郡太守<lb/>
元明以違離親養興言悲慕母亦慈念泣淚喪明悲號<lb/>
上訴許歸奉養一見其母母目便開刺史吕夀恩列狀<lb/>
<pb n="KR3a0105_WYG_083-15a"/>
上聞詔下州郡表為孝門復其租調兵役令終母年母<lb/>
亡服終心喪積載每忌日悲動傍鄰<lb/>
　　<hi>臣</hi>按元明之母一見其子瞽目復明所謂誠孝之<lb/>
　　感無所不通也<lb/>
楊慶祖元父剛並以至孝知名年二十五郡察孝㢘以<lb/>
侍養不赴母有疾不解襟帶者七旬及居母憂哀毁骨<lb/>
立負土成墳齊文宣表其門閭賜帛及綿粟有差隋文<lb/>
帝屢加褒賞擢授儀同三司為平陽太守<lb/>
<pb n="KR3a0105_WYG_083-15b"/>
李棠祖伯貴魏宣武時官至魯郡守有孝行居父喪哀<lb/>
戚過禮遂以毁卒宣武嘉之贈渤海相<lb/>
盧義僖九嵗喪父便有至性少為僕射李冲所歎美卒<lb/>
諡曰孝簡<lb/>
宇文福子延位員外散騎侍郎以父老詔聽隨侍在瀛<lb/>
洲屬大乗妖黨突入州城延率奴客逆戰身被重創賊<lb/>
縱火燒齋閣福時在内延突火入抱福出外支體灼爛<lb/>
鬢髪盡焦於是勒衆與賊苦戰賊乃散走以此見稱<lb/>
<pb n="KR3a0105_WYG_083-16a"/>
宋隠性至孝專精好學積遷行臺右丞領選尋以母喪<lb/>
歸列人<hi>地名</hi>既𦵏被徵乃棄妻子匿於長樂數年而卒隠<lb/>
弟宣宣子謨謨子鸞鸞弟瓊以孝稱母曾病季秋月思<lb/>
𤓰瓊夢想見之求而遂獲時人異之<lb/>
　　<hi>臣</hi>按宋瓊因夢想而果獲𤓰亦誠孝之所感也<lb/>
刁柔居母喪以孝聞<lb/>
辛紹先有至性丁父憂三年口不甘味頭不櫛沐髪遂<lb/>
落盡<lb/>
<pb n="KR3a0105_WYG_083-16b"/>
賈彞父為苻堅鉅鹿太守坐訕謗繫獄彞年十嵗訟父<lb/>
獲申逺近歎之彞從兄潤潤曽孫禎居喪以孝聞使江<lb/>
左還以母老患病輒在家定省坐免官<lb/>
韋閬子範範子儁少孤事祖母以孝聞子粲兄弟十三<lb/>
人並有孝行居父喪毁瘠過禮既𦵏廬於墓側負土成<lb/>
墳<lb/>
陸卬父憂兄弟交相率廬於墓側負土成墳朝廷所嗟<lb/>
尚發詔褒揚改其所居為孝居里服竟當襲不忍嗣侯<lb/>
<pb n="KR3a0105_WYG_083-17a"/>
遭母喪哀慕毁悴殆不勝喪遂至沈篤頓伏牀枕又成<lb/>
風疾第五弟搏遇疾臨終謂其兄弟曰大兄尫病如此<lb/>
性至慈愛搏之死日必不得使大兄知之哭泣聲必不<lb/>
可聞徹致有感動家人至於祖載方始告卬聞而悲痛<lb/>
一慟便絶搏弟彦師父艱去職哀毁殆不勝喪與兄卬<lb/>
廬於墓次鄉人重之皆就墓側存問晦朔之際車馬不<lb/>
絶兄卬當襲父始平侯以彥師昆弟中最幼表讓封焉<lb/>
彥師固辭而止世稱友弟孝義總萃一門<lb/>
<pb n="KR3a0105_WYG_083-17b"/>
陸俟子麗興安初封平原王麗頻讓不聽乃啓以讓父<lb/>
文成曰朕為天下主豈不能得二王封卿父子也以父<lb/>
俟為東平王麗好學愛士常以講誦為業甚孝遭父憂<lb/>
毁瘠過禮<lb/>
蕭祇子放居喪以孝聞所居廬室前有二慈烏來集各<lb/>
據一樹為巢自午以前馴庭飲啄午後更不下樹每臨<lb/>
時舒翅悲鳴全似哀泣家人伺之未嘗有闕時以為至<lb/>
孝之感<lb/>
<pb n="KR3a0105_WYG_083-18a"/>
蕭大圜幼而聰敏年四嵗能誦三都賦及孝經論語七<lb/>
嵗居母喪便有成人性<lb/>
盧叔仁年十八州辟主簿舉秀才除員外郎以親老乃<lb/>
辭歸就養父母既沒哀毁六年躬營墳隴有終焉之志<lb/>
崔仲哲早喪所生母為祖母宋氏所養六嵗宋亡啼慕<lb/>
不止見者悲之以軍功賜爵安平縣男及父秉於燕被<lb/>
圍泣訴朝廷遂除别將與都督元譚赴援戰歿<lb/>
李渾以父死王事除給事中後以四方多難求為青州<lb/>
<pb n="KR3a0105_WYG_083-18b"/>
征東司馬與河間邢邵北海王昕俱奉老母攜妻子同<lb/>
赴青齊未幾而爾朱榮入洛衣冠殲盡物論以為知幾<lb/>
天平初丁母憂行喪冢側殆將滅性<lb/>
裴佗子讓之年十六喪父殆不勝哀其母辛氏泣撫之<lb/>
曰棄我滅性得為孝乎由是自勉<lb/>
裴俠年十三遭父憂哀毁有若成人將擇𦵏地而行空<lb/>
中有人曰童子何悲𦵏於桑東封公侯俠懼以告其母<lb/>
母曰神也吾聞鬼神福善爾家未嘗有惡當以吉祥告<lb/>
<pb n="KR3a0105_WYG_083-19a"/>
汝耳時俠宅有大桑林因𦵏焉後賜爵清河縣伯以功<lb/>
進爵為侯子祥性忠謹俠之終也以毁卒<lb/>
李平頻經大憂居喪以孝稱<lb/>
傅永父母並老飢寒十數載賴其强於人事勠力傭丐<lb/>
得以存立<lb/>
斛斯徵有至性居父喪朝夕共一溢米<lb/>
元文遥父晞有孝行父卒廬於墓側而終文遥貴贈特<lb/>
進開府儀同三司中書監諡曰孝<lb/>
<pb n="KR3a0105_WYG_083-19b"/>
魏蘭根母憂居喪有孝稱父喪廬於墓側負土成墳憂<lb/>
毁殆於滅性次子敬仲敬仲子餉幼孤學涉有時譽居<lb/>
喪以孝聞<lb/>
裴駿子修早孤居喪以孝聞二弟三妹並在幼弱撫養<lb/>
訓誨甚有義方次弟務早喪修哀傷之感於行路愛育<lb/>
孤姪同於己子及將異居奴婢田宅悉推與之時人以<lb/>
此稱焉修弟宣少孤事母兄以孝友稱<lb/>
李崇以父賢勲封迴樂縣侯時年尚小拜爵日親族相<lb/>
<pb n="KR3a0105_WYG_083-20a"/>
賀崇獨泣下賢問之對曰無勲於國幼少封侯當報主<lb/>
恩不得終於孝養是以悲耳賢由此大奇之<lb/>
王誼父艱毁瘁過禮廬於墓側負土成墳<lb/>
竇熾事親孝奉諸兄以悌聞<lb/>
柳檜安康人黄衆寶謀反圍檜郡城陷身被十餘創遂<lb/>
為賊所獲檜守節不變遂害之子雄亮時年十四哀毁<lb/>
過禮隂有復讐之志武帝時衆寶率其部歸長安雄亮<lb/>
手斬衆寶於城中請罪闕下帝特原之<lb/>
<pb n="KR3a0105_WYG_083-20b"/>
柳慶出後第四叔及遭父憂議者不許為服重慶泣曰<lb/>
禮緣人情若於出後之家更有苴斬之服可奪此從彼<lb/>
今四叔薨背己久情事不追豈容奪禮乖違天性時論<lb/>
不能抑遂以苫塊終喪既𦵏乃與諸兄負土成墳慶兄<lb/>
檜為賊黄衆寶所害檜子三人皆幼弱慶撫養甚篤後<lb/>
檜次子雄亮白日手刃衆寶於長安城中晉公䕶聞而<lb/>
大怒執慶諸子姪皆囚之讓慶擅殺人對曰慶聞父母<lb/>
之讐不同天昆弟之讐不同國明公以孝臨天下何責<lb/>
<pb n="KR3a0105_WYG_083-21a"/>
於此乎䕶愈怒慶辭色無屈竟以俱免<lb/>
若干惠早喪父事母以孝聞周文嘗造射堂新成與諸<lb/>
將宴射惠竊歎曰親老矣何時辦此周文聞之即日徙<lb/>
堂於惠宅<lb/>
劉亮以母憂去職居喪毁瘠周文歎其至性<lb/>
蔡祐年十四事母以孝聞<lb/>
田徳懋少以孝友知名丁父艱哀毁骨立廬於墓側負<lb/>
土成墳帝聞而嘉之遣員外散騎侍郎元志就弔焉復<lb/>
<pb n="KR3a0105_WYG_083-21b"/>
降璽書存問下詔表其閭<lb/>
韋祐父沒事母以孝聞<lb/>
泉仚九嵗喪父哀毁類於成人<lb/>
柳敏九嵗而孤事母以孝聞遭母憂居喪旬日之間鬢<lb/>
髪半白尋起吏部郎中毁瘠過禮杖而後起周文見而<lb/>
歎異之特加禀賜<lb/>
申徽少與母居盡力孝養<lb/>
陸政性至孝其母吳人好食魚北土魚少政求之常苦<lb/>
<pb n="KR3a0105_WYG_083-22a"/>
難後宅側忽有泉出而有魚遂得以供膳時人以為孝<lb/>
感所致因謂其泉為孝魚泉<lb/>
趙和太平中陵江將軍南討度淮聞父喪輒還所司將<lb/>
致之於法和曰㒺極之恩終天莫報若許安厝禮畢而<lb/>
即罪戮死且無恨言訖號慟悲感傍人主司以聞遂宥<lb/>
之<lb/>
宗懔遭母憂去職哭輒嘔血兩旬之内絶而復蘇者三<lb/>
每旦有羣烏數千集於廬舍候哭而來哭止而去時論<lb/>
<pb n="KR3a0105_WYG_083-22b"/>
以為孝感所致<lb/>
柳遐有至行初為州主簿其父卒於揚州遐自襄陽奔<lb/>
赴六日而至哀感行路毁瘁不可識後奉喪西歸中流<lb/>
風起舟人相顧失色遐抱棺號慟愬天求哀俄頃風止<lb/>
浪息其母嘗乳間發疽醫云此疾無可救理唯得人吮<lb/>
膿或望微止其痛遐應聲即吮旬日遂瘳咸以為孝感<lb/>
所致<lb/>
趙煚少孤養母至孝年十四有人盜伐其父墓中樹者<lb/>
<pb n="KR3a0105_WYG_083-23a"/>
煚對之號慟因執送官見魏右僕射周惠達長揖不拜<lb/>
自述孤苦涕淚交集惠達為之隕涕歎息者久之<lb/>
元夀少孤性仁孝九嵗喪父哀毁骨立宗族鄉黨咸異<lb/>
之事母以孝聞<lb/>
王頒父僧辯平侯景留頒荆州梁元帝為周師所陷頒<lb/>
因入闗聞其父為陳武帝所殺號慟而絶食頃乃蘇哭<lb/>
不絶聲毁瘠骨立至服闋常布衣蔬食藉藁而臥隋開<lb/>
皇初獻取陳之䇿及大舉伐陳頒自請行率兵數百人<lb/>
<pb n="KR3a0105_WYG_083-23b"/>
從韓擒虎先鋒夜濟力戰被傷恐不堪復鬭悲感嗚咽<lb/>
夜中睡夢有人授藥比寤而瘡不痛時人以為孝感及<lb/>
陳滅頒召父在時士卒得千餘人對之涕泣其間壯士<lb/>
或問曰郎君讐恥已雪而悲哀不止者將不為霸先早<lb/>
死不得手刃之耶請發其丘隴斵櫬焚骨亦可申孝心<lb/>
矣頒頓顙陳謝額盡流血荅曰其為墳塋甚大恐一宵<lb/>
發掘不及其屍更至明朝事乃彰露諸人請具鍬鍤於<lb/>
是夜發其陵剖棺見陳武帝鬚皆不落其本皆出自骨<lb/>
<pb n="KR3a0105_WYG_083-24a"/>
中頒遂焚骨取灰投水飲之既而自縛歸罪文帝以頒<lb/>
所為亦孝義之道舍而不問有司錄其戰功頒固辭曰<lb/>
臣緣國威靈得雪怨恥本徇私心非是為國所加官賞<lb/>
終不敢當帝從之<lb/>
梁彥光少岐嶷有至性其父每謂所親曰此兒有風骨<lb/>
當興吾宗七嵗時父遇篤疾醫曰餌五石可愈時求紫<lb/>
石英不得彥光憂瘁不知所為忽於園中見一物彥光<lb/>
所不識怪而持歸即紫石英也親屬咸異之以為至孝<lb/>
<pb n="KR3a0105_WYG_083-24b"/>
所感累遷小馭下大夫母憂去職毁瘠過禮起令視事<lb/>
帝見其毁甚嗟嘆久之<lb/>
邢虯為光祿少卿母在鄉遇患請假歸遇秋水暴漲河<lb/>
梁破絶虯得一小船而渡船漏滿不沒時人異之母喪<lb/>
哀毁過禮為時所稱<lb/>
邢邵除衛將軍國子祭酒以親老還鄉詔所在特給兵<lb/>
力五人幷令嵗一入朝以備顧問丁母憂哀毁過禮<lb/>
李諧子岳官中散大夫性純至居期慘未曾聽婢過前<lb/>
<pb n="KR3a0105_WYG_083-25a"/>
　追思二親言則流涕<lb/>
　陽固丁母憂號慕毁疾杖而能起練<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>之後酒肉不進<lb/>
　時固年踰五十而喪過於哀鄉黨親族咸歎服焉<lb/>
　　　<hi>臣</hi>按王頒剖陳武帝棺焚骨取灰與伍員鞭平尸<lb/>
　　　意同此皆孝思忿激而成故隋文亦不之罪也至<lb/>
　　　梁彥光得紫石英以愈親疾栁遐奉喪歸卒遇風<lb/>
　　　不覆天實有以助成云<lb/>
　<lb/>
<pb n="KR3a0105_WYG_083-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定孝經衍義卷八十一<lb/>
</p>
<p>
</p>
  </div>
</body>
</text>
</TEI>
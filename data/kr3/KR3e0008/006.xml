<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3e0008_SBCK_006-1a"/>
註解傷寒論卷第六<lb/>
漢張仲景著　晉王叔和撰次<lb/>
　宋成無已註　明汪濟川校正<lb/>
　　　辨太隂脉證并治第十<lb/>
太隂之爲病腹滿而吐食不下自利益甚時腹自<lb/>
痛若下之必胷下結鞕<lb/>
　太隂爲病陽邪傳裏也太隂之脉布胃中邪氣<lb/>
　壅而爲腹滿上不得降者嘔吐而食不下下不<lb/>
　得升者自利益甚時腹自痛隂塞在内而爲腹<lb/>
　痛者則爲常痛此陽邪干裏雖痛而亦不常痛<lb/>
<pb n="KR3e0008_SBCK_006-1b"/>
但時時腹自痛也若下之則隂邪留於胷下爲<lb/>
結鞕經曰病發於隂而反下之因作痞<lb/>
太隂中風四肢煩疼陽㣲隂澁而長者爲欲愈<lb/>
太隂脾也主營四末太隂中風四肢煩疼者風<lb/>
滛末疾也表邪少則㣲裏向和則澁而長長者<lb/>
陽也隂病見陽脉則生以隂得陽則解故云欲<lb/>
愈<lb/>
太隂病欲解時從亥至丑上<lb/>
脾爲隂土王於丑亥子向陽故云解時<lb/>
太隂病脉浮者可發汗宜桂枝湯<lb/>
<pb n="KR3e0008_SBCK_006-2a"/>
　經曰浮爲在表沉爲在裏太隂病脉浮者邪在<lb/>
　經也故當汗散之<lb/>
自利不渇者屬太隂以其藏有寒故也當温之宜<lb/>
服四逆軰<lb/>
　自利而渇者屬少隂爲寒在下焦目利不渇者<lb/>
　屬太隂爲寒在中焦與四逆等湯以温其藏<lb/>
傷寒脉浮而緩手足自温者繋在太隂太隂當發<lb/>
身黄若小便自利者不能發黄至七八日雖暴煩<lb/>
下利日十餘行必自止以脾家實腐穢當去故也<lb/>
太隂病至七八日大便鞕者爲太隂入府傳於<lb/>
<pb n="KR3e0008_SBCK_006-2b"/>
　陽明也今至七八日暴煩下利十餘行者脾家<lb/>
　實腐穢去也下利煩燥者死此以脾氣和逐邪<lb/>
　下泄故雖暴煩下利日十餘行而利必自止<lb/>
本太陽病醫反下之因而腹滿時痛者屬太隂也<lb/>
桂枝加芍藥湯主之<lb/>
表邪未罷醫下之邪因乘虚傳於太隂裏氣不<lb/>
　和故腹滿時痛與桂枝湯以解表加芍藥以和<lb/>
裏<lb/>
太實痛者桂枝加大黄湯主之<lb/>
大實大滿自可除下之故加大黄以下大實<lb/>
<pb n="KR3e0008_SBCK_006-3a"/>
太隂爲病脉弱其人續自便利設當行大黄芍藥<lb/>
者宜减之以其人胃氣弱易動故也<lb/>
　腹滿痛者太隂病也脉弱其人續自便利則邪<lb/>
　雖在裏未成大實欲與大黄芍藥攻滿痛者宜<lb/>
　少與之以胃氣尚弱易爲動利也<lb/>
　　　辨少隂病脉證并治第十一<lb/>
少隂之爲病脉㣲細但欲寐也<lb/>
　少隂爲病脉㣲細爲邪氣傳裏深也衞氣行於<lb/>
　陽則寤行於隂則寐邪傳少隂則氣行於隂而<lb/>
　不行於陽故但欲寐<lb/>
<pb n="KR3e0008_SBCK_006-3b"/>
少隂病欲吐不吐心煩但欲寐五六日自利而渇<lb/>
者屬少隂也虚故引水自救若小便色白者少隂<lb/>
病形悉具小便白者以下焦虚有寒不能制水故<lb/>
令色白也<lb/>
欲吐不吐心煩者表邪傳裏也若腹滿痛則屬<lb/>
　太隂此但欲寐則知屬少隂五六日邪傳少隂<lb/>
　之時自利不渴者寒在中焦屬太隂此自利而<lb/>
　渴爲寒在下焦屬少隂腎虚水燥渇欲引水自<lb/>
　救下焦虚寒不能制水小便色白也經曰下利<lb/>
　欲飲水者以有熱故也此下利雖渴然以小便<lb/>
<pb n="KR3e0008_SBCK_006-4a"/>
　色白明非裏熱不可不察<lb/>
病人脉隂陽俱緊反汗岀者亡陽也此屬少隂法<lb/>
當咽痛而復吐利<lb/>
　脉隂陽俱緊爲少隂傷寒法當無汗反汗岀者<lb/>
　陽虚不固也故云亡陽以無陽隂獨是屬少隂<lb/>
　内經曰邪客少隂之絡令人嗌痛不可内食少<lb/>
　隂寒甚是當咽痛而復吐利<lb/>
少隂病欬而下利讝語者𬒳火氣刼故也小便必<lb/>
難以強責少隂汗也<lb/>
　欬而下利裏寒而亡津液也反以火刼強責少<lb/>
<pb n="KR3e0008_SBCK_006-4b"/>
　隂汗者津液内竭加火氣煩之故讝語小便難<lb/>
　也<lb/>
少隂病脉細沉数病爲在裏不可發汗<lb/>
　少隂病始得之反發熱脉沉者爲邪在經可與<lb/>
　麻黄附子細辛湯發汗此少隂病脉細沉數爲<lb/>
　病在裏故不可發汗<lb/>
少隂病脉㣲不可發汗亡陽故也陽已虚尺脉弱<lb/>
濇者復不可下之<lb/>
　脉㣲爲亡陽表虚不可發汗脉弱濇爲亡陽裏<lb/>
虚復不可下<lb/>
<pb n="KR3e0008_SBCK_006-5a"/>
少隂病脉緊至七八日自下利脉暴㣲手足反温<lb/>
脉緊反去者爲欲解也雖煩下利必自愈<lb/>
　少隂病脉緊者寒甚也至七八日傳經盡欲解<lb/>
　之時自下利脉暴㣲者寒氣得泄也若隂寒勝<lb/>
　正陽虚而泄者則手足厥而脉緊不去今手足<lb/>
　反温脉緊反去知陽氣復寒氣去故爲欲解下<lb/>
　利煩燥者逆此正勝邪㣲雖煩下利必自止<lb/>
少隂病下利若利自止惡寒而踡卧手足温者可<lb/>
治<lb/>
　少隂病下利惡寒踡卧寒極而隂勝也利自止<lb/>
<pb n="KR3e0008_SBCK_006-5b"/>
　手足温者裏和陽氣得復故爲可治<lb/>
少隂病惡寒而踡時自煩欲去衣𬒳者可治<lb/>
　惡寒而踡隂寒甚也時時自煩欲去衣𬒳爲陽<lb/>
　氣得復故云可治<lb/>
少隂中風脉陽㣲隂浮者爲欲愈<lb/>
　少隂中風陽脉當浮而陽脉㣲者表邪緩也隂<lb/>
　脉當沉而隂脉浮者裏氣和也陽中有隂隂中<lb/>
　有陽隂陽調和故爲欲愈<lb/>
少隂病欲解時從子至寅上<lb/>
　陽生於子子爲一陽丑爲二陽寅爲三陽少隂<lb/>
<pb n="KR3e0008_SBCK_006-6a"/>
　解於此者隂得陽則解也<lb/>
少隂病吐利手足不逆冷反發熱者不死脉不至<lb/>
者灸少隂七壯<lb/>
　經曰少隂病吐利躁煩四逆者死吐利手足不<lb/>
　厥冷者則陽氣不衰雖反發熱不死脉不至者<lb/>
　吐利暴虚也灸少隂七壯以通其脉<lb/>
少隂病八九日一身手足盡熱者以熱在膀胱必<lb/>
便血也<lb/>
　膀胱太陽也少隂太陽爲表裏少隂病至八九<lb/>
日寒邪變熱復傳太陽太陽爲諸陽主氣熱在<lb/>
<pb n="KR3e0008_SBCK_006-6b"/>
　太陽故一身手足盡熱太陽經多血少氣爲熱<lb/>
　所乗則血散下行必便血也<lb/>
少隂病但厥無汗而強發之必動其血未知従何<lb/>
道岀或從口鼻或從目岀是名下厥上竭爲難治<lb/>
　但厥無汗熱行於裏也而強發汗虚其經絡熱<lb/>
　乗經虚迫血妄行從虚而岀或從口鼻或從目<lb/>
　岀諸厥者皆屬於下但厥爲下厥血亡於上爲<lb/>
　上竭傷氣損血邪甚正虚故爲難治<lb/>
少隂病惡寒身踡而利手足逆冷者不治<lb/>
　針經曰多熱者易已多寒者難已此内外寒極<lb/>
<pb n="KR3e0008_SBCK_006-7a"/>
　純隂無陽故云不治<lb/>
少隂病吐利燥煩四逆者死<lb/>
吐利者寒甚於裏四逆者寒甚於表躁煩則陽<lb/>
　氣欲絶是知死矣<lb/>
少隂病下利止而頭眩時時自冒者死<lb/>
　下利止則水榖竭眩冒則陽氣脫故死<lb/>
少隂病四逆惡寒而身踡脉不至不煩而躁者死<lb/>
　四逆惡寒而身踡則寒甚脉不至則真氣絶煩<lb/>
　熱也躁亂也若憤躁之躁從煩至躁爲熱來有<lb/>
　漸則猶可不煩而躁是氣欲脫而爭也譬猶燈<lb/>
<pb n="KR3e0008_SBCK_006-7b"/>
　將㓕而暴明其能乆乎<lb/>
少隂病六七日息高者死<lb/>
　腎爲生氣之源呼吸之門少隂病六七日不愈<lb/>
　而息高者生氣㫁絶也<lb/>
少隂病脉㣲細沉但欲卧汗岀不煩自欲吐至五<lb/>
六日自利復煩躁不得卧寐者死<lb/>
隂氣方盛至五六日傳經盡陽氣得復則愈反<lb/>
　更自利煩燥不得卧寐則正氣弱陽不能復病<lb/>
勝藏故死<lb/>
少隂病始得之反發熱脉沉者麻黄附子細辛湯<lb/>
<pb n="KR3e0008_SBCK_006-8a"/>
主之<lb/>
　少隂病當無熱惡寒反發熱者邪在表也雖脉<lb/>
　沉以始得則邪氣未深亦當温劑發汗以散之<lb/>
麻黄附子細辛湯方<lb/>
　　麻黄<hi>二两去節甘熱</hi>細辛<hi>二两/辛熱</hi>附子<hi>一枚炮去皮破八片辛熱</hi>
　内經曰寒滛於内治以甘熱佐以苦辛以辛潤<lb/>
　之麻黄之甘以解少隂之寒細辛附子之辛以<lb/>
　温少隂之經<lb/>
右三味以水一斗先煑麻黄减二升去上沫内藥<lb/>
煑取三升去滓温服一升日三服<lb/>
<pb n="KR3e0008_SBCK_006-8b"/>
少隂病得之二三日麻黄附子甘草湯㣲發汗以<lb/>
二三日無裏證故㣲發汗也<lb/>
　二三日邪未深也旣無吐利厥逆諸裏證則可<lb/>
　與麻黄附子甘草湯㣲汗以散之<lb/>
麻黄附子甘草湯方<lb/>
　　麻黄<hi>二兩去節</hi>甘草<hi>二两/炙</hi>附子<hi>一枚炮去皮</hi>
麻黄甘草之甘以散表寒附子之辛以温寒氣<lb/>
右三味以水七升先煑麻黄一兩沸去上沫内諸<lb/>
藥煑取三升去滓温服一升日三服<lb/>
少隂病得之二三日以上心中煩不得卧黄連阿<lb/>
<pb n="KR3e0008_SBCK_006-9a"/>
膠湯主之<lb/>
　脉經曰風傷陽寒傷隂少隂受病則得之於寒<lb/>
　二三日已上寒極變熱之時熱煩於内心中煩<lb/>
　不得卧也與黄連阿膠湯扶隂散熱<lb/>
黄連阿膠湯方<lb/>
　　黄連<hi>四两苦寒</hi>黄芩<hi>一两/苦寒</hi>芍藥<hi>二两酸平</hi>
　　鷄子黄<hi>二枚甘温</hi>阿膠<hi>三两甘温</hi>
　陽有餘以苦除之黄芩黄連之苦以除熱隂不<lb/>
　足以甘𥙷之鷄黄阿膠之甘以𥙷血酸収也泄<lb/>
　也芍藥之酸収隂氣而泄邪熱<lb/>
<pb n="KR3e0008_SBCK_006-9b"/>
右五味以水五升先煑三物取二升去滓内膠烊<lb/>
盡小冷内鷄子黄攪令相得温服七合日三服<lb/>
少隂病得之一二日口中和其背惡寒者當灸之<lb/>
附子湯主之<lb/>
　少隂客熱則口燥舌乾而渇口中和者不苦不<lb/>
　燥是無熱也背爲陽背惡寒者陽氣弱隂氣勝<lb/>
　也經曰無熱惡寒者發於隂也灸之助陽消隂<lb/>
　與附子湯温經散寒<lb/>
附子湯方<lb/>
　　附子<hi>二枚破八片去皮辛熱</hi>茯苓<hi>三两/甘平</hi>人參<hi>二两甘温</hi>
<pb n="KR3e0008_SBCK_006-10a"/>
　白术<hi>四两甘温</hi>芍藥<hi>三两酸平</hi>
辛以散之附子之辛以散寒甘以緩之茯苓人<lb/>
參白术之甘以𥙷陽酸以収之芍藥之酸以扶<lb/>
隂所以然者偏隂偏陽則爲病火欲實水當平<lb/>
　之不欲偏勝也<lb/>
右五味以水八升煑取三升去滓温服一升日三<lb/>
服<lb/>
少隂病身體痛手足寒骨節痛脉沉者附子湯主<lb/>
之<lb/>
少隂腎水而主骨節身體疼痛支冷脉沉者寒<lb/>
<pb n="KR3e0008_SBCK_006-10b"/>
　成於隂也身疼骨痛若脉浮手足熱則可發汗<lb/>
　此手足寒脉沉故當與附子湯温經<lb/>
少隂病下利便膿血者桃花湯主之<lb/>
　陽病下利便膿血者恊熱也少隂病下利便膿<lb/>
　血者下焦不約而裏寒也與桃花湯固下散寒<lb/>
桃花湯方<lb/>
　　赤石脂<hi>一斤一半全用一半篩末甘温</hi>乾薑<hi>一兩辛熱</hi>
　　粳米<hi>一升甘平</hi>
濇可去脫赤石脂之濇以固腸胃辛以散之乾薑<lb/>
之辛以散裏寒粳米之甘以補正氣<lb/>
<pb n="KR3e0008_SBCK_006-11a"/>
右三味以水七升煑米令熟去滓温服七合内赤<lb/>
石脂末方寸匕日三服若一服愈餘勿服<lb/>
少隂病二三日至四五日腹滿小便不利下利不<lb/>
止便膿血者桃花湯主之<lb/>
　二三日以至四五日寒邪入裏深也腹痛者裏寒<lb/>
　也小便不利者水榖不别也下利不止便膿血<lb/>
　者腸胃虚弱下焦不固也與桃花湯固腸止利<lb/>
　也<lb/>
少隂病下痢便膿血者可刺<lb/>
　下焦血氣留聚腐化則爲膿血刺之以利下焦<lb/>
<pb n="KR3e0008_SBCK_006-11b"/>
宣通血氣<lb/>
少隂病吐利手足厥冷煩躁欲死者呉茱茰湯主<lb/>
之<lb/>
　吐利手足厥冷則隂寒氣甚煩躁欲死者陽氣<lb/>
内爭與呉茱茰湯助陽散寒<lb/>
少隂病下痢咽痛胷滿心煩者猪膚湯主之<lb/>
　少隂之脉從腎上貫肝膈入肺中則循喉嚨其<lb/>
支别者從肺岀絡心注胷中邪自陽經傳於少<lb/>
隂隂虚客熱下利咽痛胷滿心煩也與猪膚湯<lb/>
調隂散熱<lb/>
<pb n="KR3e0008_SBCK_006-12a"/>
猪膚湯方<lb/>
　　猪膚<hi>一斤甘寒</hi>
　猪水畜也其氣先入腎少隂客熱是以猪膚解<lb/>
　之加白蜜以潤燥除煩白粉以益氣㫁利<lb/>
右一味以水一斗煑取五升去滓加白蜜一升白<lb/>
粉五合熬香和相得温分六服<lb/>
少隂病二三日咽痛者可與甘草湯不差者與桔<lb/>
梗湯<lb/>
　陽邪傳於少隂邪熱爲咽痛服甘草湯則差若<lb/>
　寒熱相搏爲咽痛者服甘草湯若不差與桔梗<lb/>
<pb n="KR3e0008_SBCK_006-12b"/>
　湯以和少隂之氣<lb/>
甘草湯方<lb/>
　　甘草<hi>二两</hi>
右一味以水三升煑取一升半去滓温服七合日<lb/>
二服<lb/>
桔梗湯方<lb/>
　　桔梗<hi>一两辛甘㣲温</hi>甘草<hi>二兩甘平</hi>
　桔梗辛温以散寒甘草味丼平以除熱甘梗相<lb/>
合以調寒熱<lb/>
右二味以水三升煑取一升去滓分温再服<lb/>
<pb n="KR3e0008_SBCK_006-13a"/>
少隂病咽中傷生瘡不能語言聲不岀者苦酒湯<lb/>
主之<lb/>
熱傷於絡則經絡乾燥使咽中傷生瘡不能言<lb/>
語聲不岀者與苦酒湯以解絡熱愈咽瘡<lb/>
苦酒湯方<lb/>
　　半夏<hi>洗破如棗核大十四枚辛温</hi>
　　鷄子<hi>一枚去黄内上苦酒著鷄子殻中甘㣲寒</hi>
　辛以散之半夏之辛以發聲音甘以緩之鷄子<lb/>
　之甘以緩咽痛酸以収之苦酒之酸以歛咽瘡<lb/>
右二味内半夏著苦酒中以鷄子殻置刀鐶中安<lb/>
<pb n="KR3e0008_SBCK_006-13b"/>
火上令三沸去滓少少含嚥之不差更作三劑<lb/>
少隂病咽中痛半夏散及湯主之<lb/>
甘草湯主少隂客熱咽痛桔梗湯主少隂寒熱<lb/>
相搏咽痛半夏散及湯主少隂客寒咽痛也<lb/>
半夏散及湯方<lb/>
　　半夏<hi>洗辛温</hi>桂枝<hi>去皮/辛熱</hi>甘草<hi>炙甘平以上各等分</hi>
内經曰寒滛所勝平以辛熱佐以甘苦半夏桂<lb/>
枝之辛以散經寒甘草之甘以緩正氣<lb/>
已上三味各别搗篩已合治之白飲和服方寸匕<lb/>
日三服若不能散服者以水一升煎七沸内散兩<lb/>
<pb n="KR3e0008_SBCK_006-14a"/>
方寸匕更煎三沸下火令小冷少少嚥之<lb/>
少隂病下利白通湯主之<lb/>
　少隂主水少隂客寒不能制水故自利也白通<lb/>
　湯温裏散寒<lb/>
白通湯方<lb/>
　　葱白<hi>四莖辛温</hi>乾薑<hi>一兩/辛熱</hi>附子<hi>一枚生用去皮破八片辛熱</hi>
　内經曰腎苦燥急食辛以潤之葱白之辛以通<lb/>
　陽氣薑附之辛以散隂寒<lb/>
右三味以水三升煑取一升去滓分温再服<lb/>
少隂病下利脉㣲者與白通湯利不止厥逆無脉<lb/>
<pb n="KR3e0008_SBCK_006-14b"/>
乾嘔煩者白通加猪膽汁湯主之服湯脉暴岀者<lb/>
死㣲續者生<lb/>
　少隂病下利脉㣲爲寒極隂勝與白通湯復陽<lb/>
　散寒服湯利不止厥逆無脉乾嘔煩者寒氣大<lb/>
　甚内爲格拒陽氣逆亂也與白通湯加猪膽汁<lb/>
　湯以和之内經曰逆而從之從而逆之又曰逆<lb/>
　者正治從者反治此之謂也服湯脉暴岀者正<lb/>
　氣因發泄而脫也故死脉㣲續者陽氣漸復也<lb/>
　故生<lb/>
白通加猪膽汁方<lb/>
<pb n="KR3e0008_SBCK_006-15a"/>
　　葱白<hi>四莖</hi>乾薑<hi>一两</hi>附子<hi>一枚生去皮破八片</hi>
　　人尿<hi>五合醎寒</hi>猪膽汁<hi>一合苦寒</hi>
内經曰若調寒熱之逆冷熱必行則熱物冷服<lb/>
　下嗌之後冷體旣消熱性便發由是病氣隨愈<lb/>
嘔<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>皆除情且不違而致大益此和人尿猪膽<lb/>
　汁鹹苦寒物於白通湯熱劑中要其氣相從則<lb/>
　可以去格拒之寒也<lb/>
巳上三味以水三升煑取一升去滓内膽汁人尿<lb/>
和令相得分温再服若無膽亦可用<lb/>
少隂病二三日不巳至四五日腹痛小便不利四<lb/>
<pb n="KR3e0008_SBCK_006-15b"/>
肢沉重疼痛自下利者此爲有水氣其人或欬或<lb/>
小便利或下利或嘔者真武湯主之<lb/>
　少隂病二三日則邪氣猶淺至四五日邪氣巳<lb/>
　深腎主水腎病不能制水水飲停爲水氣腹痛<lb/>
　者寒濕内甚也四肢沉重疼痛寒濕外甚也小<lb/>
　便不利自下利者濕勝而水榖不別也内經曰<lb/>
　濕勝則濡泄與真武湯益陽氣散寒濕<lb/>
真武湯方<lb/>
　　茯苓<hi>三兩甘平</hi>芍藥<hi>三两/酸平</hi>生薑<hi>三兩切辛温</hi>
　　白术<hi>二两甘温</hi>附子<hi>一枚炮去皮破八片辛熱</hi>
<pb n="KR3e0008_SBCK_006-16a"/>
　脾惡濕甘先入脾茯苓白术之甘以益脾逐水<lb/>
　寒淫所勝平以辛熱濕滛所勝佐以酸平附子<lb/>
　芍藥生薑之酸辛以温經散濕<lb/>
右五味以水八升煑取三升去滓温服七合日三<lb/>
服後加减法<lb/>
若欬者加五味半升細辛乾薑各一兩<lb/>
氣逆欬者五味予之酸以收逆氣水寒相摶則<lb/>
欬細辛乾薑之辛以散水寒<lb/>
若小便利者去茯苓<lb/>
小便利則無伏水故去茯苓<lb/>
<pb n="KR3e0008_SBCK_006-16b"/>
若下利者去芍藥加乾薑二兩<lb/>
　芍藥之酸泄氣乾薑之辛散寒<lb/>
若嘔者去附子加生薑足前成半斤<lb/>
　氣逆則嘔附子𥙷氣生薑散氣千金曰嘔家多<lb/>
　服生薑此爲嘔家聖藥<lb/>
少隂病下利清榖裏寒外熱手足厥逆脉㣲欲絶<lb/>
身反不惡寒其人面赤色或腹痛或乾嘔或咽痛<lb/>
或利止脉不岀者通脉四逆湯主之<lb/>
　下利清榖手足厥逆脉㣲欲絶爲裏寒身熱不<lb/>
　惡寒面色赤爲外熱此隂甚於内格陽於外不<lb/>
<pb n="KR3e0008_SBCK_006-17a"/>
　相通也與通脉四逆湯散隂通陽<lb/>
通脉四逆湯方<lb/>
　　甘草<hi>二兩炙</hi>附子<hi>大者一枚生用去皮破八片</hi>
　　乾薑<hi>三兩強人可四兩</hi>
右三味以水三升煑取一升二合去滓分温再服<lb/>
其脉即岀者愈<lb/>
靣色赤者加葱九莖<lb/>
　葱味辛以通陽氣<lb/>
腹中痛者去葱加芍藥二兩<lb/>
　芍藥之酸通寒利腹中痛爲氣不通也<lb/>
<pb n="KR3e0008_SBCK_006-17b"/>
嘔者加生薑二兩<lb/>
　辛以散之嘔爲氣不散也<lb/>
咽痛者去芍藥加桔梗一兩<lb/>
　咽中如結加桔梗則能散之<lb/>
利止脉不岀者去桔梗加人參二兩<lb/>
　利止脉不岀者亡血也加人參以𥙷之經曰脉<lb/>
　㣲而利亡血也四逆加人參湯主之脉病皆與<lb/>
　方相應者乃可服之<lb/>
少隂病四逆其人或欬或悸或小便不利或腹中<lb/>
痛或泄利下重者四逆散主之<lb/>
<pb n="KR3e0008_SBCK_006-18a"/>
　四逆者四肢不温也傷寒邪在三陽則手足必<lb/>
　熱傳到太隂手足自温至少隂則邪熱漸深故<lb/>
　四肢逆而不温也及至厥隂則手足厥冷是又<lb/>
甚於逆四逆散以散傳隂之熱也<lb/>
四逆散方<lb/>
　　甘草<hi>炙甘平</hi>枳實<hi>破水漬炙乾苦寒</hi>
　　柴胡<hi>苦寒</hi>芍藥<hi>酸㣲寒</hi>
内經曰熱滛於内佐以甘苦以酸収之以苦發<lb/>
之枳實甘草之甘苦以泄裏熱芍藥之酸以収隂<lb/>
氣柴胡之苦以發表熱<lb/>
<pb n="KR3e0008_SBCK_006-18b"/>
右四味各拾分搗篩白飲和服方寸匕日三服<lb/>
欬者加五味子乾薑各伍分并主下痢<lb/>
　肺寒氣逆則欬五味子之酸収逆氣乾薑之辛<lb/>
　散肺寒并主下痢者肺與大腸爲表裏上欬下<lb/>
　痢治則頗同<lb/>
悸者加桂枝伍分<lb/>
悸者氣虚而不能通行心下築築然悸動也桂<lb/>
猶圭也引導陽氣若熱以使<lb/>
小便不利者加茯苓伍分<lb/>
茯苓味甘而淡用以滲泄<lb/>
<pb n="KR3e0008_SBCK_006-19a"/>
腹中痛者加附子一枚炮令拆<lb/>
　裏虚遇邪則痛加附子以𥙷虚<lb/>
泄利下重者先以水五升煑薤白三升煑取三升<lb/>
去滓以散三方寸匕内湯中煑取一升半分温再<lb/>
服<lb/>
　泄利下重者下焦氣滯也加薤白以泄氣滯<lb/>
少隂病下利六七日欬而嘔渇心煩不得眠者猪<lb/>
苓湯主之<lb/>
　下利不渇者裏寒也經曰自利不渇者属太隂<lb/>
　以其藏寒故也此下利嘔渇知非裏寒心煩<lb/>
<pb n="KR3e0008_SBCK_006-19b"/>
　不得眠知恊熱也與猪苓湯滲泄小便分別水<lb/>
　榖經曰復不止當利其小便此之謂歟<lb/>
少隂病得之二三日口燥咽乾者急下之宜大承<lb/>
氣湯<lb/>
傷寒傳經五六日邪傳少隂則口燥舌乾而渇<lb/>
　爲邪漸深也今少隂病得之二三日邪氣未深<lb/>
　入之時便作口燥咽乾者是邪熱巳甚腎水乾<lb/>
也急與大承氣湯下之以全腎也<lb/>
少隂病自利清水色純青心下必痛口乾燥者急<lb/>
下之宜大承氣湯<lb/>
<pb n="KR3e0008_SBCK_006-20a"/>
　少隂腎水也青肝色也自利色青爲肝邪乘腎<lb/>
　難經曰從前來者爲實邪以腎藴實邪必心下<lb/>
　痛口乾燥也與大承氣湯以下實邪<lb/>
少隂病六七日腹脹不大便者急下之宜大承氣<lb/>
湯<lb/>
　此少隂入府也六七日少隂之邪入府之時陽<lb/>
　明内熱壅甚腹滿不大便也陽明病土勝腎水<lb/>
　則乾急與大承氣湯下之以救腎水<lb/>
少隂病脉沉者急温之冝四逆湯<lb/>
　旣吐且利小便復利而大汗岀下利清榖内寒<lb/>
<pb n="KR3e0008_SBCK_006-20b"/>
　外熱脉㣲欲絶者不云急温此少隂病脉沉而<lb/>
　云急温者彼雖寒甚然而證已形見於外治之<lb/>
　則有成法此𥘉頭脉沉未有形證不知邪氣所<lb/>
　之將發何病是急與四逆湯温之<lb/>
少隂病飲食入口則吐心中温温欲吐復不能吐<lb/>
始得之手足寒脉弦遲者此胷中實不可下也當<lb/>
吐之若膈上有寒飲乾嘔者不可吐也急温之宜<lb/>
四逆湯<lb/>
傷寒表邪傳裏至於少隂少隂之脉從肺岀絡<lb/>
　心注胷中邪旣留於胷中而不散者飲食入口<lb/>
<pb n="KR3e0008_SBCK_006-21a"/>
則吐心中温温欲吐陽受氣於胷中邪旣留於<lb/>
胷中則陽氣不得宣發於外是以始得之手足<lb/>
寒脉弦遲此是胷中實不可下而當吐其膈上<lb/>
有寒飲亦使人心中温温而手足寒吐則物岀<lb/>
嘔則物不岀吐與嘔别焉胷中實則吐而物岀<lb/>
若膈上有寒飲則但乾嘔而不吐也此不可吐<lb/>
可與四逆湯以温其膈<lb/>
少隂病下利脉㣲澁嘔而汗岀必數更衣反少者<lb/>
當温其上灸之<lb/>
脉㣲爲亡陽澁爲亡血下利嘔而汗岀亡陽亡<lb/>
<pb n="KR3e0008_SBCK_006-21b"/>
血也津液不足裏有虚寒必數更衣反少者温<lb/>
其上以助其陽也灸之以消其隂<lb/>
　　　辨厥隂病脉證并治第十二<lb/>
厥隂之爲病消渇氣上撞心心中疼熱飢而不欲<lb/>
食食則吐蚘下之利不止<lb/>
　邪傳厥隂則熱已深也邪自太陽傳至太隂則<lb/>
腹滿而嗌乾未成渇也邪至少隂者口燥舌乾<lb/>
　而渇未成消也至厥隂成消渇者熱甚能消水<lb/>
　故也飲水多而小便少者謂之消渇木生於火<lb/>
　肝氣通心厥隂客熱氣上撞心心中疼熱傷寒<lb/>
<pb n="KR3e0008_SBCK_006-22a"/>
　六七日厥隂受病之時爲傳經盡則當入府胃<lb/>
　虚客熱飢不欲食蚘在胃中無食則動聞食嗅<lb/>
　而岀得食吐蚘此熱在厥隂經也若便下之虚<lb/>
　其胃氣厥隂木邪相乘必吐下不止<lb/>
厥隂中風脉㣲浮爲欲愈不浮爲未愈<lb/>
　經曰隂病見陽脉而生浮者陽也厥隂中風脉<lb/>
　㣲浮爲邪氣還表向汗之時故云欲愈<lb/>
厥隂病欲解時從寅至卯上<lb/>
　厥隂木也王於卯丑寅向王故爲解時<lb/>
厥隂病渇欲飲水者少少與之愈<lb/>
<pb n="KR3e0008_SBCK_006-22b"/>
　邪至厥隂爲傳經盡欲汗之時渇欲得水者少<lb/>
　少與之胃氣得潤則愈<lb/>
諸四逆厥者不可下之虚家亦然<lb/>
　四逆者四肢不温也厥者手足冷也皆陽氣少<lb/>
　而隂氣多故不可下虚家亦然下之是爲重虚<lb/>
　金匱玉凾曰虚者十𥙷勿一㵼之<lb/>
傷寒先厥後發熱而利者必自止見厥復利<lb/>
　隂氣勝則厥逆而利陽氣復則發熱利必自止<lb/>
　見厥則隂氣還勝而復利也<lb/>
傷寒始發熱六日厥反九日而利凡厥利者當不<lb/>
<pb n="KR3e0008_SBCK_006-23a"/>
能食今反能食者恐爲除中食以索餅不發熱者<lb/>
知胃氣尚在必愈恐暴熱來岀而復去也後三日<lb/>
脉之其熱續在者期之旦日夜半愈所以然者本<lb/>
發熱六日厥反九日復發熱三日并前六日亦爲<lb/>
九日與厥相應故期之旦日夜半愈後三日脉之<lb/>
而脉數其熱不罷者此爲熱氣有餘必發癰膿也<lb/>
　始發熱邪在表也至六日邪傳厥隂隂氣勝者<lb/>
　作厥而利厥反九日隂寒氣多當不能食而反<lb/>
　能食者恐爲除中除去也中胃氣也言邪氣大<lb/>
　甚除去胃氣胃欲引食自救故暴能食此欲勝<lb/>
<pb n="KR3e0008_SBCK_006-23b"/>
也食以索餅試之若胃氣絶得麫則必發熱若<lb/>
　不發熱者胃氣尚在也恐是寒極變熱因暴熱<lb/>
　來而復去使之能食非除中也金匱要畧曰病<lb/>
　人素不能食而反暴思之必發熱後三日脉之<lb/>
其熱續在者陽氣勝也期之旦日夜半愈若<lb/>
　旦日不愈後三日脉數而熱不罷者爲熱氣有<lb/>
餘必發癰膿經曰數脉不時則生惡瘡<lb/>
傷寒脉遲六七日而反與黄芩湯徹其熱脉遲爲<lb/>
寒今與黄芩湯復除其熱腹中應冷當不能食今<lb/>
反能食此名除中必死<lb/>
<pb n="KR3e0008_SBCK_006-24a"/>
　傷寒脉遲六七日爲寒氣已深反與黄芩湯寒<lb/>
　藥兩寒相搏腹中當冷冷不消榖則不能食反<lb/>
　能食者除中也四時皆以胃氣爲本胃氣已絶<lb/>
故云必死<lb/>
傷寒先厥後發熱下利必自止而反汗岀咽中痛<lb/>
者其喉爲痺發熱無汗而利必自止若不止必便<lb/>
膿血便膿血者其喉不痺<lb/>
傷寒先厥而利隂寒氣勝也寒極變熱後發熱<lb/>
　下利必自止而反汗岀咽中痛其喉爲痺者熱<lb/>
氣上行也發熱無汗而利必自止利不止必便<lb/>
<pb n="KR3e0008_SBCK_006-24b"/>
　膿血者熱氣下行也熱氣下而不上其喉亦不<lb/>
　痺也<lb/>
傷寒一二日至四五日而厥者必發熱前熱者後<lb/>
必厥厥深者熱亦深厥㣲者熱亦㣲厥應下之而<lb/>
反發汗者必口傷爛赤<lb/>
　前厥後發熱者寒極生熱也前熱後厥者陽氣<lb/>
　内䧟也厥深熱深厥㣲熱㣲隨陽氣䧟之深淺<lb/>
　也熱之伏深必須下去之反發汗者引熱上行<lb/>
　必口傷爛赤内經曰火氣内發上爲口糜<lb/>
傷寒病厥五日熱亦五日設六日當復厥不厥者<lb/>
<pb n="KR3e0008_SBCK_006-25a"/>
自愈厥終不過五日以熱五日故知自愈<lb/>
　隂勝則厥陽勝則熱先厥五日爲隂勝至六日<lb/>
　陽復勝熱亦五日後復厥者隂復勝若不厥爲<lb/>
　陽全勝故自愈經曰發熱四日厥反三日復熱<lb/>
　四日厥少熱多其病爲愈<lb/>
凡厥者隂陽氣不相順接便爲厥厥者手足逆冷<lb/>
是也<lb/>
　手之三隂三陽相接於手十指足之三隂三陽<lb/>
　相接於足十指陽氣内䧟陽不與隂相順接故<lb/>
　手足爲之厥冷也<lb/>
<pb n="KR3e0008_SBCK_006-25b"/>
復寒脉㣲而厥至七八日膚冷其人躁無暫安時<lb/>
者此爲藏厥非爲蚘厥也蚘厥者其人當吐蚘令<lb/>
病者静而復時煩此爲藏寒蚘上入膈故煩須臾<lb/>
復止得食而嘔又煩者蚘聞食臭岀其人當自吐<lb/>
蚘蚘厥者烏梅圓主之又主乆利方<lb/>
　藏厥者死陽氣絶也蚘厥雖厥而煩吐蚘巳則<lb/>
　静不若藏厥而躁無暫安時也病人藏寒胃虚<lb/>
　蚘動上膈聞食臭岀因而吐蚘與烏梅圓温藏<lb/>
　安蟲<lb/>
烏梅圓方<lb/>
<pb n="KR3e0008_SBCK_006-26a"/>
　　烏梅<hi>三百箇味酸温</hi>細辛<hi>六两/辛熱</hi>乾薑<hi>十两辛熱</hi>
　　黄連<hi>一斤苦寒</hi>當歸<hi>四两/辛温</hi>附子<hi>六两炮辛熱</hi>
　　蜀椒<hi>四两去子辛熱</hi>桂枝<hi>六两/辛熱</hi>人參<hi>六兩甘温</hi>
　　黄蘗<hi>六两苦寒</hi>
　肺主氣肺欲収急食酸以収之烏梅之酸以収<lb/>
　肺氣脾欲緩急食甘以緩之人參之甘以緩脾<lb/>
　氣寒滛於内以辛潤之以苦堅之當歸桂椒細<lb/>
　辛之辛以潤内寒寒滛所勝平以辛熱薑附之<lb/>
　辛熱以勝寒蚘得甘則動得苦則安黄連黄蘗<lb/>
　之苦以安蚘<lb/>
<pb n="KR3e0008_SBCK_006-26b"/>
右十味異搗篩合治之以苦酒漬烏梅一宿去核<lb/>
蒸之五升米下飯熟擣成埿和藥令相得内臼中<lb/>
與蜜杵二千下貟如梧梧子大先食飲服十圓日<lb/>
三服稍加至二十圓禁生冷滑物臭食等<lb/>
傷寒熱少厥㣲指頭寒黙黙不欲食煩躁數日小<lb/>
便利色白者此熱除也欲得食其病爲愈若厥而<lb/>
嘔胷脇煩滿者其後必便血<lb/>
　指頭寒者是厥㣲熱少也黙黙不欲食煩躁者<lb/>
　邪熱𥘉傳裏也數日之後小便色白裏熱去欲<lb/>
　得食爲胃氣巳和其病爲愈厥隂之脉挾胃貫<lb/>
<pb n="KR3e0008_SBCK_006-27a"/>
　膈市脇肋厥而嘔胷脇煩滿者傳邪之熱甚於<lb/>
　裏也厥隂肝主血後數日熱不去又不得外泄<lb/>
　迫血下行必致便血<lb/>
病者手足厥冷言我不結胸小腹滿按之痛者此<lb/>
冷結在膀胱關元也<lb/>
　手足厥不結胷者無熱也小腹滿按之痛下焦<lb/>
　冷結也<lb/>
傷寒發熱四日厥反三日復熱四日厥少熱多其<lb/>
病當愈四日至七日熱不除者其後必便膿血<lb/>
　先熱後厥者陽氣邪傳裏也發熱爲邪氣在表<lb/>
<pb n="KR3e0008_SBCK_006-27b"/>
至四日後厥者傳之隂也後三日復傳陽經則<lb/>
復熱厥少則邪㣲熱多爲陽勝其病爲愈至七<lb/>
日傳經盡熱除則愈熱不除者爲熱氣有餘内<lb/>
　搏厥隂之血其後必大便膿血<lb/>
傷寒厥四日熱反三日復厥五日其病爲進寒多<lb/>
熱少陽氣退故爲進也<lb/>
　傷寒隂勝者先厥至四日邪傳裏重隂必陽却<lb/>
　熱三日七日傳經盡當愈若不愈而復厥者傳<lb/>
　作再經至四日則當復熱若不復熱至五日厥<lb/>
　不除者隂勝於陽其病進也<lb/>
<pb n="KR3e0008_SBCK_006-28a"/>
傷寒六七日脉㣲手足厥冷煩燥灸厥隂厥不還<lb/>
者死<lb/>
　傷寒六七日則正氣當復邪氣當罷脉浮身熱<lb/>
　爲欲解若反脉㣲而厥則隂勝陽也煩燥者陽<lb/>
　虚而爭也灸厥隂以復其陽厥不還則陽氣巳<lb/>
　絶不能復正而死<lb/>
傷寒發熱下利厥逆躁不得卧者死<lb/>
　傷寒發熱邪在表也下利厥逆陽氣虚也躁不<lb/>
　得卧者病勝藏也故死<lb/>
傷寒發熱下利至甚厥不止者死<lb/>
<pb n="KR3e0008_SBCK_006-28b"/>
　金匱要畧曰六府氣絶於外者手足寒五藏氣<lb/>
　絶於内者利下不禁傷寒發熱爲邪氣獨甚下<lb/>
　利至甚厥不止爲府藏氣絶故死<lb/>
傷寒六七日不利便發熱而利其人汗岀不止者<lb/>
死有隂無陽故也<lb/>
　傷寒至七日爲邪正爭之時正勝則生邪勝則<lb/>
　死始不下利而暴忽發熱下利汗岀不止者邪<lb/>
　氣勝正陽氣脫也故死<lb/>
傷寒五六日不結胷腹濡脉虚復厥者不可下此<lb/>
爲亡血下之死<lb/>
<pb n="KR3e0008_SBCK_006-29a"/>
　傷寒五六日邪氣當作裏實之時若不結胷而<lb/>
　腹濡者裏無熱也脉虚者亡血也復厥者陽氣<lb/>
　少也不可下下之爲重虚故死金匱玉凾曰虚<lb/>
　者重㵼真氣乃絶<lb/>
發熱而厥七日下利者爲難治<lb/>
　發熱而厥邪傳裏也至七日傳經盡則正氣勝<lb/>
　邪當汗出而解反下利則邪氣勝裏氣虚則爲<lb/>
難治<lb/>
傷寒脉促手足厥逆者可灸之<lb/>
　脉促則爲陽虚不相續厥逆則爲陽虚不相接<lb/>
<pb n="KR3e0008_SBCK_006-29b"/>
　灸之以助陽氣<lb/>
傷寒脉滑而厥者裏有熱也白虎湯主之<lb/>
滑爲陽厥氣内䧟是裏熱也與白虎湯以散裏<lb/>
　熱也<lb/>
手足厥寒脉細欲絶者當歸四逆湯主之<lb/>
　手足厥寒者陽氣外虚不温四末脉細欲絶者<lb/>
　隂血内弱脉行不利與當歸四逆湯助陽生隂<lb/>
　也<lb/>
當歸四逆湯方<lb/>
　　當歸<hi>三两辛温</hi>桂枝<hi>三两/辛熱</hi>芍藥<hi>三两酸寒</hi>
<pb n="KR3e0008_SBCK_006-30a"/>
　　細辛<hi>三两辛熱</hi>大棗<hi>二十五/箇甘温</hi>甘草<hi>二两炙甘平</hi>
　　通草<hi>二两甘平</hi>
　内經曰脉者血之府也諸血者皆属心通脉者<lb/>
　必先𥙷心益血苦先入心當歸之苦以助心血<lb/>
　心苦緩急食酸以收之芍藥之酸以收心氣肝苦<lb/>
急急食甘以緩之大棗甘草通草之甘以緩隂血<lb/>
右㭍味以水八升煑取三升去滓温服一升日三<lb/>
服<lb/>
若其人内有乆寒者宜當歸四逆加呉茱茰生薑<lb/>
湯主之<lb/>
<pb n="KR3e0008_SBCK_006-30b"/>
　茱茰辛温以散乆寒生薑辛温以行陽氣<lb/>
大汗岀熱不去内拘急四肢疼又下利厥逆而惡<lb/>
寒者四逆湯主之<lb/>
　大汗岀則熱當去熱反不去者亡陽也内拘急<lb/>
　下利者寒甚於裏四肢疼厥逆而惡寒者寒甚<lb/>
　於表與四逆湯復陽散寒<lb/>
大汗若大下利而厥冷者四逆湯主之<lb/>
　大汗若大下利内外雖殊其亡津液損陽氣則<lb/>
　一也陽虚隂勝故生厥逆與四逆湯固陽退隂<lb/>
病人手足厥冷脉乍緊者邪結在胷中心中滿而<lb/>
<pb n="KR3e0008_SBCK_006-31a"/>
煩飢不能食者病在胷中當須吐之宜瓜蔕散<lb/>
　手足厥冷者邪氣内䧟也脉緊牢者爲實邪氣<lb/>
　入府則脉沉今脉乍緊知邪結在胷中爲實故<lb/>
心下滿而煩胃中無邪則喜飢以病在胷中雖<lb/>
飢而不能食與瓜蔕散以吐胷中之邪<lb/>
傷寒厥而心下悸者宜先治水當服茯苓甘草湯<lb/>
却治其厥不爾水漬入胃必作利也<lb/>
　金匱要畧曰水停心下甚者則悸厥雖寒勝然<lb/>
　以心下悸爲水飲内甚先與茯苓甘草湯治其<lb/>
　水而後治其厥若先治厥則水飲浸漬入胃必<lb/>
<pb n="KR3e0008_SBCK_006-31b"/>
　作下利<lb/>
傷寒六七日大下後寸脉沉而遲手足厥逆下部<lb/>
脉不至咽喉不利唾膿血泄利不止者爲難治麻<lb/>
黄升麻湯主之<lb/>
　傷寒六七日邪傳厥隂之時大下之後下焦氣<lb/>
虚陽氣内䧟寸脉遲而手足厥逆下部脉不至<lb/>
　厥隂之脉貫膈上注肺循喉嚨在厥隂隨經射<lb/>
肺因亡津液遂成肺痿咽喉不利而唾膿血也<lb/>
金匱要畧曰肺痿之病從何得之𬒳快藥下利<lb/>
　重亡津液故得之若泄利不止者爲裏氣大虚<lb/>
<pb n="KR3e0008_SBCK_006-32a"/>
　故云難治與麻黄升麻湯以調肝肺之氣<lb/>
麻黄升麻湯方<lb/>
　　麻黄<hi>二两半去節甘温</hi>升麻<hi>一两一/分甘平</hi>當歸<hi>一两一分辛温</hi>
　　知母<hi>苦寒</hi>黄芩<hi>苦寒</hi>萎㽔<hi>甘平各十八銖</hi>
　　石膏<hi>碎綿褁甘寒</hi>白术<hi>甘温</hi>乾薑<hi>辛熱</hi>
　　芍藥<hi>酸平</hi>天門冬<hi>去心甘平</hi>桂枝<hi>辛熱</hi>
　　茯苓<hi>甘平</hi>甘草<hi>炙甘平各六銖</hi>
　玉凾曰大熱之氣寒以取之甚熱之氣以汗發<lb/>
　之麻黄升麻之甘以發浮熱正氣虚者以辛潤<lb/>
之當歸桂薑之辛以散寒上熱者以苦泄之知<lb/>
<pb n="KR3e0008_SBCK_006-32b"/>
　毋黄芩之苦凉心去熱津液少者以甘潤之茯<lb/>
　苓白术之甘緩脾生津肺燥氣熱以酸収之以<lb/>
　甘緩之芍藥之酸以歛逆氣萎㽔門冬石膏甘<lb/>
　草之甘潤肺除熱<lb/>
右十四味以水一斗先煑麻黄一兩沸去上沬内<lb/>
諸藥煑取三升去滓分温三服相去如炊三斗米<lb/>
頃令盡汗岀愈<lb/>
傷寒四五日腹中痛若轉氣下趣少腹者此欲自<lb/>
利也<lb/>
傷寒四五日邪氣傳裏之時腹中痛轉氣下趣<lb/>
<pb n="KR3e0008_SBCK_006-33a"/>
　少腹者裏虚遇寒寒氣下行欲作自利也<lb/>
傷寒本自寒下醫復吐下之寒格更逆吐下若食<lb/>
入口即吐乾薑黄連黄芩人參湯主之<lb/>
　傷寒邪自傳表爲本自寒下醫反吐下損傷正<lb/>
　氣寒氣内爲格拒經曰格則吐逆食入口即吐<lb/>
　謂之寒格更復吐下則重虚而死是更逆吐下<lb/>
　與乾薑黄連黄芩人參湯以通寒格<lb/>
乾薑黄連黄芩人參湯方<lb/>
　　乾薑<hi>辛熱</hi>黄連<hi>苦寒</hi>
　　黄芩<hi>苦寒</hi>人參<hi>甘温各三两</hi>
<pb n="KR3e0008_SBCK_006-33b"/>
辛以散之甘以緩之乾薑人參之甘辛以𥙷正<lb/>
氣苦以泄之黄連黄芩之苦以通寒格<lb/>
右四味以水六升煑取二升去滓分温再服<lb/>
下利有㣲熱而渇脉弱者今自愈<lb/>
　下利隂寒之疾反大熱者逆有㣲熱而渇裏氣<lb/>
　方温也經曰諸弱發熱脉弱者陽氣得復也今<lb/>
　必自愈<lb/>
下利脉數有㣲熱汗岀今自愈設復緊爲未解<lb/>
　下利隂病也脉數陽脉也隂病見陽脉者生㣲<lb/>
熱汗出陽氣得通也利必自愈諸緊爲寒設復<lb/>
<pb n="KR3e0008_SBCK_006-34a"/>
　脉緊隂氣猶勝故云未解<lb/>
下利手足厥冷無脉者灸之不温若脉不還反㣲<lb/>
喘者死<lb/>
　下利手足厥逆無脉者隂氣獨勝陽氣大虚也<lb/>
　灸之陽氣復手足温而脉還爲欲愈若手足不<lb/>
　温脉不還者陽已絶也反㣲喘者陽氣脫也<lb/>
少隂負趺陽者爲順也<lb/>
　少隂腎水趺陽脾土下利爲腎邪干脾水不勝<lb/>
土則爲㣲邪故爲順也<lb/>
下利寸脉反浮數尺中自濇者必清膿血<lb/>
<pb n="KR3e0008_SBCK_006-34b"/>
　下利者脉當沉而遲反浮數者裏有熱也濇爲<lb/>
　無血尺中自濇者腸胃血散也隨利下必便膿<lb/>
　血清與圊通脉經曰清者厠也<lb/>
下利清榖不可攻表汗岀必脹滿<lb/>
　下利者脾胃虚也胃爲津液之主發汗亡津液<lb/>
　則胃氣愈虚必脹滿<lb/>
下利脉沉弦者下重也脉大者爲未止脉㣲弱數<lb/>
者爲欲自止雖發熱不死<lb/>
沉爲在裏弦爲拘急裏氣不足是主下重大則<lb/>
病進此利未止脉㣲弱數者邪氣㣲而陽氣復<lb/>
<pb n="KR3e0008_SBCK_006-35a"/>
爲欲自止雖發熱止由陽勝非大逆也<lb/>
下利脉沉而遲其人靣少赤身有㣲熱下利清榖<lb/>
者必鬰冒汗岀而解病人必㣲厥所以然者其靣<lb/>
戴陽下虚故也<lb/>
　下利清榖脉沉而遲裏有寒也靣少赤身有㣲<lb/>
　熱表未解也病人㣲厥針經曰下虚則厥表邪<lb/>
　欲解臨汗之時以裏先虚必鬰冒然後汗岀而<lb/>
　解也<lb/>
下利脉數而渇者今自愈設不差必清濃血以有<lb/>
熱故也<lb/>
<pb n="KR3e0008_SBCK_006-35b"/>
　經曰脉數不解而下不止必恊熱便膿血也<lb/>
下利後脉絶手足厥冷晬時脉還手足温者生脉<lb/>
不還者死<lb/>
　下利後脉絶手足厥冷者無陽也晬時周時也<lb/>
　周時厥愈脉岀爲陽氣復則生若手足不温脉<lb/>
　不還者爲陽氣絶則死<lb/>
傷寒下利日十餘行脉反實者死<lb/>
　下利者裏虚也脉當㣲弱反實者病勝藏也故<lb/>
　死難經曰脉不應病病不應脉是爲死病<lb/>
下利清榖裏寒外熱汗岀而厥者通脉四逆湯主<lb/>
<pb n="KR3e0008_SBCK_006-36a"/>
之<lb/>
　下利清榖爲裏寒身熱不解爲外熱汗岀陽氣<lb/>
　通行於外則未當厥其汗岀而厥者陽氣大虚<lb/>
　也與通脉四逆湯以固陽氣<lb/>
熱利下重者白頭翁湯主之<lb/>
　利則津液少熱則傷氣氣虚下利致後重也與<lb/>
　白頭翁湯散熱厚腸<lb/>
白頭翁湯方<lb/>
　　白頭翁<hi>二兩苦寒</hi>黄栢<hi>苦寒</hi>
　　黄連<hi>苦寒</hi>秦皮<hi>苦寒各三两</hi>
<pb n="KR3e0008_SBCK_006-36b"/>
　内經曰腎欲堅急食苦以堅之利則下焦虚是<lb/>
　以純苦之劑堅之<lb/>
右四味以水七升煑取二升去滓温服一升不愈<lb/>
更服一升<lb/>
下利腹脹滿身體疼痛者先温其裏乃攻其表温<lb/>
裏四逆湯攻表桂枝湯<lb/>
　下利腹滿者裏有虚寒先與四逆湯温裏身疼<lb/>
　痛爲表未解利止裏和與桂枝湯攻表<lb/>
下利欲飲水者以有熱故也白頭翁湯主之<lb/>
自利不渇爲藏寒與四逆以温藏下利飲水爲<lb/>
<pb n="KR3e0008_SBCK_006-37a"/>
有熱與白頭翁湯以凉中<lb/>
下利讝語者有燥屎也宜小承氣湯<lb/>
經曰實則讝語有燥屎爲胃實下利爲腸虚與<lb/>
小承氣湯以下燥屎<lb/>
下利後更煩按之心下濡者爲虚煩也宜梔子豉<lb/>
湯<lb/>
　下利後不煩爲欲解若更煩而心下堅者恐爲<lb/>
　谷煩此煩而心下濡者是邪熱乘虚客於胷中<lb/>
　爲虚煩也與梔子豉湯吐之則愈<lb/>
嘔家有癰膿者不可治嘔膿盡自愈<lb/>
<pb n="KR3e0008_SBCK_006-37b"/>
　胃脘有癰則嘔而吐膿不可治嘔得膿盡嘔亦<lb/>
自愈<lb/>
嘔而脉弱小便復利身有㣲熱見厥者難治四逆<lb/>
湯主之<lb/>
嘔而脉弱爲邪氣傳裏嘔則氣上逆而小便當<lb/>
　不利小便復利者裏虚也身有㣲熱見厥者隂<lb/>
勝陽也爲難治與四逆湯温裏助陽<lb/>
乾嘔吐涎沫頭痛者呉茱茰湯主之<lb/>
　乾嘔吐涎沫者裏寒也頭痛者寒氣上攻也與<lb/>
　呉茱茰湯温裏散寒<lb/>
<pb n="KR3e0008_SBCK_006-38a"/>
嘔而發熱者小柴胡湯主之<lb/>
　經曰嘔而發熱者柴胡證具<lb/>
傷寒大吐大下之極虚復極汗岀者以其人外氣<lb/>
怫鬰復與之水以發其汗因得<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>所以然者胃中<lb/>
寒冷故也<lb/>
　大吐大下胃氣極虚復極發汗又亡陽氣外邪<lb/>
　怫鬰於表則身熱醫與之水以發其汗胃虚得<lb/>
　水虚寒相搏成<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>也<lb/>
傷寒<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>而腹滿視其前後知何部不利利之則愈<lb/>
　<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>而腹滿氣上而不下也視其前後部有不利<lb/>
<pb n="KR3e0008_SBCK_006-38b"/>
　者即利之以降其氣前部小便也後部大便也<lb/>
　　　釋音<lb/>
　踡<hi>音拳不伸也</hi>憤<hi>扶粉切懣也</hi>
　惡濕<hi>上烏路切耻也憎也</hi>撞<hi>宅江切撃也</hi>
註解傷寒論卷第六<lb/>
</p>
<p>
</p>
  </div>
</body>
</text>
</TEI>
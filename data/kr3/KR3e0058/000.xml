<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3e0058_WYG_000-1a"/>
欽定四庫全書　　　　　子部五<lb/>
　提要<lb/>
　　瑞竹堂經騐方五卷　　醫家類<lb/>
　　　　<hi>臣</hi>等謹案瑞竹堂經騐方五卷元沙圖穆蘓<lb/>
　　　　<hi>原作薩理彌實今改正</hi>撰沙圗穆蘇元史無𫝊其事蹟<lb/>
　　　　不可考以呉澂王都中二序核之則其字為<lb/>
　　　　謙齋嘗以御史出為建昌太守是書即其在<lb/>
　　　　郡時所撰集也原書本十五卷楊士竒等文<lb/>
<pb n="KR3e0058_WYG_000-1b"/>
　　　　淵閣書目載有一部一冊而晁瑮寶文堂書<lb/>
　　　　目内亦列其名則是明中葉以前原帙尙存<lb/>
　　　　其後遂尠𫝊本今據永樂大典所載搜採編<lb/>
　　　　輯計亡闕已十之五六而所存者尚多謹依<lb/>
　　　　方詮次分立二十四門釐為五卷中間如調<lb/>
　　　　補一門不輕用金石之藥其處方最為醇正<lb/>
　　　　又女科之八珍即四君子湯四物湯之併方<lb/>
　　　　其用尤廣明薛已醫案已詳著之至瘡科所<lb/>
<pb n="KR3e0058_WYG_000-2a"/>
　　　　載返魂丹與今世瘍醫所用梅花㸃舌丹奪<lb/>
　　　　命丹相類内托千金散以治癰毒亦見殊功<lb/>
　　　　是皆可資利濟之用惟幼科之褐丸子與蘇<lb/>
　　　　沈良方中所列褐丸名目相類治療亦同特<lb/>
　　　　彼用烏頭桂香附乾薑陳皮配合攻補兼行<lb/>
　　　　頗為周宻此乃用黒牽牛京三稜蓬莪术諸<lb/>
　　　　品殊病其過於峻利盖金元方劑往往如斯<lb/>
　　　　由北人氣禀壯實與南人異治故也此在於<lb/>
<pb n="KR3e0058_WYG_000-2b"/>
　　　　隨宜消息不可以成法拘矣乾隆四十六年<lb/>
　　　　九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
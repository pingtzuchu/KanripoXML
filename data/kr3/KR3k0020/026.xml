<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>職官分紀卷二十六</head> <lb/>
    <p>
<pb n="KR3k0020_WYG_026-1a"/>
欽定四庫全書<lb/>
　職官分紀卷二十六<lb/>
　　　　　　　　　　　　宋　孫逢吉　撰<lb/>
　　内侍省<lb/>
前漢百官表少府秦官屬官有中書謁者黄門鈎盾尚<lb/>
方御府永巷内者宦者七官令丞諸僕射署掌中黄門<lb/>
皆屬焉成帝省詹事掌皇太后官景帝中元六年更名<lb/>
長信少府平帝元始四年更名長樂少府<lb/>
<pb n="KR3k0020_WYG_026-1b"/>
將行秦官景帝中元六年更名大長秋或用中人或用<lb/>
士人<lb/>
後漢百官表中常侍千石本注曰宦者無貟後増秩比<lb/>
二千石掌侍左右從入内宫賛𨗳内衆事顧問應對給<lb/>
事<lb/>
黄門侍郎六百石本注曰無貟掌侍從左右給事中關<lb/>
通中外及諸王朝見于殿上引王就坐<hi>獻帝起居注曰帝初即位初置</hi>
<hi>侍中給事黄門侍郎貟各六人出入禁中近侍帷幄省尚書事改給事黄門侍郎為侍中侍郎去給事黄門之</hi>
<pb n="KR3k0020_WYG_026-2a"/>
<hi>號旋復故舊侍中黄門侍郎以在中宫者不與近宻交政誅黄門後侍中侍郎出入禁闥機事頗露由是王允</hi>
<hi>乃奏比尚書不得出入不通賔客自此始也又曰諸閹人官悉以議郎郎中稱秩如故諸署令兩梁冠陛殿上</hi>
<hi>得召都官從事以下</hi>
小黄門六百石宦者無貟掌侍左右受尚書事上在内<lb/>
宫關通中外及中宫以下衆事諸公主及王太妃等有<lb/>
疾若則使問之<lb/>
黄門令一人六百石<hi>董巴曰黄闥以中人主之故號黄門令</hi>本注曰宦者<lb/>
主省中諸宦者丞從丞各一人本注曰宦者從丞主出<lb/>
<pb n="KR3k0020_WYG_026-2b"/>
入從<lb/>
黄門署長畫室署長玉堂署長各一人内署長七人皆<lb/>
四百石黄綬本注曰宦者各主中宫别處<lb/>
中黄門冗從僕射一人六百石本注曰宦者主中黄門<lb/>
冗從居則宿衛直守門戸出則騎從夾乗輿車<lb/>
中黄門比百石本注曰宦者無貟後増比三百石掌給<lb/>
事禁中掖庭令一人六百石本注曰宦者掌後宫貴人<lb/>
采女事左右丞暴室丞各一人本注曰宦者暴室丞主<lb/>
<pb n="KR3k0020_WYG_026-3a"/>
中婦人疾病者就此室治其皇后貴人有罪亦就此室<lb/>
永巷令一人六百石本注曰宦者典官婢侍使丞一人<lb/>
本注曰宦者御府令一人六百石本注曰宦者典官婢<lb/>
作中衣服及補浣之屬丞織室丞各一人本注曰宦者<lb/>
祠祀令一人六百石本注曰典中諸小祠祀丞一人本<lb/>
注曰宦者<lb/>
鈎盾令一人六百石本注曰宦者典諸近池苑囿遊觀<lb/>
之處丞永安丞各一人三百石本注曰宦者<lb/>
<pb n="KR3k0020_WYG_026-3b"/>
大長秋一人二千石本注曰承秦將行宦者景帝更名<lb/>
大長秋或用士人中興常用宦者職掌奉宣中宫命凡<lb/>
給賜宗親及宗親當謁見者關通之中宫出則從丞一<lb/>
人六百石本注曰宦者中宫僕一人千石本注曰宦者<lb/>
主馭本注曰太僕秩二千石中興省汰减千石以屬長<lb/>
秋<lb/>
中宫謁者令一人六百石本注曰宦者中宫謁者三人<lb/>
四百石本注曰宦者主報中章<lb/>
<pb n="KR3k0020_WYG_026-4a"/>
中宫尚書五人六百石本注曰宦者主中文書<lb/>
中宫私府令一人六百石本注曰宦者主中藏幣帛諸<lb/>
物裁衣被補浣者皆主之丞一人本注曰宦者<lb/>
中宫永巷令一人六百石本注曰宦者主宫人丞一人<lb/>
本注曰宦者<lb/>
中宫黄門冗從僕射一人六百石本注曰宦者主中黄<lb/>
門冗從中宫署令一人六百石本注曰宦者主中宫諸<lb/>
署文字數女騎六人丞復道丞各一人本注曰宦者復<lb/>
<pb n="KR3k0020_WYG_026-4b"/>
道丞主中閣道中宫藥長一人四百石本注曰宦者<lb/>
右屬大長秋本注曰丞秦有詹事一人位在長秋上亦<lb/>
宦者主中諸官成帝省之以其職并長秋是後皇后當<lb/>
法駕出則中謁者宦者職吏權兼詹事奏引訖寵宦者<lb/>
誅後尚書選兼職吏一人奉引云其中長信長樂官者<lb/>
置少府一人職如長秋及餘吏皆以官名為號貟數秩<lb/>
次如中宫本注曰帝祖母稱長信官故有長信少府長樂<lb/>
少府位在長秋上及職吏皆宦者秩次如中宫長樂又<lb/>
<pb n="KR3k0020_WYG_026-5a"/>
有衛尉僕為太僕皆二千石在少府上其闕則省不常<lb/>
置<lb/>
後漢宦者傳論易曰天垂象聖人則之宦者四星在皇<lb/>
位之側故周禮置官亦備其數閽者守中門之禁寺門<lb/>
掌女宫之戒又云王之正内者五人月令仲冬命閽尹<lb/>
申宫令審門閭謹房室詩之小雅亦有巷伯刺讒之篇<lb/>
然宦人之在王朝者其來舊矣將以其體非全氣情志<lb/>
專良通關中人易以役養乎然而後世因之才任稍廣<lb/>
<pb n="KR3k0020_WYG_026-5b"/>
其能者則勃貂管蘇有功于楚晉景監繆賢著庸於秦<lb/>
趙及其敝也則豎刁亂齊伊戾禍宋漢興仍襲秦制置<lb/>
中常侍官然亦引用士人以參其選皆銀璫左貂給事<lb/>
殿省及髙后稱制乃以張釋卿為大謁者出入卧内受<lb/>
宣詔命文帝時有趙談北宫伯子頗見親倖至于孝武<lb/>
亦愛李延年帝數幸後庭或潛遊離館故請奏機事多以<lb/>
宦人主之至元帝之世史游為黄門令勤心納忠有所<lb/>
補益其後𢎞恭石顯以佞險自進卒有蕭周之禍損穢<lb/>
<pb n="KR3k0020_WYG_026-6a"/>
帝徳焉中興之初宦官悉用閹人不復雜調他士至永<lb/>
平中始置員數中常侍四人小黄門十人和帝即阼幼<lb/>
弱而竇憲兄弟專總權威内外臣僚莫由親接所與居<lb/>
者惟閹宦而已遂享分土之封超登宮卿之位<hi>宫卿位大長秋</hi>
於是中官始盛自明帝以後迄於延平委用漸大而其<lb/>
員稍増中常侍有十人小黄門二十人改以金璫右貂<lb/>
兼領卿署之職鄧后以女主臨政而萬幾殷逺朝臣國<lb/>
議無由參斷帷幄稱制下令不出房闈之間不得不委<lb/>
<pb n="KR3k0020_WYG_026-6b"/>
用刑人寄之國命手握王爵口含天憲非復掖庭永巷<lb/>
之職閨牖房闥之任也其後孫程定立順之功曹騰參<lb/>
建桓之䇿續以五侯合謀梁兾受鉞迹因公正恩固主<lb/>
心故中外服從上下屏氣或稱伊霍之勲無謝于往載<lb/>
或謂良平之畫復興于當今雖時有公忠而竟見排斥<lb/>
舉動回山海呼吸變霜露阿㫖曲求則光寵三族直情<lb/>
忤意則參夷五宗漢之綱紀大亂矣若夫髙冠長劍紆<lb/>
朱懐金者布滿宫闈苴茅分虎南面臣人者葢以千數<lb/>
<pb n="KR3k0020_WYG_026-7a"/>
府署第館棊列于都鄙子弟支附過半於州國南金和<lb/>
寶氷紈霧縠之積盈仭珍藏嬙媛侍兒歌童舞女之玩<lb/>
充備綺室狗馬飾雕文土木被緹繡皆剥割萌黎競恣<lb/>
奢欲搆害明賢專樹黨類其有更相援引希附權彊者<lb/>
皆腐身熏子以自衒達同敝相濟故其徒寔繁敗國蠧<lb/>
政之事不可殫書所以海内嗟毒志士窮棲冦劇縁間<lb/>
揺亂區夏雖忠良懷憤時或奮發而言出禍從旋見孥<lb/>
戮因復大考鈎黨轉相誣染凡稱善士莫不罹被灾毒<lb/>
<pb n="KR3k0020_WYG_026-7b"/>
竇武何進位崇戚近乗九服之囂怨協羣英之勢力而<lb/>
以疑留不斷至於殄敗斯亦運之極乎雖袁紹龔行芟<lb/>
夷無餘然以暴易亂亦何云及自曹騰説梁兾竟立昏<lb/>
弱<hi>桓帝</hi>魏武因之遂遷龜鼎所謂君以此始必以此終信<lb/>
乎其然矣又曰自古䘮大業絶宗禋者其所漸有由矣<lb/>
三世以嬖色取禍<hi>夏妹喜殷妲己周褒姒</hi>嬴氏以奢虐致災西京<lb/>
自外戚失祚東都縁閹伊傾國成敗之來先史商之久<lb/>
矣至於釁起宦者夫其畧尤或可言何者刑餘之醜理<lb/>
<pb n="KR3k0020_WYG_026-8a"/>
謝全生聲榮無暉於門閥肌膚莫傅於來體推情未鑒<lb/>
其敝即事易以取信加漸染朝事頗識典物故少主憑<lb/>
謹舊之庸女君資出内之命顧訪無猜憚之心恩狎有<lb/>
可説之色詐利既滋朋從日廣易曰履霜堅氷至云所<lb/>
從來者漸矣<lb/>
續漢書謁者僕射一人比千石為謁者臺主率諸謁者<lb/>
天子出奉引<lb/>
應劭漢官儀謁者僕射秦官也古重武事故設主射以<lb/>
<pb n="KR3k0020_WYG_026-8b"/>
督課之秩六百石冠髙山言其矜莊髙故以髙山為號<lb/>
晉職官志中書監及令案漢武帝遊宴後庭始使宦者典<lb/>
事尚書謂之中書謁者置令僕射成帝改中書謁者令<lb/>
曰中謁者令罷僕射漢東京省中謁者令有中官謁者令非其職也<lb/>
隋内侍省内侍内長侍各二人内給事四人内謁<lb/>
者監六人内寺伯二人内謁者十二人寺人六<lb/>
人伺非八人並用宦者領内尚食掖庭宫闈奚官内僕<lb/>
内府等局開皇十六年内侍省加置内主事員十二人<lb/>
<pb n="KR3k0020_WYG_026-9a"/>
以承門閤煬帝改内侍省為長秋監置令一人正四品<lb/>
少令一人從五品丞二人正七品並用士人改内常侍<lb/>
為内承奉置二人正五品給事為内承直四人從五品<lb/>
並用宦者罷内謁者官領掖庭宫闈奚官三署並參用<lb/>
士人後又置内謁者員<lb/>
唐職官志内侍省<hi>星經有宦者四星在天市垣帝座之西周官有巷伯寺人之職皆内官也</hi>
<hi>前漢宫官多用士人後漢始用宦者晉置大長秋卿為後宫官以宦者為之隋為内侍省煬帝改長秋監武徳</hi>
<hi>復為内侍省龍朔改為内侍監光宅改為司宫臺神龍復為内侍省也</hi>内侍二人<hi>從四品上漢魏</hi>
<pb n="KR3k0020_WYG_026-9b"/>
<hi>曰長秋卿梁曰大長秋北齊曰中侍中後周曰司内上士隋曰内侍置二人煬帝曰長秋令正四品武徳復為</hi>
<hi>中侍中中官之貴極于此矣若有殊勲懋績則有拜大將軍者仍兼内侍之官徳宗置左右神䇿威逺等禁兵</hi>
<hi>命中官掌之毎軍置中尉一人宦者為之自李輔國魚朝恩之後京師兵柄歸于内官號左右軍中尉將兵于</hi>
<hi>外者謂之觀軍容使而天下軍鎮節度使皆内官一人監之事具宦者傳也</hi>内常侍六人<hi>正五</hi>
<hi>品下漢代謂之中常侍</hi>内侍之職常在内侍奉出入宫掖宣傳之<lb/>
事摠掖庭宫闈奚官内僕内府五局之官屬内常侍為<lb/>
之貳凡皇后祭先蚕則相儀后出則為夾引<lb/>
内給事八人<hi>從五品下</hi>掌判省事凡元正冬至羣臣朝賀中<lb/>
<pb n="KR3k0020_WYG_026-10a"/>
宫則出入宣傳凡宫人衣服費用則具其品秩計其多<lb/>
少春秋二時宣送中書主事二人令史八人書令史十<lb/>
六人<lb/>
内謁者監六人<hi>正六品下</hi>内謁者十二人<hi>從八品下</hi>内侍伯二人<lb/>
<hi>正七品下</hi>内謁者監掌内宣傳凡諸親命婦朝㑹所司籍其人<lb/>
數送内侍省内謁者掌諸親命婦朝集班位内侍伯掌<lb/>
糾察宫内不法之事嵗大儺則監其出入<lb/>
掖庭局令二人<hi>從七品下</hi>丞三人掌宫禁女工之事凡宫人<lb/>
<pb n="KR3k0020_WYG_026-10b"/>
名籍司其除附公桑養蚕㑹其課業丞掌判局事宫傅<lb/>
博士二人<hi>從九品下</hi>掌教習宫人書算衆藝<lb/>
監作四人<hi>從九品下</hi>掌監當雜作令史四人計史二人書令史八人<lb/>
宮闈局令二人<hi>從九品下</hi>丞二人<hi>從八品</hi>掌侍奉宮闈<lb/>
出入管鑰凡大享太廟帥其属詣于室出皇后神主置<lb/>
于輿而登座焉既事納之凡宫人無官品者稱内給使<lb/>
若有官及經解免應叙選者得令掌上其小給使學生<lb/>
五十人皆總其名籍以給其粮廩丞掌判局事書令史<lb/>
<pb n="KR3k0020_WYG_026-11a"/>
三人書吏六人内閽人二人入内掌扇十六人内給使無常員<lb/>
奚官局令二人<hi>正八品下</hi>氶二人<hi>正九品下</hi>掌奚隷二役<lb/>
宫官品命丞為之貳凡宫人有疾病則供其醫藥死亡<lb/>
則供其衣服各視其品命仍于隨近寺觀為之修福雖<lb/>
無品亦如之凡内命婦五品以上亡無親戚于墓側三<lb/>
年内取同姓中男一人以時主祭無同姓則所司春秋<lb/>
以少牢祭之書令史二人書吏六人藥童四人<lb/>
内僕局令二人<hi>正八品下</hi>丞二人<hi>正九品下</hi>掌宫中車乗出入導<lb/>
<pb n="KR3k0020_WYG_026-11b"/>
引丞為之貳凡宫中有出入則令居左丞居右而夾引<lb/>
之凡皇后之車有六書令史二人書吏四人駕士二百人<lb/>
内府局令二人<hi>正八品下</hi>丞二人<hi>正九品下</hi>掌中藏寶貨給納<lb/>
名數丞為之貳凡朝㑹五品以上賜絹帛金銀器于殿<lb/>
庭者並供之諸將有功并蕃酋辭還亦如之書令史二<lb/>
人書吏四人<lb/>
宦者傳唐制有内侍省官有内侍四内常侍六内謁者<lb/>
監六内給事各十謁者十二典引十八寺伯寺人各六<lb/>
<pb n="KR3k0020_WYG_026-12a"/>
人又有五局一曰掖庭主宫嬪簿最二曰宫闈扈門闌<lb/>
三曰奚官治宫中疾病死䘮四曰内僕主供帳燈燭五<lb/>
曰内府主中藏給納局有令丞皆宦者為之太宗詔内<lb/>
侍省不立三品以内侍為之長階第四不任以事惟門<lb/>
閤守禦廷内掃除禀食而已武后時稍増其人至中宗<lb/>
黄衣乃二千員七品以上員外置千員然衣朱紫者尚<lb/>
少𤣥宗承平財用富足遂至侈奢不愛惜賞賜爵位開<lb/>
元天寳中宫嬪大率至四萬宦官黄衣以上三千員衣<lb/>
<pb n="KR3k0020_WYG_026-12b"/>
朱衣千餘人其稱㫖者輒拜三品將軍列㦸于門其在<lb/>
殿頭供奉委任華重持節傳命光熖殷殷四方所至郡<lb/>
縣奔走獻遺至萬計修功徳市禽鳥一為之使猶且數<lb/>
干緡監軍持權節度反出其下于是甲舍名園上腴之<lb/>
田為中人所占者半京畿矣肅代庸弱倚為扞衛故輔<lb/>
國以尚父顯元振以援立奮朝恩以軍容重然猶未得<lb/>
常主兵也徳宗懲艾泚賊故以左右神䇿天威等軍委<lb/>
宦者主之置䕶軍中尉䕶軍分提禁兵是以威柄下遷<lb/>
<pb n="KR3k0020_WYG_026-13a"/>
政在宦人舉手伸縮便有輕重慓士奇材則養以為子<lb/>
巨鎮彊藩則爭出我門小人之情猥險無顧藉又日夕<lb/>
侍天子狎則無威習則不疑故昏君蔽于所昵英主生<lb/>
于所忽𤣥宗以遷崩憲敬以弑殞文以憂僨至昭而天<lb/>
下亡矣禍始開元極于天祐凶愎參㑹黨類殱滅王室<lb/>
從而潰䘮譬猶灼火攻蠧蠧盡木焚渠不哀哉跡其殘<lb/>
氣不剛柔情易遷褻則無上怖則生怨借之權則專為<lb/>
禍則廹而近緩相攻急相一此小人常勢也噫梟狐不<lb/>
<pb n="KR3k0020_WYG_026-13b"/>
神天與之昏末如亂何故取中葉以來宦人之大者萃<lb/>
之篇<lb/>
六典<hi>同唐職官志</hi>
五代史宦者傳嗚呼自古宦女之禍深矣明者未形而<lb/>
知懼暗者患及而猶安焉至于亂亡而不可悔也雖然<lb/>
不可以不戒作宦者傳<lb/>
五代文章陋矣而史官之職廢于䘮亂傳記小説多失<lb/>
其傳故其事迹終始不完而雜以訛謬至于英豪奮起<lb/>
<pb n="KR3k0020_WYG_026-14a"/>
戰爭勝敗國家興廢之際豈無謀臣之略辯士之談而<lb/>
文字不足以發之遂使泯然無傳于後世然獨張承業<lb/>
事卓卓在人耳目至今故老猶能道之其論議可謂傑<lb/>
然歟殆非宦者之言也自古宦者亂人之國其源深于<lb/>
女禍女色而已宦者之害非一端也盖其用事也近而<lb/>
習其為心也專而忍能以小善中人之意小信固人之<lb/>
心使人主必信而親之待其已信然後懼以禍福而把<lb/>
持之雖有忠臣碩士列于朝廷而人主以為去已疎逺<lb/>
<pb n="KR3k0020_WYG_026-14b"/>
不若起居飲食前後左右之親為可恃也故前後左右<lb/>
者日益親則忠臣碩士日益疎而人主之勢日益孤勢<lb/>
孤則懼禍之心日益切而把持者日益牢安危出其喜<lb/>
怒禍患伏于帷闥則向之所謂可恃者乃所以為患也<lb/>
患已深而覺之欲與踈逺之臣圖左右之親近緩之則<lb/>
養禍而益深急之則挾人主以為質雖有聖智不能與<lb/>
謀謀之而不可為為之而不可成至其甚則俱傷而兩<lb/>
敗故其大者亡國其次亡身而使姦豪得借以為資而<lb/>
<pb n="KR3k0020_WYG_026-15a"/>
起至抉其種類盡殺以快天下之心而後巳此前史所<lb/>
載宦者之禍常如此者非一世也夫為人主者非欲養<lb/>
禍于内而疎忠臣碩士于外盖其漸積而勢使之然也<lb/>
夫女色之惑不幸而不悟則禍斯及矣使其一悟捽而<lb/>
去之可也宦者之為禍雖欲悔悟而勢有不得而去也<lb/>
唐昭宗之事是也故曰深于女禍者謂此也可不戒哉<lb/>
昭宗信狎宦者由是有東宫之幽既出而與崔𦙍圖之<lb/>
𦙍為宰相顧力不足為乃召兵于梁梁兵且至而患宦<lb/>
<pb n="KR3k0020_WYG_026-15b"/>
者挾天子走之岐梁兵圍之三年昭宗既出而唐亡矣<lb/>
初昭宗之出也梁王悉誅唐宦者第五可範等七百餘<lb/>
人其在外者悉詔天下捕殺之而宦者多為諸鎮所藏<lb/>
匿而不殺是時方鎮僣擬悉以宦官給事而呉越最多<lb/>
及莊宗立詔天下訪求故唐時宦者悉送京師得數百<lb/>
人宦者遂復用事以至于亡此何異求已覆之車躬駕<lb/>
而履其轍也可為悲夫莊宗未滅梁時承業已死其後<lb/>
君翰雖為樞宻使而不用事有孫宣徽使馬紹宏者嘗<lb/>
<pb n="KR3k0020_WYG_026-16a"/>
賜姓李頗見信用然誣殺大臣黷貨賂專威福以取怨<lb/>
于天下者左右狎暱黄門内養之徒也是時明宗自鎮<lb/>
州入覲奉朝請于京師莊宗頗疑其有異志隂遣紹宏<lb/>
伺其動靜紹宏反以情告明宗明宗自魏而反天下皆<lb/>
知禍起於魏孰知其啓明宗之二心者自紹宏始也郭<lb/>
崇韜已破蜀莊宗信宦者言而疑之然崇韜之死莊宗<lb/>
不知皆宦者為之也當此之時舉唐之精兵皆在蜀使<lb/>
崇韜不死明宗入洛豈無西顧之患其能晏然取唐而<lb/>
<pb n="KR3k0020_WYG_026-16b"/>
代之耶及明宗入立又詔天下悉捕宦者而殺之宦者<lb/>
亡竄山谷多削髪為浮屠其亡至太原者七十餘人悉<lb/>
捕而殺之都亭驛流血盈庭明宗晩而多病王淑妃專<lb/>
内以干政宦者孟漢瓊因以用事秦王入視明宗疾巳<lb/>
革既出而聞哭聲以為帝崩矣乃謀以兵入宫者懼不<lb/>
得立也大臣朱𢎞昭等方圖其事議未决漢瓊遽入見<lb/>
明宗言秦王反即以兵誅之䧟秦王大惡而明宗以此<lb/>
飲恨而終後愍帝奔于衛州漢瓊西迎廢帝于路廢帝<lb/>
<pb n="KR3k0020_WYG_026-17a"/>
惡而殺之嗚呼人情處安樂自非聖哲不能久而無驕<lb/>
怠宦女之禍非一日必伺人之驕怠而浸入之明宗非<lb/>
佚君而猶若此者盖其在位差久也其餘多武人崛起<lb/>
及其嗣續世數短而年不永故宦者莫暇施為其為大<lb/>
害者略可見矣獨承業之論偉然可愛而居翰更一字<lb/>
以活千人君子之于人也茍有善焉無所不取吾于斯<lb/>
二人者有所取焉取其善而戒其惡所謂愛而知其惡<lb/>
憎而知其善也故并述其禍敗之所以然者著于篇<lb/>
<pb n="KR3k0020_WYG_026-17b"/>
職官志後唐同光元年以左監門衛將軍判内侍省李<lb/>
紹宏兼内勾天下錢榖<lb/>
　　入内内侍省都都知<lb/>
國朝入内内侍省<hi>國初有内中髙品班院淳化五年改入内内班院又改入内黄門班院又</hi>
<hi>改内侍省入内内侍班院景徳三年其東門取索司可并𨽻内東門司餘入内都知司内東門都知司内侍省</hi>
<hi>入内内侍班院可立為入内内侍省以諸司𨽻之遂定管勾事凢三司及憑由等處據諸處支遣過物取索同</hi>
<hi>否非泛行遣公事出劄子赴逐處在内庫務及造作所合係本司除破物色具帳典勘印書除破諸王宫院及</hi>
<hi>公主郡縣主宅奏乞物色皇城六指揮及翰林儀鸞司御㕑御輦院宣給特支皇親下財出室迎娶女降尚書</hi>
<pb n="KR3k0020_WYG_026-18a"/>
<hi>内省劄子取物入内供奉官以下勾當公事諸班勾當及出外監當收補入内供奉官以下及料錢衣粮請受</hi>
<hi>月奏宿直并私身係名内侍季帳定諸色人恩賜及身亡孝贈應宣命奉聖㫖合係本班勾當公事皆著宣命</hi>
<hi>指揮</hi>
都都知都知<hi>元祐令從五品皇祐五年以入内内侍省都都知延福宫使武信軍節度觀察等使</hi>
<hi>任守忠為入内内侍省内侍都都知兩省都都知國朝未嘗除也御史俞希孟乞令後更不除前後殿都都知</hi>
<hi>乃詔自守忠後更不差除熙寧中入内内侍省内侍省都知押班遂省各以轉入先後相壓永為定式其入内</hi>
<hi>内侍省都知押班只以四員為定更不非次添員</hi>副都知<hi>元祐令正六品初止有内中髙品都知押</hi>
<hi>班後隨省院改易景徳三年置都都知副都知以諸司使副使以上充</hi>　押班<hi>元祐令正六品初止</hi>
<pb n="KR3k0020_WYG_026-18b"/>
<hi>兼他職他或加檢校官淳化後始以崇班以上充又有上御藥自押班以上領省事</hi>　内常侍内<lb/>
東西頭供奉官殿頭髙班黄門<hi>太平興國四年置入内殿頭髙班髙品小底三</hi>
<hi>等雍熈三年置入内供奉官入内髙班内品大中祥符二年詔改定入内内侍省東西頭班供奉官殿頭髙品</hi>
<hi>髙班黄門凢六等罷小底之門黄門初補止曰小黄門經恩遷補即為内侍黄門掌入禁中及奉使之事</hi>
祗候殿頭祗候髙品祗候髙班内品祗候小内品貼祗<lb/>
候内品入内内品把門内品後苑内品後苑散内品<hi>皆畨</hi>
<hi>宿給使其東頭供奉官以上並同内侍省</hi>
　　内侍省左右班都都知<lb/>
<pb n="KR3k0020_WYG_026-19a"/>
内侍省<hi>後唐同光元年以左監門衛將軍判内侍省李紹宏兼内侍據紹宏始莊宗潜龍日為中門使</hi>
<hi>及即位命潞州監軍張君翰與郭崇韜為樞宻使以紹宏為宣徽使心常不足崇韜知之乃置内勾之名凡天</hi>
<hi>下錢粮榖簿書悉委裁决州縣供帳煩費議者非之天成元年廢内勾司國朝初有内班院淳化五年八月改</hi>
<hi>内班為黄門九月改黄門為内侍黄門院為内侍省景徳三年上名内侍省所領舊有監少監内侍内常侍内</hi>
<hi>給事内謁者内侍伯宫教博士掖廷宫闈奚官内僕内府五局令丞其内府局丞以上為加官自小黄門以上</hi>
<hi>皆有加官至内常侍止内侍以上不常置亦有時為内常侍以檢校官為之在内東西頭供奉上舊令官名悉</hi>
<hi>存而五局並廢唯置宫闈令二員𨽻宗正寺</hi>　左右班都都知　左右班都<lb/>
知　副都知<hi>元祐令並從六品並景徳三年置詔以諸司使副使以上充雍熈三年以内中髙品</hi>
<pb n="KR3k0020_WYG_026-19b"/>
<hi>都知王仁睿為洛苑副使仍舊都知諸司副使領都知自仁睿始也淳化五年以竇神興充莊宅使兼黄門左</hi>
<hi>班都知諸司使領都知自神興始也熈寧六年以内侍押班蘇利涉為内侍省左班都知仍自入内侍省内侍</hi>
<hi>省押班五周年無遺闕並除副都知</hi>　押班<hi>元祐令置六品押班以上領省事</hi>東西頭供<lb/>
奉官<hi>元祐令從八品</hi>殿頭髙品髙班黄門<hi>元祐令從九品凢六等掌分畨入直宿出</hi>
<hi>使之事行幸給事大中祥符八年廢黄門改髙班内品為前殿祗候髙班内品皇祐四年詔内省自今内侍供</hi>
<hi>奉官至黄門以一百八十人為額元祐二年以一百人為額</hi>祗候髙班内品祗候内<lb/>
品貼祗候内品又有後苑内品後苑勾當事内班北班<lb/>
内品散内品後苑散内品<lb/>
<pb n="KR3k0020_WYG_026-20a"/>
寄班供奉侍禁殿直奉職<hi>熙寧中定寄班祗候以一十五人為額</hi>
書吏六人<hi>本省三人西班城北班城西班各一人</hi>
咸平五年十一月以内侍髙品張仁恭為内侍省内侍<lb/>
殿直仁恭晉國長公主以職當遷殿頭髙品而給事主<lb/>
第其名非便故置是職<lb/>
景徳三年五月内侍省班院言准淳化五年勑内班院<lb/>
改為内侍省内侍班院入内黄門班院改為内侍省入<lb/>
内内侍班院今尚稱入内内侍班院以上稱入内内侍<lb/>
<pb n="KR3k0020_WYG_026-20b"/>
省本班亦請稱内侍及賜新印從之<lb/>
大中祥符元年詔定入内内侍省官俸料供奉官月俸<lb/>
錢七千五百殿頭四千髙品三千髙班二千五百黄門<lb/>
一千五百供奉官殿直米三石髙品官班黄門二石五<lb/>
㪷供奉官至髙班春衣絹五疋黄門四疋供奉官冬衣<lb/>
加二十疋其餘十五疋<lb/>
嘉祐八年四月以崇儀使康州刺史内侍省押班盧昭<lb/>
序管勾皇子位後以昭序疾復以皇城使端州刺史内<lb/>
<pb n="KR3k0020_WYG_026-21a"/>
侍省副都知石全育代之五月管勾皇子位昭宣使端<lb/>
州刺史内侍省右班副都知石全育領康州團練使充<lb/>
入内内侍省副都知故事都知止四人至是并全育而<lb/>
五詔後有闕即勿補以勾當皇子位入内西頭供奉官<lb/>
蘇利涉為入内内東頭供奉官内侍省内侍殿頭張允<lb/>
誠為入内内西頭供奉官並兼扶侍宣慶使入内侍省<lb/>
都知任守忠提舉管勾皇子位<lb/>
熙寧五年詔内省省内臣不係禁中祗應及入内省人<lb/>
<pb n="KR3k0020_WYG_026-21b"/>
數寖多今後前後省内臣轉至承制崇班内常侍許進<lb/>
一子與下班殿侍三班差使内侍省東西頭供奉官殿<lb/>
頭許進一子與下班殿侍諸班内品更不許進入内内<lb/>
侍省所管諸班内品毎年通許進五人餘悉仍舊内供<lb/>
奉官以下至黄門如願進外官者比内侍省逓加一等<lb/>
推恩其内臣諸司使副合例奏兒男充前班者今後更<lb/>
不奏内臣<hi>時上諭樞宻院曰方今宦者數已多而𨽻省者又不入内空絶人之世仁政所不取且獨</hi>
<hi>不可用三班使臣以代其職事乎呉充對曰此曹盛衰前代或繫興亡聖朝固無兹慮然人君重絶人繼嗣此</hi>
<pb n="KR3k0020_WYG_026-22a"/>
<hi>盛德之舉也臣等敢不奉行</hi>
　　元豐八年諸兩省内臣諸級<lb/>
　　　入内省<lb/>
　　　内侍省<lb/>
　　　内常侍視内殿崇班<lb/>
　　　内東頭供奉官並視東頭供奉官<lb/>
　　　内西頭供奉官並視西頭供奉官<lb/>
　　　殿頭並視左侍禁<lb/>
<pb n="KR3k0020_WYG_026-22b"/>
　　　髙品<lb/>
　　　祗候殿頭<hi>應叙官者叙内侍省殿頭</hi>
　　　高品並視右侍禁<lb/>
　　　髙班<lb/>
　　　祗候髙品<lb/>
　　　髙品並視左班殿直<lb/>
　　　黄門<lb/>
　　　祗侯髙品内品<lb/>
<pb n="KR3k0020_WYG_026-23a"/>
　　　黄門並視右班殿直<lb/>
　　　祗候内品<lb/>
　　　祗候髙班内品並視奉職<lb/>
　　　祗候小内品<lb/>
　　　祗候内品並視借職<lb/>
　　　貼祗候内品<lb/>
　　　貼祗候内品並視差使<lb/>
　　　入内内品<lb/>
<pb n="KR3k0020_WYG_026-23b"/>
　　　内品並視借差<lb/>
　　　把門内品<lb/>
　　　後苑内品並視下班殿侍<lb/>
　　　後苑内品<lb/>
　　　後苑勾當事内品並視將軍<lb/>
　　　後苑散内品<lb/>
　　　北班内品並視守闕將軍<lb/>
　　　散内品後苑散内品<hi>此二等雖無所比應叙降者並依兩等官法</hi>
<pb n="KR3k0020_WYG_026-24a"/>
元祐官品令入内内侍省都都知至内侍省内品為内<lb/>
侍官<lb/>
　　總中官<lb/>
共六尺輿<hi>前漢宦者趙談以數幸嘗害袁盎盎患之盎兄子種説盎曰君與鬬廷辱之使其毁不用</hi>
<hi>孝文帝出趙談驂乗盎伏車前曰臣聞天子所與共六尺輿者皆天下豪英今漢雖乏人陛下獨奈何與刀鋸</hi>
<hi>之餘共載于是上笑下趙談談泣下車</hi>公卿畏之重足一迹<hi>石顯𢎞恭皆少坐法腐刑</hi>
<hi>為中黄門以選為中尚書宣帝時任中書官恭明習法令故事善為請奏能稱其職恭為令顯為僕射元帝即</hi>
<hi>位數年恭死顯代為中書令是時元帝被疾不視政事方隆好于音樂以顯久典事中人無外黨精專可信任</hi>
<pb n="KR3k0020_WYG_026-24b"/>
<hi>遂委以政事無小大並顯自决貴幸傾朝百寮皆敬及蕭望之周堪劉更生言宜罷中書宦官應古不近刑人</hi>
<hi>元帝不聽由是大與顯忤後皆害言者望之自殺堪更生廢錮不得復進用後張猛京房陳咸賈捐之皆嘗奏對</hi>
<hi>事或召見言顯短顯求索其罪京房捐之棄市猛自殺于公車咸抵罪髠為城旦及鄭令蘇建得顯私書奏之</hi>
<hi>後以他事論死自是公卿以下畏顯重足一迹與中書僕射牢梁少府五鹿充宗結為黨友諸附倚者皆得寵</hi>
<hi>位民歌之曰牢耶石耶五鹿客耶印何纍纍綬若若耶言其兼官據勢也</hi>巷職參天機<hi>宦者傳賛</hi>
<hi>曰況乃巷職逺參天機</hi>並起第宅擬宫室<hi>靈帝時宦者得志無所畏憚並起第宅擬於宫</hi>
<hi>室帝嘗登永安候臺宦者等恐其望見居處乃使趙忠等諌曰天子不當登髙登髙則百姓離散自是不敢復</hi>
<hi>升臺榭</hi>譏呵豎官以蔡邕為戒<hi>後漢宦者吕彊為人清忠奉公靈帝時上疏陳事云</hi>
<pb n="KR3k0020_WYG_026-25a"/>
<hi>前召議郎蔡邕對問于金馬門邕切言極對毁刺貴臣譏呵豎官陛下不宻其言至令宣露陛下迴文誹謗致</hi>
<hi>邕刑罪今羣臣皆以為戒上畏不測之難下懼劍客之害</hi>聚謀西鍾下<hi>後漢宦者傳孫程王康等</hi>
<hi>十八人聚謀于西鍾下迎濟隂王立之是為順帝後孫程等有罪將徙逺縣周舉曰朝廷在西鍾下時非孫程</hi>
<hi>等豈立乎朝廷謂順帝也</hi>五侯<hi>單超徐璜具瑗左悺唐衡同受桓帝命定議誅梁冀並封侯賞賜五人同</hi>
<hi>日封故世謂之五侯自是五侯宗族賓客徧天下</hi>左回天<hi>左悺具瑗徐璜唐衡並封侯貴寵天下為</hi>
<hi>之語曰左回天具獨坐徐卧虎唐兩墮兩墮謂隨意所為不定也今人謂持兩端而任意為兩墮</hi>貝獨<lb/>
坐徐卧虎唐兩墮<hi>上</hi>養子襲封<hi>漢順帝陽熹四年初聽中官得以養子為後襲</hi>
<hi>封爵</hi>無鬚誤死<hi>袁紹閉北宫門勒兵捕宦者無少長皆殺之或有無鬚而誤死者至自發露乃得免</hi>
<pb n="KR3k0020_WYG_026-25b"/>
自古無以中官為將帥<hi>唐穆質性彊直自補闕至給事中時政得失未嘗不先論諌憲</hi>
<hi>宗以王承宗叛用内官吐突承瓘為招討使質率同列仗論奏言自古無以中官為將帥者上雖改其名心頗</hi>
<hi>不悦</hi>北司<hi>劉蕡博學善屬文好談王霸大畧耿介嫉惡言及世務慨然有澄清之志自元和末閽寺權威</hi>
<hi>握兵宫闈横制天下天子廢立由其可否干撓庶政當時因為南北司愛惡相攻有同水火蕡草澤中居常憤</hi>
<hi>惋文宗即位恭儉求理太和二年䇿試賢良蕡對以官者五帝三王之所建也法者髙宗太宗之所制也法宜</hi>
<hi>畫一官宜正名今又分外官中官之名立南司北司之局或禁犯于南則亡命于北或正刑于外則破律于中</hi>
<hi>法出多門人無所措陛下何不以聽朝之餘時御便殿召當時賢相與舊徳老臣訪持變扶危之謀求定傾救</hi>
<hi>亂之術塞隂邪之路屏䙝狎之臣制侵凌追脅之心復門戸掃除之役時考䇿官馮宿賈餗龎嚴三人者皆時</hi>
<pb n="KR3k0020_WYG_026-26a"/>
<hi>之文士也覩蕡條對歎服嗟悒時登科者二十二人而中官當途考官不敢留蕡在籍中物論不平</hi>凌轢<lb/>
南司<hi>唐太和中京師變故之後宦官氣盛凌轢南司延英議事中貴語必訐訓注以折文臣宰相李石鄭</hi>
<hi>覃嘗謂之曰京師之亂始自訓注而訓注之始起自何人仇士良等不能對其勢稍抑縉紳賴之</hi>南北<lb/>
司相傾<hi>昭宗時鳯翔節度使李茂貞邠州王行瑜華州韓建稱兵入朝極言南北司相傾深蠧時政請</hi>
<hi>誅其太甚者于是殺宰相韋昭度李谿等并内侍數人</hi>千餘人<hi>則天中宗増置宦者千餘人然衣朱</hi>
<hi>紫者尚寡</hi>門施<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>㦸<hi>𤣥宗時中官稍稱㫖者即授三/品左右監門將軍得門施<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>㦸</hi>品官黄<lb/>
衣三千人<hi>開元天寳中長安大内大明興慶三宫皇子十宅院皇孫百孫院東都大内上陽兩宫大</hi>
<hi>率宫女四萬人品官黄衣以上三千人衣朱紫者千餘人</hi>三公封王爵<hi>李輔國從幸靈武程元振</hi>
<pb n="KR3k0020_WYG_026-26b"/>
<hi>翼衛代宗怙寵邀君乃至守三公封王爵干預國政亦未全握兵權也</hi>典兵<hi>徳宗避涇師之亂幸山南</hi>
<hi>實竇文埸霍仙鳴擁從賊兵之後不欲武臣典重兵自是親兵之權全歸于宦者矣</hi>倚為爪牙<hi>楊思</hi>
<hi>朂少給事内侍省從𤣥宗討内難擢左監門衛將軍帝倚為爪牙開元初安南蠻渠梅叔鸞叛號黒帝舉三十</hi>
<hi>二州之衆外結林邑思朂請行繇馬援故道出不意賊駭𣅿不暇謀遂大敗封尸為京觀而還</hi>鷙忍敢<lb/>
殺戮<hi>思朂鷙忍敢殺戮所得俘囚必剥面𠢐凌之初剥出腦褫髪皮以示人將士以下懾服莫敢視以是</hi>
<hi>能立功</hi>四方秦請先省後進<hi>髙力士馮盎曽孫也以髙延福奏為子故冒其姓韋氏平</hi>
<hi>擢内給事先天中以誅蕭岑等功為右監門衛將軍知内侍省事于是四方奏請皆先省後進小事即専決雖</hi>
<hi>洗沐未嘗出眠息殿帷中徼倖者願一見如天人然帝曰力士當上我寢内安當是時宇文融李林甫盖嘉運</hi>
<pb n="KR3k0020_WYG_026-27a"/>
<hi>韋堅楊慎矜王鉷楊國忠安禄山安思順髙仙芝等雖以才寵進然皆結力士故能踵至將相自餘承風附㑹</hi>
<hi>不可計皆得所欲</hi>徼倖者願見如天人<hi>上/</hi>不名而呼將軍<hi>肅宗在東</hi>
<hi>宫兄事力士諸王公主皆呼為阿翁戚里諸家尊曰父子帝或不名而呼將軍</hi>定儲位<hi>初太子瑛廢武</hi>
<hi>惠妃方嬖李林甫等方屬夀王帝以肅宗長意未决居忽忽不食力士曰大家不食亦膳羞不具耶帝曰爾我</hi>
<hi>家老揣我何為而然力士曰嗣君未定也推長而立孰敢爭帝曰爾言是也儲位遂定</hi>生平無顯<lb/>
顯大過<hi>力士善揣時事勢候伺上下雖親暱至當覆敗不肯為救力故生平無顯顯大過議者頗恨宇</hi>
<hi>文融以來權利相賊皆天下之禍雖有補益弗相除去</hi>權震天下<hi>程元振少以宦人直内侍省與</hi>
<hi>李輔國助討難立太子是為代宗拜右監門衛將軍知内侍省事元振叛元帥行軍司馬盡總禁兵不踰嵗權</hi>
<pb n="KR3k0020_WYG_026-27b"/>
<hi>震天下在輔國右凶決又過之軍中呼十郎</hi>斬首馳告天下<hi>廣徳初吐蕃党項内侵詔天下</hi>
<hi>兵無一士奔命者虜寇便橋帝倉皇出居陜京師䧟賊剽府庫焚閭衖蕭然為空太常博士栁伉上疏云必欲</hi>
<hi>存宗廟社稷獨斬元振首馳告天下悉去内使𨽻諸州獨留朝恩備左右乃下詔盡削元振官爵放歸田里</hi>
三宫檢責使<hi>魚朝恩天寳末以品官給事黄門内隂善宣納詔令至徳初為三宫檢責使</hi>觀<lb/>
軍容使<hi>九節度圍賊相州以朝恩為觀軍容宣慰處置使觀軍容使自朝恩始也</hi>毁郭子儀<lb/>
<hi>子儀有定天下功居人臣第一心媢之乗相州敗醜為詆毁肅宗不内其語然猶罷子儀兵留京師代宗立與</hi>
<hi>程元振一口加毁帝未及寤子儀憂甚俄而吐蕃䧟京師卒用其力王室再安故朝恩内慙</hi>才兼文<lb/>
武<hi>朝恩好引輕浮後生處門下講五經文義作文章謂才兼文武徼伺恩寵</hi>權震朝廷<hi>竇文場霍</hi>
<pb n="KR3k0020_WYG_026-28a"/>
<hi>仙鳴者始並𨽻東宫未有名自魚朝恩死宦人不復典兵及京師亂帝召所衛無一人至者惟文場等率宦官</hi>
<hi>至帝遂以左右軍付文場主之帝自山南還兩軍復完而詔文場仙鳴分總之廢天威軍左右神䇿是時竇霍</hi>
<hi>權震朝廷諸方節度大將多出其軍臺省要官走門下丏援引者足相躡</hi>以忠謹稱<hi>唐書中人以忠</hi>
<hi>謹稱者唯馬存亮西門季𤣥嚴遵美三人而已</hi>聽老夫語<hi>仇士良統左右軍以疾辭罷為内侍監知</hi>
<hi>省事固請老詔可士良之老中人舉送還第謝曰諸君善事天子能聽老夫語乎衆唯唯士良曰天子不可令</hi>
<hi>閒暇暇必觀書見儒臣則必納諫智深慮逺減玩好省遊幸吾屬恩且薄而權輕矣為諸君計莫若殖財貨盛</hi>
<hi>鷹馬日以毬獵聲色蠱其心極侈靡便悅不知息則必斥經術闇外事萬幾在我恩澤權力欲焉往哉衆再拜</hi>
<hi>士良殺二王一妃四宰相貪酷二十餘年亦有術自將恩禮不衰云</hi>貪酷二十餘年<hi>上</hi>歴<lb/>
<pb n="KR3k0020_WYG_026-28b"/>
階面數帝過失<hi>始自良𢎞志憤文宗與李訓謀屢欲廢帝崔慎由為翰林學士直夜未半有中</hi>
<hi>使召入至祕殿見士良等坐堂上帷帳周密謂慎由曰上不豫已乆自即位政令多荒闕皇太后有制更正嗣</hi>
<hi>君學士當作詔慎由驚曰上髙明之徳在天下安可輕議慎由親族中表千人兄弟羣從且三百何可與覆族</hi>
<hi>事雖死不承命士良等黙然乆乃啓後户引至小殿帝在焉士良等歴階數帝過失帝俛首既而士良指帝曰</hi>
<hi>不為學士不得更坐此乃送慎由出戒曰毋泄禍及爾宗</hi>五父<hi>李輔國肅宗任以股膂事貴幸不敢斥常</hi>
<hi>呼五郎李揆當國以子姪事之號五父</hi>移上皇居西内<hi>初太上皇毎置酒長慶樓南俯大道</hi>
<hi>因徘徊觀覽或父老過之皆拜舞乃去輔國因妄言于帝曰太上皇居近市交通外人陳𤣥禮髙力士等將不</hi>
<hi>利陛下願徙太上皇入禁中帝不寤上皇謂力士曰吾兒用輔國謀不得終孝矣㑹帝屬疾輔國即詐言皇帝</hi>
<pb n="KR3k0020_WYG_026-29a"/>
<hi>請太上皇按行中宫至睿武門射生官五百遮道太上皇驚幾墜馬問何為者輔國以甲騎數十馳奏陛下以</hi>
<hi>興慶宫湫陿奉迎乗輿還宫中力士厲聲曰五十年太平天子輔國欲何事叱使下馬輔國失轡罵力士曰翁</hi>
<hi>不觧事斬一從者力士呼曰太上皇問將士各好在否將士納刀呼萬嵗皆再拜力士復曰輔國可御太上皇</hi>
<hi>馬輔國鞾而走與力士對執轡還西内居甘露殿侍衛才數十皆尫老太上皇執力士手曰微將軍朕且為兵</hi>
<hi>死鬼左右皆流涕而已</hi>求為宰相<hi>李輔國拜兵部尚書求為宰相帝重違曰卿勲力何任不可但</hi>
<hi>羣望未一如何輔國遂諷宰相裴冕使聨表薦已帝宻擿蕭華使喻止冕張皇后數疾其顓帝寢疾太子監國</hi>
<hi>后召太子將誅輔國及程元振太子不從更召越王兖王圖之元振告輔國即伏兵凌霄門迎太子伺變是夜</hi>
<hi>捕二王及中人朱暉充馬英俊等囚之而殺后他殿代宗立輔國等以定䇿功愈䟦扈至謂帝曰大家第坐宫</hi>
<pb n="KR3k0020_WYG_026-29b"/>
<hi>中外事聽老奴處決帝矍然欲剪除而憚其握兵因尊為尚父事無大小率闗白羣臣出入皆先詣輔國頗自</hi>
<hi>安又進册司空兼中書令</hi>尊為尚父<hi>上/</hi>中外聞其失勢舉相賀<hi>輔國罷判</hi>
<hi>元帥行軍司馬賜大第于外中外聞其失勢舉相賀輔國乞解官詔進封博陵郡王輔國欲入中書作謝表閽</hi>
<hi>者不内曰尚父罷宰相不可入輔國氣塞乆乃曰老奴死罪事郎君不了請也下事先帝矣輔國自徙太上皇</hi>
<hi>天下疾之帝在東宫積不平既嗣位不欲顯戮遣俠者夜刺殺之年五十九抵其首溷中殊右臂告泰陵然猶</hi>
<hi>祕其事刻木代首以葬</hi>刻木代首以葬<hi>上/</hi>天下威勢舉歸其門<hi>楊復</hi>
<hi>恭以諸子為州刺史號外宅郎君又養子六百人監諸道軍天下威勢舉歸其門</hi>肩輿至前殿<lb/>
<hi>復恭常肩輿抵太極殿宰相對延英論叛臣事孔緯曰陛下左右有將反者帝矍然緯顧復恭復恭曰臣豈負</hi>
<pb n="KR3k0020_WYG_026-30a"/>
<hi>陛下者緯曰復恭陛下家奴而肩輿至前殿廣樹不逞皆姓楊非反乎復恭曰欲收士心輔天子帝曰誠欲收</hi>
<hi>士心胡不假姓李乎復恭無以對㑹緯出守江陵乃使刼之長樂坡斬其旌節貲貯皆盡緯僅免</hi>定䇿<lb/>
國老<hi>李茂貞上復恭為與守亮書曰承天門者隋家舊業也兒但積粟訓兵何進奉為吾披荆榛立天子</hi>
<hi>既得位乃廢定䇿國老奈負心門生何門生謂天子也其不臣類此</hi>
　　大長秋<lb/>
所進達皆海内名人<hi>後漢曹騰以定䇿立桓帝功封費亭侯遷大長秋加位特進騰用事</hi>
<hi>省闥三十餘年歴事四帝未嘗有過其所進達皆海内名人</hi>固辭舉薦<hi>梁賀位為大長秋清儉退</hi>
<hi>讓陽嘉中詔九卿舉武猛獨無所舉薦帝引問其故對曰臣生自草茅長于宫掖既無知人之明又未嘗交知</hi>
<pb n="KR3k0020_WYG_026-30b"/>
<hi>士類昔衛鞅因景監以見有識知其不終今得臣舉匪榮伊辱固辭之</hi>矯詔誅武蕃等<hi>曹節</hi>
<hi>字漢豐靈帝即位以定䇿封長安鄉侯時竇太后臨朝后父大將軍武與太傅陳蕃謀誅中官節與長樂五官</hi>
<hi>史朱瑀等矯詔誅武蕃等節遷長樂衛尉尋轉大長秋</hi>
　　中尉<lb/>
玉山軍使<hi>唐昭宗賜左軍中尉楊復恭几杖以大將軍致仕復恭既失勢居第近玉山營假子守信</hi>
<hi>為玉山軍使或誣告其謀亂詔李順守率禁兵討之守信以兵拒之列戰于昌化里昭宗登延喜樓陳兵自衛</hi>
<hi>以伺變相持至晚不戰而退是夜守信乃擁其兵衛復恭而出且戰行出通化門至興元府楊守亮納之于是</hi>
<hi>鳳翔李茂貞等出兵討焉楊守亮與復恭等突圍而遁華州節度使韓建于路擊敗之並斬首送京師</hi>分<lb/>
<pb n="KR3k0020_WYG_026-31a"/>
統禁旅<hi>徳宗避京師之亂既還京頗忌宿將凡握兵多者悉罷之其軍旅命竇文場霍仙鳴分統焉貞</hi>
<hi>元十三年立䕶軍中尉兩員中䕶軍兩員以率禁軍乃以文場為左神䇿䕶軍中尉仙鳴為右神䇿䕶軍中尉</hi>
<hi>右神䇿軍使張尚進為左神䇿中䕶軍中尉䕶軍自文場等始也</hi>權震天下<hi>時竇霍之權震于天</hi>
<hi>下蕃鎮大將多出其軍臺省清要伺候門下</hi>以釦杖畫地責帝<hi>劉季述衛皇太子至紫延</hi>
<hi>院左右軍及十道邸宫俞潭程嚴等皆急叩門請對士皆呼萬嵗入思政殿遇者輒殺帝方坐乞巧樓見兵入</hi>
<hi>驚墜于床將走季述仲先持帝坐以所持釦杖畫地責帝曰某日某事爾不從我罪一也至數十未止皇后出</hi>
<hi>徧拜曰䕶宅家勿使怖若有罪惟軍容議季述出百官奏曰陛下瞀倦于勤願奉太子監國陛下自頥東宫帝</hi>
<hi>曰昨與而等飲甚樂何至于此后曰陛下如軍容語宫監掖帝出思政殿后昌言曰軍容一心輔持請上養疾帝</hi>
<pb n="KR3k0020_WYG_026-31b"/>
<hi>亦曰朕久疾令太子監國程嚴等皆呼萬嵗后以傳國寳授季述就帝輦左右十餘人因入少陽院季述液金</hi>
<hi>以完鐍</hi>
　　謁者<lb/>
發倉粟以賑貧民<hi>前漢汲黯武帝即位為謁者東粤相攻上使黯往視之至呉而還報曰粤</hi>
<hi>人相攻固其俗不足以當天子使者臣過河内河内貧人傷水旱萬餘家或父子相食臣謹以便宜持節發河</hi>
<hi>内倉米以賑貧民請歸節伏矯詔罪上賢而釋之</hi>異其才<hi>終軍少年以博辨能聞属文聞于郡中太守</hi>
<hi>其異才召見軍奇之與交結揖太守而去長安上書言事武帝異其才拜謁者</hi>賛拜殿中聲動<lb/>
左右<hi>東觀漢記何熈身長八尺體貌魁梧與人絶異和帝偉其貌特拜謁者熈能為威容賛拜殿中聲動</hi>
<pb n="KR3k0020_WYG_026-32a"/>
<hi>左右</hi>博達有才<hi>魏書裴茂字巨先黄門郎中遷謁者僕射張顯揚言曰謁者僕射博達有才多識前</hi>
<hi>代格言</hi>
　　冗從僕射<lb/>
精勤舊吏<hi>魏書冗從僕射畢軌表尚書僕射王思精勤舊吏忠亮計畧不及辛毗宜以代思</hi>有<lb/>
識見才幹<hi>晉起居注武帝詔缺以為冗從子瑋貞固和羣有識見才幹        僕射</hi>性沉<lb/>
壯<hi>傅暢晉諸公讃司馬騰字元邁文獻王泰之第三子也性沉壯起家為冗從僕射騰欲棄官以自顯出為</hi>
<hi>郡守</hi>
　<lb/>
<pb n="KR3k0020_WYG_026-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　職官分紀巻二十六<lb/>
</p>
<p>
</p>
  </div>
</body>
</text>
</TEI>
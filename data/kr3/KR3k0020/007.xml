<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>職官分紀卷七</head> <lb/>
    <p>
<pb n="KR3k0020_WYG_007-1a"/>
欽定四庫全書<lb/>
　職官分紀卷七<lb/>
　　　　　　　　　　　　宋　孫逢吉　撰<lb/>
　　中書省<lb/>
魏志黄初初改秘書省為中書以劉放為監孫資為令<lb/>
晉職官志魏黄初初置中書令為祕書改令為監及晉<lb/>
受命武帝以祕書并中書省其祕書著作之局不廢<lb/>
環濟要略中書掌百官事益重有令僕射丞郎令史秩<lb/>
<pb n="KR3k0020_WYG_007-1b"/>
與尚書同<lb/>
南齊百官志中書省職置主書令史正書以下<lb/>
隋百官志梁中書省監令各一人後齊中書省管司王<lb/>
言及司進御之音樂并司伶官西凉部直長伶官西凉<lb/>
四部伶官龜兹四部伶官清商部直長伶官清商四部<lb/>
人領舎人省<hi>掌署勑行下宣㫖勞問</hi>
隋内史省監令各一人煬帝大業十二年改内史為内<lb/>
書<lb/>
<pb n="KR3k0020_WYG_007-2a"/>
唐百官志中書省武徳三年改内書省曰中書省龍朔<lb/>
元年改曰西臺光宅元年改中書省曰鳯閣開元元年<lb/>
改中書省曰紫微省<hi>時謂尚書省為南省門下中書為北省亦謂門下為左省中書為右</hi>
<hi>省或通謂之兩省</hi>
國朝中書省掌進擬庶務宣奉命令除授省臺寺監長<lb/>
貳館閣帶職提舉官以上臺諌章奏臣僚請興革廢置<lb/>
及内外取㫖之事<lb/>
治平二年知制誥祖無擇言中書省不當在東乞與門<lb/>
<pb n="KR3k0020_WYG_007-2b"/>
下省對移<hi>門下中書與尚書號三省其長官皆宰相之任今乃左省在西右省在東不可唐龍朔中</hi>
<hi>嘗改左右省為東西臺此又明不可易也從之</hi>
西掖<hi>呉志劉楨贈徐幹詩曰誰謂相去遠隔此西掖垣拘限清切禁中情無由宣應劭漢官儀曰左右曹</hi>
<hi>受尚書事前世文士以中書在右因謂中書為右曹又稱西掖</hi>右曹<hi>上/</hi>西省<hi>何法盛中興書范甯</hi>
<hi>拜中書侍郎專掌西省</hi>紅藥<hi>謝𤣥暉直中書省詩紫殿肅隂隂彤庭赫𢎞敞風動萬年枝日華承露掌</hi>
<hi>玲瓏結綺錢深沈映珠網紅藥當階翻蒼苔依砌上兹言翔鳯池鳴珮多清響信美非吾室中園思偃仰朋情</hi>
<hi>已欎陶春物方駘蕩安得凌風翰聊恣山泉賞</hi>鳯池<hi>上/</hi>龍池<hi>卞伯玉中書郎詩曰大方信包含優</hi>
<hi>渥遂不已躍鱗龍鳯池揮翰紫宸裏</hi>栁樹再榮<hi>見禮部侍郎門</hi>地在樞近多承寵<lb/>
<pb n="KR3k0020_WYG_007-3a"/>
任<hi>通典以其地在樞近多承寵任是以人固其位謂之鳯凰池</hi>鳯凰池<hi>上</hi>
　　中書令<hi>監㣲右相紫  令</hi>　<hi>内史令</hi>
晉百官志中書監及令案漢武帝逰宴後庭始使宦者<lb/>
典事尚書謂之中書謁者置令僕射成帝改中書謁者<lb/>
令為中謁者令罷僕射漢東京省中謁者令而有中官<lb/>
謁者令非其職也魏武帝為魏王置祕書令典尚書奏<lb/>
事文帝黄初初改為中書置監令以祕書左丞劉放為<lb/>
中書監右丞孫資為中書令監令蓋自此始也及晉因<lb/>
<pb n="KR3k0020_WYG_007-3b"/>
之並置員一人<lb/>
陶氏職官要録中書監舊視僕射梁選簿書自宋以來<lb/>
比尚書令特進之流而無事任清貴華重大臣多領之<lb/>
晉制中書令銅印墨綬進賢兩梁冠絳朝服佩水蒼玉<lb/>
乘軺車<lb/>
南齊百官志中書監令各一人梁因之掌出内帝命陳<lb/>
中書監<hi>中二千石二品</hi>中書令<hi>中二千石三品</hi>後齊監令各一人隋内<lb/>
史省監令各一人尋廢監置令二人<lb/>
<pb n="KR3k0020_WYG_007-4a"/>
唐百官志武德三年改内書令曰中書令龍朔元年改<lb/>
中書省曰西臺中書令曰右相光宅元年改中書省曰<lb/>
鳯閣中書令曰内史開元元年改曰紫微令天寳元年<lb/>
曰右相<hi>至徳二年復為中書令本正三品大厯二年與侍中同升正二品其後不改</hi>
門下省侍中二人凡國家之務與中書令參揔而専判<lb/>
省事六典中書令二人正三品<hi>周官内史掌王之八柄掌書王命蓋其任也漢</hi>
<hi>中書謁者令丞屬少府自武帝逰宴後庭故用宦者司馬遷被腐刑之後為中書令即其任也不言謁者省文</hi>
<hi>也宣帝時任中尚書官𢎞恭石顯皆宦者恭為令顯為僕射元帝即位恭死顯代為中書令元帝以中人無外</hi>
<pb n="KR3k0020_WYG_007-4b"/>
<hi>黨遂委以政事事無大小皆因決白貴幸傾朝公卿以下畏之重足一迹成帝改中書謁者令曰中謁者令罷</hi>
<hi>中書宦官更以士人為之漢舊儀云領賛尚書出入奏事秩千石後漢省獻帝時魏武為魏王置祕書令典尚</hi>
<hi>書奏事此又中書之任也魏黄初初改祕書令典尚書奏事為中書令又置監與令各一人秩並千石以祕書</hi>
<hi>左丞劉放為中書監右丞孫資為令二人用事權自此重矣魏制監右於令故孟康自中書令遷中書監時以</hi>
<hi>為美也魏中書典尚書奏事若密詔下州郡及邊將則不由尚書晉氏監令並第三品秩千石銅印墨綬進賢</hi>
<hi>兩梁冠絳朝服佩水蒼玉軺車監令掌賛詔命記㑹時事典作文書舊尚書并掌書奏既有中書官而詔悉由</hi>
<hi>中書也故荀勗自中書監為尚書令人賀之乃發恚曰奪我鳯凰池何賀之有東晉更重其職多以諸公領之</hi>
<hi>中興之後以中書之任并入散騎省後復置之宋齊置監令品秩並同晉氏梁監増秩至中二千石令秩増二</hi>
<pb n="KR3k0020_WYG_007-5a"/>
<hi>千石監令並增置二品後定十八班監班第十五令班第十四陳氏因之依梁中書分為二十一局各掌尚書</hi>
<hi>諸務揔國機要而尚書唯聽受而已後魏置監令各一人孝文初命定中書監正第一品中書令正第二品至</hi>
<hi>太和末監從第二品令正第三品北齊依魏後周依周官春官府置内史中大夫二人掌王言蓋比中書監令</hi>
<hi>之任後又增為上大夫隋文帝廢三公府寮令中書令與侍中知政事遂為宰相之職煬帝十二年改為内書</hi>
<hi>省武德初為内史省龍朔二年改令為右相光宅二年改内史開元初改紫微令</hi>掌軍國之政<lb/>
令緝熈帝載統和天人入則吿之出則奉之以釐萬邦<lb/>
以度百揆蓋以佐天子而執大政者也凡王言之制有<lb/>
七一曰册書<hi>立后建嫡封建藩屏寵命尊賢臨軒備禮則用之</hi>二曰制書<hi>行大賞罸</hi>
<pb n="KR3k0020_WYG_007-5b"/>
<hi>授大官爵釐革舊政赦宥降㫖則用之</hi>三曰慰勞制書<hi>褒賛賢能勸勉勤勞則用之</hi>四<lb/>
曰發日敕<hi>謂御畫發敇日也增減官員廢置州縣徵發兵馬除免官爵授六品以下官處流以上罪</hi>
<hi>用庫物五百段錢二百千倉粮五百石奴婢二十人馬五十匹牛五十頭羊五百口以上則用之</hi>五曰<lb/>
敇㫖<hi>謂百司承㫖而為程式奏事請施行者</hi>六曰諭事敇書<hi>慰諭公卿誡約臣下用之</hi>
七曰敇牒<hi>隨事承㫖不易舊典則用之</hi>皆宣署申覆而施行焉<hi>尚書有典</hi>
<hi>謨訓誥誓命之書皆帝王詔制記于簡策者也蔡邕獨㫁稱漢制天子之書一曰策書二曰制書三曰詔書四</hi>
<hi>曰戒敇策者以簡為之其制長三尺短者半之其次一長一短兩編下附篆書題年月日稱皇帝曰以命諸侯</hi>
<hi>王三公制書帝者制度之命也其文曰制誥三公赦令之屬是也近道印付使逺道皆璽封尚書令印准赦贖</hi>
<pb n="KR3k0020_WYG_007-6a"/>
<hi>令召三公諸朝堂受制書司徒露布州郡詔書有三品其文曰告某官某官如故事是為詔書羣臣有所奏請</hi>
<hi>尚書令奏下之有制詔天子荅之曰可以為詔書羣臣有所表奏無尚書令奏制曰之字則荅曰已奏如書本</hi>
<hi>官下所當至亦曰詔書刺史太守及三邊營被勅文曰有詔勅某官是為戒敕自魏晉以後因循有冊書詔敕</hi>
<hi>摠名曰詔後朝因隋不改天后天授元年以避諱改詔為制今䇿書用簡制書勞慰制書發日敇用黄<graphic n="KR0984" url="https://raw.githubusercontent.com/kanripo/KR-Gaiji/master/images/KR0984.png" mimeType="image/png"/>紙敇</hi>
<hi>㫖諭事敕及敇牒用黄藤紙其赦書頒下諸縣用絹</hi>凡大祭祀羣神則從升壇以<lb/>
相禮饗宗廟則從升阼階親征纂嚴則使戒敇百寮冊<lb/>
命親賢臨軒則使讀冊若命之于朝則宣而授之凡冊<lb/>
太子則授璽綬凡制詔宣傳文章獻納皆授之於記事<lb/>
<pb n="KR3k0020_WYG_007-6b"/>
之官<lb/>
國朝官品令中書令正一品<lb/>
諸三省長官為宰相<lb/>
春明退朝録或問今之敇起何時按蔡邕獨㫁曰天子<lb/>
下書有四一曰策書二曰制書三曰詔書四曰戒敇然<lb/>
自隋唐以來除改百官必有告敇而告敇字予家有景<lb/>
龍年敇其制蓋須申中書門下省故劉禕之云不經鳯<lb/>
閣鸞臺何謂之敇唐時政事堂在門下省而除擬百官<lb/>
<pb n="KR3k0020_WYG_007-7a"/>
必中書令宣侍郎奉舍人行進入畫敕字此所以為敇<lb/>
也然後政事堂出牒布於外所云牒奉敇<hi>云云</hi>也慶厯<lb/>
中予與蘇子美同在館子美嘗㩦其逺祖坰唐時敇數<lb/>
本來觀與予家者一同而獨不載敕字<lb/>
尊寵任職<hi>前漢司馬遷既被腐刑之後為中書令尊寵任職</hi>更置士人<hi>蕭望之以中書</hi>
<hi>政事宜以賢明之選自武帝逰宴後庭故用宦者非因舊又違古不近刑人之義而欲更置士人</hi>貴倖<lb/>
傾朝<hi>石君防與𢎞恭皆少年腐刑為黄門以選為中尚書宣帝時任中書官以恭為令君防為僕射恭死</hi>
<hi>君防為令貴倖傾朝</hi>草屋數間布被緼袍<hi>北史髙允字伯恭拜中書令司徒陸麗曰髙允</hi>
<pb n="KR3k0020_WYG_007-7b"/>
<hi>雖蒙寵待而妻子不粒髙宗是日幸允第唯草屋數間布被緼袍髙宗歎息久之曰古人之清豈有如此耶賜</hi>
<hi>帛五百疋</hi>並掌機密<hi>魏志黄初中改祕書為中書以劉放為監孫資為令遂並掌機宻歴文明齊王</hi>
<hi>三世</hi>號為専任<hi>蔣濟字子通時中書監令號為専任濟上疏曰大臣太重者國危左右太親者身弊</hi>
<hi>古之至戒也往者大臣秉事外内扇動陛下卓然自攬萬幾莫不祗肅夫人臣匪不忠也然威權在下則衆心</hi>
<hi>慢上勢之常也陛下既已察之於大臣願無忘於左右</hi>示天下以私<hi>晉中興書肅祖欲使庾亮</hi>
<hi>為中書監亮上疏曰陛下踐阼以臣領中書則示天下以私也</hi>文清㫖逺宜居深宻<hi>太寧</hi>
<hi>初肅祖詔温嶠曰卿既以令望忠允之懐著於周旋且文清而㫖逺宜居深宻今欲以卿為中書令朝端亦咸</hi>
<hi>以為宜</hi>少有名行<hi>晉陽秋曰朱整少有名行官至中書監魏禪晉使整與中書令劉良共為詔世</hi>
<pb n="KR3k0020_WYG_007-8a"/>
<hi>祖踐阼遂用之</hi>異車<hi>曹嘉之晉記中書監令常同車入朝及和嶠為令荀勗為監嶠意髙抗専車而坐乃</hi>
<hi>使監令異車自此始</hi>以著述為事<hi>臧榮緒晉書潘尼性淡退唯以著述為事永興末為中書令</hi>
中書五郎<hi>晉諸公讃陳淮為中書令張華為監與華俱處機宻而推崇之毎至直詔書無大小先示</hi>
<hi>華了不厝意華得詔書不復示淮時省中號淮為中書五郎其從容如此</hi>朝事莫不諮之<hi>懐帝</hi>
<hi>以繆播為中書令朝事莫不諮之人君之所取信於臣下無以尚也</hi>清裁<hi>晉中興書顯宗加王治中書令</hi>
<hi>帝曰敬和清裁貴重為中書郎吾尚小數呼見意甚親之命以為中書令欲共講文章之事</hi>不宜以<lb/>
親居之<hi>禇裒授衛將軍中書令鈐管詔命不宜以親居之</hi>鈐管詔命<hi>上</hi>大令小<lb/>
令<hi>續晉陽秋中書王獻之卒以王珉為中書令世稱大王令小王令珉父洽永和中為中書令至此珉復紹</hi>
<pb n="KR3k0020_WYG_007-8b"/>
<hi>父人以為弈世令望</hi>奕世令望<hi>上/</hi>清顯要任<hi>檀道鸞晉陽秋王洽為中書令時年二十</hi>
<hi>九將授之從兄胡之遺書曰弟今二十九便居清顯要任敢不敬以先㫖為弟啟義讓之路焉若年至四五十</hi>
<hi>之間雖復超登公輔非吾所豫况降此以還者耶洽遂不年</hi>酬對無方<hi>温嶠為中書令詔曰中書</hi>
<hi>令之職酬對無方斟酌體宜非唯文疏而已非望士良才何可妄居斯任累拜乃止</hi>奪我鳯凰池<lb/>
<hi>荀勗自中書監為尚書令人賀之乃發恚曰奪我鳯凰池何賀之有</hi>宜處機近以參時務<lb/>
<hi>王珉别傳珉字季琰詔曰新除侍中珉才學廣贍理識清通宜處機近以參時務其以珉為長兼中書令</hi>入<lb/>
雲龍門殿前再拜<hi>太安元年有胡人入雲龍門殿前再拜曰我當作中書監付都虞侯斬之</hi>
乞授子答詔<hi>晉諸公讃華廙為中書監時多事不泄啟世祖乞授子薈荅詔先時苟勗為中書監</hi>
<pb n="KR3k0020_WYG_007-9a"/>
<hi>病風亦使息但書啟事皆前後相承以子弟管之</hi>表乞除監<hi>王遵表曰臣表乞得中書監持節専</hi>
<hi>一所司端誠保傅惟力是視有詔曰昔荀公曾從中書監為尚書令人賀之乃發恚曰奪我鳯凰池卿諸人賀</hi>
<hi>我耶願足下處之勿疑</hi>清雅履正<hi>王敦表曰中書令領軍庾亮清雅履正可中書監領軍如故</hi>
非輕才所能獨任<hi>王獻之為中書令啟瑯瑘王為中書監表曰中書職掌詔命非輕才所能</hi>
<hi>獨任自晉建國常命宰相叅領中興以來益重其任故能王言彌徽徳音四塞者也</hi>平和有文幹<lb/>
<hi>呉志胡冲平和有文幹天紀中為中書令</hi>以言語辨捷見知<hi>張尚有俊才孫皓時為侍郎以</hi>
<hi>言語辨捷見知擢為侍中中書令</hi>兼管内樞以重其任<hi>宋泰始起居注王言之職揔司</hi>
<hi>清要中𢎞軍丹陽尹王景文夙尚𢎞簡情度淹粹忠規茂績實資國道宜兼管内樞以重其任可中書令</hi>
<pb n="KR3k0020_WYG_007-9b"/>
屏風隔坐<hi>呉録紀隲景皇時為中書令隲父亮為尚書令毎朝㑹詔以屏風隔其坐</hi>作表不<lb/>
能改正<hi>晉司馬景王命虞松作表至再不可意松竭思不能改正鍾㑹視其草為定五字松大恱服</hi>
共掌機宻<hi>張華為監裴楷為令共掌機宻</hi>雞棲樹<hi>郭頒魏晉世語劉放孫資共典樞宻夏侯</hi>
<hi>獻曹肇心内不平殿中有雞棲樹二人相謂此亦能㡬指謂放資也</hi>門外車常數百兩<hi>沈約</hi>
<hi>宋書傅亮為中書令直中書省専典詔命以亮任摠國權聽於省見客神虎門外毎旦車常數百兩</hi>清官<lb/>
<hi>齊書王延之代張緒為中書令何㸃嘆曰晉以子敬季琰為此職今以延之代緒為之可謂清官後接之者實</hi>
<hi>為未易</hi>付紙筆為頌<hi>崔鴻後趙録徐光字季武㓜有文才年十三王陽攻頓丘掠之令主秣馬</hi>
<hi>光但書柱作詩賦左右以白勒勒令召光付紙筆光立為頌賜衣服遷中書令</hi>以文見美<hi>後魏任城</hi>
<pb n="KR3k0020_WYG_007-10a"/>
<hi>王澄為中書令蕭頥使庾華來見澄音韻遒雅風儀秀逸謂主客郎中張尋曰徃魏任城以武著稱今魏任城</hi>
<hi>以文見美也</hi>真忠臣<hi>髙允為中書令髙宗禮敬甚重晨入暮出或積日居中朝臣莫知所論或有上</hi>
<hi>書言得失者髙宗省而謂羣臣曰君父一也父有是非豈子何為不作書而諌之使人知惡而諌於家内隠處也</hi>
<hi>非以父親恐惡彰於外也今國家善惡不能面陳而上表顯諌此豈不彰君之短明已之美至如髙允者真忠</hi>
<hi>臣也朕有非恒正言面聞其過而天下不知其諌豈不忠乎汝等在左右曾不聞一正言但當朕喜時求官乞</hi>
<hi>職汝等把弓刀侍朕左右徒勞力爾皆至王公此人把筆匡我國家不過作郎汝等不自媿乎於是拜允為中</hi>
<hi>書令</hi>把筆正國家<hi>上/</hi>不名<hi>允為中書令文帝重之不名呼為令公</hi>絲綸王言<lb/>
出納帝命<hi>宋謝莊讓中書令表曰臣聞壁門天䆳鳯沼神深絲綸王言出納帝命自非望允當時譽</hi>
<pb n="KR3k0020_WYG_007-10b"/>
<hi>宣庠塾未有謬承曲寵空席兹榮在於年壯猶不可勉況今綿痼百志俱淪</hi>進止詳華<hi>唐温彦博</hi>
<hi>字大臨遷中書令突厥降詔議所以安邉者彦博請如漢置降匃奴五原塞以為捍蔽與魏徵不勝其辯天子</hi>
<hi>卒從之其後突厥可汗弟結社謀反帝始悔云彦博善辭令毎問四方風俗臚傳誥命若成誦然進止詳華人</hi>
<hi>皆拭目觀髙祖嘗宴近臣遣秦王諭㫖既而顧左右曰何如温彦博</hi>第功班賞第一<hi>房𤣥齡太</hi>
<hi>宗即位為中書令第功班賞第一與杜如晦長孫無忌尉遲敬德侯君集功第一</hi>非勲非舊責<lb/>
重位髙<hi>岑文本始為中書令有憂色母問之荅曰非勲非舊責重位髙所以憂也有來慶者輒曰今日</hi>
<hi>受弔不受賀或勸其營産業文本歎曰吾漢南一布衣徒步入關所望不過祕書郎縣令爾今無汗馬勞以文</hi>
<hi>墨位宰相奉稍已重尚何殖産業耶故口未嘗言家事既任職久賚錫豐饒皆令弟文昭主之</hi>若在當<lb/>
<pb n="KR3k0020_WYG_007-11a"/>
以中書令處之<hi>薛収卒其後圖學士像歎其早死不得與既即位語房𤣥齡曰収若在朕當以</hi>
<hi>中書令處之</hi>留卿若失一臂<hi>収子元超拜中書令兼左庶子帝幸東都留輔太子監國手敇</hi>
<hi>曰朕留卿若失一臂顧太子未習庶務關中事卿悉專之</hi>盡誠輔太子<hi>禇遂良父喪起復拜中書</hi>
<hi>令帝寢疾召遂良長孫無忌曰漢武帝寄霍光劉備託諸葛亮朕今委卿矣太子仁孝其盡誠輔之謂太子曰</hi>
<hi>無忌遂良在而母憂</hi>執政事筆徙政事堂<hi>裴炎輔太子是為中宗改中書令舊宰相議事</hi>
<hi>門下省號政事堂長孫無忌以司空房𤣥齡以僕射魏徵以太子太師皆知門下省事至炎以中書令執政事</hi>
<hi>以故徙政事堂扵中書省盖自炎始也</hi>父子相失<hi>崔湜拜中書令時父挹以吏部尚書得謝而性</hi>
<hi>貪數為請託以干湜湜多不從由是父子相失𤣥宗在東宫數幸其第申欵宻湜隂附太平公主時人咸為之</hi>
<pb n="KR3k0020_WYG_007-11b"/>
<hi>懼門下客獻海鷗賦以諷湜稱善而心實不恱</hi>以賞罸自肆<hi>鍾紹京夜拜中書侍郎參知機務明</hi>
<hi>日進中書令既當路以賞罸自肆</hi>宰相中最憐我<hi>蕭至忠為中書令時宗楚客懐姦植黨而</hi>
<hi>韋巨源楊再思李嶠務自安無所弼正至忠介其間獨不詭隨時望翕然歸重帝亦曰宰相中至忠最憐我</hi>
倡封禪議<hi>張說進中書舎人倡封禪議受詔與諸儒草儀多所裁正</hi>撰封禪壇頌以<lb/>
夸成功<hi>東封還為尚書右丞兼中書舎人說撰封禪壇頌刻之泰山以夸成功初源乾曜不欲封禪說</hi>
<hi>固請乃不相平及升山執事官當從者說皆引所厚超階五品從兵惟加勲而不賜衆怨其専</hi>善𫝊奏<lb/>
敏於裁遣<hi>張嘉貞遷中書令居位三年善𫝊奏敏於裁遣然强躁論者恨其不裕</hi>幸二員<lb/>
何相迫<hi>初嘉貞在兵部而張說已為侍郎及皆相說位其下議論無所讓故說不平未幾嘉貞拜金吾</hi>
<pb n="KR3k0020_WYG_007-12a"/>
<hi>將軍兄弟要近人頗憚之帝幸太原嘉貞以贓聞說責嘉貞素服待罪不謁遂出為豳州刺史說代其處嘉貞</hi>
<hi>銜之謂人曰中書令幸二員何相迫</hi>令君四俊<hi>嘉貞性簡疏與人不疑所薦中書舍人苗延嗣吕太</hi>
<hi>一考功員外郎員嘉静殿中侍御史崔訓皆位清要日與議政事故當時語曰四俊苗吕崔員</hi>此終其<lb/>
坐<hi>嘉貞其始為中書舎人崔湜輕之後與議政事正出其上湜驚曰此終其坐後十年為中書令</hi>以恩<lb/>
澤進<hi>白敏中為中書令自裴度以勲德居敏中以恩澤進</hi>緑野堂<hi>裴度徙東都留守加中書令時</hi>
<hi>閹豎擅威天子擁虚器搢紳道喪度不復有經濟意乃治第東都集賢里築山穿池竹木叢萃有風亭水榭梯</hi>
<hi>橋架閣島嶼迴環極都城之勝槩又於午橋創别墅花木萬株中起凉臺暑館號緑野堂激波其下度野服蕭</hi>
<hi>散與白居易劉禹錫為文章把酒窮晝夜相勸不問人間事而帝知度年雖及精神不衰毎大臣自洛來必問</hi>
<pb n="KR3k0020_WYG_007-12b"/>
<hi>度安否開成三年以病丐還東郡真拜中書令卧家未克謝有詔先給俸料上已宴羣臣曲江度不赴帝賜詩</hi>
<hi>曰注想待元老識君恨不早我家柱石衰憂來學丘禱别詔方春慎疾為難勉醫藥自持朕集中欲見公詩故</hi>
<hi>示此異日可進使者及門而度薨年七十六帝聞震悼以詩置靈几</hi>以詩置靈几<hi>上</hi>停嚴<lb/>
鼓<hi>車駕征遼中書令岑文本卒帝親臨視撫之流涕其夕帝聞嚴鼓三聲曰文本殞逰情深惻怛今宵夜警</hi>
<hi>所不忍聞命停之</hi>諌不宜持國與人<hi>郝處俊遷中書令帝多疾欲遜位武后處俊諌曰天</hi>
<hi>子治陽道后治隂德德陽之與隂各有所主不相奪也況天下者髙宗太宗之天下也陛下為子而守之不宜</hi>
<hi>持國以與人</hi>缺位四年<hi>𤣥宗時宰相蕭嵩加中書令自張說罷中書令後缺此位四年嵩得之常</hi>
<hi>帶河東節度使</hi>進金鏡録<hi>張九齡為中書令時天長節百官上壽多獻珍異唯九齡進金鏡録五巻</hi>
<pb n="KR3k0020_WYG_007-13a"/>
<hi>言前古興廢之道上賞異之</hi>衣錦晝逰<hi>魏元忠為右僕射兼中書令請歸鄉拜掃特賜錦袍一領</hi>
<hi>銀千兩并給千騎四人充其左右手敇曰衣錦晝逰在乎兹日散金敷恵諒属斯辰元忠至鄉里竟自藏其銀</hi>
<hi>無所賑施</hi>一代詞宗<hi>吏部郎中張九齡一代詞宗為中書令引韋陟為中書舍人與孫逖梁涉對掌</hi>
<hi>文誥時人以為美談</hi>寒士<hi>韋挺為大夫時馬周為監察御史挺以周寒士殊不禮之至是周為中書令太</hi>
<hi>宗嘗復欲用挺在門下周宻陳挺傲狠非宰相器遂寢</hi>焚表草<hi>馬周為中書令臨終索陳事表草帙</hi>
<hi>手自焚之慨然曰管晏彰君之過求身後之名吾弗為此</hi>有刀筆才閑於時事<hi>呉薛瑩條</hi>
<hi>列呉事曰胡冲意性調美心識解暢有刀筆才閑於時事為中書令雖不能匡矯亦自守不茍求容媚</hi>職<lb/>
典文詞情思不至<hi>後魏孝文時蠕蠕國有喪帝遣髙問為書與之不叙㓙事孝文謂曰卿為</hi>
<pb n="KR3k0020_WYG_007-13b"/>
<hi>中書監職典文詞若情思不至當謝所任</hi>以元舅特兼<hi>筆談國朝未有官制以前異姓未有兼中</hi>
<hi>書省贈官有之元豐中曹郡王以元舅特除兼中書例令下度支給俸有司言自來未有活中書令請受則</hi>活<lb/>
中書令請受則例<hi>上</hi>
　　右相<lb/>
憂畏不自堪<hi>唐劉祥道麟德元年拜右相祥道性審謹居宰相憂畏不自堪數陳老病乞解</hi>馳<lb/>
譽丹青<hi>閻立本拜右相初太宗與侍臣泛舟春苑池見異鳥容與波上恱之詔坐者賦詩而召立本侔</hi>
<hi>狀閣外傳呼畫師閻立本是時已為主爵郎中俯伏池左研吮丹粉望坐者羞悵流汗歸戒其子曰吾少讀書</hi>
<hi>文辭不减儕輩今獨以畫見名與厮役等若曹慎毋習然性所好雖被訾屈亦不能罷也既輔政但以應務俗</hi>
<pb n="KR3k0020_WYG_007-14a"/>
<hi>材無宰相器時姜恪以戰功擢左相故時人有左相宣威沙漠右相馳譽丹青之嘲</hi>辭疾<hi>許敬宗改右相</hi>
<hi>辭疾拜太子少師同東西臺三品</hi>
　　内史<lb/>
參謀軍事<hi>唐封倫兼内史令秦王討王世充命倫參謀軍事</hi>内外百務悉關決<lb/>
<hi>蕭瑀武德元年遷内史令帝委以樞筦内外百務悉關決或引昇御榻呼曰蕭郎詔嘗下中書未即行帝譲其</hi>
<hi>稽瑀曰隋季内史詔敕多違舛百司不知所承今朝廷初基所以安危者繋號令比承一詔必覆審使先後不</hi>
<hi>謬始得下此所以稽留也帝曰若爾朕何憂乎</hi>論政事必陳古為諭<hi>竇威武德元年授内</hi>
<hi>史令毎論政亊得失必陳古為諭帝益親屬常引入卧内謂曰昔周有八柱國吾與公家是也今我為天子而</hi>
<pb n="KR3k0020_WYG_007-14b"/>
<hi>公為内史令事固有不等耶威懼頓首謝曰臣家在漢再為外戚至元魏有三皇后今陛下龍興臣復以姻戚</hi>
<hi>進夙夜懼不克任帝笑曰公以三后族夸我耶關東人與崔盧婚者猶自矜大公世為帝戚不亦貴乎</hi>世<lb/>
為帝戚<hi>上</hi>發孝經對天帝異稱<hi>邢文偉延載元年為内史后御明堂詔文偉發</hi>
<hi>孝經后問天與帝異稱云何文偉曰天帝一也制曰郊祀后稷以配天宗祀文王于明堂以配上帝奈何而一</hi>
<hi>對曰先儒執論不同昊天及五方揔六天帝后曰帝有六則天不同稱固矣文偉不得對后曰移風易俗莫善</hi>
<hi>扵樂伯牙鼓琴鍾期聽之知意在山水是人能移風易俗矣何取樂耶文偉曰聖人作樂平人心變風俗末世</hi>
<hi>樂壊則為人所移后喜賜帛</hi>對樂<hi>上/</hi>眷禮卓異<hi>狄仁傑除内史后幸三陽宫王公皆從獨</hi>
<hi>賜仁傑第一區眷禮卓異時無輩者</hi>癡宰相<hi>楊再思遷内史居宰相十餘年阿匿取容無所薦達人主</hi>
<pb n="KR3k0020_WYG_007-15a"/>
<hi>所不喜毁之所喜譽之畏慎足恭未嘗忤物或曰公位尊何自屈為荅曰世路孔艱直者先禍不爾豈全吾軀</hi>
<hi>扵時水沴閉坊門有車䧟於淖者曰何癡宰相燮理隂陽遣我艱于行再思遣吏謂曰汝牛自弱不得獨責宰</hi>
<hi>相</hi>杖殺王慶之<hi>李昭德檢校内史武承嗣任文昌左相昭徳諫曰承嗣已王不得典樞衡以惑</hi>
<hi>衆庶且父子猶相簒奪況姑姪乎后矍然曰我未之思也乃罷承嗣為太子少保洛陽人王慶之率徒衆數百</hi>
<hi>人請以承嗣為皇太子后不許固請后追昭徳詰其故昭徳笞殺慶之餘黨散走因奏曰自古有姪為天子而</hi>
<hi>為姑立廟乎以親親言之天皇陛下夫也皇嗣陛下子也當傳之子孫為萬世計陛下承天皇顧託而有天下</hi>
<hi>又立承嗣臣見天皇不來食矣后乃止承嗣恨譖短之后曰吾任昭徳而獲安枕是代我勞非爾所知也</hi>叱<lb/>
獻赤文石者<hi>有人獲洛水白石而赤文者獻闕下曰此石赤心故以獻昭徳叱曰洛水餘石豈盡</hi>
<pb n="KR3k0020_WYG_007-15b"/>
<hi>能反耶</hi>膽大於身<hi>昭德頗怙權為衆指目王志愔上疏云云一切奏讞皆承風㫖隂相傅㑹臣觀</hi>
<hi>其膽乃大於身鼻息所衝上拂雲漢</hi>請太子出外朝<hi>王及善拜内史廬陵王之還宻賛其謀既</hi>
<hi>立皇太子又請出外朝以安羣臣及善不甚文而清正自將臨事不可奪有大臣節</hi>臨事不奪有<lb/>
大臣節<hi>上</hi>中書令可一日不見天子乎<hi>時二張怙寵毎侍宴無臣節及</hi>
<hi>善數裁抑之后不恱曰卿年髙不宜侍㳺宴但檢校閣中及善即移病餘月后不復問歎曰中書令可一日不</hi>
<hi>見天子乎遂乞骸骨猶不許改文昌左相同鳯閣鸞臺三品卒</hi>辭劇<hi>李嶠遷内史嶠辭劇復為成均祭酒</hi>
<hi>平章事</hi>賜金一函<hi>蕭瑀遷内史令時唐國草創方隅未寧髙祖乃委以心腹嘗奏便宜數十條手</hi>
<hi>勅曰得公之言社稷所賴運智者之策以能成人之納諌者之言以金酬其德令賜金一函以報智者勿</hi>
<pb n="KR3k0020_WYG_007-16a"/>
<hi>推遜</hi>
　　紫㣲令<lb/>
奏請狀後言二理優劣<hi>唐開元二年紫微令姚崇奏紫微舎人六員毎議事請舍人同</hi>
<hi>簽狀凢事有是非理均與奪人心既異所先或殊抑使雷同情有不盡臣以為執見不同者望請刻作連本狀</hi>
<hi>同奏若狀語交互恐煩聖思臣既見官長望於兩狀後畧言二理優劣聽進止則人各盡能官無留事勅曰可</hi>
官名改易<hi>崇睿宗時為中書令後貶中州刺史𤣥宗時復入相官名改易遷紫微令</hi>
　　侍郎<lb/>
漢舊儀漢置中書領尚書事置丞郎<lb/>
<pb n="KR3k0020_WYG_007-16b"/>
魏志黄初初改祕書為中書置通事郎掌詔草<lb/>
環濟要畧中書内宻詔有令僕丞郎<lb/>
晉職官志魏黄初初中書既置監令又置通事郎次黄<lb/>
門郎黄門郎已署事過通事乃署名已署奏以入為帝<lb/>
省讀書可及晉改曰中書侍郎員四人中書侍郎蓋此<lb/>
始也及江右初改中書侍郎曰通事郎尋復為中書侍<lb/>
郎晉起居注詔曰今士大夫多不樂字牧而好内官今<lb/>
皆先經外郡治民著績然後入為常伯中書郎<lb/>
<pb n="KR3k0020_WYG_007-17a"/>
南齊百官志中書侍郎四人<lb/>
隋百官志梁中書侍郎四人功髙者一人主省内事陳<lb/>
中書侍郎千石四品隋初改為内史侍郎四人煬帝减<lb/>
二員改為内書侍郎<lb/>
唐百官志侍郎二人正三品掌二令之職朝廷大政參<lb/>
議焉<hi>臨軒冊命為使則侍冊書授之四夷來朝則受具表疏為奏之獻贄幣則受以付有司開元元年改</hi>
<hi>中書省曰紫微省中書令曰紫微令至大厯五年紫微侍郎乃復為中書侍郎</hi>
六典中書侍郎二人正四品上<hi>漢舊儀云置中書領尚書事掌匃奴營部一郎</hi>
<pb n="KR3k0020_WYG_007-17b"/>
<hi>民曹一郎謁者一郎魏黄初中書置通事郎即其任也司馬宣王辟王伯輿擢為中書侍郎則其名起於魏氏</hi>
<hi>晉令中書侍郎四人品第四給五時朝服進賢一梁冠晉氏毎一郎入直西省専掌詔草更直者五日從駕則</hi>
<hi>正直從次直守東晉又改為通事郎尋復舊宋齊並同晉氏梁功髙者一人主直内事秩千石班第九陳依梁</hi>
<hi>後魏置四人初正第四品上太和末從四品上北齊因之後周春官府置小内史下大夫二人比中書侍郎之</hi>
<hi>任也皇朝改内史侍郎武德三年改中書侍郎龍朔咸亨光宅神龍開元各隨曹改復</hi>掌二令之<lb/>
職凡邦國之庶務朝廷之大政皆參議焉凡臨軒冊命<lb/>
大臣令為之使則持冊書以授之<hi>若自内冊則以冊書授使者冊後則奉琮</hi>
<hi>璽及授冊太子則奉璽皆以授之使者</hi>凡四夷來朝臨軒則受其表疏升<lb/>
<pb n="KR3k0020_WYG_007-18a"/>
于西階而奏之若獻贄幣則受之以授於所司<lb/>
國朝元祐官品令中書侍郎正二品<lb/>
兩省侍郎為執政官<lb/>
得人與不在盧生<hi>魏志明帝詔舉中書郎謂吏部尚書盧毓曰得人與不在盧生爾選舉莫</hi>
<hi>取有名如畫地作餅不可噉也毓舉韓暨敦篤有至行帝乃用之</hi>敦篤至行<hi>上</hi>敏慧夙<lb/>
成<hi>鍾㑹少敏慧夙成遷中書侍郎</hi>辟未至<hi>王基字伯輿司馬宣王辟未至擢為中書侍郎</hi>公車<lb/>
未至<hi>王隠晉書羊祜太祖為大將軍辟公車徵未至除中書侍郎</hi>好學善屬文<hi>王沈字處</hi>
<hi>道少好學善屬文大將軍曹爽辟補中書郎</hi>名家子孫<hi>華廙字長俊為人清簡𢎞雅名家子孫以</hi>
<pb n="KR3k0020_WYG_007-18b"/>
<hi>婦父盧毓典選至年三十五為中書通事郎</hi>智器文藻<hi>華表子簡字奉駿有智器文藻官至中書</hi>
<hi>郎</hi>奏議多所施行<hi>張華字茂先大駕征鍾㑹兼中書郎奏議衆人多所施行而即真華别傳</hi>
<hi>兼中書郎從行掌書疏表檄文帝善之還即真</hi>自起草<hi>荀勗集泰始中中書侍郎張華王濟猶上自起</hi>
<hi>草及後遂失舊體</hi>議大事參以經典<hi>李重字茂曾少知名鎮重遷中書侍郎毎大事及議</hi>
<hi>輒參以經典處決多皆施行</hi>機符徹朗<hi>顧榮字彦先少有珪璋機符徹朗大司馬主簿轉中書郎</hi>
文學<hi>陸機以文學轉中書侍郎</hi>練識舊典<hi>晉中興書孔演字元舒晉國建與庾亮俱補中書侍</hi>
<hi>郎于時中興肇建庶事草創演經學淵博又練識舊典朝議軌則多取正焉由是元明二帝並親愛之</hi>侍<lb/>
講東宫<hi>庾亮字元規為中書郎又領著作侍講東宫亮所講論多見稱述時方任刑法詔以韓子賜太</hi>
<pb n="KR3k0020_WYG_007-19a"/>
<hi>子肅祖恱之對亮稱美亮以申韓刻薄傷化非所宜述肅祖納之</hi>數侍接對號入室之<lb/>
賔<hi>王濛字仲祖性和暢能言理辭簡而有㑹與劉惔俱為中書郎太祖輔政蒙惔並數侍接對號為入室之</hi>
<hi>賔</hi>濛惔比袁荀<hi>劉惔字真長少清峻終日不雜人以濛比袁曜卿惔比荀奉倩</hi>藻蔚華<lb/>
幄芳逸雲飛<hi>曹毗卒王仲祖誄云入管中書職典禁闈藻蔚華幄芳逸雲飛</hi>専掌西省<lb/>
多所獻替<hi>范甯字武子為臨淮太守徵拜中書侍郎専掌西省以職在機近固辭不許多所獻替有</hi>
<hi>益治道</hi>自左西屬入<hi>晉陽秋殷康與王坦之韓康伯並以清望入理為㑹稽王賔僚自左西属</hi>
<hi>入為中書侍郎</hi>朝野多歎其屈<hi>臧榮緒晉書夏侯孝若為野王令居邑累年朝野多歎其屈除</hi>
<hi>中書郎</hi>髙才能文<hi>成公綏髙才能文當世顯名賦頌見傳世祖時為中書郎</hi>見者改容<lb/>
<pb n="KR3k0020_WYG_007-19b"/>
<hi>沈約晉書裴瓉風神髙邁為中書侍郎出入禁門見者皆肅然改容</hi>在職四年首尾如一<lb/>
<hi>王濛别傳濛為中書侍郎在職四年首尾如一無人對難與比肩故也</hi>尚帝女起家<hi>文王傳王</hi>
<hi>濟少有俊才尚文帝女起家為中書郎</hi>醉眠妓屋中<hi>裴楷别傳裴綽字季舒為中書郎曽往石</hi>
<hi>崇家聽女妓至沈醉因止妓屋中眠明旦輒車來迎直乃自内遙上車去崇性暴妬即殺妓婢抗表言之裴兄</hi>
<hi>叔則與書曰季舒狂酒四海所知足下飲人以狂藥責人以正禮石得書釋然</hi>書檄不立草<hi>嵇氏</hi>
<hi>世家嵇含字君道為中書郎書檄雲集含初不立草</hi>為山濤所知<hi>曹嘉之晉記汝南史曜為山濤</hi>
<hi>所知為征南府小吏鄉人周浚見曜而友之配以女官至中書郎</hi>揮翰紫宸裏<hi>卞伯玉赴中書</hi>
<hi>侍郎詩曰大方信包容優渥遂不已躍鱗龍鳯池揮翰紫宸裏</hi>識達事機<hi>梁王規為中書黄門侍郎</hi>
<pb n="KR3k0020_WYG_007-20a"/>
<hi>髙祖普通初沈慶之北伐尅復洛陽百僚稱賀規退曰道家有云非為功難成功難也羯冦逰魂為日已久桓</hi>
<hi>温得而復失宋武竟無成功我孤軍無援深入冦境威勢不接餽運難繼將是役也為禍階矣俄王師復没其</hi>
<hi>識達事機如此</hi>馮祖及趙穢我鳯池<hi>北齊書趙彦深諷朝廷以子堅為中書府郎頗招物</hi>
<hi>議時馮子琮子慈明祖珽子君信並相繼居中書故時語云馮祖及趙穢我鳯池</hi>凡有敷奏詞<lb/>
氣抑揚<hi>隋書元善拜内史侍郎上毎望之曰人倫儀表也凡有敷奏詞氣抑揚觀者屬目</hi>人倫<lb/>
儀表<hi>上</hi>兄弟對居近侍<hi>唐書温大有見/黄門侍郎門</hi>特令預宴<hi>太宗嘗命</hi>
<hi>貴臣内殿宴恠中書侍郎于志寧不見或奏曰勅召三品以上志寧非三品所以不來太宗特令預宴即放散</hi>
<hi>騎常侍太子右庶子</hi>長在中書不藉多人<hi>薛元超髙宗時為中書侍郎特承恩遇常召入</hi>
<pb n="KR3k0020_WYG_007-20b"/>
<hi>與諸王同預私宴又重其文學政理文才嘗謂元超曰長得卿在中書固不藉多人</hi>自舉一人<hi>岑文</hi>
<hi>本字景仁李靖薦于帝擢中書舎人時顔師古為侍郎自武徳以來詔誥或大事皆所草定及得文本號善職</hi>
<hi>而敏速過之或策令叢遽敕吏六七人泚筆待文本口占授咸無遺意師古以譴罪温彦博為請扵帝曰師古練時</hi>
<hi>事長於文誥人少逮者幸得復用帝曰朕自舉一人公母憂乃授文本侍郎専典機要</hi>練時事長<lb/>
於文誥専典機要<hi>上</hi>明習舊事<hi>郭正一除中書侍郎在中書累年明習舊事兼</hi>
<hi>有詞學制誥勅多出其手當時號為稱職</hi>上封事稱㫖<hi>杜正倫為中書侍郎與御史大夫韋挺袐</hi>
<hi>書少監虞世南著作郎姚思㢘等咸上封事稱㫖太宗為之設宴因謂曰朕歴觀自古人臣立忠之事若值明</hi>
<hi>王使得盡誠規諌至如龍逢比干竟不免孥戮為君不易為臣極難我又聞龍可擾而馴然頷下有逆鱗觸之</hi>
<pb n="KR3k0020_WYG_007-21a"/>
<hi>則殺人人主亦有逆鱗卿等遂不避犯觸各進封事常能如此朕豈慮有危亡哉我思卿等此意不能暫忘故</hi>
<hi>聊設宴樂也仍並賜帛有差</hi>諫東西兩朋<hi>郝處俊為中書侍郎髙宗御殿觀酺時京城四縣及</hi>
<hi>太常音樂分為東西兩朋帝令雍王賢為東朋周王曄為西朋務以角勝為樂處俊諌曰臣聞禮所以示童子</hi>
<hi>無誑者恐其欺詐之心生也伏以二王春秋尚少意趣未定當須推多讓美相敬如一今怱分為二朋逓相誇</hi>
<hi>競非所以遵仁義示和睦也髙宗矍然曰卿之逺識非衆人所及</hi>副貳宰相<hi>崔沔當官正色未嘗</hi>
<hi>撓沮拜中書侍郎或謂沔曰今之中書皆是宰相承宣制命侍郎雖是副貳但署位而已甚無事也沔曰不然</hi>
<hi>設官分職上下相維各申所見方可濟理豈可俛然偷安而為懐禄士也自是毎有制勅及曹事沔多所異同</hi>
<hi>張說頗不恱出為魏州刺史</hi>
<pb n="KR3k0020_WYG_007-21b"/>
　　右散騎常侍<hi>見門下省左散騎常侍門</hi>
　　舍人　　知制誥<lb/>
晉職官志案晉初置舎人通事各十人<lb/>
隋百官志梁中書省有中書舎人陳依减秩例八品後<lb/>
齊十人隋舍人八人煬帝减内史舍人為四人加置起<lb/>
居舎人二人<lb/>
唐百官志舍人六人正五品上<hi>掌侍進奏參議表章凡詔㫖制敕璽書冊命皆</hi>
<hi>起草進畫既下則署行以久次者一人為閣老判本省雜事又一人知制誥専進畫其餘分署制敇以六員分</hi>
<pb n="KR3k0020_WYG_007-22a"/>
<hi>押尚書六曹肅宗以他官知中書舎人事自是舎人不復押六曹之奏㑹昌末李徳裕建議臺閣常務州縣奏</hi>
<hi>請復以舎人平處可否先是知制誥率用前行正郎宣宗時尚書郎為之</hi>
穆宗詔曰中書舍人故事分押六司佐宰臣判按革廢<lb/>
日久頓復稍難宜漸令條舉有須慎重者便令參議如<lb/>
關機宻者即且如舊<lb/>
六典中書舍人六人正五品上<hi>魏氏中書置通事一人掌呈奏案章魏志云明</hi>
<hi>帝時有通事劉㤗是也髙貴鄉公正始中改為通事舍人尋又改為通事侍郎則猶兼侍郎之任也晉舎人通</hi>
<hi>事各十人東晉合為一職謂之通事舎人専掌呈奏後復省之而以侍郎兼其職晉令中書通事舎人品第七</hi>
<pb n="KR3k0020_WYG_007-22b"/>
<hi>絳朝服武冠宋初又置通事舍人四人品秩同晉氏入直閣内出宣詔命而侍郎之任輕矣齊武承明初中書</hi>
<hi>通事舎人四人各住一省時謂之四戸既揔重權勢傾天下㑹熒惑入太微太史奏宜修祈禳之禮太尉王儉</hi>
<hi>謂帝曰天文乖忤此由四户帝納之不能改梁氏秩四百石品第八梁用人殊重簡以才能不限資地多以他</hi>
<hi>官兼領並入閣内専掌中書詔誥猶兼呈奏之事故裴子野以中書侍郎鴻臚卿常兼中書通事舍人别勅知</hi>
<hi>詔誥自魏晉詔誥皆中書令及中書侍郎掌之至梁始舍人為之其後除通事直日中書舍人陳氏置五人餘</hi>
<hi>同梁氏後魏第六品上史闕其員齊置十人品同魏氏並掌詔誥後周春官府置上史上士二人此其任也隋</hi>
<hi>初改曰内史舎人置八人専掌詔誥正第六品上開皇三年加從第五品上煬帝三年减置四人十二年改内</hi>
<hi>書舎人皇朝改曰内史舍人武徳三年改中書舎人龍朔咸亨光宅神龍開元並隨曹改復</hi>掌侍奉<lb/>
<pb n="KR3k0020_WYG_007-23a"/>
進奏參議章表凡詔㫖制勅及璽書冊命皆按典故起<lb/>
草進畫既下則署而行之其禁有四一曰漏泄二曰稽<lb/>
緩三曰違失四曰忘誤所以重王命也制敇既行有誤<lb/>
則奏而改正之凡大朝㑹諸方起居則受狀而奏之國<lb/>
有大事若大尅捷及大祥瑞百僚表賀亦如之凡策命<lb/>
大臣于朝則使持節讀冊命命之凡將帥有功及有大<lb/>
賔客皆使以勞問之凡察天下寃滯與給事中及御史<lb/>
三司鞫其事凡百司奏議文武考課皆預裁焉<lb/>
<pb n="KR3k0020_WYG_007-23b"/>
陶氏職官要録<hi>環濟要畧云舍人古官也史記云樊噲周昌並為髙祖舍人按魏唯有通事郎</hi>
<hi>荀勗集云武帝時門下辟通事舎人史伊羨趙咸為舎人對掌文法元嘉初中書舎人秩當詣詹事王曇首下</hi>
<hi>不敢坐其後中書舎人𢎞興為太祖所遇上謂曰卿欲作士人得就王球乃判耳若往詣球可稱㫖就席球舉</hi>
<hi>扇曰君不得爾𢎞還依事啓文帝曰我無如此何也則中書舎人本卑職也職掌勅及雜表啟詣中書者後稱</hi>
<hi>増為四人多以餘官兼領</hi>
五代史晉天福五年詔文典<hi>云云</hi>古昔以來典實斯在<lb/>
爰從近代别創新名今運屬興王事從師古俾仍舊貫<lb/>
以耀前規其翰林院公事並歸中書舎人<lb/>
<pb n="KR3k0020_WYG_007-24a"/>
國朝元祐令中書舎人正四品<lb/>
才盡<hi>宋書世祖以鮑昭為中書舍人上為文章自謂物莫能及昭奉㫖為文章多鄙言累句當時咸謂昭</hi>
<hi>才盡實不然也</hi>四户<hi>南齊書吕文顯永明元年為中書通事舍人文顯臨事以刻覈被知與茹法亮等逓</hi>
<hi>出入為舎人並見親幸並造大宅聚山開池時中書舎人四人各住一省謂之四户既揔重權勢傾天下四方</hi>
<hi>守宰餉遺一年咸數百萬舍人茹法亮於衆中語人曰何須覔外禄此一户内年辦百萬蓋約言之也其後𤣥</hi>
<hi>象失度史官奏宜修祈禳之禮王儉聞之謂上曰天文乖忤此禍由四户仍奏文顯等専擅極言其事上雖納</hi>
<hi>之而不能改</hi>中書權利之職<hi>茹法亮久為中書通事舎人後出為大司農以中書權利之職</hi>
<hi>法亮戀之垂涕而去</hi>有古人之風<hi>傅昭為中書通事舎人時居此職者皆權傾天下昭獨㢘静無</hi>
<pb n="KR3k0020_WYG_007-24b"/>
<hi>所干預器服率陋身安粗糲常睡獨版床明帝聞之賜漆合燭盤勑曰卿有古人之風故賜古人之物</hi>出<lb/>
納書命以忠慎稱<hi>晉中興書劉超遷中書舍人時臺省初建内外多事出納書命以忠慎稱</hi>
<hi>加之治身清苦衣不重帛毎上所賜束帛以上皆固辭曰凡陋小臣横竊優賞無德而禄殃咎必至上益嘉焉</hi>
撰正五經音訓<hi>徐邈字仙民少好學問尤善經𫝊于時烈宗始覧典籍招延禮學之士謝安舉</hi>
<hi>邈選補中書舍人在西省撰正五經音訓學者宗之</hi>别勑知制誥<hi>梁書裴子野以中書侍郎鴻臚</hi>
<hi>卿兼中書通事舎人别勅知制誥</hi>在省十六載器服不改常<hi>顧協為舍人同官皆</hi>
<hi>愛潤屋協在省十六載器服飲食不改於常有門生始事協知其亷潔不敢厚餉止送錢二千協發怒杖之二</hi>
<hi>十</hi>醜舎人<hi>北齊書荀士遜世祖時為中書舍人狀貌甚醜以文辭見稱曾有事須奏值世祖在後庭</hi>
<pb n="KR3k0020_WYG_007-25a"/>
<hi>傳通者不得士遜姓名乃云醜舍人世祖曰必士遜也看封題果是内人莫不忻笑</hi>世號三才<hi>魏収</hi>
<hi>兼中書舍人與温子昇邢子才齊譽世號三才</hi>海内當共推此一人<hi>隋書虞世基拜内史</hi>
<hi>舍人煬帝即位顧遇彌隆祕書監河東栁頋言博學有才罕所推許至是與世基相見歎曰海内當共推此一</hi>
<hi>人非吾儕所及也</hi>制誥皆成其手<hi>顏師古遷中書舍人専掌機宻于時軍國多務凡有制誥</hi>
<hi>皆成其手師古達于政理冊奏之工時無及者</hi>對掌文法<hi>荀勗集晉武帝時門下啟令史伊羨趙咸</hi>
<hi>為中書舎人對掌文法勗奏以為不可</hi>草詔須臾成<hi>唐書岑文本拜中書舎人初武徳中詔誥</hi>
<hi>及軍國大事文皆出扵顔師古至是文本所草詔誥或衆務繁湊即命書僮六七人隨口並冩須㬰悉成殆盡</hi>
<hi>其妙</hi>賜鍾乳報藥石之言<hi>太宗時中書舎人髙季輔上封事上善之特賜鍾乳一劑曰卿</hi>
<pb n="KR3k0020_WYG_007-25b"/>
<hi>進藥石之言故以藥石報之</hi>五花判<hi>太宗謂侍臣曰中書門下機要之司詔勑有不便者皆須執論</hi>
<hi>比來遂無一言駮論者若惟署詔勅行文書而已人誰不堪故事中書有軍國政事則中書舍人各執所見雜</hi>
<hi>署其名謂之五花判事其舍人中選一人明練事者専知機宻謂之解事舍人</hi>解事舍人<hi>上</hi>一<lb/>
字一言不可加减<hi>馬周字賔王轉中書舍人周有機辦能敷奏深識事端動無不中太宗嘗</hi>
<hi>曰我於馬周暫不見則便思之中書侍郎岑文本謂所親曰吾見周論事多矣一字不可加一言不可减聽之</hi>
<hi>靡靡令人忘倦也</hi>諂順主心<hi>封倫隋時内史楊素負貴恃才多所凌侮獨撃節賞倫毎引與論宰</hi>
<hi>相之務終日忘倦因撫其牀曰封郎必當據吾此坐驟稱薦於文帝由是擢授内史舎人大業中倫見虞世基</hi>
<hi>得幸煬帝不閑吏務毎有承受多失事機倫又託附之宻為指畫宣行詔命諂順主心故世基之竉日隆而隋</hi>
<pb n="KR3k0020_WYG_007-26a"/>
<hi>政日壊皆倫之所為也</hi>草五王冊<hi>武后天授元年壽春王成器等兄弟五人初出閣同日受冊有</hi>
<hi>司撰儀注忘載冊文及百僚在列方知闕禮宰相相顧失色中書舍人王勃立召書吏五人各令執筆口占分</hi>
<hi>冩一時俱畢詞理典贍時人歎服</hi>鳯閣舎人樣<hi>徐堅少好學徧覧經史聖厯中車駕在三陽宫</hi>
<hi>御史大夫楊再思左庶子王方慶為東都留守引堅為判官表奏専委之方慶賞其文章典實常稱曰掌綸誥</hi>
<hi>之選也再思又曰此鳯閣舍人樣如此才識走避不得</hi>人各盡能官無留事<hi>故事舎人</hi>
<hi>六員各押尚書省一行天下衆務無不關決開元二年紫微令姚崇奏紫微舎人六員毎一頭商量事諸舍人</hi>
<hi>同押連署狀進說凢事有是非理均與奪人心既異所見不同者望請别作商量連狀同進若狀語交互恐煩</hi>
<hi>聖思臣是官長望於兩狀後畧言二理優劣奏聽進止則人各盡能官無留事勅曰可因是舎人唯知撰制不</hi>
<pb n="KR3k0020_WYG_007-26b"/>
<hi>復分知機務既文書填委遂令書録委之堂後又其權勢傾動天下姚竟因主書趙誨贓犯所累罷相姚誠多</hi>
<hi>才而墮政擅權以成斯弊</hi>詔誥之美稱常楊<hi>楊炎為中書舎人與常衮並掌綸誥衮長於除</hi>
<hi>書炎善為徳音自開元以來言詔誥之美時稱常楊</hi>主書手腕將脫<hi>景龍四年初定内難唯中</hi>
<hi>書舎人蘇頲在太極殿文詔填委動以萬計而手操口對無毫釐差誤主書韓禮談子陽傳書詔草謂頲曰乞</hi>
<hi>公稍遲禮等書不及恐手腕將脫中書令李嶠見之歎曰舎人思若涌泉嶠所不及也</hi>至晩不能<lb/>
裁一言<hi>則天嘗引中書舍人陸餘慶入草詔餘慶囘惑至晩竟不能裁一言由是轉左司郎中</hi>大<lb/>
手筆<hi>李嶠為鳯閣舍人朝廷毎有大手筆特令嶠為之</hi>鳯閣王家<hi>王易從昆仲四人開元中</hi>
<hi>三至鳯閣舍人故號鳯閣王家</hi>虚有其表<hi>𤣥宗欲命蘇頲為相前一日定祕宻不欲令人知逮夜艾</hi>
<pb n="KR3k0020_WYG_007-27a"/>
<hi>方令草詔謂侍臣曰外庭直宿者誰遽命秉燭召來至則中書舍人蕭嵩上手以頲姓名授之既成其詞曰國</hi>
<hi>之瓌寳上謂嵩曰頲瓌之子朕不斥其父名卿當為刋削嵩久之復獻上以前詞非工謂沈思既久必當精宻</hi>
<hi>不覺前席及觀惟改曰國之珍寳上擲其草於地上曰虚有其表爾左右皆笑嵩頥大多髯故上有是言</hi>問<lb/>
古今事<hi>開元五年髙仲舒為中書舎人侍中宋璟毎謁政事時有中書舍人崔琳達於政治璟等亦禮</hi>
<hi>焉嘗謂人曰古事問髙仲舒今事問崔琳又何疑也</hi>十難<hi>韋處厚穆宗時為中書舍人時張平叔以便佞</hi>
<hi>詼諧他門捷進自京兆少尹不數月為户部侍郎判度支平叔欲以射利中帝意以希大任以榷鹽舊法為弊</hi>
<hi>年深欲官為茶鹽司可富國强兵疏利害十八條時宰相不能奪因下其議處厚扵是奏議發十難以詰之帝</hi>
<hi>然後深知害民乃止平叔於是始有疏斥之漸</hi>獨執異見<hi>崔祐甫為中書舎人大厯中隴州沂源縣</hi>
<pb n="KR3k0020_WYG_007-27b"/>
<hi>江西軍都虞候趙貴莊營白有猫鼠同乳不相害隴右節度使宋泚籠而獻之代宗遣内常侍呉承倩出示百</hi>
<hi>寮宰臣常衮等稱賀祐甫獨曰猫䑕不相傷是反天性違物理也不宜稱瑞對百寮白于衮衮愕眙久之謂曰</hi>
<hi>國家祥瑞舍人獨執異見舍人自奏祐甫將中使口奏承倩不受乃抗疏云云宰臣常衮以為和同之象上表</hi>
<hi>陳賀及祐甫疏入帝甚嘉之不復省表</hi>以古義謨誥為准的<hi>齊澣為中書舎人論駮書</hi>
<hi>詔潤色王言皆以古義謨誥為凖的</hi>掌誥累年家無制草<hi>髙郢為中書舎人性恭慎㢘潔</hi>
<hi>罕與人交㳺當官奉法勤恪掌誥累年家無制草或謂之曰前輩皆留制集公何焚之對曰王言不可存私家</hi>
<hi>時人重其慎宻</hi>掌兩宫文翰<hi>徐浩肅宗時拜中書舍人時天下事殷詔令多出扵浩浩属詞贍給</hi>
<hi>又工楷𨽻肅宗恱其能加兼尚書右丞𤣥宗傳位誥冊皆浩為之參掌兩宫文翰寵遇罕比</hi>同僚閣<lb/>
<pb n="KR3k0020_WYG_007-28a"/>
筆<hi>鄭畋為中書舍人咸通十年討徐方禁庭書詔旁午畋洒翰泉涌動無滯思言皆破的同僚閣筆推之</hi>
洒翰泉湧<hi>上</hi>文筆不過中才<hi>文宗即位澄汰浮華登用藝實為事乃以韋詞李翺</hi>
<hi>同拜中書舎人詞素無清藻文筆不過中才然處事端實㳺宦無黨與李翺特相善俱號文學髙名疏達自用</hi>
<hi>不事檢操</hi>草制過為美詞<hi>鄭畋遷為中書舎人以本官充承㫖劉瞻以諌因醫巫宗族罷相出</hi>
<hi>為荆南節度使畋草制過為美詞懿宗省之甚怒責之曰畋且居承㫖合體朕懐一昨劉瞻出藩朕豈無意爾</hi>
<hi>次當視草過為美詞逞譎詭於筆端籠愛憎於形内徒知報瞻咳唾之恵誰思蔑我拔擢之恩可梧州刺史</hi>
以公道處胥徒<hi>奚陟擢拜中書舍人中書省故事姑息胥徒以常在宰相左右也陟皆以公道</hi>
<hi>處之時中書令李晟所贈紙筆雜給皆不受但吿雜事舍人令且貯之他日便還以遺舎人前例雜事舎人自</hi>
<pb n="KR3k0020_WYG_007-28b"/>
<hi>㩦私入陟以所得均分省内官又躬處庶務下至園蔬皆悉自㸃閱人以為難陟處之無倦</hi>文字之<lb/>
職首居其選<hi>白居易穆宗時為中書舎人凡朝廷文字之職無不首居其選然多為排擯不得用</hi>
<hi>其才時天子荒縱不法執政非其人制御乖方河朔復亂居易累上疏論其事天子不能用乃求外任除杭州</hi>
<hi>刺史</hi>未嘗起草<hi>韋承慶累遷鳯閣舍人承慶為文迅捷雖建國大事下筆輒成未嘗起草</hi>言古<lb/>
無天子求外國女<hi>張東之聖厯初為鳯閣舎人其年突厥黙啜表言有女請和親天后盛意</hi>
<hi>許之欲令淮陽郡王延秀娶之東之奏言自古無天子求外國女以配中國王者頗忤其㫖出為合州刺史</hi>
揮翰如飛<hi>陸扆拜中書舍人扆文思敏速初無思慮揮翰如飛文理俱惬同舎服其能</hi>哀戚<lb/>
合禮<hi>歐陽通儀鳯中累遷中書舍人丁母憂起復本官每入朝必徒跣至皇城門外直宿在省則席地藉</hi>
<pb n="KR3k0020_WYG_007-29a"/>
<hi>藁非公事不言未嘗啓齒歸家必衣縗絰號慟無常自武徳以來起復而能哀戚合禮者無與通比</hi>嘲嘘<lb/>
<hi>鄭𤣥挺授中書舍人性俊辨機捷過人毎有嘲嘘朝廷稱為口實</hi>盛典出父子之手<hi>賈至</hi>
<hi>天寳末為中書舍人禄山之亂從上皇幸蜀時肅宗即位於靈武上皇遣至為傳位冊文上皇覧之嘆曰昔先</hi>
<hi>帝遜位扵朕册文則卿之先父所為今朕以神器大寳付儲君卿又當演誥累朝盛典出卿父子之手可謂繼</hi>
<hi>美矣至伏於御前嗚咽感涕</hi>一時之秀<hi>許景先開元初為中書舍人以文翰見稱中書令張說嘗</hi>
<hi>稱曰許舍人之文雖無峻峯激流嶄絶之勢然属詞豐美得中和之氣亦一時之秀</hi>屬詞得中和<lb/>
之氣<hi>上</hi>叔姪對掌内外制<hi>封氏自太和以來世居兩制舜卿從子徳昭時為翰林學</hi>
<hi>士舜卿時為中書舍人叔侄對掌内外制時以為榮</hi>見石流涕<hi>薛元超道衡孫也為中書舎人中書</hi>
<pb n="KR3k0020_WYG_007-29b"/>
<hi>省一盤石初道衡為内史侍郎嘗踞而草制元超再見此石未嘗不泫然流涕</hi>清名髙節稱於<lb/>
天下<hi>郄髙卿為中書舎人處事不囘魚朝恩署牙將李琮為兩街功徳使琮暴横於銀臺門毁辱京兆尹</hi>
<hi>崔昭髙卿立請元載抗疏論奏載不從髙卿遂以疾辭以前中書舍人居東洛凡十年自號伊川田父清名髙</hi>
<hi>節稱於天下</hi>不以公事接私財<hi>敬宗初登位路隋拜中書舎人翰林學士仍賜金紫有金</hi>
<hi>帛謝除制者隋叱而却之曰吾不以公事接私財終無所納</hi>草詔賜宫錦<hi>封敖為學士拜中書</hi>
<hi>舍人敖搆思敏速語近而理勝不務竒澁武宗深重之嘗草賜陣傷邊將詔警句云傷居爾體痛在朕躬帝覧</hi>
<hi>而善之賜之宫錦</hi>謝恩賜錦綵<hi>崔郾為中書舍人入思政殿謝恩郾奏曰陛下用臣為侍講卒</hi>
<hi>嵗有餘未嘗問臣經義今蒙轉改實慙尸素有愧厚恩帝曰俟朕機務稍閒即當請益髙鉞曰陛下意雖樂善</hi>
<pb n="KR3k0020_WYG_007-30a"/>
<hi>既未延接儒生天下之人寧知重道帝深引咎賜之錦綵</hi>書五字筆墮地而終<hi>中書舍人</hi>
<hi>鄭居中少有時名揚歴清貫晩年尤薄名利以疾辭官恣逰名山一日搦管為詩纔書五字曰雲山逰已徧紙</hi>
<hi>猶在手筆忽墮地而終</hi>三世<hi>集賢記注唐徐堅祖孝徳父齊𣆀及堅三世為中書舍人皇朝衣冠無以</hi>
<hi>為比</hi>宰相判官<hi>盧氏雜說中書舎人時謂宰相判官</hi>文士之極任朝廷之盛<lb/>
選<hi>通典自永淳以來天下文章最盛臺閣髦彦無不以文章達故中書舍人為文士之極任朝廷之盛選諸</hi>
<hi>官莫比焉</hi>除工部侍郎<hi>五代史晉少帝時桑維翰馮玉同在中書㑹舍人盧價秩滿玉下筆除價</hi>
<hi>工部侍郎價久次綸闈舊例合遷禮部侍郎或御史中丞維翰曰詞臣除此官稍慢恐外有所議因不署名無</hi>
<hi>何維翰休假數日玉獨奏行之自此維翰與玉尤不相協</hi>非代言之才<hi>殷鵬姿顔若婦人而性巧</hi>
<pb n="KR3k0020_WYG_007-30b"/>
<hi>媚晉天福中拜中書舍人同職馮玉本非代言之才所得詞㫖多託鵬為之玉嘗以姑息字問于人人則以辜</hi>
<hi>負字示玉玉乃信之當時以爲笑端鵬之才比玉雖優纎佞過之</hi>制誥典雅有元和之<lb/>
風<hi>九國志南唐韓熈載為和州司馬久之召為中書舎人乃妱親職制誥典雅有元和之風</hi>兄弟對<lb/>
掌内外制<hi>南漢趙光裔見知制誥</hi>賜賚未嘗分遺故人<hi>馬希廣初襲位有其</hi>
<hi>弟萼叛於朗州鍾允章聘湖南還晟問曰馬公復能經畧南土乎允章曰馬公兄弟為梗天倫絶矣以臣觀之</hi>
<hi>敗亡可待況能害我晟扵是發兵復韶賀之地楚人果不能救因授允章中書舍人性吝嗇嵗獲賜賚甚厚然</hi>
<hi>未嘗分遺故人其妻牢氏有賢行常語乆章曰妾昔事君子家無釡鬵烹茶作糜止用一銚尚且接待朋友今</hi>
<hi>寳貨盈室而義路榛塞雖富貴何足尚也乃出銚以示允章允章大慙自是稍揮散矣</hi>賦字字作<lb/>
<pb n="KR3k0020_WYG_007-31a"/>
金聲<hi>王翃乾亨初拜中書舎人賜紫金魚四年文德殿成著作郎陳光又獻賦陳賜珠數升翃見之色動</hi>
<hi>後南詔獻朱鬛馬南宫白龍見昭陽殿成翃皆獻賦頌毎賜予稍緩必於同列中颺言曰吾賦字字作金聲何</hi>
<hi>受賜之晚也陳聞之大笑</hi>誥命填委皆有典則<hi>前蜀庾樸進中書舎人時署百司誥命填</hi>
<hi>委皆有典則人服其敏</hi>好一中書舎人<hi>南唐遺事張洎計偕之嵗為潤帥燕王冀所薦首謁</hi>
<hi>韓熈載見待之如故舊謂洎曰子好一中書舍人也頃之韓主文柄洎拔擢不十年間果主綸闈之任</hi>
經宿進碑<hi>國朝初王祐拜中書舎人史館受詔撰普照王寺碑經宿上進中外驚其神速</hi>宰相<lb/>
器<hi>范質漢初加中書舎人户部侍郎周祖征三叛毎朝廷遣使質處分軍事皆合機宜周祖問誰為此辭使</hi>
<hi>者以質對周祖歎曰宰相器也</hi>西掖六舎人<hi>退朝録端拱中西掖六舎人既而田錫罷職知陳州</hi>
<pb n="KR3k0020_WYG_007-31b"/>
<hi>頃之宋湜貶均州團練副使王元之貶商州團練副使熈寜二年閣老錢君倚守江寧明年予自請出院李才</hi>
<hi>元蘇子容皆落職唯呉冲卿權三司使不焉佚職閣下無人為草制遂命冲卿為直院</hi>
　　知制誥<lb/>
唐百官志<hi>見中書舎人門</hi>
長慶二年勅員外郎知制誥二年後轉郎中又二年轉<lb/>
前行郎中又一年即除諫議大夫如同前行郎中給事<lb/>
中知翰林學士别宣者不在此詔<lb/>
國朝熈寧四年七月編定應試知制誥並召赴中書試<lb/>
<pb n="KR3k0020_WYG_007-32a"/>
制誥三道各一百五十字以上成進呈取㫖除授如係<lb/>
正言以上即守本官<hi>以上除右正言</hi>
轉中丞<hi>唐王璠文詞知名以職方郎中知制誥轉御史中丞時李逢吿為宰相與璠親厚故自郎官掌</hi>
<hi>誥便拜中丞</hi>遷諫議<hi>栁公權為中書舎人文宗謂之曰極知舎人不合作諌議以卿言事有争臣風</hi>
<hi>采也翌日降制以諌議大夫知制誥</hi>不由相府<hi>穆宗在東宫有妃嬪左右誦元稹歌詩宫中呼為元</hi>
<hi>才子荆南監軍崔潭峻遇稹謫官江陵甚禮接稹潭峻歸朝出稹連昌宫詞等百篇奏御穆宗大恱問稹安在</hi>
<hi>對曰今為南宫散官即日轉祠部郎鄙之中知制誥朝廷以書命不由相府甚</hi>三世掌制誥<hi>李百藥隋</hi>
<hi>内史令德林之子百藥之子安期亦善属文自德林至安期三世掌制誥</hi>蘇李<hi>蘇頲與紫微侍郎李乂對</hi>
<pb n="KR3k0020_WYG_007-32b"/>
<hi>掌文誥𤣥宗曰前朝有李嶠蘇味道號曰蘇李今有卿及李乂亦不謝之</hi>蘇賈<hi>賈曾授中書舍人曾以父</hi>
<hi>名忠固辭乃拜諌議大夫知制誥至開元初復拜中書舎人又固辭議者以為中書是曹司名又與曾父音同</hi>
<hi>字别扵理無嫌乃就職與蘇晉同掌制誥皆以辭學見知時人稱為蘇賈</hi>先歴州縣<hi>或薦薛達知制</hi>
<hi>誥劉瑑奏曰先朝立制兩省官給事舎人除拜須先歴州縣達未嘗治郡宜先試之乃出為巴州刺史</hi>詞<lb/>
誥與古為侔<hi>元稹知制誥凡詞誥所出夐然與古為侔盛傳於世也</hi>西掖獨掌<hi>權徳</hi>
<hi>輿生四嵗能為詩十五為文數百篇後為中書舎人時徳宗親覧庶政重難除授凡命扵朝多出自御札始德</hi>
<hi>輿知制誥給事有徐岱舍人有髙郢岱卒郢知禮部貢舉獨德輿直禁垣數旬始歸嘗上疏請除兩省官徳宗</hi>
<hi>曰非不知卿之勞但擇如卿者未得其人德輿居西掖八年其間獨掌者數嵗</hi>文藻非優<hi>崔沂大中</hi>
<pb n="KR3k0020_WYG_007-33a"/>
<hi>時宰相魏公鈜之㓜子兄沆亦為宰相沂昭宗時授員外郎知制誥性頗守道而文藻非優嘗與同舍顔蕘錢</hi>
<hi>珝秉筆見蕘珝贍速草制數十無妨談笑而沂自媿翌日謁國相訴曰沂疏淺不足以供詞翰之職遂移為諌</hi>
<hi>議大夫</hi>草制數十無妨談笑<hi>上/</hi>一人辦我事<hi>孫處約為中書舎人累年</hi>
<hi>中書令杜正倫奏請更授一舍人與處約同知制誥髙宗曰處約一人足辦我事何須多也</hi>御筆加<lb/>
知制誥<hi>韓臯滉之子丁父艱德宗宣令論譔滉之事業臯號泣承命立草數千言德宗嘉之及免喪執</hi>
<hi>政者擬考功郎中御筆加知制誥遷中書舎人</hi>制誥所出人皆傳寫<hi>王仲舒自職方郎中</hi>
<hi>知制誥文思温雅制誥所出人皆傳寫</hi>詞氣不可奪<hi>栁公權為中書舎人充翰林書詔學士文</hi>
<hi>宗便殿對六學士語及漢文恭儉帝舉袂曰此澣濯者三矣學士皆賛詠帝儉徳唯公權無言帝留而問之對</hi>
<pb n="KR3k0020_WYG_007-33b"/>
<hi>曰人主當進賢良退不肖納諌諍明賞罸服澣濯之衣乃小節爾時周墀同對為之惴慄公權詞氣不可奪翌</hi>
<hi>日降制以為諌議大夫知制誥學士如故</hi>王言之最<hi>孫逖掌誥八年制勅所出為時流歎服議者以</hi>
<hi>為自開元以來蘇頲齊澣蘇晉賈曾韓休許景先及逖為王言之最</hi>兄弟對掌内外制<hi>九國</hi>
<hi>志南漢趙光裔以膳部郎中知制誥時兄光逢為翰林學士兄弟對掌内外制誥時論榮之</hi>致思敏<lb/>
速<hi>國朝初王祐以禮部郎中知制誥時方平蜀詔命填委祐致思敏速有餘力焉翰林學士陶榖見之深加</hi>
<hi>歎焉</hi>韓徐<hi>李昇開國徐鉉以袐書郎直門下省試知制誥昪卒璟襲位拜祠部員外郎知制誥與常夢錫</hi>
<hi>對掌誥命與宋齊丘不協誣以書檄漏泄軍中事貶泰州司户李煜嗣位牽復舊職書命精當頗得典禮韓熈</hi>
<hi>載亦同掌誥命與鉉齊名江東謂之韓徐</hi>書命精當<hi>上/</hi>非千餘字不下筆<hi>淳化</hi>
<pb n="KR3k0020_WYG_007-34a"/>
<hi>中趙鄰㡬拜左補闕知制誥鄰㡬為文師庾信徐陵之體毎搆思必斂袵危坐非千餘字不下筆而属對精當</hi>
<hi>致意慎宻人不可偕及掌誥命不能剪截浮詞時論少之</hi>自比東方朔<hi>雍熈二年左補□范杲上</hi>
<hi>書大言稱其才自比東方朔求顯用以觀其效上壯之詔以本官知制誥</hi>賜錢百萬<hi>三年以李沆王</hi>
<hi>化基為右補闕知制誥太宗素聞沆湜有文學㑹化基上章自陳因令中書各試制誥二首帝嘉之故有是命</hi>
<hi>仍賜錢百萬</hi>出領外藩<hi>四年以左補闕知制誥范杲為工部郎中知京兆府知制誥出領外藩自</hi>
<hi>是始也</hi>草詔閉户<hi>至道中和㠓以右正言知制誥㠓之直中書也毎草詔必閉户精思徧討羣籍</hi>
<hi>而後成文頗同扵比類偶對尤失典誥之體沙州曹延禄上表求經藏碑詔㠓撰以賜之㠓遣僕厮徧走京城</hi>
<hi>浮屠舎借佛書數千巻人傳以為笑</hi>失典誥之體<hi>上/</hi>先入者居上<hi>五年十二月命</hi>
<pb n="KR3k0020_WYG_007-34b"/>
<hi>工部郎中知制誥胡旦序立於馮起之上故事知制誥以先入者居上不繋於官次至是馮起任祠部郎中故</hi>
<hi>命旦居其上非例之常也</hi>凌霄聳壑梁棟之材<hi>王旦拜右正言知制誥父祐以清名久掌</hi>
<hi>書命不十年旦繼其任時論美之錢若水有人倫鍳與之同列毎曰王君凌霄聳壑梁棟之材貴不可涯非吾</hi>
<hi>所及也</hi>不詔試而授<hi>至道三年以工部郎中史館修撰梁周翰為駕部郎中知制誥故事入西</hi>
<hi>閣皆中書召試制誥三篇一篇各二百字一篇一百字惟周翰不召試而授焉其後薛映梁鼎楊億陳堯佐歐</hi>
<hi>陽修亦如此例</hi>微累謫遐荒<hi>七月以兵部郎中知制誥張秉為左諌議大夫罷職時秉草叙用官</hi>
<hi>制而有頃因微累謫於遐荒之句真宗覧之曰若是則先朝失刑矣故有是命</hi>以所試為優<hi>大中</hi>
<hi>祥符七年陳知微為比部員外郎知制誥劉筠為左司諌知制誥兼賜金紫仍特詔筠在知微之上帝以筠所</hi>
<pb n="KR3k0020_WYG_007-35a"/>
<hi>試為優特有是命</hi>止試制誥二篇<hi>九年召起居郎直史館樂黄目試於中書帝以黄目久在</hi>
<hi>外官命止試制誥二篇遂授兵部員外郎知制誥</hi>訓詞深雅有常楊之風<hi>鄭戩佐宣</hi>
<hi>城幕故相文定公李迪薦其才召試充集賢校理累為知制誥訓詞深雅時以為有常楊之風</hi>不許契<lb/>
丹使升位次<hi>程琳遷祠部員外郎知制誥時契丹賀乾元節使言中國使至契丹坐之殿上今契</hi>
<hi>丹使至中國位次在下欲升位次執政以為小事許之琳曰既許其小必啟其大後必有縁此而它求者上從</hi>
<hi>其言</hi>文章典雅有元白之風<hi>謝綘遷兵部員外郎嘗上言議宣祖不當配感生帝及推</hi>
<hi>洪範以明水災及請罷先生處士之號宻花秀背之服宫市龜筒之器内降劄子之倖引褒姒滅國以戒廢后</hi>
<hi>皆合經㫖權知制誥文章典雅有元白之風</hi>獻皇極箴<hi>治平元年知制誥祖無擇獻皇極箴詔奬</hi>
<pb n="KR3k0020_WYG_007-35b"/>
<hi>之</hi>獨草<hi>晉天福中召入翰林學士知制誥北戎入冦少帝漢祖等出征是夕范質宿直少帝令召諸學</hi>
<hi>士分草制質曰宫城已閉慮泄事機遂獨草以進辭理優贍當時文士稱之</hi>薄命慮不克享<lb/>
<hi>顯徳中扈載以文章馳名樞宻使王朴薦令知制誥除書未下朴請中書言之李榖曰斯人薄命慮不克享爾</hi>
<hi>朴曰公在衡石之地當以才進何得言命而遺才載遂知制誥遷翰林學士世謂朴能薦士榖能知人</hi>以<lb/>
制誥為贄巻<hi>東齊記事丁文簡公嘗言舉進士時以制誥為贄巻既而復自笑曰是不揆也然其</hi>
<hi>後為知制誥翰林學士參知政事亦見其所存有素矣</hi>夢牕下草制誥<hi>孫夢得初名貫字道</hi>
<hi>卿嘗語予曰某舉進士長安夢登塔見將大文巻者問之云來年春榜索而視之不可問其有孫貫否曰無惟</hi>
<hi>第三人有孫抃既悟遂改名抃因字夢得又數日至華隂與數人同詣金天帝廟乞靈且求夢見牕下草制詔</hi>
<pb n="KR3k0020_WYG_007-36a"/>
<hi>諸同人相慶曰它日為制誥翰林學士矣雖未以為信然乃隂自喜明年第三人及第其後為直集賢院知制</hi>
<hi>誥如夢云</hi>秉小笏<hi>翰林學士楊偉秉小笏一日除知制誥中書進擬上問曰得非秉小笏者乎</hi>父<lb/>
子掌誥<hi>退朝録父子掌誥國初至熈寧元年凡九家李文正昌武王兵部政王惠獻安簡晁文元文莊</hi>
<hi>錢希白修懿梁幹林莊肅吕文靖中裕宣獻公敬求蘇儀甫子容</hi>閣長壓角<hi>舍人院每知制誥上</hi>
<hi>事必設紫褥於庭面北拜聽閣長立褥之東北隅謂之壓角閣長宗衮作掖垣叢誌而不解其事按舊唐書亦無</hi>
<hi>聞焉唯裴度紀正陵遺事云舎人上事知印宰相當壓角則其禮相傳自唐也予為舎人日邵興宗入院不疑</hi>
<hi>為舎人閣長壓角時議美之</hi>四公皆江南文士<hi>見直學/士院門</hi>不試而命<hi>歸田</hi>
<hi>録國朝知制誥必先試而後命有國以來百年一爾不試而命者纔三人陳堯叟楊億及修忝與其</hi>累格御<lb/>
<pb n="KR3k0020_WYG_007-36b"/>
史詔命<hi>熈寧三年知制誥李大臨蘇頌並落知制誥歸班坐累格新除御史李定詔命不降也</hi>
　　舍人院<hi>舎人正員闕則以正言以上至給事中知制誥院在中書制勅院内</hi>
五代史初入者有儤直晉開運中楊昭儉約舊制刻石<lb/>
院中凡員外郎入五十直郎中入四十直它官入八十<lb/>
直自員外知制誥轉郎中依舊直者三十直拜舎人者<lb/>
三十直自常侍諌議給事中郎中拜舎人者三十直舊<lb/>
官再入約前任减半<lb/>
國朝西京舊有題名石柱都汴以來遂廢咸平三年李<lb/>
<pb n="KR3k0020_WYG_007-37a"/>
宗諤始為石壁刻記名氏<lb/>
寳元二年舎人院重修閣成令宋庠撰文<lb/>
熈寧四年中書門下言編修例所申舎人院除官皆未<lb/>
有定格除官之人無日不有而外制臣寮皆兼領他事<lb/>
既出倉卒褒貶重輕或未得中欲乞今後文臣兩制武<lb/>
臣閤門使以上及朝廷陞擢職任特㫖改官并責降之<lb/>
人特撰告詞外其餘除授並撰定檢用從之<lb/>
退朝録<hi>見前中書舎人門閣長壓角注</hi>
<pb n="KR3k0020_WYG_007-37b"/>
　　直舍人院<lb/>
國朝開寳九年太子中允張洎王克正並直舎人院治<lb/>
平三年司封員外郎直史館同修起居注蔡延慶兵部<lb/>
郎中充集賢校理王益柔並直舎人院直院祖宗朝例<lb/>
至是復除<lb/>
熈寧三年詔應臣僚差直舎人院只理本資序候如制<lb/>
誥不闕即令罷<lb/>
筆談唐制官序未至而以它官權攝者為直官如許敬<lb/>
<pb n="KR3k0020_WYG_007-38a"/>
宗為直記室是也國朝學士舎人皆置院熈寧中復置<lb/>
直舎人學士院但以資淺者為之其實正官也熈寜六<lb/>
年舎人皆遷罷閣下無人乃以章子平權知制誥而不<lb/>
除直院者以其暫攝也古之兼官多是暫時攝領有長<lb/>
兼者即同正官余家藏海陵王墓誌謝朓文稱兼中書<lb/>
侍郎四公皆江南文士<hi>退朝録見直學士院門</hi>
　　右諫議大夫<hi>見門下省左諌議大夫門</hi>
　　起居舍人<lb/>
<pb n="KR3k0020_WYG_007-38b"/>
隋百官志<lb/>
唐百官誌<hi>並見門下省起居郎中</hi>
六典起居舎人二人從六品上<hi>起居舎人因起居注而名官焉古者人君言則</hi>
<hi>右史書之即其任也其設官沿革起居注郎詳焉隋煬帝三年减内史舍人四員置起居舍人二人從第六品</hi>
<hi>上次内史舎人下始以虞世南蔡允恭為之皇朝因之貞觀二年省顯慶二年又置龍朔二年改為右史咸亨</hi>
<hi>元年復故天授元年又改為右史神龍元年復故</hi>掌修記言之史録天子之制<lb/>
誥徳音如記事之制以紀時政之損益季終則授之於<lb/>
國史<lb/>
<pb n="KR3k0020_WYG_007-39a"/>
五代史後唐同光元年起居舎人置一半<lb/>
國朝元祐官品令起居舍人從六品<lb/>
减膳切諌<hi>唐邢文偉時右史官缺髙宗謂侍臣曰邢文偉事我兒能减膳切諌此正直人也遂擢右</hi>
<hi>史</hi>教宫女<hi>蔡允恭有風采善綴文仕隋歴著作佐郎起居舎人雅善吟詠煬帝所属詞賦多令諷誦</hi>
<hi>又嘗遣教宫女允恭深以為恥因稱氣疾不時應召煬帝又許授以内史舍人更令入内教宫人允恭固辭不</hi>
<hi>就以是稍被疏絶</hi>執筆立于螭頭之下<hi>張次宗有文學開成中為起居舎人文宗復故</hi>
<hi>事毎入閣左右史執筆立于螭頭之下宰相奏事得以備録宰臣既退上召左右史更質證所奏是非故開成</hi>
<hi>政事詳於史氏次宗尤稱奉職</hi>妙選<hi>文宗稽古尚文多行貞觀開元中事妙選左右史以魏謩為右史俄</hi>
<pb n="KR3k0020_WYG_007-39b"/>
<hi>兼大諌入閣秉筆直聲逺聞帝倚以為相會文宗晏駕遂中輟</hi>入閣秉筆直聲逺聞<hi>上</hi>
論事忠切有文貞之風<hi>謩轉起居舎人紫宸中謝帝謂之曰以卿論事忠切有文貞之</hi>
<hi>風故不循年限授卿此官又謂曰卿家有何舊書詔對曰比多失墜唯簮笏見在上令進鄭覃曰在人不在笏</hi>
<hi>上曰鄭覃不㑹我意此即甘棠之義非在笏而已</hi>令進笏<hi>上</hi>為善勿畏臣不書<lb/>
<hi>謩拜諌議大夫兼起居舎人上遣中使取謩起居注欲視之謩執奏曰自古置史官書事以明鍳誡陛下但為</hi>
<hi>善事勿畏臣不書如陛下所行錯誤臣敢不書之帝曰我嘗取觀之謩曰由史官不守職分也臣豈敢䧟陛下</hi>
<hi>為非法陛下一覧之後自此書事須有囘避如此善惡不直非史也</hi>卿之令子朕之直臣<lb/>
<hi>見右補闕門</hi>
<pb n="KR3k0020_WYG_007-40a"/>
　　右司諫<hi>補闕</hi>　<hi>歴代沿革並具左司諌</hi>
同輩注目<hi>唐韋渠牟為右補闕内供奉僚列初輕之上在延英既對宰相乃使中貴人召渠牟扵官</hi>
<hi>次同輩始注目矣</hi>豈避雷電<hi>韋温為右補闕時宋申錫被誣温倡言曰宋公履行有素身居台輔</hi>
<hi>不當有此是姦人䧟害也吾輩諌官豈避一時之雷電而致聖君賢相蒙蔽惡之咎耶因率同列伏閣切争之</hi>
<hi>由是知名</hi>獻疏切直<hi>鄭餘慶子幹為右補闕獻疏切直人為危之及餘慶入朝憲宗謂曰卿之令子</hi>
<hi>朕之直臣可更相賀遂遷舍人</hi>卿之令子朕之直臣<hi>上/</hi>諫上尊號<hi>韋温為右</hi>
<hi>補闕内史羣臣上尊號温上疏曰徳如三皇止稱皇功如五帝止稱帝徽號之稱乃聖王之末事今嵗三川水</hi>
<hi>災江淮旱歉恐非崇飾徽稱之時帝深嘉之</hi>起復綴班<hi>國朝景祐元年令起復右司諌知制誥晁</hi>
<pb n="KR3k0020_WYG_007-40b"/>
<hi>迥叙班仍舊時有司言迥起復故事合綴本班之末特有是命</hi>自褐衣拜<hi>真宗時种世衡自褐衣拜</hi>
<hi>右司諫直昭文館</hi>
　　右正言<hi>拾遺</hi>　<hi>歴代沿革並具左正言門</hi>
願寄一名<hi>唐歸登拜右拾遺時裴延齡姦佞欲為相諌議陽城上疏切直德宗赫怒熊執易等亦以</hi>
<hi>危言忤㫖初執易草疏成示登登愕然曰願寄一名雷霆之下安忍足下獨當自是同列切諌登每聨署其奏</hi>
<hi>無所囘避時人稱重之</hi>記侍臣圖賛<hi>蔣乂字徳源遷右拾遺充史館修撰上嘗登凌烟閣見左</hi>
<hi>壁頽剥文字殘缺每行僅有三五命録之以問宰臣宰臣皇遽無以為對即令召乂至對曰此聖厯中侍臣圖</hi>
<hi>賛臣皆記憶即扵御前口誦以補其缺不失一字上嘆曰虞世南寫列女傳無以加也</hi>以才鑑見<lb/>
<pb n="KR3k0020_WYG_007-41a"/>
推<hi>張九齡遷右拾遺以才鑑見推當時史部拔萃選人及應舉者咸令九齡與左拾遺趙冬㬢考其等第前</hi>
<hi>後數四毎稱平允</hi>疏詞典美<hi>陳子昻為右拾遺上疏陳事詞皆典美時有同州徐元慶父為縣尉</hi>
<hi>趙師韞所殺後師韞為御史元慶手刃殺之議者以元慶孝烈欲捨其罪子昻建議以為國法専殺者死元慶</hi>
<hi>宜正國法然後旌其閭墓以褒其孝義可也當時議者咸以子昻為是</hi>正専殺之法<hi>上</hi>見<lb/>
卿筆蹟<hi>栁公權穆宗即位入奏事帝召見謂公權曰我於佛寺見卿筆蹟思之久矣即日拜右拾遺</hi>
上疏論裴延齡<hi>王仲舒貞元十年試賢良方正能直言極諌科登乙第超拜右拾遺裴延齡領</hi>
<hi>度支矯誕大言中傷良善仲舒上疏極論之</hi>與父並命<hi>趙宗儒拜右拾遺翰林學士父驊改祕書</hi>
<hi>少監與父並命於中㫖當時榮之</hi>有文采能負荷堂構<hi>國朝至道元年和㠓獻七牓題</hi>
<pb n="KR3k0020_WYG_007-41b"/>
<hi>名記以太子中允直集賢院遷右正言又獻歌詩稱㫖上謂近臣曰宰相子有文采能負荷堂構如㠓者不可</hi>
<hi>得也未㡬以本官知制誥</hi>
　　通事舍人<lb/>
晉職官志晉初初置舎人通事各十人江左令舎人通<lb/>
事謂之通事舎人掌呈奏案後省而以中書侍郎一人<lb/>
直西省又掌誥命<lb/>
宋百官志宋初令置通事舎人而侍郎之任輕矣舎人<lb/>
直閣内𨽻中書其下有主事本用文武官宋改用文吏<lb/>
<pb n="KR3k0020_WYG_007-42a"/>
南齊百官志通事舎人無員<lb/>
隋百官志梁中書省有通事舍人主事令史等員及置<lb/>
令史以承其事通事舎人舊更直閣内梁用人殊重簡<lb/>
以才能不限資地多以他官兼領其後除通事直日中<lb/>
書舎人陳通事舎人<hi>依减秩例八品</hi>隋通事舎人十六人開皇<lb/>
六年增置十二人通舊為二十四員煬帝以通事舎人<lb/>
為謁者臺職<lb/>
唐百官志通事舎人十六人從六品上<hi>掌朝見引納殿庭通奏武徳四</hi>
<pb n="KR3k0020_WYG_007-42b"/>
<hi>年廢謁者臺改通事謁者為通事舍人</hi>
六典通事舍人十六人從六品上<hi>即秦之謁者漢百官表云謁者掌賔賛受</hi>
<hi>事員七十人秩比六百石有僕射秩比千石舊儀云謁者有缺選郎中美鬚眉大音者補後漢百官志和帝時</hi>
<hi>陳郡何熙為謁者僕射賛拜殿中音動左右後漢有常侍謁者五人謁者三十五人二漢謁者臺並隸光禄勲</hi>
<hi>魏置謁者十人晉武帝時省僕射以謁者并蘭臺晉初置舍人通事各一人隸中書東晉令舍人通事兼謁者</hi>
<hi>之任通事舍人之名自此始也宋武帝置謁者僕射領謁者十八人齊因之梁置謁者十人亦隸謁者臺陳亦</hi>
<hi>有之後魏謁者從第五品中北齊謁者三十人正第九品下隋置謁者官置通事舍人十六人從六品上開皇</hi>
<hi>三年増舊二十四員又置謁者臺改通事舍人為通事謁者創置四方館於建國門外隸鴻臚寺以待四方使</hi>
<pb n="KR3k0020_WYG_007-43a"/>
<hi>者皇朝廢謁者臺改謁者為通事舍人隸四方館屬中書省</hi>掌朝見引納及辭謝者<lb/>
於殿廷通奏凡近臣入侍文武就列則引以進退而告<lb/>
其拜起出入之節凡四方通表華夷納貢皆受而進之<lb/>
<hi>若有大詔令則承旨以宣示百寮</hi>凡軍旅之出則受命慰勞而遣之既<lb/>
行則毎月存問將士之家以視其疾苦凱還則郊迓之<lb/>
皆復命凡致仕之臣與邦之耋老時巡問亦如之<lb/>
國朝歸於閤門不𨽻本省<lb/>
元祐官品令閤門通事舍人從七品<lb/>
<pb n="KR3k0020_WYG_007-43b"/>
賜良馬黄金<hi>唐崔敦禮武徳中拜通事舍人太宗使敦禮往豳州召廬江王瑗瑗舉兵反執敦禮</hi>
<hi>問京師之事敦禮竟無異詞太宗聞而壯之遷右衛郎將賜以良馬及黄金雜物</hi>善敷奏<hi>崔行功好</hi>
<hi>學中書侍郎唐儉愛其才以女妻之儉前後征討所有文表皆行功之文高宗時累遷吏部郎中以善敷奏嘗</hi>
<hi>兼通事舍人</hi>
　　主書<lb/>
六典主書四人從七品上<hi>周官天官有司書中士四人鄭注云主㑹計之簿書掌邦</hi>
<hi>國六典以法九職葢比主書之任也王秀百官春秋初晉中書置主書用武官宋文帝故用文吏齊氏中書置</hi>
<hi>主書令史梁氏不置陳氏中書置主書十人去令史之名後魏中書有主書令史八人從第七品上北齊十人</hi>
<pb n="KR3k0020_WYG_007-44a"/>
<hi>從第八品上天保中文宣躬政事主書令史頗亦受委并得奏事文宣曽立看主書令史題署嫌其遲語云但</hi>
<hi>主書何須復着令史二字也即以去之至武成河清初左丞劾其輒改吏稱㫖云文宣口𠡠尋屬新令初頒遂</hi>
<hi>去令史之字文宣之代雖曰委任用人猶輕至孝昭武成召引才學之士荀士遜李徳林樊孝亷為之頗曰清</hi>
<hi>舉猶未有酌然子弟屈為此職隋氏中書主書亦有令史字置十人正第九品上用人益輕煬帝三年減為四</hi>
<hi>人皇朝因之流外入流累轉為之</hi>手腕將廢<hi>見中書舍人門</hi>
　　主事<lb/>
宋百官志中書有主事本用武官宋改用丈吏<lb/>
六典主事四人從八品下<hi>魏氏所置歴宋齊中書並置主事品第八梁中書令史品</hi>
<pb n="KR3k0020_WYG_007-44b"/>
<hi>第八陳氏及後魏北齊並不置隋初諸臺省并置主事令史皆正第九品上煬帝三年並去令史之名前代用</hi>
<hi>人皆輕而隋雜用四人為之故顔慜楚文學名家内史主事尋罷士人皇朝並用流外入流累轉為之舊令第</hi>
<hi>九品上開元二十四年勅進入八品</hi>
國朝官品令中書令主事從八品<lb/>
　　令史　　書令史<lb/>
六典令史二十五人書令史五十人<hi>魏置中書令史品第八晉氏品第九</hi>
<hi>宋氏品第八齊品第六梁令史八人書令史十二人品皆第九陳氏中書吏不置令史後魏北齊中書並有令</hi>
<hi>史自前代以来令史皆有品秩至隋開皇初始降為流外行署</hi>
<pb n="KR3k0020_WYG_007-45a"/>
國朝官品令中書省令史書令史從八品<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0020_WYG_007-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　職官分紀卷七<lb/>
</p>
<p>
</p>
  </div>
</body>
</text>
</TEI>
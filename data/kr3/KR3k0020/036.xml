<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>職官分紀卷三十六</head> <lb/>
    <p>
<pb n="KR3k0020_WYG_036-1a"/>
欽定四庫全書<lb/>
　職官分紀卷三十六<lb/>
　　　　　　　　　　　　宋　孫逢吉　撰<lb/>
　　三署郎尉<lb/>
前漢百官表郎中令屬官有大夫郎謁者皆秦官又期<lb/>
門羽林皆屬焉郎掌守門户出充車騎有議郎中郎侍<lb/>
郎郎中皆無員多至千人議郎中郎秩比六百石侍郎<lb/>
比四百石郎中比三百石中郎有五官左右三將秩皆<lb/>
<pb n="KR3k0020_WYG_036-1b"/>
比二千石郎中有車户騎三將秩皆比千石<lb/>
後漢百官志五官中郎將一人比二千石本注曰主五<lb/>
官郎五官中郎比六百石本注曰無員五官侍郎比四<lb/>
百石本注曰無員五官郎中比三百石本注曰無員凡<lb/>
郎官皆主更直執㦸宿衛諸殿門出充車騎唯議郎不<lb/>
在直中又屬光祿勲和帝元興元年引三署郎召見禁<lb/>
中選除七十五人補謁者長相<hi>漢官儀三署謂五官署左右署也各置中郎將</hi>
<hi>以司之郡國舉孝亷以補三署郎年五十以上屬五官其次分在左右署凡有中郎議郎侍郎郎中四等無員</hi>
<pb n="KR3k0020_WYG_036-2a"/>
<hi>禁中者門户有禁非侍御者不得入故謂禁中</hi>
應劭漢官儀五官中郎將秦官也秩比二千石三署郎屬<lb/>
焉<lb/>
宋百官志左中郎將右中郎將秦官漢因之置五官中<lb/>
郎將領三署郎魏無三署郎猶置其職晉武帝省宋世<lb/>
祖大明中又置<lb/>
南齊百官志左右二中郎謂之西省<lb/>
通典按近代皆謂郎官上應列宿出宰百里為尚書郎<lb/>
<pb n="KR3k0020_WYG_036-2b"/>
故事且天文有武賁郎位等星皆在太微帝座之後為<lb/>
翊衛之象則應劭楊秉所言三署郎是也而世人謂之<lb/>
尚書郎則誤矣徵其失也蓋自梁陶彥藻職官要錄以<lb/>
漢三署郎故事通尚書郎循名失實疑誤後代<lb/>
隋百官志梁有左右中郎將以分司丹禁侍衛左右後<lb/>
齊左右中郎將各五人<lb/>
唐百官志左右翊中郎將府中郎將掌供奉侍衛凡千<lb/>
牛及備身左右以御刀仗升殿供奉者皆上將軍領之<lb/>
<pb n="KR3k0020_WYG_036-3a"/>
中郎將佐其職有口勅通事舎人承傳聲不下聞者中<lb/>
郎將宣告<lb/>
六典親府勲一府勲二府翊一府翊二府等五府中郎<lb/>
將各一人正四品下<hi>秦漢有五官中郎將左右中郎將並皆二千石掌領三署郎侍衛也</hi>
<hi>又有虎賁中郎將漢平帝置比二千石後漢因之建安十六年魏公子丕為五官中郎將置官屬以副相國位</hi>
<hi>在諸侯王上晉代不置宋齊梁陳並有左右中郎將後魏北齊亦有之各五人隋氏左右親衛左右勲衛左右</hi>
<hi>翊衛各置開府一人以統之有長史司馬倉兵法等㕘軍員皇朝因之武徳七年改開府各置中郎將一人左</hi>
<hi>右郎將各一人謂之左右親勲翊衛中郎將府</hi>左右郎將各一人正五品上<hi>自漢</hi>
<pb n="KR3k0020_WYG_036-3b"/>
<hi>以來並曰中郎將至隋備身府置左右郎將以統之又置左右雄武府雄武郎將武勇郎將以統之皇朝左右</hi>
<hi>親勲翊衛因其名置左右郎將</hi>中郎將掌領其府校尉旅帥親衛勲衛<lb/>
翊衛之屬以宿衛而總其府事左右郎將貳焉兵曹㕘<lb/>
軍事一人正九品上<lb/>
　　議郎<lb/>
對䇿高第<hi>後漢蘇章少博學安帝時舉賢良方正對䇿高第為議郎</hi>對䇿為天下第<lb/>
一<hi>劉淑字仲承少學明五經桓帝時赴洛陽對䇿為天下第一拜議郎</hi>䇿在高第<hi>續漢書建初元</hi>
<hi>年詔舉賢良方正大司農劉寛舉魯丕時對策者百餘人惟丕在高第除為議郎</hi>奏將軍<hi>後漢陳翔</hi>
<pb n="KR3k0020_WYG_036-4a"/>
<hi>拜侍御史時正旦朝賀大將軍梁冀威儀不整奏冀恃貴不敬請收案罪時人奇之遷定襄太守徵拜議郎</hi>
負太守<hi>東觀漢記劉茂字子衛為郡門下掾赤眉攻太原茂負太守孫福踰牆出藏城西門下空穴中</hi>
<hi>擔糓給福妻子百餘口福表為議郎</hi>不復考試<hi>東平王蒼上疏薦吏丘良上以章示公卿曰蕭何舉</hi>
<hi>韓信設壇而拜不復考試以良拜為議郎</hi>有王霸之相<hi>魏畧太祖為議郎嘗見橋𤣥𤣥善相人謂</hi>
<hi>曰卿有王霸之相然老不及也後過吾墓無忘斗酒隻雞</hi>方正<hi>張承字公先以方正拜議郎遷伊闕都尉</hi>
<hi>承弟昭亦為議郎</hi>以死自誓<hi>田疇好讀書善擊劔隋太祖軍出盧龍軍還入塞論功行封封疇亭</hi>
<hi>侯疇上疏陳讓以死自誓太祖喟然知其不可屈乃拜議郎</hi>佯狂不受晉爵<hi>樊國先賢傳石</hi>
<hi>偉事吳吳平詔為議郎加二千石秩終厥身偉遂佯狂不受晉爵</hi>歎美其文<hi>梁書陸雲曽製太伯</hi>
<pb n="KR3k0020_WYG_036-4b"/>
<hi>廟碑吳興太守張纘罷郡經途讀其文歎美之至都言於武帝召拜尚書議郎</hi>西域國事口陳<lb/>
狀手畫形<hi>謝承後漢書臧昊有清才達於從政討賊有功拜議郎還京師見太尉袁逢逢問西域諸</hi>
<hi>國事土地風俗人数種類具答悉口陳狀手畫形逢奇其才歎息云班固作西域傳何以過此</hi>校書東<lb/>
觀<hi>東漢蔡邕建寧中校書東觀遷議郎</hi>
　　中郎<lb/>
何自為郎<hi>前漢馮唐以孝著為郎中署長事文帝帝輦過問唐曰父老何自為郎家安在具以實言</hi>
<hi>之</hi>奏賦為郎<hi>揚雄奏羽獵賦除為/郎然郎官皆執㦸也</hi>官不過中郎<hi>漢遣張良立韓</hi>
<hi>信為齊王使擊楚項王恐使盱眙人武涉往説信令反漢與楚信謝曰臣仕項王官不過中郎位不過執㦸言</hi>
<pb n="KR3k0020_WYG_036-5a"/>
<hi>不聴畫䇿不用故背楚歸漢漢王授我上將軍印言聴計用夫人深信我背之不祥幸為信謝項王</hi>位不<lb/>
過執㦸<hi>上</hi>三署服其慎<hi>見尚書/郎門</hi>為郎牧羊<hi>卜式為中郎初式不願為</hi>
<hi>郎上曰吾有羊在上林中欲令子牧之式既為郎而牧羊嵗餘羊肥息上善之式曰非獨羊也治民亦猶是矣</hi>
<hi>以時起居惡者輒去毋令敗羣上奇其言</hi>三代不遇<hi>漢武帝故事上嘗輦至署見一郎髸皓白上問</hi>
<hi>公何時郎也何其老也對曰姓顔名駟以文帝時為郎上問何不遇曰文帝好文而臣好武景帝好美而臣又</hi>
<hi>醜陛下好壯而臣已老是以三代不遇上感其言用為㑹稽都尉</hi>晝夜讀書<hi>廣州先賢傳疎原為</hi>
<hi>户曹書佐性亷靜詣中部督郵張顧㑹客謝不與相見原歸家耻之寂息不食母問其故具對狀母曰大器晩</hi>
<hi>成但當勉之原于是晝夜讀書舉孝亷拜中郎</hi>
<pb n="KR3k0020_WYG_036-5b"/>
　　侍郎<lb/>
官不過侍郎<hi>前漢東方朔著客難曰今子大夫脩先王之術慕聖人之義悉力盡忠以事聖帝曠</hi>
<hi>日持久官不過侍郎位不過執㦸意者尚有遺行耶</hi>
　　郎中令<hi>見光祿卿門</hi>
　　中郎將<lb/>
使西域<hi>前漢武帝拜張騫為中郎將使西域</hi>年七嵗<hi>宣帝即位詔曰朕微𦕈時故掖庭令張賀</hi>
<hi>輔導朕躬賀有孤孫霸年七嵗拜為中郎將</hi>山郎<hi>宣帝時楊惲為中郎將郎官故事令郎出錢市財用</hi>
<hi>給文書迺得出名曰山郎惲罷山郎皆以法令從事郎謁者有罪過輒奏免郎官化之莫不自厲注山郎以資</hi>
<pb n="KR3k0020_WYG_036-6a"/>
<hi>財為郎也山財用之所出故取名焉</hi>建節<hi>司馬相如為中郎將建節往使西南夷至蜀太守以下郊迎縣</hi>
<hi>令負弩矢前導</hi>㕘乘<hi>衛綰遷中郎將醇謹無他景帝幸上林詔中郎將參乘還而問曰君知所以得參乘</hi>
<hi>乎綰曰臣代戲車士幸得功次遷待罪中郎將不知也</hi>口對兵事畫地成圖<hi>張安世長</hi>
<hi>子千秋與霍光子禹俱為中郎將將兵隨度遼將軍范明友擊烏桓還謁大將軍霍光光問千秋戰鬭方畧山</hi>
<hi>川形勢千秋口對兵事畫地成圖無所忘失光復問禹禹不能記曰皆有文書光由是賢千秋而以禹為不才</hi>
<hi>歎曰霍氏衰張氏興矣後霍禹誅滅而安世子孫相繼為侍中中常侍諸曹散騎列侯校尉者凡十餘人</hi>竈<lb/>
下飬<hi>東觀漢記更始入長安多用羣小時人為之語曰竈下飬中郎將東漢傳云所授官爵皆膳夫庖人</hi>
<hi>長安為之語曰云云</hi>委文武之事<hi>吳志孫䇿命張昭為撫軍中郎將升堂拜母如比肩之舊文武</hi>
<pb n="KR3k0020_WYG_036-6b"/>
<hi>之事一以委昭</hi>五郎將<hi>九國志東漢蘇章以功遷團練使章子五人俱為中郎將豪俠任氣當世號為</hi>
<hi>五郎將</hi>
　　五官中郎將<lb/>
虎賁扶持<hi>東漢江革字次翁遷五官中郎將毎朝㑹帝常使虎賁扶持及進拜恒目禮焉注獨視之</hi>
<hi>也時有疾不㑹輒遣大官送醪膳恩寵莫比</hi>一日數四引見<hi>後漢書張純遷五官中郎將純</hi>
<hi>在朝歴世明習故事建武初舊章多闕毎有疑義輒以訪純自郊廟婚冠喪記禮儀多所正定帝甚重之數被</hi>
<hi>引見一日或至數四</hi>訪疑義<hi>上/</hi>備禮召拜<hi>謝承後漢書樊英順帝時備禮召拜五官中郎</hi>
<hi>將數月英以疾避位而歸</hi>
<pb n="KR3k0020_WYG_036-7a"/>
　　左中郎將<lb/>
前漢書辛慶忌從光祿大夫遷左曹中郎將<lb/>
後漢書楊秉以勸講蔡邕以侍中並為左中郎將<lb/>
漢舊儀左中郎將秩比二千石主謁者<lb/>
學行高明<hi>後漢鍾興少從少府丁恭受嚴氏春秋恭薦興學高明光武召見問以經義應對甚明拜</hi>
<hi>郎中稍遷左中郎將</hi>單于遣使求見<hi>續漢書承宫遷左中郎將數進諫論議守正明習世務朝</hi>
<hi>臣憚其節名稱聞于匈奴單于遣使來貢求見宫詔勑宫自整飾宫曰外國眩名非識實者也聞臣虛稱故欲</hi>
<hi>見臣臣醜陋形寢見必輕賤不如選長大有威容者乃以大鴻臚魏應示之</hi>教授不倦<hi>樓望字次</hi>
<pb n="KR3k0020_WYG_036-7b"/>
<hi>子少習嚴氏春秋後為左中郎將教授不倦世稱儒宗</hi>
　　右中郎將<lb/>
前漢書段㑹宗為右中郎將<lb/>
漢舊儀右中郎將秩比二千石主常侍郎<lb/>
持節討賊<hi>東漢書朱巂為右中郎將持節討潁順汶南陳國諸賊</hi>使吳<hi>蜀志宗預為右中郎</hi>
<hi>將將命使吳</hi>
　　虎賁中郎將<lb/>
尚書牧誓戎車三百兩虎賁三百人與受戰於牧野<lb/>
<pb n="KR3k0020_WYG_036-8a"/>
周禮虎賁氏掌先後王而趨以卒伍軍旅㑹同亦如之<lb/>
舎則守王閑<lb/>
漢百官表期門僕射秩比千石平帝元始元年更名虎<lb/>
賁郎置中郎將秩比二千石<lb/>
續漢書虎賁中郎將秩比二千石本注曰主虎賁宿衛<lb/>
左右僕射左右陛長各一人<hi>僕射主虎賁郎將陛長主直虎賁朝㑹在殿之下東</hi>
<hi>漢作殿中</hi>
又曰虎賁武騎皆鶡冠虎文单衣襄邑嵗獻虎文云鶡<lb/>
<pb n="KR3k0020_WYG_036-8b"/>
者勇雉也其鬭死乃止又曰虎賁中郎將秩比二千石<lb/>
虎賁中郎比六百石虎賁侍郎比四百石虎賁郎中比<lb/>
三百石節從虎賁比二百石皆無員數掌宿衛侍從<lb/>
東漢觀記馬援從隴西太守入為虎賁中郎將又馬廖<lb/>
任隗皆從羽林左監遷虎賁中郎將<lb/>
應劭漢官儀虎賁中郎將古官也書稱武王伐紂戎車<lb/>
三百兩虎賁至八百人禽紂於牧之野言其猛怒如虎<lb/>
奔赴平帝元始元年更名虎賁郎古有勇者孟賁改奔<lb/>
<pb n="KR3k0020_WYG_036-9a"/>
為賁中郎將冠兩鶡冠鶡<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>鳥中之異勁者也毎所搜<lb/>
撮應爪摧碎鶡尾上黨所貢<lb/>
漢官職典虎賁中郎將主虎賁千五百人郎多至千人<lb/>
漢舊儀期門騎者隴西工射獵人及能用五兵材力三<lb/>
百人王莽以為虎賁郎<lb/>
天文錄郎將星若今之左右郎將也故星讚曰郎將一<lb/>
星主閲具為武備<lb/>
環濟要畧漢武帝好微行因置期門郎與之期於殿門<lb/>
<pb n="KR3k0020_WYG_036-9b"/>
平帝改虎賁中郎將<lb/>
周書古有虎賁士千人<lb/>
封事削去草<hi>東觀漢記張純常為虎賁中郎將純素重慎周密時封事輒削去草束修自守</hi>訖<lb/>
永平世不轉<hi>後漢明徳馬皇后不以私家干朝廷兄為虎賁中郎將訖永平世不轉</hi>位在<lb/>
中臣宿衛禁門<hi>明徳太后姊子夏夀等私呼虎賁中郎將張鴻與戲爭鬭上特詔曰爾虎賁將</hi>
<hi>軍蒙國厚恩位在中臣宿衞禁門當進人不避仇讐舉罰不避親戚今者反於殿中交通輕薄虎賁蘭内至令</hi>
<hi>欲相殺于殿恣縱故不逐捕此皆生于不學之門所致也</hi>拜中候三日<hi>東漢書孔融拜北軍中候</hi>
<hi>在職三日遷虎賁中郎將</hi>前後備虎賁<hi>漢名臣奏丞相薛宣奏漢興以來深考古義推萬吏之備</hi>
<pb n="KR3k0020_WYG_036-10a"/>
<hi>於是制宣室出入之儀正輕重之罰故司馬殿省闕至五六里周衛擊刁斗禁門自近臣侍側尚未得著劍入</hi>
<hi>防未然也陛下聖徳純備海内晏然此國家之明制必前後備虎賁也</hi>收案洛陽令<hi>建武十八</hi>
<hi>年夏旱公卿皆暴露請禱洛陽令著車葢出門候何湯將衛士鈎令車收案有詔免令官拜湯虎賁中郎將上</hi>
<hi>常歎曰糾糾武夫公侯干城何湯之謂也</hi>寓直散騎省<hi>劉謙之晉紀桓𤣥欲復虎賁中郎將疑應</hi>
<hi>直與不訪之僚佐咸莫比定㕘軍劉蘭之對曰昔潘岳為秋興賦序云兼虎賁中郎將寓直于散騎之省以此</hi>
<hi>言之直官也</hi>直官<hi>上/</hi>大風持幢不傾倒<hi>後魏書韓茂膂力絶人尤善騎射明元曽</hi>
<hi>親征丁零翟猛茂為中軍執幢時大風諸軍旌旗皆偃仆茂於馬上持幢初不傾倒帝異而問之謂左右曰記</hi>
<hi>之尋徵詣行在所試以騎射明元深奇之以茂為武賁郎將</hi>只畏榮公第六郎<hi>隋書來整</hi>
<pb n="KR3k0020_WYG_036-10b"/>
<hi>為武賁郎將尤驍勇善撫士衆討擊羣盜所向皆捷諸賊甚憚之作為歌曰山頭百戰塲十十五五把長槍不</hi>
<hi>畏官軍千萬衆只畏榮公第六郎整乃榮國公䕶兒之第六子也</hi>
　　南北東西中郎將<lb/>
魏志鄢陵侯彰為北中郎將臨菑侯植為南中郎將<lb/>
沈約宋書南北東西中郎將復漢號也<lb/>
征黄巾<hi>續漢書盧植為北中郎將征黄巾</hi>志節慷慨<hi>魏志蔣濟文帝即位為東中郎將濟</hi>
<hi>請留詔曰高祖歌曰安得猛士守四方天下未寧要須良臣以鎮邊境如其無事乃還鳴玉未為後也後曹仁</hi>
<hi>薨復以濟為東中郎將代領其兵詔曰卿兼資文武志節慷慨當有超越江湖吞吳之志故復授將率之任</hi>
<pb n="KR3k0020_WYG_036-11a"/>
居家為父子受事為君臣<hi>代郡烏桓反以曹彰為北中郎將臨發太祖誡之曰居家</hi>
<hi>為父子受事為君臣</hi>名著海内學為儒宗<hi>太祖北征柳城過涿郡告守令曰故北中郎將</hi>
<hi>盧植名著海内學為儒宗士之楷模國之楨幹也孤到此地嘉其餘風春秋之義賢者之後有異于人遣丞掾</hi>
<hi>修墳墓並致薄酹以彰厥徳</hi>士之楷模<hi>上/</hi>守鄴<hi>王隠晉書山濤為北中郎將守鄴</hi>督<lb/>
鄴城守事<hi>晉起居注武帝泰始二年詔鄴城守事宜速得人又當得親賢有文武器任者其以高陽</hi>
<hi>王珪督鄴城守事北中郎將</hi>年二十八<hi>晉中興書荀羨除北中郎將徐州刺史時年二十八</hi>以<lb/>
武官顯<hi>郭泰别傳王叔優問才之所宜泰曰當以武官顯叔優後至北中郎將</hi>吾為王家<lb/>
破賊<hi>梁後畧前南中郎將永安侯確字仲正司空論之第三子少而尚武亦有文才毎在第中常習弓馬</hi>
<pb n="KR3k0020_WYG_036-11b"/>
<hi>後庭戲聚必法軍陣時人皆以為狂謂為無實用左右聞者咸以告焉確曰吾為王家破賊當使爾等知之</hi>
　　雜中郎將<hi>匈奴典農</hi>　<hi>司金武衛</hi>
涼州三明<hi>續漢書張奐字然明與段紀明皇甫威明俱顯京師號為涼州三明並為匈奴中郎將</hi>
在職七年<hi>魏畧河北始開冶遂以王修為司金中郎將修奏記曰修聞枳棘之林無梁柱之資涓流</hi>
<hi>之水無決波之勢是以在職七年忠讜不昭于朝功業未見于事力少任重不堪而懼</hi>所在積粟<lb/>
<hi>魏志任峻為典農中郎將數年中所在積粟倉廩皆滿</hi>上疏論治宫室<hi>母丘儉為洛陽典農</hi>
<hi>中郎將時取農民以治宫室儉上疏曰臣愚以為天下所急除者二賊所急務者衣食誠使二賊不減士民飢</hi>
<hi>凍雖崇美宫室猶無益也</hi>所在著稱<hi>魏畧上以徐邈為穎川典農中郎將所在著稱</hi>虎侯安<lb/>
<pb n="KR3k0020_WYG_036-12a"/>
在<hi>魏志許禇從太祖討韓遂馬超于潼闗其後太祖與遂超等軍馬㑹語左右皆不從唯將禇超負其力陰</hi>
<hi>欲前突太祖素聞禇勇疑從騎是禇乃問太祖曰公有虎侯者安在太祖顧指禇禇瞋目盻之不敢動乃各罷</hi>
<hi>後數日㑹戰大破超等禇身斬首級遷武衛中郎將武衛之號自此始也軍中以禇力如虎而痴故號曰虎痴</hi>
<hi>又以超問虎侯至今天下稱焉皆謂其姓名也禇性謹慎奉法質重少言</hi>虎癡<hi>上</hi>身自捍衛<lb/>
<hi>後漢袁紹傳魏郡兵反賊有陶升者自號平漢將軍獨反諸賊將部衆踰西城入閉府門具車重載紹家及諸</hi>
<hi>衣冠在州内者身自捍衛送到斥丘紹還因屯斥丘以陶升為建義中郎將</hi>
　　三都尉<lb/>
前漢百官表奉車都衛掌御乘輿車駙馬都尉掌駙馬<lb/>
<pb n="KR3k0020_WYG_036-12b"/>
皆武帝初置秩比二千石<lb/>
後漢百官志奉車都尉比二千石本注曰無員掌御乘<lb/>
輿車駙馬都尉比二千石本注曰無員掌駙馬騎都尉<lb/>
比二千石本注曰無員本監羽林騎又屬光祿勲<lb/>
韋昭辨釋名奉車都尉奉天子乘輿辨云主乘輿車尊<lb/>
不敢言<lb/>
晉職官志奉朝請本不為官無員漢東京罷三公外戚<lb/>
宗室諸侯多奉朝請武帝又以宗室外戚為奉車駙馬<lb/>
<pb n="KR3k0020_WYG_036-13a"/>
騎三都尉而奉朝請焉元帝為晉王以㕘軍為奉車都<lb/>
尉掾屬為駙馬都尉行㕘軍舎人為騎都尉皆奉朝請<lb/>
後罷奉車騎二都尉唯留駙馬都尉奉朝請諸尚公主<lb/>
者劉惔桓温皆為之<lb/>
隋百官志後齊左右衛府步兵越騎射聲屯騎長水等<lb/>
校尉奉車都尉等各十人騎都尉六十人隋左右衛奉<lb/>
車都尉六人掌馭副車煬帝廢奉車駙馬都尉<lb/>
唐職官志武官左右衛奉車都尉五人<hi>從五品下</hi>
<pb n="KR3k0020_WYG_036-13b"/>
通典宋武帝永初以來尚主者唯拜駙馬都尉齊駙馬<lb/>
都尉集書省職梁三都尉並無員秩其奉車駙馬皆武<lb/>
冠絳朝服銀章青綬梁陳駙馬皆尚公主者為之後魏<lb/>
駙馬都尉亦為尚公主官雖位高卿尹而此職不去奉<lb/>
車二十人騎都尉六十人北齊駙馬與後魏同大唐駙<lb/>
馬都尉從五品皆尚主者為之開元三年勑駙馬都尉<lb/>
從五品階宜依令式仍借紫金魚袋天寶以前悉以儀<lb/>
貌修麗者充選奉車都尉五員掌馭副車不常置若大<lb/>
<pb n="KR3k0020_WYG_036-14a"/>
備陳設則以餘官攝行屬左右衛也<lb/>
歸田錄官制廢久矣今其名稱訛謬者多雖士大夫皆<lb/>
從俗不以為恠皇女為公主其夫必拜駙馬都尉故謂<lb/>
之駙馬宗室女封郡主者謂其夫為郡馬縣主者謂其<lb/>
夫為縣馬不知何義也<lb/>
　　奉車都尉<lb/>
出入禁闥二十餘年<hi>前漢書霍光武帝時為奉車都尉出則奉車入則侍左右出入禁闥二</hi>
<hi>十餘年小心謹慎未嘗有過甚見親信</hi>啗炙肉<hi>後漢書竇固為奉車都尉出屯梁州在邊數年羌胡</hi>
<pb n="KR3k0020_WYG_036-14b"/>
<hi>服其恩信羌胡見客炙肉未熟人人長跪前割之血流染指進之于固固輒為㗖不穢賊是以愛之如父母</hi>
　　駙馬都尉<lb/>
出常驂乘<hi>前漢書元帝即位史丹為駙馬都尉侍中出常驂乗甚有寵</hi>親近未嘗有<lb/>
過<hi>金日磾為侍中駙馬都尉光祿大夫磾既親近未嘗有過失上甚信愛之</hi>選尚<hi>晉王儉集序初拜秘</hi>
<hi>書丞遷太子舍人選尚公主</hi>婦翁與女壻<hi>唐張垍為翰林學士嘗以所賜珍玩示其兄均均戲</hi>
<hi>謂垍曰此婦翁與女婿非天子賜學士也</hi>墓不稱陵<hi>安樂公主婿武崇訓為節愍太子所殺時追封</hi>
<hi>為魯王令司農少卿趙履温監議𦵏事履温諷公主奏請依永泰公主故事為崇訓造陵詔從其請給事中盧</hi>
<hi>粲駮奏曰伏尋陵寢之稱謂本屬皇王及儲宫等自皇家以來諸王及公主子墓無稱陵者唯永泰公主承恩</hi>
<pb n="KR3k0020_WYG_036-15a"/>
<hi>時𦵏事越常塗不合引以為名臣歴檢貞觀以來駙馬墓無得稱陵者帝竟依粲所奏</hi>幽私第<hi>王士</hi>
<hi>平以父勲選尚義陽公主同正駙馬都尉時公主縱恣不法士平與之爭分憲宗怒幽公主于禁士平幽于私</hi>
<hi>第後釋之出為安州時輕薄文士蔡南史獨孤申叔為義陽公主歌詞言其遊處離異之狀往往歌于酒席憲</hi>
<hi>宗聞而惡之得南史貶之由是稍止</hi>弱冠尚主<hi>梁書何敬容字國禮弱冠尚齊武帝女長城公主拜</hi>
<hi>駙馬都尉</hi>請願重責僕人<hi>國朝真宗景徳二年駙馬都尉石保吉言僕人張居簡掌私財有所</hi>
<hi>侵盜願賜重責上曰所司自有常典豈可以卿故法外加刑保吉又請於私第決罰亦不許先是秦國長公主</hi>
<hi>以染人有所逋欠納其女為質上聞之即時令還其父母</hi>出於貴戚如布素之士<hi>慶厯</hi>
<hi>中上崇章懿位號以生不得盡其養死不得盡其哀故於元舅之家尤極寵榮之子璋珣瑋及諸孫雖在襁褓</hi>
<pb n="KR3k0020_WYG_036-15b"/>
<hi>皆授以美官後又使瑋尚主雖出于貴戚然尤醇謹好學如布素之士深好孟子兖國公主上之愛女故以降</hi>
<hi>瑋以瑋為沂州防禦使駙馬都尉嘉祐二年八月四日下降以瑋與公主不和落駙馬都尉授利州防禦使知</hi>
<hi>衛州主除岐國至八年秋召還瑋依前授駙馬都尉而復合焉</hi>父子業進士<hi>治平三年以尚書屯</hi>
<hi>田員外郎王克臣子孝莊為金紫光祿大夫檢校司空右衛將軍兼御史大夫上柱國駙馬都尉賜名師約以</hi>
<hi>尚公主故也初上數稱唐公主下嫁多名人及是選尚主得師約故駙馬都尉承衍曽孫而父子皆業進士令</hi>
<hi>至宰相第試以詩而并以其所業賦一編進御至召見又諭以無廢學又出經籍及紙筆硯墨賜之</hi>
　　騎都尉<lb/>
討賊有功<hi>魏志徐晃字公明為郡吏從車騎將軍楊奉討賊有功遂拜為騎都尉之職</hi>膂力<lb/>
<pb n="KR3k0020_WYG_036-16a"/>
過人<hi>後漢吕郁以驍武給并州刺史丁原為騎都尉便弓馬膂力過人號為飛將軍</hi>使魏<hi>吴孫權遣</hi>
<hi>騎都尉趙咨使魏魏帝問曰吳王何等主也咨對曰聰明仁智雄畧之主也帝問其狀咨曰納魯肅于凡品是</hi>
<hi>其聰也拔吕蒙于行陣是其明也獲于禁而不害是其仁也取荆州而兵不血刄是其智也據三州而虎視天</hi>
<hi>下是其雄也屈身於陛下是其畧也</hi>相見過於所聞<hi>顧承字子直嘉禾中與舅陸瑁俱以禮徵</hi>
<hi>權賜丞相雍書曰貴孫子直令問休休至與相見過于所聞為君嘉之拜騎都尉</hi>弱冠<hi>諸葛恪瑾長子</hi>
<hi>也少知名弱冠拜騎都尉</hi>老病乞身<hi>後漢朱暉字文季遷尚書令以老病乞身拜騎都尉</hi>沈毅<lb/>
有謀有父風<hi>魏鮑信少有大節寛厚愛人沈毅有謀有父風太祖嘉之拜騎都尉使侍從</hi>殺<lb/>
丁原并其兵革<hi>范曄後漢書董卓誘吕布殺丁原而并其兵以布為騎都尉誓為父子</hi>名<lb/>
<pb n="KR3k0020_WYG_036-16b"/>
播吳越<hi>魏畧季豐字安國年十七駙馬都尉</hi>禁臠<hi>晉書謝混字叔源少有美譽善屬文初孝武帝</hi>
<hi>為晉陵公主求婿謂王珣曰主婿但如劉真長王子敬便足珣對曰謝混雖不及真長不減子敬帝曰如此便</hi>
<hi>足未幾帝崩袁崧乂欲以女妻之珣曰卿莫近禁臠初元帝始鎮建業公私窘罄毎得一㹠以為珍膳項上一</hi>
<hi>臠尤美輒以薦帝羣下未嘗敢食于時呼為禁臠故珣因以為戲混竟尚主</hi>犀如意擊主<hi>梁殷</hi>
<hi>鈞叡之子也梁武帝與叡少故舊以女永興公主妻鈞拜駙馬都尉自宋齊以來公主多驕滛無行永興主加</hi>
<hi>以險虐鈞形貌短小為主所憎毎被召入先滿壁為殷叡字鈞流涕以言于帝以犀如意擊主碎于背然猶恨</hi>
主先亡不加贈駙馬<hi>陳初陳武帝永嗣公主先適陳留太守錢盛生子㞯主及㞯并卒于</hi>
<hi>梁時武帝受命有司請議加贈駙馬都尉并贈㞯官都官尚書袁樞博學明悉舊章議曰今公主早亡伉儷已</hi>
<pb n="KR3k0020_WYG_036-17a"/>
<hi>絶既無禮數致疑何須駙馬之授按杜預尚宣帝第二女晉武踐阼而主已亡泰始中追贈公主元凱無復駙</hi>
<hi>馬之號梁文帝女新安公主早亡天監初王氏無追拜之事遠近二例足以較明無勞此授今宜追贈亭侯時</hi>
<hi>議以為當</hi>主婿不任黄散<hi>陳宣帝謂吏部侍郎蔡凝曰我欲用義興公主婿錢肅為黄門侍郎</hi>
<hi>如何凝正色曰帝鄉舊戚思由聖㫖則無所問若格以僉議黄散之職須人門兼美帝黙然而止肅聞而不平</hi>
<hi>義興公主日譛之尋免官遷交趾頃之召還</hi>累代尚主<hi>後魏書河南穆氏宜都王觀子夀夀子平</hi>
<hi>平子國國子休休子羆五代尚公主又宜都王觀弟亮子韶亦四代尚公主又亮弟真真子泰泰子伯知三代</hi>
<hi>尚公主</hi>擅決百姓<hi>唐書敬宗時韋讓為駙馬都尉寳厯元年以擅決百姓罰兩月俸料</hi>夾羅<lb/>
巾<hi>文帝時韋彪入為駙馬都尉嘗入見戴夾羅巾以進文宗曰本慕卿門户清素故俯從選尚如此巾服從</hi>
<pb n="KR3k0020_WYG_036-17b"/>
<hi>他諸戚為之卿不須為也</hi>以公主衣服踰制罰賜錢<hi>竇澣尚延安公主為駙馬都尉</hi>
<hi>太和四年勑以公主衣服踰制從夫之義過有所歸宜罷澣兩月賜錢</hi>門下十才子<hi>郭曖尚升</hi>
<hi>平公主有才思尤善詩大厯中李端等十才子多出入門下宴集賦詩先成者贈之百縑</hi>文雅之士<lb/>
可居清列<hi>文宗拜權徳輿為相翰林學士獨孤郁以女婿故辭内職上歎賞之由是公主出降選尚</hi>
<hi>文雅之士可居清列者初于文學後進中選皆辭疾不應唯杜悰願焉乃尚岐陽公主</hi>服紀<hi>杜悰拜工</hi>
<hi>部尚書判度支屬岐陽公主薨久而未謝文宗怪之問左右户部侍郎李珏對曰近日駙馬為公主服斬衰三</hi>
<hi>年所以士族之家不願為國戚者為此也杜悰未謝拘此服紀上愕然曰予初不知乃下詔令周年為通制</hi>
不合與要官往來<hi>李徳裕上疏曰國朝故事駙馬緣是親密不合與朝廷要官往來𤣥宗開</hi>
<pb n="KR3k0020_WYG_036-18a"/>
<hi>元巾禁止尤切伏望宣示宰臣其駙馬諸親有公事即于中書見宰相不令謁私第穆宗然之</hi>為賊所<lb/>
害<hi>于琮尚廣徳公主拜駙馬都尉乾符中同平章事黄寇犯京師僖宗出幸琮病不能從既僣號起琮為相</hi>
<hi>琮以疾辭迫脅不已琮曰吾病亟矣死在旦夕加以唐室親姻義不受命死即甘心竟為賊所害而赦公主主</hi>
<hi>親于琮受祸謂賊曰妾李氏女也義不獨生願與于公并命賊不許公主入室自縊死廣徳閨門有禮咸通乾</hi>
<hi>符中譽在人口</hi>禁中置内宅<hi>張垍尚寧親公主𤣥宗時最深恩寵許于禁中置内宅</hi>
　　奉朝請<lb/>
續漢書前漢列侯奉朝請在長安次三公漢武時宣帝<lb/>
為皇曽孫令奉朝請<lb/>
<pb n="KR3k0020_WYG_036-18b"/>
後漢書和帝永元三年正月甲子皇帝加元服賜諸侯<lb/>
王公將軍特進中二干石列侯宗室子孫在京師奉朝<lb/>
請者黄金<hi>漢律曰春曰朝秋曰請</hi>
晉職官志<hi>見三都尉門</hi>
宋百官志永初以來以奉朝請選雜其尚主者唯拜駙<lb/>
馬都尉三都尉並漢武帝置孝建初奉朝請駙馬都尉<lb/>
三都尉比二千石漢官解詁三輔職如郡守獨奉朝請<lb/>
成帝丞相張禹遜位特進奉朝請又以關内侯蕭望之<lb/>
<pb n="KR3k0020_WYG_036-19a"/>
奉朝請奉朝請之號即非官也<lb/>
東觀漢記建武中鄧禹失司徒以特進奉朝請<lb/>
晉起居注康寧三年詔前相國掾屬主薄雖奉朝請並<lb/>
從容閒預若大縣缺宜以治民<lb/>
杜門謝疾<hi>前漢王陵為太傅杜門謝疾竟不朝請</hi>除門籍不得朝請<hi>竇太后憎</hi>
<hi>嬰除嬰門籍不得朝請</hi>處於不競之地<hi>沈約宋書王敬𢎞子恢之被詔為秘書郎敬𢎞求為</hi>
<hi>奉朝請與恢之書曰彼秘書有限故有競奉朝請無限故無競吾欲使汝處於不競之地文帝嘉而許之</hi>脱<lb/>
朝服挂神武門<hi>陶𢎞景弱冠齊高帝作相引為諸王侍讀除奉朝請雖在朱門閉影不交外物</hi>
<pb n="KR3k0020_WYG_036-19b"/>
<hi>唯以披閲為務朝儀故事多所取焉家貧求宰縣不遂永明十年脱朝服挂神武門上表辭祿</hi>讓官於<lb/>
弟<hi>後魏崔光韶事親以孝聞初除奉朝請光韶與弟光伯㝈生操業相侔特相友愛遂經禮部尚書李沖讓</hi>
<hi>官於光伯辭色懇至沖為奏聞孝文嘉而許之</hi>家貧傭書自給<hi>梁景伯少喪父以孝聞家貧傭</hi>
<hi>書自給養母甚謹尚書盧淵稱之於季沖時典選狀為奉朝請</hi>大樂大苦<hi>北齊書王紘為奉朝請頗</hi>
<hi>為文宣所知時帝嘗與左右飲酒曰快哉大樂紘對曰亦有大苦帝曰何苦紘曰長夜荒飲不悟亡國破家身</hi>
<hi>死名滅所謂大苦帝黙然</hi>試以一官<hi>祖鴻勲為州主薄僕射臨淮王彧表薦鴻勲有文學宜試以一</hi>
<hi>官勑除奉朝請人謂曰臨淮舉卿便以得調竟不相謝恐非鴻勲曰為國舉才臨淮之務祖鴻勲何事從而謝</hi>
<hi>之彧聞而喜曰吾得其人矣</hi>在丁𫝊之右<hi>前漢給事中董賢親屬皆侍中諸曹奉朝請寵在丁</hi>
<pb n="KR3k0020_WYG_036-20a"/>
<hi>傅之右</hi>昆弟外孫<hi>霍光昆弟諸壻/外孫皆奉朝請</hi>篤素有志行<hi>何法盛晉中興書譙</hi>
<hi>愍王承字士敬篤素有志行少拜駙馬都尉奉朝請</hi>弱冠<hi>徐廣晉紀桓温弱冠奉朝請</hi>侍從左<lb/>
右與太子遊<hi>晉起居注孝武詔隴西王世子越駙馬都尉楊選並可奉朝請侍從左右與太子遊</hi>
諸王宜兼三公<hi>太常劉寔奏郊廟諸王見在奉朝請者宜兼三公</hi>
　　諸都尉<lb/>
漢官解詁都尉將兵副佐太守備盜賊也<lb/>
氣如合抱之榆<hi>黄帝占軍氣訣都尉氣如合抱之榆</hi>
　　主爵都尉<lb/>
<pb n="KR3k0020_WYG_036-20b"/>
前漢書主爵中尉秦官掌列侯景帝中六年更名都尉<lb/>
武帝太初元年更名右扶風治内史右地與左馮翊京<lb/>
兆尹是為三輔皆有兩丞<lb/>
引大體不拘文法<hi>前漢汲黯為東海太守嵗餘大治上聞名召為主爵都尉治務在於無為</hi>
<hi>而已引大體不拘文法</hi>嚴酷<hi>楊業以嚴酷為主爵/都尉天子以為能</hi>奉事請間<hi>公孫𢎞奏</hi>
<hi>事有所不可不肯廷辨常與主爵都尉汲黯請間黯先發之𢎞推其後上常説</hi>
　　郡都尉<hi>屬國附</hi>
漢百官表郡尉秦官也掌佐守典武職甲卒秩比二千<lb/>
<pb n="KR3k0020_WYG_036-21a"/>
石景帝中二年更名都尉屬國都尉武帝置<lb/>
司馬彪續漢官志建武七年省諸郡尉唯屬國都尉稍<lb/>
有頒分縣治皆置諸曹掾<lb/>
臨海記漢元鼎五年六郡尉府於侯官以鎮撫二越所<lb/>
謂東南一尉者也<lb/>
誅滅甚多<hi>史記尹齊為淮揚都尉所誅滅甚多及死仇家欲焚其尸齊子言之歸𦵏焉</hi>一笥<lb/>
餌得都尉<hi>東觀漢記樊曄與世祖於新野坐文書事被拘時曄與市史餽餌一笥上徳之後拜為河</hi>
<hi>東都尉臨發之官引見雲臺賜御食衣被上調曄曰一笥餌得都尉何如曄曰小臣蒙恩特見拔擢陛下不忘</hi>
<pb n="KR3k0020_WYG_036-21b"/>
<hi>往舊臣得竭死自效</hi>迎吏見甚少皆驚<hi>任延拜㑹稽都尉時年十九迎吏見甚少皆驚及到</hi>
<hi>靜泊無為下車遣史以中牢具祠延陵季子時天下新定道路未通諸避世江南者皆未還中土㑹稽頗稱多</hi>
<hi>士延到皆禮之聘請高行如董子陵等敬待以師友之禮行縣所到輒使勞問孝子崇禮高年建武初上書</hi>
<hi>言臣贊拜不由王廷願乞骸骨詔書徵延吏民攀車持轂涕泣</hi>吏民攀車<hi>上</hi>齊趙之間<lb/>
盜不敢近<hi>前漢義縱遷廣平都尉齊趙之間盜不敢近</hi>仁而愛人<hi>爰盎為陜西都尉仁</hi>
<hi>而愛人士卒皆樂為致死</hi>奏事稱意<hi>武帝時田叔子仁以壯勇為衛將軍舍人衛青使刺三河還奏</hi>
<hi>事稱意拜京輔都尉</hi>天下少雙<hi>吾丘壽王為東都都尉是嵗不熟多盜賊詔賜璽書曰子在朕前之</hi>
<hi>時智畧輻凑以為天下少雙</hi>推財產與昆弟<hi>後漢劉敞父卒盡推父時金寶財產與昆弟荆</hi>
<pb n="KR3k0020_WYG_036-22a"/>
<hi>州刺史上其義行拜廬江都尉</hi>吏民乞留者數千人<hi>蜀志董和字㓜宰益州牧劉璋轉和</hi>
<hi>為巴東屬國都尉吏民老弱相擕乞留和者數千人璋聴留二年</hi>老母出懷中金丹以<lb/>
授<hi>晉巾興書何比干為南陽都尉有陰徳棄官歸家常獨處天雨一老母詣比干衣不濡比干恠而敬焉臨</hi>
<hi>去出懷中金丹九十枚以授比干曰子孫佩印綬如丹數言畢不見</hi>
　　關都尉<lb/>
漢官解詁關都尉秦官<lb/>
如狼牧羊<hi>史記甯成居家上欲以為郡守御史大夫公孫𢎞曰臣居山東為小吏時甯成為濟南都</hi>
<hi>尉其治如狼牧羊成不可令治民上乃拜成關都尉</hi>寧見乳虎無值甯成之怒<hi>甯成</hi>
<pb n="KR3k0020_WYG_036-22b"/>
<hi>為關都尉嵗餘鄰國出入關者語曰寧見乳虎無值甯成之怒</hi>聲甚於甯成<hi>尹齊為關都尉聲甚</hi>
<hi>於甯成上以為能拜中尉</hi>
　　邊都尉<lb/>
典戎<hi>吴中書郎胡廣邊都尉箴曰巍巍上聖光被八垠矧惟人面罔不來賓季末陵遲王澤壅隔戎狄作</hi>
<hi>難鬼方騷逖桓桓猛將是攘是闢殷宗周宣用顯其光大漢龍興念存洛陽平平蕩蕩率土來同守撫其民尉</hi>
<hi>典其戎五材並用文武程功</hi>
　　積弩都尉<lb/>
魏畧積弩都尉秩比二千石後更為典弩都尉又有典<lb/>
<pb n="KR3k0020_WYG_036-23a"/>
鎧都尉秩與典弩同皆屬積弩<lb/>
　　治粟都尉<hi>司農有沿革農都尉附</hi>
韓信<hi>前漢韓信數以䇿干項羽羽弗用亡楚歸漢未得知名為連敖坐法當斬至信信仰視滕公曰上不</hi>
<hi>欲就天下乎而斬壯士滕公奇壯之與語大悦言於漢王漢王以為治粟都尉李奇曰連敖楚官名</hi>
　　司金都尉<lb/>
班亞九卿<hi>魏志韓暨為監治謁者在職七年器用充實制書褒歎就加司金都尉班亞九卿</hi>
　　撫軍都尉<lb/>
二人主刺舉<hi>魏畧撫軍都尉秩比二千石本校事官時太祖欲廣耳目使盧洪趙達二人主刺舉</hi>
<pb n="KR3k0020_WYG_036-23b"/>
<hi>洪達多所陷入故于時軍中為之語曰盧洪尚可趙達殺我後達竟為人所殺</hi>廣耳目<hi>上</hi>
　　武衛都尉<lb/>
以秀才入侍帷幄<hi>周昭新論散騎侍郎武衛都尉孫奇年十七以秀才入侍帷幄余作詩一</hi>
<hi>篇美而諷之恂恂周公美妙無已誕姿既豐世胄有紀平南之孫奮威之子</hi>
　<lb/>
　<lb/>
　<lb/>
　職官分紀卷三十六<lb/>
</p>
<p>
</p>
  </div>
</body>
</text>
</TEI>
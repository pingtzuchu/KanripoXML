<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>職官分紀卷十二</head> <lb/>
    <p>
<pb n="KR3k0020_WYG_012-1a"/>
欽定四庫全書<lb/>
　職官分紀卷十二<lb/>
　　　　　　　　　　　　宋　孫逢吉　撰<lb/>
　　樞宻使<lb/>
五代史唐朝擇申官一人為樞宻院使與兩軍中尉謂<lb/>
之四貴天祐元年廢梁開平元年改樞宻院為崇政院<lb/>
命敬翔領使仍置判官一人自後不置判官而置副使<lb/>
一人二年置崇政殿直學士二員後又改為直崇政院<lb/>
<pb n="KR3k0020_WYG_012-1b"/>
後唐同光二年復為樞宻院亦置一人凡東西院二員<lb/>
晉天福四年宣徽使劉處讓兼樞宻使每有奏議多不<lb/>
稱㫖㑹處讓丁内憂乃命以樞宻院印付中書門下廢<lb/>
樞宻院開運元年復置以宰臣桑維翰兼樞宻使<lb/>
新五代史郭崇韜安重誨傳嗚呼官失其職乆矣予讀<lb/>
梁宣底見敬翔李振為崇政院使凡承上之㫖宣文宰<lb/>
相而奉行之宰相有非其見時而事當上决者與其被<lb/>
㫖而有所復請者則具記事而入<hi>記事若今學士院諮報今士大夫間以文</hi>
<pb n="KR3k0020_WYG_012-2a"/>
<hi>字往來謂之簡帖俚語猶謂之記事也</hi>因崇政使以聞得㫖則復宣而出<lb/>
之梁之崇政使乃唐樞宻之職盖出納之任也唐常以<lb/>
宦者為之至梁戒其禍始更用士人其備顧問參謀議<lb/>
于中則有之未始專行事于外也至崇韜重誨為之始<lb/>
復唐樞宻之名然權侔于宰相矣後世因之遂分為二<lb/>
文事任宰相武事任樞宻樞宻之任既重而宰相自此<lb/>
失其職也<lb/>
國朝以樞宻院與中書對持文武二柄號為二府禮遇<lb/>
<pb n="KR3k0020_WYG_012-2b"/>
略同今亦有東西二院印但行東院印置使副使或置<lb/>
知院同知院然使與知院不並置又置簽書院事同簽<lb/>
書院事<lb/>
治平元年詔樞宻院季一進班簿亦令為册録<lb/>
春明朝退録樞宻院問降宣故事具典故申院案有梁<lb/>
朝宣底二卷朱梁貞明三年四年事每事下有月日云<lb/>
臣李振宣或降官差官或宣事於方鎮等處其間有云<lb/>
宣頭宣命宣㫖者梁朝以樞宻院為崇政院始置使以<lb/>
<pb n="KR3k0020_WYG_012-3a"/>
大臣領任以政事貞明年是李振為使當是以宣傳上<lb/>
㫖故名之曰宣而樞宻所出文字之名也似欲與中書<lb/>
敕並行雖無所明見疑降宣始自朱梁之時晉天福五<lb/>
年改樞宻院承㫖為承宣亦似相合其底乃底本也繫<lb/>
日月姓名者乃所以為底聞今仍舊名<lb/>
新制樞宻院掌邊防機宻兵符軍籍差除路分都監以<lb/>
上及將官諸班直内外禁軍之事<lb/>
筆談予為史館檢討時樞宻院劄子問宣頭所起予按<lb/>
<pb n="KR3k0020_WYG_012-3b"/>
唐故事中書舍人職掌誥詔皆寫四本一本為底一本<lb/>
為宣此宣謂行出耳未以名書也晚唐樞宻使自禁中<lb/>
受㫖出付中書即謂之宣中書承受録之于籍謂之宣<lb/>
底今史館中尚有梁宣底三卷如今之聖語簿也梁朝<lb/>
初置崇政殿專行宻命至後唐莊宗復樞宻使使郭崇<lb/>
韜安重誨為之始分領政事不關白中書直行下者謂<lb/>
之宣如中書之敕小事則發頭子擬堂帖也至今樞宻<lb/>
院用宣及頭子本朝樞宻院亦用劄子但中書劄子宰<lb/>
<pb n="KR3k0020_WYG_012-4a"/>
相押字在下副貳以次向上以此為别頭子唯給驛馬<lb/>
之類則用之<lb/>
　　使<lb/>
唐劉季述傳初延英宰相奏事帝平可否樞宻院使立<lb/>
侍得與聞及出或矯上㫖謂未然數改易撓權至是詔<lb/>
如大中故事對延英兩中尉先降樞宻使候㫖殿西宰<lb/>
相奏事已畢案前受事李師䖍請於屏風後録宰相所<lb/>
奏帝以為侵官不許<lb/>
<pb n="KR3k0020_WYG_012-4b"/>
五代史後唐同光元年中門使郭崇韜昭義監軍張居<lb/>
翰為樞宻使唐以宦者為之其職甚微至此始參用士<lb/>
人與宰相權任均矣晉天福四年廢樞宻使開運元年<lb/>
復置用顯徳末魏仁浦吳廷祚為樞宻使<lb/>
國朝建隆三年以樞宻副使兵部侍郎趙普為檢校太<lb/>
保充樞宻使不帶正官自普始<lb/>
開寶九年以曹彬為樞宻使領忠武軍節度使帶節度<lb/>
自此始<lb/>
<pb n="KR3k0020_WYG_012-5a"/>
太平興國六年以樞宻副使刑部侍郎石熙載為户部<lb/>
尚書充樞宻使以文資正官充使自此始<lb/>
大中祥符中以吏部尚書知樞宻院事王欽若户部尚書<lb/>
知樞宻院事陳堯叟並依前守本官檢校太傅同中書<lb/>
門下平章事充樞宻使儒臣充樞宻使兼使相自欽若<lb/>
等始<lb/>
天禧五年樞宻使檢校太師同平章事曹利用加僕射<lb/>
<hi>時天章閣成丁謂馮拯並進秩利用止加開府階邑千户實封四百户翌日貼麻加正官</hi>
<pb n="KR3k0020_WYG_012-5b"/>
慶厯二年七月以宰臣吕夷簡判樞宻院事章得象兼<lb/>
樞宻使晏殊充樞宻使以宰臣兼其任也九月改吕夷<lb/>
簡兼樞宻使時議者以二府體均判總之名本重故改<lb/>
之<lb/>
歸田録嘉祐二年樞宻使田况罷為尚書左丞觀文殿<lb/>
學士兼翰林侍讀學士罷樞宻使當降麻而止以制除<lb/>
蓋往時高若訥罷樞宻使所除官職正與田公同亦不<lb/>
降麻遂以為故事<lb/>
<pb n="KR3k0020_WYG_012-6a"/>
春明朝退録文臣為樞宻使皆帶檢校太尉太傅兼本<lb/>
官<lb/>
乾興元年錢文僖以兵部尚書為樞宻使不帶檢校官<lb/>
有司之失也<lb/>
漢乾興中除樞宻使始降麻如將相之制本朝循之石<lb/>
元懿罷為僕射亦降麻高文莊田宣簡吕寶臣罷止舍<lb/>
人院出告<lb/>
皇祐五年五月以樞宻使高若訥為尚書左丞觀文殿<lb/>
<pb n="KR3k0020_WYG_012-6b"/>
學士兼翰林侍讀學士同羣牧制置使故事罷樞宻使<lb/>
當學士院降麻及若訥罷但令舍人院草制遂以為例<lb/>
續翰林志舊體樞宻使未帶使相者不宣麻至周太祖<lb/>
初潛歴試是任乃宣麻於公朝令宣麻自此始也<lb/>
朝服侍上<hi>唐昭宗初即位有事于圜丘宿齋于武徳殿時兩中尉兩樞宻皆朝服侍上事具内侍省</hi>
<hi>門</hi>負氣寡識<hi>五代史楊邠魏州冠氏人少以吏給事使府後唐租庸使孔謙領度支補兵勾押官</hi>
<hi>漢高祖鎮鄴以為都押衙高祖鎮太原益加親信漢國建遂以邠權樞宻使隱帝即位加邠中書侍郎兼吏部</hi>
<hi>尚書同平章事仍兼樞宻使凡南衙奏事中書除命如不出邠意至于一簿一掾亦不聽從時侍衛親軍都指</hi>
<pb n="KR3k0020_WYG_012-7a"/>
<hi>揮史𢎞肇恣行慘酷邠稱𢎞肇之善邠嘗與三司使王章於御前論事隱帝曰事行之後勿俾有詞邠曰陛下</hi>
<hi>但禁聲有臣等在左右聞者縮頭其負氣寡識如此乾祐三年邠與史𢎞肇王章入朝同坐廣政殿東廡下俄</hi>
<hi>有甲士數十人自内而出害𢎞肇與邠及王章於門内並夷其族</hi>指改詔書救千人濫<lb/>
死<hi>張居翰掖庭令張從政之養子同光中為樞宻使偽蜀王衍既降詔遷其族於洛陽行及秦川時關東已</hi>
<hi>亂莊宗慮衍為變遣中官馳騎賫詔毅之詔云王衍一行並宜殺戮其詔已經印書時居翰在宻地覆視其詔</hi>
<hi>乃揩去行字改為家字及衍就戮於秦川驛止族其近屬而已其偽官及從行者尚千餘人皆免其枉濫居翰</hi>
<hi>之力也</hi>賜劵恕死<hi>莊宗入汴拜郭崇韜為侍中監修國史兼樞宻使及郊祀畢以崇韜兼領鎮冀</hi>
<hi>節度使進封郡公賜鐡劵恕十死</hi>收奬人士悉獻家財<hi>崇韜既位極人臣權兼内外謀</hi>
<pb n="KR3k0020_WYG_012-7b"/>
<hi>猷獻納必盡忠規士族朝論頗亦收奬人物内外翕然稱之初收汴洛稍通賂遺親友或規之崇韜曰余備位</hi>
<hi>將相祿賜巨萬但偽梁之日遺賂成風今西方藩侯多梁之舊將皆吾射鈎斬袪之人也一旦革面化為吾人</hi>
<hi>堅拒其賄得無懼乎藏余私室無異公帑及禋郊崇韜悉獻家財以助賞給</hi>卧帳中召問計<lb/>
<hi>崇韜初事武皇為典謁莊宗嗣位尤器重之莊宗即位於魏州以崇韜為樞宻院使是時魏州䧟於梁澶相之</hi>
<hi>間㓂盗日至民流地削軍儲不給羣情洶洶以為霸業終不能濟崇韜寢不安席莊宗計無所出崇韜身先督</hi>
<hi>衆四面拒戰有急即應莊宗憂之問進取之䇿李紹宏請棄鄆州與汴人盟以河為界莊宗不恱獨卧帳中召</hi>
<hi>崇韜問計崇韜曰汴之精兵盡在段凝麾下冦鄆境據河壖謂我不能南渡志在收復汶陽此汴人之計也陛</hi>
<hi>下親御大軍長驅倍道直指大梁汴城兵望風自潰既若偽王授首賊將自然倒戈半月之間天下必定莊宗</hi>
<pb n="KR3k0020_WYG_012-8a"/>
<hi>蹶然而興曰正合吾意莊宗入汴皆崇韜之謀也</hi>市不改肆<hi>崇韜為樞宻使從魏王平蜀大軍入</hi>
<hi>西川城戒諸軍剽掠令法嚴峻掠一錢必論之以法市不改肆</hi>奏不按問匿名文字<hi>長興</hi>
<hi>三年邢州汝州戍兵還見訖於殿庭遺下匿名文字書論本指揮元覇率斂人錢物帝令侍衛指揮使張從賔</hi>
<hi>按問樞宻使范廷光奏曰匿名文字准格不治禁訟端也不宜按問乃止</hi>出玉帶與覘者<hi>安重</hi>
<hi>誨為樞宻使兼侍中户部尚書李鏻曰安重誨欲為宰相人望非允鏻乃引楊溥諜者見重誨曰楊溥欲歸國</hi>
<hi>乆矣若朝廷遣諭之可以召也重誨信之因出玉帶與覘者令歸王估其值數千緡經嵗無所聞竟成虚語</hi>
不曉文義<hi>明宗本案此下原  闕</hi>
　　副使<lb/>
<pb n="KR3k0020_WYG_012-8b"/>
五代史梁崇政院置副使一人周末闕<lb/>
國朝建隆元年始以樞宻直學士趙普為兵部侍郎樞<lb/>
宻副使三月以宣徽北院使李處耘為南院使兼樞宻<lb/>
副使自五代以來凡樞宻院皆參用文武大中祥符七<lb/>
年以王嗣宗曹利用並為檢校太保充樞宻院副使不<lb/>
帶正官<lb/>
任數好詐非廊廟器<hi>國朝王沔臨事明察有通時之用頗苛碎深刻不以至誠待人能阿</hi>
<hi>意希㫖以自圖祿位與張齊賢同任樞宻副使頗不協及齊賢參政沔心不自安㑹王禹偁上言中書本㕔不</hi>
<pb n="KR3k0020_WYG_012-9a"/>
<hi>得接見賔客須於政事堂同見沔心喜即可下其事有謝泌上疏極論事遂止上益知沔任數好詐非廊廟器</hi>
<hi>詔書切責遂罷之沔捧詔求見上涕泣不願離左右及歸私第不數夕鬢鬚盡白俄詔同修京朝官考課</hi>吐<lb/>
蕃進馬請厚遺<hi>曹利用拜樞宻副使時吐蕃丘遵進馬輔臣以丘遵貪貨請納所貢給之利用</hi>
<hi>曰既不足以抑僥倖而徒失懐逺之意不若厚遺時論多之</hi>士大夫酌酒相賀<hi>慶厯初朝</hi>
<hi>廷方議委韓琦范仲淹四路入討元昊大懼上表稱藩上謂大臣曰朕非不能以天下力誅此小戎然朕為天</hi>
<hi>下豈與區區較曲直哉昔三聖之不輕治其務息兵以安吾民遂召琦仲淹為樞宻副使琦等凡五上表堅辭</hi>
<hi>上曰吳賊納欵皆仲淹之力况已曽令内臣陳舜封傳宣候邊事寧息用在兩府不可從其所請仲淹等表荅</hi>
<hi>詔不允遂入貳樞極天下聞之忻然士大夫皆酌酒相賀曰上用韓琦范仲淹非惟社稷之福乃天下生民之</hi>
<pb n="KR3k0020_WYG_012-9b"/>
<hi>幸也</hi>王疇資望輕淺<hi>治平三年王疇為樞宻副使於是知制誥錢公輔言疇資望輕淺在臺素</hi>
<hi>飡不可任大用疇既為韓琦歐陽修所左右而上又愛信疇故公輔坐黜為團練副使疇在位五十五日卒上</hi>
<hi>甚悼惜之</hi>
　　知院事　同知院事<lb/>
五代史晉天福元年掌書記桑維翰翰林學士尚書禮<lb/>
部侍郎知樞宻院事周顯徳六年命司徒平章事范質<lb/>
禮部尚書平章事王濤並參知樞宻院事<lb/>
國朝元祐令知樞宻院事同知樞宻院事為執政官<hi>正二</hi>
<pb n="KR3k0020_WYG_012-10a"/>
<hi>品</hi>淳化二年樞宻使王顯出鎮隨州副使宣徽北院使<lb/>
張士遜知院事副使右諫議大夫溫仲舒㓂凖同知院<lb/>
事同知院之名自此始也士遜等並自舊帶副使自後<lb/>
或以次正官或檢校官為之秩與副使同<hi>置樞宻使副或置知院同</hi>
<hi>知院然使與知院不並置</hi>大中祥符三年七月以溫仲舒為諫議大<lb/>
夫樞宻副使㑹張士遜知樞宻院即以為同知院事蓋<lb/>
使則置副知院則置同知院<lb/>
熙寧元年文潞公吕宣徽為使而陳丞相自越州召為<lb/>
<pb n="KR3k0020_WYG_012-10b"/>
知院前一嵗陳丞相為副使位在吕公之上故也<lb/>
就翊洪樞<hi>國朝元祐四年六月趙瞻拜同知院事詔贊一人之休必資耆徳握萬兵之本爰賴舊臣</hi>
<hi>蓋知其要者可以應務而不窮乆于事者可以臨事而無惑云云宜須故老就翊洪樞</hi>
　　簽書院事　同簽書院事<lb/>
國朝太平興國四年以兵部員外郎石熙載為樞宻直<lb/>
學士簽書樞宻院事簽書之名自此始也天禧四年以<lb/>
華州觀察使曹瑋為宣徽北院使鎮軍國留後簽書樞<lb/>
宻院事簽書兼藩鎮自此始也<lb/>
<pb n="KR3k0020_WYG_012-11a"/>
春明退朝録太平興國四年石元懿始以樞宻直學士<lb/>
簽書院事八年張司空齊賢王公沔並以諫議大夫同<lb/>
簽書樞宻院事景徳三年馬正惠以檢校太傅韓公崇<lb/>
訓以檢校太保並簽書樞宻院事治平二年令郭宣徽<lb/>
為同簽書院事<lb/>
　　權發遣院事<lb/>
五代史唐天祐元年廢樞宻院其公事令王商權知後<lb/>
唐若樞宻皆罷即命官權掌焉<lb/>
<pb n="KR3k0020_WYG_012-11b"/>
國朝咸平三年兵部侍郎參知政事向敏中權發遣樞<lb/>
宻宣徽院公事時王欽若陳堯叟馬知節皆罷冦凖未<lb/>
謝故也<lb/>
　　都承㫖<hi>承㫖㫖副承</hi>　<hi>副都承㫖㫖諸房副承</hi>
五代有承㫖副承㫖以諸衛將軍充<lb/>
國朝樞宻院承㫖司有樞宻都承㫖又有樞宻院副承<lb/>
㫖諸房副承㫖之名皆不備置常以一二員通掌諸房<lb/>
公事每崇政殿臨决庶務則侍立殿前侍衛司奏亊則<lb/>
<pb n="KR3k0020_WYG_012-12a"/>
受而讀之<lb/>
太平興國七年四月以翰林副使管勾供奉官殿直三<lb/>
班承㫖公事楊守一為西上閣門使充樞宻院都承㫖<lb/>
樞宻承㫖加都字自守一始也<lb/>
熙寧三年九月詔近復以士人為樞宻院都承㫖歴年<lb/>
不除樞宻院接遇及所領職事都無可考騐可令史院<lb/>
檢尋如無即令中書詳定以聞<lb/>
五年七月以尚書比部員外郎集賢校理同修起居注<lb/>
<pb n="KR3k0020_WYG_012-12b"/>
曾孝寛為起居舍人充史館修撰兼樞宻都承㫖舊以<lb/>
本院乆吏遞遷或用士人亦止於右職中選用文館兼<lb/>
領自孝寛始也<lb/>
元祐官品令樞宻都承㫖從五品承㫖副都承㫖正六<lb/>
品副承㫖正七品諸房副承㫖正八品<lb/>
易詔激將士心<hi>國朝魏仁溥傳周祖鎮鄴乾祐末隱帝用武徳使李業等謀誅大臣楊邠史𢎞</hi>
<hi>肇等宻詔澶帥李洪義殺騎將王商令郭崇殺周祖洪義知事不克與商合謀宻遣副使陳先徳賫詔于周祖</hi>
<hi>周祖得之懼計無所出召仁溥入畫堂中示以詔謂之曰朝廷將殺我我不懼死念麾下將士始終從我我若</hi>
<pb n="KR3k0020_WYG_012-13a"/>
<hi>引决則渠軰將安往乎仁溥曰侍中有大功於朝廷握強兵臨重鎮一旦君上信讒圖害勲臣雖欲剖心自明</hi>
<hi>不可得也時事如此豈可坐以待死今詔始至外無知者莫若易其詔以盡誅將士為名用激其心豈獨自免</hi>
<hi>非辜亦可以雪楊史之寃周祖納其䇿倒用留守印易詔書以示諸軍衆心懷怒遂長驅渡河即位以仁溥為</hi>
<hi>樞宻副承㫖周祖嘗問諸州屯兵之數及將校名氏令取簿參視之仁溥曰臣悉能記之遂口占而疏於紙舉</hi>
<hi>籍以校一無差誤</hi>
　　逐房副承㫖<lb/>
國朝兵房副承㫖二人吏房一人户房一人禮房一人<lb/>
淳化四年六月以禮房副承㫖段延禧為威勝軍節度<lb/>
<pb n="KR3k0020_WYG_012-13b"/>
行軍司馬先是諸房主事嵗乆多授雄望上佐其勒留<lb/>
但賦祿而已延禧以老病出為藩鎮上佐優之也<lb/>
官品令樞宻院逐房副承㫖從八品<lb/>
　　主事　令史　書令史<lb/>
國朝主事以上並帶諸衛將軍同正主事以下初命者<lb/>
𨽻銀臺司主事五人令史二十四人書令史三十二人<lb/>
兵房掌兵馬名籍及卒校遷補修築城壘防戍戰守之<lb/>
事<hi>主事二人令史十三人書令史二十人分掌</hi>吏房掌閤門以上遷補之名<lb/>
<pb n="KR3k0020_WYG_012-14a"/>
籍王公將帥迎授恩命及盗賊之事<hi>主事一人令史三人書令史五人分</hi>
<hi>掌</hi>
户房掌金榖芻糧出納之事<hi>主事一人令史史各五人分掌</hi>　<hi>案書令  令史</hi>
<hi>下原闕二字</hi>
禮房掌禮儀國信之事<hi>主事一人令史三人書令史二人分掌</hi>
元祐官品令樞宻院主事令史書令史從八品<lb/>
能記用兵之數<hi>魏仁浦傳漢祖起太原次鞏縣仁浦迎謁道左即補樞宻院令史時周祖掌樞</hi>
<hi>宻引仁浦問以用兵之數仁浦悉能記之手疏得六萬人周祖喜曰天下無足憂也遷兵房主事</hi>
<pb n="KR3k0020_WYG_012-14b"/>
　　制置兵馬司<lb/>
國朝擇副承㫖主事以下專掌之<lb/>
　　檢詳官<lb/>
國朝熙寧四年十月詔以編修經武要畧官王存等四<lb/>
人檢詳樞宻院諸房文字除存已升朝外陳侗劉奉世<lb/>
係京官與換太子中允選人蘇液改著作佐郎禮遇添<lb/>
給白直人從㸔謁之禁視中書檢正官帶館職及本院<lb/>
編修文字依舊外餘差遣並罷存檢詳兵房侗奉世仍<lb/>
<pb n="KR3k0020_WYG_012-15a"/>
不隔磨勘存辭以母老乃改差秘書丞朱明之<lb/>
五年四月詔罷樞宻院檢用官杜絃歸編勅所諸房條<lb/>
例皆檢詳官檢用<lb/>
七年十月詔檢詳官除已有兼領差遣外劄與中書依<lb/>
檢正例與主判差遣後檢正罷兼領檢詳亦罷<lb/>
　　編修條例<lb/>
國朝慶厯四年二月命天章閣侍講史館檢討王洙樞<lb/>
宻都承㫖車士寧編修例册<lb/>
<pb n="KR3k0020_WYG_012-15b"/>
嘉祐二年八月詔編集樞宻院機要文字命樞宻副使<lb/>
程勘提舉編集尚書都官員外郎楊構刑部詳覆官大<lb/>
理寺丞周革樞宻院諸房副承㫖元仁政内殿承制于<lb/>
可乆户房主事段承圭㸃檢編排<hi>自建隆以來至六年編成計一千一百六</hi>
<hi>十二册</hi>三年十二月樞宻院上端拱以來宣勅劄子六十<lb/>
卷目録二册<lb/>
治平元年閏五月詔樞宻院班簿季一進者今為册録<lb/>
二年五月樞宻院編機要文字九百八十一册以進賞<lb/>
<pb n="KR3k0020_WYG_012-16a"/>
執事有差<lb/>
熙寧二年五月樞宻院乞將祖宗以來法制所宜施於<lb/>
逺者並刪取大㫖著為畫一及聖政釐革條章以次紀<lb/>
録或有條理未備更詳核所說冀得以考求其事目曰<lb/>
兵制凡招陳屯戍訓練之類皆附焉曰馬政曰邊防曰<lb/>
夷狄曰屬國曰守城曰器械曰捕盗曰選材曰責效各<lb/>
以其事類相從一如兵制候編成册仍於逐門各留空<lb/>
紙以備書載將來處置事件詔以經武要畧為名<lb/>
<pb n="KR3k0020_WYG_012-16b"/>
三年十一月命著作佐郎館閣校勘王存陳侗大理寺<lb/>
丞館閣校勘顧臨並差編修樞宻院經武要畧刪定諸<lb/>
房例册以樞宻院副承㫖李綬管勾至九年秋修畢上<lb/>
之<lb/>
　　宣徽使　南院使　北院使<lb/>
五代唐置宣徽使始以宦者為之故楊復恭自河陽監<lb/>
軍入為宣徽使天祐元年留宣徽使南北院等九使餘<lb/>
並停二年廢樞宻院及宣徽南北院其樞宻院公事令<lb/>
<pb n="KR3k0020_WYG_012-17a"/>
王殷權知兩院人吏並勒歸中書其諸司諸道人並不<lb/>
得到宣徽院凡有公事並於中書論請梁復以王殷為<lb/>
宣徽使省南北院使而有副使後唐復南北院使省副<lb/>
使晉漢周皆因之<lb/>
國朝舊制二使通掌院事共院異㕔止用南院印以檢<lb/>
校官為之或領節度兩使留後南院資望比北院頗優<lb/>
或兼樞宻亦掌本院事<lb/>
開寶九年二月以山南東道節度使潘美為檢校太傅<lb/>
<pb n="KR3k0020_WYG_012-17b"/>
依前山南東道節度使充宣徽北院使節度領宣徽自<lb/>
此始八月以樞宻副使楚昭輔權宣徽南院使以右衛<lb/>
大將軍判三司王仁瞻權宣徽北院使<lb/>
景徳四年十二月承天節百官上壽於崇徳殿宣徽使<lb/>
當宣荅時知樞宻院王欽若權宣徽使事欽若在病假<lb/>
樞宻院陳堯叟復以故不入宰臣議以參知政事權宣<lb/>
荅真宗曰宣徽使三司使皆不坐可令丁謂攝事是日<lb/>
欽若徑入朝謂雖承勅不復攝事<lb/>
<pb n="KR3k0020_WYG_012-18a"/>
至道元年出宣徽北院使知樞宻院柴禹錫為鎮寧軍<lb/>
節度使太宗謂之曰舊制自宣徽出不過防禦使朕今<lb/>
委爾節旄亦可謂優恩也<lb/>
三年以内客省使周瑩為北院使先是班位在樞宻副<lb/>
使之上瑩復白中書請居其下宰相為言之真宗從之<lb/>
後以為例<lb/>
慶厯八年三月以殿前副都指揮使寧武軍節度使李<lb/>
昭亮為宣徽北院使<hi>自殿前司遷此國家恩例也</hi>
<pb n="KR3k0020_WYG_012-18b"/>
皇祐二年九月詔今後宣徽使不得過二員<lb/>
至和元年十月殿中侍御史趙抃言近非次除宣徽使<lb/>
節度使頗為煩數竊以二者使額在唐季則付與容易<lb/>
欲乞今後文臣須曾歴中書樞宻院任用加之徳望為<lb/>
人推服武臣曾經邊鄙建立功業者方許除拜兼宣徽<lb/>
使元額只是二員至如使相之任體貌尤重更當慎惜<lb/>
望以臣言付兩府議定執守施行<lb/>
九年六月詔宣徽使今後遇以職事侍殿上或值中書<lb/>
<pb n="KR3k0020_WYG_012-19a"/>
樞宻院合班問聖體及非次慶賀並特許叙二府班從<lb/>
宣徽北院使王拱辰之請也<lb/>
空使宅以待<hi>春明退朝録夏鄭公為宣徽使忠武軍節度使自河中府徙判蔡州道經許昌時李</hi>
<hi>邯鄲為守乃徙居他所空使宅以待之夏公以為知體</hi>
　　編修條例<lb/>
國朝熙寧九年五月宣徽北院使王拱辰言本院前後<lb/>
所降宣劄條例文字及逐旋聖㫖指揮不可遺墜乞行<lb/>
編録所貴朝廷故事永乆可備檢用從之六月拱辰辟<lb/>
<pb n="KR3k0020_WYG_012-19b"/>
著作佐郎何洵直充編修官就本院置局十年八月編<lb/>
成條例并目二十五册上之十二月罷局洵直减一年<lb/>
磨勘<lb/>
　<lb/>
　<lb/>
　<lb/>
　<lb/>
　職官分紀卷十二<lb/>
</p>
<p>
</p>
  </div>
</body>
</text>
</TEI>
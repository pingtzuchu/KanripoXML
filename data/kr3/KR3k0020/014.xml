<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>職官分紀卷十四</head> <lb/>
    <p>
<pb n="KR3k0020_WYG_014-1a"/>
欽定四庫全書<lb/>
　職官分紀卷十四<lb/>
　　　　　　　　　　　　宋　孫逢吉　撰<lb/>
　　御史䑓<hi>案此門之首原缺三行</hi>
漢官觧詁注云西京謂為御史府亦謂御史<hi>原缺四字</hi>京謂<lb/>
之御史䑓亦謂之蘭臺寺而應劭<hi>原缺五字</hi>按<hi>原缺</hi>上御史䑓此<lb/>
則當是廷尉呼為御史䑓非<hi>原缺四字</hi>名也<lb/>
隋百官志梁國初建御史䑓置大夫天監元年復曰中<lb/>
<pb n="KR3k0020_WYG_014-1b"/>
丞置一人屬官治書侍御史二人侍御史九人殿中御<lb/>
史四人又有符節令史員北齊御史䑓掌察糾彈劾中<lb/>
丞一人治書御史二人御史八人殿中侍御史檢校御<lb/>
史各十二人録事四人領符節署令一人符璽郎中四<lb/>
人後周以為司憲府隋高祖置御史䑓大夫一人治書<lb/>
侍御史二人侍御史八人殿中侍御史監察御史各十<lb/>
二人録事二人後魏延昌中王顯有寵於宣武為御史<lb/>
中尉請革選御史此後踵其事毎一中尉則更置御史<lb/>
<pb n="KR3k0020_WYG_014-2a"/>
自開皇以後始自吏部選用仍依舊入直禁中煬帝増<lb/>
置謁者司𨽻二䑓并御史為三䑓開皇中御史直宿禁<lb/>
中至是罷其制又置主簿録事員各二人<lb/>
唐職官志御史䑓<hi>秦漢曰御史府後漢改曰憲䑓魏晉宋改曰蘭䑓梁陳北朝咸曰御史䑓</hi>
<hi>武德因之龍朔二年改憲䑓咸亨復光宅元年分䑓為左右號左右肅政䑓左䑓專知京百司右䑓按察諸州</hi>
<hi>神龍復為左右御史䑓延和中廢右䑓光天二年復十月又廢</hi>大夫一員中丞二人侍<lb/>
御史四人主簿一人録事二人主事二人令史十七人<lb/>
書令史二十三人殿中侍御史六員令史八人書令史<lb/>
<pb n="KR3k0020_WYG_014-2b"/>
十八人監察御史十員殿中監一員少監三員丞二人<lb/>
主事二人令史四人書令史十二人亭長掌固各八人<lb/>
唐百官志御史䑓大夫一人中丞二人侍御史六人殿<lb/>
中侍御史九人監察御史十五人<hi>光宅元年分左䑓右䑓左䑓專知百司監</hi>
<hi>軍旅右䑓察州縣省風俗尋命左䑓兼察州縣兩䑓歳再發使八人春曰風俗秋日廉察兩䑓御史有假有檢</hi>
<hi>校有員外有試神龍初皆廢景雲四年以兩䑓望齊糾舉苛察百僚厭其煩乃廢右䑓延和元年復置歳中以</hi>
<hi>尚書省𨽻左䑓月餘而左䑓復廢至德後諸道使府參佐皆以御史為之謂之外䑓復有檢校裏行内供奉或</hi>
<hi>兼或攝諸使下官亦如之㑹昌初升大夫中丞品東都留䑓有中丞一人侍御史一人殿中侍御史二人監察</hi>
<pb n="KR3k0020_WYG_014-3a"/>
<hi>御史三人元和後不置中丞以侍御史殿中御史監察御史主留臺務而三院御史亦不常備</hi>
通典舊例御史䑓不受訴訟有通辭狀者即於䑓門候<lb/>
御史御史徑往門外収採知可彈者略其姓名皆云風<lb/>
聞訪知永徽中崔義𤣥為大夫始定受事御史人知一<lb/>
日劾狀題告人姓名<lb/>
國朝治平元年閏五月詔御史䑓閤門十日一具文武<lb/>
細書班簿以進自今大書為册月上之<lb/>
周歴三䑓<hi>後漢蔡邕以侍御史轉治書侍御史遷尚書三日之間周歴三䑓</hi>三䑓<hi>謝靈運晋</hi>
<pb n="KR3k0020_WYG_014-3b"/>
<hi>書尚書為中䑓御史為憲䑓謁者為外䑓是謂三臺</hi>其門北開<hi>北齊楊楞伽鄴都故事云御史䑓在</hi>
<hi>宮門西南其門北開取冬殺之義斯事久矣今東都䑓門所以不北何者盖欲變古之制或建造者不習故事</hi>
<hi>耳龍朔中改司經局為柱房為東宫之憲府亦開北門以象御史臺其例明矣或云隋初移長安城造御史䑓</hi>
<hi>時以兵部尚書李員通檢校御史大夫欲於尚書省近故開北門非也</hi>籠架北省控制南<lb/>
司<hi>北魏崔暹為中尉尚書後牒索御史監選不與及暹架為僕射還索御史宋㳺道判云崔僕射昔在憲司籠</hi>
<hi>北省今居禮閤控制南司遂不與</hi>
　　大夫<lb/>
前漢百官表御史大夫秦官<hi>應劭曰侍御史之率故稱大夫云臣瓉曰茂陵書御</hi>
<pb n="KR3k0020_WYG_014-4a"/>
<hi>史大夫秋中二千石</hi>位上卿銀印青綬掌副丞相有兩丞秩千石<lb/>
一曰中丞亦謂中丞為御史中執法中丞在殿中蘭䑓<lb/>
掌圖籍秘書外督部刺史内領侍御史十五員受公卿<lb/>
奏事舉劾按章成帝綏和元年更名大司空金印紫綬<lb/>
禄比丞相置長史如中丞官職如故哀帝建平二年復<lb/>
為御史大夫元壽二年復為大司空<lb/>
後漢百官志御史中丞一人千石本注曰御史大夫之<lb/>
丞也舊制監御史在殿中宻舉非法及御史大夫轉為<lb/>
<pb n="KR3k0020_WYG_014-4b"/>
司空因别留中為御史䑓率<lb/>
魏志建安置御史大夫不領中丞置長史一人<lb/>
隋百官志秦置御史大夫以貳於相光武中興丞相與<lb/>
御史俱為三公梁御史臺置大夫隋煬帝降大夫階為正<lb/>
四品<lb/>
唐職官志御史䑓大夫一員<hi>正三品秦漢之制御史大夫副丞相為三公之官魏</hi>
<hi>晋之後多不置大夫以中丞為䑓主隋魏中復大夫降為正四品武德令改從三品龍朔改為大司憲咸亨復</hi>
<hi>為大夫光宅中分為左右䑓大夫及廢右䑓去左右字本從三品㑹昌二年十二月勅大夫秦為正卿漢為副</hi>
<pb n="KR3k0020_WYG_014-5a"/>
<hi>相漢末改為大司空與丞相俱為三公掌邦國刑憲肅正朝廷其任既重品秩宜峻准六尚書例升為正三品</hi>
<hi>著之於令</hi>
唐百官志御史臺大夫一員正三品掌以刑法典章糾<lb/>
正百官之罪惡中丞為之貳其属有三院一曰䑓院侍<lb/>
御史𨽻焉二曰殿院殿中侍御史𨽻焉三曰察院監察<lb/>
御史𨽻焉凡天下之人有稱寃而無告者與三司詰之<lb/>
三司謂御史大夫中書門下也大事奏裁小事專達凡<lb/>
有彈劾御史以白大夫大事以方幅小事署名而已有<lb/>
<pb n="KR3k0020_WYG_014-5b"/>
制覆囚則與刑部尚書平關行幸乗輅車馬為導朝㑹<lb/>
則率其属正百官之班序遲明列於兩觀監察御史二<lb/>
人押班侍御史專舉不如法者文武官職九品以上及<lb/>
二王後朝朔望文官五品以上及兩省供奉官監察御<lb/>
史貟外太常博士日參號常參官武官三品以上三日<lb/>
一朝號九參官五品以上及衝當畨者五日一朝號六<lb/>
參官𢎞文崇文館國子監學生四時參凡諸生入朝及<lb/>
以恩追至者日參九品以上自十月至二月袴褶以朝<lb/>
<pb n="KR3k0020_WYG_014-6a"/>
五品以上有珂蕃官及四品非清官則否凡朝位以官<lb/>
職事同者先爵爵同以齒致仕官居上職事與散官勲<lb/>
官合班則文散官居職事之下武散官次之勲官又次<lb/>
之官同者異姓為後親王嗣王任文武官者從其班官<lb/>
卑者從王品郡王任三品以下職事者居同階品之上<lb/>
非任文武官者嗣王居太子太保之下郡王次之國公<lb/>
居三品之下郡公居從三品之下縣公居四品之下侯<lb/>
居從四品之下伯居五品之下子居從五品之上男居<lb/>
<pb n="KR3k0020_WYG_014-6b"/>
從五品之下以前官召見者居本品見任之上以理解<lb/>
者居同品之下本司参集者以職事為上下文武三品<lb/>
非職事官者朝参名簿皆稱曰諸公凡出不踰四面關<lb/>
則不辭見都督刺史都䕶既辭候㫖於側門左右僕射<lb/>
侍中中書令初拜以表讓中書門下三品以上及諸司<lb/>
長官謝於正衙復進狀謝於側門兩班三品以朔望朝<lb/>
就食廊下殿中侍御史二人為使涖之<lb/>
六典御史大夫一人從三品<hi>後周北齊並不置大夫而以中丞為䑓主隋諱中依</hi>
<pb n="KR3k0020_WYG_014-7a"/>
<hi>秦漢置御史大夫從三品</hi>
大夫之職掌邦國刑憲典章之政令以肅正朝列中丞<lb/>
為之貳凢天下之人有稱寃而無告者與三司詰之<lb/>
五代百官志御史大夫從三品㑹昌六年升為正三品<lb/>
九國志吳世家武善元年改御史大夫為御史大憲<lb/>
國朝官品令御史大夫正二品<lb/>
上誠知人<hi>前漢倪寛為御史大夫初梁相褚大通五經為博士時寛為弟子及御史大夫缺徴禇大</hi>
<hi>自以得御史大夫至洛陽聞寛為之禇大笑及至與寛議封禪於上前大不能及退而服曰上誠知人寛為御</hi>
<pb n="KR3k0020_WYG_014-7b"/>
<hi>史大夫以稱意任職故久無所用諫於上</hi>諫御樓船<hi>薛廣徳為御史大夫直言諫諍上酎祭宗廟出</hi>
<hi>便門欲御樓船廣德當乗輿免冠諫曰宜從橋陛下不聽臣言臣自刎以血汚車輪上不說張猛曰臣聞主聖</hi>
<hi>臣直御史大夫言可聽上曰曉人不當如是耶乃從橋</hi>弄印<hi>高帝以御史大夫周昌為趙王相上持御</hi>
<hi>史大夫印弄之曰誰可為御史大夫者孰視趙堯曰無以易堯遂拜之</hi>奏事日旰忘食<hi>張易</hi>
<hi>為御史大夫毎朝奏日旰天子忘食丞相但充位而已</hi>黒白分明<hi>薛宣以明習文法詔補御史中</hi>
<hi>丞是時成帝初即位宣為中丞執法殿中外揔部刺史數言政事舉奏部刺史郡國二千石所貶退稱進白黒</hi>
<hi>分明由是知名出為臨淮陳留二太守入中左馮翊遷少府月餘御史大夫子永卒谷永上䟽曰御史大夫内</hi>
<hi>承本朝之風化外佐丞相統理天下任重職大非庸材所能堪今當選於羣卿以充其闕竊見少府薛宣才茂</hi>
<pb n="KR3k0020_WYG_014-8a"/>
<hi>行潔達於從政前為御史中丞執憲轂下不吐剛茹柔臣是用越職陳宣行能唯陛下留神考察上然之遂以</hi>
<hi>宣為大夫</hi>内承風化佐統理才茂行潔達於政<hi>並上</hi>官府不敢<lb/>
當舊位<hi>杜延年字幼公周之子亦明法律為御史處大夫居父官府不敢當舊位坐卧皆易其</hi>論議<lb/>
無所拂<hi>于定國為丞相陳萬年為御史大夫與定國並位八年論議無所拂後貢禹代為御史大夫數</hi>
<hi>駁議定國明習政事率常丞相議可</hi>長者<hi>張歐為御史大夫歐為吏未嘗言按人專以誠長者處官官属</hi>
<hi>以為長者亦不敢大欺上其獄事有可却却之不可不得已為涕泣面而封之其愛人也如此</hi>燕入奏<lb/>
事<hi>周昌為御史大夫嘗燕入奏事髙帝方擁戚姬昌還走髙帝逐得昌騎項問曰我何如主也昌曰陛下即</hi>
<hi>桀紂主也於是上笑之然尤憚昌</hi>不好立名<hi>直不疑為御史大夫惟恐人之知其為吏迹不好立</hi>
<pb n="KR3k0020_WYG_014-8b"/>
<hi>名亦為長者</hi>布被<hi>汲黯謂上曰公孫𢎞位在三公俸禄甚多然為布被此詐也上問𢎞𢎞謂曰有之夫</hi>
<hi>九卿與臣善者無過黯然今日廷詰𢎞誠中𢎞之病夫以三公為布被者飾詐欲以釣名今臣𢎞位為御史大</hi>
<hi>夫為布被自九卿以下至於小吏無差誠如黯言且無黯陛下安聞此言上以為有讓益賢之</hi>朝夕烏<lb/>
<hi>朱博為御史大夫府百餘區井水俱竭又其府中列柏樹常野烏數千棲宿其上晨去暮來號曰朝夕烏後去</hi>
<hi>不來者數月長老異之注云史言此者著御史大夫之職當廢也</hi>召諸尚書問事<hi>哀帝以趙</hi>
<hi>元為御史大夫召諸尚書問事</hi>質直<hi>貢禹為御史大夫列於三公自禹在位數言得失書數十上天子下</hi>
<hi>其議雖未盡從然喜其質直焉</hi>宰相之副<hi>貢禹為大夫而華隂守丞嘉師古云守華隂縣丞者其人</hi>
<hi>名嘉上封事言治道在於得賢御史官宰相之副九卿之右不可不選平陵朱雲兼資文武中正有知略可使</hi>
<pb n="KR3k0020_WYG_014-9a"/>
<hi>以百官石秩試皆御史大夫以盡其能</hi>為三長史所譛<hi>張湯為御史大夫為三長史朱買臣</hi>
<hi>等所譛帝使趙禹責湯禹至鎮湯曰今人言君皆有狀天子重致君獄欲令君自為計何多對為湯乃上言謝</hi>
<hi>曰譛臣者三長史也帝追惜湯於是悉誅三長史</hi>為百寮率<hi>哀帝建平五年朱博奏請罷大司空</hi>
<hi>以御史大夫為百寮率從之</hi>請削諸侯之地<hi>晁錯遷御史大夫請諸侯之罪過削其地奏上</hi>
<hi>上令公卿列寮宗室集議莫敢難錯獨竇嬰爭之由此與嬰有隙</hi>去副封以防壅蔽<hi>漢雜</hi>
<hi>記故事上書為二封其一曰副領尚書省者先發之有不善屏去不奏及魏相為御史大夫奏去副封以防壅蔽</hi>
刀筆之吏臣執之<hi>漢武帝集武帝作栢梁䑓詔羣臣二千石有能為七言詩者乃得上座御</hi>
<hi>史曰刀筆之吏臣執之</hi>競為官政<hi>唐貞觀中李乾祐為御史大夫别置䑓獄有所鞠訊使輙繫之</hi>
<pb n="KR3k0020_WYG_014-9b"/>
<hi>由是自中丞侍御史以下各自禁入牢扉常滿開元中崔𨼆甫為御史大夫引故事奏以為不便逮掘去之帝</hi>
<hi>謂曰卿為御史海内咸云稱職甚副朕之所委又憲司故事大夫以下監察御史競為官政略無承稟隱甫一</hi>
<hi>切督責事無大小悉令諮决稍有忤意者便列上其罪前後貶出殆半羣寮側目</hi>羣寮側目<hi>上</hi>
臺中無長官<hi>御史大夫李承嘉常召諸御史責之曰近日御史彈事不詰大夫禮乎衆不敢對監</hi>
<hi>察御史蕭正忠進曰故事䑓中無長官御史人君耳目比肩事主得自彈事不相關白若先白大夫而許則彈</hi>
<hi>大夫不知白誰也承嘉黙然</hi>朝彈暮黜<hi>薛謙光拜御史大夫時僧惠範恃太平公主權勢逼奪百</hi>
<hi>姓店肆州縣不能理謙光特加彈奏或請寢之謙光曰憲䑓理寃滯何所迴避朝彈暮黜亦可矣</hi>清勤<lb/>
嚴猛<hi>李懷光為朔方軍都虞侯兼御史大夫性清勤嚴猛而敢誅殺雖親戚犯法皆不撓避</hi>獨朕<lb/>
<pb n="KR3k0020_WYG_014-10a"/>
意耳<hi>韋挺拜御史大夫太宗嘗謂挺曰卿之任御史大夫獨朕意耳左右大臣無為卿者卿勉之哉挺謝</hi>
<hi>曰臣駑下不足以辱陛下髙位且臣非勲舊而超處藩邸故寮之上臣願後之以勸立功者太宗不許</hi>嘗<lb/>
大夫糞<hi>御史大夫魏元忠卧疾諸御史盡省之郭覇獨居後請視元忠便液以騐疾之輕重元忠驚悚</hi>
<hi>覇曰大夫糞味甘或不瘳今味苦當即愈矣元忠剛直殊惡之以其事露朝士</hi>見侍御史坐不<lb/>
起<hi>韋挺為御史大夫見侍御史坐不起時馬周為監察韋恃性使氣略於知人馬以才幹特達志於善事韋</hi>
<hi>猶作常人相處及韋為太常卿馬累遷中書舎人太宗嘗欲復用韋在門下馬宻陳其傲狠非宰相噐遂寢十</hi>
<hi>九年征遼擇人運糧馬云韋挺中麄使上然之竟以此敗</hi>馮几不起<hi>韋絲為御史大夫自以宿望兼</hi>
<hi>重備歴䑓職毎中丞以下拜謁韋馮几不起在塗致禮曽不降乘而寮属亦無以間焉</hi>耳目官固<lb/>
<pb n="KR3k0020_WYG_014-10b"/>
當特立<hi>韋思謙進御史大夫性謇諤顔色荘重不可犯見王公未嘗屈禮或以為譏答曰耳目官固當</hi>
<hi>特立鵬鶚鷹鸇豈衆禽之偶奈何屈以押之</hi>兄弟並拜<hi>肅宗幸靈武李峴應召至行在拜扶風太</hi>
<hi>守既収京師拜戸部尚書中京兆尹兼御史大夫時峴兄峘為武部侍郎成都尹兼御史大夫乾元初𤣥宗還</hi>
<hi>京自蜀至又兼御史大夫兄弟俱判䑓事自國初以來兄弟並拜大夫未見其比時長安士庶皆美之</hi>以<lb/>
名望召拜中外聳聽<hi>李光素㣲拜御史大夫自貞元中位缺乆難其人至是光素以名望</hi>
<hi>拜中外聳聽及居位亦無修舉但規求作相乆之寖不得志見客必曰無以某官散踈也見属官必先拜脂韋</hi>
<hi>在列大失人望</hi>上書言不可使外戚强盛<hi>李景譲為御史大夫正色立朝時𤣥宗舅</hi>
<hi>鄭光卒詔罷朝三日景譲上書言不可使外戚强盛乃罷朝兩日</hi>辟車要秩專席雄班<lb/>
<pb n="KR3k0020_WYG_014-11a"/>
<hi>中宗授楊再思檢校左䑓大夫曰辟車要秩非德靡升專席雄班惟賢是属</hi>烏䑓峻秩蒼佩<lb/>
崇班<hi>蘇珦授右䑓大夫制曰烏䑓峻秩望揔鉄冠蒼佩崇班威髙石室誠副相之榮級實資卿之通任前</hi>
<hi>岐州蘇珦詞吞楚澤量湛黄陂既光大厦之才堪入巨川之用西京展驥道掩題輿右輔憑熊風超露冕朱帷</hi>
<hi>霧散初停州縣之勞白簡霜凝直屏權豪之氣</hi>迭為宰相<hi>通典漢御史大夫副丞相事若今日之同</hi>
<hi>平章及參知機務之類所以漢書云薛貢韋匡迭為宰相薛宣韋賢匡衡皆至丞相而貢禹但為御史大夫</hi>
　　中丞<lb/>
前漢百官表<hi>見御史大夫門</hi>
後漢百官志御史中丞一人千石本注曰御史大夫之<lb/>
<pb n="KR3k0020_WYG_014-11b"/>
丞也<hi>周禮掌建邦之官刑以主治王官之政令干寳注曰若御史中丞漢儀曰丞相二千石為之或選侍</hi>
<hi>御史高第執憲中司朝㑹獨坐内掌蘭䑓督諸州刺史糾察百寮出為二千石</hi>
漢官典職御史中丞三人故二千石為之朝㑹獨坐掌<lb/>
蘭䑓諸州刺史糾察百寮<lb/>
韋昭辨釋名釋云御史中丞居中丞相者也辨云此中<lb/>
丞自御史中丞有二其人别居殿中舉不法故曰中丞<lb/>
漢舊儀御史中丞督司𨽻司𨽻督司直司直督刺史刺<lb/>
史督二千石以下<lb/>
<pb n="KR3k0020_WYG_014-12a"/>
漢官解詁注建武以來省御史<hi>原缺八字</hi>蘭䑓十有五人特<lb/>
置中丞一人<hi>原缺十一字</hi>次尚書環濟要略御史中丞一人<lb/>
有石室以藏秘書圗䜟之屬以其居殿中故曰中丞<lb/>
晉職官志御史中丞本秦官也秦時御史有二丞其一<lb/>
御史丞其一為中丞中丞外督部刺史内領侍御史受<lb/>
公卿奏事舉劾按章漢因之及成帝綏和元年更名御<lb/>
史大夫為大司空置長史而中丞官職如故哀帝建平<lb/>
二年復為御史大夫元壽二年又為大司空而中丞出<lb/>
<pb n="KR3k0020_WYG_014-12b"/>
外為御史䑓主歴東京至晉因其制以中丞為䑓主<lb/>
宋百官志漢東京御史中丞遇尚書丞郎則中丞止車<lb/>
執板揖而丞郎坐車舉手禮之而已不知此制時省中<lb/>
丞每月二十五日繞行宮垣白壁史臣按漢志執金吾<lb/>
每月三繞行宫城疑是省金吾以此事倂中丞中丞秩<lb/>
二千石<lb/>
南齊百官志御史中丞一人晉江左中丞司𨽻分督百<lb/>
僚傅咸所云行馬内外是也令中丞則職無所不察專<lb/>
<pb n="KR3k0020_WYG_014-13a"/>
道而行騶輻禁呵加以聲色武將相逢輙致侵犯若有<lb/>
鹵簿至相歐擊宋孝建二年制中丞與尚書令分道雖<lb/>
丞郎下朝相值亦得㫁之餘内外衆官皆受停駐<lb/>
隋百官志梁國初建御史䑓置大夫天監元年復曰中<lb/>
丞置一人掌督司百僚皇太子以下其在宫門行馬内<lb/>
違法者皆糾彈之雖在行馬外而監司不糾亦得糾之<lb/>
專道而行逢尚書丞郎亦得停駐其尚書令僕御史中<lb/>
丞各給威儀十人其八人武冠絳韝執壽儀囊在前題<lb/>
<pb n="KR3k0020_WYG_014-13b"/>
云宜官告以受辭訴一人緗衣執鞭杖依列行七人唱<lb/>
呼入殿引喤至階一人執儀囊不喤<lb/>
後齊中丞一人<lb/>
唐職官志御史䑓中丞二員<hi>正四品下漢御史䑓有二丞掌殿中秘書謂之丞漢</hi>
<hi>末改為御史長史後漢復為中丞後魏改為中尉宫正北齊復曰中丞後周曰司憲中大夫隋諱中改為治書</hi>
<hi>御史為從五品武德因之貞觀末避高宗名改為中丞置二員龍朔改為司憲大夫咸亨復為中丞本正五品</hi>
<hi>上㑹昌三年十二月勅中丞為大夫秩崇官不常置中丞為憲䑓長令九寺少卿考諸州國子司業京兆少尹</hi>
<hi>并府寺省監之貳皆為五品下唯中丞官重品秩未崇可升為四品下與丞郎出入迭用著之令</hi>
<pb n="KR3k0020_WYG_014-14a"/>
唐百官志御史臺中丞二人正四品下大夫掌以刑法<lb/>
典章糾正百官之罪惡中丞為之貳<hi>餘見大夫門</hi>
六典中丞二人正五品上<hi>晋宋齊梁陳並以中丞為䑓主品第四梁制十八班中丞</hi>
<hi>班第十一後魏改中尉正三品太祖中為從三品北齊復曰中丞正三品後周秋官置司憲中大夫二人掌丞</hi>
<hi>司冦之法以左右刑法盖比御史中丞之職也隋省中丞官置御史大夫為䑓主以治書侍御史二人代中丞</hi>
<hi>之任歴代品秩並同惟北齊為從五品隋因之大業六年加至正五品八年又為從五品皇朝因之自後漢以</hi>
<hi>來御史中丞皆一人皇朝因之</hi>
五代史百官志㑹昌二年御史中丞正五品亦與大夫<lb/>
<pb n="KR3k0020_WYG_014-14b"/>
同特升為正品晉天福五年二月以御史中丞為清選<lb/>
正四品按唐典御史中丞五品上今始升之<lb/>
國朝咸平五年三月癸夘以右諫議大夫宋太初權管<lb/>
勾御史䑓事甲辰御史䑓上言右諫議大夫王化基先<lb/>
權中丞正衙常參立中丞塼位内殿起居日立本官班<lb/>
今宋太初以右諫議大夫權䑓事請定立班制詔如王<lb/>
化基例<lb/>
官品令御史中丞正三品<lb/>
<pb n="KR3k0020_WYG_014-15a"/>
㣲文深詆<hi>史記臧宜為御史中丞幾二十年以㣲文深詆殺者甚衆稱為敢决</hi>執法殿中<lb/>
<hi>漢書陳咸為中丞總領州郡奏事課第諸刺史執法殿中公卿以下皆敬憚之</hi>百寮震慄<hi>東觀漢記</hi>
<hi>樊凖字幼陵為中丞舉正非法百寮震慄</hi>三獨坐<hi>宣秉建武元年拜御史中丞上特詔與司𨽻校尉尚</hi>
<hi>書令㑹同並専席而坐京師號曰三獨坐</hi>執憲奉法多所糾正<hi>謝承後漢書陳謙拜御史</hi>
<hi>中丞執法奉憲多所糾正百寮所敬</hi>奉法按舉無迴避<hi>續漢書馬嚴拜御史中丞賜冠幘衣服</hi>
<hi>車馬嚴舉劾按掌申明舊典之奉法按舉無所迴避百寮憚</hi>百寮嚴憚<hi>魏志黄初四年尚書令陳羣僕</hi>
<hi>射司馬宣王並舉絶勛為宮正即御史中丞也帝不得已而用之百寮嚴憚㒺不肅然勛以宫正忤上㫖左遷</hi>
<hi>持書執法</hi>入為中丞<hi>魏畧牛允字士宗世為宦族出為郡守入為御史中丞</hi>得直司之<lb/>
<pb n="KR3k0020_WYG_014-15b"/>
體<hi>魏鄭鮮之遷御史中丞明憲直䋲甚得直司之體外王劉毅權重當時朝廷莫不歸附鮮之盡心高祖特</hi>
<hi>不屈意於毅毅甚恨焉</hi>立朝正色<hi>宋荀伯子為中丞蒞職勤修有匪躬之稱立朝正色内外憚之</hi>
<hi>凡所奏劾莫不深相呵毁或延祖稱其言切直又頗雜嘲戯故士人以此非之</hi>不阿權戚<hi>蕭惠開為</hi>
<hi>中丞百寮畏憚之八年入為侍中其年詔曰惠開前憲司奉法直䋲不阿權戚朕甚嘉之可更授御史中丞</hi>
執法中司<hi>傅賢拜御史中丞執法中司百寮敬服</hi>與洛陽令分路<hi>魏氏春秋云故</hi>
<hi>事御史中丞與洛陽令相遇則分路而行以土主多逐捕不欲稽留也</hi>正䋲直筆<hi>晋周處字子隐</hi>
<hi>為中丞奏征虜將軍石崇大將軍梁王䑣等正䋲直筆權豪聚肅</hi>真可畏<hi>宗室敬王司馬恬字元愉</hi>
<hi>為御史中丞值海西公廢太宗即位未觧嚴大司馬桓温屯中當夜吹警角恬奏劾温大不敬請科罪明日温</hi>
<pb n="KR3k0020_WYG_014-16a"/>
<hi>見奏事歎曰此兒乃敢彈我真可畏也</hi>明法直䋲内外震肅<hi>𫝊宣為御史中丞明法直繩内</hi>
<hi>外震肅甚有威風</hi>忠亮至勁可謂王臣<hi>熊逺字孝文遷御史中丞中宗每歎其公忠謂</hi>
<hi>逺曰卿在朝正色不茹柔吐剛忠亮至勁可謂王臣</hi>奏免尚書僕射十餘人<hi>劉暾兼中</hi>
<hi>丞奏免尚書僕射等十真餘人朝廷嘉之遂以即</hi>請免刁恊官<hi>晋中興熊逺遷御史中丞尚書郎盧</hi>
<hi>綝入直遇尚書刁恊大司馬門外恊醉使綝避之綝以當直不肯囘恊令威儀牽綝隨馬至恊車前而後釋逺</hi>
<hi>奏上請免恊官詔令白衣領職</hi>百官避路<hi>江左拜御史中丞不得役入尚書省中丞鹵簿至百官避</hi>
<hi>路隘浡排擠溝中但得鹵簿者雖皆清道而中丞尤嚴</hi>白簡<hi>南史沈約為御史中丞彈奏王源文云源</hi>
<hi>官品應黃紙輙奉白簡以聞又任昉為中丞彈曹景宗文亦云謹奉白簡以聞</hi>青箱<hi>王凖之自曾祖彪之</hi>
<pb n="KR3k0020_WYG_014-16b"/>
<hi>傳聞多練悉朝儀自家世相傳並譄江左舊事緘之青箱世謂之王氏青箱學御史中丞為百寮所憚自彪之</hi>
<hi>至凖之四世居此職</hi>四世居此職<hi>上/</hi>朝士畏其筆端<hi>劉瑀恃性使氣上人為御</hi>
<hi>史中丞甚得志彈蕭惠開云非才非望非勲非德彈王僧達云䕃籍高華人品沈末朝士莫不畏其筆端</hi>南<lb/>
司<hi>梁陸杲為御史中丞性鯁直無所顧望時山隂令虞眉在任賊汚百萬杲奏収劾之中書舎人黃睦之以</hi>
<hi>眉事託杲杲不答梁武帝聞之以問杲杲曰有之帝曰識睦之否答曰不識其人睦之在御側上指示曰此人</hi>
<hi>是也杲謂曰君小人何敢以罪人屬南司睦之失色</hi>奏劾尚書令<hi>宋孔琳之為御史中丞明憲直</hi>
<hi>法無所屈撓劾尚書令徐羡之虧違典憲時羡之領揚州刺史琳之弟璩之為治中使璩之觧釋於琳之使寢</hi>
<hi>其事琳之不許曰觸忤宰相正當罪止一身汝必不應從坐何湏勸我耶自是百寮震肅莫敢觸禁</hi>百<lb/>
<pb n="KR3k0020_WYG_014-17a"/>
寮震肅<hi>上</hi>近世獨歩<hi>江淹為御史中丞明帝作相謂淹曰君昔在尚書非公事不妄行今</hi>
<hi>為南司足以震肅百寮也淹於是中書令謝朏等及二千石大縣官長多被奏劾内外肅然明帝謂曰自宋以</hi>
<hi>來不復有嚴明中丞君今日可謂近世獨歩</hi>服章嚴肅若不可犯<hi>梁徐陵為御史中丞</hi>
<hi>時安成王頊為司空以帝弟之尊權傾朝野直兵鮑僧叡假王威風抑塞詞訟大臣莫敢言陵乃奏彈之文帝</hi>
<hi>見陵服章嚴肅若不可犯為斂容正坐陵進讀奏狀時安成王頊殿上侍立仰視文帝流涕失色陵遣殿中郎</hi>
<hi>引王下殿自是朝廷肅然</hi>簮裾輻凑號龍門之逰<hi>任昉為御史中丞簮裾輻凑預其讌</hi>
<hi>者殷芸到溉劉孺劉顯劉孝綽陸倕而已號曰龍門之㳺雖貴公子孫不得預也</hi>清憲<hi>沈約辭中丞表</hi>
<hi>云竊服清憲寒暑淹積</hi>公平無所阿附<hi>徐儉陵子有志操為御史中丞儉公平無所阿附尚</hi>
<pb n="KR3k0020_WYG_014-17b"/>
<hi>書令江總望重一時為儉所劾後主深委任焉</hi>四葉居職<hi>王凖之為御史中丞為百寮所憚凖之及</hi>
<hi>父納之並為中丞自彪之至凖之四葉居此職凖之常作五言詩范泰嘲之曰卿惟觧彈事耳凖之正色答曰</hi>
<hi>猶差卿世戴雄狐</hi>以廉介賜田五頃<hi>王恱之字少明宋明帝泰始中為黄門郎御史中丞</hi>
<hi>上以其廉介賜良田五頃以為侍中</hi>白衣領職<hi>南齊陸澄為御史中丞齊建元二年驃騎沈憲等家</hi>
<hi>奴客為刼子弟被劾憲等晏然左丞任遐奏澄不糾請免澄官澄上表自理言舊例無左丞糾中丞之義詔外</hi>
<hi>詳議尚書令褚彦囘檢宋以來左丞糾正而中丞不糾免官者甚衆奏澄謏聞庸見貽撓後昆上掩皇明下聾</hi>
<hi>朝儀請以見事免所居官詔澄以白衣領職</hi>烏衣郎<hi>王僧䖍為御史中丞甲族由來多不居憲䑓王</hi>
<hi>氏分枝居烏衣者位㣲减僧䖍為此官乃曰此是烏衣諸郎坐處亦可試為爾</hi>三兒皆作<hi>沈仲興兄</hi>
<pb n="KR3k0020_WYG_014-18a"/>
<hi>弟三人並歴御史䑓中丞被憲者多結怨鄰家失火仲興母孔氏疑為人所焚大呼曰我三兒皆作中丞與人</hi>
<hi>豈有善者</hi>得入車輻<hi>梁樂藹發江陵於船得入車輻如中丞健歩辟道者至是果遷焉</hi>老虎<lb/>
<hi>晉崔鴻十國春秋前趙録段凱驍勇善射好讀書為御史中丞明筆直䋲無所阿避號曰老虎</hi>權換廨<lb/>
宇<hi>陳睦繕拜中丞以父之所終固辭不許乃權換廨宇徙居之</hi>優而不尅<hi>王隠晋書庾峻為御</hi>
<hi>史中丞優而不尅</hi>清直之人<hi>後漢髙恭之字道穆為御史中丞帝妹夀陽公主行犯清路執赤棒</hi>
<hi>卒呵之不止道穆令卒棒破其車公主深以為恨訴於帝帝謂公主曰高尉清直之人彼所執者公事豈可以</hi>
<hi>私懐責之也道穆後見帝帝曰一日家妺行路相犯極以為愧道穆免冠謝曰臣䝉陛下恩奉陛下法不敢獨</hi>
<hi>於公主虧朝廷典章</hi>李生猶漢汲黯<hi>李彪遷御史中尉逺近畏之豪右屏迹髙祖常呼為李生</hi>
<pb n="KR3k0020_WYG_014-18b"/>
<hi>又從容謂羣臣曰吾之有李生猶漢之有汲黯</hi>不揖省郎<hi>後魏宗室子思性剛暴恒以忠烈自</hi>
<hi>許為御史中尉奏曰按御史令曰中尉督司百寮治書侍御史糾察禁内又云中尉出行王公百辟避路肅宗</hi>
<hi>之世為臨洮舉哀故兼尚書左僕射元順不肯與名又不送簿故中尉臣酈道元舉而奏之而順復啟云尚書</hi>
<hi>百揆之本令僕納言之責不宜下隸中尉送名御史䑓尋亦䝉勅聽如其奏臣去月朔旦䑓移尚書索應朝命</hi>
<hi>帳而省稽㽞不送尋復移催忽為尚書郎中裴獻伯後注云按舊事御史中尉逢䑓郎於後道中尉下車執板</hi>
<hi>郎中車上舉手禮之以此而言明非敵體臣既見此深為怪愕即遣移問事何所依又獲尚書郎中王元旭執</hi>
<hi>出蔡氏漢官似非穿鑿始知裴王亦規壊典謨臣按漢書宣秉為御史中丞典司𨽻校尉尚書令俱㑹殿廷並</hi>
<hi>專席而坐京師號為三獨坐又尋魏書崔琰傳晋文陽傅嘏皆云既為中丞百寮震慄以此而言則中丞不揖</hi>
<pb n="KR3k0020_WYG_014-19a"/>
<hi>䑓郎盖已乆矣憲䑓不属都堂亦非今日又尋職令云朝㑹失時即加彈糾則官簿帳應送上䑓灼然明矣又</hi>
<hi>皇太子以下違犯憲制皆得糾察則令僕朝名宜付御史又亦彰矣詔從其奏仍為元天穆所停</hi>赤棒<lb/>
<hi>北齊皇宗琅琊王儼武成第二子初封陳平王拜開府御史中書監京畿大都督領軍大將軍領御史中丞遷</hi>
<hi>大司徒尚書令大将軍録尚書事大司馬魏氏舊制中丞出清道與皇太子分路行王公皆遙駐車去牛頓軛</hi>
<hi>於地以待中丞過或遲違則赤棒棒之自都鄴後魏此儀浸絶武成欲推寵儼乃使一依舊制儼初從北宮出</hi>
<hi>将上中丞凡京畿步騎領軍之官属中丞之威儀司憲之鹵簿莫不畢備帝與后在華林園東門外張幕隔清</hi>
<hi>紗歩障觀之遣中貴驟馬趣仗不得入自言奉勅赤棒應聲碎其鞍馬驚人墜帝大笑以為善更勅令駐車傳</hi>
<hi>語良久觀者傾京色</hi>當使天下肅然<hi>齊王高澄用崔暹為中尉宋逰道為尚書左丞謂之曰卿</hi>
<pb n="KR3k0020_WYG_014-19b"/>
<hi>一人處南䑓一人處北省當使天下肅然</hi>歴五院<hi>唐尚書故事云䑓儀自大夫以下至監察通謂之五</hi>
<hi>院御史國朝歴踐五院者共三人李尚隠張延賞温造也</hi>籠街喝道<hi>温造為御史中丞左拾遺舒元</hi>
<hi>褒上䟽論之曰臣聞元和長慶中中丞行李不過半坊今乃逺至兩坊謂之籠街喝道但以崇高自大不</hi>
<hi>思僣擬之嫌國朝政事供奉官街中除宰相外無所迴避蔑朝廷典禮虞陛下侍臣中丞雖高法吏官也侍臣</hi>
<hi>見陵是不敬法何以持䋲時温造遇左補闕李虞於街怒其不避捕祗承人决脊故元褒上䟽論之</hi>自避<lb/>
三院<hi>憲府政事三院御史䑓中大夫中丞自辟請命於朝獨孤朗為御史中丞時崔冕鄭居中不由憲長</hi>
<hi>而陳授皆丞相之寮舊也勅命雖行朗拒而不納冕改太常博士居中分司東䑓宰相銜之</hi>有所陳<lb/>
必於紫宸殿<hi>韓臯為御史中丞常有所陳必於紫宸殿對百寮而請未嘗詣便殿上謂之曰我與</hi>
<pb n="KR3k0020_WYG_014-20a"/>
<hi>卿言於此不盡可來延英當與卿從容或無遺事親友咸謂臯曰自乾元以來羣臣啟事皆詣延英方得詳盡</hi>
<hi>公何獨於外庭對衆官以陳之無失於慎宻乎韓曰御史天下之持平也摧剛直枉唯在公共所言之事貴人</hi>
<hi>知之奈何求請便殿避人切語以私國家之法且延英之置也肅宗以苗晋卿年老難歩故語之耳後來臣寮</hi>
<hi>得請便殿多以私自售希求恩寵欲正其身奈何以此為望哉</hi>守法賜金紫<hi>牛僧孺為中丞時宿</hi>
<hi>州刺史李直臣坐贓當死直臣賂中貴人為之申理僧孺堅執不回穆宗面謂之曰直臣事雖僣失然此人有</hi>
<hi>經度才可委之邊任朕欲貸其法僧孺對曰凡人不才止於持禄取容爾帝王立法束縛姦雄正為才多者禄</hi>
<hi>山朱泚以才過人濁亂天下李直臣小才又何屈法哉上嘉其守法面賜金章紫綬</hi>兩罷<hi>李逢吉教人告</hi>
<hi>
                        <graphic n="KR1027" url="https://raw.githubusercontent.com/kanripo/KR-Gaiji/master/images/KR1027.png" mimeType="image/png"/>隂事罷相逢吉欲用僧孺懼紳與德裕阻於禁中於是出德裕為浙西觀察使乃用僧孺為平章事以李紳</hi>
<pb n="KR3k0020_WYG_014-20b"/>
<hi>為御史中丞兾離内職易掎摭而逐之以吏部侍郎韓愈為京兆尹兼御史大夫放䑓參知紳剛褊必與韓愈</hi>
<hi>忿争制出紳果移牒往來論䑓府事愈復性訐言詞不遜大喧物論遂兩罷之愈改兵部侍郎出紳江西觀察</hi>
<hi>使穆宗待紳素厚不悟逢吉嫁禍謂其心希外任令中使就第宣勞賜帶紳對中使訴且言為逢吉所排戀闕</hi>
<hi>之情無已及中謝日面自陳訴帝方省悟乃改授戸部侍郎</hi>羅織經<hi>則天時酷吏來俊臣遷為左臺</hi>
<hi>御史中丞朝廷累息無交言者道路以目與侍史侯思止司刑評事康曄等同惡相濟招集無賴數百人各令</hi>
<hi>其告事共為羅織千里響應又與其黨朱南山輩造告宻羅織經一卷皆有條貫文節布置事狀由緒</hi>執<lb/>
奏不奉詔意<hi>薛存誠為御史中丞僧鑒虚者交結權幸招懐賂遺恃中人為城社存誠因事按鞫</hi>
<hi>得姦贓數十萬上欲赦之存誠執奏不奉詔竟笞殺之</hi>不宜與泉貨吏雜處<hi>魏謩遷中</hi>
<pb n="KR3k0020_WYG_014-21a"/>
<hi>丞兼戸部侍郎判李司事謩奏曰御史䑓紀綱之地不宜與泉貨吏雜處乞罷中司專綜戸部公事從之</hi>裴<lb/>
度用崔從自代<hi>裴度為中丞奏崔從為侍御史度作相用從自代為中丞從氣貌孤峻正色立</hi>
<hi>朝彈奏不避權幸事關䑓閣或付仗内者必抗章論列請歸有司</hi>官屬選用宜得實才<lb/>
<hi>高元裕字景圭開成中改中丞風望峻整上言曰御史府紀綱之地官屬選用宜得實才其不稱者臣請出之</hi>
<hi>監察御史魏中庸高𢎞簡並以不稱出為府縣之職</hi>奏進羡餘錢<hi>歸融兼御史中丞湖南觀察使</hi>
<hi>盧周仁違勅進羡餘錢十萬貫融奏曰天下一家何非君上中外財賦皆陛下府庫也周仁輙陳小利妄說異</hi>
<hi>端入財貨以希恩待朝廷而何淺臣恐天下放效以羡餘為名因縁刻剥生人受弊請行重責以例列蕃</hi>中<lb/>
外不䋲而自肅<hi>孔緯字化文為御史中丞緯噐志方雅疾惡如仇既總憲綱中外不䋲而自肅</hi>
<pb n="KR3k0020_WYG_014-21b"/>
累負謗鑠<hi>魏元中聖厯元年為中丞前曽三被流放時人多稱其無罪則天嘗謂曰卿累負謗鑠何</hi>
<hi>也對曰臣猶鹿也羅織之徒有如獵者茍湏臣肉作羮爾此輩殺臣以求達臣復何辜擢拜鳯閣侍郎</hi>真<lb/>
宰相<hi>武元衡遷御史中丞嘗因延英對罷德宗目送之指示左右曰元衡真宰相也持無私綱條悉舉人</hi>
<hi>甚稱重</hi>䑓綱正則朝廷理<hi>狄仁傑孫兼謨遷中丞謝日文宗謂之曰御史䑓朝廷綱紀䑓</hi>
<hi>綱正則朝廷理朝廷正則天下理凡執法者大抵以畏忌顧望為心職業由兹不舉卿梁公之後自有家法其</hi>
<hi>復為常人之心哉兼謨謝曰朝法或未得中臣固悉心彈奏</hi>父子三人清節不易<hi>盧奕</hi>
<hi>懷慎之少子與兄奐齊名天寳十一年為中丞始懐慎及奐並為此官父子三人為中丞清節不易時人美之</hi>
鸞鳯與鷹隼事異<hi>文宗謂宰臣曰丁居晦作中丞如何因悉數大臣而品第之歎曰宋申錫</hi>
<pb n="KR3k0020_WYG_014-22a"/>
<hi>堪任此官惜哉又曰牛僧孺可為大夫宰臣鄭覃曰項為中丞未嘗摶擊恐無風望上曰不然鸞鳯與鷹隼事</hi>
<hi>異上又曰居晦此官朕曽以時諺謂李白輩為四絶問居晦居晦曰此非君上要知之事常以此記得居晦今</hi>
<hi>所以擢為中丞</hi>請僕射退位<hi>盧垣為中丞裴均為僕射在班躋位垣請退之均不受垣曰姚南仲</hi>
<hi>為僕射例如此均曰南仲何人垣曰是正直而不交權倖者尋罷為右庶子時人歸咎於均</hi>兄弟並<lb/>
𨗳騶兩塗<hi>三國典畧梁張綰字孝卿為中丞兄績為僕射元日朝㑹及百司就列兄弟並𨗳騶兩塗</hi>
<hi>前世所未有時人莫不榮之</hi>糺太子不糺尚書<hi>傅咸奏司𨽻中丞得糺太子而不得糺尚</hi>
<hi>書臣所未喻朝廷無以易之</hi>以法鞭皇太子傅<hi>梅陶叙余居中丞曽以法鞭皇太子傅親</hi>
<hi>友莫不致誎余笑而應云堂高由陛皇太子所以崇於上由吾奉王者法吾豈枉道曲媚後皇太子特見延請</hi>
<pb n="KR3k0020_WYG_014-22b"/>
<hi>賜以清讌禮之</hi>持憲平直<hi>九國志南唐江文蔚保大初遷御史中丞持憲平直無所阿枉宰相馮延</hi>
<hi>已弟延魯與魏岑陳覺竊弄威權文蔚上䟽彈之云云</hi>居風憲之地不宜持節藩<lb/>
邸<hi>後蜀范仁恕拜御史中丞時封建諸王以仁恕為䕫王册使仁恕以中丞居風憲之地不宜持節藩邸因</hi>
<hi>請免時議韙之</hi>雍容端坐<hi>國朝太平興國九年詔御史府憲命所繫獄訟攸歸凡在官聨皆為要劇</hi>
<hi>所宜謹恪以承重任豈可因循恣成縱弛如聞䑓中鞫獄多事委之有司御史從容端坐養高自重而已故令</hi>
<hi>羣吏為姦無所不至豈所謂徇公求理欽恤惟重之意乎今後凡有刑獄當批御史並湏躬親訊問研究詞情不</hi>
<hi>得信任胥吏仍令中丞及知雜御史常切糾舉</hi>振舉故事朝儀整肅<hi>滕中正權御史中丞</hi>
<hi>頗振舉故事朝儀整肅搢紳以稱職許之</hi>親臨鞫問<hi>淳化四年詔獄無大小自中丞以下皆親臨鞫</hi>
<pb n="KR3k0020_WYG_014-23a"/>
<hi>問不得專責所司</hi>謹畏<hi>孔道輔為中丞自兖州至京師凡二千里日具公裳幞頭席帽乘馬其謹畏如</hi>
<hi>此及論廢郭后事天下聳聞風采</hi>天下聳聞其風采<hi>上/</hi>愚民欽信<hi>道輔再為</hi>
<hi>中丞初劉平戰没言者以平降於賊上怒□其家将族之平家人就闕訴寃道逢中丞騶唱遂攔其馬叫寃兩</hi>
<hi>街賣飯人皆曰徒勞爾此中丞非孔中丞也其為愚民欽信如此</hi>樸謹非糺繩才<hi>皇祐中孫</hi>
<hi>抃以右諫議大夫權御史中丞制下諫官論奏抃樸謹非糺䋲才不合居此官抃手䟽曰臣觀方今士人趨進</hi>
<hi>者多謙讓者少以善求事為精神以能訐人為風采捷給若嗇夫謂之有議論刻深若酷吏謂之有政事諫官</hi>
<hi>所謂才者豈謂是乎仁宗察其言趨視事</hi>面折林瑀<hi>賈昌朝為中丞侍講林瑀者用天子即位年月</hi>
<hi>日傅㑹易卦以推吉凶昌朝因面折之退又䟽瑀所推不經不宜侍上左右仁宗為罷瑀</hi>䟽言浮華<lb/>
<pb n="KR3k0020_WYG_014-23b"/>
險薄<hi>王疇以右諫議大夫權御史中丞時諌官御史唐介等坐彈奏陳升之罷絀議者謂介等為小人逰</hi>
<hi>談所誤疇䟽言浮華險薄之徒往來諌官御史家持摭人罪浸以成俗請出詔戒勵從之</hi>不肯以恩<lb/>
意假人<hi>杜衍為中丞自宰相而下畏之曰是不以恩意假人者也</hi>宰相而下皆畏<hi>上</hi>
無如吾同姓<hi>上嘗言䑓諌官湏厚重知治體者方可選用御史中丞為紀綱之首須選老成者為</hi>
<hi>之朕弄印乆矣無如吾同姓槩及為中丞事不該理體者不言故止重之不大用以知制誥王疇文章雅正立</hi>
<hi>朝嚴介擢為中丞以代槩</hi>厚重知治體<hi>上/</hi>贈詩<hi>梁江總贈孔中丞詩曰我行五嶺表辭鄉</hi>
<hi>二十年聞鸎欲動詠披霧即依然疇昔同寮寀今随年代改借問藏書處唯君故人在故人名宦高清簡肅權</hi>
<hi>豪誰知懷九歎徒然見二毛</hi>作箴<hi>傅咸御史中丞箴叙曰百官之箴以箴王闕余承先君之蹤初位憲</hi>
<pb n="KR3k0020_WYG_014-24a"/>
<hi>䑓懼有忝累垂翼之責且造斯箴以自朂勵不云自箴而云御史中丞箴者凡為御史中丞欲通以箴之也詞</hi>
<hi>曰煌煌天文宿星是環爰立執法其輝有煥執憲之綱秉國之憲鷹揚虎視肅清違慢蹇蹇匪躬是曰王臣既</hi>
<hi>直其道奚顧其身身之不顧視有弗震邦國若否山甫是明焉用彼相莫扶其傾淮南搆逆實憚汲生赫赫有</hi>
<hi>國可無忠貞憂責有在䋲亦必直良農耘穢勿使能植無禮是逐安惜翅翼嗟爾庶寮各敬乃職無為罰先無</hi>
<hi>怙厥力怨及朋友無慙於色得罪天子内省有恧  是用作箴惟以自敕</hi>此人不敢不憚<hi>王隠</hi>
<hi>晉書敬王恬為御史中丞值海西廢太宗即位大司馬温屯中堂警角恬劾大不敬請治罪明旦温見奏歎曰</hi>
<hi>此人不敢不惮</hi>辨禮法之過<hi>國朝蔡齊為中丞初明肅上仙議尊楊太妃為太后垂簾聽政議决</hi>
<hi>召百寮賀御史中丞蔡齊謂䑓吏曰若無御史中丞則可追班既有御史中丞誰敢追班乃前白宰相以辨失</hi>
<pb n="KR3k0020_WYG_014-24b"/>
<hi>禮亂法之過執政不得已為損其禮上聞而嘉之</hi>執憲轂下不吐剛茹柔<hi>前漢谷永</hi>
<hi>薦薛宣材茂行潔達於從政前為御史中丞執憲轂下不吐剛茹柔舉錯時當</hi>御史有言不先<lb/>
白中丞<hi>歸田録御史䑓故事三院御史言事必先白中丞自中山劉子儀為中丞始牓䑓中今後御史</hi>
<hi>有言不須先白中丞至今如此</hi>留班廷爭<hi>東齋記事王安簡公為御史中丞嘗留百官班以廷争張</hi>
<hi>堯佐仁皇急遣使正之為罷堯佐宣徽景靈二使焉</hi>
　　治書侍御史<lb/>
前漢百官表其治書尚符壐者有印綬比二千石以上<lb/>
皆銅印黃綬<lb/>
<pb n="KR3k0020_WYG_014-25a"/>
後漢百官志治書侍御史二人秩六百石本注曰常選<lb/>
用明法律者為之凡天下諸讞疑事掌以法律當其是<lb/>
非<hi>蔡質漢儀曰選御史高第者為之胡廣曰宣帝感路温舒言秋季後請讞時帝宣室齋居而决事令侍御</hi>
<hi>史二人治書治書御史起此後因别置冠法冠秩百石有印綬與符節郎共平廷尉奏事罪當輕重荀綽晉百</hi>
<hi>官表注曰惠帝以後無所平治備位而已</hi>
晉職官志按宣帝幸宣室齋居决事令侍御史二人治<lb/>
書侍側後因别置謂之治書侍御史盖其任也及魏又<lb/>
置治書執法掌奏劾而治書侍御史掌律令二官俱置<lb/>
<pb n="KR3k0020_WYG_014-25b"/>
及晉惟治書侍御史四員泰始四年又置黃沙獄治書<lb/>
侍御史一人秩與中丞同掌詔獄及廷尉不當者皆治<lb/>
之後并河南遂省黃沙治書侍御史及太康中又省<lb/>
宋百官志治書侍御史掌舉劾官品第六以上魏晉以<lb/>
來則分掌侍御史所掌諸曹若尚書二丞也<lb/>
南齊百官志治書侍御史一人<lb/>
後魏百官志孝文帝太和八年治書御史第五品上在<lb/>
著作郎下尚書郎郎中上二十八年後次職今改為第六<lb/>
<pb n="KR3k0020_WYG_014-26a"/>
品上班在謁者僕射下<lb/>
隋百官志梁治書侍御史二人掌舉劾官品第六以下<lb/>
分統侍御史齊二人隋因之開皇官品令有治書侍御<lb/>
史一人為大夫之貳從五品下班在尚書郎下大業三<lb/>
年官品正五品在著作郎下都水使者上五年又减為<lb/>
從五品在都水丞下䑓中簿領皆主之即今之御史中<lb/>
丞<hi>六典唐貞觀中避髙宗諱省治書侍御史依前代置御史中丞</hi>
縣官漫漫寃死者半<hi>風俗通項者廷尉多墻面而茍充兹位治書侍御史不復議讞里語曰縣官漫</hi>
<pb n="KR3k0020_WYG_014-26b"/>
<hi>漫寃死者半</hi>三日周遷三䑓<hi>後漢蔡邕以侍御史遷治書御史入遷尚書三日之間周遷三䑓</hi>典<lb/>
行䑓獄<hi>魏志王觀字傳䑓明帝幸許昌召觀為治書侍御史典行䑓獄時多倉卒喜怒而觀不稍為阿意順㫖</hi>
協律令以備顧問<hi>郭演魏職品令云乘輿臨朝堂及諸處視事則治書侍御史協律令於階側以備顧問</hi>
典詔<hi>晋高光少習家法明練刑理武帝置黄沙獄以典詔因以光歴世明法用為黃沙御史秩與中丞同</hi>
歴世明法<hi>上</hi>手詔用之<hi>杜預為鎮南入辭口啟陳壽史才通博宜補黃散上曰壽可作</hi>
<hi>治書否預對曰惟在聖詔即手詔用之</hi>執盛印青囊<hi>南史何思澄自廷尉遷治書侍御史宋齊</hi>
<hi>以來此職甚輕天監初始重其選車前依尚書二丞給三騶執盛印青囊舊事糾彈印綬在前</hi>南奔<hi>謝幾</hi>
<hi>卿梁天監中自尚書三公郎為治書侍御史舊郎官轉理為此職者謂之南奔幾卿頗失志多陳疾䑓事畧不復</hi>
<pb n="KR3k0020_WYG_014-27a"/>
正已當官不憚强禦<hi>後魏高道恱拜治書侍御史正已當官不憚强禦奏舉任城王澄等</hi>
<hi>免官高祖詔褒美之</hi>稱職<hi>隋梁毗字景和性剛蹇有學術開皇初置御史官朝廷以毗鯁正拜治書侍御</hi>
<hi>史名為稱職</hi>當朝正色百寮敬憚<hi>栁彧字約文為治書侍御史當朝正色為百寮所敬</hi>
<hi>憚上嘉其直謂彧曰大丈夫當立名於世無容容而已賜錢十萬米百石</hi>端笏整容<hi>左僕射楊素當</hi>
<hi>塗貴重百寮慴憚無敢忤者嘗以小譴勅送南䑓素恃貴重坐侍御史栁彧自外來於階下端笏整容謂素曰</hi>
<hi>奉勅理公之罪素遽下彧據案而坐立素於廷辯詰事狀素由是銜之是歲持節巡省河北五十二州奏免長</hi>
<hi>吏贓汚不稱者三百餘人州縣為之肅然</hi>百寮震慄<hi>榮毗陸知命並拜治書侍御史在朝侃然正色</hi>
<hi>為百寮所憚時齊王<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>頗驕縱暱近小人知命奏劾百寮震慄</hi>賜朝服一襲<hi>㳺元字楚客兼治書</hi>
<pb n="KR3k0020_WYG_014-27b"/>
<hi>侍御史宇文述軍敗帝令元理其獄述時貴倖勢傾朝廷遣家僮造元有所請属元不之見也它日數述曰公</hi>
<hi>地属親賢腹心是寄當咎身責已以勸事君乃遣人相告欲何所道持之愈急仍以狀劾之帝嘉其公正於是</hi>
<hi>賜朝服一襲</hi>出衆人意表<hi>劉子翊擢治書侍御史毎朝廷疑議子翊為之辨析多出衆人意表</hi>
時人稱其有量<hi>唐孫伏伽為治書侍御史先被内㫖而制未出歸卧其家無喜色頃之御史造</hi>
<hi>門子弟驚白伏伽徐起見之時人稱其有量以比顧雍云</hi>
　　侍御史<lb/>
前漢百官表御史大夫領侍御史員十五人哀帝元壽<lb/>
二年侍御史有繡衣直指<hi>師古曰衣以繡者尊寵之也</hi>出討姦猾治<lb/>
<pb n="KR3k0020_WYG_014-28a"/>
大獄武帝所制不常置<lb/>
後漢百官志侍御史十五人秩六百石以公府掾属高<lb/>
第補之或牧守議郎郎中為之本注曰掌察舉非法受<lb/>
公卿羣吏奏事有違失舉劾之凡郊廟之祠及大朝㑹<lb/>
大封拜則一人監威儀有違失則劾奏<hi>蔡質漢儀曰其二人者更直執</hi>
<hi>法省中者皆糾察百官督州郡法公府掾属高第補之初稱守滿歳拜真出治劇為刺史二千石平遷補令見</hi>
<hi>中丞執板揖</hi>
應劭漢官儀侍御史周官也為柱下史冠法冠一名柱<lb/>
<pb n="KR3k0020_WYG_014-28b"/>
後以鐡為柱言其審固不撓也或說古有獬豸獸主觸<lb/>
不直故執憲者以其角形為冠爾余覽秦事云始皇㓕<lb/>
楚以其君冠賜御史漢興襲秦因而不改<lb/>
漢舊儀御史員四十五人皆六百石其十五人衣絳給<lb/>
事殿中為侍御史宿廬在石渠門外餘三十人留寺理<lb/>
官事也<lb/>
晉職官志侍御史按二漢所掌凡有五曹一曰令曹掌<lb/>
律令二曰印曹掌刻印三曰供曹掌齋祀四曰尉馬曹掌<lb/>
<pb n="KR3k0020_WYG_014-29a"/>
廐馬五曰乘曹掌䕶駕豹尾之内便為禁省魏置八人<lb/>
及晉置九人品同治書而有十三曹吏曹課第曹直事<lb/>
曹印曹中都督曹外都督曹媒曹符節曹水曹中壘曹<lb/>
營軍曹法曹算曹及江左初省課第曹置庫曹掌廐牧<lb/>
牛馬市租後分庫曹置外左庫内左庫二曹<lb/>
宋百官志侍御史於周為柱下史周官有御史掌治令<lb/>
亦其任也秦置侍御史漢因之宋太祖元嘉中省外左<lb/>
庫而内左庫直云左庫世祖大明中復置順帝初省營<lb/>
<pb n="KR3k0020_WYG_014-29b"/>
軍併水曹省算曹併法曹吏曹不置御史凡十御史焉<lb/>
南齊百官志侍御史十人蘭䑓置諸曹内外督令以下<lb/>
沈約宋書繡衣御史光武省順帝復置魏罷<lb/>
隋百官志梁侍御史九人居曹掌知其事糾察不法後<lb/>
齊侍御史八人隋因之煬帝増侍御史為正七品<lb/>
十三州志侍御史周柱下史秩六百石掌注記言行糾<lb/>
諸不法員十五人出有所按則稱使<lb/>
唐職官志侍御史四員<hi>從六品下御史之名周官有之亦名柱下史秦改為侍御史後</hi>
<pb n="KR3k0020_WYG_014-30a"/>
<hi>周曰司憲中士隋有侍御史品第七武德品第六</hi>
唐百官志侍御史六人從六品下掌糾察百寮及入閤<lb/>
承詔知推彈雜事凡三司理事與給事中中書舎人更<lb/>
直朝堂若三司所按而非其長官則與刑部郎中員外<lb/>
郎大理寺直評事往訊彈劾則大夫中丞押奏大事法<lb/>
冠朱衣纁裳白紗中單小事常服乆次者一人知雜事<lb/>
謂之雜端殿中監察職掌進名遷改及令史考第䑓内<lb/>
事顓決亦號䑓端次一人知公廨次一人知彈分京城<lb/>
<pb n="KR3k0020_WYG_014-30b"/>
諸司及諸州為東西次一人知西推贓贖三司受事號<lb/>
副端次一人知東推理匭等有不糾舉者罰之以殿中<lb/>
侍御史第一人同知東推莅太倉出納第二人同知西<lb/>
推莅左藏出納號四推御史隻日䑓院受事雙日殿院<lb/>
受事侍御史一人司東郡䑓院凡御史以下遇長官於<lb/>
路去戴下馬長官斂轡止之出入行止殿中以下視以<lb/>
為法先後有罰入朝則與殿中侍御史随仗分入東則<lb/>
居侍中黃門侍郎給事中之次西則居中書令侍郎舎<lb/>
<pb n="KR3k0020_WYG_014-31a"/>
人之次各居中丞大夫之下毎一人東嚮承詔五日有<lb/>
㫖召御史不呼名則承詔者出樂彦瑋為大夫以嘗召<lb/>
兩御史乃加副承詔一人闕則殿中承乏監察御史分<lb/>
日直朝堂入自側門非奏事不至殿庭正門無籍天授<lb/>
中詔側門置籍得至殿庭開元七年又詔随仗入閤分<lb/>
左右巡糾察違失左巡知京城内右巡知京城外盡雍<lb/>
洛二州之境月一代将晦即巡刑部大理東西徒坊金<lb/>
吾縣獄蒐狩則監圍察㫁絶失禽者其後以殿中掌左<lb/>
<pb n="KR3k0020_WYG_014-31b"/>
右巡尋以務劇選用京畿縣尉又置御史裏行使殿中<lb/>
裏行使監察裏行使以未為正官無員數唐法殿中侍<lb/>
御史遷拜及職事與侍御史均開元以降權属侍御史<lb/>
而殿中兼知庫藏宫門内事故事御史臺不受訟有訴<lb/>
可聞者略其姓名託以風聞其後御史嫉惡者少通狀<lb/>
壅絶十四年乃定受事御史一人知其日劾狀題告事<lb/>
人姓名其後宰相以御史權重建議彈奏先白中丞大<lb/>
夫復通狀中書門下然後得奏自是御史之任輕矣建<lb/>
<pb n="KR3k0020_WYG_014-32a"/>
中元年以侍御史分掌公𪠘推彈自是雜端之任輕矣<lb/>
元和八年命四推御史受事周而復始罷東西分日之<lb/>
限主簿一人從七品下掌印及受事發辰覈䑓務主公<lb/>
𪠘及戸奴婢勲散官之職録事二人從九品下<hi>有主事二人䑓</hi>
<hi>院有令史七十八人書令史二十五人亭長六人掌固十二人</hi>六典侍御史四人從六<lb/>
品下<hi>周禮宗伯属官有御史掌邦國都鄙及萬民之治令以賛冡宰凡治之者有法令焉以其在殿柱下</hi>
<hi>間亦謂之柱下史皇朝置四人加從六品下又治内供奉員不過本數其遷改與正官資望亦齊舊制庶僕五</hi>
<hi>分减一其崔隠甫為大夫俱奉裏行並月正給案令隔品致敬比者因循侍御史以下皆與大夫抗禮開元中</hi>
<pb n="KR3k0020_WYG_014-32b"/>
<hi>八年勅重申明猶未之改李適之為大夫皆受拜時議是之</hi>掌糾舉百寮推鞫獄訟<lb/>
其職有六一曰奏彈二曰三司三曰西推四曰東推五<lb/>
曰贓贖六曰理匭凡有制勅付臺推者則按其實狀以<lb/>
奏之若尋常之獄推訖㫁於大理<lb/>
五代史百官志晉天福三年三月御史䑓奏按六典御<lb/>
史掌糾舉百寮推鞫訟獄居上者判臺知公𪠘雜事次<lb/>
知西推贓贖三司受事次知東推理匭勅宜依舊制遂<lb/>
以駕部員外郎兼侍御史知雜事劉皥為河南尹自是<lb/>
<pb n="KR3k0020_WYG_014-33a"/>
無省郎知雜者開運二年八月勅御史䑓准前朝故事<lb/>
以郎中員外郎一人兼侍御史知雜事近年停罷獨委<lb/>
年深御史知雜振舉之紀剛未峻宜遵舊事廣叶通規<lb/>
宜復扵郎署中選清慎强幹者兼侍御史知雜事<lb/>
國朝大中祥符四年詔自今御史須文學優長政事尤<lb/>
異者特加擢拜遇慶恩不得以它官轉入<lb/>
五年詔三院御史除出差外任及在京涖它局之外定<lb/>
以六員為制<lb/>
<pb n="KR3k0020_WYG_014-33b"/>
九年詔三院御史舊三年為滿者自今在䑓供職並止<lb/>
二年若曾糺彈公事顯是修職候滿日特升陟如無振<lb/>
舉者當議比類對換别官外任差遣仍令本䑓勘㑹在<lb/>
職事狀及有無公過指實以聞<lb/>
天禧二年三院御史並給御寳印紙厯録彈奏事<lb/>
慶厯五年殿中侍御史梅摯監察御史李京並為言事<lb/>
御史唐制御史不專言職故天禧中始置言事御史六<lb/>
員其後乆不除至是始除之今御史䑓中丞㕔之南有<lb/>
<pb n="KR3k0020_WYG_014-34a"/>
諌官御史㕔盖御史得兼諌職也<lb/>
皇祐中仁宗宣諭宰臣曰諌官御史必用忠厚淳直通<lb/>
世務明法體之人以革浮華之弊自是詔舉御史必載<lb/>
帝語降勅<lb/>
官品令侍御史從六品<lb/>
論定律令<hi>史記趙禹武帝即位以刀筆吏積勞遷為侍御史與張湯論定律令</hi>作大篆<hi>程邈</hi>
<hi>為獄吏得罪始皇幽繫雲陽獄十年從獄中作大篆少者増益多者損减方者使圎圎者使方秦始皇善之出</hi>
<hi>為御史</hi>威振州郡<hi>前漢武帝末郡國賊盗羣起暴勝之為直指使者衣繡持斧逐捕盗賊督課郡</hi>
<pb n="KR3k0020_WYG_014-34b"/>
<hi>國誅不從命威振州郡</hi>明習天下圖書<hi>張蒼為柱下御史明習天下圗書</hi>劾霍光<lb/>
專廢立<hi>嚴延年為御史大夫掾遷侍御史劾光專廢立亡人臣禮不道奏雖寢然朝廷肅焉敬憚</hi>戒<lb/>
子孫議法當依輕<hi>後漢陳寵曽祖父咸哀平間以明律為侍御史王莽簒位父子遂相將歸</hi>
<hi>鄉里閉門不出乃以家中律令書藏之以俟聖主咸常勅戒子孫為人議法當依輕雖有百金之利無與人重</hi>
安集洛陽<hi>杜詩為御史安集洛陽時将軍蕭廣放縱兵士暴横民間百姓惶擾詩勅曉不改遂格殺</hi>
<hi>廣還以狀聞世祖召見賜棨㦸</hi>騘馬<hi>桓典字公雅拜侍御史是時宦官秉權典執正無所迴避常乗</hi>
<hi>騘馬京師畏憚為之語曰行行且止避騘馬御史</hi>埋輪<hi>張綱為御史時遣八使巡風俗皆耆儒知名多</hi>
<hi>歴顯位唯綱年少官次最微餘人受命之部而綱獨埋其車輪於洛陽都亭曰豺狼當路安問狐狸遂奏曰大</hi>
<pb n="KR3k0020_WYG_014-35a"/>
<hi>將軍兾河南尹不疑蒙外戚之援荷國厚恩而專為封豕長蛇肆其貪心誠天威所不赦大辟所宜加也</hi>以<lb/>
頭軔乘輿車輪<hi>東觀漢記申屠剛字巨卿建武初拜侍御史遷尚書令蹇蹇多直無所屈撓隴</hi>
<hi>蜀未平上嘗欲近出剛止不聽剛以頭軔乘輿車輪馬不得前</hi>持節使幽州<hi>李恂拜侍御史持節</hi>
<hi>使幽州宣布恩澤慰撫北狄所過皆圗寫山川屯田聚落百餘卷悉封奏上肅宗嘉之</hi>察視之官<lb/>
<hi>鄭據字平卿建初五年辟司空府拜侍御史上䟽曰臣據斗筲小吏擢在察視之官分當刺邪矯枉唯明詔端</hi>
<hi>其前㣲臣謹其後昧死先以聞詔書示官府曰據剛正盡莭亦何陵遲之有其賜素六十疋由是顯名</hi>召<lb/>
見問以經書<hi>光武聞杜林選三輔乃召拜侍御史召見問以經書故舊及西周事甚悦之賜以車</hi>
<hi>馬衣被</hi>奏請李大將軍罪<hi>陳翊拜侍御史元日朝賀大将軍梁兾威儀不整翊奏請収兾</hi>
<pb n="KR3k0020_WYG_014-35b"/>
<hi>理罪時人竒之</hi>京畿稱宰相之才<hi>楊秉拜侍御史京畿咸稱其宰相之才</hi>觀覽風<lb/>
俗<hi>譙立為繡衣使者持節分於天下觀覽風俗所至専行誅賞</hi>與中丞趨舎不同<hi>華嶠</hi>
<hi>後漢書何進辟孔融舉高第為侍御史與中丞趨舎不同託疾歸家</hi>橫劔當車<hi>續漢書种暠拜侍御</hi>
<hi>史監䕶太子承光宫中常侍高梵受勅迎太子不齎詔書以衣車載太子欲出太子太傅高褒不知所以力不</hi>
<hi>能止開門臨去暠至橫劔當車曰御史受詔監䕶太子太子國之儲副人命所繫常侍來無一尺詔書安知非</hi>
<hi>挟奸邪今日之事有死而已梵不敢争</hi>刀筆吏<hi>漢雜事趙堯以刀/筆吏遷侍御史</hi>白筆<hi>魏大</hi>
<hi>㑹殿中御史簮白筆側殿而坐帝問此何官辛毗曰此謂御史舊時簮茟以奏不法當如今者直備位但毦筆</hi>
<hi>耳注音餌</hi>視事畨直<hi>職品令侍御史無曹别所主唯参署䑓内文案與殿中侍御史晝則分䑓</hi>
<pb n="KR3k0020_WYG_014-36a"/>
<hi>視事夜則畨直在䑓</hi>㫁長安大獄<hi>王𨼆晉書庾峻為秘書丞遍觀古今聞見益優長安大獄乆不</hi>
<hi>决轉為侍御史㫁之朝野稱之</hi>用心厲正<hi>傅暢晉書劉毅子皦亦遵其家業用心厲正為侍御史</hi>
正直有父風<hi>晉書劉毅子皦正直有父風為御史武庫失火尚書郭彰率百人自衛而不救皦正</hi>
<hi>色詰之彰怒曰我能截卿角也皦勃然謂彰曰君何敢恃寵作威作福天子法冠而欲截角乎命紙筆奏之彰</hi>
<hi>伏不敢言衆人解釋遂止</hi>姿貎威儀<hi>魏袁紹字本初有姿貎威儀能折莭下士士多附之太祖少與</hi>
<hi>交以大將軍掾為侍御史</hi>督察萬里糺劾百寮<hi>北齊司馬子瑞為中丞選御史云周興鐡</hi>
<hi>柱漢制繡衣簮白筆以䋲違馭緫馬而明目故能出則督察萬里入則糺劾百寮揚㩁而言惟賢是寄必湏名</hi>
<hi>高河朔價重漢南諤諤清風翩翩妙技心焉匪石直也如絃有兼此者實所饑渴</hi>處法平當<hi>隋骨</hi>
<pb n="KR3k0020_WYG_014-36b"/>
<hi>儀性剛鯁有不可奪之志開皇初為侍御史處法平當不為勢所囘</hi>國之龜寳<hi>栁彧為侍御史當朝</hi>
<hi>正色百寮敬憚上嘉之曰栁彧正直之士國之龜寳</hi>獨揺不須風<hi>栁調為御史僕射楊素嘗於朝</hi>
<hi>堂見調因獨言曰栁調通體弱獨搖不須風調斂版正色曰信無取者公不當以為侍御史信有可取不應𤼵此</hi>
<hi>言公當具瞻之秩樞機不可輕𤼵素甚竒之</hi>白鹿馴擾其廬<hi>陳孝慈以貞介知名為御史丁</hi>
<hi>父憂去職䘮居過禮有白鹿馴擾其廬時人以為孝感之應</hi>獬豸冠<hi>按禮圖曰法冠也一曰柱後惠</hi>
<hi>文如淳注漢書云獬豸冠高五寸秦制也法冠服之按董巴注云獬豸神羊也蔡邕曰如麟應劭曰此獸主觸</hi>
<hi>不直故執憲者為冠以象之秦㓕楚以其君冠賜御史</hi>舉鞭聳揖<hi>唐御史遭長官戢轡辭而止焉</hi>
<hi>乾封中王本立為御史意氣頗高塗遇長官端揖而已自是諸人或降而立或一足至地或側鞭弛鐙輕重無</hi>
<pb n="KR3k0020_WYG_014-37a"/>
<hi>常開元以來但舉鞭聳揖而已</hi>尹避䑓官<hi>王播為侍御史貞元末幸臣李實為京兆尹恃恩頗横嘗</hi>
<hi>遇播於塗不避故事尹避䑓官播移文詰之</hi>烘堂<hi>凡上堂絶言笑有不可皆忍者雜端大笑則闔坐</hi>
<hi>笑謂之烘堂烘堂不罰</hi>監奏<hi>御史大朝㑹則監察押班常参則殿中分班入閤則御史監奏盖含元殿</hi>
<hi>最逺用八品宣政其次用七品紫宸最近用六品</hi>白兎御史<hi>酷吏王𢎞義為左䑓侍御史𢎞義常</hi>
<hi>於鄉里求旁舎瓜主恡之𢎞義乃狀言瓜園中有白兎命人捕逐斯須園苗盡矣内史李昭德曰昔聞蒼鷹獄</hi>
<hi>吏今見白兔御史</hi>膽落<hi>温造字簡輿為侍御史李祐自夏州入拜金吾違制馬一百五十匹造正衙彈</hi>
<hi>奏祐胆戰汗流謂人曰吾夜踰蔡州城擒吳元濟未嘗心動今日膽落於温御史吁可畏哉</hi>獬豸不<lb/>
識字<hi>則天將不利於王室羅織之徒已興矣侯思止者雍州醴泉人告舒王及裴貞反周興按之並族㓕</hi>
<pb n="KR3k0020_WYG_014-37b"/>
<hi>授思止㳺擊將軍高元禮呼之為侯大曰國家用人不次若言侯大不識字即奏云獬豸獸亦不識字而能觸</hi>
<hi>邪則天果如其問思止以獬豸對之則天天授三年乃拜左䑓侍御史</hi>皁鵰<hi>王忠愔為左䑓侍御史執</hi>
<hi>法剛正百寮畏憚時人呼為皁鵰言其顧瞻之吏皆如鵰鶚之視燕雀也</hi>前後坐族千餘家<lb/>
<hi>來俊臣則天時為侍御史按制獄素小不合意者必引之前後坐族千餘家</hi>清要<hi>李素立武德初為監</hi>
<hi>察御史時有犯法者不至死高祖特令殺之素立諫止官之自是累承恩顧尋丁憂高祖令奪情授一七品清要</hi>
<hi>所司擬雍州司户參軍上曰此官要而不清又擬秘書即上曰此官清而不要遂擢授侍御史</hi>不樂搏<lb/>
擊之任<hi>御史中丞桓範舉楊嶠為御史嶠不樂搏擊之史任範曰為官擇人豈待情願遂引為左臺侍御</hi>
碎首玉階<hi>王義方在職劾李義府曰碎首玉階素明臣節</hi>御史臺固可廢<hi>楊𤾉開元</hi>
<pb n="KR3k0020_WYG_014-38a"/>
<hi>初遷侍御史時崔日知為京兆尹貪暴犯法暘與御史大夫李傑将糺劾之傑反為日知所搆暘奏曰糾彈之</hi>
<hi>司若遭附㑹以成姦人之謀御史䑓固可廢矣上以其言切直遂令傑依舊視事貶日知歙縣丞</hi>不能<lb/>
去姦邪於雙闕之前<hi>侍御史王義方廷奏義府犯狀帝怒出義方為莱州司戸而不問義</hi>
<hi>府姦濫之罪義府云王御史妄相彈奏得無愧乎義方對云仲尼為魯司㓂七日誅少正夘於兩觀之下義方</hi>
<hi>任御史旬有六日不能去姦邪於雙闕之前實以為媿</hi>逺近聞授職欣然相賀<hi>徐有</hi>
<hi>功為左䑓侍御史則天褒異之時逺近聞有功授職皆欣然相賀後澗州刺史竇孝諶妻龎氏奴誣告給事薛</hi>
<hi>季祖斷其罪當死有功獨明其無罪而李旭等反陷有功黨援惡遂奏付法當棄市則天覽奏召有功語之曰</hi>
<hi>卿比㫁獄失出何多對曰失出臣下之小過好生聖人之大徳則天黙然由是龎氏减死有功除名為庶人尋起為</hi>
<pb n="KR3k0020_WYG_014-38b"/>
<hi>左司郎中</hi>廷劾李義府<hi>王義方遷侍御史時李義府執權用事婦人淳于氏有美色坐事繫大理</hi>
<hi>義府悦之託大理丞畢正義枉法出之高宗重按其事正義自縊高宗特原義府之罪義方以義府姦蠧害政</hi>
<hi>将加彈奏以問其母母曰昔王陵母伏劔成子之義汝能盡忠立名吾之願也義方乃廷劾義府高宗以義方</hi>
<hi>毁辱大臣言詞不遜遷莱州司戸</hi>主聖臣直<hi>桞範為侍御史吳王恪好畋逰損居人田苗範奏彈</hi>
<hi>之太宗謂侍臣曰權萬紀不能輔𨗳恪罪死範進曰房𤣥齡事陛下猶不能諌止畋獵豈宜獨罪萬紀帝怒拂</hi>
<hi>衣起頃之召謂曰何廷折我範謝曰主聖則臣直陛下仁明臣敢不盡愚帝乃解</hi>動搖山嶽震<lb/>
慴州縣<hi>乾封中韋仁約除侍御史與公卿相見未嘗行拜禮或勉之對曰鵰鶚鷹鸇豈衆禽之偶奈何</hi>
<hi>設拜以狎之且耳目之官故當特立乃曰御史銜命出使不能動搖山嶽震慴州縣誠曠職耳</hi>耳目之<lb/>
<pb n="KR3k0020_WYG_014-39a"/>
官<hi>上</hi>奉使陳遼東可平之狀<hi>賈言忠為侍御史時朝廷有事遼東言忠奉使住支</hi>
<hi>軍粮及還高宗問以軍事言忠畫其山川地勢且陳遼東可平之狀高宗大恱又問諸將優劣言忠曰李勣先</hi>
<hi>朝舊臣聖鑒所悉龎同善雖非闘将而特軍嚴整薛仁貴勇冠三軍名可振敵高偘儉素自處忠果有謀契苾</hi>
<hi>何力沈毅持重有統御之才然頗有忌前之癖諸将夙夜小心忘身憂國莫逮李勣者高宗深然之</hi>壞鄭<lb/>
注白麻<hi>李甘見宰相門</hi>㕔前兩株栢<hi>御史臺侍御史㕔前有兩株栢總章年李𤣥同張仁</hi>
<hi>禕為侍御史所植也杜易簡為之賛云爰有貞栢來徙植清臺麝條霜勁蚕葉風開始逢鵲喜終見烏</hi>奏尉<lb/>
遲寳琳抑人為妾<hi>劉藏器為侍御史時衛尉卿尉遲帝寳琳抑人為妾藏器請還其父母</hi>
<hi>既可其奏寳琳私奏乞之帝從之藏噐復執奏帝又可之寳琳又請如是再三藏噐進言曰法者海内之懸衡</hi>
<pb n="KR3k0020_WYG_014-39b"/>
<hi>上下之所共若刑罰不中則人無所措手足陛下若用舎恣情愛憎由已則國之刑憲何所施陳今寳琳請陛</hi>
<hi>下從之臣所執奏陛下亦從之今日從之明日又改之欲令下人何以遵奉夫人無信不立匹夫匹婦尚不可</hi>
<hi>失信况為天子安可戯言今陛下二三其言處分不定臣恐四海之内無所適從帝竟從藏噐所奏</hi>熒惑<lb/>
御史之象<hi>黃石公隂謀秘法熒惑火之精御史之象主禁令刑罰収補糺正</hi>南牀<hi>通典食坐</hi>
<hi>之南設横榻謂之南牀殿中監不得坐亦謂之癡牀言處其上者皆驕敖自得使人如癡又曰凡侍御史之例</hi>
<hi>不得出累月則遷登南省故號為南牀</hi>癡<hi>牀上/</hi>名望素高<hi>九國志吴楊廷式為侍御史知</hi>
<hi>雜事廷式强立忠直名望素高及為憲職人皆属望雖功臣武将亦嚴惮之徐知誥輔政漸革貪弊張崇為廬</hi>
<hi>州刺史好聚斂㑹廬江民訟其縣令掊刻者時議以崇難制使廷式往按之廷式謂知誥曰雜端推事其威至</hi>
<pb n="KR3k0020_WYG_014-40a"/>
<hi>重職業不可不行也知誥曰君将若何廷式曰将械繫張崇使使往金陵簿責都統知誥曰所劾者縣令爾何</hi>
<hi>至於是廷式曰縣令卑官也今取於民皆張崇使為之轉以獻都統爾豈可捨其大而詰其細乎知誥俛首謝</hi>
<hi>之曰吾知小事不足仰煩乃止遷大理司直</hi>權貴為之斂手<hi>南唐髙越從子逺知雜事馮延</hi>
<hi>已陳覺専國逺立朝清介權貴為之斂手</hi>言靈駕起發乞不拆民居<hi>國朝真宗永定</hi>
<hi>靈駕将發山陵使自京至缺謝濤上言先帝毁之太后以為然御史知雜</hi>　　　<hi>當</hi>
<hi>有司造晉法駕行幸尚不壊民廬舎今遺詔從儉葬而      象物侈大反欲壊民屋舎非先帝意也宜各裁</hi>
<hi>減太后不從上時與太后坐閣中乃言曰城門靈駕所過卑者當毁民居不當毁太后然之  案此注内原本</hi>
<hi>共缺十七字</hi>禁絶拆塼<hi>皇祐中侍御史徐宗况奏頃年真州長蘆江口建佛刹時轉運使希當塗</hi>
<pb n="KR3k0020_WYG_014-40b"/>
<hi>之㫖上言天長六合城壁皆五代設險之地請拆塼以脩寺今後乞降朝㫖禁絶拆塼上曰城池設險雖亦故</hi>
<hi>事然朕方恃德不恃險設或有大㓂盗一小邑雖有城池亦不足禦卿為䑓官為朕言取國家大事未幾出知</hi>
<hi>潁州然亦依其所奏上之㫁國體也如此</hi>宋羅江<hi>時又有侍御史宋禧上言乞宫中養羅江狗以備不</hi>
<hi>虞上曰養兵百萬威制夷狄尚慮不可備不虞卿令宫中養狗無謂也㑹曹𨽻叔言朝言不及犬馬而禧被黜</hi>
<hi>於是有宋羅江之號</hi>言事不尚沽激<hi>何郯天性鯁直歴三院御史言事不尚沽激頗有大體朝</hi>
<hi>廷重之</hi>趣令就職<hi>治平元年新除侍御史知雜事吕誨以嘗言承㫖賈黯過失辭職黯奏曰諫官</hi>
<hi>御史本為人主耳目一時公言非有嫌怨且誨初得御史乃臣與孫抃五人薦舉臣知其為人方正謹厚今兹</hi>
<hi>擢用甚允衆望臣得與之共事必能恊濟伏望趣令就職詔以喻誨遂就職</hi>奏對鄙俚<hi>席平為侍</hi>
<pb n="KR3k0020_WYG_014-41a"/>
<hi>御史彈奏夏竦不當為樞宻使及奏對鄙俚人皆以為笑</hi>辭兼判大理寺<hi>二年知雜吕誨奏風</hi>
<hi>憲糾䋲百司刑名出入當舉劾若令判大理寺則於體有妨望許辭免從之</hi>納勅中書<hi>二年知制</hi>
<hi>誥韓維奏准勅舉御史縁臣近累論奏乞追書復吕誨等所有御史未敢受詔閤門納勅中</hi>在言職少<lb/>
所建白<hi>二年尚書禮部郎中兼侍御史知雜事龔鼎臣為集賢殿脩撰知應天府兼南京留守司鼎臣</hi>
<hi>為宰相韓琦善翰林學士吳奎欲舉御史賈黯不肯奎争不能得乃止既而以尚書都官員外郎受起居舎人</hi>
<hi>知諌院未幾<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>知雜事在言職少所建白其後上欲以王廣淵為諌官曰近歳諫官御史多不稱職如龔鼎臣</hi>
<hi>乃未嘗言事至是出之</hi>光誨言事尤多<hi>上自即位委政大臣諫官御史言事者有司馬光吕</hi>
<hi>誨傅堯俞趙鼎范純仁吕大防而光誨言事尤多嘗言王廣淵姦邪不可以直集賢院吕誨嘗論奏宰相韓琦</hi>
<pb n="KR3k0020_WYG_014-41b"/>
<hi>五罪以為當罷去皆弗聽</hi>臺官用稀姓<hi>歸田録景祐中有郎官皮仲容者偶出街衢為一輕薄子</hi>
<hi>所虧遽前賀云聞君有臺憲之命仲容立馬媿謝乆之徐問何以知之對曰朝廷所制臺官必用稀姓者故以</hi>
<hi>君姓知之爾盖是時三院御史乃仲簡論程掌禹錫也聞者傳以為笑</hi>
　　殿中侍御史<lb/>
晉職官志魏蘭臺遣二御史居殿中伺察非法即其始<lb/>
也晉置員四人江左置二人隋梁有四人掌殿中禁衛<lb/>
内事隋置殿内侍御史十二人煬帝省殿内侍御史員<lb/>
唐百官志殿中侍御史九人從七品下掌殿廷供奉之<lb/>
<pb n="KR3k0020_WYG_014-42a"/>
儀京畿諸司兵皆隸焉正班列於閤門之外糾離班語<lb/>
不肅者元日冬至朝㑹則乘馬具服戴黒豸升殿巡幸<lb/>
則往來門旗之内檢校文物虧失者一人同知東推監<lb/>
太倉出納一人同知西推監左藏出納二人為廊下食<lb/>
使二人分知左右巡三人内供奉<hi>隋末廢殿内侍御史義寧元年丞相府置察非</hi>
<hi>掾二人武德元年改殿中侍御史武后文明元年置殿中裏行後專以裏行名官長安三年置内供奉</hi>
六典殿中侍御史六人從七品上<hi>晉置四人東晉省二人梁陳不載品秩後</hi>
<hi>魏初從五品太和末為從八品上北齊置十二人正八品隋開皇改為殿中侍御史置十二人正八品下煬帝</hi>
<pb n="KR3k0020_WYG_014-42b"/>
<hi>三年省武德五年置四人正八品下貞觀二十三年加員品文明元年又置殿中裏行以楊啟王待徴為之</hi>
國朝官品令殿中侍御史正七品<lb/>
乆習内事<hi>山濤啓事以中書通事内使孫綝限滿乆習内事宜補殿中侍御史詔可之則劣於侍御史</hi>
<hi>也</hi>監燒鴆鳥<hi>晉中興書穆帝使殿/中侍御史監燒鴆鳥</hi>括丁倍於本帳<hi>三國典略</hi>
<hi>宋世良魏孝莊時為殿中侍御史詣河北括戸大獲㳺隋至汲郡旁見有骸骨移書  之至夜其雨滂沱孝莊</hi>
<hi>勞之曰知卿所括得丁倍於本帳若官人皆如此是更生出於天下也</hi>糺劾不避威權<hi>唐張</hi>
<hi>行成少師事河間劉炫勤學不倦炫謂門人曰張子體局方正廊廟才也為雍州富平縣主簿理有能名秩滿</hi>
<hi>補殿中侍御史糺劾不避威權太宗以為能謂房𤣥齡曰觀古今用人必因媒介若行成者朕自舉之無先容</hi>
<pb n="KR3k0020_WYG_014-43a"/>
<hi>也</hi>大臣不宜輕易<hi>王無競遷監察御史轉殿中舊例毎日更直於殿前正班時宰相宗楚客</hi>
<hi>楊再思常離班偶語無競前曰朝禮至敬公等大臣不宜輕易楚客等大怒轉無競太子舎人</hi>劾趙彦<lb/>
昭左道<hi>郭震在職劾刑部尚書趙彦昭等曰以女巫左道亂常託為諸妬以踐台階驅車造門著婦人</hi>
<hi>之衣携妻就謁中孤子之禮請下獄</hi>四其御史<hi>郭霸為左臺殿中侍御史則天召見霸自陳忠鯁云</hi>
<hi>徃年征徐敬業臣願抽其筋食其肉飲其血絶其髓則天恱故拜為左臺侍御史時人號為四其御史</hi>接<lb/>
武夔龍簉羽鵷鷺<hi>上官儀進西臺侍郎同東西臺三品時以雍州司士叅軍韋絢為殿中侍</hi>
<hi>御史或疑非遷儀曰此野人語耳御史供奉赤墀下接武夔龍簉羽鵷鷺豈雍州判佐比乎時以為清言</hi>小<lb/>
事不足介意<hi>唐臨初為殿中侍御中大夫孫雲韋挺以朝列不整責臨臨曰此為小事不足介意</hi>
<pb n="KR3k0020_WYG_014-43b"/>
<hi>請今之後革之明日江夏王道宗自以貴戚共韋挺對立語臨趨至曰王亂班臨彈王江夏答曰共公大夫語</hi>
<hi>何至於是臨曰大夫亦自亂班韋失色而退諸人莫不悚動</hi>治獄至仁恕<hi>崔仁師貞觀初改殿</hi>
<hi>中侍御史時賈州有男子謀逆有司捕支黨纍係填獄詔仁師按覆及至悉去囚械為具食飲湯沐以情訊之</hi>
<hi>止坐魁惡十餘人他悉原縱大理少卿孫伏伽謂曰原雪諸家誰肯譲死就决而事變奈何仁師曰治獄主仁</hi>
<hi>恕故諺稱殺人刖足亦皆有禮豈有知枉不申為身謀哉使吾以一介易十囚命故吾願也及劔使覆訊諸囚</hi>
<hi>皆叩頭曰崔公仁恕必無枉者舉無異辭由是知名</hi>綴供奉班出入<hi>後唐天成中御史臺奏每</hi>
<hi>遇入閣舊例只一員侍御史在龍墀邉祗候彈奏公事或南班失儀㸃校不及今欲依常例差殿中侍御史二</hi>
<hi>員押鐘鼓位乃各綴供奉班出入</hi>識面臺官<hi>國朝皇祐中詔委御史中丞孫抃舉御史抃舉太常</hi>
<pb n="KR3k0020_WYG_014-44a"/>
<hi>博士吳中復或云扑平生不識中復何由知之抃曰聞中復知犍為縣廢淫祠以禁民之非開河灘以通民之</hi>
<hi>利又嘉州舊産紫什桶榴癭木等任於蜀者競探之以為器民甚苦之中復作嘉陽四詠詩以悼之及替還舟</hi>
<hi>中並不載嘉陽一物其愛民廉謹如此使之立朝必不中茍且昔人恥為呈身御史今我豈薦識面臺官遂除殿</hi>
<hi>侍御史言宰臣劉沆之過出知他州召還為侍御史</hi>内出姓名<hi>英宗治平二年以江東轉運判官尚</hi>
<hi>書屯田員外郎范純仁為殿中侍御史太常博士權發遣三司鹽鐡判官吕大防為監察御史裏行近制御史</hi>
<hi>有闕則命翰林學士與御史中丞知雜事迭舉二人而上自擇取一人至是闕兩員舉者未上内出純仁大防</hi>
<hi>姓名而命之</hi>
　　監察御史<hi>監察御史裏行檢校御史附</hi>
<pb n="KR3k0020_WYG_014-44b"/>
前漢百官表秦有監御史掌監部漢省秩六百石漢舊<lb/>
儀惠帝六年相國奏遣御史監三部監者二嵗更常以<lb/>
十一月奏事十二月還監其後州置監御史宣帝時遣<lb/>
御史察計簿不實者監察之名兼取於此<lb/>
徐邈晉紀孝武帝太元中置檢校御史吳混之為之專<lb/>
掌行馬外事<lb/>
宋百官志右司隸知行属外事晉江左置司隸之官故<lb/>
置檢校御史掌行馬外百官階次云檢校御史劣於殿<lb/>
<pb n="KR3k0020_WYG_014-45a"/>
中今置其職沈約宋書秦監御史古牧伯也與今不同<lb/>
齊職儀晉宋時有限外御史冠服同正員而無局任今<lb/>
裏行内供奉之類是也明慶年王本立余衡皆監察裏<lb/>
行自此始有其號後魏職品令太和末置檢校御史十<lb/>
二人宿直外臺不得入宿内省第九品上在律博士校<lb/>
書郎下<lb/>
北齊職品令檢校御史十二人從八品上員同殿中在<lb/>
尚書都令史太樂令上<lb/>
<pb n="KR3k0020_WYG_014-45b"/>
隋開皇官品令文帝開皇三年改檢校御史為監察御<lb/>
史十二員從八品上在尚書都事下大業三年改為正<lb/>
八品増置十六員八年進階從七品掌侍從出使檢校<lb/>
班在國之助教上<lb/>
唐職官志監察御史十員<hi>正八品上貞觀初馬周以布衣進用太宗令於監察御史</hi>
<hi>裏行自此因置裏行之名龍朔元年以王本立為監察裏行</hi>
唐百官志監察御史十五人正八品下掌察百僚巡按<lb/>
州縣獄訟軍戎祭事營作太府丞納皆莅焉知朝廷左<lb/>
<pb n="KR3k0020_WYG_014-46a"/>
右廂及百司綱目凡十道巡按以判官二人為佐務繁<lb/>
則有支使其一察官人善惡其二察戸口流㪚籍帳隠<lb/>
沒贓役不均其三察農桑不勤倉廩减耗其四察妖猾<lb/>
盗賊不事生業為私蠧害其五察德行孝悌茂才異等<lb/>
藏噐晦迹應時用者其六察黠吏豪宗兼并縱暴貧弱<lb/>
寃苦不能自伸者凡戰伐大克獲則數俘馘審功賞然<lb/>
後奏之屯田鑄錢嶺南黔府選補亦視功過糾察决囚<lb/>
徒則與中書舎人金吾将軍莅之國忌齋則與殿中侍<lb/>
<pb n="KR3k0020_WYG_014-46b"/>
御史分察寺觀莅宴財習射及大祠中祠視不如儀者以<lb/>
聞初開元中兼巡傳驛至二十五年以監察御史檢校<lb/>
兩京館驛大厯十四年兩京以御史一人知驛號館驛<lb/>
使監察御史分察尚書省六司繇下第一人為始出使<lb/>
亦然興元元年以第一人察吏部禮部兼監察使第二<lb/>
人察兵部工部兼館驛使第三人察戸部刑部嵗終議<lb/>
殿最元和中以新人不出使無以觀能否乃命顓察尚<lb/>
書省號曰六察官開元十九年以監察御史二人莅太倉<lb/>
<pb n="KR3k0020_WYG_014-47a"/>
左藏庫三院御史皆領繁劇外府推事其後以殿中侍<lb/>
御史上一人為監太倉使第二人為監左藏庫使凡諸<lb/>
使下三院御史内供奉其班居正臺監察御史之上<hi>察院</hi>
<hi>有計史三十四人令史十人掌固十三人</hi>
六典監察御史十人正八品上<hi>蓋取秦監郡御史以名官後周秋官府有司憲</hi>
<hi>府族下士八人隋煬帝大業八年又置御史百員從九品尋省盖更卑於監察矣餘同唐志</hi>
國朝咸平四年以太常博士張異為監察御史先是三<lb/>
院御史多出外任風憲之職用他官領之遂詔本司自<lb/>
<pb n="KR3k0020_WYG_014-47b"/>
薦属官俾正名而舉職也嘉祐四年御史中丞韓絳舉<lb/>
御史而限次任屢舉不應格於是絳請舉裏行從之初以<lb/>
王陶為御史裏行熈寧三年除秀州軍事推官李定權<lb/>
監察御史裏行用選人為御史自定始也知制誥宋敏<lb/>
求當撰詞頭奏御史之官國朝以來其任頗重舊志領<lb/>
太常博士經兩任通判方許奏舉入臺去嵗驟用京官<lb/>
今又幕職官便升朝著峻處糺繩之地臣竊恐弗循官<lb/>
制之舊而未厭羣議所有詞頭未敢具草又以疾乞解<lb/>
<pb n="KR3k0020_WYG_014-48a"/>
職詔罷知制誥令送别官令草焉<lb/>
元祐官品令監察御史從七品<lb/>
御史雨<hi>唐顔真卿為監察御史充河西隴右軍試覆屯交兵使五原有寃獄乆不决真卿至立辨之時</hi>
<hi>天旱獄决乃雨郡人呼為御史雨</hi>三尺之法與天下共<hi>李素立武德初為監察御史時</hi>
<hi>有犯法不至死髙祖特令殺之素立諌曰三尺之法與天下共之一法動摇則人便棄刑書臣忝法司不敢奉</hi>
<hi>㫖高祖乃從之</hi>使還稱㫖<hi>陸元方為監察御史則天革命使元方安輯嶺外將涉時風濤甚狂舟人</hi>
<hi>莫敢舉㠶元方曰我受命無私神其害我遽命濟而風濤果息使還稱㫖</hi>稱職<hi>齊澣少以詞學稱中書令</hi>
<hi>姚崇用為監察御史彈劾違犯光於風教當時以為稱職</hi>監祀<hi>舒元輿為監察御史天寳初𤣥宗祀九宮</hi>
<pb n="KR3k0020_WYG_014-48b"/>
<hi>壇次郊壇行事御署祝板元輿監祀事以為太重奏曰臣伏見祀九宫貴神祝板九片陛下親署御名及稱臣</hi>
<hi>伏以天子之尊除祭天太廟之外無合稱臣者父天母地兄日姊月其貴神九宫為目是宜分方而守其神位</hi>
<hi>數其名號太一天一招揺軒轅咸池青龍太隂天符攝提也此九神於天地猶子男也於日月猶侯伯也陛下</hi>
<hi>為天子豈可反臣於天地之子男邪臣竊以為過縱隂陽者流言其合祀則合稱皇帝遣某官致祭於九宮之</hi>
<hi>神不宜稱臣與名臣雖愚瞽未知其可乞下禮官詳議從之</hi>事長如事端<hi>監察院長與同院禮</hi>
<hi>隔語曰事長如事端</hi>送楊臨賀不顧犯難<hi>徐晦進士及第登直皆言極諌科授櫟陽尉</hi>
<hi>自楊憑所薦及憑得罪貶臨賀尉交親無敢祖送者獨晦送至藍田與憑言别時宰相權徳輿與晦交分最深</hi>
<hi>知晦之行因謂晦曰今送臨賀誠為厚矣無乃為累乎晦曰自布衣受楊公之眷方兹流播争忍無言而别如</hi>
<pb n="KR3k0020_WYG_014-49a"/>
<hi>此他日相公為姦邪所譛失意於外晦安得與相公輕别德輿嘉其直遂大稱之於朝不數日御史中丞李夷</hi>
<hi>簡請為監察晦曰平生不踐公門何見奨㧞夷簡曰聞君送楊臨賀不顧犯難肯負國乎由是知名</hi>劾來<lb/>
俊臣五罪<hi>紀履忠在職劾中丞來俊臣五罪一專擅國權二誅害忠良三贓賄貪濁四失禮教五淫</hi>
<hi>昏狼戾請下獄</hi>兄弟並居憲府<hi>楊假楊収並遺直之子假自浙西觀察判官入為監察御史収</hi>
<hi>亦白西川入為監察足弟並居憲府時為新例</hi>究理詳細<hi>趙㳙永泰初為監察御史時禁中失火與</hi>
<hi>東宮稍近代宗深疑之涓周歴壖囿按據迹狀乃上直中官遺火所致也德宗時在東宮常感涓之詳細及刺</hi>
<hi>衢州年考既深與韓滉不相得滉奏免㳙官德宗見其名謂宰臣曰豈非永泰初御史趙㳙乎對曰然即拜尚</hi>
<hi>書左丞</hi>察長忿其踈縱<hi>栁渾為監察御史性放曠不甚檢束察長忿其踈縱渾不樂乞外任</hi>
<pb n="KR3k0020_WYG_014-49b"/>
<hi>執政惜其才奏為左補闕</hi>越次請往案覆<hi>李尚𨼆景龍中為左臺監察御史時睦州刺史馮昭</hi>
<hi>泰誣奏桐廬令李師等二石余家稱其妖逆詔御史按覆諸御史憚昭泰剛愎皆稱病不敢往尚𨼆歎曰豈可</hi>
<hi>使良善陷枉刑而不為申明哉遂越次請往按覆竞推雪李師等免之</hi>卷簾與語<hi>張嘉貞長去中</hi>
<hi>侍御史張循憲為河東採訪事薦嘉貞材堪憲官請以已之官秩授之則天召見垂簾與之言嘉貞奏日以臣</hi>
<hi>草芥而得入謁九重是千載一遇咫尺之間如隔雲霧竟不覩日月恐君臣之道有所未盡則天遂令卷簾與</hi>
<hi>語大悦擢拜監察御史</hi>固請為僧<hi>王守慎有美名垂拱中為監察御史時羅織事起守慎舅侍即</hi>
<hi>張知黯推詔獄奏守慎同知其事守慎以疾辭固請為僧則天初甚怪之守慎陳請詞理甚高則天欣然從之</hi>
<hi>賜號法成識鑒高雅為時賢所重以壽終</hi>明目張膽<hi>韋思謙云大丈夫當正色之地必明目張膽以</hi>
<pb n="KR3k0020_WYG_014-50a"/>
<hi>報國恩終不能為碌碌之臣保妻子耳</hi>埋金<hi>郭䖍<graphic n="KR1493" url="https://raw.githubusercontent.com/kanripo/KR-Gaiji/master/images/KR1493.png" mimeType="image/png"/>在職舉史獻吏執事詔杜暹按之獻遺金於暹暹</hi>
<hi>受之埋於幕下及去乃移牒収取之</hi>剛正<hi>蕭至忠為宰相蘇味道贓汚御史大夫李承嘉嘗召諸御史責</hi>
<hi>之曰近日彈事不諮大夫禮乎衆不敢對至忠進曰故事臺中無長官御史人君耳目比肩事主得各自</hi>
<hi>彈不相闗若先白大夫而許彈事如彈大夫不知白誰也承嘉黙然而憚其剛正</hi>奏宗楚客<hi>崔琬</hi>
<hi>為監察御史彈奏宰相宗楚客紀處訥等驕恣䟦扈請収劾之舊制大臣有被御史彈者皆俯僂趨出待罪朝</hi>
<hi>堂楚客瞋目作色稱以忠鯁被誣中宗令琬與楚客約為兄弟時人竊歎焉</hi>有李勉始知朝廷<lb/>
尊<hi>李勉將監察御史属朝廷左武勲臣恃寵多不知禮大將管崇嗣於行在朝堂背闕而坐言笑自若勉劾</hi>
<hi>之拘扵有司肅宗特原之歎曰吾有李勉始知朝廷尊矣</hi>切諫盤逰<hi>穆宗即位監察御史楊虞卿以</hi>
<pb n="KR3k0020_WYG_014-50b"/>
<hi>帝頻出盤逰上䟽切諌䟽奏令中使宣付宰臣云虞卿所上議切直可覽後宰臣令狐楚蕭俛段文昌延英奏</hi>
<hi>事因以納諌為賀</hi>上䟽言營建佛像<hi>張廷珪為監察御史則天幸興泰宫欲於白司馬坂</hi>
<hi>營建佛像廷珪上䟽曰佛者以覺知為義因心而成不可以諸相見故經云若以色見我以音聲求我是人行</hi>
<hi>邪道不能見如來以明如來之果不可外求也陛下信心歸依發宏誓願壯其塔廟廣其尊容已遍放天下乆</hi>
<hi>矣盖有住於相而行布施非最上第一之法何以言之經云若人滿三千大千世界之寶以用布施其福甚多</hi>
<hi>若人於此經手受誦讀乃至四句偈等為人演説其福勝彼如佛所説陛下傾四海之財殫萬人之力窮山之</hi>
<hi>木以為塔極冶之金以為像雖勞則甚矣費則多矣而所𫉬福縁不愈於禅房之匹夫沙門之末學受持精進</hi>
<hi>端坐思惟理亦明矣臣竊為陛下小之今陛下廣𣗳熏修又置精舍則經云菩薩作福不應貪著盖有為之法</hi>
<pb n="KR3k0020_WYG_014-51a"/>
<hi>不足高也况以營建事諸土木或開發盤礴峻築基陛或塞川澗通轉採斫輾壓土蟻動盈巨億豈佛標坐夏</hi>
<hi>之義愍蠢動而不忍害其生哉又役鬼不可惟人畏营校計工匠率多貧窶朝驅暮役勞筋苦骨蕇食瓢飲晨</hi>
<hi>炊星飯饑渴所致疾疫交集豈佛標徒行之義愍畜獸而不忍殘其力哉又營築之資僧尼是稅雖乞匄所致</hi>
<hi>而貧闕猶多郡縣科斂逼迫星火或謀計靡所或鬻賣以充怨聲溢路和氣未洽豈佛標隨喜之義愍愚䝉而</hi>
<hi>不忍奪其産哉且邊朔未寧軍裝日給天下虚竭海内勞弊竊惟陛下慎之重之思菩薩之行為利益一切衆</hi>
<hi>生應如來布施則所謂不住色布施不住聲香味觸法布施故其福德若東南西北四維上下虚空不可思量</hi>
<hi>矣何為勤於住相凋蒼生之業崇不急之務乎臣以時政論之宜先邉境蓄府庫養人才臣以釋教論之則宜</hi>
<hi>救苦厄㓕諸相崇無為伏望陛下察臣之愚行佛之意務以理為尚不以人廢言幸甚則天從其言即停作</hi>
<pb n="KR3k0020_WYG_014-51b"/>
諫造奉天宮<hi>李善感為監察御史裏行永淳初造奉天宮於嵩陽縣又於藍田造萬全宮善感諌</hi>
<hi>曰自古帝王莫不以登封告成為盛事天皇已封泰山告太平致祥瑞則與三皇五帝比隆矣但數年以来菽</hi>
<hi>粟不稔百姓餓死道路相望兼四夷交侵日有調發天皇宜恭黙思道以禳災譴方更營造宮室勞役不已天</hi>
<hi>下聞之莫不失望臣聞不矜細行終累大德臣忝在御史是國家耳目竊以此為憂帝雖優容之竟不納其奏</hi>
<hi>善感頗渉經學承平日乆諌諍殁絶善感既進諌時人以此稱職</hi>分路檢察<hi>李憕字文融為御史</hi>
<hi>括田戸奏知名之士崔舉逸咸廙業宇文順于孺卿李宙及憕為判官攝監察御史分路檢察以課並遷監察</hi>
<hi>御史</hi>有至行<hi>國朝天聖中以太常丞桑慥為監察御史慥有至行朝廷聞其名而特命之</hi>内出<lb/>
姓名<hi>見殿中侍御史門</hi>眞御史<hi>工部侍即薦張錫為御史言丁謂不當從内地昭應災不當以</hi>
<pb n="KR3k0020_WYG_014-52a"/>
<hi>罪人京師之人皆曰張御史貌柔和而心剛正真御史也</hi>貌柔和而心剛正<hi>上</hi>
　　督軍御史<lb/>
晉職官志光武建武初征伐四方始權置督軍御史事<lb/>
竟罷東晉孝武太元六年復置隋煬帝時有監軍御史<lb/>
　　符節御史<lb/>
前漢百官表其治書符璽者有印綬比二百石以上皆<lb/>
銅印黃綬<lb/>
漢官儀尚璽四人據史趙堯為符璽御史蓋尚璽者也<lb/>
<pb n="KR3k0020_WYG_014-52b"/>
晉職官志符節御史秦符璽令之職也漢因之任次御<lb/>
史中丞掌綬節銅武符竹使符及泰始中武帝省併蘭<lb/>
臺置符節御史掌其事焉<lb/>
　　防禁御史<lb/>
晉職官志按魏晉官品令又有防禁御史第七品蘭臺<lb/>
之職也<lb/>
　　主簿<lb/>
六典主簿一人從七品下<hi>漢書張忠為御史大夫署孫寶為主簿魏晉以下無聞隋</hi>
<pb n="KR3k0020_WYG_014-53a"/>
<hi>大業三年始置御史臺主薄二員皇朝省一員</hi>掌印及受事發辰勾檢稽失<hi>兼知</hi>
<hi>官厨及黃卷</hi>
通典大唐置一員掌付事勾稽省署抄目監印給紙筆<lb/>
其俸祿與殿中御史同武德末杜淹為大夫以吏部主<lb/>
事林懷信為之貞觀中自張𢎞濟為此官之後遂為美<lb/>
職管轄臺中雜務公𪠘厨庫檢督令史奴婢配勲散官<lb/>
職事每食則執黃卷書其譴罰<lb/>
　　推直官推勘官<lb/>
<pb n="KR3k0020_WYG_014-53b"/>
國朝侍御史殿中侍御史監察御史共六員或闕及莅<lb/>
中外之任則以常参官為推直官内二員為左右巡使<lb/>
掌期㑹常参分糾違失及文武常参班簿祿料假吿凢<lb/>
文官違失右巡主之武官違失左巡主之舊以臺史巡<lb/>
察咸平四年始令左右巡使分其職又有監察使掌祠<lb/>
祭受誓戒致齋檢視彈糺左右巡監祭之外又有廊下<lb/>
使入閤監食使監香使掌國忌行香二使臨時充通謂<lb/>
之五使其推直有四曰臺一推臺二推殿一推殿二推<lb/>
<pb n="KR3k0020_WYG_014-54a"/>
凡京師外推則左右巡使左臺鞫劾及出則皆推直御<lb/>
史三院闕則他官權充推直官<lb/>
淳化初嘗置推勘官二十員分讞天下大獄咸平元年<lb/>
以十員為額後罷<lb/>
　　三京留司御史臺<lb/>
唐制自中丞以下元額七員中丞侍御史各一員殿中<lb/>
侍御史二員監察御史三員元和十三年後但以侍御<lb/>
史殿中侍御史監察御史共主留務三院御史亦不常<lb/>
<pb n="KR3k0020_WYG_014-54b"/>
備焉<lb/>
國朝西京於分司官内差一員權闕即差官權掌判南<lb/>
京上令留守通判權掌後北京置臺專差官領今則三<lb/>
京皆有正官領之大中祥符七年詔西京留守司御史<lb/>
臺今後行香拜表不以官班高下止以知府兼留守為<lb/>
首<lb/>
天禧四年以翰林學士承㫖兵部侍郎知制誥晁迥為<lb/>
主部尚書集賢院學士判西京留司御史臺他官止云<lb/>
<pb n="KR3k0020_WYG_014-55a"/>
權而迥云判以三品故也<lb/>
熈寧二年詔三京留司御史臺添權判或管勾官一員<lb/>
　　理檢使<lb/>
國朝淳化三年罷院在宣德門外西北廊皷院之西令<lb/>
登聞皷司進狀人有稱寃濫沈屈者即引送理檢院審<lb/>
問至三年廢天聖七年置理檢使以御使中丞充匭匣<lb/>
為檢匣詔於皷檢院側近别置理檢院<lb/>
　　登聞皷院<lb/>
<pb n="KR3k0020_WYG_014-55b"/>
國朝皷在宣德門南街之西廊院在外門西之北廊舊<lb/>
曰皷司景徳四年五月改今名凡文武臣僚閤門無例<lb/>
通進文字者諸色人進狀並先經登聞皷院除告軍機<lb/>
宻事及論訴在京臣寮即依例實封如進入後審狀有<lb/>
異同虚妄及夾帶他事並科遣置之罪所論事重依格<lb/>
勅施行仍令進狀人别冩劄子節畧要切事件連粘於<lb/>
所進其餘所進文字並先拆開看詳定奪或有原本文字<lb/>
照證速牒合属司分取索若事合施行及所進利濟有<lb/>
<pb n="KR3k0020_WYG_014-56a"/>
可觀採便通進若顯有違礙不可施行即當日内告示<lb/>
本人知委不識字者許陳白紙據所論事件判院官當<lb/>
面抄劄詣實口詞仍當日據収接到所進文狀都數逐<lb/>
件開坐行與不行因依具單狀聞奏若進狀并遇白紙<lb/>
人稱皷院㸔詳不盡情理即許經登聞檢院進狀披訴<lb/>
仰檢院詳酌事理若皷院所定不行為當即具不具為<lb/>
當縁由判押審狀與進狀人収執如皷院所定不當即<lb/>
具不當事件倂元進狀繳連進呈其収接所進大狀亦<lb/>
<pb n="KR3k0020_WYG_014-56b"/>
於當日内具都數開坐行與不行因依單狀聞奏其披<lb/>
訴人即時判審狀給付即許於御史臺陳訴其登聞皷<lb/>
院檢院委實行遣不當者方得接駕及繳所判審狀披<lb/>
訴當付所勘鞫如披訴得實判皷檢院官必行朝典如<lb/>
是虚妄本人科上書不實之罪未經皷院進狀檢院不<lb/>
得収接未經檢院不得接駕進狀違者依法科罪<lb/>
判院官二人舊以内臣勾當至道三年改用朝臣而未<lb/>
有主判之名景德四年始命左正言知制誥周起太常丞<lb/>
<pb n="KR3k0020_WYG_014-57a"/>
直史館路振同判以内品為監門不得關預公事<hi>監皷内侍</hi>
<hi>二人令史一人</hi>
　　登聞檢院<lb/>
唐置匭國朝太平興國九年改匭為檢東延恩曰崇仁<lb/>
南招諫曰思諌西申寃曰申明北道𤣥曰招賢改匭院<lb/>
為登聞院院在宣德門東廊之北景德四年五月改為<lb/>
登聞檢院是月勅如急速文字畫時進入常程文字一<lb/>
例每五日一次於檢内通進天聖七年上因讀唐史見<lb/>
<pb n="KR3k0020_WYG_014-57b"/>
匭函達下民寃枉之事乃謂左右曰天下九州之大豈<lb/>
無寃枉之人若至京師檢院皷院雪者必是州縣官吏<lb/>
提㸃刑獄轉運使不能理雪又若不為申理則赤子無<lb/>
告矣乃置匭函仍專命御史中丞為理檢使應諸色人<lb/>
陳竒巧法術邪妄干正道事不得上言及常程公事自<lb/>
<hi>原缺</hi>人來體式令逐出官司并皷院収接外如有指陳<hi>原缺</hi>
<hi>三字</hi>事朝政得失大段寃枉累經訴理未獲辨明或事干<lb/>
機宻並許詣匭函投進内委是急速文字晝時進入其<lb/>
<pb n="KR3k0020_WYG_014-58a"/>
餘並每五日於檢内進納如無亦具單狀聞奏如檢院<lb/>
進狀人稱寃濫沈屈者晝時引送理檢使審問<lb/>
判院官一人舊止舎人兼掌淳化二年始命他官判之<lb/>
以方嚴見憚<hi>唐孔戣為諌議上䟽以事四條陳諷後有李渉投匭上言吐突承璀公忠戣為匭使</hi>
<hi>覽副狀大怒逐之因上䟽苦諌遂貶渉倖臣聞之側目人皆為危之高步公卿以方嚴見憚</hi>
　<lb/>
　<lb/>
　<lb/>
<pb n="KR3k0020_WYG_014-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　職官分紀卷十四<lb/>
</p>
<p>
</p>
  </div>
</body>
</text>
</TEI>
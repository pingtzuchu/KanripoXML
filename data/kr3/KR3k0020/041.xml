<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>職官分紀卷四十一</head> <lb/>
    <p>
<pb n="KR3k0020_WYG_041-1a"/>
欽定四庫全書<lb/>
　職官分紀卷四十一<lb/>
　　　　　　　　　　　　宋　孫逢吉　撰<lb/>
　　郡太守<hi>更見州牧門</hi>
通典郡守秦官秦滅諸侯以其地為郡置守丞尉各一<lb/>
人守治民丞佐之尉典兵漢景帝中元二年更名郡守<lb/>
為太守凡在郡國皆掌治民進賢勸功决訟檢姦常以<lb/>
春行所主縣秋冬遣無害吏按訊諸囚平其罪法論課<lb/>
<pb n="KR3k0020_WYG_041-1b"/>
殿最<hi>按律有無害都史言如公平吏漢蕭何以文無害為沛主吏掾</hi>并舉孝亷漢制嵗<lb/>
盡遣上計掾史各一人條上郡内衆事謂之計偕簿郡<lb/>
為諸侯王國者置内史以掌太守之任宣帝以為太守<lb/>
吏民之夲數變易則下不安民知其將久不可欺罔乃<lb/>
服從其教化每拜刺史守相輒見問觀其所由退而考<lb/>
察以質其言常稱曰與我共治者惟良二千石乎是以<lb/>
漢世良吏於是為盛稱中興焉成帝綏和元年省内史<lb/>
以相治民則相職為太守王莽改曰大尹後漢或以尚<lb/>
<pb n="KR3k0020_WYG_041-2a"/>
書令僕射出為太守或自郡守入為三公<hi>出為郡守鍾離意黄香胡</hi>
<hi>廣桓榮是也入為三公盧延第五倫桓虞鮑昱是也</hi>三國時有郡守國相内史晉<lb/>
郡守皆加將軍無者為恥晉宋守相内史並銀章青綬<lb/>
集賢兩梁冠後魏初郡置三太守孝文初二千石能靜<lb/>
二郡至三郡者遷為刺史太和中次職令太守内史相<lb/>
縣令並以六年為限北齊制郡為上中下三等毎等又<lb/>
有上中下之差自上上郡至下下凡九等後周郡太守<lb/>
各以戸多少定品命隋郡太守如北齊九等之制至開<lb/>
<pb n="KR3k0020_WYG_041-2b"/>
皇三年罷天下諸郡以州綂縣大業三年又改州為郡<lb/>
郡置太守唐武徳元年改州為郡改太守為刺史加號<lb/>
持節<hi>搃管則加使持節按魏晉制有使持節持節假節使持節得戮二千石以下持節得戮無官人若軍</hi>
<hi>事俱與使持節同假節惟軍事得戮犯令者守是刺史兼領軍戎若今採訪節度使也自北齊以降天下雖分</hi>
<hi>裂其州郡漸衆廢隋開皇初有州三百一十史如太守之職十官  人弊遂  郡便以        人則刺</hi>
<hi>習舊名官名屢改職事不易葢制置之際不詳源夲因      遂有持節諸軍之虛稱其屬官别駕以下錄事</hi>
<hi>功戸諸曹𠫭軍事亦多漢晉之制若今之節度採訪副使判官之任本置别駕乗一車行部其𠫭軍録事皆佐</hi>
<hi>戎旅今並無其實豈所謂必也正名者乎又按加刺史持節軍事之名以為榮寵則邊荒萬里三數百戸小郡</hi>
<pb n="KR3k0020_WYG_041-3a"/>
<hi>亦同此號又無以别逺近大小之差輕重閒劇之異也顯慶元年都督府及上州各置執刀手十五人中下州</hi>
<hi>各十人</hi>後加號為使持節諸軍事而實無節但頒銅魚符<lb/>
而已天寳元年改州為郡刺史為太守<hi>漢文帝二年初與郡守為銅虎</hi>
<hi>符竹使符至隋開皇七年别頒青龍符於東方搃管刺史西方以騶虞南方朱雀北方𤣥武九年又頒木魚符</hi>
<hi>於搃管刺史雌一雄一三年十年悉頒木魚符於五品以上官義寕二年罷竹使符頒銀兎符於諸郡唐武徳</hi>
<hi>元年又改銀兎為銅魚符</hi>自是州郡刺史守更相為名其實一也太<lb/>
祖初理天下重親人之任䟽督守之名於屏俯仰視焉<lb/>
其人善惡必書其下是以州郡無不率理逮貞觀之末<lb/>
<pb n="KR3k0020_WYG_041-3b"/>
昇平既久羣士多慕省闥不樂外任其折衝果毅有才<lb/>
力者先入為中郎郎將以補郡守其輕也如是武后臨<lb/>
朝垂拱二年諸州都督刺史宜准京官帶魚長安四年<lb/>
納言李嶠同平章事唐休璟奏曰竊以物議重内官而<lb/>
輕外任凡所出守多因貶累非所以澄風俗安萬人臣<lb/>
請擇才於臺閣省寺之中分典大州共康庶政臣等請<lb/>
輟近侍率先具僚太后乃令書名探之中者當行於是<lb/>
鳯閣侍郎韋嗣立御史大夫楊再思等二十人中之皆<lb/>
<pb n="KR3k0020_WYG_041-4a"/>
以本官檢校刺史<hi>二十人内以政績有可稱者獨常州刺史薛亷徐州刺史司馬鍾二人而</hi>
<hi>已</hi>當時復有為員外刺史<hi>永昌中成王李千里歴遷襄州員外刺史神龍初以譙王</hi>
<hi>重福之妃張易之甥也貶重褔僕州員外刺史皆不領州務</hi>開元中定天下州府自<lb/>
京師及都督都䕶府之外以近畿之州為四輔<hi>同華岐蒲四州</hi>
<hi>謂之四輔</hi>其餘為六雄<hi>鄭陜汴/絳懐魏</hi>十望<hi>宋亳滑許汝/晉洛虢衞相</hi>十𦂳<hi>初有十𦂳</hi>
<hi>後有𦂳者甚多不復具列</hi>及上中下差<hi>凡戸四萬以上為上州二萬五千以上為中州不滿二萬</hi>
<hi>為下州亦有不約戸口以别敕為上州又謂近畿者為上州戸雖不滿四萬亦為上州其親王任中下州刺史</hi>
<hi>者亦為上州王去後依舊式天寳中通計天下上州一百九中州二十九下州二百八十九搃三百二十七州</hi>
<pb n="KR3k0020_WYG_041-4b"/>
萬石君<hi>史記萬石君奮其父趙人也姓石氏奮長子建次子甲次子乙次子慶皆至二</hi>
<hi>千石景帝曰石君四子皆二千石人臣尊寵集其門號奮為萬石君景帝季年萬石君以上大夫禄歸老於家</hi>
<hi>以嵗時為朝臣遇公門闕萬石君必下車趨遇路馬必式焉</hi>河東股肱郡故特召君<lb/>
<hi>季布為河東太守孝文時人有言其賢召欲以為御史大夫人言其勇使酒難近留邸一月見罷布進曰臣待</hi>
<hi>罪河東陛下無故召臣此必有以臣欺陛下者今臣至無所授事罷去此人必有毁臣者夫以一人譽召臣以</hi>
<hi>一人毁去臣恐天下有識者聞之有以窺陛下上黙然慙曰河東股肱郡故特召君耳</hi>東海大治<lb/>
<hi>尹翁歸為東海太守郡中吏民賢不肖及姦邪罪名盡知之東海大治乃入守右扶風</hi>教告屬縣<lb/>
<hi>王尊字子貢為安定太守到官出教告屬縣曰令長丞尉奉法守城為民父母抑强樹弱宣恩廣澤甚勞善矣太守</hi>
<pb n="KR3k0020_WYG_041-5a"/>
<hi>以今日至府諸君卿勉力正身</hi>一切以便宜從事<hi>龔遂字少卿山陽人宣帝問曰渤海廢亂朕甚</hi>
<hi>憂之君欲何以息其盜賊以稱朕意對曰海濵遐逺不沾聖化民困於饑寒而吏不恤今欲使臣勝之耶將安</hi>
<hi>之也上曰選用賢良固欲安之遂曰臣聞治亂民不可急惟緩之然後可臣願丞相御史無拘臣以文法得一</hi>
<hi>切以便宜從事上許焉遂獨行至府郡中翕然盜賊亦皆罷去民有帶持刀劍者使賣劍買牛賣刀買犢曰何</hi>
<hi>為帶牛佩犢耶</hi>賣刀買犢<hi>見/上</hi>銅虎符竹使符<hi>前漢文帝紀初與郡守為銅虎符竹</hi>
<hi>使符應劭曰銅虎第一至第五國家當發兵遣使者至郡合符符合乃聽受之竹使符皆以竹簡五枚長五寸</hi>
<hi>鐫刻篆書第一至第五張晏曰符以代古之圭璋從簡易也師古曰與郡守為符者謂各分其半右留京師左</hi>
<hi>以與之</hi>天下無雙<hi>李廣為上谷太守數與匃奴戰典屬國公孫昆邪為上泣曰李廣才氣天下無</hi>
<pb n="KR3k0020_WYG_041-5b"/>
<hi>雙自負其能數與敵角恐亡之乃徙為上郡太守</hi>以殺降不侯<hi>初李廣與從事李蔡俱為郎元狩中</hi>
<hi>蔡代公孫𢎞為丞相蔡名聲出廣下逺甚然廣不得爵祿官不過九卿而蔡為列侯廣之軍吏士卒或取封侯</hi>
<hi>廣以問望氣王朔曰豈吾相不當侯耶朔曰將軍自念豈有所恨者乎廣曰吾為隴西守羌嘗反吾誘降者八</hi>
<hi>百餘人詐而同日殺之至今恨獨此耳朔曰禍莫大於殺已降此乃將軍所以不得侯也</hi>歴七郡<hi>廣歴</hi>
<hi>七郡太守前後四十餘年得賞賜輒分其麾下飲食與士卒共之將兵乏絶處見水士卒不盡飲不近水士卒</hi>
<hi>不盡食不嘗食寛緩惜士士以此樂為用</hi>賞賜分麾下與士卒共飲食<hi>上</hi>民<lb/>
之師帥<hi>董仲舒䇿曰今之郡守縣令民之師帥所以承流而宣化也</hi>𧺫學成都市<hi>文翁</hi>
<hi>為屬郡守見蜀地僻陋有蠻夷風欲誘進之乃選郡縣小吏勤敏有才者張叔等十餘人親自飭勵遣詣京師</hi>
<pb n="KR3k0020_WYG_041-6a"/>
<hi>受業博士又修𧺫學宫於成都市中毎出行縣益從學官諸生明經飭行者與俱使傳教令出入閨閤縣邑吏</hi>
<hi>民見而榮之由是大化蜀地學於京師者比齊魯焉至今蜀好文雅文翁之化也</hi>治為天下第<lb/>
一<hi>朱邑字仲卿遷北海太守以治為天下第一入為大司農</hi>非撥煩吏<hi>龔勝楚人哀帝以勝守右</hi>
<hi>扶風數月上知勝非撥煩吏遷光禄</hi>吏民信愛號為召父<hi>召信臣字翁卿為南陽太守躬</hi>
<hi>耕勸農時行視郡中水泉開通溝瀆𧺫水門堤閼凡數十處以廣灌溉民得其利百姓歸之戸口増倍獄訟衰</hi>
<hi>止使民信愛號為召父</hi>不嚴而民從化<hi>循吏傳序河南守吴公蜀守丈翁之屬皆謹身率先</hi>
<hi>居以亷平不至於嚴而民從化</hi>治郡如家<hi>衛颯字子産為桂陽太守清白有精思治郡如家</hi>賔<lb/>
客滿門<hi>宋慱好學士大夫為守九卿賔客滿門欲仕宦者薦舉之</hi>玉食自奉<hi>陳咸為東郡太</hi>
<pb n="KR3k0020_WYG_041-6b"/>
<hi>守又為南陽太守所居以殺伐立威其治倣嚴延年其亷不如所居調撥屬縣所出食物以自奉飬奢侈玉食</hi>
<hi>然操持掾吏郡中長史皆令閉門自斂不得踰法公移敕書曰即各欲求索自快是一郡百太守也下吏畏之</hi>
<hi>令行禁止然亦以此見廢</hi>卧治<hi>汲黯字長孺為東海太守黯學黄老之言治官理民好清静擇丞掾吏而</hi>
<hi>任之其治責大體而已不苛小務黯數多病卧閣内不出嵗餘東海大治後以更五銖錢民盜鑄楚地尤甚上</hi>
<hi>以為淮揚楚地之郊乃拜淮揚太守黯伏謝不受印綬卧詔數强𧺫然後奉詔上曰君薄淮揚耶吾徒得君之重</hi>
<hi>而治之耳</hi>五十當貴<hi>朱買臣吴人也家貧好讀書常負薪樵賣以給食擔束薪行且誦書其妻亦負</hi>
<hi>戴相隨數止買臣無歌謳道中買臣愈益疾歌妻羞之求去買臣曰我年五十當貴今已四十餘矣妻怒曰如</hi>
<hi>公終餓死溝中耳遂去後買臣隨上計吏為卒將重車至長安詣闕上書久不報待詔公車會邑子嚴助貴幸</hi>
<pb n="KR3k0020_WYG_041-7a"/>
<hi>薦買臣召見説春秋言楚詞帝甚説拜買臣為中大夫與嚴助俱侍中後拜㑹稽太守且至發民除道故妻夫</hi>
<hi>治道買臣駐車呼令後車載其夫妻到太守舍置園中給食之居一月而妻自縊死</hi>長安廐吏乗<lb/>
駟馬車來迎<hi>買臣待詔常從會稽太守邸寄居飯食及拜為太守仍衣故衣懐其印綬歩歸郡邸</hi>
<hi>直上計時會吏方相與羣飲不視買臣買臣入室中守邸吏與共食且飽少見其印綬守邸者怪之前引其綬</hi>
<hi>視其印乃㑹稽太守章也守吏驚駭出語上計掾吏皆醉大呼曰妄誕耳守邸者曰試來視之其故人素輕買</hi>
<hi>臣者入内視之還走疾呼曰實然乃白守丞相推排陳列中庭拜謁買臣徐出戸頃長安廐吏乗駟馬車來迎</hi>
<hi>買臣遂乗傳去</hi>息盜<hi>龔遂為渤海太守宣帝問何以息其盜對曰臣聞治亂民猶治亂絲不可急也惟緩</hi>
<hi>然後可治</hi>班春<hi>崔篆以王莽時為建新大尹到官稱病不視事三年不行縣門下掾倪厰諫篆乃强𧺫班</hi>
<pb n="KR3k0020_WYG_041-7b"/>
<hi>春</hi>厭承明之廬<hi>嚴助為㑹稽太守數年不聞問賜書曰制詔會稽太守君厭承明之廬勞侍從之事</hi>
<hi>故出郡吏</hi>誅豪猾<hi>濟南<graphic n="KR1486" url="https://raw.githubusercontent.com/kanripo/KR-Gaiji/master/images/KR1486.png" mimeType="image/png"/>氏宗人三百餘家豪猾二千石莫能制景帝乃拜郅都為濟南太守至則族</hi>
<hi>滅<graphic n="KR1486" url="https://raw.githubusercontent.com/kanripo/KR-Gaiji/master/images/KR1486.png" mimeType="image/png"/>氏首惡餘皆股慄居嵗餘郡中路不拾遺旁十餘郡守畏都如大府</hi>匈奴引去<hi>郅都為㕍門太</hi>
<hi>守得以便宜從事匃奴素聞郅都節舉邉為引去竟都死不近雁門匃奴患之乃中都以漢法景帝曰都忠臣</hi>
<hi>欲釋之竇太后曰臨江王獨非忠乎於是斬都</hi>匈奴見憚<hi>郅都為雁門太守匈奴至為木偶人象都</hi>
<hi>令騎射之莫能中其見惮如此焉</hi>郡將<hi>嚴延年傳注謂郡守為郡將者以其兼領武事</hi>郡中無<lb/>
犬吠之盜<hi>王溫舒為河南太守素居廣平皆知河南豪猾之家及徃九月而至令郡具私馬五十疋</hi>
<hi>為驛自河南至長安部吏如居廣平時方畧捕郡内豪猾相連坐千餘家上書請大者至於族小者乃死家盡</hi>
<pb n="KR3k0020_WYG_041-8a"/>
<hi>沒入償贓奏行不二三日得可事論報至流血十餘里河内皆怪其奏為神速盡十二月郡中無犬吠之盜</hi>
郡中震恐道不拾遺<hi>嚴延年為涿郡太守大姓西髙氏東髙氏自郡吏以下皆畏避之莫</hi>
<hi>敢與牾咸曰寜負二千石莫負豪大家賔客放為盜賊發輒入髙氏吏不敢追延年至遣蠡吾趙繡按髙氏得</hi>
<hi>其死罪繡見延年為兩劾欲先白其輕者觀延年意延年先知之趙掾至白其輕者延年索懷中得重劾即収</hi>
<hi>送獄夜入晨殺吏分考兩髙窮究其姦誅殺數千人郡中震恐道不拾遺</hi>民思其政<hi>何隨拜江陽太</hi>
<hi>守民思其政年七十一卒於官後州鄉人言政績者皆稱何謂何江陽</hi>祭孝婦天大雨<hi>于定</hi>
<hi>國其父于公為縣獄吏東海有婦少寡無子養姑謹欲嫁之終不肯姑告鄰人曰孝婦養我勤苦哀其無子守</hi>
<hi>寡我老久累丁壯奈何後姑自縊死姑女告吏婦殺我母吏捕孝婦孝婦自誣服具獄上府于公以為此婦養</hi>
<pb n="KR3k0020_WYG_041-8b"/>
<hi>姑以孝聞必不殺也太守不聼竟論殺之郡中旱三年後太守至卜筮其故于公曰孝婦不當死前太守强斷</hi>
<hi>之倘在此乎於是太守殺牛祭孝婦因表其墓天立大雨嵗熟郡中以此大稱于公</hi>天下長者<hi>文帝</hi>
<hi>謂田叔曰公知天下長者乎曰臣何足以知之曰公長者宜知之叔頓首曰故雲中太守孟舒是也</hi>以三<lb/>
公使車載入殿中受䇿<hi>蕭育望之子也王鳯以其名父之子著才能除為功曹遷謁者</hi>
<hi>哀帝時南郡江中多盜拜育為南郡太守上以育為耆舊名臣之子乃以三公使車載育入殿注云使車三公</hi>
<hi>奉使之車育至南郡盜賊靜</hi>匈奴不入界<hi>李廣為右北平太守匈奴號曰飛將軍避之數嵗不</hi>
<hi>入界</hi>不可干以私<hi>尹翁歸拜東海太守過辭廷尉于定國定國家東海欲屬託邑子兩人令坐後</hi>
<hi>堂待見定國□翁歸語終日不敢見其邑子既去定國乃語其邑子曰此賢將汝不任事也又不可干以私</hi>
<pb n="KR3k0020_WYG_041-9a"/>
道不拾遺<hi>樊曄拜天水太守吏人及羌畏之道不拾遺</hi>典歴三郡蒲鞭示辱<hi>劉寛</hi>
<hi>典歴三郡嘗以為齊之以刑民免無恥吏人有過但用蒲鞭罰之示辱而已終不加苦事有功皆推之於下災</hi>
<hi>異或見引躬克責毎行縣止息亭傳接引學生祭酒及處士諸生執經對講見父老慰以農田之言少年勉以</hi>
<hi>孝悌之訓人感徳興行日有所化</hi>視民如子<hi>寛為南陽太守視民如子使之以時口不出罵言</hi>
屠伯<hi>嚴延年為河南太守冬月斷獄縣内流血河南人號屠伯</hi>不接賔客<hi>後漢陳蕃為豫章太</hi>
<hi>守方峻不接賔客士民亦畏其髙為尚書送者不出郭門</hi>奏課第一<hi>李忠字仲都為丹陽太守三公</hi>
<hi>奏課為天下第一遷豫章太守</hi>黄堂<hi>郭丹為南陽太守杜詩請為功曹丹薦鄉人長者自代而去詩敕以</hi>
<hi>丹事編署黄堂以為後法注黄堂太守之㕔事也</hi>理劇<hi>袁安字邵公三府舉安能理劇拜楚郡太守</hi>
<pb n="KR3k0020_WYG_041-9b"/>
前有召父後有杜母<hi>杜詩字君公為南陽太守性節儉而政治清平以誅暴立威善於計</hi>
<hi>畧省愛民役造作水囊鑄為農器用立少見功多百姓便之又修治陂池廣拓土田郡内比屋啟足時人方於</hi>
<hi>召信臣故南陽為之語曰前有召父後有杜母</hi>借寇君一年<hi>寇恂為潁川太守後從車駕擊隗囂</hi>
<hi>而潁川盜賊羣𧺫帝乃引軍還謂恂曰潁川逼近京師獨卿能平之耳恂曰潁川剽輕聞陛下逺踰險阻有事</hi>
<hi>隴蜀故狂狡乗間挂誤耳如聞乗輿南向賊必惶懼歸死臣願前驅即日車駕南征恂從至潁川盜賊悉降下</hi>
<hi>拜郡中百姓遮道曰願從陛下復借冦君一年</hi>秋毫無私<hi>張堪字君游吴漢伐公孫述堪拜蜀郡太</hi>
<hi>守成都既㧞堪先入據其城撿閲庫藏収其珍寳悉修列上言秋毫無私蜀人大悦</hi>文武備足<hi>更始</hi>
<hi>大司馬朱鮪自洛南定河内問鄧禹曰諸將誰可守河内者禹曰冦君文武備足有牧人御衆之才上乃拜恂</hi>
<pb n="KR3k0020_WYG_041-10a"/>
<hi>為河内太守行大將軍事</hi>文武兼才<hi>盧桓字子幹嘉平中九江蠻反四府舉桓文武兼才拜九江太</hi>
<hi>守</hi>麥穂兩岐<hi>張堪為漁陽太守匈奴嘗以萬騎入漁陽堪率數千騎奔擊大破之郡界以靜乃開</hi>
<hi>稲田千餘頃勸民耕種以致殷富百姓歌曰桑無附枝麦穂兩岐張君為政樂不可支視事八年匈奴不敢犯</hi>
<hi>塞</hi>去職乗折轅車<hi>樊顯對光武曰漁陽太守張堪昔在蜀郡仁以恵下威能討姦前公孫述</hi>
<hi>破時珍寳山積捲握之物足富十世而堪去職之日乗折轅車布被囊而已帝聞嘆息</hi>五袴<hi>廉范字叔</hi>
<hi>度為蜀郡太守成都民豐邑宇廹側舊制禁民夜作以防火災范乃毁削先令但嚴使儲水而已百姓為便乃</hi>
<hi>歌之曰亷叔度來何暮不禁火民安作昔無襦今五袴作音則䕶反</hi>隨車致雨<hi>鄭𢎞為淮隂太守政</hi>
<hi>不煩苛行春大旱隨車致雨白鹿方道夾轂而行𢎞怪問主簿黄國曰為吉為凶國拜賀曰聞三公車轓畫作</hi>
<pb n="KR3k0020_WYG_041-10b"/>
<hi>鹿明府必為宰相</hi>懸魚<hi>羊續為南陽太守府丞嘗獻生魚續受懸於庭後又進之乃出前所懸魚以杜</hi>
<hi>其意</hi>為三河表<hi>魏朗字少英為河内/太守政稱為三河表</hi>還珠<hi>孟嘗字伯周為合浦太守郡不</hi>
<hi>産榖實而海出珠寶與交趾北境常通商販貨糴粮食先是宰守並多貪穢縱人採珠求不知紀極珠遂漸徙</hi>
<hi>於交趾界於是行旅不至人物無資貧者饑死於道嘗到官革易前弊求民利病曽未踰年去珠復還百姓皆</hi>
<hi>反其業商貨流通稱為神明</hi>受一錢<hi>劉寵字祖榮為會稽太守山民愿朴乃有白首不入市井者頗</hi>
<hi>為官吏所擾寵簡除煩苛禁察非法郡中大化徴為將作大匠山隂縣有五六老叟龍眉皓髪自若邪山谷間</hi>
<hi>出人賫百錢以送寵寵勞曰父老何自苦對曰山野鄙生未嘗識郡他守發吏求民間不絶或狗吠竟夕民不</hi>
<hi>得安自明府下車以來狗不夜吠民不見吏年老遭遇聖明今聞當見棄去故自扶奉送寵曰吾政何能及公</hi>
<pb n="KR3k0020_WYG_041-11a"/>
<hi>言耶勤苦父老為人選一大錢受之</hi>夾河為太守<hi>杜周為御史大夫初徴為延史有一馬且不全</hi>
<hi>及任事三公而兩子夾河為太守家貲累數巨萬治皆暴酷</hi>毁陷阱息虎害<hi>法雄為南郡太</hi>
<hi>守先是多虎狼之暴前太守賞募張捕反為所害者衆雄乃令毁陷阱虎害稍息人以獲安</hi>拔薤置<lb/>
水<hi>龎参為漢陽太守郡人任棠有竒節隠居教授𠫭到先候之棠不與言但以薤一大本水一盂置戶屏前</hi>
<hi>自抱孫児伏於戶下主簿白以為倨参思其微意良久曰當是曉太守也水者欲吾清也㧞大本薤者欲吾擊</hi>
<hi>强宗也抱児當戶欲吾開門恤孤也於是歎息而還参在職果能抑强助弱以恵政得民</hi>京師䝉福<lb/>
<hi>潁川盜賊羣𧺫徴拜漁陽太守郭伋為潁川太守召辭謁帝勞之曰賢能太守帝城不逺河潤九里冀京師并</hi>
<hi>䝉福也伋到郡招懐山賊皆歸降</hi>虎東渡江<hi>宋均為九江太守郡多虎暴常募設檻阱而尤多傷</hi>
<pb n="KR3k0020_WYG_041-11b"/>
<hi>害均到下記屬縣曰夫虎豹在山黿鼉在水中各有所托今為民害咎在殘吏其務去姦貪進忠善可以去檻</hi>
<hi>穽其後相傳言虎相與東游渡江又山陽楚沛多蝗其飛至九江郡界輙東西散去</hi>蝗飛至界散<lb/>
去<hi>上</hi>絶滛祠<hi>宋均為九江太守俊猷縣有唐后二山民共祠之衆巫取百姓男女以為公嫗以男</hi>
<hi>為山公女為山嫗嵗改易既而不敢嫁娶前後太守莫敢禁均乃下書曰自今以後為山娶者悉以巫家勿擾</hi>
<hi>良民於是遂絶不復為山娶</hi>降廣陵賊<hi>廣陵賊張嬰等衆數萬人殺刺史太守宼亂徐揚間積十</hi>
<hi>餘年朝廷不能討梁冀諷尚書以張綱為廣陵太守欲因事中之綱乃单車之職既到乃將吏卒十餘人遥造</hi>
<hi>嬰壘以慰安之明日嬰將萬餘人與妻子面縛歸降綱廷乃单車入嬰壘大㑹置酒為樂散遣部衆任從所之朝</hi>
<hi>論功當封梁冀遏絶乃止綱任郡一年卒百姓老㓜相將詣府赴哀者不可勝數張嬰等五百餘人制服行䘮</hi>
<pb n="KR3k0020_WYG_041-12a"/>
<hi>至犍為負土成墳</hi>虎北渡河<hi>劉昆為𢎞農太守先是崤渑驛道多虎行旅不通昆為政三年仁化</hi>
<hi>大行虎皆負子渡河帝聞異之拜光禄勲詔曰昆前任江陵反風滅火後守𢎞農虎北渡河</hi>畏四知<lb/>
<hi>楊震為東萊太守道經昌邑故所舉荆州荗才王宻為也昌邑夜懷十金以遺震震曰故人知君君不知故人何</hi>
<hi>曰夜無知者震曰天知地知我知子知何謂無知宻愧而出</hi>子孫蔬食步行<hi>震為涿州太守</hi>
<hi>性公亷不受私謁子孫常蔬食步行或勸震開産業震不肯曰使後世稱為清白吏子孫以此遺之不亦厚乎</hi>
掾吏衣皆去地三尺<hi>前漢朱愽遷瑯琊太守齊俗舒緩養名愽新視事在曹掾吏皆移病</hi>
<hi>卧愽奮髯抵几曰觀齊児欲以此為俗耶乃召見諸曹吏書佐及縣大史選試其可用者出教置之皆斥罷諸</hi>
<hi>病吏郡中大驚又敕功曹官屬多褒衣大裙不中節度自今掾吏衣皆令去地三尺</hi>大馮君小馮<lb/>
<pb n="KR3k0020_WYG_041-12b"/>
君<hi>馮立字聖卿徙西河上郡太守在職公亷治行畧與野王相似吏嘉美野王立相代為太守歌之曰大馮君小</hi>
<hi>馮君兄弟斷踵相因循聰明賢智惠利民政如魯衛徳化鈞周公康叔猶二君</hi>百姓遵教<hi>韓延夀徙</hi>
<hi>潁川太守潁川多豪强難治延夀教以禮譲令文學校官諸生皮弁執爼豆為吏民行䘮娶禮百姓遵用其教</hi>
邊最<hi>後漢崔寔為五原太守五原土宜麻枲而俗不知織紡民冬月無衣寔至斥賣儲峙作紡績之具以</hi>
<hi>教之民以免寒苦是月寇連入雲中朔方殺畧吏民寔整厲士馬嚴烽侯乃不敢犯常為邊最</hi>觧榻<hi>陳蕃</hi>
<hi>為豫章太守不接賔客惟徐穉來特設一榻去則懸之</hi>四登三事<hi>劉寵自會稽太守罷歸入居九</hi>
<hi>列四登三事</hi>入拜三公<hi>第五倫桓虞鮑昱盧延/自郡守入皆拜三公</hi>兩日謡<hi>黄昌為蜀</hi>
<hi>郡太守未到郡人謡曰兩日出大兵戢</hi>願復得耿君<hi>耿純請治一郡盡力自効上笑曰卿乃欲</hi>
<pb n="KR3k0020_WYG_041-13a"/>
<hi>以治民自効乃拜東郡太守後坐事免上過東郡數千人呼號泣涕曰願復得耿君上復以為東郡太守</hi>欲<lb/>
以治民自効<hi>上</hi>男女皆宗以為名<hi>宗慶字叔平為長沙太守民養子者男女</hi>
<hi>皆宗以為名</hi>名子為任<hi>任延為九真太守九真不知父子之性夫婦之道延乃移書屬縣各使男</hi>
<hi>子年二十五至三十女子十五至四十皆以齒相配其貧無聘令長史以下各捐俸禄以賑濟助之同時相娶</hi>
<hi>者二千餘人其産子者始知種性咸曰使我有是子者任君也多名子為任</hi>妻夢帶奐印綬<lb/>
登樓<hi>張奐拜武威太守其妻懐孕夢𢃄奐印綬登樓而歌問占者曰必將生子復臨兹邦命終此樓既而</hi>
<hi>猛為武威太守殺刺史邯郸商州兵圍之急猛耻見禽乃坐樓自焼而死如占之言</hi>老少攀車叩<lb/>
馬<hi>第五倫字伯異拜會稽太守後坐法徴老少攀車叩馬號呼相隨日行數里不得前乃偽止停䕃乗小船</hi>
<pb n="KR3k0020_WYG_041-13b"/>
<hi>而去</hi>願留一年<hi>侯霸字君房遷臨淮太守更始徴霸赴公車吏人老㓜相擕號泣遮使君車當道願</hi>
<hi>留一年</hi>分俸頒贍貧者<hi>黄香遷魏都太守時水旱多餓乃分俸禄及所得賞賜頒贍貧者於</hi>
<hi>是豐富之家多出義榖官廩賑貸荒年民獲全</hi>出倉米為粥<hi>薛真度豫州太守景明初豫大饑真</hi>
<hi>度出倉米五千石為粥救其饑</hi>過家上冡<hi>韓<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>為南陽太守特聼<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>過家上冡鄉里以為榮</hi>再<lb/>
臨東郡人百其歡<hi>耿純字伯山為東郡太守後以事去職上征伐道遏東郡數千人涕泣乞</hi>
<hi>復借耿君上謂公卿曰純少事甲馬治郡何以見思若再臨東郡人百其歡</hi>詔扶輿詣闕<hi>宋均</hi>
<hi>為河内太守嘗寢病百姓耆老為禱請旦夕問𧺫居以疾上書乞身詔除子條為太子舍人均自扶輿詣闕謝</hi>
<hi>㤙帝使黄門慰問因養疾司徒缺帝以均才任宰相召不入視其疾令兩騶扶之均拜謝曰天罰有罪所苦寖篤</hi>
<pb n="KR3k0020_WYG_041-14a"/>
<hi>復望帷幄因流涕而辭帝甚傷之召條扶侍均出</hi>政事明察<hi>欒巴字叔元遷桂陽太守政事明察</hi>
<hi>視事七年以病乞骸骨</hi>吏民立生祠<hi>王堂字敬伯拜巴庸太守為治清静吏民為立生祠</hi>匈<lb/>
奴不敢向雲中<hi>廉范為雲中太守會匈奴大入塞范自率領士卒拒之敵衆盛而范軍不敵乃</hi>
<hi>令軍蓐食晨徃赴之斬首數百級敵自相轔籍死者千餘人由此不敢復向雲中</hi>百姓給足流<lb/>
民皆還<hi>曹褒為河内太守時旱自春至六月無雨穀貴百姓頗流褒到省吏并職退貪暴屢得時雨其</hi>
<hi>秋大熟百姓給足流民皆還</hi>偉容貌能飲飯<hi>彭寵字伯通父宏哀帝時為漁陽太守偉容貌</hi>
<hi>能飲飯有威於邊</hi>馮萬石<hi>馮勤魯祖父揚宣帝時為𢎞農太守生八男皆歴郡號為萬石君焉</hi>能<lb/>
貫三百斤弓<hi>祭彤為遼東太守有勇力能貫三百斤弓敵毎犯塞常為士卒先鋒</hi>道路不<lb/>
<pb n="KR3k0020_WYG_041-14b"/>
敢拾遺<hi>樊曄為天水太守其政嚴猛道路不敢拾遺行旅以錢物遺大道旁曰以付樊君後還如故</hi>
吏民老弱共守城<hi>張璠漢記陳求為陵零太守到郡設方畧期月賊消散而州兵朱葢等及</hi>
<hi>與桂陽賊胡蘭數萬人轉攻陵零陵零下濕編木為城不可守備郡中惶恐掾吏白太守求曰太守分國符受</hi>
<hi>任一郡豈顧妻孥而阻國威乎復言者斬乃悉城内吏民老弱者共守城</hi>市無二價<hi>宋登順帝以登</hi>
<hi>明識禮樂使持節臨太學奏定典律轉拜侍中數上封事抑退權臣由是出為潁川太守市無二價道不拾遺</hi>
<hi>病免卒於家</hi>去虎穽<hi>張璠漢記朱輔為南郡太守郡常有虎狼為暴前太守募人設檻穽人多死輔</hi>
<hi>到乃移書令去之後乃不為害</hi>出界買䜴<hi>羊茂遷東郡太守到官悉出舍物常食乾飯出界買豉鹽</hi>
<hi>而已</hi>出官舍物<hi>羊續遷盧江太守以/清約為政出官舍物</hi>皂葢朱轓<hi>續漢志中二千石皆</hi>
<pb n="KR3k0020_WYG_041-15a"/>
<hi>皂葢朱兩轓</hi>父子同拜<hi>漢宣帝時薄滿為上黨太守長子萬為北地都尉次子為定安太守滿與</hi>
<hi>萬俱知名並同時見徴二千石十三人俱引見萬却退不敢與父併詔譴責謁者何為不齊左右曰此乃父子</hi>
<hi>也上太息曰乃父乃子並頒符赴郡先詔上黨太守滿行山東其以滿為淮南相誨導東藩𢎞農股肱郡其</hi>
<hi>舊為太守父子同拜上嘉之</hi>妻子不之官舍<hi>袁宏後漢記吳漢為鉅鹿太守妻子不之入官舍</hi>
所知遺紈扇<hi>西京雜記朱買臣為㑹稽太守懐章綬至舍亭而國人未知也所知錢穀見暴乃勞</hi>
<hi>之曰無罷乎遺以紈扇買臣至郡以為上客</hi>務開寛信<hi>東觀漢記馬援為隴西太守務開寛信恩</hi>
<hi>以待下任吏以職務摠大體而已賔客故人日滿其門諸曹時白外事援輒曰此丞掾任何足相煩頗哀老子</hi>
<hi>使得遨遊若大姓侵小民諸羌欲旅距此乃太守事</hi>老弱相攜號哭<hi>侯霸為臨淮太守更始元</hi>
<pb n="KR3k0020_WYG_041-15b"/>
<hi>年遣使徴霸百姓老㓜相擕號哭遮使車或當道而卧皆曰願侯君復留焉</hi>為政不煩<hi>魏志華韶</hi>
<hi>為豫章太守為政不煩吏民愛之</hi>使二千石皆如賈逵吾何憂<hi>賈逵為𢎞農太</hi>
<hi>守太祖召見計事太悅謂左右曰使天下二千石皆如賈逵吾何憂</hi>父老自相責怨<hi>杜畿為河</hi>
<hi>東郡太守嘗辭訟有相告者畿親見為説大義遣令歸諦思之若意有所不盡更來詣府鄉邑父老自相責怨</hi>
<hi>曰有君如此奈何不從其教自是少詞訟</hi>胡夷稱其徳恵<hi>倉慈為燉煌太守西域雜胡欲來貢</hi>
<hi>獻而諸豪旅多逆斷絶既與貿遷欺詐侮易多不得分明胡常怨望慈皆勞之使民䕶送道路由是胡夷翕然</hi>
<hi>稱其徳恵</hi>鄭陂<hi>鄭渾遷平原郡太守郡界下濕患水潦百姓人饑乏渾與蕭相二縣畧興陂遏水開稻田郡</hi>
<hi>皆謂不便渾曰地勢淹下宜灌溉終有魚稲經久之利此豐民之本也遂躬率吏民與立功未一冬而成比年</hi>
<pb n="KR3k0020_WYG_041-16a"/>
<hi>大收頃田嵗増租入倍常氏頼其利刻石訟之曰鄭陂</hi>所在有威聲<hi>蘓則𧺫家為酒泉太守所</hi>
<hi>在有威聲</hi>治邊之稱次田豫<hi>牽招為雁門太守教民戰陳治邊之稱次於田豫</hi>除始<lb/>
皇像<hi>王朗為會稽太守舊祀秦始皇刻木為像與夏禹同廟朗到官以為無徳之君不應把於是除之</hi>
子復掾父郡<hi>劉靖馥之子黄初中遷廬江太守詔曰卿父昔為彼州今卿復掾此郡可謂克能負</hi>
<hi>荷也</hi>能克負荷<hi>上</hi>梁棟之臣有蔬食<hi>桓階為越郡太守時/俸盡食醬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>上聞之</hi>
<hi>數歎曰卿家醬頗有否因詔曰大魏富有四海梁棟之臣有蔬食非吾所以禮之意也</hi>風俗遂改<lb/>
<hi>張奐為武威太守其俗多妖忌凡二月五月産子及與父母同月生者悉殺之奐示以義方嚴加賞罰風俗遂</hi>
<hi>改百姓生為立祠焉</hi>為政舉大綱下不忍欺<hi>楊阜為武都太守徙郡小槐里百姓襁負</hi>
<pb n="KR3k0020_WYG_041-16b"/>
<hi>而隨之為政舉其大綱下不忍欺</hi>請留以千數<hi>蜀志孫皓以陶璜為交州太守武昌都督以合</hi>
<hi>浦太守修元代之交土之人請留璜者以千數於是復還</hi>恵愛在人<hi>賈萌為豫章太守恵愛在人及</hi>
<hi>卒人為立祠</hi>移書四郡<hi>吴志諸葛恪領丹陽太守拜罩令恪備威儀作鼓吹導引歸家恪到府乃</hi>
<hi>移書四郡屬城長令各保其疆界明立部伍於是山民漸出降首</hi>兵士取民笠覆鎧斬<lb/>
之<hi>吕蒙為漢昌太守襲入南郡盡得關羽將士家屬撫慰之約令軍中不得干歴人家麾下士有取民家一笠覆</hi>
<hi>官鎧鎧雖官物䝉猶以為犯軍令不可廢法遂垂涕斬之</hi>二十餘年疆埸無事<hi>士燮為交</hi>
<hi>趾太守中國士人徃依避難者百數陳國袁徽與尚書令荀彧書曰交趾士府君既學問優慱又逹於從政處</hi>
<hi>大亂之中保全一部二十餘年疆埸無事民不失業覊旅之徒皆蒙其慶雖竇融保河西曷以加之</hi>生擒<lb/>
<pb n="KR3k0020_WYG_041-17a"/>
彭綺<hi>周魴黄武中鄱陽彭綺作亂敗沒屬城乃以魴為鄱陽太守與胡綜等戮力致討遂生擒綺送詣武</hi>
<hi>昌</hi>瑚璉之器作守南越<hi>評曰陸續之於楊𤣥是仲尼之左丘明老耼之嚴周矣瑚璉之</hi>
<hi>器作守南越不亦賊夫人歟</hi>操行清純有古人之風<hi>鍾離牧字子幹遷南海太守會</hi>
<hi>稽典録曰始興太守羊衜與太常滕𦙍書曰鍾離子幹吾昔知之不熟見其在南海恩威部伍智勇分明加以</hi>
<hi>操行清純有古人之風</hi>餞席授扇<hi>晋袁宏字彦伯謝安賞其辭對辨速宏自吏部郎出為東陽郡</hi>
<hi>乃祖道於冶亭羣賢皆集安欲以迫卒試之臨别顧就左右取一扇以授之曰聊以贈行宏應聲曰輒當奉掦</hi>
<hi>仁風慰彼黎庶合坐歎其簡要</hi>去思<hi>謝安為吴興太守在官無當時譽去後為人所思</hi>在官無<lb/>
當時譽<hi>上</hi>無幹局之譽<hi>鄭冲為陳留太守以儒雅為徳蒞職無幹局之譽</hi>飲吴<lb/>
<pb n="KR3k0020_WYG_041-17b"/>
水<hi>鄧牧為吴郡太守載米之郡俸禄無所受惟飲吴水而已去郡有百姓數千人挽船不得進牧乃少停夜</hi>
<hi>中發去吴人歌之曰紞如打五皷雞鳴天欲曙鄧侯挽不來謝令推不去</hi>鄧侯挽不來<hi>上</hi>去<lb/>
州郡武備<hi>平吴之後帝詔罷軍役示海内大安州郡悉去兵大郡置武吏百人小郡五十人山濤以</hi>
<hi>為不宜去州郡武備帝不用永寕之後屢有變難㓂賊大𧺫郡國無備不能制天下遂大亂如山濤言焉</hi>舉<lb/>
不以親<hi>劉𢎞為鎮南將軍都督荆州諸軍事時京都守宰多缺𢎞表其門將初有平張昌之功補襄陽</hi>
<hi>太守朝廷以初雖有功業襄陽名郡名器宜慎不可授初乃以前東平太守夏侯陟為襄陽太守𢎞之婿也𢎞</hi>
<hi>下教曰夫統天下者宜與天下同心化一國者宜以一國為任若必以姻親然後可用則荆州十郡安得十婿</hi>
<hi>然後為牧哉乃上表陟姻親舊制不得相監彼初之勲業宜見酧報詔聼之</hi>讓皷葢<hi>王導遷丹陽太</hi>
<pb n="KR3k0020_WYG_041-18a"/>
<hi>守加輔國將軍上牋曰昔魏武逹政之主也荀文若功臣之最也封不過亭侯倉舒愛子之寵贈不過别部司</hi>
<hi>馬以此格萬物得不局跡乎今者臨郡不問賢愚豪賤皆加重號輒有皷葢有不得者或為耻辱天官混雜朝</hi>
<hi>望頺毁今臣導始任不能崇峻山海而開創亂源謹送皷葢加崇之物請從導始庶令雅俗區别帝從之</hi>宰<lb/>
郡<hi>范寗為豫章太守大設庠序改革舊制不拘常憲逺近至者千餘人資給衆費一出私禄并取一郡四姓</hi>
<hi>子弟皆充學生課讀五經又𧺫學䑓功用彌廣江州太守王凝之上言曰寗私立下舍七所又置家廟十五縣</hi>
<hi>皆使左宗廟右社稷凖之太廟皆資人力寗若以古制宜崇自當列上而敢専輙詔曰若寗果如凝之所表豈</hi>
<hi>可復宰郡乎以此扺罪</hi>父為九州牧兒為五湖長<hi>桓𤣥為義興太守鬱鬱不得志</hi>
<hi>嘗登髙望震澤歎曰父為九州牧兒為五湖長棄官歸國</hi>使人神思清發<hi>劉世智以儒行稱歴</hi>
<pb n="KR3k0020_WYG_041-18b"/>
<hi>吏部出為潁川太守平原管輅嘗謂人曰吾與劉潁川兄弟談使人神思清發昏不假寐自此之外殆白日欲</hi>
<hi>寢矣</hi>卧治南陽<hi>劉善明太祖踐祚以善明勲臣欲與之禄召謂曰南陽近畿國之形勝自非親賢不</hi>
<hi>使居之卿為我卧治也</hi>臧彪<hi>梁書臧厥為晉安太守郡居山海常結聚逋逃前二千石雖計捕而盜賊</hi>
<hi>不止厥下車宣化諸㓙黨皆襁負而出自是居民復業商旅流通然政嚴酷少恩吏民小事加杖罰百姓謂之</hi>
<hi>臧彪</hi>不好發摘細事<hi>後魏書韋察除潁川太守不好發摘細事常謂何用小察以傷大道吏感</hi>
<hi>之</hi>秋毫無私<hi>羊敦字元禮為廣州太守甚有能名姦吏跼蹐秋毫無犯屬嵗饑家餽米至使人尋</hi>
<hi>陂澤採藕而食之遇有病苦觧衣貸米朝廷以其清白賜穀千斛絹百疋</hi>决訟牛<hi>張長年為汝南太守</hi>
<hi>郡民劉崇之兄弟分析家貧惟有一牛爭不决訟於郡長年曰汝曹當有一牛爭之不竟有二牛各應得一豈</hi>
<pb n="KR3k0020_WYG_041-19a"/>
<hi>有訟理即以家牛一頭賜之於是郡境之中各相誡約咸敦敬讓</hi>不以私潤負公心<hi>北齊</hi>
<hi>書赫連子説除林慮太守文襄徃晉陽由郡境問所不便説云臨水武安去郡遥逺山嶺堅叠若東屬魏則地</hi>
<hi>平路近文襄笑曰卿徒知便人不覺損幹說答曰所言者人所疾苦不敢以私潤負公心文襄善之乃勅依事</hi>
<hi>施行自是人情近便行路稱之</hi>改鞭用熟皮<hi>翟伯亷為齊地太守恩信大行改鞭用熟皮為之以</hi>
<hi>示耻耳</hi>大赦無一囚<hi>宋世良拜清河太守天寳初大赦郡無一囚率郡吏拜赦而已</hi>清徹<lb/>
底<hi>宋世良為清河太守及代至傾城祖道有老人泣而前謝曰老人年九十記三十五政府君非為善政清</hi>
<hi>亦徹底今失賢者人何以濟乃止</hi>血刄<hi>三輔故事要敬為隴西太守過洛陽乃上言曰臣䇿能不血刄</hi>
<hi>坐羈匈奴頭致階下</hi>能書不得之官<hi>三輔决録韋誕字仲將除武都太守以能書不得之官洛</hi>
<pb n="KR3k0020_WYG_041-19b"/>
<hi>陽節等三都雲觀始就命誕題賜以筆墨誕因奏曰夫欲善其事必先利其器用得張仙之筆佐伯紙及臣墨</hi>
<hi>又得臣手然後可逞徑丈之勢也</hi>以能草自矜<hi>趙襲字光嗣為燉煌太守先是杜䖍崔子玉以</hi>
<hi>能書稱於世襲與羅暉亦以能草頗自矜誇故張伯英餘與襲同郡太僕朱賜書曰上比崔杜不足下方羅趙有</hi>
衰絰送喪者千餘人<hi>十六國春秋前梁錄晉昌太守隂繇卒郡人思其政化衰絰送葬至</hi>
<hi>武威者千餘人</hi>百姓號慕<hi>華陽國志張翕為隂平郡守布衣蔬食儉以化民乘馬二匹之官一死一</hi>
<hi>病翕曰吾將步還矣夷漢甚安其惠愛年九十卒百姓號慕送䘮塟者千人天子嗟歎賜錢十萬立祠堂後太</hi>
<hi>守多所煩擾夷人叛亂翕子端方察孝亷天子𧺫家拜越巂郡太守迎者如雲</hi>迎者如雲<hi>上</hi>民<lb/>
歌<hi>永建中大仙山吴資為巴郡太守民歌之曰習習晨風動時雨潤乎苖郡俊恤時務我民以優饒及資去</hi>
<pb n="KR3k0020_WYG_041-20a"/>
<hi>官又歌曰望逺忽不見惆悵當徘徊恩澤實難忘攸心故永懷</hi>掃地以待<hi>趙瑶字元珪弟琰字穉珪</hi>
<hi>兄弟皆以令徳著聞瑶少有公望遷扶風太守後自蜀吾郡入為司空還都琰謂之曰第五伯魚從蜀入為司空</hi>
<hi>今掃地以待足下矣</hi>胡威之清何以過此<hi>世説周顗罷臨川郡還都未及見工舟泊青溪</hi>
<hi>渚王丞相往看之時夏月暴雨卒至舫既狹小而又漏殆無復可坐處王曰胡威之清何以過此即啟用為呉</hi>
<hi>興郡</hi>石下得剪刀<hi>見刺/史門</hi>髙枕安卧淮南清政<hi>王充論衡淮南鑄偽錢吏</hi>
<hi>不能禁汲黯為淮南太守不懐一錢不刑一人髙枕安卧淮南清政</hi>獮猴騎土牛<hi>世說荆州刺史</hi>
<hi>裴潛以南陽周泰為從事使詣司馬宣王宣王知之辟泰泰九年居䘮留缺待之後至三十六日擢拜新城太</hi>
<hi>守尚書鍾毓嘲之曰君釋褐登宰府三十六日擁麾葢守兵馬與郡乞兒乘小車亦何駛耶泰曰君貴公之子</hi>
<pb n="KR3k0020_WYG_041-20b"/>
<hi>故守吏職獮猴騎土牛亦何遲也</hi>生子名氷兒<hi>李氷為蜀郡太守開成都水以溉田萬頃江神</hi>
<hi>嵗取童女二人以為婦冰以其女與神為婚徑至祠勸神杯酒神飲其酒氷厲聲責之因忽不見良久有二蒼牛</hi>
<hi>闘於岸旁有間氷還流汗謂官屬曰吾闘大極不勝當即相助南向腰中正白者我綬也主簿刺殺北靣者江</hi>
<hi>神遂死人慕其氣决抗壯健勇因生子名氷兒</hi>治有兄風<hi>裴康弟綽字季舒遷褒城太守治有兄風</hi>
<hi>百姓歸心</hi>重臨益州有治効<hi>楊洪字季休初監蜀郡太守又後重臨㿽州有治効</hi>重臨<lb/>
交趾郡盜釋甲<hi>夏方字天平為交趾太守日南冦賊悉降重臨交趾郡盜望風釋甲</hi>胡漢<lb/>
各立祠<hi>盛光字伯世轉河間東萊二郡徴拜司農少卿及卒胡漢各立祠祭祀</hi>外敵攝氣<lb/>
<hi>後漢祭服子次孫遷遼東太守外敵攝氣及卒遼東為立祠</hi>蜀郡吏民立祠<hi>文翁為蜀郡太</hi>
<pb n="KR3k0020_WYG_041-21a"/>
<hi>守好教化脩𧺫學宫由是大化終吏民為立祠</hi>臨淮立廟四時祭<hi>侯覇字君房轉臨淮太守</hi>
<hi>光武即位徴尚書令及卒臨淮立祠四時祭焉</hi>民為𧺫家廟<hi>董仲為丹陽太守及卒民為𧺫家立</hi>
<hi>廟</hi>蠻夷送蜀界<hi>張嶷字伯叔為越嶲太守/徴還蠻夷戀慕送出蜀界</hi>二郡立廟<hi>宋登</hi>
<hi>為相潁川太守及卒二郡民各立廟汝隂縣配食社</hi>民立碑銘<hi>趙瑶字元珪為廣漢太守及卒民立</hi>
<hi>碑銘</hi>故吏立碑<hi>裴康弟綽遷襄陽太守百/姓歸心及卒故吏為立碑</hi>蝗不入境<hi>宋均為九</hi>
<hi>江太守時山陽楚沛多蝗蟲其飛至九江界者輒東西分㪚不入均境</hi>蝗髙飛不集<hi>王况字伯</hi>
<hi>文為陳留太守以徳化民永平旱蝗𧺫彌山遍兖豫至陳留界髙飛不集</hi>人稱神政<hi>竇輔為河間太</hi>
<hi>守天下遍蝗獨不入河間人稱神政</hi>百姓愛如父母<hi>聞人晉遷泰山太守吏有過謬引以自責</hi>
<pb n="KR3k0020_WYG_041-21b"/>
<hi>百姓愛如父母</hi>襁負歸者千餘家<hi>京茂為泰山太守寇難即靜襁負歸者千餘家</hi>匈奴<lb/>
更不入塞<hi>東觀漢記賈復字君文子琮字武孺建武初為朔方太守匈奴常犯塞得生口問太守為</hi>
<hi>誰曰賈武孺曰寜賈將軍子耶曰是是皆放遣還是後更不入塞</hi>神惠<hi>崔寔家傳寔除古原太守郡處邊郵不知</hi>
<hi>耕桑之業於是寔勸種穀織羅以賑貧窮民用獲濟號曰神惠</hi>威能震敵<hi>桓階别傳階為趙郡太守</hi>
<hi>㑹郡寮送之上曰此邊未靖以卿威能震敵徳懷逺人故以相煩是亦㓂恂河内之舉</hi>生子以江<lb/>
為名<hi>江祚别傳祚為南安太守民思其徳生子多以江為名</hi>生子以孟為名<hi>孟宗别傳</hi>
<hi>宗為豫章太守人思其惠路有行歌故時人之生子以孟為名</hi>年未三十為萬石<hi>摰氏家傳</hi>
<hi>瞻景歴新野安豊西陽隨郡新蔡太守將發王敦謂曰卿年未三十而為萬石早也答曰方將軍早比甘羅巳</hi>
<pb n="KR3k0020_WYG_041-22a"/>
<hi>晚也</hi>遺愛在人<hi>梁元帝好徳傳姚賢父復為交趾太守遺愛在人</hi>運家米贍給吏<lb/>
人<hi>會稽後賢錄孔坦為吴興太守新荒之後繼以水災道路相望坦到撫綏運家米贍給吏人又為粥於路</hi>
<hi>其所全濟甚多乃止</hi>富貴還故里<hi>隋書樊子葢廬江人也為武威太守朝於江都宫帝謂之曰富</hi>
<hi>貴不還故里真繡衣夜行耳勅廬江郡設三千人會賜米麥使謁墳墓宴故老當時榮之</hi>銅魚符<hi>唐書</hi>
<hi>髙祖為唐王停竹使符頒銀兎符諸郡武徳元年改兎符為銅魚符</hi>廣府清白者四人<hi>盧奐</hi>
<hi>為南海太守時南海郡利兼水陸瓌寳山積劉巨鱗彭昇相繼為太守五府節度皆坐贜鉅萬而死乃授奐奐</hi>
<hi>任此遐方貪吏斂迹人用安之以為開元以來四十年廣府節度清白者四人謂宋璟裴伷李朝隱及奐也</hi>
中使不干法<hi>盧奐為南海太守中使市舶亦不干法</hi>朕不識顔真卿形狀<lb/>
<pb n="KR3k0020_WYG_041-22b"/>
<hi>顔真卿為平原太守安祿山逆節頗著真卿因霖雨為脩城復隂料丁壯儲廩充實乃陽令文士治舟於池飲</hi>
<hi>酒賦詩或説於祿山祿山以其為書生不足虞也無㡬祿山果反河朔盡䧟獨平原城守具足備乃使司馬㕘</hi>
<hi>軍率平馳奏之𤣥宗聞祿山變歎曰河北二十四郡豈無一忠信乎得平原奏大喜歡顧左右曰朕不識顔真</hi>
<hi>卿形狀如何所為得如此</hi>所莅有聲<hi>崔彦昭字思文數治郡所治有聲動稱遺愛</hi>來嚼鐡<lb/>
<hi>來瑱丁母憂以孝聞祿山反張垍復薦之為潁川太守前後殺賊頗衆咸謂來嚼鐵以功加銀青光祿大夫</hi>
每遷秩讓形於色<hi>崔𤣥亮清慎介獨歴湖曹二郡太守毎一遷秩謙讓輒形於色</hi>鬰林<lb/>
石<hi>陸龜䝉傳陸氏住姑蘇其門旁巨石逺祖續常仕呉為<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>林太守罷歸無裝舟輕不可越海取石為重人</hi>
<hi>稱其亷號<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>林石世保其石云</hi>攀卧遮圍不能去<hi>五代晉郭延魯為復州太守臨政忽驚歎</hi>
<pb n="KR3k0020_WYG_041-23a"/>
<hi>曰先人曾為沁牧九年不移我得不遵家法而使政有紕繆乎由是正俸之外未嘗斂貨數事理政一郡頼焉</hi>
<hi>及秩滿百姓上章請留將離治境攀卧遮圍而不能去朝廷聞而嘉之</hi>攀船相送三百里<hi>吴録</hi>
<hi>鄧攸作吴興郡有惠政離郡之日人入水攀其船哭泣相送三百里不忍别</hi>民生男女以陶<lb/>
為字<hi>九國志吳陶雅典黔州二十餘年民感其化生男女以陶為字</hi>身長一丈<hi>北齊書慕容儼</hi>
<hi>父叱頭為嶺南太守身長一丈</hi>
　　知州<hi>知府知軍</hi>
唐職官志<hi>見州牧門</hi>
國朝上謂自古禦戎之策莫若將帥得其人今沿邊知<lb/>
<pb n="KR3k0020_WYG_041-23b"/>
軍州自古謂之郡將宜各知邊鄙之利害萬一有事備<lb/>
驅使令今後沿邊知州軍候替各具民間及邊事五件<lb/>
奏聞亦足以觀其人之賢不肖<lb/>
天聖七年六月樞密院有上封事者其畧曰太平之時必<lb/>
有武備左傳云豫備不虞古之善政也古謂郡守為將<lb/>
者以其武足以臨軍故為將者欲其知山川道路之險<lb/>
易又欲其識士卒之勁弱至於户民之衆寡牙吏之能<lb/>
否皆欲知之故本土之人守其城池保其鄉里晝戰夜<lb/>
<pb n="KR3k0020_WYG_041-24a"/>
守耳目相熟與長戍正兵相須而其利百倍昔趙充國<lb/>
漢之名將也常因西戎犯塞上問其備禦之計充國周<lb/>
知四夷事猶曰臣願馳至金城圖方畧上之山川之形<lb/>
勢士卒之强弱不可坐料之也今國家兵戈已息四鄙<lb/>
無事臨襟帶之地固嘗擇人矣至如近邊内地州多是<lb/>
儒臣審官院循資差遣三年替後别處交官肯以邊事<lb/>
經心武畧為意乎今以武勇謀畧内殿崇班以上三二<lb/>
十人令於河北河東關西及西川廣南不以逺近但路<lb/>
<pb n="KR3k0020_WYG_041-24b"/>
居衝要處知州至得替日湏得具其本處民間利害或<lb/>
邊事十件奏聞足可見其能否朝廷要人驅使詢之於<lb/>
朝則曰某人曽在某處知某處事宜是以先試之以近<lb/>
邊之任委之以臨邊之事宜令閤門今後差閤門祗候<lb/>
以上充知州軍候回日知州令言事五件内三件民間<lb/>
利害二件邊事或兵馬利便其知軍令言事三件内二<lb/>
件民間利害一件邊事或兵馬利便仍替囬日湏先實<lb/>
封奏訖方得朝見<lb/>
<pb n="KR3k0020_WYG_041-25a"/>
治平二年自今知州軍選歴任無賍私罪者私罪杖以<lb/>
下及公罪體量衝替除差遣候經四任親民無賍私罪<lb/>
徒以下而嘗立戰功酬奬轉官者亦候經四任親民仍<lb/>
臨時取㫖十一月御史知雜吕誨奏乞除擬知州於引<lb/>
見日令上殿親有所問又使中書閲其可否然後授之<lb/>
詔自今鄭兖曹蔡相邢同晉夀湖明宣河中等知州府<lb/>
辭見許上殿<lb/>
元祐令<hi>見州牧門</hi>
<pb n="KR3k0020_WYG_041-25b"/>
春明退朝錄節度州為三品刺史州為五品唐内臣為<lb/>
中尉惟贈大都督國初曹翰觀察使判潁州是以四品<lb/>
臨五品也同品為知隔品為判自後輔臣宣徽使太子<lb/>
太保僕射為判餘並為知<lb/>
晝錦<hi>國朝太祖親征并州已濟河召王祐謂曰上黨最為要害之地汝為吾暫往控制之遂知潞州明年</hi>
<hi>又知大名府太祖謂曰此卿之故鄉所謂晝錦者也</hi>最為親民<hi>太平興國九年選祕書丞楊延慶等</hi>
<hi>十餘人分知諸州太宗謂宰相曰刺史之任最為親民非其人則民受其弊昔後漢秦彭為潁川郡守教化大</hi>
<hi>行百姓懷惠乃有鳯凰麒麟嘉禾甘露之瑞可謂善政也以一太守猶能致此况君天下者何為太平不可致</hi>
<pb n="KR3k0020_WYG_041-26a"/>
<hi>和氣不可召也</hi>方面擇人<hi>咸平五年以工部郎中陳若拙為刑部郎中知澤州翌日追還舊制書仍</hi>
<hi>舊秩知處州若拙遷京東轉運使被召自以為時舊臣當顯用洎受命頗不自得上言澤州反類責降以親老</hi>
<hi>為辭上曰澤州大藩朕以方面擇人所任不在轉運使下况輔相舊臣亦出典藩郡若拙懇訴不已故有是命</hi>
牧守之任朝廷公器<hi>六年秦國長公主為子六宅使世隆求州刺史上曰牧守之任朝廷</hi>
<hi>公器不許</hi>水精燈籠<hi>張中庸知洋州/民號水精燈籠</hi>二州之民爭於界上<hi>杜衍</hi>
<hi>知乾州安撫使以其治狀之優攝治鳯翔二州之民爭於界上乾之民曰天子以杜公撫我彼州之民何可得</hi>
<hi>之鳯翔民曰今為我公矣汝何有焉</hi>醉翁<hi>歐陽脩為河北巡漕未㡬上思之復召還後出守滁州自號醉</hi>
<hi>翁移鎮南京潁州</hi>一兵殺二千石之貴<hi>嘉祐中夀州鼓角兵士閻遂夜入知州祕書監</hi>
<pb n="KR3k0020_WYG_041-26b"/>
<hi>林洙衙殺洙上見奏驚曰二千石之貴一兵殺之足知其不防閑耳亟令根治仍厚恤其家自通判以下皆降</hi>
<hi>削官</hi>為治簡要<hi>何郯知漳州為治簡/要遷天章閣侍制</hi>一郡有六太守<hi>嘉祐中光</hi>
<hi>祿少卿劉緯知洪州䑓官上言緯在郡不治僕𨽻用事受賍而子弟挾私撓法一郡之事皆委於胥吏民間有</hi>
<hi>一郡有六太守之語移知鄧州</hi>賜飛白安民字<hi>錢晦領忠州防禦使知河中府仁宗問晦所傳</hi>
<hi>鉄劵朕欲見之晦并三朝御書以進仁宗皆親誌其末還之又賜飛白安民字因戒曰朕以陕西兵方觧民困</hi>
<hi>乏久矣卿為朕往愛撫無縱酒樂使人謂為貴戚子弟</hi>再任有實效<hi>治平元年以司農少卿知</hi>
<hi>康州趙尚寛為光祿少卿再任仍賜錢二百貫初康曠土甚多人屢以為言尚寛始備渠堰召民耕種嵗餘來</hi>
<hi>占者二千餘户本路提㸃刑獄及轉運司使副等論薦遂令再任至是嵗滿復有是命比言事者屢以守令不</hi>
<pb n="KR3k0020_WYG_041-27a"/>
<hi>久任為患朝廷為立再任之法而罕有應詔者獨尚寛脩舊𧺫廢興輯勸課有實效焉</hi>邊事不可<lb/>
遥度<hi>三年免新差知延州陸説正衙令入見問本任當何以施為奏曰邊事不可遥度候臣到審察有所</hi>
<hi>見當畫一條奏然未審陛下欲示威夷狄惟欲安靜而已帝曰大抵邊郵宜以安靜為務此是王素言朝廷興</hi>
<hi>師皆欲疆埸無事惟將校使臣欲生事以要功卿謂何如曰誠如素言陛下能委任將帥疆埸無事天下幸甚</hi>
空使宅待夏鄭公<hi>退朝錄夏鄭公為宣徽使忠武軍節度使自河中節度徙判蔡州道經漢</hi>
<hi>昌李邯鄲為守乃徙居他所空使宅以待夏鄭公為知禮也</hi>賜御書印紙錄其課最<lb/>
<hi>何承矩淳化四年擢西上閤門使知滄州踰年徙雄州賜御書印紙錄其課最又賜内府弓劍</hi>
　　總郡佐<lb/>
<pb n="KR3k0020_WYG_041-27b"/>
通典郡之佐吏秦漢有丞尉員外以佐守尉典武職後<lb/>
漢諸郡各置諸曹掾史畧如公府曹無東西曹晉宋而<lb/>
下雖官曹名品互有異同大抵畧如漢制北齊上郡太<lb/>
守屬官合二百一十二人以下郡逓減之隋初以州郡<lb/>
無復軍府則州府之職㕘為郡官故有長史司馬錄事<lb/>
㕘軍功户兵法等七曹開皇三年詔郡官以曹為名者<lb/>
並改為司又十二年詔州司從事為名者並改為㕘軍<lb/>
又制刺史二佐毎嵗暮更入朝上考課煬帝置通守贊<lb/>
<pb n="KR3k0020_WYG_041-28a"/>
持東西掾主簿司功倉户兵法士等書佐各因郡之大<lb/>
小而為増减改行㕘軍為行書佐<lb/>
國朝<hi>見州牧門</hi>
右曹掾史<hi>前漢書朱愽遷瑯琊太守齊部舒緩養名博視事右曹掾史皆移病卧注云右曹上曹也</hi>
褒衣大袑<hi>愽在齊又敇功曹官屬多褒衣大袑不中制度自今掾史衣皆去地三寸</hi>去議曹<lb/>
<hi>博又不喜書生所至郡輒罷去議曹曰豈可復置此謀曹耶</hi>無袴<hi>東觀漢記呉良字大議以清白方正</hi>
<hi>稱為郡議曹掾門下掾王望言曰明府視視五年家給人足今日嵗首請上夀良跪曰門下掾佞諂明府今良</hi>
<hi>尚無袴太守曰此生言是</hi>郡股肱<hi>晉劉毅字仲雄郡王某薦毅於同府曰毅方正亮直介然不羣言不</hi>
<pb n="KR3k0020_WYG_041-28b"/>
<hi>茍合行不茍容往日僑仕公郡股肱正色立朝舉綱引目朱紫有分鄭衛不雜孝悌著於平陽為政效於三魏</hi>
<hi>未遇邦族無所自呈</hi>
　　郡丞<lb/>
前漢百官志郡丞秦官也<hi>應劭曰景帝置郡丞秩六百改石黄綬銅印武帝元符六年</hi>
<hi>名長史為京兆尹置丞二人秩六百石帝延平復改為長史</hi>
晉職官志元帝太興二年罷諸郡丞成帝咸康七年復省<lb/>
惟丹陽不省官視通直一梁冠皂衣銅印黄綬安帝六<lb/>
年復置<lb/>
<pb n="KR3k0020_WYG_041-29a"/>
通典宋文帝元嘉四年復置齊梁有之至隋開皇三年<lb/>
改别駕治中為長史司馬至煬帝又罷長史司馬置贊<lb/>
治一人後又改郡贊治為丞位在通守下今郡丞廢矣<lb/>
其職分為别駕長史司馬自隋為郡府之官去從事史<lb/>
唐百官志丹陽會稽吳郡吴興及萬户郡丞並六百石<lb/>
上<lb/>
論嚴延年之罪<hi>前漢河南郡丞義上書言嚴延年罪名十事事下御史丞</hi>
<hi>按騐坐怨望誹謗政治不道棄市</hi>重聽何傷<hi>黄霸為潁川太守長吏許丞老</hi>
<pb n="KR3k0020_WYG_041-29b"/>
<hi>病聾督郵欲逐之霸曰許丞亷吏雖老尚能拜起送迎正頗重聽何傷且善助之無失賢者意</hi>處議當<lb/>
於法令<hi>黄霸為人明察為丞處議當於法令性頴敏又習文法守甚任之吏民受教焉</hi>大丈夫<lb/>
當雄飛<hi>東觀漢記趙温字子京為京兆郡丞歎曰大丈夫當雄飛安能雌伏遂棄官去</hi>上䟽言<lb/>
事出<hi>華嶠後漢書桓譚上䟽言事出為六安郡丞意忍忽不樂而卒</hi>中二千石奏事皆<lb/>
與其丞<hi>漢名臣奏曰案簿中二千石奏今丞相事直據案長史持心竭誠而事皆與其丞故丞不可得</hi>
<hi>盡事公明</hi>與臧洪同日而死<hi>三國魏志陳容隨臧洪為東郡丞城未敗容在紹坐見洪當死</hi>
<hi>起謂紹曰將軍舉大事欲為天下除暴而専先誅忠義豈合天意臧洪發舉為郡將奈何殺之紹慙左右使人</hi>
<hi>牽出謂曰汝非臧洪儔空復爾為容顧曰夫仁義豈有常蹈之則君子背之則小人今日寜與臧洪同日而死</hi>
<pb n="KR3k0020_WYG_041-30a"/>
<hi>不與將軍同日而生復見殺在紹坐者竊相謂曰如何一日殺二烈士</hi>能誦讀<hi>汝南先賢傳周防事</hi>
<hi>韋公年十六任郡小吏世祖巡狩汝南召掾吏試防能誦讀拜郡丞</hi>斷獄和顔色<hi>鍾岏良吏傅顔</hi>
<hi>雍為曲阿上虞令皆有重名孫權為㑹稽太守屯吳不之郡以雍為丞行郡事每斷獄和顔色常云豈為私耶</hi>
丞行郡事<hi>上</hi>先開倉而後上狀<hi>隋書張須陁為齊郡嵗饑穀米踊貴須陁將開</hi>
<hi>倉賑給丞屬咸曰待詔勅不可擅與須陁曰今帝在逺遣使往来必奄嵗序百姓有倒懸之急如待報至當委</hi>
<hi>溝壑矣吾若以此獲罪死無所恨乃先開倉而後上狀帝知而不之責</hi>吏人相視懾氣<hi>王文</hi>
<hi>同為恒山郡丞郡有大豪<graphic n="KR2069" url="https://raw.githubusercontent.com/kanripo/KR-Gaiji/master/images/KR2069.png" mimeType="image/png"/>每持長吏長短前後守令皆憚之文同下車聞其名召而數之因令左右刻木為</hi>
<hi>版為大橛埋之於庭出尺餘四角各埋小橛令其人踣止於上縛四肢以棒毆其背應時消爛郡中大駭吏人</hi>
<pb n="KR3k0020_WYG_041-30b"/>
<hi>相視懾氣</hi>
　　别駕<hi>已具州牧門軍州通守  通判</hi>
通典别駕自郡府之官唐永徽三年改為長史前上元<lb/>
元年復置别駕多以皇族為之神龍中廢開元中復置<lb/>
始通用庶姓天寳六年以𤣥宗由潞州别駕入定内難<lb/>
遂登大位乃廢别駕至徳中復置諸府各一人而大都<lb/>
督不置通判其事以貳都督刺史之職<lb/>
犯顔争太守<hi>後漢王允傳郡民有路佛者少無名行而太守王允召以補吏犯顔固争允怒欲收</hi>
<pb n="KR3k0020_WYG_041-31a"/>
<hi>而殺之刺史鄧球間馳傳辟為别駕從事球由是知名</hi>
　　通判軍州<hi>見州牧門</hi>
國朝御史丞孫抃言狀見近日大臣出移藩多是指名<lb/>
奏辟通判緣通判古監郡之職一州利害全藉議論與<lb/>
近下寮屬不同今乃以節相之貴兼私恩之原事有不<lb/>
當能毅然必爭者有㡬人有爭之豈無顧望牽制於其<lb/>
間由是觀之則見受辟之士規規俛從者十有七八中<lb/>
賢之人豈無過失生靈重困可不念哉迄今後大臣出<lb/>
<pb n="KR3k0020_WYG_041-31b"/>
移藩鎮不得奏辟通判如見任者官的是别無才幹即<lb/>
具事由乞朝廷選差貴戚等規制並由公路上曰州郡<lb/>
設通判本與知州同判一郡之事知州有不法者得舉<lb/>
奏之今既辟除自是恩地事有不可必不執守卿言極<lb/>
是自今兩府出鎮只得奏辟簽判職官一員<lb/>
元祐令上州通判正七品中下州通判從七品<lb/>
　　長史<lb/>
通典秦置郡丞其郡當邊戍者丞為長史掌兵馬漢因<lb/>
<pb n="KR3k0020_WYG_041-32a"/>
而不改<hi>古今注曰守相病丞長史行事其邊郡太守丞為長史領丞職</hi>其後長史為軍<lb/>
府官至隋為郡官大唐初無永徽二年改别駕為之其<lb/>
後二職並置府州各一人五府長史理府事餘府州通<lb/>
判而已<lb/>
　　司馬<lb/>
隋百官志<hi>見州牧門</hi>
唐職官志<hi>見州牧門</hi>
御製詩以送行<hi>唐賀知章因病上䟽請為道士求還鄉里詔許御製詩以送行其子曾為會稽</hi>
<pb n="KR3k0020_WYG_041-32b"/>
<hi>郡司馬侍養</hi>
　　録事㕘軍<lb/>
國朝<hi>見州牧門</hi>
通典晉置本為公府官非州郡職也掌總錄衆曹文簿<lb/>
舉彈善惡後代刺史有軍而開府者並置之自後漢有<lb/>
郡主簿官職與州主簿同隋初以錄事㕘軍為郡官則<lb/>
并州郡主簿之職矣煬帝又置主簿唐武徳元年復為<lb/>
錄事㕘軍開元初改京尹屬官曰司錄㕘軍掌府事勾<lb/>
<pb n="KR3k0020_WYG_041-33a"/>
稽首署抄目糾彈部内非違監印給紙筆之事<hi>乾元元年加進</hi>
<hi>一品仍陞其資元年建寅月又制凡縣令判司與錄事異禮尊其任也</hi>
五代後唐應順元年中下州錄事㕘軍事三考者注劇<lb/>
縣以長定格滯壅故也<lb/>
元祐令上中下州錄事㕘軍從八品<lb/>
有人倫之鑒<hi>唐盧齊卿為雍州録事㕘軍時則天令雍州長史薛季昶擇僚史堪為御史者昶問</hi>
<hi>齊卿薦長安尉盧懷慎李休光萬年尉李乂崔湜咸陽丞倪若氷盩厔尉田宗璧新豐尉崔日用後皆至大官</hi>
<hi>時人謂齊卿有人倫之鑒</hi>政稱第一<hi>顔杲卿為魏州錄事㕘軍振舉綱目政稱第一</hi>止長史<lb/>
<pb n="KR3k0020_WYG_041-33b"/>
觀自焚僧<hi>郎餘令轉幽州錄事㕘軍時有客僧聚薪自焚長史□照率官屬欲往觀之餘令曰好生</hi>
<hi>惡死人之情也彼逺蔑教義不近人情明公佐守重藩湏察其奸詐勿得輕舉觀此妖妄乃從其言按問果得</hi>
<hi>詐狀</hi>言辭忤物稱為輕薄<hi>鄭世英武徳中為揚州錄事㕘軍素以言辭忤物稱為輕薄</hi>
有士林譽以無罪受戮<hi>杜亷拜豪州刺史屬徳宗厭兵革姑息戎政亷性浮險恣兇威</hi>
<hi>錄事㕘軍韋賞團練判官陸楚皆以守職論事忤亷亷宻誣奏二人扇動軍中忽有制使至亷率官吏迎於驛</hi>
<hi>中前呼韋賞陸楚出宣制杖殺之二人名家有士林譽一朝以無罪戮天下寃之</hi>
　　司功㕘軍<hi>功曹</hi>
通典兩漢有功曹史主選署功勞<graphic n="KR1318" url="https://raw.githubusercontent.com/kanripo/KR-Gaiji/master/images/KR1318.png" mimeType="image/png"/>代皆同北齊諸州<lb/>
<pb n="KR3k0020_WYG_041-34a"/>
有功曹㕘軍隋因之及罷郡置州以曹為名者改曰司<lb/>
煬帝罷州置郡改曰司功書佐唐改曰司功㕘軍開元<lb/>
初京尹屬官及都督府並曰功曹㕘軍而列郡則曰司<lb/>
功㕘軍令掌管園廟祭祀禮樂學校選舉表䟽醫筮考<lb/>
課䘮塟之事<lb/>
唐職官志<hi>見州牧門</hi>
韋昭辨釋名曹羣也功曹吏所羣聚户曹民所羣聚其<lb/>
他皆然<lb/>
<pb n="KR3k0020_WYG_041-34b"/>
主吏<hi>前漢蕭何為主吏注功曹也</hi>遣出就職<hi>朱博為瑯琊郡見功曹閉闔自責與筆札使自</hi>
<hi>記受取一錢以上無得有所匿欺謾半言斷頭矣功曹惶怖具自䟽奸賍大小不敢隱慱知其對皆實乃命就</hi>
<hi>席受敕自改而已投刀使削所記遣出就職</hi>勅功曹佐太守為治<hi>王尊為安定太守到</hi>
<hi>官出教敕功曹各自砥勵助太守為治其不中用趨自避退毋久妨賢</hi>後必成善士<hi>後漢呉扶</hi>
<hi>為功曹與同郡周嘉相見下車執手士大夫曰何與二十少年為徒扶答曰後必成善士嘉後仕至零陵太守</hi>
擢舉善人<hi>雷義為郡功曹能擢舉善人不伐其功也</hi>才能絶倫奉使専對<hi>班固</hi>
<hi>奏記東平王蒼曰𢎞農功曹史殷肅博學洽聞才能絶倫誦詩三百奉使専對</hi>南陽宗資主畫<lb/>
諾<hi>漢汝南太守宗資以事委功曹范滂時人謡曰汝南太守范孟慱南陽宗資主畫諾</hi>不應州命<lb/>
<pb n="KR3k0020_WYG_041-35a"/>
<hi>李恂太守李鴻請署功曹未及到而州辟為從事會鴻卒恂不應州命而送鴻䘮還郷里既□留𧺫冢墳持䘮</hi>
<hi>二年</hi>寜受笞死范滂不可違<hi>後漢范滂為汝南太守宗資請署功曹滂外甥西平李頌</hi>
<hi>公族子孫為鄉曲所棄中常侍唐衡以頌請資資用為吏滂以非其人寢而不召資遷怒捶書佐朱零零曰范</hi>
<hi>滂清裁猶以利刄齒腐朽今日寕受笞死滂不可違</hi>拔佩刀截馬鞍<hi>周章初仕郡為功曹時大</hi>
<hi>將軍竇憲封冠軍侯就國章從太守行春冠軍到太守乃欲謁之章進諌不聼遂升車章前拔佩刀截馬鞍乃</hi>
<hi>止及憲被罪公卿多以交關得罪太守幸免以此重章</hi>不知何獨識我<hi>鍾皓字季明同郡陳</hi>
<hi>寔年不及皓皓引為友皓為郡功曹辟司徒府臨辭太守問誰可代卿者皓曰明府必欲得其人西門亭長陳</hi>
<hi>寔可寔聞之曰鍾君似不察人不知何獨識我</hi>設榻<hi>徐穉時陳蕃為太守以禮請功曹蕃在郡不接賔客</hi>
<pb n="KR3k0020_WYG_041-35b"/>
<hi>惟穉來時特設一榻去則懸之</hi>薦逹郡中異行<hi>李夀聰明知逹太守黄瓊髙其名徳召署功曹</hi>
<hi>每見進常薦達郡中有異行者</hi>家貧食糒<hi>袁珍為郡功曹/家貧常食糒</hi>坐嘯<hi>袁崧後漢書岑</hi>
<hi>晊字公孝為太守成瑨請為功曹時謡曰南陽太守岑公孝𢎞農成瑨但坐嘯</hi>耿况器重寇恂<lb/>
<hi>東觀漢記寇恂仕郡功曹太守耿况甚重器之</hi>不發私書<hi>樊準仕郡功曹介正不發私書</hi>我有<lb/>
賢功曹<hi>趙勤太守桓虞召為功曹委以郡事客過虞欲託一士令為吏虞曰我有賢功曹趙勤當與議</hi>
<hi>之或於内聼虞乃問勤勤對恐未合衆客乃止勿復道</hi>當車拔佩刀<hi>鮑永為郡功曹時有稱侍</hi>
<hi>中止傳舍者本守趙興欲出謁永以不宜出不聼興遂駕往永乃拔佩刀截馬當車興因還數日下捕之果矯</hi>
<hi>稱使者由是知名</hi>甚有威嚴<hi>韓稜仕郡為功曹吏稍遷功曹性正直為吏甚有威嚴</hi>稽古<lb/>
<pb n="KR3k0020_WYG_041-36a"/>
<hi>郭州仕郡為功曹薦胡况程魯欲自代太守杜詩曰古者卿士讓位今功曹稽古合經可為後法</hi>耻以<lb/>
言受進<hi>吴良初為郡吏嵗旦與掾吏入賀門下吏王望舉觴上夀諂稱太守功徳良於下席勃然進曰</hi>
<hi>佞邪之人欺諂無狀願勿受觴太守斂而止讌罷轉良為功曹良恥以言受進終不肯謁</hi>以髙能稱<lb/>
<hi>馮勤為太守銑期為功曹以髙能稱</hi>言切<hi>汝南太守歐陽歙召郅暉為功曹汝南舊俗十月郡會百里内</hi>
<hi>縣皆賫牛酒讌飲禮畢歙曰西部督郵孫延資天資忠貞不嚴而治宜顯之於朝暉於下坐愀然前曰案延資</hi>
<hi>性貪邪外方内圓朋黨搆奸㒺上害民明府以惡為股肱以直為曲此既無紀又復無丞暉不敢奉觴歙慚不</hi>
<hi>知所言門下掾鄭敬進曰君明臣直功曹言切明府徳也可無受觴歙意少解曰歙之罪也</hi>恨不能<lb/>
用虞延之諌<hi>虞延去官還鄉里太守富宗聞延名召署功曹宗性奢侈多不中節延諫宗不說延</hi>
<pb n="KR3k0020_WYG_041-36b"/>
<hi>即辭退居有頃宗果以侈縱被誅及臨當伏刑擥涕而歎曰恨不用功曹虞延之諫</hi>無實行未嘗<lb/>
加禮<hi>永平初新野功曹鄧衍以外戚小侯每頒朝會而容姿趨歩有出於衆上目之顧左右曰朕之容貌</hi>
<hi>豈若此人特賜輿馬衣服虞延以衍無實行未嘗加禮上既異之乃詔令自稱南陽功曹詣闕衍在職不服父</hi>
<hi>䘮帝聞之乃歎曰知人則哲惟帝難之信哉斯言衍聞而慚退</hi>憲章朝右簡㧞才識<hi>張璠</hi>
<hi>漢記庶為汝南太守教曰古人勞於求賢佚於任使故能化清於上事輯於下其憲章朝右簡㧞才識委功曹</hi>
<hi>陳蕃匡改理務拾遺補闕任主簿應副庶循名責實察言觀效</hi>陳寵任王渙<hi>陳寵為廣漢太守風</hi>
<hi>聲大行入為大司也農以任功曹王渙</hi>才畧智數<hi>臧洪廣陵太守張超請為功曹與至陳留見兄邈邈</hi>
<hi>語超曰聞弟政教威恩不由已出動任臧洪洪何如人超曰洪才畧智數優超海内竒士也邈即與語大異之</hi>
<pb n="KR3k0020_WYG_041-37a"/>
海内竒士<hi>上</hi>清凈舉動必以禮<hi>袁渙字耀卿父滂為漢司徒當時諸公子多越</hi>
<hi>法度而渙清净舉動必以禮郡命為功曹</hi>以郡吏交二千石<hi>陳矯太守陳登請為功曹使矯</hi>
<hi>詣許謂曰許下論議待吾不足足下相為觀察還以見誨矯還曰聞逺近之論頗言明府驕而自矜使過泰山</hi>
<hi>泰山太守東郡薛悌異之結為親友戯矯曰以郡吏交二千石鄰國君從陪臣逰不亦可乎</hi>年少有<lb/>
大意<hi>杜畿年二十為郡功曹鄭縣内繫囚數百畿親臨獄裁其輕重盡决遣之郡内竒其年少而有大意</hi>
此家䟽誕不中功曹<hi>京兆尹張時與杜畿有舊署為功曹常言此家疏誕不中功曹畿竊</hi>
<hi>云不中功曹中河東太守</hi>待以朋友之禮<hi>吴志虞翻字仲翔太守王朗命為功曹孫䇿征會稽</hi>
<hi>復命為功曹待以朋友之禮江表傳曰䇿語翻云今日之事與卿其之勿言䇿作郡吏相待</hi>廊廟才<lb/>
<pb n="KR3k0020_WYG_041-37b"/>
<hi>呉錄孫劭北海人為孔融功曹融曰廊廟才也後為吴丞相</hi>宜作功曹<hi>吴錄聶交少為縣吏虞翻</hi>
<hi>從交州縣令使友送之翻與語而竒焉為書與豫章太守謝裴令以為功曹郡時見有功曹裴見之問曰縣吏</hi>
<hi>聶交可堪何職對曰此人閒縣小吏猶可堪曹佐裴曰宜作功曹君其辟之乃用焉</hi>年四十<hi>晉書山濤</hi>
<hi>年四十為郡功曹後為司徒</hi>沙汰郡吏百餘人<hi>王𨼆晉書劉毅僑居陽平太守杜恕逼為</hi>
<hi>功曹吏月餘沙汰郡吏百餘人三魏僉曰但聞劉功曹不聞杜府君</hi>府君飾車而迎<hi>晉庾衮元</hi>
<hi>康末潁川太守以功曹命之衮服造役之衣杖鍤荷斧不俟駕而行曰請受下夫之役府君飾車而迎衮逡廵</hi>
<hi>辭焉形雖益恭而神有不可動之色府君知其不屈乃歎曰非常士也吾何以降之乃厚為禮而遣焉</hi>正<lb/>
色諫郡將<hi>任旭字次龍立操清脩不染流俗郡將秀請為功曹秀居官貪穢每不奉法旭正色苦諌</hi>
<pb n="KR3k0020_WYG_041-38a"/>
<hi>秀既不納旭乃謝去閉門講習養志而已久之秀坐事被收旭狠狽營救自扶送秀乃慨然歎曰任功曹直人</hi>
<hi>也吾違其讜言以至於此復何言哉</hi>門寒三拜不就<hi>烏程呉逵經饑父母兄嫂及其他死者十</hi>
<hi>有三人存者唯逵夫妻而已家無四壁晝則傭績夜還燒磚伐木夫妻勤苦期年成七墓十三棺太守張崇義</hi>
<hi>其志行加羔㕍之禮補功曹吏逵以門寒三拜不就</hi>鳩飛入懷探得銅鈎<hi>張氏世為功曹</hi>
<hi>晨𧺫當朝有鳩從承塵上飛下詣前欲取飛上承塵如此三天逐明功曹朝還正坐曰鳩何為來乎云為我禍</hi>
<hi>耶當往承塵上為福耶入我懷乃披襟當之鳩飛入懐探得銅鈎因此帶之官至數郡子孫傳之或至九卿三</hi>
<hi>輔故事云何氏䇿張氏鈎張氏肥貴瘦賤故二族以鈎䇿占吉凶以肥瘦徵貴賤今並失鈎策兩世㣲矣</hi>十<lb/>
日一炊<hi>京兆舊事孫晨家貧為郡功曹十日一炊</hi>在公盡規<hi>會稽典錄孫策功曹魏滕以忤</hi>
<pb n="KR3k0020_WYG_041-38b"/>
<hi>意將殺之呉夫人乃倚大井而語䇿曰汝新造江南其事未集方當優賢士棄過立功魏功曹在公盡規今日</hi>
<hi>殺之則人明日殺汝吾不忍見禍之及此當先投此井中耳策大驚逐釋滕</hi>有凌雲之志<hi>魏朗</hi>
<hi>字少英從郡守行春寢於闔内感時志激中夜長歎府君朝問昨歎息誰主簿曰書佐魏朗也府君由是知朗</hi>
<hi>有凌雲之志轉功曹書佐</hi>謁府君當跪待<hi>魏徵仕郡為功曹吏府君貴其名重徵每拜謁常跪</hi>
<hi>而待之</hi>十命不詣<hi>華陽國志李業字巨遊少執志清正太守劉盛慕其名請為功曹十命不詣</hi>
家貧歩行<hi>朱倉下邳人少受學於蜀郡張寜食豆屑飲水同業矜其貧資給米肉不受家貧常歩行</hi>
郡將與衣袴不受<hi>豫章列士傳華茂為功曹被不覆軀衣不周身郡將與布被衣袴不受</hi>
㧞賢舉善<hi>祖逖仕為功曹㧞賢舉善</hi>奉上篤義率下恭寛<hi>許慎為功曹奉上以篤</hi>
<pb n="KR3k0020_WYG_041-39a"/>
<hi>義率下以恭寛</hi>任以大事<hi>荆州先賢傳周瑜領南郡以龎士元為州里所信辟為功曹任以大事瑜</hi>
<hi>垂拱而已</hi>威儀嚴肅<hi>鍾離意别傳太守竇翔召意功曹乃為立條式威儀嚴肅後日竇君與意相見</hi>
<hi>曰功曹湏立嚴科吏無大小莫不畏威</hi>風化肅穆<hi>陸績㑹稽太守王朗命續為功曹風化肅穆郡</hi>
<hi>内大治</hi>
　　司倉㕘軍<hi>倉曹</hi>
通典兩漢有倉曹吏主倉庫北齊以下並同功曹<lb/>
唐職官志<hi>並見州牧門</hi>
按倉庫簿領<hi>後漢戴就字景成仕郡為倉曹掾刺史劾其罪太守遣部從事按倉庫簿領收就於</hi>
<pb n="KR3k0020_WYG_041-39b"/>
<hi>獄五毒慘至就慷慨直辭色不變容太守竒其壯節委以郡事</hi>賣衣糴米以賑之<hi>三國典畧</hi>
<hi>張軌為倉曹㕘軍或有請貸官粟者軌曰以私害公非吾宿志濟人之難詎得相違乃以所服之衣糴粟以賑</hi>
<hi>其乏</hi>
　　司户㕘軍<hi>户曹</hi>
通典漢魏以下有户曹掾主民户北齊以下並同功曹<lb/>
韋昭辨釋名<hi>見司功門</hi>
五代職官志梁開平二年省諸道州府六曹掾屬只留<lb/>
户曹一員通判六曹<lb/>
<pb n="KR3k0020_WYG_041-40a"/>
國朝<hi>見州牧門</hi>
元祐令上州司户㕘軍從八品中下州從九品<lb/>
霹靂手<hi>唐裴琰之永徽中為同州司户㕘軍時年少刺史李義崇甚輕之先是州中有積年舊案數百</hi>
<hi>道崇義促琰之判之琰之命書吏數人連紙筆湏臾判斷並畢崇義大驚謝之曰公何忍藏鋒以成鄙夫之過</hi>
<hi>由是大知名謂之霹靂手</hi>素有仁政<hi>裴守真父齊隋大業中為淮安郡司户屬郡人楊琳田瓚據郡</hi>
<hi>作亂盡殺官吏以素有仁政相戒不許驚害仍令人䕶送齊及妻子還鄉</hi>判終無揺動<hi>李元綋遷</hi>
<hi>雍州司户時太平公主與僧爭碾磑公主方承㤙用事百司皆希其㫖元綋遂判還僧寺竇懷貞為雍州長史</hi>
<hi>大懼太平勢促令元綋取判元綋大署判後曰南山可移此判終無揺動</hi>作歡喜詩<hi>杜審言坐事貶</hi>
<pb n="KR3k0020_WYG_041-40b"/>
<hi>授吉州司户又與同僚不恊司馬周季重與員外司户郭若納共搆審言罪狀繫獄將因事殺之既而季重等</hi>
<hi>府中酬燕審言子并年十二懷刃以擊之季重中傷而死并以為左右所殺季重臨死曰吾不知杜審言有孝</hi>
<hi>子郭若紬誤我至死審言因此免官後則天召見審言將加擢用問曰卿歡喜否審言蹈舞謝㤙因作歡喜詩</hi>
<hi>甚見喜賞</hi>河東三絶<hi>徐彦伯轉蒲州司兵時司户韋嵩善判司士李亘工於翰札而彦伯以文詞推</hi>
<hi>美時人謂之河東三絶</hi>措大官<hi>九國志蜀王宗銖責授雍州司户㕘軍問吏曰㕘軍何官衣何服吏</hi>
<hi>曰下州判司縧衫槐笏而已宗銖大笑絶倒曰頭便斬去吾何能作措大官耶</hi>罵賊被殺<hi>國朝儂賊</hi>
<hi>叛時邕州司户宗旦屢白於知郡陳洪言智髙必叛洪以為狂而不信及城陷宗旦嫚罵賊被殺而朝廷不封</hi>
<hi>贈布衣鞏尚節義之士乃以書上本路轉運使辨其事</hi>要而不清<hi>見侍卿史門</hi>
<pb n="KR3k0020_WYG_041-41a"/>
　　司兵㕘軍<lb/>
通典漢司𨽻屬官有兵曹從事史葢有軍事則置之以<lb/>
主兵事至北齊以後並同功曹<lb/>
獻三大禮賦<hi>唐杜甫天寶末獻三大禮賦𤣥宗竒之召試文章授京兆兵曹㕘軍</hi>入蕃省<lb/>
父<hi>劉審禮子易從歴司兵㕘軍審禮之没吐蕃許易從入蕃省之及審禮卒易從號哭晝夜不止毁膚過禮</hi>
<hi>吐蕃哀其志行還其父屍易從扶䕶歸彭城朝野嗟賞後歴彭城長史</hi>河東三絶<hi>見司户㕘軍事</hi>
<hi>門</hi>
　　司法㕘軍<hi>法曹决曹</hi>
<pb n="KR3k0020_WYG_041-41b"/>
通典兩漢有决曹賊曹掾主刑法歴代皆有或謂之賊<lb/>
曹或為法曹或為墨曹隋以後與功曹同<lb/>
唐職官志<lb/>
國朝<hi>見州牧門</hi>
元祐令上州司法㕘軍從八品中下州從九品<lb/>
郡内比東海于公<hi>後漢郭𢎞為潁川郡决曹掾治獄四十年用法平正郡内比之東海于公</hi>
請代鄭崇質充使<hi>唐狄仁傑為并州都督府法曹鄭謂崇質母老且病當充使絶域仁傑</hi>
<hi>曰太夫人有危病而公遂使豈可貽親萬里之憂乃遣長史藺仁基詣代崇質行時仁基與司馬李孝亷不平</hi>
<pb n="KR3k0020_WYG_041-42a"/>
<hi>因相謂曰吾等可少媿矣由是相待如初</hi>口對疑獄<hi>杜佑嘗謁潤州刺史韋元甫元甫未知之他日</hi>
<hi>元甫有疑獄不能决佑時在旁元甫訊於佑口對其要元甫竒之奏為司法</hi>犯司法杖者衆<lb/>
斥罰之<hi>徐有功累轉蒲州司法為政寛仁不行杖罰吏人感其恩信逓相約曰若犯司法徐㕘軍杖者</hi>
<hi>必斥罰之由是人爭用命終於代蒲不戮一人</hi>未為人所知<hi>裴遵度志氣深厚性機警以門䕃累</hi>
<hi>授潞府司法時年已老未為人所知授大理寺丞剖判州獄理行始著遷司門員外郎</hi>斷獄平恕<lb/>
<hi>韋仁夀大業中為蜀郡司法書佐斷獄平恕其有得罪者曰韋君所斷罪死無恨</hi>孝意請先受<lb/>
死<hi>隋陳孝意為魯郡司法書佐太守蘓威欲殺一囚因諌不許孝意請先受死乃止</hi>
　　司士㕘軍<hi>士曺</hi>
<pb n="KR3k0020_WYG_041-42b"/>
通典兩漢無聞北齊以後與功曹同大唐掌管河津營<lb/>
造橋梁廨宇之事<lb/>
元祐令諸州司士㕘軍從九品司士為散官<lb/>
河中三絶<hi>見司户門</hi>
　　司理㕘軍<lb/>
國朝别置以専鞫獄事劇者置二人太平興國九年以<lb/>
諸道多闕司理㕘軍詔曰司理㕘軍専於推鞫研覈情<lb/>
實尤在得人如聞諸道多闕此官葢吏部拘以資序難<lb/>
<pb n="KR3k0020_WYG_041-43a"/>
為注擬自今應有闕處宜令本州於見任前任簿尉判<lb/>
司内選擇明敏有官業者充秩滿當與升資其罷軟不<lb/>
任職者便可選官代雍熈二年詔曰王者任人各有攸<lb/>
處茍適其用則無曠官近以新及第人為司理㕘軍恐<lb/>
其初到官尚未通刑法令州郡長史觀其不勝任者於<lb/>
判司簿尉中兩易之三年詔司理司法不得預帑藏之<lb/>
事五年不得兼蒞他職大中祥符五年陜西轉運使度<lb/>
支郎中薛顔言諸州司理㕘軍朝廷謂其刑獄重難與<lb/>
<pb n="KR3k0020_WYG_041-43b"/>
免選限或任非其人多致枉濫請自今誤入人徒以上<lb/>
罪者令批厯依例守選冀有所懲九年令諸司理㕘軍<lb/>
自今獄有重囚與免衙㕘天聖七年以司理㕘軍並選<lb/>
强明兩任以上判司簿尉充如是令錄别無殿犯情願<lb/>
權注者亦聼初入令錄選人多不願入司理欲乞自今<lb/>
令錄邊人該權主簿尉司法者見於合入處先注司理<lb/>
㕘軍<lb/>
元祐令上州司理㕘軍事從八品中下州從九品<lb/>
<pb n="KR3k0020_WYG_041-44a"/>
　　㕘軍事<hi>行㕘軍</hi>
通典後漢靈帝時陶謙以幽州刺史㕘司空車騎張温<lb/>
軍事獻帝時孫堅亦為張温㕘軍晉時軍府乃置為官<lb/>
員歴代皆有至隋為郡官謂之書佐唐改為㕘軍事直<lb/>
侍督守無常職有事則出使前代又有行㕘軍者晉河<lb/>
間王顒以太宰輔政始置之掌使命歴代皆有大唐唯<lb/>
王府有之餘無<lb/>
國朝元祐令㕘軍事從九品為散官<lb/>
<pb n="KR3k0020_WYG_041-44b"/>
受紙一百<hi>唐仕進舉明經補婺州㕘軍秩滿將歸州吏以紙十萬餘張贈之唯受一百餘悉還之州</hi>
<hi>僚别者見而歎曰昔清吏受一百大錢何異哉</hi>
　　文學　　經學博士<lb/>
通典漢郡國皆有文學掾歴代多闕隋潘徽為州博士<lb/>
大唐府郡置經學博士各一人掌以五經教授學生多<lb/>
寒門鄙儒為之矣<lb/>
國朝元祐令諸州文學從九品為散官<lb/>
當世少雙<hi>前漢匡衡調補平原文學學者多薦衡經明當世少雙後進皆欲從衡不宜在逺</hi>少<lb/>
<pb n="KR3k0020_WYG_041-45a"/>
嘗學問<hi>後漢光武問功臣曰諸卿不遭際會自度爵祿何所至乎鄧禹對曰臣少嘗學問可近文學</hi>
　　醫博士<lb/>
唐職官志<hi>見州牧門</hi>
通典大唐開元十一年七月制置階品同錄事每州冩<lb/>
本草百一集騐方與經史同貯其年九月御製廣濟方<lb/>
五卷頒天下貞元十二年二月御撰廣利方五卷頒天<lb/>
下自今以後諸州府闕醫愽士宜令長吏各自訪求選<lb/>
試取人藝業優長効用者具以名聞已出身人及前資<lb/>
<pb n="KR3k0020_WYG_041-45b"/>
官便與正授其未出身且令權知四考後州司奏與正<lb/>
授餘惟常式吏部不須選集<lb/>
國朝<hi>見州牧門</hi>
　　中正<lb/>
魏州郡皆置中正<hi>中正之始見州中正門</hi>
𫝊子魏司空陳羣始立九品之制郡置中正平次人才<lb/>
之髙下各為輩目州置都而摠其議<lb/>
通典晉諸中正率一國所推䑓閣取信後魏孝明正光<lb/>
<pb n="KR3k0020_WYG_041-46a"/>
元年罷諸郡中正北齊郡縣皆有之他史多闕隋初有<lb/>
後罷而有州都大唐無此官每嵗貢士符書所關及鄉<lb/>
飲之禮則司功㕘軍主其事<lb/>
叙人才不能寛大<hi>見州中正門</hi>領三郡<hi>晉中興書諸葛瞻領丹陽宣城新安三郡</hi>
<hi>大中正時中州人士各寓江左瞻無求退</hi>
　　五官掾<lb/>
通典前漢置署功曹及諸曹事今無<lb/>
懷虎狼之心<hi>前漢王尊為安定太守出教曰五官掾張輔懷虎狼之心貪汚不軌一郡之錢盡入</hi>
<pb n="KR3k0020_WYG_041-46b"/>
<hi>輔家然適足以𦵏矣將輔送獄繫數日死</hi>貧無奴僕<hi>東觀漢記黄香父况為郡五官掾舉孝亷貧無</hi>
<hi>奴僕香乃夏扇枕冬以身温席</hi>杜衆願與李雲俱死獄中<hi>後漢桓帝時白馬令李雲</hi>
<hi>直諌繫獄司農五官掾杜衆傷其以忠直獲罪上書願得與李雲俱死獄中</hi>自曝庭中<hi>諒輔字漢</hi>
<hi>儒仕郡為五官掾夏大旱太守所禱無應輔乃自曝庭中祝曰輔為股肱不能進諌納忠薦賢去惡調和隂陽</hi>
<hi>承順天意乃積薪以自環火其旁曰若日中不雨將自焚未日中而澍雨</hi>
　　督郵<lb/>
通典漢督郵掌監屬縣東西南北中部謂之五郡督郵<lb/>
督功曹之極位<lb/>
<pb n="KR3k0020_WYG_041-47a"/>
韋昭辨釋名督郵主諸縣罰負郵殿糾攝之也<lb/>
按事發奸<hi>通典田延年河東太守故吏五六十人皆臨見令有文者東有武者西閱數十人次到尹</hi>
<hi>翁歸對曰翁歸文武兼備惟所施設延年召上辭問甚竒其對使從歸案府事發奸窮竟事情延年大重之徙</hi>
<hi>署督郵河東二十八縣分為兩部閎孺部汾北翁歸部汾南</hi>文武兼備<hi>上</hi>取奸惡以<lb/>
成嚴霜之誅<hi>孫寳為京兆尹以立秋日署侯文為東部督郵勅之曰今日鷹隼始擊當順氣取姦</hi>
<hi>惡以成嚴霜之誅掾部詎有人乎文曰無其人不敢空受職寳曰誰文曰霸陵杜穉季寳曰更言其次文曰豺</hi>
<hi>狼横道不宜復問狐貍穉季聞之杜門不通水火穿舍外墻為小户自持鉏治園不敢犯法</hi>天資忠<lb/>
正不嚴而治<hi>見功曹㕘軍主簿注</hi>不肯逐繁陽令<hi>陳球為繁陽令時魏郡太守諷</hi>
<pb n="KR3k0020_WYG_041-47b"/>
<hi>縣求賄球不與太守怒過督郵令逐球督郵不肯曰魏十五城獨繁陽有異政今逐之將致議於天下太守止</hi>
縱囚<hi>馬援為郡督郵送囚至司命府囚有重罪援哀而縱之亡命北地遇赦因留牧畜注王莽置司法官</hi>
<hi>上公以下皆得糾察</hi>哭世<hi>許慶字子伯家貧為郡督郵慶與友人談漢無繼嗣幸臣専勢世俗衰薄賢者</hi>
<hi>放退慨然而哭時稱子伯哭世</hi>軺車<hi>上/</hi>行則負擔卧則無被<hi>聞人襲為郡督郵行</hi>
<hi>則負擔卧則無被連麕皮以自覆不受人之惠</hi>善吏如良鷹<hi>東觀漢記趙勤好學介然特立太守</hi>
<hi>路珍石署曹吏至縣督郵太守桓虞下車葉令雍霸及新野令不遵法乃復命勤督郵到葉見霸不問縣事俾</hi>
<hi>髙談清論以激勵之霸即解印綬去勤還入新野令聞霸已去遣奏記陳罪復還印綬去虞乃歎日善吏如良</hi>
<hi>鷹下韝即中乃止</hi>占拜可觀<hi>虞延光武東巡路過小黄帝母昭靈后園陵在焉時延為部督郵詔</hi>
<pb n="KR3k0020_WYG_041-48a"/>
<hi>呼引見問園陵之事延進反從容占拜可觀其陵樹株蘖皆諳其數爼豆犧牲頗曉其禮帝善之教延從駕</hi>
入閤大哭<hi>會稽謝夷吾為西部督郵烏程長有罪太守第五倫使夷吾往收之到縣入閤便哭以一</hi>
<hi>百錢為禮倫問其故曰長三十日當死何不收之至時果如其言</hi>鍾離督郵民皆治<hi>鍾離</hi>
<hi>意别傳會稽太守黄君傳意為中部督郵意乃露車不冠自廵行病者行入家室賜與醫藥諸神廟為民禱祭</hi>
<hi>其所臨獲四千餘人後日明府不治出鍾離督郵民皆治也</hi>獨卧平陽鄔中<hi>馬融長笛賦序</hi>
<hi>融既博覽又好音樂能鼓琴吹笛為督郵獨卧郿縣平陽鄔中有洛客舍逆旅吹笛融去師逾年暫聞甚悲而</hi>
<hi>樂之作長笛賦</hi>一朝殺五部督郵<hi>九州春秋孔融為北海相一朝殺五部督郵</hi>糾李<lb/>
朔<hi>魏志滿寵字伯寧年十八為督郵時郡内李朔擁部曲害平人太守使寵糾焉朔等請不復鈔畧矣</hi>
<pb n="KR3k0020_WYG_041-48b"/>
杖二百<hi>劉備討賊有功除安喜尉督郵以公事到縣備求謁不通直入縳督郵杖二百解綬繫其頸著</hi>
<hi>馬抑棄官亡命</hi>歴家不入門<hi>會稽先賢傳茅開為督郵歴其家不入門府君善之</hi>
　　主簿<lb/>
漢州有主簿一人錄門下衆事省署文書<lb/>
韋昭辨釋名主簿主諸簿書簿普也普關諸事<lb/>
水盛堤壞立太守旁<hi>前漢王尊遷東郡太守河水盛溢泛浸瓠子金堤尊躬率吏民投沈</hi>
<hi>白馬祀水神河伯尊親執圭璧使巫策祝請以身填金堤因止宿廬居堤上及水盛堤壞吏民皆奔走惟一主</hi>
<hi>簿位在尊旁立不動而水波稍却囘還吏民嘉壯尊之勇節</hi>義士<hi>東觀漢記周嘉仕郡為主簿王莽末</hi>
<pb n="KR3k0020_WYG_041-49a"/>
<hi>郡賊入沒陽城嘉從太守何敞討賊敞為流矢所中賊圍繞數十重嘉乃擁敞以身扞之呵賊曰卿曹皆人𨽻</hi>
<hi>也為賊既逆豈有還害其君者耶嘉請以死贖君命因仰天號泣羣賊於是相視曰此義士也給車馬遣送之</hi>
緣樓探雀卵<hi>吴錄包咸為主簿太守黄君行春乃留咸守郡或緣樓探雀卵咸責數以春月不夭</hi>
<hi>胎遂感而止</hi>
　<lb/>
　<lb/>
　<lb/>
　<lb/>
<pb n="KR3k0020_WYG_041-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　職官分紀卷四十一<lb/>
</p>
<p>
</p>
  </div>
</body>
</text>
</TEI>
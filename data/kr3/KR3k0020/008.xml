<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>職官分紀巻八</head> <lb/>
    <p>
<pb n="KR3k0020_WYG_008-1a"/>
欽定四庫全書<lb/>
　職官分紀巻八<lb/>
　　　　　　　　　　　　宋　孫逢吉　撰<lb/>
　　尚書省<lb/>
前漢百官表成帝建始四年初置尚書員五人<lb/>
後漢百官志尚書令一人僕射一人尚書六人左右丞<lb/>
各一人侍郎三十六人符節令一人尚書璽郎中四人<lb/>
通典昔堯試舜於大麓領録天下事此其任也周之司<lb/>
<pb n="KR3k0020_WYG_008-1b"/>
會又其職焉秦時少府遣吏四人在殿中主發書故謂<lb/>
之尚書尚猶主也漢承秦置及武帝遊宴後庭始用宦<lb/>
者主中書以司馬遷為之中間遂罷其官以為中書之<lb/>
職至成帝建始四年罷中書宦者又置尚書五人一人<lb/>
為僕射四人分為四曹通掌圖書祕記章奏之事及封<lb/>
奏宣示内外而已其任猶輕至後漢則為優重出納王<lb/>
命敷奏萬幾葢政令之所由宣選舉之所由定罪賞之<lb/>
所由正斯乃文昌天府衆務淵藪内外所折衷逺近所<lb/>
<pb n="KR3k0020_WYG_008-2a"/>
禀仰故李固云陛下之有尚書猶天之有北斗斗為天<lb/>
喉舌尚書亦為陛下喉舌斗斟酌元氣運平四時尚書<lb/>
出納王命賦政四海令及左丞揔領綱紀無所不統僕<lb/>
射及右丞分掌廩假錢榖漢書尚書雖有曹名不以為<lb/>
號及靈帝以侍中梁鵠為選部於是始見曹名摠謂之<lb/>
尚書臺亦謂之中臺大事八座連名而有不合得建異<lb/>
議二漢皆屬少府魏置中書省有監令遂掌機衡之任<lb/>
而尚書之權漸减矣晉以後所掌略同八座丞郎初拜<lb/>
<pb n="KR3k0020_WYG_008-2b"/>
並集都省交禮遷職又解交本漢制也至於晉宋唯八<lb/>
座觧交丞郎不復觧交也宋曰尚書寺居建禮門内亦<lb/>
曰尚書省<hi>令若闕則左僕射為省主</hi>亦謂之内臺毎八座以下入寺<lb/>
門生隨入者各有差不得雜以人士凡尚書官大罪則<lb/>
免小罪遣出遣出者百日無代人聽還本職其令及二<lb/>
僕射出行分道之制與中丞同令僕各給威儀十八人<lb/>
自晉以後八座及郎中多不奏事梁天監元年詔曰自<lb/>
禮闈凌替歴兹永久郎署備員無取職事糠粃文案貴<lb/>
<pb n="KR3k0020_WYG_008-3a"/>
尚虛閒空有趨墀之名了無握蘭之實曹郎可依昔奏<lb/>
事自是始奏事矣又詔尚書中有疑事先於朝堂參議<lb/>
然後啓聞舊尚書官不以為贈唯朱异卒特贈右僕射<lb/>
武帝寵之故也自魏晉重中書之官居喉舌之任則尚<lb/>
書之職稍以疎逺至梁陳舉國機要悉在中書獻納之<lb/>
任又歸門下而尚書但聽命受事而已後魏天興元年<lb/>
置八部大夫於皇城四方四維面置一人以擬八座謂<lb/>
之八國各有屬官分尚書三十六曹及諸外置令大夫<lb/>
<pb n="KR3k0020_WYG_008-3b"/>
主之<hi>崔𤣥伯通署三十六曹如令僕統事</hi>四年又復尚書三十六曹天賜<lb/>
元年復罷尚書三十六曹别置武歸修勤二職分主省<lb/>
務<hi>武歸比郎中修勤比令史</hi>至神䴥元年始置僕射左右丞及諸曹<lb/>
尚書十餘人各居别寺北齊尚書省亦有録令僕射摠<lb/>
理六尚書事謂之都省亦謂之北省後濟北王以太子<lb/>
監國立大都督府與尚書省分理衆事仍開府置佐後<lb/>
周無尚書隋及大唐皆有其制略同凡尚書省事無不<lb/>
揔龍朔二年改尚書省為中臺咸亨初復舊光宅元年<lb/>
<pb n="KR3k0020_WYG_008-4a"/>
改為文昌臺埀拱元年又改為都臺咸通初復舊長安<lb/>
三年又改為中臺神龍初復舊為尚書省亦謂之南省<lb/>
宋百官志周官司書鄭𤣥云若今尚書矣秦時少府遣<lb/>
吏四人在殿中主發書故謂之尚書尚猶主也漢初有<lb/>
尚冠尚衣尚食尚浴尚席尚書謂之六尚戰國時已有<lb/>
尚冠尚衣之屬矣秦時有尚書令尚書僕射尚書丞至<lb/>
漢初並𨽻少府漢東京猶屬焉<lb/>
隋百官志梁尚書省置令左右僕射各一人又置吏部<lb/>
<pb n="KR3k0020_WYG_008-4b"/>
祠部度支左右都官五兵等六尚書左右丞各一人吏<lb/>
部删定三公比部祠部儀曹虞曹主客度支殿中金部<lb/>
倉部左户駕部起部屯田都官水部庫部功論中兵外<lb/>
兵騎兵等郎二十三人令史百二十人書令史百三十<lb/>
人陳承梁尚書置五員郎二十一員後齊尚書省置令<lb/>
僕射吏部殿中祠部五兵都官度支等六尚書又有録<lb/>
尚書一人僕射置二則為左右僕射揔理六尚書事謂<lb/>
之都省其屬官左右丞各一人并都令史八人隋髙祖<lb/>
<pb n="KR3k0020_WYG_008-5a"/>
時尚書省事無不揔置令左右僕射各一人揔吏部禮<lb/>
部兵部都官度支工部等六曹事是為八座屬官左右<lb/>
丞各一人都事一人分司管轄<lb/>
唐百官志尚書省令一人左右僕射各一人左右丞郎<lb/>
中員外郎各十人以都事受事祭神察稽失監印給紙<lb/>
筆以主事令中書令史署覆文案出符目以亭長啓閉<lb/>
傳禁約以掌固守當倉庫及陳設諸司皆如之<hi>初有馹驛百人</hi>
<hi>掌乘傳送符後廢</hi>都事各六人從七品上主事各六人從八品<lb/>
<pb n="KR3k0020_WYG_008-5b"/>
下吏部考功禮部主事皆如之諸司主事從九品上<hi>有令</hi>
<hi>史各十八人書令史各三十六人亭長各六人掌固各十四人</hi>
國朝大中祥符九年上與輔臣言及尚書省制度因曰<lb/>
今惟銓選典故稍存而幕職州縣中固亦有才俊不宜<lb/>
輕之王旦曰吏部與諸司不同但不能舉職爾上曰言<lb/>
事者屢請復二十四司之制楊礪嘗言行之不便但以<lb/>
郎官諸司使同領一職則漸可改作旦曰唐設内諸司<lb/>
悉擬尚書省如京倉部也莊田屯田也皇城司門也禮<lb/>
<pb n="KR3k0020_WYG_008-6a"/>
賔主客也雖名品可效而事任不同唐朝諸司所行惟<lb/>
京邑内外爾諸道兵職各歸藩鎮非南宫一郎中員外<lb/>
所能制也時朝廷得三分之一名曰上供其他留使之<lb/>
名皆藩臣所有其後諸帥跋扈由藩鎮强大也今之三<lb/>
司即尚書省故事盡在但一毫所賦皆歸於縣官而仰<lb/>
給焉故蠲放則澤及下賜予則恩歸上此聖朝不易之<lb/>
制也上曰何承矩嘗請以五等爵給其户賦旦曰唐朝<lb/>
將帥富貴驕蹇往往陷於不道者良由姑息之過也毎<lb/>
<pb n="KR3k0020_WYG_008-6b"/>
命一帥罕有帖然奉命者周世宗召襄州節度安審琦<lb/>
即馳驛而至世宗大喜寵以厚禮國家自太祖變革制<lb/>
度迄至於今藩鎮有提兵在邉位兼相位者毎被君命<lb/>
奔命而至此制御之大要也好談古者恐思慮之未至<lb/>
上然之<lb/>
尚書省掌六曹諸司文書施行制命舉省内綱紀程式<lb/>
正御史糾不當者聽内外枉屈辨訴凡諸司奏請擬官<lb/>
應審察判書者勾檢以上門下中書省樞宻院糾正其<lb/>
<pb n="KR3k0020_WYG_008-7a"/>
稽違舉簡納文案凡更改申明勅令格式一司條法議<lb/>
定以奏若朝廷有疑事則集百官議其可否辨定疑獄<lb/>
奏覆太常擬諡大祭祀則誓戒百官凡六尚書之務本<lb/>
曹所不能决者揔而决之<lb/>
春明退朝録尚書省二十四司唐世以事簡者兼學士<lb/>
舎人本朝惟重左曹名曹館提㸃刑獄例得名曹而開<lb/>
封府判官轉運使得名曹又遷左曹學士舎人待制進<lb/>
二資帶史撰更優遷如王原叔自工部郎中遷吏部郎<lb/>
<pb n="KR3k0020_WYG_008-7b"/>
中是也朝官帶史撰亦得優遷李邯鄲自博士為禮部<lb/>
員外郎賈魏公自司封貟外郎為禮部郎中是也景祐<lb/>
中宋景文修樂書成遷工部貟外郎慶厯中吕仲裕王<lb/>
原叔修崇文總目成竝為工部貟外郎余預修唐書亦<lb/>
忝此官又朝選久不磨勘者郭諌議申錫遷右司貟外<lb/>
郎祖擇之遷工部貟外郎張修撰問遷禮部郎中<lb/>
都堂居中<hi>通典唐尚書省都堂居中左右分司堂東有吏户禮三行毎行四司左司統之西有兵刑</hi>
<hi>工三行毎行四司右司統之凡二十四司分曹共理而天下之事盡矣</hi>
<pb n="KR3k0020_WYG_008-8a"/>
制勅用黄紙<hi>唐髙宗時勅曰制勅施行既為永式比用白紙各有蟲蠧自今尚書省頒下諸州縣</hi>
<hi>並用黄紙</hi>
　　録尚書事<lb/>
魏志陳羣録尚書事<lb/>
晉職官志按漢武時左右曹諸吏分平尚書奏事知樞<lb/>
宻者始領尚書事張安世以車騎將軍霍光以大將軍<lb/>
王鳳以大司馬師丹以左將軍並領尚書事後漢章帝<lb/>
以太傅趙熹太尉牟融並録尚書事尚書有録名葢自<lb/>
<pb n="KR3k0020_WYG_008-8b"/>
熹始亦西京領尚書之任猶唐虞大麓之職也和帝時<lb/>
太尉鄧彪為太傅録尚書事位上公在三公上漢制遂<lb/>
以為常毎少帝立則置太傅録尚書事猶古冡宰摠已<lb/>
之義薨輙罷之自魏晉以後亦公卿權重者為之<lb/>
傅暢晉故事何劭王戎張華裴楷楊濟和嶠為愍懷太<lb/>
傅通省尚書事張蕐為光禄大夫尚書昭帝即位七條<lb/>
事皆諮而後行恵帝之世太保衛瓘太宰河間王顒太<lb/>
𫝊東海王越皆録三省尚書秘書事<lb/>
<pb n="KR3k0020_WYG_008-9a"/>
宋百官志漢武帝世使左右曹諸史分平尚書事昭帝<lb/>
即位霍光領尚書事成帝初王鳳録尚書事漢東京毎<lb/>
帝即位輙置太傅録尚書事薨輙省晉康帝世何充讓<lb/>
録表曰咸康中分置三録王導録其一荀崧陸曄各録<lb/>
六條事然則有二十四條若止有十二條則荀陸分録<lb/>
六條導又何所司乎若導總録荀陸分掌則不得復云<lb/>
導録其一也其後毎置二録輙云各録六條事又是止<lb/>
有十二條也十二條者不知悉何條晉江右有四録則<lb/>
<pb n="KR3k0020_WYG_008-9b"/>
四人參録也江右張蕐江左庾亮並經關尚書七條則<lb/>
亦不知皆何事也後何充解録又參關尚書職無不總<lb/>
王肅注納于大麓曰堯納舜於尊顯之官大録萬幾之<lb/>
政也凡重號將軍刺史皆得命曹授用唯不得施除及<lb/>
加節宋世祖孝建中不欲威權外假省録大明末復置<lb/>
此後或置或省<lb/>
沈約宋書諸公録尚書事古制也按漢氏諸吏平尚書<lb/>
奏事後霍光以大司馬大將軍平尚書事<lb/>
<pb n="KR3k0020_WYG_008-10a"/>
唐百官志録尚書一人位在令上掌與令同但不糾察<lb/>
令則糾彈見事與御史中丞更相㢘察<lb/>
韋昭辨釋名尚書上也言最在上揔領之也辨云尚猶<lb/>
奏也百官尚書言事當省委平處奏之故曰尚書事<lb/>
謹慎周宻<hi>前漢張安世字子孺湯之子也拜大司馬車騎將軍領尚書事職典樞機以謹慎周宻自</hi>
<hi>著外内無間毎言大政已决輙移病出聞有詔令驚使吏之丞相府問焉自朝廷大臣莫知其與議也嘗有所</hi>
<hi>薦其人來謝安世大恨以為舉賢薦能豈有私謝耶絶弗復通有郎功髙不調自言安世應曰君之功高明主</hi>
<hi>所知人臣執事何長短而自言乎絶不許已而郎果遷幕府長史遷辭去之官安世問以過失府長史曰將軍</hi>
<pb n="KR3k0020_WYG_008-10b"/>
<hi>為明主股肱而士無所進論者以為譏安世曰明主在上賢不肖較然臣下自修而已何知士而薦之其欲匿</hi>
<hi>名迹逺權埶如此</hi>參録<hi>司馬彪續漢書李固字子堅狀有奇表鼎角匿犀足履龜文冲帝立以太尉參</hi>
<hi>録尚書事</hi>匪石不貳忠直不囘<hi>應劭漢官儀冲帝丁酉䇿書太尉峻二世掌典機衡有匪</hi>
<hi>石不貳之心大司農李固公族之選忠直不囘有史魚之風今以峻為太傅固為太尉與大將軍冀参録尚書</hi>
<hi>事</hi>百官揔已以聽<hi>和帝丁酉䇿書故太尉鄧彪元勲之族三譲彌髙海内歸仁為羣賢首先</hi>
<hi>帝褒表欲以崇化今彪聪明康强可謂老成人矣黄耉元老詩書所美其以彪為太傅録尚書事百官揔已以</hi>
<hi>聽又煬帝䇿書司徒徐防以臺閣機宻施政牧守其以防為太尉録尚書事百官揔已以聽張禹忠孝彌篤其</hi>
<hi>以禹為太傅録尚書事百官揔已以聽</hi>明經篤行<hi>桓焉以父任為郎明經篤行有名稱特領講部</hi>
<pb n="KR3k0020_WYG_008-11a"/>
<hi>授安帝經遷黄門郎侍中歩兵校尉拜太傅録尚書事復入授順帝經于禁中因宴見建言宜引三公尚書入</hi>
<hi>省事天子從之</hi>典職六年勤勞不怠<hi>章帝詔曰司空牟融典職六年勤勞不怠其以牟融</hi>
<hi>為太尉録尚書事</hi>忠亮謇諤敦德允元<hi>靈帝癸巳䇿書太尉陳蕃忠亮謇諤有不吐茹</hi>
<hi>之節司徒胡廣敦德允元五世之從政可謂老成人矣以蕃為太傅與廣參録尚書事</hi>問温室省<lb/>
中木答以它語<hi>孔光字子夏領尚書事凡典樞機十餘年守法度修政事不希旨茍合或問温</hi>
<hi>室省中木皆何木也光答以它語其慎宻如此</hi>與三公絶席<hi>張禹見太傅門</hi>領録天下<lb/>
事<hi>桓譚新論昔堯試舜於大麓者領録天下事如今之尚書官矣宜得大賢乃堪使處議特平焉</hi>志誅<lb/>
曹節<hi>陳蕃見太傅門</hi>耻為魏臣<hi>魏楊彪為太尉録尚書事及李傕郭汜之亂彪盡節為主﨑嶇</hi>
<pb n="KR3k0020_WYG_008-11b"/>
<hi>危難之間幾不免於害彪見漢符將終自以累世為三公耻為魏臣遂稱足孿不復行積十餘年魏文帝即王</hi>
<hi>位欲以為太尉令近臣宣旨彪辭曰嘗以漢朝為三公值危亂不能立尺寸之益若復為魏臣於國之選亦不</hi>
<hi>為榮也帝不奪其意</hi>典兵萬人<hi>魏略明帝疾詔宣王到卧内勞勉之遂屬以少子與曹爽並輔政皆</hi>
<hi>持節同都督中外諸軍録尚書事典兵各萬人爽遂貪冒多改舊法選舉或非其人又數窺伺神器宣王乃奏</hi>
<hi>爽云天下洶洶人懷危懼陛下便為寄生豈得久安此非先帝臨困詔陛下及令臣升床之本意也臣雖朽邁</hi>
<hi>敢忘往言</hi>㧞萃處衆僚之右<hi>蜀志蔣琬為録尚書事時新喪元帥逺近危悚拔萃處衆僚之</hi>
<hi>右既無戚容又無喜色神守舉止有如平日由是衆望漸伏</hi>東録西録<hi>晉宗室會稽丞王道子進位</hi>
<hi>相録尚書事假節都督中外諸軍事勢傾天下道子世子元顯又加録尚書事道子政無大小一委元顯時謂</hi>
<pb n="KR3k0020_WYG_008-12a"/>
<hi>道子為東録元顯為西録</hi>參弼機衡以亮天工<hi>王隠晉書元康元年詔司徒王渾秉德中</hi>
<hi>正識量𢎞逺歴位内外文武勲庸著在方䇿宜參弼機衡以亮天工其令録尚書事</hi>朝政肅然<hi>司馬</hi>
<hi>景王為撫軍大將軍持節督中外諸軍録尚書事上初揔萬幾正身率法朝政肅然</hi>劒履上殿<hi>汝南</hi>
<hi>文成王亮為太宰録尚書事入朝不趨劎履上殿増掾屬十人與太保衛瓘對掌朝政楚王瑋誣亮與瓘有廢</hi>
<hi>立之謀矯詔害之咸寜二年賈充遷太尉録尚書事</hi>上疏免録<hi>王導領中書監録尚書事時丞相參</hi>
<hi>軍羅𢎞父母没賊賊平不奔赴御史中丞熊逺奏請議而吏部尚書周顗選𢎞導亦署之其事為有司所奏茂</hi>
<hi>𢎞上疏免録中宗令曰卿常揔萬幾何得解録可除節而已</hi>入朝不趨讃拜不名<hi>晉中</hi>
<hi>興書泰和元年詔會稽王朕承洪緒乃聞善秀慎徽五教儀刑具瞻其以昱為丞相録尚書事入朝不趨讃拜</hi>
<pb n="KR3k0020_WYG_008-12b"/>
<hi>不名劒履上殿給羽葆鼓吹班劒六十人</hi>録六條事<hi>晉起居注穆帝永和中詔曰尚書萬事之本王</hi>
<hi>化所由宜參貳親賢以康庶政侍中撫軍會稽王昱清劭秀令朕所慿賴其以本官録尚書六條事</hi>宜揔<lb/>
朝政<hi>大興初詔司徒荀組宜揔朝政可録尚書事給班劒六十人</hi>優䇿<hi>南齊高帝崩遺詔以禇彥</hi>
<hi>囘録尚書事江左以來無單拜録者有司議立優䇿尚書令王儉議以為見居本官别拜録應有䇿書而舊事</hi>
<hi>不載中朝以來三公王侯則優䇿並設官品第二䇿而不優優者褒美䇿者兼明委寄尚書職居天官政化之</hi>
<hi>本故尚書令品雖第三拜必有䇿録尚書品秩不見而揔任彌重前代多與本官同拜故不别有䇿即事縁情</hi>
<hi>不容均之凡寮宜有䇿書用申隆寄既異王侯不假優文從之</hi>輔位明堂遺像麟閣<hi>謝朓</hi>
<hi>為明帝拜録尚書事表曰無以輔位明堂遺像麟閣</hi>暴風震電拔木倒立<hi>後魏書北海王</hi>
<pb n="KR3k0020_WYG_008-13a"/>
<hi>祥初遷大將軍録尚書事祥已拜命其夜有暴風震電㧞木倒立其庭中桐樹大十圍倒立本處天威如此識</hi>
<hi>者知其不終</hi>才伎庸劣不渉文史<hi>三國典略北齊以并省尚書令髙阿那肱為録尚書</hi>
<hi>事那肱才伎庸劣不渉文史識解常在士開下而姦巧計数亦不逮士開</hi>天火示不復用<hi>徵祥</hi>
<hi>記晉元興元年尚書下舍火是時桓𤣥用事出鎮姑孰名雖在外實遥録尚書故天火示不復用也</hi>
　　尚書令<lb/>
後漢百官志尚書令一人千石本注曰承秦所置武帝<lb/>
用宦者更為中書謁者令成帝用士人復故掌凡選署<lb/>
及奏下尚書曹文書衆事<lb/>
<pb n="KR3k0020_WYG_008-13b"/>
晉職官志尚書令秩千石假銅印墨綬冠進賢兩梁冠<lb/>
納言幘五時朝服佩水蒼玉食奉月五十斛受拜則䇿<lb/>
命之以在端右故也太康二年始給賜絹春三十疋秋<lb/>
七十疋綿七十斤元康元年始給菜田六頃従騶六人<lb/>
立夏後不及者食奉一年始賈充為尚書令以目疾表<lb/>
置省事吏四人省事葢自此始<lb/>
晉百官表注尚書令一人唐虞官也是謂文昌天府銅<lb/>
印墨綬五時服納言赤幘進賢兩梁冠佩水蒼玉官品<lb/>
<pb n="KR3k0020_WYG_008-14a"/>
第三俸月四十五斛領都揔攝諸曹出納王命<lb/>
晉公卿禮秩尚書令拜受命皆䇿命薨則於朝堂發哀<lb/>
若古之冡宰以在端右故也裴秀李徹衛瓘王戎樂廣<lb/>
王堪髙光荀藩和郁皆為尚書令<lb/>
漢官典職尚書令主賛奏揔典綱紀無所不統秩千石<lb/>
故公為之者朝會不陛奏事増秩二千石天子所服五<lb/>
時衣賜尚書令其三公列卿將大夫五營校尉行復道<lb/>
中遇尚書令僕射左右丞皆囘車豫辟衛士傳不得迕<lb/>
<pb n="KR3k0020_WYG_008-14b"/>
臺官臺官過乃得去<hi>漢尚書稱臺魏晉以來為省</hi>
齊職儀秦漢之世委政公卿尚書令之職掌封奏令賛<lb/>
文書僕射主關决令不在則僕射奏下其事魏氏重内職<lb/>
八座尚書任同六卿舜舉八元八凱以隆唐政故號八<lb/>
座為元凱謂以賢能用事義如昔也<lb/>
齊百官志無令則左右僕射為臺主與令同<lb/>
宋百官志尚書令任揔機衡<lb/>
徐廣車服儀制尚書令軺車墨耳後户<lb/>
<pb n="KR3k0020_WYG_008-15a"/>
隋百官志梁尚書省置令一人尚書掌出納王命敷奏<lb/>
萬幾令揔統之<lb/>
唐百官志尚書令一人正二品掌典領百官其屬有六<lb/>
一曰吏部二曰户部三曰禮部四曰兵部五曰刑部六<lb/>
曰工部<hi>兵部為前行刑户為中行工禮為後行行緫四司以本行為頭司餘為子司</hi>太宗在<lb/>
藩日嘗為尚書令其後人臣莫敢為遂廢其官廣德元<lb/>
年代宗以親賢有大勲特拜尚書令<lb/>
六典尚書令一人正二品<hi>秦置尚書有令丞屬少府漢因之武昭之後其任稍重漢</hi>
<pb n="KR3k0020_WYG_008-15b"/>
<hi>書云宣帝特任中尚書元帝時𢎞恭石顯相繼為中書令元帝被疾不親政事遂委任焉及前將軍蕭望之領</hi>
<hi>尚書事知顯專權邪辟建言以為尚書百官之本國家樞機宜以通明公正處之武帝遊宴後庭故用宦者非</hi>
<hi>古制也宜罷中尚書宦官中尚書謂中書及尚書也中書典尚書奏事故連言之及光武親揔吏職權歸尚書</hi>
<hi>三公但受成事而已自魏至晉宋齊秩皆千石品並第三梁加秩中二千石班第十六陳加品至第一後魏北</hi>
<hi>齊及隋品皆第二皇朝因之服鷩冕八旒七章三梁冠後漢以尚書令僕及六曹尚書為八座魏氏省為五曹</hi>
<hi>則僕射有二若僕射省一掌則尚書有六率以為常今則以二丞相及六尚書為八座</hi>緫領百官<lb/>
儀刑端揆其屬有六尚書法周之六卿一曰吏部二曰<lb/>
户部三曰禮部四曰兵部五曰刑部六曰工部凡庶務<lb/>
<pb n="KR3k0020_WYG_008-16a"/>
皆會而决之初秦變周法天下之事皆决丞相府置尚<lb/>
書於禁中有令丞掌通章奏而已漢初因之武宣之後<lb/>
稍以委任及光武親揔吏職天下事皆上尚書與人主<lb/>
參决乃下三府尚書令為端揆之官魏晉以來其任尤<lb/>
重皇朝武德中太宗初為秦王嘗親其職自是闕不復<lb/>
置其國政樞宻皆委中書八座之官但受其成事而已<lb/>
五代職官志梁開平三年三月詔升尚書令為正一品<lb/>
按唐六典正二品是時將授趙王鎔此官故升之<lb/>
<pb n="KR3k0020_WYG_008-16b"/>
國朝官品令尚書令正一品<lb/>
以頭軔乘輿輪<hi>後漢申屠剛遷尚書令光武嘗欲出遊剛以隴蜀未平不宜宴安逸豫諌不見</hi>
<hi>聽以頭軔乘輿輪遂止</hi>識亡書<hi>前漢張安世以父任為郎天子行幸河東嘗亡書三篋詔問莫能知</hi>
<hi>唯安世識之某作某事後購求得書以相校無所遺失奇其才擢為尚書令</hi>三獨坐<hi>後漢尚書令主</hi>
<hi>賛奏事揔領紀綱無所不統與司𨽻校尉御史中丞朝會皆專席而坐京師號曰三獨坐</hi>習故事<hi>侯霸</hi>
<hi>字君房光武徵霸與車駕會壽春拜尚書令時無典故朝廷又少舊臣霸明習故事收録遺文條奏前世善政</hi>
<hi>法度有益於時者皆施行之毎春夏寛大之詔奉四時之令皆霸所建</hi>天下樞要<hi>韋彪曰天下樞</hi>
<hi>要在於尚書</hi>補益王政<hi>鄭𢎞字巨君為尚書前後所陳有補益王政者皆著之南宫以為故事</hi>
<pb n="KR3k0020_WYG_008-17a"/>
明習故事號為富贍<hi>司馬彪續漢書黄瓊字世英遷尚書令明習故事號為富贍</hi>處<lb/>
職機宻數納忠諌<hi>郭伋遷尚書令處職機宻數納忠諌</hi>諌捶撲近臣<hi>申屠剛為</hi>
<hi>尚書令時内外羣官多帝自選舉加以法理嚴察職事過若尚書近臣乃至捶撲曳於前羣臣莫敢正言惟剛</hi>
<hi>毎極諌也</hi>送者不出郭門<hi>陳蕃為豫章太守性方峻不接賔客徴為尚書令送者不出郭門</hi>
深見任用<hi>東觀漢記侯霸為尚書令深見任用</hi>明習漢家舊事<hi>樊凖為尚書令明習</hi>
<hi>漢家舊事周宻畏慎</hi>謇謇多直言<hi>申屠剛為尚書令謇謇多直言無所屈撓</hi>節儉自守<lb/>
<hi>韓稜為尚書令以節儉自守</hi>臺閣舊習<hi>黄香遷僕射月餘為尚書令増秩二千石上惜其幹用臺</hi>
<hi>閣舊習遂見尊重香亦勤力憂公畏慎周宻毎月奏議所建書未嘗流布</hi>有蹇蹇之節<hi>謝承後漢</hi>
<pb n="KR3k0020_WYG_008-17b"/>
<hi>書左雄順帝立虞詡薦之曰今公卿拱黙為賢盡節為愚至相戒曰白璧不可為容容多後福伏見議郎左雄</hi>
<hi>有王臣蹇蹇之節由是拜尚書令奏崇經術郡國耆儒年六十以上為郎不滿四十不得察舉若茂才異行不</hi>
<hi>拘年齒帝從之有廣陵孝亷徐淑年未及舉臺郎疑而詰之對曰詔書曰有如顏子子奇不拘年齒是故本郡</hi>
<hi>以臣充選郎不能詰雄詰之曰昔顏子聞一知十孝廉聞一知幾邪淑不能對乃譴去郡守自是持守莫敢輕</hi>
<hi>舉自雄在尚書天下不敢妄選十餘年間稱為得人</hi>詰孝廉<hi>上</hi>奏召名儒為博士<lb/>
<hi>雄又奏召海内名儒為博士使公卿子弟為諸生有志操者加俸禄汝南謝廉河南趙建年始十二各能通經</hi>
<hi>雄并奏拜童子郎於是負書來學雲集京師</hi>臺閣以奏章為故事<hi>雄掌納言多所匡肅毎</hi>
<hi>有奏章臺閣以為故事</hi>韓厥之舉<hi>初雄薦周舉宣光為尚書又舉馮直為將帥而直常坐贓受罪</hi>
<pb n="KR3k0020_WYG_008-18a"/>
<hi>而舉以此劾雄雄悦曰吾曾事馮直父又與直善今宣光以此奏吾乃韓厥之舉也由是天下服焉</hi>賜劒<lb/>
書姓名<hi>郅壽為尚書令初壽為僕射章帝賜諸尚書劒惟壽等三人手自署姓名尚書令韓稜楚龍淵</hi>
<hi>僕射郅壽蜀漢文尚書陳寵濟南鍛成時論者為之説以稜淵深有謀故得龍淵壽明逹有文章故得漢文寵</hi>
<hi>敦謹不外見故得鍛成其見異如此</hi>言旨切直<hi>任昉為尚書令職典樞宻常竭忠為國數條便宜譏</hi>
<hi>刺時政以補闕失言皆切直</hi>剪邪截曲不撓强臣<hi>劉祐拜尚書令正身機宻剪邪截曲</hi>
<hi>不撓强臣</hi>旌賢退惡<hi>羊陟拜尚書令明/審選舉旌賢退惡</hi>拔擢天下英俊<hi>衛良拜尚</hi>
<hi>書令毎當選舉拔擢天下英俊及二千石長吏功多者用之</hi>進善嫉惡不阿豪勢<hi>楊淮</hi>
<hi>拜尚書令平心正直選舉髙妙進善嫉惡不阿豪勢</hi>視尚書如參佐<hi>衛瓘為尚書令加侍中下</hi>
<pb n="KR3k0020_WYG_008-18b"/>
<hi>臺曰瓘常視尚書如參佐視議郎如掾屬</hi>治身無嫌唐仲謙<hi>唐約字仲謙拜尚書令自典樞</hi>
<hi>機數有直言美䇿以補察主上毎作表疏皆手自書之處官任職不言貨利之事當公法不阿所私京師號曰</hi>
<hi>治身無嫌唐仲謙</hi>厥德仁明郭喬卿<hi>郭賀字喬卿為尚書令百姓歌之曰厥德仁明郭喬</hi>
<hi>卿中正朝廷上下平</hi>條所奏以為故事<hi>陳忠為尚書令數進忠言辭旨𢎞麗前後所奏悉條</hi>
<hi>於宫闕以為故事</hi>禮無稱萬歲之制<hi>韓稜入為尚書令以才能稱竇憲撃匈奴還尚書以</hi>
<hi>下議欲拜憲伏稱萬歲稜正色曰夫上交不諂下交不凟枉道以事人非所以立身且禮無稱萬歲之制左右</hi>
<hi>皆慙</hi>天下皆慎選舉<hi>張璠漢紀左雄為尚書令限年四十先試經然後舉孝㢘故雄為令在位</hi>
<hi>者各肅清時稱曰左伯豪為尚書天下慎選舉</hi>在位肅清<hi>上/</hi>天下精選<hi>楚國先賢傳左</hi>
<pb n="KR3k0020_WYG_008-19a"/>
<hi>雄為尚書令天下精選言其人不素餐也</hi>乞留宿衛<hi>漢雜事黄香為東郡太守乞留宿衛拜尚書令</hi>
居中持重<hi>魏志荀彧為漢侍中守尚書令常居中持重太祖雖征伐在外軍國大事皆與彧籌焉</hi>
名重天下<hi>彧自為尚書令嘗以書陳事臨薨皆焚毁故案奇䇿宻謀不得盡聞又非正道不用名重</hi>
<hi>天下莫不以為儀表海内英才咸宗焉</hi>焚毁故案<hi>上</hi>一荀令之論人久而<lb/>
益信<hi>彧又舉荀攸可以代以後攸為尚書令亦推賢進士太祖曰一荀令之論人久而益信吾沒世不忘</hi>
不稱職則請就黜<hi>陳矯為尚書令魏明帝卒至尚書門矯問曰陛下欲何之帝曰欲案行文</hi>
<hi>書爾矯曰此臣職分非陛下所宜臨若不稱職則請就黜帝慙囘車</hi>為後人所思<hi>晉樂廣為尚書</hi>
<hi>令無當時稱然為後人所思</hi>端右之職<hi>太熈元年詔曰夫揔百揆之得失管王政之開塞者端右</hi>
<pb n="KR3k0020_WYG_008-19b"/>
<hi>之職也是以自漢以來毎選此官常慎其人議郎王戎清儉履道庸勲著于己試其以戎為尚書令</hi>空函<lb/>
<hi>桓温素忌殷浩因其北征軍敗乃上疏請擯浩於荒裔竟坐廢為庶人徙於東陽之信安縣後温復欲以浩為</hi>
<hi>尚書令遺書告之浩欣然許之將答書慮有謬誤開閉者數十竟達空函大忤温意由是遂絶</hi>持心平<lb/>
實<hi>典略荀彧折節待士坐不累席其在臺閣不以私欲撓公意彧有羣從一人才德實薄或謂彧曰以君當</hi>
<hi>事不可以為議郎耶彧笑曰官者表才也若如來言衆人謂我何其持心平實皆此類也</hi>坐處三日<lb/>
香<hi>襄陽耆舊傳劉季和曰荀令君至人家坐處三日香</hi>里啼巷哭<hi>後漢尚書左丞潘朂作尚書令</hi>
<hi>荀氏碑文曰君生長世家祗訓法度注焉若洪河渺渺不可竭確乎若蕐山亭亭不可㧞也年五十卒男女老</hi>
<hi>幼里啼而巷哭</hi>駮議合上意<hi>永平七年宋均為尚書令忠正直言數納䇿謀毎駮議未嘗不合上</hi>
<pb n="KR3k0020_WYG_008-20a"/>
<hi>意</hi>外愚内智外怯内勇外弱内强<hi>魏氏春秋荀攸字公逹為尚書令太祖毎</hi>
<hi>稱曰公逹外愚内智外怯内勇外弱内强不伐善無施勞智可及愚不可及雖顏子甯武不能過也</hi>旬日<lb/>
之中事多停滯<hi>蜀志費褘字文偉代蔣琬為尚書令于時戰國多事衆務煩劇禕識悟無遺毎</hi>
<hi>省讀書記舉目暫視已究其意旨其速數倍於人亦不忘常以朝餔聽事其間接納賔客飲食嬉戲加之博奕</hi>
<hi>毎盡人之歡事亦不廢董允代禕為尚書令旬日之中事多停滯允乃歎曰人才力相縣若此非吾所及</hi>衆<lb/>
望漸服<hi>蔣琬字公琰諸葛亮毎言公琰託志忠雅當與吾公賛王業也宻表後主臣若不幸後事宜以</hi>
<hi>付琬卒以琬為尚書令時喪元帥逺近危悚琬出類㧞萃處羣寮之右既無戚容又無喜色神守舉止有如平</hi>
<hi>常由是衆望漸服</hi>躬履清儉不治產業<hi>劉巴字子初代法正為尚書令躬履清儉不治</hi>
<pb n="KR3k0020_WYG_008-20b"/>
<hi>産業又自以歸附非素懼見猜嫌恭黙守道退無私交非公事不言</hi>為政不煩號為清能<lb/>
<hi>吕文字季陽代董允為尚書令庶事無留門無停賔又歴職内外治身儉約謙靜少言為政不煩號為清能然</hi>
<hi>持法刻深好用俗吏故聲名損於郡縣時</hi>在位四載為當世名公<hi>晉裴秀為尚書令秀</hi>
<hi>創制朝儀廣陳刑政朝廷多遵用之以為故事在位四載為當世名公</hi>歴職内外在公退<lb/>
食<hi>李徹為尚書令雖歴職内外而在公退食家至貧儉兒病無以市藥上賜錢十萬</hi>二令君之<lb/>
美<hi>荀朂守尚書令課試令史以下覆其才能有闇於文法不能决疑處事者即時遣出帝嘗謂曰魏武帝言</hi>
<hi>荀文若之進善不進不止荀公逹之退惡不退不休二令君之美亦望於君也</hi>與謝安共掌朝<lb/>
政<hi>王彪之字叔虎為尚書令與謝安共掌朝政安毎稱曰朝之大事衆不能决者咨之王公不得判</hi>判<lb/>
<pb n="KR3k0020_WYG_008-21a"/>
斷甚樂<hi>王儉為侍中兼尚書令鎮軍毎上朝令恒有三五十人隨上諮事辨柝未嘗壅滯禇彦囘時為</hi>
<hi>司徒録尚書笑謂儉曰觀令判斷甚樂儉曰所以得厝私懐實由禀明公之言之化</hi>以法馭下<hi>衛瓘</hi>
<hi>拜尚書令性嚴整以法御下視參佐尚書郎若掾屬</hi>納言之官出領牧伯<hi>熊遷啟曰伏見</hi>
<hi>吏部以太尉荀組為尚書令復領荆州牧自三代以來未聞以納言之官而出領牧伯者</hi>舉朝憚卞<lb/>
壼<hi>晉中興書卞壼為尚書令司徒王導稱疾不朝壼奏導專任無敬事寢不行舉朝憚之</hi>抗志髙<lb/>
亮才鍳博雅<hi>刁協遷尚書令詔曰協抗志髙亮才鍳博雅朕甚嘉之</hi>揔事此三者<lb/>
<hi>荀朂集昔六官所掌冡宰為首秦公卿常以丞相御史兼官今者尚書令揔事此三者非臣駑闇所宜忝竊</hi>
崇上抑下<hi>刁協為尚書令性剛亮毎務崇上抑下中宗甚信重之</hi>揔括百揆憲範<lb/>
<pb n="KR3k0020_WYG_008-21b"/>
王猷<hi>謝石為尚書令上疏遜位曰尚書令國之冡司揔括百揆憲範王猷式是羣辟故必簡德而㧞量才</hi>
<hi>而授</hi>攝事<hi>干寳晉紀王述不拜中書監/患脚就拜尚書令於府攝事</hi>何為復讓<hi>沈約晉書王述</hi>
<hi>得官無所辭為尚書令子坦之勸譲述曰汝言我不堪邪坦之曰非也但克讓自是美事耳述曰既云堪何為</hi>
<hi>復讓</hi>揔參機衡出納朝政<hi>晉起居注武帝詔曰尚書令百揆之首揔參機衡出納朝政治</hi>
<hi>績之所由也車騎將軍賈充忠允清正通理經逺宣廸文武謨勲𢎞著其以充守尚書令車騎如故</hi>千里<lb/>
之應樞機在身<hi>摯虞尚書令箴舜納大麓七政以齊内成外平風雨不迷補我衮闕闡我王猷</hi>
<hi>王猷允塞四海咸休雖聖雖明必賴才良無曰我智官不能任發言如絲其出如綸千里之應樞機在身</hi>飛<lb/>
白題壁<hi>宋書王僧虔為尚書令嘗為飛白書題尚書壁曰圓行方止物之定質脩之不已則溢髙之不</hi>
<pb n="KR3k0020_WYG_008-22a"/>
<hi>已則躓引之不已則絶是故去之宜疾當時嗟賞以比座右銘</hi>猛獸入郭<hi>武帝踐阼王瑩遷尚書令</hi>
<hi>時有猛獸入郭上意不悦以問羣臣皆莫能對瑩在御莚乃斂板答曰昔䕫撃石拊石百獸率舞陛下膺籙御</hi>
<hi>圖武象來格帝大悦衆咸服焉</hi>與僕射並受詞訴<hi>徐湛之為尚書僕射令何尚之以湛之國</hi>
<hi>戚任遇隆重欲以朝政推之湛之以令事無不揔又以事歸尚之互相推委御史中丞袁淑奏並免官詔乃使</hi>
<hi>湛之與尚之並受詞訴尚之雖為令以相事歸湛之</hi>納言加首鳴玉在腰<hi>梁何敬容為尚</hi>
<hi>書令尊預機宻後以罪免職復起為金紫光禄大夫未拜又加侍中敬容舊時賔客門生諠譁如昔㑹稽謝郁</hi>
<hi>致書戒之曰昔君侯納言加首鳴玉在腰囘豐貂以歩文昌聳髙蟬而趨武帳不此時薦才㧞士少報聖主之</hi>
<hi>恩今人所以頗猶冇踵君侯之門者未必皆感恵懷仁冀君侯之復用也夫在思過之日而復用之意未可為</hi>
<pb n="KR3k0020_WYG_008-22b"/>
<hi>智者説矣君侯宜杜門念失無有所通</hi>貪恡為時所嗤鄙<hi>敬容為尚書令貪恡為時所嗤</hi>
<hi>鄙其書名敬字則大作茍小為文容字則大為父小為口陸倕戲之曰公家茍既甚大父亦不小敬容遂不能</hi>
<hi>答又多漏禁中語故嘲誚日至嘗有客姓吉敬容問與邴吉逺近答曰如明公之與蕭何</hi>乘小車就<lb/>
席<hi>齊書謝朏因裴徵為司徒尚書令朏辭脚疾不堪謁仍角巾自輿詣雲龍門謝既見乘小車就席</hi>尊<lb/>
官<hi>曹羲九品議尚書令尊官也親作納言易曰樞機之發榮辱之主也</hi>體儀玉立<hi>山濤啟事尚書</hi>
<hi>令李胤遷處缺宜得其人征南將軍羊祜體儀玉立可以整肅朝廷</hi>三人皆民望<hi>又云有疾若作</hi>
<hi>大將軍雖不須筋力戎馬間猶宜得强健者征南大將軍衛缺直正靜一中書監荀朂逹於事物三人皆民望</hi>
<hi>不審可參舉否</hi>為吳歌有慙色<hi>語林王恭嘗寓于司馬道子室尚書令謝石為呉歌恭曰居端</hi>
<pb n="KR3k0020_WYG_008-23a"/>
<hi>右之重席宰相之座而效流俗之音乎石有慙色</hi>真賢人<hi>魏荀攸為尚書令從征孫權道死太祖言</hi>
<hi>則流涕曰孤與荀公逹周旋二十年無毫毛可非者真賢人也</hi>名冠百僚<hi>㑹稽先賢傳沈勲徵詣南</hi>
<hi>宫賜酒拜尚書令時節臨辟雍名冠百僚</hi>尖頭奴<hi>後魏古弼為尚書令太武大閲將校獵於河西弼留</hi>
<hi>守詔以肥馬給騎人弼命弱者太武大怒曰尖頭奴敢裁量朕也還臺先斬此奴弼頭尖太武常名之曰筆頭</hi>
<hi>時人呼為筆公屬官惶怖懼誅弼告之曰吾謂事君使田獵不逞盤遊其罪小也不備不虞使戎冦啟釁其罪</hi>
<hi>大也今北狄孔熾南虜未滅狡焉之志窺伺邉境是吾憂也方選肥馬備軍實為不虞之逺慮茍使國家冇利</hi>
<hi>吾寧能避死乎明主可以理干此自吾罪非卿等之咎太武聞而嘆之曰冇臣如此國之寳也</hi>平原帶<lb/>
地資緒極天<hi>後魏温子昇為臨淮王彧謝開府尚書令表但以平原帶地資緒極天出臨侯服既乏</hi>
<pb n="KR3k0020_WYG_008-23b"/>
<hi>刺舉之能入踐帝閽又無應對之美</hi>入踐帝閽<hi>上</hi>冒釐綜之重負學製之<lb/>
談<hi>梁范雲為栁司空譲尚書令表中寢軫心方餐凝慮寧可冒釐宗之重負學製之談將玷朝徽匪伊身議</hi>
揚職萬幾緫任百揆<hi>北齊邢子才為文㐮皇帝讓尚書令表揚職萬幾緫任百揆相御庶</hi>
<hi>物准的羣僚可以助日月之光華増天地之髙厚反鍳取照匹此何難倒裳求領方之為易</hi>爵人以<lb/>
世非盛德之舉<hi>又表晝覧泰山不假秋毫之察夜仰列宿豈籍燭龍之明爵人以世既非盛德</hi>
<hi>之舉公門有私故是凌夷之運</hi>非經略之才<hi>隋薛道衡論陳必敗之勢曰為國之道在於寄任彼</hi>
<hi>之公卿備員而已尚書江揔唯事詩酒本非經略之才</hi>天府文章萬方之藪<hi>江揔讓表</hi>
<hi>竊以天府文昌萬方之藪天官冡宰無所不統禮尊三獨事昭百揆曠職云久三十餘載一旦開置必資望實</hi>
<pb n="KR3k0020_WYG_008-24a"/>
<hi>豈期廷典私偏濫庸菲薄陛下聽覧餘辰曲垂昭納遂斯反汗髙選具瞻則敝葢敝帷便臣暮齒歲制月制賖</hi>
<hi>臣皓髪</hi>昔之冡司今日端揆<hi>又除尚書令謝臺啟昔之冡司今日端揆頃同台衮無人</hi>
<hi>則闕臣之朽薄安可叨賁謹當奏承夜月兾奉三思之旨聲寄浮雲方祈九天之路</hi>司會治本冢<lb/>
宰朝端<hi>又除尚書令㫁表後啟云司㑹治本冡宰朝端縉紳所屬儀刑攸在焉</hi>復表不受<lb/>
<hi>唐代宗以郭子儀為尚書令子儀譲以太宗昔居此官送累聖相承曠而不置詔不允勅令宰相百官為尚書省</hi>
<hi>上子儀復表讓不受許之</hi>
　　左右僕射<lb/>
前漢百官表僕射秦官自侍中尚書博士郎皆有古者<lb/>
<pb n="KR3k0020_WYG_008-24b"/>
重武官有主射以督課之軍屯吏騶宰永巷宫人皆有<lb/>
取其領事之號<hi>孟康曰皆有僕射隨所領之事以為號也軍屯吏則有軍屯僕射永巷則有永</hi>
<hi>巷僕射</hi>成帝建始元年初置尚書五人以一人為僕射主<lb/>
封門掌授廩假錢榖<lb/>
後漢百官志尚書僕射一人六百石本注曰署尚書事<lb/>
令不在則奏下衆事<hi>蔡質漢儀曰凡三公列卿將大夫五營校尉行復道左右丞郎御史</hi>
<hi>中丞侍御史皆豫相囘避衛士傳不得迕臺官臺官過後乃得去臣昭案獻帝分置左右僕射建安四年以榮</hi>
<hi>卲為尚書令左僕射衛臻為右僕射是也</hi>
<pb n="KR3k0020_WYG_008-25a"/>
晉職官志僕射服秩印綬與令同案漢本置一人至獻<lb/>
帝建安四年以執金吾榮邵為尚書左僕射分置左右<lb/>
僕射或不兩置但曰尚書僕射令闕則左為省主若左<lb/>
右僕射並闕則置尚書僕射以主左事<lb/>
宋百官志古者重武官以善射者掌事故曰僕射僕射<lb/>
者僕役於射事也秦世有左右曹諸吏官無職事將軍<lb/>
大夫以下皆得加此官漢獻帝建安四年以執金吾榮<lb/>
邵為左僕射衛臻為右僕射二僕射分置自此始也<lb/>
<pb n="KR3k0020_WYG_008-25b"/>
南齊書百官志左僕射領殿中主客二曹事諸曹郊廟<lb/>
園陵車駕行幸朝儀臺内非違文武舉補滿叙疾假事<lb/>
其諸吉慶瑞應衆賀災異賊發衆變臨軒崇拜改號格<lb/>
制蒞官銓選凡諸除署功論封爵貶黜八議疑讞通關<lb/>
案則左僕射主右僕射次經之黄案左僕射上署右僕<lb/>
射次署朱符見字經都丞竟右僕射横畫成目左僕射<lb/>
畫令畫右官闕則以次拜畫若無左右則直置僕射在<lb/>
其中間揔左右事<lb/>
<pb n="KR3k0020_WYG_008-26a"/>
隋百官志梁武帝時尚書省僕射副令又與尚書分領<lb/>
諸曹令闕則左僕射為主其祠部尚書多不置以右僕<lb/>
射主之若左右僕射並闕則置尚書僕射以掌左事置<lb/>
祠部尚書以掌右事後齊僕射職為執法置二則為左<lb/>
右僕射皆與令同左糾彈而右不糾彈隋開皇三年詔<lb/>
尚書左僕射掌刺史吏部禮部兵部三尚書事御史糾<lb/>
不當者兼糾彈之尚書右僕射掌刺都官度支工部二<lb/>
尚書又知用度<lb/>
<pb n="KR3k0020_WYG_008-26b"/>
唐百官志左右僕射各二人從二品掌統理六官為令<lb/>
之貳令闕則揔省事劾御史糾不當者<hi>龍朔二年改左右匡政光宅元</hi>
<hi>年曰文昌左右相開元元年曰左右丞相天寳元年復舊</hi>
唐官品志僕射為執法置二人則為左右皆與令同左<lb/>
糾彈而右不糾彈<lb/>
唐新語自武德至長安四年以前僕射並是正宰相故<lb/>
太宗謂房𤣥齡等曰公為宰相當須大開耳目求訪賢<lb/>
哲即其事也神龍初豆盧欽望為僕射不帶同中書門<lb/>
<pb n="KR3k0020_WYG_008-27a"/>
下三品不敢參議政事後加知軍國事韋安石為僕射<lb/>
東都留守自後僕射不知政事<lb/>
六典尚書左丞相一人右丞相一人並従二品<hi>漢官儀僕射秩</hi>
<hi>六百石公為之加至二千石自晉以後給省事吏三人魏晉宋齊秩皆六百石品並第三梁品猶第三秩中二</hi>
<hi>千石班第十五陳品加至第二後魏北齊及隋品皆従第二皇朝因之自漢以来章服並與今同</hi>掌摠<lb/>
領六官紀綱百揆以貳令之職今則專統焉<hi>初亦宰相之職開元</hi>
<hi>中張說兼之後罷知政猶為丞相自此以後遂不知國政</hi>
國朝大中祥符五年太常禮院上准詔定僕射赴上儀<lb/>
<pb n="KR3k0020_WYG_008-27b"/>
前一日都省設新舊僕射次於都堂後衆官次於廊廡<lb/>
其日衆官集省内以俟中書樞宻院親王使相舊不赴<lb/>
僕射自正衙退將至都堂諸曹史序立迎拜僕射至都<lb/>
堂門外下馬諸行尚書丞郎郎中員外郎並門内分立<lb/>
迎候僕射北向揖其兼内職及知制誥者不迎候禮生<lb/>
引新舊僕射出次對拜禮生諸僕射升堂分東西坐降<lb/>
階就褥位對立新僕射就正位再拜復位對拜畢升堂<lb/>
如上僕射一員降階赴位拜訖升堂坐牙牀判案六行<lb/>
<pb n="KR3k0020_WYG_008-28a"/>
主事讀案堂上都事接案搢笏轉案僕射揖搢笏頂筆<lb/>
判准式凡三道如上儀判訖禮生引對拜賀謝舊僕射<lb/>
歸次新僕射立於都堂上面南引賛官告班致賀中丞<lb/>
以下拜僕射答拜百官退僕射升堂坐諸司賀訖降坐<lb/>
還次僕射與諸司三品尚書省御史臺四品兩省六品<lb/>
以上就食畢退如常儀<lb/>
元祐官品令左右僕射從一品<lb/>
春明退朝録國朝宰相為僕射魏公仁浦趙令薛文恵<lb/>
<pb n="KR3k0020_WYG_008-28b"/>
沈恭恵宋恵安李文正吕文穆吕文恵李文清張司空<lb/>
王文正向文簡王兾公冦萊公吕許公王沂公賈魏公<lb/>
陳恭公韓魏公文潞公富鄭公曾魯公二十二人樞相<lb/>
為僕射陳文忠曹襄悼張榮僖王康靖四人樞宻使為<lb/>
僕射石元懿一人<lb/>
不歴尚書侍郎便為僕射<hi>唐姚南仲不歴尚書侍郎而入省便為僕射</hi>履聲<lb/>
<hi>前漢鄭崇字子游為尚書僕射數直諫諍上初納用之毎聞曳革履上笑曰我識鄭尚書履聲為人所譛奏上</hi>
<hi>責崇曰君門如市何以欲禁切主上崇對曰臣門如市臣心如水上怒下崇獄死獄中</hi>當車諌遊<lb/>
<pb n="KR3k0020_WYG_008-29a"/>
田<hi>後漢明帝數幸廣成苑尚書僕射鍾離意以為從禽廢政常當車諌盤樂遊田之事天子悟其言即時還</hi>
<hi>宫</hi>上疏諌威刑太過<hi>魏徐宣為左僕射時尚方令坐事被考劾宣上疏諌威刑太過又諌</hi>
<hi>作宫殿窮盡民力帝加嘉納</hi>鍾離尚書若在此殿不立<hi>後漢鍾離意為僕射嘗以</hi>
<hi>上疏出為魯相後德陽殿成百官大㑹帝思意謂公卿曰鍾離尚書若在此殿不立</hi>上書陳竇憲<lb/>
驕恣<hi>郅壽為僕射時大將軍竇憲以外戚威傾天下憲使門生齎書詣壽有所請託壽即送詣獄前後上</hi>
<hi>書陳憲驕恣引王莽以戒國家</hi>皁襜<hi>東觀漢記鮑永字君長拜僕射行將軍將兵集河東永好文得行將</hi>
<hi>軍常皁襜路稱鮑尚書兵</hi>排閤入謀<hi>鍾離意别傳意為僕射其年匃奴羌胡歸義來降詔賜縑三百</hi>
<hi>疋尚書郎暨酆受詔誤以為三千疋詔大怒鞭之殿下欲死諸尚書莫不慴怖失色意獨排閤入誎曰陛下德</hi>
<pb n="KR3k0020_WYG_008-29b"/>
<hi>被四海恩及夷狄是以左衽之徒皆頓首服義鄷小子受詔誤賞臣聞刑疑從輕今陛下以鄷誤賞發雷霆之</hi>
<hi>威殺鄷海内遐邇謂陛下貴微財而賤人命愚臣不安明帝以合大義恚損怒消帝謂意曰非鍾離尚書朕幾</hi>
<hi>降威於此郎</hi>不視奏呈文書<hi>魏志桓范薦徐宣為左僕射後加侍中光禄大夫車駕幸許昌</hi>
<hi>宣揔統留事帝還主者奏呈文書語曰吾省與僕射何異竟不視</hi>典選舉<hi>陳泰為左僕射典選舉</hi>
官之師長<hi>李傕等欲賈詡為尚書僕射詡曰尚書僕射官之師長詡名不素重非所以服人也</hi>國<lb/>
之司直我之周昌<hi>毛玠字孝先為尚書僕射時太子未定立臨淄王植有寵玠諫曰近袁紹</hi>
<hi>以嫡庶不分覆宗滅國廢立大事非所宜聞會玠起更衣太祖謂左右曰國之司直我之周昌</hi>暫起復<lb/>
卧如是數歲<hi>魏略李豐字安國為侍中僕射在臺閣常多託疾時臺制告百日當觧禄豐未滿百</hi>
<pb n="KR3k0020_WYG_008-30a"/>
<hi>日暫起復卧如是數歲</hi>中臺近官<hi>呉志諸葛恪既定南越孫權使尚書僕射薛綜勞軍曰故遣中</hi>
<hi>臺近官迎致犒賜</hi>三代<hi>晉太傅謝安生暎暎生子琨三代為僕射並有文集</hi>四辭而後受<lb/>
<hi>葛顗代陳泰為僕射四辭而後受</hi>清虛恬簡<hi>山濤清虛恬/簡轉左僕射</hi>累陳封禪<hi>魏舒</hi>
<hi>太康初拜右僕射于時衛瓘山濤張華等以六合混一宜同古典封禪泰丘前後累陳帝不許</hi>中正舊<lb/>
德<hi>武帝太康四年詔吏部掌叙人倫治化之本也宜得中正舊德尚書右僕射魏舒寛大洪毅潜通有才識</hi>
<hi>其以舒為左僕射領選曹</hi>領選曹<hi>上/</hi>廣登賢俊經始萬幾<hi>永昌元年詔尚書分</hi>
<hi>置左右僕射所以廣登賢俊經始萬幾䕶軍周顗可左僕射領軍王邃可右僕射</hi>莅官盡心<hi>尚書</hi>
<hi>髙陽王珪忠允善政恩量洪濟莅官盡心所居著稱其以珪為右僕射</hi>揔樞機之重<hi>羊祜泰始</hi>
<pb n="KR3k0020_WYG_008-30b"/>
<hi>初詔曰夫揔齊機衡允釐六職朝政之本也祜秉德清劭忠亮純茂經緯文武謇謇正直雖處腹心之任而不</hi>
<hi>揔樞機之重非垂拱無為委任責成之意也其以祐為尚書右僕射</hi>秉德清劭經緯文武<lb/>
<hi>上</hi>三日僕射<hi>周顗以雅望獲海内盛名後頗好酒為僕射略無醒日時人號為三日僕射庾曰視</hi>
<hi>周侯末年可謂鳳德之衰矣</hi>吏曹<hi>晉武以僕射山濤領吏曹後依擬至今或領焉</hi>參贊百揆<lb/>
<hi>齊王儉譲左僕射表曰霸府方隆起居元佐國朝草昩参贊百揆</hi>暮出朝還<hi>晉中興書顧和康帝</hi>
<hi>即位為尚書僕射以母老固辭詔勅特諭暮出朝還其優遇如此</hi>君便是一人<hi>紀瞻字思逺時</hi>
<hi>為右僕射肅祖常引瞻内殿慨然憂天下曰社稷之臣欲得十人如何因數之云君便是一人瞻謝曰臣不敢</hi>
<hi>聞命肅祖曰方欲善語云何復崇謙讓耶瞻以年在懸車自陳老疾詔曰豈朕德薄不足以與為治乎</hi>才<lb/>
<pb n="KR3k0020_WYG_008-31a"/>
學文章<hi>王珣為左僕射領吏部時烈宗雅好典籍深欽愛之與殷仲堪徐邈並以才學文章為上所服</hi>
風流之美<hi>桓𤣥答道子牋云王珣名悟疏徽風流之美雖通於同異才用不盡然君子在朝可益自</hi>
<hi>多也</hi>當時稱為强記<hi>刁協除左僕射中興草創制度未立朝臣無練習故儀者惟協以久在中</hi>
<hi>朝加性聪朗多諳故事朝廷憲體出入威儀唱贊一皆禀於協當時稱為强記</hi>年三十七衆論<lb/>
為美<hi>晉諸公讃司馬珪少有令望早歴顯職晉受禪為右僕射時年三十七衆論以為美</hi>上問獄<lb/>
不對<hi>沈約宋書王敬𢎞為僕射關署文案初不省讀常預聽訟上問疑獄敬𢎞不對上變色問左右何故</hi>
<hi>不以訊牒問僕射敬𢎞曰臣乃得訊牒讀之政自不觧上不悦</hi>乘船至平昌門<hi>劉延孫為左僕</hi>
<hi>射疾病不任拜起上使乘船自清溪至平昌門仍入尚書下舎</hi>奏彈謝靈運<hi>王𢎞為僕射奏彈康</hi>
<pb n="KR3k0020_WYG_008-31b"/>
<hi>樂侯謝靈運人力桂輿滛其嬖妾殺輿江涘棄尸東流請免官削爵主收付大理治罪内臺舊體不得用風聲</hi>
<hi>舉彈此事彰赫暴之朝野不敢拱黙武帝令免官而已</hi>如汝人才皆已令僕<hi>南史劉祥</hi>
<hi>少好文學輕言肆行不避髙下於朝士多所貶忽王奐為尚書僕射祥與奐子融同載見路人驅驢祥曰驢汝</hi>
<hi>好為之如汝人才皆已令僕</hi>兄弟<hi>袁樞好學手不釋巻謹慎周宻清白自居為左僕射弟憲幼聪敏好</hi>
<hi>學有雅量為右僕射臺省目樞為大僕射憲為小僕射朝廷榮之</hi>大僕射小僕射<hi>上</hi>二<lb/>
王持平不送不迎<hi>齊王延之轉左僕射宋德既衰太祖輔政朝野未清人懷彼此延之與尚</hi>
<hi>書王䖍中立無所去就時人為之語曰二王持平不送不迎太祖以此善之</hi>南士少居此職<lb/>
<hi>帝欲用張緒為右僕射以問王儉儉曰緒少有清望誠美選也南士由來少居此職禇彦囘曰儉少年或未憶</hi>
<pb n="KR3k0020_WYG_008-32a"/>
<hi>耳江右用陸玩顧和皆南人也儉曰晉氏衰政不可為則</hi>有公輔之量<hi>趙善為右僕射性温恭有</hi>
<hi>器局雖位居端右而深自謙退其職務克舉則曰某官之力有罪責則曰善之咎也時人稱其有公輔之量</hi>
換榻<hi>元順除右僕射及上省登階向榻見榻甚故問都令史徐仵起仵起曰此榻曽經先王坐順即哽塞</hi>
<hi>涕泗交流久而不能言遂令換之</hi>黑面僕射<hi>陽平王子欽字思若累遷右僕射色黒故時人號為</hi>
<hi>黒面僕射</hi>騶唱不入宫門<hi>北史郭祚遷尚書右僕射時議定新令詔祚為侍中黄門参議刋正</hi>
<hi>故事令僕中丞騶唱而入宫門至於馬道及祚為僕射以為非盡敬之宜言於帝納之下詔御在太極騶唱至</hi>
<hi>上東門御在朝堂至司馬門騶唱不入宫門自此始也</hi>府庫關鑰一以委之<hi>三國典略</hi>
<hi>東觀以徐騰兼左僕射府庫關鑰一以委之</hi>廢人飲酒<hi>北齊王晉明豪侈有俠氣留心經史招引</hi>
<pb n="KR3k0020_WYG_008-32b"/>
<hi>賔客嘗為右僕射百餘日便謝病而退告人云廢人飲酒安能作刀筆吏批故紙乎</hi>給田均平<hi>高隆</hi>
<hi>之為右僕射時初給民田貴勢皆占良美貧弱咸受瘠薄隆之啟髙祖悉更反易仍得均平</hi>損益舊<lb/>
章<hi>後周周恵逹為右僕射自關右草創禮樂缺然恵逹與禮官損益舊章是以儀䡄稍備魏文帝因朝奏樂</hi>
<hi>顧謂恵逹曰此卿之功也</hi>任居端揆<hi>李遠除右僕射辭太祖曰遠秦隴匹夫才藝俱闕平生企望不</hi>
<hi>過一郡守爾遭逢際會得奉聖明主貴臣遷以至於此今位居上列爵邁通侯受委方面生殺在手非直榮寵</hi>
<hi>一時亦足光華身世但尚書僕射任居端揆今以賜授適所以重其罪責明公若欲全之乞寢此授太祖曰公</hi>
<hi>勲德兼美朝廷欽屬選衆而舉何足為辭且孤之與公義等骨肉豈容於官位之間便至深讓非所望也逺不</hi>
<hi>得已方拜職</hi>妙選<hi>陳徐陵讓左僕射初表陵聞七十二嵗揚雄擬經六十三年平津對䇿若斯强壯無</hi>
<pb n="KR3k0020_WYG_008-33a"/>
<hi>歎耆老若漢武好少則微臣已老矣若周文愛老則有此羣才伏願天明更謀梓匠永其妙選稱是能官</hi>試<lb/>
船覆没<hi>魏吉杜畿為僕射受詔作樓船於陶河試船遇風覆没帝為之流泣</hi>望墳掩淚<hi>後魏</hi>
<hi>李冲高祖時為尚書僕射卒葬於覆舟山近杜預冡高祖之意也後車駕自鄴還洛經冲墓左右以聞高祖卧</hi>
<hi>疾望墳掩淚</hi>衣冠傾縱<hi>蕭方三十國春秋劉裕為太尉既拜朝賢畢至僕射謝琨後來衣冠傾縱</hi>
<hi>頗有傲慢之容裕甚不平乃謂曰謝卿今日可謂旁若無人琨對曰明公將崇伊周之寄方使四方觧襟謝琨</hi>
<hi>何人而敢獨異乎以手板披横衿袖皆散裕意悦時人亦莫不奇之也</hi>門列㦸<hi>隋左僕射髙熲子𢎞</hi>
<hi>德封應國公時制三品以上門皆列㦸𢎞德申牒請㦸栁彧判曰僕射之子更不異居父之㦸槊已列門外尊</hi>
<hi>有壓卑之義子有避父之禮豈容外門既設内閣又施事竟不行熲聞而歎服</hi>國之宰輔不可<lb/>
<pb n="KR3k0020_WYG_008-33b"/>
親細務<hi>楊素為右僕射與髙熲嘗專朝政後文帝漸忌素詔曰僕射國之宰輔不可親細務但三五日</hi>
<hi>一度向省平論大事外示崇重實奪其權也</hi>解事僕射<hi>唐戴至德為僕射與劉仁軌更日受詞訟</hi>
<hi>嘗有老母經省陳辭至德已收牒省視老母前曰本謂之解事僕射所以來訴公乃不是解事僕射請却付牒</hi>
<hi>來至德笑而還之議者尤稱其長者</hi>呼裴監而不名<hi>髙祖受禪謂裴寂曰使我至此公之力也</hi>
<hi>拜尚書右僕射賜以服翫仍詔尚書除食奉外毎日賜寂御膳髙祖視朝必引與同坐入閤則延之卧内言無</hi>
<hi>不從呼為裴監而不名當朝貴戚禮莫與比</hi>逍遥一代<hi>寂遷左僕射頓首言臣初發太原以有兹</hi>
<hi>旨清平之後許以退耕今四海人安伏願賜臣骸骨髙祖泣下沾襟曰今猶未也要相偕老耳公為台司我為</hi>
<hi>太上逍遥一代豈不快哉</hi>持法稍深<hi>蕭瑀字時文拜右僕射内外考績皆委諸司會為羣僚指南庶</hi>
<pb n="KR3k0020_WYG_008-34a"/>
<hi>務繁揔瑀見事有時偏駁而持法稍深頗為時議所少</hi>議事輙變易<hi>封倫太宗立拜右僕射始</hi>
<hi>倫之歸蕭瑀數薦之及是瑀為左僕射毎議事倫初堅定至帝前輙變易由是有隙貞觀元年遭疾卧尚書省</hi>
<hi>帝親臨視命尚輦送還邸</hi>出入卧内<hi>長孫無忌帝以皇后兄又相友眷倚甚厚常出入卧内進尚書</hi>
<hi>右僕射</hi>廣耳目訪賢材<hi>房𤣥齡進左僕射帝曰公為僕射當助朕廣耳目訪賢才比聞閲牒</hi>
<hi>訟日數百豈暇求人哉乃勅細務屬左右丞大事關僕射</hi>引士咸得職<hi>杜如晦進右僕射仍領選</hi>
<hi>與𤣥齡共釐朝政引士賢者下不肖咸得職當時浩然歸重</hi>領選<hi>上/</hi>終當坐此<hi>李靖仕隋</hi>
<hi>為殿内直長左僕射楊素拊其牀謂曰卿終當坐此後以取定襄功遷右僕射靖毎参議恂恂似不能言以沉</hi>
<hi>厚稱</hi>恂恂似不能言<hi>上/</hi>三世居此官<hi>髙儉字士㢘遷右僕射士㢘三世居此官</hi>
<pb n="KR3k0020_WYG_008-34b"/>
<hi>世榮其貴太宗幸洛陽太子監國命攝少師手詔曰端拱三川不憂關中者以屬卿也久之請致仕聽解僕射</hi>
叱左右批薛懷義頰<hi>蘇良嗣遷文昌左相同鳳閣鸞臺三品遇薛懷義於朝懷義偃蹇良</hi>
<hi>嗣怒叱左右批其頰曳去武后聞之戒曰苐出入北門彼南衙宰相行来毋犯之</hi>南衙宰相<hi>上</hi>
撰封禪壇頌<hi>張説東封還為尚書右丞相詔説撰封禪壇頌刻之泰山以夸成功</hi>班爵同<lb/>
禮數異<hi>裴耀卿進左僕射俄改右僕射而李林甫代之至本省具朝服劒佩博士導郎官唱案禮畢就</hi>
<hi>耀卿聽事乃常服以賛者主事導唱林甫驚曰班爵與公同而禮數異何也耀卿曰比苦眩不堪重衣又郎博</hi>
<hi>士紛泊非病士所宜林甫黙然慙居歲卒</hi>僕射巾<hi>裴冕拜左僕射性豪侈既素貴輿服食飲皆光麗珍</hi>
<hi>豐櫪馬且數百金者常十數毎廣會賔客不能名其饌自製巾子工甚人爭效之號僕射巾</hi>自用隔<lb/>
<pb n="KR3k0020_WYG_008-35a"/>
品致恭<hi>竇易直為左僕射以公潔自喜方執政未嘗引用親黨初元和中鄭餘慶議僕射上儀不與隔</hi>
<hi>品官亢禮易直為中丞奏駮之及為僕射乃自用隔品致恭為時鄙笑</hi>交結權倖而得貴<lb/>
位<hi>元和中裴均為僕射於尚書省都堂上事其選印及呈孔目唱案皆使尚書郎為之又三品以上升階列</hi>
<hi>坐四品五品及郎官御史拜於㕔下然後召御史中丞左右丞升階答拜初開元中張説為大丞相因製儀注</hi>
<hi>自極尊大自中書門下及諸三品以上官是日皆坐受拜或徵其所從來答曰聖厯中王及善豆盧欽望同日</hi>
<hi>拜文昌左右丞相亦用此儀當時以説方承恩寵不敢復詰因為故事非舊典也均交結權倖而得貴位班列</hi>
<hi>嘗踰位而立御史中丞盧坦請退之均不受坦曰姚南仲為僕射例如此均曰南仲何人坦曰南仲是守正而</hi>
<hi>不交權倖者也尋罷坦為右庶子時人歸咎於均</hi>師長庶僚<hi>寳厯中左僕射李絳與御史中丞王</hi>
<pb n="KR3k0020_WYG_008-35b"/>
<hi>璠相遇於道璠車不為之却因上言故事云左右僕射師長庶僚開元中以為左右丞相其後雖去三事機務</hi>
<hi>猶㧾百司之權表狀之中不書其姓尚書以下庭禮數衙上日百寮列班宰相居上中丞御史列位於</hi>
<hi>之崇特為殊異所以自武德貞觀以來聖君賢臣布政除弊不革此禮謂為合宜茍有不安尋亦合廢近來縁</hi>
<hi>有才不當位恩加特拜者遂從簡畧不用舊儀酌於羣情事實未當今或有僕射初除就中丞院門相見者即</hi>
<hi>與就参何殊或中丞新授亦無見僕射處又参謁處或僕射先至中丞後來憲度乖宜尊卑倒置倘人才忝位</hi>
<hi>自合别授賢良若朝命守官豈得有虧法制伏望下百寮詳定事體使永可遵行勅㫖令兩省詳議兩省奏曰</hi>
<hi>元和中伊慎沗居師長之位太常博士韋謙削去舊儀今李絳所論於體甚當然其時璠黨方盛旋致絳改官</hi>
<hi>共寢其議</hi>詔虞世南製碑文<hi>貞觀四年右僕射杜如晦薨帝手詔著作郎虞世南曰朕與如</hi>
<pb n="KR3k0020_WYG_008-36a"/>
<hi>晦君臣義重不幸淹從物化追念勲舊痛惜于懷卿體吾此意為製碑文後因食𤓰而美愴然悼之遂輟食之</hi>
<hi>半遣置之靈座焉</hi>半𤓰置靈座<hi>上/</hi>諫不可廢后<hi>禇遂良拜右僕射帝将立武昭</hi>
<hi>儀召長孫無忌李勣于志寧及遂良入或謂無忌當先諫遂良曰太尉國元勲有不如意使上有棄親之譏又</hi>
<hi>謂勣上所重當進曰不可司空國元勲有不如意使上有斥功臣之嫌曰吾奉遺詔若不盡愚無以下見先帝</hi>
<hi>既入帝曰罪莫大於絶嗣皇后無子今欲立昭儀謂何遂良曰皇后本名家奉事先帝先帝疾執陛下手詔臣</hi>
<hi>曰我児與婦今付卿且徳音在陛下耳可遽忘之皇后無它過不可廢帝不悦翌日復言對曰陛下必欲改立</hi>
<hi>后者請更擇貴姓昭儀昔事先帝身接帷笫今立之奈天下耳目何帝羞黙遂良因致笏殿階叩頭流血曰還</hi>
<hi>陛下笏丐歸田里帝大怒命引出武氏從幄後呼曰何不撲殺此獠無忌曰遂良受顧命有罪不加刑㑹李勣</hi>
<pb n="KR3k0020_WYG_008-36b"/>
<hi>議異武氏立乃左遷遂良潭州都督</hi>不雨乞身<hi>張行成拜左僕射永徽四年三月不雨五月行成懼</hi>
<hi>以老乞身制荅曰古者䇿免乖罪已之義此在朕寡徳非宰相咎乃賜宫女黄金器勅勿復辭行成固請帝曰</hi>
<hi>公朕之舊奈何舍朕去耶泫然流涕行成惶恐不得已復視事</hi>受四品以下官拜<hi>李程自宰</hi>
<hi>相出鎮徴為左僕射中謝日奏曰臣所忝上官禮前後儀注不同在元和長慶中僕射數人上日不受四品以</hi>
<hi>下官拜近日再定儀注不同四品以下官悉許受拜王瀝竇易直已行之於前今御史臺云已奏聞太常寺定</hi>
<hi>取十五日上臣進退未知所獲時中丞李漢以為受四品以下拜太重勅曰僕射上儀近以詳定所縁拜禮皆</hi>
<hi>約令文已經施行不合更改宜准太和四年十一月六日勅處分程義學優深然性放蕩不修儀檢<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>稽好戯</hi>
<hi>而居師長之地物議輕之</hi>
                    <graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>稽居師長之地<hi>上/</hi>奏儀制<hi>李漢為中丞李程為左僕</hi>
<pb n="KR3k0020_WYG_008-37a"/>
<hi>射以儀注不定表請定制先是太和三年兩省官同定左右僕射儀注御史中丞以下與僕射相遇依令致敬</hi>
<hi>斂馬側立待僕射過僕射謝官日大夫中丞三院御史就幕次參見其觀象門外立班既以後至為重大夫中</hi>
<hi>丞到班後朝堂所由引僕射就位傳呼贊導如大夫就到之儀班退賛導亦如之御史大夫與僕射道塗相遇</hi>
<hi>則分道而行舊事左右僕射上日御史中丞吏部侍郎羅拜四年中書奏曰僕射受中丞侍郎拜則似太重答</hi>
<hi>郎官以下拜則太輕起今後諸司四品以下官及御史臺六品以下并郎官並望准故事餘依元和七年勅可</hi>
<hi>之至是因李程奏漢議曰左右僕射初上受左右丞諸曹侍郎諸司四品及御史中丞以下拜謹案開元禮及</hi>
<hi>六典並無此儀注不知所起之由或以為僕射師長百僚此語亦無證據唯曹魏時賈詡讓官表中一句語耳</hi>
<hi>且尚書令是正長尚無受拜之文故事與御史中丞司𨽻校尉號三獨坐伏以朝廷比肩同事聖主南面受拜</hi>
<pb n="KR3k0020_WYG_008-37b"/>
<hi>臣下何安縱有明文尚須釐革故禮記曰君於士不答拜非其臣則答之况御史中丞殿中是供奉官尤為不</hi>
<hi>可儀注令雖有隔品之文不知便是受拜否及御史大夫亦曾受御史以下拜今並不行葢以禮數僣逼非人</hi>
<hi>臣所安元和六年詔崔邠段平仲與當時禮官王涇韋公肅等同議其事理甚精詳今請舉而行之庶為折衷</hi>
<hi>時程入省竟依舊議議者以漢奏為是</hi>檢校官從其班<hi>令狐楚自河東節度使入為吏部尚</hi>
<hi>書檢校右僕射故事檢校官者便從其班楚以正官有品不宜從二品之外請從本班優詔嘉之</hi>賜靈<lb/>
壽杖<hi>李靖為右僕射以足疾上表乞骸骨言甚懇至太宗乃下優詔授特進在第攝養毎三兩日至中書</hi>
<hi>門下平章政事賜靈壽杖助是足疾也</hi>超擢太驟上章懇辭<hi>蕭俛長慶中守左僕射俛</hi>
<hi>性介獨持法守正以已輔政日淺超擢太驟三上章懇辭復詔授吏部尚書俛又以選曹簿書煩雜非攝生之</hi>
<pb n="KR3k0020_WYG_008-38a"/>
<hi>道改兵部尚書</hi>大水請免官<hi>唐休璟拜右僕射是歲秋大水休璟兩上表自咎請免官甚切辭多</hi>
<hi>不載中宗竟不允手制答曰隂陽乖爽事屬在予待罪私門難依來表尋遷中書令</hi>豈得與人主<lb/>
爭權柄<hi>戴至德遷右僕射時劉仁軌為左僕射毎遇申訴寃滯者輙美言許之而至德先據理難詰未</hi>
<hi>嘗與奪若有理者宻為奏之終不顯已之斷决由是時譽歸於仁軌或以問至徳答曰夫慶賞刑罰人主之權</hi>
<hi>柄凡為人臣豈得與人主爭權柄哉後髙宗知而深歎美之</hi>不欲一物失所<hi>房𤣥齡代長孫</hi>
<hi>無忌為左僕射既任揔百司䖍恭夙夜盡心竭節不欲一物失所聞人有善若已有之明逹吏事飾以文學定</hi>
<hi>法令意在寛平不以求備取人不以已長格物隨能收敘無隔卑賤論者稱為良相</hi>賜三傑詩<hi>宋璟</hi>
<hi>為尚書右丞相而張説為左丞相源乾曜為太子少傅同日拜有詔大官設饌太常奏樂㑹百官尚書省東堂</hi>
<pb n="KR3k0020_WYG_008-38b"/>
<hi>帝賦三傑詩自冩以賜之</hi>班列<hi>五代史劉昫為僕射性剛羣情嫉之乃共右散騎常侍孔昭序論行香次</hi>
<hi>第言常侍之臣立行合在僕射之前疏奏下御史臺定例同光以來李琪盧質繼為僕射性質輕脱不能守師</hi>
<hi>長之體故昭序輕言宰相馬裔孫以羣情不悦劉昫馮道欲㣲抑之乃責臺司檢例而臺司言舊不見例據南</hi>
<hi>北班位次即當在前俄屬國忌將就列未定裔孫即判臺狀曰既有援據足可遵行各侍本官劉昫怒揮袂而</hi>
<hi>退自後日臺司定例崔居儉謂南宫同列曰孔昭序言語是朝廷人揔不解語也且僕射是師長中丞大夫就</hi>
<hi>班修敬常侍班在南宫六卿之下况僕射呼已前騎省年深望南宫工部侍郎如仰霄漢彼癡人舉止何取笑</hi>
<hi>之深也衆聞居儉言紛議稍息文士哂裔孫堂判有援據二字</hi>政事僕射<hi>九國志唐李昇世家楊渭</hi>
<hi>建國以昇為左僕射參政事乘削亂之後漸復紀綱修典禮抑强暴中外謂之政事僕射</hi>楊削皮<hi>楊思</hi>
<pb n="KR3k0020_WYG_008-39a"/>
<hi>恭時兵革屢興國力空匱命思恭為録軍國事増山澤隴畆之税魚鹽蔬果皆倍其算道路側目號曰楊削皮</hi>
勿藥恐傷僕射<hi>呉越崔仁兾父詢善射仁兾方娠而母病詢欲飲以藥一夕夢人謂已曰勿藥</hi>
<hi>恐傷僕射及覺以語詢詢疑其誑弗聽自篝火煮藥見鐺上有蛇蜿蜒然遽覆其藥而没後果遷左僕射</hi>奉<lb/>
朝請<hi>國朝淳化四年李昉為左僕射罷知政事先是上召翰林學士張洎草制授昉左僕射罷相洎上言</hi>
<hi>曰昉因循保位近霖霪百餘日陛下焦勞惕厲憂形於色昉居輔相之任職在調燮隂陽乖度如此而昉晏然</hi>
<hi>自若無歸咎引退之意矧中臺僕射之重百寮師長如减於左位望輕重不侔因而受之何以勸人臣之盡節</hi>
<hi>宜加黜削以儆其臣上以昉耆舊不欲譴黜但令為右僕射奉朝請</hi>師長百僚<hi>至道元年吕䝉正以</hi>
<hi>左僕射罷相上召謂曰僕射師長百僚朕以中書政事煩多俾均勞逸䝉正頓首謝</hi>中書都堂赴<lb/>
<pb n="KR3k0020_WYG_008-39b"/>
上<hi>大中祥符四年詔文昌揆路師長百僚位望攸崇典章具載惟中臺之赴上久廢舊儀在多士之式瞻曷</hi>
<hi>明異數宜加論討庶别等威自今宰臣官至僕射並於中書都堂赴上不帶平章事者亦於本省赴上令太常</hi>
<hi>禮院與崇文院檢討詳定儀注時宰相王旦自兵部尚書遷右僕射止於本㕔受賀僕射赴上禮久廢上寵待</hi>
<hi>輔臣故振舉之</hi>大耐官<hi>真宗皇帝時向文簡拜右僕射下日李昌武為翰林學士嘗對上謂之曰朕即</hi>
<hi>位以來未嘗除僕射今日以命敏中此殊命也敏中應甚喜對曰臣今自早候對亦未知敏中何如上曰敏中</hi>
<hi>門下今日賀客必多卿往觀之明日却對來勿言朕意也昌武候丞相歸來往見丞相謝客門闌悄然無一人</hi>
<hi>昌武與向親徑入見之徐賀曰今日聞降麻士大夫莫不歡慰朝野相慶公但唯唯又曰自上即位未曾除端</hi>
<hi>揆此非常之命自非勲德隆重眷倚殊越何以至此公復唯唯終未測其意又歴陳前世為僕射者勲勞徳業</hi>
<pb n="KR3k0020_WYG_008-40a"/>
<hi>之盛禮命之重公亦唯唯卒無一言既退復使人至庖厨中問今日有無親戚賔客飲食宴會亦寂無一人明</hi>
<hi>日再對上問昨日見敏中否對曰見之敏中之意何如乃具對上笑曰向敏中大耐官向為僕射年月未曾考</hi>
<hi>於國史</hi>先賜進士出身而後除<hi>東齋記事曹利用先賜進士出身而後除僕射乃知</hi>
<hi>進士為貴也</hi>
　　八座<lb/>
晉職官志後漢光武以六曹尚書并令僕二人謂之八<lb/>
座魏以五曹尚書二僕射一令為八座晉八座丞郎初<lb/>
拜皆沿漢舊制並集都省交禮遷職又解交焉<lb/>
<pb n="KR3k0020_WYG_008-40b"/>
謝靈運晉書古者重武事貴射御取其捷御如僕各置<lb/>
一人尚書六人謂之八座參攝百揆出内王命古元凱<lb/>
之任也<lb/>
宋百官志晉西朝八座丞郎朝晡詣都堂朝江左惟旦<lb/>
朝而已八座丞郎初拜並集都省交禮遷職又解交漢<lb/>
舊制也今唯八座解交丞郎不復解交也<lb/>
南齊百官志八座各置郎中令史以下<lb/>
魏官氏志天興元年置八部大夫於皇城四方四維面<lb/>
<pb n="KR3k0020_WYG_008-41a"/>
置一人以擬八座謂之八國<lb/>
隋百官志自晉以後八座及郎中多不奏事梁天監元<lb/>
年詔曰自禮闈凌替歴兹永久郎署備員無取職事糠<lb/>
粃文案貴尚虛閒空有趨墀之名了無握蘭之實郎曹<lb/>
可依舊奏事自是始奏事矣隋髙祖省置令左右僕射<lb/>
各揔吏部禮部兵部都官度支工部等六曹事是為八<lb/>
座<lb/>
唐與隋同<lb/>
<pb n="KR3k0020_WYG_008-41b"/>
非賢莫居<hi>晉中興書蔡謨為尚書上疏曰八座之任非賢莫居</hi>望省樓<hi>唐崔日知歴職中外</hi>
<hi>恨不居八座為太常卿於都事㕔後起一樓正與尚書省相望時人謂之崔公望省樓</hi>比文昌<hi>劉洎</hi>
<hi>上疏曰尚書萬幾實為政本是以八座比於文昌二丞方於管轄</hi>
　　左右丞<lb/>
前漢百官志成帝建始四年初置尚書員五人有四丞<lb/>
後漢百官志左右丞各一人四百石本注曰掌録文書<lb/>
期會左丞主吏民章服及騶伯史右丞假署印綬及紙<lb/>
筆墨諸財用庫藏<hi>漢儀曰右丞與僕射對掌授廪假錢穀與左丞無所不揔</hi>
<pb n="KR3k0020_WYG_008-42a"/>
漢官典職尚書左右丞揔典臺中綱紀無所不統<lb/>
續漢書百官志左丞掌録尚書吏人上章百官威儀右<lb/>
丞主録文書期會假署印綬及筆墨諸財用物<lb/>
漢官儀漢制八座丞郎並集都省交禮遷職又解交<lb/>
又尚書左右丞秩四百石遷刺史<lb/>
晉職官志左右丞自漢成帝建始四年置尚書而便置<lb/>
丞四人及光武始减其二唯置左右丞左右丞自此始<lb/>
也至晉不改晉左丞主臺内禁令宗廟祠祀朝儀禮制<lb/>
<pb n="KR3k0020_WYG_008-42b"/>
選用署吏給假右丞掌臺内庫藏廬舍凡諸器用之稟<lb/>
振民户租布刑獄兵器督録逺近文書章表奏事<lb/>
晉百官表注左右丞俸月三十斛<lb/>
宋百官志應劭漢官儀尚書令左丞揔領綱紀無所不<lb/>
統僕射右丞掌廪假錢穀<lb/>
南齊百官志左丞一人掌宗廟郊祠吉慶瑞應災異立<lb/>
作格制諸案彈選用除置吏補滿除遣注職右丞一人<lb/>
掌兵士百工補役死叛考代年老疾病解遣其内外諸<lb/>
<pb n="KR3k0020_WYG_008-43a"/>
庫藏糓帛刑害割業諍訟田地船乘廪拘兵士死叛考<lb/>
剔討補差分百役兵器諸營署人領州郡租布人民户<lb/>
移徙州郡縣併帖城邑民户割屬刺史二千石令長尉<lb/>
被收及免贈文武諸犯削官事白案右丞上署左丞次<lb/>
署黄案左丞上署右丞次署諸立格制及詳讞大事宗<lb/>
廟朝廷儀體左丞上署右丞次署<lb/>
隋百官志梁武帝尚書省置左右丞各一人佐令僕射<lb/>
知省事左掌臺内分職儀禁令報人章督録近道文書<lb/>
<pb n="KR3k0020_WYG_008-43b"/>
章表奏事糾諸不法右掌臺内藏及廬舎凡諸器用之<lb/>
物督録逺道文書章表奏事凡諸尚書文書詣中書省<lb/>
者宻事皆以契囊盛之封以左丞印後齊左右丞一人<lb/>
唐百官志左丞一人正四品上右丞一人正四品下掌<lb/>
辨六官之儀糾正省内劾御史臺不當者吏部户部禮<lb/>
部左丞緫焉兵部刑部工部右丞緫焉龍朔元年改左<lb/>
右丞曰左右肅機咸亨元年復舊<lb/>
六典左丞一人正四品上右丞一人正四品下<hi>丞者承也言承</hi>
<pb n="KR3k0020_WYG_008-44a"/>
<hi>助令僕揔理臺事也晉傅咸云左丞待奏彈八座魏晉宋以來左右丞銅印黄綬絳朝服進賢一梁冠自魏至</hi>
<hi>宋齊品皆第六秩四百石梁左丞班第九右丞班第八並第四品秩六百石陳因之後魏北齊左丞正四品下</hi>
<hi>右丞從四品上隋初左丞從四品上右丞四品下煬帝左右丞並正四品皇朝服絺冕六旒三章兩梁冠永昌</hi>
<hi>元年為從三品如意元年復故</hi>掌管轄省事糾舉憲章以辨六官之儀<lb/>
制而正其百寮之文法分而視焉<hi>若左闕則右兼知其事右闕則左亦如之</hi>
<hi>若御史有糾劾不當兼得彈奏</hi>
五代職官志梁開平二年改左右丞為左右司侍郎避<lb/>
廟諱也至後唐同光元年復舊長興元年九月詔曰臺<lb/>
<pb n="KR3k0020_WYG_008-44b"/>
轄之司官資並設左右貂素來相類左右揆不至相懸<lb/>
以此比方豈宜分别自此宜升尚書右丞官品與左丞<lb/>
為正四品<lb/>
國朝元祐令尚書左右丞並正二品<lb/>
諸尚書左右丞並執政官<lb/>
功滿詔留<hi>東觀漢記黄耆拜左丞功滿當還詔書留増秩拜尚書遷僕射</hi>進對威儀辭<lb/>
言辨逺<hi>謝承後漢書張諛少修志節性聰明有令才鄉曲稱曰神人除尚書侍郎左丞朝賀陛見進對</hi>
<hi>威儀辭言辨逺帝深奇之特拜東海相</hi>閑練漢家故事<hi>楊喬尚書侍郎左丞轉右丞自在臺</hi>
<pb n="KR3k0020_WYG_008-45a"/>
<hi>閣閑練漢家故事前後上表陳國政便宜</hi>正色在朝三臺肅清<hi>王隠晉書劉皦字長升為</hi>
<hi>尚書左丞正色在朝三臺肅清出兼中丞</hi>懦弱非監司體<hi>晉中興書王國寳因酒坐怒右丞祖</hi>
<hi>台之攘袂呼喚以盤盞藥器擲台之復為有司所彈烈宗詔曰國寳縱肆情性甚不可長台之懦弱非監司體</hi>
<hi>其免官</hi>止桓温豫章之封<hi>荀𬎼遷左丞時桓温平蜀朝廷欲以豫章封温㽔謂太宗曰若</hi>
<hi>温復假王威平定河洛脩復山陵將復何以加之遂止</hi>臺閣大小望風自肅<hi>晉諸公賛</hi>
<hi>傅咸字長虞為右丞臺閣大小望風自肅</hi>職輕事重<hi>𫝊咸表曰左丞職輕事重以賤制貴所以難居</hi>
<hi>臣以闇劣猥忝斯任愧於不稱慮罪之及夙夜無寧</hi>彈八座以下<hi>傅咸答辛曠詩序曰尚書左丞</hi>
<hi>弹八座以下居機宻之會斯乃皇朝之司直天臺之管轄余前為右丞具此職之要後忝此位僶俛從事日慎</hi>
<pb n="KR3k0020_WYG_008-45b"/>
<hi>一日</hi>郄詵糾崔洪<hi>干寳晉記郄詵為尚書左丞糾吏部尚書崔洪洪曰我舉郄丞而還奏我此為</hi>
<hi>挽弩自射詵聞曰趙宣子任韓厥為司馬厥以軍法戮宣子之僕宣子謂諸大夫可賀我矣吾選厥任其事崔</hi>
<hi>侯為國舉才我以才見舉唯才是視各明至公何故斯言乃至於此洪聞悦服</hi>八座以下側目<lb/>
憚之<hi>晉荀晞為左丞㢘察諸曹八座以下皆側目憚之</hi>在朝為百僚所憚<hi>郄隆為尚</hi>
<hi>書郎轉右丞在朝為百僚所憚後坐事免</hi>内外敬憚<hi>中興書孔坦善左氏兼有文章除尚書左丞内</hi>
<hi>外並敬憚之</hi>累相糾奏<hi>沈約宋書何承天為中丞與尚書左丞謝元表不相善二人競向二臺違</hi>
<hi>戾相糾奏</hi>左君右君<hi>宋百官志漢制丞郎見/二丞呼曰左君右君</hi>與三騶對飲<hi>南史</hi>
<hi>尚書二丞給三騶謝幾卿性不拘朝憲嘗預宴樂遊苑不得醉而歸因詣道邉酒壚停車褰帷與車前三騶對</hi>
<pb n="KR3k0020_WYG_008-46a"/>
<hi>飲觀者如堵幾卿處之自若</hi>糾舉稱職<hi>徐勉為尚書左丞自掌樞憲多所糾舉時論以為稱職</hi>
樞憲<hi>上</hi>上殿不下有賀雅<hi>梁書賀琛遷尚書左丞并參禮儀事琛前後居職凡郊廟</hi>
<hi>諸議多所創定毎見髙祖與語常移晷刻故省中為之語曰上殿不下有賀雅琛容止都雅故時人以此呼之</hi>
令史七百名一見記姓名<hi>劉儒弟覧除尚書左丞令史七百人一見並記姓名當官</hi>
<hi>清正無所私姊夫御史中丞禇湮從兄吏部郎孝綽在職頗通賍貨覧劾奏並免官孝綽怨之常謂人曰犬嚙</hi>
<hi>行路覧噬家人</hi>文宣夜還不開門<hi>三國典略北齊張耀嘗為尚書左丞文宣近出令耀居守</hi>
<hi>文宣夜還耀不開門勒兵嚴備火至看面然後開迎文宣笑曰君卻學郅君章也賜以錦袍以其忠勤遂見親</hi>
<hi>待</hi>求良田薦為左丞<hi>隋楊汪為兵部侍郎數年文帝謂諌議大夫王逹曰卿為我覓一好</hi>
<pb n="KR3k0020_WYG_008-46b"/>
<hi>左丞逹遂私於汪曰我當薦君為左丞若事果當與良田為報汪以逹言奏之逹竟獲罪尋拜汪尚書汪明習</hi>
<hi>法令果於割斷當時皆號為稱職</hi>奏劾宇文愷于仲文競銀窟<hi>煬帝即位郎茂</hi>
<hi>為尚書左丞時工部尚書宇文愷右翊衛大將軍于仲文競河東銀窟茂奏劾愷位望已隆禄賜優厚㧞葵去</hi>
<hi>織寂爾無聞求利下交曾無愧色仲文大將軍近臣趨侍階廷朝夕聞道虞芮之風抑而不慕分銖之利知而</hi>
<hi>必爭何以貽範庶僚示人軌物愷與仲文竟坐得罪</hi>方管轄<hi>唐劉洎上疏曰尚書萬幾實為政本是以</hi>
<hi>八座比於文昌二丞方於管轄茍非稱職竊位興譏伏見比来尚書省詔勅稽停文案壅滯臣識雖庸劣請述</hi>
<hi>其源貞觀之初未有令僕於時省務煩雜倍多於今左丞戴胄右丞魏徵並曉吏方質性平直事應彈舉無所</hi>
<hi>囘避陛下又假以恩慈自然肅物百司匪懈抑此之由及杜正倫續任右丞頗亦厲下比者綱維不舉並為勲</hi>
<pb n="KR3k0020_WYG_008-47a"/>
<hi>舊在位品非其任功勢相傾將救滋弊且宜精簡四員左右丞左右司郎中如並得人自然綱維略舉亦當矯</hi>
<hi>正趨競豈惟息其稽滯哉書奏未幾拜洎為尚書右丞</hi>精簡<hi>上/</hi>稱職<hi>戴胄拜尚書右丞尋遷左</hi>
<hi>丞郎右僕射蕭瑀免官僕射封徳彛卒太宗謂胄曰尚書省天下綱維百司所稟若一事有失天下必有受其</hi>
<hi>弊者今無令僕係之於卿當稱朕所望也胄性明敏逹於從政處斷明速議者以為左右丞稱職武徳以來一</hi>
<hi>人而已</hi>百職綱維<hi>白居易為授庾承宣尚書右丞制云昔我太宗文皇帝嘗謂尚書丞百職綱維</hi>
<hi>一事失中則天下有受其弊者因命戴胄魏徵及杜正倫劉洎軰繼領是職分居左右官修事理人到於今稱</hi>
<hi>之故吾前命崔從持左綱今乃命承宣操右轄無俾戴劉魏杜專美於貞觀中</hi>左綱右轄<hi>上</hi>以卿<lb/>
在省不置僕射<hi>宗文節貞觀中為尚書右丞明悉法令以幹局見稱江夏王道宗嘗以私事託</hi>
<pb n="KR3k0020_WYG_008-47b"/>
<hi>於節節遂奏之太宗大悦賜絹二百疋仍勞之曰朕不置左右僕射者正以卿在省耳</hi>糾文規不<lb/>
省父難執姚朂不入清流<hi>韋温為右丞吏部員外郎張文規父𢎞靖長慶中在幽州</hi>
<hi>為朱克融所囚文規不時省赴人士喧然罪之温居綱轄首糾其事出文規為安州刺史鹽鐵推官姚朂知河</hi>
<hi>隂縣嘗雪寃獄鹽鐵使崔珙奏加酬奬乃令權職方員外郎制出令朂省上温執奏曰國朝以來郎官最為清</hi>
<hi>選不可以賞能吏上令中使宣諭言朂能官且放入省温堅執不奉詔乃改朂檢校禮部郎中翼日帝謂楊嗣</hi>
<hi>復曰韋温不放姚朂入省有故事否嗣復對曰韋温志在銓擇清流然姚朂士行無玷梁公元崇之孫自殿中</hi>
<hi>判鹽鐵案陛下奬之宜也若人有吏能不入清流孰為陛下當煩劇者此衰晉之風也上素重温亦不奪其操</hi>
髙選<hi>中書令張説擇左右丞之才舉王丘為左丞齊幹為右丞當時以為髙選</hi>詩名<hi>王維以詩名盛</hi>
<pb n="KR3k0020_WYG_008-48a"/>
<hi>於開元天寳間諸王駙馬豪貴之家無不拂席迎之乾元中為尚書右丞</hi>出郎官七人<hi>元稹為尚</hi>
<hi>書左丞振舉紀綱出郎官乖公議者七人然以稹素無檢操人情不厭服</hi>不惜美錦<hi>韋思謙初拜右</hi>
<hi>丞奏曰陛下為官擇人非其人則闕今不惜美錦令臣製之此陛下知臣之深亦㣲臣盡命之秋</hi>御製<lb/>
詩以敘其事<hi>張説代源乾曜為左丞視事之日上勅所司供帳設音樂内出酒食御製詩一篇以</hi>
<hi>敘其事十八年遇疾𤣥宗毎日令中使問疾并手冩方賜之</hi>有守執<hi>裴佶遷右丞時兵部尚書李巽</hi>
<hi>兼鹽鐵使將以使局置於本行經構已半會佶拜命堅執以為不可遂令撤之巽恃恩而强時重佶之有守執</hi>
作者之冠冕<hi>席豫天寳初改左丞𤣥宗幸温泉宫登朝元閣賦詩羣臣屬和帝以豫詩為工手制</hi>
<hi>褒美曰覧卿所進實詩人之首出作者之冠冕也</hi>崔子曲如鈎<hi>崔善為好學兼善天文算厯明</hi>
<pb n="KR3k0020_WYG_008-48b"/>
<hi>逹時務武徳中歴内史舎人尚書左丞甚得時譽諸曹令史惡其聽察因其身短而傴嘲之曰崔子曲如鈎隨</hi>
<hi>例得封侯體上全無項胸前别有頭髙祖聞勞勉之因購流言者使加其罪</hi>郎吏望風修整<lb/>
<hi>韋𢎞景拜左丞駮吏部授官不當者六十人𢎞景素以鯁亮稱及居綱轄之地郎吏望風修整</hi>即日拜<lb/>
<hi>趙涓永泰初為監察御史時禁中失火焚其屋數十間火發處與東宫相近代宗疑之㳙為廵使俾令即訊㳙</hi>
<hi>因歴壖囿按據迹狀乃上直中官遺火所致也既奏代宗稱賞焉徳宗時在東宫賞㳙之究理詳明及刺衢州</hi>
<hi>年考既深又與觀察使韓滉不相得滉奏免㳙官徳宗見名謂宰相曰豈非永泰初御史趙㳙乎對曰然即日</hi>
<hi>拜尚書左丞</hi>三世<hi>韋嗣立子濟天寶中授尚書左丞凡三世居之</hi>批宇文化及子孫<lb/>
案<hi>新唐語楊昉為左丞時宇文化及子孫理資䕃朝廷以事隔兩朝且其家親戚族衆亦多為言者所司理</hi>
<pb n="KR3k0020_WYG_008-49a"/>
<hi>之至於左司昉未詳其案狀訴者以道理已成無復凝滯勃然通昉昉曰適朝退未食食畢當詳案訴者曰公</hi>
<hi>云未食亦知天下有累年羇旅者乎昉遽命案立批之曰父殺隋主子訴隋資生者猶配逺方死者無疑更敘</hi>
<hi>時人深賞之</hi>對宰相皇帝謁陵廟還宫先後<hi>顔真卿為尚書左丞代宗車駕</hi>
<hi>自陜府還真卿請皇帝先謁五陵九廟而後還宫宰相元載謂真卿曰公所見雖美其如不合事宜何真卿怒</hi>
<hi>而前曰用舍在相公爾言者何罪然朝廷事豈堪相公再破除邪載深銜之</hi>
　　左右司郎中員外郎<lb/>
隋煬帝三年尚書都司始置左右司郎各一人品同諸<lb/>
曹郎從五品掌都省之職<lb/>
<pb n="KR3k0020_WYG_008-49b"/>
唐職官志尚書省左右司郎中各一人從五品上<hi>隋置武徳</hi>
<hi>初省貞觀初復置龍朔二年改為左右丞務咸亨中復舊</hi>左司郎中副左丞所轄諸<lb/>
司署録目勘稽失知省内宿直之事若右司郎中闕則<lb/>
併行之左右司員外郎各一人<hi>天后永昌元年置神龍初省後復置</hi>左右<lb/>
司郎中員外郎各掌付十有二司之事以舉正稽違省<lb/>
署符目焉<lb/>
六典左司郎中一人右司郎中一人並從五品上<hi>隋煬帝始</hi>
<hi>置左右司郎中各一人皇朝因改曰郎中服章與諸司郎中並同𤣥冕五旒衣無章裳刺黻一章兩梁冠</hi>左<lb/>
<pb n="KR3k0020_WYG_008-50a"/>
司員外郎一人右司員外郎一人並從六品上<hi>天后永昌元年</hi>
<hi>置時顧琮自侍御史除元懐貞以洛州司户遷其朝服與諸司員外郎並爵弁𤣥纓簪導青衣纁裳一梁冠</hi>
郎中員外郎各掌付十有二司之事以舉正稽違省署<lb/>
符目都事監而受焉<lb/>
國朝元祐令尚書左右司郎中正六品員外従六品<lb/>
勵志守常介然獨立<hi>隋滑儀為右司郎中於時政漸亂濁貨賂公行凡當樞要之職無問貴賤並家</hi>
<hi>累金寳天下士大夫莫不變節而儀勵志守常介然獨立</hi>時以詳整稱重<hi>武元衡遷左司郎中</hi>
<hi>時以詳整稱重</hi>精簡<hi>見左右/丞門</hi>都公<hi>二十四司呼左/右司為都公</hi>典選事<hi>九國志呉</hi>
<pb n="KR3k0020_WYG_008-50b"/>
<hi>王潛呉國建遷左司郎中典選事時喪亂之後官失其守譜牒靡散甲簿湮没真偽相䝉潛雍容欵接坐客常</hi>
<hi>滿隨才而接人人自以為得徐知誥相呉掄選有序潛之力也或亡失官牒才無可用者多廩給之</hi>掄選<lb/>
有序潛之力也<hi>上</hi>
　　尚書郎<lb/>
後漢百官志尚書郎三十六人四百石本注曰一曹有<lb/>
六人主作文書起草<lb/>
凡郎官皆主更直執㦸宿衛諸殿門出充車騎唯議郎<lb/>
不在直中<lb/>
<pb n="KR3k0020_WYG_008-51a"/>
漢舊儀尚書郎四人一郎主匈奴單于營部一郎主羌<lb/>
夷吏民一郎主天下户口土田墾作一郎主錢帛貢獻<lb/>
委輸<lb/>
漢官職儀尚書郎初上臺稱守尚書郎中歲滿稱尚書<lb/>
郎三年稱侍郎凡三十四人選精鍊有吏能者乃用之<lb/>
見左右丞對揖無敬稱曰左右君見尚書執板對揖稱<lb/>
曰明侍見令僕射執板拜朝賀對揖<lb/>
漢官典職尚書給青縑白綾被或以錦被帷帳氊褥通<lb/>
<pb n="KR3k0020_WYG_008-51b"/>
中枕大官供食物湯官供餅餌五熟菓實下天子一等<lb/>
給尚書郎侍史一人女侍史二人皆選端正妖麗執香<lb/>
爐燒薫從入臺䕶衣服奏事明光殿因得侍省中省中<lb/>
皆胡粉塗畫古賢人烈士郎握蘭含香趨走丹墀奏事<lb/>
黄門郎與對揖天子五時賜服若郎處曹三年遷二千<lb/>
石刺史<lb/>
謝承後漢書尚書郎舊典秩滿補令長鄭𢎞為僕射奏<lb/>
以臺職雖尊而賞薄人無樂者請使郎補二千石自此<lb/>
<pb n="KR3k0020_WYG_008-52a"/>
始也<lb/>
魏武集選舉令國家舊法選尚書郎取年未五十者使<lb/>
文筆真草有才能謹慎典曹法治事起草立議又以草<lb/>
呈示令僕訖乃付令史書之耳書訖共省讀之内事本<lb/>
末臺郎統之令史不得知也書之不好令史坐之主於<lb/>
謬誤讀省者坐之郎無使令史獨起草之法若郎不為<lb/>
文書臺當仰令史是為牽牛不可以服箱而當取辦於<lb/>
璽角也<lb/>
<pb n="KR3k0020_WYG_008-52b"/>
晉職官志尚書郎西漢舊置四人以分掌尚書及光武<lb/>
分為六曹之後今置三十四人秩四百石并左右丞為<lb/>
三十六人郎主作文書起草更直五日於建禮門内選<lb/>
有吏能者為之至魏尚書郎有殿中吏部駕部金部虞<lb/>
部比部南主客祠部度支庫部農部水部儀曹三公倉<lb/>
部民曹二千石中兵外兵都兵别兵考功定課凡二十<lb/>
三郎青龍六年尚書陳矯奏置都官騎兵合二十五郎<lb/>
毎一郎缺白試諸孝亷能結文案者數人謹封奏其名<lb/>
<pb n="KR3k0020_WYG_008-53a"/>
以補之及晉受命武帝罷農部定課置直事殿中祠部<lb/>
儀曹吏部三公比部金部倉部度支都官二千石左民<lb/>
右民虞曹屯田起部水部左右主客駕部車部庫部左<lb/>
右中兵左右外兵别兵都兵騎兵左右士北主客南主<lb/>
客為三十四曹郎後又置運曹凡三十五曹置郎二十<lb/>
三人更相統攝及江左無直事右民屯田車部别兵都<lb/>
兵騎兵左右士運曹十曹郎康穆以後又無虞曹二千<lb/>
石二郎但有殿中祠部吏部儀曹三公比部金部倉部<lb/>
<pb n="KR3k0020_WYG_008-53b"/>
度支都官左民起部水部主客駕部庫部中兵外兵十<lb/>
八曹郎後又省主客起部水部餘十五曹云<lb/>
宋百官志漢成帝之置四尚書也無置郎之文漢官云<lb/>
置郎三十六人不知何帝增員然則一尚書則領六郎<lb/>
也宋髙祖始置騎兵主客起部水部四曹郎元嘉十年<lb/>
省儀曹主客比部騎兵十一年又並置尚書郎入直官<lb/>
供青縑白綾被或以錦緤為之給帷帳氈褥通中枕太<lb/>
官供食物湯官供餅餌及五熟果實之屬給尚書侍史<lb/>
<pb n="KR3k0020_WYG_008-54a"/>
一人女侍史二人皆選端正妖麗執香爐䕶衣服奏事<lb/>
明光殿殿以胡粉塗壁畫古賢烈女以丹朱飾地謂之<lb/>
丹墀尚書郎口含雞舌香以其奏事答對欲使氣息芬<lb/>
芳也奏事則與黄門侍郎對揖黄門侍郎稱已聞乃出<lb/>
天子所服五時衣以賜尚書令僕而丞郎月賜赤筦大<lb/>
筆一雙隃麋墨一丸<lb/>
隋百官志梁武帝時吏部刪定三公比部祠部儀曹虞<lb/>
曹主客度支殿中金部倉部左民駕部起部屯田都官<lb/>
<pb n="KR3k0020_WYG_008-54b"/>
水部庫部功論中兵外兵騎兵等郎二十三人陳承梁<lb/>
其郎中在職勤能滿二歲者轉之隋初尚書有六曹二<lb/>
十四司凡領三十六侍郎分司曹務直宿禁省如漢之<lb/>
制開皇六年二十四司各置員外郎一人以司其曹之<lb/>
籍帳侍郎闕則釐其曹事煬帝即位改尚書六曹各置<lb/>
侍郎一人以貳尚書之職又諸曹侍郎並改為郎又改<lb/>
吏部為選部郎户部為人部郎禮部為儀曹郎兵部為<lb/>
兵曹郎刑部為憲部郎工部為起部郎以異六侍郎之<lb/>
<pb n="KR3k0020_WYG_008-55a"/>
名廢諸司員外郎而毎司増置一曹郎各為二員後又<lb/>
改主客郎為司蕃郎尋又毎减一郎置承務郎一人同<lb/>
員外之職<lb/>
唐百官志尚書吏部禮部兵部刑部工部郎中一人從<lb/>
五品上員外郎各一人從六品上掌付諸司之務舉稽<lb/>
違署符目知宿直為丞之貳<hi>隋尚書省諸司郎及承務郎各一人而廢左右武徳</hi>
<hi>三年改諸司郎中承務郎為員外郎貞觀元年復置左右司郎中龍朔元年改郎中曰左右承務諸司郎中曰</hi>
<hi>大夫永昌元年復置員外郎神龍元年省明年復置</hi>六曹左右司郎中<hi>初秦置郎中令其屬</hi>
<pb n="KR3k0020_WYG_008-55b"/>
<hi>官有五官中郎將左右中郎將秩皆二千石是為三署署中有中郎侍郎郎中郎中秩皆三百石侍郎秩皆四</hi>
<hi>百石中郎秩皆六百石並無員數多至十人分𨽻三署主執㦸宿衛宫殿門出充軍騎漢因之故馮唐為郎中</hi>
<hi>署長揚雄為侍郎並其任也漢官儀云尚書郎初從三署郎選詣尚書臺試毎一郎缺則試五人先試牋奏初</hi>
<hi>入臺稱郎中滿歲稱侍郎視事五年選大縣令亦參用孝㢘為之其郎中侍郎之名皆因三署舊號也客曹郎</hi>
<hi>主胡羌事劇遷二千石或刺史其次遷為縣令秩滿自占縣詔書賜錢三萬與三臺祖餞然漢言郎者多非尚</hi>
<hi>書郎漢文時直不疑買金償同舎郎漢武時顔駟為郎三朝不遇及諸言以貲為郎父任為郎兄任為郎皆三</hi>
<hi>署郎也至後漢二署尤難分有尚書及曹名冠首者即尚書郎也魏二晉以後無三署郎矣自漢以來尚書諸</hi>
<hi>曹並通謂之尚書郎漢代兩置其職則同魏晉宋齊唯置郎中梁陳兩置後魏北齊唯置郎中隋開皇初唯置</hi>
<pb n="KR3k0020_WYG_008-56a"/>
<hi>侍郎六年毎司各置員外郎</hi>
國朝元祐令尚書諸司郎中從六品員外郎正七品<lb/>
哀烏郎位<hi>前漢天文志南宫二十五星哀烏郎位故明帝云郎官上應列宿即此也</hi>二臺<hi>後漢</hi>
<hi>陳忠上疏云今言事者杜根成翊世等新䝉表録顯列二臺必承風響應爭為切直也注二臺謂杜根為侍御</hi>
<hi>史成翊世為尚書郎</hi>諸郎多文俗吏<hi>又陳忠上疏云尚書出納帝命為王喉舌臣等既愚暗諸</hi>
<hi>郎多文俗吏鮮有雅才毎為詔文宣示内外轉相求請或以不能而專已自由辭㫖鄙陋竊見光禄郎周興韞</hi>
<hi>匵古今博物多聞屬文著辭有可觀采抱奇懐能隨軰栖遲誠可歎息詔乃拜興為尚書郎</hi>引被覆<lb/>
之<hi>華嶠後漢書馮豹為尚書郎勤力不懈每奏事未報常俯伏省閣下或從昏至明章帝嘉之數加賞賜豹</hi>
<pb n="KR3k0020_WYG_008-56b"/>
<hi>眠熟上令引被覆之</hi>無被食糟糠<hi>明帝性褊察嘗以事怒郎樂崧崧逃入牀下上怒甚疾呼曰郎</hi>
<hi>出郎出崧曰天子穆穆諸侯皇皇未聞人君自起撞郎上乃舍之為人朴忠家貧為郎獨直臺上無被食糟糠</hi>
為三臺表<hi>王譚為尚書郎臺閣議奏常依義據法為三臺之表</hi>試孝廉旬日拜<hi>續漢</hi>
<hi>書胡廣舉孝㢘試為天下第一旬日拜尚書郎</hi>典職十年<hi>徐防為尚書郎周宻畏慎在臺閣典職十</hi>
<hi>年奏事三世未嘗有過</hi>㧞佩刀斷絲<hi>方儲為郎中帝使文郎居左武郎居右儲正位中立曰文</hi>
<hi>武兼備在所施用上嘉其才以繁亂絲付儲使理儲㧞佩刀而斷之曰反經任勢臨事宜然</hi>守開陽<lb/>
門候<hi>何陽為郎中守開陽門候上微行夜還開陽不納更從中東門入明旦召詣太官賜食諸門候皆奪</hi>
<hi>俸</hi>鼮鼠<hi>竇攸為郎世祖㑹百寮於靈臺得鼠如豹文問羣臣攸曰鼮鼠詔曰何以知之曰見爾雅知鼮</hi>
<pb n="KR3k0020_WYG_008-57a"/>
<hi>鼠詔曰如攸言賜帛三百段更勅王子從攸受爾雅</hi>上應列宿出宰百里<hi>漢官儀明帝時館陶</hi>
<hi>公主為子求郎不許賜錢千萬左右或云何愛一郎而賜太多上曰夫郎官上應列宿出宰百里茍非其人必受其傷</hi>
不離省闥<hi>東觀漢記黄香為尚書郎嘗獨上宿臺上左右不離省闥上聞而嘉之</hi>體貌端嚴<lb/>
容止可觀<hi>徐防體貌端嚴容止可觀顯宗異之特補尚書郎</hi>天下名士<hi>鄭泰靈帝末隂交髙</hi>
<hi>位各聞山東靈帝崩何進輔政徵天下名士以泰為尚書郎</hi>請補千石<hi>東觀漢記尚書郎舊典滿補長</hi>
<hi>史鄭𢎞為僕射奏以為臺職尊而賞薄人無樂者請補千石自此始也</hi>文最髙華<hi>司馬彪漢書張衡字</hi>
<hi>平子以才學通博稱文最髙華舉孝亷除尚書郎</hi>射䇿甲科<hi>前漢馬宫治春秋以射䇿甲科為郎</hi>誤<lb/>
取他鞍被其馬<hi>宣帝許皇后父廣漢為郎誤取他鞍被其馬下蠶室</hi>明易<hi>髙康以明易為郎</hi>
<pb n="KR3k0020_WYG_008-57b"/>
十七年遷左丞<hi>漢雜事張禹為尚書郎十七年遷左丞</hi>舉孝亷<hi>鍾離意舉孝亷補尚書郎</hi>
<hi>以病免</hi>奏事駐車待漏<hi>樊梵為郎毎當奏事駐車待漏</hi>服事丹墀彌綸舊章<lb/>
<hi>謝承後漢書承父煚博物聰識為尚書侍郎服事丹墀彌綸舊章毎誦髙祖及光武之後將相名臣佐國翊治謇諤諌争</hi>
<hi>清節隠逸儒林徵聘䇿文通訓條在南宫祕於省閣唯臺丞郎并復道取急因得聞覽其餘它官莫敢闞𨵦也</hi>在臺<lb/>
練國家故事<hi>劉裕補尚書郎才辯有文章自在臺閣練國家故事每有奏議决於口筆為羣寮所服</hi>深<lb/>
識國典<hi>龔遂拜尚書侍郎性敏逹彌綸舊章深識國典每入朝奏事當廷所問應時捷對桓帝嘉其才</hi>誤<lb/>
賜縑<hi>暨豐見僕射門</hi>脩儒術<hi>樊凖字幼凌少修儒術和帝幸南陽凖為羣功曹召見帝器之從還補尚</hi>
<hi>書郎</hi>俱拜<hi>陳重與其友雷義俱拜尚書/郎義以左黜重見議去官</hi>奏議為臺閣崇信<hi>陽球</hi>
<pb n="KR3k0020_WYG_008-58a"/>
<hi>補尚書嫻逹故事其所奏議嘗為臺閣崇信</hi>知騶牙<hi>前漢東方朔武帝時為郎建章宫後閣重機中</hi>
<hi>有物出其狀似麋以聞帝往視之問左右羣臣奏事明經術者莫能知詔東方朔視之朔自言知之願賜美酒</hi>
<hi>粱飯大餐臣朔乃言詔曰可已餐又曰某所有公田魚池蒲葦數頃陛下以賜臣臣朔乃言詔曰可於是朔乃</hi>
<hi>肯言曰所謂騶牙者也逺方當來歸義而騶牙先見其齒前後若一齊等無牙故謂之騶牙其後一歲匈奴昆</hi>
<hi>邪王果將十萬衆來降漢乃復賜東方生錢財甚多</hi>堂堂乎張京兆田郎<hi>三輔决録田鳳</hi>
<hi>為尚書郎儀容端正入奏事靈帝目送因題柱曰堂堂乎張京兆田郎</hi>恥以孝廉為令史<lb/>
職<hi>丁邯有髙節正直不撓舉孝㢘為郎故事郎以令史久次補之世祖改用孝廉邯稱病不就詔問病差為</hi>
<hi>郎不對曰臣不病耻以孝㢘為令史職爾世祖怒令虎賁旄頭杖之數十詔問欲為郎不邯曰能殺臣者陛下</hi>
<pb n="KR3k0020_WYG_008-58b"/>
<hi>不能為郎者臣詔遣出竟不拜</hi>善天文<hi>益都耆舊傳翟酺善天文選尚書郎習天官於永安宫帝數幸</hi>
<hi>宫問以得失賜之璧斂</hi>出逢童子結為兄弟<hi>會稽典録盛憲為臺郎嘗出逢一童子容</hi>
<hi>貎非常憲怪而問之是魯國孔融談接知其不凡便結為兄弟</hi>有武有文未知所立<hi>陳宫</hi>
<hi>既到東都遇上見天下郎制曰有文者左有武者右宫乃正居中立上問此何郡郎而不從行位宫從容對曰</hi>
<hi>有武有文未知所立</hi>中聖人<hi>魏志徐邈為丞相軍謀掾又為東曹議令史魏國建為尚書郎科禁酒而</hi>
<hi>邈私飲至沉醉校事趙逹問以曹事邈曰中聖人逹白之太祖太祖大怒度遼將軍鮮于輔進曰平日醉客謂</hi>
<hi>酒清者為聖人濁者為賢人邈性修慎偶酒言爾竟坐得免刑車駕幸許昌問邈曰頃中聖人否邈曰昔子反</hi>
<hi>斃於榖陽御叔罰為飲酒臣耆同二子不能自懲時復中之矣然宿瘤以醜見傳臣今以酒見視帝大笑顧左</hi>
<pb n="KR3k0020_WYG_008-59a"/>
<hi>右曰名不虚立</hi>呼小名<hi>傳幹字彦休司徒交辟皆不就公車徵除尚書郎傅子云太祖見幹年八歲時</hi>
<hi>甚奇之及為司空呼幹小名召為尚書郎</hi>駐車解縛<hi>韓宣為尚書郎常以職事與諸曹當並受罰於</hi>
<hi>殿前已皆束縛杖未行文帝輦過問此為誰左右對曰尚書郎渤海韓宣也上追念前臨淄侯所説乃曰是子</hi>
<hi>建所道韓宣耶特原之駐車使問遂解其縛</hi>開河渠通漕運<hi>鄧艾遷尚書郎時欲廣田畜為</hi>
<hi>滅呉之資遣艾行陳潁以東至壽春艾以為田良而水少不足盡地利宜開河渠以引水澆溉可大積運粮又</hi>
<hi>通運漕之道乃著濟河論以為行止又以為昔破黄巾因屯田積穀許都以制四方今三隅已定事在淮南臣</hi>
<hi>以為可省許昌左右諸稻田并水東下令淮北屯二萬人淮南三萬人十二分休常有四萬人且田且守永豐</hi>
<hi>常收三倍於西計除衆費歲完五百斛以為軍資六七年間可積三十萬斛於淮上此則十萬之衆五年食也</hi>
<pb n="KR3k0020_WYG_008-59b"/>
<hi>以此擒呉往而必克矣宣王善之事皆施行出參征西軍事</hi>關西無雙<hi>魏略毋丘儉字仲恭少時</hi>
<hi>好名有才學故時人稱之曰關西無雙毋丘仲恭文帝時以父任為尚書郎</hi>相者以不過二<lb/>
千石<hi>張緝上便宜詔以問中書令孫資以為有籌略遂召拜騎都尉入為尚書郎以稱職為明帝所識上</hi>
<hi>以為緝之才能多所堪任試呼相工相其官所至相者以不過二千石上曰何止如是乎未幾而明帝崩緝出</hi>
<hi>為新平太守</hi>騁其能於萬乘之前<hi>魏名臣奏駙馬都尉甄猭奏曰漢時公卿皆奏事選</hi>
<hi>尚書郎試然後得之其再職自賫所發書詣天子前發省便處當事輕重口自决定或天子難問據案處正乃</hi>
<hi>見郎之割斷魏則不然今為尚書郎皆天下之選才技鋒出亦欲騁其能於萬乘之前宜如故事令郎面自奏</hi>
<hi>事口自處當</hi>天下之選面自奏事口自處當<hi>並見上</hi>比一把葉<lb/>
<pb n="KR3k0020_WYG_008-60a"/>
<hi>汝南先賢傳陳蕃上書云昔明帝公主為子求郎不許與賜錢千萬左右問之帝曰郎天官也以當叙得何可妄</hi>
<hi>人耶今陛下以郎比一把葉人以為反側也</hi>不屈撓<hi>屈霸字子卿拜尚書郎當五侯之時貴戚傾天</hi>
<hi>下在朝者莫不趫捷承風子卿不屈撓</hi>奏投壺賦<hi>魏略陳留邯鄲淳奏投壺賦文帝以為尚書郎</hi>
<hi>賜帛十疋</hi>才學冠羣宜作臺郎<hi>抱朴子漢末有禰衡者年二十三孔文舉齒過知命身居</hi>
<hi>九列才學冠羣名位殊絶始友衡於布衣又薦之於朝以為宜使起家作臺郎</hi>不願為將<hi>蜀志姜維</hi>
<hi>字伯約郡欲表維以為將維家本衣冠不願為將郡因表拜郎中</hi>才藝絶人宜在臺閣<lb/>
<hi>索靖字幼安同郡張穀特表靖以才藝絶人宜在臺閣不宜逺出邉塞武帝納之擢為尚書郎與襄陽羅尚河</hi>
<hi>南潘岳呉郡顧榮同官咸歎服焉</hi>人之水鏡<hi>樂廣為尚書郎與何晏鄧颺等談講衛瓘見而奇之</hi>
<pb n="KR3k0020_WYG_008-60b"/>
<hi>曰常恐微言將絶今復聞知命諸子造焉謂曰此人之水鏡也毎見此人瑩然猶披雲霧而覩青天也</hi>廊<lb/>
廟之才非簡札之用<hi>索靖子綝字巨秀少有大臣之量靖毎曰廊廟之才非簡札之用州</hi>
<hi>郡吏不足汙吾兒也舉秀才除郎中嘗報乞兄之讎手殺三十七人時人莫不壯之</hi>代兄命為<lb/>
桓温所知<hi>呉隠之兄坦之為袁真功曹真敗將及禍隠之詣桓温乞代兄命温矜而釋之遂為温所</hi>
<hi>知賞拜奉朝請尚書郎</hi>銓定九品檢括精詳<hi>周馥遷司徒左西屬司徒王渾表曰馥理</hi>
<hi>識清正兼有才幹銓定九品檢括精詳臣委任責成褒貶允當請補尚書郎許之</hi>不治威儀<hi>郭璞</hi>
<hi>遷尚書郎性輕易不治威儀</hi>辨章制度<hi>王隠晉書賈充除尚書郎少定發令兼度支考課辨章制</hi>
<hi>度事皆施行轉黄門郎</hi>自表易通事郎<hi>衛瓘弱冠為尚書郎時魏法嚴暴母陳氏泣瓘自表</hi>
<pb n="KR3k0020_WYG_008-61a"/>
<hi>得易通事郎轉中書郎</hi>襆被而出<hi>魏舒為尚書郎時欲沙汰郎官非其才者罷之舒曰吾即其人</hi>
<hi>也襆被而出同僚素無清論者咸有愧色談者莫不稱之</hi>定科律理寃訟<hi>劉訟為尚書郎定科</hi>
<hi>律理寃訟數年轉廷尉正中書郎</hi>對䇿上第<hi>郄詵郡守文立舉詵賢良對䇿上第轉尚書郎</hi>奏<lb/>
駮古今尺<hi>摯虞補尚書郎將作大匠陳思掘地得古尺尚書奏今尺長於古尺宜於古為正潘岳以</hi>
<hi>為習用已久不宜復改虞駮曰昔聖有以見天下之賾而擬諸形容象物制器以存時用故参天兩地以正筭</hi>
<hi>數之紀依律計分以定長短之度其作之地有則故用之地有徵考歩兩儀則天地無所隠其情凖正三辰懸</hi>
<hi>象無所容其謬施之金石則音韻和諧楷之規矩則器用合宜一本不差而萬物皆正及其差也事皆反是今</hi>
<hi>尺長於古尺幾於半寸樂用之律吕不合史官用之厯象失占醫署用之孔穴乖錯此三者度量之所由生得</hi>
<pb n="KR3k0020_WYG_008-61b"/>
<hi>失之所取徵皆絶閡而不得通故宜改今而從古也唐虞之制同律度量衡仲尼之訓謹權審度今兩尺並用</hi>
<hi>不可謂之同知失而行不可謂之謹不同不謹是謂謬法非所以軌物垂則示人之極凡物有多而易改易有</hi>
<hi>少而難變亦有改而致煩有變而之簡度量是行人所常用而長短非人所戀惜是多而易改者也正失於得</hi>
<hi>反邪於正一時之變永世無二是變而之簡者也憲章成式不失舊物末季茍合之制異端亂之所當以時釐</hi>
<hi>改貞夫一者也臣以為宜如所奏</hi>兄弟俱歴<hi>觧系字少連及二弟結育並清身潔已俱歴洗馬舍</hi>
<hi>人尚書郎鄉里榮之</hi>不得意作謡<hi>潘岳為尚書郎始岳次宜為郎不得意時僕射山濤領選岳内</hi>
<hi>非之宻作謡曰閤道東有大牛王濟鞍裴楷鞦和嶠刺促不得休</hi>蜀有兩郎<hi>李驤字升龍遷尚書</hi>
<hi>郎與杜軫齊名號蜀有兩郎毎議莫能踰之後俱遷太守</hi>頗渉文學<hi>陸機遷尚書中兵郎轉殿中郎</hi>
<pb n="KR3k0020_WYG_008-62a"/>
<hi>機與呉王表云以臣頗渉文學故得轉殿中郎機在職多所駮議</hi>文儀可觀<hi>祖訥字士言最有操</hi>
<hi>行能清言文儀可觀遷尚書三公郎</hi>不願超遷<hi>王彪之字叔武初除佐著作郎東海王文學從伯導謂</hi>
<hi>曰選官欲以汝為尚書郎汝幸可作諸王佐耶彪之曰位之多少既不足計自當任之於時至於超遷是所不</hi>
<hi>願遂為郎</hi>督責之官繁霜之任<hi>晉中興書郭璞遷尚書郎數言便宜多所匡益肅祖之在</hi>
<hi>東宫與温嶠庾亮並布衣之好璞雖孤寒亦以才學同見擕遇論者美之璞辭尚書郎表云今當以幼弱之質</hi>
<hi>充督責之官以無用之才管繁霜之任實非所堪必速謗戾且臺郎清顯論啓宜允雖甘榮願就量力思退陛</hi>
<hi>下既擢臣以非望之榮服使臣得以自効斯亦天地涵育含𢎞兼濟者也</hi>唯作吏部不作餘<lb/>
曹<hi>王國寳浮動躁競婦父謝安惡其傾側毎抑不用補尚書郎國寳以中興以來膏腴唯作吏部不作餘曹</hi>
<pb n="KR3k0020_WYG_008-62b"/>
<hi>固辭不受</hi>言郊廟有證據<hi>徐邈僉尚書祠部郎職主郊廟上言南北郊及明堂辟雍宗廟迭毁</hi>
<hi>皆有證據</hi>名重華夏<hi>何邃少有美望公府十辟一無所就由是名重華夏起家除尚書主客郎</hi>賣<lb/>
鐵長安<hi>干寳晉紀石苞字仲容賣鐵於長安髙祖見而奇之擢尚書郎</hi>專典伐蜀事<hi>臧榮</hi>
<hi>緒晉書鄭黙字思𤣥為尚書考功郎專典伐蜀事</hi>州人才無先者<hi>山濤啟事尚書郎舊號大</hi>
<hi>臣之次州取尤者雍州久無郎前尚書傅祗坐事免官在職日淺其州人才無先之者亦審可復用否</hi>有<lb/>
益臺閣<hi>皇太子東宫當多用人才宜純取清德太子舍人夏侯湛有文徳而不長治民有益臺閣在東</hi>
<hi>宫已久今殿中郎缺宜得才學不審湛可參此選否</hi>各為其主<hi>晉世語曹爽觧印綬將出主簿楊綜</hi>
<hi>止之爽不從有司奏曰綜導爽反宣王曰各為其主宥之為郎</hi>外望簡縱<hi>王處冲别傳處冲為尚書</hi>
<pb n="KR3k0020_WYG_008-63a"/>
<hi>郎外望簡縱若有遺漏然事要輙執其中外之雖無所辨明臺閤益歸重</hi>在清途未免楚撻<lb/>
<hi>太康起居注故司空王基夙為先帝受任基子冲為尚書郎雖在清途猶未免楚撻其以冲為治書侍御史</hi>
行義可用<hi>范汪牋參軍陶鎰家甚富盛近過其門屋穿籬倒畧無人迹云皆以行義所致可用為尚</hi>
<hi>書郎</hi>䇿在上第<hi>阮徳輶集䇿在上第即拜尚書郎單寒之徒或言對者因縁假託詔乃集羣才使廷</hi>
<hi>對之</hi>正用第二人<hi>世説王坦之郎中年少時汪彪為僕射領選擬之尚書郎人有語王者王曰自過</hi>
<hi>江來尚書郎正用第二人何以擬我聞之而止</hi>隣族相賀<hi>陸恵曉除尚書殿中郎隣族來相賀恵曉</hi>
<hi>舉酒曰陸恵曉年踰三十婦父領選始作尚書郎卿軰乃復以為慶耶</hi>比蹤昔人<hi>梁書王筠除尚</hi>
<hi>書殿中郎王氏過江以來未有居此職郎署者或勸不就筠曰陸平原東南之秀王文度獨歩江東得比蹤昔</hi>
<pb n="KR3k0020_WYG_008-63b"/>
<hi>人何所多恨乃就職</hi>兄弟逓居此職<hi>劉洽為殿中尚書郎洽兄弟羣從逓居此職時人榮之</hi>
居冩行之首<hi>殿中郎缺武帝曰此曹舊用文學且居冩行之首宜詳擇其人以張緬為之</hi>二<lb/>
十七年不徙官<hi>後魏書髙允為郎二十七年不徙官時百官無禄允恒使諸子樵採自給初尚</hi>
<hi>書竇瑾坐事誅瑾子遵亡在山澤遵母焦氏没入縣官後焦氏以老得免瑾之親故莫有恤者允愍焦年老保</hi>
<hi>䕶其家積六年遵始䝉赦其篤行如此</hi>篤行<hi>上/</hi>杖脛三十<hi>三國典略齊主命百司各列勤</hi>
<hi>惰尚書郎皇甫亮三日不上齊主親詰其故亮對曰一日雨一日病一日酒齊主以其言實遂優容之杖脛三</hi>
<hi>十</hi>作虎狀<hi>晉羊侃字祖忻少而瓌瑋身長七尺六寸初事魏為尚書郎以力聞魏文帝嘗謂曰郎官</hi>
<hi>謂卿為虎豈羊質虎皮乎試作虎狀侃因伏以手抉殿没搯魏帝壯之賜以殊劍</hi>沙汰見留<hi>北史</hi>
<pb n="KR3k0020_WYG_008-64a"/>
<hi>辛雄為尚書郎會沙汰郎官雄與羊探等八人見留餘悉罷遣右僕射元狀欽稱雄之美左僕射蕭廣寳曰吾</hi>
<hi>聞元僕射云得如雄者四五人共治省事足矣今日之賞庶其曉哉</hi>郎官家<hi>唐書韋虛舟家有禮則父</hi>
<hi>子兄弟更踐郎省時稱郎官家</hi>入仕三十年方霑省官<hi>趙華早擅髙名在官垂五十年</hi>
<hi>累經貶謫蹇躓備至而入仕三十年方霑省官身在郎署子嘗徒徒衣食不充以至亡没</hi>著王政記<lb/>
<hi>裴遵度初登省郎嘗著王政記述今古理體識者覧之知有公輔之量</hi>曹郎奏事<hi>梁武帝天監初</hi>
<hi>詔曰自禮闈凌替歴兹永久郎省備員無取職事粃糠文案貴尚虛閒空有趨墀之目了無握蘭之實曹郎可</hi>
<hi>依昔奏事自是始奏事矣</hi>兄弟同省<hi>通典故事叔父兄弟不許同省為郎然官格令不載亦無正勅</hi>
<hi>貞觀二年韋叔謹除刑部員外郎三年韋季武除庫部郎中太宗謂曰知卿兄弟近任尚書省故授卿此官欲</hi>
<pb n="KR3k0020_WYG_008-64b"/>
<hi>成一家之美無避稍屈資也其後同省者甚多近日非特恩除拜即須相囬避也</hi>
　　都事<lb/>
職官要録尚書都令史<hi>晉百官表注云都令史絳朝服進賢一梁冠官品第八廩月八</hi>
<hi>斗諸令史皆同掌與郎共平處事宜别録上士五章令史服與同官第九俸月五斗掌與令史典期告下别掌</hi>
<hi>正書速文書作移屬作財用簿毎月冩應為此故者送比部直事令史掌發内章表及上事其上尚書者條牒</hi>
<hi>數奏門下注發日月其啓章皆宜注之詔書諭事及章表陳奏直事令史關直郎</hi>
六典都事六人從七品上<hi>都事本尚書都令史之職沈約宋書云令史葢前漢官也</hi>
<hi>史記趙禹補中都官用亷為令史是也華嶠後漢書韋彪上疏曰有楚獄事煩故置尚書令史以助郎又云郎</hi>
<pb n="KR3k0020_WYG_008-65a"/>
<hi>主文案與令史不殊漢官儀云尚書令史滿歲為尚書郎出亦與郎同宰百里郎與令史分職受事令史見僕</hi>
<hi>射尚書執板拜見丞郎執板揖齊職儀云自魏晉宋齊正史令書令史皆有品秩朱衣執板進賢一梁冠楊楞</hi>
<hi>伽北齊鄴都故事云尚書郎判事正坐都令史側坐書令書過事洛京鄴都令史皆有品秩漢尚書臺令史秩</hi>
<hi>二百石魏氏令史皆八品晉百官公卿表云尚書都令史八人秩二百石左右丞㧾知都臺事宋齊八人梁陳</hi>
<hi>五人品並第八梁武天監初詔曰尚書五郎職参政要非但統領衆局亦乃方軌二丞頃雖求才未臻妙簡可</hi>
<hi>革用士流美盡時彦庶同持領秉此羣目於是以太學博士陳訥兼殿中都司空法曹參軍劉顯兼吏部都太</hi>
<hi>學博士孔䖍孫兼金部司空法曹參軍蕭軌兼左民都宣毅墨曹參軍王顒兼中兵都五人並以才地兼美首</hi>
<hi>膺茲選矣隋開皇初改都令史為都事置八人正八品上皇朝置六人自晉宋齊後魏北齊隋都令史置八者</hi>
<pb n="KR3k0020_WYG_008-65b"/>
<hi>當八座之數梁陳置五者南朝多不置祠部尚書當五曹之數皇朝置六者當六曹之數</hi>
國朝官品令尚書省都事正八品<lb/>
在任專學<hi>王隠晉書虞溥字允元偏將軍領兵備隴西溥在任專學以郎中補尚書都令史</hi>清<lb/>
談有國士之風<hi>趙孟字長舒補尚書都令史善於清談有國士之風其面有疵黯諸事不决皆</hi>
<hi>言當問疵面</hi>諸事問疵面<hi>上/</hi>都中冗員<hi>王銓為尚書都令史恵帝南郊舊儀大小</hi>
<hi>官共陪立乘左僕射王戎奏公族奢侈一人而兼倉大郡不唯宅耗也銓曰母弟之親一體而已公輔之下去</hi>
<hi>無用之器撤空曠之宅并力務農以利於上可矣由世未能爾流遁不反未可量也戎大慙然不能改竟尋諸</hi>
<hi>郎尚書曰不知都中冗員乃爾</hi>言古今葬地<hi>干寳晉紀太康六年尚書郎令史王銓上言古葬必</hi>
<pb n="KR3k0020_WYG_008-66a"/>
<hi>於是地地不妨民今率土之臣各附京邑求墓地廣種松柏臣恐數十年後民稀松柏相望非永安之制</hi>
　　主事<lb/>
六典主事六人從九品上<hi>漢官儀云光禄勲有南北廬主事三署主事於諸郎之中</hi>
<hi>察茂材髙第者為之秩四百石次補尚書郎出宰百里謝承後漢書陳蕃范滂公沙穆並以俊才舉孝亷除郎</hi>
<hi>中光禄勲主事後魏尚書吏部儀曹三公虞曹都官二千石比部各量事置掌故主事員門下置主事令史並</hi>
<hi>從八品上隋初諸臺省並置主事令史煬帝三年並去令史名其主事隨曹閒劇每置二十人令史置一主事</hi>
<hi>不滿十者亦置一人雜用才術之士顔慜楚文學名家為内使主事其後尋罷皇朝流外入流者補之</hi>
國朝官品令尚書省主事從八品<lb/>
<pb n="KR3k0020_WYG_008-66b"/>
投版棄官<hi>後漢范滂字孟博自光禄四行遷光禄主事時陳蕃為光禄勲滂執公儀詣蕃蕃不止之</hi>
<hi>滂懷恨投版棄官去之郭林宗聞而讓蕃曰若范孟博者豈宜以公禮格之今成其去就之名得無自取不優</hi>
<hi>之義也蕃乃謝馬</hi>麟之口光庭守<hi>見吏部尚書門</hi>
　　令史　書令史<lb/>
職官要録尚書令史<hi>應劭漢官儀曰尚書令史二十人皆出蘭臺以勞淂占好縣司馬彪</hi>
<hi>續漢書云尚書令史十八人二百石曹有三人主書後增劇曹三人合二十一人華嶠漢書云韋彪上書曰往</hi>
<hi>時有獄事故置令史助郎也</hi>
六典尚書令史十八人書令史三十六人<hi>自魏晉以來令史之任用</hi>
<pb n="KR3k0020_WYG_008-67a"/>
<hi>人常輕梁陳後魏北齊雖預品秩益又微矣其革選卑降始自平隋開皇初著令有流外勲品二品四品五品</hi>
<hi>六品七品八品九品之差皇朝因之諸臺省並曰令史其尚書都省令史書令史並分抄行署文書食著米菜</hi>
<hi>料日四十錢給三口粮國初限八考以上入流若六考以上頻上七考六上並入流為職事初隋氏革選令史</hi>
<hi>為流外得官者少年限又深武徳初天下始定京師榖價貴逺人不願任流外至調州佐使及朝集典充選不</hi>
<hi>獲以相資而往故促以年優其叙次六七年有至本司主事及上縣尉近革選限十考六上入流每府使三考</hi>
<hi>令史兩考聴轉選續前勞也</hi>
國朝官品令尚書省令史書令史從八品<lb/>
用法平整<hi>王隠晉書李苾少剛簡毅斷郡禮聘功曹除吏部令史苾用法平整</hi>耻以孝亷<lb/>
<pb n="KR3k0020_WYG_008-67b"/>
為令史職<hi>見尚書郎門</hi>補令史以辱袁著<hi>後漢郎中袁著詣闕上書訟梁冀驕</hi>
<hi>暴冀隂刺之學生劉常當代名儒素善於著冀召著補令史以辱之</hi>職尊賞薄<hi>舊制令史補丞尉尚</hi>
<hi>書令鄭𢎞奏曰職尊賞薄多無樂者請諸令史為常帝從之</hi>良士<hi>吳志董厥為府令史諸葛亮稱之曰</hi>
<hi>董令令良士也後遷至尚書令史平臺事</hi>宰相才<hi>晉姚萇圍苻堅遣僕射尹緯詣堅問事堅見其瓌傑</hi>
<hi>問曰卿於朕代為何官緯對曰尚書令史堅曰卿宰相才王景畧等儔也而朕失之今日之亡不亦宜乎</hi>訪<lb/>
以朝儀遁逃不出<hi>藏榮緒晉書張昌為逆欲以尚書令史郭真為尚書郎訪以朝儀遁逃不</hi>
<hi>出昌制其妻子避之彌逺</hi>奉公憂職<hi>汝南先賢傳傅浮字隠公入補尚書令史奉公憂職以功除昌慮</hi>
<hi>長名為神君</hi>三吳富人<hi>宋孔顗為御史中丞坐鞭令史為有司所糾孔顗性素儉蘭臺令史皆三</hi>
<pb n="KR3k0020_WYG_008-68a"/>
<hi>吳富人輕顗也</hi>問令史今古不同<hi>隋牛𢎞嘗問於騎尉劉炫曰案周禮士多而府史少今令</hi>
<hi>史百倍於前職官减則不濟其故何也炫曰古人委任責成歳中考其殿最案不重按文不繁悉府史之任掌</hi>
<hi>要目而已今之文簿常慮覆理鍛鍊苦辛甚宻萬里追證百年舊案故諺曰老吏抱案死古今不同若此之相</hi>
<hi>懸也𢎞又曰後魏北齊之時令史從容而已今則不遑寕舍其事何由炫曰齊氏州不過十三行臺遞相統領</hi>
<hi>文書行下不過旬餘今州二百其繁一也往者州惟置剛紀郡置守丞縣唯令而已其所具寮則長官自備受</hi>
<hi>詔赴任每州不過數十今則不然大小之官悉由吏部纎芥之迹皆屬考功其繁二也省官不如省事省事不</hi>
<hi>如清心官不省而從容其可得乎𢎞甚善其言而不能用</hi>限試一經<hi>唐總章中詔諸司令史考滿合</hi>
<hi>選者限試一經時人嘆異著於謡訟時閻立本為右相姜恪為左相立本無它才識時以善畫稱之恪嘗累為</hi>
<pb n="KR3k0020_WYG_008-68b"/>
<hi>将軍立功塞外是嵗京都饑早𢎞文崇賢司成三館學生並放歸本貫當時為之語左相宣威沙漠右相馳譽</hi>
<hi>丹青三館學生放散五臺令史明經</hi>五臺令史明經<hi>上/</hi>為廷尉平<hi>見吏部尚書抗</hi>
<hi>毅不撓注</hi>
　　亭長　掌固<lb/>
六典亭長六人<hi>漢因秦制率十里一亭長隋文帝始採古亭長之各以為流外號皇朝因之主</hi>
<hi>守省門通傳約</hi>
六典掌固十四人<hi>史記云郡國有好文學敬長上肅政教順鄉里者詣太常受業如博士弟</hi>
<hi>子課能通一藝以上補文學掌故又東方朔云曾不得掌故安敢望侍郎乎掌故主故事也漢史本亦為此固</hi>
<pb n="KR3k0020_WYG_008-69a"/>
<hi>字隋令稱掌事皇朝復稱掌固主守當倉庫及㕔亊鋪設職與古殊與亭長皆為畨下上通謂之畨官轉入府</hi>
<hi>史從府史轉入令史選轉皆試判</hi>
　　行臺省<lb/>
晉紀魏末晉文帝討諸葛誕散騎常侍裴秀尚書僕射<lb/>
陳泰黄門侍郎鍾㑹等以行臺從至晉永嘉四年東海<lb/>
王越帥衆許昌以行臺自隨是也<lb/>
後魏道武帝天興元年山東有變乃於中山置行臺詔<lb/>
衛王儀鎮之孝武永熈二年罷諸行臺在令無文其官<lb/>
<pb n="KR3k0020_WYG_008-69b"/>
置令僕射其尚書丞郎皆尋詔復以勃海王髙歡為大<lb/>
行臺隨機裁處<lb/>
隋百官志後齊在令無文其官置令僕射其尚書丞郎<lb/>
皆隨權制而置員焉隋行臺省則有尚書令僕射<hi>左右任置</hi>
兵部<hi>兼吏部禮部</hi>度支<hi>兼都官/工部</hi>禮部及丞<hi>左右任置</hi>各一人都事<lb/>
四人有考功<hi>兼吏部爵部司勲</hi>禮部<hi>兼祠部/主客</hi>膳部兵部<hi>兼職方</hi>駕<lb/>
部庫部刑部<hi>兼都官司門</hi>度支<hi>兼倉/部</hi>户部<hi>兼比部</hi>金部工部屯<lb/>
部<hi>兼水部虞部</hi>侍郎各一人毎行臺置食貨農圃武器百工<lb/>
<pb n="KR3k0020_WYG_008-70a"/>
監副監各一人各置丞録事等員行臺尚書令為視二<lb/>
品上摠管行臺尚書僕射為視從二品中總管行臺諸<lb/>
曹尚書為視正三品下摠管為視從三品行臺尚書左<lb/>
右為視從四品行臺諸曹侍郎為視正六品行臺諸監<lb/>
為視從九品行臺尚書郎為視正九品行臺諸監丞為<lb/>
視從九品開皇二年置河北道行臺尚書省於并州以<lb/>
晉王廣為尚書令置河北南道行臺尚書省於洛州以<lb/>
秦王俊為尚書令置西南道行臺尚書省於益州以蜀<lb/>
<pb n="KR3k0020_WYG_008-70b"/>
王秀為尚書令<lb/>
唐職官志武徳初以諸道軍務事繁分置行臺尚書省<lb/>
其陜東道大行臺尚書令方太子在藩為之及升儲位<lb/>
省之山東行臺武徳五年省餘道九年省<lb/>
兼摠民事<hi>北齊武定八年辛術為東南道行臺東徐州刺史郭志殺郡守文宣聞之勅術曰江淮初</hi>
<hi>附百姓難向京師留卿為行臺欲理邊民寃枉監理牧守自今以後所統十餘州地諸有犯法刺史先啓聴報</hi>
<hi>以下先理後表齊代行臺兼摠民事自術始也</hi>有王佐才<hi>北齊蘇綽為周文帝行臺郎中在官歳餘</hi>
<hi>未見知臺中咸稱其能僕射周惠逹稱其有王佐才屬周文帝與公卿往昆明池觀魚行至西漢故蒼池傾問</hi>
<pb n="KR3k0020_WYG_008-71a"/>
<hi>左右莫有知者或曰蘇綽博物多方乃召問綽應對如流文帝嘉之乃令綽並行及至池竟不設網罟而還遂</hi>
<hi>留綽至夜問以政道卧而聴之文帝乃起整衣冠危坐不覺膝之前席語遂逹曙□朝謂周惠逹曰蘇綽真竒</hi>
<hi>士也即拜大行臺左丞㕘典機宻自是寵遇日隆綽始置文案程式朱出墨入及計帳户籍之法轉大行臺度</hi>
<hi>支尚書周文方欲革易時政務𢎞國富人之道故綽得盡其才智賛成其事减官員置屯田以資軍國綽性儉</hi>
<hi>素不事産業家無餘財以海内未平常以平天下為己任博求賢俊共𢎞正道凡所薦逹皆至大官周文推心</hi>
<hi>委任或出逰常預置空紙以授綽隨事施行及還啓知焉</hi>車後酹酒<hi>綽為大行臺度支尚書卒於位</hi>
<hi>帝痛惜之哀動左右及綽歸葬武功惟載以布車太祖與郡公皆步送出同州郭門外太祖親於車後酹酒而</hi>
<hi>言曰尚書平生為亊妻子兄弟不知者吾皆知之惟爾知吾心吾知爾意方欲共定天下不幸遂含我去奈何</hi>
<pb n="KR3k0020_WYG_008-71b"/>
<hi>因舉聲痛哭不覺失巵於手至𦵏日乂遣使祭以太牢太祖自為祭文</hi>置學<hi>周文帝於行臺省置學取</hi>
<hi>丞郎及府佐徳行明敏者充學生悉令旦理公務晚就講學先六經後子史時薛慎為丞相府墨曹參軍以為</hi>
<hi>學師知諸生課業</hi>辦馬槽解圍<hi>獨孤永業後主時為河陽道行臺僕射洛州刺史周武帝親攻</hi>
<hi>金墉永業出兵以禦之曰是何逹官作何行動周人曰至尊自來主人何不出㸔客永業曰客行怱速是故不</hi>
<hi>出乃連夜辦馬槽二千周人聞之以為大将軍至乃解圍去</hi>備小艇全河橋<hi>北齊張亮為行</hi>
<hi>臺左丞髙仲宻之叛也與斛律金守河陽周太祖於上流放大船燒河橋亮乃備小艇百餘艘皆載長鏁鏁頭</hi>
<hi>施鈎火船将至即馳小艇以鈎鈎之引鏁向岸船不得及橋之獲全亮之立也</hi>恨不得兵三萬<lb/>
横行天下<hi>侯景為南道大行臺位司<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>言於神武曰恨不得兵三萬横行天下要須濟江縛取蕭衍</hi>
<pb n="KR3k0020_WYG_008-72a"/>
<hi>老翁以作太平寺主神武壮其言使擁兵十萬專制河南仗任若已之半體景右足短弓馬非其所長唯以智</hi>
<hi>謀時髙昻彭樂皆雄勇冠時景常輕之</hi>仗任若半體<hi>上/</hi>檄書<hi>薛收為大行臺金部郎中</hi>
<hi>時太宗征伐檄書露布多出於收言辭敏速皆同宿構馬上即成曾無㸃竄</hi>論功第一<hi>屈突通判</hi>
<hi>陜東道行臺左僕射時從討王世充世充平論功第一拜陜東道大行臺右僕射鎮東都</hi>隠若敵國<lb/>
<hi>顔氏家訓張道携之為晉州行臺左丞愛養将士鎮撫疆埸儲積器用愛活黎民隠若敵國</hi>
　<lb/>
　<lb/>
　<lb/>
<pb n="KR3k0020_WYG_008-72b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　職官分紀巻八<lb/>
</p>
<p>
</p>
  </div>
</body>
</text>
</TEI>
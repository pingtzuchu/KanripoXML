<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>職官分紀卷三十四</head> <lb/>
    <p>
<pb n="KR3k0020_WYG_034-1a"/>
欽定四庫全書<lb/>
　職官分紀卷三十四<lb/>
　　　　　　　　　　　　宋　孫逢吉　撰<lb/>
　　雜號將軍<lb/>
後漢百官志明帝初置度遼將軍以衛南單于衆新降<lb/>
有二心者後數有不安遂置為常守<hi>應劭漢官儀曰度遼將軍孝武帝初</hi>
<hi>用范明友明帝十八年行度遼將軍事安帝元初元年置員銀印青綬秩二千石長史司馬六百石東觀書曰</hi>
<hi>司馬二人</hi>
<pb n="KR3k0020_WYG_034-1b"/>
晉職官志驍騎將軍遊擊將軍並漢雜號將軍也魏置<lb/>
為中軍及晉以領䕶左右衛驍騎遊擊為六軍<lb/>
宋百官志漢末奮威將軍晉江右伏波輔國將軍並加<lb/>
大而儀同三司<lb/>
沈約宋書吳置輔吳將軍班亞三司<lb/>
南齊百官志冠軍輔國寧朔寧遠龍驤凡諸小號亦有<lb/>
置府者驍騎遊擊晉世以來謂領䕶至驍遊為六軍積<lb/>
射彊弩殿中員外殿中武衛將軍謂之西省鎮蠻安遠<lb/>
<pb n="KR3k0020_WYG_034-2a"/>
䕶軍晉世雜號多為郡領之<lb/>
隋百官志梁天監初武帝命更加釐定於是有司奏置<lb/>
一百二十五號將軍以鎮衛驃騎車騎為二十四班<hi>内外</hi>
<hi>通用</hi>四征<hi>東西南北/止施外</hi>四中<hi>軍衛撫䕶/止施内</hi>為二十三班八鎮<hi>東南</hi>
<hi>西北止施在外左右前後止施在内</hi>為二十二班八安<hi>同上</hi>為二十一班四<lb/>
平<hi>東南西北</hi>四翊<hi>左右前後</hi>為二十班凡三十五號為一品是為<lb/>
重號將軍忠武軍師為十九班武臣爪牙龍騎雲麾為<lb/>
十八班<hi>代舊前後左右四將軍</hi>鎮兵翊師宣惠宣毅為十七班<hi>代舊</hi>
<pb n="KR3k0020_WYG_034-2b"/>
<hi>四中郎</hi>十號為一品智威仁威勇威信威嚴威為十六班<lb/>
<hi>代舊征虜</hi>智武仁武勇武信武嚴武為十五班<hi>代舊冠軍</hi>十號為<lb/>
一品所謂五徳將軍者也輕車征遠鎮朔武旅貞毅為<lb/>
十班<hi>代舊輔國凡將軍加大者唯至貞毅而已通進一階優者方得比加位從八凡督府置長史司馬諮</hi>
<hi>議諸曹有錄事記室等卜八曹天監七年更置中錄事中記室巾直兵㕘軍各一人</hi>寧逺明逺威逺<lb/>
電耀威耀為十三班<hi>代舊寧朔</hi>十號為一品武威武騎武猛<lb/>
壯武飈武為十二班電威馳鋭近鋒羽騎突騎為十一<lb/>
班號為一品折衝冠武和戎安壘猛烈為十班掃狄雄<lb/>
<pb n="KR3k0020_WYG_034-3a"/>
信掃虜武鋭摧鋒為九班十號為一品畧遠貞威決勝<lb/>
開遠光野為八班厲鋒輕鋭討狄蕩虜蕩夷為七班十<lb/>
號為一品武毅鐵騎樓船宣猛樹功為六班克狄平虜<lb/>
討夷平狄威戎為五班十號為一品伏波雄㦸長劔衝<lb/>
寇雕騎為四班佽飛安夷克戎綏狄威虜為三班十號<lb/>
為一品前鋒武毅開邊招遠金威為二班綏虜蕩㓂殄<lb/>
虜横野馳射為一班十號為一品凡十品二十四班亦<lb/>
以班多為貴其制品十取其盈數班二十四以法氣序<lb/>
<pb n="KR3k0020_WYG_034-3b"/>
制簿悉以大號居後以為選法自小遷大也前史所記<lb/>
以位得從公故將軍之名次于台槐之下至是備其班<lb/>
品叙于百司之外其不登二品應須軍號有牙門<hi>代舊建威</hi>
為八班候騎<hi>代舊振威</hi>熊渠<hi>代舊/振武</hi>為七班中監<hi>代舊/奮威</hi>典戎<hi>代舊</hi>
<hi>奮武</hi>為六班戈船<hi>代舊/揚威</hi>繡衣<hi>代舊/揚武</hi>為五班執訊<hi>代舊廣威</hi>行陣<lb/>
<hi>代舊廣武</hi>為四班鷹揚為三班陵江為二班偏將軍禆將軍<lb/>
為一班凡十四號别為公班以象八風所施甚輕又有<lb/>
武安鎮遠雄義<hi>擬車騎</hi>為二十四班四撫<hi>東南西北為四征</hi>為二<lb/>
<pb n="KR3k0020_WYG_034-4a"/>
十三班四寧<hi>東西南北擬四征</hi>為二十二班四威<hi>東西南北擬四安</hi>為<lb/>
二十一班四綏<hi>東西南北擬四平</hi>為二十班凡十九號為一品<lb/>
安遠安邊<hi>擬忠武軍師</hi>為十九班輔義安沙衛海撫河<hi>擬武臣等</hi>
<hi>四號</hi>為十八班平遠撫朔寧沙航海<hi>擬鎮兵為等四號</hi>十七班凡<lb/>
十號為一品翊海朔野拓遠威河龍幕<hi>擬智威等五號</hi>為十六<lb/>
班威隴安漠綏邊寧㓂梯山<hi>擬智武等五號</hi>為十五班凡十號<lb/>
為一品寧境綏河明信明義威漠<hi>擬輕車等五號</hi>為十四班安<lb/>
隴向義宣節振朔候律<hi>擬寧遠等五號</hi>為十三班凡十號為一<lb/>
<pb n="KR3k0020_WYG_034-4b"/>
品平㓂定遠陵海寧隴振漠<hi>擬武威等五號</hi>為十二班馳義横<lb/>
朔明節執信懷徳<hi>擬電威等五號</hi>為十一班凡十號為一品撫<lb/>
邊定隴綏關立信奉義<hi>擬折衝等五號</hi>為十班綏隴寧邊定朔<lb/>
立節懷威<hi>擬掃狄等五號</hi>為九班十號為一品懷關靜朔掃㓂<lb/>
寧河安朔<hi>擬畧遠等五號</hi>為八班揚化超隴執義來化度嶂<hi>擬厲</hi>
<hi>鋒等五號</hi>為七班凡十號為一品平河振隴雄邊横沙寧關<lb/>
<hi>擬武毅等五號</hi>為六班懷信宣義𢎞節浮遼鑿空<hi>擬克狄等五號</hi>為五班<lb/>
凡十號為一品横海欵塞歸義陵河明信<hi>擬伏波等五號</hi>為四<lb/>
<pb n="KR3k0020_WYG_034-5a"/>
班奉忠守義𢎞信仰化立義<hi>擬佽飛等五號</hi>為三班凡十號為<lb/>
一品綏方奉正承化浮海度河<hi>擬先鋒等五號</hi>為二班懷義奉<lb/>
信歸誠懷澤仗義<hi>擬綏虜等五號</hi>為一班凡十號為一品大凡<lb/>
一百九號將軍亦為十品二十四班正施於外國及大<lb/>
通三年有司奏自天監七年改定將軍之名有因有革<lb/>
普通六年又置百號將軍更加刋正雜號之中微有異<lb/>
同大通二年奏移寧遠班中明威將軍進輕車班中以<lb/>
輕車班中征遠度入寧遠班中又置安遠將軍代真武<lb/>
<pb n="KR3k0020_WYG_034-5b"/>
宣遠代明烈其戎夷之號亦加附擬選序則依此承用<lb/>
遂以定制轉則進一班黜則退一班班即階也同班以<lb/>
優劣為前後有鎮衛驃騎車騎同班四中四征同班八<lb/>
鎮同班八安同班四平四翊同班中武軍師同班武臣<lb/>
爪牙龍騎雲麾冠軍同班鎮兵翊師宣惠宣毅四將軍<lb/>
東南西北四中郎將同班智威仁威勇威信威嚴威同<lb/>
班智武仁武勇武信武嚴武同班謂為五徳將軍輕車<lb/>
振朔武旅貞毅明威同班寧遠安遠振遠宣遠同班威<lb/>
<pb n="KR3k0020_WYG_034-6a"/>
雄威猛威烈威振威信威勝威畧威風威力威光同班<lb/>
武猛武畧武勝武力武毅武健武烈武威武鋭武勇同<lb/>
班猛毅猛烈猛威猛鋭猛震猛進猛智猛威猛勝猛駿<lb/>
同班壯武壯勇壯烈壯猛壯鋭壯盛壯毅壯志壯意壯<lb/>
力同班驍雄驍桀驍猛驍烈驍武驍勇驍鋭驍名驍勝<lb/>
驍迅同班雄猛雄威雄明雄烈雄信雄武雄勇雄毅雄<lb/>
壯雄健同班忠勇忠烈忠猛忠鋭忠壯忠毅忠捍忠信<lb/>
忠義忠勝同班明智明畧明遠明勇明烈明威明勝明<lb/>
<pb n="KR3k0020_WYG_034-6b"/>
進明鋭明毅同班光烈光明光英光遠光勝光鋭光命<lb/>
光勇光戎光野同班飈勇飈猛飈烈飈鋭飈奇飈決飈<lb/>
起飈畧飈勝飈出同班龍驤武視雲旗風烈電威雷音<lb/>
馳鋭追鋭羽騎突騎同班折衝武毅和戎安壘超猛英果<lb/>
掃虜掃狄武鋭摧鋒同班開遠畧遠真威決勝清野堅<lb/>
鋭輕鋭拔山雲勇振旅同班超武鐵騎樓船宣猛樹功<lb/>
克狄平虜稜威昭威威戎同班伏波雄㦸長劒衝寇雕<lb/>
騎佽飛勇騎破敵威敵威虜同班前鋒武毅開邊招遠<lb/>
<pb n="KR3k0020_WYG_034-7a"/>
金威破陣蕩㓂殄虜横野馳射同班牙門期門同班候<lb/>
騎熊渠同班中堅典式同班執訊行陣同班伏武懷奇<lb/>
同班偏裨將軍同班凡二百四十號為四十四班又雍<lb/>
州置寧蠻校尉廣州置平越中郎將北涼南秦置西戎<lb/>
校尉南秦梁州置平戎校尉寧州置鎮蠻校尉西陽南<lb/>
新蔡晉熙廬江等郡置鎮蠻䕶軍武陵郡置安遠䕶軍<lb/>
巴陵郡置度支校尉皆立府隨府主號輕重而不為定<lb/>
其將軍施於外國者雄義鎮遠武安同班擬鎮衛等三<lb/>
<pb n="KR3k0020_WYG_034-7b"/>
號四撫同班擬四征四威同班擬忠武等號撫河衛海<lb/>
安沙輔義同班擬武臣等號航海寧沙輔朔平遠同班<lb/>
擬鎮兵等號龍幕威河和戎招遠朔野翊海同班擬智<lb/>
威等號梯山寧㓂綏邊安漠威隴五號同班擬智武等<lb/>
號威漠明義昭信綏河寧境同班擬輕車等號候律振<lb/>
朔宣節向義安隴同班擬寧遠等號振漠寧隴陵海安<lb/>
遠平㓂同班擬威雄等號懷徳執信明節横朔馳義同<lb/>
班擬武猛等號安朔寧河掃寇靜朔懷關同班擬驍雄<lb/>
<pb n="KR3k0020_WYG_034-8a"/>
等號度障奉化康義超隴揚化同班擬猛烈等號寧關<lb/>
横沙雄邊振隴平河同班擬忠勇等號鑿空浮遼𢎞節<lb/>
宣義懷信同班擬明智等號明信陵河歸義欵塞捍海<lb/>
同班擬光烈等號立義仰化𢎞信守義奉忠同班擬飈<lb/>
勇等號奉誠立誠建誠顯誠義誠同班擬龍驤等號尉遼<lb/>
寧渤綏嶺威塞通候同班擬折衝等號掃荒明英遠勝<lb/>
鋭命勇戎野等十光飈勇烈猛鋭奇決起勝畧出等十<lb/>
飈將軍平鉞中郎<hi>廣梁南秦南梁寧等州小府</hi>西戎平戎鎮蠻三校<lb/>
<pb n="KR3k0020_WYG_034-8b"/>
尉等擬官一百四號品第六<hi>並千石</hi>龍驤武視雲旂風烈<lb/>
電威雷音馳鋭追鋭羽騎突騎折衝冠武和戎安壘超<lb/>
猛英果掃虜掃狄武鋭摧鋒開遠畧遠貞威決勝清野<lb/>
堅鋭輕車拔山雲勇振旅等將擬官三十號品第七<hi>並六</hi>
<hi>百石</hi>超武鐵騎樓船宣猛樹功克狄平虜稜威戎昭威戎<lb/>
伏波雄㦸長劔衝寇雕騎佽飛勇騎破敵克敵威虜等<lb/>
將軍鎮蠻䕶軍<hi>西陽南新蔡晉熙廬江郡小府鎮蠻安遠䕶軍度支校尉隨府主號輕重若单</hi>
<hi>作則減太守内史相一階若有將軍減將軍一階</hi>安遠䕶軍度支校尉<hi>巴陵郡丞</hi>等<lb/>
<pb n="KR3k0020_WYG_034-9a"/>
擬官二十三號品第八<hi>並六百石</hi>前鋒武毅開邊招遠金威<lb/>
破陣蕩㓂殄虜横野馳射等將軍擬官十號品第九<hi>並四</hi>
<hi>百石</hi>諸將軍起自六品以下板則無秩其雖除不領兵領<lb/>
兵不滿百人拜除此官而為州郡縣者皆依本條減秩<lb/>
石<hi>二千石減為千石千石減為六百石自四百不降而無秩其州郡縣自各依本秩論</hi>凡板將軍<lb/>
皆降除一品諸依此減降品秩後齊中鎮撫軍將軍<hi>二將</hi>
<hi>軍武職罷任者為之</hi>領軍䕶軍翊軍將<hi>從二品</hi>冠軍領左右武衛輔<lb/>
國龍驤<hi>從三品</hi>鎮遠安遠武騎雲騎驍騎游擊建忠建節<lb/>
<pb n="KR3k0020_WYG_034-9b"/>
<hi>四品</hi>中堅中壘左前右後振威奮武直閤<hi>從四品</hi>廣徳𢎞義<lb/>
折衝制勝<hi>五品</hi>伏波陵江輕車樓船<hi>從五品</hi>勁武昭勇明威<lb/>
顯信<hi>六品</hi>度遼横海踰岷越障<hi>從六品</hi>戎昭武毅積武積射<lb/>
雄烈恢猛<hi>七品</hi>揚麾曜鋒彊弩蕩邊開域<hi>從七品</hi>靜漠綏戎<lb/>
殿中平越殄夷<hi>八品</hi>飛騎隼擊武牙武奮員外<hi>從八品</hi>清野<lb/>
横野<hi>九品</hi>偏裨<hi>從九品</hi>後周中鎮撫等將軍八命冠軍輔國<lb/>
七命鎮遠建忠正六命中堅寧朔正八命寧遠揚烈八<lb/>
命伏波輕車正七命宣威明威七命襄威厲威正六命<lb/>
<pb n="KR3k0020_WYG_034-10a"/>
威烈討㓂正八命蕩㓂蕩難八命殄㓂殄難正七命掃<lb/>
㓂掃難七命曠野横野正六命武威武牙一命<hi>後周中鎮撫等</hi>
<hi>八命至武牙一命其詳載在盧辯傳</hi>隋高祖採後周之制六品以下置翊<lb/>
軍等四十三號將軍品凡十六等為散號將軍以加汎<lb/>
授翊軍翊師四征<hi>東西南北</hi>三將軍<hi>内鎮/撫</hi>為正六品四平<hi>東西</hi>
<hi>南北</hi>四將軍<hi>前後左右</hi>冠軍輔國為從六品鎮遠安遠建威寧<lb/>
朔為正七品寧遠鎮威伏波輕車為從七品宣威明威<lb/>
襄威厲威為正八品威戎討㓂盪㓂盪難為從八品殄<lb/>
<pb n="KR3k0020_WYG_034-10b"/>
㓂殄難掃㓂掃難為正九品曠野横野偏裨為從九品<lb/>
　　輔國將軍<lb/>
王隠晉書王濬為輔國大將軍<lb/>
送皷蓋<hi>晉王導為輔國大將軍上牋曰昔魏武達政之主也荀文若功臣之最也封不過亭侯倉舒愛</hi>
<hi>子之寵贈不過别部司馬以此格萬物得不局跡乎今者臨郡不問賢愚豪賤皆加重號輒有皷蓋時有不得</hi>
<hi>者或為耻辱天官混雜朝望頹毁導忝荷重任不能崇浚山海而開創亂源饕竊名位取紊彛典謹送皷蓋加</hi>
<hi>崇之物請從導始庻令雅俗區别羣望無惑</hi>開府<hi>羊秀贈輔國大/將軍開府儀同</hi>百褌<hi>梁吉土膽</hi>
<hi>少時常于南蠻國中擲博無褌褰露為儕輩所侮及平魯休烈軍得絹三萬疋仍作百褌其外並賜軍士不以</hi>
<pb n="KR3k0020_WYG_034-11a"/>
<hi>入室以軍功除輔國將軍步兵校尉</hi>
　　冠軍將軍<lb/>
卿子<hi>史記楚義帝以宋義為卿子冠軍</hi>功冠三軍<hi>前漢武帝以霍去病征匈奴功冠三軍封</hi>
<hi>冠軍侯</hi>揮劔截蛟<hi>鄧遐為冠軍將軍勇力絶人氣蓋當時時人方之樊噲數從桓温征伐襄陽城</hi>
<hi>北沔水中有蛟常為人害遐遽拔劔入水蛟龍繞其足遐揮劔截蛟數段而出</hi>威畧之聲著于<lb/>
方外<hi>晉起居注武帝泰始七年議郎胡奮開爽忠亮有文武材幹歴位外内明于戎事威畧之聲著于方</hi>
<hi>外以為冠軍將軍</hi>與卿盡布衣之適<hi>齊書劉悛嘗從駕登蔣山上數嘆曰貧賤之交不可</hi>
<hi>忘糟糠之妻不下堂顧謂俊曰此況卿也言世冨貴好改其素情吾雖有四海今日與卿盡布衣之適悛起謝</hi>
<pb n="KR3k0020_WYG_034-11b"/>
<hi>拜為冠軍將軍</hi>奏課聯最<hi>梁任昉齊竟陵文宣王以奏課聯最號為冠軍將軍</hi>
　　遊擊將軍<lb/>
漢書太初元年蘓建韓說皆為之<lb/>
不喜得遼東喜得卿<hi>唐書太宗征遼東薛仁貴應募從行仁貴自恃驍勇欲立奇功乃異</hi>
<hi>其服色著白衣握㦸腰鞬張弓大呼先入所向無前賊盡披靡却走大軍乘之賊乃大潰太宗遙望見之遣馳</hi>
<hi>問先鋒白衣者為誰特引見擢授遊擊將軍及軍還太宗謂曰朕舊將皆老不堪授閫外之寄毎欲抽擢驍雄</hi>
<hi>莫如卿者朕不喜得遼東喜得卿也</hi>攻彭寵<hi>袁宏漢記建武二年以鄧隆為遊擊將軍陰助朱浮軍以</hi>
<hi>攻彭寵</hi>領兵未欲出<hi>山濤啟事遊擊將軍諸葛沖精果有武擬補兖州詔荅曰沖領兵未欲出</hi>
<pb n="KR3k0020_WYG_034-12a"/>
<hi>之</hi>
　　龍驤將軍<lb/>
白衣領職<hi>晉陶侃為龍驤將軍擊杜弢破之遣㕘軍王貢告捷于王敦貢還至竟陵矯侃命以杜曽</hi>
<hi>為前鋒大督䕶擊賊王沖斬之悉降其衆侃召曽不到貢又恐矯命獲罪與曽舉兵反擊侃賊鉤侃所乘艦侃</hi>
<hi>窘走入小船僅而獲免坐是免官王敦表侃以白衣領職侃復進軍擊杜弢大破之王敦於是奏復侃官</hi>山<lb/>
南之事一以委卿<hi>晉載記苻堅入宼以姚萇為龍驤將軍益梁州諸軍事謂萇曰朕本以龍驤</hi>
<hi>建業龍驤之號未曽假人今特以相授山南之事一以委卿堅左將軍竇衝進曰王者無戲言此不祥之徴也</hi>
<hi>惟陛下察之堅黙然</hi>童謠<hi>羊祜别傳先時吳有童謠曰阿童復阿童銜刀浮渡江不畏岸上獸但畏水中</hi>
<pb n="KR3k0020_WYG_034-12b"/>
<hi>龍祜聞之曰此必水軍有力即表王璿為龍驤將軍謀伐之璿小字阿童也</hi>夢天神<hi>車頻秦書苻堅</hi>
<hi>與苻健西入關堅時年十二未有軍號健夢天神遣使者朱衣赤冠拜堅為龍驤將軍</hi>
　　驍騎將軍<lb/>
匈奴不入界<hi>前漢李廣為驍騎將軍在北平郡匈奴號曰漢飛將軍避之數嵗不入界</hi>飛將<lb/>
<hi>上</hi>攻中山<hi>東觀漢記光武以劉植/為驍騎將軍攻中山</hi>擊涿郡<hi>建武九年以劉喜為驍騎</hi>
<hi>將軍擊涿郡</hi>與計事<hi>魏志董卓立獻帝表太祖為驍/騎將軍與計事太祖乃變姓</hi>黄鬚<hi>魏畧</hi>
<hi>任城威王彰性湧而鬚黄為驍騎將軍北出塞為㓂所要彰獨與麾下數百騎突湧太祖聞之曰我黄鬚兒真</hi>
<hi>可用也及劉備使劉封挑戰太祖罵曰賣履舍兒長使假子拒汝公乎待呼我黄鬚來令擊之</hi>重登禮<lb/>
<pb n="KR3k0020_WYG_034-13a"/>
閣兼掌六軍<hi>齊書江斆為侍中轉都官尚書領驍騎將軍王晏啟武帝曰江斆今重登禮閣兼掌</hi>
<hi>六軍慈渥所覃實有優忝但語其事任殆同閒輩天㫖既欲升其名位愚謂以侍中領驍騎望實清顕殆有殊</hi>
<hi>納言上曰斆常啟吾為其鼻中惡今既以何𦙍王瑩還門下故有此回換爾</hi>
　　建威將軍<lb/>
攻洛陽<hi>東觀漢記光武以耿弇為建威將軍從攻洛陽</hi>破吕範<hi>魏志賈逵黄初中破吕範於洞</hi>
<hi>浦加建威將軍</hi>
　　奮威將軍<lb/>
儀比三司<hi>魏志吕布殺董卓王允以布為奮威將軍假節儀比三司</hi>説袁紹<hi>沮授少有大志</hi>
<pb n="KR3k0020_WYG_034-13b"/>
<hi>説袁紹紹表為奮威將軍沮音俎</hi>誓江<hi>晉元帝既拓定江南乃以祖逖為奮威將軍豫州刺史逖度江</hi>
<hi>中流擊楫而誓曰祖逖不能清中原而復濟者有如大江</hi>
　　振威將軍<lb/>
伐蜀有功<hi>魏志牽招字子經次子𢎞任毅有父風伐蜀有功為振威將軍</hi>
　　振武將軍<lb/>
乘長風破萬里浪<hi>宋史宗慤年少時叔父少文問其所志慤曰願乘長風破萬里浪後為振</hi>
<hi>武將軍</hi>曵牛尾却行數步<hi>三十國春秋振武將軍劉陽驍猛甚有勇力曵牛尾却行數步</hi>
　　奮武將軍<lb/>
<pb n="KR3k0020_WYG_034-14a"/>
討平豫章賊<hi>吳志賀齊豫章東部民彭材李玉王海等起為賊亂衆萬餘人齊討平之誅其首惡</hi>
<hi>餘皆降復揀其精健為兵次為縣户遷奮武將軍</hi>
　　揚威將軍<lb/>
臧霸止張遼<hi>魏志臧覇從太祖討孫權於濡須口與張遼為前鋒行遇霖雨大軍先及水遂長賊</hi>
<hi>船稍進將士皆不安遼欲去霸止之曰公明於利鈍寧肯捐吾等邪明日果有令遼至以語太祖太祖喜之拜</hi>
<hi>為揚威將軍</hi>
　　建武將軍<lb/>
姿才容觀<hi>蜀志劉封傳文帝善孟達姿才容觀以為建武將軍</hi>
<pb n="KR3k0020_WYG_034-14b"/>
　　伏波將軍<lb/>
東觀漢記光武以馬援為伏波將軍<lb/>
王隠晉書武帝以孫秀為伏波將軍<lb/>
環濟要畧伏波者船涉江海欲使波浪伏息也<lb/>
伐南越<hi>前漢武帝以路博徳為伏波將軍伐南越</hi>出入卧内<hi>魏志夏侯惇為伏波將軍領河</hi>
<hi>南尹使得以便宜從事太祖常與同載特見親重出入卧内諸將莫得比也</hi>矍鑠<hi>後漢馬援少有大志</hi>
<hi>交趾女子徵側徵貳反升援伏波將軍南擊交趾斬徵側徵貳傳首洛陽振旅還京師後武威將軍劉尚擊武</hi>
<hi>陵五溪蠻夷深入軍没援因復請行時年六十二帝愍其老未許之援自請曰臣尚能被甲上馬帝令試之援</hi>
<pb n="KR3k0020_WYG_034-15a"/>
<hi>據鞍顧眄以示可用帝笑曰矍鑠哉是翁也</hi>
　　虎威將軍<lb/>
假節鎮江陵<hi>吳志朱然從孫權討關羽别與潘璋到臨沮禽羽選昭武將軍虎威將軍吕䝉病篤</hi>
<hi>權問曰卿如不起誰可代者䝉對曰朱然膽守有餘愚以為可任䝉卒權假然節鎮江陵</hi>使卿門世<lb/>
不乏<hi>齊書柳世隆元景弟子也出為虎威將軍上庸太守帝謂元景曰卿昔以虎威之號為隨郡今復以</hi>
<hi>授世隆使卿門世不乏公也</hi>才任大將<hi>魏于禁字文則將軍王朗異之薦禁材任大將軍太祖召</hi>
<hi>見與語拜軍司馬後拜虎威將軍</hi>
　　破虜將軍<lb/>
<pb n="KR3k0020_WYG_034-15b"/>
持節<hi>後漢更始遣光武以破虜將軍行大司馬事持節北渡河</hi>不與諸將爭功<hi>魏志李典</hi>
<hi>字夢成為破虜將軍好學問貴儒雅不與諸將爭功敬賢士大夫恂恂若不及軍中稱其長者</hi>
　　揚武將軍<lb/>
發四郡兵擊李憲<hi>後漢馬成以揚武將軍發㑹稽丹陽九江六安四郡兵擊李憲進圍憲於</hi>
<hi>舒令諸軍各深溝高壘憲數挑戰成堅壁不出嵗餘至六年春城中食盡乃攻之遂屠舒斬李憲</hi>
　　征虜將軍<lb/>
憂國奉公<hi>東觀漢記祭遵為征虜將軍亷潔奉公光武歎曰安得憂國奉公如祭征虜者乎</hi>醉<lb/>
罷<hi>魏志太祖以臨菑侯植行征虜將軍欲遣叔曹仁呼有所勅戒而植醉於是罷之</hi>金紫將軍<lb/>
<pb n="KR3k0020_WYG_034-16a"/>
<hi>沈約宋書征虜將軍世號金紫將軍</hi>
　　輔漢將軍<lb/>
後漢光武以鄧奉為輔漢將軍<lb/>
　　厲威將軍<lb/>
魏志太祖征荆州還留滿寵行厲威將軍<hi>按滿寵傳行奮威將軍</hi>
　　盪魏將軍<lb/>
取船備害<hi>吴志吕據太元元年大風江水溢流漸淹城門權使視水獨見據使人取大船以備害權</hi>
<hi>喜之拜盪魏將軍</hi>
<pb n="KR3k0020_WYG_034-16b"/>
　　盪㓂將軍<lb/>
慷慨壯烈士人貴之<hi>蜀志張嶷自越巂徵詣成都夷民戀慕扶轂泣涕過旄牛邑邑君襁</hi>
<hi>負來迎及追尋至蜀郡界其督相率隨嶷朝貢者百餘人嶷至拜盪㓂將軍慷慨壯烈士人咸多貴之</hi>
　　鷹揚將軍<lb/>
假赤幢皷吹<hi>晉郭奕咸寧初遷雍州刺史鷹揚將軍尋假赤幢曲葢皷吹</hi>
　　牙門將軍<lb/>
數有戰功<hi>蜀志魏延以部曲將隨先主入蜀數冇戰功遷牙門將軍</hi>
　　破羌將軍<lb/>
<pb n="KR3k0020_WYG_034-17a"/>
與將士同君<hi>後漢段紀明為破羌將軍行軍仁愛士卒疾病者親自瞻省為裹創在邊十餘年未</hi>
<hi>嘗一日蓐寢與將士同苦故皆樂為死戰</hi>
　　材官將軍<lb/>
屯馬邑<hi>前漢武帝以李息為材官將軍屯馬邑</hi>
　　折衝將軍<lb/>
魏志太祖以樂進為折衝將軍<lb/>
　　虎牙將軍<lb/>
伐匈奴<hi>前漢宣帝以雲中守田順為虎牙將軍伐匈奴</hi>從平河北<hi>後漢葢延長八尺與吴漢</hi>
<pb n="KR3k0020_WYG_034-17b"/>
<hi>同歸光武從平河北光武即位拜虎牙將軍</hi>
　　戈船將軍<lb/>
置戈船下<hi>漢書歸義侯越嚴為戈船將軍越人於水中負人船又有蛟龍為害故置戈於船下因以</hi>
<hi>為名</hi>
　　度遼將軍<lb/>
匈奴懷其恩信<hi>後漢耿秉建初元年拜度遼將軍視事七年匈奴懷其恩信匈奴聞秉卒舉國</hi>
<hi>號哭至梨面流血梨即𠢐字𠢐割也</hi>無文武之才忝鷹揚之任<hi>陳龜桓帝時為度遼</hi>
<hi>將軍臨行上疏云臣頑駑之器無鉛刀一割之用臣聞三辰不軌擢士為相蠻夷不恭拔卒為將臣無文武之</hi>
<pb n="KR3k0020_WYG_034-18a"/>
<hi>材而忝鷹揚之任上慙聖朝下懼素餐</hi>
　　下瀨將軍<lb/>
下瀨船<hi>前漢武帝紀甲為下瀨將軍下蒼梧甲故越人歸漢者也瀨湍也吴越謂之瀨中國謂之磧伍</hi>
<hi>子胥書有下瀨船</hi>
　　横野將軍<lb/>
與諸將絶席<hi>後漢王常拜横野大將軍位次與諸將絶席</hi>
　　大樹將軍<lb/>
獨屏大樹下<hi>後漢諸將論功馮異獨屏大樹下軍中號曰大樹將軍</hi>
<pb n="KR3k0020_WYG_034-18b"/>
　　漢忠將軍<lb/>
與諸將絶席<hi>東觀漢記光武於大㑹中指王常謂羣臣曰此家率下江諸將輔翼漢室心如金石</hi>
<hi>真忠臣也是日以常為漢忠將軍位次與諸將絶席</hi>
　　討虜將軍<lb/>
擊賈覽<hi>東漢光武以王霸為討虜將軍擊賈覽</hi>
　　寧朔將軍<lb/>
容貌魁壯有雄豪風<hi>北齊書爾朱渾元父買奴容貌魁壯有雄豪風拜寧朔將軍</hi>
　　建義將軍<lb/>
<pb n="KR3k0020_WYG_034-19a"/>
攻朱鮪<hi>東觀漢記光武以朱祐為建義大將軍攻朱鮪</hi>
　　刺姦將軍<lb/>
後漢光武以軍市令祭遵為刺姦將軍<lb/>
授以常所持節<hi>東觀漢記岑彭從光武拜為刺姦大將軍使督察衆營授以常所持節</hi>
　　輔威將軍<lb/>
東觀漢記光武拜臧宫為輔威將軍<lb/>
　　揚化將軍<lb/>
東觀漢記光武拜堅譚為揚化將軍<lb/>
<pb n="KR3k0020_WYG_034-19b"/>
　　都䕶將軍<lb/>
累從征伐<hi>魏志曹洪累從征伐拜都䕶將軍</hi>
　　立義將軍<lb/>
驍勇<hi>魏志龎徳字令明太祖定漢中徳隨衆降太祖素聞其驍勇拜立義將軍</hi>
　　中堅將軍<lb/>
魏志太祖以許禇為中堅將軍又以張遼行中堅將軍<lb/>
　　討逆將軍<lb/>
吳志曹公表孫策為討逆將軍封吳侯<lb/>
<pb n="KR3k0020_WYG_034-20a"/>
　　輔吳將軍<lb/>
吳志孫權以張昭為輔吳將軍<lb/>
　　積射將軍<lb/>
晉太康中立積射積弩營二千五百人並以將軍領之<lb/>
稱鄧艾之忠<hi>世語積射將軍樊震對武帝稱鄧艾之忠</hi>詣闕陳停軍之狀<hi>後周</hi>
<hi>于謹除積射將軍又隨廣陽王元深征鮮于修禮停軍中山侍中元晏宣言於靈太后曰廣陽王以宗室之重</hi>
<hi>受律専征乃今盤桓不進坐圖非望又有于謹者智畧過人為其謀主恐非陛下純臣靈太后詔於尚書省門</hi>
<hi>外立牓募能獲謹者許以重賞謹聞之乃謂廣陽曰今女主臨朝取信讒佞脱不明白殿下素心便恐禍至謹</hi>
<pb n="KR3k0020_WYG_034-20b"/>
<hi>請竦身詣闕歸罪披露心腹元深許之謹遂到牓下曰吾知此人衆共誌之謹曰我即是也有司以聞靈太后</hi>
<hi>乃引見之大怒謹備述廣陽忠欵兼陳停軍之狀太后遂捨之</hi>
　　積弩將軍<lb/>
晉書<hi>見積射將軍門</hi>
東漢傅俊從世祖破王尋等拜積弩將軍<lb/>
沈約宋書積弩將軍晉官也<lb/>
齊職儀積弩將軍品第四銀章青綬武冠綘朝服佩水<lb/>
蒼玉<lb/>
<pb n="KR3k0020_WYG_034-21a"/>
　　彊弩將軍<lb/>
前漢太初二年以路博徳為彊弩將軍神爵二年以許<lb/>
延壽為之伐匈奴<hi>前漢元狩元年以李阻為彊弩將軍伐匈奴</hi>
　　殿中將軍<lb/>
持斧殺牛<hi>𤣥中記漢桓帝時游河上忽有一青牛從河中出直走盪桓帝邊人皆走太尉何公時為</hi>
<hi>殿中將軍為人勇力輒走往逆之牛見公往乃反走還河未至河公及牛仍以手抜牛左足以右手持斧破牛</hi>
<hi>頭殺之此青牛乃萬木精也</hi>用才學士以廣視聴<hi>語林庾公被代王公先書與郄公曰</hi>
<hi>老賊轉欲漸張殿中將軍舊用才學士以廣視聴而顧悉内面牆人是欲蔽王之明決欲勒數州之衆以除君</hi>
<pb n="KR3k0020_WYG_034-21b"/>
<hi>側之惡今年立舉蔑不濟矣</hi>禁省八載不請休息<hi>徐爰宋書申括字通敏恬淡少懷貞</hi>
<hi>裕志業介然拜殿中將軍禁省八載不請休息時輩莫之及也</hi>撤去御坐<hi>晉紀瞻見丞相祭酒門</hi>
　　員外將軍<lb/>
魏氏官志員外將軍從第八品<hi>隋百官志同</hi>
　　朱衣直閤<lb/>
魏志元文景大司農卿康之次子除員外郎冠軍將軍<lb/>
朱衣直閤<lb/>
　　直閤將軍<lb/>
<pb n="KR3k0020_WYG_034-22a"/>
後魏書楊曄性雅厚頗有文學起家奉朝請稍遷直閤<lb/>
將軍<lb/>
夢騎五色獅子<hi>蕭子顯齊書王敬則生時胞衣紫色年長而兩腋下生乳各長數寸夢騎五色</hi>
<hi>獅子明帝即位擢為直閣將軍</hi>布衣蔬食<hi>齊劉善明直閤將軍魏克青州善明母在為移置代都善</hi>
<hi>明布衣蔬食哀戚如持喪明帝毎見為之嘆息</hi>藴藉改名<hi>齊春秋魚復侯子響為荆州刺史直閤將</hi>
<hi>軍董蠻粗有氣力子響要與同行蠻曰殿下癲如雷敢相逐耶子響笑曰敢出此語亦復甚癲上聞而不悦曰</hi>
<hi>人名蠻復何容得藴藉乃改名為仲舒</hi>
　　直寢<lb/>
<pb n="KR3k0020_WYG_034-22b"/>
朴直少言<hi>後魏于忠弱冠拜侍御中散文明太后臨朝刑政頗峻忠朴直少言終無過誤除左中郎</hi>
<hi>將領直寢</hi>
　　直後<lb/>
説降田流<hi>蕭子顯齊書臨海亡命田流自號東王逃竄㑹稽鄧縣邊海山谷中立屯營兵不能討明</hi>
<hi>帝遣直後聞人襲説降</hi>美形貌<hi>後魏元天穆性和厚美形貎年二十嵗起家員外郎直後</hi>
　　直齋<lb/>
後魏官志太和九年十月初置直齋<lb/>
　職官分紀卷三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>職官分紀巻四十三</head> <lb/>
    <p>
<pb n="KR3k0020_WYG_043-1a"/>
欽定四庫全書<lb/>
　職官分紀巻四十三<lb/>
　　　　　　　　　　　　宋　孫逢吉　撰<lb/>
　　都䕶<lb/>
前漢百官表西域都䕶宣帝地節二年初置以騎都尉<lb/>
諫大夫使䕶西域三十六國有副校尉秩比二千石丞<lb/>
一人司馬二人<lb/>
應劭漢官儀西域都䕶武帝始開通西域三十六國其<lb/>
<pb n="KR3k0020_WYG_043-1b"/>
後稍分至五十餘國置使者校尉以領䕶之三年改曰<lb/>
都䕶令戊己校尉領之<lb/>
沈約宋書初漢武帝置西域諸國光武建武初始有督<lb/>
軍諸使至獻帝建安中魏武為相遣大將督之始號都<lb/>
督曹袁張楊之徒雖以三公假節領州郡然無都督之<lb/>
號三國時亦有都䕶左右䕶將軍兼諸將軍猶是舊制<lb/>
也<lb/>
國朝有都䕶之名府進鎮戍並廢職歸州縣<lb/>
<pb n="KR3k0020_WYG_043-2a"/>
六典大都䕶府大都䕶一人從二品副大都䕶一人從<lb/>
三品副都䕶二人正四品上<hi>漢宣帝時鄭吉為西域都䕶始立幕府都䕶之名自</hi>
<hi>吉始也至章帝時廢西域都䕶令戊己校尉領之魏晉之間有都䕶左右軍都䕶將軍之號遂廢都䕶之名皇</hi>
<hi>朝永徽中始置安南安西大都䕶景雲二年又置單于都䕶開元初置北庭都䕶今有單于副都䕶</hi>長史<lb/>
一人正五品上<hi>漢宣帝置西域都䕶長史一人自後不絶今單于則不置</hi>司馬一人<lb/>
正五品下<hi>漢武帝置䕶烏桓校尉䕶羌校尉各司馬二人元帝置戊己校尉亦置司馬一人皆都䕶</hi>
<hi>司馬之任也</hi>録事㕘軍一人正七品上録事二人從九品上<lb/>
功倉户兵法曹參軍各一人並正七品下參軍事三人<lb/>
<pb n="KR3k0020_WYG_043-2b"/>
正八品下<hi>單于惟有兵倉二人</hi>
上都䕶府都䕶一人正三品副都䕶二人從四品上長<lb/>
史一人正五品上司馬一人正五品上録事參軍一人<lb/>
正七品下録事二人史三人功倉户兵曹參軍各一人<lb/>
並從七品上㕘軍事三人從八品上都䕶副都䕶之職<lb/>
掌撫慰諸蕃輯寧外寇覘俟姦譎征討攜離長史司馬<lb/>
貳焉諸曹如州府之職<lb/>
威震西域<hi>前漢宣帝時匈奴日逐王欲降漢使人與鄭吉發渠黎龜兹諸國五萬人迎王四萬三千</hi>
<pb n="KR3k0020_WYG_043-3a"/>
<hi>人小王將十二人隨吉至河曲頗有亡者吉追斬之將詣京師漢封日逐王為歸德侯吉既破車師降日逐威</hi>
<hi>震西域遂并䕶車師以西北道故號曰都䕶都䕶之置自吉始焉上嘉其功乃詔曰都䕶西域騎都尉鄭吉拊循</hi>
<hi>外蠻宣明威信封吉為安逺侯漢之號令班於西域始自張騫成於鄭吉</hi>萬里之外以身為<lb/>
本<hi>段㑹宗為人好大節矜功名與谷永相友善永閔其老復逺出予書戒曰足下以柔逺之令德復典都䕶</hi>
<hi>之重職甚願吾子因循舊貫無求竒功萬里之外以身為本願詳思愚言</hi>功大賞小<hi>元帝時甘延夀</hi>
<hi>與陳湯出西域郅支單于數困辱漢使湯與延夀謀曰郅支所在絶逺無金城强弩之守如發屯田吏士敺從</hi>
<hi>烏孫衆共攻之足以成功延夀欲奏之湯曰國家與公卿議大䇿凡非所見必不從㑹延壽病湯獨矯制發兵</hi>
<hi>延壽聞之欲止湯怒按劍叱延壽曰大衆已集豎子欲沮衆耶延壽遂從之部勒行陣即日引軍分行遂斬郅</hi>
<pb n="KR3k0020_WYG_043-3b"/>
<hi>支單于頭送京師延壽封茂成侯湯闗内侯功大賞小為石顯匡衡所抑也</hi>建二銅柱鑱著唐<lb/>
德<hi>唐書馬揔為安南都䕶亷清不撓用儒術教其俗政事嘉美獠夷安之建二銅柱於漢故處鑱著唐德以</hi>
<hi>明伏波之裔</hi>
　　鎮將鎮副<lb/>
六典上鎮將一人正六品下鎮副一人正七品下<hi>魏有四鎮</hi>
<hi>將軍之名晉宋以後皆因之惰有鎮將鎮副皇朝因之每防五百人為上鎮三百人為中鎮不及者為下鎮</hi>
録事一人史一人倉兵曹㕘軍事各一人從八品下<hi>倉曹</hi>
<hi>職同諸州司倉</hi>倉督一人中鎮將一人正七品上鎮副一人<lb/>
<pb n="KR3k0020_WYG_043-4a"/>
從七品上録事一人兵曹㕘軍事一人正九品下倉督<lb/>
一人下鎮將一人正七品下鎮副一人從七品下録<lb/>
事一人兵曹㕘軍事一人從九品下倉督一人鎮將<lb/>
鎮副掌鎮捍防守總判鎮事<lb/>
五代皆補親隨與縣令抗禮公事專達於州梁開平四<lb/>
年諸州鎮使不以官秩高卑並在縣令之下<lb/>
國朝建隆二年置縣尉主鄉村賊盗鎮將所主郭内而<lb/>
已仍統於縣兼領都虞候又有典主文案<hi>所由供役使無定數</hi>
<pb n="KR3k0020_WYG_043-4b"/>
　　戍主戍副<lb/>
六典上戍主一人正八品下戍副一人從八品下<hi>宋書云劉</hi>
<hi>德願為逰擊將軍領石頭戍事宋檀道濟以䕶軍領石頭戍事宋齊以下至隋皆有其官皇朝因之</hi>中戍<lb/>
主一人從八品下下戍主一人正九品下<hi>毎五十人為上戍三十人</hi>
<hi>為中戍不及者為下戍</hi>戍主戍副掌與諸鎮畧同<lb/>
魚軒<hi>左傳狄人滅衞齊侯使公子無虧歸公乘為飾馬祭服五稱歸夫人魚軒注云車以魚皮</hi>瓜時<lb/>
而往及瓜而代<hi>左傳齊侯使連稱管至父戍葵丘𤓰時而往曰及𤓰而代不至乃作亂也</hi>樂<lb/>
宅戍<hi>盛𢎞之荆州記襄陽范蠡祠南七十里有晉河南尹樂廣宅周四十餘畆曩井猶未湮塞置邏其中</hi>
<pb n="KR3k0020_WYG_043-5a"/>
<hi>即名為樂宅戍</hi>出白日插雲間<hi>辛昆江賦爾乃南陵峻峭崟嵓高閉嶄出白日樓插雲間</hi>
<hi>所謂天險難升地險丘山</hi>高安戍<hi>桓温表上春築縣之赭圻城在江東岸臨當濡湏口上二十里</hi>
<hi>建康宮三百三十里南有聲里北有高安戍高安戍者是孫權征合肥往來屯兵處也權常大積未穀於</hi>
<hi>此備魏濡湏口</hi>
　　五岳四瀆官<lb/>
六典五岳四瀆令各一人正九品上<hi>古者神祠皆有祝及祭酒或有吏者</hi>
<hi>令蓋皇朝所置</hi>祝史三人齋郎三人<hi>並皇朝所置</hi>廟令掌祭祀及判<lb/>
祠事祝史掌陳設讀祝行置文案齋郎掌執爼豆及灑<lb/>
<pb n="KR3k0020_WYG_043-5b"/>
掃之事興國中以令録州官老不給治者為廟令判司<lb/>
簿尉為主簿由是不置丞亦有專置者景德中澶州别<lb/>
置河瀆廟亦令頓丘縣令掌廟之政今多統於本縣令<lb/>
京朝知縣者云管勾廟事<hi>主典無定數</hi>
　　闗令丞<hi>津吏</hi>
六典上闗令一人從八品上<hi>按周禮有司闗上士二人又有尹喜為闗令漢有寗</hi>
<hi>成為闗都尉皆其職也隋代立制皇朝因之</hi>丞三人從九品上<hi>皇朝置</hi>録事一<lb/>
人府二人史四人典事六人津吏八人中闗令一人<lb/>
<pb n="KR3k0020_WYG_043-6a"/>
正九品下丞一人從九品下録事一人府一人史二人<lb/>
典事四人津吏六人下闗令一人從九品下府一人<lb/>
史二人典事二人津吏四人<hi>四靣闗有驛道為上闗無驛道者為中闗餘為下闗</hi>
<hi>永泰元年中闗置津吏六人下闗四人無津者不置</hi>
五代梁開平元年以潼闗險阻乃置潼軍使命<hi>虎</hi>州刺<lb/>
史兼領之其月改虎牢闗為軍仍置使<lb/>
國朝諸津<hi>各置監官一員</hi>凡文武臣寮諸軍將校等如欲遣人<lb/>
力徃川廣及沿邊但經歴闗津合用公慿者於本州請<lb/>
<pb n="KR3k0020_WYG_043-6b"/>
領不得私給<lb/>
　<lb/>
　<lb/>
　<lb/>
　<lb/>
　<lb/>
　<lb/>
　職官分紀卷四十三<lb/>
</p>
<p>
</p>
  </div>
</body>
</text>
</TEI>
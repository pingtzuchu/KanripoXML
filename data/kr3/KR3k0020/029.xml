<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>職官分紀卷二十九</head> <lb/>
    <p>
<pb n="KR3k0020_WYG_029-1a"/>
欽定四庫全書<lb/>
　職官分紀卷二十九<lb/>
　　　　　　　　　　　　宋　孫逢吉　撰<lb/>
　　太子家令寺　　家令丞簿<lb/>
前漢百官志詹事秦官掌皇后太子家有丞属官太子<lb/>
家令丞<hi>太子稱家故曰家令茂陵中書太子家令秩八百石</hi>
後漢百官志太子家令一人千石本注曰主倉榖飲食<lb/>
職似司農少府<lb/>
<pb n="KR3k0020_WYG_029-1b"/>
晋職官志家令主刑獄榖貨飲食職比司農少府漢東<lb/>
京主食官令倉官令及晋自為官不復属家令<lb/>
宋書太子家令主内茵褥牀几諸供中之物及官奴婢<lb/>
月用錢内庫鹽米車牛刑獄<lb/>
隋百官志梁家令率更令僕各一人家令自宋齊以來<lb/>
清流者不為之天監六年帝以三卿陵替乃詔革選家<lb/>
令視通直常侍率更僕視黄門三等皆置丞中大通三<lb/>
年以昭明太子妃居金華宫又置金華家令後齊家令<lb/>
<pb n="KR3k0020_WYG_029-2a"/>
領食官典倉司藏等署令丞隋領内坊令丞隋家令率<lb/>
更令僕各一人三等各置丞録事家令領食官典倉司<lb/>
藏三署令丞煬帝改家令為司府令<lb/>
唐百官志太子家令寺令一人<hi>從四品上</hi>丞二人主簿一人<lb/>
録事一人<lb/>
唐書官品志家令掌刑法食膳倉庫什物奴婢等事<lb/>
六典太子家令寺家令一人從四品上<hi>後漢太子少傅属官有家令秩</hi>
<hi>千石魏因之晋家令品第五銅印墨綬進賢两梁冠綘朝服晋太康八年詔曰太子家令率更令僕東宫之達</hi>
<pb n="KR3k0020_WYG_029-2b"/>
<hi>宫也宜進品第五與中庶子二率同宋齊太子家令清流皆不為之後魏太子三卿從三品上太和二十二年</hi>
<hi>降四品上隋煬帝改家令為司人令皇朝復為家令龍朔二年改宮府寺大夫咸亨元年復舊</hi>丞二人<lb/>
從七品上<hi>漢家令有丞從漢魏無聞宋家令丞一人晉置宋齊因之梁陳丞一人位不登十八班者</hi>
<hi>别為七班家令丞七班後魏太和二十二年太子三卿丞從六品下北齊一人隋二人皇朝因之龍朔二年改</hi>
<hi>為宮府丞咸亨復舊</hi>主簿一人正九品下<hi>晋家令署主簿宋齊因之齊職儀家令主簿一</hi>
<hi>人四品勲位掌搃署諸曹事梁陳後魏無聞北齊家令有令簿員隋一人皇朝因之</hi>家令之職掌<lb/>
皇太子之飲膳倉儲庫藏之政令總食官典倉司藏三<lb/>
署之官属凡皇太子備禮出入則乘軺車具威儀先諸<lb/>
<pb n="KR3k0020_WYG_029-3a"/>
臣以導引若祭祀賔客則供酒食以為獻主丞掌判寺<lb/>
事凡食官典倉司藏之出内籍其名數以時刺于詹事<lb/>
主簿掌印及勾檢稽失<lb/>
智囊<hi>前漢文帝以<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>錯為太子家令多所獻納稱為智囊</hi>辭禮閒雅<hi>䟽受字公子為太子家令</hi>
<hi>恭謹敏而有辭宣帝置酒太子宮受奉觴上壽辭禮閒雅上甚悦之</hi>諌遊觀<hi>蜀志譙周後主為太子以</hi>
<hi>周為家令後主頗出遊觀増廣聲樂周上䟽諫曰昔王莽之敗豪傑并起跨州據郡欲弄神噐世祖初入河北</hi>
<hi>賢才智士思望所歸未必以其勢之廣狹惟其德之簿厚也</hi>忠心<hi>晋武帝詔曰太子家令陸亮有忠心</hi>
<hi>可補吏部郎中</hi>識沈家令<hi>梁沈約嘗侍宴梁武帝時有奴婢者是齊文惠太子宫人帝問識坐中客</hi>
<pb n="KR3k0020_WYG_029-3b"/>
<hi>不曰唯識沈家令約伏地流涕帝亦悲焉為之罷酒</hi>特被親遇<hi>齊文惠太子入居東宫沈約為歩兵</hi>
<hi>校尉管書記時特被親遇每旦入見影斜方出尋遷太子家令</hi>號宫體<hi>徐摛㓜好學及長徧覧經史属</hi>
<hi>文好為新變不拘舊體為梁晋安王侍讀王為皇太子轉家令兼管書記文體既别春坊盡學之宮體之號自</hi>
<hi>斯而起</hi>
　　食官署令丞<lb/>
六典食官署令一人從八品下<hi>漢詹事属官有食官令長丞後漢太子少傅属</hi>
<hi>官有太子食官令一人秩六百石主飲食晋食官令職如太官令宋中庶子属官有食官令齊詹事属官有食</hi>
<hi>官令齊職儀食官令一人三品勲位掌㕑膳之事梁庶子有食官局陳因之後魏五品上比齊令丞又别領噐</hi>
<pb n="KR3k0020_WYG_029-4a"/>
<hi>局酒局二丞隋家令寺統食官令丞皇朝因之</hi>丞二人從九品下<hi>两漢食官皆有丞魏晋宋</hi>
<hi>無聞齊建中初置食官丞四人梁選簿有食官丞三品勲位北齊太子食官丞一人隋食官丞二人皇朝因之</hi>
令掌飲膳之事丞為之貳<lb/>
　　典倉署令丞<lb/>
六典典倉署令一人從八品下<hi>後漢太子少傳属官有太子倉令一人六百石</hi>
<hi>主倉榖魏晋以下無聞後魏第五品中北齊家令寺領典倉署令丞典倉署又别領園丞隋家令寺統典倉令</hi>
<hi>丞皇朝因之</hi>丞二人從九品下<hi>隋典倉丞二人皇朝因之</hi>令掌九穀入藏<lb/>
之數及醯醢庶羞噐皿燈燭之事舉其名數而司其出<lb/>
<pb n="KR3k0020_WYG_029-4b"/>
納凡諸園圃樹藝者皆受令焉丞判署事<lb/>
　　司藏署令丞<lb/>
六典司藏署令一人從八品下<hi>晋家令主物吏四人梁庶子属官有錫賜庫局</hi>
<hi>丞又有東宮衛庫丞為三品勲位北齊家令寺領司藏署令丞司藏又别領仗庫典作二局丞隋家令統司藏</hi>
<hi>署令丞皇朝因之</hi>丞二人從九品下<hi>隋有司藏丞二人皇朝因之</hi>令掌庫藏<lb/>
財貨出納營繕之法式丞判署事<lb/>
　　太子率更寺　　令丞　　主簿<lb/>
前漢百官表詹事秦官属官有太子率更令<hi>掌知刻漏故曰率更</hi>
<pb n="KR3k0020_WYG_029-5a"/>
後漢百官志太子率更令一人千石本注曰主庶子舍<lb/>
人更直職似光禄勲掌宫殿門户之禁即將屯衛之士<lb/>
晋職官志率更令主宫殿門户及賞罰事職如光禄勲<lb/>
衛尉<lb/>
晋起居注武帝太康八年詔太子率更僕東宫之達官<lb/>
也其進品第五秩與中庶子左右衛率同職擬光禄勲<lb/>
宋百官志漢東宫掌庶子舍人晋世則否自漢至晋家<lb/>
令在率更下宋則居上隋百官志梁率更令一人後齊<lb/>
<pb n="KR3k0020_WYG_029-5b"/>
領中盾署令丞各一人隋率更令一人置丞録事<lb/>
唐職官志太子率更寺令一人<hi>從四品上</hi>丞二人主簿一人<lb/>
録事一人率更掌宗族次序禮樂刑罰及漏刻之政令<lb/>
唐書官品令率更令掌伎樂漏刻<lb/>
六典太子率更寺令一人從四品上<hi>後漢太子少傅属官有太子率更令</hi>
<hi>魏因之晋詹事属官有太子率更令一人銅印墨綬進賢两梁冠綘朝服太康八年進品第五宋齊因之梁率</hi>
<hi>更令視黄門陳因之後魏太和二十二年為從四品上北齊詹事率更令有丞功曹主簿領中盾置令丞各一</hi>
<hi>人掌周衛禁防漏刻鐘鼓隋率更寺令一人皇朝因之龍朔三年改為司更大夫咸亨元年復舊</hi>丞一<lb/>
<pb n="KR3k0020_WYG_029-6a"/>
人從七品上<hi>後漢一人秩四百石魏晋宋齊梁更令一人後魏太子三卿丞從六品下北齊隋皇</hi>
<hi>朝皆一人</hi>主簿一人正九品下<hi>晋率更令置主簿一人宋無聞齊職儀為四品勲位梁陳</hi>
<hi>後魏無聞北齊隋太子率更寺主簿一人皇朝因之</hi>令掌宗族次序禮樂刑罰及<lb/>
漏刻之政令凡皇太子釋奠於先聖先師講學齒胄皆<lb/>
總其儀注而為之導引若皇太子備禮出入則乗輅車<lb/>
位亞家令焉<lb/>
丞掌判禮樂刑獄之事凡宫臣有犯理於率更者皆親<lb/>
問之乃斷其罪上于詹事<lb/>
<pb n="KR3k0020_WYG_029-6b"/>
主簿掌印及勾檢稽失凡宗族不序禮儀不節音律不<lb/>
諧漏刻不審刑名不法舉而正之<lb/>
以師道處之<hi>隋書明克讓轉率更令進爵為侯太子以師道處之恩禮甚厚有四方珍味輙以賜</hi>
<hi>之于時東宮盛徴天下才學之士至于博物洽聞皆出其下</hi>狀貌醜異<hi>唐文德皇后崩百官縗絰</hi>
<hi>率更令歐陽詢貌醜異衆或指之許敬宗見而大笑為御史所劾左授洪州都督府司馬</hi>清賢士<hi>物理</hi>
<hi>論今有太子率更令吕子藏清賢士也</hi>
　　太子僕寺　　僕丞　　主簿<lb/>
前漢百官表詹事秦官有太子僕<lb/>
<pb n="KR3k0020_WYG_029-7a"/>
後漢百官志太子僕一人千石本注曰主車馬職如太<lb/>
僕<lb/>
晋職官志僕主車馬親族職如太僕宗正<lb/>
晋起居注<hi>見家令</hi>
宋百官志僕一人漢世太子五日一朝非入朝日遣僕<lb/>
及中允旦入請問起居自家令至僕為太子三卿三卿<lb/>
秩千石<lb/>
宋起居注元嘉中以散騎常侍荀伯子為太子僕<lb/>
<pb n="KR3k0020_WYG_029-7b"/>
沈約宋書太子僕秦官也<lb/>
隋百官志梁太子僕一人後齊僕寺領廐牧署令丞署<lb/>
又别有車輿局丞隋太子僕一人置丞録事僕寺領廐<lb/>
牧令員<lb/>
六典太子僕寺僕一人從四品上<hi>晋詹事属官有太子儀銅印墨綬進賢兩</hi>
<hi>梁冠綘朝服太康八年進品第五宋齊品𬒮冠服同家令從駕乗安車次家令梁太子僕視黄門陳因之後魏</hi>
<hi>品同家令北齊詹事領太子僕僕寺置丞功曺主簿領廐牧署丞又别有車輿局丞隋僕一人掌宗族親踈車</hi>
<hi>輿騎乗領廐牧署令丞皇朝因之龍朔二年改馭僕大夫咸亨元年復舊</hi>丞一人從七品上<lb/>
<pb n="KR3k0020_WYG_029-8a"/>
<hi>梁太子僕有丞陳因之後魏太子僕三丞從六品下北齊隋太子僕丞一人皇朝因之</hi>主簿一人<lb/>
正九品下<hi>晋太子僕置主簿宋無聞職儀太子僕主簿四品勲位梁陳後魏無聞北齊隋主簿一人</hi>
<hi>皇朝因之</hi>僕掌車輿騎乗儀仗之政令及䘮葬之禮物辨其<lb/>
次序與其出入而供給之皇太子車輅三一曰金輅二<lb/>
曰軺車三曰四望車凡皇太子備禮而出則率廐牧令<lb/>
進輅僕親馭焉丞掌判寺事主簿掌印及勾檢稽失<lb/>
栁肅面折<hi>隋栁肅遷太子僕太子廢坐除名為民大業中帝與叚達語及庶人罪惡之狀達曰桞肅</hi>
<hi>在宫大見踈斥帝問其故荅曰學士劉臻嘗進人教太子于宫中為巫蠱事肅知而諫曰殿下帝之冢子位當</hi>
<pb n="KR3k0020_WYG_029-8b"/>
<hi>儲貳誡在不孝無患見疑劉臻書生鼓揺唇舌適足以相誑誤願陛下勿納之庶人不懌他日謂臻曰汝何故</hi>
<hi>漏洩使栁肅知之令靣折我</hi>
　　廐牧署令丞<lb/>
六典廐牧署令一人從八品下<hi>漢詹事属官有太子廐長丞後漢太子少𫝊属</hi>
<hi>官有太子廐長一人秩四百石主車馬魏晋因之齊職儀東宫属有内廐局外廐局梁陳因之後魏有太子廐</hi>
<hi>位九品下隋太子僕寺統廐署牧令丞皇朝因之</hi>丞二人從九品下<hi>漢有太子廐丞自後</hi>
<hi>闕文齊太子内外廐丞各一人梁陳因之北齊有太子廐牧署丞車輿局丞隋太子僕寺統廐牧丞二人皇朝</hi>
<hi>因之</hi>令丞掌車馬閑廐牧畜之事凡皇太子將備禮而出<lb/>
<pb n="KR3k0020_WYG_029-9a"/>
則率典乗先期調習輅馬率駕士駕馭車乗及出則進<lb/>
輅或軺車於西閣外南靣以俟皇太子之升禮畢皇太<lb/>
子降輅則自西輅之外以輅及軺車歸于署其隴右羣<lb/>
牧𨽻於東宫者皆受其政令焉<lb/>
　<lb/>
　<lb/>
　<lb/>
　<lb/>
<pb n="KR3k0020_WYG_029-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　職官分紀卷二十九<lb/>
</p>
<p>
</p>
  </div>
</body>
</text>
</TEI>
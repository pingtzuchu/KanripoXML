<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>職官分紀卷九</head> <lb/>
    <p>
<pb n="KR3k0020_WYG_009-1a"/>
欽定四庫全書<lb/>
　職官分紀卷九<lb/>
　　　　　　　　　　　　宋　孫逢吉　撰<lb/>
　　列曹尚書<lb/>
周禮司㑹中大夫二人<hi>司會主天下之大計官之長若今之尚書</hi>
漢書百官表成帝初置尚書員五人<hi>如淳曰主天子書主天下物皆曰尚</hi>
<hi>書如主者曰尚書主者</hi>
漢書百官志成帝初置尚書四人分為四曹<hi>漢舊儀曰初置五曹</hi>
<pb n="KR3k0020_WYG_009-1b"/>
<hi>有三公曹主斷獄蔡質漢儀曰典天下歲盡集課事三公尚書二人典三公文書吏曹尚書典選舉齋祀屬三</hi>
<hi>公曹靈帝末梁□為選部尚書</hi>常侍曹尚書主公卿事<hi>蔡質漢儀曰主常侍黄門御史</hi>
<hi>事世祖改曰吏曹</hi>二千石曹尚書主郡國二千石事<hi>漢舊儀曰主刺史蔡</hi>
<hi>質漢儀曰掌中郎官水火盗賊辭訟罪眚</hi>民曹尚書主凡吏上書事<hi>漢舊儀曰典繕</hi>
<hi>治功作監池苑囿盗賊事</hi>客曹尚書主外國夷狄事世祖承遵後分<lb/>
二千石曹又分客曹為南主客曹北主客曹<hi>漢舊儀曰天子出獵</hi>
<hi>駕御府曹郎屬之</hi>凡六曹<lb/>
續漢書百官志尚書秩六百石<lb/>
<pb n="KR3k0020_WYG_009-2a"/>
漢官儀尚書唐虞官也書曰龍作納言詩云維仲山甫王<lb/>
之喉舌秦改稱尚書漢亦尊此官典機宻也<lb/>
漢官解詁士之權貴不過尚書又曰唐虞曰納言周官<lb/>
為内史機事所總號令攸發<lb/>
應劭漢官儀漢明帝詔尚書盖古之納言出納朕命㡬<lb/>
事不宻則害成可不慎與<lb/>
韋昭辨釋名尚上也言最在上總領之也辨云尚猶奉<lb/>
也百官言事當省案平處奏之故曰尚書尚食尚方亦<lb/>
<pb n="KR3k0020_WYG_009-2b"/>
然<lb/>
晉職官志按尚書本漢承秦置及武帝逰宴後庭始用<lb/>
宦者主中書以司馬遷為之中間遂罷其官以為中書<lb/>
之職至成帝建始四年罷中書官者又置尚書五人一<lb/>
人為僕射而四人分為四曹通掌圖書秘記章奏之事<lb/>
各有其任其一曰常侍曹主丞相御史公卿事其二曰<lb/>
二千石曹主刺史郡國事其三曰民曹主吏民上書事<lb/>
其四曰主客曹主外國夷狄事後成帝又置三公曹主<lb/>
<pb n="KR3k0020_WYG_009-3a"/>
斷獄是為五曹後漢光武以三公曹主歲盡考課諸州<lb/>
郡事改常侍曹為吏部曹主選舉祠祀事民曹主繕修<lb/>
功作監池園苑事客曹主䕶駕羌胡朝賀事二千石曹<lb/>
主詞訟事中都官曹主水火盗賊事合為六曹是時尚<lb/>
書雖有曹名不以為號靈帝以侍中梁鵠為選部尚書<lb/>
於是始見曹名及魏改選部為吏部主選部事又有左<lb/>
民客曹五兵度攴凡五曹及晉置吏部三公客曹駕部<lb/>
屯田度攴六曹而無五兵咸寧二年省駕部尚書四年<lb/>
<pb n="KR3k0020_WYG_009-3b"/>
省一僕射又置駕部尚書太康中有吏部殿中及五兵<lb/>
田曹度支左民為六曹尚書又無駕部三公客曹惠帝<lb/>
世又有右民尚書止於六曹不知此時省何曹也及渡<lb/>
江有吏部祠部五兵左民度支五尚書祠部尚書常與<lb/>
右僕射通職不恒置以右僕射攝之若右僕射闕則以<lb/>
祠部尚書攝知右事<lb/>
康帝起居注詔曰尚書萬事之本朕所責成也而廪秩<lb/>
儉薄甚非治體今雖軍國多費不為元凱惜禄其依令<lb/>
<pb n="KR3k0020_WYG_009-4a"/>
僕給尚書各親信五十人廩賜<lb/>
宋百官志尚書古官也秦世少府遣吏四人在殿中主<lb/>
發書故謂之尚書尚猶主也漢初有尚冠尚衣尚食尚<lb/>
浴尚席尚書謂之六尚戰國時已有尚冠尚衣之屬矣<lb/>
<hi>餘如晉志</hi>
南齊百官志宋有吏部尚書領吏部删定三公比部四<lb/>
曹度支尚書領度支金部倉部起部四曹左民尚書領<lb/>
左民駕部二曹都官尚書領都官水部庫部功論四曹<lb/>
<pb n="KR3k0020_WYG_009-4b"/>
五兵尚書領中兵外兵二曹祠部尚書左僕射通職不<lb/>
俱置起部尚書興立宫廟權置事畢省<lb/>
齊職儀尚書六人品第三秩六百石進賢兩梁冠納言<lb/>
幘絳朝服佩水蒼玉執笏負荷<lb/>
後魏官志皇始二年三月分尚書三十六曹及諸外署<lb/>
凡置三百六十曹令大夫主之大夫各有屬官其有文<lb/>
簿當曹敷奏欲以省彈駮之煩十二月復尚書三十六<lb/>
曹曹置代人令史一人譯令史一人書令史一人天賜<lb/>
<pb n="KR3k0020_WYG_009-5a"/>
二年二月復罷三十六曹别置武歸脩勤二職武歸比<lb/>
郎中脩勤比令史分主省務始元元年正月置右民尚<lb/>
書神䴥元年置諸曹尚書十餘人各居别寺興安二年<lb/>
置駕部右士尚書<lb/>
隋百官志梁武時尚書省置吏部祠部度支左户都官<lb/>
五兵等六尚書又有起部尚書營宗廟宫室則權置事<lb/>
畢則省陳承梁尚書置五員後齊六尚書分綂列曹吏<lb/>
部綂吏部考功主爵殿中統殿中儀曹三公駕部祠部<lb/>
<pb n="KR3k0020_WYG_009-5b"/>
綂祠部主客虞曹屯田起部祠部無尚書則右㒒射攝<lb/>
之五兵綂左中兵左外兵右外兵都兵都兵綂都官二<lb/>
千石比部水部膳部度支綂度攴倉部左户右户金部<lb/>
庫部凡二十八曹吏部三公郎中各二人餘並一人凡<lb/>
三十郎中隋高祖時吏部尚書綂吏部侍郎二人主爵<lb/>
侍郎一人司勲侍郎二人考功侍郎一人禮部尚書綂<lb/>
禮部祠部侍郎各一人主客膳部侍郎各二人兵部尚<lb/>
書綂兵部職方侍郎各二人駕部庫部侍郎各一人都<lb/>
<pb n="KR3k0020_WYG_009-6a"/>
官尚書綂都官侍郎二人刑部比部侍郎各一人司門<lb/>
侍郎二人度支尚書綂度支户部侍郎各二人金部倉<lb/>
部侍郎各一人工部尚書綂工部屯田侍郎各二人虞<lb/>
部水部侍郎各一人凡三十六侍郎分司曹務直宿禁<lb/>
省如漢之制<lb/>
唐百官志龍朔二年改尚書為太常伯咸亨元年依舊<lb/>
居三公曹<hi>後漢陳忠拜尚書使居三公曹注成帝置三公曹尚書主知斷獄</hi>有詔罷朝<lb/>
<hi>謝承後漢書陳禁字子雅拜尚書公卿朝日晏無詔禁問臺上故事何時可罷對言已食輙有詔罷今已晏禁</hi>
<pb n="KR3k0020_WYG_009-6b"/>
<hi>曰寧可白耶尚書郎以上方晏樂不敢白禁使罷公卿既罷上問左右今未有詔而朝罷何也尚書直對曰陳</hi>
<hi>禁上曰勿復問也禁在臺二年嘗病令僕射敷奏久病滿百日請輙免有詔賜布帛醫藥</hi>敕虎賁奪<lb/>
劔<hi>張陵字處仲為尚書省嵗朝梁兾帶劒入省陵叱兾令出勅虎賁奪其劒兾跪謝陵劾之詔以歲俸贖罪</hi>
<hi>百寮肅然兾弟不疑曾舉陵孝廉謂曰昔舉君所以自罰也陵曰明府不以陵不肖誤見擢叙今申公憲報私</hi>
<hi>恩爾不疑有慙色</hi>試政事對第一<hi>翟酺字子廣為侍中時尚書有缺詔將軍大夫以上試對</hi>
<hi>政事天文道術以第一者補之由是酺對第一拜尚書焉</hi>謇諤禁省<hi>魏朗字少英入為尚書冄升紫</hi>
<hi>㣲謇諤禁省不屈豪右為百寮所服以黨事免朗性矜嚴閉門整法長吏希見動有禮序室家相待如賔子孫</hi>
<hi>如事嚴君焉</hi>三月之間周歴三臺<hi>蔡邕以侍書侍御史遷尚書三月之間周歴三臺</hi>
<pb n="KR3k0020_WYG_009-7a"/>
賜珠不拜<hi>鍾離意明帝徵為尚書時交趾太守坐贓穢伏法以資物簿入大司農詔賜羣臣意得珠</hi>
<hi>璣悉以委地而不拜帝怪而問其故對曰臣開孔子忍渴於盗泉之水曾參回車於勝毋之邑惡其名也此贓</hi>
<hi>穢之寶誠不敢拜帝笑曰清乎尚書之言乃賜庫錢三十萬</hi>秉機平正<hi>荀緄字伯絛拜尚書緄性</hi>
<hi>明寛敏分於衆職以厲羣僚秉機平正直道而行是時内外公卿大夫莫不敬憚</hi>天子傾意百<lb/>
僚側目<hi>楊喬字聖逹拜尚書喬淵冲博雅談術文辯優納王事明習國家舊典故幹機宻之職夙夜周</hi>
<hi>慎退食自公喬儀容偉麗毎朝賀天子傾意百僚側目桓帝重其才貌詔妻以公主喬固辭不受因閉口不食</hi>
<hi>匕日而卒</hi>妻以公主固辭不受<hi>上/</hi>習漢家舊事<hi>王傳字季習拜尚書明敏</hi>
<hi>習漢家舊事在臺歴載夙夜敬戒内外不漏</hi>白衣尚書<hi>鄭均字仲虞遷尚書以病乞骸骨拜議郎</hi>
<pb n="KR3k0020_WYG_009-7b"/>
<hi>章帝東廵幸均舍勅賜尚書禄以終身故時人號曰白衣尚書</hi>讜言正直<hi>朱穆為尚書讜言正直</hi>
喉舌<hi>續漢書李固上䟽曰陛下有尚書猶天之北斗為天喉舌尚書陛下之喉舌</hi>典樞機<hi>華嶠</hi>
<hi>後漢書韋彪上䟽曰欲急世所務當先除其患其源在尚書典樞機天下事一决之不可忽也</hi>呵虎賁<lb/>
<hi>張璠漢記朱穆黨事禁錮徴拜尚書正月百官朝賀畢虎賁當陛下置弓於地謂羣僚曰此天子弓誰敢干越</hi>
<hi>百僚皆回避不敢當穆乃呵之天子弓當載之於盾首之上乃敢置地大不敬即收虎賁付詔獄治罪莫不肅</hi>
<hi>然服其忠烈</hi>周宻重慎所薦輙手書草<hi>東觀漢記陳寵字昭公為尚書周宻重慎</hi>
<hi>時所薦輙手書革人莫得而知</hi>典定舊制<hi>袁崧漢書伏湛字惠公拜尚書典定舊制</hi>壯其公<lb/>
亮<hi>魏志崔琰為尚書時太子未立臨菑侯植有才而愛太祖狐疑以函令宻訪於外唯琰露版荅曰盖春秋</hi>
<pb n="KR3k0020_WYG_009-8a"/>
<hi>之義立子以長加五官將仁孝聰明冝承正綂琰以死守之太祖壯其公亮喟然嘆息</hi>制九品<hi>陳羣</hi>
<hi>為尚書制九品為官人之法</hi>臺中三狗<hi>丁謐字彦靜曹爽宿與相親㧞為散騎常侍轉尚書在臺</hi>
<hi>閣數有所彈劾勢屈於爽爽亦敬之時謗書謂臺中有三狗三狗崖柴不可當一狗慿㸃作疽囊三狗謂何鄧</hi>
<hi>丁也㸃者爽小字也意言三狗皆欲嚙人而謐尤疽囊也</hi>不復重奏罷役<hi>孫禮為尚書明帝方</hi>
<hi>脩宫室而節氣不和天下少穀禮固爭罷役詔曰敬納讜言促遣民作時李惠監作復奏留一日有所成訖禮</hi>
<hi>徑至作所不復重奏稱罷役明帝竒其意而不責帝獵於大石山虎趨乗輿禮便投鞭下馬奮劒欲砍之詔令</hi>
<hi>扶上馬</hi>下馬斫虎<hi>上/</hi>清醇<hi>許劭字子將清醇有鑒識明帝時為尚書</hi>刀鐶撞殺<lb/>
<hi>呉志尚書熊睦見孫皓酷虐㣲有所諫皓使人以刀鐶撞殺之身無完肌</hi>杜武庫<hi>王隠晉書杜預為尚</hi>
<pb n="KR3k0020_WYG_009-8b"/>
<hi>書損益萬㡬不可勝數朝野伏焉號曰杜武庫言其無所不有</hi>委以老成<hi>山濤轉尚書表辭年老詔</hi>
<hi>曰方今多事嘉謀良圖委以老成</hi>以九錫非先王之制<hi>劉頒見九錫門</hi>一年不<lb/>
收公私俱貴<hi>晉起居注詔曰一年不收使公私俱貴不唯天時乃人事有不盡故也要揔者正在</hi>
<hi>度支尚書也其以散騎常侍中書令張華為度支尚書</hi>八座之任非賢莫居<hi>晉中興書</hi>
<hi>蔡謨為尚書上䟽曰八座之任非賢莫居前後選用名資有常孔愉諸葛恢並以清節令才少有名望昔愉為</hi>
<hi>御史中丞臣尚未為司徒長史恢為㑹稽太守臣為尚書郎恢尹丹陽臣守小郡名軰不同階級殊懸今猥以</hi>
<hi>輕鄙超踰等匹上亂聖朝貫魚之次下違羣臣凖平之論豈惟㣲臣其亡之誠實貽聖政維塵之累</hi>事無<lb/>
大小無不綜<hi>傅子曰嘏為尚書事無大小無不綜</hi>身清行修不能沉浮<hi>薛瑩</hi>
<pb n="KR3k0020_WYG_009-9a"/>
<hi>集繆禕質直好義身清行修為尚書不能沉浮為小人所疾</hi>光輝紫機<hi>韋誕集太僕杜侯諫云入</hi>
<hi>作納言光輝紫機</hi>誅起部以塞天災<hi>石虎鄴中記以五月發五百里内民萬人築華林苑</hi>
<hi>垣在宫西周環數十里羣臣或諌虎不從到八月天暴雨雪深三尺作者凍死數十人太史奏作役非時天降</hi>
<hi>此變虎誅起部尚書以塞天災</hi>閑練舊典<hi>益部耆舊傳太尉李固薦楊淮累世服事臺閣既閑練舊</hi>
<hi>典且有幹用宜在機宻特拜尚書固薨免官尚書令陳蕃表行狀復徵為尚書</hi>雷尚書<hi>郭子王公有幸</hi>
<hi>妾姓雷預政事納貨蔡公謂之雷尚書</hi>八尚書共選一尚書<hi>晉劉寔崇讓論曰尚書缺</hi>
<hi>擇尚書所讓最多者用之此為八尚書共選一尚書詳於臨缺令主者選八尚書</hi>拜官不俟時<lb/>
<hi>南史蔡景歴拜度支尚書舊式拜官在日午後景歴拜日適逢輿駕幸𤣥武觀在位皆侍宴帝恐景歴不遇時</hi>
<pb n="KR3k0020_WYG_009-9b"/>
<hi>令早拜其見重如此</hi>喜朝廷得人<hi>梁明少逰知名之士位都官尚書簡文帝謂人曰我不喜明少</hi>
<hi>逰作尚書喜朝廷得人</hi>晚至免官<hi>陸景遷尚書殿中曹郎拜日八座丞郎並列上省交禮而景至</hi>
<hi>晚不及時刻坐免官</hi>十升龍管<hi>張瓚故左民尚書中子沈増旻墓銘云十升龍管四至九卿居高首</hi>
<hi>映比德□明</hi>賞參十亂躬越五本<hi>丘遲為范尚書拜表禄止一守官窮九列臣獲照秋</hi>
<hi>陽取沃淮海發蒙去吝已若松喬匪富伊榮須㬰至此賞參十亂躬越五本歴覽前載孰與為匹</hi>百官<lb/>
根本<hi>蕭子範為兄宗正讓都官尚書表五星懸耀差池案宫之曲百官根本聯曹建禮之内</hi>綂庶<lb/>
事<hi>魏應璩雜詩尚書綂庶事官人承法憲</hi>袁尚書朕之杜預<hi>後魏書肅宗靈太后曾醼</hi>
<hi>於華林園舉觴謂羣臣曰袁尚書朕之杜預欲以杯敬屬元凱侍坐者莫不仰羡翻名位俱重當時</hi>勘録<lb/>
<pb n="KR3k0020_WYG_009-10a"/>
省中書<hi>隋書于仲文上以尚書文簿繁雜吏多奸計令仲文勘録省中事其所發擿甚多上嘉其明斷</hi>
<hi>厚加勞賞</hi>妙有德望<hi>新唐書𤣥宗欲以牛仙客為尚書張九齡諫曰不可尚書古之納言有唐以來</hi>
<hi>多用舊相居之不然歴踐内外清貫之地妙有德望者充之仙客本河湟一使典爾㧞升清流齒班常伯此官</hi>
<hi>邪也</hi>
　　吏部尚書<lb/>
後漢百官志尚書六人六百石本注曰成帝初置尚書<lb/>
四人分為四曹常侍曹尚書主公卿事二千石曹尚書<lb/>
主郡國二千石事民曹尚書主凡吏上書事客曹尚書<lb/>
<pb n="KR3k0020_WYG_009-10b"/>
主外國夷狄事<lb/>
後漢書光武改常侍曹為吏部曹主選舉齋祀事<lb/>
晉職官志後漢靈帝以侍中梁鵠為選部尚書於此始<lb/>
見曹名及魏改選部為吏部主選部事<lb/>
晉百官表志吏部尚書一人諸尚書品俸以上皆與令<lb/>
僕同<lb/>
宋百官志世祖大明二年置二吏部尚書後還置一吏<lb/>
部尚書<lb/>
<pb n="KR3k0020_WYG_009-11a"/>
南齊百官志吏部尚書領吏部刪定三公比部四曹<lb/>
隋百官志後齊尚書分綂列曹吏部綂吏部考功主爵<lb/>
隋吏部尚書統吏部侍郎二人主爵侍郎一人司勲侍<lb/>
郎二人考功侍郎一人<lb/>
唐職官志吏部尚書一員正三品<hi>龍朔二年改為司列太常伯光宅元年改</hi>
<hi>為天官尚書神龍復舊</hi>侍郎二員正四品上<hi>隋大業三年尚書六曹各置侍郎一人以</hi>
<hi>二尚書之職並正四品國家定令諸曹侍郎降為正四品下唯吏部侍郎為正四品上龍朔改為司列少常伯</hi>
<hi>咸亨復總章元年吏部各增侍郎一人</hi>吏部尚書侍郎之職掌天下官吏<lb/>
<pb n="KR3k0020_WYG_009-11b"/>
選授勲封考課之政令其屬有四一曰吏部二曰司封<lb/>
三曰司勲四曰考功總其職務而行其制命<lb/>
六典吏部尚書一人正三品<hi>周之天官卿也後周依周官置大冢宰卿一人是也</hi>
<hi>隋後曰吏部尚書晉令吏部尚書五時朝服納言幘進賢兩梁冠佩水蒼玉乗軺車皂輪袁子正書曰尚書佩</hi>
<hi>契刀囊執板加簪筆自魏至梁並第三品梁秩加至中二千石後定十八班班多為貴吏部尚書班第十四諸</hi>
<hi>曹尚書班第十三陳梁隋並正第三品皇朝因之掌文官選舉天寳十一載改文部後復</hi>侍郎二人<lb/>
正四品上<hi>周之天官小宰中大夫也漢以來尚書侍郎仐郎中之任後周依周官隋煬帝三年尚書</hi>
<hi>六曹各置侍郎一人以尚書之職並正四品唐天寳十一載改文部後復總章元年加一員聖厯二年减一員</hi>
<pb n="KR3k0020_WYG_009-12a"/>
尚書侍郎之職掌天下官吏選授勲封考課之政令凡<lb/>
職官銓綜之典封爵䇿勲之制權衡殿最之法悉以咨<lb/>
之其屬有四吏部司封司勲考功尚書侍郎總其職務<lb/>
而奉行其制命凡中外百司之事由於所屬皆質正焉<lb/>
凡選授之制每歲孟冬以三旬㑹其人去王城五百里<lb/>
之内集於上旬千里之内集於中旬千里之外集於下<lb/>
旬以三銓分其選一曰尚書銓二曰中銓三曰東銓以<lb/>
四事擇其良一曰身二曰言三曰書四曰判以三類觀<lb/>
<pb n="KR3k0020_WYG_009-12b"/>
其異一曰德行二曰才用三曰勞効德鈞以才才鈞以<lb/>
勞其優者擢而升之否則量以退焉所以正權衡明與<lb/>
奪抑貪冒進賢能也然後據其狀以覆之量其資以擬之<lb/>
五品以上以名聞送中書門下聴制授焉六品以下常<lb/>
參之官量資注定其才識頗高可擢為拾遺補闕監察<lb/>
御史者亦以名送中書門下聴勑授焉其餘則各量資<lb/>
注擬若都畿清望歴職三任經十考以上者得隔路授<lb/>
之<hi>謂監察御史左右拾遺大理評事畿縣丞簿尉經三任十考以上有隔品授者</hi>凡出身非清<lb/>
<pb n="KR3k0020_WYG_009-13a"/>
流者不注清資之官凡注官皆對靣唱示若官資未相<lb/>
當及以為非便者聴至三注三注下伏注至冬檢舊判<lb/>
注擬凡伎術之官皆本司銓注訖吏部承以附甲焉凡<lb/>
同司聯事及勾檢之官皆不得注大功以上親凡皇親<lb/>
及諸軍功廉注員外官<hi>其内外員外官及檢校試官本司長官量閒劇取資歴清正舊</hi>
<hi>人分判曹事自外則不判若長官及别駕長史司馬等官則不在此例</hi>凡注官階卑而擬<lb/>
高則曰守階高而擬卑則曰行凡三銓注擬訖皆當銓<lb/>
團甲以過左右丞相若中銓東銓則亦先過尚書訖乃<lb/>
<pb n="KR3k0020_WYG_009-13b"/>
上門下省給事中讀黃門侍郎省侍郎審然後進甲以<lb/>
聞凡大選終於季春之月所以定九流之品格補萬方<lb/>
之缺政官人之道備焉<lb/>
國朝官品令吏部尚書正二品<lb/>
吏部尚書掌總左右選文武官選試擬注及遷授䕃叙<lb/>
之政令郎中員外郎參掌其事凡注官皆當選團甲過<lb/>
本省訖擬奏<lb/>
歎不如毛尚書<hi>魏志毛玠為吏部尚書時無敢好衣美食者魏武帝歎曰孤之法不如毛尚書</hi>
<pb n="KR3k0020_WYG_009-14a"/>
作考課法<hi>盧毓字子家為吏部尚書文帝使毓自選代曰得如卿者乃可毓舉鄭冲帝曰文和吾自</hi>
<hi>知之更舉吾所未聞者乃舉阮武孫邕帝於是用邕前此諸葛誕鄭颺等馳名譽有四聰八逹之謂帝疾之時</hi>
<hi>舉中書郎詔曰得其人與否在盧生爾選舉莫取有名名如畫地作餅不可啖也毓對曰名不足以致異人而</hi>
<hi>可以得常士畏教慕善然後有名非所當疾也愚臣既不足以識異人又王者正以循名按常為職但當有以</hi>
<hi>驗其後故古者敷奏以言明試以功今考績之法廢而以毁譽相進退故真偽混雜虛實相蒙帝納其言即詔</hi>
<hi>作考課法</hi>先性行<hi>盧毓於人及選舉先性行而後言才黃門李豐常以問毓毓對曰才所以為善也大</hi>
<hi>才成大善小才成小善今稱之有才而不能為善是才不可器也豐等服其言又牛𢎞取士先德行後文才用</hi>
<hi>多稱職</hi>使天下人自治<hi>毛玠為東曹掾與崔琰並典選舉用皆清正之士雖於時有盛名而</hi>
<pb n="KR3k0020_WYG_009-14b"/>
<hi>行不由本者終莫得進務以儉率人由是天下之士莫不以廉節自勵雖貴寵之臣輿服不敢過度太祖歎曰</hi>
<hi>用人如此使天下人自治吾復何為㦲文帝為五官將親自詣玠屬所親眷玠荅曰老臣以能守職幸得免戾</hi>
<hi>今所説人非遷次是以不敢奉命大軍還鄴議所并省玠請謁不行時人憚之咸欲省東曹乃共白曰舊西曹</hi>
<hi>為上東曹為次冝省東曹太祖知其情令曰日出於東月盛於東凡人言方亦復先東何以省東曹遂省西曹</hi>
東曹<hi>上</hi>典省外奏事<hi>魏畧明帝逰宴在内乃選女子知書可付信者遂得六人為女尚書</hi>
<hi>使典省外奏事處當畫可</hi>舉選號為得才<hi>呉志李肅字偉恭善議論臧否得中甄竒録異薦述</hi>
<hi>後進題目品藻曲有貫以此人服之擢為選曹尚書舉選號為得才</hi>用情愛憎不由公理<lb/>
<hi>暨鄷為選曹尚書欲區别賢愚彈射百寮皆貶高就下降損數等其居貪鄙志節汚卑者皆以為軍吏置營府</hi>
<pb n="KR3k0020_WYG_009-15a"/>
<hi>以處之故怨憤多積競言鄷用私情愛憎不由公理鄷至自殺</hi>才照人物德服衆望<hi>薛綜</hi>
<hi>為選部尚書固讓顧譚曰譚心精體宻貫道逹㣲才照人物德服衆望誠非愚臣所可越譚後遂代綜</hi>吏<lb/>
㓗於上俗移於下<hi>先賢行狀毛玠雅亮公正在官清恪其典選舉㧞真實斥華偽進遜行抑</hi>
<hi>阿黨諸宰臣治民功績不著而私財豐足者皆免黜停廢乆不選用于時四海翕然莫不勵行至乃長吏還者</hi>
<hi>垢靣羸衣常乗柴車軍吏入府朝服徒行吏㓗於上俗移於下民到于今稱之</hi>朝廷歸美天下<lb/>
稱平<hi>崔琰委授銓衡總齊清議十有餘年文武羣才多所明㧞朝廷歸美天下稱平</hi>甄㧞人物<lb/>
各為題目<hi>晉山濤為吏部尚書固辭以老疾久而攝職為左丞自裒所奏帝曰濤以病聞但不聴之</hi>
<hi>爾使濤坐執銓衡則何必上下耶濤不獲已乃起視事濤居職選部十餘年毎一官缺輙啓擬數人詔旨有所</hi>
<pb n="KR3k0020_WYG_009-15b"/>
<hi>向然後顯奏隨帝意所欲為先故帝之所改用或非舉首衆情不察以濤輕重任意或譛於帝而濤行之自若</hi>
<hi>濤所奏甄拔人物各為題目時稱山公啓事</hi>山公啓事<hi>上/</hi>户調門選<hi>王戎為左僕射</hi>
<hi>領吏部戎以晉室方亂慕蘧伯玉之為人與時舒卷無謇諤之節自經典選未嘗進寒素退虚名但與時浮沉</hi>
<hi>户調門選而已</hi>門無私謁<hi>崔洪清厲骨鯁不同於物為吏部尚書舉用甄明門無私謁</hi>制九<lb/>
格<hi>晉陽秋陳羣為吏部尚書制九格登用皆由於中正考之簿書然後授任</hi>周悄廉素<hi>晉起居注</hi>
<hi>太康四年詔選曹銓管人才冝得忠恪寡欲抑華崇本者尚書朱整周悄廉素以道自居是其人也其以整為</hi>
<hi>吏部尚書</hi>不受一錢於人<hi>王隱晉書鄧攸遷吏部尚書牧馬於家庭妻息食素不受一錢於人</hi>
無功譽有遺美<hi>樂廣為吏部尚書所在無當時功譽然時有遺美後人所思論人必先引其長</hi>
<pb n="KR3k0020_WYG_009-16a"/>
<hi>屈其所短不明而自顯人有訾過先盡容𢎞恕而後善惡自著値世多難清白自將交無内外任誠保真人莫</hi>
<hi>見其除者是以能自全當世以此多之</hi>使天下無遺才<hi>嵇紹字延祖裴頠深器之曰使延祖</hi>
<hi>為吏部尚書可使天下無遺才矣</hi>居銓衡當舉此軰人<hi>呉隱之與太常韓康伯鄰居康</hi>
<hi>伯母殷浩之姊賢明婦人也每聞隱之哭聲輟飱投杼為之悲泣既而語康伯曰若居銓衡當舉此軰人及伯</hi>
<hi>康為吏部尚書隱之遂階清級</hi>茍進之徒望風畏惮<hi>蔡克居選官茍進之徒望風畏惮初</hi>
<hi>克未仕時河内山簡嘗與瑯琊王衍書曰蔡子凡今之正人衍以書示衆曰山子以一卒㧞人然未易可稱後</hi>
<hi>衍聞克在選官曰山子正人之言驗於今矣</hi>定選例<hi>諸公讃李育為吏部尚書正身率職不撓故能</hi>
<hi>行其所見遂定選例而著於令</hi>清實選舉<hi>盧預晉書盧欽僕射領吏部清實選舉稱為廉平</hi>蔡<lb/>
<pb n="KR3k0020_WYG_009-16b"/>
廓不能為徐干木書紙尾<hi>蔡廓為吏部尚書因傅隆問傅亮選事若悉以見付不論不</hi>
<hi>然不能拜亮以語錄尚書徐羡之羡之曰黄門以下悉以委蔡自此以上冝共參同異廓曰我不能為徐干木</hi>
<hi>書紙尾遂不拜干木羡之小字也選案錄尚書與吏部尚書連名故廓云紙尾</hi>將加榮祿毎先<lb/>
呵責<hi>王𢎞自領選將加榮祿於人者毎先呵責譴辱之然後施若美相眄接語欣歡者必無所諧人問其</hi>
<hi>故荅曰王爵既加於人又相撫勞便成與主分功此所謂姦以事君者也求者絶官叙之分既無以為惠又不</hi>
<hi>㣲借顔色即大成怨府亦鄙薄所不任問者悦伏</hi>餉饋盈門一無所受<hi>江湛為吏部尚</hi>
<hi>書家甚貧不營財利餉饋盈門一無所受無兼衣餘食常為上所召遇澣衣稱疾經日衣成然後赴朝</hi>饋白<lb/>
檀牽車<hi>庾仲文性好㓗為吏部尚書用少府卿劉道錫為廣州刺史道錫饋餉白檀牽車常自乗焉或</hi>
<pb n="KR3k0020_WYG_009-17a"/>
<hi>以白帝文帝見問曰道錫餉卿小車裝餙甚麗有之乎仲文懼起謝</hi>留令史免官<hi>庾炳之為吏部</hi>
<hi>尚書通貨賂吏部令史錢秦能弹琵琶主客令史周伯舉善歌詣炳之宅諮事因留尚書舊制令史諮事不得</hi>
<hi>宿停外雖有八座命亦不許為所司奏免官</hi>事異意同<hi>少帝即位以蔡廓為吏部尚書不肯拜乃</hi>
<hi>以王惠代之惠被召即拜未嘗接客人有與書求官者得輙聚置閣上及去職其封如初時論者以廓之不拜</hi>
<hi>惠之即拜雖事異而意同</hi>白衣領職<hi>晉中興書周顗為吏部尚書以醉酒為有司所糾白衣領職</hi>
天下無滯才<hi>世説王戎濬冲裴楷叔則二人總角詣鍾士季須臾去後客問鍾曰向二童是誰曰</hi>
<hi>裴王客曰何如曰裴楷清通王戎簡要後二十年此二賢當為吏部尚書當爾時天下無滯才也</hi>人中<lb/>
作市井<hi>語林袁真為監軍范立平為吏部尚書范坐語袁曰卿此選選不失䕶軍袁曰立平卿何事人</hi>
<pb n="KR3k0020_WYG_009-17b"/>
<hi>中作市井</hi>專選天下百官<hi>袁子魏家置吏部尚書專選天下百官夫用人君之所不以假人者</hi>
<hi>也</hi>天下之任非能獨辦<hi>魏名臣奏羽林右監朱遺言天令下之任非吏部尚書所能獨辦</hi>
<hi>長以下可專付吏部守以上八座舉</hi>著選曹箴置之左右<hi>李重集為吏部尚書其箴曰重</hi>
<hi>忝曹銓管人流品厚薄清濁雖思祇慎莫知所寄著選曹箴置左右</hi>六代五人並有文集<lb/>
<hi>梁書光祿大夫謝莊子朏朏子瀹瀹子覧覧孫溫六代五人皆為吏部尚書並有文集</hi>無慙小選<lb/>
<hi>初謝朓告王敬則敬則女為朓妻常懷刀以投朓朓不敢相見及當拜吏部謙挹尤甚尚書范績嘲之曰卿才</hi>
<hi>人無慙小選但恨不可刑于寡妻朓遂有慙色</hi>九流賔客不與交言<hi>蕭子顯風神洒落雍</hi>
<hi>容閑雅簡通賔客頗負才氣掌選見九流賔客不與交言但舉扇一撝而已衣冠竊恨</hi>有舊者多<lb/>
<pb n="KR3k0020_WYG_009-18a"/>
被㧞擢<hi>何異為尚書主選舉其宿與之有舊者多被㧞擢</hi>門庭蕭索<hi>禇炫為吏部尚書居</hi>
<hi>身清正非弔問不雜交逰論者以為美及在選部門庭蕭索賔客罕至出行左右常捧一黄紙帽箱風吹紙剥</hi>
<hi>殆盡</hi>求官袖金<hi>禇彦回為吏部尚書有一人求官密於袖中將一餅金因求請問出金示之曰人無知</hi>
<hi>者彦回曰自應得官無假此物若必見與不得不相啓此人大懼收金而去彦回叙其事而不言其姓名時人</hi>
<hi>莫知</hi>園阿望幣釣嶼投竿<hi>齊丘遲侍中吏部尚書何府君誄曰園阿望幣釣嶼投竿金張</hi>
<hi>之貴允茲七侍</hi>顔竣嗔而與人官謝莊笑而不與人官<hi>宋顔竣為吏部</hi>
<hi>尚書留心選舉自强不息委任既隆奏無不可後謝莊代竣意多不行竣容貌嚴毅莊風姿甚羙賔客喧訴常</hi>
<hi>歡笑荅之時人為之語曰顔竣嗔而與人官謝莊笑而不與人官</hi>借皷吹<hi>梁蔡徴拜吏部尚書啓後</hi>
<pb n="KR3k0020_WYG_009-18b"/>
<hi>主借鼔吹荅曰軍樂有功乃授蔡徵不自量揆紊我朝章然其父景歴既有締搆之功冝且如啓拜訖進還</hi>
三代居選部<hi>謝覧朏之弟瀹之子自祖至孫三代居選部時以為榮</hi>衣冠傾屬<hi>王太</hi>
<hi>字仲通為都官尚書能接人士士皆願其居選官頃之為吏部尚書衣冠傾屬</hi>三為此職前代<lb/>
未有<hi>謝舉字言揚遷掌吏部舉祖莊於宋代再與選至舉又三為此職前代未有</hi>亞冡司<hi>任昉</hi>
<hi>為范雲讓散騎常侍吏部尚書表云去歲冬初國學之老博士爾今茲首夏將亞冡司千秋之一嵗九遷荀爽</hi>
<hi>之十旬遠至方之㣲臣未為速達</hi>漢左雄晉山濤<hi>沈約為禇炫讓吏部尚書表東西兩漢左</hi>
<hi>雄孤絶於前南北二晉山濤莫嗣於後良由性藏於貌才隱於心楚越無以况其迥殊山川未足方其阻險雖</hi>
<hi>復拂暗為明免過生智亦何以登竒收異離渭分涇</hi>漢革民曹魏仍東掾<hi>張纉讓吏部尚</hi>
<pb n="KR3k0020_WYG_009-19a"/>
<hi>書表曰漢革民曹魏仍東掾毛孝先以清公見羙盧子家以正固任職降及晉代希覩其人樂彦輔雍容自守</hi>
<hi>當時恨其寡謇山巨源意存賞㧞不免與世沉浮鄧攸之牧馬家庭何益心競之操卞靈如金丸在冶未聞簡</hi>
<hi>在之功</hi>天下稱能時人歸德<hi>王筠為第六叔讓吏部尚書表臣聞剸犀截兕必俟昆吾</hi>
<hi>之鋒逐日追風信資伯樂之駿自非伯豪之天下稱能仲子之時人歸德孝先之㧞真抑偽巨源之黜惡舉善</hi>
<hi>然後可以銓鏡流品平均衡石也</hi>擬魏之崔毛<hi>崔鴻十六國春秋錄記永寧伯郭撫初為吏部</hi>
<hi>尚書與郎姚範清心虛永搜揚俊乂内外稱之以擬魏之崔毛</hi>通署三十六曹<hi>後魏崔𤣥伯遷</hi>
<hi>吏部尚書命有司制官爵選朝儀恊音樂定律令申科禁𤣥伯總而裁之以為永式及置八部大夫擬八座𤣥</hi>
<hi>伯通置三十曹如令僕綂事</hi>停年格<hi>崔亮為吏部尚書時羽林新害張彛之後靈太后令武官得依</hi>
<pb n="KR3k0020_WYG_009-19b"/>
<hi>資入選官員既少應選者多前尚書李韶循常擢人百日姓大為嗟怨亮乃奏為格制不問士之賢愚專以停解</hi>
<hi>月為斷雖復官湏此人停日後者終不得庸才下品年月久者灼然先用沈滯者稱其能亮外甥司空諮議劉</hi>
<hi>宴遺書規亮曰殷周以鄉塾貢士兩漢由州郡薦才魏晉因循又置中正諦觀在昔莫不審舉雖未盡美足應</hi>
<hi>十收六七而朝廷貢才止求其文不取其理察孝亷惟論章句不及治道立中正不考人才行業空辨氏姓高</hi>
<hi>下至於取士之途不博沙汰之理未精而舅屬當銓衡宜湏改章易調如何反為停年格以限之天下士子誰</hi>
<hi>復修厲名節哉亮荅書曰汝所言乃有深致吾乗時徼幸得為吏部尚書當其壯也尚不如人况今朽老而居</hi>
<hi>帝難之任常思同升舉直以報明主之恩盡心竭力不為貽厥之累昨為此格有由而然今已為汝所怪千載</hi>
<hi>之後誰知我哉可靜念吾言當為汝論之吾兼正六為吏部郎三為尚書銓衡所宜頗知之矣但古今不同時</hi>
<pb n="KR3k0020_WYG_009-20a"/>
<hi>宜須異何者昔有中正品其才第上之尚書尚書據狀量人授職此乃天下羣賢共爵人也吾謂當爾之時無</hi>
<hi>遺才無濫舉矣而汝猶云十收六七况今日之選專歸尚書以一人之鑒照察天下劉毅所云一吏部兩郎中</hi>
<hi>而欲究鏡人物何異以管窺天求其博哉今勲人甚多又羽林入選武夫崛起不觧書計唯可彍弩前驅指蹤</hi>
<hi>捕噬而已忽令垂組乗軒求其烹鮮之効猶未操刀而使專割文武人至多官員至少不可周溥設令十人共</hi>
<hi>一官猶無官可授况一人望一官何由可不怨哉吾近靣執不宜使武人入選請賜其爵厚其祿既不見從是</hi>
<hi>以權立此格限以停年爾昔子産鑄刑書以救弊叔向譏之以正法何異汝以古禮難權宜㦲仲尼云知我者</hi>
<hi>春秋罪我者亦春秋吾之此旨其猶是也但令當來君子知吾意焉</hi>徘徊久之然後下筆<lb/>
<hi>郭祚為吏部持身㓗清重惜官位至於銓授假令得人必徘徊久之然後下筆即云此人便已貴矣由是頗勞</hi>
<pb n="KR3k0020_WYG_009-20b"/>
<hi>滯當時每招怨言然所用者皆量才稱職時人以此歸之</hi>亢毅不撓<hi>元順為吏部尚書時三公曹令</hi>
<hi>史朱暉素事錄尚書事高陽王雍欲以為廷尉評頻煩託順順不為用雍遂下命用之順投之於地雍聞之大</hi>
<hi>怒昧爽坐都㕔召尚書及丞郎畢集欲待順至於衆挫之順日高方至雍攘袂撫几而言曰身天子之子天子</hi>
<hi>之弟天子之叔天子之相四海之内親尊莫二元順何人以身成命投棄於地順鬚眉俱張仰靣看屋憤氣奔湧</hi>
<hi>長歎而不言久之揺白羽扇徐而謂雍曰高祖遷宅中土剏定九流官方清濁軌儀萬古而朱暉小人身為省</hi>
<hi>吏何合為廷尉官殿下既先皇同氣誠冝遵㫖自有恒規而復踰之雍曰身為丞相尚書如何不得用一人為</hi>
<hi>官順曰庖人雖不理庖尸祝不越樽爼而代之未聞有别㫖令殿下參選事順又厲聲曰殿下必如是順當依</hi>
<hi>事奏聞雍遂笑而言曰豈可以朱暉小人便相忿恨遂起呼順入室與之極飲順之亢毅不撓皆此類也</hi>授<lb/>
<pb n="KR3k0020_WYG_009-21a"/>
官有定價<hi>元修義遷吏部尚書及在銓衡唯事貨賄授官小大皆有定價時中散大夫高居者先叙</hi>
<hi>上黨郡闕遂求之修義私巳許人抑居不與居大言不遜修義命左右臺拽之居對衆大呼大喝賊人問居曰</hi>
<hi>白日公庭安得有賊居指修義曰此坐上者違天子明詔物多者得官京師白刼此非大賊乎修義失色居行</hi>
<hi>馬而去</hi>政本實繁司會攸切<hi>溫子昇為廣陽王譲吏部尚書表曰假勢風雲非由羽翮徒</hi>
<hi>得推遷就列僶俛當時曾無辟雍議禮之名未有銅雀獻賦之敏而政本實繁司㑹攸切</hi>天下尚書<lb/>
<hi>北齊段孝言為吏部尚書孝言既無深鑒又待物不平抽擢之徒非賄則舊有將作丞崔成忽於衆中抗言曰</hi>
<hi>尚書天下尚書豈獨段家尚書也孝言無辭以荅唯厲色遣下而已</hi>六十人為一甲<hi>三國典畧</hi>
<hi>東魏以楊愔典選常六十人為一甲愔令其自叙訖不省文簿便次第呼之無有誤者後有選人魯漫漢自言</hi>
<pb n="KR3k0020_WYG_009-21b"/>
<hi>猥賤獨不見識愔曰卿前在元子思坊騎秃尾草驢經見我不下以方麴障靣我何以不識卿漫漢驚服愔又</hi>
<hi>調之曰名以定體漫漢果自不虛又令史唱名誤以盧士深為士琛士深自言愔曰盧郎得潤所以比玉</hi>不<lb/>
許江總為詹事<hi>陳孔奐為吏部尚書太子叔寳欲以江總為太子詹事令管記陸瑜言之於奐</hi>
<hi>奐謂瑜曰江總有陳陸之才而無園綺之實輔弼儲后竊有所難瑜具以白太子太子深以為恨乃自言於陳</hi>
<hi>主將許之奐乃啓曰江總文章之人今太子文藻不少無藉於總如臣愚見願選敦重之才以居輔導陳主曰</hi>
<hi>即如卿言誰當居此奐曰都官尚書王廓世有懿惠質性敦敏可以居之太子時亦在側乃曰廓王泰之子不</hi>
<hi>可為太子詹事奐又啓宋朝范蔚宗即范泰之子亦為太子詹事前世不疑太子固爭之陳主卒以總為詹事</hi>
<hi>總與太子為晝夜之飲太子常㣲行逰總家陳主恕而兔之</hi>先德行後文才<hi>隋書牛𢎞為吏</hi>
<pb n="KR3k0020_WYG_009-22a"/>
<hi>部尚書其選舉先德行而後文才進用多稱職吏部侍郎高世本鑒賞機務清悄絶倫然爽俊有餘亦以輕薄</hi>
<hi>時宰多以此疑之唯𢎞深識其真推心委任隋之選舉於斯為最</hi>斯須之間儀注悉備<lb/>
<hi>牛𢎞拜吏部尚書時高祖又令𢎞與楊素蘇威薛道衡許善心虞世基崔子發等并召諸儒論新禮殺輕重𢎞</hi>
<hi>所立議衆咸推服之仁夀二年獻皇后崩王公以下不能定其儀注楊素謂𢎞曰公舊學時賢所仰今日之事</hi>
<hi>决在於公𢎞乃不拜讓斯須之間儀注悉備皆有故實素歎曰衣冠禮樂盡在此矣非吾所及也</hi>前後<lb/>
十餘年多所進㧞<hi>韋世康拜吏部尚書前後十餘年多所進㧞朝廷稱為亷平嘗因休暇而</hi>
<hi>謂子弟曰吾聞功成身退古人常道今年將耳順志在懸車汝軰以為云何子初嗣荅曰大人澡身浴徳名遂</hi>
<hi>官成盛滿之誡先哲所重欲追蹤二疏伏奉尊命</hi>漢置五曹魏隆八凱<hi>江總讓吏部尚</hi>
<pb n="KR3k0020_WYG_009-22b"/>
<hi>書表曰竊以漢置五曹方今六尚魏隆八凱擬古六卿近喻喉舌遠膺樞斗</hi>以宰臣知大選<lb/>
<hi>魏知古先天二年冬令徃東都知吏部尚書事深以為稱職手制曰卿以宰臣徃知大選官人知委情寄尤切</hi>
<hi>遂能端本革弊忘私自公正色而行措心不撓鏡已徹則妍媸必鑒衡已舉則輕重㒺達朕遠聞之益用嘉嘆</hi>
一時精選<hi>張九齡入相用嚴挺之為尚書在丞知吏部選陸景融知兵部選皆為一時精選</hi>糊<lb/>
名考判以求才彦<hi>則天時勅吏部糊名考選人判以求才彦劉憲與王適司馬鍾梁載言相</hi>
<hi>次判入第二等為時所稱</hi>曲行私惠<hi>李嶠初在吏部時志欲曲行私惠兾得復居相位奏置員外官</hi>
<hi>數千人至是官寮倍多府庫减耗乃抗表引咎辭職并陳利害十餘事中宗以嶠倡言時政之失輒請罷免手</hi>
<hi>制慰諭而不允尋令復舊職</hi>抑貴勢親黨以避嫌疑<hi>楊師道轉吏部尚書師道貴家</hi>
<pb n="KR3k0020_WYG_009-23a"/>
<hi>子四海人物未能委練所署用多非其才而深抑貴勢及其親黨以避嫌疑時論譏之</hi>被召不解<lb/>
佩刀<hi>見大理少卿門</hi>前後表薦四十餘人<hi>杜淹判吏部尚書參議朝政前後表薦四</hi>
<hi>十餘人後多知名者淹嘗薦刑部員外郎郅懷道太宗問淹懷道才行何如淹對曰懷道在隋日作吏部主事</hi>
<hi>甚有清慎之名</hi>自武職居選部<hi>韋待賈拜吏部尚書待賈素無藻鑒之才自武職而起居選部</hi>
<hi>既銓綜無叙甚為當時所嗤</hi>被任遇始讀書<hi>侯君集拜吏部尚書君集出自行伍素無學術</hi>
<hi>及被任遇方始讀書典選舉定考課出為將領入參朝政並有時譽</hi>
　　侍郎<hi>歴代沿革並見尚書門</hi>
國朝吏部侍郎左選掌文官選試擬注及遷叙之政令<lb/>
<pb n="KR3k0020_WYG_009-23b"/>
郎中員外郎㕘掌其事自注官皆當選團甲上都省訖<lb/>
擬奏右選掌武官選試擬注及遷叙之政令<hi>餘同左選</hi>
官品令吏部侍郎從三品<lb/>
知人<hi>隋初高孝本為吏部侍郎房𤣥齡杜如晦與選孝本特加賞異後以為知人</hi>甄别士庶<lb/>
<hi>陸彦師為吏部侍郎隋承周制官無清濁彦師在職凡所任人頗甄别於士庶</hi>裴馬<hi>唐裴行儉馬載為吏</hi>
<hi>部侍郎同時典選十餘年甚有能名時人稱為裴馬</hi>知人之鑒<hi>裴行儉為吏部侍郎典選有知人之</hi>
<hi>鑒見王劇與蘇味道謂人曰二子亦當掌銓衡之任後劇果為天官侍郎味道至相位李敬𤣥尤重楊烱盧照</hi>
<hi>鄰駱賔王王勃行儉曰王勃等浮躁淺露豈享爵祿之器乎楊子沉靜必至令長餘得令終為幸果如其言</hi>
<pb n="KR3k0020_WYG_009-24a"/>
高選<hi>李元紘杜暹為相以開封廣平公宋璟為吏部尚書又為户部侍郎蘇晉與齊澣為吏部侍郎當時</hi>
<hi>以為高選</hi>江南典選<hi>興元初劉滋為吏部侍郎徃洪州知選事時京師㓂盗之後天下蝗旱穀價翔</hi>
<hi>貴選人不能赴調乃命滋江南典選以便江嶺之人時稱舉職</hi>鄧渴<hi>鄧𤣥挺則天時為吏部侍郎既不稱</hi>
<hi>職為時所鄙又患消渴選人目為鄧渴為詩榜於衢路自唐掌選之失未有如𤣥挺者坐此左選後重為天官</hi>
<hi>侍郎其失又甚于前</hi>賜金背鏡以表清鑒<hi>高季輔為吏部侍郎凡所銓叙時稱允當太宗</hi>
<hi>嘗賜金背鏡以表其清鑒</hi>前有馬裴後有盧李<hi>盧從愿睿宗踐阼拜選吏部侍郎中宗之後</hi>
<hi>司頗失綱紀從愿精心調理大稱平允典選六年前後無及之者上嘉之初高宗時裴行儉馬載為吏部最為</hi>
<hi>稱職及是從愿與李朝隱同時典選時人稱曰吏部前有馬裴後有盧李</hi>選人訴訟含容無<lb/>
<pb n="KR3k0020_WYG_009-24b"/>
慍色<hi>苖晉卿知吏部選事性謙柔選人有訴訟索好官者雖至數千言或聲色甚厲者晉卿必含容之畧</hi>
<hi>無慍色拜吏部侍郎前後典選五年政既寛弛胥吏多因緣為奸賄賂大行</hi>朝廷求理遠近<lb/>
皆須得人<hi>崔鄆判吏部東銓事文宗勤於政道每若選曹訛弊乃召三銓謂之曰卿等比選令錄如</hi>
<hi>何注擬鄆對曰資叙相當問其為治之術視可否而擬之帝曰序資合得而才劣者何授對曰與邊遠漫官帝</hi>
<hi>曰如以不肖之才治邊民則疾苦可知也朝廷求理遠近皆須得人茍非其才人受其弊尋拜吏部侍郎</hi>隨<lb/>
才銓擢咸得其冝<hi>劉祥道父林甫貞觀初遷吏部侍郎初遷代赴選者以十一月為始至春</hi>
<hi>即停選限既促選司多不究悉時選人漸衆林甫奏請四時聴隨到注擬當時甚以為便時天下初定州府及</hi>
<hi>詔使多有赤牒授官至是停省盡來赴集將萬餘人林甫隨才銓擢咸得其冝時人以林甫典選比隋之高孝</hi>
<pb n="KR3k0020_WYG_009-25a"/>
<hi>基</hi>私書盈几不省<hi>孔緯字化文歴户部兵部侍郎吏部侍郎選曹動循格令權要有所託私</hi>
<hi>書盈几不省</hi>不以藻鑒為意<hi>許子儒以學藝稱長壽中官至天官侍郎子儒居選部不以藻</hi>
<hi>鑒為意委令史旬直以腹心注官之次子儒高枕而卧時云旬直平配由是補授失序無復綱紀道路以為口</hi>
<hi>實</hi>復舊任<hi>崔𤣥暉拜天官侍郎每介然自守都絶請謁頗為執政者所忌轉文昌左丞經月餘則天</hi>
<hi>謂曰自卿改職以來選人大有罪過或聞令史乃設齋自慶此俗甚為貪惡爾今要卿復舊任又除天官侍郎</hi>
典選六年有令譽<hi>席豫為吏部侍郎𤣥宗謂之曰卿前為考功職事平允故有此授豫典選</hi>
<hi>六年有譽令</hi>風采嚴整<hi>韋陟為吏部侍郎嘗病選人冒名接脚闕員既少取士良多正調者被擠</hi>
<hi>偽集者冒進陟剛腸嫉惡風采嚴正選人疑其有瑕按聲盤詰無不首伏每歲皆賸得數百員缺可以待淹滯</hi>
<pb n="KR3k0020_WYG_009-25b"/>
<hi>嘗謂所親曰使陟知銓衡一二年則無人可選矣</hi>權邪憚其嚴勁<hi>韋𢎞字景韓吏部侍郎銓綜</hi>
<hi>平允權邪憚其嚴勁不敢干以非道</hi>頗隳公道<hi>盧藏用景龍中為吏部侍郎藏用性無挺特多為權</hi>
<hi>要所逼頗隳公道</hi>意有沙汰多所損抑<hi>溫彦博為吏部侍郎彦博意有沙汰多所損抑</hi>
<hi>而退者不伏嚚訟盈庭彦博惟騁辭辯與之相語終日喧擾頗為識者所嗤</hi>以進賢為務<hi>李季</hi>
<hi>卿拜吏部侍郎俄兼御史大夫奉使河南江淮宣慰振㧞幽滯進用忠廉時人稱之任銓衡數年轉右散騎常</hi>
<hi>侍季卿有雅量性識博逹善與人交襟懷豁如其在朝以進賢為務士以此多之</hi>抑文雅進酷吏<lb/>
<hi>楊纂既長于吏道所在皆有聲績俄又除吏部侍郎前後典選十餘載銓叙人倫稱為允當然而抑文雅進酷</hi>
<hi>吏觀時任數頗為時論所譏</hi>奉法清慎<hi>隋楊恭仁大業初轉吏部侍郎楊𤣥感作亂煬帝制恭仁</hi>
<pb n="KR3k0020_WYG_009-26a"/>
<hi>率兵經略與𤣥感戰于破陵大敗之軍旋煬帝召入内殿謂曰我聞破陵之軍唯卿力戰功最難比雖知卿奉</hi>
<hi>法清慎都不知勇决如此納言蘇威曰仁者必有勇固非虛也</hi>四代居選部<hi>房頴叔拜天官侍郎</hi>
<hi>自其高祖景伯至頴叔四代咸居選部時論榮之</hi>時人推其强直<hi>韋陟嘗任吏部侍郎有一</hi>
<hi>致仕官叙五品陟判之曰青氊展慶曾不立班朱紱承榮無宜臥拜時人推其强直</hi>舉朝歎服<hi>姜晦</hi>
<hi>為吏部侍郎性聰悟識理體舊制吏曹舍宇悉布棘以防令史與選人交通及晦領選事盡除之大開銓門示</hi>
<hi>無所禁私引致者晦輙知之召問莫不首伏初朝廷以晦改革前規咸以為不可竟銓衡得所賄賂不行舉朝</hi>
<hi>歎服</hi>振理風俗<hi>馬載為吏部侍郎考功員外郎劉思立子憲為河内尉思立今日亡明日選人有索</hi>
<hi>憲闕者載深嗟咨以為名教所不容乃書其無行注冬集朝廷咸曰真銓衡流品之司可謂振理風俗也其出</hi>
<pb n="KR3k0020_WYG_009-26b"/>
<hi>選為衆目所觀衆口所訐趑趄失歩</hi>
　　吏部郎<lb/>
隋煬帝即位諸曹侍郎並改為郎<lb/>
北齊書陸卬兄弟相代為兵吏部今侍郎也<lb/>
公議得失以為褒貶<hi>魏志諸葛誕字公休為吏部郎人所屬託輙顯其言而仍用之後有當</hi>
<hi>否則公議其得失以為褒貶自是羣寮莫不慎其所舉</hi>論議清當<hi>袁偘論議清當柔而不犯善與</hi>
<hi>人交在廢興之間人趨務者常謙退不為也時人稱之歴選部郎號清平</hi>清通簡要<hi>晉吏部郎缺文</hi>
<hi>帝問其人於鍾㑹曰裴楷清通王戎簡要皆其選也於是以楷為吏部郎</hi>清尚<hi>李重與李毅為吏部郎時</hi>
<pb n="KR3k0020_WYG_009-27a"/>
<hi>王戎為尚書重以清尚見稱毅淹通有智識雖二人操異然俱處要職戎以識會待之各得其所</hi>二人<lb/>
操異俱處要職<hi>上</hi>銓綜廉平<hi>李淯字伯重為吏部郎銓綜亷平賜爵關内侯</hi>飲<lb/>
酒廢職<hi>畢卓為吏部郎常飲酒廢職見舍郎釀熟卓因即夜至其甕間盗之為掌酒者所縛明旦視之</hi>
<hi>乃畢吏部也遽釋其縛卓遂引主人宴於甕間取醉而還卓嘗謂人曰左手持蟹螯右手持酒盃拍浮酒池中</hi>
<hi>足了一生也</hi>名顯朝廷<hi>桓彛遷尚書吏部郎名顯朝廷于時王敦擅權嫌忌士望彛乃去職</hi>佳<lb/>
吏部<hi>禇亮毎屬桓彛覔一佳吏部彛曰輿縣宰徐寧海岱清士即遷吏部郎竟歴要職</hi>不抑寒<lb/>
素<hi>王蘊字叔仁遷吏部郎性平和不抑寒素毎一官缺求者十輩藴無所是非時簡文帝輔政藴輙連狀白</hi>
<hi>之曰某人有地某人有才務在進達各隨其方故不得者無怨焉</hi>不敢用鄉曲一人<hi>杜錫</hi>
<pb n="KR3k0020_WYG_009-27b"/>
<hi>補吏部郎不敢用鄉曲  人</hi>頴悟<hi>王戎少有頴悟二/十四為吏部郎</hi>明雅邁時<hi>王隱晉書</hi>
<hi>山濤為吏部郎文帝與書曰足下任事明雅邁時念多所乏今致錢二十萬絲百斤穀二百斛</hi>忠心<hi>晉武</hi>
<hi>詔曰太祖家令陸亮有忠心可補吏部郎</hi>斥華競塞私謁<hi>李重字茂曾遷尚書吏部郎詢朝衆</hi>
<hi>而斥華競存公平而塞私謁是以羣才㒺不畢舉</hi>銓管之任甚有稱譽<hi>晉中興書阮放</hi>
<hi>與從弟孚齊名為吏部郎銓管之任甚有稱譽性清不治産業在郎不免飢乏王導庾亮以放名士供給衣食</hi>
<hi>放由是得立</hi>性清約不治産業<hi>上/</hi>毋誨導<hi>茍綽晉州記武舍字景律官歴清資</hi>
<hi>而邂逅不為尚書郎遷散騎常侍自以毋存時誨導云汝勉修其忠當為尚書郎恐違毋前言乃辭不就常侍</hi>
<hi>尋為吏部郎乃就之</hi>為人夷曠似王東海<hi>晉懷帝永嘉官令吏部郎太原溫機元甫世論</hi>
<pb n="KR3k0020_WYG_009-28a"/>
<hi>以其為人夷曠似王東海</hi>清直寡欲<hi>世說山濤舉阮咸為吏部郎曰清直寡欲萬物不能移也</hi>老<lb/>
嫗識其非常人<hi>郭子劉道真少時漁釣草澤善歌嘯聞之者莫不留連一老嫗識其非常人甚</hi>
<hi>樂其歌嘯乃殺豚進之道真食豚盡了不謝嫗見其不飽又進一豚又食半還之後道真為吏部郎嫗兒為小</hi>
<hi>史道真乃超用之兒不知所由問母而後知之於是齋牛酒以詣道真道真笑曰去去無可復相報</hi>典碎<lb/>
事<hi>山濤啓事吏部郎典碎事日夜相接非直當正已而乃當能正人議郎杜典德履亦佳太子庶子崔諒中</hi>
<hi>郎陸唯皆有意正人其次不審有可用者否</hi>相遇之過<hi>袁宏與謝僕射書聞見疑為吏部郎不知</hi>
<hi>審爾果當此誠相遇之過</hi>究識流品諳悉人物<hi>宋書王僧綽為吏部參掌大選䆒識流品</hi>
<hi>諳悉人物㧞才舉能咸得其分</hi>揚我名者殺我身<hi>吏部尚書江湛舉王㣲為吏部郎㣲與湛</hi>
<pb n="KR3k0020_WYG_009-28b"/>
<hi>書曰若平生云揚我名者殺我身天爵且猶㓕名安用吏部郎哉</hi>不受餅一甌<hi>王悦之為吏部</hi>
<hi>郎鄰省有㑹同者遺悦之一甌餅辭不受曰此費誠小然少來不願當之</hi>願上封禅書<hi>袁淑為吏</hi>
<hi>郎其秋大舉北伐淑侍坐從容曰今當鳴鑾中岳席卷趙魏檢玉岱宗今其時也將逢千載之㑹願上封禅書</hi>
<hi>太祖笑曰盛德之事我何足以當之</hi>傾朝送别<hi>何尚之字彦德為吏部郎告休定省傾朝送别于冶</hi>
<hi>渚及至郡父叔度謂曰聞汝來此傾朝送可有幾客荅曰殆數百人叔度笑曰此是送吏部郎爾非關何彦德</hi>
<hi>也昔殷浩亦嘗作豫章定省送别者甚衆及廢徙東陽船泊征虜亭積日乃至親舊無復相視者</hi>居小<lb/>
選號為平允<hi>褚翔為義興太守徴為吏部郎去郡百姓老少追送出境涕泣拜辭翔居小選公清</hi>
<hi>不為請屬易意號為平允遷侍中又謝朓初告王敬則反敬則女為朓妻常懷刀欲報眺朓不敢相見及當拜</hi>
<pb n="KR3k0020_WYG_009-29a"/>
<hi>吏部郎謙挹尤甚尚書郎范縝嘲之曰卿人才無慙小選但恨不可刑於寡妻朓有愧色</hi>官當圖人<lb/>
人安得圖官<hi>有人嘗求吏部郎何尚之曰此敗風俗也官當圖人人安得圖官顔延之大笑曰我</hi>
<hi>聞古者官人以才今官人以勢彼勢之所求子何疑焉</hi>不容令史諮執<hi>陸慧曉為吏部郎吏</hi>
<hi>曹都令史歴政求諮執選事慧曉任已獨行未常與語帝遣主曹单景雋謂曰都令史諳悉舊貫可共參務慧</hi>
<hi>曉謂景雋曰六十之年不復能諮都令史為吏部郎上若謂身不堪便當拂衣而退</hi>庭中植嘉樹<lb/>
<hi>顧憲之為尚書吏部郎其兄凱之嘗為吏部于庭中列植嘉樹謂人曰吾為憲之植爾至是憲之果為此職</hi>
三讓吏部<hi>梁謝眺遷尚書吏部郎上表三讓中書疑朓官未及讓以問國子祭酒沈約曰宋元嘉中</hi>
<hi>范曄讓吏部朱修之讓黃門蔡興宗讓中書並三表詔荅近代小官不讓遂成常俗恐此有乖讓意王藍田劉</hi>
<pb n="KR3k0020_WYG_009-29b"/>
<hi>安西並貴重初自不讓今豈可不讓耶孫興公孔顗並讓記室今豈可三署皆讓耶謝吏部今授趨階讓則有</hi>
<hi>意豈關官之大小撝讓之羙本出人情若大官必讓便與詣闕章表不異例既如此都是非宜</hi>銓序著<lb/>
稱<hi>王亮為吏部郎銓序著稱及為尚書拘資次而已當代謂為不能</hi>委以銓衡之任<hi>後魏</hi>
<hi>書宋繇沮渠蒙遜平酒泉于繇室得書數千卷鹽米數十斛而蒙遜曰孤不喜尅李歆欣得宋繇爾拜尚書吏</hi>
<hi>部委以銓衡之任</hi>明解制度多識故事<hi>鄧淵博覽經書長于易筮太祖定中原擢為吏</hi>
<hi>部郎淵明解制度多識故事與崔𤣥伯參定朝儀律令音樂及國史記詔䇿多淵所為也</hi>非崔郎中<lb/>
選事不辦<hi>孝文帝欲創革舊制選置百官謂羣臣曰為朕舉一吏部郎中給卿三日假尋曰朕已得</hi>
<hi>之矣乃徴崔亮為之自參選事垂將十年亷慎明决為尚書郭祚所委毎曰非崔郎中選事不辦</hi>鬻賣<lb/>
<pb n="KR3k0020_WYG_009-30a"/>
官吏皆有定價<hi>韋瑒為吏部郎性貪婪鬻賣官吏皆有定價</hi>清吏<hi>許允為吏部郎選郡</hi>
<hi>守明帝疑其所用非次召入將加罪允妻阮氏跣出謂曰明主可以理奪難以請求允頷之而帝怒詰之允對</hi>
<hi>曰某郡太守雖限文書先王年限在後日限在前取二事視之乃釋遣出望其衣敗曰清吏也賜之</hi>有喉<lb/>
舌之任<hi>宋張緬弟績遷尚書吏部郎河東裴子野曰張吏部有喉舌之任已恨其晚</hi>銓衡庶<lb/>
品歴選賔寮<hi>陸倕拜吏部郎表曰銓衡庶品歴選賔寮阮咸真素屢薦未登陸亮忠心裁居兹職</hi>
<hi>自非李重清識李毅恬正何以區分管庫式鑒胥吏</hi>冝師此人為楷模<hi>隋李德林為吏部郎</hi>
<hi>陸昂命其子與德林周旋誡之曰汝每事冝師此人為楷模</hi>
　　郎中<lb/>
<pb n="KR3k0020_WYG_009-30b"/>
後齊吏部三公郎中各二人<lb/>
隋煬帝即位毎增置一曹郎各為二員尋又毎减一郎<lb/>
置承務郎中二員<hi>並從五品上龍朔為司列大夫並隨曹郎</hi>一人掌考天下<lb/>
文吏之班秩階品一人掌小銓亦分為九品通謂之行<lb/>
署以其在九流之外故謂之流外銓亦謂之小選<lb/>
六典郎中二人從五品上<hi>周官太宰屬官有下大夫盖郎中之任也秦有郎中以其</hi>
<hi>為郎侍衛居中故曰郎中漢選尚書郎初從三署即次補之初入尚書臺稱郎中滿歲稱侍郎故郎中之名猶</hi>
<hi>因三署舊號也按吏部郎中後漢置之職在選舉魏晉用人妙于時選其諸曹郎功高者選于吏部郎其吏部</hi>
<pb n="KR3k0020_WYG_009-31a"/>
<hi>郎歴代品秩皆高于諸曹郎魏晉宋齊吏部郎品第五諸曹郎第六梁吏部郎品第四班第十一諸曹郎班第</hi>
<hi>十陳因梁後魏北齊吏部郎品正第四上諸曹郎品正第六上後周依周官隋初二十四司並為侍郎品從第</hi>
<hi>五煬帝三年置六司侍郎諸曹侍郎並改為郎又改吏部為選部郎異於六侍郎之名皇朝為吏部郎中龍朔</hi>
<hi>二年改司列大夫咸亨光宅神龍並隨曹改復</hi>一人掌考天下文吏之班秩品<lb/>
命凡叙階二十有九從一品曰開府儀同三司正二品<lb/>
曰特進從二品曰光祿大夫正三品曰金紫光祿大夫<lb/>
從三品曰銀青光祿大夫正四品上曰正議大夫正四<lb/>
品下曰通議大夫從四品上曰太中大夫從四品下曰<lb/>
<pb n="KR3k0020_WYG_009-31b"/>
中大夫正五品上曰中散大夫正五品下曰朝議大夫<lb/>
從五品上曰朝請大夫從五品下曰朝散大夫正六品<lb/>
上曰朝議郎正六品下曰承議郎從六品上曰奏議郎<lb/>
從六品下曰通直郎正七品上曰朝請郎正七品下曰<lb/>
宣德郎從七品上曰朝散郎從七品下曰宣義郎正八<lb/>
品上曰給事郎正八品下曰從事郎從八品上曰承奉<lb/>
郎從八品下曰承務郎正九品上曰儒林郎正九品下<lb/>
曰登仕郎從九品上曰文林郎從九品下曰將仕郎凡<lb/>
<pb n="KR3k0020_WYG_009-32a"/>
散官四品以下九品以上並於吏部當畨上下凡叙階<lb/>
之法有以封爵有以親戚有以勲庸有以資䕃有以秀<lb/>
孝有以勞考有除免而復叙者皆循法以申之無或枉<lb/>
冒凡應入三品五品者皆待别制而進之不然則否凡<lb/>
文武百寮之班序官同者先爵爵同者先齒凡京師常<lb/>
參官<hi>謂五品以上職事官八品以上供奉官員外郎監察御史太常博士</hi>供奉官<hi>謂侍中中書令</hi>
<hi>左右散騎常侍黃門中書侍郎諌議大夫給事中中書舍人起居郎起居舍人通事舍人左右補闕拾遺御史</hi>
<hi>大夫御史中丞侍御史殿中侍御史</hi>諸司長官<hi>謂三品以上長官若勅換諸司長官及賜者開府儀</hi>
<pb n="KR3k0020_WYG_009-32b"/>
<hi>同三司□進光祿大夫太子賔客尚書左右丞相諸司侍郎中書門下五品以上官御史中丞並同長官例若</hi>
<hi>賜物則中書門下官正三品准二品四品准三品五品准四品同中書門下平章事並同中書門下正三品</hi>
清望官<hi>謂内外三品以上官及中書黃門侍郎尚書左右丞諸司侍郎太常少卿秘書少監太子少詹</hi>
<hi>事左右庶子左右率及國子司業</hi>四品以下八品以上清望官每日以<lb/>
六品以上清望官兩人待制於衙内<hi>若供奉官宿衛官則不在此例</hi>凡<lb/>
授左右丞相侍中中書令六尚書以上官聽進讓其<lb/>
四品以上清望官才職相當不應進讓其嶺南黔中三<lb/>
年一置選補使號為南選凡天下官吏各有常員簿書<lb/>
<pb n="KR3k0020_WYG_009-33a"/>
累跡功當殿最具員皆與員外郎分而理焉一人掌小<lb/>
選凡未仕而吏京師者復分為九品通謂之行署其應<lb/>
選之人以其未入九流故謂之流外銓亦謂之小銓其<lb/>
校試銓注與流内銓畧同其在吏部兵部禮部考功都<lb/>
省御史臺中書門下是謂前行要望目為七司其餘則<lb/>
曰後行閒司凡擇流外職有三一曰書二曰計三曰時<lb/>
務其工書工計者雖時務非長亦叙限三事皆下則無<lb/>
取焉毎經三考聽轉選量其才能而進之否則從舊任<lb/>
<pb n="KR3k0020_WYG_009-33b"/>
國朝令諸司郎中從六品<lb/>
參選大事<hi>南史庾杲之遷吏部郎中參選大事</hi>省眼<hi>唐吏部郎中二㕔先小銓次格式員外郎</hi>
<hi>二㕔先南曹次廢置舊説吏部為省眼</hi>君先捧紫泥<hi>柳公綽字起之武元衡罷相鎮西蜀與裴</hi>
<hi>度俱為元衡判官尤相善先度入為吏部郎中度以詩餞别有兩人同日事征西今日君先捧紫泥之句</hi>按<lb/>
吏有風稜<hi>五代史劉鼎清泰中為吏部郎中兼侍御史知雜事鼎性若寛易而典選曹按吏有風稜</hi>
　　員外郎<lb/>
隋百官志高祖六年尚書省二十四司各置員外郎一<lb/>
人以司其曹之籍帳煬帝即位廢諸司員外郎而每增<lb/>
<pb n="KR3k0020_WYG_009-34a"/>
置一曹郎各為二員尋又每减一郎置承務郎一人同<lb/>
員外之職<lb/>
唐職官志吏部員外郎二員<hi>並從六品上</hi>一人掌判南曹一<lb/>
人掌判曹務<lb/>
六典員外郎二人從六品上<hi>周官太宰屬官有上士盖今員外之任也宋百官階次有員外郎吳</hi>
<hi>遷為尚書郎後周依周官隋文帝開皇六年尚書二十四司各置員外郎一人品從第六謂曹郎本員之外復置郎也煬帝三</hi>
<hi>年廢皇朝尚書諸曹各置員外郎一人吏部置二人龍朔咸亨光宅神龍並隨曹改復</hi>一人掌選院謂之<lb/>
南曹<hi>其曹在選曹之南故謂之南曹也</hi>毎歲選人有解狀籍書資考課必由<lb/>
<pb n="KR3k0020_WYG_009-34b"/>
之以覈其實乃上三銓其三銓進甲則署焉一人掌判曹務<lb/>
凡當曹之事無鉅細皆與郎中分掌焉應簡試如貢舉之制<lb/>
國朝令尚書諸司員外郎正七品<lb/>
鈐制姦吏<hi>唐皇甫鏄為吏部員外郎判南曹凡三年頗能鈐制姦吏改吏部郎中</hi>吏事第<lb/>
一<hi>裴遵度遷吏部員外郎專判南曹天寳中海内無事九流輻凑會府毎歲吏部選人動盈萬數遵度敏識</hi>
<hi>强記精覈文簿詳而不滯時稱吏事第一由是大知名</hi>孤寒無援者未常留滯<hi>崔郾</hi>
<hi>資質秀偉神清重雅人望而愛之為吏部員外郎姦吏不敢欺孤寒無援者未常留滯銓叙之羙為時所稱</hi>
姦吏不敢欺<hi>上</hi>銓叙稱正<hi>牛徽遷吏部員外郎乾符中選曹猥濫吏為姦弊毎歲選</hi>
<pb n="KR3k0020_WYG_009-35a"/>
<hi>人四千餘人徽性剛直時為起請由是銓叙稱正能否族别物議稱之</hi>茍有才幹何限㣲<lb/>
累<hi>岑羲長安中為廣武令有能名則天嘗令宰相舉堪為員外郎者侍郎韋嗣立薦羲且奏曰恨其從父長</hi>
<hi>倩犯逆為累則天曰茍有才幹何限㣲累遷拜天官員外郎</hi>滌除宿弊復清選部<hi>劉崇</hi>
<hi>望字希徒轉吏部員外郎崔安潛為吏部尚書崇望判南曹滌除宿弊復清選部</hi>
　　流内銓<lb/>
國朝初張昭為尚書領選事凡京官七品以下猶屬銓<lb/>
管自昭致仕始用他官兼判頗更舊制京官以上無選<lb/>
並中書門下特除又使府不許召置幕職悉於銓授今<lb/>
<pb n="KR3k0020_WYG_009-35b"/>
以選集者故止自節度判官以下州府判司諸縣令佐<lb/>
案資格注擬號流内銓其流外銓選人亦用焉<lb/>
建隆三年詔吏部流外銓選人並試判三道及流内出<lb/>
身題定為上中下三等<lb/>
乾德元年詔自今南曹銓司門下省三處磨勘注擬并<lb/>
㸃檢謝辭等共給限一月日<lb/>
開寳元年詔修循資格<lb/>
太平興國二年選人所試判三道定為四等兩道全通<lb/>
<pb n="KR3k0020_WYG_009-36a"/>
一道稍次而文翰俱優者為上等一道全通兩道稍次<lb/>
而文翰稍優者為中等三道全次而文翰無取者為中<lb/>
下等三道全不通而文翰紕繆者為下等判上者即與<lb/>
超一資注擬如入職事官即不超資與加一階判中者<lb/>
即依資注擬判中下者注同類官黃衣人即降一資如<lb/>
初入令錄者止於令錄資内降一資注擬判下者殿一<lb/>
選凡兩選經試判皆中下者擬同類官<lb/>
淳化四年三月以磨勘幕職州縣官院為考課院五月<lb/>
<pb n="KR3k0020_WYG_009-36b"/>
以考課院歸流内銓<lb/>
景德元年凡引選人齎所試書判以傋親覽三年詔流<lb/>
内銓自今幕職官赴調判上者超一資判中當循資者<lb/>
具歴任功過并試判引對<lb/>
天聖元年以毎道刑名全合者為通刑名及七分為精<lb/>
不及三分為否仍於逐巻頭定詞理書札優稍優次低<lb/>
次紕繆為五等以二通一粗而詞理書札俱優者為上<lb/>
等一通二粗或二通一否而詞理書札稍優者為中等<lb/>
<pb n="KR3k0020_WYG_009-37a"/>
三粗及二粗一否二否一粗而詞理書札俱次或低次<lb/>
紕繆者為中下等三否而詞理書札俱紕繆者為下等<lb/>
其全無詞理者縱刑名通書札優亦得入中下等其四<lb/>
等超資加階循資降資殿年並依舊例更取判中下内<lb/>
二否一粗及詞理書札俱低次紕繆者並注久闕官處<lb/>
八年勑自今銓司毎有移注對換對移就移就注選候<lb/>
移改定後限一日關貼過院限三日修書黃甲送南曹<lb/>
勾勘限一日却送銓當日牒送門下省本省限五日即<lb/>
<pb n="KR3k0020_WYG_009-37b"/>
書進入候降出中書即依元限一日却付門下省限次<lb/>
日付都省承勑人送入甲庫限兩日如及十人以上甲<lb/>
庫出給籖符及關南曹格式司官誥院限七日南曹出<lb/>
給厯子限七日官告院出給官告籖符厯子如是人數<lb/>
稍多依限修冩不及即具因依申銓量展日限出給日<lb/>
限並除休務假外計日<lb/>
治平元年二月權判吏部流内銓錢公輔奏請選人祖<lb/>
父母父母老得家便官者免破注從之四月庚寅詔吏<lb/>
<pb n="KR3k0020_WYG_009-38a"/>
部流内銓攝流外進納選人如一縣有三員許注二人<lb/>
二員注一人<lb/>
二年三月詔中外臣寮合選舉人者務在得人不必滿<lb/>
所限之員所貴材品辨别仕路澄清從御史中丞賈黯<lb/>
所請<lb/>
三年詔流内銓磨勘選人願入職官者與循資注官令<lb/>
任還無贓私罪及私罪杖以下情輕者舉主三人與磨勘引見<lb/>
歲舉選人充京官者自今以三分之一分舉令錄判司<lb/>
<pb n="KR3k0020_WYG_009-38b"/>
簿尉充職官舉主滿三人歴任贓私罪杖以下情輕者<lb/>
判司簿尉有出身三考無出身四考皆與注合入職官<lb/>
應舉官充縣令須到任成一考乃得舉<lb/>
判流内銓蔡抗言奏舉人二百五十餘人度二年乃引<lb/>
絶檢會每歲舉狀約千九百員被舉者既多則磨勘者<lb/>
愈衆欲請權罷在朝知雜御史觀察使以上歲舉官從<lb/>
之<lb/>
熈寧五年詔吏部南曹併入流内銓<lb/>
<pb n="KR3k0020_WYG_009-39a"/>
春明退朝錄吏部流内銓毎除官皆云權判正衙謝復<lb/>
正衙前殿引選人謝辭猶唐以來謂之對敡判銓與選<lb/>
人同入起居畢判銓於殿前近北西嚮立選人謝辭訖<lb/>
出判銓官亦謝而出近止令選人門辭謝判銓不復入<lb/>
　　格式司<hi>掌幕職州縣官格式闕簿辭謝</hi>
國朝建隆元年勑天下縣除赤縣次赤縣次畿外取四<lb/>
千户以上為望三千户以上為緊二千户以上為上千<lb/>
户以上為中不滿千户為中下五百户以下為下毎三<lb/>
<pb n="KR3k0020_WYG_009-39b"/>
年一次取諸道州府見管户口升降<lb/>
雍熈二年定幕職州縣官料錢<lb/>
咸平四年勑逐季闕解三年一次升降户口令有司定<lb/>
式様頒下六年勑州縣官料錢米麥並須經格式司升<lb/>
降則例支給<lb/>
景德六年勑廣南試銜知縣通判除各給錄事料錢外<lb/>
更與添支<lb/>
太平興國三年勅吏部銓所注幕職州縣官令格式司<lb/>
<pb n="KR3k0020_WYG_009-40a"/>
毎月具半年未上人名申御其銓曹上簿移牒催促<lb/>
乾興元年流内銓言令格式司自今應廣南州縣候三<lb/>
年一度升降勑下逐旋勘會若有升及千户以上縣即<lb/>
依今來所奏置官兩員如是降下户口不及千户縣即<lb/>
依舊例只置一員其有减下縣令候成資日依得替人<lb/>
例令罷任<lb/>
熈寧四年中書門下言天下選俸既薄而乂多少不一<lb/>
恐不足以勸廉吏請增逐月俸詔依所定施行<lb/>
<pb n="KR3k0020_WYG_009-40b"/>
　　南曹<lb/>
六典其曹在選曹之南故謂之南曹<lb/>
國朝掌選人投下文字及過院判成過銓選人授官出<lb/>
給厯子<lb/>
　　流外銓<lb/>
六典<hi>見吏部郎中</hi>
國朝掌考試附奏京百司人吏毎年十月諸司牒到承<lb/>
闕姓名年終申奏至春夏差官考試咸平元年勑京百<lb/>
<pb n="KR3k0020_WYG_009-41a"/>
司如今後額内闕人處吏部毎歲於十月内曉示諸司<lb/>
於見祗應私名入仕三年以上依次牒送比試補填凡<lb/>
門下省額二十五人中書省十五人起居院三人諌院<lb/>
二人尚書都省五人吏部十二人銓二十人南曹十人<lb/>
甲庫四人司封二人司勲二人考功五人兵部十人甲<lb/>
庫二人職方三人駕部二人庫部二人户部三人度支<lb/>
二人金部二人刑部八人加五人都官二人比部二人<lb/>
司門二人禮部三人貢院八人祠部四人金部二人膳<lb/>
<pb n="KR3k0020_WYG_009-41b"/>
部二人工部二人屯田四人虞部二人水部二人御史<lb/>
臺二十五人太常寺六人禮院十三人宗正寺十三人<lb/>
光祿寺六人衛尉寺二人大理寺十二人加三十三人<lb/>
太僕寺八人鴻臚寺三人司農寺五人太府寺四人秘<lb/>
書省七人殿中省五人國子監五人少府監六人將作<lb/>
監五人四方館三人左右金吾左右衛各三人景祐二<lb/>
年上封者言京百司毎年十月二十五日以前各於吏<lb/>
部納文字足本司申奏差官考試比驗書札人材刑名<lb/>
<pb n="KR3k0020_WYG_009-42a"/>
引見揀中與補正名叙理勞考竊聞多是吏部手分預<lb/>
前商量抄冩轉送入試亦有懷挾律䇿自今欲望只令<lb/>
就尚書省考試<lb/>
熈寧六年詔兩府臣寮初除轉官轉㕔解罷陳乞使臣<lb/>
公人並衮同推恩只令中書施行宰臣樞宻使知樞宻<lb/>
院事五人樞宻副使同知院四人<lb/>
　　官告院<lb/>
國朝初於右掖門東廊置院四司告身案並集于此以<lb/>
<pb n="KR3k0020_WYG_009-42b"/>
備中書除改本司郎中各主其事淳化五年始專置官<lb/>
屬於省内掌文武官將校告身及封贈<hi>凡官告各以主司告身印印之</hi>
<hi>文臣用吏部武臣用兵部王公命婦用司封加勲用司勲</hi>
凡宰相親王使相用五色背金花綾紙犀軸暈錦褾袋<lb/>
色帶三師三公樞宻使及曾任宰臣官至太子三師僕<lb/>
射以上嗣王郡王節度使用白背金花五色綾紙犀軸<lb/>
暈錦褾袋色𢃄參知政事宣徽使樞宻副使太子三師<lb/>
僕射御史中丞兩京留守皇弟皇子皇姪皇孫用白背<lb/>
<pb n="KR3k0020_WYG_009-43a"/>
五色綾暈錦褾大牙軸色𢃄尚書文明殿學士太子三<lb/>
少京牧大都䕶兩省侍郎京尹上將軍兩使留後觀察<lb/>
使用白背五色綾紙法錦褾大牙軸色𢃄並七張三司<lb/>
使翰林學士侍讀學士樞宻直學士尚書省御史臺四<lb/>
品兩省五品以上諸司東宫三品王傅中都督諸府尹<lb/>
上都䕶下都䕶昭文館集賢院學士左右庶子詹事諸<lb/>
衛大將軍防禦團練使刺史橫班諸使昭宣使樞宻都<lb/>
承㫖及諸使司軍職𢃄刺史者用大綾紙大錦褾大牙<lb/>
<pb n="KR3k0020_WYG_009-43b"/>
軸色𢃄三司副使升朝官太常博士以上京府少尹赤<lb/>
縣令王府長史司馬諸司副使樞宻副承㫖節度行軍<lb/>
副使判官檢校至常侍中丞以上者諸軍都指揮使及<lb/>
供奉官軍職加爵邑者用大綾紙大錦褾大牙軸青𢃄<lb/>
並七張升朝官五官正郎將以上内殿崇班及閤門祗<lb/>
候官帶館閤三司職事者防團副使兩使判官畿令諸<lb/>
州别駕幕職州縣檢校至員外郎者中書樞宻主事以<lb/>
上兩省主事入内高班内品以上諸軍都虞侯以上供<lb/>
<pb n="KR3k0020_WYG_009-44a"/>
奉官以下及三司勾院覆官以上檢校至尚書省技術<lb/>
官至朝官同正官用中綾紙中錦褾中牙軸青𢃄京官<lb/>
靈臺保章正幕職州縣官高班内品翰林待詔醫官中<lb/>
書行首守當樞宻院主事令史法直禮直官用小綾紙<lb/>
小錦褾木軸青𢃄並五張諸番蠻子授大將軍司階司<lb/>
戈司候軍將等用大綾紙大牙軸法錦褾色𢃄<hi>咸平三年九月</hi>
<hi>重定十二月詔京官供奉官侍禁殿直祗候内品用小綾紙水角貼金軸紬地黃花錦褾青𢃄又詔皇親崇班</hi>
<hi>以下用大綾紙</hi>其文武官封贈凡降制追贈者用白背五色綾<lb/>
<pb n="KR3k0020_WYG_009-44b"/>
紙銀鈎暈錦紅裏褾大牙軸宫掖官告用遍地銷金龍<lb/>
鳯羅紙妃嬪及大長公主遍地銷金斜花鳯子羅紙内<lb/>
命婦國夫人用銷團窠花羅紙郡主縣主同以上並犀<lb/>
軸暈錦褾袋紫絲網銀帉錔諸王妻宰相樞宻使參知<lb/>
政事樞宻使副宣徽使節度使母妻團窠金花羅紙犀<lb/>
軸暈銀褾袋紫絲網銀帉錔僕射尚書丞郎三司使中<lb/>
丞觀察使内客省使母妻用金花羅紙犀軸法錦褾袋<lb/>
紫絲網銀帉錔防禦使刺史軍主廂主南北省五品諸<lb/>
<pb n="KR3k0020_WYG_009-45a"/>
司使以上母妻用五色金花綾紙牙軸大錦褾袋餘官<lb/>
母妻用中錦褾袋其後郎中諸司使以上母妻皆用金<lb/>
花五色羅紙犀軸法錦袋自餘母妻皆同上惟用玳瑁<lb/>
軸五色羅紙大牙軸大錦褾學士以上母妻皆賜之餘<lb/>
官則入其直又有預印書紙在中書舍人院有除授則<lb/>
就冩之<hi>景德三年勅吏部郎中掌文官告身司封郎中掌封爵皇孫諸親内外命婦告身兵部郎中掌</hi>
<hi>文武告身贈官同正官其封爵命婦增官合用吏部兵部告身印内追封公主亦合用封司告身印今後兵部</hi>
<hi>吏部及叙封加勲須各用逐司印</hi>皇弟皇子皇姪皇孫除官並用白背<lb/>
<pb n="KR3k0020_WYG_009-45b"/>
五色綾紙十七張暈錦褾大牙軸色𢃄<lb/>
熈寧二年皇親副率以上即用白綾紙暈錦褾大牙軸<lb/>
色𢃄子若有近勅比換文資出官者依皇親例供使<lb/>
六年官告院言内殿承制無使紙條貫不以有無食邑<lb/>
例用大綾紙七張緣本官自在殿中丞下乞改正用中<lb/>
綾紙褾軸如有食邑者如舊從之<lb/>
七年舍人院言檢會官告院條制大學士以上並用白<lb/>
背五色綾紙法錦褾觀文殿學士只用大綾紙法錦褾<lb/>
<pb n="KR3k0020_WYG_009-46a"/>
大牙軸色𢃄子緣觀文殿學士在資政殿大學士之上<lb/>
是舊制誤定乞用如大學士例從之<lb/>
春明退朝錄予嘗判官告院知制誥時又提舉兵部司<lb/>
封官告院而不曰司勲恐遺之也凡文臣及節度觀察<lb/>
防團刺史諸司使副内殿承制崇班皆用吏部印管軍<lb/>
至軍校環衛官用兵部印封爵命婦用司封印加勲用<lb/>
司勲印凡官告之制后妃銷金雲龍羅紙十七張銷金<lb/>
褾袋寳裝軸紅絲網金帉錔公主銷金大鳯羅紙十七<lb/>
<pb n="KR3k0020_WYG_009-46b"/>
張銷金褾袋玳瑁軸紅絲網金銀帉錔<hi>按皇后當降制誕告不裝告身</hi>
<hi>而用冊本朝諸后止用告景祐元年立后始用册治平熈寧皆循之</hi>親王宰相使相五色<lb/>
背五色金花綾紙十七張暈錦褾袋犀軸色𢃄紫絲網<lb/>
銀帉錔樞宻使三師三公前宰相官至僕射東宫三師<lb/>
嗣王郡王節度使白背五色金花綾紙十七張暈錦褾<lb/>
袋犀軸色𢃄參知政事樞宻副使知院同知院籖書院<lb/>
事宣徽使僕射東宫三師御史大夫宗室率府副率以<lb/>
上白背五色綾紙十七張暈錦褾大牙軸色𢃄尚書觀<lb/>
<pb n="KR3k0020_WYG_009-47a"/>
文殿大學士資政殿大學士東宫三少六綂軍上將軍<lb/>
留後觀察使同上唯用法錦褾<hi>近代翠毛獅子錦以代暈錦非舊制也</hi>三<lb/>
司使翰林學士承㫖至直學士待制丞郎御史中丞及<lb/>
兩省賔客大卿監祭酒詹事庶子大將軍防團刺史橫<lb/>
行使内諸司使軍職遥郡樞宻都承㫖初除駙馬都尉<lb/>
白綾大紙七張法錦褾大牙軸色𢃄三司副使少卿監<lb/>
司業起居郎至正言知雜至監察御史郎中員外郎四<lb/>
赤令諭德少詹事家令率更令太子僕太常博士節度<lb/>
<pb n="KR3k0020_WYG_009-47b"/>
行軍司馬副使橫行副使諸司副使樞宻副承㫖軍職<lb/>
都指揮使並不遥郡者白綾大紙七張大錦褾大牙軸<lb/>
青𢃄國子博士至洗馬通事舍人諸王犮六尚奉御諸<lb/>
衛將軍承㫖崇班閤門祗候五官正諸州别駕樞宻院<lb/>
諸房副承㫖<hi>官至將軍以上用綾紙大錦褾牙軸</hi>兩使判官防團副使率<lb/>
府率副率京官館職堂後官中書宻院主事諸軍職都<lb/>
虞候忠佐馬軍歩軍副都軍頭指揮使藩方馬歩軍副<lb/>
都指揮使都虞候内供奉官至内品白綾中紙五張中<lb/>
<pb n="KR3k0020_WYG_009-48a"/>
錦褾中牙軸青𢃄秘書郎至將作監主簿白綾小紙五<lb/>
張黃錦褾角軸青𢃄幕職州縣官靈臺郎保章正諸州<lb/>
長史司馬中書錄事主書守當樞宻院令史諸軍指揮<lb/>
使内品待詔書藝白綾小紙五張小錦褾木軸青𢃄諸<lb/>
蕃蠻子大將軍司階司戈司候郎將以上並白綾大紙法<lb/>
錦褾大牙軸色𢃄凡修儀婉容才人貴人美人銷金小<lb/>
鳯羅紙七張銷金褾玳瑁軸紅絲網塗金銀帉錔司言<lb/>
司正尚食尚衣典寳常使金花羅紙七張法錦褾袋内<lb/>
<pb n="KR3k0020_WYG_009-48b"/>
降夫人郡君團窠羅紙七張臺錦褾袋宗室婦常使金<lb/>
花羅紙七張法錦褾袋宗室女素羅紙七張法錦褾袋<lb/>
國夫人銷金團窠五色羅紙七張暈錦褾袋郡夫人常<lb/>
使金花羅紙七張<hi>見任兩府母妻使團窠</hi>法錦褾袋<hi>以上至司言司正等皆用</hi>
<hi>玳瑁軸紫絲網銀帉錔</hi>郡君縣太君遥郡刺史正刺史以上妻並<lb/>
銷金常使羅紙七張餘命婦並素羅紙七張凡封贈父<lb/>
祖為降麻官用白背五色綾紙法錦褾大牙軸餘雖極<lb/>
品止給白大綾紙法錦褾大牙軸<lb/>
<pb n="KR3k0020_WYG_009-49a"/>
　　甲庫<lb/>
國朝掌承受制勑黃甲給籖符優牒及選人廢置改名<lb/>
大中祥符五年勑流内銓注官後帖過院逐申牒送門<lb/>
下省限五日押定後送銓司限七日銓司送南曹勾勘<lb/>
印書限兩日南曹勾勘印書訖却送銓限一日銓牒門<lb/>
下省限一日門下省進内限兩日候内中降到中書中<lb/>
書限兩日却付門下省門下省却給付都省承勅人限<lb/>
一日送甲庫亦限一日甲庫出給籖符關送南曹格式<lb/>
<pb n="KR3k0020_WYG_009-49b"/>
司官告院限五日南曹給歴子限十五日官告院給官<lb/>
告限五日<lb/>
　　司封郎中<lb/>
隋百官志後齊尚書分綂列曹吏部綂吏部考功主爵<lb/>
又吏部三公郎中各二人餘並一人煬帝即位諸曹侍<lb/>
郎並改為郎<lb/>
唐職官志司封郎中一員<hi>從五品上隋曰主爵郎武德因之龍朔二年改為司封大</hi>
<hi>夫光宅改司封郎中</hi>
<pb n="KR3k0020_WYG_009-50a"/>
司封員外郎一人<hi>從六品上</hi>掌國之封爵凡有九等<lb/>
職員令司封郎中一人<hi>掌封爵皇帝諸親内外命婦告身等寺觀及道士女冠等事</hi>
六曹司封郎中一人從五品上<hi>北齊置主爵郎中一人隋文帝為主爵侍郎煬</hi>
<hi>帝改為主爵郎武德初為主爵郎中龍朔二年改司封大夫咸亨元年復故光宅元年改司封郎中神龍元年</hi>
<hi>復故開元二十四年復為司封</hi>員外郎一人從六品上<hi>隋文帝置煬帝改為主爵承務</hi>
<hi>郎武德初為主爵員外郎龍朔咸亨光宅神龍開元並隨曹改復</hi>郎中員外郎掌邦之<lb/>
爵凡有九等一曰王正一品食邑一萬户二曰郡王從<lb/>
一品食邑五千户三曰國公從一品食邑三千户四曰<lb/>
<pb n="KR3k0020_WYG_009-50b"/>
郡公正二品食邑二千户五曰縣公從二品食邑一千<lb/>
五百户六曰縣侯從三品食邑一千户七曰縣伯正四<lb/>
品食邑七百户八曰縣子正五品食邑五百户九曰縣<lb/>
男從五品食邑三百户<hi>五等之爵盖始於黃帝其傳言置左右大監監于萬國書堯典</hi>
<hi>云恊和萬邦又云輯五瑞即五等諸侯所執之玉也夏殷以上其制難詳至周則云列爵惟五分土惟三始有</hi>
<hi>封國大小之制戰國之時又有雜號封君謂商君平原君等秦又立二十等爵以賞軍功漢置王侯二等其二</hi>
<hi>十等爵亦存亦有君謂稷嗣奉春等後漢又有鄉亭侯之號魏氏五等皆以鄉亭多假空名不食本邑及司馬</hi>
<hi>宣王誅曹爽封武陽至晉始復五等之制宋齊之後或廢或置亦不常也隋氏始立王公侯以下制度皇朝因</hi>
<pb n="KR3k0020_WYG_009-51a"/>
<hi>之然户邑率多虚名其言食實封者乃得其户舊制户皆三丁以上一分入國開元中定制以三丁為限租賦</hi>
<hi>全入封家</hi>
國朝司封掌封爵贈官宗室諸親命婦奏薦承襲之事<lb/>
凡王公侯及内外命婦宗室諸親之封贈應取㫖則聽<lb/>
中書制授而奉行其政令<lb/>
元祐官品令尚書諸司郎中從六品<lb/>
執秩<hi>左傳晉文公作執秩注執秩王爵之官</hi>典諸侯封事<hi>後漢馮勤光武除為郎中給事</hi>
<hi>尚書使典諸侯封事勤差量功次輕重國土遠近地勢豐薄不相踰越自是封爵之制非勤不定</hi>
<pb n="KR3k0020_WYG_009-51b"/>
　　員外郎<lb/>
隋百官志<hi>見吏部員外郎門</hi>
唐職官志　六典<hi>並見郎中門</hi>
國朝官品令尚書諸司員外郎<hi>正七品</hi>
　　司勲郎中<lb/>
周禮夏官司勲掌六卿賞地之法以等其功<lb/>
隋百官志吏部尚書綂司勲侍郎二人<lb/>
唐百官志司勲郎中一員<hi>從五品上隋曰司勲郎武德初加中字龍朔改為司勲大</hi>
<pb n="KR3k0020_WYG_009-52a"/>
<hi>夫咸亨復</hi>員外郎二員<hi>從六品上</hi>掌邦國官令勲級凡有功効之<lb/>
人合授勲官者皆委之覆定然後奏擬<lb/>
職員令司勲郎中一人<hi>掌校定勲績論功行賞勲官等告身之事</hi>
六典司勲郎中一人從五品上<hi>周官有司勲上士二人凡有功者司勲詔之後</hi>
<hi>周夏官有司勲上士一人掌六勲之賞隋文帝置司勲侍郎二人煬帝改司勲郎武德初為司勲郎中龍朔元</hi>
<hi>年改司勲大夫咸亨復故</hi>員外郎二人從六品上<hi>隋文帝置煬帝改為司勲承務郎皇</hi>
<hi>朝復為司勲員外郎龍朔咸亨光宅神龍隨曹復故</hi>郎中員外郎掌邦國官人之<lb/>
勲級凡勲十有二等十二轉為上柱國比正二品十一<lb/>
<pb n="KR3k0020_WYG_009-52b"/>
轉為柱國比從二品十轉為上䕶軍比正三品九轉為<lb/>
䕶軍比從三品八轉為上輕車都尉比正四品七轉輕<lb/>
車都尉比從四品六轉為上騎都尉比正五品五轉為<lb/>
騎都尉比從五品四轉為驍騎尉比正六品三轉為飛<lb/>
騎尉比從六品二轉為雲騎尉比正七品一轉為武騎<lb/>
尉比從七品凡有功効之人合授勲官者皆委之覆定<lb/>
然後奏擬<lb/>
國朝司勲掌賜勲定賞錄用世勞凡官吏軍民應賞而<lb/>
<pb n="KR3k0020_WYG_009-53a"/>
𨽻有司施行者則審覆而駮其繆誤<lb/>
元祐官令尚書諸司郎中從六品<lb/>
　　員外郎<lb/>
隋百官志<hi>見吏部員外郎門</hi>
唐職官志　六典<hi>並見郎中門</hi>
國朝官品令尚書諸司員外郎<hi>正七品</hi>
後來詞人稱首<hi>唐張九齡遷司勲員外郎時張說為中書令與九齡同姓叙為昭穆尤親重之</hi>
<hi>嘗謂人曰後來詞人稱首也九齡既欣知己亦依附馬</hi>聚僧不如聚兵僧富不如<lb/>
<pb n="KR3k0020_WYG_009-53b"/>
民富<hi>五代漢李欽明為司勲員外郎乾祐二年冬上言伏見天下户民大半家貧征賦之外差配尤繁豈</hi>
<hi>冝寒耕熱耨之人供㳺手惰農之軰臣近以檢苖外縣遍歴鄉村編估聚居精舍輝赫毎縣不下二十餘處求</hi>
<hi>化齋糧不勝飽飫寺家耕種又免征徭臣竊知淮南不度僧尼不知醫卜已六十年矣兼不許外来者入境中</hi>
<hi>古語云一夫不耕一婦不織必有受飢寒者即日聖化之内且約十萬僧尼毎日人米一升十萬人日費二千</hi>
<hi>石以日繫月其數可知毎人春冬服裝除使綾羅紗穀外一僧歲中須絹五疋綿五十兩十萬僧計絹匹五十</hi>
<hi>萬綿兩五百萬此軰不耕不農皆莫蚕織無禆聖化實斁大倫臣以為聚僧不如聚兵僧富不如民富昔秦始</hi>
<hi>皇帝併吞六國虎視天下以兵多民富故也僧何預焉經曰聖人在上國無幸民民之多幸國之不幸臣三復</hi>
<hi>此言為之扼腕</hi>
<pb n="KR3k0020_WYG_009-54a"/>
　　考功郎中<lb/>
後漢百官志<hi>見列曹尚書門</hi>
晉職官志魏尚書郎有考功定課<lb/>
隋百官志後齊吏部綂吏部考功主爵<lb/>
唐職官志考功郎中一員<hi>從五品上龍朔二年改司績大夫咸亨復</hi>員外郎<lb/>
一員<hi>從五品上龍朔改司績員外郎咸亨復</hi>掌内外文武官吏之考課凡<lb/>
諡議之法古之通典皆審其事以為旌别<lb/>
六典考功郎中一人從五品上<hi>漢官儀曹郎二人掌天下嵗盡集課魏尚書郎</hi>
<pb n="KR3k0020_WYG_009-54b"/>
<hi>曹有考功郎中一人宋齊並置功論郎中梁有功論侍郎並考功郎中之任也北齊有考功郎中隋文帝置考</hi>
<hi>功侍郎煬帝改考功郎開皇初改考功郎中龍朔二年改司績大夫咸亨元年復故</hi>掌内外文武<lb/>
官吏之考課凡應考之官皆錄當年功過行能本司及<lb/>
本州長官對衆讀議其優劣定為九等考第各於所由<lb/>
司准額校定然後送省内外文武官量遠近以程限之<lb/>
有差其外官附朝集使送簿至省凡考課之法有四善<lb/>
一曰德義有聞二曰清慎明著三曰平公可稱四曰恪<lb/>
勤匪懈善狀之外有二十七最一曰獻可替否拾遺補<lb/>
<pb n="KR3k0020_WYG_009-55a"/>
闕為近侍之最二曰銓衡人物擢盡才良為選司之最<lb/>
三曰揚清激濁褒貶必當為考校之最四曰禮制儀式<lb/>
動合經典為禮官之最五曰音律克諧不失節奏為樂<lb/>
官之最六曰决斷不滯與奪合理為判事之最七曰部<lb/>
綂有方警守無失為宿衛之最八曰兵士調習戎裝充<lb/>
備為督領之最九曰推鞫得情處斷平允為法官之最<lb/>
十曰讎校精審明於刋定為校正之最十一曰承㫖敷<lb/>
奏吐納明敏為宣納之最十二曰訓導有方生徒充業<lb/>
<pb n="KR3k0020_WYG_009-55b"/>
為學官之最十三曰賞罰嚴明攻戰必勝為將帥之最<lb/>
十四曰禮義興行肅清所部為政教之最十五曰詳錄<lb/>
典正辭理兼舉為文吏之最十六曰訪察精審弹舉必<lb/>
當為糾正之最十七曰明於勘覆稽失無隱為勾檢之<lb/>
最十八曰職事修理供奉强濟為監掌之最十九曰功<lb/>
課皆充丁匠無怨為役使之最二十曰耕耨以時收獲<lb/>
剰課為屯官之最二十一曰謹於盖藏明於出納為倉<lb/>
庫之最二十二曰推歩盈虛究理精宻為厯官之最二<lb/>
<pb n="KR3k0020_WYG_009-56a"/>
十三曰占候醫卜效驗居多為方術之最二十四曰譏<lb/>
察有方行旅無壅為關津之最二十五曰市廛不擾奸<lb/>
盗不行為市司之最二十六曰牧養肥碩蕃息孶多為<lb/>
牧官之最二十七曰邊境肅清城隍修理為鎮防之最<lb/>
一最以上有四善為上上一最以上有三善或無最而<lb/>
有四善為上中一最以上有二善或無最而有三善為<lb/>
上下一最以上有一善或無最而有二善為中上一最<lb/>
以上或無最而有一善為中中職事粗理善最弗聞為<lb/>
<pb n="KR3k0020_WYG_009-56b"/>
中下愛憎任情處斷乖理為下上背公向私職務廢闕<lb/>
為下中居官諂詐貪濁有狀為下下若於善最之外别<lb/>
有嘉尚及罪雖成殿情狀可矜雖不成殿而情狀可責<lb/>
者省校之日皆聴考官臨時量定百司量其閒劇諸州<lb/>
據其上下進考之人皆有定限茍無其功不要充數功<lb/>
過於限亦聽量進其流外官本司量其行能功過立四<lb/>
等考第而勉進之凡親勲翊衛皆有考第考第之中畧<lb/>
有三等諸衛主帥如三衛之考其監門校尉直長如帥<lb/>
<pb n="KR3k0020_WYG_009-57a"/>
之考其諡議之法古之通典皆審其事以為不刋<lb/>
國朝官品令尚書諸司郎中從六品<lb/>
懷印赴行在<hi>代宗幸陜考功郎中裴諝步懷考功及南曹二印赴行在上見而謂之曰疾風知勁</hi>
<hi>草果信之矣</hi>
　　員外郎<lb/>
隋百官志<hi>見吏部員外郎門</hi>
唐職官志　六典<hi>並見郎中門</hi>
國朝官品令尚書諸司員外郎正七品<lb/>
<pb n="KR3k0020_WYG_009-57b"/>
掌貢舉<hi>唐武德令考功郎中監試貢舉人貞觀以来乃員外郎專掌貢舉省郎之殊□者至開元移貢</hi>
<hi>舉於禮部事具禮部侍郎門</hi>知舉黜浮艶<hi>貞觀中考功員外郎王師旦知舉時以冀州進士張</hi>
<hi>昌齡王公瑾並有俊才聲振京邑而師旦考其文䇿全下舉朝不知所以及奏等第太宗怪無昌齡等名因召</hi>
<hi>師旦問之對曰此軰誠有詞華然其體性輕薄文章浮艶必不成令器臣若擢之恐後生相效有變陛下風雅</hi>
<hi>帝以為名言後並如其言</hi>多得俊才堪掌綸誥<hi>孫逖為考功員外郎集賢院修撰逖選貢</hi>
<hi>士二年多得俊才初年杜鴻漸至宰相顔真卿為尚書後年㧞李華蕭頴士趙驛登上第逖謂人曰此三人堪</hi>
<hi>掌論誥</hi>詩人<hi>宋之問弱冠知名尤善於五言詩當時無能出其右者景龍中為考功員外郎時中宗増</hi>
<hi>置修文館學士擇朝中文學士之問與薛稷等首膺其選當時榮之</hi>考簿絶姦吏之弊<hi>王徽</hi>
<pb n="KR3k0020_WYG_009-58a"/>
<hi>字昭文轉考功員外郎時考簿上中下字朱書吏緣為姦多有揩改徽白僕射請以墨書遂絶姦吏之弊</hi>典<lb/>
舉平允<hi>嚴挺之開元中為考功員外郎典舉二年大稱平允登科者頓减二分之一遷考功郎中又令</hi>
<hi>知考功貢舉</hi>典舉得士<hi>席豫開元中累官主考功員外郎典舉二年大稱得士為時所稱三遷中</hi>
<hi>書舍人皆有能名為鄭州刺史入為吏部侍郎𤣥宗謂之曰卿以前為考功職事平允故有此授預典選六年</hi>
<hi>復有令譽</hi>條責廉吏<hi>鄭澣為考功員外郎刺史有驅廹人吏上言政績請刋石記政者澣探得其情</hi>
<hi>條責亷吏巧迹遂露人服其敏識</hi>願公無權<hi>周墀輔政以韋澳為考功員外郎墀初作相私謂澳</hi>
<hi>曰才小任重何以相救澳曰荷公重知願公無權足矣墀愕然不喻其㫖澳曰爵賞刑罰非公共欲行者願不</hi>
<hi>以喜怒憎愛行之但令百司羣官各舉其職則公斂祍於廟堂之上天下自理何要權耶墀深然之</hi>崔郎<lb/>
<pb n="KR3k0020_WYG_009-58b"/>
儀貌不惡<hi>李迥秀任考功員外郎知貢舉有進士姓崔者文筆非佳迥秀覽之良久謂曰清河崔郎</hi>
<hi>儀貌不惡鬚眉如㦸精彩甚高出身何處量必須進士再三喻而遣之聞者莫不大噱</hi>為考䇿官<lb/>
<hi>賈餗字子美登制䇿甲科文史兼美四選至考功員外郎長慶初䇿召賢良選當時名士考䇿餗與白居易俱</hi>
<hi>為考䇿官選文人以為公</hi>不避權幸皆行陞黜<hi>李渤穆宗即位召為考功員外郎校定京</hi>
<hi>官考不避權幸皆行陞黜奏曰三品考官先具如前其四品以下官績具聞奏狀入留中不下議者以宰輔曠</hi>
<hi>官自宜上䟽論列而越職釣竒非盡事君之道也</hi>
　　户部尚書<lb/>
前漢百官志成帝置尚書五人其三曰民曹主人吏上<lb/>
<pb n="KR3k0020_WYG_009-59a"/>
尚書事<lb/>
南齊百官志度支尚書領度攴金部倉部起部四曹<lb/>
隋百官志後齊尚書分綂列曹度支綂度支左户右户<lb/>
隋度支尚書綂度支户部侍郎各二人又三年改度支<lb/>
尚書為户部尚書<lb/>
唐職官志户部尚書一員<hi>正三品隋為民部尚書貞觀十三年復户部顯慶元年改</hi>
<hi>度支龍朔二年改司元太常伯光部宅元年改地官尚書神龍復為户</hi>侍郎二人<hi>正四品下自隋以來</hi>
<hi>改易名位並皆從尚書</hi>掌天下田户均輸錢穀之政令其屬有四<lb/>
<pb n="KR3k0020_WYG_009-59b"/>
一曰户部二曰度支三曰金部四曰倉部總其職務而<lb/>
行其制命凡中外百司之事由於所屬皆質正焉<lb/>
六典户部尚書一人正三品<hi>周之地官卿也後漢以民曹兼主繕脩功作當工官</hi>
<hi>之任魏置左民尚書晋初省之太康中又置惠帝時有右民尚書東晉及宋齊並置左民尚書梁陳置左户尚</hi>
<hi>書並掌户籍知工官之事後魏北齊有度支尚書亦左民右户之任後周依周官置地官府大司徒卿隋初曰</hi>
<hi>度支開皇三年改為民部皇朝因之貞觀二十三年改户部餘同唐職官志</hi>侍郎二人正四<lb/>
品下<hi>周之地官小司徒中大夫也漢以來尚書侍郎今郎中之任後周依周官隋煬帝置民部侍郎唐見</hi>
<hi>前</hi>尚書侍郎掌天下户口井田之政令凡徭賦職貢之<lb/>
<pb n="KR3k0020_WYG_009-60a"/>
方經費賙給之算藏貨贏儲之准悉以咨之<hi>餘同唐職官志</hi>
國朝户部左曹掌天下諸路州縣户口農田貢賦税祖<lb/>
之政令及孝義婚姻繼嗣良賤田務劵債酒麴園宅凡<lb/>
課入之事右曹掌常平免役之政令坊場河渡水利伍<lb/>
保没官田産義倉賑濟公使之事並皆𨽻焉<lb/>
官品令户部尚書從二品<lb/>
階下讀奏<hi>吳志孫休初即位户部尚書階下讀奏</hi>得司馬懿二人復何憂<lb/>
<hi>晉書初魏文帝置度攴尚書專掌軍國支計朝議以征討未息動須節量及明帝嗣位欲用安平王孚問左右</hi>
<pb n="KR3k0020_WYG_009-60b"/>
<hi>曰有兄風否答曰似兄帝曰吾得司馬懿二人復何憂轉度支尚書</hi>内以利人外以救邊<lb/>
<hi>杜元凱為度支尚書内以利人外以救邊備物致用以濟當時之益者五十餘條</hi>以竹蓬為屏<lb/>
風坐無毡席<hi>呉隱之為度支尚書以竹蓬為屏風坐無毡席後遷中領軍清儉不改毎月所得祿</hi>
<hi>才留身糧餘悉分賑親族家人績紡以供朝夕時有困絶或并日而食身布衣不完妻子不沾寸祿</hi>一年<lb/>
不收使公私俱貴<hi>普起居注咸寧五年詔一年不收使公私俱貴不惟天時乃人事有不盡</hi>
<hi>故也要總者正在度支尚書也其以散騎常侍中書令張華為度支尚書</hi>年糧計較一由之<lb/>
<hi>朱鳯晉書文帝立度攴尚書年糧計較一由之以司馬孚為之</hi>所莅以清白自修<hi>梁書到溉</hi>
<hi>為左民尚書溉身長八尺美風儀善容止所莅以清白自修性又率儉不好聲色虚室單牀旁無姬侍自奉衣</hi>
<pb n="KR3k0020_WYG_009-61a"/>
<hi>服不事鮮華冠履十年一易朝服或至穿補傳呼清道示有朝章而已</hi>給白衣尚書掾<hi>何𦙍</hi>
<hi>字子季為左民尚書後辭官隱於若耶山雲門寺詔給白衣尚書祿道固辭</hi>中丞入省<hi>到洽為御</hi>
<hi>史中丞兄溉為左民尚書舊中丞不得入尚書下舍洽引服親不應有碍刺省評决乃許入溉省亦以其兄弟</hi>
<hi>素篤不能相别也</hi>夏月著犢鼻裩<hi>周如正為左民尚書夏月著犢鼻裩衣朱衣其放逸如此</hi>
置棺㕔事<hi>後魏書陽平王子匡除度支尚書匡與尚書令高肇不平常無降下之色時世宗委政於</hi>
<hi>肇朝廷傾憚惟匡與肇抗衡先自造棺置於㕔意欲詣闕論肇罪惡</hi>義倉<hi>隋書長孫平開皇三年為度支</hi>
<hi>尚書平見天下州縣多罹水旱百姓不給奏令民間每秋家出榖麥一石以下貧富為差等儲之閭里以備㓙</hi>
<hi>年名曰義倉</hi>好鬚<hi>唐書太宗幸翠㣲宫授司農卿李緯民部尚書房𤣥齡時在京城留守㑹有自京師</hi>
<pb n="KR3k0020_WYG_009-61b"/>
<hi>來者太宗問曰𤣥齡聞李緯拜尚書如何對曰𤣥齡但云李緯好鬚更無他語太宗遽改授緯潞州刺史其為</hi>
<hi>當時准的如此</hi>㓙官<hi>畢搆遷户部尚書開元四年遇疾上手䟽方以賜之時議户部尚書為㓙官遽改授</hi>
<hi>太子詹事兾有瘉瘳尋卒</hi>正身奉法<hi>鄭善果檢校大理卿兼民部尚書正身奉法甚有善績制與裴</hi>
<hi>寂等十人毎奏事及侍立並令升殿與從兄元濤在其數時以為榮</hi>拜官不俟時<hi>見列曹尚書門</hi>
　　侍郎<lb/>
隋百官志<lb/>
唐職官志　六典<hi>並見尚書門</hi>
國朝官品令户部侍郎從三品<lb/>
<pb n="KR3k0020_WYG_009-62a"/>
不進户部錢以結私恩<hi>唐李綘為户部侍郎判本司事嘗因次對憲宗問曰户部比有</hi>
<hi>進獻至卿獨無何也絳曰將户部錢進入内藏是用官物以結私恩上聳然益嘉其直</hi>伏獵侍郎<lb/>
<hi>嚴挺之為尚書右丞時宰相李林甫以蕭炅為户部侍郎常與挺之同行慶弔客次有禮記炅讀之曰烝嘗伏獵</hi>
<hi>炅早從官無學術不識伏臘之意誤讀之挺之戯問炅對如初挺之白張九齡曰省中豈有伏獵侍郎耶由是</hi>
<hi>出為岐州刺史林甫深恨之</hi>叙歴代户口<hi>盧承慶為民部侍郎太宗嘗問一代户口多少之數</hi>
<hi>承慶叙夏以後至周隋皆有依據太宗嗟賞久之</hi>送物不受<hi>牛僧孺拜户部侍郎初韓𢎞入朝以</hi>
<hi>宣武舊事人多流言者班列之中悉受其遺俄而父子俱卒孤㓜小穆宗恐為厮養竊盗乃命中使至其家閱</hi>
<hi>其宅簿以付家老簿上其納賂之所唯於僧孺官側朱書曰某月日送牛侍郎物若干不受却付訖穆宗甚悦</hi>
<pb n="KR3k0020_WYG_009-62b"/>
<hi>之居無何議命相帝首可僧孺之名</hi>精擇<hi>李元紘歴工兵吏三侍郎上令宰臣及公卿以下精擇堪為户</hi>
<hi>部者多有薦李元紘者將授以户部尚書執政以其資淺未宜超㧞乃拜户部侍郎元紘因條奏人間利害及</hi>
<hi>時政得失以奏之上大悅因賜衣一副</hi>偶承恩渥盛于一時<hi>韋表徵遷中書舍人俄拜</hi>
<hi>户部侍郎職如故時自長慶寳厯國家比有變故凡在翰林遷擢例無滿歲由是表徵自監察六七年間秩正</hi>
<hi>二卿偶承恩渥盛于一時</hi>貨泉之柄素非所長<hi>王彦威開元六年召拜户部侍郎尋判度</hi>
<hi>支彦威儒學雖優亦勤吏事然貨泉之柄素非所長㑹邊軍上訴衣賜不時兼之朽敗宰臣惡其所為令攝度</hi>
<hi>支人吏付臺推訊彦威畧不介懷入司視事及人吏受罰左授衛尉卿停務方還私第</hi>左户<hi>孟簡由工</hi>
<hi>部侍郎進户部加御史中丞户部有二員别使授者居别一署謂之左户元和後選委華重宰相多由此進崔</hi>
<pb n="KR3k0020_WYG_009-63a"/>
<hi>羣既相而簡代之</hi>年未四十<hi>潘孟陽為户部侍郎年未四十其母謂曰以爾之才而位丞郎使吾</hi>
<hi>憂之</hi>自稱老奴無大臣之體<hi>張平叔長慶中為户部侍郎狡險大言因王播以進既掌</hi>
<hi>財用常屈公利以便私嬖倖多狎之既有寵於上進退便僻雜以優諧或自稱老奴復無大臣之體嘗奏事畢</hi>
<hi>降階復升又有論奏佻盪輕脫上毎為笑容之在班列間玩狎郎吏譁肆無忌精鹽法請宰相為之使因以自</hi>
<hi>求樞機之任毎有内制出入輙疑授已整衣冠以俟後人多笑之</hi>請糶兩川祿米以救<lb/>
貧人<hi>庾敬休為户部侍郎奏兩川米價騰踴百姓流亡請糶兩川闕官職田祿米以救貧乏之徒</hi>
　　郎中<lb/>
隋百官志後齊吏部三公各二人餘各一人隋度攴尚<lb/>
<pb n="KR3k0020_WYG_009-63b"/>
書綂度支户部侍郎各二人煬帝即位諸曹侍郎並改<lb/>
為郎又改户部為人部<lb/>
唐職官志户部郎中二員<hi>並五品上</hi>員外郎二員<hi>從六品上郎中員外</hi>
<hi>郎自隋以來隨曹改易</hi>掌分理户口井田之事<lb/>
六典郎中二人從五品上<hi>周官司徒屬官有下大夫盖郎中之任也漢尚書郎一人</hi>
<hi>主户口墾田魏有左民郎曹晉兼置右民郎曹東晉及宋齊唯有民部曹梁陳為左户郎後魏為左户曹郎北</hi>
<hi>齊有左民郎曹隋初民部曹置侍郎二人煬帝除侍字皇朝為郎中顯觀二十三年改户部顯慶為度支龍朔</hi>
<hi>為司元大夫咸亨光宅神龍並隨曹改復</hi>員外郎二人從六品上<hi>周官司徒屬官有上</hi>
<pb n="KR3k0020_WYG_009-64a"/>
<hi>士後周依焉盖今員外之任隋開皇置民部員外郎煬帝改民曹承務郎皇朝改民部員外郎貞觀顯慶咸亨</hi>
<hi>龍朔光宅神龍並隨曹改復</hi>郎中員外郎掌領天下州縣户口之事<lb/>
凡天下十道任土所出而為貢賦之差分十道以總之<lb/>
一曰關内二曰河南三曰河東四曰河北五曰山南六<lb/>
曰隴右七曰淮南八曰江南九曰劔南十曰嶺南凡天<lb/>
下之州府三百一十有五而羈縻之州盖八百焉京兆<lb/>
河南太原為三都潞揚益荆幽為大都督府單于安西<lb/>
安北為大都䕶府安南安東此庭為上都䕶府凉秦靈<lb/>
<pb n="KR3k0020_WYG_009-64b"/>
延代兖梁安越洪潭桂廣戎福為中都督府夏原慶豐<lb/>
勝營松洮鄯西雅瀘茂嶲姚䕫黔辰容邕為下都督府<lb/>
同華岐蒲為四輔州陜懷鄭汴魏絳為六雄州虢汝汾<lb/>
晉宋許滑衛相洺為十望州安東平營檀媯蔚朔忻安<lb/>
北單于代嵐雲勝豐鹽靈會凉肅甘𤓰沙伊西北庭安<lb/>
西河蘭鄯廓叠洮岷扶柘維靜悉翼松當戎茂嶲姚播<lb/>
黔驩容為邊州四萬户以上為上州二萬户以上為中<lb/>
州不滿為下州凡三都之縣在城内曰京縣城外曰畿<lb/>
<pb n="KR3k0020_WYG_009-65a"/>
縣又望縣八十有五其餘則六千户以上為上縣二千<lb/>
户以上為中縣一千户以上為中下縣不滿一千户皆<lb/>
為下縣凡天下之户百户為里五里為鄉兩京及州縣<lb/>
之郭内分為坊郊外為村里及村坊皆有正以司督察<lb/>
四家為鄰五家為保保有長以相禁約凡男女始生為<lb/>
黃四歲為小十六為中二十有一為丁六十為老毎一<lb/>
嵗一造計帳三嵗一造户籍縣以籍成于州州成于省<lb/>
户部總而領焉凡天下之户量其資産定為九等毎定<lb/>
<pb n="KR3k0020_WYG_009-65b"/>
户以仲年造籍以季年凡賦役之制有四一曰租二曰<lb/>
調三曰役四曰雜徭課户毎丁租粟二石其調隨鄉土<lb/>
所産綾絹絁各二丈布加五分之一輸綾絹絁者綿三<lb/>
兩布者麻三斤皆書印焉几丁歲役二旬無事則收其<lb/>
庸毎日三尺有事而加役者旬有五日免其調三旬則<lb/>
租調皆免<lb/>
國朝官品令尚書諸司郎中從六品<lb/>
讀判數遍詞理愜當<hi>隋書高搆徵拜比部郎尋轉民部時有叔姪爭嫡尚書省不能斷朝</hi>
<pb n="KR3k0020_WYG_009-66a"/>
<hi>臣之議不决搆斷而合理上以為能召入内殿勞之曰我聞尚書郎上應列宿觀卿才識方之古人之言信矣</hi>
<hi>嫡庶者禮教之所重我讀卿判數遍詞理愜當意所不能及也賜米百石由是知名</hi>分判度支案<lb/>
<hi>唐建中三年户部侍郎判度支杜佑奏天實以前户部事繁所有郎中員外各二人判署自兵興以來户部事簡</hi>
<hi>度支事繁唯郎中員外各一人請回輟郎中員外各一人分判度支案待天下兵革息却歸本貫奉勑依</hi>詩<lb/>
名<hi>盧綸為户部郎中有詩名於貞元中與李端司空曙之徒名為十才子形於圖畫以美其名</hi>論事<lb/>
有風采<hi>武儒衡累遷户部郎時皇甫鎛以宰相領度攴剥下以媚上無敢言其罪者儒衡上䟽論列鎛</hi>
<hi>宻訴其事帝曰勿以儒衡上䟽卿將報怨耶鎛不復敢言儒衡氣岸高雅論事有風采羣邪尤惡之</hi>書樓<lb/>
張家<hi>淳化二年户部郎中張郁卒郁父正仕至户部侍郎世尚儒學號書楼張家</hi>土山頭<hi>晉宋</hi>
<pb n="KR3k0020_WYG_009-66b"/>
<hi>以還尚書省置員外郎分判曹事唐朝稱重其選舊制郎中不歴員外選謂之土山頭景龍中趙謙光自彭州</hi>
<hi>司馬入為大理正遷户部郎中賀渉為員外乃戯詠之曰員外從來美郎中望不優誰言粉署裏翻作土山頭</hi>
<hi>謙光酬之曰錦帳隨時設金爐任意薫唯慙員外置不應列星文</hi>
　　員外郎<lb/>
隋百官志<hi>見吏部員外郎門</hi>
唐職官志　六典<hi>並見郎中門</hi>
國朝官品令尚書諸司員外郎正七品<lb/>
二妙<hi>唐韋虚心自大理丞累至户部郎中善於剖判時員外郎宋之問工詩時人以為户部二妙</hi>聞<lb/>
<pb n="KR3k0020_WYG_009-67a"/>
其理行<hi>裴向字傃仁為京兆府户曹轉櫟陽渭南縣令奏課皆第一朝廷亟聞其理行擢為户部員外</hi>
<hi>郎</hi>省中賞其俊㧞<hi>唐新語呂太一為户部員外郎吏部移牒户部令墻宇悉䜿棘以防令交</hi>
<hi>通太一報牒曰眷彼吏部銓綜之司當須簡要清通何必豎籬揷棘省中賞其俊㧞</hi>不應列星文<lb/>
<hi>見郎中門</hi>
　　度支郎中<lb/>
隋百官志後齊尚書分綂列曹度支綂度支左户右户<lb/>
吏部三公郎中各二人餘並一人隋煬帝改諸曹侍郎<lb/>
為郎<lb/>
<pb n="KR3k0020_WYG_009-67b"/>
唐職官志度支郎中一員<hi>從五品上龍朔改為司度大夫咸亨復</hi>員外郎<lb/>
一人<hi>從六品上</hi>掌判天下租賦多少之數物産豐約之冝水<lb/>
路道塗之利毎嵗計其所出而支其所用凡物之精與<lb/>
地之近者以供御物之固與地之遠者以供軍皆料其<lb/>
遠近時月衆寡好惡而節用之<lb/>
六典度攴郎中一人從五品上<hi>漢有度支侍郎即郎中之任也歴魏晉宋齊後</hi>
<hi>魏北齊並有度支郎中梁陳隋為侍郎煬帝但曰郎自漢魏以來皆度支尚書領度支郎開皇三年改度支尚</hi>
<hi>書為民部尚書始民部領之皇朝因之武德三年加中字</hi>員外郎一人從六品<hi>隋開皇六</hi>
<pb n="KR3k0020_WYG_009-68a"/>
<hi>年置煬帝改曰承務郎皇朝為員外郎</hi>掌<hi>同唐職官志</hi>
國朝掌度支軍國之用及上供科買俸祿賞賜雜給之<lb/>
事而會其出入以周知内外物産豐約及其經費之數<lb/>
官品令尚書諸司郎中從六品<lb/>
判入<hi>唐故事度支案郎中判入員外郎判出侍郎總綂押案而已</hi>理寃<hi>張仲方少朗秀為兒童時</hi>
<hi>父友高郢見而竒之曰此子非常必為國器後為金州刺史郡人有田産為中人所奪仲方三疏奏聞竟理其</hi>
<hi>寃入為度支郎中</hi>奏數千言手不執本<hi>崔仁師為度支郎中嘗奏度支財物數千言手</hi>
<hi>不執本太宗怪之令黃門侍郎杜正倫齎本與仁師對唱一無差殊太宗夫竒之</hi>副知自蘇弁<lb/>
<pb n="KR3k0020_WYG_009-68b"/>
始<hi>蘇弁授度支郎中副知度支事仍命列於正郎之首有副知之名自蘇弁始也</hi>責坊州貢杜<lb/>
若<hi>筆談唐貞觀中勑下度支求杜若省郎以謝朓詩云芳州採杜若乃責坊州貢之當時以為嗤笑至如唐</hi>
<hi>故事中書省中植紫薇花何異坊州貢杜若然歴世循之不以為非至今舍人院紫㣲閣前植紫薇花用唐故</hi>
<hi>事也</hi>
　　員外郎<lb/>
隋百官志<hi>見吏部員外郎門</hi>
唐職官志　六典<hi>並見郎中門</hi>
國朝官品令諸司員外正七品<lb/>
<pb n="KR3k0020_WYG_009-69a"/>
判出<hi>見郎中門</hi>教漢隂令獻糗餌<hi>唐張濬為度支員外郎黄巢將逼關輔濬記病請告</hi>
<hi>侍其母挈族避亂商州賊犯京師僖宗出幸途無供頓衛軍不得食漢隂令李康獻糗餌數百餘騾綱軍士始</hi>
<hi>得食僖宗異之召康問曰卿為縣令安操心及此對曰臣為塵吏安敢有此進獻張濬員外教臣也帝異之</hi>
　　金部郎中<lb/>
晉職官志魏尚書郎有金部<lb/>
隋百官志梁置金部等郎齊尚書分綂列曹度支綂金<lb/>
部隋度支尚書綂金部侍郎一人煬帝即位改為郎<lb/>
唐職官志金部郎中一員<hi>從五品上龍朔為司珍大夫咸亨復</hi>員外郎一<lb/>
<pb n="KR3k0020_WYG_009-69b"/>
員<hi>從六品上</hi>掌判天下庫藏錢帛出納之事頒其節制而司<lb/>
其簿領<lb/>
六典金部郎中一人從五品上<hi>漢置尚書郎四人其一人主財帛委輸蓋金部</hi>
<hi>郎曹之任也歴魏晉宋齊後魏北齊並有金部郎梁陳隋為侍郎煬帝但曰郎皇朝因之武德三年加中字天</hi>
<hi>寶改司金</hi>員外郎一人從六品<hi>隋開皇六年置煬帝改承務郎皇朝為員外郎</hi>掌庫<lb/>
藏出納之節金寳財貨之用權衡度量之制皆總其文<lb/>
籍而頒其節制<lb/>
國朝掌財物出納之政令而平其難易頒權衡度量之<lb/>
<pb n="KR3k0020_WYG_009-70a"/>
法<lb/>
官品令尚書諸司郎中從六品<lb/>
無媿幽明<hi>隋盧昌衡為僕射祖孝徵所薦遷尚書金部郎孝徵毎曰吾用盧子均為尚書郎自謂無</hi>
<hi>媿幽明矣</hi>委錢穀<hi>唐德宗建中初罷劉宴鹽鐡等使天下錢榖委金部倉部中書門下揀兩司郎官准</hi>
<hi>格式調掌尋復置使</hi>
　　員外郎<lb/>
隋百官志<hi>見吏部員外郎門</hi>
唐職官志　六典<hi>並見郎中門</hi>
<pb n="KR3k0020_WYG_009-70b"/>
國朝官品令諸司員外正七品<lb/>
貪猥<hi>唐李石用金部員外郎韓益判度攴案益坐贓繫臺石奏曰臣以韓益曉錢穀錄用之不謂貪猥如</hi>
<hi>此帝曰宰相知人善則用有過則懲卿所用人且不掩其惡可謂至公從前宰相用人有過曲為蔽之此大謬</hi>
<hi>也</hi>
　　倉部郎中<lb/>
晉職官志魏尚書郎有倉部<lb/>
隋百官志後齊尚書分綂列曹度支綂倉部隋度支尚<lb/>
書綂倉部侍郎一人<lb/>
<pb n="KR3k0020_WYG_009-71a"/>
唐職官志倉部郎中一員<hi>從五品上</hi>員外郎一人<hi>從六品上</hi>掌判<lb/>
天下倉儲受納税租出給祿廪之事<lb/>
國朝倉部掌國之倉塲儲積之政令及其出納之事<lb/>
官品令諸司郎中從六品<lb/>
六典倉部郎中一人從五品上<hi>周禮地官有廩人下大夫為舍人倉人司祿之</hi>
<hi>長掌九穀之數賙賜稍食以周知其數蓋倉部之任也自魏晉宋齊後魏北齊並有倉部郎中梁陳為侍郎後</hi>
<hi>周地官府有司倉下大夫一人隋初置倉部侍郎煬帝但曰郎宋齊梁陳後魏北齊並以度支尚書領倉部開</hi>
<hi>皇三年改度支為民部領之皇朝因隋曰倉部郎武德三年加中字龍朔二年改司庾大夫咸亨復故</hi>員<lb/>
<pb n="KR3k0020_WYG_009-71b"/>
外郎一人從六品上<hi>後周地官府有小司倉上七一人則其任也隋開皇六年置煬帝曰</hi>
<hi>承務郎皇朝復曰倉部員外郎龍朔咸亨隨曹改復</hi>掌國之倉庾受納租稅出給<lb/>
祿廪之事<lb/>
受之恬然<hi>畢諴字存之歴駕部員外郎倉部郎中故事勢門子弟鄙倉駕二部居之者不悅惟諴受</hi>
<hi>之恬然恭遜口無異言執政多之改職方郎中兼侍御史知雜</hi>
　　員外郎<lb/>
隋百官志<hi>見吏部員外郎門</hi>
唐職官志　六典<hi>並見郎中門</hi>
<pb n="KR3k0020_WYG_009-72a"/>
國朝官品令諸司員外正七品<lb/>
中立正色挺然不附<hi>唐長慶中孟簡遷倉部員外郎屬順宗登極王叔文竊政驟為户部</hi>
<hi>侍郎簡為其屬中立正色挺然不附叔文忌之而不敢退黜言於宰相韋執誼換刑部員外郎</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0020_WYG_009-72b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　職官分紀卷九<lb/>
</p>
<p>
</p>
  </div>
</body>
</text>
</TEI>
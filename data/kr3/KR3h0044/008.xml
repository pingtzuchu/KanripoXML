<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>珊瑚木難卷八</head>
    <p>
<pb n="KR3h0044_WYG_008-1a"/>
欽定四庫全書<lb/>
　珊瑚木難卷八　　　　明　朱存理　編<lb/>
　　鮮于公詞一帖<lb/>
　　　近覧鏡白鬚漸多戲作滿江紅長短句繡江先<lb/>
　　　生拜求一見敢錄呈醜幸乞一笑鮮于樞頓首<lb/>
詩酒名塲人都羨紫髯如㦸今已矣星星滿頷不堪重<lb/>
摘衰老自知来有漸春華料應今難得賴此身健在寸<lb/>
隂留還須惜　也不怪軒銅直又豈怕青霜逼看匆匆<lb/>
<pb n="KR3h0044_WYG_008-1b"/>
總是這般駒隙生死百年朝有暮盛衰一理今猶昔問<lb/>
人間誰識魯陽戈杯中物<lb/>
　　虞邵庵詩一帖<lb/>
　　　奉寄都運大㕘相公聊致久别企仰之萬一采<lb/>
　　　覧幸甚虞集頓首<lb/>
計相淮南重幨帷海上還頻煩紆智略周慮及疲孱調<lb/>
鼎公宜早歸耕自得閒常携相贈䇿扶老向江山<lb/>
　集至逍遥山見饒紫巗聞將適瓊華之囿當以舊識<lb/>
<pb n="KR3h0044_WYG_008-2a"/>
　瞻承風采因得附此起居紫巗𤣥門耆宿之士退食<lb/>
　之暇必能少從清淨無為之論遙為傾企二月五日<lb/>
　集又行<lb/>
　　楊鐵崕詩一帖<lb/>
我尋天上張公子新買江南宅一區桂樹小山金作粟<lb/>
芙蓉秋水錦成株青龍繞屋瀦三斛翠鳳當門銜一珠<lb/>
世事紛紛何日了好將真樂問堯夫<lb/>
　至正丙午秋七月四日放舟龍江入艾浦訪文湘翼<lb/>
<pb n="KR3h0044_WYG_008-2b"/>
　之張侯留飲於真樂齋席上賦詩一解率座客子山徳<lb/>
　昂兩進士用韻成什㑹稽抱遺叟楊維禎明日在任<lb/>
　老人讀易齋試新製鐵心頴書<lb/>
　　余日强詩一帖<lb/>
　　　四韻詩奉答大章貢士見寄之辱<lb/>
臘日放船歸泖上滄灣遲子渺愁予河東有賦煩傳送<lb/>
此月無氷又可書老鐵一錐能取紫庾郎二寸豈忘魚<lb/>
明嵗門生求座主相看喜色動皇居<lb/>
<pb n="KR3h0044_WYG_008-3a"/>
　臘月八日客埬上余日强再拜<lb/>
　　　又一詩奉上鐵崕先生先録去一過覽後當别<lb/>
　　　寫上也<lb/>
楊子十年官不調才髙白首尚為郎因觀禹迹多留越<lb/>
為愛西湖又入杭仕宦豈無三語掾風流誰似四明狂<lb/>
水南水北題詩遍猶憶吳中錦繡坊<lb/>
　　倪雲林詩<lb/>
正月十四日舟過吳江第四橋大風浪中貯水一瓢而<lb/>
<pb n="KR3h0044_WYG_008-3b"/>
去乃賦小詩曰松陵第四橋前水風急猶須貯一瓢敲<lb/>
火煮茶歌白紵怒濤翻雪小停橈是夜泊舟吳江城外<lb/>
人家水月浩然與希言嘯詠久之明日題壁詩曰人家<lb/>
近住江城外月色波光上下天風景自佳時俗異泊舟<lb/>
閒詠白雲篇十五日與希言謁三髙祠望江上諸山為<lb/>
寫隔江山色圖并賦詩贈别白鷗飛䖏夕陽明山色隔<lb/>
江眉黛横試看三髙祠下水悠悠中有别離情十九日<lb/>
雨留陶篷戲寫遠樹石岫并録三詩用發一笑<hi>倪瓚</hi>
<pb n="KR3h0044_WYG_008-4a"/>
　　尺牘<lb/>
　　　鄧文原一帖<lb/>
原頓首再拜總管相公本齋先生閣下文原不意慶門<lb/>
為禍所倚堂上竟以㣲疾奄至大故聞訃驚怛曷能為<lb/>
情然夀母以貞節終始有子克盡孝道為時良二千石<lb/>
亦可無憾九泉矣銘文見委義不得辭屬體中畧苦風<lb/>
寒而来使以河氷不能久留未免力疾屬藁且繕寫納<lb/>
去其於發?徳則未之有取也遺貺益重愧恧地遠不<lb/>
<pb n="KR3h0044_WYG_008-4b"/>
能引却悚然而已人還率爾具復冬令嚴寒惟順理節<lb/>
哀是禱總干照察文原頓首再拜<lb/>
　来喻一一為嗣明言之自有書奉答銘文中為字有<lb/>
　失筆别篆紙末夀康菴記来使趣行當行驛使便納<lb/>
　上<lb/>
　　　杜清碧一帖<lb/>
本頓首再行尚書相公本齋先生文侍舊臘衛易晉拜<lb/>
旌麾之下辱賜教言殊慰積年仰慕之心宴贐稠叠禮<lb/>
<pb n="KR3h0044_WYG_008-5a"/>
意隆至何以克堪惟深愧感而已别来伏想福祥至止<lb/>
百神翼衞大酬士民之望旋膺鈞鼎之任至慰至慰本<lb/>
擬以正初抵杭方聞江上有阻遂自泰興江隂展轉流<lb/>
滯二月初方達吳門得㑹季野舍人同到金井山中瞻<lb/>
視岡巒形局寛大氣勢雄偉與聞相合謂為福夀之基<lb/>
亦頗如諸名公所論而鄙淺之見尚有可疑者盖入手<lb/>
脉直下稍長則乗氣勁急倘稍加轉拓庶合古人增高<lb/>
益下趨吉避凶之説必欲如閩中龜蛇之地山盡水聚<lb/>
<pb n="KR3h0044_WYG_008-5b"/>
生意茂蓄則未能悉其造化之妙亦非面對不能詳盡<lb/>
惟高明裁察兹因人便謹奉起居以致謝私并敢獻其<lb/>
一得之愚蕪率伏祈恕亮餘惟為國家衞愛式副對揚<lb/>
不備二月十八日客吳中杜本頓首拜上呈<lb/>
　　　歐陽文忠公一帖<lb/>
𤣥頓首再拜季野府判相公仁友𤣥於左右雖踈而英<lb/>
譽稔甚矧於先清獻公實有一日之雅向歆克肖契誼<lb/>
不殊相望千里之遥情親對晤有以也夫近者承季道<lb/>
<pb n="KR3h0044_WYG_008-6a"/>
雅盛以清獻神道碑見屬既而傳㫖下諭不敢以病憊控<lb/>
辭已繕寫付季徳今聞託張徳常轉達苐媿無後罹憂百<lb/>
感交集何能發潛光之萬一太湖多善碑材刻成以拓本<lb/>
見寄為幸徳常附海艎行匆匆亟奉起居草畧并干台照<lb/>
客京歐陽𤣥頓首再拜季畊照磨同致再三意𤣥又白<lb/>
　　　張潞公一帖<lb/>
翥頓首上季京郎中相公契友閣下奉違晤言已閲數<lb/>
嵗比聞使馭上三山尋又聞在武林而一皆平安之報<lb/>
<pb n="KR3h0044_WYG_008-6b"/>
良用自慰區區備員翰讀近又承乏胄監昏懶日侵造<lb/>
歸未允其貧而無子猶故吾也僕滿意季徳之回豈意<lb/>
有此凶憂為之痛心况手足至親其終天之恨當何如<lb/>
也尚以人生有數少自寛解為禱季野令兄相公如㑹<lb/>
萬萬叱名不及顓狀燕吳相望海航往來動以年期惟<lb/>
珍䕶自强前即遠大不宣中秋日老蜕張翥頓首上記<lb/>
　　　楊廉夫一帖<lb/>
八月四日老鐵禎帖上徳常相公先生屢承問病乏力<lb/>
<pb n="KR3h0044_WYG_008-7a"/>
不能接對今日體力稍勝忽老胥吳讓者泣拜床下自<lb/>
陳八年淹滯相公憐之欲行𠫭補而有優游不斷者阻<lb/>
之閣下不允告天無路惟有覔死地而已其情可哀今<lb/>
假老夫一言欲相公補押一案為來官收録之階公必<lb/>
賜可此事不徒協衆論亦繫相公平日隂徳事也扶病<lb/>
為布此楮惟冀委察焉不具禎帖上悚恐謹後空<lb/>
　　　饒介之一帖<lb/>
介啓昨許床楣楠木當得舊船上楠木為佳比所有者<lb/>
<pb n="KR3h0044_WYG_008-7b"/>
亦是船上材但稍短耳須急得發來可應用葢匠已至長<lb/>
短當依君家床也暇時可來嬉楠木當勿遲亮之亮之<lb/>
不具十一日介啓村叟老友<lb/>
　　　　曩借沈維時所録本今日偶檢閲遂淨寫一<lb/>
　　　　過丙午四月廿七日小樓<lb/>
　　老客婦謠<lb/>
老客婦老客婦行年七十又一九少年嫁夫甚分明夫<lb/>
死猶存舊箕帚南山阿妹北山姨勸我再嫁我力辭涉<lb/>
<pb n="KR3h0044_WYG_008-8a"/>
江采蓮上山采蘼采蓮采蘼可以療飢夜來道過娼門<lb/>
首娼門蕭然驚老醜老醜自有能養身萬兩黄金在纎<lb/>
手上天織得雲錦章繡成願補妾衣裳珩璜為妾佩古<lb/>
意揚清光辨妾不是邯郸娼臣㑹稽楊維禎上<lb/>
　　老客婦傳<lb/>
老客婦者㑹稽先生楊維禎先生以高科進士仕有元<lb/>
三十年今行年幾八十而新天子以前朝老文學思一<lb/>
見之將延入禮筵文館遣翰林詹同文奉幣詣門起之<lb/>
<pb n="KR3h0044_WYG_008-8b"/>
先生以老客婦謝使者曰豈有八十嵗老婦去木不逺<lb/>
而再理嫁者耶明年又遣松江别駕追趣不已賦老客<lb/>
婦詞一首徹黈聽曰皇帝竭吾之能以用之弗殚吾所<lb/>
不能則可否則惟有蹈海死耳上允之已而賜安車詣<lb/>
闕廷留百有二十日禮文畢史統定即以白衣丐骸骨上<lb/>
成其志弗受爵賞仍給安車還山史館胄監之士祖帳<lb/>
西門外行路之人望之如神仙異人吁客婦之謡伸矣<lb/>
天臞太史贊曰李斯客婦於秦不能去而服五刑揚雄<lb/>
<pb n="KR3h0044_WYG_008-9a"/>
客婦於莽不能去而卒投閣阽於死若會稽老客婦遇<lb/>
明天子而卒完其志節其一時客婦之幸耶抑萬世名<lb/>
教之幸耶翰林侍讀學士詹同文撰<lb/>
　　飲廉夫拄頰樓時予奉命徴賢松江<lb/>
飛樓髙出市塵表萬丈文光照紫微洞仙曾與鐵為笛<lb/>
天女或裁霞作衣酒酣尚欲招鶴舞詩狂未可騎鯨歸<lb/>
休喚小璚歌白雪自有紫簫吹落暉<hi>詹同文</hi>
　　送楊維禎還吴淞<lb/>
<pb n="KR3h0044_WYG_008-9b"/>
皓仙八十起商山喜動天顔咫尺間一代遼金歸宋史<lb/>
百年禮樂上春官歸心只憶鱸魚膾野性懶随鴛鷺班<lb/>
不受君王五色詔白衣宣至白衣還<hi>宋濓</hi>
　　藜科旅生庭中白露日割而為帚謂是日取藜無<lb/>
　　蟻諺云<lb/>
堂下生旅藜堂上秋風起藜生何重重秋風落其子子<lb/>
落當復生根枮為往事朝乗白露降操割無螻蟻但知<lb/>
傷藜根誰治藜生地我非厭為煩持帚懷厥自丁未八<lb/>
<pb n="KR3h0044_WYG_008-10a"/>
月七日醉翁記<lb/>
　　髙深齋記<lb/>
距吳城東一舎而逺介於吳淞笠澤之間有僧坊曰大<lb/>
覺其北則文殊院盖皆建於梁天監年者勢沈沈深宏<lb/>
用以填蛟龍之宫黿鼉之窟其意逺矣大覺有名僧曰<lb/>
哲翁賢上人與文殊自南薰上人二師徳望學業年齒<lb/>
性情皆靄然伯仲之間也予甫冠即託二上人為方外<lb/>
交盖其學雖皆本於空宗至其逰戲藝苑從衡下上又<lb/>
<pb n="KR3h0044_WYG_008-10b"/>
皆一出於經傳子史百家之言宜其學術見聞超卓不<lb/>
羣也已薰師示寂而賢師尚獨存年已七十餘謝院事<lb/>
退休平汀洲浦溆之上搆屋若干楹言地僻則幽閴而<lb/>
爽塏言規制則朴儉而固實丹艧之輝麗藻井之繪刻<lb/>
一不得預於其間遂以孟浩然贈其家人貞曜先生之<lb/>
詩扁其室曰髙深齋夫欲求古人之志匪徒以居而得<lb/>
名也予以才拙屛置人事毎遇茂草深林便欲終身栖<lb/>
遲而賢師無恙時邀予過其西隠即其東偏為予闢燕<lb/>
<pb n="KR3h0044_WYG_008-11a"/>
坐之室予亦喜人跡之罕至也毎為師留連而不忘夙<lb/>
習操觚弄翰焚香啜茗欣然忘歸賢師已矣繼公者有<lb/>
曰從哲曰淨見而從哲師以其所乗扁舟即西隠東輦<lb/>
而寘諸地覆以茅晝夜六時趺座舟中刻苦禪觀曾不<lb/>
少休而淨見師尤青出於藍禪觀之餘工詩與畫詩格<lb/>
清峭如涪翁畫法師董北苑要非其師資有卓絶於人<lb/>
者固不能若此也世之人服儒冠衣誦儒經傳堂構菑穫<lb/>
弗克承其先志者視此以為如何予既有愧於其師資<lb/>
<pb n="KR3h0044_WYG_008-11b"/>
而又念其交契之厚故為之記以叙其情致如此云時至<lb/>
正十八年嵗在戊戌夏四月廿有五日黙菴道人沈右記<lb/>
　　和虞克用見寄<lb/>
試拂龍泉劍虚涵三尺氷直心憂社稷孤憤泣山陵牧<lb/>
墅村村雨漁船夜夜燈感君多道氣懇欵實難憑<lb/>
　　與金伯祥虞克用清夜聨話<lb/>
浩蕩即扁舟行徐適廣路𤣥雲蔽重隂澄湖漭洄沍客<lb/>
雁度寒洲漁罾掛荒墅故人欣㑹面握手出深愫古篋<lb/>
<pb n="KR3h0044_WYG_008-12a"/>
啓竒文㣲吟發清趣念兹慎勿忘朂哉紀良晤<lb/>
　克用先世乃冠纓相家文章事業銘彞鼎被絃歌克<lb/>
　用襲藏皆鯨珠也故云<hi>陸廣</hi>
　　題畫<lb/>
　　　詩<lb/>
層雲起西嶺餘華散芳洲卜居緬清勝願言成卧遊㑹<lb/>
心談無為山水相綢繆書屋倚深谷佳木森且修良時<lb/>
適真意罷飲臨清流吁嘆捷逕者奚識南山幽賦歸遂<lb/>
<pb n="KR3h0044_WYG_008-12b"/>
初服拂袂登崇丘中吳陸廣畫并題詩<lb/>
林積巫山雨山連艮嶽雲屢尋商谷士頻憶洞庭君學<lb/>
篆時拈筆陶情日著文披圖撫陳迹往事孰同聞<hi>天游生</hi>
　　用伯起韻呈溪月王真人<lb/>
神仙方丈掲開𤣥一帶溪山凝紫煙四海佳賓同晚酌<lb/>
滿懐清興惬春天髙人自適談空麈客子欣逢下水船<lb/>
後日相思何處所金鼇厯厯百寮前<hi>李遵道</hi>
　　次韻就挽遵道<lb/>
<pb n="KR3h0044_WYG_008-13a"/>
仙李如何竟小年松林滿壁慘風煙青山捫蝨誰同話<lb/>
赤脚騎鯨自上天名世豈惟書畫學起家猶望孝廉船<lb/>
無因得寄松花酒一灑清朙筆冢前<hi>王溪月</hi>
昔年玉麈共談𤣥豈意飜然凌逺烟應跨紫鯨歸碧海<lb/>
㦯乗赤鯉上青天洛城空有盧仝屋采石元無李白船<lb/>
墨竹世推賢父子不堪見畫憶生前<hi>劉時中</hi>
不見使君今嵗年豪端無處覓風煙謫仙入海窺秦月<lb/>
騷客沈江問楚天竹石漫存蘇氏譜圖書盡屬米家船<lb/>
<pb n="KR3h0044_WYG_008-13b"/>
人間底是招魂處只在滄江落照前<hi>呉養浩</hi>
茒峰登覽賦思𤣥歸路㝠㝠向夕煙生不臨深元有道<lb/>
死當涉險豈非天輞川風月留詩卷罨畫溪山待酒船<lb/>
囘首清逰成短夢不堪腸斷白鷗前<hi>劉師魯</hi>
青竹騎將何處𤣥一陂燄水畫生煙難尋賣卜支機石<lb/>
致使休官委羽天俗子偷傳摩詰畫仙書的寄賈人船<lb/>
茅山接得詩筒了不道藍關馬不前<hi>張伯雨</hi>
真人曾與洗重𤣥遥指蓬莱隔翠煙賈傅雅期雲外鵠<lb/>
<pb n="KR3h0044_WYG_008-14a"/>
湘纍竟覓水中天江山不見王維筆湖海空懐米芾船<lb/>
獨有孝廉能繼世時時哀些酹墳前<hi>杜清碧</hi>
根蟠仙李世家𤣥猶挺清標入紫煙花落金魚曽把酒<lb/>
栁搖銅雀舊朝天春風不及沅湘佩夜月空来采石船<lb/>
惟有平生寄来竹㡬囘愁展向忩前<hi>薛𤣥卿</hi>
長憶青蓮翰墨仙揮豪随處寫風煙偶来泉石弄明月<lb/>
忽跨紫鱗飛上天元氣淋漓蕭寺壁挐音凄斷越江船<lb/>
誰將一掬懐人淚灑向西風墓樹前<hi>王𤣥初</hi>
<pb n="KR3h0044_WYG_008-14b"/>
采石磯頭望謫仙栁深鬱鬱暮生煙百年盡屬大槐國<lb/>
一日俄歸小有天死别吞聲長入夢舊遊無客更同船<lb/>
醉中傳得王維竹猶對山人卧榻前<hi>倪元鎮</hi>
　　　　右見虞勝伯所錄舊抄内<lb/>
　　晚節堂詩為竹洲仙母賦<lb/>
許姥塘東余姥宅髙年七十見仙風半生閉户機杼老<lb/>
二子讀書燈火同大兒學仙類老子小兒力仕如終童<lb/>
瑤池春酒介眉夀阿母蟠桃千嵗紅<lb/>
<pb n="KR3h0044_WYG_008-15a"/>
　至正辛丑三月十有二日鐵篴道人在清真之竹洲<lb/>
　館試奎章賜墨書<lb/>
　　辛敬詩一首<lb/>
芙蓉華上露初晞悵望佳人負逺期何䖏放船歌白紵<lb/>
誰家酤酒送青絲春波楚客行雲夢秋月仙即小字詩<lb/>
蒲葉正青蓮子緑不愁無物寄相思<lb/>
　　林泉讀書圖<lb/>
調古世寡和材踈出無羣種玉閟竒術還丹隠𤣥文披<lb/>
<pb n="KR3h0044_WYG_008-15b"/>
裘負薪士拾金世所聞雖無箕潁節亦不慕髙勲石田<lb/>
長芝草暮春自耕耘曲肱提耒耜長歌至日曛所樂良<lb/>
在兹沒嵗復何云<hi>王蒙</hi>
　　題畫<lb/>
虎鬭龍爭萬事休五湖明月一扁舟緑蓑衣上雪颼颼<lb/>
雪月光中垂釣鈎釣得鱸魚春酒熟仙娃酒酣嬌睡足<lb/>
彫胡炊飯斫鱸羮一縷青煙燃楚竹篷忩眺對洞庭山<lb/>
七十二峯青似玉<hi>王蒙</hi>
<pb n="KR3h0044_WYG_008-16a"/>
巷南巷北稀相見奈此村頭泥濘何入手酒杯嗟有限<lb/>
經心春事苦無多空簾花影聽鶯語明月簫聲嘆鶴䭾<lb/>
近報太湖新水濶幾時鼓枻共君過<hi>阮孝思</hi>
　　房山墨竹<lb/>
　　　跋<lb/>
房山髙尚書墨竹世已罕得宜寳藏之至正十年七月<lb/>
初十日趙雍題<lb/>
　　　詩<lb/>
<pb n="KR3h0044_WYG_008-16b"/>
智老能師杜拾遺雪舟不忝浣花溪過人為有才如錦<lb/>
好客常判醉似泥早嵗傳經曾玉殿暮年通籍必金閨<lb/>
禪房夜詠袈裟薄十月燕山憶馬蹄<hi>李宗表</hi>
　至正己丑友人李宗表偕予往訪雪舟是日酌酒談<lb/>
　詩宗表且以詩題畫意甚適暮歸而宗表復得此詩<lb/>
　寄雪舟越五日師攜此畫示余乃房山髙尚書真跡<lb/>
　因談及宗表詩請書其上十月廿有七日也<hi>羅元</hi>
　　畫沙錐詩序贈陸頴貴<lb/>
<pb n="KR3h0044_WYG_008-17a"/>
吳興陸有才學而隠於筆工其仲氏頴貴美髯善容止<lb/>
尤有才氣可仕亂世而識幾不受聘則慨然曰以弓刀<lb/>
竊禄孰愈吾世守筆錐之為貴也襲名頴貴而製之精<lb/>
者標其號曰畫沙錐尖圓遒健可與古韋昶爭絶臨晉<lb/>
帖用筆喜勁故多用之稱吾心手吾書亦因之而進頴<lb/>
貴亦自貴雖勢要求之而不可得則襆之以錦署曰非<lb/>
㑹稽鐵史先生弗能知宣州諸葛氏云栁學士能書當<lb/>
留其筆否則退還未幾果退還歎曰代無右軍何以用<lb/>
<pb n="KR3h0044_WYG_008-17b"/>
吾筆而頴貴欲以吾當右軍愧甚愧甚惜余老矣所書<lb/>
又不過山經野史汝錐之功無以用之以利天下徒為<lb/>
毛錐累嗚呼錐乎錐乎其勿取晉與衞之所叱乎班虎<lb/>
頭之所謫乎縱弗遇也其深閟毛先生之囊乎慎勿為<lb/>
李鐄兒掩貨以尋竇於王公貴人之門也頴貴肅然起<lb/>
立抱襆退拜為錐誓曰代縱有祖范陽之神鎚吾錐不<lb/>
得易權矣龍集己酉秋八月初吉甲子鐵龍道人楊維<lb/>
禎氏在雲間之拄頰樓試畫沙錐染奎章賜墨書<lb/>
<pb n="KR3h0044_WYG_008-18a"/>
　　黄華字詩七首<lb/>
掛鏡臺西掛玉龍半山飛雪舞天風寒雲直上三千丈<lb/>
人道髙歡避暑宫<lb/>
手拄一條青竹杖真成自掛百錢逰夕陽欲下山更好<lb/>
深林無人不可留<lb/>
王母祠東古佛堂人傳棟宇自隋唐年深寺廢無僧住<lb/>
滿谷西風落葉黄<lb/>
年来白髪兩三莖一别君時髭未生惆悵料君應滿鬢<lb/>
<pb n="KR3h0044_WYG_008-18b"/>
當初是我十年兄<lb/>
賜酒盈杯誰共持宫花滿把獨相思相思只傍花邊立<lb/>
盡日吟君贈别詩<lb/>
酒盞酌成須滿滿花枝看即落紛紛莫言三十是年少<lb/>
百嵗三分已一分<lb/>
相思夕上松臺悠蟲似蟬聲滿耳秋惆悵東齋風月好<lb/>
主人今夜在幽州<lb/>
　　　　此卷舊聞盧廷璧所藏今李延吉見示為録<lb/>
<pb n="KR3h0044_WYG_008-19a"/>
　　　　之己酉五月初十日記<lb/>
　　嘯堂集古録序<lb/>
景春沈君居樂圃坊與予同里閈且嘗同游可齋賀先<lb/>
生之門一日過景春所居出嘯堂集古録見示嘗試觀<lb/>
之由秦以前三代之器若敦槃尊彞鼎鍾甬權之屬無<lb/>
所不有毎列一器必模其欵識而以楷書辨之刻畫甚<lb/>
精殆不類刋本讀之者文從字順如游商周之庭而寓<lb/>
目焉可謂竒矣坐客皆唶唶稱歎予謂景春平生寡嗜<lb/>
<pb n="KR3h0044_WYG_008-19b"/>
慾唯酷好收書有别業在閶門西去城僅數里景春昔<lb/>
嘗居之人有挾書求售者至必勞来之飲食之酧之善<lb/>
賈於是竒書多歸沈氏集古録其一也昔人有以千金<lb/>
市馬者得駿骨與五百金逾年而千里馬至者三今景<lb/>
春嗜書與昔之嗜馬者何以異哉吳中多好古博雅君<lb/>
子將以載酒殽問竒字者踵門而来景春不寂寞矣客<lb/>
曰然請書之元統改元十一月廿又六日吳郡于文傳<lb/>
題<lb/>
<pb n="KR3h0044_WYG_008-20a"/>
　　補之竹卷<lb/>
　　　跋<lb/>
此筆視渭川千畆瀟湘萬竿則不為多然孤竹清風亦<lb/>
豈以多為貴哉補之寫梅極清作此君尤清進叔寳之<lb/>
野涉翁題<lb/>
　　　詩<lb/>
碧眼胡兒叫横玉落月如盆照茅屋美人清夢㫁梅花<lb/>
却寫相思在修竹<lb/>
<pb n="KR3h0044_WYG_008-20b"/>
　至正甲辰七月朢與張可觀觀於市涇别業因題以<lb/>
　識顧阿瑛<lb/>
　　大癡畫<lb/>
　　　詩<lb/>
茂林石磴小齋邊遥望雲山隔澹煙却憶舊游何䖏似<lb/>
翠松齋下看流泉<hi>大</hi>癡<lb/>
山木蒼蒼飛瀑流白雲深䖏卧青牛大癡胸次多丘壑<lb/>
貎得松齋一片秋<hi>雲林散人</hi>
<pb n="KR3h0044_WYG_008-21a"/>
　　次倪雲林韻寄孫君實<lb/>
腐儒筆耕豈謀生與世濩落獨髙情緑樽有酒誰共醉<lb/>
素琴無絃聊自横湘簾在鈎月當户羌笛惱人花滿城<lb/>
幽居不知春事盡見客只言詩未成<hi>全思誠</hi>
　　暮春書事用李學士韻<lb/>
蘿隂承宇晩迷𡨕栁絮縈風雪不晴寓地見花傷故里<lb/>
鄰家賖酒過清明絃拖錦瑟鄰塵闇韋絶芸編蠧粉輕<lb/>
遥憶行春多樂事輶軒風暖動連城<lb/>
<pb n="KR3h0044_WYG_008-21b"/>
　　清明不出因賦長句<lb/>
著䖏看花即是日一春饒睡戀吾廬客言沽酒休辭醉<lb/>
兒勸今朝罷著書自到中年心境蕩舊開幽徑屐痕踈<lb/>
鬢邊早已無霜縷天上何由馳日車<hi>吳炳彦暉</hi>
　　别部司馬印銘<hi>至元</hi>　<hi>年</hi>
關將軍既以忠勇為漢死葬沮之陽世廟食玉泉山中<lb/>
在今之荆州當陽縣陳大建中智者大師建寺玉泉山<lb/>
將軍隂有功焉世葆藏其所佩司馬關羽别部司馬二<lb/>
<pb n="KR3h0044_WYG_008-22a"/>
印宋紹興間洞庭漁人復得其夀亭侯印并歸之寺與<lb/>
舊印為三自我元建國凡天子即位寺僧必奉而朝世<lb/>
祖武仁英文及今上皆親覧焉至元中當陽人朱徳政<lb/>
復獻别部司馬印方寸許蔚然如碧玉云得於沮陽墓<lb/>
旁意謂亦將軍所佩寺僧求予銘然當時為别部司馬<lb/>
宜不止一人一人佩重印亦不類而得於墓旁可異也<lb/>
遂為之銘曰<lb/>
方而正義之彰直而剛武之揚秘而蔵千嵗强乗聖時<lb/>
<pb n="KR3h0044_WYG_008-22b"/>
發竒光非將軍曷沮陽葆玉泉配三章於萬億䕶我皇<lb/>
<hi>掲傒斯</hi>
　　衞青玉印詩<lb/>
　　　陸友仁得白玉印文曰衞青王順伯定為漢物<lb/>
將軍騎從公主時豈意刻玉為文章珠襦已隨黄土化<lb/>
此物還同金雁翔軍中只識長平侯西風木葉茂陵秋<lb/>
人生卑微何可忽碌碌姓名誰見収<hi>虞集</hi>
公主家奴尚公主刻玉姓名奚足多為問任安門下客<lb/>
<pb n="KR3h0044_WYG_008-23a"/>
大將軍印復如何<hi>張雨</hi>
昔聞衞將軍起自衞子夫姊為皇后弟為奴親提漢兵<lb/>
北擊胡旌旗劍㦸羆熊貙指麾六郡良家子輸給三邊<lb/>
幕府租血流金城㫁斥堠魂駭老上燒穹廬天子召見<lb/>
錫印符鐃歌騎吹凱入都椎牛釃酒啓鞠室饗士論功<lb/>
懸箭箶平陽故侯丈二殳公主忸怩膝走趨兩兒佩綬<lb/>
光耀軀外虓内煽絶代無荆玉寸方温且腴古文繆篆<lb/>
姓名俱螭尾壓紐巧盤拏楯鼻磨墨急檄書史傳數紙<lb/>
<pb n="KR3h0044_WYG_008-23b"/>
丘山如王侯螻蟻但須㬰土花苔葉空糢糊何人手曾<lb/>
秉鈞樞何人身已儕𨽻孥昔貧今富鼠作虎昔富今貧<lb/>
鵠化鳬感時撫舊嘆以吁淮隂已死彭越葅良弓走狗<lb/>
諺不誣衞青玉印千載餘珍重漢皇宏遠謨<hi>吳莱</hi>
　　紫芝生詩八首<lb/>
　　　次韻韓伯清見寄之什凡五首<lb/>
連雲溪水出具區連雲庄叟得自娛髙齋松月足吟嘯<lb/>
濁世詩酒忘榮枯我無丹砂鍊金液君有田土成膏腴<lb/>
<pb n="KR3h0044_WYG_008-24a"/>
倘能種秫逺相致與爾日醉壷公壷<lb/>
卜居海上僅三年春日繁華思逺天練水澄清宜釀酒<lb/>
溪魚鮮美不須錢欲將野艇尋幽賞多謝雲山作勝縁<lb/>
寄語風流老韓子定須禊日過莊前<lb/>
間尋芝术保餘年信是神仙别一天避地有書能教子<lb/>
窮居無術學飛錢桑麻繞舍田園計竹素堆床翰墨縁<lb/>
慚愧長沙毎招隠時臨車馬到階前<lb/>
我居甘寂寞豺虎動成羣地僻傷春草江空憶暮雲友<lb/>
<pb n="KR3h0044_WYG_008-24b"/>
朋難得㑹書札近相聞世事今如此愁来懶學文<lb/>
久客黄岡地新年白髪仍嘆傷思執手憂患苦闗心市<lb/>
井皆譁語山林獨楚吟羨君漁浦上髙隠貴腰金<lb/>
　　　次韻陸秀才春日幽坐<lb/>
新塘雨餘流水新隔忩看花如美人晴絲冉冉墜復起<lb/>
幽鳥嚶嚶啼更頻自憐華髪在海嶠誰肯野服隨山氓<lb/>
故園荒穢久弗治且復飲酒從吾真<lb/>
　　　觀友人所蔵古墨<lb/>
<pb n="KR3h0044_WYG_008-25a"/>
雪堂手劑不可得色如黝漆闇然光安得一丸歸我室<lb/>
臨池剩寫十三行<lb/>
　至正二十年十二月廿日紫芝生為又𤣥鍊師寫一<lb/>
　過<lb/>
　　克舊與野髙君作雞栖石圖後七年復觀於松江<lb/>
　　之客樓嘆嵗月之易度慨人事之不齊為之撫圖<lb/>
　　悽惻野髙君謂予耿耿者在豪邁之氣非復曩時<lb/>
　　酒酣出紙徴畫為寫篔簹圖筆意縱逸不計工拙<lb/>
<pb n="KR3h0044_WYG_008-25b"/>
　　然自謂差强於曩作要知水到渠成顛瀾駭浪自<lb/>
　　有静時野髙當示雲林髙士同一賞識也<lb/>
幽瀾話别汗沾衣颯爾西風候雁飛我但悠悠安所分<lb/>
誰能屑屑審其微釣竿不揷山頭路獵網寧羅水際磯<lb/>
獨有休心林下者騰騰兀兀靜中機<hi>東吳宋克</hi>
　　題畫<lb/>
青雲山中大𤣥道人隠者也時扁舟来往茜武之上與<lb/>
游從則樵夫野老而已余拙守衡茒橡林有年矣夏末<lb/>
<pb n="KR3h0044_WYG_008-26a"/>
㑹於幽瀾泉山主常師方啜茗碗忽若氣逼懐黄帽催<lb/>
行甚急别後流光迅速惜哉因就其韻戲成四首書於<lb/>
畫松之上且發一笑<hi>梅花道人</hi>
　　詩送吾宗張則明先生之山陽<lb/>
淮南嵗晚見宗人况是斯文骨肉親且喜出行無雨雪<lb/>
莫言離亂有風塵一官未必鄭䖍老駟馬何如原憲貧<lb/>
休道廣文氈獨冷山陽教席暖如春<hi>金臺張元固</hi>
　　寗節婦者故元帥寗武宣公之介婦也姓獨吉氏<lb/>
<pb n="KR3h0044_WYG_008-26b"/>
　　初至元中武宣自河内以兵從平江南遂留鎮姑<lb/>
　　蘓因家焉延祐中其季子為樞密㫁事官卒獨吉<lb/>
　　氏奉柩歸葬河内廬墓三年乃還吳有司上其事<lb/>
　　旌其門而復其家<lb/>
太行西望别京都長憶初孀柩在途君子首丘今或有<lb/>
婦人廬墓古應無三年喪畢還歸鎮兩地魂消獨撫孤<lb/>
閭里有旌門有㦸何堪把節老東吳<hi>掲傒斯</hi>
　　花菴編絶妙詞選十首<lb/>
<pb n="KR3h0044_WYG_008-27a"/>
　劉過字改之太和人稼軒之客王簡卿侍郎嘗贈詩<lb/>
　云觀他論到前賢處據我看来近世無其詞多壯語<lb/>
　盖學稼軒者也號龍洲道人<lb/>
　　　賀新郎<hi>懐舊</hi>
老去相如倦問文君説似而今怎生消遣衣袂京塵曾<lb/>
㸃處空有香紅尚軟料彼此魂消腸㫁一枕新涼眠客<lb/>
舍聽梧桐疎雨秋風顫燈暈冷記初見　樓低不放珠<lb/>
簾捲晚粧殘翠鈿狼藉淚痕凝臉人道愁來須殢酒無奈<lb/>
<pb n="KR3h0044_WYG_008-27b"/>
愁深酒淺但寄興蕉琴紈扇莫鼔琵琶江上曲怕荻花<lb/>
楓葉俱悽怨雲萬叠寸心逺<lb/>
　　　賀新郎<lb/>
睡覺啼鶯曉醉西湖兩峯日日買花簮帽去盡酒徒無<lb/>
人問惟有玉山自倒任拍手兒童多笑一騎乗風翩然<lb/>
去避魚龍不見波聲悄歌韻逺喚蘇小　神仙路近蓬<lb/>
莱島紫雲深參差禁樹有煙花繞人世紅塵西障日百<lb/>
計不如歸好付樂事與他年少費盡栁金梨雪句問沉<lb/>
<pb n="KR3h0044_WYG_008-28a"/>
香亭畔如何召心未愜鬢先老<lb/>
　　　賀新郎<hi>贈張彦功</hi>
暁印霜花步夢半醒扶上雕鞍馬嘶人去嵐濕青絲雙<lb/>
轡冷緩鞚野梅江路聽畫角吹殘更鼓悲壯寒聲撩客<lb/>
恨甚貉裘重擁愁無數霜月白照離緒　青樓回首家<lb/>
何䖏早山遥水濶天低㫁腸烟樹誰企天涯牢落况輕<lb/>
負暖雲濃雨記酒醒香消時語客裏歸韉須早發怕天<lb/>
寒風急相思苦應為我翠眉聚<lb/>
<pb n="KR3h0044_WYG_008-28b"/>
　　　賀新郎<lb/>
多病劉郎瘦最傷心天寒嵗晩客他鄉久大舸翩翩何<lb/>
許至元是髙陽舊友便一笑相歡㩦手為問武昌城下<lb/>
月定何如揚子江頭栁追往事兩眉鬭　燭花細剪明<lb/>
於晝歎青娥小紅樓上殷勤勸酒昵昵琵琶恩怨語春<lb/>
笋輕攏翠袖看舞徹金釵㣲溜若是相逢吾未老道長<lb/>
安市上狂如舊重㑹面幾時又<lb/>
　　　念奴嬌<hi>自述</hi>
<pb n="KR3h0044_WYG_008-29a"/>
知音少算乾坤許大着身何處直待功成方肯退何日<lb/>
可尋歸路多景樓前垂虹橋下一枕眠秋雨虛名相誤<lb/>
十年枉費辛苦　不是奏賦明光獻書北闕無驚人之<lb/>
語我自匆忙天未許贏得衣裾塵土白璧堆前黄金繞<lb/>
後付與君為主蓴鱸江上皓然明月歸去<lb/>
　　　唐多令<hi>再過武昌</hi>
蘆葉滿汀洲寒沙帶淺流二十年重度南樓栁下繫船<lb/>
猶未穏能幾日又中秋　黄鶴斷磯頭故人曾到不舊<lb/>
<pb n="KR3h0044_WYG_008-29b"/>
江山都是新愁欲買桂花重載酒終不似少年逰<lb/>
　　　水調歌頭<hi>春半</hi>
春事能幾許宻葉著青梅日髙花困海棠風暖想都開<lb/>
不惜春衣典盡只怕春光歸去片片㸃蒼苔能得幾時<lb/>
好追賞莫徘徊　雨飄紅風摇翠苦相催人生行樂且<lb/>
須痛飲莫辭杯坐則髙談風月醉則恣眠芳草醒後亦<lb/>
佳哉湖上新亭好何事不曾来<lb/>
　　　水調歌頭<hi>自述</hi>
<pb n="KR3h0044_WYG_008-30a"/>
弓劍出榆塞鉛槧上蓬山得之渾不費力失亦匹如閒<lb/>
未必古人皆是未必今人皆錯世事沐猴冠老子不分<lb/>
别内外與中間　酒須飲詩可作指休弹人生行樂日<lb/>
自催得鬢毛斑達則牙鼓金甲窮則蹇驢破㡌莫作兩<lb/>
般看世事只如此自有識鳴鑾<lb/>
　　　天仙子<hi>初赴省别妾</hi>
别酒醺醺渾易醉回過頭来三十里馬蹄不住去如飛<lb/>
牽一憩坐一憩㫁送殺人山共水　是則青衫終可喜<lb/>
<pb n="KR3h0044_WYG_008-30b"/>
不道恩情拚得未雪迷村店酒旗斜去則是住則是煩<lb/>
惱自家煩惱你<lb/>
　　　沁園春<hi>風雪中欲詣稼軒久寓湖上未能一往賦此詞以自解</hi>
斗酒彘肩風雨渡江豈不快哉被香山居士與林和靖<lb/>
約坡仙老勸駕予回坡謂西湖正如西子濃抹澹粧照<lb/>
鏡臺二公者皆掉頭不顧只恁傳杯　白雲天竺去来<lb/>
看金璧崔嵬樓觀開況一澗縈紆東西水繞兩山南北<lb/>
髙下雲堆逋曰不然暗香浮動何似孤山先放梅須晴<lb/>
<pb n="KR3h0044_WYG_008-31a"/>
去訪稼軒未晚且此徘徊<lb/>
　　辛稼軒沁園春<hi>止酒</hi>
杯汝来前老子今朝㸃檢形骸甚長年抱病咽如焦釜<lb/>
於今善眩氣似奔雷汝説劉伶古今達者醉後何妨死<lb/>
便埋渾如此歎汝於知己真少恩哉　更憑歌舞為媒<lb/>
算合作平居鴆毒猜况愁無大小生於所愛物無美惡<lb/>
過則為災與汝成言勿留急退吾力猶能肆汝杯杯再<lb/>
拜道麾之即去招則須来<lb/>
<pb n="KR3h0044_WYG_008-31b"/>
　　朱希真西江月二闋<lb/>
世事短如春夢人情薄似秋雲不須計較苦勞心萬事<lb/>
元来有命　幸遇三杯酒美況逢一朶花新片時歡笑<lb/>
且相親明日隂晴未定<lb/>
日日深杯酒滿朝朝小圃花開自歌自飲自開懐且喜<lb/>
無拘無礙　青史幾畨春夢紅塵多少竒才不須計較<lb/>
與安排領取而今見在<lb/>
　　釋孤雲詩序<lb/>
<pb n="KR3h0044_WYG_008-32a"/>
某與友人方元質甫往来紫淦玉峡之間毎一㑹合輙<lb/>
取古今作者之詩更續歌詠毎繹其言意元質間誦孤<lb/>
雲詩一二似若流離放逐不得志之為者又若神情閒<lb/>
放無羇於世範者也惜不識其為人且不見其全藁比<lb/>
者其安成令宜春周昌吾致書山中曰釋孤雲之詩若<lb/>
干卷務敏王君將與好雅之士共梓傳之請為序引予<lb/>
既受而讀之則其念母憶弟别友憂時之作極為哀愴<lb/>
不能不使人興起其秋思之情盖亦聰明特達而遭時<lb/>
<pb n="KR3h0044_WYG_008-32b"/>
喪亂不得與於禮樂刑政乃寄所安於浮屠氏故其聲<lb/>
變亦止於其身世之所遇者如此若乃逢時昌盛與縉<lb/>
紳君子上下其論而和平其聲亦可夷猶松菊而傲兀<lb/>
古今矣若廬山道士黄可玉永嘉僧徳儒之詩予甚愛<lb/>
其酌情達意篤於倫理今錢唐道士陳渭叟之紫雲編<lb/>
廬陵僧法髙之疎雨集誠可並傳讀者將因其聲以考<lb/>
其世之所尚因其言以觀其人之所遇則於世故人情<lb/>
之變亦無不盡矣盖詩之在宇宙若元氣之周流凡有<lb/>
<pb n="KR3h0044_WYG_008-33a"/>
生之類莫不充滿大之為日月星辰山嶽河海小之為<lb/>
草木花實鳥獸蟲魚無不各得其所受而為詩者獨能<lb/>
攬結萬類之精㣲以深寓夫理趣之所至而増夫倫誼<lb/>
之則可興可觀可羣可怨而詩之為道其庶幾矣夫孤<lb/>
雲諱法真姓郭氏谷陵安成人也至順四年中秋日京<lb/>
兆社本伯原序<lb/>
　　先君太史棄諸孤之四年集来吳門省達州府君<lb/>
　　大墓始見叔父南山翁翁與集同出太師雍國公<lb/>
<pb n="KR3h0044_WYG_008-33b"/>
　　盖四從矣翁曰後㑹未可期幸留數語識嵗月翁<lb/>
　　方教授外鄉又以推人生年月日時論禍福以助<lb/>
　　道故不能久留城中敢賦此以承命云爾<lb/>
玉屛古栢與天齊憶過於今又七期各道遺書向江上<lb/>
西風江水鬢絲絲<lb/>
玉遮墓下有諸孫東望滄波毎㫁魂泣血三年餘喘在<lb/>
更將衰淚灑荒園<lb/>
族人散處江南郡不識音容但記名世澤須令孫子憶<lb/>
<pb n="KR3h0044_WYG_008-34a"/>
故家今幾尚簪纓<hi>虞集</hi>
　　客桐江風雪中有懐堯書記在吳中<lb/>
吳水三千里相思嵗欲殘一盂供客飯去日是春寒慷<lb/>
慨逢人少髙深用世難政當風雪夜還憶過江干<hi>釋法髙</hi>
　　謫仙歌<lb/>
　清夜獨坐天地無聲星斗動摇欣觀李白集髙吟數<lb/>
　篇皆古今不經人道語騷章逸句灑然無留思寥寥<lb/>
　數百年間揚鞭獨步吾所起敬起慕者太白一人而<lb/>
<pb n="KR3h0044_WYG_008-34b"/>
　已感歎久之恨無人能繼太白後因成謫仙歌以是<lb/>
　祝太白舉觴以酬太白太白有靈其聽我聲知我意<lb/>
　矣<lb/>
李白字太白清風肺腑明月魄揚鞭獨步只一人我誦<lb/>
太白手屢拍嘗聞太白長庚星夜半星在天上明仰天<lb/>
髙聲叫李白星邊不見白應聲又疑白星是酒星銀河<lb/>
釀酒天上傾奈無兩翅飛見白王母池邊任解酲欲遊<lb/>
金陵自采石翫月乗舟歸赤壁欲上箕山首陽巔看白<lb/>
<pb n="KR3h0044_WYG_008-35a"/>
飡雪水底眠紫烟又不知在何處潄瑶泉酌霞杯悵望<lb/>
不見騎鶴来白也如今安在哉我生恨不與同時死猶<lb/>
喜得見其詩豈特文章惟足法凜凜氣節安可移金鑾<lb/>
殿上一篇頌沉香亭裏行樂詞此特太白細事耳他人<lb/>
所知吾亦知脱靴奴使髙力士辭官妾視楊貴妃此真<lb/>
太白大節處他人不知吾亦知歌其詩鬼神泣解使青<lb/>
塚枯骨立呼其名鬼神驚惟有羣仙側耳聽我今去取<lb/>
崑山玉將白儀形好雕琢四方上下常相隨江東渭北<lb/>
<pb n="KR3h0044_WYG_008-35b"/>
休興思會須乞我乾坤造化兒使我筆下光燄萬丈長<lb/>
虹飛<hi>陳亮同甫</hi>
　　　　右見龍川集第十七卷<lb/>
　　胡布詩<lb/>
　　　車轆轆<lb/>
車轆轆循軌躅騄耳馳紫鴛逐掩弧矢望潼谷車噋噋<lb/>
出東門歴培塿不憚煩豈不懐國士恩登髙山窮躋攀<lb/>
度隴水向秦闗男兒死即以尸裹馬革何用戚戚為妻<lb/>
<pb n="KR3h0044_WYG_008-36a"/>
子凋朱顔旦行青山雲暮繞紫塞烟飲馬月窟水四顧<lb/>
何茫然慷慨登途遠良日上屯還佩劍隨元戎分兵玉<lb/>
帳中挑燈夜决䇿逹旦掠羣兇太白入月敵摧鋒刀横<lb/>
再戰一鼓雄魯連計就羞言功割牲啗勇士醉歌激天<lb/>
風歸来謁天子封侯不足貴袖陳期以致康濟天子曰<lb/>
卿柱石姿國之衛翼時之夷吾㣲臣再拜稱唐虞霸業古<lb/>
所鄙念此民罄敵志曷期墮反側慶忌捷烏獲力終以剪<lb/>
歸有濟先民恥雜霸後王棄同仁劉項不識字碩儒徒坑<lb/>
<pb n="KR3h0044_WYG_008-36b"/>
焚周公不作素文述先遺民理化漸柔邇區㝢載清淳臣<lb/>
願天子師三王法姚姒民惟先徳罔替九閡固羣生遂<lb/>
　　　雨忩分韻得青字<hi>時積雨新霽景物爛然</hi>
上客佳時集衡門緹騎停鏗金披艶藻鳴玉振芳庭麟<lb/>
鹵歸肴核鷹頭飛渌<graphic n="KR1641" url="https://raw.githubusercontent.com/kanripo/KR-Gaiji/master/images/KR1641.png" mimeType="image/png"/>花明雜樹錦山翠鳯凰翎覽景<lb/>
惜時樂薦芳惟徳馨酣歌迴落日緩帶倚春屛主奉以<lb/>
百年客酬同千齡詎知壮士懐明時在丹青<lb/>
　　　賞静軒<lb/>
<pb n="KR3h0044_WYG_008-37a"/>
幽居安僻地泉石友芳襟倚景覽時秀虚扄延賞音藉<lb/>
君東郭履盼彼北山岑水華籠月沼竹屋韻風琴葉落<lb/>
驚孤鶴花動起鳴禽論感潛夫僻捐之許由心觸此復<lb/>
留憩俛世詎遺簮<lb/>
　　　送友人之京師<lb/>
鳯凰出世不多見神駒汗血非全功子龍勇冠萬人敵<lb/>
劉表氣壓三軍雄㑹使䇿勲誇海内何必紀石歸遼東<lb/>
迓子縱横覽八極當駕巨浪乗長風<lb/>
<pb n="KR3h0044_WYG_008-37b"/>
丈夫許國一何早中原紱冕皆吾徒絳火流雲赤雀下<lb/>
神劍入海妖能屠嘉人玉琯不自惜宋客燕石何其愚<lb/>
㑹見青冥奮鵰鶚鳶飛萬里騁良圖<lb/>
　　　臨青樓詩<lb/>
髙樓百尺瞰奔湍落日憑虚縹緲間石壁倚風青鳥下<lb/>
鸞簫明月玉龍還霸圖猶在英雄夢雲氣或連吳越山<lb/>
何限興亡眼前事五湖烟水不相闗<lb/>
　　龔宜詩十一首<lb/>
<pb n="KR3h0044_WYG_008-38a"/>
　　　贈劉萬户<lb/>
　故宋魏鶴山先生祠宇久為軍士所據萬户劉侯為<lb/>
　之屛之故賦此詩<lb/>
於赫魏公百世之師昔我先皇寵建厥初維祠伊何公<lb/>
之所止俾我後人有敬毋弛爰有武士如羆如熊肆其<lb/>
昏嚚紛集於中或號或呶或易寒暑鳴鴞在林公食無<lb/>
所桓桓劉侯眎此曰嘻其如頑獷曷宜有之立飭其旅<lb/>
汝挈子女汝還汝營汝無齟齬其旅既屏公居既寧伊<lb/>
<pb n="KR3h0044_WYG_008-38b"/>
誰之功實侯之明侯功張矣侯且昌矣匪私其言邦人<lb/>
之語嗟予小子式歌頌章敢告國史俾也可忘<lb/>
　　　賦畊雲窩<lb/>
素寡名利心躬畊向南畆晴雲覆行窩棲遲甘白首芸<lb/>
香散遺編松華熟新酒日夕誰與娛相過有隣叟嘆彼<lb/>
操瑟人王門立何久<lb/>
　　　正月九日試筆<lb/>
聖厯迴昌運春陽喜載和落梅風外急輕雪晩来多闕<lb/>
<pb n="KR3h0044_WYG_008-39a"/>
下恩頻降河南使復過野人當此日一酌意如何<lb/>
　　　送趙海寧<lb/>
解纜沙邉驛分符海上城西風駐五馬落日擁雙旌世<lb/>
已厭鞞鼓人皆望治平使君推善政庶以慰疲氓<lb/>
　　　荷雨軒為明上人賦<lb/>
青荷覆前沼白雨来亭軒隨風貯圓葉欲滿儵已翻物<lb/>
理有如此一笑復何言<lb/>
　　　題遊子東歸圖<lb/>
<pb n="KR3h0044_WYG_008-39b"/>
遊子久不歸慈親髪如雪江湖多風波胡為苦跋涉歸<lb/>
来乎山中山中有薇蕨<lb/>
　　　次栁仲修韻兼似水西新仲銘外史<lb/>
滄江為客驚三載故國飛雲渺一鄉結社久欣從恵遠<lb/>
論詩還喜識曹唐馬嘶沙塞旌旗赤鴈度闗河草木黄<lb/>
漢室重興應有日卧龍聞説起南陽<lb/>
　　　送帖尚書督餉還朝<lb/>
聖明天子中興日南土諸侯職貢年萬里傾恩勤玉節<lb/>
<pb n="KR3h0044_WYG_008-40a"/>
千艘轉粟上青天履趨丹陛膺前席酒酌金壺出内筵<lb/>
奏對若承幽側問為言丘壑有遺賢<lb/>
　　　送華徴君還鄉<lb/>
故鄉亂後誰歸得獨愛東湖隠者還豈為丘園邀束帛<lb/>
只緣猿鶴戀空山華邉濁酒須頻醉竹裏衡門不用闗<lb/>
我亦四方倦逰客思家因汝動愁顔<lb/>
　　　秋夜言懐次韻<lb/>
倦客無眠步廣除月髙空宇夜何如醉題梧葉風欹㡌<lb/>
<pb n="KR3h0044_WYG_008-40b"/>
笑拂芙蓉露濕裾歴國底須三寸舌傳家頼有五車書<lb/>
眼明得見承平日白首衡茒不願居<lb/>
　　　題畫葡萄<lb/>
月黒爛星斗下有虬龍蟠起眎夜無寐庭虚秋露寒<hi>龔宜</hi>
　　王錫詩三首<lb/>
　　　詠竹西上人載雪軒<lb/>
竹西屋上長堆雪疑有天花雨法幢乘興偶忘居陸地<lb/>
浮家仍似在寒江蒲團夜白生虚室栁絮春隂覆短窗<lb/>
<pb n="KR3h0044_WYG_008-41a"/>
炎暑不為融濕去定知滕六被陽降<lb/>
　　　中秋翫月<lb/>
露白秋中河漢平纎雲無翳一輪行素娥不妬傾城色<lb/>
玉兔曽含利物情人事隔垣俱洞見天心四海定同明<lb/>
憑誰為借仙宫便願接盧敖上太清<lb/>
　　　淮南偶書<lb/>
郡邑蕭蕭百戰餘瘡痍未復尚征輸交情頗似周公瑾<lb/>
才學寧無董仲舒漢末英雄金刻璽淮西音捷羽傳書<lb/>
<pb n="KR3h0044_WYG_008-41b"/>
清江擊楫増髙興故國無勞自索居<lb/>
　　全思誠九首<lb/>
　　　題翟志道大尹題恵山泉韻<lb/>
梁溪之源日泠泠此山得爾方知名九龍蜿蜒鱗甲潤<lb/>
萬家昭晰心神清石闌曉含河漢影竹壚夜沸風雨聲<lb/>
桑苧祠空霜月白老僧留客說無生<lb/>
　　　次韻題江隂驛樓<lb/>
光陽樓頭山日斜漁子棹舟縁白沙大江昔年渡五馬<lb/>
<pb n="KR3h0044_WYG_008-42a"/>
古木至今號暮鴉晴雲散空爛作錦秋葉墜地紛如花<lb/>
我来臨眺獨愁絶破屋炊烟能㡬家<lb/>
　　　次韻過張隠居宅<lb/>
隠君卜居山磵旁數椽茒屋蒼苔荒天霜夜深木葉赤<lb/>
客子曉踏槐花黄魚傳尺書過錦里雞随斗酒来鄰邦<lb/>
劇談終日不忍别坐見嶺月揚清光<lb/>
　　　次倪雲林韻寄孫元實先生<lb/>
腐儒筆耕豈謀生與世濩落非髙情緑草有酒惟共醉<lb/>
<pb n="KR3h0044_WYG_008-42b"/>
素琴無絃聊自横湘簾在鈎月當户羌笛惱人花滿城<lb/>
幽居不知春事盡見客秪言詩未成<lb/>
　　　題錢素菴蔵六窩<lb/>
道人善龜息綿綿中夜存五官謝形役召入侍心君嬰<lb/>
嬰尚肧胎渾沌初未分六子有妙用深蔵天地根空虚<lb/>
與生白𤣥牝為之門支床三十載凶吉兩忘言寄語窩<lb/>
中人得失奚足論<lb/>
　　　錢愛山席上與宇文子貞諸公分韻得緑字<lb/>
<pb n="KR3h0044_WYG_008-43a"/>
芳塘淡微波嘉樹藹新緑王孫敬愛客晝永杯屢覆乾<lb/>
坤一傳舎日月互推轂不知壷天外塵海眯人目<lb/>
　　　懐逺道<lb/>
去去渺逺道依依懐舊丘開軒宿雨霽臨流溽暑収輕<lb/>
飈振庭柯落日明沙鷗太息嵗云暮候蟲吟素秋<lb/>
　　　題趙魏公秋林曉行畫卷<lb/>
王孫愛畫心獨苦下筆天機妙今古涼風蕭蕭涼月落<lb/>
寒烟載我出林莽黄葉打頭秋滿身青山對面如古人<lb/>
<pb n="KR3h0044_WYG_008-43b"/>
不須覓句㶚橋雪何用旅食京華春憶昔玉堂供奉日<lb/>
一二詞臣同住直青綾被冷露華濃金蓮燭殘河漢側<lb/>
雞栖樹底聲喔喔鶴立螭坳望珠箔鳬鷖散亂不成雙<lb/>
歸老林泉有餘樂臨風掩卷老淚落此畫此人那可作<lb/>
　　　送王元章如越<lb/>
我從越中歸山水猶在眼賀湖天寒氷鑑清禹穴水落<lb/>
雲氣暖夢中往往復登臨萬壑千巗姿蕭散故人山水<lb/>
窟中来題詩直上姑蘇臺酒酣目力隘宇宙少年筆陣<lb/>
<pb n="KR3h0044_WYG_008-44a"/>
排風雷謝公屐下小吳越如望中原更竒絶終南大華<lb/>
青不了桑乾之隂多積雪送君出門歌逺逰自歎把鋤<lb/>
空飯牛觀光歸来尚黑頭訪子却覔山隂舟<hi>全思誠字希言</hi>
　　阿瑛存藁二首<lb/>
草堂五月少人過門巷泥深奈雨何滿樹枇杷鸎竊盡<lb/>
一階芳草蟻行多因思諸葛吟梁父却笑蘇秦讀揣摩<lb/>
老我衰年無白髪從今也會號皤皤<lb/>
憶昨相過寂寞濱白頭傾盖豈如新驚回赤壁三更夢<lb/>
<pb n="KR3h0044_WYG_008-44b"/>
開盡桃花一度春顧我老為思櫪馬憐君逺作倚樓人<lb/>
喜君壚畔三珠樹留待来時醉掛巾<lb/>
　　堯文文學上謁握手道舊情藹如也臨别蒙贈以<lb/>
　　詩且厪簡及謹依韻奉呈用博一粲<lb/>
玉山久望子来過一見論文喜若何竹葉留人忘夜永<lb/>
桃花得主自春多親安甘㫖同銘樂民苦瘡痍待揣摩<lb/>
盡說虎頭當食肉老予鬢髪已先皤<lb/>
憶得婁門婁水濱君家来往綵舟新㑹溪避地逢今日<lb/>
<pb n="KR3h0044_WYG_008-45a"/>
繞屋栽花及早春多謝手題相問字獨憐身是未歸人<lb/>
㡬時一醉酬翁徳也就陶公借葛巾<hi>白屋山薛毅夫</hi>
　　郭亨詩七首<lb/>
　近詩寫呈平湖草堂主人大章先生就希粲可友生<lb/>
　郭亨再拜<lb/>
　　　八月十五夜與仲義邾君對月<lb/>
海宇塵空洗玉盤清輝共挹此江干一天風露秋無際<lb/>
萬國山河夜未闌歎指𤣥霜分白兔醉看明鏡舞青鸞<lb/>
<pb n="KR3h0044_WYG_008-45b"/>
桂花謹訂嫦娥約還許披香到廣寒<lb/>
　　　十六夜與仲義對月<lb/>
十二瓊樓夜不扃素娥飛舞見分明鮫人獻璧龍湫白<lb/>
蜯腹懐珠海市晴粲粲南山歌不夜輝輝北斗轉孤城<lb/>
清光偏照征夫恨不道閒居有太平<lb/>
　　　次筠谷中秋客松城韻<lb/>
澄澄軒檻夜逾清坐看梧桐璧月生人似錦袍思太白<lb/>
詩如石鼎得彌明今宵景物清塵夢終古江山不老情<lb/>
<pb n="KR3h0044_WYG_008-46a"/>
却憶廣寒天咫尺鳳翎光采怯瑤京<lb/>
　　　次仲義同逰西清道院<lb/>
勝日尋詩来道院解衣盤礴憩秋清蒼松白鶴庭階見<lb/>
緑水金鱗池畔行四面軒忩皆客坐一時懐抱為君傾<lb/>
從容且覓幽貞趣敢望勲垂竹帛名<lb/>
　　　次吳近仁秋日見寄<lb/>
離懐日夜滿丘園清論無由洗耳根水落吳江鱸可鱠<lb/>
秋高禹穴栢休捫兵戈此日同為客鴻雁西風獨掩門<lb/>
<pb n="KR3h0044_WYG_008-46b"/>
吟罷新詩苦相憶白雲紅樹隔孤邨<lb/>
　　　送倪得中赴春闈<lb/>
一經已亞龍頭選萬里早充觀國賓御酒葡萄瓊宴晚<lb/>
宫袍楊栁玉階春瀛洲禮樂同中夏天府圖書拱北辰<lb/>
此日看花酬素志好來歸賀曲江濱<lb/>
　　　次丘克莊寄平湖草堂韻<lb/>
苦憶維揚丘進士移家江上已多時丹墀射策催登第<lb/>
絳帳傳經更說詩兔窟天香吹桂籍鶴巢秋色近松枝<lb/>
<pb n="KR3h0044_WYG_008-47a"/>
相思只隔胥溪水肯負黄花節後期<lb/>
　　水竹居<lb/>
吳下人多水竹居俞公染翰笑談餘詩文固已瀾翻甚<lb/>
嘯詠還當雨霽初篇什漫勞陳組繡園池無復有禽魚<lb/>
只今蕭散南湖上種玉疏畦孰侮予<lb/>
　勉之兄吳城宅中有水竹居聞甚清邃兵後其地以<lb/>
　處軍卒因遷居松陵南湖之上亦種竹疏渠婆娑其<lb/>
　間比之城中尤清曠也俞尹作記瀾翻浩浸雖白首<lb/>
<pb n="KR3h0044_WYG_008-47b"/>
　暮年猶不除少年舉子習氣耳題燕適之所曰水竹<lb/>
　居吳人多用之類皆鑿池種竹以為深靜爽朗予至<lb/>
　吳中士大夫家毎見如此故篇中悉及之至正二十<lb/>
　二年壬寅九月廿六日倪瓉書<lb/>
　　題馬逺栁塘聚禽圖<lb/>
寒鴉數㸃江南邨鳴飛宿食雁有羣灘頭飛下兩鸂鶒<lb/>
雪色半消潑墨痕修竹天寒低翠袖搖曳絲縧沙上栁<lb/>
陡然斜出數枝紅隔水敧拂淡相守<lb/>
<pb n="KR3h0044_WYG_008-48a"/>
畫来盤礴殊有情頓置色境如生成嵗寒動植各有態<lb/>
相示以意初無聲黯淡溪光不知處撫景吟成有聲句<lb/>
醉来拂拭畫圖看中間著我騎驢去<hi>俞焯私印越来子字午翁</hi>
　　夏夜乗涼懐舎弟公素正字<lb/>
山暝夜初靜明月来青天茒齋苦炎熱涼生溪樹邊移<lb/>
榻就松隂隂濃清露滴開襟扇罷揮散髪詠苔石靜聞<lb/>
玉漏傳閒看銀河濕於焉惬心賞毎憶京華客未審今<lb/>
夜裏還念家山不<hi>金聲</hi>
<pb n="KR3h0044_WYG_008-48b"/>
　　送許州太守陳璉之任<lb/>
華星燭廣川驚颷散髙樹故人暫離羣跨馬之官去遥<lb/>
峰淡晴暉孤鶩隠深樹流水日夜馳眷眷那能住隔浦<lb/>
聞疎鐘明朝在何處<hi>曽日章見潁州志</hi>
　　擢閩海都元帥承恩宴歸<lb/>
奕奕黄封下九天繡衣持節舞蹁躚旌旗影裏庭槐午<lb/>
鼔角聲中海月圓縧綰金符持尺籍歌停翠袖捧觥船<lb/>
醉歸只覺皇恩重一任宫花壓帽偏<hi>王都中</hi>
<pb n="KR3h0044_WYG_008-49a"/>
　　閶門舟中戯作呈伯原志東二心契<lb/>
吳王故苑古長洲潮汐池邊一佇留秀蕙芳蘭無處所<lb/>
亂莞叢葦滿清流髙歌一曲間宫徴人生只合行樂耳<lb/>
蘋風忽起吹舟悍雨打圖書蔵裹亂閶門咫尺不安流<lb/>
何況河津與江漢非無輕楫妙廻旋逆風逆水適相纒<lb/>
須臾風囘水流順星漢浮槎現嬋娟<hi>米南宫</hi>
　　　　吳閣老見南宫真跡所録壬戌六月二日大<lb/>
　　　　雨午窓書<lb/>
<pb n="KR3h0044_WYG_008-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珊瑚木難卷八<lb/>
</p>
<p>
</p>
  </div>
</body>
</text>
</TEI>
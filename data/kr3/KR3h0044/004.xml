<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>珊瑚木難卷四</head>
    <p>
<pb n="KR3h0044_WYG_004-1a"/>
欽定四庫全書<lb/>
　珊瑚木難卷四　　　　　明　朱存理　編<lb/>
　　宋趙子固梅竹詩<lb/>
　　　里中康節菴畫墨梅求詩因述本末以示之<lb/>
逃禪祖花光得其韻度之清麗閒菴紹逃禅得其瀟洒<lb/>
之布置回觀王靣而䑕須已自工夫較精緻枝枝例作<lb/>
鹿角曲生意由来端若爾所傳正統諒末節捨此的傳<lb/>
皆偽耳僧定花工枝則粗夢良意到工則未女中却有<lb/>
<pb n="KR3h0044_WYG_004-1b"/>
鮑夫人能守師繩不輕墜可憐聞名未識靣云有江南<lb/>
畢公濟季衡醜粗惡拙祖弊到雪篷觴濫矣所恨二王<lb/>
無臣法多少東隣傚西子是中有趣豈不傳要以眼力<lb/>
求其㫖踢鬚止七萼則三㸃眼名椒梢䑕尾枝分三叠<lb/>
墨濃淡花有正背多般蕋夫君固已悟筌蹄重説偈言<lb/>
吾亦贅誰家屏障得君畫更以吾詩跋其底<lb/>
　　　康子領此詩又有許梅谷者仍求又賦長律<lb/>
濃寫花枝淡寫梢鱗皴老幹墨微燋筆分三踼攅成瓣<lb/>
<pb n="KR3h0044_WYG_004-2a"/>
珠暈一圎工㸃椒糁綴蜂鬚凝笑靨稳拖䑕尾施長條<lb/>
盡吹心側風初急猶把枝埋雪半銷松竹襯時明掩映<lb/>
水波浮處見飄颻黄昏時候朦朧月清淺溪山長短橋<lb/>
閙裏相挨如有意靜中背立見無聊筆端的皪明非畫<lb/>
軸上縱横不是描頓覺坐成春盎盎因思行過雨蕭蕭<lb/>
從頭總是楊湯法拚下工夫豈一朝<lb/>
　　　王翠岩寫竹求詩亦與<lb/>
古畫畫物無定形隨物賦形皆逼真其次祖述有師繩<lb/>
<pb n="KR3h0044_WYG_004-2b"/>
如印印泥隨前人尚疑屋下重作屋參以新意意乃足<lb/>
晉魏而来幾百年羲獻斷絃誰解續何况髙束李杜編<lb/>
江湖競買新詩讀願君種取渭川一千畆飽飯逍遥歩<lb/>
捫腹風晴烟雨畫入君心胷吐出毫端自森肅貟大夫<lb/>
来子章何碌碌<lb/>
　三詩葢梅竹譜也然胸中無詩者見之扞格翠岩得<lb/>
　詩後數月忽問余曰所求畫竹詩耳乃及李杜編何<lb/>
　也余笑曰非君不解世無人為君言耳作詩必此詩<lb/>
<pb n="KR3h0044_WYG_004-3a"/>
　定非知詩人不聞斯語耶皇甫表工學於斯聞余詩<lb/>
　欣然求書正恐胷中無詩種又扞格也識者為子一<lb/>
　撥予老不事多言云景定元禩良月六日所寓邸乃<lb/>
　鹽橋王氏家二鼔燭下書諸王孫趙孟堅子固彛齋<lb/>
　居士記<lb/>
　　　䟦<lb/>
吾友趙子固以諸王孫負晉宋間標韻少㳺戯翰墨愛<lb/>
作蕙蘭酒邊花下率以筆研自隨人求畫與無靳色往<lb/>
<pb n="KR3h0044_WYG_004-3b"/>
往得之易藏之多人亦未之寳也晚年歩驟逃禅工梅<lb/>
竹咄咄逼真予自江右歸頗悟逃禪筆意將與之是正<lb/>
而子固死矣鄉人云子固近日聲價頓偉片紙可直百<lb/>
千予未敢謂信一日鬻書者擕數紙来少室果印所聞<lb/>
豈人情不貴於所有而貴於所無耶皇甫君歩趨子固<lb/>
者也出子固論畫真跡一巻及其所自作蕙蘭躍然而<lb/>
觀感慨係之吁子固不可作矣彷彿子固者斯可矣皇<lb/>
甫君其勉之咸淳丁卯五月晦日隆禮書于春詠堂<hi>葉</hi>
<pb n="KR3h0044_WYG_004-4a"/>
<hi>士則</hi>
予㓜年侍彛齋兄逰見其得逃禪小軸及閒菴橫卷巻<lb/>
舒坐卧未嘗去手是以盡得楊湯之妙先兄好學躭書<lb/>
每作一事不造其精處則不已也平生留意翰墨之外<lb/>
他無一毫世俗好志之專必工必精此豈晚學之所能<lb/>
哉余作此君彛齋兄每亦許之雖法大蘇然筆意之傳<lb/>
實自彛齋兄皇甫表昔侍彛齋遊所作盖有源流先兄<lb/>
已矣君其勉之咸淳戊辰小暑日書于清逺樓竹所趙<lb/>
<pb n="KR3h0044_WYG_004-4b"/>
孟淳子真<lb/>
昔李伯時表弟喬仲常親受筆法遂入能品今喬筆世<lb/>
甚罕有其貴重殆不减龍眠用志不分乃凝于神子昌<lb/>
勉之哉子昌年少志銳深造而自得之自成一家可也<lb/>
李喬之事又何足尚云咸淳戊辰良月天台董楷識<hi>字</hi>
<hi>正翁號中齋水峯董氏</hi>
畫謂之無聲詩乃賢哲寄興有神品有能品神者才識<lb/>
清髙揮毫自逸生而知之者也能者源流傳授下筆有<lb/>
<pb n="KR3h0044_WYG_004-5a"/>
法學而知之者也伯氏彛齋天姿穎悟人品既髙以其<lb/>
文章書法之緒餘遊戯翰墨為衆芳寫生運筆如飛氣<lb/>
韻清㧞生動造妙其入神品者乎乙卯春子昌至自毘<lb/>
陵彛齋留侍筆硯欽承師事口授筆傳摹倣弗釋是秋<lb/>
彛齋逰壑翁門葉子昌改館於髙丈之烟雨樓住游閒<lb/>
雅時而習之心得手應漸入佳趣後數年彛齋奨之日<lb/>
工於斯傳子固之餘芳者其子昌乎彛齋已矣子昌之<lb/>
筆日進見似之者而喜子昌袖彛齋畫法詩巻求予著<lb/>
<pb n="KR3h0044_WYG_004-5b"/>
語余深嘉其志之篤欲勉其藝之精超乎能品援山谷<lb/>
先生題宗室大年畫巻云大年學東坡作竹石殊有思<lb/>
致筆雖覺柔年少故耳使大年耆老自當十倍於今精<lb/>
義入神子昌勉諸歳在戊辰中秋趙孟濚題<hi>字君澤號直齋</hi>
僕與子固交最密得子固詩章畫墨尤夥寳祐丙辰子<lb/>
固與正翁校書法累數十紙僕把玩不釋手於是篝燈<lb/>
摹搨一夕而竟厥明子固驚喜援筆成跋幾二千言兵<lb/>
後所藏散失而二君亦已矣一日皇甫子昌偕僕山隂<lb/>
<pb n="KR3h0044_WYG_004-6a"/>
袖出子固景定庚申所贈梅竹詩譜及正翁跋語三復<lb/>
之餘如見顔色子昌實子固中表正翁實僕内兄弟見<lb/>
似人而喜於焉乃重為感慨云後二十九年戊子中夏<lb/>
汴陽錢應孫定之父<hi>菊泉</hi>　<hi>書林</hi>
余兒時在鄉里斛峰先生齋中見墨蘭數本筆法飄逸<lb/>
可愛知有浙右趙子固名矣所恨其時未知此趣不能<lb/>
鑒賞及長大宦游四方於江西士友間初見楊逃禪畢<lb/>
公濟墨迹游戯天真清絶令人意消及来禾興知子固<lb/>
<pb n="KR3h0044_WYG_004-6b"/>
為郡人深切自喜首問其喬木故家則𣺌然無處詢訪<lb/>
禾興為郡為浙右最陋邦以財雄酒色相尚而好古博<lb/>
雅者絶無其人抱璞荆山至寳橫道可重太息頼有别<lb/>
駕息齋李侯中原之秀為方今天下名人公餘得游從<lb/>
論書法足以破除塵俗然侯止留心於竹不甚及它品<lb/>
為悵一日有皇甫秀才相過形神骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>語言如泉絶不<lb/>
類秀才自言能畫梅蘭水仙聞知為子固表弟毗陵寓<lb/>
客也得子固親傳妙處往往過之青出於藍與予論畫<lb/>
<pb n="KR3h0044_WYG_004-7a"/>
中三昧無不中的因出子固傳授詩翰一巻于予咄咄<lb/>
逼人豈鄭䖍三絶足以並其有自来矣是可寳之借觀<lb/>
逾旬不忍去手予謂子固不特畫蘭水仙為古今第一<lb/>
若書若詩皆入能品豈學力可到耶噫吾雖不飲酒知<lb/>
酒莫如我也予嘗同皇甫君遊俱徒歩市中但見其精<lb/>
彩皪人歩履如飛問其年曰七十有三矍鑠哉是翁也<lb/>
抑真水仙中人乎喜之不足特為書相見本末于巻尾<lb/>
以還他時瀛洲㑹上水仙宫中婆娑政坐諸君耳邂逅<lb/>
<pb n="KR3h0044_WYG_004-7b"/>
拈起此段公案亦足以相顧一笑也大德五年歳在辛<lb/>
丑月建卯鄱陽吳亮采熈載書于嘉興寓所官舍集雅<lb/>
堂<lb/>
　　　　亞之詩與此卷借沈維時所錄丙午七月一<lb/>
　　　　日<lb/>
　　植芳堂<lb/>
　　　記<lb/>
余友生沈子復吉授經予門又究習岐黄氏之學于世<lb/>
<pb n="KR3h0044_WYG_004-8a"/>
之名能者治其所居之堂扁曰植芳請記於予欲大其<lb/>
説余謂夫取諸身者莫若喻諸物取諸物者莫若驗諸<lb/>
身故志潔矣其稱於物也必芳學博矣其游於藝也必<lb/>
芳行成矣其發於言也必芳言達矣其流於後也必芳<lb/>
今欲以植木之術而為此身之喻植得其地而生生則<lb/>
芳且榮矣然則此身之主宰者在吾方寸之地培之養<lb/>
之榛穢淨盡其所得於取物之效者近之事又推之及<lb/>
物推之及人何莫非學也豈世之所云小道者哉昔之<lb/>
<pb n="KR3h0044_WYG_004-8b"/>
語植芳者曰董仙氏曰蘓仙氏董氏治人疾疾止俾人<lb/>
植一樹杏計實易粟以濟諸貧蘇氏将仙去語家人植<lb/>
橘鑿井曰後此必有癘癘吾人者與人橘一葉水一器<lb/>
即愈後果驗彼二人者以仙術寓醫然跡其心亦可謂<lb/>
博施矣故後之善植者必稱董蘇云今生之植将不在<lb/>
乎此而在乎彼生起謝曰名言也書以為記㑹稽銕史<lb/>
楊維禎亷夫撰<lb/>
世莫賢於董奉種杏亷於取財予獨謂奉之種杏乃其<lb/>
<pb n="KR3h0044_WYG_004-9a"/>
巧於取財也取財於人至於再至於三則已貪矣况不<lb/>
義乎取財於天雖歳取之不以為虐况所推與又一於<lb/>
義得不謂之亷乎二者之取其利一也然世知取於人<lb/>
而不避其貪而不知取於天亦不失於亷此奉之所以<lb/>
髙出千載而人不及之也吳中沈君復吉儒家人也㓜<lb/>
嗜書長而精醫不惟得董之學而又得董之心然嫌以<lb/>
董自負故榜其居藥之所曰植芳而不曰種杏大凡以<lb/>
術鳴未有不嚴其視瞻髙其已能雖司馬季主猶不免<lb/>
<pb n="KR3h0044_WYG_004-9b"/>
此惟儒者則不然以是觀之吾於復吉則為儒醫有不<lb/>
待徴於色卜於言而無疑矣加以亷於取財義之聲著<lb/>
於人人則其去俗工衒藝以求售者奚啻千百哉雖然<lb/>
名可辭也實不可辭也苟辭其名而并去其實吾恐君<lb/>
之德不竟且不能無於陵仲子之譏則又過矣觀銕崕<lb/>
楊先生文故既美其德而又規以中庸之道云洪武己<lb/>
未八月既望登仕佐郎國子助教江隂孫作識于<hi>闕</hi>中<lb/>
都國學之西齋<lb/>
<pb n="KR3h0044_WYG_004-10a"/>
　　　銘<hi>有序</hi>
人貴自樹立流芳遺臭皆由己而已蘭室鮑肆隨所入<lb/>
而吾身之得䘮榮辱係焉故屈大夫慕芳潔而畦蘅陸<lb/>
内史潄芳潤而游藝可謂能自樹立者矣彼海上夫迷<lb/>
臭為芳而逐之不止至穢德腥聞過者莫不掩鼻而嗟<lb/>
與栁子所傳江湖浪人奚以異哉雲間沈君文舉子復<lb/>
吉秀而文文舉命其所居堂為植芳既已勉其自立而<lb/>
流芳於世而乞銘于友人申屠衡以交修之銘曰<lb/>
<pb n="KR3h0044_WYG_004-10b"/>
孝子顯親在乎植身植之以芳德聞惟馨彼愚無知芳<lb/>
臭莫辨薰蕕同藏蘭芷亦變其變何由不能自植失身<lb/>
汚穢曷以自滌沈氏有子亦既肯堂孜孜進修殖學無<lb/>
忘仰止前賢或潄或沐潔已潤身以繼芳躅<hi>申屠衡</hi>
　　　箴<lb/>
瞻彼草木匪植不芳其植維何毋揠毋荒本浮則瘁膚<lb/>
爪則傷朝培夕溉廼蕃廼昌人胡不樹望洋馳騖德義<lb/>
罔修節槩安傅詭隨詐謀絺章繪句誕炫其能曽莫予<lb/>
<pb n="KR3h0044_WYG_004-11a"/>
歩雲間多彦復吉乃賢搆堂志顔植芳允鐫懋學敦行<lb/>
動遵古先復究岐黃診視瞭然氣運既明沉痾屢痊橘<lb/>
泉杏實流譽遺編子擴其功曷止蝉聨黎庶嗸嗸願起<lb/>
顛連勉焉宏濟百世斯傳<hi>同郡王基</hi>
　　　詩<lb/>
嘉樹發幽芳依依自舒榮陽條接隂穎芬馥播前楹之<lb/>
人事髙潔坐閲岐黃經探源潄清潤遡流承德馨嘅彼<lb/>
蚩蚩氓戕賊壞天形捐軀齊草腐遺臭汚編青以兹生<lb/>
<pb n="KR3h0044_WYG_004-11b"/>
物理會我惻隱情熈熈布春陽靄靄登素齡流芳被草<lb/>
木因人植嘉言<hi>殷弼</hi>
猗蘭被九畹佳蕙滋百疇荃蘅與杜茝羅生交綢繆俟<lb/>
時苟不利蕪穢将誰尤朝吾芟宿莽夕吾溉清流兾兹<lb/>
枝葉茂充子雜珮酬援琴發清商揚舲泛中洲美人隔<lb/>
南浦延佇増離憂誓言寄所思川路良邈悠恒恐年不<lb/>
與鶗鴂鳴先秋隂風集中野衆芳委林丘蘭芷變不芳<lb/>
菉葹漫道周靈均去已久千載誰與儔英英雲間彦雅<lb/>
<pb n="KR3h0044_WYG_004-12a"/>
嗜窮㝠捜蘼蕪集逺思再感王孫游何所無芳草子獨<lb/>
良好修願言閟英采以俟知者求<hi>畨陽甘璞</hi>
植德期後昌種樹期後芳欽爾種植心躋世咸夀康良<lb/>
<hi>闕</hi>　在旦原野麗春光種橘惟盈井種杏必達岡橘盛<lb/>
引靈泉杏熟致餱粮羣物廣所惠髙門屹相望恭敬古<lb/>
人意永矣福履将<hi>越人唐肅</hi>
髙堂新搆碧山隅緑髮仙人好隱居橘葉秋香浮石井<lb/>
杏隂春暖繞庭除百年種德知能好奕世流芳信不虚<lb/>
<pb n="KR3h0044_WYG_004-12b"/>
老我何時㕘妙訣東風門巷引柴車<hi>越人黄常</hi>
翼翼髙堂淮水潯亭亭嘉樹已成隂芝蘭佳氣晴熏戸<lb/>
金石丹光夜出林招隐且容髙士傳衛生應得古人心<lb/>
故家喬木今何在信是當年雨露深<hi>雲間管訥</hi>
槖駝善種樹深得養人術宋人揠其苗苗槁死大劇勉<lb/>
彼植芳士鑒兹得與失非加培植功曷及滋蔓力湛湛<lb/>
朝雲晞靄靄春暉白光浮紅杏林香動幽蘭室令德擬<lb/>
同芳修名當自立曽上君子堂㣲言聊暫述<hi>吳郡樊圃</hi>
<pb n="KR3h0044_WYG_004-13a"/>
髙堂何渠渠衆芳列前楹羅坐襍蘭芷碧葉間紫莖蘇<lb/>
井誰可比董林安足稱若人休文孫揚芬藹簮纓厥子<lb/>
乃肯構樹德家道承羌吾事姱節採秀擷蘭英托根一<lb/>
失所不如蕭艾榮薰蕕世莫辨君子匪攸寧良時難驟<lb/>
得捐珮緬予情<hi>閩中王舉</hi>
謂人最靈智衛生每苦拙所懼非飢寒将養不得節達<lb/>
人觧其㑹在世無所須羲農去我久空嘆将焉如念之<lb/>
動中懐積善云有報藥石有時閒詩書敦夙好藹藹堂<lb/>
<pb n="KR3h0044_WYG_004-13b"/>
前林灼灼葉中花枝條始欲茂春風扇㣲和弱湍馳文<lb/>
魴靈鳯撫雲舞坐止髙隂下神淵瀉時雨爾從山中来<lb/>
相見無雜言赤泉給我飲乃言飲得仙老夫有所愛養<lb/>
色含津氣遥遥望白雲蒼蒼谷中樹<hi>吴郡金珉集陶句</hi>
春陽被皋陸時雨浃初晨荷鉏臨前除闢壌尚荒榛藝<lb/>
本日成列培根繁竒芬條枝及時榮惠蕚韡以分服綵<lb/>
憩嘉䕃端居離垢氛眷兹世葉繁德馨惟日新興言用<lb/>
棄穢庶以樂吾真<hi>臨川李鎬</hi>
<pb n="KR3h0044_WYG_004-14a"/>
秀出東陽裔芳流自百年種来同古史封植豈韓宣術<lb/>
妙醫中最名香肘後傳滿頭惟白髮待子為重𤣥<hi>州来朱復</hi>
　　　又銘<hi>并序</hi>
吳淞沈復吉氏好修者也既稔庭訓又熟岐黃書已人<lb/>
疾暇則植衆芳堂下芳葩更熒㣲馨迭浮因扁其堂曰<lb/>
植芳間徵予言予言菽粟麻枲用物也必植而後成衆<lb/>
芳玩物也奚植之為哉復吉之意殆謂衆芳之託於林<lb/>
谷間者固不假乎人也然而日爍霜饕有幸存者焉有<lb/>
<pb n="KR3h0044_WYG_004-14b"/>
夭折者焉其植焉者自芽茁至於欝茂必培之溉之養<lb/>
之燠之俾氣力固生生之意蔑以息也若是則植而遂<lb/>
其生者豈非吾以藥石夀夫人之比乎彼自生自有不<lb/>
假乎人者又非人之不仰藥石而信夫天之比乎吁復<lb/>
吉其知養生之道者歟至若比德君子特復吉劵内事<lb/>
耳兹不暇論為銘之曰　衆芳之生靡賤靡貴根柢淺<lb/>
深悉胚元氣維此沈氏取而植之順物之性相土之冝<lb/>
瘁者使榮么者使碩金之玉之贊天地之德勿愛而迥<lb/>
<pb n="KR3h0044_WYG_004-15a"/>
忽而捐斯盡夫吾道斯全夫彼天<hi>四明烏斯道撰</hi>
　　　又詩<lb/>
沈也江湖豪俊客藥術由来妙無敵世人徃徃推神功<lb/>
轉覺流聲動京國茅堂雅構淮水濵開林種杏春紛紜<lb/>
香風東来拂曙影芳葩盡散臙脂雲當軒自把瑶軫促<lb/>
發興時時理清曲客来丹實每同餐恥學廬山據斗粟<lb/>
懸壺負局<hi>闕</hi>　　徒然逺引逃空名何如植芳住闤闠<lb/>
奕世樹德甦羣生玉塵霞實世罕有哲人不吝千金售<lb/>
<pb n="KR3h0044_WYG_004-15b"/>
碎錦叢深酣畫<hi>闕</hi>青箱每為軒農究我生濩落亦已久<lb/>
弱質憂痒媿蒲栁何當載酒看生紅共子幽忩論肘後<lb/>
<hi>金華何與</hi>
雅志葉幽潔蒔芳此堂隂端居寡俗好庶得觀物心菀<lb/>
彼逕寸苗弱質恐不任靈雨及時降春榮萋以森晨興<lb/>
荷吾鉏消摇歩前林俟時冀明采敢使蕪穢侵靈均世<lb/>
云逺髙踪邈難尋興言遺逺者媿匪瑶華音<hi>天台林右</hi>
幽人澹無為植芳探所得蕭艾洊耡耘芝蘭日盈積青<lb/>
<pb n="KR3h0044_WYG_004-16a"/>
陽齊𤣥象百彚含秀色時當讀書暇適意還杖策馨香<lb/>
襲衣袂笑掇愒盤石豈無遺世姿療病斯服食遐齡慕<lb/>
松喬長揖謝塵迹於兹生意深終當適其適<hi>山隂朱武</hi>
荷鉏破苔碧繞屋蒔蘭蓀時雨沛然至衆芳日已蕃清<lb/>
晨縱游目紅紫羅繽紛稠花洒雲霧含光射晴暾叢叢<lb/>
藴生意葉葉開陽春馨香溢忩户蒼翠沾衣巾坐久觀<lb/>
物化見兹天地仁乃知遂其性不在灌溉頻睠彼南國<lb/>
叟私憂何太勤爪膚騐榮悴握本灌䟽繁自謂助之長<lb/>
<pb n="KR3h0044_WYG_004-16b"/>
詎識䘮其真所以未霜雪往往皆湮淪我知慕閒雅於<lb/>
此頗有聞顧乏尺寸土春来廢耕耘豈無抱甕力目斷<lb/>
鄉山雲何時謝世鞅願卜爾為鄰洪武庚申孟夏七日<lb/>
永嘉林鼎書于朋易官舍<lb/>
東家豪華勢薰天名園第宅相鈎連竒花異卉看不盡<lb/>
主翁每作花中仙西家買盡膏腴田桑麻極目如秦川<lb/>
所收貨利已山積况兼歳歳遭豐年東家一朝成瓦礫<lb/>
西家亦復無人烟予友華亭沈復吉却向鳯陽開藥室<lb/>
<pb n="KR3h0044_WYG_004-17a"/>
年来雖誦岐黄書尤自胷中好儒術有地不種果與花<lb/>
有田不栽桑與麻常時高掉活人手旬日可到千百家<lb/>
當知種芳乃種德無力栽培有餘力傾摧已作舊枝條<lb/>
顦顇還成好顔色植芳只銷方寸餘萬頃田園竟何益<lb/>
我知種者有自来此芳本自前人栽德澤連綿想無己<lb/>
子既傳孫又傳子<hi>㑹稽馬弓</hi>
元聖製醫術功與天壌俱達人識其然昧者徒拘拘沈<lb/>
君文墨士乃是俞扁徒鴻寳秘淮南騰聲在天都嘗讀<lb/>
<pb n="KR3h0044_WYG_004-17b"/>
養生論頗窮種樹書開徑十餘畆衆芳羅前除日出輙<lb/>
抱甕興来時荷鉏封植不爽節生意紛已敷騐兹草木<lb/>
性悟彼造化樞茫茫六合内有生同一初仁哉軒岐心<lb/>
誓欲濟康衢奈何韓葛軰但復為身圖乗化遺白雲夭<lb/>
札竟接涂我乏經濟具對子空嘆吁不知醫國士舉世<lb/>
當有無楚雨霽南嶠春光薄行車神方我欲究明當造<lb/>
君廬<hi>天台許伯放</hi>
　　　又記<lb/>
<pb n="KR3h0044_WYG_004-18a"/>
一元之氣播流於萬物周運於人身其生生之理未嘗<lb/>
有異也故善養生者不觀諸已恒有驗諸草木其曰彼<lb/>
鬰然而暢茂繁然而華實生生之理為之也而吾之身<lb/>
獨無生理乎於是調之䕶之甚謹惟恐一隙之失以夭<lb/>
其生故其氣充而容寂雖至老猶如壮盛時平易恬澹<lb/>
邪氣不能襲蹈水火不能變如古至人者亦豈他道哉<lb/>
能順其生而已衆人昧昧焉莫之或察瘁精神於形欲<lb/>
挫明虚於是非恣縱燋亂使本然之生危如一髮猶草<lb/>
<pb n="KR3h0044_WYG_004-18b"/>
木當春夏之交見戕於斤斧聖人懼焉於是設醫藥之<lb/>
方物取草木味取甘辛量人之疾而投之以復其生意<lb/>
嗚呼其亦仁矣哉惜乎世之醫者皆希世苟處不足以<lb/>
盡知聖人之教也使生生之意反見害於草木之性豪<lb/>
毛之失千里之繆果誰之過歟吾未嘗不慨然為世太<lb/>
息也華亭沈復吉氏通先儒書尤精心於醫術研幾索<lb/>
㣲恍乎有得嘗曰醫譬如植木也能順木之生則其性<lb/>
可茂無失人之生則其身可壯故顔其堂曰植芳此復<lb/>
<pb n="KR3h0044_WYG_004-19a"/>
吉之髙世之醫所以為未及也歟或謂復吉之植芳亦<lb/>
猶蘇耽之橘井夫人之病有萬不同表裏輕重邪滿虚<lb/>
實各有其證而槩欲以一味之藥攻之非惟不足以復<lb/>
其生適足以害其生而已借曰彼神仙幻變之術可也<lb/>
而使復吉躡其故踪而為之其可得哉人見其事竒怪<lb/>
舉以賛復吉之髙殊不知醫者之髙固不在此能勿失<lb/>
之生則善矣復吉以堂記為請予故樂為書之且以勸<lb/>
世之醫者也洪武庚申二月初吉将仕郎<hi>闕</hi>府紀善天<lb/>
<pb n="KR3h0044_WYG_004-19b"/>
台王璞記<lb/>
雲間沈復吉来居於中都東市口以三聖人之學鳴作<lb/>
堂以居問名於尊翁文舉父文舉以植芳扁之予嘗過<lb/>
焉見其崇檐層砌髙下中度而忩户洞開方席静設足<lb/>
以延廣爽而滌塵坌也左右前後芳葩幽蕤丹紅雜而<lb/>
文章爛也淮天晴旭芳馥薰蒸而融液秀徹精氣入而<lb/>
麄穢除也因起而謂復吉曰此豈求名而弗得者耶夫<lb/>
芳之為言薰也薫與蕕對稱而不以相入猶小人之不<lb/>
<pb n="KR3h0044_WYG_004-20a"/>
並君子也薫蕕之莫辨也尚矣矧有知所植芳者哉昔<lb/>
屈大夫著離騷以芳馨為仁為義為君子而惡臭為䜛<lb/>
為佞為小人是非取舍固有所分矣然而鶗鴂既鳴蘭<lb/>
芷變而荃蕙化矣紛吾有此内美将焉珮謇吾法夫前<lb/>
修将焉程乎此原所以不忍屈心折志於上官靳尚之<lb/>
徒而甘從彭咸之所居焉乃今聖運休明賢才彚進復<lb/>
吉在輦轂下晦迹不耀而芳香自珍廼若有同於楚大<lb/>
夫之為者意果安在哉噫君子之於世亦觀其所處焉<lb/>
<pb n="KR3h0044_WYG_004-20b"/>
爾原以䜛見逐者也三后之純粹原固不得而見之矣<lb/>
而其言一則曰苟得列乎衆芳一則曰哀衆芳之蕪穢<lb/>
忠國愛君之心寔拳拳焉乃今沈氏一門父子之賢堂<lb/>
構之重所以命名者若此葢因其濟人利物之心豐殖<lb/>
其𦙍祚使盡夫人力之至以責效於天耳夫其心之所<lb/>
存道之所存也方之屈大夫其孰多乎哉且夫天地以<lb/>
生物為心風霆之鼓動雨露之滋息有不知其所以然<lb/>
者生物既遂紛紛總總不能以一端名也有人焉通其<lb/>
<pb n="KR3h0044_WYG_004-21a"/>
理而神其用天地之心在我矣心即仁也仁即所謂德<lb/>
也植芳斯植德矣德盛則仁熟矣德之盛仁之熟馨香<lb/>
之聞豈特一堂之上哉繫之以辭曰巋哉斯堂紛其植<lb/>
兮芎蓍参苓間芷术兮靈厖夜吠變殊質兮天風斯征<lb/>
芬其苾兮孰其擷之筐筥積兮以禴以蒸或炮炙兮匕<lb/>
劑維良起沉癖兮咄彼二竪逺避匿兮吾民同躋仁夀<lb/>
域兮神聖在天同日月兮七經有書啟𤣥籥兮邈彼化<lb/>
工生物育兮絜芳之植符爾德兮善植斯獲盍自力兮<lb/>
<pb n="KR3h0044_WYG_004-21b"/>
毋怠毋忘毋揠㧞兮芬其難虧暢以達兮德音孔昭用<lb/>
不極兮植之培之後無斁兮詞訖復吉以示其尊翁尊<lb/>
翁文舉父曰懿哉斯言也幾於橘頌矣意者先生其以<lb/>
古人望女乎乃使来請書為記洪武庚申夏五月初吉<lb/>
鄉貢進士四明鄭真書於臨淮縣學之潤齋<lb/>
　　　　丙午七月二十二日黄應龍鈔本見假因錄<lb/>
　　　　之于小樓<hi>性甫記</hi>
　　三香圖詩<lb/>
<pb n="KR3h0044_WYG_004-22a"/>
粉態誰描入畫圖玉奴相妬意何如生平不入春紅隊<lb/>
甘與梅兄一䖏居<hi>吴仲明題</hi>
良工寫此三香圖萬卉千葩總不如一見令人倍惆悵<lb/>
歳多昆季不同居<hi>吳源倚韻</hi>
楚楚山礬間水仙梅花開滿大江邊山中萬卉方摇落<lb/>
石上三生有夙縁雪霽師雄愁庾嶺月明交甫夢湘川<lb/>
當時却笑詩人詠兄弟評来孰後先<hi>潯陽臞陶振</hi>
　　昨夕風水俱逆波石相舂舟人悸乆不定晚出山<lb/>
<pb n="KR3h0044_WYG_004-22b"/>
　　外始安僕偃仰于短篷之下偶成五言并錄呈似<lb/>
舟過道陽城迂行多幾程俗殊難共語山好不知名櫓<lb/>
趂之𤣥勢歌調欸乃聲来晨宜對月合浦夜珠明<hi>十八</hi>
<hi>日甲子積翁書</hi>
　　虞瑞巖畫跋<lb/>
嘗考夫六朝五代南渡逮今善畫者不可勝計然而各<lb/>
專其一未盡善也瑞岩虞公以畫為業聞之既久未嘗<lb/>
得一紙筆觀之間㑹于永新寓舍出示數紙山水人物<lb/>
<pb n="KR3h0044_WYG_004-23a"/>
則有情状花木竹石則有幽研禽鳥則有飛翔魚龍則<lb/>
有變化其餘所施無不成趣葢瑞岩遍歴山水窮捜物<lb/>
理而得其妙也察夫百家衆技之流能業其先世者葢<lb/>
鮮非惟百家衆技之流不能業其先世儒道一而已矣<lb/>
愚雅業儒若子若姓未審異日有能業者不瑞岩有嗣<lb/>
想必能繼其業又兾勉諸<hi>吴源書于永新寓舍</hi>
　　閒境志<lb/>
閒境志者肇闢乎方寸之間而莫知其際限之所接自<lb/>
<pb n="KR3h0044_WYG_004-23b"/>
有宇宙便有此境若甚遼邈乃不跬歩至焉無炎凉之<lb/>
俗無風波之途如化國之日舒長如桃源與囂塵背如<lb/>
混茫之世無為而常自然真雅懐素志之栖寓峻行逸<lb/>
軌之逰歴也境中之人心和而氣平神静而體舒不拘<lb/>
拘跂跂不營營汲汲閒聰明之用息思慮之機洒濃厚<lb/>
之情停飛動之根喻良弨之觧檠營道輪之繫柅然而<lb/>
篤於修勵者譏其墮役於智巧者謂其拙湛於嗜欲者<lb/>
疑其矯非夫特立高尚之人莫此居也昔許由常卜隣<lb/>
<pb n="KR3h0044_WYG_004-24a"/>
焉其視天下輕矣伯夷季札因之以逃國顔閔子仲因<lb/>
之以辭禄位韙哉卓乎莫可尚已若夫坐忘寄傲之流<lb/>
閉關却掃之士徜徉乎竹林蓮社之間放浪乎草堂松<lb/>
徑之側曲肱箕踞長嘯㣲吟送日月於枯棋泯乾坤於<lb/>
一醉皆乗堅䇿駿有意臻其藩域者也乃有黄冠羽服<lb/>
壞衲方袍逍遥其間自立門户曰清都曰净土盖閒境<lb/>
之别名也自世途歆艷斯境榛蕪或純盗虚名或指為<lb/>
㨗徑一出焉一入焉誠未足與議今之人遊談賦詠挟<lb/>
<pb n="KR3h0044_WYG_004-24b"/>
以為高慷慨激昻若心将往者狐疑猶豫終莫能至焉<lb/>
豈以其淡泊無味寂寞難安故喜言而畏蹈可暫而莫<lb/>
久歟余嘗熟逰送之者皆自崖而反也因述其㫖趣以<lb/>
導夫来者<hi>劉屏山</hi>
　　髯戯<lb/>
有相者諗病翁曰僕閲人多矣寧馨殊姿噤吟怪形田<lb/>
面之龎鼎角之清固難以一二論也若翁者雖乏鳶肩<lb/>
燕頷之竒亦無麞頭鼠目之陋然而嚏滯言蹇跼窮拘<lb/>
<pb n="KR3h0044_WYG_004-25a"/>
羈則多髯之累也夫髯多則貌古貌古則神厲神厲則<lb/>
語不和語不和則交寡合寡合則動無或宜宜乎翁之<lb/>
沒沒也亦盍鑷亂芟繁稍自矜飭乎温而儼然霽而<graphic n="KR0972" url="https://raw.githubusercontent.com/kanripo/KR-Gaiji/master/images/KR0972.png" mimeType="image/png"/>
然肅而偃然發而莞然夫如是則孰不争先覩子為快<lb/>
焉左持右挈或挽或推謦欬之間山移海回慢子者加<lb/>
其敬笑子者止其咍運何塞而不開名何歗而不来竊<lb/>
為安此翁曰嘻鄙夫樂隨正士自守子徒欲軟美求容<lb/>
而不慚吾行之益醜也吾聞之君子修己者非無榮名<lb/>
<pb n="KR3h0044_WYG_004-25b"/>
之患而無素厲之難我則不偶夫髯何罪且髪膚之傷<lb/>
前哲垂戒豈其敝之輕若弁髦相者曰天生百骸所以<lb/>
立我覘聆鼾號附臿挺朶顛連絡結龎覭侈哆爪义負<lb/>
荷揮隨踏拕惟人具焉闕一不可若夫髯也存乎亡乎<lb/>
皆可以生矣前貽繞涿之譏後發毛蠧之誚苟利夫子<lb/>
必請去之何相撑距而自奪其便乎翁曰子觀夫有形<lb/>
之形而未識夫無用之用也易稱須賁其義尚矣扶踈<lb/>
郁紆可象之儀也勃拂䰐鬖可畏之威也縁飾英姿發<lb/>
<pb n="KR3h0044_WYG_004-26a"/>
揚勁氣偉人特士造物多以畀焉故黃者紫者欝然者<lb/>
皎然者似蝟者如㦸者帛纒者綵編者垂玉𢃄者儼若<lb/>
神者白晢甚美者布置勝人者於此不凡者能令公喜<lb/>
者是以蓬頭相商䟽眉輔漢于思強宋絶盼霸蜀美須<lb/>
夸齊長鬛勝楚或抵几而奮或論事而張其剛毅挺挺<lb/>
有如此者或手捋獻規或口御仗誼其忠烈炯炯有如<lb/>
此者是既然矣子獨何患乎且貴賤禍福天實為之子<lb/>
乃謂去窮有政謂攀榮有梯謂機捩可施謂坱圠可移<lb/>
<pb n="KR3h0044_WYG_004-26b"/>
不已甚乎人各有能有不能若乃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䙾俛顔嚅唲强哂<lb/>
偊旅望塵咿呦乞憐雖位三槐食五鼎馬千駟祿萬鍾<lb/>
澤九族宥十世吾弗能也相者趍隅如慚雅譙病翁掀<lb/>
髯為之一笑<hi>劉屏山</hi>
　　㳺絲帖歌<lb/>
圓清無瑕二三月時見游絲轉空濶誰人寫此一段竒<lb/>
著紙春風吹不脱紛紜糾結擬非書安得龍蛇如許臞<lb/>
<hi>闕</hi>　政喜縈不斷世眼只愁看若無定知苗裔出飛白<lb/>
<pb n="KR3h0044_WYG_004-27a"/>
古人妙處君潜得勿輕漠漠一縷浮力遒可罣千鈞石<lb/>
睠予弟兄情不忘軸之逺寄悠然堂謝公遺髯掠若<hi>闕</hi>
衛后落鬒摇人光翻思長安夜飛盖醉酣聲落南山外<lb/>
寧知契濶三十秋筆意與人俱老大政成著御明河津<lb/>
外家風流今絶倫文章固自有機杼戯事豈足勞心神<lb/>
<hi>吴傅朋王逢原之外甥也冨山嬾槀</hi>　<hi>方一䕫字時佐淳安人有</hi>
　　豆腐詩<lb/>
淮南有仙術化豆作璚英入磑松花爛含漿石髓生壑<lb/>
<pb n="KR3h0044_WYG_004-27b"/>
氷刀下冷崖雪釡中明未惬屠門嚼偏怡道者情藉菘<lb/>
香迥異雜蕈味逾精腥爼羞銀膾加飡侑玉粳山翁惜<lb/>
殘齒愛爾當侯鯖<hi>梁寅</hi>
　　題竹深書記詩巻<lb/>
棹拂鷗邊緑水錫飛鶴外青山無限胷中清氣新詩流<lb/>
落人間　大德元年六月二十九日書於真樂齋<hi>張楧</hi>
　　長句一首寄上叔方有道先生求賜之教<lb/>
盧橘花開梓樹踈故人安稳在樓居翠眉狎坐春行酒<lb/>
<pb n="KR3h0044_WYG_004-28a"/>
絳帳懸燈夜讀書未必醉来忘簡寂祗縁老去尚髙虚<lb/>
離羣應念行春者道逺天寒欲命車<hi>張簡</hi>
　　胡石塘遺文<hi>顔樂齋原鈔引</hi>
　顔樂齋者永康胡長孺錢唐僦舍之名也後先餘六<lb/>
　十年徙遷無常處囂雜下濕卑陿闇㝠則皆無甚相<lb/>
　逺嘗借房僧坊差似静清開爽頋亦掲顔樂字楹間<lb/>
　又嘗編次所為詩文取䢴溝還繼盱江行十年名顔<lb/>
　樂漫抄再取寧海還繼南昌行七年名顔樂原抄若<lb/>
<pb n="KR3h0044_WYG_004-28b"/>
　無行而不與之俱客疑焉問之賤企貴貧慕富鮮不<lb/>
　其然貴非企可致富非慕可来徒令奔走繫援畢智<lb/>
　竭力悲愁困苦窮日盡年徐悟而中改<hi>闕</hi>益鮮若<hi>闕</hi>
　於其間不企不慕似安似忘健羡弗行隨流處順固<lb/>
　已超然是<hi>闕</hi>上十倍矣乃今予視若澹然眸絶經營<lb/>
　之觀夷然神存凝湛之光浩然外著自適之容洒然<lb/>
　中亡外物之累如是其無憂也若真有道哉曰烏知<lb/>
　道非敢為妄也夫非人能為命也必已當為義也聽<lb/>
<pb n="KR3h0044_WYG_004-29a"/>
　命盡義分也分之在已前已過而不相及後未至而<lb/>
　不相謀時遷變而不相待将於何所而措其憂耶無<lb/>
　所措憂而猶憂與非已當憂而彊憂等妄也譬夫病<lb/>
　在其身權藥石對証治之愈而止瞖在其目量鍼刀<lb/>
　抉而去之明而止不敢為妄烏知道復明君子憂道<lb/>
　不憂貧若其知道不憂異顔子矣顔子廣大如天不<lb/>
　以霾曀霏霧隘其無外悦豫如春不以風雨霜露間<lb/>
　其至和彼荘周者以為饘粥絲麻琴娱學樂持管以<lb/>
<pb n="KR3h0044_WYG_004-29b"/>
　窺不能以見全體韓愈者以為自得艱難哲人細事<lb/>
　面墻而睹其或但聞遺音長孺也何足以同之昔鮮<lb/>
　于侁問顔樂於程正叔先生也是已先生曰庸言何<lb/>
　樂侁曰樂道曰樂道不為顔矣侁未達以告鄒志完<lb/>
　曰吾未識正叔面已識正叔心夫人所造何如是之<lb/>
　深也客惘然莫知所言因拾之以為原抄引云延祐<lb/>
　七年龍集庚申五月乙酉引<lb/>
　　　吳用晦墓志銘<lb/>
<pb n="KR3h0044_WYG_004-30a"/>
吳用晦卒既禫祭胡長孺以寧海主簿如府計事舍上<lb/>
蔡書院士人周仁榮造焉盖用晦子壻也以所摭爵里<lb/>
行言與棄官将死之事為状一通持来拜且請曰今兹<lb/>
惟夫子文辭子昂篆楷行草書名天下不得以名若祖<lb/>
父非良子孫夫子幸為仁榮婦翁銘又幸為請子昻作<lb/>
篆楷是尚不死請弗已長孺走避不敢當復還固謝尤<lb/>
不可則應曰諾其明年九月監造舟海上成始□閲其<lb/>
状而為之銘状曰猋吳氏字用晦先於越人唐季年鼻<lb/>
<pb n="KR3h0044_WYG_004-30b"/>
祖與族人偕徙来台之寧海縣仙岩鄉家焉為縣人十<lb/>
有四世曽大父大明宋廸功郎大父籌父舉尹宋承務<lb/>
郎児時凝然似成人既冠入州學有能賦聲為曹偶見<lb/>
推登咸淳元年進士第對䇿語直不得在髙等明年郊<lb/>
祀始授廸功郎池州東流縣尉廵捉私茶鹽礬丁外艱<lb/>
服闋循從政郎監紹興府支鹽倉棄歸其家未第時鄉<lb/>
之先達葉少傅王提刑年秩盛髙都當世名徳折已貴<lb/>
尊與為游知交尉東流時嘗權池州司户叅軍以治辦<lb/>
<pb n="KR3h0044_WYG_004-31a"/>
聞持䘮哀毁甚既棄官冲泊自守於世若無聞知獨於<lb/>
鄉里族婣如諸異日今至元十八年浙東造征日本舟<lb/>
材鐵百需賦里民急不忍其追呼令子鬻田代輸家以<lb/>
故耗施意尤未衰比卒前一歳衣冠哭拜家祠如辭行<lb/>
禮将及歳泊然無語以卒年八十四實大德十一年九<lb/>
月癸亥娶黃州司法叅軍同郡金桂卿女子男一人鼎<lb/>
臣女三人其嫡歸今任處州路美化書院山長請銘者<lb/>
也長歸下夀寳次歸胡福臻孫三人男一肖居女二在<lb/>
<pb n="KR3h0044_WYG_004-31b"/>
室鼎臣以至大二年九月壬午葬其鄉於吳興之原得<lb/>
銘距葬日一年長孺曰死生之際㣲矣隋唐宋選吏繇<lb/>
進士出仕先生類曰是庸祿利蠱士心敗文體亂銓法<lb/>
徒靡風俗不足得雋嘗試取古舉子程文讀之裂道叛<lb/>
經違理害義其尤侮聖人之言也夫因嘗著論排斥不<lb/>
少置俯仰垂千年卓偉魁傑之士顧出於其間何可勝<lb/>
數近四十年亦得六七公其尤著者李瓘登咸淳進士<lb/>
第既臚傳識時相驕肆将覆宗社即日上書闕下掛冠<lb/>
<pb n="KR3h0044_WYG_004-32a"/>
去趙卯發權池州兵薄城夫婦縊州治馮驥戰獨松嶺<lb/>
不勝死髙斯得言丞相當事危急時棄去歸願以同列<lb/>
議已説必僨國罷同簽書樞宻院事還湖州眠破屋中<lb/>
或時不食何應桂權發道忠安軍事栖霞嶺不守刾血<lb/>
裂衣帛作書上之縊州治留夢炎為今吏部尚書廷沮<lb/>
沙不丁平章政事撫言賈胡司泉府主市舶可宰相不<lb/>
可忤意曳出復召如初對得釋此六七公者視死何如<lb/>
况區區得䘮禍福哉髙材大器自非畏名息影長往不<lb/>
<pb n="KR3h0044_WYG_004-32b"/>
招之士有此積藴必求自著見於時而施用於世固不<lb/>
肯黧面皓首終老於采薪負耒也往往視取士塗徑勉<lb/>
彊委曲以就之媒致其身見庸之地又何問賢良中正<lb/>
茂才進士也耶猶寸珠尺璧埋壅塵坌其光輝發見自<lb/>
有不可得揜者乃今用晦死生之際若出入門户與六<lb/>
七公炳曄映照可銘已銘曰司徒俊造墮莫復吏選哤<lb/>
<hi>莫紅切</hi>離道彌黷浮文程人置科目進士千載一干祿已<lb/>
肆禮亡甚桎梏媟侮聖人恬流俗卓偉魁傑天所属髙<lb/>
<pb n="KR3h0044_WYG_004-33a"/>
材大器詎潜伏頫首俛就甘詰曲竒節峻操𬒮踵續死<lb/>
生際若伸暨屈用晦洞識盍同錄後五百年示陵谷<lb/>
　　　崇寧萬夀禪寺楊氏施田記<lb/>
皇帝龍飛之六年歳行丙辰正月辛酉璽書宣諭軍民<lb/>
官使臣畧曰杭州路淛江崇寧萬夀禪寺住持無受正<lb/>
傳長老楊宣慰松江六十頃田地布施屬寺水土園林<lb/>
勿奪正傳欽受迎奉摹鈎鐫飾竟已猗歟嘉哉隆勤崇<lb/>
施之盛德也謹按中大夫浙東道宣慰副使僉都元帥<lb/>
<pb n="KR3h0044_WYG_004-33b"/>
府事楊公梓嘗任海道漕運萬户至大三年冬十月二<lb/>
日用海船僦錢如浙東将渡錢塘至寺時惟見行僧去<lb/>
来包笠櫛比無受親執土木役塗緇手足不厭問焉則<lb/>
拱而對曰桂交廣閩蜀荆江浙之適北東西者水陸出<lb/>
此道若輻綰轂矧濤江潮汐異甚天下無有非目且習<lb/>
熟心掉體戰不自制普覺和尚弟子曰久禪師擇江旁<lb/>
地建蘭若為床坐褥席以處之為飯羮餈餌以食之當<lb/>
宋淳熈間尚書祠部為請得賜崇寧萬夀禪寺額昔者<lb/>
<pb n="KR3h0044_WYG_004-34a"/>
行宣政使知主此席者之不可輕也擇三人於諸山而<lb/>
正傳適中焉墜失是懼敢愛劬苦公聞而偉之曰國家<lb/>
厚恩相仍簮笏藉祖先遺德薄有田園長必有厚捐思<lb/>
報莫踰及物在崇寧萬夀為得其地逢無受長老為得<lb/>
其人謹施松江府華亭縣荘屋一區田六千畆歲収四<lb/>
千石永為常住供雲水僧飯食浴洗<hi>闕</hi>　渡船是田在<lb/>
已在人皆為外物未施則厚止一家已施則頼之者衆<lb/>
以此方彼萬倍差殊事聞於家無不意滿宣政具以聞<lb/>
<pb n="KR3h0044_WYG_004-34b"/>
上無受月與江渡舟人米約不求僧與其徒四衆黃冠<lb/>
往来錢歳費且四百石明年六月丁酉未旦時蕭公橋<lb/>
民不戒于火延及浙江亭四旁閭門皆燼而寺獨存若<lb/>
有物衛之者無受既具良石以公書請文于碑長孺曰<lb/>
謹銘已之文又為銘曰六清净義獨布施先絶惡去本<lb/>
庸懾懢貪博施濟衆起仁造聖有所不能堯舜猶病靄<lb/>
消霧散洞然明虚嗜欲不作人已一如雨降氣滋八荒<lb/>
潤澤幽火奥隈涓濡莫乾為篤學者趼足苦身受道傳<lb/>
<pb n="KR3h0044_WYG_004-35a"/>
業成已去人處匪廪倉出匪楮箧不有施者鮮不隕越<lb/>
錢唐潮汐悍猛奔衝吼聲雷震飛濤山崇㝠晦風雨羣<lb/>
艘並艤進無可乗退無可止久嗣普覺建刹是間飲食<lb/>
床蓐施諸所安初資丐求繼藉租入百三十年用以僅<lb/>
給譲夷急病尚義楊公延蹔以永廓狭以充捐華亭田<lb/>
六千其畆髙屋鉅舟陸棲以走計舟以數受米有程緇<lb/>
黄来渡弗索弗徴枵果勞休煩除垢滌去留疾徐惟意<lb/>
所適惟時無受既敏既勤是荷楊公乆公是承大火四<lb/>
<pb n="KR3h0044_WYG_004-35b"/>
周烈焰旁及有截其疆巋乎特立有己者私及人者公<lb/>
心通道行與物大同是法施義廣無有域作此頌詩鑱<lb/>
在貞石<lb/>
　　　滴露齋記<lb/>
滴露齋者吳江盛子敬讀易之室也民生日用何往而<lb/>
非易其初亦何事乎讀也一而兩兩而四八八而六十<lb/>
四而孰名之曰乾曰坤若可句矣而尤不可讀也元亨<lb/>
利貞分四德矣大亨而利於貞义直為兩事也而其句<lb/>
<pb n="KR3h0044_WYG_004-36a"/>
或難矣六爻有辭十翼生焉理象數之著㣲嘗知其盡<lb/>
言待於辭而未知辭之待於圖而後見也至此亦備矣<lb/>
然而未易知也聖賢發天人之藴先後演繹宇宙所不<lb/>
容己者在是也人心之靈實具衆理觀其象而玩其辭<lb/>
亦焉有不得其讀哉存之於無有師保之際察之於動<lb/>
靜語黙之間非必嘵嘵以聲齗齗以意殆於易思過半<lb/>
矣况其義之皆可尋耶而或者轉相穿鑿自謂古人所<lb/>
未有凛凛乎潔靜精㣲之受誣予則不敢因為子敬言<lb/>
<pb n="KR3h0044_WYG_004-36b"/>
之子敬嘉定尚書之曽孫故皆流傳獨親簡編肅容端<lb/>
席有翼其臨丹砂之英沆瀣之清浩乎夜氣之明明以<lb/>
筮期應不占亦貞日進於學矣昔者清溪道士摭竒以<lb/>
眩俗耳彼且視太極為虚無固將猖狂妄行以為道也<lb/>
假我數年學易以無大過此誰之志也今之人欲寡其<lb/>
過而未能也此豈非句乎予輙為子敬乙其處<lb/>
　　　丘可行墨銘<hi>并序</hi>
　今溪丘可行儒者也墨法精詣知名當時其子世<lb/>
<pb n="KR3h0044_WYG_004-37a"/>
　英南傑傳焉今擅其良者莫之或先故永康胡某<lb/>
　為銘<lb/>
續桐膏一燈之照裊陶甌半縷之烟合犢膚烹熬之度<lb/>
中石臼搗舂之權體煅火㣲不熱色藉煤逺極𤣥釡用<lb/>
候足無滯杵以數多彌堅罔歙松奚栝匪甲煎麝妍非<lb/>
魚膠麋角靡紫礦丹鉛行硯吐馥落紙敷黔㸃漆幽黝<lb/>
瑿玉光潛不與茂實爭書未知彦卿孰賢誠得湛然同<lb/>
傳可共吳宇相先人咸言必售價之善吾獨悦乃取數<lb/>
<pb n="KR3h0044_WYG_004-37b"/>
之亷或有患槖裝之未具已惟憂世業之無傳兹亦器<lb/>
爾堪置銘焉豈觀美者尚勉持旃<lb/>
　　　古窑爐銘<lb/>
大赤之□<hi>音□火熾見貌</hi>中黄之植以甄以陶玉女斯質虚中<lb/>
而圜衆垢莫室允也席珍凝其罔側我匪物玩所觀為<lb/>
徳豈曰瓽間可以止息木天邃清竹帛雲積用適其宜<lb/>
敡芬永日<lb/>
　　詩七首<lb/>
<pb n="KR3h0044_WYG_004-38a"/>
　　　題馬秦山圖<lb/>
馬秦山在昌國東氣候調淑清温融大海四絶路不到<lb/>
紫巒兩嶂盤元空天球鏗鏘泉墮谷辟邪偃蹇厓依藂<lb/>
僧坊翠㣲互隠見石梁幽磵懸飛潨稻田活水正拍塞<lb/>
人家山崦方玲瓏髙臺似掌廣堪坐千峯相抱寛可宫<lb/>
三島得見不得到引船欲過遭回風仙聖往来豈荒𣺌<lb/>
吾意只與兹山同昔人正色臺端立抗疏秦檜非誠忠<lb/>
外主讐敵事叵測植根堅固應難攻上心感悟遽斥逐<lb/>
<pb n="KR3h0044_WYG_004-38b"/>
隠慝了未聞國中時論尚或許忠信此章似亦成匆匆<lb/>
七年復出踞公鼎操柄獨握亘初終飛將軍囚犴狴祕<lb/>
羣君子死烟霧濛當時尚議語無驗宗社固自巍崇崇<lb/>
豈知<hi>闕</hi>室已戮死在事非復驍前雄祕計欲和繕未具<lb/>
知聞那許餘人通事讐敗國罪莫説更聞海㝢休兵戎<lb/>
言挾<hi>闕</hi>伏或太甚鬼羇炎嶺何其恫初相北庭去未久<lb/>
劾章宜得窺所衷七閩得歸良不惡逺勝鯨魚翻青紅<lb/>
自来舉職盡言責餘年誰計身窮通代謀立見内難息<lb/>
<pb n="KR3h0044_WYG_004-39a"/>
深愁尚服昌言公天憐孤立不偏倚用絶勝地扶衰翁<lb/>
　　　送蔡堯佐歸婺取寒衣<lb/>
蔡氏有子堯佐名家縣東陽世儒生白苧長衫皂革舄<lb/>
輕舟附載錢塘行聞道胡公寄蘭若談經磊落天河傾<lb/>
欲聆緒餘自沾潤一洗學語羣惺惺翁痴凝坐鎮不動<lb/>
外間元漠中虚明薄糜不繼襖不㬉謳吟猶自鐘球鳴<lb/>
養子弟無米一斛庇寒士無屋數楹爾隨僧飯尚一飽<lb/>
絺綌安禦西風勍有志不忘溝壑辱凍餒𤨏屑何能攖<lb/>
<pb n="KR3h0044_WYG_004-39b"/>
重来猶及十月暖浩歌勿作凄凉聲<lb/>
　予為此詩送堯佐已而讀之自笑曰是祕宻藏中休<lb/>
　粮方也若果此道一生不患飢病不可但作笑㑹也<lb/>
　　　贈吴睿<lb/>
児童學書記名氏粗識東西與三四從衡方直莽莫知<lb/>
已斥羣曹呼小吏清渾淆雜七音倫臂指㝠迷六書類<lb/>
皮章急就尚如氷何况簡編科斗字錢唐吳睿竊陋之<lb/>
籀篆𨽻分深注意蒐岐詛楚嶧刻文漢碑唐碑滿家笥<lb/>
<pb n="KR3h0044_WYG_004-40a"/>
展舒臨摹不暫停長夜達晨豈思寐秪今已似窺端倪<lb/>
腕運筆從無蹷躓猶夢圓方畫榘規重惜分隂肯捐弃<lb/>
識路行不中道休萬里古人不難至昔時顛張草聖傳<lb/>
悟書舞娘飛劍器桓温刻意劉司空身<hi>闕</hi>聲雌良自媿<lb/>
俗紀楚相語逼真虎賁中郎空酷似範金刻木是人形<lb/>
體貌不殊神氣異<lb/>
　　　贈樊道佑生<lb/>
半輪明月尚空輝太白閃爍餘星㣲擔夫繫足䨥不借<lb/>
<pb n="KR3h0044_WYG_004-40b"/>
薄言送子江南歸西風蕭蕭豈滿旂錢唐潮落江水作<lb/>
鏡湖拒霜笑芍藥剡溪小船逾鳥飛三江九堰亦易爾<lb/>
一去四日還庭闈願得長在無相違却愁有人感伊威<lb/>
<hi>右抄雜詩中</hi>
　　　送胡古愚歸東陽<lb/>
建業秋山森立玉秦淮秋水葡萄緑五湖從此開船歸<lb/>
荷花不洗秋陽酷錢唐行到月盈虧潮怒<hi>闕</hi>揚暑猶溽<lb/>
二氣相代熱正嬴九月西風雨初足富春桐江溢兩涯<lb/>
<pb n="KR3h0044_WYG_004-41a"/>
蒲㠶飛上䨇溪曲三年漫仕歸亦佳遶宅碧巒溉如沃<lb/>
出處有道必自知富貴何庸徒嗜欲懐哉税駕思鱸蓴<lb/>
千古季鷹豈流俗<lb/>
　　　題何能之墨竹圖<lb/>
李公初得湖州蹟三日静對無厭斁趙公既見坡遺踪<lb/>
時走招提窺敗壁髙公寤寐古丹青泓元幻出王摩詰<lb/>
三公相隨堕長夜朔南<hi>闕</hi>楮更充斥何能之氏於潜生<lb/>
嗜好結成山水癖但逢佳景寫作圖緑霧翠嵐光照室<lb/>
<pb n="KR3h0044_WYG_004-41b"/>
聞道趙公卧吳興往拜牀下求一筆句法墨妙倐已傳<lb/>
去捐館舍無旬日乗興落手便逼真雖枝可幹蘇瞻石<lb/>
題字印章酷似<hi>闕</hi>七十故人猶觧識縱衡<hi>闕</hi>張纒紏書<lb/>
<hi>闕</hi>曲江南<hi>闕</hi>　畫生平逼肖爾固能知路勿休堪努力<lb/>
<hi>石塘</hi>
　　　題宋梅埜術<lb/>
飲上池水起人死扁鵲變道長桑君安期海上語蒯徹<lb/>
翁后一洗靖世紛在昔至人妙變化炯如秋月開幽曛<lb/>
<pb n="KR3h0044_WYG_004-42a"/>
學<hi>闕</hi>　師字方册徒自枯槁空山垠<hi>闕</hi>翁㐮陽得書事<lb/>
千載尚可嫓前聞道傍栁下息美䕃靈君相遇顔殊訢<lb/>
遥呼氏名據一帙逝去儼似西飛雲走承下風雨誰某<lb/>
膝行再拜陳殷勤語汝今者吾䘮我安有形跡同人羣<lb/>
强名青陽已見囿沉㝠世士方酣醺言未出口忽不見<lb/>
眼中漢水流沄沄此豈東皇降瑶席浩歌緩節清塵氛<lb/>
著書别自記禍福百二十載如昏昕片言隻字無不售<lb/>
聲名江左春雷磤里中宋子得翁秘真跡自絶蕕與薰<lb/>
<pb n="KR3h0044_WYG_004-42b"/>
我老厄貧在陋巷簞瓢晏食無腥葷君書幅楮期月日<lb/>
中冬有喜秋<hi>闕</hi>熏雁行債主事良已天邊除<hi>闕</hi>来相殷<lb/>
九淵澄寂忘寵辱君於何處窺其濆此道大原自天出<lb/>
馬圖龜書兆人文榮河温洛不愛道九疇八卦先皇墳<lb/>
隂符素書尚神授圯下河上安足云至誠無私侔造化<lb/>
殃慶善惡猶<hi>闕</hi>分宋忠賈誼不常有勿與餘子生紛紜<lb/>
　大德五年龍集辛丑歳十一月丙申朔越三日哉生<lb/>
　明金華峰胡長孺書之虎林陋巷詩謂秋憂冬喜皆<lb/>
<pb n="KR3h0044_WYG_004-43a"/>
　去年事<lb/>
　　　何君祖臯墓志銘<lb/>
先君子之友在吾里者曰何氏兄弟其文聲宦蹟烜赫<lb/>
一時至于今里中學子羣嚴論議頌説鄉先生不敢察<lb/>
察斥言其姓名字尚公云時齋寛居云逢年子舉二君<lb/>
子之大父曰愕由童子舉父曰倫為宋通<hi>闕</hi>郎有子四<lb/>
人其第三子則祖臯君也家世儒者貲業㣲甚伯兄不<lb/>
事生産二君子既學又不問家事君讀書求通大義輙<lb/>
<pb n="KR3h0044_WYG_004-43b"/>
弃去自力為生不數年贍給使其兄若弟得専意問學<lb/>
業成為進士歴中外貴仕有當世名君乃益治其産义<lb/>
不數年致富始大積粟為義廪凡宗族之貧與姻黨之<lb/>
賢鄉里之孤弱不能自存者歳時月日皆有米帛遺隆<lb/>
殺物差不失所宜君之鄉多平陸稻田地接台括二郡<lb/>
間二郡山居十九不宜稻奸民事末歳常負榖出旁近<lb/>
縣求倍稱息利日夜不為衰止以故無積粟歳二三月<lb/>
常艱食榖賈重玉與旁近縣相似君常發藏榖取賤價<lb/>
<pb n="KR3h0044_WYG_004-44a"/>
如榖始熟民朝雪釡<hi>闕</hi>持空<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>以出歸而舉火環是百<lb/>
餘里頼以不飢然其性質直好面折里人或有㣲過君<lb/>
聞召與語語皆切至聞者羞媿欲死曽不為少止人猶<lb/>
以為愛己不為怨怒後里中莫敢為失脱或過誤有不<lb/>
善人為葢覆終不令君有聞也君之處家儉勤甚每食<lb/>
不過一器飯與一杯蔬夜未嘗就席寢身所衣褐數年<lb/>
不易未旦出行閭巷田野視里農勤惰隨事勸勉歸輙<lb/>
課僮奴耕植榖桑果蔬及熟其實碩豐滋甘視他所種<lb/>
<pb n="KR3h0044_WYG_004-44b"/>
若二種雖風雨㝠晦不在東畎在西畦未嘗有須㬰間<lb/>
及得閒與故人父老㓜稚為言德若近時鄉里數家成<lb/>
敗所由唧唧不休自處細以至富盛未嘗少改易也伯<lb/>
兄及二君子卒四門之子仰君以學乃延碩儒且厚為<lb/>
禮以故子姓皆賢有文能自卓立而君亦老矣君嘗得<lb/>
一官論吏部調監臨安府徐村酒庫二君子鼎貴用以<lb/>
階進事得美仕君不以為意趣弃去不頋後以子顗故<lb/>
得武翼大夫年七十三遂卒子顗將𦵏君夀溪先塋之<lb/>
<pb n="KR3h0044_WYG_004-45a"/>
側卜之不吉又卜九里之原則兆未𦵏手具書抵所交<lb/>
胡長孺曰顗之諸父幸與子之先君子游顗又幸與子<lb/>
㳺今將𦵏吾父子之銘吾父也奚辭辭既復書許諾矣<lb/>
敬按何氏世出周之唐叔虞其後十一世食采於韓及<lb/>
秦并諸侯韓之公族子孫散處江淮間晋以韓為何遂<lb/>
有何氏世載令德語具國史與二君子之隧碑其隠於<lb/>
婺之金華山者其先也當宋建炎自金華徙来處永康<lb/>
之清渭里者其五世祖也曽祖墀祖洎父逸君諱子申<lb/>
<pb n="KR3h0044_WYG_004-45b"/>
字祖臯叔倫之子為後於是者也甲子二月二十四日<lb/>
與庚辰二月甲申君之卒𦵏同日也娶孫氏忠愍公孫<lb/>
女先君十年卒子珪不慧顗仕宋為武功大夫閤門宣<lb/>
賛舍人敏早死孫男三人女一人皆顗之子也嗚呼徃<lb/>
年先君子無祿早世子㓜二君子為治䘮事不四三年<lb/>
二君子相繼淪䘮獨君巋然存族姻有所仰里井有所<lb/>
頼而後生晚學有所慕而為善有所憚而不敢為不善<lb/>
乃今蔵體魄地下俯仰之間無三十年典刑殆盡而長<lb/>
<pb n="KR3h0044_WYG_004-46a"/>
孺之銘之頋不悲乎銘曰<lb/>
九里之陽有翼有翮鵠峙鴻翔九里之外溶溶邐邐滙<lb/>
於而趾墳髙半丈廣視其上典刑是𦵏百年為期谷陊<lb/>
陵隳視君斯碑<lb/>
　　　　右見陶南村文鈔<lb/>
　　竹月歌<lb/>
竹聲愛呼月聲清月愈明清光照竹影篩碎澹黄氷嫦<lb/>
娥怨孤眠種桂不種竹有風吹桂花堆作黄金粟我愛<lb/>
<pb n="KR3h0044_WYG_004-46b"/>
竹間<hi>闕</hi>結屋竹間住夜推月出門嫦娥不肯去遺我一<lb/>
片玉照人毛骨寒軒轅鑄不成掛在青雲端無奈白兎<lb/>
翁搗玉作仙藥散與世間人年年生白髪白髪念滿頭<lb/>
古今人共愁杜康采萱子醸酒能忘憂竹聲為我吹明<lb/>
月為我照頋影呼麯生三人共歡笑風定竹聲静明月<lb/>
在青天天地為衾枕容我一醉眠擺脱世間事夢到羲<lb/>
皇前為我言至道理極歸空𤣥滄海一杯水太華一㣲<lb/>
塵醉形不醉心一醉三千春<hi>闕</hi>黄鶴山中人王叔明畫<lb/>
<pb n="KR3h0044_WYG_004-47a"/>
詩<lb/>
　　和楊友直<lb/>
萬事紛紛歸去休採山釣水即良謀青山不直田園樂<lb/>
白屋那關時世憂壯士奈何成濩落殘年如此愧淹留<lb/>
何當共駕牛車去却泛春江樹杪舟<hi>胡古愚</hi>
　　虞邵菴自題戴笠圖詩四首<lb/>
浮雲滿空無所依髙岡獨行来者稀仙人冉冉遺松老<lb/>
鳴鹿呦呦生草肥伐木逺聞何處谷傾筐近得故時薇<lb/>
<pb n="KR3h0044_WYG_004-47b"/>
山中欲雨霧先合此日先生戴笠歸<lb/>
南園多竹暑氣㣲遊来結屋相因依掛巾石壁晝霧濕<lb/>
沐髪池水朝陽晞頻年車馬踐霜雪六月裳衣無綌絺<lb/>
隣翁問舊坐来久此日先生戴笠歸<lb/>
老去縣車百意灰西風獨愛菊花開田家酒熟邀皆去<lb/>
茅屋詩成懶更裁欲及天清飡沆瀣要觀日出上蓬莱<lb/>
赤松有約應須待此日先生戴笠来<lb/>
莫問鄉人駟馬車老身全不要人扶雲霄一羽山頭杜<lb/>
<pb n="KR3h0044_WYG_004-48a"/>
風雨孤村海上蘓薄命長鑱尋積雪多情破㡌落輕烏<lb/>
莫圍玉帶垂朱紱此是先生戴笠圖<lb/>
　　李雪菴題顯宗墨竹<lb/>
春滿承華睿思舒墨君别有聖工夫如何整頓乾坤手<lb/>
不冩臯陶大禹謨<lb/>
　　　題三山萬嵗峰<lb/>
一沼曽教役萬民一峰曽使九州貧江山假設方成就<lb/>
真箇江山已屬人<lb/>
<pb n="KR3h0044_WYG_004-48b"/>
　　　題范蠡歸湖圖<lb/>
名遂功成汎五湖知幾千日擅良圖向教句踐堪同樂<lb/>
不識先生肯退無<lb/>
　　　題夷齊圖<lb/>
乾坤分得聖中清一節能為萬世經殷滅周衰幾今古<lb/>
首陽山色愈青青<lb/>
　　　題平陽龍神張誠叔别業<lb/>
姑山之東山之隅龍神風物美且都泉清樹茂田膏腴<lb/>
<pb n="KR3h0044_WYG_004-49a"/>
中有太古仙民居云是先人之故廬龜趺千字存遺墟<lb/>
左岡右林跨修途前潭後阜開畫圖栁塘竹塢當<hi>闕</hi>
藥畦花圃相縈紆三間茅屋蔵堪輿延賔有齋㸑有厨<lb/>
壁間懸琴架積書文楸在榻酒在壺棣華春風歡友于<lb/>
紫蘭芝草羅庭除田蠶舂磑賈陶漁牛羊騾馬雞豚鳬<lb/>
絲麻委婢耕委奴嵗時足以供百需打門未始驚追胥<lb/>
遶屋時聞幽鳥呼主人况乃非世儒王門舊曵鄒枚裾<lb/>
胷巾素有廊廟謨冥鴻未可世網拘振衣歸来弗躊躇<lb/>
<pb n="KR3h0044_WYG_004-49b"/>
青鞋布襪竹杖扶南窓寄傲忘居諸一觴一咏日自娛<lb/>
高情澹澹寄太虗出岫野雲同卷舒寛兮綽兮矩不踰<lb/>
優哉㳺哉樂有餘人間有此安養區輞川盤谷未必如<lb/>
平生我亦山澤癯所經佳勝神與俱田園至樂獨譲渠<lb/>
知君之樂孰若吾自笑才非陶謝徙作詩<hi>闕</hi>　其可無<lb/>
　　睦人桂衡孟平詩七首<lb/>
　　　代人送王惟中<lb/>
秋来忽得桂衡書又報王郎去<hi>闕</hi>除若有鄉情湏寄我<lb/>
<pb n="KR3h0044_WYG_004-50a"/>
便生宦况也從渠山中歳月三逢雁客裏饔飱兩饌魚<lb/>
此去上林方校獵要因奏賦識相如<lb/>
　　　送孫性初主簿興化<lb/>
新栁色未匀北郭燈盡試買舟吳山驛送子為貢士楊<lb/>
栁隂滿地荷葉大如錢送子浙江亭去作閩中官為士<lb/>
必作官未有如子快讀書取青紫信若俯拾芥雖由讀<lb/>
書力亦荷明主恩子尚夙夜思何以荅至尊惟皇有大<lb/>
誥善惡靡不載善者子當師惡者子當戒恭惟大誥言<lb/>
<pb n="KR3h0044_WYG_004-50b"/>
昭若日月懸為民父母者不出于此編子能遵守之萬<lb/>
無一不濟豈惟免疵癘亦可長富貴父母願子安師友<lb/>
願子賢子有萬金書到任及早傳<lb/>
　　　蘇李泣别<lb/>
我生自恨不如死君死誰知更得生十九年前今日淚<lb/>
都無一滴為功名<lb/>
　　　九日陪陳廣文貢有道遊伏龍岡新菴<lb/>
久客思歸未賜環登髙且上鳯凰山空將青眼看重九<lb/>
<pb n="KR3h0044_WYG_004-51a"/>
不見黄華露一斑老境更從天卜健僧房長許客偷閒<lb/>
廣文不是無良舍那得清幽似此間<lb/>
　　　春暮<lb/>
忍將愁眼看韶華桃李無言日自斜晚白菜肥蠶出火<lb/>
冬青花落燕成家歸田誰復如賔饁入室今惟對影嗟<lb/>
無可奈何聊且睡不勞春夢繞天涯<lb/>
　　　雲濤軒<lb/>
髙臺圖畫自天開下有軒居亦壯哉雲氣四時多似雨<lb/>
<pb n="KR3h0044_WYG_004-51b"/>
濤聲八月大如雷直看查泝天潢去莫遣舟乘雪夜回<lb/>
擬待他年具舟檝中流小試濟川才<lb/>
　　　安節堂<lb/>
晚節何由得此安阿兒能孝母心寛蝤蛑曉饌来江浦<lb/>
絡緯秋聲上井闌松柏耐於花易過衣裳偏是綵宜看<lb/>
登堂為爾歌眉夀春酒香濃李子丹<lb/>
　　鄒奕詩六首<lb/>
　　　寄沈誠莊<lb/>
<pb n="KR3h0044_WYG_004-52a"/>
芝軒先生人中仙儒醫並稱世所艱顔井泉通上池水<lb/>
孔壇杏接匡廬山焚香鼓琴白晝静吟詩㵸茗青春閒<lb/>
老樵何幸忝知己日日杖履相徃還<lb/>
　　　又和誠荘韻五首<lb/>
關塞同為客王門共曳裾青雲應咫尺白髪竟何如忽<lb/>
憶吟梁甫長懐賦子虚所嗟衰朽質多枉故人書<lb/>
春来倦行樂春去却尋幽花落隨風舞溪喧𢃄雨流乾<lb/>
坤真逆旅身世似懸疣何物令人羡忘機海上鷗<lb/>
<pb n="KR3h0044_WYG_004-52b"/>
閒居忘俗累行樂喜芳春露滴烏巾墊花迎白紵新清<lb/>
歌移晚興佳句滌襟塵處處香醪熟誰家味最醇<lb/>
荏苒傷春老蹉跎惜髩華客居猶未定社酒不湏賖花<lb/>
栁知無恙雲山畫莫加尋芳徒歩好何用早将車<lb/>
長鬚携尺素邀客扣塗茨筋力非前日襟懷似昔時酒<lb/>
從花下酌船傍栁邊維風景還堪賞来遊也未遅<lb/>
　　　陸禧彦吉題山水圖<lb/>
誰寫雲林景亦竒却如吳嶺越来溪柴門未啟雞初唱<lb/>
<pb n="KR3h0044_WYG_004-53a"/>
竹院纔聞鸎亂啼藹藹烟籠花樹合漙漙露浥栁梢低<lb/>
令人萬里鄉心切吟斷東風望欲迷<lb/>
　　沈繹誠荘詩二首<lb/>
　　　送諫師哲<lb/>
萬里還家<hi>闕</hi>　門東風塞路雪猶存栁條未放黄金縷<lb/>
竹葉先浮緑蟻樽比及杜鵑啼客邸料應畫鷁到江村<lb/>
白頭交託忘年舊好附鄉書示姪孫<lb/>
　　　寄以潜姪<lb/>
<pb n="KR3h0044_WYG_004-53b"/>
吾宗阿姪侍金門要竭忠誠報寵恩白髪至親惟叔嬸<lb/>
青嚢傳業有児孫客邊自弔燈前影身後誰招石上魂<lb/>
却寫容儀聊寄汝可能函骨到丘園<lb/>
　　詹孟舉挽袁子英<lb/>
吳門山水隔陳雷魚雁依然得徃来書後常思洞庭橘<lb/>
詩中人寄隴頭梅但知抱道非貧病誰料生児是禍胎<lb/>
老泪盡從枯眼出西風遥灑鳳凰臺<lb/>
　　　　右見葉文荘水東日記<lb/>
<pb n="KR3h0044_WYG_004-54a"/>
　　文章滑稽目錄<lb/>
石君傳<hi>司馬用彰著出程以文黟南集</hi>　甘澧傳<lb/>
范光傳　　　　　　　　竹君傳<hi>並孫大雅著出陶南村文鈔</hi>
黄將軍傳<hi>姚廣孝著出本集</hi>　豐本傳<hi>唐肅著出本集</hi>
翁仲傳<hi>朱應辰著出本集</hi>　梅先生傳<hi>王元章著出竹齋集</hi>
楮虚白傳　　　　　　　連華傳<lb/>
墨君傳　　　　　　　　鞠𤣥傳<hi>並童中州著出本集</hi>
元寳傳<hi>胡長孺文抄</hi>　　　竹夫人傳<lb/>
<pb n="KR3h0044_WYG_004-54b"/>
璞隐者傳　　　　　　　麯生傳<lb/>
氷壺先生傳　　　　　　白咸傳<hi>五篇並楊亷夫著出東維子文集</hi>
玉鸞傳<hi>不知何人作見舊鈔</hi>　夏清侯傳<hi>宋陶榖著出清異錄</hi>
郭索傳<hi>高似孫著出蠏畧</hi>　自然道士傳<lb/>
真一先生傳<lb/>
夀光先生傳<hi>三萹並任士林著出松郷集</hi>杜處士傳<hi>東坡集中</hi>
桑寄生傳<hi>蕭鳯儀作</hi>　　　大庚公世家<hi>王柏作見文集</hi>
湯婆傳<hi>林景熈</hi>　　　　　孔方傳<lb/>
<pb n="KR3h0044_WYG_004-55a"/>
墨者傳<hi>徐伯幾</hi>　　　　玉友傳<hi>劉岐</hi>
玉鸞傳　　　　　　　孔方傳<hi>新仲銘</hi>
湯媪傳<hi>吳寛</hi>
　　老境六通<hi>并序澗元翰林學士汲郡王惲字仲謀號秋  有文集一百巻</hi>
夫人生百嵗如馳駒過隙能幾七十者又復幾人所謂<lb/>
儻来外物猶浮雲過目亦何足道哉因感壮年所行多<lb/>
輕生之事趨前太猛一也讀書過分二也飲酒無量三<lb/>
也妄慮坐馳四也喜談好氣五也戰藝多勞六也不肖<lb/>
<pb n="KR3h0044_WYG_004-55b"/>
今年已踰六旬念此六失覺五十九年之間何啻是耳<lb/>
而驚而愕且畏且怖豈勝慨哉故養生之念蹶然生于<lb/>
中葢其勢有不得不然者因作老境六詠庶幾與吾同<lb/>
疢者聞之不無少有所戒亦老者安之之意也至于直<lb/>
逹性情以捄徃失初不以工與拙為計也幸觀者無誚<lb/>
至元二十四年冬十一月秋澗老人謹白<lb/>
　　　飯飽即歩<lb/>
殘書讀罷午飡餘信歩徐行當澤車接武徑過通德里<lb/>
<pb n="KR3h0044_WYG_004-56a"/>
談𤣥時到故人廬老便歩稳靴無襪静愛聲璆珮有琚<lb/>
相送歸時燈已上到床一枕即華胥<lb/>
　　　目倦忘書<lb/>
辛苦䨇明六十强滿前花黒理應常酒杯縱對甘無分<lb/>
書巻相看任久忘虚室静深便黙坐午忩晴爛怯餘光<lb/>
悠悠未了三千牘吟諷從今付<hi>闕</hi>郎<lb/>
　　　言慎養氣<lb/>
聚首閒談足是非到頭贏得小人歸属垣有耳常捫舌<lb/>
<pb n="KR3h0044_WYG_004-56b"/>
守口如瓶慎動機珍惜無先吾氣浩坐忘深識道心㣲<lb/>
客来客去俱恬静克已存誠恐庶幾<lb/>
　　　食甘戒飽<lb/>
食前方丈肉如林莫遣分毫胃氣勝百斛盡從中所過<lb/>
㣲軀能不病相仍已饑便飫甘能止過軟雖鮮熱即乘<lb/>
此是老坡真聖藥免教攜杖去騰騰<lb/>
　　　寤寐絶思<lb/>
夢神依例到殘更目似鰥魚了不瞑正為膽寒増展轉<lb/>
<pb n="KR3h0044_WYG_004-57a"/>
不縁身老惜伶俜滌除𤣥覧歸安静宰制心君入杳㝠<lb/>
昨旦早興襟<hi>闕</hi>足不知青鏡髩星星<lb/>
　　　息藝休心<lb/>
辭筆縱横更老成只来虚譽不根經風雲滿眼嗟何有<lb/>
月露盈箱笑未停肆口成章終妄作忘言休思是頥齡<lb/>
子淵直在心齋妙一字何嘗及性靈<lb/>
　　茌平縣乃馬周故鄉今荒廢特甚縣中惟有三兩<lb/>
　　家知縣姓陳處州人邀予同徃西門郵亭中看花<lb/>
<pb n="KR3h0044_WYG_004-57b"/>
　　郵亭固廢圃尚有數峯竒石花名玉瓏瑽枝葉與<lb/>
　　瓊花無異但花蕊層生與葉相間逺望如翠烟籠<lb/>
　　玉幽香撲人遂呼濁醪痛飲花下陳縣公取紙筆<lb/>
　　求詩乗醉走筆賦二律<lb/>
誰司后土作花王忍置瑶華官道旁衣袂不經塵世染<lb/>
夢魂猶帶廣寒香孤蟾照破瓊林雪飛蝶栖殘珠樹香<lb/>
天上人間惟有此好將闌檻䕶荒凉<lb/>
何年碧海㑹璚仙雲製衣裳雪作鈿醉鎻素虬纒寳樹<lb/>
<pb n="KR3h0044_WYG_004-58a"/>
閒騎白鳯下瑶天鶴林寺廢空流水后土祠荒起暮烟<lb/>
慚愧郵亭一株雪春風猶得路人憐<hi>黄鶴山中樵者王蒙</hi>
　　葉公政字克明淮隂人國初行宣政院都事季實<lb/>
　　之子翰林直學士蟾心之從子也至正甲午政以<lb/>
　　浙省幙史奉卜顔平章檄轉餉鄂閫時丹陽富民<lb/>
　　束子章先與是役㑹飲于蘄氣合即以兄禮事政<lb/>
　　未幾起赴沔束泣别曰弟今濟大江渉重地兄言<lb/>
　　行篤信願以貲相託政謹蔵之越兩月束之友朱<lb/>
<pb n="KR3h0044_WYG_004-58b"/>
　　率其奴来報曰束不幸入蓮臺湖遇盗死矣政抆<lb/>
　　淚曰束己矣家固無恙也勞之去明年竣事還鎮<lb/>
　　江要束氏啟嚢緘得鈔二百五十緡黄金五十兩<lb/>
　　銀三百兩珠八十枚衣帛有差歸之束氏餘鈔五<lb/>
　　十緡黄金五兩銀五十兩珠千枚有朱題封歸之<lb/>
　　朱朱氏盛醴饌以謝辭之前國史編修官膠西張<lb/>
　　復初嘉政義髙為著還金記且稱政㓜知讀書澹<lb/>
　　利祿嘗從平章克池之諸孫破蘭溪渠魁徐貞一<lb/>
<pb n="KR3h0044_WYG_004-59a"/>
　　平蘄水寨司輜粮四年無纎芥譴何平章凡七薦<lb/>
　　中書不報人謂公侯子孫必復其始天道豈獨逺<lb/>
　　耶蓆㡌山人王逢播之詩曰<lb/>
蘄春肥羊采石酒君為玉昆我金友夜談接膝晝握手<lb/>
乾坤意氣同髙厚霜風吹蘆客衣薄濕雲羈鴻飛漠漠<lb/>
篷窓篝燈照装槖嘆君逺行感君托蓮臺湖深浪拍銀<lb/>
鷓鴣杜若傷心神天生禍亂有今日誰謂交游無古人<lb/>
葉郎還金何愧竇禹鈞<lb/>
<pb n="KR3h0044_WYG_004-59b"/>
　　張延年記事二則<lb/>
翰林伯生虞先生蜀人也布衣時落落不偶抱經世之<lb/>
才挾貫道之器鄉人莫之竒也遂遨遊四方渉江湖歴<lb/>
險易無不周覧而求訪焉至錢唐僦居客邸一日偕友<lb/>
楊仲宏薛宗海范德機過西湖之上謁方外淵㣲宰鍊<lb/>
師之廬求禱仙卜休咎淵㣲即設几焚香置箕懸筆而<lb/>
叩有頃箕動筆運而附降云某非仙乃當境神也淵㣲<lb/>
叱曰吾不召汝神何来神附云某来兹欲凂虞公作一<lb/>
<pb n="KR3h0044_WYG_004-60a"/>
保文申達上帝用求廷陞幸公勿吝某将報德焉衆咸<lb/>
謂虞曰君無辭神請公諾翌日文成火於西湖之濵逾<lb/>
旬再詣淵㣲之廬又将禱焉神復降云某得陞而城隍<lb/>
矣特相報謝虞公後當極貴無忽神退衆咸驚且異焉<lb/>
後公遊京師初仕冷官不三十年官極一品爵贈五世<lb/>
文名天下德流後昆生封公沒加諡順受五福何其盛<lb/>
也豈非先世積有餘慶天将報施於公以致然歟<lb/>
杭州属邑民某姓宦室也所為不法流毒一鄉衆怨赴<lb/>
<pb n="KR3h0044_WYG_004-60b"/>
訴詞出雷同事覺逃匿累連無辜憲長震怒督責有司<lb/>
示罪賞掲大逵家至壁白彼所犯敢匿者罪連坐能捕<lb/>
者賞萬緡號令四布追索甚急郡民王一山者彼友也<lb/>
業儒居湖山第一樓儔彼於宻朞月不發計求脱之禁<lb/>
嚴不可隣察知慕賞報所属率兵吏圍其室捕被獲之<lb/>
山亦連坐有司走告憲司長云孰敢匿彼拒法如是耶<lb/>
迅致兹吾親訊之有司驅山囚見憲長長怒遽問云女<lb/>
知彼所犯乎山曰知之女知刑法乎山曰知之女見有<lb/>
<pb n="KR3h0044_WYG_004-61a"/>
司掲罪賞乎山曰見知之女奚不就利而避害既發何<lb/>
詞焉山曰山知彼所犯来奔乗其危售其友欲避罪而<lb/>
求賞則為名教中罪人也山不忍為事黨連坐則甘心<lb/>
焉憲長聞山語竦然曰君子所謂臨難毋苟免臨財毋<lb/>
苟得山實踐之矣此義士也語云觀過斯知仁矣若罪<lb/>
之吾且政苛而刑濫民何勸焉遂釋之憲長魯齋許先<lb/>
生之子也此事楊太史元誠公言太史平日篤信人望<lb/>
也匪揄揚之士必不妄請書此入鄉老孫先生客談傳<lb/>
<pb n="KR3h0044_WYG_004-61b"/>
以警世之為友不義者云<hi>樂谷易民張延年書於管公樓</hi>
　　閲松江志見瑁湖留題一詞因次其韵<lb/>
對九峰無語聽一聲清唳華亭孤雲深處當代才華知<lb/>
葢世日下長虹光吐空為弔英魂延佇回盼中原狐兎<lb/>
穴問洛陽宫闕今誰住吳與晉在何許　人生莫道儒<lb/>
冠誤便卧龍躍馬必竟也歸黄土何似扁舟鴟夷子風<lb/>
烟五湖歸去一嘆起将如意舞<hi>闕</hi>教咸陽黄犬歎渺吳<lb/>
淞不住流今古斜照裏羡雙鷺<lb/>
<pb n="KR3h0044_WYG_004-62a"/>
　　記事三則<lb/>
㑹稽陽明洞天在秦望山後禹廟之西南云即古禹穴<lb/>
越之勝境也洞有東嶽行宫及道宫深䆳盤礴諸峰羅<lb/>
立環聳予嘗㽞宿道宫次日有老道士鶴髪朱顔延至<lb/>
其室室横置一夀具云已十餘年矣未能即棄人間世<lb/>
而入此木匣也其後軍臨城下道士乃先沐浴冠𢃄絶<lb/>
粒飲與衆别而卧于棺中七日不死軍至開其棺復食<lb/>
之而生數月城不破而軍退道士乃入城病卒向之具<lb/>
<pb n="KR3h0044_WYG_004-62b"/>
不可得矣豈亦有分定歟<hi>陳睿書字思可</hi>
至元元年春僕之永豐縣於錢塘江頭覔舟上常山同<lb/>
載有李孟容名度中原人乃翁官番陽今由京師回因<lb/>
言在都城見一全真先生年五十餘相貌魁偉嘗坐省<lb/>
東茶肆中所言輙有驗自親炙之造其所寓在五門外<lb/>
第二橋民家叩其所行不答遂敬之如師詢以出處乃<lb/>
曰汝仕不在北方且宜南歸四十後方可食祿臨别復<lb/>
問及時事其人曰此後當改至元至元後改至正天下<lb/>
<pb n="KR3h0044_WYG_004-63a"/>
亂矣時元統年也李曰國初已有至元矣其人曰汝但<lb/>
識之李南還至閘河聞改至元心益信之既别僕每記<lb/>
于懐數年果改至正葢貞者正也十七年丁酉保叅無<lb/>
錫州判李自嚴帥下令史来錫山相㑹云四十後方補<lb/>
饒吏遷池州辟嚴幕時将六十矣未幾陞分省掾卒于<lb/>
吳全真之言信不誣也特不知何術而先知耳<hi>蜀人王立中</hi>
國初張可與李仲方鮮于伯機同仕于朝既而張公除<lb/>
江淛郎中仲方為都事鮮于淛東經歴胥㑹于杭甚歡<lb/>
<pb n="KR3h0044_WYG_004-63b"/>
一日李卒於官張公移書伯機曰仲方沒矣家貧子㓜<lb/>
吾不經理其家孤寡何依吾許一女配其仲子伯機聞<lb/>
訃哀祭成禮亦以一女贅其長子即從善後官至紹興<lb/>
路推官仲子字復初官至淮安路縂管㤗定間為江隂<lb/>
州尹余館其家教四子惟長子叔成以文學名乃知前<lb/>
軰結交重氣義不以勢利易其心誠可敬也張公仕至<lb/>
中書左丞元朴公乃其姪享富貴必有異於人信不誣<lb/>
矣二年戊申嵗金思誠書<lb/>
<pb n="KR3h0044_WYG_004-64a"/>
　　記事二則<lb/>
檄書露布何所起乎漢陳琳草檄曺操見之頓愈頭風<lb/>
遂謂檄起於琳説文檄二尺書徐鍇通釋曰檄徴兵之<lb/>
書也漢髙祖以羽檄徵天下兵有急則挿以羽爾雅木<lb/>
無枝為檄註檄擢直上也文心雕龍有張儀檄楚書隗<lb/>
囂檄<hi>闕</hi>斯文文選有司馬相如喻巴蜀檄文則檄非自<lb/>
琳始也明矣隋禮儀志後魏每戰先書帛於漆竿上名<lb/>
露布世説桓宣武征鮮卑令袁宏作露布倚馬手不輟<lb/>
<pb n="KR3h0044_WYG_004-64b"/>
筆俄成七紙如隋志世説所云則露布起於後魏而晉<lb/>
國之<hi>闕</hi>漢官儀凡制書皆璽封唯赦贖令司徒印露布<lb/>
州郡又漢書賈洪為馬超作伐曺操露布則漢時已然<lb/>
及讀初學記引春秋佐助期曰武露布文露沉宋均云<lb/>
甘露見其國布散者人上武文采者則甘露沉重豈露<lb/>
布之義當取於此與<lb/>
勾曲山房熟水法削沈香釘數箇揷入林<hi>闕</hi>中置瓶内<lb/>
沃以熱湯宻封瓶口少之乃飲其妙莫量南村野史陶<lb/>
<pb n="KR3h0044_WYG_004-65a"/>
宗儀書<lb/>
　　　　壬寅六月王雲松過葑溪上出此數事因為<lb/>
　　　　借錄之如右云錫類堂中記<lb/>
　　酸齋降筆作清江引一闋贈鉄笛道人<lb/>
鐵笛一聲江月曉催上長安道金𢃄紫羅袍象簡烏紗<lb/>
㡌誰不説玉堂春事好<lb/>
　　虞邵菴詩<lb/>
　　　寄侯頥軒<lb/>
<pb n="KR3h0044_WYG_004-65b"/>
侯公有道術隐在洞庭山仙橘曽供母幽花自悦顔新<lb/>
詩傳石洞舊語憶鄉關我欲長相覔應騎一虎還<lb/>
　　　題鶴亭詩稿二首<lb/>
三幅吳箋二十詩才華宫錦翠蛾眉長吟易盡愁無那<lb/>
抱膝茶烟兩髩絲<lb/>
東南佳麗<hi>闕</hi>長歌水碧空青<hi>闕</hi>未多鶯囀上林千樹栁<lb/>
但聞新詠奏雲和<lb/>
　　　題丹丘青山白雲<lb/>
<pb n="KR3h0044_WYG_004-66a"/>
北苑今仍在南宫世奈何青山觧浮動端為白雲多<lb/>
　　　題汗簡<lb/>
汗簡一編乃郭忠恕所集凡七十一家字蹟為證古尚<lb/>
書為始石經説文次之觀其源委深有自来嗟夫字學<lb/>
之始始於蒼頡無字之字天真粲然有字之字筆法宛<lb/>
然古無筆筆於秦至秦而小篆生矣今人率皆遺小篆<lb/>
之法不古之尚而今之尚流而愈流忘本亦甚古人製<lb/>
字良各有説特後世莫知其故傳之久而後人不免有<lb/>
<pb n="KR3h0044_WYG_004-66b"/>
舛繆竟䘮其本真汗簡之作追古法於既泯流新傳於<lb/>
無窮郭公之功多矣後之業字學者可不知之庚寅六<lb/>
月所南鄭思肖為山磵葉君題汗簡後<lb/>
　　　題伯機臨鵝羣帖<lb/>
僕與伯機同學書伯機過僕逺甚僕極力追之而不能<lb/>
及伯機已矣世乃稱僕能書所謂無佛處稱尊耳必明<lb/>
持鵝羣帖見示使人歎賞不能去手而义甚慶其有子<lb/>
也至大三年八月廿三日將赴杭州車橋寓舍題<hi>子昻</hi>
<pb n="KR3h0044_WYG_004-67a"/>
　　　題錢舜舉畫<lb/>
舜舉作著色花妙處政在生意浮動耳爾来日夕沉埋<lb/>
醉鄉吾恐久乃不復可得覺非其深蔵之同郡趙孟頫<lb/>
題<lb/>
　　　蘭亭十三跋<hi>子昻</hi>
蘭亭墨本最多惟定武刻獨全右軍筆意此薛紹彭家<lb/>
所拓者不待聚訟知為正本也至元己丑三衢舟中書<lb/>
時過安仁鎮正月望日<lb/>
<pb n="KR3h0044_WYG_004-67b"/>
蘭亭帖自定武石刻既亡在人間者有數有日減無日<lb/>
増故博古之士以為至寳然極難辨又有未損五字者<lb/>
五字未損其本尤難得此葢已損者獨孤長老送予北<lb/>
行携以自隨至南潯北出以見示因從獨孤乞得攜入<lb/>
都他日来歸與獨孤結一重翰墨縁也至大三年九月<lb/>
五日孟頫跋於舟中<lb/>
獨孤名淳朋天台人蘭亭帖當宋未渡南時士大夫人<lb/>
人有之石刻既亡江左好事者徃徃家剜一石無慮數<lb/>
<pb n="KR3h0044_WYG_004-68a"/>
十百本而真贋始難辨矣王順伯尤延之其精識之尤<lb/>
者於墨色紙色肥痩穠纎之間分毫不爽故朱晦翁跋<lb/>
蘭亭謂不獨議禮如聚訟葢笑之也然傳剜既多實亦<lb/>
未易定其甲乙此卷乃致佳本五字鑱損肥痩得中與<lb/>
王子慶所蔵趙子固本無異石本中至寳也至大三年<lb/>
九月十六日舟次寳應重題<hi>子昻</hi>
蘭亭誠不可忽世間墨本日亡日少而識真者葢難其<lb/>
人既識而蔵之可不寳諸十八日清河舟中<lb/>
<pb n="KR3h0044_WYG_004-68b"/>
河聲如吼終日屏息非得此巻時時展翫何以觧日葢<lb/>
日數十舒巻所得為不少矣廿二日邳州北題<lb/>
昔人得古刻數行專心而學之便可名世况蘭亭是右<lb/>
軍得意書學之不已何患不過人耶<lb/>
頃聞吳中北禪主僧名正號東屏有定武蘭亭是其師<lb/>
晦巗照法師所蔵從其借觀不可一旦得此喜不自勝<lb/>
獨孤之與東屏賢不肖何如也廿三日將過吕梁泊舟<lb/>
題<lb/>
<pb n="KR3h0044_WYG_004-69a"/>
學書在玩味古人法帖悉知其用筆之意乃為有益右<lb/>
軍書蘭亭是已退筆因其勢而用之無不如志兹其所<lb/>
以神也昨晚宿沛縣廿六日早飯罷題<lb/>
書法以用筆為上而結字亦湏用工葢結字因時相傳<lb/>
用筆千古不易右軍字勢古法一變其雄秀之氣出於<lb/>
天然故古今以為師法齊梁間人結字非不古而乏俊<lb/>
氣此又存乎其人然古法終不可失也廿八日濟州南<lb/>
待閘題<lb/>
<pb n="KR3h0044_WYG_004-69b"/>
廿九日至濟州遇周景逺新除行臺監察御史自都下<lb/>
来酌酒於驛亭人以紙素求書于景逺甚衆問余書者<lb/>
坌闌殊不可當適登舟觧䌫乃得休是晚至濟州北明<lb/>
十里重展因題此巻<lb/>
東坡云天下幾人學杜甫誰得其皮與其骨學蘭亭者<lb/>
亦然黄太史亦云世人但學蘭亭面欲換凡骨無金丹<lb/>
此意非學書者不知也十月一日<lb/>
大凡石刻雖一石而墨本皆不同盖紙有厚薄麄細燥<lb/>
<pb n="KR3h0044_WYG_004-70a"/>
濕墨有濃淡用墨有輕重而刻之肥痩明暗隨之故蘭<lb/>
亭難辨然真知書法者一見便當了然政不在肥痩明<lb/>
暗之間也十月二日過安山北夀張書<lb/>
右軍人品甚髙故書入神品奴𨽻小夫乳臭之子朝學<lb/>
執筆暮已自誇其能薄俗可鄙可鄙三日泊舟虎陂待<lb/>
放閘書<lb/>
　　　跋定武禊帖<hi>清容居士</hi>
歐陽公著集古錄言定武二民家各有石較其本纎毫<lb/>
<pb n="KR3h0044_WYG_004-70b"/>
不異是則定武有二本從来久矣後宋諸賢謂薛向之<lb/>
子嗣昌私易定武本别刻石以㽞公庫此論千人一律<lb/>
今以歐公所論則有二本薛之定武果易以歸則民間<lb/>
猶有一本是合公庫本為第三本矣議者又謂嗣昌鑱<lb/>
損湍流帯右天以亂真後入宣和曲水亭予嘗毫髪辨<lb/>
証亦㣲有不同此卷壓角小印正嗣昌名印而米㐮陽<lb/>
親跋尤真舊蔵張樂政孝伯家其子寺丞即之以書名<lb/>
一時大變古體遂不能傳印淺猶可考也今以予平昔<lb/>
<pb n="KR3h0044_WYG_004-71a"/>
所見本悉疏于後<lb/>
　　　不損本<lb/>
趙明誠本前有李龍眠蜀<hi>闕</hi>畫右軍像後明誠親䟦明<lb/>
誠之妻李易安夫人避難寓吾里之奉化其書畫散落<lb/>
徃徃故家多得之後有紹勲小印葢史中令所用印圖<lb/>
畫者今在燕山張氏家<lb/>
王順伯本第一跋是王黼順伯名厚之號復齋有金石<lb/>
錄家蔵石刻鐘鼎篆籀鑑銘泉譜侔内府其家前後不<lb/>
<pb n="KR3h0044_WYG_004-71b"/>
廢近嵗丁未<hi>闕</hi>赴新昌尤<hi>闕</hi>遂悉散落始歸于龍翔道<lb/>
士黄石翁黄祕不示人後有順伯為浙西提舉時携入<lb/>
祕省諸賢題名皆有其最著者樓宣獻劉文節今亦歸<lb/>
張氏<lb/>
趙子俊孟籲本得於閩中有樓宣獻跋剪碎作册頁與<lb/>
前二本無異今歸子昻承㫖家<lb/>
蘇承㫖易簡第一跋後有元豐諸賢同觀于鄞之城南<lb/>
崇法院有<hi>闕</hi>信道字畫然不著名在内侍譚氏家精神<lb/>
<pb n="KR3h0044_WYG_004-72a"/>
無毫髮恨<lb/>
趙子固本舟過嘉興遇風舟覆子固疾呼曰蘭亭在否<lb/>
舟人負以出子固作跋識其事復題八大字曰性命可<lb/>
輕此寳難得子固死入賈相家賈敗籍于官有官印歸<lb/>
濟南張樂政斯立今在集賢大學士李叔固家<lb/>
潘經畧畤本題識皆德鄜手書滿軸予以有半跋本遂<lb/>
贈善之文原鄧借田師孟師孟有借書不還癖因留之<lb/>
予跋乃剪去矣<lb/>
<pb n="KR3h0044_WYG_004-72b"/>
　　　損本<lb/>
龍圖閣學士劉公克蔵本細書滿紙後有賈相跋亦滿<lb/>
紙括蒼鄭用孫為福建儒學副提舉得之為翰林應奉<lb/>
貧質于甆器劉氏屢入子錢卒以逋重為劉氏所得有<lb/>
叔信父印<lb/>
損本多有叔信父印葢宣和曲水亭既成臣以御筆繇<lb/>
京兆薛嗣昌家宣取留内璫所暮夜以匱金紙即越蟬<lb/>
翼紙叠三紙搨印故下本肥中本着中上本㣲痩然皆<lb/>
<pb n="KR3h0044_WYG_004-73a"/>
無異此本子昻得於都城装成册頁磁器劉生手之不<lb/>
置以銀壺林盂易之<lb/>
翰林承㫖趙孟頫家本得於霅溪陳侍郎振孫伯玉號<lb/>
直齋其家蔵書冠東南今盡散落予家亦得其數十種<lb/>
此本亦有叔信父印<lb/>
翰林侍讀學士張伯浮本有黄豫章跋予每疑鑱損與<lb/>
山谷差有後先然本無異前數本更俟它日以考<lb/>
　<lb/>
<pb n="KR3h0044_WYG_004-73b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珊瑚木難卷四<lb/>
</p>
<p>
</p>
  </div>
</body>
</text>
</TEI>
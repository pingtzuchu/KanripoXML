<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>珊瑚木難卷二</head>
    <p>
<pb n="KR3h0044_WYG_002-1a"/>
欽定四庫全書<lb/>
　珊瑚木難卷二　　　　明　朱存理　編<lb/>
　　破忩風雨<lb/>
　　　𨽻<lb/>
　　　　　　　<hi>古田</hi>
　　　詩<lb/>
紙忩風破雨泠泠十載山中對短檠老矣江湖歸未遂<lb/>
畫間如聽讀書聲<lb/>
<pb n="KR3h0044_WYG_002-1b"/>
　劉君性初以破忩風雨自居諸公賦詩成卷因作此<lb/>
　圖并題絶句於左至正廿六年歲在丙午暮春之初<lb/>
　遂寧人王立中彦强<lb/>
環堵篝燈夜閴寥欺人風雨更瀟瀟詩成驚落雞忩筆<lb/>
蘆破從來馬鬛瓢萬里浪開㸔往日連床屋漏耿今宵<lb/>
丈夫莫袖為霖手令沃人間九土焦<hi>陸居仁</hi>
　　　記<lb/>
大名劉易性初氏蚤從宣城汪先生逰後值兵燹辟地<lb/>
<pb n="KR3h0044_WYG_002-2a"/>
吳中今年從吳興來見予草𤣥閣出玉坡周公所篆破<lb/>
忩風雨四大字盖書汪先生贈語也求余文志之余聞<lb/>
破忩在錢唐時夜半讀書有颶挾怒浪從海門來肆其<lb/>
暴烈揚沙漂石怪雨與之俱若萬騎出祁連北鏖於大<lb/>
漠而矢石俱下若蟄龍决起十丈而滄溟之水倒立若<lb/>
黄河自天而落束以龍門呂梁而雷鳴雹噴也崇城如<lb/>
山者圯曽觀如雲者墮其破忩如一葉漏篷下塞磧<hi>闕</hi>
人懼其有不可支者明旦天地清霽賢郡長有過而詰<lb/>
<pb n="KR3h0044_WYG_002-2b"/>
者曰劉子破忩尚無恙否吾饋酒醪解汝愠性初啟忩<lb/>
一笑曰吾由敬亭過武林入雲門下苕霅遭風雨者凡<lb/>
幾吾皆安以為常子何置戚戚於其間哉而呼酒共酌<lb/>
歌老杜秋風破屋辭以澆其中之磊磈者亦亂世一竒<lb/>
士也雖然少陵破屋不為一已憂而寓憂者天下之人<lb/>
也惟少陵能安秋風破屋而后能推大厦萬間之庇性<lb/>
初能安風雨破竇而后能居玉堂雲霧之忩吁處變而<lb/>
不失其常居安而不忘乎危是在性初性初謝曰某不<lb/>
<pb n="KR3h0044_WYG_002-3a"/>
敏敢忘先生之規至正甲辰嘉平初吉楊維禎記<lb/>
蘭雪子脱略干戈外踰十年未嘗有憂色所在讀書雖<lb/>
敗壁頹垣霜晨雪夜不倦斜風横雨有所不避也一日<lb/>
持牯腰軸過小蓬臺曰吾讀書處號破忩風雨吾<hi>闕</hi>汪<lb/>
翰林先生所創也鐵崖先生記其端文雄詩豪繼其後<lb/>
者珠貫玉叠公其無一言乎哉予應之曰列仙之<hi>闕</hi>之<lb/>
言倬乎雲漢之章矣予尚何云雖然當破忩風雨之時<lb/>
人不堪其憂而士之讀書窮理其間者不改其樂也是<lb/>
<pb n="KR3h0044_WYG_002-3b"/>
故觀風雨之勢足以助吾氣之浩然聽風雨之聲足以<lb/>
資吾趣之洒然風檣陣馬不足為其快也龍吟虎嘯不<lb/>
足為其壮也金舂玉應石裂竹折不足為其清也峻宇<lb/>
雕牆瓊室瑶臺雲忩霧閣不足為其坦易幽安以樂也<lb/>
當是時豈知破忩之陋風雨之厄哉破忩不能陋風雨<lb/>
不能厄則吾之神爽飛越若翔紫鸞駕白鶴度銀闕逰<lb/>
碧落上玉京以登五城十二樓也果能若所適則羣仙<lb/>
之地位清髙<hi>闕</hi>風雨者吾将告之以百萬億蒼生命墮<lb/>
<pb n="KR3h0044_WYG_002-4a"/>
顛厓受辛苦也雖然未造乎是則憂民之憂者必先憂<lb/>
已之憂樂民之樂者必先樂已之樂憂之如何憂其不<lb/>
能正已而已樂之如何樂其不復徇欲而已吁吾之靈<lb/>
臺丹府若泰山盤石之安若青天白日之明若松泉蘭<lb/>
雪之潔則吾所處之地破忩之破自破而吾丹府之忩<lb/>
不可破也破忩之風雨自摇撼而吾丹府之忩不可以<lb/>
摇撼也則吾廓寸地於八荒開冲襟於千古者風雨且<lb/>
不識又安知所謂破忩也哉士不可以不𢎞毅吾於蘭<lb/>
<pb n="KR3h0044_WYG_002-4b"/>
雪子不能無所勸云東海賔艾納老友錢鼒叙<lb/>
潤逼疎櫺寒侵芳袂梨花寂寞重門閉撿書剪燭話巴<lb/>
山秋池回首人千里　記得彭城逍遥堂裏對床夢語<lb/>
塵聲碎林鳩呼我出華胥恍然枕石聽流水<hi>右踏莎行  吳興筠</hi>
<hi>菴王國器</hi>
簷宿呉雲風經楚袂門深不似春宵閉碧疏吹霤濕燈<lb/>
花客鄉無夢尋珂里　剪韭吟遥聽潮浪裏江懸漏杳<lb/>
歸心碎相思鳩外緑蓑寒一簾蕉響秋如水<hi>嘉興張翨用前韻</hi>
<pb n="KR3h0044_WYG_002-5a"/>
　　　記<lb/>
大名劉聘君遭世難走楚越間居無室宇所至即浮屠<lb/>
老子之宫而假寓焉每風雨連夕燈忩獨坐車編相對<lb/>
誦讀之聲琅然與風雨相叶瀟瀟湝湝若環珮之鏘絲<lb/>
竹之沸發於簷牙接於人耳於以見君之學之勤而志<lb/>
之有在也翰林直學士汪公叔志過而賢之名其所寓<lb/>
曰破忩風雨而請記於薊人李繹繹知君者也為言曰<lb/>
卑宫惡室人之所惡所不處也而君於牖户之間研殫<lb/>
<pb n="KR3h0044_WYG_002-5b"/>
經籍如居層軒髙棟然則其志可尚矣凄風苦雨人之<lb/>
所厭所不願也而君於隂晦之時吟咏篇章如遇光風<lb/>
霽月然則其守又可嘉矣抑聞昔人有以席為門而處<lb/>
窮厄者終能佐明主以定天下君之志其斯之志歟又<lb/>
聞有大雪僵卧而不干人者終能配徃哲以垂令名君<lb/>
之守其斯之守歟由是窮而能逹嗇而能豐鄉也蓬室<lb/>
環堵以栖遲今則朱門大第以容與豈非躭學篤志之<lb/>
騐窮經稽古之力耶坐有客作而前曰子之言足以復<lb/>
<pb n="KR3h0044_WYG_002-6a"/>
劉君矣遂書以遺之君名易字性初今寓吳興魏之貴<lb/>
宦乃以君祖父為稱首云至正二十有三年龍集癸卯<lb/>
冬十二月朔旦記<hi>李繹</hi>
一燈風雨寒忩破讀書不知秋怒號恍如扁舟在江海<lb/>
但覺四壁皆波濤對床髙卧無此客倚劒長歌空二毛<lb/>
曉㸔庭樹故無恙千峰雲氣落青袍<hi>武夷山樵者錢惟善</hi>
春草何萋萋逰子行未歸鷄鳴戒初旦起舞披我衣凄<lb/>
其來何方有渰復祁祁飄飄入疎櫺瀟瀟洒長裾蓬藿<lb/>
<pb n="KR3h0044_WYG_002-6b"/>
掩荒逕緑苔生硯池誰云此情惡靜思良自娛出門臨<lb/>
廣路曠望惟塗泥車馬雖堅良安能範驅馳懸知造物<lb/>
意将欲寧君軀<hi>笠澤張庸字熈載</hi>
大名劉君躭書癖清如梅花痩如石半生浪跡江海間<lb/>
詩卷酒杯長自適胷中元精妙天趣破屋破忩隨所住<lb/>
酒醒夜披山海圖驚怪蛟龍送風雨青燈熒熒四壁空<lb/>
捲書搔首亂飛蓬長歌拂劒飲如斗造物生我将無同<lb/>
君不見破窑寒灰終夜撥空窖囓氊頭盡白焉得丈夫<lb/>
<pb n="KR3h0044_WYG_002-7a"/>
氣節堅不磨還有聲光照方册陸機祠下忽相逢竟夕<lb/>
談詩風雨中拍瓮為君澆磊磈富貴何如一盃水<hi>大笑居士</hi>
<hi>并州易履字安道</hi>
伊人抱負亦云竒明晦由來動合宜為客情懐能樂處<lb/>
破忩風雨讀書時漂流江漢嘆誰識傳舎乾坤信獨知<lb/>
光霽自天須有待眼前百物總熈熈<hi>江隂張端</hi>
敬亭有舊齋風雨一窗破朝對風雨吟暮對風雨坐唯<lb/>
知經史親肯顧衣裳涴有時暫逰息自歌還自和直謂<lb/>
<pb n="KR3h0044_WYG_002-7b"/>
所學成功名如一唾寧同陋巷人獨守簞瓢餓<hi>一笑居士廬陵</hi>
<hi>張昱</hi>
讀書幽磵底茅屋走風雨忩疎木葉鳴燭暗灺花吐隠<lb/>
憂不可寫頫仰棄前古美人何由招涓涓隔秋浦<hi>嘉興金絅</hi>
<hi>字子尚</hi>
君子切聞道不求飽與安讀書破忩底那知風雨寒顔<lb/>
淵在陋巷蕭然一瓢簞原思甕作牖鶉結衣無完日親<lb/>
聖師誨心廣體與胖彼哉豪家子列屋飄羅紈㝠頑厚<lb/>
<pb n="KR3h0044_WYG_002-8a"/>
奉養寧殊沐猴冠矯矯性初氏鉄石為肺肝蓬蓽弗嫌<lb/>
陋零凌何足患雅志樂清苦載籍嘗勤觀篤學慎終始<lb/>
成名諒非難朋㳺服<hi>闕</hi>　頌詠疇能殫嘆予老環堵見<lb/>
善饑則飡贅詞愧蕪拙掩卷空長歎<hi>霅濱慵客張世昌</hi>
疏忩久零落亂帙自縱横方與聖賢對那知風雨鳴乾<lb/>
坤含暝色林壑度秋聲想子心如石㸔書夜到明<hi>始豐徐一</hi>
<hi>䕫</hi>
風雨東南接漏天客忩吹破碧紗烟十年世事闗心曲<lb/>
<pb n="KR3h0044_WYG_002-8b"/>
一片秋聲到枕前花落不妨尊有酒客來未覺坐無氊<lb/>
老予曽覔<hi>闕</hi>端隠藜杖春扶緑水邊<hi>東平牛諒</hi>
牖隙不須掩風雨欲何如陋固慙青𤨏明當奪綺疏桐<lb/>
絲因自緩塵網每為除鷄鳴晨鼓後螢飛夜燈初書葉<lb/>
吹還亂簷花落更疎誰能日閴寂得得此中居<hi>山隂朱武</hi>
黒雲壓郊茆屋摧大風㧞木勢危哉破壁驚雷從地起<lb/>
長淮飛雨渡江來拍户打忩聲作惡斂襟孤坐意裵徊<lb/>
雨餘蘭雪渾無恙吹倒琅玕挽不回<hi>江東杭琪</hi>
<pb n="KR3h0044_WYG_002-9a"/>
一室蕭然誰與同清如獨鶴寄樊籠詩成春草池塘上<lb/>
夢繞玉堂雲霧中花氣每隨嵐氣入書聲時與竹聲通<lb/>
從容更覺新晴好卧㸔東林日影紅<hi>呉江鍾虞</hi>
錙頭讀書如學仙朝不出户夜不眠時聞破忩風雨急<lb/>
政自澂心對聖賢<hi>尚書汪公</hi>
敬亭山色青連天執經劉子最清苦亹亹濟道心相傳<lb/>
雞鳴喈喈天欲暮疎櫺蕭颯寒聲度庭前漂麥總不知<lb/>
屋上捲茆寧復顧人生窮逹那可知玉堂金馬自有期<lb/>
<pb n="KR3h0044_WYG_002-9b"/>
青藜還憶夜相訪寂寞破忩風雨時<hi>芝山老樵韓元璧題</hi>
敬亭山色讀書菴破紙忩寒儘自堪但怪蛟龍嘶匣底<lb/>
不知風雨暗江南雲横黒海秋帆斷花落彤樓曉夢酣<lb/>
五色石崩天頂漏須君手脱巨鼇鑱　時至正乙巳秋<lb/>
八月十五日㑹蘭雪聘君於鐵崖先生小蓬臺見示此<lb/>
卷遂為之賦<hi>金盖山人錢岳</hi>
幽人讀書味真樂堅坐那知風雨惡他年髙步玉堂中<lb/>
還憶破忩風雨惡<hi>三衢徐汝霖</hi>
<pb n="KR3h0044_WYG_002-10a"/>
網户羅蛛絲<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏見秋月如何夜來雨隨風送蕭屑幽<lb/>
疑石溜泉散若瓦鳴雪起舞聽晨雞寒燈淡将滅誰知<lb/>
綺忩人笙歌曙方歇<hi>西江張附鳯</hi>
風雨茅齋倚破忩夜深明滅照書釭平生苦志能如此<lb/>
何處清貧更有雙客况蕭條知已晩壮心卓犖為君降<lb/>
金蓮送直歸青𤨏筆力還教鼎可扛<hi>蜀董在</hi>
十載江湖夢滿空風雨宵忩虛聲易入燈暗手慵挑竹<lb/>
洗千竿翠林喧萬鼓潮東南枯渴甚藉爾倒天驕<hi>錢塘楊明</hi>
<pb n="KR3h0044_WYG_002-10b"/>
<hi>字復初</hi>
若有客兮青雲衣珮玉玦兮光陸離爰處兮爰居左琴<lb/>
劒兮右圖書客心兮孔廑聲吾伊兮夜逹晨輕富貴兮<lb/>
浮雲保厥美兮天真山房兮寥落秋清兮氣薄天㝠㝠<lb/>
兮雲漠漠雨蕭蕭兮風夜作心耿耿兮不寐歎斯時兮落<lb/>
魄滴曉露兮寒忩紛遑遑兮求索彼薄夫兮貪婪惟聲<lb/>
色兮是耽文繡兮膏粱蓀何為兮懐慚秋蘭兮青青我<lb/>
所思兮古人雪案兮寒檠甘與君兮相親<hi>檇李江漢字朝宗</hi>
<pb n="KR3h0044_WYG_002-11a"/>
藹藹烟塵失故廬獨循髙志肯懐居江湖古寺曽借榻<lb/>
風雨破忩時讀書凭几細聽聲淅瀝挑燈重顧影蕭疎<lb/>
莫言此際凄凉甚自是先生樂有餘<hi>吳興髙聞禮字子儀</hi>
客館不就寐坐久愁易集虚櫺吹夜寒風過雨聲入蕭<lb/>
蕭拂欄楹奔凑勢轉急雲亂架上書空牀漏初濕長歌<lb/>
茒屋詩孤懐竟難拾燈前漫激昂撫掌劍華澁老髀肉<lb/>
復生英雄夢中泣五湖歸去來扁舟弄蓑笠<hi>吳興莫士安字惟恭</hi>
憶昔山忩夜讀時西風吹雨濕淋漓篝燈不定門頻掩<lb/>
<pb n="KR3h0044_WYG_002-11b"/>
屋漏無端榻屢移白髪夢回仍墮泪綺疏聽後尚顰眉<lb/>
此聲為寄春樓客莫問杏花開幾枝<hi>稽山馮恕</hi>
客忩讀書過夜半江上長風将雨來茅屋聲和木葉落<lb/>
竹床靜對燈花開何人鷄鳴解起舞此際蝶夢付銜杯<lb/>
我欲哦詩慰寥寞蓑笠敲門出緑苔<hi>浚儀趙俶</hi>
草帶殘編荷衣斷袂破忩風雨深深閉江南倦客正思<lb/>
家燈花摇夢來鄉里　翠竹簷前碧蕉叢裏秋聲鬬合<lb/>
愁聲碎不教潘髩總成霜也應有泪如鉛水<hi>金絅奉和子尚踏莎</hi>
<pb n="KR3h0044_WYG_002-12a"/>
<hi>行</hi>
雨歇荒鷄呌山空木葉堆玉堂雲霧景多向此中來<hi>龍雲</hi>
<hi>從字子髙</hi>
宋狄武襄有客曰劉易以負氣敢言取重名公卿今劉<lb/>
君亦名易又為左轄張公所敬禮古今人姓名有同若<lb/>
是其所處之地又同若是然宋史載劉易事甚詳固可<lb/>
攷也今劉君操履亦表表聞其甘貧忍恥殊於人所居<lb/>
之處即書破忩風雨字揭之薊丘李先生在師之友也<lb/>
<pb n="KR3h0044_WYG_002-12b"/>
以文章名者也既為記其志復命在綴一言在惟士窮<lb/>
弃里巷時苟其中有所主雖蓽門甕牖弗厭居也藜羮<lb/>
糲糗弗厭食也敝衣緼袍弗厭服也今日之能貧賤即<lb/>
異日之能任富貴也古今善觀人者惟於此乎爾劉君<lb/>
於破忩風雨中閲古人行事其所得深矣奚假在言耶<lb/>
姑書此質之薊丘先生謹識<hi>蜀董在字彦至</hi>
劉君性嗜學孜孜事三餘孤燈破窓下簡編自卷舒瀟<lb/>
瀟風雨來吾伊聲自如安貧人所難味道心常愉我聞<lb/>
<pb n="KR3h0044_WYG_002-13a"/>
顔子淵簞瓢陋巷居千載稱亞聖聲名重璠璵又聞陶<lb/>
淵明所處亦敝廬蕭然環堵間左右惟圖書吁嗟世之<lb/>
人性樂耳目娛華居美飲食所求安其軀良心日以斵<lb/>
疇能返厥初朂哉劉孝廉聖賢以為徒<hi>檇李沈庭珪字德璋</hi>
館宿風雨惡客情向寥廓破榻懸秋風㣲寒夜相薄楚<lb/>
客千金博十年吳下逰擁衾正酣寝那識茅簷愁劉君<lb/>
有逺志居圖偶相示願𢎞經濟心大庇天下士<hi>江右李訥字彦</hi>
<hi>敏</hi>
<pb n="KR3h0044_WYG_002-13b"/>
玉堂金馬世能知茆屋蒼苔孰與期近有劉君更竒絶<lb/>
破忩風雨正吾伊<hi>南豐丘思齊字叔賢</hi>
我昔家住蓬山陽有田五頃八百桑撼風吹籟棟宇閴<lb/>
玉兎旋繞金烏翔有時天遺萬銀燭坐嘘雲靄沾洪荒<lb/>
澄空萬里思杳杳髙山一水聲琅琅竪兒曼倩稱東方<lb/>
偷桃近離仙子傍詼諧不了世間事指我蘧廬名破忩<lb/>
涓涓穿牖七星海巨潮駕屋錢塘江彈樓大士遽失色<lb/>
算沙童子安能量到今紀載不知<hi>闕</hi>此忩破矣誰行莊<lb/>
<pb n="KR3h0044_WYG_002-14a"/>
君不見鳷鵲麒麟擁圖畫阿房灰散驪山下弗如諸葛<lb/>
在南陽髙卧聲名壓王謝<hi>計籌山人岳偷字季堅</hi>
幽人愛月忩從破其奈蕭蕭風雨何寒襲書帷秋氣重<lb/>
濕侵衣桁夕隂多挑燈㸔劒聞鷄舞貰酒連床待客過<lb/>
不道有人青𤨏内春酲隨夢入南柯<lb/>
銅臺公子貂裘敝鉄硏磨穿志不迂落落軒忩寒若此<lb/>
瀟瀟風雨夜何如夢回燈火清秋際心在羲皇太古初<lb/>
窮逹有時聊用拙壁間知己是圖書<hi>廣陽雅安知善</hi>
<pb n="KR3h0044_WYG_002-14b"/>
一室蕭然四壁空客懐况復雨兼風濕沾衣服愁仍重<lb/>
清到肌膚句轉工知命肯隨時變化甘貧肯為道汙隆<lb/>
夜深尚對羲皇易應怪寒燈不耐紅<hi>東海何恒</hi>
層霄已許快飛騰即欲抛書還不能僧舍更聽今夜雨<lb/>
故人誰共十年燈四檐雲氣迷塵<hi>闕</hi>一隙朝光獨凍蝇<lb/>
平陸滔滔嘆伊阻岡頭行客正凌兢<hi>㑹稽陳睿</hi>
寓館臨苕水清吟破寂寥軒忩秋淡淡風雨夜瀟瀟硯<lb/>
沼沾應濕書衣亂<hi>闕</hi>飃曉來佳客至留話且停橈<hi>曲阜孔思</hi>
<pb n="KR3h0044_WYG_002-15a"/>
<hi>吉字宗道</hi>
劉郎年少讀書處破忩風雨連朝暮風聲掩雨轉颼颼<lb/>
雨聲不斷還如注風聲雨聲復書聲忩間嘈雜聽夜鳴<lb/>
卯金之子多好學應是然藜來坐聽<lb/>
　洪武癸丑春三月晦日拙菴錢唐陳彦博書於南湖<lb/>
　之宗所<lb/>
　　　　此卷王雲松所藏雲松見訪持以相示留余<lb/>
　　　　書樓兩月遂為録一過記三通詩雜體凡三<lb/>
<pb n="KR3h0044_WYG_002-15b"/>
　　　　十六首詞三闋䟦一篇凡四十一人皆名翰<lb/>
　　　　也辛丑元宵雪晴漫記<lb/>
　洪武癸丑春三月晦日拙菴錢塘陳彦博書於南湖<lb/>
　之宗所<lb/>
　　　　此卷王雲松所蔵雲松見訪持以相示留余<lb/>
　　　　書樓兩月遂為錄一過記三通雜體凡三十六<lb/>
　　　　首詞三闋跋一篇凡四十一人皆名翰也辛丑<lb/>
　　　　元宵雪晴漫記<lb/>
<pb n="KR3h0044_WYG_002-16a"/>
　　虞相古劔歌<lb/>
　　　宋相虞忠肅公八世孫堪謁予雲間草𤣥閣自<lb/>
　　　云先丞相有古遺噐四曰瓦琴石磬蜀王硯與<lb/>
　　　此劔也劔長古赤三握具五寸弱握有二稜起<lb/>
　　　欵識可辨者曰千萬嵗其鐔横寸二狀饕餮末<lb/>
　　　甚鋭縵文為水銀古中末間黝漆色芒可吹毛<lb/>
　　　星月下出之艷發孚尹廪廪然可寒鬼膽是誠<lb/>
　　　千載物也於是酌堪以酒酒酣為作虞相古劔<lb/>
<pb n="KR3h0044_WYG_002-16b"/>
　　　歌使與古虞公劔同傳為家寳云至正二十五<lb/>
　　　年青龍系乙巳王正上日抱遺叟楊維禎在雲<lb/>
　　　間草𤣥閣書<lb/>
昔聞虞公古劔可以追騰空廻落日千年宗社已丘墟<lb/>
子姓西來傳不失江淮都督僨國讐八陵痛骨三千秋<lb/>
采石江頭一提出寒芒夜走完顔酋堪兮堪兮傳八葉<lb/>
價金不售山西俠牀頭寳匣不敢開黄蛇上天走雄雷<lb/>
持謁雲間銕龍父洒以延津水拭以赤堇土虹光一道<lb/>
<pb n="KR3h0044_WYG_002-17a"/>
裂蚌胎上指黄星落黄雨嗚呼舞鴻門刺魚肚二竪佞<lb/>
何足數我將假霜鍔代天矛西山斫白額二東海斬蛟<lb/>
三頭然後裂蚩尤殪羅㬋大開太陽照九州堪兮堪兮<lb/>
勿失汝劔兮使我徒請尚方斬馬之具於朱游<lb/>
　　　至正庚寅十月予遊錢唐過四壁山中與青城<lb/>
　　　小樵遇出示予古劒乃其先公相國所遺也予<lb/>
　　　為樵作古劔歌以歌之<lb/>
古劔古劔元非銕亦非干將與莫邪自從混沌鑄成來<lb/>
<pb n="KR3h0044_WYG_002-17b"/>
出鞘入鞘何生滅輝天燭地不須磨肅氣稜稜凛霜雪<lb/>
是以曾將破敵酋采石江頭建勲業海晏塵清歌太平<lb/>
瑶匣藏之在巖穴或時拈出與人看千古萬古欽猛烈<lb/>
<hi>野人鄧羽</hi>
雍公孫子氣甚清示我楊顛古劍行劔鋒詩律兩竒絶<lb/>
秋蓮光彩玉庚庚楊顛健筆老縱横是亦銕中之錚錚<lb/>
吐詞鬱嵂鳴不平鳳凰來為盛世鳴一代惟數虞翁生<lb/>
予也學書學劔既老何由而成名<hi>倪瓉</hi>
<pb n="KR3h0044_WYG_002-18a"/>
　　　吾友虞勝伯隠居南山讀書畊釣不求人識所<lb/>
　　　與遊者皆巖穴之士也其先丞相雍國公忠義<lb/>
　　　立朝具在史册所佩古劍以貽子孫代不乏賢<lb/>
　　　而餘風遺烈猶未冺也至正乙巳嵗勝伯自山<lb/>
　　　中来命予賦此劔為虞相古劍歌與勝伯歌以<lb/>
　　　發其所藴云<lb/>
虞山人何入城訪我衡門下要作古劍行云是雍公所<lb/>
遺之古劍采石江頭大破完顔兵匣藏累世不敢動忽<lb/>
<pb n="KR3h0044_WYG_002-18b"/>
然光怪夜夜蛟龍鳴憑軒㧞鞘自起舞皎如月下秋霜<lb/>
明横磨泰山石直斬東海鯨何不獻書見天子快意一<lb/>
掃風塵清吁嗟此劍亦神物又於堪也同垂萬古名<lb/>
　　　雍國丞相虞公古劍一具今藏其孫勝伯家毘<lb/>
　　　陵倪元鎮匡廬陳惟寅既作歌詩詠之且要予<lb/>
　　　同賦焉<lb/>
雍公古劍射日星鐵冶鑄出秋霜硎寒光耿耿試一掃<lb/>
魑魅罔象都逃形匣藏鏽澁不敢動龜鱗虎文驚且竦<lb/>
<pb n="KR3h0044_WYG_002-19a"/>
閲歴星霜三百年社稷山河自兹重雍公磊磈雲夢胸<lb/>
白虹紫電符采同有時呼酒醉踏月浩歌起舞多英風<lb/>
采石江頭决長計一戰突營誰可比材官勇將號如雲<lb/>
每視竒功獨懷愧劍鋒猶漬佞血鮮神物不隨陵谷遷<lb/>
只愁雷電破屋壁化作蒼龍飛上天<hi>秦約</hi>
　　　　余弱冠即識虞翁者曾見此古劍并劍歌一<lb/>
　　　　册以其家故物不敢得後竟流落他所時復<lb/>
　　　　得之劍亦尚存其處庚子嵗也明年為辛丑<lb/>
<pb n="KR3h0044_WYG_002-19b"/>
　　　　夏書<lb/>
　　虞邵菴小像<lb/>
昔梓潼虞使君有隂德其殁也其子雍公哭之公輒蘇<lb/>
止雍公哭以為人死而得為佛樂莫大焉乃更哭之耶<lb/>
後從吏入㝠乃知使君死為更生佛今青城公集中有<lb/>
所謂更生佛祠前瑞竹生是也雍公既相孝廟其府第<lb/>
在呉下公諸孫有名堪字克用者猶能讀書績學世其<lb/>
家克用於青城公為再從諸孫從江西畫史得公小像<lb/>
<pb n="KR3h0044_WYG_002-20a"/>
裝緝之俾人題詠於卷後青城公既以文章師表當世<lb/>
題詠之者豈易易著語若克用於公為子姓表章其家<lb/>
世則不得不然<lb/>
紫芝眉宇鳯麟姿自是文章百世師何必凌烟畫冠劍<lb/>
雲礽翼翼奉烝祠<hi>遂昌鄭元祐</hi>
松栢蕭蕭墓上秋衣冠猶識舊風流雄深典雅文章在<lb/>
酷似唐人柳柳州<hi>淮南潘純</hi>
復見玉堂真學士眉山草木必重枯古心古道文章古<lb/>
<pb n="KR3h0044_WYG_002-20b"/>
試問丹青畫得無<hi>壺中陸行直</hi>
頭戴玉冠擕竹杖龎眉丹頰白髯鬚久知後夢非前夢<lb/>
方信今吾即故吾已約耆英開洛社更尋歸路問成都<lb/>
堂堂一代文章伯千載還應再有無<hi>趙郡蘇大年</hi>
　　雍虞公文序<lb/>
斯文與造化功用相彌綸國家氣象相表裏故文人生<lb/>
於世有數文章用於世有時斯言若夸理實然也皇元<lb/>
混一之初金宋舊儒布列館閣然其文氣髙者崛强下<lb/>
<pb n="KR3h0044_WYG_002-21a"/>
者委靡時見舊習承平日久四方俊彦萃於京師笙鏞<lb/>
相宣風雅迭倡治世之音日益以盛矣於時雍虞公方<lb/>
回翔胄監容臺間吾䣊有識之士見其著作法度謹嚴<lb/>
辭指精覈即以他日斯文之任歸之至治天厯公仕顯<lb/>
融文亦優裕一時宗廟朝廷之典册公卿大夫之碑版<lb/>
咸出公手粹然自成一家之言山林之人縫掖之士得<lb/>
其贈言如獲拱璧公之臨文隨事酧酢造次天成初無<lb/>
一毫尚人之心亦無拘拘然步趨古人之意機巧自無<lb/>
<pb n="KR3h0044_WYG_002-21b"/>
境趣自生左右逢原各識其職故自其外觀之如深山<lb/>
窮林葱蒨蓊鬱莫測根柢鉅野大澤汪洋淡泊不為波<lb/>
濤試入其中則日月之精凝結嵗久皆成金珠龍虎之<lb/>
氣變化時至即為風雲孰能窮其妙也哉太史夏臺劉<lb/>
君伯溫蚤歲鼓篋從公成均及為江右肅政使者近公<lb/>
寓邑乃裒公之文將傳諸梓書來京師屬𤣥為序言惟<lb/>
李漢於昌黎子瞻於廬陵皆能知而能言者走豈為前<lb/>
人役乎第於公有世契生平敬慕公之文以附著姓名<lb/>
<pb n="KR3h0044_WYG_002-22a"/>
為幸又髙劉君政事之暇敦篤風誼如是遂不敢辭而<lb/>
為之序至正六年二月翰林學士承㫖榮禄大夫知制<lb/>
誥兼修國史歐陽𤣥序<lb/>
𤣥頓首再拜伯溫監司相公仁契𤣥去歲数四附書憲<lb/>
府邃嚴未審一一逹几下否春和逺惟履候勝常殊慰<lb/>
瞻遡書來知刻虞先生文足見髙誼作序當求名筆乃<lb/>
稱雅意諄切不敢力辭因便輙脱稿去刻成千萬見惠<lb/>
一本為感賤跡遂丐閒之請鄉里距貴治稍近專容修<lb/>
<pb n="KR3h0044_WYG_002-22b"/>
簡牘之敬春中惟順序善葆不具備辱契歐陽𤣥頓首<lb/>
再拜二月十一日謹空<lb/>
　　　　此手迹二紙予得於虞氏久矣李内翰愛而<lb/>
　　　　持去余不吝也<lb/>
　　虞先生詩序<lb/>
自昔文章家著述之盛其集有内外前後續别之分盖<lb/>
由其體製有同異嵗月有蚤莫故其編纂彚次之法各<lb/>
有所存然其文之可傳者片言半簡皆不得而棄置又<lb/>
<pb n="KR3h0044_WYG_002-23a"/>
復有所謂拾遺者焉國朝一代文章家莫盛於閣學蜀<lb/>
郡虞公公之詩文曰道園學古録者其類目皆公手所<lb/>
編定天下學者既以家傳而户誦之矣然其散逸遺落<lb/>
者猶不可勝計也其從孫堪乃為博加討訪積累之久<lb/>
得古律詩七百三十七篇而呉郡金君伯祥為鋟諸梓<lb/>
是編之傳其殆所謂拾遺者乎予嘗獲執筆從公之後<lb/>
而竊誦公之詩以為國朝之宗工碩士後先其於詩尤<lb/>
長者如公及臨江范公蓋不可一二數也學者讀乎是<lb/>
<pb n="KR3h0044_WYG_002-23b"/>
編則知其殘膏賸馥所以沾丐後人者多矣今公已不<lb/>
可復作予是以三復是編而為之永嘅也抑公平生所<lb/>
為文無慮萬餘篇今道園録中所載不翅十之三四而<lb/>
已然則併加討訪而使之盡傳焉豈非堪之志而予之<lb/>
所深望者乎是故昌黎之集成於門人河東之集托於<lb/>
朋友惟廬陵歐陽公之集其嗣人能致其力焉若堪之<lb/>
汲汲於此其亦可謂無愧於歐陽氏矣堪字克用好學有<lb/>
文能世其家而公之行能官代已具於歐陽内翰所為<lb/>
<pb n="KR3h0044_WYG_002-24a"/>
碑銘兹不著至正十五年正月十五日金華黄溍序<lb/>
　　豆腐三德賛<lb/>
虞先生以老病請告還臨川山中故人父老賓客隣曲<lb/>
及族人昆弟子孫咸喜其歸也雞豚之饋狎至不敢不<lb/>
為之盡觀而齒豁目昏又性不喜殺生食飲之際未皆<lb/>
如其意山中人有鬻豆腐以進者欣然樂之蓋盤飡至<lb/>
前目昏不能有所擇選隨七梜所獲粗精骨肉不能辨<lb/>
也而豆腐盈豆如一隨取皆佳一德也齒豁每食肉輙<lb/>
<pb n="KR3h0044_WYG_002-24b"/>
填齒隙非極潄剔不能去濡乾皆費咀嚙可取飽無是<lb/>
苦二德也柔潔澹潤無殺生之惡三德也吾鄉仁夀在<lb/>
萬山中地髙不宜稲而宜豆鄉中人食豆蓋多於粟成<lb/>
都人常呼吾邑為食豆人而鄉語謂豆腐為來其云懷<lb/>
故鄉風物之美縁老年食物之便作豆腐三德賛賛曰<lb/>
掇山腴潄仙漿軟於雲潔於霜舌生肥齒不傷君子食<lb/>
之夀而康肘後服玉舊有方傳之天下匪私吾鄉元統<lb/>
元年十月十九日横舟中書<lb/>
<pb n="KR3h0044_WYG_002-25a"/>
　　　　此手迹今在崐山虞翁家并前小像賛語同<lb/>
　　　　作一卷<lb/>
　　贈曇霄<lb/>
　　　詩<lb/>
我聞炎宋及近代虞門簮紱紛如雲外舅蒼梧府君者<lb/>
上繼祕監傳斯文一女適我有賢德兄弟玉立皆蘭芬<lb/>
自從外舅没官所歸隔山川魚雁阻兵塵浩浩各天涯<lb/>
夢寐中間時或覩老壯死生那得知子孫有無安可期<lb/>
<pb n="KR3h0044_WYG_002-25b"/>
誰料内兄仲氏子一朝謁我來京師入門面目恍莫識<lb/>
頭已祝髮衣純緇細言六歲武昌别别來廿九年華移<lb/>
闔家骨肉既凋䘮丹陽芤土欝相向每嗟流落真可憐<lb/>
石瀬何時得歸葬艱危幾脱虎狼口幸得為僧在林藪<lb/>
止存一兄作秦贅叔氏之子臨安有二人形影相惸惸<lb/>
出家踪跡如雲萍我聞姑丈歴清要豈知姑已歸幽㝠<lb/>
須臾言罷淚雙墮<hi>闕</hi>痛<hi>闕</hi>風生四坐使我聞之倍感傷<lb/>
感傷之後喜無奈桑田滄海自古然世家子孫能幾賢<lb/>
<pb n="KR3h0044_WYG_002-26a"/>
當時不填溝壑裏必作丐者閭閻邊或為奴𨽻甘箠辱<lb/>
及遭俘虜罹刑戮孰若爾心不為非落在空門逺塵俗<lb/>
乃知祖宗積者深善慶源源報何速愛爾好文能作詩<lb/>
驪珠紫貝光陸離虞門文業久陵替爾不承嗣當歸誰<lb/>
答云十九從佛教年今卅餘亦修蹈茹葷飲酒皆不為<lb/>
慈航彼岸終須到臨安一兄猶少年有妻有子宗祀傳<lb/>
願廬丹陽墳冡前以永孝思終殘年斯言慰我如醇酎<lb/>
夜談青燭過子丑明日辭我飛錫去愧乏嚢金表親厚<lb/>
<pb n="KR3h0044_WYG_002-26b"/>
老懐惆望秋雨晴為爾折斷石城柳七十翁詹同書於<lb/>
翰林<lb/>
　　　序<lb/>
呉興道場寺主藏霄上人來京師謁翰林學士承㫖詹<lb/>
公於寓宅詢其所自則公夫人虞氏仲兄奎之子外舅<lb/>
梧州府君之孫也於是不見者凢二十有九年而夫人<lb/>
之䘮亦二年矣上人詣几筵哭奠弔慰如禮與公道契<lb/>
濶叙艱危悲慟嘅嘆有不能喻之於言者盖追憶初别<lb/>
<pb n="KR3h0044_WYG_002-27a"/>
時上人甫六歲公年當强仕才名方盛不數載而四方<lb/>
鼎沸風塵滿目音問暌隔不知存亡何似及皇上龍飛<lb/>
江左平羣雄而一海宇制禮作樂登崇俊良公以文學<lb/>
被顧問任天官而持銓衡長詞垣而知制誥康寕夀考<lb/>
詠歌太平虞夫人猶及目覩公之榮遇足以慰疇昔艱<lb/>
危之懷而上人遊乎方外得以保全性命復相見於今<lb/>
日豈非可喜而又可感者耶上人留京踰月乃請於公<lb/>
曰我虞氏世家㑹稽自唐永興文懿公陪葬昭陵遂為<lb/>
<pb n="KR3h0044_WYG_002-27b"/>
雍人傳十一世有守仁夀郡者因家焉遂為蜀人又八<lb/>
世為宋丞相雍國忠肅公公之季子大理寺丞卒葬餘<lb/>
杭之石瀬鎮至我曾祖為王融令宋亡不降遂死之時<lb/>
祖考梧州府君方七嵗隸育於官及曾叔祖仕元為祕<lb/>
書少監無子因請於朝以府君為嗣後廕官初授光化<lb/>
主簿歴管城丹陽德安尹調湖廣等處𣙜茶提舉陞朝<lb/>
列大夫同知梧州路總管府事卒於官謀歸葬石瀬未<lb/>
果仍殯於丹陽縣南之清水潭墓今久闕展省是行也<lb/>
<pb n="KR3h0044_WYG_002-28a"/>
願歸結茅庵於葬側朝夕居其間以盡孝思公不忘親<lb/>
戚之好尚有以教之公乃以其事語趙壎曰我外舅與<lb/>
故奎章學士邵菴先生雍郡文靖公宗系同出於雍國<lb/>
忠肅公子嘗遊文靖公之門有師友之契霄上人之行<lb/>
不可無文字以贊美其孝慕之誠也噫壎於先生為門<lb/>
人於公為属官又何敢以固陋辭竊嘗觀於前代世家<lb/>
其以立德立功立言著於當世千載不朽者代有其人<lb/>
然由唐宋及元家譜相承以勲業文章照映史册七百<lb/>
<pb n="KR3h0044_WYG_002-28b"/>
餘年逺而足徴未有若虞氏三公同出於一門者也今<lb/>
逢創業維新之治其子孫雖未有顯者然國家政教方<lb/>
隆安知無力學自修以待用者而上人托跡空門懷其<lb/>
世澤切切以祖宗墳墓為念是其孝思無斁過於庸俗<lb/>
人逺矣吾輩稱揚而樂道之豈不足以為士大夫之勸<lb/>
乎謹以此言復於公退而次第書之以為贈大理公諱<lb/>
杭孫宋阜陵所賜名也秘監公諱應隆在元嘗修大一<lb/>
統志今其畫板本猶存梧州府君諱弦字舜臣上人舊<lb/>
<pb n="KR3h0044_WYG_002-29a"/>
名容德以丁酉年入烏程何山禪寺禮南洲藻公為師<lb/>
法名曇霄字具瞻雖學佛而通儒書大義蓋其家學云<lb/>
洪武七年嵗在甲寅秋七月甲午朔翰林國史院編修<lb/>
官清江趙壎序<lb/>
上人曇霄者宋丞相虞忠肅公彬甫之遺裔也其姑歸<lb/>
今閣老詹先生同文而上人因與先生有連一旦來謁<lb/>
將還廬墓於丹陽先生請趙翰林伯友為序且令予題<lb/>
其左方西方聖人之教一則曰孝二則曰孝故升忉利<lb/>
<pb n="KR3h0044_WYG_002-29b"/>
天為母説法而所演大報恩經亦孳孳弗倦桑門每取<lb/>
之以為準的或者謂其絶棄親属不亦過乎有若上人<lb/>
通儒書而又善詩念家世之非昔祖宗墳塚逺在一方<lb/>
悽然有白楊悲風之感縛茅而廬諸墓豈非有合西方<lb/>
之教哉雖然此固足為孝也西方以法𦙍嗣續為至要<lb/>
與吾儒甚不異上人能廬墓矣獨不念虞氏之嗣乎若<lb/>
能幡然改轍歸繼宗祧之重其孝不尤大哉在家出家<lb/>
同一法門居塵而不染塵浮屠氏之教也初何傷乎此<lb/>
<pb n="KR3h0044_WYG_002-30a"/>
惟逹人大觀無所係吝上人尚勉之焉若夫家世之盛<lb/>
趙翰林序之詳矣予復何言史官宋濓<lb/>
　　　　此卷舊曾觀於虞氏今聞在陳玉汝家<lb/>
　　遊汾湖<lb/>
　　　記<lb/>
至正十年三月十有六日呉江顧君遜既招客遊東林<lb/>
明日復命釣雪舫載聲妓酒具遊汾湖客凡七人會稽<lb/>
楊維禎甫里陸宣大梁程翼金陵孫煥青雲王佐呉郡<lb/>
<pb n="KR3h0044_WYG_002-30b"/>
陸恒汝南殷奎妓二人珠簾氏金粟氏朝出自武陵溪<lb/>
過五子灘二里許北望見鵲巢喬樹顛杏桃花與水楊<lb/>
柳緋翠相間長竿斾出緋翠頂主人云西顧村也又五<lb/>
里所見修篁喬木蔽虧亭臺於岩洞之上遂觧舟維來<lb/>
秀橋不問主逕詣亭所亭曰翠岩主人為陸君繼善出<lb/>
肅客憇樂潜丈室設茗飲談樂潜詩有向夕羣動息時<lb/>
聞落葉聲之句予喜而詠之復引客至嘉樹亭堂觀先<lb/>
君手植百歲棠飲堂上出銕笛一枝云江南後唐物也<lb/>
<pb n="KR3h0044_WYG_002-31a"/>
有刻字云七㸃明列星一枝横寒玉予為作清江引一<lb/>
弄聲勁亮甚笛闋陸君恒揳予三絃琴顧君遜亦自起<lb/>
彈十四絃命珠簾氏與孫君煥交作十六魔舞飲徹妓<lb/>
蹋歌引客長隄上度來秀橋至南陸庵班荆坐大堤上<lb/>
珠簾氏用白蓮瓣令行盃酌主客舟中鼓吹交作兩岸<lb/>
女婦馳逐而觀者繦履不絶觧纜出汪涇五里而至汾<lb/>
湖東西袤十八里南如之湖分一半一屬嘉禾一屬姑<lb/>
蘇故名汾湖舟經龍王廟酹酒龍王借順風果應錦㠶<lb/>
<pb n="KR3h0044_WYG_002-31b"/>
一開即抵柳溪過吉祥寺遊鮑氏池亭亭有枯松數十<lb/>
章竒石數十<hi>闕</hi>亭已廢環翠池及石屋洞尚無恙寺客<lb/>
徐柳邊出陪客談興廢事云池亭為前朝鮑節制舊墅<lb/>
也今子孫無噍類唯遺八十老媼不能主乞入寺云登<lb/>
舟出柳溪過登瀛橋十里所北至蘆墟為廵官寨寨官<lb/>
李某邀客啜茗徐步過泗州橋月已在青松頂一丈矣<lb/>
遂步月色歸蒼雪所用主人顧君遜武陵溪上花如錦<lb/>
之句分韻賦詩夫水國之遊衆矣得名者䲭夷子後唯<lb/>
<pb n="KR3h0044_WYG_002-32a"/>
陶水仙儋州禿翁耳鴟夷先㡬去國併挾西家<hi>闕</hi>去智<lb/>
矣而客則未聞禿翁赤壁之樂客有吹洞簫者清矣而<lb/>
妓尚無聞水仙與賓客聲妓俱載<hi>闕</hi>　　孟之流酒徒<lb/>
耳而觴詠之樂又未聞也歌詠而至聲妓之娯又無流<lb/>
連之行今汾湖之遊是已其可不有紀述以為後人之<lb/>
慕乎於是乎書俾主人刻諸蒼雪軒上坐客各繫於後<lb/>
時期而不至者茅山張君雨<hi>闕</hi>　　　　也銕笛道人<lb/>
楊維禎志<lb/>
<pb n="KR3h0044_WYG_002-32b"/>
武陵溪上花如錦花氣熏人如酒濃簫聲時倚鏌鋣銕<lb/>
雲影忽落玻瓈鍾小娃傳令覆蓮掌遊子掀篷招玉容<lb/>
汾湖歸來夜何晚明月還掛青螺峰<hi>顧遜</hi>
蕩舟武陵溪朝出伍子浦還過西陸家仙童啟巖户棠<lb/>
樹大十圍桃花粲欲語遺我古銕枝色比修月斧為作<lb/>
古江調江鳥凌亂舞攜之謁龍君湖水吹暮雨曉飲花<lb/>
石岡亭臺已無主瀛橋步月歸竹枝和銅鼔宦者艱薄<lb/>
氷粉色已黄土道人早歸來脱冠掛神武<hi>銕笛得武字</hi>
<pb n="KR3h0044_WYG_002-33a"/>
春風畫棹錦㠶乗鮑陸池臺次第登翡翠花枝人似玉<lb/>
蒲萄銀瓮酒如澠泗州寺裏看題竹伍子灘頭聽采菱<lb/>
歌扇斜摇波縠細舞衫輕著唾茸凝七星銕管金為㸃<lb/>
萬斛珠琴寳作層臂脱珠韝明越白燕衝烏帽濕吳綾<lb/>
雄詩奪錦欺三謝俠氣凌雲比五陵醉卧氍毹驚露下<lb/>
芙蓉月浸碧壺氷<hi>陸恒得陵字</hi>
翠巖亭上問棠梨主客同舟過栁溪花下停歌聼鸚鵡<lb/>
竹間把酒引玻瓈緋桃照眼元無頼石洞闗雲路轉迷<lb/>
<pb n="KR3h0044_WYG_002-33b"/>
金粟彈筝銀甲冷珠簾度曲翠眉低銀㠶捲浪風生席<lb/>
羅襪生塵草被堤屢舞不妨飛野馬醉歸遮莫報鄰雞<lb/>
梵王宫殿空塵跡鮑氏池亭憶故栖鐵笛一聲山月白<lb/>
竹枝唱過泗橋西<hi>陸宣得溪字</hi>
樓船載酒西湖上萬頃玻瓈緑新漲玉簫檀板館娃歌<lb/>
銅鼔雲璈仙樂唱凉蜜金盤荔子漿紫駝銀瓮蒲萄釀<lb/>
桃心大舞天魔宫分班小擺花神仗人坐盤陀古翠巖<lb/>
鶴立海棠青錦障醉揮玉麈奪詩魁氣嘆銕龍驅海將<lb/>
<pb n="KR3h0044_WYG_002-34a"/>
三五朱扉流水香十二欄杆花氣王歸來凉月白紛紛<lb/>
湧出銀濤三萬丈<hi>程翼得上字</hi>
青簾畫舫載呉娃㵿㵿行雲十里賒湖光逺帯耶溪水<lb/>
春色好在桃源家十幅蒲㠶風正健一聲銕笛月初斜<lb/>
玉壺香醪興未盡更醉海棠嘉樹花<hi>王佐得花字</hi>
今朝好天氣天朗隂雲舒湖中朱雀航花下碧油車題<lb/>
詩過子建鳴琴續相如四美古難具餘驩重躊躇<hi>孫煥得如</hi>
<hi>字</hi>
<pb n="KR3h0044_WYG_002-34b"/>
平湖天鏡落波濤殷寒枕鳶飛下跕跕龍眠驚淰淰道<lb/>
人吹銕龍百竅聲盡噤柳溪千花明粲若天馬錦交朋<lb/>
類摶沙美㑹猶拾瀋主人敬愛客十日相泥飲嗟予一<lb/>
介㣲好古亦天禀作詩續貂末芳評頼題品<hi>殷奎得錦字</hi>
　　雲林小幅<hi>上有雲林子印</hi>
　　　詩<lb/>
山郭幽居政向陽喬林古木鬰蒼蒼剡藤百幅誰能置<lb/>
為掃虬枝蔽日長<hi>荆蠻民</hi>
<pb n="KR3h0044_WYG_002-35a"/>
雲林雨過踏春陽澗水濺濺老樹蒼不是硯㘭雲作陣<lb/>
踈篁空自拂簷長<hi>尚左生次韻</hi>
丘崇崇兮下有流水樹森森兮匪櫟伊梓彼櫟孶兮且<lb/>
夀梓棄為薪兮於材何有造化孔仁兮將誰歸咎<hi>韋羌山人</hi>
<hi>陳基</hi>
千年石上苔痕裂落日溪囬樹影深我亦江南樵隠者<lb/>
人間何處有雲林<hi>胡寜</hi>
十年不鼔江湖楫木葉蕭蕭髩影秋忽憶滿川風雨夕<lb/>
<pb n="KR3h0044_WYG_002-35b"/>
雲林岸口獨維舟<hi>陸繼善</hi>
偶因滌硯寫從容㸃染那能似畫工千載風流誰可擬<lb/>
令人猛憶米南宫<hi>甬東顧盟</hi>
　　荆溪圖<hi>陳惟乆畫</hi>
　　　詩<lb/>
荆南山水昔曾游離墨銅官嵐翠浮任氏亭臺好垂釣<lb/>
張公洞口不容舟緑蘿摇雨花飛急白鳥衝烟浪未休<lb/>
今日披圖一惆悵王君<hi>闕</hi>處憶風流<hi>句呉周砥</hi>
<pb n="KR3h0044_WYG_002-36a"/>
荆溪溪上首重廽豈憶人間化刼灰只有斬蛟橋下水<lb/>
可曾寫入畫圖來<hi>遂昌鄭元祜</hi>
好山都在太湖西滿路風烟棘刺迷華屋燕飛今在否<lb/>
市橋官柳不勝題<hi>虞堪</hi>
斬蛟橋下王樞府髙榭連雲第一家欲向新圖何處問<lb/>
客窓風雨對梨花<hi>張監</hi>
太湖西畔樹離離故國溪山入夢思遼鶴未歸人世換<lb/>
嵗時誰祭斬蛟祠<hi>呉興王蒙</hi>
<pb n="KR3h0044_WYG_002-36b"/>
王家宅子荆溪上囬首風埃一惘然怕説當年行樂事<lb/>
卧遊圖裏見山川<hi>陸大本</hi>
邵家樓子百花明袁令祠堂一水平俯仰經行春夢破<lb/>
披圖能不重闗情<hi>張經</hi>
環慶遺家三百年書林喜得子孫傳惟餘圖畫仍依舊<lb/>
一壑風烟思惘然<hi>王光大</hi>
荆南山水照清輝客裏時時夢見之風塵澒洞歸未得<lb/>
每展新圖慰我思<hi>陳植</hi>
<pb n="KR3h0044_WYG_002-37a"/>
人家緑樹遶孤城溪上風波落日明三害祠存人已去<lb/>
只今豺虎却縱横<hi>張田</hi>
殺虎祠前雲尚黑斬蛟橋下水猶腥十年湖海為羇旅<lb/>
夜夜相思入枕屏<hi>荆南樵人</hi>
　　　記<lb/>
東坡先生嘗曰一入荆溪便覺意思豁然欲買田其間<lb/>
種橘作小亭名以楚頌卒不遂其志杜樊川作水榭正<lb/>
當荆溪之上其遺址僧結菴以居至今歴歴可考見盖<lb/>
<pb n="KR3h0044_WYG_002-37b"/>
荆溪山水之勝善權離墨銅官諸山岡隴之起伏雲霞<lb/>
之吞吐具區滙於其左苕霅引於其前凢仙佛之所宫<lb/>
高人逸流之所宅殆不可以計數也覺軒王先生韞真<lb/>
潜德於其間修天爵以恒貴去人欲以求仁垂子若孫<lb/>
皆循循雅飭弗違先生志也其曾孫允同靜而有智簡<lb/>
而能文與予為姻契故予知其義方之訓有自來矣河<lb/>
之始達也才濫觴焉楩楠松栢千尺之材出於萌蘖之<lb/>
微由其源逺而本深耳允同命予友陳君惟允繪為荆<lb/>
<pb n="KR3h0044_WYG_002-38a"/>
溪圖以示不忘鄉都之意他日指圖而歎曰某樹也吾<lb/>
祖之所封植也某丘也吾父之所遊登也寧無惕然有<lb/>
感於中乎若允同一舉足話言而不敢忘其祖若父者<lb/>
非教之有素而能然哉吾固曰其中多隠君子既樂善<lb/>
於一世又能使其將來之未艾盖亦山川之鍾秀粹美<lb/>
而致然乎嵗己亥五月十三日東海生倪瓉漫書<lb/>
　　髙士圖題䟦<lb/>
袁安字邵公汝南汝陽人嚴重有威見敬於州里時大<lb/>
<pb n="KR3h0044_WYG_002-38b"/>
雪洛陽令自出案行見人家皆除雪有乞食者至安門<lb/>
無有行路謂安已死令人除雪入户見安僵卧問何以<lb/>
不出安曰大雪人皆餓不宜干人令以為賢舉安孝亷<lb/>
也大德癸卯二月念五日姑蘇寓舎製孟頫<lb/>
袁氏自司徒安後世為上公猗歟盛哉斯其積德累行<lb/>
有以致也而傳者又以得葬地之故豈其然乎予兄為<lb/>
通甫作卧雪圖特寫先曾之清髙以貽其子孫而傳無<lb/>
窮也通甫宜保之後一年二月廿五日吳興趙孟籲識<lb/>
<pb n="KR3h0044_WYG_002-39a"/>
<hi>子俊</hi>
雪氣侵人卧欲僵苦勞明府到藜牀主賔問答皆情話<lb/>
何用閒名入薦章<hi>楚龔開</hi>
大雪塞門袁公髙卧不出不宜干人之語非直一時髙<lb/>
致而已想其面目嚴冷意氣凜烈與雪同其孤髙此豈<lb/>
肯為汝南郡從事持私書致邑令者哉宜其痛遭峻拒<lb/>
也觀大節者於細事他日爭楚獄於人主盛怒之時折<lb/>
竇憲於朋黨怙權之日毅然不少屈真可畏而仰也<hi>陵陽</hi>
<pb n="KR3h0044_WYG_002-39b"/>
<hi>牟巘</hi>
袁氏四世五公迹其貴富烜赫豈淺尠哉千載之下使<lb/>
人彷彿圖寫思見其人者乃在卧雪時耳<hi>姚式書</hi>
余為通甫作此圖正以通甫好修之士使之景慕其髙<lb/>
節耳然余自謂頗盡其能事此難與不知者道也明年<lb/>
四月七日重題<hi>子昂</hi>
閭巷風雪中僵卧何限洛陽令政為一士來爾乃其所<lb/>
辟舉類如此而史失令名亦可惜舊圖雪中有芭蕉葉<lb/>
<pb n="KR3h0044_WYG_002-40a"/>
子昂更畫之凜凛通甫<hi>闕</hi>　<hi>谷陽龔璛題</hi>
僵卧空齋儘耐寒門前行路雪漫漫投炎附熱非吾事<lb/>
一任人將冷眼看<lb/>
門巷蕭條雪已深空齋居<hi>闕</hi>泥重衾就令僵死亦閒事<lb/>
可見世間君子心<hi>聊城周馳</hi>
隂風響枯梢凍雪埋老屋深徑斷行踪除道乏僮僕閉<lb/>
門事髙枕政爾清寐熟誰與排户入停馬駐車軸聞知<lb/>
是令君冷語無欵曲卿去我欲眠母煩賁空谷升車首<lb/>
<pb n="KR3h0044_WYG_002-40b"/>
重回願餉不敢凟移書舉孝亷庻以激頹俗後來立朝<lb/>
端諤諤争楚獄方其髙卧時何意萬鍾禄令君非素交<lb/>
此舉真具目范史良包羞姓名忘紀録邵公有裔孫眉<lb/>
宇清可掬苕仙贈此圖筆駛髙自足老氣近古作冷光<lb/>
淡朝旭當以净眼觀那許汙手觸平生氷雪心居玩亦<lb/>
三沐<hi>嘉興蔡景傳</hi>
此圖天真爛漫無一豪筆墨畦徑寒氣凛凛逼人疑此<lb/>
身與令相後先於邵公門術也孔子曰人有不為也而<lb/>
<pb n="KR3h0044_WYG_002-41a"/>
後可以有為公為漢名臣立於朝自天子至大臣皆倚<lb/>
頼之方僵卧時盖有所不為耳<hi>東萊吕克勤</hi>
在昔洛陽雪深丈餘士也髙卧來令尹車今年呉淞雪<lb/>
復何如積素一色鷗鷺有無之子江皋修亭是居有琴<lb/>
有書有酒有魚賞静獨眺聊以自娯挹兹清風廩廪起<lb/>
予此景此圖再卷再舒<hi>通川錢重鼎</hi>
洛陽雪深凍闌干髙士僵卧饑袁安忍貧束腹一榻寒<lb/>
不忍持鉢隣里干令君曉鞭望門看賢哉此公此操難<lb/>
<pb n="KR3h0044_WYG_002-41b"/>
誰能為口須片肝五公四世清節完呉興松雪峻筆端<lb/>
束縑粉白浩漫漫儼若古意幅面攤好事把玩應長歎<lb/>
人間飽飯炊邯鄲功名囬首作霏殘何如小忍聊盤桓<lb/>
門前嵩少青㠝岏<lb/>
　唐人得髙士袁安卧雪圖宋真宗出諸内府以餞相<lb/>
　國丁謂之守昇州其被召也留之賞心亭而去後有<lb/>
　饞太守者竊而易之莫知流落何許尤物之可嗟惜<lb/>
　如此松雪作此幅極有思致非能烹陶家凍茗者安<lb/>
<pb n="KR3h0044_WYG_002-42a"/>
　能味之此可與識者道<hi>海粟</hi>
天下豈遽有餓死之士哉士縱不餓死亦死况餓不死<lb/>
耶不宜干人豈特雪中但干人則媿且死矣邵公之所<lb/>
以致洛令來者政在平日不在雪中也子昂以通甫好<lb/>
修為畫閉門卧雪時事通甫没後數年其子仲長持以<lb/>
示僕時秋暑猶熾展卷寒氣襲人體粟嗚呼好修如通<lb/>
甫者何可多得其子種學績文有操尚克世其家此卷<lb/>
筆意超詣不减古人子昂亦自謂盡其能事仲長宜善<lb/>
<pb n="KR3h0044_WYG_002-42b"/>
藏之<hi>郭麟孫</hi>
東郭先生履下穿更圖卧雪詠袁安就令餓死亦細事<lb/>
門外春泥何日乾<hi>璛再題</hi>
吾十數年前作此圖今日觀之便如一夢通甫没又已<lb/>
七八年<hi>闕</hi>使人悵然耳<hi>子昂</hi>
門外雪深泥没膝幽人懷抱自春風可憐令尹無髙致<lb/>
乗興何須見此公<hi>文原</hi>
向吾友姚子敬持是圖索題回首十六年通甫子敬皆<lb/>
<pb n="KR3h0044_WYG_002-43a"/>
為古人展卷為之歎息<hi>子俊</hi>
曉看嵩少玉嶙峋枉駕應憐處士貧令尹若能為保障<lb/>
長衾盡覆洛陽人<hi>牆東老叟陸文圭</hi>
巷深雪没脛髙卧不知寒誰計千載下流傳入畫看<hi>黄山</hi>
<hi>老樵</hi>
僵卧雪塞户汝南袁邵公冠盖洛陽令掃雪見髙風冷<lb/>
竈不生烟虛甑久塵䝉投謁非吾事舎君其誰從<hi>東海倪瓉</hi>
雪中閉戸將何所求令之造之固無加損於公亦無加<lb/>
<pb n="KR3h0044_WYG_002-43b"/>
損於令也而遂相傳以為美事時之可尚耳又惜令亡<lb/>
名亦不煩惜也使公與令聞予言當相顧一笑既畫之<lb/>
八十四年淡如王行題於翠巖而下十有六人之後此<lb/>
卷於袁氏屢見之今歸陳孟敷矣<lb/>
右東漢袁司徒卧雪圖故元趙文敏公之筆勾呉陳孟<lb/>
敷所藏也文敏公於此卷凢三題識而繼之者有若前<lb/>
代遺老陵陽牟先生兩龔先生暨聊城周公巴西鄧公<lb/>
皆儒林五璧去今纔半百年咸修文地下不復可見矣<lb/>
<pb n="KR3h0044_WYG_002-44a"/>
昔之君子一時登覽游詠之適其遺迹之所存往往傳<lb/>
以不朽若司徒卧雪事亦無足深論至於圖而傳之者<lb/>
豈不以其人哉盖其立朝之大節忠讜弗阿而羣憸讋<lb/>
服海内仰其清德與漢祚相為終始所以後世圖而傳<lb/>
之者良以此也苟其人之大節無足稱者則閉門髙卧<lb/>
不宜干人之語曾何足深論哉兹圖乃文敏公為嘉春<lb/>
作而嘉春物故已久而今為孟敷所得東海倪雲林介<lb/>
休王澹如漫題於後尚其寳蓄之洪武二十三年十月<lb/>
<pb n="KR3h0044_WYG_002-44b"/>
廿有三日河南後學髙遜志書於姑蘇之山塘<lb/>
公嘗冬時負日陽稱快哉大雪中不干人饑寒不以累<lb/>
其心是亦一快哉也公之固所守向火乞兒趨走無寒<lb/>
暑誠何物耶子邵子詩半夜風寒當門獨立公真其人<lb/>
矣洛陽令薦之有識者乎令以民苦雪親廵問之牧民<lb/>
君子矣醉醸飽鮮其下斃至於凍餓之鄉氷雪之傷恬<lb/>
不思問及又誠何物耶趙松雪冩公卧雪使後世若目<lb/>
覩其事為士子觀之能不思固守可僕僕以干人乎居<lb/>
<pb n="KR3h0044_WYG_002-45a"/>
民上者觀之能不思賢者有饑餓於吾土地乎陳某愛<lb/>
此巻而購藏之不與他卷同是其重名筆而仰髙風思<lb/>
固守而凛凜於其躬某其有之乎<hi>長樂王濵</hi>
　　　　此卷今為南京金元玉所藏甲辰正月廿八<lb/>
　　　　日雪晴元玉邀予登樓觀此復出紙俾録歸<lb/>
　　　　元玉盖知予之所好也<hi>性甫志</hi>
　　水村圖<lb/>
　大德六年十一月望日為錢德鈞作<hi>子昂</hi>
<pb n="KR3h0044_WYG_002-45b"/>
　後一月德鈞持此圖見示則已裝成軸矣一時信手<lb/>
　塗抹乃過辱珍重如此極令人慙媿<hi>子昂題</hi>
　　　詩<lb/>
向來寓意思卜居住處只今成畫圖胸中本自渺江海<lb/>
主人相凂寫分湖<hi>鄧椿</hi>
鷗鳥難渝舊約湖山不改清秋人自與波上下我其卒<lb/>
嵗優游　題前詩竟後得六言一首併書其後<hi>覺非叟鄧椿</hi>
村南村北樹濛濛秋水清涵野色空道外俗塵飛不到<lb/>
<pb n="KR3h0044_WYG_002-46a"/>
似移家住畫圖中<hi>梅塘呉延夀</hi>
踈柳平蕪落雁飛斷橋斜日釣船歸江天萬頃秋如畫<lb/>
一笑人間醉墨非<hi>顧天祥</hi>
屋後青山門外溪踈踈蘆葦釣漁磯地縁清絶人堪愛<lb/>
長是三春鴈不歸<hi>男資深原義</hi>
當年圖畫知何處如今身向滄洲住吾亦愛吾廬芸窓<lb/>
㡬卷書　青山天際小目送飛鴻杳試問釣魚船蘆花<lb/>
淺水邉　菩薩蠻<hi>學子陸祖允</hi>
<pb n="KR3h0044_WYG_002-46b"/>
青山横陳水縈浦饑鴻髙超漁設罟中有幽人坐環堵<lb/>
晚風吹斷蘆花舞<hi>林宏</hi>
桑梓未能忘楚甸吾書久已寄吳門悠悠江海風烟隔<lb/>
知是夕陽何處村<hi>于文傳</hi>
坐窓不遨呻蠧竹兀兀那知髀生肉眼明見此水邉村<lb/>
浣我胸中塵百斛荒山寂歴蒼烟斜驚風䬃䬃鳴蒹葭<lb/>
平沙暮寒羣雁起垂楊掩映幽人家風流王孫摩詰手<lb/>
妙處端如神所授等閒㸃綴皆精姸怪底秋光生户牖<lb/>
<pb n="KR3h0044_WYG_002-47a"/>
我家本住淞江濵怳然一見融心神他年卜築遂君志<lb/>
留取青山容散人<hi>松陵葉齊賢</hi>
　　　䟦<lb/>
息齊居士舊嘗為德鈞作水村圖<hi>闕</hi>題云問君何許水<lb/>
邉村亦有扁舟乗興人無限好山茆屋外他年倘許我<lb/>
為隣<hi>闕</hi>既還吳興復來見子昂此圖意象融㑹令人應<lb/>
接不暇又何暇詩非德鈞詎能領㑹耶<hi>姚式書於姑蘇寓館</hi>
牛馬百川獨渚烏鳶羣木西村天地四方黄鵠先生秋<lb/>
<pb n="KR3h0044_WYG_002-47b"/>
雨柴門<lb/>
忽有滄浪鳴笛飛鴻黄葉雲深想望美人秋水卷簾隠<lb/>
几何心<hi>呉郡陸桂</hi>
　　　記<lb/>
予游淮水來呉㑹客於季道陸翰林之宇下近十年知<lb/>
其别墅在淞江之南分湖之東欲往來未能每思寛閒<lb/>
寂寞之濱得與鱸鄉蟹舎隣接庻城市委巷偪仄之懐<lb/>
有所托以紓焉季道悉予志為卜築於其别墅之傍至<lb/>
<pb n="KR3h0044_WYG_002-48a"/>
則聚書其中以自怡悦屋前流水清澈鑒毛髪居人數<lb/>
汲以飲時有鷗鳥舞而下若相忘於江湖可取以玩也<lb/>
異時子昂趙集賢為作水村圖林樾䕃乎茆屋略彴横<lb/>
乎荒灣秋風鴻雁夕陽網罟短棹延縁葦間不聞拏音<lb/>
掇其意趣圖寫於大德壬寅迄延祐甲寅十有四年景<lb/>
物處所宛然不異於今所居事固有不相期而相符若<lb/>
是然者季道泛舟徃來吾廬手叢書一編筆床茶竈之<lb/>
風流故在明月之夜共載以遊撫清絶之區得詠歌之<lb/>
<pb n="KR3h0044_WYG_002-48b"/>
趣或能追皮陸清事可乎噫予老矣方將卷書學釣容<lb/>
與於烟波之上而為之歌曰舟摇摇兮風嫋嫋兮波鱗<lb/>
鱗兮鷗翩翩兮扣舷漁歌兮孰知其他兮歌已遂書為<lb/>
水村隱居記延祐乙卯季夏望日<hi>通川錢重鼎</hi>
　　　詩<lb/>
四野漫漫水接天孤村林木似凝烟莫言此地無車馬<lb/>
自是髙人逺市廛<hi>扎拉伊埒特</hi>
蒹葭蒼蒼白露為霜所謂伊人在水一方溯洄從之道<lb/>
<pb n="KR3h0044_WYG_002-49a"/>
阻且長溯遊從之宛在水中央　蒹葭凄凄白露未晞<lb/>
所謂伊人在水之湄溯洄從之道阻且躋溯遊從之宛<lb/>
在水中坻　蒹葭采采白露未巳所謂伊人在水之涘<lb/>
溯洄從之道阻且右溯遊從之宛在水中沚<lb/>
　是詩三章賦蒹葭於露已霜想伊人於水一方欲往<lb/>
　從之道阻長嘗三復之紫陽夫子以為不知其何所<lb/>
　指偶閲水村圖其景物蕭瑟烟波浩蕩有人乗扁舟<lb/>
　往来其間此圖此意殆與此詩若相符者故書於其<lb/>
<pb n="KR3h0044_WYG_002-49b"/>
　後云延祐己未九月望日學子陸祖宣<lb/>
　　　賦<lb/>
孤村何所厥土若浮宛然虚舟渺乎中流秋雲兮漠漠<lb/>
流水兮悠悠老雁兮肅肅折葦兮颼颼爾其罛罩懸乎<lb/>
夕陽茅屋枕乎灣碕略彴通乎往來林薄鬱乎蔽虧睇<lb/>
幽境兮寥閴隔凢塵兮喧卑我之懷矣一葦杭之忘鈎<lb/>
意釣與物委蛇鄙詹父兮施芒針哂任公兮垂巨緇固<lb/>
匪釣濕兮疑蝦蛭盖將劈水兮看蛟螭滄浪兮舒嘯漣<lb/>
<pb n="KR3h0044_WYG_002-50a"/>
漪兮賦詩蒼茫兮獨立逸豫兮無期亦有岡巒峙兮嵳<lb/>
峩薜荔深兮婆娑縹緲兮雲霞暎帶兮烟波𤣥真兮漁<lb/>
蓑㓜輿兮山阿思夫人兮奈何悲予生兮蹉跎孰若求<lb/>
吾性兮自得勝外景兮實多任動静兮有獲希仁智兮<lb/>
靡他庶幾適此性之天兮惘然忘其為畫圖也大德七<lb/>
年六月一日束從大書<lb/>
　　　詩<lb/>
錢子守道殊自適某水某丘藏袖中有時對客且舒卷<lb/>
<pb n="KR3h0044_WYG_002-50b"/>
坐我絶境烟波空參差老雁忽飛起㣲風欲拂蘆葦叢<lb/>
灣碕寂寥懸網罟夕陽隱約歸漁翁逺山近山雲漠漠<lb/>
前村後村水重重適從何來蕩兩槳<hi>闕</hi>崖浦溆遥相通<lb/>
深林蔽虧八九家竹籬茅户既不同青天白日機事息<lb/>
樂此畊飲得古風誰言見畫獨幻影我欲振衣即往從<lb/>
因思輞川著摩詰復想嵩山栖盧鴻只今好事空見畫<lb/>
山川緬邈悽遺踪<hi>從大</hi>
曖曖水邉村蕭條絶塵滓錢君智者徒而能後樂此平<lb/>
<pb n="KR3h0044_WYG_002-51a"/>
生丘壑情所尚政在是問誰為此圖吾兄固能爾<hi>趙孟籲題</hi>
<hi>字子俊</hi>
幽人心地本翛然此境相諳七十年茅屋數椽依約外<lb/>
雲山一抹有無邉眼前生意今林屋筆底秋風古輞川<lb/>
勝景有餘描不盡歸鴻幾㸃落寒烟<hi>聚山黄肖翁</hi>
空林有影連山逺流水無聲帶雁寒自是漁樵真樂處<lb/>
不知圖畫與誰看<hi>東南仲</hi>
長愛秦郎絶妙詞荒寒暗合輞川詩斜陽萬㸃寒雅處<lb/>
<pb n="KR3h0044_WYG_002-51b"/>
流水孤村又一竒<hi>羅志仁</hi>
山色濃還淡孤村水遶之俗塵飛不到野老住偏宜碕<lb/>
岸疎疎柳茅簷短短籬小舟欹側過便是少陵詩<hi>陵陽牟巘</hi>
茅舎竹籬山掩映蒹葭楊柳水縈紆漁人定指扁舟路<lb/>
歌客應尋隠者徒<hi>漢東孟淳</hi>
呉中水為鄉人與鳬鷖處<hi>闕</hi>　　　年黄梅少時雨農<lb/>
不田疇占洲渚鄉風用鉏不用犁築塍踏車兒女妻農<lb/>
家辛苦亦復樂髙低兩宜<hi>闕</hi>　角自愛茅簷暖莫厭社<lb/>
<pb n="KR3h0044_WYG_002-52a"/>
酒濁<hi>闕</hi>　賽神卜東作飯牛何必歌短褐尚可着十年<lb/>
種樹樹滿村明年養蠶蠶百箔延祐丙辰偶賦此十月<lb/>
七日訪湖天學士遂到水村先生寓居烟水蒼茫間適<lb/>
與所詠相似俾書<hi>龔璛</hi>
寒烟漠漠鎻荒村日暮㠶歸浦溆昏䬃䬃秋風鳴老樹<lb/>
涓涓流水繞柴門平沙雁起聲如<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>斷岸罾懸影若翻<lb/>
要問先生得真趣玩圖嘿會復何言<hi>真定王鈞</hi>
　　　詞<lb/>
<pb n="KR3h0044_WYG_002-52b"/>
翰林妙寫溪村趣荷屋知何處溪翁想像住溪灣一笑<lb/>
如今家在畫圖間　西風門掩蘆花溆聊與漁家伍人<lb/>
間不信有張翰剪取呉淞空向卷中看<hi>右調虞美人</hi>延祐丁<lb/>
巳中秋日德鈞擕此卷俾賦小詞為題<hi>湯彌昌</hi>
　　依緑軒<lb/>
　　　記<lb/>
季道為甫里賢子孫余久客其門束書相隨於分湖於<lb/>
其第宅東偏池上架屋亢爽扁曰依緑俾二三子於焉<lb/>
<pb n="KR3h0044_WYG_002-53a"/>
澄懷滌意詠詩讀書暇日倚闌俯瞰魚行鏡中無遯形<lb/>
天寒水落石嶄然離列其涯可坐而釣其流清澈滉瀁<lb/>
非斷港絶潢居然有濠濮之想予嘗獨立蒼茫欲窮水<lb/>
脉之所自來苐見短篷拂蘆葦叢往來烟波之上若鳬<lb/>
鷖然悠悠乎不知其所之中秋雨歇夕陽依依季道謂<lb/>
予曰此距分湖數里子能共載以遊否遂呼輕舟泛中<lb/>
流雲破月出水月上下輝燭照澈肝膽徘徊者久之東<lb/>
望檇李渺然有無間分湖水之半舒舒焉西南向趨第<lb/>
<pb n="KR3h0044_WYG_002-53b"/>
宅之旁不為湖所吞而資其所潤故其積停者得以為<lb/>
沼為沚演迤於闌檻之下而不去岐而東西以逝者其<lb/>
為澤抑為川乎所謂觀水有術必觀其瀾者非耶二三子<lb/>
睇流動而得其固有之智詠淪漪而得其自然之文因<lb/>
盈科而進悟成章而達未必不為藏修游息之一助豈特某<lb/>
水某丘童子釣遊云乎哉余老學薄不工於文然紀其<lb/>
勝為季道言之曰子之言不虚其書為記延祐二年正<lb/>
月望日通川錢重鼎記<lb/>
<pb n="KR3h0044_WYG_002-54a"/>
　　　詞<lb/>
楊柳絲絲兩岸風前村溪路逺小橋通人家依約水西<lb/>
東舟一葉移過荻花叢清景逈涵空好山青未了莫雲<lb/>
重是誰驚起幾征鴻天然去却在畫圖中<hi>小重山周合肥束從</hi>
　　　詩<lb/>
平生鷗鷺盟結此茅一把江湖散人傳著我無不可<hi>芳浦</hi>
<hi>曹浚</hi>
青山横陳流水如玉蕭瑟寒蘆扶踈雲木匪畊伊漁熈<lb/>
<pb n="KR3h0044_WYG_002-54b"/>
然自足睠兹幽尚於誰之屋有隠君子好古眈書扁舟<lb/>
何人載酒來與豈無知者爰作是圖輞川之勝千載與<lb/>
俱<hi>孫桂</hi>
每憐北苑風流逺筆底精神此日同春水孤村無限意<lb/>
題詩輸與杜陵翁<hi>呉郡錢良右</hi>
鴈行低拂水光寒茅屋遥憐野趣寛自是一經摩詰手<lb/>
披圖真作輞川看<hi>東淮俞日華</hi>
幾叠山連松竹一行鴈起汀沙看他水村茅屋誰問處<lb/>
<pb n="KR3h0044_WYG_002-55a"/>
士誰家<hi>從虎題</hi>
古木蕭踈蔽草廬好山重叠水縈紆先生自得漁樵趣<lb/>
無限秋光入畫圖<hi>建安黄介翁</hi>
　　　又詞<lb/>
染秋雲圖澤國野趣入游戯能事何須五日畫一水重<lb/>
重楊柳陂塘茅茨籬落蓴鄉外西風漁市　晩烟霽恰<lb/>
有客泛扁舟延縁度踈葦欲訪幽居宛在碧溪尾浩然<lb/>
目送飛鴻醉歌欸乃溪光裏亂山横翠<hi>祝英臺近彌昌</hi>　<hi>湯</hi>
<pb n="KR3h0044_WYG_002-55b"/>
　　　又詩<lb/>
澤國漁無定秋霜栁不凋幽人意晼晩此日畫蕭條<hi>髙沙</hi>
<hi>龔璛</hi>
有宅一區兮水之鄉前可漁兮後可畊絶思慮之憧憧<lb/>
兮魚鰕集而鳬雁翔伊昔寄之圖寫兮猶彷像而賦髙<lb/>
唐暨嵗晏遂初服兮遇夫人之慨慷維安宅之攸居兮<lb/>
何羡乎堂皇爰不畊而不穫兮維道之昌我還湖山以<lb/>
騁望兮懐若人兮不可忘眉夀兮未艾維水兮泱泱<lb/>
<pb n="KR3h0044_WYG_002-56a"/>
　讀水村隠居記輙歌以樂其後呉興姚式子敬<lb/>
　　　䟦<lb/>
德鈞先生家於中呉久而同客於甫里陸氏之門後十<lb/>
四年先生始遂隠居之志適與家叔子昂所畫水村圗<lb/>
相符既與為之賦又復記之僕三讀其文慨甚且有卜<lb/>
隣之興遂擬賦之以寫先生之懐併致景仰之意云<hi>呉興</hi>
<hi>趙由儁識字仲時</hi>
　　　賦<lb/>
<pb n="KR3h0044_WYG_002-56b"/>
惟具區之大澤兮流𣲖於分湖滉漾演迤以東注兮𣺌<lb/>
天水之涵虚平疇鱗次以壤接兮但見雲烟竹樹之村<lb/>
墟雞鳴犬吠之相聞兮夕陽照景於桑榆<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>舟楫以出<lb/>
入兮匪車馬之通衢鷗鷺狎而忘機兮鷹鸇免乎叢敺<lb/>
鳳髙岡而難附兮惟樂郊之可圖慨先生之夙志兮適<lb/>
繪事之相符既卜築於水涯兮軼埃壒之㕓居諒遺情<lb/>
於軒冕兮羌無毁而無譽矧觀逺以為主兮契金石而<lb/>
弗渝從子弟以摳趨兮視詩書之範模遵皮陸之髙軌<lb/>
<pb n="KR3h0044_WYG_002-57a"/>
兮時吟咏以相娛嵗既晏而躊躇兮動西風之蓴鱸含<lb/>
狼山之歴歴兮遡淮水之舒舒悵兩鄉之明月兮託親<lb/>
舊於音書廓達人之大觀兮八荒在乎庭除嘆人生之<lb/>
如寄兮意天地於逆旅苟予情之瀟洒兮又何必懐乎<lb/>
故土幸締交以忘年兮得相過於鷄黍聞咳唾之緒餘<lb/>
兮啟茅塞之心宇羡將濯纓於清泚兮從先生而結廬<lb/>
　延祐四年十月二十有六日小姪以道將㑹試於京<lb/>
　師來告逺别因見圖後水村隠居記謹賦小詩<hi>以道</hi>
<pb n="KR3h0044_WYG_002-57b"/>
　<hi>字子原</hi>
　　　過京口<lb/>
北來朋友不如鴻幾箇西飛幾箇東多少登臨舊樓觀<lb/>
闌干閒在夕陽中<lb/>
　　　過信州<lb/>
二千里地佳山水無數海棠栽路傍風送落花攙馬過<lb/>
春光更比路人忙<lb/>
　　　弋陽<lb/>
<pb n="KR3h0044_WYG_002-58a"/>
雷聲驅雨轉山西山腹雲根已漸䨑日暮牧兒歸不得<lb/>
料應白水漲前溪<lb/>
　　　拍洪樓<lb/>
仰有嵐光俯有溪軒窓初不計東西雲峰雨岫安排定<lb/>
松竹林林自整齊<lb/>
　　　古寺<lb/>
山腰磵曲繚短垣百怪老樹龍蛇蜿山翁有時抱琴至<lb/>
雪霽月明開北軒<lb/>
<pb n="KR3h0044_WYG_002-58b"/>
　　　滿目雲山樓<lb/>
溪頭白鷺來相安溪上紅桃雨打殘滿目雲山為誰好<lb/>
一川晴色上樓看<lb/>
　　　曲磵泉<lb/>
古木隂中生白烟忽從石上見流泉閒隨委曲尋源去<lb/>
直到人家竹塢邉<lb/>
　大德八年夏五還自江西過虎丘舟中子敬携此卷<lb/>
　見示俗客以惡酒相撓清况搆詩不成遂書途中所<lb/>
<pb n="KR3h0044_WYG_002-59a"/>
　作少答雅意<hi>房山髙克恭</hi>
芳草孤舟渡幽居一徑通江湖春雨外墟里暮烟中機<lb/>
息鷗先下花飛水自東臨流無限意畫史若為工<hi>巴西鄧文</hi>
<hi>原</hi>
馬足黄塵三尺深清風吹斷自難侵乾坤老矣驚浮世<lb/>
泉木蕭然動隠心鷗鳥起沙春漠漠漁舟繫栁晝隂隂<lb/>
他年無限幽栖處莫似仙源無路尋<hi>甫里陸行直</hi>
澤國净秋色逺山横夕烟水田羣雁起蘆渚一罾懸林<lb/>
<pb n="KR3h0044_WYG_002-59b"/>
樹幾間屋君家若箇邉扁舟何日去相伴白鷗眠<hi>郭麟孫</hi>
一片寛閒景波涵萬頃天雁飛秋影外樹倚夕陽邉山<lb/>
色來窓牖溪聲與管弦何當明月夜著我釣魚船<hi>陸祖凱</hi>
流水孤村深處茂林修竹誰家知是幽人小隠於焉讀<lb/>
書五車<hi>束巽之字申義</hi>
流水縈紆别浦孤村掩映前山開卷不知何處髙人隠<lb/>
逸其間<hi>趙駿聲</hi>
遊塵飛不到柴闗名利無心夢亦閒時有扁舟乗興客<lb/>
<pb n="KR3h0044_WYG_002-60a"/>
髙談終日對青山<lb/>
不入山林不入城孤舟容我寄浮生年來與世殊相逺<lb/>
漸喜無人識姓名<hi>青巖趙由祚</hi>
矮窓曲几茶破睡雲水烟村溉元氣政<hi>闕</hi>側耳圗畫外<lb/>
㝠鴻聲中古今意<hi>林寛</hi>
清溪抱村流茒屋䕃踈柳天秋鴈行逺山翠當户牖罷<lb/>
釣者誰子延縁古渡口野情固超逸圖畫傳不朽何當<lb/>
從之遊扁舟落吾手<hi>趙由雋</hi>
<pb n="KR3h0044_WYG_002-60b"/>
烟中山色濃還淡栁外溪流直又斜借問孤村錢處士<lb/>
不知隣壁是誰家<hi>束復之字仁父</hi>
誰識漁樵興趣闌由來家計在江干羡君圖畫能殊勝<lb/>
愧我田園卒未安浩蕩闌雲低樹影蕭條破屋蔽天寒<lb/>
秋深夜色猶堪愛寫取嬋娟浸石灘<hi>趙承孫</hi>
一水復一村開卷不忍罷前有無聲詩後有有聲畫<hi>束同</hi>
<hi>之</hi>
青山迷逺近蕭條古郊墟側逕深且窈中有幽人居短<lb/>
<pb n="KR3h0044_WYG_002-61a"/>
籬一半掩竹樹相扶踈平疇涵白波淺渚漲緑蕪何人<lb/>
汎扁舟似與相招呼誰令破幽寂驚鴻起寒蘆此意胡<lb/>
可言會心寫成圖撫卷空歎賞悠悠水雲孤<hi>陸繼善</hi>
家住呉淞江水西短垣矮屋緑隂齊朝雲硯濕知山近<lb/>
暮雨舟平覺岸低騎犢看書閒自遣得魚沽酒醉相攜<lb/>
從遊尚記髫年日白首<hi>闕</hi>邉載舊題<hi>承學朱梓瑞</hi>
水村先生家寓吳文章翰墨悉範模平時雅趣何處無<lb/>
寄名播逺聊爾娯子昂濡筆成是圖心與神㑹美且都<lb/>
<pb n="KR3h0044_WYG_002-61b"/>
山溪遼遶秋色敷籬落荆榛塵迹虚我來拭目聲嗚呼<lb/>
惜哉人物不兩俱僣言子孫思勤劬傳業繼老萬代儒<lb/>
　至正七年丁亥二月廿日實之兄出示先大夫水村<lb/>
　圖思之不覺慷慨漫書於卷末<hi>徐闗日軒</hi>
　　　　此卷二十年前於劉完菴舟中一見彷彿間<lb/>
　　　　不能記憶近於沈維時處借得鈔本為録於<lb/>
　　　　此維時又得於徐克成者乙巳二月一日琴<lb/>
　　　　川舟還相城舟中復記<lb/>
<pb n="KR3h0044_WYG_002-62a"/>
　　墨癡道人<hi>附</hi>
　　　傳<lb/>
墨癡者埭里人也姓顧字渚山以嗜墨故别字墨癡道<lb/>
人云道人髫嵗即貪與子墨卿周旋傳斯喜鉢古釵漏<lb/>
痕以自娱爨無炊晏如也好蓄法書及古圖史雖貧不<lb/>
能致床上雅多斷碣殘碑蟲緗蠧竹喜作清課每晨起<lb/>
拂几洗硯理茶鐺溫博山罏禮古佛畢即從事於子墨<lb/>
螺者丸者笏者大都李邵舊藏也以三十種為量而各<lb/>
<pb n="KR3h0044_WYG_002-62b"/>
品目之日試其一序而進月而編如初葢墨一嵗得十<lb/>
二磨焉墨不敝而道人之手日以適道人之目日以怡<lb/>
矣潑墨竟或應人者求或漫庋之即從破甕取松子桑<lb/>
枝自扇小鼎為秀碧湯煮名<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>一甌把玩徐啜盖道人<lb/>
酷有茶韻其貯焙欣賞往往有法故自名渚而字渚山<lb/>
以顧渚山産佳茶亦古人慕藺意耳而因以墨癡自贈<lb/>
其癡殆未可量乎吕氏子傳曰余嘗訪墨癡於雨窓烟<lb/>
屋中欲叩其所以為癡者經户寂若披其帷見其悠然<lb/>
<pb n="KR3h0044_WYG_002-63a"/>
於隠囊間石葉輕上不律柔和春膏潤滑墨瀋淋漓側<lb/>
頭細看欣欣若挹良朋此固道人所以得癡者耶意其<lb/>
踈澹闇古之致足相晤對與余聞古人看茶啜墨為好<lb/>
事者嘉話每嘆裹頭奴不善享受乃今而得之道人幽<lb/>
情雅韻有足多者蘇氏子有言茶欲白墨欲黑道人婆<lb/>
娑夷猶於白白黑黑之間而絶不問户以外其癡真未<lb/>
可量也辛未㑹魁非菴一經譔<lb/>
　　　詩<lb/>
<pb n="KR3h0044_WYG_002-63b"/>
嗜墨髙人隱埭川結茅禮佛自逃禪常煎蟹眼茶神活<lb/>
更灑龍香草聖顛行世詞章皆潤玉贈人丘壑帶蒼烟<lb/>
多君正接長康脉又有癡名到處傳<hi>壬戌狀元文震孟字文起</hi>
曾傳君似虎頭癡老樹攅軒引北陲石榻坐禪雲習定<lb/>
竹階尋句鶴調饑意成潑墨驚人覺夢起烹茶有婢知<lb/>
一曲寒谿能避世揚舲幾欲曉烟移<hi>辛未榜眼呉偉業字駿公</hi>
　　　䟦<lb/>
渚山有墨癖復好茶余嘗耳其名邇得邂逅之其人超<lb/>
<pb n="KR3h0044_WYG_002-64a"/>
然不染住世出世者歟<hi>文從簡字彦可</hi>
　　　歌<lb/>
生不願逐竒贏衣短裾將頓侔圭<hi>闕</hi>　　又不願偻而<lb/>
前脅而趄侯門彈鋏歎無魚惟願渚山之下長結廬月<lb/>
團佳品手自儲日拾松枝候蠏眼煎沸有法誰我如松<lb/>
烟忽起拂窓牖滿壁清芬素濤走雪甌再引睨白雪颯<lb/>
颯輕颸襲兩肘鴻漸真吾師盧仝亦吾友振衣一嘯山<lb/>
日斜散髪髙歌鹿麋耦乃知道人襟懐頗自竒不能囁<lb/>
<pb n="KR3h0044_WYG_002-64b"/>
嚅俛仰屠沽兒延年其狂不可幾長康癡黠各半之一<lb/>
丘一壑堪樂饑人世寵辱忽如遺七碗聊當<hi>闕</hi>　飲五<lb/>
侯鯖味吾弗知道人好茶兼好墨手藏名種三十璧日<lb/>
試一種月一易墨花遥映青天碧古來至人多若此道<lb/>
人遊戯亦爾爾我欲一贈坡翁語子不磨墨墨磨子<lb/>
　<lb/>
　<lb/>
　珊瑚木難卷二<lb/>
</p>
<p>
</p>
  </div>
</body>
</text>
</TEI>
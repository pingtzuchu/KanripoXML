<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>珊瑚木難卷六</head>
    <p>
<pb n="KR3h0044_WYG_006-1a"/>
欽定四庫全書<lb/>
　珊瑚木難卷六　　　　　明　朱存理編<lb/>
　　陶主敬詩<hi>有辭達類稾</hi>
　　　四皓奕圖<lb/>
安劉事畢返林丘當局機心老不休松下樵夫應闇笑<lb/>
先輸一著與留侯<lb/>
　　　袁安卧雪<lb/>
洛陽風雪未開門空屋僵眠懶謁人獨向歲寒持節操<lb/>
<pb n="KR3h0044_WYG_006-1b"/>
始知君子不憂貧<lb/>
　　　贈趙道昭<lb/>
十五載前曽識君壯哉詞氣凌青雲十五載後復相見<lb/>
頓訝中年鬚髪變人生嘉㑹苦不多江海茫茫奈别何<lb/>
清宵懐人耿予獨目送寒月飛銀河東風放棹姑溪上<lb/>
乗馬敲門一相向竒言縷縷驚坐人包括周天衆星象<lb/>
知音者希誰與論倦持寳瑟立齊門㡬見杏桃紅雨亂<lb/>
歲寒梅雪又黄昏天借片時談笑共追憶從前怳如夢<lb/>
<pb n="KR3h0044_WYG_006-2a"/>
雁聲落枕信登途馳騎衝暁霜花重吾别山中不記年<lb/>
為我詩句常流連一朝當路有知者相見恨晩毋歸田<lb/>
　　　題栁如菴小影<lb/>
如菴視醫妙天下後來安有如翁者我恨生晩不識翁<lb/>
形神已托丹青冩眸瞳雙炯雪髯髪豐頷童顔意瀟洒<lb/>
丹臺玉室本仙流藥聖驚人自天假宛陵翁是人中龍<lb/>
相見情懐即傾㵼家藏醫書千種餘竒論名方歸取舍<lb/>
硝黄用少參苓多指㸃孫晜聞見寡烏紗籠髪青霜衣<lb/>
<pb n="KR3h0044_WYG_006-2b"/>
何心朝服金犀銙蹇驢緩策引新駒何心雲路如龍馬<lb/>
舉頭自有天為汝富貴於吾猶土苴一笻一笠相隨處<lb/>
入眼溪山總幽雅僕夫喜色望歸途落日池濱烟藥瓦<lb/>
六丁下取可用方造化茫茫如吾把三彭𠞰除清不寐<lb/>
霜杵聲中剔紅灺丹砂煉養艷金花玉露精英把瓊斚<lb/>
髙情追逐羲皇人豈特餘功及尻踝還君此圖三歎息<lb/>
兩袖天風颯秋野<lb/>
　　雙清樓記<lb/>
<pb n="KR3h0044_WYG_006-3a"/>
崑山茜涇廣孝寺之東偏曰雙清樓者寺僧元璋之所<lb/>
居也元璋清偉䟽爽喜與當世之賢大夫士相往來故<lb/>
賢大夫士之至茜涇者必聞元璋且知其有是樓之美<lb/>
常先徃見焉元璋欣然導之登樓雖日接數十客不倦<lb/>
也且樓之中几案明潔床榻静好凡可以娛情釋意之<lb/>
物莫不畢具客或能吟詩鼓琴飲酒奕棋投壺唯其所<lb/>
嗜故客至必盡日而後去然客非其人欲入輒大恚曰<lb/>
彼欲穢吾樓耶亟遣譍門之童出止之曰客何為者吾<lb/>
<pb n="KR3h0044_WYG_006-3b"/>
樓主人蚤且出暮未知其能來歸也客無用入可也故<lb/>
獲登元璋之樓者無凡客也元璋因署其樓曰雙清葢<lb/>
取杜甫心跡雙清之辭且求予文記之世有居山林水<lb/>
石之間而其跡清矣然外物之來無以禦之日膠擾其<lb/>
中一食之頃雖欲蕩滌其思意之煩不可得已其或處<lb/>
心虚静而能遺去外物然其寓跡鄽市出入於溷濁猥<lb/>
辱之中日與鄉人相爾汝若蒙汚被垢而不溉濯也是<lb/>
皆内外不能兼有其清者也余嘗竊愧逰乎方之外者<lb/>
<pb n="KR3h0044_WYG_006-4a"/>
天下之物既不得以塵染其心其孤潔之跡又足以傲<lb/>
世而簡俗而兼有其清焉吾亦老矣将歸築室於某水<lb/>
某丘之傍以求吾志苟或得之殆亦無愧於元璋也至<lb/>
正十四年龍集甲午三月朢日永嘉鄭東造<lb/>
　雙清樓記者永嘉鄭君季明所作也先生有志於時<lb/>
　未遂而卒故暮年文辭字畫恢恢然有古人形貌非<lb/>
　一言一字剽襲求似者也其弟子嚴寅識其為先生<lb/>
　絶筆也請予識其後予因歎曰昔昌黎韓子謂栁子<lb/>
<pb n="KR3h0044_WYG_006-4b"/>
　死窮弗用於世也使子厚得志於一時其文章必不<lb/>
　能力致必傳於後彼此得失必有能辨之者吾於先<lb/>
　生亦然時至正戊戌中秋日郭翼書於海曙樓<lb/>
　　糟丘生傳<lb/>
毘陵有男子年踰弱冠神爽性夷家闤闠間喜從士軰游<lb/>
少善飲一飲可數斗弗酗鄉人之羣飲者毎競酌之則<lb/>
酡焉少頃復飲如初人因其有是量嘗呼為糟丘生生<lb/>
不怪久之呼益熟至不以姓字生亦樂居是號而弗辭<lb/>
<pb n="KR3h0044_WYG_006-5a"/>
余始莫之識歲壬申例選四方善筆翰者書誥命與生<lb/>
五十許軰偕集京驛毎聞呼糟丘輙駭及與接待但見<lb/>
其酬酢痛快不少變顔色由是知其號不虚得未㡬生<lb/>
以其實告請傳顛末余謂生春秋日富宜有以自律奚<lb/>
以湛樂弛荒之意留滯心神酒雖古為饗祀養老而設<lb/>
然儀狄以是而見䟽於禹故易戒濡首詩歌初筵禮則<lb/>
有一獻百拜而德將無醉與夫不及亂之訓莫非古人<lb/>
諄諄為後世防也以此為防人猶有屢舞號呶以為極<lb/>
<pb n="KR3h0044_WYG_006-5b"/>
者袒裼裸裎以為達者粉黛絲竹以為樂者矧糟丘以<lb/>
自命邪生曰子之言固然矣惜徒知以醉為醉未知不<lb/>
醉之醉若羲和之沈湎紂之池林公孫朝之積麴成封<lb/>
鄭伯有之窟室以至罵坐獲辠吐汚車茵是皆以醉為<lb/>
醉也若頌酒德記醉翁與自託醉士酒民是皆不醉之<lb/>
醉也糟丘生雖無所抱負而不欲自託於酒然亦豈能<lb/>
自肆於禮法之外而踵末流之弊耶况以醉為醉則言<lb/>
不文貌不敦行或惰氣或昏匪糟丘之可倫以不醉為<lb/>
<pb n="KR3h0044_WYG_006-6a"/>
醉則道之存趣之真性常醇貌常温斯糟丘之同羣予<lb/>
聞生之言而歎曰吁世之人無髙卑貴賤靡不以酣縱<lb/>
而覆轍者生庶其免乎予因述其言為傳以醒其不醉<lb/>
之醉庶不至多謬誤而求恕於人也生鮑其姓賁其名<lb/>
思文其字云洪武廿七年春蘇人盧充頼書<lb/>
　　東坡先生笠屐圖<lb/>
東坡道人儋耳謫田畯往往分坐席孰黎子雲久莫逆<lb/>
天晴散步為爾出忽然中路逢沾浥竹鷄湑湑揮洒疾<lb/>
<pb n="KR3h0044_WYG_006-6b"/>
河橋冠葢無處覔瘴屩何異廊廟舄老翁家具姑副急<lb/>
篛頂齒躡亦妙劇飛鴻踏雪印蹤跡縑素摸索如昨日<lb/>
前赤壁後赤壁玉堂茒屋皆瞬息流行坎止隨所適海<lb/>
南海北共眠食天一笠地雙屐風不能飄雨不濕<hi>海粟翁</hi>
　　碁<lb/>
漸消漸長雪成灣作陣寒鴉掠暮闗幻思遲遲僧入定<lb/>
窮途落落客知還中原地濶人烟少西蜀城孤鳥道艱<lb/>
局上尋機猶未悟爛柯深處有仙山<hi>海粟翁</hi>
<pb n="KR3h0044_WYG_006-7a"/>
　　貞燕記<lb/>
元貞二年雙燕巢於燕人栁湯佐之宅一夕家人以燈<lb/>
照矙其雄驚墮猫食之雌徬徨悲鳴不已朝夕守巢哺<lb/>
諸雛成翼而去明年雌獨來復巢其處人視巢生二卵<lb/>
疑其更偶徐伺之則抱遺之殻爾自是春去秋來凡六<lb/>
稔觀者譁然目為貞燕云長沙馮子振記<lb/>
　　胡虚白詩<lb/>
　　　春日即事<lb/>
<pb n="KR3h0044_WYG_006-7b"/>
草堂長日無車馬雨後空階長緑苔已見梅花當戸放<lb/>
更移萱草近忩栽引雛沙燕時髙下作伴江鷗自往來<lb/>
物色於人俱適意詩篇吟就為誰裁<lb/>
　　　寄賈徴君<lb/>
三月三日雨晴初東望東岡無鯉魚杜陵愛酒自多債<lb/>
太傅治安還有書洛中牡丹少閒地江上燕子識吾廬<lb/>
木蘭舟櫂桃花水頗怪近來蹤蹟踈<lb/>
　　　東園春日<lb/>
<pb n="KR3h0044_WYG_006-8a"/>
檢㸃小園無别事清晨汲水自澆花薔薇碧引風前蔓<lb/>
芍藥紅抽雨後芽可是野情忘世故正緣春色屬詩家<lb/>
山僧野老時相遇分送菩提寺裏茶<lb/>
　　　立春雨<lb/>
今朝占得正東風春在江南好雨中六琯氣從温室候<lb/>
八方雲與泰山通調和草色相将緑沾洒花枝取次紅<lb/>
茒舍一瓢生菜酒自題春帖紀年豐<lb/>
　　　九日和應先生韻<lb/>
<pb n="KR3h0044_WYG_006-8b"/>
白髪秋深莫浪悲有酒且醉髙陽池百年相知從古少<lb/>
一日不見令人思醉來仔細看茱佩興劇風流影柘枝<lb/>
洪範橋西浣花老得錢相覔肯教遲<lb/>
　　　從郭先生韻<lb/>
南郭先生久不來草堂日日向南開笋已長成髙過竹<lb/>
花多狼藉半為苔渴心誰慰病司馬詩債先償麯秀才<lb/>
聞道放舟苕水上㸔山自倒白螺杯<lb/>
　　　寄馬徴士<lb/>
<pb n="KR3h0044_WYG_006-9a"/>
金水河邊承詔日丹陽郭外買舟時還家已久無書問<lb/>
抱被尋常有夢知髙適平生孟諸野杜陵人日草堂詩<lb/>
尊中且漉黄花酒莫遣秋霜上鬢絲<lb/>
　　　和張伯雨韻寄雲林子<lb/>
昔聞公孫渾脱舞今見書法有張顛君能髙歌白雪調<lb/>
我欲笑拍洪厓肩玉笙皓鶴久無信青芻束帛真可憐<lb/>
洞庭春水碧於酒細雨緑蓑須放船<lb/>
　　　題雲林畫<lb/>
<pb n="KR3h0044_WYG_006-9b"/>
往年曽訪天隨子烟樹㣲茫過太湖雪色寒驢臨水闕<lb/>
翠毛青鳥隔林呼只今圖畫渾相似如此家山住得無<lb/>
皎皎白駒空谷裏令人搔首憶潛夫<lb/>
　　凌雲翰詩<lb/>
　　　次俞予中病起韻<lb/>
桐江清隱客頭白太平時每唱紫芝曲閒臨碧落碑無<lb/>
愁何用解小病不須醫恐有登髙興先期報我知<lb/>
　　　秋日懐兄弟<lb/>
<pb n="KR3h0044_WYG_006-10a"/>
秋至轉相憶蕭蕭木落初如何去鄉國不見有音書漂<lb/>
泊全無定存亡半是虚風塵㡬時靖還似昔同居<lb/>
相别㡬多時相思泪滿衣家貧經難久世亂得書稀作<lb/>
吏謀全拙從軍事亦非鄉心秋雁塞盡日向南飛<lb/>
　　陳文東詩<lb/>
　　　懐何孝亷<lb/>
絶憐何有道老節獨居貧孝義今誰及交情久更真清<lb/>
齋将十載小隱欲終身别後音書斷相思入夢頻<lb/>
<pb n="KR3h0044_WYG_006-10b"/>
　　　藥䦨<lb/>
循闌復南折曲闌花藥新幽徑落紅入怳疑桃源春<lb/>
　　　芙蓉池<lb/>
朱華斂初夕㣲風㺯清波木末搴芳去雨晴秋思多<lb/>
　　　梧井<lb/>
人静喧鳥散露井寒梧滴童子汲清泉為洗蒼苔色<lb/>
　　　題梅屋<lb/>
漠漠棃雪深思将花共發緬想山居人無言對寒月<lb/>
<pb n="KR3h0044_WYG_006-11a"/>
　　　題彦臯蒓軒<lb/>
芙蓉花冷烟迷離鯉魚風生紫蒓渚軒前秋容浩無主<lb/>
江人倚檝烟中語纎莖採香光漉漉氷絲齊穿水晶緑<lb/>
蒓有羮菰有米綵衣奉夀阿母喜平生宦情一盃水<lb/>
　仲容持紙求書舊詩勉為援筆寫答耳陳文東十月<lb/>
　八日書<lb/>
　　題張德常草堂二首<lb/>
屋下清泉屋上山獨餘猿鶴共髙閒仙家只在松蘿外<lb/>
<pb n="KR3h0044_WYG_006-11b"/>
海月常懸水竹間社甕今朝村釀熟鄰翁何處棹歌還<lb/>
華陽真逸時相覔聞道岩扉夜不闗<lb/>
髙人自愛山居好繞舍清溪帶雪沙浮玉峯前常作客<lb/>
勾金壇下即為家仙人未採芝如草令尹将歸菊有花<lb/>
他日良常分半席白頭同汝老烟霞<hi>成庭珪</hi>
　　忠奴李善歌<lb/>
古有富者家暴亡衆奴同謀殺其孤一奴匿之負以走<lb/>
財實累汝兒何辜孲<graphic n="KR3045" url="https://raw.githubusercontent.com/kanripo/KR-Gaiji/master/images/KR3045.png" mimeType="image/png"/>雖　是奴主簿書不敢欺毫銖<lb/>
<pb n="KR3h0044_WYG_006-12a"/>
哺之朝夕乳湩流不忍去手起<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>呱置兒牀上拜床下<lb/>
奴以死奉甘勞劬天聽不逺事竟白天子有命行賞誅<lb/>
一奴寵榮衆奴戮卻從主人歸故廬雙乗青驄御史馬<lb/>
猶執舊禮謙若虚寄語悠悠天下士未可容易輕人奴<lb/>
<hi>黄玠</hi>
　　胡古愚為僕袁普作傳王師魯賦詩用事甚博輒<lb/>
　　摭其遺為詩和之<lb/>
世族之降為皂𨽻人世升沈自常事句章袁普本故家<lb/>
<pb n="KR3h0044_WYG_006-12b"/>
淪落來依太史氏太史典教羽林屯普也服役顓辛勤<lb/>
頗似顔家得銀鹿又如王氏使青猿子淵立約真可笑<lb/>
彼若輸心不相拗結車已肯送窮鬼下狀仍堪論惡少<lb/>
太丘無僕不自聊何時定把漁配樵更尋阿對灌蔬圃<lb/>
未暇殖貨師齊刁胡公掉筆嘲孤客客笑胡公未為得<lb/>
長卿才思應過人挑得文君併僮百卻憐待制王先生<lb/>
只歌袁普之灤京平生我識越石父解驂遲汝相将行<lb/>
<hi>陳旅</hi>
<pb n="KR3h0044_WYG_006-13a"/>
　　顧梅山詩<lb/>
　　　秋夜宿僧房<lb/>
白雲分半榻正在澗聲邊一夜山中宿三生石上縁孤<lb/>
猿推枕聽明月近窓眠不覺天将暁疏鐘度暝烟<lb/>
　　　嚴月澗同飲湖邊<lb/>
斗酒復斗酒髙歌山水邊世間無此樂我軰即神仙狂<lb/>
發花前笑醉來松下眠行人相偶語堪作畫圖傳<lb/>
　　　風雨樓<lb/>
<pb n="KR3h0044_WYG_006-13b"/>
湖上晴看好雨中猶更竒無窮凭檻趣正是卷簾時鷗<lb/>
鷺飛相失山林晚不知烟雲多變態難畫亦難詩<lb/>
　　　題山居圖<lb/>
展卷擬曽到柴門非一灣抱琴隨白鶴坐石看青山隱<lb/>
者有餘樂貴人無此閒更須添數筆著我在其間<lb/>
　　　早秋湖上<lb/>
藕花香裏去獨坐自㝷詩秋意在何處夕陽将下時鳥<lb/>
幽忘立久山好覺行遲餘興忽然動橋邊有酒旗<lb/>
<pb n="KR3h0044_WYG_006-14a"/>
　　　偶成<lb/>
達者由來好機心肯蹔停㡬家才富貴中道又凋零白<lb/>
髪人間寳黄金水上萍無錢陶靖節醉眼不曽醒<lb/>
　　　厲杭雲袖詩見訪<lb/>
此心無所著閒散似神仙毎日三飡飯誰家一熟田健<lb/>
吟輸少俊起思憶衰年安得同攜手倘徉泉石邊<lb/>
　　　雪中同鄭所南訪趙溪梅<hi>所南菊山之子</hi>
移宅雖然逺攜笻到兩回只知相别去不道又重來溪<lb/>
<pb n="KR3h0044_WYG_006-14b"/>
鯽和氷煮鄰醅帶雪開詩家堪入畫滿眼玉樓臺<lb/>
　　　和文本公先生贈許端甫<lb/>
世上無難事難中獨有詩看來都説易吟到苦方知潭<lb/>
影三年句蟬聲一字師古人如此癖刻燭未為竒<lb/>
　　　秋晚與許端甫山行<lb/>
山行多妙處妙在倚笻中到此興難盡吟成詩不同松<lb/>
濤鳴絶壑葉雨下晴空鐘鼓雲邊寺應知有路通<lb/>
　　祭平望八尺土地河伯神驅蚊文<lb/>
<pb n="KR3h0044_WYG_006-15a"/>
惟神杳㝠無聲無形而能以天地之命而為水土之主<lb/>
者為其有靈故雖嗜不以口聽不以耳而能納吾之味<lb/>
聞吾之音獨不可以鍳吾之誠自嘉禾而東其地曰平<lb/>
望蘇臺而西其地曰八尺水草穢腐蓄瀦不洩蚊之所<lb/>
舍三十餘里不待日出而髙飛其勢如烟其聲如雷豈<lb/>
無居民之所聚舟車之所通而俾夫穢腐之所化而得<lb/>
肆害於人者水土之神寜無媿邪吾聞二氣既分形質<lb/>
既備載則不幬幬則不載兩形之間聖人之所治於是<lb/>
<pb n="KR3h0044_WYG_006-15b"/>
分水土命百官以使之司而職焉由古而下未或不然<lb/>
猶以為未也其上則求之天地其下則求之水土之神<lb/>
民有所不治則天子公卿之所憂求其所不應則社稷<lb/>
神靈之所羞蚊之為蚊生乎穢藂藏乎積草穢者決焉<lb/>
積者疏焉彼則滅矣奈何不然徒使乎來者往者過此<lb/>
而未嘗無言則郡守縣令已可以知其為不賢而水土<lb/>
之神又安可以忽吾之所宣天生斯民獨為萬物之靈<lb/>
載之以形勞之以生謂之勞矣則豈特求免夫噆膚之<lb/>
<pb n="KR3h0044_WYG_006-16a"/>
蚊然旦晝而伏夜而出則人尚何怨而所可怪者以其<lb/>
無辨於朝夕是則既暮而出為蚊之常今至於凌日而<lb/>
飛矣豈隂也而可以先陽吾願一言之出契乎杳冥剪<lb/>
絶此類使無更生則四海之内天地之間孰不知神之<lb/>
有靈<hi>陳了齋</hi>
　　顔真卿登平望橋下作<lb/>
登樓試長望望極與天平際海蒹葭色終朝鳬雁聲近<lb/>
山猶<hi>一作全</hi>髣髴逺水忽㣲明更覧諸公作知髙題柱名<lb/>
<pb n="KR3h0044_WYG_006-16b"/>
　　鄭君舉詩十一首<hi>君舉名洪永嘉人</hi>
　　　題仙山樓觀圖<lb/>
琅玕珠樹隔烟霄仙子樓居積翠遥羽化夢慿𤣥鶴返<lb/>
丹成身與白雲飄杖隨麋鹿山深淺釣掣鯨魚海動搖<lb/>
想像虚無圖畫裏秦皇漢武若為招<lb/>
　　　酬錢伯行見寄<lb/>
近聞移宅傍江村緑水平階竹影門書館晝間𤣥鳥入<lb/>
墨池春净白鵞翻要鳴珂玉驚鄉里肯積籯金遺子孫<lb/>
<pb n="KR3h0044_WYG_006-17a"/>
詩比牟尼吾豈敢看君三峡倒詞源<lb/>
　　　酬張孔昭簡劉原善<lb/>
爾祖留侯天下士曽為漢家王者師昔聞孺子已可教<lb/>
今見逺孫仍解詩沙邊躍馬海色净竹裏讀書江月移<lb/>
近來詩興又㡬首應是落花春雨時<lb/>
　　　題已上人墨梅<lb/>
故園梅樹三年别長憶看花溪雪晴巧出疎籬便蕭散<lb/>
近遭碧水更分明揚州何遜足詩興茅屋已公無俗情<lb/>
<pb n="KR3h0044_WYG_006-17b"/>
畫圖忽見轉愁絶遙想月華枝上生<lb/>
　　　章菊存水心亭<lb/>
水精之宫仙人居碧忩牙籖森古書波聲下應玉瑟響<lb/>
日影倒射湘簾虚浮丘得道可相鶴陶朱治生兼養魚<lb/>
客散定應攜二子一亭晚色看芙蕖<lb/>
　　　嘉定嚴希德請賞棃花命妓者行酒歌詩為賦<lb/>
　　　一首<lb/>
瀟洒東䦨一樹春雪膚氷骨玉精神朝雲著處迷詩夢<lb/>
<pb n="KR3h0044_WYG_006-18a"/>
暮雨來時想玉人華屋洗粧歌小小銀瓶推枕喚真真<lb/>
紫薇閣下繁華處芍藥荼䕷總後塵<lb/>
　　　題少陵騎驢圖<lb/>
蹇驢破帽杜陵翁落日千崖萬壑中若非蜀道依嚴武<lb/>
豈向西岐訪贊公<lb/>
　　　題太白汎月圖<lb/>
月出俄㸔照錦袍船頭江色瀉葡萄載酒非闗㝷賀老<lb/>
騎魚似欲訪琴髙<lb/>
<pb n="KR3h0044_WYG_006-18b"/>
　　　移梅<lb/>
不愁雪冷不走看只恐雪盡花飄殘急須鋤置野堂側<lb/>
映我柴門修竹寒<lb/>
　　　幽致軒<lb/>
花落晴忩燕拂檐蕙芽蘭葉翠纎纎幽谷與雲通小徑<lb/>
清波四月映疎簾<lb/>
　　　溪山小隱為僧竺源作<lb/>
雙劔洞前千畝山溪女羅帶㡬回環井潭龍氣蒼茫外<lb/>
<pb n="KR3h0044_WYG_006-19a"/>
石室仙居縹緲間緑字有書成斷絶丹梯無路可躋攀<lb/>
塵縁已覺忘三宿色界空嘆見一斑海道扁舟何日買<lb/>
故人茘子笑公還張衡未就歸田賦萬里青天羨白鷴<lb/>
　　承寄佳章依韻奉和録似用賔學士賢契友改正<lb/>
　　尤荷黙頓首<lb/>
白日來何短黄河去不還故人成契濶新貴絶躋攀髙<lb/>
蹈思丘壑幽居隔闠闤琴横時再鼓門設且常闗名逺<lb/>
金閨籍身閒玉笋班藏修雖匪易仕進亦惟艱名實稱<lb/>
<pb n="KR3h0044_WYG_006-19b"/>
窮措囊空作老慳清朝甘蹭蹬彩服自斑斕訪舊逰溪<lb/>
上㝷盟過泖灣别離今蹔合笑語不須刪吟罷詩清思<lb/>
杯餘酒破顔問農将學圃攜妓且逰山<lb/>
力學誠希聖知言足訂頑頻年無箇事終日有餘閒㑹<lb/>
見駒千里常窺豹一斑但當鑽故紙何用解連環蒲扇<lb/>
雖勤寫桑弧亦倦彎鏡中添雪髪席上愧雲鬟詩寄青<lb/>
山裏書來白水間何時覔漁網坐石共垂竿<lb/>
　　雨中成二詩奉呈思齋閫掾朗中執事程琚頓首<lb/>
<pb n="KR3h0044_WYG_006-20a"/>
閔君起南郡浩氣干層霄髙姿挺梧竹逸韻含風飈談<lb/>
河落珠玉灑灑遺紛囂簿書净無塵寄興絲桐焦之人<lb/>
妙超卓欲見不可招去冬百草死凍雨何蕭蕭出門擬<lb/>
觴滿泥淖沾膝腰駸駸四牡駕王事資賢勞安得縶維<lb/>
之庶㡬永今朝<lb/>
我行客金華栖栖厭窮獨馳驅恥干謁息偃甘局束端<lb/>
居寡儔伍紆結填心曲雨花散虚簷燈影動寒屋羇鴻<lb/>
送哀響欲斷凄更續<lb/>
<pb n="KR3h0044_WYG_006-20b"/>
　　長句四韻奉贄郡倅相公先生伏干郢削諸生張<lb/>
　　樞再拜<lb/>
銀章朱紱照瓊輈特命東吳最上㳺綵筆判花分半虎<lb/>
鸞刀解節少全牛一官檇李風生葉午夜雲間月滿樓<lb/>
為報廬江毛孝子故人張奉在南洲<lb/>
　　奉和中秋翫月佳什三首録上虚白先生宗逺隱<lb/>
　　君用發一笑鮑恂再拜<lb/>
昔年為作幄宫客曽向宫中看玉輪萬丈光懸金粟樹<lb/>
<pb n="KR3h0044_WYG_006-21a"/>
三更影落絳河津生憎老兔深為窟却嘆仙娥不嫁人<lb/>
回首歸來舊塵世滿天風露一吟身<lb/>
數年不對中秋月月色依然不負秋嬾問仙人臨玉樹<lb/>
且陪帝子上瓊樓斗牛低繞天根轉河漢斜横左界流<lb/>
却望蓬萊宫闕逺㡬隨清影重回頭<lb/>
浪洗今宵明月好干弋滿地㡬人看惟堪院落清宵賞<lb/>
忍照沙塲白骨寒綵筆寫殘思縳兔玉笙吹罷擬乗鸞<lb/>
知君此㑹非忘世只為良辰一笑難<lb/>
<pb n="KR3h0044_WYG_006-21b"/>
　　至正庚子歲中秋後五日在玩易齋寫寄賀𤣥月<lb/>
　　先生博士榮遷夀樂堂新居晚契生紫陽方回頓<lb/>
　　首拜<lb/>
蓬萊五色海雲邊夀樂新堂綵戲前院宇捲簾通燕賀<lb/>
園林把酒聽鶯遷貌如司馬温公像耕有歐陽潁水田<lb/>
不用蒲輪到門外身心無事勝神仙<lb/>
　　沈右詩<lb/>
　　　敬次叔方先生見示詩韻右頓首上<lb/>
<pb n="KR3h0044_WYG_006-22a"/>
城南陋巷居新僦緑竹移栽㡬个斜藂桂山中招舊隱<lb/>
讀書堆裏認君家蜀人漫説文園賦吳市争看乗鶴車<lb/>
斷簡味腴如啖蔗虎頭癡絶至今誇<hi>右顧仲贄移居詩</hi>
歩屧春風裏翛然忘世情閒門無客到載酒汎江行雨<lb/>
過山如染潮迴水自生鷗沙割千頃夢不到泉明<hi>右留</hi>
<hi>笠澤别業詩</hi>
　　　次韻叔方先生五言律詩二首兼示伯行敬初<lb/>
　　　發一笑右上<lb/>
<pb n="KR3h0044_WYG_006-22b"/>
憶昔陪二子吟歗野亭中風急江花白霜晴木葉紅去<lb/>
留身若寄陶寫興無窮更喜陳夫子幽㝷訝許同<lb/>
掩卷坐忘寐書燈耿獨明年華勞髪改夜氣與神清感<lb/>
夢慚蕉鹿排愁頼麯生何時重相見握手話真情<lb/>
　　　叔方先生過詠歸亭賦詩二首以志盍簮之喜<lb/>
　　　沈右上<lb/>
短棹相過莫便回詠歸亭上且低徊升堂拜母稱觴後<lb/>
躋陛呼童瀹茗來八尺畫屏分紫錦一雙蠟屐破蒼苔<lb/>
<pb n="KR3h0044_WYG_006-23a"/>
空江草木雖搖落猶有寒華帶雨開<lb/>
積雨空林喜報晴杖藜隨意傍江行天寒木落青山出<lb/>
日轉沙虚白鳥明漫擬東林時釀黍自憐南畆晚歸耕<lb/>
潁川高士能相過閒把瑶琴膝上横<lb/>
東林薄酒試新嘗中有松花膩粉香遣道潁川陳有道<lb/>
書齋渇飲勝茶湯<lb/>
　　　尺牘<lb/>
廿八字偕一壺薄酒奉寄上惜不多耳楊誠齋文藁不<lb/>
<pb n="KR3h0044_WYG_006-23b"/>
曽収得所謂芍藥屋疑只是用幄帘覆架者古人稱牡<lb/>
丹為木芍藥白居易有詩云上張幕幄庇豈亦本諸此<lb/>
未審是否更乞攷正之右再行稟慎獨先生坐下<lb/>
右頓首拜啓十月朢過吳江别業得所恵書者三光隂<lb/>
如過隙駒俯居江村况味寥落東流活活悵望送清晝<lb/>
耳比來計道體迪吉右萍梗之暇每懐相從聚首實迫<lb/>
以歲計未免以淹遲數日須至節前可歸相㑹有期已<lb/>
篆書千字文留此多日乞恕皋稽之辠嘗因親戚㑹讌<lb/>
<pb n="KR3h0044_WYG_006-24a"/>
為酒所困終日憒憒近者始覺神清尚欲借觀數日決<lb/>
不為寒具油所涴呵呵<lb/>
　　　中酒雜詩五首<lb/>
中酒如卧病天寒露為霜東軒候朝旭暴背屢移牀<lb/>
江頭風浪急舟小力難勝一槳歸來晚長林月已恒<lb/>
太丘海岱士肆情丘壑間考槃詩賦罷采菊終南山<lb/>
歳閏寒猶薄風迴水自生杖藜隨小步極目大江横<lb/>
朋酒享公堂農家盡滌場縣官薄税斂田野足農桑<lb/>
<pb n="KR3h0044_WYG_006-24b"/>
　右拙詩僣易呈上並乞裁正兹因端便勒此是記不<lb/>
　備右再行叔方教授先生<lb/>
　　留宿書齋二首有懐伯行性初二徵君兼呈樂志<lb/>
　　堂主人一笑植再拜<lb/>
蕭齋掩闗坐清夜雨聲中春酒浮杯緑寒燈落蘤紅知<lb/>
君應傳癖老我漫詩窮共笑謀生拙好懐何日同<lb/>
屋脊留殘鳥空忩恍夜明畸人孤夢斷老鶴一聲清冗<lb/>
冗存吾道悠悠念此生相思隔烟水悵望𣺌予情<lb/>
<pb n="KR3h0044_WYG_006-25a"/>
　　奉陪秦郎中母夫人八十夀筵歌<lb/>
登君堂拜君母坐君右酌君酒君冠切雲藻火綬刲腴<lb/>
割鮮㑹昆友霞觴共獻感斯夀兩行蛾睂小垂手鼓吏<lb/>
蹀躞盈軒牖清歌裊裊絲縈藕鳯蠟龍香團暖烟南極<lb/>
老人星在斗老人清健福如阜飲寒食生忘白首孤孽<lb/>
踈逺及奔走陽煦春育同親厚聖經賢傳儒淵藪座間<lb/>
雍容不去口妙年胎教君腹授所以巍科談笑取君言<lb/>
世運厄陽九甲第紛紛慢蒿莠湖田數頃宅一畆謝超<lb/>
<pb n="KR3h0044_WYG_006-25b"/>
宗兒孟光婦賣金養志恐少後尚欲外望家豐蔀嗟予<lb/>
遭亂墓失守貧賤鬰鬰此居久伯符公瑾骨已朽丈夫<lb/>
意氣誰不有夜䦨青鳥巢堦栁凝步凌波動魚笱我歌<lb/>
跌宕君聽否出門大笑霜鐘吼<lb/>
　逄前賦夀詞殊覺才有未盡後補此篇形容宴樂之<lb/>
　盛然剰員呈武藝愈呈愈見可笑也或諸公丕振掇<lb/>
　首四句而和其意如何招隱辭中茹字改作菹字幸<lb/>
　甚雨晴尚圖一見瞻望伊邇臨楮不勝馳情<lb/>
<pb n="KR3h0044_WYG_006-26a"/>
　長慶隂君㑹伯宣助教多問小兒丸藥乞再恵少許<lb/>
　十九日逄再行<lb/>
　　虞山人勝伯陳山人惟實皆為鄉里邂逅共飲問<lb/>
　　及仙逰事欲共賦詩未果寫既去諒已醉矣酒醒<lb/>
　　遂和以答二賢初意此凡響也十八日介録<lb/>
掃除狡獪蓄神機開頂葫蘆不置扉人物已從垣外見<lb/>
真形漸向市中㣲丹成白鴿沖霄去劔化雙龍破浪歸<lb/>
自此更無毫髪憾緑毛繞體欲成衣<lb/>
<pb n="KR3h0044_WYG_006-26b"/>
獨據胡床醉不移坐深簷露滴髭睂蕭蕭風水成音樂<lb/>
澹澹星河起鷺鷥語罷欲乗黄鶴去興來嘗看白雲飛<lb/>
火龍炎熖茶将熟不折扶桑一氣炊<lb/>
羃羃松隂布網羅鶴巢松頂吸天河是何道士圍碁坐<lb/>
著箇樵夫對酒歌看月也知為爾好慿風無奈欲歸何<lb/>
道君直過橋西去還記垂楊葉不多<lb/>
　　小詩奉寄子㣲良友希是正曹元用頓首<lb/>
我在水之南子在水之北南北俱無百步逺經旬不得<lb/>
<pb n="KR3h0044_WYG_006-27a"/>
見顔色一水相濟猶如此况復分離在他國霜黄木葉<lb/>
秋漸聞哀鴻日夜催歸亟錦帆一旦掛清風後日相逄<lb/>
難再得海内豈無真英竒衰俗誰哀知音稀鴻鵠壯志<lb/>
在千里肯與燕雀同羣飛我今下榻待徐穉君其倒著<lb/>
蔡邕屣數相往來莫相厭直到陽闗分手地<lb/>
　書府所収李白集望付下覧畢輒還不阻為荷元用<lb/>
　謹啟<lb/>
　　敏同以閥閲世家一鼂浮雲變滅此身如商寳尊<lb/>
<pb n="KR3h0044_WYG_006-27b"/>
　　彛僅存萬一於斯世耳因作寳彛一首奉寄須共<lb/>
　　黙菴先生光和乃佳耳<lb/>
眯眼刼灰仁後堂却求甫里坦東床寳彛天使文章在<lb/>
鐡馬功髙譜系長力學要須成宅相善烹何止佐臺郎<lb/>
翩翩濁世佳公子毛羽依然是鳯凰<hi>老友鄭元祐</hi>
　　兒子咸畫雁老人作江天仍作詩命咸書卷上<lb/>
朔方六月猶有雪江南十月水未結雁門一夜起秋風<lb/>
飛到江南未八月江南處處多稻粱景物何獨為瀟湘<lb/>
<pb n="KR3h0044_WYG_006-28a"/>
沙汀月暗漁火起警奴一夜空慌忙休言汝肉不登爼<lb/>
全身已被家兒取猶幸先生有愛心放汝長江得容與<lb/>
<hi>龔氏翠岩</hi>
　　題自寫蘇黄像<lb/>
海風吹髪如短蓬精魄㺯成秃髩翁歸來已覺陽羨鄰<lb/>
里隘不似雪堂概江空六年歲月幪尊中何况如今一<lb/>
螺墨安能及公目如初生犢細觀此畫尤崛竒兩顴巉<lb/>
岩無剰肉百年光景春夢婆人間遂少天上多一炷清<lb/>
<pb n="KR3h0044_WYG_006-28b"/>
香留永日奈此堂堂不語何譬如寳鼎淪泗上萬夫之<lb/>
力那能起後來博古彼誰子猶寫雄深吞簠簋不然豈<lb/>
徒有三足兩耳獨留天地中間泣神鬼<lb/>
人之龍文之虎人言海内四學士又云蘇門六君子洪<lb/>
厓肩髙萬丈餘談笑拍摩何軒渠當為誰作前者王當<lb/>
為誰作後者盧詩到聖時不讀書高處豈獨煑湯坐團<lb/>
蒲豈不迢迢百世下好事亦寫蘇黄圖又非中郎虎賁<lb/>
之自身又非叔敖身後之規模典刑摩詰劣少須一丈<lb/>
<pb n="KR3h0044_WYG_006-29a"/>
精神三尺素光芒射入數百步布袍便是山谷褐可能<lb/>
其中有菜肚<hi>龔開</hi>
　　尺牘<lb/>
往予見姜白石詩一卷有絶句作小草尤佳云道人野<lb/>
性如天馬欲擺青絲出帝閑某愛此詩第恨其不通畫<lb/>
不能使無聲詩有聲畫相表見予作前馬既又念此句<lb/>
此馬終無出路復成後紙去冬有瘦馬一匹寄天台僧<lb/>
在書記鶴臞亦以書來取畫久之未報今得此歸丈室<lb/>
<pb n="KR3h0044_WYG_006-29b"/>
如有數也天隨言凡物惟散者為得二馬得失何如白<lb/>
石不可作析而辨之其在鶴臞矣楚龔開<lb/>
　　家藏龔聖與人馬<hi>今歸白石翁</hi>
　　　記<lb/>
雪巘禇先生為士友戴祖禹畫馬謂得一翹舉者為佳因<lb/>
憶敖器之評曹孟德詩云如幽燕老将氣韻沈雄此語<lb/>
若施之畫馬尤為至當雖不翹舉亦可此藁一年前手<lb/>
定今以先生之言用酬來意又似不偶然也淮隂龔開<lb/>
<pb n="KR3h0044_WYG_006-30a"/>
　　　詩<lb/>
老龔謫世房星精愛畫先皇照夜真霹靂一聲天上落<lb/>
鼎湖飛浪白如銀<hi>維禎</hi>
開元四十九萬馬迅電追風莫可蹤不是畫師題品出<lb/>
誰知一匹是真龍<hi>李構</hi>
八坊隊隊馬如雲曾向開元奉聖君今日飛龍仙駕逺<lb/>
千金駿骨世空聞<hi>秦約</hi>
　　家藏錢舜舉畫卷<lb/>
<pb n="KR3h0044_WYG_006-30b"/>
不見西湖處士星儼然風月為誰明當時寂寞孤山下<lb/>
兩句詩成萬古名　吳興錢選舜舉畫於習懶齋并題<lb/>
　　題和靖觀梅圖<lb/>
癡童臞鶴冷相隨笑指南枝傍小溪到處一般香影色<lb/>
孤山只在斷橋西<hi>仇逺</hi>
　　高馬小兒圖<lb/>
華翰料非九分臕童子身長五尺饒青絲鞍短金勒𦂳<lb/>
春風去去人馬驍莫作㝷常厮養看沙陀義兒皆如漢<lb/>
<pb n="KR3h0044_WYG_006-31a"/>
此兒此馬俱可憐馬方三齒人未冠天真爛漫好容儀<lb/>
楚楚衣裝無不宜豈比五陵少年軰臙脂坡下鬬輕肥<lb/>
四海風塵雖已息人才自小當愛惜如此小兒如此馬<lb/>
他日應從萬人敵老夫出無驢可騎乃有此馬騎此兒<lb/>
呼兒回頭為小駐停鞍聽我吟新詩兒不回頭馬行疾<lb/>
老夫對此空嘖嘖<hi>龔聖與</hi>
　　題趙千里聚扇上寫山<lb/>
翠水丹山氣旁礴㡬叠香痕經手握何年破鏡飛上天<lb/>
<pb n="KR3h0044_WYG_006-31b"/>
吳淞水剪并刀薄江南寳繪多遺餘王孫不歸恨蘼蕪<lb/>
蘼蕪消歇秋風起班姬為我歌烏烏<hi>伯雨</hi>
　　　次韻<lb/>
宋諸王孫妙盤礴萬里江山歸一握卷藏袖中舒在手<lb/>
清風徐來縠衣薄文采於今淪落餘雕䦨玉砌凄烟蕪<lb/>
至寳不隨黄土化門上空啼頭白烏<hi>鄭元祐</hi>
誰見解衣乍盤礴卷懷雲烟歸掌握春雨冥冥江水波<lb/>
竹間日暮衣裳薄零落王孫翰墨餘越王臺殿久荒蕪<lb/>
<pb n="KR3h0044_WYG_006-32a"/>
要知人好畫亦好愛此當年屋上烏<hi>倪瓉</hi>
苧衣春暖初盤礴㸃綴溪山不盈握白雲隔浦見桃花<lb/>
坐久凉風起叢薄故物凋零百歲餘王孫有恨迷平蕪<lb/>
衡門今日看真蹟始與人辨雌雄烏<hi>陳方</hi>
　　題錢思復曲江草堂<lb/>
　先生嘗中江浙鄉試時出浙江潮賦三千人中皆不<lb/>
　知錢唐江為曲江獨先生用之葢出自枚乗七發試<lb/>
　官大稱賞遂號曲江居士搆堂於徐范兩村扁為曲<lb/>
<pb n="KR3h0044_WYG_006-32b"/>
　江草堂<lb/>
浣花寂寞鍾山逺今見風流在曲江八十儀型今有㡬<lb/>
三千詞賦總無雙屋頭秋老凌霜樹竹裏春閒聽雨忩<lb/>
好向兩村㝷舊隱月淪峯下磵飛瀧<hi>易恒</hi>
　　題松陵王良輔逺趣樓樓傍有三髙祠雪灘<lb/>
三髙祠下髙人宅地壓江湖勝輞川二水蕩摇天逺近<lb/>
亂峯離合統中邉雪灘夜憶稽山路笠澤朝迎甫里船<lb/>
倚遍䦨干吟不盡夕陽飛過落霜前<hi>易恒</hi>
<pb n="KR3h0044_WYG_006-33a"/>
　　偕嵩上人逰虎丘寺<lb/>
出郭眺西郊言㝷虎丘寺入門細路轉渉巘佳境萃靈<lb/>
風散熹㣲山光起迢逓同行集緇侣耽翫起神祕劔去<lb/>
池水空湛湛深莫縋荒哉闔閭墓似有靈物衞鐡鳯翔<lb/>
層空玉鳬閉深隧維時春雨聽落澗有哀思冥搜倚浮<lb/>
圖六合惟一氣鳥鳴臺殿髙日落山水麗逍遥淡忘返<lb/>
因之酧素志更期重來逰同向山中醉<hi>謝璚樹</hi>
　　寄元鎮<lb/>
<pb n="KR3h0044_WYG_006-33b"/>
訪君祇院幽思生雲林蕭蕭遺世情蒼藤倚木條蔓古<lb/>
白榆在門枝榦横仙人攜琴下夜榻使客留詩過春城<lb/>
山中此樂不可極顧我廓落久何成<hi>黄伯成</hi>
　　題雲林筠石<lb/>
故山有錫知何日笠澤移家放棹時雨裏推篷寫筠石<lb/>
燒香何處獨題詩<lb/>
　倪先生嘗辟地漁村人有追㝷之者忽聞蘆葦中有<lb/>
　異香遂為追者所得詩中故云<hi>易恒文成</hi>
<pb n="KR3h0044_WYG_006-34a"/>
　　悼雲林先生<lb/>
　先生素有歸老茒山之志而卒不遂末章故及之<lb/>
洒然遺世出風埃小刧人間一夢回畫筆獨傳成逸品<lb/>
詩名端不負清才老年故舊無多矣前輩風流安在哉<lb/>
未遂大茒歸隱計山靈應悉鶴空來<hi>前人</hi>
　　題樹石小景<lb/>
繁霜如雪滿林飄玉樹琅玕日夜凋不見平泉佳子弟<lb/>
洛陽園宅草蕭蕭<hi>夢叟</hi>
<pb n="KR3h0044_WYG_006-34b"/>
　　題畫竹<lb/>
雲林畫竹師蕭悦更愛燕人王淡逰為問梁溪千尺影<lb/>
何如老可在湖州<hi>潘瓠齋</hi>
　　可傳集序<lb/>
老杜曰新詩句句盡堪傳作詩不可傳曽不愈轅下駒<lb/>
雖千章萬什徒妄廢人楮筆耳君子曰不作無損唐詩<lb/>
人凡百卅有餘家其詩見於今可與杜老相傳者寜㡬<lb/>
人哉予徒張憲嘗以筆削唐百廿家請於予予於各集<lb/>
<pb n="KR3h0044_WYG_006-35a"/>
選其可傳而無媿於君子議者什不能一二黄山谷甥<lb/>
四人皆喜詩龜父者為最龜父詩所積凡二十餘首黄<lb/>
著為集其詩斤斤不百首谷因喜之以為句句可傳者<lb/>
在此吾錢門稱能詩者南北凡百餘人求其自憲及吳<lb/>
下袁華輩者不能十人華自二十歲後三十年所積亦<lb/>
無慮千有餘首而吾選之得如干首盖又倍於龜父矣<lb/>
故命其集曰可傳好事者梓而行之求予序故予序之<lb/>
如此至正二十三年嵗次癸夘春閏㑹稽楊維禎序<lb/>
<pb n="KR3h0044_WYG_006-35b"/>
　　鄭明德賣夀器以贅壻玉山道人復贈一棺賦詩<lb/>
　　以謝邀予次韻<lb/>
山人右臂枯且痛日耕硯田耘剡藤只今年已六十五<lb/>
感時念舊身凌兢文章海内鳴當日老病窮愁如蝟集<lb/>
子亡女長當贅壻無錢賣棺情豈恤江空木落西風髙<lb/>
短衣破屋驚搜牢相逄玉山泪流霰老我太平難再遭<lb/>
玉山重義急水火為製柟木棺若蠒得纒裹便呼老僕<lb/>
荷<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>隨醉死何妨即埋我君不見北邙山荒墳纍纍白<lb/>
<pb n="KR3h0044_WYG_006-36a"/>
草間積金何如種隂德黄鳥能遺三公環<hi>袁華</hi>
　　龜巢老人辭<lb/>
龜巢於蓮夀千歲巢於蓍萬一千五百餘年龜非夀不<lb/>
能巢也毗陵謝君子蘭命其所居巢其言曰天地吾大<lb/>
巢也惟天地弗壊吾巢亦弗壊夫天地恃形而久然有<lb/>
形未有不壊者又曰世不我用吾生自全用不用全不<lb/>
全繫造物非龜所能為夫用不用在人全不全在我莊<lb/>
周謂寜生而曳尾則龜之所以自全也豈繫於造物而<lb/>
<pb n="KR3h0044_WYG_006-36b"/>
曰非龜所能哉子以巢為夀徴則相與逍遥乎有巢氏<lb/>
之上矣因繫之以辭辭曰<lb/>
維蓮有葉兮維蓍有叢孰靈而夀兮巢此幽宫吾巢天<lb/>
地兮吾巢與久天地終壊兮巢吾何有生而曳尾兮樂<lb/>
且全世不我用兮安吾天有巢世逺兮昌其旋歲千萬<lb/>
兮吾何後先吾将從子於巢兮終吾天年<hi>郭翼</hi>
　　野老移家圖為謝子蘭題<lb/>
野老移家向何許乃在吳淞之甫里治生擬學陶朱公<lb/>
<pb n="KR3h0044_WYG_006-37a"/>
釣竿欲覔𤣥真子小兒讀書坐船頭大兒擊楫歌中流<lb/>
細君斫鱠婦炊黍老子醉卧蘆花秋人生真樂不易得<lb/>
兒女團圞居澤國避秦何必問桃源朝泛江南暮江北<lb/>
<hi>袁華</hi>
　　題倪雲林山居圖<lb/>
地僻無轍跡知為静者居山泉激石駛岩樹覆忩虚洗<lb/>
藥坐濯澗負苓行讀書兹丘儻可老吾欲樂耕鋤<lb/>
　　題雲林所寄陳彦亷春草軒圖<hi>彦亷有春草帖乃張旭所書</hi>
<pb n="KR3h0044_WYG_006-37b"/>
彼美陳徵士幽居惬素心字臨張旭帖詩詠孟郊吟老<lb/>
圃秋花瘦閒庭春草深寫圖并琢句持寄自雲林<lb/>
　　倪雲林同集<lb/>
雲林遯世士詩酒日陶情洒墨寫蟲篆放歌揮兕觥庭<lb/>
下幽花吐階前踈雨晴不愁江路永扶醉出重城<lb/>
　　題張外史登善精舍<lb/>
隂森水石林堂幽六月彷彿如三秋髙遁何慚孔車騎<lb/>
舊逰還憶董糟丘鶴臺夜禮紫虚象鳬舄朝回黄篾樓<lb/>
<pb n="KR3h0044_WYG_006-38a"/>
願乞引年飡玉法頡頏飛佩閬風頭<lb/>
　　寄雲林先生<lb/>
人日才過春未深滿城風雨晝隂隂又逄元夜傳柑爇<lb/>
恰似重陽泛菊吟字寫硬黄當几畔硯分淺碧到溪潯<lb/>
從他狂客時推罵笑對青山酒自斟<lb/>
　　雲林竹木圖<lb/>
初陽被原隰㣲風度簷楹修竹㺯晴色嘉木敷春榮隱<lb/>
君笠澤上觀物以怡情寫生寄毫素持贈重瑶瓊<hi>袁華</hi>
<pb n="KR3h0044_WYG_006-38b"/>
　　題雲林畫<lb/>
梁鴻溪上草堂幽紅樹黄華㡬度秋回首雲林人不見<lb/>
西風落日思悠悠<hi>曽日章</hi>
　　題雲林竹<lb/>
蒼竹紛紛碧一梢雲林筆意在匏陶玉樓天上初成後<lb/>
誰向鵝池得鳯毛<hi>陸大本</hi>
　　題畫<lb/>
托跡江湖五十年畫圖相見思依然先生不是知㡬早<lb/>
<pb n="KR3h0044_WYG_006-39a"/>
那得清名與世傳<hi>吕志學</hi>
　　又<lb/>
青山古樹滛滄江斜日裏不見野舟翁更憶雲林子消<lb/>
摇天地内此樂復何似安得長相逄清流為洗耳<hi>道衍</hi>
　　雲林畫扇<lb/>
稜稜蒼石雨斑斑竹樹扶踈倚暮寒却憶𤣥丘菴裏夜<lb/>
一方秋影月中看<hi>朱應辰</hi>
　　題畫<lb/>
<pb n="KR3h0044_WYG_006-39b"/>
山中舊宅去多年落日滄波理釣船白首歸來訪隣里<lb/>
廢池喬木思凄然<hi>韓奕</hi>
雲林應是别何年去泛東吳笠澤船仙骨已為遼海鶴<lb/>
只遺詞翰尚翛然<hi>曹恕</hi>
笠澤東頭陸氏庄竹梧百畆晝隂凉憶居曽借荘中住<lb/>
長夏髙眠不下堂<hi>俞貞木</hi>
　　雲林與介石書<lb/>
瓚啟經宿不面旦來想體力佳也此時早餉已久能同<lb/>
<pb n="KR3h0044_WYG_006-40a"/>
德機先生緩步過蝸牛廬中煑一杅日注茶觀陸探㣲<lb/>
髙岡茂林圖否德機先生處不别書也匆匆不具<lb/>
瓚以七月末得㿃痰卧病兼旬幽憂無聊因賦詩以自<lb/>
解云耳瓚數月前辱執事及德常縣宰書教俾寫學門<lb/>
石記記文特古淡可愛鄭翁傑思也繆書不由講學㸃<lb/>
畫不能遒媚結體還更俗惡又頗工於小不工於大縣宰<lb/>
欲流傳於久逺宜属之工於書人品異俗者乃於文稱<lb/>
耳繆書那能副髙意耶要是縣宰君自書一通甚佳也<lb/>
<pb n="KR3h0044_WYG_006-40b"/>
瓚非飾詞切告相體幸甚文及烏絲紙同此内上冀視<lb/>
入近承執事示問政卧病不能奉報此數日少差體中<lb/>
尤惙惙耳縣宰君賢郎以六月初嘗一過允同處一<lb/>
餉頃即去僕亦不得一見允同云寒熱疾作即去矣鶴<lb/>
翁先生夀容付允聞處令轉逓上八月餘矣瓚病乏力<lb/>
不可多作字草草先此具報數日間體中稍佳别奉縣<lb/>
宰君書也秋凉二公或可一來江渚否匆匆不具八月<lb/>
十三日瓚再拜<lb/>
<pb n="KR3h0044_WYG_006-41a"/>
瓚啟今日聞有失女之悲幸勿過悲哽一二日當一杯<lb/>
解悶也真人碑來曽寫否明日送紙却迺可下筆耳明<lb/>
月試縱步一出尤佳謹資啟不具瓚再拜<lb/>
瓚再拜新春伏惟履候多福欲往展賀村野畏人不出<lb/>
耳昨有數字與令嗣想曽過目畫匣倘要用當送去無<lb/>
用則已先公竹杖脚爐小巾倘有之希㝷以見恵無則<lb/>
不煩也元度入城何日還還日為致意謹承候匆匆不<lb/>
具十一日瓚啟上<lb/>
<pb n="KR3h0044_WYG_006-41b"/>
　　與王子明<lb/>
瓚偶入城郭思所以承誨益擾厨傳兼之以寓館頮<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>
可謂溷擾不一而足自非故舊之誼何以得此於左右<lb/>
哉兩日不靣伏想台候多福坡書天際烏雲含雨重卷<lb/>
子能攜一觀僧房迂談半日政自不忘但不知執事不<lb/>
厭此迂濶清事否不可則已謹啟不具<lb/>
瓚經宿不面旦來想惟履候勝常心逺錬師之一二用<lb/>
物留允同處不幸折足倒地將欲棄之矣齋閣下有沈香<lb/>
<pb n="KR3h0044_WYG_006-42a"/>
求一兩許不必入藥用者如允同前大片之類劈取少<lb/>
許亦不妨不可則已不可求也小子物在手者隨以與<lb/>
人不較隨以所須不問錢價大小及不在手則無可奈<lb/>
何非若他人靳惜其㣲而不較其大也呵呵二十一日<lb/>
瓚再拜<lb/>
昨日承過我又得約齋翁共坐遂有終晷之清談足下<lb/>
論甚佳猶未的然於所取舍耳夜來二卷思之尚有一<lb/>
二字未是幸攜至改定并幽林思同祈借閲幽林思乃<lb/>
<pb n="KR3h0044_WYG_006-42b"/>
似重刻瘞鶴銘唐搨豈有是哉僕血氣雖衰未嘗貪得<lb/>
若而翁索人物也瓚再拜<lb/>
瓚奉别後從蘭陵東郭門外人家少憩三日待荆溪發<lb/>
行李來即歸田舍到家稍稍休影而州縣差科迫促騷<lb/>
然因歎那能復以憒憒從彼之榛榛乎便命扁舟入徙<lb/>
寓村落中調氣静坐得以少抒其中磊磊者一日從一<lb/>
二林下人登靈巖山覧觀天池石壁之勝㝷姑胥臺古<lb/>
蹟若司馬子長蘇長公悲世憤俗不可一世之概後百世<lb/>
<pb n="KR3h0044_WYG_006-43a"/>
而不及見古人則求古蹟觀之以自解惜不肖非其人<lb/>
回望太湖之西諸峯出没指㸃數螺若芥舟泛泛杯水中<lb/>
當是銅官遺墨曰望吾季子君乃政著白雲滅沒處杜<lb/>
門著書降屈其心志不能以道表見於當世真為之泣<lb/>
下沾襟也閏月末暫還繫舟江渚南稍治夏衣将復至<lb/>
吳而過荆溪即時氣難測隂雨浸淫不審何似伏惟樂<lb/>
道閒居履候多福瓚招愆納尤動與世忤豈非以自内<lb/>
致之耶復何敢怨天尤人當深自疚耳每動心於明公<lb/>
<pb n="KR3h0044_WYG_006-43b"/>
者則非可一悲感而已窮居蕭然舍無一物為寄偶㝷<lb/>
得書室中聖傳總録若干册聞見善録一册可助常行<lb/>
檢閲唐𤣥宗御書孝經石刻四拓本紙墨頗佳又青白<lb/>
舊碗各一隻用奉左右聊寓不忘之意不直一嘆耳末<lb/>
由參侍臨書惘惘千萬慎之自愛不備<hi>上鶴溪</hi>
　　再上鶴溪<lb/>
瓚再拜四月偶過吳淞弗獲上謁不能如約次日即走<lb/>
荒澤又不得詣謝以别惶恐何限爾後欲一奉狀以聞<lb/>
<pb n="KR3h0044_WYG_006-44a"/>
不敏日復一日竟成因循比來不審何似伏惟吉德所<lb/>
臨風俗為厚望進此道寵辱俱忘履候多福僕罪釁所<lb/>
積而我室人亦成長往哀懼哽塞大不可言日月不居<lb/>
奄餘兩月依依故物觸事損心奈何夫以世縁言之悲<lb/>
歎何能有已若以法眼觀之則我此身成大無有此宗<lb/>
少文所以三復至教方能遣哀耳襄事粗畢大山長林<lb/>
之思此心已羣於鹿豕間矣如何兹因令嗣德機徴君<lb/>
趨侍輒狀白承動静恐欲知僕近況遂并及之末由<lb/>
<pb n="KR3h0044_WYG_006-44b"/>
趨侍臨楮無任瞻依歲事峥嶸所冀為道自重不備瓚<lb/>
再拜<lb/>
　　又覆鶴溪<lb/>
瓚再拜前日打破慳囊令人不安雖然赤子所願固不<lb/>
深以為憂耳真人碑昨日改定數語且未可即寫尚有<lb/>
少議頃囘以既不宣<lb/>
　　上允同<lb/>
瓚啟去秋獲一聚首深慰悶懐不意復還里第而羣㓂<lb/>
<pb n="KR3h0044_WYG_006-45a"/>
未息官府事繁山林饑寒往而不返似未為都無所見<lb/>
也近知移家暫住余宅與僕南渚相去甚邇良用慰惬<lb/>
九月廿六日欲與潘翁共載詣謁恐舍館未定故不敢<lb/>
到長至前後當專造也兹先走一力上問乍冷伏惟履<lb/>
候多福令伯環慶丈人令叔子明司丞天民先生賢父<lb/>
子想皆安勝亦不知尚留何許力還希囘示數字以慰<lb/>
懇切謹上承動静不宣瓚頓首錦鷄一雙鱖魚二尾漫<lb/>
上<lb/>
<pb n="KR3h0044_WYG_006-45b"/>
瓚再行忽然再病江渚歸復兼旬藉庇雖已獲安氣尤<lb/>
未復耳因偶出行李中乏香燒用髙齋雜香零碎者求<lb/>
少許燒寘卧内以净穢氣由是求懇倘無則已不須芥<lb/>
蒂也謹咨啟不具倘令婿歸乞為告鄭重意<lb/>
連日憒憒獨坐無聊三月一日忽然開雲風景固佳而<lb/>
悽悽有念舊思賢之感因成此詩詠歌無已涕泣沾襟<lb/>
而吾德機徴君離隔在百里不得與之周旋即寫此詩<lb/>
以寄當亦為我惻然也彛齋髙士賢父子彦衡賢良與<lb/>
<pb n="KR3h0044_WYG_006-46a"/>
謙廣文雅集次第為道瞻企也彦衡齋閣中有好香為<lb/>
須少許彛齋髙士雖有之而靳惜如金僕數日中入城<lb/>
亦欲一往謝而未敢必彦衡君酒量無敵是所畏也比<lb/>
來想佳望不為酒困耳匆匆不具橘忩伯昻想日有宴<lb/>
談之樂冀道問訊<lb/>
瓚適往謁值從者不在而還近乏墨用寓所必賸吾宜<lb/>
興墨能分恵一珽不可則已去年往寄所附欲爇小餅<lb/>
是潔香作供想已忘之矣一笑瓚上<lb/>
<pb n="KR3h0044_WYG_006-46b"/>
承桐露兄見還銅佛像深感至意旦夕致一佳物少荅<lb/>
厚情矣此葢祖師像非班卜佛像也未寄至時深怪銅<lb/>
佛像在新已西照堂房内那縁得在水中已而果非也<lb/>
辱彛齋先生寄馬脯乾魚尤餘盛心瀼西草堂專待理<lb/>
宗兄至何遂杳然耶<lb/>
三月十二日早行不獲候别賢翁壻乘興往謁明成兄<lb/>
十三日過江渚而介石君待僕之歸二日矣承厪專信<lb/>
教墨與羊羫酒榼俱至物豐意厚拜賜之辱因與介石<lb/>
<pb n="KR3h0044_WYG_006-47a"/>
君厭飲信宿還輒成五言一首以道謝私并致謝彦衡<lb/>
親契也舊陸筆三枝頗可用謹附上比欲費吳潔小餅<lb/>
作供恐忘之矣二月葢舟檝必能踐約一來江渚也<lb/>
瓚近辱見過寓所窮居荒落不能具雞黍之奉愧悚何<lb/>
限别來匆匆兼旬觴詠殊劇仲夏未暄不審復何似伏<lb/>
計履候多福瓚獲交於髙門㡬二十年矣深媿迂繆不<lb/>
能與世俯仰但受知賢父子則深耳英嗣得婿於陸氏<lb/>
非止齋則不可成止齋之推精察詳雖瓠齋往返數數<lb/>
<pb n="KR3h0044_WYG_006-47b"/>
止齋猶不能决然為準瓚於斯時適宴溪上目見其周<lb/>
折而瓚又深知宫門禮義之素且承賢父子見囑令具<lb/>
書於止齋瓚敢靳於言乎言之諄諄因定議於止齋之<lb/>
手乃成婚於其捐館之後今兹英嗣夫婦父母之間益<lb/>
怡然無間言寜非止齋之德是亦天之造古人所謂有<lb/>
德於我者背之不祥豈虚言哉閣下使英嗣所托但不<lb/>
忘止齋足矣於不肖何與焉兹乃辱盛德恵羊羫珍果<lb/>
精縑酒器瓚何謂而當此也古人取與辭受之間不可<lb/>
<pb n="KR3h0044_WYG_006-48a"/>
徇俗而違禮也苟辭受不當於義是亦不能固窮所謂<lb/>
窮斯濫矣瓚非主婚之親尊又非婚妁之女媒乃妄加<lb/>
盛禮於不肖甚無謂也非獨不肖取譏於識者於閣下<lb/>
盛譽亦有少損焉耳塵坌汩汩遂覊賜多日不能即全<lb/>
璧以歸悚恐而已兹謹以還歸於下執事幸留寘之倘<lb/>
不以不肖之言為誠而再遺㫁不敢拜賜之辱徒勞往<lb/>
返耳瓚非壟㫁者也切冀體悉倘能借我蓮葉硯試用<lb/>
數日則足矣亦非敢乾沒為鼠竊之事只欲與小齋一<lb/>
<pb n="KR3h0044_WYG_006-48b"/>
二硯比試髙下耳能信此言即付去人來幸甚令壻彦<lb/>
衡文學以才賢良雅集併為道瞻企之思亦以鄙意諮<lb/>
之二公當蒙首肯也以中兄要乃翁老先生畫像并要<lb/>
不肖詩畫此月朢前後寄上數日來意思憒憒大不佳<lb/>
畧無清思畫像亦留南渚未曽取出耳允同初四日挈<lb/>
家過丘生家閑乞知及尚阻郵傳臨書増感所冀加愛<lb/>
以慰懐思不備<lb/>
瓚漫浪之跡放蕩於江湖之上雖時時往返錢唐苕霅<lb/>
<pb n="KR3h0044_WYG_006-49a"/>
出入城府翺逰縉紳間聞知動静之詳意不得奉一字<lb/>
為慊耳極念不審復何似想惟履候多福賢郎姻事将<lb/>
有成期可賀可賀此一姻事執事但知潘瓠齋徃返周<lb/>
旋之力殊不知賤者一書之功此時非賤者之出徐止<lb/>
齋小婆媽皆㫁㫁不肯執事可宻為打聽不必問之瓠<lb/>
齋便可知其的實姻事将成之際雖以岳氏蓮葉硯松<lb/>
雪之玉水滴相酬亦不足為凂也如何因便附此上問<lb/>
且以發執事一笑此亦飲水知源之義也便中希還數<lb/>
<pb n="KR3h0044_WYG_006-49b"/>
字不備良常草堂先生㑹文告致意趙正書未曽勾䟽<lb/>
旦晚入城來面取之也瓚拜<lb/>
瓚啟隔日不面隂雨悵悵懸情比復何如已遷耶抑吉<lb/>
日尚未届也可否謹馳聞不一一瓚再拜鵞一隻夏果尊<lb/>
酒聊為遷喬之慶輕瀆悚愧可冀留幸留幸<lb/>
瓚再拜昨日以桔蘖二種及庾兄枉顧深見髙義不薄<lb/>
銘刻之兹因便風及子真送藥輒附數字上謝九經十<lb/>
七史果肯與人乞於十七史内付四五册九經全付至<lb/>
<pb n="KR3h0044_WYG_006-50a"/>
并問價寫示價却不可太大徒勞力耳否則已之館舍<lb/>
温筆乞取一枝絶佳者封至幸甚謹奉字匆匆不具<lb/>
瓚比承下顧欣慰欣慰繆藁曽寫出否如寫畢乞付尊<lb/>
染來桃竹杖曽對賢長公説否匆匆不具<lb/>
瓚再拜比聞中疾暴瀉勢已平復謹此致問欲往見足<lb/>
腫未全差耳雅山卷繆為二小詩煩染翰墨一書并小<lb/>
引望割去塗竄者拈合并求佳製一首長短隨意近賦<lb/>
得二三詩粗有興味倘體中已無恙明日來共觀之也<lb/>
<pb n="KR3h0044_WYG_006-50b"/>
雨濕憒憒頗覺難堪謹啟不宣<lb/>
瓚頓首再拜比辱枉顧喜慰無已云喻五月内之約必<lb/>
能踐魏文之期獵也兩日不面想尊候多福林提舉已<lb/>
來未耶伯氏體中當遂平復也老温遣其子以新製筆<lb/>
來特神妙於常者不敢獨擅其妙用分之前如希言允<lb/>
同公堇不在宅先生為各留三二貼償其所直以遣之<lb/>
幸甚亦不負所舉也若使之空返則僕深有媿於彼矣<lb/>
惟加意焉謹咨啟不具<lb/>
<pb n="KR3h0044_WYG_006-51a"/>
瓚再拜昨日乃知再檝入城移居沈氏猶可賀也比聞<lb/>
説城中賣書王老者有碧箋上打弁陽老人自銘石刻<lb/>
得為應錢買至幸幸物到即還元直或五或十更好向<lb/>
開府不較耳更乞問王老此刻誰與書者六塼帖帶來<lb/>
一觀切祝相見不逺所冀加珍不宣<lb/>
瓚啟九日欲屈從者奉萸酒一巵知為他人所先遂不<lb/>
果也十日辱手帖餉以吳淞四腮鱸益重感盛情領登<lb/>
當面謝以盡昨晚因從善奉謁而從者尚未還寓也不<lb/>
<pb n="KR3h0044_WYG_006-51b"/>
具<lb/>
瓚比獲邂逅一見賢叔姪真若隔世也為之惻然者久<lb/>
之數欲復來瀼西草堂何意杳然不聞挐舟音耶聞桐<lb/>
露君獲於水池中洮石班卜佛二件能以其一全歸乃<lb/>
盡古義非流俗比也然亦以元價奉還不知賢主以此<lb/>
言為然否謹干瀆不具<lb/>
瓚再拜夜來獲聚首言笑之樂經宿不面想履候平善<lb/>
也漢鑑書中有一紙草槀恐在葉内篷上雨潺潺幸一<lb/>
<pb n="KR3h0044_WYG_006-52a"/>
檢附至無則已并書院中書几上有貞居寫夷則宫雪<lb/>
獅兒二詞後有賤子寫滿江紅未了則在彼乞付至撿<lb/>
本寫足付去不在此則已草草得罪<lb/>
　　　　計廿七帖後一帖曩時於李兵部先生借録<lb/>
　　　　别紙恐遺失乃聚於此本云<lb/>
　　雲林畫竹樹秀石<hi>杜東原所藏今歸朱世民</hi>
㫁劔故留碧鉛刀終有神坡陀歳寒色不似醉時真<hi>饒</hi>
<hi>介</hi>
<pb n="KR3h0044_WYG_006-52b"/>
喬木千章髙出雲幽篁㡬箇石嶙峋平生丘壑真成癖<lb/>
莫怪烏藤來往頻<hi>于思緝</hi>
蒼然古木石岩幽移得江南一段秋共説卿君知籀法<lb/>
數竿瀟洒更風流<hi>髙巽志</hi>
木落秋吟夜露翻山空無人石榻寒不似君家子午谷<lb/>
雲旗晝下𤣥都壇<hi>唐肅</hi>
雲林之樹森如玉春雨琅玕長更多使我臨風重懐想<lb/>
幽篁佳木共婆娑<hi>薛毅夫</hi>
<pb n="KR3h0044_WYG_006-53a"/>
流光冉冉逐驚波文物空存晉永和遼寉重㝷舊城郭<lb/>
當時風致已無多<hi>王璲</hi>
長憶山中舊草廬蒼厓古木共扶踈今朝偶爾看圖畫<lb/>
便擬身同木石居<hi>東陽陳允明</hi>
支機靈石墜星河夜半虹光發磵阿憶在栖神山下宿<lb/>
幽篁佳木共婆娑<hi>張簡</hi>
清閟當年風度雲林此日襟期每向詩中見畫今於畫<lb/>
裏觀詩<hi>盧充賴</hi>
<pb n="KR3h0044_WYG_006-53b"/>
三春雷雨蒼龍角萬里雲霄翠鳯毛怪得君家圖畫裏<lb/>
虚忩凉月夜蕭騷<hi>全詮</hi>
　　雲林竹<hi>史明古鈔寄</hi>
廣平舊作梅花賦銕石心腸嫵媚辭髙士巖前清賞足<lb/>
月明竹外寫横枝<lb/>
笠澤荘頭道士家書林風竹翠交加新梢便有凌雲勢<lb/>
髙出牆簷掃落花<hi>張簡</hi>
燦燦碧玉枝託根在崑崙日出四海静影拂青雲端君<lb/>
<pb n="KR3h0044_WYG_006-54a"/>
王愛直節樹之黄金門花繁實且多待以慰青鸞<hi>永嘉</hi>
<hi>文信</hi>
海上琅玕碧玉枝紛紛蒼雪帶雲飛仙人拾得青鸞尾<lb/>
裁作朝元翠羽衣<hi>本初</hi>
雲林寫竹與梅岩自比清貧太守饞蒼翠滿庭聲似玉<lb/>
一枝先喜出松杉<hi>薊丘李繹</hi>
凉隂一片在灣碕墨卷蒼龍起硯池記得月明江上見<lb/>
秋風吹折玉蘭枝<hi>如一道人</hi>
<pb n="KR3h0044_WYG_006-54b"/>
清閟閣前烟雨春梅花岩裏玉生塵老懐不聽東里曲<lb/>
却剪横枝贈野人<hi>嘉陵楊基</hi>
風葉闇秋林烟梢帶夕隂美人離思逺湘水夜來深<hi>吳</hi>
<hi>郡謝徽</hi>
雲林不作桃花賦能為梅巖寫竹枝雨過粉香渾欲濕<lb/>
月明清影似曽移静臨童子敲茶臼隱接吾家洗硯池<lb/>
日暮天寒倚亭翠絶勝雉尾露宫墀<hi>席帽山人王逄</hi>
瑟瑟清風響翠濤青鸞飛影下亭皋何人吹㫁參差玉<lb/>
<pb n="KR3h0044_WYG_006-55a"/>
滿地月明金錯刀<hi>銕篴道人</hi>
堂上娟娟竹翛然悟澹㳺南風時隱几不復夢洋州<hi>卧</hi>
<hi>龍山民王宥</hi>
我愛雲林竹繞池繁隂映水緑漪漪十年不到蕭閒館<lb/>
却寫秋烟慰所思<hi>周彛</hi>
秋思與秋聲閒齋助夕清幽人夢迴處烟鳥月中明<hi>髙</hi>
<hi>啟</hi>
美人華翠裾步入虚堂裏月落聽秋聲憶在湘江水<hi>葛蒙</hi>
<pb n="KR3h0044_WYG_006-55b"/>
　　尺牘<lb/>
瓚啟不審復何似想惟體中清勝行元博士近有信來<lb/>
家否聞體中少不佳比當平復也不得往候懸情而已<lb/>
聞執事説新收得庾子山詩集在州郭時欲借以示僕<lb/>
不暇兹專一力至左右千萬蹔借一覽執事近與僕情<lb/>
同骨肉諒不托故靳而不借也僕亦不敢乾沒之不必<lb/>
過慮盖以窮措大細事多曲謹遇大事多迂逺故云耳<lb/>
如何村居枇杷數樹盡熟爛然如金彈然食之頗不美<lb/>
<pb n="KR3h0044_WYG_006-56a"/>
趙子昻詩云貧家自歎無金彈數樹枇杷俱不生之句<lb/>
余乃賦一詩云踈踈桐雨橘花香寂寂桐隂硯席凉怪<lb/>
底枝頭金彈子枇杷盡熟不堪甞并寫上一笑瓚再行<lb/>
　　　　此帖并前共廿八帖<lb/>
　　飲飛雲樓作松石圖因題<lb/>
公子池館净雨晴生緑苔孤琴候蘿徑濁酒泛春杯鈎<lb/>
簾待素月庭宇無纎埃誰知長松下自有清風來<hi>倪瓚</hi>
展圖似有風蕭䬃六月髙堂舞壑龍頭角空騰青獬豸<lb/>
<pb n="KR3h0044_WYG_006-56b"/>
爪髯雄據玉芙蓉杜陵善賦韋侯畫秦相能要泰華封<lb/>
著我避塵泉石裏看雲惟賴一枝笻<lb/>
　　　　甬東邉封題諸葛宗道五大夫圖扵清溪之<lb/>
　　　　九曲亭近見邉封草書四帖従鮮于氏書法<lb/>
　　　　有霜鶴堂印文見此詩為録云<lb/>
　　王汝璋詩<hi>見青崖集</hi>
　　　寄席心齋<lb/>
老子心齋與世違山中春雨藥苗肥騎将鶴去身俱瘦<lb/>
<pb n="KR3h0044_WYG_006-57a"/>
鍊得丹成骨自飛青簡風雷行祕籙紫綃雲霧出仙衣<lb/>
明年海上金桃熟并就安期作伴歸<lb/>
　　　答心齋席鍊師二首<lb/>
山色搖春發翠妍慿軒把酒答流年自知原憲貧非病<lb/>
人謂陶潛醉㑹眠壇植百花香白日天開一鳥入青烟<lb/>
席謙已作東㳺想紫氣看從海上先<lb/>
西林谷口羣仙宅青髪蕭蕭古逸民騐過神丹專奉母<lb/>
著成真誥必傳人愛山不下烏皮几留客先除白葛巾<lb/>
<pb n="KR3h0044_WYG_006-57b"/>
門外松花如可服豈無方術為輕身<lb/>
　　　重寄心齋<lb/>
西北髙峯秀可拈青蓮一朶立纎纎種來仙李如瓶大<lb/>
煑得春醪似蜜甜鄭老書題常在手信公詩句好掀髯<lb/>
相過為問長生理雲笈今開第㡬籖<lb/>
　　　送席心齋住白鶴觀二首<lb/>
我愛仙人葛稚川又騎白鶴入蒼烟四山瑤草日應長<lb/>
千樹碧桃春可憐劔氣吐虹晴射斗丹光如火夜通天<lb/>
<pb n="KR3h0044_WYG_006-58a"/>
姑蘇城下相㝷日種子還成玉作田<lb/>
闔閭城東日寳觀道紀堂前席鍊師芝草滿山都是藥<lb/>
琅玕繞屋徧題詩乾坤一粒空中黍歳月千年石上碁<lb/>
棗大如瓜還未熟明朝我欲訪安期<lb/>
　　　又送心齋住白鶴觀二首<lb/>
昔在鴻山遇席謙長松薄雪下飛簷道歸玉石心逾達<lb/>
詩到珠宫律更嚴鸞版晝鳴雲擁座龍文夜誦月窺簾<lb/>
應思慈母營甘㫖春雨園林笋露尖<lb/>
<pb n="KR3h0044_WYG_006-58b"/>
鶴舞橋邉白鶴飛真人猶憶趙知㣲新官特賜黄金榜<lb/>
上服還披紫玉衣仙觀樓臺春寂寂道山花木晝暉暉<lb/>
學仙千載歸來后城郭蕭條事已非<lb/>
　　　寄席心齋<lb/>
辛苦臞仙愛讀書饘酏常足為親娛時人不得輕毛義<lb/>
當世焉知有伯俞興動南湖晴汎鷁情饒北里晚飛鳬<lb/>
春來準擬攜琴問松下相看比白鬚<lb/>
　　　又寄席鍊師<lb/>
<pb n="KR3h0044_WYG_006-59a"/>
雁杳魚沈久寂寥漫思鳬舄候王喬寄詩松下見君否<lb/>
載酒山中知路遥步月娟娟長照屋天風歴歴自吹瓢<lb/>
想應别後身强健春雨年年長藥苗<lb/>
　　　寄佑聖道院席心齋<lb/>
五雲飛搆擬蓬萊夜夜丹光照上台月出蛟龍環劍佩<lb/>
笙鳴鸞鳯集樓臺𤣥經自寫黄庭字緑酒誰同紫玉杯<lb/>
江國已成三載别不慿青鳥一書來<lb/>
　　陳文度詩<lb/>
<pb n="KR3h0044_WYG_006-59b"/>
　　　朝真宫夜陪席鍊師<lb/>
蘿逕掩空扉炎塵逐雨歸山明餘月在草暗一螢飛姹<lb/>
女鸞和馭真仙鶴羽衣焚香與黙坐初悟幻情非<lb/>
　　　答席鍊師<lb/>
朱墨守蓬忩何年望省郎允憐遺鶴伴多媿亞鴛行知<lb/>
事宵無寐交情日漸忘來書因寘箧一看一迴腸<lb/>
　　　二月八日重逰靈應奉簡席鍊師<lb/>
昔曽避亂久相依今日重來却似歸客意欲隨春北去<lb/>
<pb n="KR3h0044_WYG_006-60a"/>
雁聲猶帶雪南飛已多中國栖荆棘不獨陽山死蕨薇<lb/>
倘向赤松方外住願陪鶴從莫相違<lb/>
　　　得席鍊師詩一首<lb/>
近聞鄉舊盡凋殘君老常懐孰與安喜見新詩俱小楷<lb/>
眼明必定尚加餐<lb/>
　　　過獅林精舍<lb/>
清境超塵俗松龕映竹開魚驚幡影散鳥聽鉢聲來梵<lb/>
像敷蓮座禪宗問木杯山僧不慮世白髪也毰毸<lb/>
<pb n="KR3h0044_WYG_006-60b"/>
　　　雨後過獅林精舎<lb/>
當暁一鸎鳴林收宿雨晴網殘蟲脱罥蜂閙蜜催成梅<lb/>
氣袈裟潤香花佛座清迴廊僧不見看壁自吟行<lb/>
　　海虞席先生墓銘<lb/>
席氏之系出於晉大夫籍談之後裔孫瓌避楚項羽之<lb/>
名改籍為席漢唐以來其族漸蕃散落諸郡及宋有諱<lb/>
汶言者官至尚書司封郎中致仕與文潞公富鄭公輩<lb/>
為耆英㑹席氏至尚書公始著先生實出其後父某大<lb/>
<pb n="KR3h0044_WYG_006-61a"/>
父某曽大父某俱潜德弗振世居海虞故先生為海虞<lb/>
人也先生名應珍字心齋年未冠即辭庭闈入鄉之某<lb/>
院從某習老子法先生性端誠好學不苟畧於真經祕<lb/>
籙醮章丹法靡不洞究兼讀儒者書於易尤邃至於釋<lb/>
氏之大法術家之小道悉能通焉先生孝於母滫瀡温<lb/>
清之奉勿少怠死𦵏如禮春秋祀享其痛泣若新喪或<lb/>
謂之曰先生親愛既割矣何得徇世禮若是之過耶先<lb/>
生曰吾法當割愛入道然世間豈有不孝之神仙也哉<lb/>
<pb n="KR3h0044_WYG_006-61b"/>
於是或可其言先生友于兄弟睦於宗戚和於鄉黨接<lb/>
物之際温温如春風襲人故髯丈髫童皆知敬愛先生<lb/>
始出則提㸃海虞之某觀次遷蘇之白鶴桐川之靈應<lb/>
皆有治績惟靈應一坐二十餘稔兵後能中興其業人<lb/>
咸譽之也嗚呼先生習其教而弗沈也故能博究儒釋<lb/>
諸家之書割其愛而弗固也故能奉於親盡生事𦵏祭<lb/>
之禮潔其身而弗我也豈非古之有道之士者歟先生<lb/>
老夀八十有一號子陽子洪武十四年三月十日以疾<lb/>
<pb n="KR3h0044_WYG_006-62a"/>
卒火既化函其骨𦵏於某山之原弟子陳某陸嗣源嗣<lb/>
源先生之外孫也同郡沙門道衍與先生為忘形友故<lb/>
敢掇其梗槩以誌於墓銘曰<lb/>
席之昔晉談出避項諱籍作席子姓蕃宗德積尚書公<lb/>
氏惟赫惟先生裔乃的從黄老弗沈溺究諸子貫儒釋<lb/>
了至道邃於易奉厥親敬匪色𦵏與祭痛而泣致孝聞<lb/>
震里域和爾鄉睦爾戚觀領三夀八十歳辛酉疾乃卒<lb/>
化於火函其骨卜某山竟窀穸衍作銘勒貞石俾𤣥風<lb/>
<pb n="KR3h0044_WYG_006-62b"/>
遺無極<hi>姚廣孝</hi>
　　鄧善之詩<lb/>
　　　送劉時中還括蒼兼寄洪中行<lb/>
洪郎不來魚雁稀君今歳暮告我歸故人青燈山水屋<lb/>
逰子白首風霜衣時俗俛仰妨道性聖哲出處存真機<lb/>
東還石門對飛瀑卧看寒月投忩扉<lb/>
　　　題子昻馬<lb/>
奔騰駿骨雲路長蕭洒神鬃風露凉沙塲春牧草肥雨<lb/>
<pb n="KR3h0044_WYG_006-63a"/>
野徼秋嘶楓隕霜三山戰士黄金甲五陵俠客紅絲繮<lb/>
朝羈暮絡只愁㫁華山烟樹遥蒼蒼<lb/>
　　　題林彦文詩卷送南歸<lb/>
東周離黍先亡雅南楚崇蘭又變騷上下漢唐觀體製<lb/>
古今李杜擅雄豪青林晩日鳴雙鳥碧海秋風釣六鰲<lb/>
白髪詩翁㑹天趣吳山一笑返輕舠<lb/>
　　倪瓚詩<lb/>
　　　留别虞勝伯<lb/>
<pb n="KR3h0044_WYG_006-63b"/>
清才卓行虞徴士食粥三年致母喪詩法道園能繼武<lb/>
畫傳洪谷早升堂獨髙落落松筠節不逐悠悠雁鶩行<lb/>
此日别君江海去波光鷗影思㣲茫<lb/>
　　　題勝伯仙臺髙士圖<lb/>
仙臺有髙士聞在最髙峯濯足五湖水結巢千歳松霞<lb/>
扉雲扄不可到落花如雪絲吹濛醉顔生酡目瞳瞳飛<lb/>
花蹴踏金芙蓉絳綃為裳玉鍊容往來倐忽其猶龍伊<lb/>
誰貌此世外蹤青城山人仙中翁運筆直與天同功倪<lb/>
<pb n="KR3h0044_WYG_006-64a"/>
生作詩以咏歎凌跨倒影它日期相從<lb/>
　　　題陳惟允畫六言<lb/>
罨畫溪頭喚渡銅官山下㝷僧水榭汀橋曲曲風林雲<lb/>
磴層層<lb/>
　　　題畫<lb/>
僦得城東三畝居水光竹色照琴書晨起開門驚宿鳥<lb/>
詩成洗硯沒逰魚<lb/>
　　　　右抄有竹莊所藏<lb/>
<pb n="KR3h0044_WYG_006-64b"/>
　　吳傅朋逰絲書卷<lb/>
玉鳯凌秋桂花渚漢女繰雲不成縷齊州月暁金氣凉<lb/>
不如崇岡泛晴光晴空淡白風力小落花飛絮隨飛揚<lb/>
二十八宿羅空碧長毫睒光宻如織同心百結映天回<lb/>
誰把量春金粟尺西河仙客飛上天欲綰輕痕苦無力<lb/>
<hi>安陽韓性</hi>
　　瀛國魏夫人虞美人草歌紹興乙夘七月二十八<lb/>
　　日吳傅朋為沈守約書<lb/>
<pb n="KR3h0044_WYG_006-65a"/>
鴻門玉斗紛如雪十萬降兵夜流血咸陽宫殿三月紅<lb/>
覇業已隨烟燼滅隂陵失道非天亡剛強必死仁義王<lb/>
英雄本學萬人敵安用惨戚悲紅粧三軍散盡旌旗倒<lb/>
玉帳佳人坐中老香魂先逐劍花飛新血化為原上草<lb/>
芳心寂寞寄寒枝舊曲聞之似斂睂怨悒裵徊愁不語<lb/>
恰如初聽楚歌時清魂杳杳今誰主玉骨他年恥為土<lb/>
㑹當移植漢王宫更伴尊前戚姬舞<lb/>
　南豐諸曽與王廣陵為文字交吳紫溪實廣陵之外<lb/>
<pb n="KR3h0044_WYG_006-65b"/>
　孫於曾氏有素則此詩為文肅夫人所作無疑噫熈<lb/>
　寜之逄迎建中之調停夫人獨無一語諫其夫而且<lb/>
　倚聲㺯筆尚論漢髙之戚姬何耶前輩嘗言婦人與<lb/>
　知文墨非美事殆有深意然曽氏子孫空青艇齋世<lb/>
　傳江西之燈閫庭淵懿有自來矣紫溪自謂筆法得<lb/>
　栁半葉體不知此語何所自豈與魯公屋漏法相類<lb/>
　然不可強解也袁桷題<lb/>
　　題易安室<lb/>
<pb n="KR3h0044_WYG_006-66a"/>
唐子易安室怡然容膝寛披圖聊諷詠跬步足逰觀魚<lb/>
泳波光碧鳥飛山影寒猶嗤陶學士煑雪一生酸<hi>倪瓚</hi>
　　柬徐季章問疾<hi>趙思式本</hi>
滄浪之水春増波居隣學宫愛伶歌文室談諧已無病<lb/>
書閣校讐寜有訛人來石井寄新茗夢入鑑湖披緑蓑<lb/>
我思君子亦覯止江花未落還相過<hi>倪瓚</hi>
　　謝璚樹詩序<lb/>
詩亡而為騷為五言吟詠得性情之正者其惟淵明乎<lb/>
<pb n="KR3h0044_WYG_006-66b"/>
韋栁沖澹蕭散皆得陶之㫖趣下此則王摩詰矣何則<lb/>
富麗窮苦之詞易工幽深閒逺之語難造至若李杜韓<lb/>
蘇固已烜赫焜煌出入今古踰前而絶後陶其性情有<lb/>
正始之餘遺風則間然矣延陵謝君璚樹居亂世而有<lb/>
怡愉之色隱居教授以樂其志家無缾粟歌詩不為愁<lb/>
苦無聊之言染翰吐辭必陶韋為準則己酉春攜所賦<lb/>
詩若干首示余於空谷無足音之地余為諷詠永日飯<lb/>
瓦釡之粥麋曝茅檐之初日怡然不知有甲兵之塵形<lb/>
<pb n="KR3h0044_WYG_006-67a"/>
體之累也余疑璚樹為有道者非歟其得之於義熈者<lb/>
多矣遂為之序倪瓚<lb/>
　　初夏寄倪元鎮<hi>抄集中</hi>
溪上夜來雨青林宻如霧日出檜栢香沙静鳬鷖聚野<lb/>
夫抱琴出喜與樵者遇黄鳥時一鳴緑隂已無數緩帶<lb/>
受回風蓆帽沾落絮感物發長謠放懐飲清酤胡為勞<lb/>
其生終歳牽百慮願言廬霍期逍遥共遲暮<lb/>
　　掲曼碩小僕鄒福頗能作詩是時諸名流皆有所<lb/>
<pb n="KR3h0044_WYG_006-67b"/>
　　贈<lb/>
福也事人初不切學詩習字欲自别不似南隣守令兒<lb/>
輕裘肥馬通闗節<hi>宋褧</hi>
　　題鄒福詩後<lb/>
右鄒福詩七首鄒福者吾鄉田夫之子也粗讀孝經論<lb/>
語家貧與人傭畊泰定元年予居憂於家其父遣從予<lb/>
給薪水之勞然暇則宻自觀書居五年予攜至京師㑹<lb/>
新天子入正大統以文德治天下明年春開奎章閣詔<lb/>
<pb n="KR3h0044_WYG_006-68a"/>
延儒雅講論道德置授經郎以教勲舊大臣子弟之在<lb/>
左右者以國子教授廬陵林希顔及余為之寅入而酉<lb/>
出令福守舎以盡日閉門讀書習字間為小詩及暮則<lb/>
請可否於余余或方倦欲休或方讀書有㑹意處或執<lb/>
筆為文章思方属必輟而告之不使㡬㣲見予懈怠意<lb/>
遂以為常今年秋遷丞藝文日簡静無事請問之時益<lb/>
富矣余適墜馬在告日卧齋閣福連有所作皆可觀余<lb/>
因取其法度音節尤近者得七首為書之仍題其後以<lb/>
<pb n="KR3h0044_WYG_006-68b"/>
志予喜且以為世之世臣大家學士大夫之子弟不知<lb/>
學者之勸余在閣中時福又從林希顔學國書希顔極<lb/>
稱其可教其所得淺深予不能知也要亦好上者云爾<lb/>
余數年於文事使令盖深得其助焉因并識於此<hi>掲曼</hi>
<hi>碩</hi>
　<lb/>
　<lb/>
　珊瑚木難卷六<lb/>
</p>
<p>
</p>
  </div>
</body>
</text>
</TEI>
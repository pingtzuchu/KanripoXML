<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>珊瑚木難卷七</head>
    <p>
<pb n="KR3h0044_WYG_007-1a"/>
欽定四庫全書<lb/>
　珊瑚木難卷七　　　　明　朱存理　編<lb/>
　　吴文夀詩<hi>文夀字景南臨川人有南窓吟槀草廬為序</hi>
　　　偶出<lb/>
大兒讀書鸎語清小兒學字蚓斜行閉門枯坐茗作伴<lb/>
送客偶出花亂眀一行兩行北歸雁三月二月東風晴<lb/>
江臯農事驚春及白水黄牛人起耕<lb/>
　　　舟泊譚溪<lb/>
<pb n="KR3h0044_WYG_007-1b"/>
溪上雨晴人浣紗一痕西日水眀霞出林苦筍髙於竹<lb/>
落岸殘潮淺及沙春事去人心自懶年光到我髪先華<lb/>
三三兩兩誰家子快馬輕裘踏落花<lb/>
　　　寄凃伯賢<lb/>
杜若生洲啼伯勞山城遊䖏憶同袍岸花送客舟千里<lb/>
春雨添江水一篙遺跡驚鴻留雪爪去心飛鷁御風毛<lb/>
何時挂席随南斗酒濕紅裙夜月髙<lb/>
　　　秋野<lb/>
<pb n="KR3h0044_WYG_007-2a"/>
傍溪人戸兩三家筀竹楓林小路斜我欲為農渾未得<lb/>
秋風歸夢繞黄花<lb/>
疎籬殘菊蕋猶香入眼西風雁數行秋色淡濃天紺碧<lb/>
亂山如畫濕烟光<lb/>
　　　寄興<lb/>
春淺寒猶在村遥得酒艱亂雲埋老樹飛雨暗前山事<lb/>
去心徒苦花遲興自闌惟餘雙白鷺相對共吾閒<lb/>
　　　十二月樂章<lb/>
<pb n="KR3h0044_WYG_007-2b"/>
宫墻新春著栁梢輕絲染作鵞黄嬌風裁雨織舞折腰<lb/>
梅花浩浩飛璚瑶天官賜福下紫霄人間夀獻南山髙<lb/>
<hi>正月</hi>
緗簾拂香花弄姿春風暖入猩紅幃逰絲冉冉弄晴碧<lb/>
胡燕伯勞江上飛蜀花移根醉清淑御輦行春碾銅軸<lb/>
複道飛空聲殷雷清夜瑶池理絲竹年年春滿阿嬌家<lb/>
紫絲歩障金蓮花<hi>二月</hi>
蕙風吹晴雲熱暖修禊年年曲江岸紫茸初成蒲葉短<lb/>
<pb n="KR3h0044_WYG_007-3a"/>
楊花晴雪樓臺滿峩髻新粧下南苑霓旌雉扇行簫管<lb/>
香塵散作隴雲飛人間廽首青春晩<hi>三月</hi>
籜龍梢梢香粉淺枝上殘春無一㸃弄晴小雨宻如毛<lb/>
葱蒨團廻翠波軟薰風一夜摇麥甸黄雲斜開碧雲捲<lb/>
落手金丸脆堪薦<hi>四月</hi>
宫花拂御香猩血濺袍黄今日菖蒲酒玉花浮翠觴朱<lb/>
符纒臂縷金黍浴蘭湯寳扇弄眀月風生羅䄂香<hi>五月</hi>
火龍出海駕雲車雲車吐燄炊赤沙燕王黒蚌珠那得<lb/>
<pb n="KR3h0044_WYG_007-3b"/>
来人家雪山在何處氷海空作柱羅紈夕無風肌肉暗<lb/>
泣露藕花水殿待眀月坐看飛星白光沒<hi>六月</hi>
銀濤界天河影白河上年年候槎客漢家秋殿鎻嵬嵬<lb/>
王母鸞車去不来粉靣修眉冠月嫵願乞巧来持拙去<lb/>
芰荷花老槿花榮夜色秋聲滿凉浦<hi>七月</hi>
列星排空光琰琰玉玦無聲夜西轉促織宵啼旅雁秋<lb/>
怨客枕無眠香闈念逺風淒幽房月眀深殿愁帶似割<lb/>
泪花如翦桂簾香霧夜景差眀朝翠瓦成輕練<hi>八月</hi>
<pb n="KR3h0044_WYG_007-4a"/>
鑄金佛面黄岑岑千百億佛見色身仙人捧觴作花夀<lb/>
花香清入梅枝痩露漙漙風䬀䬀螢蟄光豺祭獸遙天<lb/>
紫雲濕邊月白如晝凍露開花噴玉光闗城夜白征人<lb/>
首<hi>九月</hi>
移短晝續長夜幽壁燈花凝寒灺錦帳懸鈎風不摇芙<lb/>
蓉春暖生蘭麝峩峩霜雉鎔白銅玉河直貫天西東繁<lb/>
霜草枯健鶻疾将軍暁獵號角弓<hi>十月</hi>
銀雪稠稠塞八表枯樹啼號老梅笑徘徊白鳳闐空来<lb/>
<pb n="KR3h0044_WYG_007-4b"/>
氷花浮夜蓮花暁仙人刻玉作楮葉撒向人間收不得<lb/>
酒香熱面眺齋寒一夜羣纎籠縞白玉管吹灰露春色<lb/>
<hi>十一月</hi>
梅花玉鍊容拍盞翠光濃春色来漸近嵗華潛告終亭<lb/>
亭飛綵燕裊裊綴釵蟲玉漏知宵短金爐覺暖融土牛<lb/>
餞太嵗回首踏春風<hi>十二月</hi>
　　吴景南詩序<lb/>
吴景南家臨川南鄉之種湖向来曽從空山雷講師學<lb/>
<pb n="KR3h0044_WYG_007-5a"/>
詩尊敬其師既沒而拳拳不能忘講師之詩雄健景南<lb/>
之詩婉麗其子寵以示予惜予不能詩寵也其請於工<lb/>
詩之士刪其所可刪者存其所可存焉斯足以彰父之<lb/>
美矣八十五翁吴澄序<lb/>
予㓜時嘗從空山雷先生遊因知種湖吴景南亦執經<lb/>
先生之門未及識焉後二十年予在朝奉命代祀還山<lb/>
景南来山中始得少叙疇昔之所聞者元統乙亥夏五<lb/>
予扈大駕清暑上都其猶子實擕至南窓吟槀首卷求<lb/>
<pb n="KR3h0044_WYG_007-5b"/>
序言余㳺方之外每聞父師之教究性命之學間作一<lb/>
二詩不過陶冩性理歌頌雍熈而已豈曰專門於詩者<lb/>
哉空山先生有道君子也景南既從之遊其所得不待<lb/>
告而知之矣今數其子弟輩教授鄊里者凡十餘人詩<lb/>
禮之傳有足徵焉尚奚以予言為雖然南窓之吟清俊<lb/>
藻麗自成一家子孫其珍襲之學士臨川吴公當代名<lb/>
筆也因特為序其端惜予未及見他日過種湖之上拜<lb/>
空山之墓就一讀焉於是乎書特進上卿𤣥教大宗師<lb/>
<pb n="KR3h0044_WYG_007-6a"/>
看雲道人吴全節寓上亰紫真宫西方丈<lb/>
　　露筋廟碑<lb/>
天地之間惟二氣陽况君子隂比小人而五行交相為<lb/>
功各有正位其龎雜者亦交處於隂陽之間盖亂臣賊<lb/>
子之所禀婦人女子之所羞雖其粉飾一時班域聖賢<lb/>
眀未即察而隂譴亦不旋踵則澤國之女噆膚露筋不<lb/>
就有幃之子氏不顯於一時祠方掲於千古庸夫庸婦<lb/>
之所傳稱有如昨日是幽明之所共信而古今不可得<lb/>
<pb n="KR3h0044_WYG_007-6b"/>
而議者然則伯夷叔齊之節不必俟聖人萬世所自知<lb/>
眀矣紹聖元年十月中岳外史米芾東歸過其下刻石<lb/>
賛曰王化煥猗盛江漢叔運煽猗人倫亂一徳彦猗昭<lb/>
世典情莫轉猗天質善楚澤緬猗雲木偃煒斯囝猗日<lb/>
星建<lb/>
　畋謬丞帥府将及二載䕶使客徃反凡十拜祠下其<lb/>
　碑刻之所傳蔑有存者偶家藏元章真跡著偉節足<lb/>
　以律人者已不敢私謹摹刻置於郡丞官舍使後世<lb/>
<pb n="KR3h0044_WYG_007-7a"/>
　有考焉淳熈乙未七月既望䖍亭翟畋題乙巳十月<lb/>
　廿二日書于玉峰景徳寺僧舎<lb/>
　　楊維禎詩<lb/>
　　　丁孝子行<lb/>
孝子蘭刻木肖母顔木有神痛相關况我孝子有母上<lb/>
堂問安否母胡為母雙瞽母瞽捫壁行行聴孝子聲孝<lb/>
子泣母䑛母目何時仰見天日星朝䑛瞽暮䑛瞽一日<lb/>
二日百里程母瞽豁然而月明隣里来賀母如長夜再<lb/>
<pb n="KR3h0044_WYG_007-7b"/>
生孝子名上達天聴華表柱為孝子旌<lb/>
　　　石新婦<lb/>
亭亭獨立傍溪濱四傍無人水作鄰苔髪不梳千古髻<lb/>
翠眉空掃萬年春霜為鉛粉憑風傅霞作臙脂仗日勻<lb/>
莫道岩前無寳鏡一輪明月照夫人<lb/>
　　　桃花犬<lb/>
　邑吴氏仲衡家畜犬病踣子能銜食哺其母死葬小<lb/>
　山下有花開如白鳯仙人因稱之為孝犬云<lb/>
<pb n="KR3h0044_WYG_007-8a"/>
昔桃花孝義聞天家今桃花生子在吳家桃花子母病<lb/>
踣不起三子者纍纍若悲啼有一子銜食哺母母食之<lb/>
子始出馳一去復一來眠母左右不一離吳老人夀期<lb/>
頥五葉孫斑斕衣門前荆樹不分枝柱下並蒂生靈芝<lb/>
吳家孝慈及草木况爾桃花為有知喔喔梟獍兒泥塗<lb/>
我宫室蕩裂我四維風俗日壊壊不支歌桃花作家慶<lb/>
吳家兒當執政桃花甡甡化梟獍<lb/>
　　　　右三詩見諸暨志<lb/>
<pb n="KR3h0044_WYG_007-8b"/>
　　元真館小集<lb/>
　至正四年十二月十七日予從客過如林還謁元真<lb/>
　館盧伯融為酒食來餉㑹六七人醉而以山意衝寒<lb/>
　欲放梅分韻予得衝字七人者李孝光季和釋徳莊<lb/>
　蒙泉郭翼羲仲瞿智恵夫陸仁良貴吕誠敬夫也<lb/>
良朋謝郭邑勝賞屬𤣥冬野静梅將發山乾雪未封生<lb/>
荑近芳節出日媚川容愁用詩湔洗寒憑酒打衝幽人<lb/>
每多暇俗子自無悰聊以供娯悦詎知縻萬鍾<hi>李孝光</hi>
<pb n="KR3h0044_WYG_007-9a"/>
寒雲蔽朝曦野水鳴浄潺偶兹倚松樹若㳺天壇間芳<lb/>
筵接華屋寳瑟觸瑶環粲粲庭下梅寒英雜苔斑良㑹<lb/>
歡方洽轅轍勤屢攀仰視河漢高笙鶴在瑶山<hi>吕誠</hi>
我從仙山㳺投策聊自憩脩篁翳春𬎼隂雪留叢桂於<lb/>
焉賞兹趣載酤雜繁饎班坐依年齡被服製荷芰嘉㑹<lb/>
諒靡常燕樂以適意今我不云樂歳月亦云駛<hi>盧昭</hi>
四時互推序歳事倐已閒羣隂閉萬蟄元氣若龍蟠大<lb/>
哉天地心微陽見其端一一根太極春葩俄星攅馨香<lb/>
<pb n="KR3h0044_WYG_007-9b"/>
不盈掬微雲那忍飡貞素矢弗移相與任嵗寒<hi>郭翼</hi>
旭日散逺坰行遵滄海曲幸逢文士集蘭酌忻見屬念<lb/>
兹芳嵗至去日如轉燭昭代無遺賢白駒在空谷六子<lb/>
慕𤣥理省已無營欲何哉塵中人自令類蠻觸<hi>釋徳莊</hi>
窈窕𤣥館静方外遐情鬯珠樹雜霰下璚芳微風蕩張<lb/>
筵命宴集傾簟酌佳醸坐客仰令才歡舞迭清唱樂兹<lb/>
嵗時康况及年齡壯齪齪塵鞅中安得任流放<hi>陸仁</hi>
朝遊𤣥真館暮宿容城臺正身秀眉翁光燄紫霞杯醉<lb/>
<pb n="KR3h0044_WYG_007-10a"/>
夢廣樂作鵾絃似鳴雷玉女左右侍皎皎嘆且咍帝令<lb/>
歸洗髓羽車載之廻醒来雪盈尺但見庭中梅<hi>瞿智</hi>
　　漫興九首<lb/>
瞿盧袁陸思清警要我題詩來鶴亭月下吹笙看舞影<lb/>
竹中移栅䕶霜翎<lb/>
廣平梅詞吐清婉恵連雪賦映嬋娟况有文章兼二美<lb/>
吕家亭子得無傳<lb/>
白雲滿地如白石明月窺江來近人最憶滎陽好兄弟<lb/>
<pb n="KR3h0044_WYG_007-10b"/>
著霜柿葉寫詩新<lb/>
淮泗大水斷禾黍聞道居人巢樹頭漢武曽聞歌瓠子<lb/>
老翁更擬賦黄樓<lb/>
城南市中有楚客醉卧高樓看月生兩兒共扶不肯下<lb/>
紫簫吹度到天明<lb/>
側聞朝家置史館須得班馬出羣材掲公已老歐陽死<lb/>
近者何賢為總裁<lb/>
北山一士禪宗秀爛漫交情只憶渠每與王郎傳詛楚<lb/>
<pb n="KR3h0044_WYG_007-11a"/>
不同懐素學狂書<lb/>
永嘉為儒有陳子更思文雅得曹髯麟趾鳳毛不數見<lb/>
龍文虎脊有誰兼<lb/>
江上十月風日好小桃欲開春可憐絶勝龍沙三尺雪<lb/>
雕弓射雁拂廬前<hi>郭翼</hi>
　　題朱澤民畫<lb/>
白雲白如太古白青山青似佛頭青何時約客山頭寺<lb/>
春日題詩錦繡屏<hi>楊亷夫</hi>
<pb n="KR3h0044_WYG_007-11b"/>
山水之圖不盈尺染得水碧與空青明朝為借王喬舄<lb/>
飛入匡廬九疊屏<hi>張伯雨</hi>
遊山曽識仙人氣每見雲來眼為青夢著峨眉好秋色<lb/>
小奴秉燭看銀屏<hi>李孝光</hi>
　　送瞿恵夫青龍學官二絶<lb/>
山雨蕭蕭夜轉多思君别後定如何惟犀怪底時時動<lb/>
池上東風生緑波<lb/>
雲影垂江溉樹隂題詩東閣曉寒侵便湏騎馬迎君去<lb/>
<pb n="KR3h0044_WYG_007-12a"/>
街上青泥三尺深<hi>吕敬夫</hi>
　　送進士蕭孟南之官建始序<lb/>
長沙蕭竹園先生之子潭字孟南為蘇州府儒學弟子<lb/>
讀春秋經登庚辰科進士第廷試在一百九名之中除<lb/>
署知䕫州府建始縣事歸辭其親將即任走江滸為别<lb/>
且乞言予托交竹園有年矣言可靳乎予曰吁儒者之<lb/>
效不著乆矣何也三代之時道行於上化浃於下豈非<lb/>
儒者之效也周之衰君臣父子之道幾乎熄孔子慮之<lb/>
<pb n="KR3h0044_WYG_007-12b"/>
深筆之六籍為萬世凖由古迄今建學立師以掌之不<lb/>
可一日廢者誠以國家倚為培育英材之地他日用之<lb/>
則君心之邪正國體之强弱民俗之安危政治之要靡<lb/>
不繫焉故也惜乎歴代之君徃徃未能皆知所以興學<lb/>
設教之意而開導其君故自漢以来君臣治迹或替或<lb/>
隆由儒者之效不大白於世而斯民不獲蒙其澤者多<lb/>
矣孟南學校士也其亦有感乎然猶有説為孟南告者<lb/>
夫學校之士必由科舉而進科舉豈古人設此為干禄<lb/>
<pb n="KR3h0044_WYG_007-13a"/>
計哉盖將以此觀士之素藴耳先儒嘗曰使孔子生今<lb/>
之日亦必由科舉出科舉豈能累孔子耶然則孔子不<lb/>
為科舉累者善其學即筆之六籍掌之學官由身心而<lb/>
推之家國天下之學也奈何後世之士狥功名之心忘<lb/>
義利之辨其所學與聖人背馳始而燈火寒窻孜孜矻<lb/>
矻以求得及其既得而遂怠之假聖言為求仕之筌蹄<lb/>
學者以相為效而不疑有司以為故常而不慮視致君<lb/>
澤民之術為紙上語其於古者設科取士之意果安在<lb/>
<pb n="KR3h0044_WYG_007-13b"/>
哉嗚呼此士風之所以不厚而儒者之效所以不著有<lb/>
自來矣孟南學校士也寜不因予言而自振乎矧孟南<lb/>
童時嘗從鄉先生俞立菴㳺而乃翁竹園有學有守父<lb/>
師之訓必聞之熟矣今之徃也思作養之不易宜以古<lb/>
之循良自期亷謹以持身和易以接物盡瘁竭誠恪恭<lb/>
厥職使居民過客感戴稱頌皆曰由進士來者其效乃<lb/>
若此異時非特輝映朝廷亦將延譽於父母師友矣予<lb/>
刮目以俟建文二年秋七月廿有三日范陽盧充頼序<lb/>
<pb n="KR3h0044_WYG_007-14a"/>
<hi>字次農</hi>
　　陳維寅壙志銘<lb/>
處士諱汝秩字惟寅姓陳氏其先本蜀人逺祖篆嘗登<lb/>
宋宣和進士第歴官至左朝散大夫曽大父洽宋鄉貢<lb/>
進士大父仝父徴皆有隠徳父嘗從草廬吳先生學既<lb/>
卒業乃北上燕趙遍交當時名公鉅卿論天下事已而<lb/>
南還遂於吳卜居焉母江氏宋丞相萬里之孫女也處<lb/>
士生而警敏剛介才氣過人早失怙能力貧以篤學工<lb/>
<pb n="KR3h0044_WYG_007-14b"/>
於詩文有古作者之風且嗜古凡前代名畫法書與今<lb/>
人之作心誠好之雖傾貫購得弗惜也與人論古今人<lb/>
物賢否治道興衰自夜至於曙弗怠也奉母夫人曲盡<lb/>
歡心與人交懇懇而有情當大明維新以人材聘至京<lb/>
將大用辭以母老得歸田里正圗菽水以盡親餘年竟<lb/>
以疾卒豈不哀哉處士生於天厯己巳十一月初四日<lb/>
卒於洪武乙丑四月一日享年五十有七娶袁氏生男<lb/>
一人純女四人咸未娶嫁卜以是月六日丁酉𦵏吳縣<lb/>
<pb n="KR3h0044_WYG_007-15a"/>
雅宜山大墩之原從先人兆次友人張適叙而銘之銘<lb/>
曰嗚呼惟寅豐其才而莫伸工其辭而益貧竟潜晦以<lb/>
終身者將以發乎後昆也耶<lb/>
　　鄧善之詩<lb/>
　　　清明日㑹宋集賢園亭時梨花盛開飲酒聼歌<lb/>
　　　樂甚張郭二學士命僕賦詩<lb/>
琪樹吹香蕩夕暉華簮人對雪霏霏漢宫新火初傳燭<lb/>
楚女行雲乍濕衣一片花疑蝴蝶化滿枝春想玉奴飛<lb/>
<pb n="KR3h0044_WYG_007-15b"/>
蛾眉不用梨園曲唱徹瑶臺醉未歸<lb/>
　　　客京師次張仲實見寄觀梅韻<lb/>
花老蠻烟細雨塵幾經清夢嘆真真夜窺幽樹唯山鬼<lb/>
暖入孤根有谷神嵗晩粧殘金屋冷月明歌散玉樓春<lb/>
十年不到西湖路辜負先生墊角巾<lb/>
　　　春日遣興<lb/>
寳篆香消雨散絲准撩詩興上花枝春風吹度南窻竹<lb/>
一片紅芳落硯池<lb/>
<pb n="KR3h0044_WYG_007-16a"/>
　　　竹西為上虞徐習曾作<lb/>
三徑蕭森緑霧寒東鄰日日報平安高情直到斜陽外<lb/>
渭水秋風一釣竿<lb/>
　　友聞録序<lb/>
雲間陸蒙氏編縹册二帙釐為若干卷曰友聞録取聖<lb/>
人友多聞義也携以過草𤣥閣求引言閲其所録一時<lb/>
薦紳先生如廣陵蘇公昌齡遂昌鄭公明徳泰陵成公<lb/>
居竹毘陵倪公元鎮俱有手墨列其中可寶而傳也夫<lb/>
<pb n="KR3h0044_WYG_007-16b"/>
豈若三家村儕掇拾猥瑣而遽以自足哉昔李氏有師<lb/>
友談記晁氏有客語涑水有記聞吾先子有聞見錄皆<lb/>
取一時師友賔客以纂錄成書也予嘗怪今朋徒有㑹<lb/>
所談不聞嘉言善行而私議官寺短長爵秩陞降市井<lb/>
庸流之軰否則談諧調謔而已奚有飲食談笑之頃孜<lb/>
孜以紀載為務積以成帙以備他日職史者之資乎夫<lb/>
蒙之以多聞取友從知友之有益於蒙而去其損者又<lb/>
可知矣然予於蒙尚有諗也子之取友得聖門之訓矣<lb/>
<pb n="KR3h0044_WYG_007-17a"/>
其亦得師於講經討傳之際尊其所聞行其所知乎果<lb/>
爾則子於聖域將有所造豈止備見聞事實為職史者<lb/>
計哉蒙尚以予言勉之至正甲辰二月初吉遺叟㑹稽<lb/>
楊維楨在小蓬臺試陸貴頴棗心筆書<lb/>
　　題舜舉畫<lb/>
舜舉此圗其以畫滑稽遊戯者也當與桞子厚之蝜蝂<lb/>
陸魯望之螙化蘇子瞻之八物同一機軸於世豈曰無<lb/>
補蒙莊謂東郭子云道在螻蟻道在稊稗道在瓦甓道<lb/>
<pb n="KR3h0044_WYG_007-17b"/>
在屎溺可以拉圾堆而眇視之耶<hi>王行</hi>
　　故翰林待詔滕公墓誌<lb/>
公姓滕氏諱用亨字用衡累世家姑蘇父諱徳進母萬<lb/>
氏公年甫弱冠事從父思勉宦遊南北渉歴山川竒瓌<lb/>
益資其胷中所學晩歸鄉里將終身焉聖朝求賢如不<lb/>
及永樂三年有以名聞遂膺聘起家授官翰林待詔階<lb/>
將仕佐郎預修永樂大典三年考績轉階登仕佐郎永<lb/>
樂七年九月丙申朝退還公館與朋友談笑如平日既<lb/>
<pb n="KR3h0044_WYG_007-18a"/>
暮忽憒憒昏暈夜半竟殁焉公生於至元丁丑八月初<lb/>
五日享年七十有三娶趙氏無子生女一人貞贅陸浩<lb/>
聞訃驚怛奔䘮告白於朝蒙恩賜楮鏹給驛舫還遂以<lb/>
十二月辛酉𦵏吳縣玉山之原予既為銘掲之封墳浩<lb/>
請不可無詞以掩諸幽也爰摭其出處大槩𦵏之壙中<lb/>
嗚呼用衡已矣予之悲其安已耶王汝玉撰<lb/>
　　瓊林薛真人誄文<lb/>
開府神徳君以神道設教三數百軰徃而有聞者惟閩<lb/>
<pb n="KR3h0044_WYG_007-18b"/>
之陳文學近古所謂博大真人哉文學供奉時落魄不<lb/>
羈以詩酒自汙沒乆始贈真人號朝學士大夫述徳誄<lb/>
行未已也盖能薄聲利外形骸以文章道術相周旋未<lb/>
始出吾宗而已文學去世踰四十載彷彿其人得薛元<lb/>
卿氏元卿早侍神徳君入有蓬萊道山之遊從出有茂<lb/>
松清泉之怡悦視文學公差若有檢束至於翰墨跌宕<lb/>
詩酒淋漓白眼青天傲睨一世則未易有優劣論人當<lb/>
在逸品上矣今大宗師吳公以耆徳重於朝凡執事者<lb/>
<pb n="KR3h0044_WYG_007-19a"/>
一二十輩皆真人聲光赫奕非下士所敢仰而望且何<lb/>
足以測而識之哉元卿已矣論者獨以繼文學公異時<lb/>
或無用之用諸葛雖死尚能動人元卿其有不亡者存今<lb/>
已睹其兆是為元卿誄不死哉<lb/>
　至正乙酉暮春之初句曲外史造首為章心逺書一<lb/>
　通予將屢書之以識四海之公論如此非張雨暱之<lb/>
　而私之也<lb/>
　此予之狂言心逺乃弆於無用之所一展對間既重<lb/>
<pb n="KR3h0044_WYG_007-19b"/>
　故人之思而一載之内雲嶠陳君以卑位徃彦輔張<lb/>
　君以際遇徃獨存者元卿耳雨為無用重識<lb/>
　元卿向㽞吳篤斯文契誼數相從已而還山中詩文<lb/>
　日已精行業日已高且謂予曰今被璽書徵徃杭之<lb/>
　佑聖觀子幸一來豈料元卿遽沒於山中也鄭無用<lb/>
　出杭人張伯雨所為之誄三讀其文而悲之若元卿<lb/>
　者方且為古之博大真人㳺於太微之上夫豈言語<lb/>
　文字所能賛美也哉鄭元祐識<lb/>
<pb n="KR3h0044_WYG_007-20a"/>
　　鄧善之詩<lb/>
　　　題文與可墨竹<lb/>
此君脱頴蒼筤根修節稜稜見空洞志士林居増眼明<lb/>
嵗窮瞥見氷霜凍我嘗逕造羣籟寂萬玉隂圍天宇空<lb/>
畫圖老可得三昧遺縑敗楮千金重鳳翔青林春向妍<lb/>
龍㧞老湫雲欲動斵輪承蜩道之妙彼哉畫史醯雞甕<lb/>
坡仙磊落兩玉人瑰詞藻句雜嘲弄渭川奚啻千畆胸<lb/>
亦有八九吞雲夢我今闗山苕溪曲欲聽琮琤助清供<lb/>
<pb n="KR3h0044_WYG_007-20b"/>
二老高風杳莫追笑予匏落知何用<lb/>
　　　挽薛助教<lb/>
扈蹕居庸道歸来僕馬疲俄聞痟首疾不見折肱醫靈<lb/>
旐辭官舍寒毡罷講帷吳興四千里慘慘泣孤嫠<lb/>
與子俱留滯那知隔古今猗蘭摧露草斷雁落秋隂手<lb/>
澤遺書畫心䘮得子衿溪頭吾卜宅相望竹松林<lb/>
　　樂苦齋記<lb/>
華亭孫錬師字明叔者蚤以頴敏得鄉里名為鄉大姓<lb/>
<pb n="KR3h0044_WYG_007-21a"/>
義門夏氏所知遇如其家老綜理以益其富者將三十<lb/>
年至正乙未主人者亡師喟然曰知己者死矣安用屑<lb/>
屑久覉塵鞅耶遂去為黄冠師丙申城毁於兵民無故<lb/>
居義門乃於府城之北鳳凰山之東外波涇之西築室<lb/>
以聚族焉師亦僦地其旁為屋三楹庸以止息曰吾不<lb/>
忍與義門氏子孫遂相忘也予一日過義門且造師坐<lb/>
予於室東之樂苦齋起而請曰子亦知夫齋之名樂苦<lb/>
者乎余曰不知也師曰將徴子文以記之也久矣幸勿<lb/>
<pb n="KR3h0044_WYG_007-21b"/>
辭予曰好榮惡辱人之常情今夫喜也悦也得意也好<lb/>
也所謂樂也憂悲也窘窮也疾病也禍患也所謂苦也<lb/>
師乃以人所不欲也而曰我乃欲焉是不亦好人之所<lb/>
惡惡人之所好傳所謂拂人之性者乎師曰豈敢試為<lb/>
子陳之吾鄉之人有才幹器局者多出入大家綱紀其<lb/>
門户以濟其私家故倚大富者為小富自小富為巨室<lb/>
比比皆是方義門聲勢赫赫家之政小大芥細悉由鄙<lb/>
人鄙人欲自為計何施不能顧乃澹泊自嗜若將終身<lb/>
<pb n="KR3h0044_WYG_007-22a"/>
不殖貨利不置畎畆不事懋遷䘮亂以來既無田廬生<lb/>
理日拙官方以無田而號富有者嘗依富人以成家者<lb/>
應命有司鄙人已數數困於是矣其應命也始也剥肌<lb/>
膚今也竭膏血父子不保室人怨嗟貿售市易大而衾<lb/>
裘書冊微而箧笥巵匜探索無遺以死為愈殊不知鄙<lb/>
人無田而非富有依富人而未嘗成家者也其苦也孰<lb/>
大於是嘗讀老子書有曰有身有患莊周書亦曰人之<lb/>
生也與憂俱生是凡人之生不能無苦也審矣鄙人既<lb/>
<pb n="KR3h0044_WYG_007-22b"/>
學其道敢不一死生外形體齊物我樂其存於中者聼<lb/>
其苦於外者如是而已是乃所謂樂也予曰師盖可與<lb/>
言道者矣易曰遯世無悶不見是而無悔又曰與時偕<lb/>
行繫辭曰樂天知命故不憂安土敦乎仁故能愛傳曰<lb/>
素其位而行素患難行乎患難陶靖節曰貧賤常交戰<lb/>
道勝無戚顔蘇文忠曰平生學道専以持外物之變非<lb/>
意之來正須理遣皆此意也師盖可與言道者矣昔人<lb/>
有言市中有虎衆皆自若獨一人色惨而意動盖嘗傷<lb/>
<pb n="KR3h0044_WYG_007-23a"/>
於虎者也予以流俗所不偶作畸傖東海上處貧賤之<lb/>
日久矣盖嘗傷於苦者也貧賤之苦世所不堪予亦以<lb/>
孔子之道朝夕自娯苦雖稍來亦復謝去終不能亹亹<lb/>
逼人聞師之言乃知世固有同於予者如是予與師苦<lb/>
雖不同樂豈有異耶師先君子之所愛也予不敢替其<lb/>
愛敬為師記之<hi>張雨</hi>
　　映雪齋<lb/>
　　　記<lb/>
<pb n="KR3h0044_WYG_007-23b"/>
映雪齋者雲間孫明叔書室也室邇素王燕居之宫明<lb/>
叔㓜習俎豆禮遜溢於目詩書熟於耳既長見益多聞<lb/>
益博學日益進所蓄經書幾千卷若注若疏若觧義諸<lb/>
氏之説備焉史千卷若紀傳若書志歴代紀載萃焉子<lb/>
集又千卷筮史醫師方伎之精者古今名賢墨蹟之真<lb/>
者聚以類焉闢一室序次甲乙而尊丌之題曰映雪盖<lb/>
希其先世之勤於學也而或者疑焉夫勤學而雪是映<lb/>
本由於膏之不繼今明叔非不足於膏也映雪而讀一<lb/>
<pb n="KR3h0044_WYG_007-24a"/>
時適然雪亦非常有而可映也而是之名何居觧之者<lb/>
曰齋之中素壁四環紙窻潔幽籖牙之垂垂軸玉之疏<lb/>
疏其境皆雪也皓魄欲沈晴烏未翔曉色漾乎書帷寒<lb/>
光耀乎虚楹景又無時而非雪也指送瑶琴之彈手映<lb/>
玉麈之揮清談而屑霏唾咳而珠玉則雪在乎其人濯<lb/>
宿汚於蟬蜕來新見於融氷湛然虚白皎然靈瑩則雪<lb/>
又在乎其人之心是則雪雖不常有而吾雪則常有也<lb/>
雖焚膏而讀而吾之志則常若映雪而讀也明叔其賢<lb/>
<pb n="KR3h0044_WYG_007-24b"/>
矣哉予嘗卧衡門釣寒江東櫂剡溪北上燕山交是雪<lb/>
乆矣江空嵗晏梅花欲春扁舟下松江明叔邀予坐齋<lb/>
中焚香讀四聖人易但覺夜寒窻白萬象昭然時至正<lb/>
丁亥十二月三日番陽傅貴全子初記<lb/>
　　　詩<lb/>
新裁鶴氅著来輕儼若氷壺不夜城展席繙書延倒景<lb/>
煑茶敲火送深更千山玉立神逾爽一室清虚眼倍明<lb/>
座上高談無雜客蕭蕭白髪可憐生<hi>陶宗儀</hi>
<pb n="KR3h0044_WYG_007-25a"/>
　　鶴齋詩<hi>有序</hi>
　茂宏薛君臨以朱公本初高第弟子也公至順庚午<lb/>
　如還道中諸詩盖無媿杜工部石壕吏無家别諸篇<lb/>
　茂宏為予誦之為之感激有少陵慕元使君之意茂<lb/>
　宏清雅善學其師尤工於詩㫖趣不異自名其齋曰<lb/>
　鶴昔薛少保畫鶴動衆雖乆冺沒每誦杜句慨然有<lb/>
　凌雲之思焉故以是望吾茂宏也乃賦詩贈之<lb/>
每吟少保郟郊篇畫鶴仍為世所傳羽翮已超千仞表<lb/>
<pb n="KR3h0044_WYG_007-25b"/>
風騷逺軼六朝前兒孫有志翔寥廓妙句相貽起静便<lb/>
今日名齋深屬望雪絲雲錦看冲天<hi>青城山樵虞集</hi>
　至正九年青龍在己丑仲秋上戊日天子有事於太<lb/>
　社太稷素與執事禮成歸金臺坊寓舍是日雨潦無<lb/>
　過客因錄青城先生鶴齋詩以寄薛君君里中有張<lb/>
　生兄弟善刻字當刻此詩於晩圃堂中盖先生乆捐<lb/>
　館舍其文章不可得矣素書無法不足道也華盖童<lb/>
　子危素識<lb/>
<pb n="KR3h0044_WYG_007-26a"/>
　　有元故薛君思永配倪夫人墓銘<lb/>
至正十年夏元儒薛毅夫𦵏其太夫人倪氏於信之貴<lb/>
溪縣同耕原其友臨川危素方在史館屬其外兄桂孟<lb/>
書其世出言行欲來求銘居無何汝潁盗起道路隔絶<lb/>
後一紀始克航海至京師以請於素不敢辭也按夫人<lb/>
諱瑞真姓倪氏其先在南唐時有信州雄石鎮鎮遏使<lb/>
官至銀青光禄大夫奉化軍開國侯父恕軒先生母某<lb/>
氏生至元二十七年八月時見北斗光燭於庭父母異<lb/>
<pb n="KR3h0044_WYG_007-26b"/>
之年十九歸同里薛君昶思永其字也君之父晩有足<lb/>
疾不良於行扶掖起居供饋飲食必身先之父或謂之<lb/>
曰宜自讀書不煩爾也對曰奉親餘暇方是讀書之時<lb/>
上有太母夫人復從容曰妾當親為治具以養曽祖姑<lb/>
為學不可廢也君有父䘮慟哭過哀人不忍聞懼傷太<lb/>
母之心既葬則哭於他室夫人開釋之終莫能止每見<lb/>
太母則歡然改容服除竟以憂遘疾卒曾祖姑方涕泣<lb/>
慮無以為𦵏夫人乃盡出嫁時衣服簮珥以為棺槨他<lb/>
<pb n="KR3h0044_WYG_007-27a"/>
日撫二子曰汝大父嘗窘於徭役亦不知遽至於貧唯<lb/>
日夜望汝成人以興吾家他日得從爾父於地下足矣<lb/>
哭幾至絶由是堅苦自持蠶桑紡績得繒布奉曽祖姑<lb/>
餘以資教子之費既長則又訓之曰外人多言汝勤能<lb/>
鄉學使汝父及見之喜當何如輙嗚咽流涕曽祖姑䘮<lb/>
伯祖姑議均財治具夫人請曰所積錙銖豫備之矣人<lb/>
尤以為難能嵗時祭祀必躬親爼豆無違於禮至正八<lb/>
年十月戊辰得疾越五日壬申沒得年五十有九子男<lb/>
<pb n="KR3h0044_WYG_007-27b"/>
二毅夫其長也次餘祥先卒孫男一人薛氏之先亦仕<lb/>
南唐為司徒乃徙貴溪之漸歩里五傳至宋朝奉郎尚<lb/>
書駕部員外郎上䕶軍昌弼又六傳至脩職郎金溪縣<lb/>
丞玠君其曽孫也兩家俱著族云銘曰<lb/>
女婦之徳由教而明維薛與倪世有簮纓婉娩令容訓<lb/>
戒是承爾行之孝爾節之貞鬰鬰松栢原曰同畊為善<lb/>
之徴被厥雲仍通奉大夫叅知政事同知經筵事提調<lb/>
四方獻言詳定使司事臨川危素譔中奉大夫同知太<lb/>
<pb n="KR3h0044_WYG_007-28a"/>
常禮儀院事鄱陽周伯琦書<lb/>
　　藏經銘<lb/>
北斗道經一卷故太史清江范梈所書貴溪薛毅夫奉<lb/>
而藏諸禹穴承母命也母倪姓諱瑞真世大族生於至<lb/>
元之庚寅生之日父母睹北斗光燭於庭故長而事斗<lb/>
極䖍日誦其經年十九歸薛昶氏昶蚤卒時甫三十孀<lb/>
居卓偉訓毅夫詩禮為名士毅夫一旦過清江謁太史<lb/>
告以故太史為書經俾之歸遺母母得之喜曰比夜夢<lb/>
<pb n="KR3h0044_WYG_007-28b"/>
汝軌經我側今致此非偶然也吾百年後可藏諸名山<lb/>
慎勿忘暨毅夫太母䘮乃上會稽詣禹穴藏經已而屬<lb/>
太史氏襄陽張翥為之銘銘曰<lb/>
禹陵之洞陽明虚中閟玉匱遁甲圗孰敢窺之神所徂<lb/>
有孝子毅精誠孚斗七宿經史梈書元黓攝提月在如<lb/>
翥也作銘古作模歴厥世百文弗渝後有道者其徴且<lb/>
　　贈鶴齋詩<hi>并序</hi>
　鶴齋隠居浮海至京師為其母夫人請銘於中書叅<lb/>
<pb n="KR3h0044_WYG_007-29a"/>
　政危君既得之復來吳謁予求篆題并以翰林承㫖<lb/>
　張君所作藏經銘求予古篆恐難其書賦三絶句以<lb/>
　請予嘉其篤孝即書以貽之仍次韻為答時至正癸<lb/>
　卯季春上吉也老友鄱陽周伯琦<lb/>
蓼莪報徳自難忘浮海飄然一葦航萬里得銘如見母<lb/>
何慙蛇蚓助餘光<lb/>
陕郊古句人争誦義訓猶知教一經慈範堂堂傳百世<lb/>
故應玉樹長階庭<lb/>
<pb n="KR3h0044_WYG_007-29b"/>
共望江東日暮雲吳門六載對殘春論文何日同尊酒<lb/>
但恐詩成泣鬼神<lb/>
　　九月一日訪鶴齋於上清别館擬邀小酌適其生<lb/>
　　朝有出戯書此為明日之約<lb/>
蓬萊宫中尋薛濤芙蓉城裏去逰遨常騎仙人兩脚鶴<lb/>
何處阿母一蟠桃菊花邀客易成晩竹葉於人安所逃<lb/>
歩虚一起且歸去明日與君持蟹螯<hi>青城山樵虞集</hi>
　　用先叔祖韻夀薛鶴齋真人<lb/>
<pb n="KR3h0044_WYG_007-30a"/>
　近以兵避海上㑹鶴齋真人于練川語及舊逰皆如<lb/>
　夢寐因誦先叔祖太史文靖公詩乃為真人九月一<lb/>
　日生朝賦也今俱客於此復逢此日而誦此詩感懐<lb/>
　今昔三十年矣於是堪不能無述謹用韻以為夀云<lb/>
練海秋潮若捲濤遼天得與鶴同遨人間不老三花樹<lb/>
天上初分五色桃甲子每書聊自託姓名千載復誰逃<lb/>
等閒談笑重陽近又向尊前一舉螯<hi>虞堪</hi>
　　次韻<lb/>
<pb n="KR3h0044_WYG_007-30b"/>
青城文思涌波濤子復長吟海上遨瞻望白雲歌伐木<lb/>
記從瑶水得餘桃百年風雅誰能繼萬里烟塵共此逃<lb/>
不是菊花知節序一桮負却蟹雙螯<hi>薛毅夫</hi>
　　㳺靈巗三首<lb/>
吳宫花草乆為塵千仭空山嫵黛新雲閣靣湖春渺渺<lb/>
天池浸石碧粼粼諸侯互勝猶争奕三世如來却現身<lb/>
白社楣間留秀氣清逰滿占及芳辰<lb/>
丹梯百折到松林連抱庭杉嵗月深永巷廊虛曽響屧<lb/>
<pb n="KR3h0044_WYG_007-31a"/>
荒宫臺古不聞琴蛾眉傾國悲生樂麈尾談空後視今<lb/>
山下良田明似剪一畦那得老雲岑<lb/>
重㳺已隔十三春纎緑嬌黄嵗度新白髪無情添老態<lb/>
青山有約待詩人菜花間麥畦樆錦薜荔縈藤樹簇鱗<lb/>
香逕斜陽啼杜宇廻舟圓月掛城闉<hi>周伯温</hi>
　　玉鸞傳<lb/>
玉鸞者蕭氏子也小字阿鸞按蕭氏有二𣲖俱以音律<lb/>
知名其一居大夏之西曰筠有直節黄帝時伶倫用之<lb/>
<pb n="KR3h0044_WYG_007-31b"/>
定律吕筠再世孫龍賛舜作韶樂樂用有成書曰蕭韶<lb/>
九成鳯凰來儀是也其一隠昆山之麓曰璞以抵鵲得<lb/>
名卞和屢獻之楚懐王不用遂匿徳不售子貢稱其韞<lb/>
匱而藏求善賈而沽者也其後子孫遷徙無常處惟居<lb/>
藍田荆山者最盛鸞藍田人也初育於石氏當秦皇帝<lb/>
并吞六國有天下薄海内外瑰怪珍竒瑋異莫不效職<lb/>
惟石氏幽然不為用帝怒盡驅其黨填東海通道蓬萊<lb/>
閬苑以求神仙不死之術中道不行被鞭至流血石族<lb/>
<pb n="KR3h0044_WYG_007-32a"/>
以破鸞無所依乃脱身㳺闗陜闗陜豪俠愛其温潤縝<lb/>
宻亷而不劌氣如白虹以為竒寳為之語曰豈有羙如<lb/>
鸞而長貧者乎鸞雖美姿貌然無他能觧自以落魄闗<lb/>
陕十餘年靡所成立發憤從宗工磨琢一旦心孔忽開<lb/>
於其祖音律不學而通每風清月朗碧天良夜輙一鳴<lb/>
焉而蛟龍為之起舞鸞鳯為之廻翔聞者莫不軒昻激<lb/>
越而手舞足蹈也然未嘗自鳴必待人揄揚吹嘘而始<lb/>
出聲脱非知音者雖王公卿士卑躬下氣萬方冀其鳴<lb/>
<pb n="KR3h0044_WYG_007-32b"/>
亦不肯曲狥其意而一鳴也遇知音則鳴不已君子謂<lb/>
其不近人情而斥之鸞固自若也句呉顧瑛遇鸞呉門<lb/>
市邀至於家既而太史楊公有狄生號鐡龍者亦以音<lb/>
律鳴聞鸞技與已同一見甚喜遂不相舍朝夕更倡迭<lb/>
和如親昆弟至今留楊氏云<lb/>
太史公曰鸞之貎美矣然闚其中則洞然無有校其能<lb/>
則惟音律而已音律於技末也其不遭宜矣噫以鸞之<lb/>
姿而所就僅爾諺曰人不可以貎取信夫<hi>釋克新</hi>
<pb n="KR3h0044_WYG_007-33a"/>
　　孔方傳<lb/>
孔方字子貫首山人也其系出金天氏黄帝時為童氏<lb/>
黄帝命鑄鼎荆山下鼎成有龍垂胡髯下迎黄帝騎龍<lb/>
上天童氏遂用有名天下夏商之際童氏益振入周為<lb/>
孔氏武王伐商孔氏有曰泉者以神術行天下太公立<lb/>
九府圜法而泉與焉其後子孫散處諸國在魯者佐季<lb/>
氏故季氏富於周公在吳越者范蠡用之而貲埒王者<lb/>
孔氏至今族號最蕃惟方能傳其祖神術隠首山陶冶<lb/>
<pb n="KR3h0044_WYG_007-33b"/>
中師事容成而名益著四方咸以兄呼之漢高帝既平<lb/>
天下中外消耗思振元元而大臣有以方為言者帝甚<lb/>
喜乃遣使召之方乗傳車至闕下問以富國足民之道<lb/>
對曰顧所謂力行何如耳頗甚稱㫖使典府庫以權出<lb/>
納文景之世方儲蓄累百鉅萬貫朽而不可校天子嘉<lb/>
其績累遷至平凖令未幾人誣方盗鑄禁錮不用方為<lb/>
人無圭角與人交無高下雖孩稚亦與狎玩吳王濞之<lb/>
國上大夫鄧通寵用而方奔走濞通之門無虚日平居<lb/>
<pb n="KR3h0044_WYG_007-34a"/>
好聚無頼子弟為賭博之戯贏輸皆由已為有不可意<lb/>
者雖袒跣大叫祈為梟盧亦不肯少徇為之故徃徃致<lb/>
喧争闘毆人頗銜之此其所以獲罪歟先是有燕人楮<lb/>
寳者亦以神術顯用初方赴召抵京見寳喜其術與已<lb/>
同驩如平生遂同舍館出入與偕而寳素輕薄不逮方<lb/>
之剛厚也二人意雖甚合然方遭難而寳卒無一言援<lb/>
之吁真市井之交哉方既罷而寳専任使權益重有偽<lb/>
寳名而為非軌者朝廷患之議復用方以分其權於是<lb/>
<pb n="KR3h0044_WYG_007-34b"/>
丞相𢎞羊言於天子曰孔方有功國家而其才足以任<lb/>
使以非罪黜不復非所以示天下之意制可其奏召方<lb/>
復平凖令方起而寳權果少殺二人並行天下人莫敢<lb/>
先後輕重焉朝廷凡欲建大功興大利非二人不可以<lb/>
故上自天子下逮公卿大夫靡不愛重二人者二人俱<lb/>
口吃不善言語惟以篤實見信於人中外百司之事人<lb/>
所難言者二人至無不可雖臺諌風憲亦嘗曲狥其意<lb/>
方尤利濟於貧窮小民故天下聞方用而莫不稱慶廢<lb/>
<pb n="KR3h0044_WYG_007-35a"/>
而莫不失望盖方之術足以動人亦天下人心之所欲<lb/>
也寳以昬自焚死方亦以年高身皆土色顔靣無精采<lb/>
告老於朝賜爵同城予自便終於家<lb/>
太史公曰孔方起陶冶中獲親任使斥而復用其遭際<lb/>
豈偶然哉方雖名通神術而無他竒能觧不過聚歛而<lb/>
已然而天下無賢與不肖皆忻慕而愛重焉不知其何<lb/>
道可怪也已<hi>釋克新</hi>
　　　　右二傳江左外史釋克新仲銘所作刻於雪<lb/>
<pb n="KR3h0044_WYG_007-35b"/>
　　　　廬集<lb/>
　　陶先生遺墨<lb/>
　　　劉嵩高文藁序<lb/>
嗚呼三代以降士之作者多矣求其立言有益於世道<lb/>
而為人人之所稱誦者幾何人哉或者謂世道有隆汙<lb/>
故文章亦與時相上下此固然矣然人各有所能所不<lb/>
能固不可較優劣於異代而亦不可較優劣於同時何<lb/>
也人之為學本於質性充以見聞根於義理徴諸故實<lb/>
<pb n="KR3h0044_WYG_007-36a"/>
而見於是是非非莫非道之所寓譬之植物之生大者<lb/>
小者長者短者堅者脆者其生各因其性其榮悴開落<lb/>
各有其時要之皆有可觀者焉如使其大小長短堅脆<lb/>
者皆歸於同類而榮悴開落亦同見於一時又何足以<lb/>
覩造化之妙哉惟夫人之立言也亦然人心各有所志<lb/>
故其言皆可以傳於世作者不厭其多也予友四明劉<lb/>
君顯仁讀經史百氏之書肆意於古文士大夫多君之<lb/>
才咸稱譽於君不置四方學者咸師宗之凱辱與為友<lb/>
<pb n="KR3h0044_WYG_007-36b"/>
日以道義文章相刮劘故其相知為尤深嵗己丑予裒<lb/>
名人文將次第而傳之至君則語予曰吾為文用心良<lb/>
苦抑不知於道果有合乎否也子幸取而刪之予謝不<lb/>
敢當嵗庚寅君領薦北上予為縣文學信之永豐與君<lb/>
别去辛卯君下第南歸授嵩高書院山長俄而以疾卒<lb/>
卒時遺言謂所主賈君俟予東還必以遺文為託其文<lb/>
凡四卷為若干篇君年二十即負文名嘗一再至京師<lb/>
受知名公卿壯嵗客武林與予友凡十年予見君所為<lb/>
<pb n="KR3h0044_WYG_007-37a"/>
文甚富今所存僅僅如是則知其所遺亡者多矣予續<lb/>
當搜訪乃為編輯庶不負君之託也嗚呼予每評君之<lb/>
文其大者若楩楠其勁者若松竹其艶者若桃李其幽<lb/>
者若芝蘭無不各極其至而其立心懇懇然専務以忠<lb/>
言善道告人未嘗苟措一辭也非古之立言者歟嗚呼<lb/>
今已矣後之覧者庶有徴於予言哉至正十四年七月<lb/>
十有九日天台陶凱序<lb/>
　　　永豐令宋侯興水利記<lb/>
<pb n="KR3h0044_WYG_007-37b"/>
東平宋侯筮仕由中朝出為永豐令侯樂易敦重與民<lb/>
相安於無事適隣郡有警官府多故侯調度不煩民用<lb/>
寜謐及冦入郛郭竭力捍禦民居安堵其於學校農桑<lb/>
知為教民之道養民之政盖常拳拳焉暇日㑹民父老<lb/>
語之曰古井田畎澮溝洫之制度廢於是有渠堰陂池<lb/>
瀦水瀉水以防旱澇使民無饑莩之患然不豫備則恵<lb/>
不及民夫民不可與慮始而可與樂成衆盍相與圗之<lb/>
於是捐俸金為倡率有力者募民子弟増築縣之陂池<lb/>
<pb n="KR3h0044_WYG_007-38a"/>
以東灌橋旁學佛者呉普諒有幹才可以集事使専董<lb/>
是役遂築東灌陂三百丈馬㯶陂二百丈忠良陂一百<lb/>
八十餘丈楊淤一百丈㘭丘五丈蓮湖五丈塞門八十<lb/>
丈魚門諸陂凡一百丈不日告成水之所經凡四十餘<lb/>
里灌民田十萬餘頃嵗大旱林木多槁死獨陂田大稔<lb/>
其自今以始民獲享無窮之利皆侯之力雖古之鄴令<lb/>
史起何以尚諸民父老以狀來求紀其事於是乎書侯<lb/>
名詳字約夫云是為記又系以詩曰<lb/>
<pb n="KR3h0044_WYG_007-38b"/>
維此豐邑厥田磽瘠耕鑿之民嵗食其力雨暘時若黍<lb/>
稌其宜驕陽為災嵗乃大饑職維宋侯力於農田制防<lb/>
築陂民用有年耄耋童髫懽忻鼔舞曰維賢侯民之父<lb/>
母紀侯之功頌侯之徳我用作詩勒之貞石<lb/>
　　　題夏簡伯畫<lb/>
西南逺山隔流水山色蒼茫烟霧裏東西諸峰氣勢高<lb/>
層崕絶壁連雲起岩隈野人屋數椽白石齒齒泉涓涓<lb/>
横坡欹岸接林杪有路可上層崕顛道中行人問前路<lb/>
<pb n="KR3h0044_WYG_007-39a"/>
只愁空山白日暮山南樓觀已在眼相期尋幽湏奔騖<lb/>
稍過前村水亂流危橋直上岩之幽一客騎驢看飛瀑<lb/>
一客抱琴凌素秋終日山中行未了大山小山看總好<lb/>
人間茫茫行路人何如山人拾瑶草刺船東歸何太遲<lb/>
泊舟岩下聊娯嬉一船生涯在烟水咄哉世人安得知<lb/>
東來西去各有適飄飄清風生兩腋村深雨露足桑麻<lb/>
是處山中堪躡屐夏君愛畫入骨髄足跡江山數千里<lb/>
興來寫此遺故人終日披圗為君起君家斗城吾赤城<lb/>
<pb n="KR3h0044_WYG_007-39b"/>
山深夜夜鳴秋聲同是天涯倦遊客吟詩到此猶含情<lb/>
好事珍藏莫輕擲人間好畫不易得時向亭齋一卷舒<lb/>
中有天機人莫識<lb/>
　　　妾薄命<lb/>
紫宫三千人非闗妾命薄請君聼妾言臨風氣蕭索妾<lb/>
家在江南高樓映城郭二八顔如花重門蔽珠箔一朝<lb/>
别親知凌雲上寥廓得充君後庭香風動羅幕丹鉛為<lb/>
君施衣裳為君著願以微賤軀匡牀代菀蒻流連愛景<lb/>
<pb n="KR3h0044_WYG_007-40a"/>
光誰知風塵惡層城隔川梁紅顔歎漂泊月明烏夜啼<lb/>
更深露華落對此情鬱紆形容不如昨君恩本自深妾<lb/>
身非無託願君布陽和聼妾奏羽籥絲竹皆前陳酒漿<lb/>
為君酌南山以為尊北斗以為杓奉君千萬年與君恣<lb/>
歡樂<lb/>
　　　留别<lb/>
千里江東客三年是冷官風塵驚戰伐骨肉喜平安嵗<lb/>
暮思歸切交深話别難臨期各回首相視涕闌干<lb/>
<pb n="KR3h0044_WYG_007-40b"/>
　　　歸舟<lb/>
亂後歸東淛清湖買小舟交遊皆逺送懐抱復添愁細<lb/>
水灘行澁荒邨野趣幽前程山色好早晩到杭州<lb/>
　　　東岳行宫重建天堂記<lb/>
昔先王教人以禮樂使入於善有不然者則刑政施焉<lb/>
後世禮樂壊而政刑紊於是方外之教以禍福示人始<lb/>
有天堂地獄之説猶朝廷以待士大夫而囹圄以待罪<lb/>
人使善有勸而惡有所懲亦世道之一助也然而世變<lb/>
<pb n="KR3h0044_WYG_007-41a"/>
愈下昧其所趣者不竭力於善而竭力以事神盖謂事<lb/>
神可以獲福雖有甚大惡神亦將庇庥焉嗚呼此豈其<lb/>
立法之本意哉永豐地僻民淳其君子咸知禮樂之化<lb/>
其小人能安其生業而其事神甚敬水旱疾疫必禱於<lb/>
神進退趣舍必稽於神距縣治西北一里許有東岳行<lb/>
祠舊建天堂地獄於祠之東西相向以為善惡勸懲之<lb/>
所天堂舊基汙下殿宇湫隘嵗乆復頹圮若不稱其名<lb/>
無以起人之敬住持博山寺僧源公石泉將撤其舊而<lb/>
<pb n="KR3h0044_WYG_007-41b"/>
新之度地於舊基之東數十武廣袤各數十尺其地高<lb/>
敞厥位靣陽衆咸以為宜乃捐衣鉢餘貲又募衆財鳩<lb/>
材僝工擇其徒之能幹蠱有定力者曰道隆使董是役<lb/>
邑耆長徐亨甫韓慶叔實賛成之道隆躬操畚鍤鑿山<lb/>
開址四方之士翕然皈向輿木運石至無虚日經始於<lb/>
辛巳六月落成於壬午八月為浮圖與水陸堂龍象之<lb/>
飾鐘鼓之設粲然聿新左為層樓右為廻廊雲堂居前<lb/>
方丈在後花木周匝途逕靚深其規模氣象視昔加倍<lb/>
<pb n="KR3h0044_WYG_007-42a"/>
跡其地者恍若出塵世下至廪庫庖湢及日用飯食之<lb/>
具靡有不周道隆乃諗於衆曰今功縁粗畢而無恒産<lb/>
後之主者一怠其事則前功隳矣夫善始非難而善其<lb/>
終尤難盍思永久之圖庶其可乎衆遂相率捐田歸之<lb/>
凡若干畆嵗徴其入以給𤓰華之供與繕脩之費焉予<lb/>
職校官永豐道隆請紀其事鑱諸堅珉又刻捨田姓氏<lb/>
於碑隂以垂不朽云予既為記又系之以詩曰<lb/>
佛有象教式昭庸愚厥名天堂龍象所居其居伊何有<lb/>
<pb n="KR3h0044_WYG_007-42b"/>
嚴有翼金碧焜煌仰瞻兢惕生為君子沒為明神善惡<lb/>
之報職由斯人睠兹山川民俗淳古作善降祥受天之<lb/>
祜鳩材搆堂人民具来𤓰華繕脩捐田資之道隆之功<lb/>
衆士之力彌萬千年有永無斁<lb/>
　　　送姚憲史赴浙東<lb/>
東南壓天低雲城江樓日夜聞雨聲掾曹牽帆上水去<lb/>
厭見江頭波浪生嗚呼山有猛獸水有長鯨鴟梟晝嘷<lb/>
狐狸夜鳴西郊烽烟接戎壘朝廷連年常用兵去年夏<lb/>
<pb n="KR3h0044_WYG_007-43a"/>
旱米價貴今年民饑誰力畊公家軍需星火急村墟訛<lb/>
言民屢驚搜材不復間遐邇志士攬轡思澄清兹行執<lb/>
筆在栢府片言良足為重輕能為國家樹根本要在剗<lb/>
惡存鰥梵邊城烏棲白日暮烏啼啞啞天未明哦詩壯<lb/>
子逺行色馬首青山相送迎諸子虚席乆迓子共佐明<lb/>
時致太平<lb/>
　　　竹梅幽禽<lb/>
竹外一枝梅花開雪初凍風来莫吹竹恐驚幽鳥夢<lb/>
<pb n="KR3h0044_WYG_007-43b"/>
　　　梅蘭圗<lb/>
梅花與幽蘭芳馨在山谷折以遺所思其人美如玉<lb/>
　　　送張伯逹序<lb/>
予徃年嘗讀昌黎文見其稱殿中侍御史李虚中以人<lb/>
始生年月日時比其支干以推其休咎而預定之予心<lb/>
頗信尚而未能得其要領聞善論子平家法者予輙就<lb/>
問其説頗聞由虚中數傳而後為子平虚中主用年干<lb/>
子平用日干皆主其所生而以尅者應之若源流一致<lb/>
<pb n="KR3h0044_WYG_007-44a"/>
故虚中子平之説雖不同而所以為生尅制化未始不<lb/>
同也然則子平其善用虚中者乎獨怪世之言子平者<lb/>
以某支辰藏甲乙某支辰藏戊巳紛亂而無所統攝盖<lb/>
惑於多岐而不能考其㑹通者也永豐張伯逹學子平<lb/>
法以主客相附麗而求其㑹通井然各有條理暇日予<lb/>
以生人之時日有富貴貧賤夭夀不齊者試其術而伯<lb/>
逹操論甚整殆百不失其一焉兹告予别將徃遊江湖<lb/>
間予因與伯逹論曰人生於父母而禀於天地之氣乃<lb/>
<pb n="KR3h0044_WYG_007-44b"/>
以始生年月日時推其行運又推其行年以考人之休<lb/>
咎彼始生之時日於今吾果何與哉抑不知有象而有<lb/>
數此自然之妙也夫成吾形者實五行之氣於是而有<lb/>
象矣然始生之時日固吾形之所以生於是而有數矣<lb/>
故五行之氣在於吾身而其行運行年正吾身血氣流<lb/>
行呼吸吐納與四時之氣相為通貫者氣順則休逆則<lb/>
咎如斯而已又何不可以數推乎雖然一日十二時一<lb/>
月三百有六十時一嵗大抵為時四千三百有二十而<lb/>
<pb n="KR3h0044_WYG_007-45a"/>
四海九州所生之人有不可以萬億計其富貴貧賤夀<lb/>
夭果皆同乎否是生人至多術數所不能限也以有限<lb/>
之術數推無窮之生人欲其一一皆中亦戛戛乎難矣<lb/>
嘗觀物之草木春生夏長秋殺冬藏此氣數之常也然<lb/>
其間有生長同時而凋謝不同時者何哉或其地利有<lb/>
肥磽物性有堅脆又或封植之或斬艾之故萬有不齊<lb/>
也人得天之氣與地之氣而生於父母之身是兼於三<lb/>
才者今所論年月日時特其得於天者耳至於山川之<lb/>
<pb n="KR3h0044_WYG_007-45b"/>
風土父母之家世則其因乗之勢有不同也又况其所<lb/>
存之心能樹善積之乆則氣順而不逆反是則氣逆而<lb/>
不順由是而求其休咎之應又豈術數所能拘之哉以<lb/>
伯逹善用其術而又叅考於是彼有無窮之人則皆以<lb/>
無窮之變應之是子平善用虚中而伯逹又善用子平<lb/>
者也何患其不一一皆中乎江湖多賢士大夫必有能<lb/>
知伯逹者尚以予言論之是為序<lb/>
　　　信州路太守于公遺事<lb/>
<pb n="KR3h0044_WYG_007-46a"/>
論人以跡而不以心者乃世俗之常談非古今之通論<lb/>
也是以予觀於于信州之為人混其跡而無以白其心<lb/>
抑亦命也夫予居武林時公為信州比嵗餘人争言公<lb/>
有貪名而無善政大夫士皆譁然攻之莫能諗其故也<lb/>
及予為信屬縣文學詣大府謁公見公謙譲愛士尚儒<lb/>
術也勤勵庶政共其職也吏畏之威之行也民懐之恵<lb/>
之施也事有未當官屬得以言之能聼諌也法有未便<lb/>
衆庶得以陳之能取善也搏擊豪强攻其首惡而已紛<lb/>
<pb n="KR3h0044_WYG_007-46b"/>
争辨訟審其曲直而已四境之内富者安其業貧者遂<lb/>
其生苞苴不進也請謁不行也然而私昵之愛弗能禁<lb/>
之奴𨽻之奸弗能戢之明於逺而暗於近也治其大而<lb/>
忽其小也此人所以争言公之有貪名而不知其有善<lb/>
政也嗚呼世之人好論人之跡孰有明公之心者哉去<lb/>
年夏淮冦猖獗既䧟蘄黄又攻襄漢襲破武昌公得報<lb/>
形憂於色每戒官屬輕刑弛禁賑窮賙乏曰小民無知<lb/>
易以為亂宜善撫之也今年春冦攻江州城䧟州守李<lb/>
<pb n="KR3h0044_WYG_007-47a"/>
公死之公聞為之慟曰天不憗遺善人乃至斯極乎未<lb/>
幾又䧟饒州饒與信接境而信萬夫長以病卒其偏禆<lb/>
與其麾下多從征南徐又徃鎮池陽存者甚寡衆懼力<lb/>
不能支請公為自全計公曰臨難不苟避此吾職也吾<lb/>
行何之遂命其子奉母以行曰若等善自愛以承宗祧<lb/>
吾得從李江州地下㳺足矣已而冦至公守義不屈求<lb/>
死不獲卒為所擒居道上不食死嗚呼死非難而處死<lb/>
為難冦乗勝逺戰歴數千里將士卒者棄其士卒守封<lb/>
<pb n="KR3h0044_WYG_007-47b"/>
疆者棄其封疆徃徃有平時得名譽士也能如公見之<lb/>
明守之固確乎其不可㧞者豈易得哉予懼人之不知<lb/>
公故述其梗概如此苟以予言質諸信之士與其民必<lb/>
以予為知言予非有私於公也公名大本字徳中云<lb/>
　　　座右銘<lb/>
夫學以明其道以脩其身也仁義人之性也孝弟人之<lb/>
本也禮譲所以接人亷潔所以自守也人慾必禁於未<lb/>
萌天理常防其易昧也小善不可以不為小惡不可以<lb/>
<pb n="KR3h0044_WYG_007-48a"/>
不去也動静必貴乎交養言行必期於相顧也能知之<lb/>
而弗能信之是知之弗真也能信之而弗能守之是信<lb/>
之未至也知之真信之至守之固行之篤其庶幾乎君<lb/>
子之道也<lb/>
　　　送沈仲逹内掾北還<lb/>
昔年逺客辭東呉長揖公卿游上都有如彩鳳出丹穴<lb/>
飛集明堂衍瑞圗今年走馬江南路極目春雲滿江樹<lb/>
又如騏驥産渥洼長得孫陽一回顧江頭昨日秋風起<lb/>
<pb n="KR3h0044_WYG_007-48b"/>
聞客逾淮度江水秋風蕭蕭河水渾送行千里若萬里<lb/>
開筵祖道江城西空林野鳥方亂栖主人酒盡客亦去<lb/>
落日城邊散馬蹄雲黒雲深夜聞雨壯士憤激毛髪竪<lb/>
臨風長歌㧞劍舞誓掃妖氛報明主到京八月秋雨凉<lb/>
書来有雁煩寄將小臣葵藿傾太陽願見聖道如天長<lb/>
　　　題襄陽山水<lb/>
屹立青山漢水邊山中臺榭㡬千年於今耆舊消磨盡<lb/>
却憶能詩孟浩然<lb/>
<pb n="KR3h0044_WYG_007-49a"/>
　　　　右陶先生遺墨五紙舊得於一士友家每紙<lb/>
　　　　有名氏印章字畫清勁可愛紙亦佳墨色如<lb/>
　　　　新又可寳也録此一過<lb/>
　　淵明醉歸圗<lb/>
　　　題䟦<lb/>
千古淵明避俗翁後人貎得將無同杖藜醉態渾如此<lb/>
困来那得北窻風<hi>大癡道人時年七十八</hi>
歸来三徑一年秋自是羞看爾督郵王𢎞斗酒何為者<lb/>
<pb n="KR3h0044_WYG_007-49b"/>
不見南山不舉頭<hi>張雨</hi>
王生持叔厚白描淵明小像来求賛時僕被酒信筆寫<lb/>
四句而句曲外史即刻而成詞意深逺尚有餘妙嘗記<lb/>
張西岩有一篇甚好議論遂寫其上云留侯晩節逰赤<lb/>
松武侯早嵗稱卧龍仇秦復漢身始終淵明初非避俗<lb/>
翁兩侯大節將無同陽秋甲子法王正直筆宛有南山<lb/>
雄易地㶚上祁山功王𢎞何幸奉吾足督郵能芥平生<lb/>
胸歸来種豆南山中斜川只許桃源通門前五柳春濛<lb/>
<pb n="KR3h0044_WYG_007-50a"/>
濛落絮不與江波東環堵蕭然吾未窮北窻儘有羲皇<lb/>
風畫圖不盡千古意作詩一笑浮雲空<hi>有黄子乆印</hi>
淵明詩曰但恐多繆悞君當恕醉人東坡謂此淵明未<lb/>
醉時語一峰老師書此篇當亦在未被酒前所作正得<lb/>
古人佳趣雨云<lb/>
前詩盧踈翁所作今以為西岩則又似乎被酒之餘也<lb/>
<hi>句曲外史</hi>
　　趙魏公畫卷<lb/>
<pb n="KR3h0044_WYG_007-50b"/>
　　　題䟦<lb/>
予自少小愛畫得寸縑尺楮未嘗不命筆模寫此圗是<lb/>
初傅色時所作雖筆力未至而粗有古意邇来鬚髪盡<lb/>
白畫乃加進然百事皆嬾欲如昔者作一二圗亦不可<lb/>
得右之要予再䟦故重書以識之<hi>孟頫</hi>
右之邇来苦心學道不畜長物故此卷亦復棄置姑蘇<lb/>
金實之収而藏之誠好事哉<hi>子昻</hi>
右先平章初年所作㓜輿丘壑圗雍至正十四年冬被<lb/>
<pb n="KR3h0044_WYG_007-51a"/>
召入京師待制集賢十六年秋航海南還十七年春至<lb/>
錢唐琴川鄒伯常復以見示拜觀之餘悲喜交集展玩<lb/>
不能去手伯常宜寳藏之三月廿五日趙雍謹書<lb/>
此圗乃先大夫魏國公早年所作真蹟無疑至正丁酉<lb/>
四月甲子拜觀於㑹稽之寓舍趙麟謹書<lb/>
濁世公子何翩翩風流丘壑妙當年無端却被鄰娃惱<lb/>
不廢嘯歌猶自賢<lb/>
小齋松雪對青山波上閒鷗自徃還文采風流今不見<lb/>
<pb n="KR3h0044_WYG_007-51b"/>
空餘粉墨落人間<hi>京兆宇文公諒</hi>
　　　伯常避難東徙家貲如山委棄不復顧戀獨珍<lb/>
　　　惜此畫不忍使失去客中時一展玩輙欣然自<lb/>
　　　慰雅好異於流俗深可敬也并書二絶於後<lb/>
萬金家産不復惜特為㑹稽山水来行李只留松雪畫<lb/>
時時展玩旅懐開<lb/>
知君雅志在丘壑况復風流如謝鯤此景人間何處有<lb/>
便堪避世似桃源<lb/>
<pb n="KR3h0044_WYG_007-52a"/>
　咸亭侯風流任逹自謂一丘一壑過於庾亮今觀趙<lb/>
　文敏用六朝筆法作是圗格力似弱氣韻終勝披卷<lb/>
　之餘令人遐想㓜輿公清歌鼓琴於千載之上王阮<lb/>
　之徒有不及者至正辛丑<hi>闕</hi>月廿有六日㑹稽抱遺<lb/>
　老人楊維楨在春夢軒試郭玘墨<lb/>
　　　　乙巳十月八日録東原家鈔本<lb/>
　　書評<lb/>
右宋人十一家書表表著見者常試評之李西臺書去<lb/>
<pb n="KR3h0044_WYG_007-52b"/>
唐未逺猶有唐人餘風歐陽公書居然見文章之氣蔡<lb/>
端明書如周南后妃容徳兼備蘇子美書如古之豪侠<lb/>
氣直無前東坡書如老羆當道百獸畏服黄門書視伯<lb/>
氏不無小愧耶秦少㳺書如水邊逰女顧影自媚薛道<lb/>
祖書如王謝家子弟有風流之習黄長睿書如山澤之<lb/>
臞骨氣清澈李博士書如五陵貴㳺非不秀整正自不<lb/>
免於俗黄太史書如高人勝士望之令人敬歎米老書<lb/>
如遊龍躍淵駿馬得御天然秀㧞誠不可扳也丙戌十一<lb/>
<pb n="KR3h0044_WYG_007-53a"/>
月廿一日大梁趙孟頫書<lb/>
　薛道祖薛昻之子黄長睿黄履之子二父皆邪人而<lb/>
　其子廼以善書知名士亦不可不㳺於藝哉子昻此<lb/>
　評乃是效米老也紫陽山方回題<lb/>
　　小窻剪燭聼雨偶閲叔升錢君所畫古木寒鴉小<lb/>
　　景不覺技癢因寫蘆洲聚雁以配之適友人黄徳<lb/>
　　謙在坐曰似瀟湘水雲景也昔年過二妃廟今復<lb/>
　　觀此圗恍若重逰但少苦竹翳深耳予遂添叢篠<lb/>
<pb n="KR3h0044_WYG_007-53b"/>
　　於其間殊有天趣并賦詩一絶云甲寅春三月脩<lb/>
　　禊日朱孟辨在西掖記<lb/>
夜窻聼雨話巴山又入瀟湘水竹間滿渚冥鴻誰得似<lb/>
碧天飛去又飛還<lb/>
　　饒介之詩一帖<lb/>
　　　病中對梅花一株欣然有作若有㑹也録似西<lb/>
　　　塾孟載季廸兩先生一笑介頓首<lb/>
病中雅量豈堪論澄水能清撓即渾除却妙香無長物<lb/>
<pb n="KR3h0044_WYG_007-54a"/>
秪應静坐洗煩言幾叢晩菊今耆舊一樹寒梅老弟昆<lb/>
曽住鍾山安石里傍人猶恐我争墩<lb/>
　　　書後見剰紙就寫上所有者夜坐一首<lb/>
學黙三年漫不譍流光一去意無徴縁如髪白因循染<lb/>
道似山青自在凝猶有形骸生影迹却將文字寄名稱<lb/>
一川月色多於水更著秋霜見底澄<lb/>
　　　夢中一首<lb/>
流水無心競孤雲與意同坐深明月下行盡亂山中花<lb/>
<pb n="KR3h0044_WYG_007-54b"/>
落聞啼鳥松凉愛御風懸知皆夢境一笑萬縁空<lb/>
　至正廿五年十二月十日在采蓮涇梅花樹下寫<lb/>
　　王叔明詞<lb/>
　　　余觀邵氏見聞録宋南渡後汴京故老呼妓於<lb/>
　　　廢囿中飲歌太白秦樓月一闋坐中皆悲感莫<lb/>
　　　能仰視良由此詞乃北方懐古故遺老易垂泣<lb/>
　　　也予亦嘗填憶泰娥一闋以道南方懐古之意<lb/>
花如雪東風夜掃蘇堤月蘇堤月香銷南國幾回圓缺<lb/>
<pb n="KR3h0044_WYG_007-55a"/>
　錢塘江上潮聲歇江邊楊柳誰攀折誰攀折西陵渡<lb/>
口古今離别<lb/>
　自更靖康亂後中土歌曲皆淫哇之音能歌憶秦<lb/>
　娥者甚少有能歌者求予畫故為畫此詞之意<lb/>
　<lb/>
　<lb/>
　<lb/>
　<lb/>
<pb n="KR3h0044_WYG_007-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珊瑚木難卷七<lb/>
</p>
<p>
</p>
  </div>
</body>
</text>
</TEI>
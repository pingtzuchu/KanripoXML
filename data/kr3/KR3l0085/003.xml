<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷三</head> <lb/>
    <p>
<pb n="KR3l0085_WYG_003-1a"/>
欽定四庫全書<lb/>
　水東日記卷三<lb/>
　　　　　　　　　　　　　明　葉盛　撰<lb/>
詹孟舉篆書唐人早朝詩四紙孫叔英得之談以宗家<lb/>
用筆絶𩔖泰不華王貞婦碑一題孟舉二楷字皆有姓<lb/>
字圖書印孟舉篆書余獨見此云<lb/>
松江曹雲西善詩畫家富盛極一時其孫幼交號雪林<lb/>
客授孫至德家言乃祖盛時嘗築臺以錫塗之月夜攜<lb/>
<pb n="KR3l0085_WYG_003-1b"/>
客痛飲稱瑶臺云其侈靡至是蓋元氏習俗也一鄉時<lb/>
惟常州倪雲林崑山顧玉山可相伯仲他貲富有餘而<lb/>
文采不足者不與焉雲林玉山事當别有記要之其富<lb/>
而不知節可為後世戒耳<lb/>
正統十年進士登科録凡天字皆作䒶云出内閣意景<lb/>
泰中幸太學謝表内閣自為之中有管窺霄蠡測海句<lb/>
蓋亦避天字也偶見宋宣和時禁君天等八字識者驚<lb/>
異事不能無感於往事焉<lb/>
<pb n="KR3l0085_WYG_003-2a"/>
袁子英晚年惟一子生申為縣吏坐累并子英徙南京<lb/>
以卒詹孟舉挽詩曰吳門山水隔陳雷魚鴈依然得往<lb/>
來書後常思洞庭橘詩中人寄隴頭梅但知抱道非貪<lb/>
病誰道生兒是禍胎老淚盡從枯眼出西風遥洒鳳凰<lb/>
臺葛芳蓀父晉仲翁能誦此詩袁宗魯云<lb/>
蕭墅張漢傑伯庸父子一時豪俊與趙屯吳氏有姻㜕<lb/>
張吳皆元萬户府官吳元年松江錢鶴皋作亂遣人詣<lb/>
張請相結約為應漢傑父子毅然曰此叛賊也吾從汝<lb/>
<pb n="KR3l0085_WYG_003-2b"/>
叛耶大書叛賊二字黏諸所遣人之背反繫其兩手叱<lb/>
之去漢傑曾孫舉能言之<lb/>
錢知府昕初習舉子業從節之游其外祖吳思庵先生<lb/>
作小詩遺之曰阿昕近喜習科場百里從師日夜忙老<lb/>
我曾聞前輩說一憑隂隲二文章錢故富家先生此詩<lb/>
蓋懼其或至於驕而隳亦規諷之意也<lb/>
甚矣富貴權寵之能動人也王子明冦平仲皆偉然一<lb/>
代人豪然天書之謬一以不能正其始一以不能正其<lb/>
<pb n="KR3l0085_WYG_003-3a"/>
終於二公且然其於王欽若丁謂尚奚責焉<lb/>
至訥無言福嚴寺僧善詞翰所交皆一代名人趙松雪<lb/>
馮海粟柯丹丘鄭尚左陳衆仲最後亦錢惟善輩有詩<lb/>
文真蹟在孫叔英家無言卷尚留寺中者也<lb/>
福嚴寺老僧景燮頗能詩先人極與相好嘗中夜對飲時<lb/>
予八九嵗侍几傍僧云夜深燒燭短予應之曰話久引<lb/>
盃長僧大喜以予能記杜詩而予實未讀杜詩也景爕<lb/>
瘦削有寒士氣澱山釋宗潮豐厚而凝重二僧為一時<lb/>
<pb n="KR3l0085_WYG_003-3b"/>
鄉里所推先人嘗云潮外而燮内云<lb/>
楊文定公最善王檢討振張修譔益相見輒出所作就<lb/>
二人評有所改易即樂從公亦喜改人文字泰和陳學<lb/>
士當筆譔祭文公欲有所易陳忿然不平見於言色公<lb/>
即已之曹文襄性敏大篇下筆即成馬狀元尚書措詞<lb/>
頗澁每為文襄所譏切馬才介也一日餞客所序文出<lb/>
文襄反復餘千言二王先生適在座文襄舉似之曰草<lb/>
草冩成耳二先生看讀畢僉曰才長才長諸公才學心<lb/>
<pb n="KR3l0085_WYG_003-4a"/>
量之不能同此亦可見<lb/>
張仲珪先生家藏風雨歸牧圖楊廉夫題曰牧牛值風<lb/>
雨箬笠幾去手不在風雨前不在風雨後為妄人改手<lb/>
為首幸墨跡濃淡𨼆𨼆可見不識古人用字意趣耳<lb/>
黃鐸字希聲永樂中鄉貢舉人嘗授徒崑城自題其座<lb/>
隅曰非公事不入縣門地叔祖手攜家兄仲蠡從之學<lb/>
三日不授書唯命以正立必欲堅不動或怪以為問曰<lb/>
讀書易耳為人難茍坐立未當他何望焉識者以為善<lb/>
<pb n="KR3l0085_WYG_003-4b"/>
教鄭有林先生初作先祠客有問資價者鄭對以工費<lb/>
之詳適希聲在座客退希聲曰設後有問當惟舉木石<lb/>
工價若飲食日費略之可耳蓋好事須從臾不則恐沮<lb/>
其志也<lb/>
夏忠靖公使吳中館於文正書院之偏室夜三鼓適范<lb/>
氏子孫有事於中堂公聞之先期起衣冠獨坐俟贊者<lb/>
至禮畢始就寢胡毘陵尚書凡一新服成必入朝見君<lb/>
後始常服見客楊東里少師一日新修㕔事門成戒兒<lb/>
<pb n="KR3l0085_WYG_003-5a"/>
曹亟治具邀楊仲舉先生過飲曰門戸初闢必一君子<lb/>
先行仲舉蘇州人宋和王之後官至禮部尚書前輩之<lb/>
存心有如此者<lb/>
嘗過光福葉子昌家閱其譜壻陳瓘宗人夢其皆有序<lb/>
所録宋金紫棐恭公墓銘云塟貞山盧熊郡志有蒸山<lb/>
又云棐恭塟真山者疑為嫌名改蒸為真耳以予觀之<lb/>
葉氏銘未必失實起本貞山後人訛為蒸而真又譌於<lb/>
刻工耶時旁多蘇士有云姑蘇諸山惟貞山可卜雨有<lb/>
<pb n="KR3l0085_WYG_003-5b"/>
雲氣上騰則雖晴必雨豈又以此而為蒸耶子昌與予<lb/>
同姓名尚有宋誥三通其二棐恭之子俅其一其外氏<lb/>
凌姓者云<lb/>
鄧尉山中峯東北向居人相傳地名黃墳蓋宋刑部尚<lb/>
書黃狀元由墓也贈工部尚書崑山王公永和夫人卒<lb/>
得塟地於此勑營墓焉黃氏故物可見者一石人半身<lb/>
裳衣之制儼然今壘石牆上塋牆石窓一方雕刻極工<lb/>
緻今在王氏庵中墳下石甃小河亦極齊整今於涂泥<lb/>
<pb n="KR3l0085_WYG_003-6a"/>
中疏出通流<lb/>
訓導吾豫景泰中膺薦至京以屢言邊事兵部奏宜邊<lb/>
用而在邊久不得支俸請於吏部項侍郎曰是嘗攪我<lb/>
兵部者何可與之尚書泰和王公曰官必有俸自須與<lb/>
之然竟亦莫能與也豫私計侍郎尚然尚書于公當何<lb/>
如然不得已乃以請於兵部于公見公牘喟然曰柰何<lb/>
使應薦士至此遽與準收諸公所存不同如此<lb/>
莊伯和磧澳名醫好詼諧一日李無易遣家僮持簡詣<lb/>
<pb n="KR3l0085_WYG_003-6b"/>
伯和家僮誤舉伯和姓名伯和紿之曰若翁欲借藥磨<lb/>
耳汝當負去且書片紙以復曰來人面稱名姓罰䭾藥<lb/>
磨兩遭無易得之大笑即令仍負磨以還前輩善謔風<lb/>
味如此伯和子允恭誠確老醫常往來吾家猶及識之<lb/>
李無易名庸一字無逸磧澳巨姓頗尚文學國初坐累<lb/>
徙雲南發龍江寄親友詩曰不識雲南路今過第一關<lb/>
<hi>闕</hi>　　　　　　　　　舊驛連新驛前山接後山我<lb/>
心無愧怍天道有時還鄉間往往見無易家舊物孫叔<lb/>
<pb n="KR3l0085_WYG_003-7a"/>
英家有洪武初行鄉飲禮詩卷余熂序趙丹林龍角鳯<lb/>
尾金錯刀竹二幅趙松雪小蓬萊三字刻匾字本顧玉<lb/>
山家物顧一孫贅李字因在焉字初為村氓得之以其<lb/>
背斷草豢豕云野水舅家中吳紀聞殘帙即余得之而<lb/>
失去者先孺人嫁時青銅大鼻鏡皆李氏物也<lb/>
山隂花溪蔣貴達老先生顯司訓崑庠質實敢言一日<lb/>
郡守況侯鍾行部侯嚴不可近先生遽進告曰頃見郡<lb/>
中新刻忠經大非是馬融何如人其言何可經也衆為<lb/>
<pb n="KR3l0085_WYG_003-7b"/>
之驚慄侯待之殊從容徐曰偶見此本改則未敢耳先<lb/>
生極知愛予鄉試就考者衆予以學未至不欲預考先<lb/>
生强之再三且擁予入察院門是年果止予一人在選<lb/>
中<lb/>
莊瑾字公瑾號采芝龍江章氏之後晚居李墟能詩善<lb/>
草書學二王而硬徤骨立自成一家尤長於畫師法夏<lb/>
珪馬遠蓋張可觀以後一人而已為人雅淡有高致日<lb/>
登山臨水所至成趣遇知己觴咏竟日畫或頃刻可成<lb/>
<pb n="KR3l0085_WYG_003-8a"/>
或數日不欲著一筆與同里沈夢萱先生契厚今沈氏<lb/>
收書跡畫本特多寒山拾得像春江送别圖皆不愧古<lb/>
人詩帖有酒熟床頭雪滿缸南墟書屋正春寒<hi>闕</hi>
　糟鵝掌<hi>闕</hi>　　　凍鱉裙等句其風致可想見也<lb/>
松江李墟沈夢萱先生資深永樂中舉略通書史吏部<lb/>
試招撫四裔榜納卷獨遲衆請斥之尚書取卷閱其首<lb/>
云詩曰普天之下莫非王土率土之濱莫非王臣遽曰<lb/>
是何可斥也遂得終篇第優等授山東新城知縣先生弱<lb/>
<pb n="KR3l0085_WYG_003-8b"/>
冠娶毘陵大族鄒氏詣謝婦翁出名畫命題即走筆一<lb/>
律其警聯有玉沙十里江村暮鐵笛一聲烟雨秋之句<lb/>
吳思庵先生舉堪任風憲試河清論起語中庸曰致中<lb/>
和天地位焉萬物育焉兩事頗相𩔖論今思庵集不載<lb/>
程明道先生外舅彭侍郎思永行狀云蜀人以交子貿<lb/>
易藏腰間盜善以小刃取之稠人中如己物公捕獲盜<lb/>
人使疏其黨得十餘輩黥流之盜遂絶此即今京師小<lb/>
李之𩔖小李云者意其為昔時此賊之首猶徤訟者所<lb/>
<pb n="KR3l0085_WYG_003-9a"/>
云鄧思賢耳<lb/>
朱文公答鞏仲至曰用韻多所未曉古韻雖有此例然<lb/>
在今日却恐不無訛謬之嫌耳然林與興叶亦是秦語<lb/>
以興為韻乃其方言終非音韻之正今蜀人語猶如此<lb/>
蓋多用鼻音也又題黃叔垕楚辭協韻謂傅景仁云漢<lb/>
書高惠功臣侯表符與昭韻西南夷兩粤傳區與驕韻<lb/>
蓋本大招昭與遽同韻王岐公集銘詩中用遽字入招<lb/>
韻政出此耳蓋字之從處聲者<graphic n="KR1744" url="https://raw.githubusercontent.com/kanripo/KR-Gaiji/master/images/KR1744.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>平讀音皆為疆<lb/>
<pb n="KR3l0085_WYG_003-9b"/>
然則大招之遽當自疆而為喬乃得其讀也公又有楚<lb/>
辭辯證上下卷此論尤多學者不可不知<lb/>
予在邑庠時庠友吳芳廷實家畦菜得故塚誌石見題<lb/>
云高平郁氏之墓政和六年塟常熟醫學訓科郁鼎智<lb/>
其家相傳先世塟崑山高平橋西但不知其處耳至是<lb/>
得墓銘拓本與譜合欲訟之官由是墓歸郁氏至今封<lb/>
樹蔚然景泰中進士薊州錢源者嘗以公事至崑訪其<lb/>
祖壠錢云聞之乃祖吾家墳在學西北故郁氏姻也學<lb/>
<pb n="KR3l0085_WYG_003-10a"/>
西北郁氏墓旁雖多地據地者以無所於考不可得沈<lb/>
通理為出其家藏雜録詩文小冊有洪武七年縣人盧<lb/>
熊所作錢瑞妻章氏墓銘一通其文曰塟縣治西南郁<lb/>
氏先塋之東北據地者始無可辭錢且訪郁考其故譜<lb/>
乃知郁之壻有錢道判官郁衰有功於郁郁因以一子<lb/>
後之冒錢姓云兩家今通譜此二事出一家固甚竒亦<lb/>
可見墓文之不可無也<lb/>
定襄伯郭登治大同廉而尚謀有古良將風一日敵兵<lb/>
<pb n="KR3l0085_WYG_003-10b"/>
迫城下人心洶洶自登城視師酣戰間馬溺於前左右<lb/>
急呼用草裹去公笑曰草菓好喫鷄生也此亦能示整<lb/>
暇以安人心<lb/>
余尚書茂本熂父嘗為鑷工茂本既貴毎造謝隣曲不<lb/>
遇輒曰煩為道余待詔兒來拜也蓋吳俗稱鑷工為待<lb/>
詔云人以是賢之茂本美風姿有俊才為縣學生御史<lb/>
行香見茂本曰此子外材好内材何如茂本應聲曰熂<lb/>
有詩八句其首句曰外材爭似内材高餘不能記又一<lb/>
<pb n="KR3l0085_WYG_003-11a"/>
日茂本方與諸生會饌一微行老御史坐明倫堂諸生<lb/>
出見御史曰黃米飯香青菜熟諸生有能對此者乎茂<lb/>
本應聲曰白頭人老赤心存<lb/>
范啓東言長公於書獨重雲間沈度於畫最愛永嘉郭<lb/>
文通以度書豐腴溫潤郭山水布置茂密故也有言夏<lb/>
珪馬遠者輒斥之曰是殘山剰水宋僻安之物也何取<lb/>
焉暹之内父錢唐蔣暉字法歐陽率更多清勁屢不稱<lb/>
㫖暉官久不進亦坐是云<lb/>
<pb n="KR3l0085_WYG_003-11b"/>
霹靂於邊墩高處歳恒有之震死者或不聞其人其擊<lb/>
屋柱桅竿之𩔖常見其破處有痕似鐵線路或云蟄龍<lb/>
所藏或云龍變化而起又或云毒蟲被擊皆不可知又<lb/>
云雷神極巧如人被擊火或燒其著體衣一層無遺其<lb/>
外衣仍存若一<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>或竹骨皆化惟蓋柄則皆如故如擊<lb/>
塔廟數佛並坐其一粉碎其傍諸佛儼然亦有移置他<lb/>
處者此𩔖甚多惟擊發之時雨輒驟輒有火有硫黃氣<lb/>
此則皆然也先儒於此成說多矣而亦不悉其故豈亦<lb/>
<pb n="KR3l0085_WYG_003-12a"/>
以神不當語故耶<lb/>
中貴有再造營火者珍珠皆灰化玉器窑器或裂或變<lb/>
淺黑色惟諸色鴉鶻石愈精明<lb/>
嘗見胡毘陵應酬詩文藁皆片紙滿書聞其雖破紙少<lb/>
許見輒用補窻罅不棄也今日聞王鹽山凡屬公牒藁<lb/>
皆用所受外封既謄畢既以作繩絞仍漬以剰蠟俾照<lb/>
夜皆儉德云予每作書牘或冩鄙作字誤輒塗改有所<lb/>
更易輒令人洗雖不喜塗洗然終不忍易他紙豈亦性<lb/>
<pb n="KR3l0085_WYG_003-12b"/>
然哉<lb/>
文章家誤用古人爵謚文意字義近世雖名人不免熊<lb/>
敬方胡祭酒皆以程明道所答御史之問為御史馬狀<lb/>
元陳侍郎以余襄公為忠襄許道中詩多以擅場為擅<lb/>
揚之𩔖是也<lb/>
　<lb/>
　<lb/>
　水東日記卷三<lb/>
</p>
<p>
</p>
  </div>
</body>
</text>
</TEI>
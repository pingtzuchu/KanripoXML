<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷三十七</head> <lb/>
    <p>
<pb n="KR3l0085_WYG_037-1a"/>
欽定四庫全書<lb/>
　水東日記卷三十七<lb/>
　　　　　　　　　　　　　明　葉盛　撰<lb/>
皇宋第十六飛龍元朝降封瀛國公元君召公尚公主<lb/>
時承錫宴明光宫酒酣伸手扒金柱化為龍爪驚天容<lb/>
元君含笑語羣臣鳳鶵寧與凡禽同侍臣獻謀將見除<lb/>
公主泣淚沾酥胷幸脱虎口走方外易名合尊沙漠中<lb/>
是時明宗在沙漠締交合尊情頗濃合尊之妻夜生子<lb/>
<pb n="KR3l0085_WYG_037-1b"/>
明宗隔帳聞笙鏞乞歸行宫養為嗣皇考崩時年甫童<lb/>
元君降詔移南海五年乃歸居九重憶昔宋祖受周禪<lb/>
仁義綽有三代風至今兒孫主沙漢吁嗟趙氏何其隆<lb/>
右詩不知何人作嘗聞節之誦一過適過廷器指揮談<lb/>
及之為畧考諸史冊所書野史所記并附此詩於此以<lb/>
俟知者按元史順帝本紀内云順帝明宗長子母哈喇<lb/>
魯特名瑪里達明宗為周王居朔北過其地納之生帝<lb/>
嘗被讒于文宗移居廣西十三嵗迎歸即位初文宗在<lb/>
<pb n="KR3l0085_WYG_037-2a"/>
上都時將立子為太子乃以順帝乳母之夫言明宗在<lb/>
日素謂太子非其子因黜之江南而召集使書詔播告<lb/>
中外時省臺臣皆不敢斥言惟諷集使速去文宗與幼<lb/>
君相繼崩大臣將立帝召諸老臣赴上都議事集亦在<lb/>
列馬祖常使人告之曰御史有言矣集乃謝病歸臨川<lb/>
帝既立侍臣有以舊詔為言者帝不懌曰此我家事豈<lb/>
由彼書生耶後至元二年二月追尊帝生母瑪里達為<lb/>
真裕徽聖皇后至正八年十一月集卒年七十二錢塘<lb/>
<pb n="KR3l0085_WYG_037-2b"/>
瞿宗吉詩話云虞伯生際遇文宗置奎章閣為學士天<lb/>
厯至順間文治粲然可觀順帝為明宗子文宗忌之逺<lb/>
竄海南詔書有曰明宗在北之時自以為非其子伯生<lb/>
筆也文宗晏駕寧宗立八月崩國人迎順帝立之帝入<lb/>
太廟斥去文宗神主而命四方毁棄舊詔伯生時在江<lb/>
西以皮繩拴腰馬尾縫眼夾兩馬間逮捕至大都嫉之<lb/>
者為十七字詩曰自謂非其子如今作天子傳語老蠻<lb/>
子請死至則以文宗親改詔稿呈順帝覽之曰此朕家<lb/>
<pb n="KR3l0085_WYG_037-3a"/>
事外人豈知遂得釋兩目由是喪明不復能楷書矣<lb/>
故中書丞相贈和寧忠獻王喀喇托克托公之子曰特穆<lb/>
爾達實偕弟達實特穆爾既成景賢書院請于譚慥曰<lb/>
興和西南五十里曰桃山桃山之東五里曰虞臺嶺供<lb/>
奉尚鷹每夏居焉嵗丁丑有㫖造鷹室刻二石鼔以紀<lb/>
嵗月矣然其地乃草漠之衝轂轡交錯由秦晉燕齊而<lb/>
北者由灤京遼東而西者道必出焉智愚往復良惡弗<lb/>
辨不可以口舌訓惟觀音大士有救水火刀毒八難之<lb/>
<pb n="KR3l0085_WYG_037-3b"/>
願雖在介胄亦為敬禮嘗建堂兩楹道傍先生為吾記<lb/>
之予曰大士之願考之釋書可見吾儒雖罕言然而人<lb/>
遇暴難有叩蒙應者何誠也猶空谷呼聲非谷也人也<lb/>
大士遇人急難無叩不答者何明也猶日中物影非物<lb/>
也日也然則大士之明實我心之誠矣且子不見夫卜<lb/>
者乎傴僂叩齒手持蓍龜以決吉凶罔有弗驗葢敬愈<lb/>
切神愈靈人之意氣一有所屬則草木朽腐俱為神明<lb/>
焉嗟夫蓍龜尚爾矧大士圓通普照出乎素願者哉則<lb/>
<pb n="KR3l0085_WYG_037-4a"/>
不待號呼其救我難也必矣達實特穆爾今為同知樞<lb/>
宻事階資徳大夫特穆爾達實今為侍御史階中奉大<lb/>
夫俱有令徳視其建造知其忠厚矣於戲吾嘗聞諸中<lb/>
庸云誠則明矣明則誠矣富哉言乎遂為記之右虞臺<lb/>
嶺觀音堂記洛陽譚慥文至元己夘五月建新安詹獻<lb/>
刻今石尚存是年十一月曲阜所立宣聖廟碑歐陽元<lb/>
功之文喀爾子山書亦獻刻焉獻葢國朝名書孟舉之<lb/>
先也<lb/>
<pb n="KR3l0085_WYG_037-4b"/>
國朝名將劉江以中軍左都督總兵鎮遼東殺倭冦事<lb/>
載在五倫書悉矣近閲楊文敏公兩京𩔖稿乃曰公鎮<lb/>
守遼東備倭冦至即相地形勢請于金線島西北之望<lb/>
海堝築城堡立烟墩一日瞭者言東南海島夜舉火光<lb/>
公計冦將至亟遣馬步軍赴堝上小堡備之翌日倭船<lb/>
三十餘艘泊馬雄島冦相屬登岸徑奔堝前上公親督<lb/>
諸將伏兵堡外山下預遣一禆將領馬隊要其歸路一<lb/>
禆將領步隊與之逆戰公舉炮伏發冦大敗奔入櫻桃<lb/>
<pb n="KR3l0085_WYG_037-5a"/>
園空堡中合軍圍之自辰至酉擒戮無遺生獲百餘人<lb/>
斬首千餘級事聞賜璽書褒諭徵公至京面慰勞之公<lb/>
對曰受任禦冦分所當為此皆奉行陛下成筭及諸將<lb/>
士効力所致臣不敢當其功上嘉其謙抑既而封公為<lb/>
奉天翊衛宣力武臣特進榮禄大夫柱國廣寧伯食禄<lb/>
千二百戸子孫世世承襲仍遣赴鎮公疏將士有功者<lb/>
陞賚有差先是倭冦出没海上焚民居掠財貨殺擄生<lb/>
口北自遼東山東南抵閩浙海濵州郡無嵗不𬒳其害<lb/>
<pb n="KR3l0085_WYG_037-5b"/>
官軍猝不能制往往有坐失機罪死者至是冦害屏息<lb/>
傍海千餘里兵民安生樂業以至于今受封之明年是<lb/>
為永樂庚子四月辛丑薨于鎮享年六十有一訃至上<lb/>
深嗟悼輟視朝三日遣官諭祭追封廣寧侯謚忠武官<lb/>
為營葬賻䘏甚厚復給舟車歸其喪令所經州郡皆致<lb/>
祭以某年某月某日葬金口御河鄉公諱榮世居邳州<lb/>
宿遷曽祖諱二公祖諱小大父諱江俱追封廣寧伯曽<lb/>
祖妣余氏祖妣張氏母張氏繼母馬氏俱贈夫人配馬<lb/>
<pb n="KR3l0085_WYG_037-6a"/>
氏子湍襲伯爵早卒繼室金氏封夫人子淮早卒安繼<lb/>
襲伯爵側室髙氏子麟陳氏子正通四人女一人在室<lb/>
孫若干人及考遼陽新誌則曰廣寧伯劉江少有大抱<lb/>
負戰勝攻取累拜中軍都督總東遼戎政能明號令嚴<lb/>
賞罰謹斥堠練甲兵永樂己亥間倭賊屢為邉患江乃<lb/>
駐兵金州備之適倭賊二千餘以數十海<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>直逼望海<lb/>
堝下登岸魚貫行一賊貌甚醜惡揮兵率衆如入無人<lb/>
之境瞭者飛報江遂下令犒師秣馬畧不經意以都指<lb/>
<pb n="KR3l0085_WYG_037-6b"/>
揮徐剛伏兵于山下百戸姜隆率壯士潛燒賊船截其<lb/>
歸路乃與之約曰旗舉伏起砲鳴奮擊不用命者以軍<lb/>
法從事既而賊至堝下江被髪舉旗鳴砲伏兵盡起繼<lb/>
以兩翼而進賊衆大敗死者横仆草莽餘衆奔櫻桃園<lb/>
空堡内我師追迫環擊皆奮勇請入堡勦殺江不許特<lb/>
開西壁以縱之仍分兩翼夾擊生擒數百斬首千餘間<lb/>
有潛脱而走<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者又為隆等所縛岸無一人得脱凱旋<lb/>
之際將士請曰明公見敵意思安閑惟飽士馬及臨陣<lb/>
<pb n="KR3l0085_WYG_037-7a"/>
作真武披髪狀追賊入堡不殺而縱之何也江曰窮冦<lb/>
逺來必饑且勞我以逸待勞以飽待饑固治力之道賊<lb/>
始魚貫而來𩔖蛇陣故作此以鎮服之雖愚士卒之耳<lb/>
目亦可以壯士卒之氣賊既入堡有死而已我師臨之<lb/>
彼必致死未必無傷于我故縱其生路以滅之即圍師<lb/>
必闕之意此固兵法顧諸公未察耳事聞恩禮優隆進<lb/>
伯爵云按海倭之患北自遼海而山東而淮揚崇明太<lb/>
倉金山而浙而閩而廣海極欽亷銅柱而止故所在有<lb/>
<pb n="KR3l0085_WYG_037-7b"/>
備倭官軍迄今不敢廢然侵掠之患則銷熄乆矣雖本<lb/>
之國威聖徳所在得人然滅倭大捷則固無出劉忠武<lb/>
公之右者忠武之功大矣抑考之遼志作於景泰中出<lb/>
五倫書後固無補于書文敏碑中亦無金州王家山嘉<lb/>
之詳倭船生獲今皆有的數書而能然載筆者考究之<lb/>
功于是有不可誣者矣獨惜兩京𩔖稿于父子名諱譌<lb/>
謬至是則楊氏子弟難逭其責噫忠武之戰功楊公之<lb/>
文字傳于世者不四五十年之乆取信之難已如此吾<lb/>
<pb n="KR3l0085_WYG_037-8a"/>
安得而不致深慨于斯也哉<lb/>
至元十七年春某官真定夢先祖敦武府君親告某曰<lb/>
今濟源縣宋宰相陳堯叟碑文内王其姓者即王氏逺<lb/>
祖也汝其識之廿年正月在燕與懐州劉節使相㑹問<lb/>
及陳相石刻云濟源見有陳堯叟讀書堂故碑但不知<lb/>
有無王姓者俾之以志異日求訪此元翰林學士狄澗<lb/>
王文定公紀夢也又有徵夢記曰惲官真定時夢一老<lb/>
人長身縞衣杖而告曰若遇而祖能識之乎憶祖妣妙<lb/>
<pb n="KR3l0085_WYG_037-8b"/>
清君平時語惲者熟視之為吾大父敦武府君無疑載<lb/>
拜已迺跽而請曰惟王氏上世嘗有顯者否先祖曰今<lb/>
濟源陳堯叟祠碑所刻王姓者即逺祖也切識之時至<lb/>
元庚辰春三月也惲以是異念之者無時後八年戊子<lb/>
二月韓氏子中西謁濟瀆託之為求訪果于司馬端明<lb/>
所撰四令祠堂記碑脇得元符二年春二月左中散大<lb/>
夫知軍州事拜謁題名迺陳之外孫王悦名氏吁亦異<lb/>
哉<hi>題名云外孫左中散大夫知軍州事王悦奉詔詣靈</hi>
<pb n="KR3l0085_WYG_037-9a"/>
<hi>祠禱雨畢恭拜堂下元符二年春二月廿九日也刻碑</hi>
<hi>之右脇父即前宋王文簡公曽拜參知政事名舉正字</hi>
<hi>伯中係堯佐之壻其子諱悦舉正次公所謂清徳之老</hi>
<hi>是也其二子名諱見東坡飛白記</hi>不肖平生每事欲將<lb/>
至必警先于寤寐間如先君將殁以翠徵節度𫝊迓召<lb/>
為御史人以牛刀迎刺于口斷綘陽獄斛律神自牖來<lb/>
吿待制翰林有瑶階參筆月殿芸香之詠馳奏<hi>中統二</hi>
<hi>年十二月為都事時事</hi>行宫有雪漠二更雲輜萬兵之<lb/>
<pb n="KR3l0085_WYG_037-9b"/>
作進讀東朝夢紫閣連延龍馬飛翔之異是皆徵明而<lb/>
不可誣者故古人論夢心官物之至靈非但藏往固能<lb/>
知來凡天地古今之所有無一外乎此而有明晦逺邇<lb/>
通塞之間此人之所以有夢夢之所以多變也然有直<lb/>
有象有精有想唯精誠感薄神靈之所吿者乃有占而<lb/>
可徵是夢也求其所以似亦涉因想葢不肖每以先世<lb/>
旌紀寂寥念不去懐者有年今先祖昭吿如是此亦理<lb/>
之必至所可異而重者據其夢而得其實於二百載之<lb/>
<pb n="KR3l0085_WYG_037-10a"/>
前若合符節此豈止勞于想可致而論耶又知吾先世<lb/>
神爽雖逺而昭昭矣嗚呼既誘其衷明夫系之有自所<lb/>
謂闕而有待者不知復能鑒佑使遂其初心少副明靈<lb/>
之精應乎其或亶然是垂老之日即受生之年也是不<lb/>
可不識至元二十五年春二月九日記惟吾葉氏自先<lb/>
五世祖秀實公而上邈不可知雖其家口耳相𫝊聞有<lb/>
少保知録告身譜牒之語而厄于下沙之徙皆不可知<lb/>
今惟寳藏公所遺至正六年五月遺囑一通又不知自<lb/>
<pb n="KR3l0085_WYG_037-10b"/>
何時脱去首幅云云之詳乃有不可得而知者先君子<lb/>
每出示此書未嘗不齎咨涕洟有千古無窮之恨也不<lb/>
肖近年獲見玉峯舊志知宋之西澗葉丞相屢為崑山<lb/>
寓公開封鄭居中之後人書扁而崑學今尚存明倫堂<lb/>
扁欵為葉忠定公書西澗即松陽夢鼎公而吾友鄭進<lb/>
士時乂居中後也兹事既嘗以叩時乂又嘗以書託浙<lb/>
江提學吾友張節之考問西澗者其即忠定公否公家<lb/>
去崑逺又何為而屢為崑人書扁當必有因葢張鄭二<lb/>
<pb n="KR3l0085_WYG_037-11a"/>
公皆相知皆古心古道皆好考求古人行蹟今皆未有<lb/>
答而皆死矣噫人事理有可訂可徵者其不偶尚爾尚<lb/>
奚夢之云乎吾之懐固有切于王先生吾之所得則何<lb/>
敢有冀于王先生然則王先生獨非幸哉獨非幸哉<lb/>
宣徳二年二月戊寅上御文華後殿召内閣楊榮面諭<lb/>
之且賜鍍金銀刻圖書五顆曰方直剛正曰忠孝流芳<lb/>
曰關西後裔曰建安楊榮曰楊氏勉仁楊氏自記如此<lb/>
王抑庵作公𫝊不具者葢𫝊惟載公行事之大者體當<lb/>
<pb n="KR3l0085_WYG_037-11b"/>
然也東里江陵二楊公作碑志東里畧及圖書江陵不<lb/>
一及而東里公云凡今文士感公之徳述公之行雖有<lb/>
之矣若交之乆知之深言之信者余兩人其庶幾可無<lb/>
愧也此語有斟酌考之建安謝世之後如抑庵公如臨<lb/>
川王公英吉水錢公習禮周公叙皆有文字皆有感公<lb/>
知己之語而抑庵語尤切葢抑庵之去翰林為禮部侍<lb/>
郎出東里公意而建安公則嘗惜之也<lb/>
陳淳安卿問曰某問誌石之制在士庶當如何題温公<lb/>
<pb n="KR3l0085_WYG_037-12a"/>
謂當書姓名恐所未安夫婦合葬者所題又當如何朱<lb/>
子曰宋故進士<hi>或云處士</hi>某君夫人某氏之墓<hi>下畧記</hi>
<hi>名字鄉里年嵗子孫及葬之年月</hi>又問某欲改葬前妣<lb/>
祔于先塋以前妣與其先文合為一封土而以繼妣少<lb/>
間步數又别為一封土與朋友議以神道尊右而欲二<lb/>
妣皆列于先塋之左不審是否然程子葬穴圖又以昭<lb/>
居左而穆居右而廟制亦左昭右穆此意何也曰某所<lb/>
處得之昭穆但分世數不為分尊卑如父為穆則子為<lb/>
<pb n="KR3l0085_WYG_037-12b"/>
昭又豈可以尊卑論乎周室廟制太王文王為穆王季<lb/>
武王為昭此可考也又問明器亦君子不死其親之意<lb/>
曰吾家不曽用<lb/>
北方試馬凡駒生百餘日後以騍馬置山巔羣駒見母<lb/>
奔躍而上一氣及山巔者上也息而後能至者次之再<lb/>
息而後至者則又次矣<lb/>
北方田野人患胸腹飽脹者取馬蓮花子擊碎涼水下<lb/>
即泄數行幸而愈者有也<lb/>
<pb n="KR3l0085_WYG_037-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0085_WYG_037-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水東日記卷三十七<lb/>
</p>
<p>
</p>
  </div>
</body>
</text>
</TEI>
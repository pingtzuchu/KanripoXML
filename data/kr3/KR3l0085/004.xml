<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷四</head> <lb/>
    <p>
<pb n="KR3l0085_WYG_004-1a"/>
欽定四庫全書<lb/>
　水東日記卷四<lb/>
　　　　　　　　　　　　　明　葉盛　撰<lb/>
正統四年廷試榜出華亭錢溥原溥倣宋人王十李三<lb/>
之詩自誦曰舉頭暫且窺張大伸脚猶能踏小張或者<lb/>
以其言近於忿易之曰頭上小張纔踏過舉頭又見大<lb/>
張來蓋會試崑山張穆敬之第二溥第三廷試第二甲<lb/>
崑山張和節之第一溥第二而和則穆之母兄也<lb/>
<pb n="KR3l0085_WYG_004-1b"/>
予馬營小詩有天門行看六龍車陳少卿和韻有將軍<lb/>
還數李輕車或者非之殊不知唐人飛歩登雲車垂鞭<lb/>
直拂五雲車太平天子駐雲車君王正候五雲車來往<lb/>
五雲車應將性命逐輕車車字皆尺遮切昧者槩以九<lb/>
魚切車字故爾<lb/>
長洲民楊芳景泰中嘗以十事上巡撫鄒都御史其均<lb/>
稅額以為古昔井田養民而秦廢之漢初輕田租十五<lb/>
而稅一文景三十而稅一光武初行十一之稅後三十<lb/>
<pb n="KR3l0085_WYG_004-2a"/>
而稅一晉隆和畝收二升五季錢氏以兩浙畝三升宋<lb/>
王方贄均兩浙田畝一斗元耶律楚材定天下田稅上<lb/>
田畝三升中田二升五合下二升水田五升我朝天下<lb/>
田租畝三升五升三合五合蘇松後因籍没依私租額<lb/>
起稅有四五斗七八斗至一石者蘇在元糧三十六萬<lb/>
張氏百萬今二百七十餘萬矣<lb/>
劉洗馬定之朝遇王偉兵侍王戲之曰吾太僕馬多洗<lb/>
馬須一一洗之劉應聲曰何止太僕也諸司馬不潔我<lb/>
<pb n="KR3l0085_WYG_004-2b"/>
固當洗之耳聞者快焉<lb/>
餘姚陳惟寅先生教諭崑山頗喜談風鑒嘗曰舉子梁<lb/>
昱當甲科瞿泰安不失副榜况家貧宜急就也未幾部<lb/>
檄先生會試同考昱泰安治禮記先生本房也比揭曉<lb/>
泰安名在第五昱不第先生嘗謂余曰吾宦不達忝預<lb/>
主司競競焉圖稱任使榜未出之夕猶停燭閱首卷加<lb/>
精考焉以為亦天下士孰意為吾泰安也使知為泰安<lb/>
吾誠避嫌當棄之矣拆卷時尚書以下皆屬目首得岳<lb/>
<pb n="KR3l0085_WYG_004-3a"/>
正衆皆曰得人次陳鑑次某衆皆云然至泰安吾為之<lb/>
驚愕且無一人有言少間幸而監試白御史圭曰此亦<lb/>
當在此我知之矣我同官項御史曾推此人使無御史<lb/>
言吾汗流面熱恨不即死也噫名聞不揚朋友之過誠<lb/>
然矣泰安於經學有工夫但岳陳等素有聲太學泰安<lb/>
舉自鄉縣未為都人士所知耳昱美丰度有孝行學亦<lb/>
純粹蕭祭酒亦許其文在甲第竟以國子生選平定知<lb/>
州泰安官至刑部郎中與昱先後皆死矣惜夫<lb/>
<pb n="KR3l0085_WYG_004-3b"/>
臨安錢宰子予武肅王之裔元末老儒也高廟禮徴同<lb/>
諸儒修纂尚書會選孟子節文公退微吟曰四鼓鼕鼕<lb/>
起著衣午門朝見尚嫌遲何時得遂田園樂睡到人間<lb/>
飯熟時察者以聞明日文華燕畢進諸儒而諭之曰昨<lb/>
日好詩然曷嘗嫌汝何不用憂字宰等悚愧謝罪未幾<lb/>
皆遣還宰以國子博士致仕家會稽宦業至今不絶宰<lb/>
嘗自書門帖曰一門三致仕兩國五封王唐昭宗賜勅<lb/>
宋宣和所賜吳越家寳銅印一斤重今藏其家鐵劵王<lb/>
<pb n="KR3l0085_WYG_004-4a"/>
像俱在台郡長房<lb/>
國子祭酒四明陳先生遇僚屬諸生極嚴有懷忿而訟<lb/>
之者法司將覆請就逮周文襄公其同年謂先生當具<lb/>
疏申雪遂屬筆於公未免有遷就之辭先生見之驚曰<lb/>
某如此本無何得誑君公笑曰在法惟奏事不實耳聞<lb/>
者乃或迂先生而先生不亦純臣哉<lb/>
王抑庵先生典選遇不如意事好誦古人詩以自寛一<lb/>
日有新得給事中即欲干撓選法者曰偶然題作木居<lb/>
<pb n="KR3l0085_WYG_004-4b"/>
士便有無窮求福人御史有言吏部進退官不當則曰<lb/>
若教鮑老當筵舞更覺郎當舞袖長要多切中云<lb/>
崑山盧熊字公武洪武初名儒大通篆籀之學嘗為兗<lb/>
州知州既視篆即具奏以印交兗字誤𩔖袞字上不怡<lb/>
曰秀才無禮便道我袞哩幾被禍弟熈字公暨睢州同<lb/>
知有賢名公武寄以詩有虀鹽清夢穏鐵石古心存之<lb/>
句時人稱之公武後卒坐累死今其家尚存中書舍人<lb/>
告身高皇聖製也官署印欵時尚循宋制云<lb/>
<pb n="KR3l0085_WYG_004-5a"/>
范啓東聞之前輩云士大夫游藝必審輕重且當先有<lb/>
跡者謂學文勝學詩學詩勝學書學書勝學圖畫此可<lb/>
以垂名可以法後若琴奕猶不失為清士舍此則末技<lb/>
矣啓東蓋善花鳥有談論館閣名公多重之老於京師<lb/>
人稱范葦齋先生云<lb/>
歐陽文忠公平生聚觀金石刻動數百卷題識真蹟甚<lb/>
多嘗自言平生喜學書見筆輒書又云惟賢者之書能<lb/>
久存何今世見歐書僅僅少也惟東坡居士書崖鐫野<lb/>
<pb n="KR3l0085_WYG_004-5b"/>
刻幾徧天下予嘗戲謂東坡平生必以石工自隨不然<lb/>
何長篇大章一行數字隨處隨有獨異於諸公也<lb/>
聶大年詩三十年來作家絶唱也有文集若干卷袁衷<lb/>
主事愛其罪後跌起口占詩云老我不勝金谷罰傍人<lb/>
應笑玉山頽之句王翰林稱其顯得明朝又風雨免教<lb/>
行李出都門而吾友張篠庵喜誦其送僧十年湖海孤<lb/>
舟别萬里雲霄一錫飛以為不能忘之但未知大年曾<lb/>
以此為極致否<lb/>
<pb n="KR3l0085_WYG_004-6a"/>
楊武襄洪為人雖尚權譎然有威嚴將士知畏之此其<lb/>
所長不可掩者亦賴朝廷主張以成其名耳蓋自宣德<lb/>
正綂來已受知於閣中廬陵楊公輩皆愛重之如初為<lb/>
指揮杜衡所誣以魏尚書源覆㫖而衡貶廣西繼為部<lb/>
卒李友全等奏上以付洪自治頗𩔖宋太祖待郭進事<lb/>
又大同指揮張英嘗奏今總戎石公蔚州千户張宣奏<lb/>
劉侍郎璉朝廷皆置之死祖宗扶掖人材之心其盛如<lb/>
此<lb/>
<pb n="KR3l0085_WYG_004-6b"/>
景泰元年春久旱兩京災異亦迭見偶會禮科都給事<lb/>
中李實吏科給事中毛玉御史陳叔紹羅箎相與惋嘆<lb/>
盛因曰自昔災異皆君臣引咎今日在内則大臣之罪<lb/>
不容辭而我輩臺諫之臣緘默無補病國尤重在外病<lb/>
民者非一而各藩鎮中官病民尤重兩事當首言之實<lb/>
曰此言誠是科中藁明早當就君取觀既而盛曰兩事<lb/>
須先後言蓋言羣臣朝廷寛大多不從言之𩔖文具而<lb/>
中官則必欲取回者若並言之萬一止下戒飭之命再<lb/>
<pb n="KR3l0085_WYG_004-7a"/>
舉則難然必得羣臣會奏庶幾可濟因偕謁諸大臣如<lb/>
金尚書等皆佯贊可行無實心且互為推讓無肯居奏<lb/>
牘之首者一日兵部尚書于公謙謂盛言中官事言之<lb/>
有名矣近南京周叙學士言事中及之外人來言更便<lb/>
也未幾兵部因他奏官多民擾中畧及乞將各處公差<lb/>
内外官員量取回京有㫖内官不動又數日會議及叙<lb/>
奏有言此亦有例見行侍郎諸懋即揮筆批定盛因曰<lb/>
此誠民病今既有言者若衆因之則合辭上請上或可<lb/>
<pb n="KR3l0085_WYG_004-7b"/>
從時惟左都御史陳鎰力贊會奏蓋陳亦受謁者也户<lb/>
科都給事中馬顯忽言此事近日兵部有奏聖斷已不<lb/>
允矣盛曰人臣論事而但當觀事體如何且主上仁明<lb/>
多有得㫖已行因論列而即改者今事有當行豈可自<lb/>
沮而上負朝廷下負言者耶禮部胡公廼易批會奏竟<lb/>
不果他日因某奏南京沿江盜賊乞行御史錦衣衛巡<lb/>
捕刑部尚書俞士悅以為當准擬盛曰錦衣官校近已<lb/>
革去當止行御史蓋兩月前亦因言者革之而刑部偶<lb/>
<pb n="KR3l0085_WYG_004-8a"/>
忘之也他日又因馬顯言户部請議節省用費顯意欲<lb/>
裁户部額外官嘗有後言而對衆又不言金尚書因畧<lb/>
言不可之故扣之亦不言盛曰用人之際此宜少緩嘗<lb/>
聞宣德中内府工作答應之人多與軍職雖老病不代<lb/>
支全俸此輩正亦冗食金云此當即查行既出有大臣<lb/>
呼盛曰適言冗食官尚再細與尚書言之盛初不虞其<lb/>
偽也而大臣退語同官曰葉某在議事處如有少保責<lb/>
任在己者然我名之為葉少保云蓋例凡中外陳言奏<lb/>
<pb n="KR3l0085_WYG_004-8b"/>
皆禮部於内府㑹六部都察院大理寺通政司堂上六<lb/>
科掌印官㑹議禮部侍郎宣言其要諸部院正官面決<lb/>
可否自正官外更無出一言者則舊習然也雖李實號<lb/>
能言亦未嘗有言盛誠違衆矣<lb/>
予為舉子時聞同舉者云國朝狀元多不能至金帶時<lb/>
陳泰和馬臨朐曹恒山皆在内閣未幾三人皆進官侍<lb/>
郎盛矣己巳以來商同年繼之彭純道又繼之商亦至<lb/>
金帶今馬曹逝矣陳謫戍商歸田惟彭預閣事官太常<lb/>
<pb n="KR3l0085_WYG_004-9a"/>
少卿云<lb/>
今人燕客杯酌勸盡飲曰千歳南北士人多亦然但莫<lb/>
知其字義意者為請嗺即唐人嗺酒之說者也<lb/>
鮮于困學壙志趙文敏公書小楷精絶篆筆出石鼓文<lb/>
少師廬陵楊公得之吳人武昌陳士謙家藏文敏自書<lb/>
哀困學五言古詩一首行書亦佳又有困學小像亦元<lb/>
人筆但後書虞文靖公所作贊非真跡兩卷予在科時<lb/>
常於士謙家見之欲約吳中書希純描像士謙臨行草<lb/>
<pb n="KR3l0085_WYG_004-9b"/>
劉廷美上舍臨小楷作一卷藏之竟不果耳<lb/>
尚書吕震前左都御史劉觀皆洪武中人物熟知政事<lb/>
故實故廷論之際每下視諸公然皆鮮學術欠清謹諸<lb/>
閣老嘗短薄之蓋亦由此景泰中廣西憲司奏土官副<lb/>
巡檢犯贓王文都御史以為土官多世襲當初犯復職<lb/>
再犯具奏定奪後經革申明蕭都御史覆請又益以以<lb/>
夷治夷之言殊不知諸司職掌所載湖廣四川雲南廣<lb/>
西世襲土官者如廣西右江之岑黃四川之田楊宋元<lb/>
<pb n="KR3l0085_WYG_004-10a"/>
來世長蠻夷其種𩔖謂之土人如猺人獞人之云蓋本<lb/>
邊夷故凡取問必請㫖發落必具奏今廣西土官副巡<lb/>
檢雖間有猺獞而軍民籍人民為多廣西多正綂中所<lb/>
授廣東亦間有之蓋如隂陽醫官之𩔖以其為本土人<lb/>
且同流官署事故名土官以别之非彼土官若也又天<lb/>
順初元四川重慶民鄧錤陳言有云交易銀兩罪同黨<lb/>
惡冦公乃叅為誕妄之言不知其為洪武禁例中語此<lb/>
大臣則所以貴無事不知魏相所以為漢名相有以也<lb/>
<pb n="KR3l0085_WYG_004-10b"/>
數自一至十惟三平聲八卦惟乾離坤平聲十千十二<lb/>
支皆仄多平少隂常有餘陽常不足君子少而小人多<lb/>
此亦可見<lb/>
宋黃震東發嘗采董槐丞相之說以大學經文知止而<lb/>
後有定至則近道矣兩節并知本聽訟一節為致知格<lb/>
物之傳矣後來王巽卿又以近道三節釋格物致知聽<lb/>
訟一節添釋新民草廬吳先生答田副使書固已深非<lb/>
之至謂不識文義譬之打破玉盤為言當矣或者又謂<lb/>
<pb n="KR3l0085_WYG_004-11a"/>
草廬嘗摘此三節為傳之五章見其門人袁明善所述<lb/>
大學中庸目録中何耶<lb/>
先舅氏野水周先生念先外祖之無後有歳時祭甚盛<lb/>
德也而吾友進士鄭時又以其家產醫世承薛氏之業<lb/>
乃以其幼子立為薛後使薛世世享祀有人予固知其<lb/>
事之近厚而顧外家諸兄前則未敢啓齒耳偶得晦翁<lb/>
答汪尚書書有宋氏追禮外氏事適有會於予心因録<lb/>
之夫宋公以外祖無後而歳時祭之此其意可謂厚矣<lb/>
<pb n="KR3l0085_WYG_004-11b"/>
然非族之祀於理既未安而勢不及其子孫則為慮亦<lb/>
未遠曷若訪其族親為之置後使之以時奉祀之為安<lb/>
便而久長哉但貧賤之士則其力或不足以為此或雖<lb/>
為之而彼為後者無所顧於此則亦不能使之致一於<lb/>
所後若宋公則其力非不足為若為之而割田築室以<lb/>
居之又奏授之官以禄之則彼為後者必將感吾之誼<lb/>
而不敢乏其祀矣此於義理甚明利害亦不難曉竊意<lb/>
宋公特欲親奉嘗之以致吾不忘母家之意而其慮遂<lb/>
<pb n="KR3l0085_WYG_004-12a"/>
不及此耳若果如此則使為後者主其祭而吾特往助<lb/>
其饋奠亦何為而不可伏惟高明試一思之如有可采<lb/>
願早為之使異時史䇿書之可以為後世法而宋公之<lb/>
事不得專美於前則區區之深願也愚見如此不審台<lb/>
意以為何如<lb/>
方言語音暗合古韻者多今山西人以去為庫閩人以<lb/>
口為苦走為祖是也吾崑山吳松江南以歸呼入虞字<lb/>
韻而獨江北人則呼入灰字韻如是者多又不可曉也<lb/>
<pb n="KR3l0085_WYG_004-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水東日記卷四<lb/>
</p>
<p>
</p>
  </div>
</body>
</text>
</TEI>
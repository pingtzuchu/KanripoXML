<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷三十一</head> <lb/>
    <p>
<pb n="KR3l0085_WYG_031-1a"/>
欽定四庫全書<lb/>
　水東日記卷三十一<lb/>
　　　　　　　　　　　　　明　葉盛　撰<lb/>
江南並海之河江港汊通潮汐者土人謂之渾潮来一<lb/>
日泥加一箬葉厚故河港常常疏濬不然淤塞不通舟<lb/>
楫不能捄田種之旱旋成平陸矣塞且風沙數日輙一<lb/>
作作或連日塵几撲窓至不辨物色近日打掃積年封<lb/>
閉卷房塵沙積地踰尺其細如粉要之所謂塵世濁世<lb/>
<pb n="KR3l0085_WYG_031-1b"/>
者亦是之謂矣<lb/>
戲談于凡四方人多以其土名或土俗土物為標榜如<lb/>
南人曰蠻子西人曰豹子之𩔖獨河南人曰偷驢賊曰<lb/>
版腸不知何説嘗見河南一士人云宋祭酒嘗過洛士<lb/>
人挽留之信宿不從以其步蹇藏去公怒作詩曰蹇驢<lb/>
掣斷紫絲韁却去城南趂草場繞遍洛陽尋不見西風<lb/>
一陣版腸香又云宋學士也夫因詩得名因詩定品如<lb/>
唐羅𨼆盗得之欲其賦詩等事世多有之但二宋在國<lb/>
<pb n="KR3l0085_WYG_031-2a"/>
初皆以文章徳行致大名故無此事亦決非其言豈亦<lb/>
薄俗架託一時戲謔之言耶吳越間又有一等謂之俚<lb/>
鄙文譏刺上下無所不有且極其工巧人畏惡之古者<lb/>
異言有禁如此之流不謂之異言而何謂<lb/>
前人所作墓文碑志序稱述子婦者甚少詳書其子之<lb/>
行實生卒及婦家之世出以及縣男女之名者加少也<lb/>
圭齋之于圭塘家獨然豈亦變例歟又其叙祖考官諱<lb/>
亦皆異而孫婦讓封于祖姑此亦有元時制而于是碑<lb/>
<pb n="KR3l0085_WYG_031-2b"/>
有考況斯銘隔句雙韻語險辭嚴尤竒也是以具録之<lb/>
有元贈中奉大夫湖廣等處行中書省參知政事護軍<lb/>
追封魯郡公許公神道碑銘有序<lb/>
安陽公居政府之五年一日得請于朝既釋機務將歸<lb/>
省其先塋于洹水之陽以顯考魯公行狀命其友歐陽<lb/>
𤣥文諸神道之石𤣥惟方今公卿大臣辭翰擅美無以<lb/>
右安陽公兩都有大營繕諸臣僚家先世碑版咸以奏<lb/>
請屬筆安陽公為榮于法嘗援吾宗兖文忠公例自表<lb/>
<pb n="KR3l0085_WYG_031-3a"/>
厥考崇公之阡又自書之為宜安陽公堅辭以為不可<lb/>
乃勉叙其行實而銘之魯公諱熙載字獻臣姓許氏生<lb/>
七嵗孤太夫人挈之依外家公幼有異質處羣髫中終<lb/>
日持重寡言稍長攻讀書習為儒二十能舉子業有儁<lb/>
譽年及受室娶里中名家外舅仕湖廣行省公欲就學<lb/>
東南因往焉遂為當道所知以行省檄辟徳慶路提控<lb/>
按牘由是以本職歴永衡兩路湘潭一州凡三考成資<lb/>
調長沙税使遷臨江撫州兩路總管府照磨進將仕郎<lb/>
<pb n="KR3l0085_WYG_031-3b"/>
湖廣行中書省理問所知事改從事郎㑹福院照磨兼<lb/>
管局承發架閣庫位不滿徳而所至稱職吏服其能民<lb/>
懐其惠不可悉數其一二存諸簡書略見始末者若在<lb/>
徳慶時鄰僚軼境州將趙往督捕府無他官以次攝事<lb/>
公料丁壯輸糗粮髙城深池備禦有法㑹城中民饑比<lb/>
馳狀請粟而先以賑貸民用無他虞將士俘擄有愬非<lb/>
辜宣慰部使者雜議之渠帥利所獲從中執爭公駁之<lb/>
曰冦徒脇從猶當理出王民躪入賊衆又從而臧獲之<lb/>
<pb n="KR3l0085_WYG_031-4a"/>
可乎上官用其議簿有左驗皆免為民是時公以新進<lb/>
下僚代總郡寄一切興發事皆已出當道意頗諅之冦<lb/>
平吏民咸稱其應變方畧有餘又見其面折元戎脱民<lb/>
于俘乃更賞嘆共剡薦之在永永尚巫鬼里人舁土木<lb/>
偶相昏旦服食共具以侈相誇民坐凋敝公至命毁拆<lb/>
滛祠數百區以杜其妄又撤其材以給黌舍公廨倉庫<lb/>
之用公私便之在衡安仁盗𡊮舜一怨苦播州餉負險<lb/>
挺亂既誅朝廷宥其餘黨甚衆民有越軍砦為竊攘者<lb/>
<pb n="KR3l0085_WYG_031-4b"/>
有司得之獨以強論不赦公曰彼從盗為亂猶貰殊死<lb/>
此因亂為盜乃服上刑不當請併彼舍之議上卒從其<lb/>
言在湘潭時有范重二者嘗過友家乘虚撢其供佛鑞<lb/>
器以歸友蹤跡甚急范漸怖而返之物游徼發擿之拘<lb/>
范及友于官公推讞得實既而有赦吏欲墨范臂景跡<lb/>
其身公謂詞未送官物先入主法不涅亦不當後范卒<lb/>
為良民在長沙征算不苛羡増秋毫歸官在撫州豪民<lb/>
有龔胡者偽造楮幣十餘年轉鬻閩浙聲已狼藉計蹙<lb/>
<pb n="KR3l0085_WYG_031-5a"/>
自首官疑有𨼆索之其家得宿用版印繈數皆倍所首<lb/>
獄輸朝廷遣使分别處決龔厚貲祈免姻族又助其營<lb/>
捄己議減死公持不可曰首寛𨼆多去末存本與未首<lb/>
同衆莫能蔽乃寘諸法末奉祠在京祠禄優暇而年近<lb/>
休致諸子又皆顯融力請謝事未報得痞疾薨于官生<lb/>
以中統二年辛酉十一月丁亥薨以泰定四年丁夘二<lb/>
月癸酉夀六十有七葬以是年十一月壬午祔安陽武<lb/>
官原新塋許氏世居許昌曽髙已上金亂失譜祖考𨼆<lb/>
<pb n="KR3l0085_WYG_031-5b"/>
徳曠僚諱信考贅彰徳湯隂因徙家焉初贈亞中大夫<lb/>
彰徳路總管輕車都尉追封髙陽郡侯再贈嘉議大夫<lb/>
<hi>缺</hi>
　<lb/>
　<lb/>
别記獨不云小臣亷乎宋夫人年二十八孀居守節自<lb/>
誓迄公成人教育甚至公逮事終身子職無闕司征長<lb/>
沙作綵衣堂以志其樂宋夫人病利力求去職侍疾寢<lb/>
<pb n="KR3l0085_WYG_031-6a"/>
食為廢初喪號慟絶而復蘇旅殯原上苫凷廬墓者三<lb/>
年每晝端坐木下狀如泥塐樵夫牧豎迫而視之始驚<lb/>
為公年踰五十時祭必哭哭必致哀喪禮倣古不用緇<lb/>
黄人始議其儉及送終之厚祀事之豐莫不願習行之<lb/>
既祥非疾病蔬糲不饜臨江之除迓吏再四必偕其妻<lb/>
孥守丘壠乃去今長沙人即公廬墓之地作書院以表<lb/>
其孝請于中書得予額所植松栢愛護之成林晚嵗研<lb/>
精理學易簀之年正月朔日命諸子講周子太極圖説<lb/>
<pb n="KR3l0085_WYG_031-6b"/>
至原始反終慨然而嘆因論人無修短有若將終焉之<lb/>
意舅氏宋君寳蚤年擇師訓公遇若己子公迎養以禮<lb/>
有子為娶令族俸入盡以資之始生彰徳之東程岡因<lb/>
以東岡為號後更號真拙著經濟録四卷女教六卷尤<lb/>
長于詩有東岡小稿𫝊于世仁廟初䇿進士漢人賜緋<lb/>
者十有一人唯安陽公年財二十有九父母具慶時人<lb/>
歆之每以為義方之勤公在㑹福安陽公官己卿士而<lb/>
公身教嚴厲安陽公出入必咨凛然前修家法公疾禱<lb/>
<pb n="KR3l0085_WYG_031-7a"/>
神謁醫靡不極至公薨貧不能治歛又思得美檟哀慕<lb/>
不知所為朝廷聞而厚賻之始克歸葬公葬墓土未燥<lb/>
安陽公數遷遂至宰輔故贈親之典偹極哀榮惟公生<lb/>
平種徳行義自厚其躬而逡廵退託未嘗有幾㣲責報<lb/>
于天求上于人之意迨夫積善之報在理必然則人固<lb/>
莫之與京天亦莫之或違也狀公行者為今南臺侍御<lb/>
史濟南張公起巖志公壙者為今御史中丞浚儀馬公<lb/>
祖常至𤣥為神道碑三人皆安陽公同年進士嗚呼斯<lb/>
<pb n="KR3l0085_WYG_031-7b"/>
亦他貴臣家所難而魯公有焉銘曰<lb/>
允矣魯公生而敦厖為儒則通治吏不哤儒通不窮若<lb/>
嵗徒杠吏哤則蒙乃昏然釭發聲粤禺初武之跫嬰身<lb/>
事衡不振不摐憂民有忡遇事無<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>或縱爾于量或逸<lb/>
爾于鏦或觹爾倥侗或鞣爾幻嚨世涂憧憧公志悾悾<lb/>
蒍于渢渢與俗異腔且行且<graphic n="KR3867" url="https://raw.githubusercontent.com/kanripo/KR-Gaiji/master/images/KR3867.png" mimeType="image/png"/>孰搏孰控盤桓令終徳<lb/>
厚信矼荆士景從鹿𨼆維龎江夏向風黄孝無雙釃河<lb/>
為灉導岷為江<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>源之鴻沼流漎漎髙陽豐彤庭堅尨<lb/>
<pb n="KR3l0085_WYG_031-8a"/>
降仲才棟隆仲力鼎扛公也亢厥宗仲也爽我邦洹水<lb/>
浺瀜大行崆<graphic n="KR3156" url="https://raw.githubusercontent.com/kanripo/KR-Gaiji/master/images/KR3156.png" mimeType="image/png"/>偭山為雄厭水勿洚若堂其封堅珉如<lb/>
珏石人載礱其樹如幢仲詞舂容銘諉友憃公當如崇<lb/>
仲盍表于瀧<lb/>
　翰林侍講學士通奉大夫知制誥同修國史兼國子<lb/>
　　祭酒歐陽𤣥撰<lb/>
　翰林學士承㫖榮禄大夫知制誥兼修國史趙孟頫<lb/>
　　書篆能靜處士茅紹之集勒<lb/>
<pb n="KR3l0085_WYG_031-8b"/>
　　　至元四年嵗在戊寅八月吉日建<lb/>
天順七年予在廣東肇慶軍前用舊韻集趙子昻詩五<lb/>
絶句寄永熙致之羣公首章云我來君去苦相違蕭索<lb/>
山川樹影稀知己如今居鼎鼐休文何事不勝衣時永<lb/>
熙甫自關北遷兵部也明年五月予入議過浙時永熙<lb/>
遷官在藩司留連數日别去夫孰知不乆而予再為關<lb/>
北之行又不乆而永熙起巡二廣而此詩竟成前䜟耶<lb/>
不偶然也近又檢交遊集景泰中予在赤城欽謨自史<lb/>
<pb n="KR3l0085_WYG_031-9a"/>
館集唐詩二首見寄首章亦曰南征復北還離居不可<lb/>
道封侯竟蹉跎志士白髪早平生一片心未得展懐抱<lb/>
斯又謂之偶然可乎吁亦異矣<lb/>
登州蓬萊縣納布老人言海市惟春三月㣲㣲吹東南<lb/>
風時為盛多見有城郭樓觀旗幟人物皆具然變幻非<lb/>
一或大而為峯巒林木或小而為一畜一物皆有之其<lb/>
色𩔖水惟青緑色大率風水氣旋而成西風北風無之<lb/>
故冬月則罕見也蘇東坡有海市詩云<lb/>
<pb n="KR3l0085_WYG_031-9b"/>
朱子答張仁叔之問曰李悝百畆而收百五十石者粟<lb/>
也晁錯百畆而收不過百石者似恐是米然則其多少<lb/>
固有不同矣粟一石直錢三十文一嵗而止用三石可<lb/>
見古来錢重然其賣買皆然則人亦不以為病也又按<lb/>
宋鄭宣撫鎮蜀時于關外四州營田二千六百餘頃除<lb/>
粮種外嵗入官十四萬斛有畸及其于金州營田五百<lb/>
餘頃嵗入却止萬八千餘斛以此觀之其為不同者或<lb/>
者四州田腴金州田薄之故則晦庵粟米之分所料亦<lb/>
<pb n="KR3l0085_WYG_031-10a"/>
恐未為的當也宣府官田成化二年所種四千餘頃收<lb/>
粗細粮止及七萬四千之上較之吾崑旱麥水稻田土<lb/>
者畆嵗收米麥四石之上則關北地土可謂最薄也己<lb/>
軍中探聴賊中動靜消息及専備急幹使令之人如宋<lb/>
之時西邉之所謂急脚急步者今湖湘謂之徤步西北<lb/>
極邊謂夜不收惟廣中則稱緝事軍此輩固自有得力<lb/>
人但其間儘多虚誑壊事受賄通賊小人顧亦在于用<lb/>
之者何如耳<lb/>
<pb n="KR3l0085_WYG_031-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水東日記卷三十一<lb/>
</p>
<p>
</p>
  </div>
</body>
</text>
</TEI>
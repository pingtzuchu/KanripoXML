<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷十五</head> <lb/>
    <p>
<pb n="KR3l0085_WYG_015-1a"/>
欽定四庫全書<lb/>
　水東日記卷十五<lb/>
　　　　　　　　　　　　　明　葉盛　撰<lb/>
今山隂陸氏譜有唐觀察使庶吳郡陸氏四十九枝族<lb/>
譜歐陽修唐書陸氏宰相世系表平江府慧感夫人家<lb/>
藏譜序衢州陸氏太常左卿緯遺譜宋餘杭陸氏周宰<lb/>
譜慶元陸氏宗系後譜録吳郡陸氏家乘山隂陸氏重<lb/>
修二十九枝宗系蓋自齊元侯通為一世至今凡六十<lb/>
<pb n="KR3l0085_WYG_015-1b"/>
又三世矣兹録放翁家訓於此元題曰太史公緒訓<lb/>
昔唐之亡也天下分裂錢氏崛起吳越之間徒𨽻乘時<lb/>
冠屨易位吾家在唐為輔相者六人廉直忠孝世載令<lb/>
聞念後世不可事偽國茍富貴以辱先人始棄官不仕<lb/>
東徙渡江夷於編氓孝悌行於家忠信著於鄉家廷凛<lb/>
然久而弗改宋興海内一統祥符中天子東封泰山於<lb/>
是陸氏乃與時俱興百餘年間文儒繼出有公有卿子<lb/>
孫宦學相承復為宋世家亦可謂盛矣然游於此竊有<lb/>
<pb n="KR3l0085_WYG_015-2a"/>
懼焉天下之事常成於困約而敗於奢靡游童子時先<lb/>
君諄諄為言太傅出入朝廷四十餘年終身未嘗為越<lb/>
産家人有少變其舊者輒不懌其夫人棺纔漆四㑹婚<lb/>
姻不求大家顯人晚歸魯墟舊廬一椽不加也楚君少<lb/>
時尤苦貧革帶弊以䋲續絶處秦國夫人嘗作新襦積<lb/>
錢累月乃能就一日覆羮汚之至泣涕不食太尉與邊<lb/>
夫人方寓宦舟見婦至喜甚輒置酒銀器色黒如鐵菓<lb/>
醢數種酒三行而已姑嫁石氏歸寧食有籠餅亟起辭<lb/>
<pb n="KR3l0085_WYG_015-2b"/>
謝曰昏耄不省是誰生日也左右竊笑楚公歎曰吾家<lb/>
故時數日乃啜羮歲時或生日乃食籠餅若曹豈知耶<lb/>
是時楚公見貴顯顧以啜羮食餅為泰愀然歎息如此<lb/>
㳺生晚所聞已畧然少於㳺者又將不聞而舊俗方以<lb/>
大壊厭藜藿慕膏粱往往更以上世之事為諱使不聞<lb/>
此風放而不還且有陷於危辱之地淪於市井降於皂<lb/>
𨽻者矣復思如往時父子兄弟相從居於魯墟塟於九<lb/>
里安樂耕桑之業終身無愧悔可得耶嗚呼仕而至公<lb/>
<pb n="KR3l0085_WYG_015-3a"/>
卿命也退而為農亦命也若夫撓節以求貴市道以營<lb/>
利吾家之所深恥子孫戒之尚無墜厥初乾道四年五<lb/>
月十三日大中大夫寳謨閣待制游謹書<lb/>
吾見平時喪家百費方興而遇俗又侈於道塲齋施之<lb/>
事彼初不知佛為何人佛法為何事但欲誇鄰里為美<lb/>
觀爾以佛經考之一四句偈功德不可稱量若必以侈<lb/>
為貴乃是不以佛言為信吾死之後汝等必不能都不<lb/>
從俗遇當齋日但請一二有行業僧誦金剛法華數卷<lb/>
<pb n="KR3l0085_WYG_015-3b"/>
或華嚴一卷不啻足矣如此為事非獨稱家之力乃是<lb/>
深信佛言利益豈不多乎又悲哀哭踊是為居喪之制<lb/>
淸浄嚴一方盡奉佛之禮每見喪家張設器具吹擊螺<lb/>
鼓家人往往設靈位輟哭泣而觀之僧徒衒技㡬𩔖俳<lb/>
優吾常深疾其非禮汝輩方哀慕中必不忍行吾所疾<lb/>
也且侈費得福則貪吏冨商兼并之家死皆生天淸節<lb/>
賢士無所得財悉當淪墜佛法天理豈容如是此是吾<lb/>
告汝等第一事也此而不聽他可知矣<lb/>
<pb n="KR3l0085_WYG_015-4a"/>
升濟神明之説惟出佛經黄老之學本於淸浄自然地<lb/>
獄天宫何嘗言及黄冠輩見僧獲利從而效之送魂登<lb/>
天代天肆赦鼎釜油煎謂之鍊度交梨火棗用以為修<lb/>
可笑者甚多尤無足議聊及之耳墓有銘非古也吾已<lb/>
自記平生大畧以授汝等慰子孫之心如是足矣溢美<lb/>
以誣後世豈吾志哉<lb/>
吾平生未嘗害人人之害吾者或出忌嫉或偶不相知<lb/>
或以為利其情多可諒不必以為怨謹避之可也若中<lb/>
<pb n="KR3l0085_WYG_015-4b"/>
吾過者尤當置之汝輩但能寡過勿露所長勿與貴達<lb/>
親厚則人之害己者自少吾雖悔已不可追以吾為戒<lb/>
可也<lb/>
禍有不可避者避之得禍彌甚旣不能𨼆而仕小則譴<lb/>
斥大則死自是其分若茍逃譴斥而奉承上官則奉承<lb/>
之禍不止失官茍逃死而喪失臣節則失節之禍不止<lb/>
喪身人自有懦而不能蹈禍難者固不可强惟當躬耕<lb/>
絶仕進則去禍自逺<lb/>
<pb n="KR3l0085_WYG_015-5a"/>
風俗方日壊可憂者非一事吾幸老且死矣若使未遽<lb/>
死亦決不復出仕惟顧念子孫不能無老嫗態吾家本<lb/>
農也復能為農䇿之上也杜門窮經不應舉不求仕䇿<lb/>
之中也安於小官不慕榮達䇿之下也捨此三者則無<lb/>
䇿矣汝輩今日聞吾此言心當不以為是他日乃思之<lb/>
耳暇日時與兄弟一觀以自警不必為他人言也<lb/>
氣不能不聚聚亦不能不散其散也或遽或久莫或致<lb/>
詰而昧者置欣戚於其間甚者祈延而避促亦愚矣吾<lb/>
<pb n="KR3l0085_WYG_015-5b"/>
年已八十更壽亦不過數年便終固不為夭杜門俟死<lb/>
尚復何言且夫為善自是士人常事今乃規後身福報<lb/>
若市道然吾實恥之使無禍福報應可為不善耶<lb/>
吾承先人遺業家本不至甚乏亦可為中人之産仕宦<lb/>
雖齟齬亦不全在人後恒素不閑坐事又賦分薄俸禄<lb/>
入門旋即耗散今已懸車目前蕭然意甚安之他人或<lb/>
不諒汝輩固不可欺也<lb/>
厚塟於存殁無益古今達人言之已詳余家旣貧甚自<lb/>
<pb n="KR3l0085_WYG_015-6a"/>
無此慮不待形言至於棺柩亦當隨力四明臨安倭船<lb/>
到時用三十千可得一佳棺念欲辦此一事窘於衣衾<lb/>
亦未能及終當具之萬一倉卒此即吾治命也汝等第<lb/>
能謹守勿為人言所搖木入土中好惡何别耶<lb/>
近世出塟或作香亭魂亭寓人寓馬之𩔖一切當屏去<lb/>
僧徒引導尤非敬佛之意廣召鄉鄰又無益死者徒為<lb/>
重費皆不須為也<lb/>
古者植木塜上以識其處耳吾家自先太傅以上塜上<lb/>
<pb n="KR3l0085_WYG_015-6b"/>
松木多不過數十太尉初塟寳峰比上世差為茂鬰然<lb/>
亦止數畆耳左丞歸塟之後積以歲月林樾寖盛遂至<lb/>
連山彌谷不幸孫曽遂有剪伐貿易之弊坐視則不可<lb/>
禁止則争訟紛然為門戸之辱其害更甚於厚塟吾死<lb/>
後墓木毋過數十或可不陷後人於不孝之地戒之戒<lb/>
之<lb/>
石人石虎之𩔖皆當罷之欲識墓處立一二石柱可也<lb/>
守墓以僧非舊也太傅嘗為鄉邦其力非不可置菴贍<lb/>
<pb n="KR3l0085_WYG_015-7a"/>
僧然終不為豈儉其親哉蓋慮之審耳墳墓無窮家資<lb/>
厚薄不常方當盛時雖可辦貧則必廢又南方不族墓<lb/>
世世各塟若塟必置菴贍僧數世之後何以給之吾墓<lb/>
但當如先世置一庵客歲量給少米拜掃日給之酒食<lb/>
及少錢此乃久逺事也若云賴僧為福尤為不然<lb/>
吾少年交㳺多海内名輩今多已零落後來佳士不以<lb/>
衰鈍見鄙往往相從雖未識面而曽定交者亦衆恨無<lb/>
由徧識之耳又有道途一見心賞其人未暇從容旋即<lb/>
<pb n="KR3l0085_WYG_015-7b"/>
乖隔今既屏居不出遂不復有邂逅之期吾於世間萬<lb/>
事悉不貯懐獨此未能無遺恨耳<lb/>
人生才固有限然世人多不能克盡其實至老必抱遺<lb/>
恨吾雖不才然亦一人也人未四十未可著書過四十<lb/>
又精力日衰忽便衰老子孫以吾為戒可也<lb/>
人與萬物同受一氣生天地間但有中正偏駁之異爾<lb/>
理不應相害聖人所謂數罟不入洿池弋不射宿豈若<lb/>
今人畏因果報應哉上古教民食禽獸不惟去民害亦<lb/>
<pb n="KR3l0085_WYG_015-8a"/>
是五榖未如今之多故以補粒食所不及耳若窮口腹<lb/>
之欲每食必丹刀几殘餘之物猶足飽數人方盛暑時<lb/>
未及下著多已臭腐吾甚傷之今欲除羊彘鷄鵝之𩔖<lb/>
人畜以食者<hi>牛耕犬警皆資其用雖均為畜亦不可食</hi>姑以供庖其餘川泳<lb/>
雲飛之物一切禁斷庶㡬少安吾心凡飲食但當取飽<lb/>
若稍令精潔以奉賔燕猶之可也彼多為珎異誇眩世<lb/>
俗者此童心兒態切不可為其所移戒之戒之<lb/>
世之貪夫谿壑無饜固不足責至若常人之情見他人<lb/>
<pb n="KR3l0085_WYG_015-8b"/>
服玩不能不動亦是一病大抵人情慕其所無厭其所<lb/>
有但念此物若我有之竟亦何用使人歆豔於我何補<lb/>
如是思之貪求自息若夫天性澹然或學問已到者固<lb/>
無待此也<lb/>
人士有與吾輩行同者雖位有貴賤交有厚薄汝輩見<lb/>
之當極恭遜已雖髙官亦當力請居其下不然則避去<lb/>
可也吾少時見士子有與其父之朋舊同席而劇譚大<lb/>
噱者心切惡之故不願汝曹為之也<lb/>
<pb n="KR3l0085_WYG_015-9a"/>
吾惟文辭一事頗得名過其實其餘自勉於善而不見<lb/>
知於人蓋有之矣初無願人知之心故亦無憾天理不<lb/>
昧後世將有善士使世世有善士過於冨貴多矣此吾<lb/>
所望於天者也<lb/>
居喪之禮不可不勉人固有體氣素弱不能常去肉食<lb/>
者禮亦許之然亦不得已耳至若寢苫於地東南卑濕<lb/>
決不可行食去塩酪亦非南人所堪如此之𩔖小有出<lb/>
入固有不得已者若夫飲酒及廣設殽羞以至招客赴<lb/>
<pb n="KR3l0085_WYG_015-9b"/>
食之𩔖乃可以守禮而不守者亦是近世禮法陵夷遂<lb/>
至於此汝輩各宜勉之若不能人人皆行則行者自行<lb/>
而已兄弟相駁亦無如之何也<lb/>
訴訟一事最當謹始使官司公明可恃尚不當為況官<lb/>
司闗節更取貨賄或官司雖無心而其人天資闇弱為<lb/>
吏所使亦何所不至有是而後悔之固無及矣況鄰里<lb/>
間所訟不過侵占地界逋欠錢物及兇悖陵犯耳姑徐<lb/>
徐諭之勿遽興訟也若能置而不較尤善李叅政漢老<lb/>
<pb n="KR3l0085_WYG_015-10a"/>
作其叔父成季墓誌云居鄉則以謹畏不若人為哲真<lb/>
達識也<lb/>
吾居貧不喜為人言故知者少今啓予足之後乃至不<lb/>
能辦棺斂度不免以累親故然當痛節所費但或入土<lb/>
則已矣更不可藉口於人以資他用<lb/>
九里𡊮家㠗大墓及太傅太尉左丞少師榮國夫人康<lb/>
國夫人諸墓歲時切宜省視修葺近歲族人不幸有殘<lb/>
伐擾害者吾竭力禁止之雖邅怨詈誣訟者皆不敢恤<lb/>
<pb n="KR3l0085_WYG_015-10b"/>
一二年來方似少止以後固不可保然已蒙郡中給榜<lb/>
嚴戒他日援此有請旣非創始必易為力然須汝輩念<lb/>
念不忘舉措必當然後可耳<lb/>
餘慶藏書閣色色已具不幸中遭擾亂迄今未能建立<lb/>
吾寢食未嘗去心若神明垂祐未死間或可遂至萬一<lb/>
賫志及泉汝輩切宜極力了之至祝至望此閣本欲藏<lb/>
左丞所著諸書今族人又有獲取庵中供贍儲蓄及書<lb/>
籍者則藏書於此必至散亡不若散之於家止為佛閣<lb/>
<pb n="KR3l0085_WYG_015-11a"/>
畧及奉安左丞塑像可也此事本不欲書然勢不可不<lb/>
告子孫言及於此痛心霣涕而已<lb/>
子孫才分有限無如之何然不可不使讀書貧則教訓<lb/>
童稚以給衣食但書種不絶足矣若能布衣草履從事<lb/>
農圃足跡不至城市彌是佳事關中村落有魏鄭公莊<lb/>
諸孫皆為農張浮休過之留詩云兒童不識字耕稼鄭<lb/>
公莊仕宦不可常不仕則農無可憾也但切不可迫於<lb/>
衣食為市井小人事耳戒之戒之<lb/>
<pb n="KR3l0085_WYG_015-11b"/>
後生才鋭者最易壊若有之父兄當以為憂不可以為<lb/>
喜也切須常加檢束令熟讀經子訓以寛厚恭謹勿令<lb/>
為浮薄者㳺處如此十許年志趣自成不然其可慮之<lb/>
事蓋非一端吾此言後人之藥石也各須謹之毋貽後<lb/>
悔<lb/>
南京大理少卿宜興楊公復能詩有盛名其家僮往往<lb/>
於𤣥武湖壖取萍藻為豚食吳思庵時握都察院章以<lb/>
其宻邇㕔事拒之楊荅以小詩云太平隄下後湖邊不<lb/>
<pb n="KR3l0085_WYG_015-12a"/>
是君家祖上田數㸃浮萍容不得如何肚裏好撑船蓋<lb/>
諺有之宰相肚裏好撑船此嘗聞諸節之<lb/>
吕尚書震與學士解公縉一日談及食中美味吕曰駝<lb/>
峰珎美震未之識也解云僕嘗食之誠美矣吕公知其<lb/>
誑己他日從光禄得死象蹄脛語解曰昨有駝峰之賜<lb/>
宜共饗焉解因大嚼去吕寄以詩曰翰林有箇解癡哥<lb/>
光禄可曽宰駱駝不是吕生來說謊如何嚼得這般多<lb/>
此亦節之聞之京師人云不知果有此事否<lb/>
<pb n="KR3l0085_WYG_015-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水東日記卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷二十四</head> <lb/>
    <p>
<pb n="KR3l0085_WYG_024-1a"/>
欽定四庫全書<lb/>
　水東日記卷二十四<lb/>
　　　　　　　　　　　　　明　葉盛　撰<lb/>
宋理宗朝内璫有侮吾夫子者令馬逺畫一佛中坐老<lb/>
子側立孔子問禮於前俾江古心子遠贊之子逺立成<lb/>
曰釋迦趺坐老聃傍睨惟吾夫子絶倒在地張篠庵初<lb/>
登第施狀元槃一日出釋老侮孔子圖即口占云釋老<lb/>
猖狂侮大儒書生為爾發長吁不知過宋圍匡日還似<lb/>
<pb n="KR3l0085_WYG_024-1b"/>
於今畫裏無又曰拂鬚揮鼻彼何人放誕能無愧此身<lb/>
名教萬年齊日月須知魯國一儒真葢亦相題㳺戲云<lb/>
爾<lb/>
豫章熊天慵先生二百年前江右大儒也其遺文世不<lb/>
多見偶見其重修廣州路學大成殿記一篇其辭曰皇<lb/>
元混一海宇南訖海外咸暨聲教廣為南海一都㑹肅<lb/>
政㢘訪司宣慰元帥府所親涖皆以敬教勸學為第一<lb/>
義於是禮殿壯麗甲於南方元貞初嘗一修之速成茍<lb/>
<pb n="KR3l0085_WYG_024-2a"/>
簡遄底蠧圮勢不得不改作乃相與謀鑒前欲速圖後<lb/>
可久因没官巨材復買其半以足用凡買磚甓礎石諸<lb/>
物悉從市賈工匠夫役皆僱募㢘訪使多爾濟巴勒公天<lb/>
璋創其始副使徳哷薩巴公成其終副使李公徳厚僉<lb/>
事張公世榮范公致毅色勒敏公經歴董邦用知事王<lb/>
淑照磨戴從龍衆史恊心同力帥府以副帥王公從政<lb/>
董其事帥募穆齊英佐史周南梁晟從副帥日至督視<lb/>
材必堅良工必精緻廟殿經始於丁巳之春塐像肇作<lb/>
<pb n="KR3l0085_WYG_024-2b"/>
於丁巳之冬而畢成于戊午之秋儀門廊廡新與廟稱<lb/>
凡用匠以工計者二萬役夫倍之鈔中統以貫計者六<lb/>
萬米以石計者四百其半取於贍士之餘其半有司徴<lb/>
布以給之物無彊賈民無横役財無濫用對聖賢而無<lb/>
愧勒金石而可書教授陳學禮殫其心力迄用有成述<lb/>
其始末書來請記於熊朋來且曰昔㢘訪李公致道構<lb/>
尊經閣余公璉新明倫堂今使者歸侵疆覈𨼆租購羣<lb/>
書明載籍於是教養悉備廣學固有春秋祭樂今剏二<lb/>
<pb n="KR3l0085_WYG_024-3a"/>
亭前曰思敬後曰正徳以為肄樂之所幸併書之余之<lb/>
為瑟譜也蓋閱諸學之譜而正其訛酌獻之曲必按月<lb/>
律江廣諸郡多用之因其來請授以藏諸書閣肄樂則<lb/>
按譜取聲奏諸新殿尚其足以招和氣之祥而蒙斯文<lb/>
之福且夫聖人道髙徳厚教化無窮與天地參而四時<lb/>
同宗廟之美百官之富遊聖門者猶曰不可見豈比異<lb/>
端以殿宇之雄為誇美哉特為禮樂之官任民社之寄<lb/>
者舍是無以見奉詔之勤吾誦其詩讀其書洋洋在上<lb/>
<pb n="KR3l0085_WYG_024-3b"/>
如親見之矣皇明方耀科舉肇興雖嶺海如在殿陛前<lb/>
人物奥産不多見見必竒傑必有應文運而起於南海<lb/>
之濵者延祐六年正月日豫章前進士熊朋來撰<lb/>
王婦者夫家臨海人至元十三年王師南伐王婦夫舅姑<lb/>
俱被執師中千夫將見王美麗乃盡殺其舅姑與夫而<lb/>
欲私之王婦憤痛即自殺千夫奪輓不得死責俘囚婦<lb/>
人雜守之婦欲死不得間自念當被汚即佯曰若殺我<lb/>
舅姑與夫而求私我所為妻妾我者欲我終善事主君<lb/>
<pb n="KR3l0085_WYG_024-4a"/>
也我舅姑與夫死而我不為之衰是不天也不天君焉<lb/>
用我為願請為服朞月若不聽我我終死爾不能為若<lb/>
妻也千夫畏其不難死許之然愈益置守明年春師還<lb/>
挈行至剡水上守者信之滋益懈過上清風嶺婦仰天<lb/>
竊嘆曰我知所以死矣乃齧拇指出血冩口占詩山石<lb/>
上已南鄉望哭自投崖下以死或視血則血漬山石間<lb/>
盡已化為石天且隂雨復見血僨起如始日當是時后<lb/>
妃嬪媛不死之三公九卿不死之郡國守邊大吏絶不<lb/>
<pb n="KR3l0085_WYG_024-4b"/>
死之而貞婦獨守死下從舅姑與夫獨何仁也夫人秉<lb/>
彛之性靡不有乃匹夫匹婦出之遂以驚動萬世若人<lb/>
人慮此則金湯不足喻其固矣鉤㦸不足喻其强矣志<lb/>
士仁人不足喻其知矣何有去國僨家之憂彼貞婦何<lb/>
為者顧奮為烈丈夫之所不能為唉宜為而有不為悲<lb/>
夫至治間其邑丞徐端為起石祠樹碑祠中以旌其鬼<lb/>
焉余曰始我見長老言貞婦所從死不能悲也後身過<lb/>
其地見拇血化為石追念貞婦決死時旁皇悲傷不能<lb/>
<pb n="KR3l0085_WYG_024-5a"/>
去豈其鬼未冺尚猶感人邪嗟乎匹夫匹婦顛沛流離<lb/>
誠能動天如此夫天豈逺人哉天豈逺人哉永嘉李孝<lb/>
光記亞中大夫紹興路總管兼管内勸農事泰不華書<lb/>
四明王永仁刻兼善侍郎遷紹興總管諸公分題作詩<lb/>
餞行得清風嶺乃為賦清風篇康里巙清風嶺頭清風<lb/>
起佳人昔日沈江水一身義重鴻毛輕芳名千載清風<lb/>
裏㑹稽太守士林英金榜當年第一名一郡疲民應有<lb/>
望定將實惠及蒼生右二碑自野狀元篆子山行草皆<lb/>
<pb n="KR3l0085_WYG_024-5b"/>
今司馬祭酒在科中時所惠書刻之精不必論已獨念<lb/>
達公後來竟以淛東元帥節死於海不愧貞婦不負科<lb/>
目蓋觀公之好尚亦可以知其人矣是雖本於公志操<lb/>
之素定然李先生平日講學之功子山公朋友期待之<lb/>
切要亦不為無助云<lb/>
信史古今所稱歐陽子曰有欲書而不得書有欲書而<lb/>
不敢書則遺漏一也諱二也曾南豐曰公以齟齬終功<lb/>
行不得在史氏記藉令記之當時好公者少史其果可<lb/>
<pb n="KR3l0085_WYG_024-6a"/>
信歟則拘於著令三也偏私不公四也朱子曰一時館<lb/>
職豈盡劉向揚雄之倫則史官之才不足五也斯五者<lb/>
蓋常常有之固不敢謂無於是乎信史誠有未足信者<lb/>
矣雖然掲文安公嘗論史官不當專尚史才必以心術<lb/>
為本而楊文貞公亦云天下萬世之事當以天下萬世<lb/>
之心處之茍出於私意無論厚薄皆當獲罪神明然則<lb/>
修史者又必有掲楊之心之才而後可噫盡信書不如<lb/>
無書斯言其果信矣夫<lb/>
<pb n="KR3l0085_WYG_024-6b"/>
祭酒安成李先生於劉履風雅翼常别加注釋視劉益<lb/>
精焉嘗見魏瑶縣丞卷子有先生手書十九首註惜不<lb/>
能全記其行行重行行注曰此古詩十九首之一也劉<lb/>
先生補註云賢者不得於君退處遐逺思而不忍忘故<lb/>
作是詩言初離君側之時已有生别離之悲矣至於萬<lb/>
里道逺㑹面無期比之物生異方各隨所處又安得而<lb/>
不思慕之乎夫以相去日逺相思愈瘦而遊子所以不<lb/>
顧還返者苐以隂邪之臣上蔽於君使賢路不通猶浮<lb/>
<pb n="KR3l0085_WYG_024-7a"/>
雲之蔽白日也然我之思君甚底于老宜何如哉惟努<lb/>
力加餐飯而已竊嘗反覆詳玩以為行行重行行者有<lb/>
遲遲不忍去之意曰生别離者不當别而别雖曰生别<lb/>
離而有死别離之悲之意存焉重行行其行蓋不遠至<lb/>
於萬里道阻㑹面無期則君臣之心不相投合有如代<lb/>
馬越鳥南北背馳相去日逺相思益深而不覺其憔悴<lb/>
益甚也然相思雖深猶幸君心一悟而召已及其讒邪<lb/>
之臣蠱惑君心終以不悟如浮雲之蔽白日故長徃而<lb/>
<pb n="KR3l0085_WYG_024-7b"/>
不復顧念還返也中之意猶冀君心悔悟則其思有時<lb/>
而已今而君心既不悟則其思至於老死而後已吁忠<lb/>
愛不忘君之情何其至哉末二句聊以自寛譬云耳葢<lb/>
亦無可奈何之辭也<lb/>
楊亷夫正統辨誠亦萬世公論解學士縉大紳所作元鄉<lb/>
貢進士周君墓表載其上書萬言畧曰本朝平金在先<lb/>
而事體輕平宋在後而事體重元當承宋不當承金修<lb/>
史當以宋為正統書奏不報獨吾季大父伯中以為然<lb/>
<pb n="KR3l0085_WYG_024-8a"/>
復上書掲文安公皆譁然以為狂掲公深是之而不能<lb/>
主也嗚呼是雖一時廢不用萬世之下雖與日月争光<lb/>
可也予謂其言可以佐佑廉夫之說雖然豈惟是哉在<lb/>
元有鉅儒呉文正公亦曰元氏宅中土神皇主天下書<lb/>
傳三千年未有如此者中外之辨豈不明甚矣乎我太<lb/>
祖皇帝諭孔氏之詔曰吾率中土之士奉天除亂以安<lb/>
中夏大哉王言矣後來呉思庵訥岳武穆褒忠錄序亦<lb/>
皆是說之輿衛羽翼世必有是其說而與數書並傳者<lb/>
<pb n="KR3l0085_WYG_024-8b"/>
矣<lb/>
東里集諸廟學記皆精當惟晩年所作寧國府一篇可<lb/>
疑葢文昌事既不經而國學制亦無此獨書之歐陽文<lb/>
忠公云不知祭義者以孔子官立祠祭為尊為榮為有<lb/>
徳之報至斥為謬論而張文昌亦嘗以韓子用事謬誤<lb/>
以其巍然端坐語不合古祭用主之義也況宋學士太<lb/>
學碑已言我朝祭木主能革千載夷習矣而此文乃云<lb/>
冕服南面以崇報也何耶<lb/>
<pb n="KR3l0085_WYG_024-9a"/>
離騷經文公先生之手無遺憾矣近得一書云變離騷<lb/>
葢㫁簡也當竢知者足之　髙元之先生變離騷序<lb/>
騷有九篇　愍畸志　臣薄才　惜來日　感囘波<lb/>
力陳危𠂻　悲嬋媛　古誦　繹思　變離騷者汳京<lb/>
髙元之之所賦也風雅之後離騷為百世詞宗何為而<lb/>
以變云乎哉探端於千載之前而沿流於千載之後然<lb/>
則非變而求異於騷將以極其志之所歸引而逹於理<lb/>
義之𠂻以障隄頽波之不及也昔周道中微小雅盡廢<lb/>
<pb n="KR3l0085_WYG_024-9b"/>
宣王興滯補弊明文武之功業而大雅復興褒姒之禍<lb/>
平王東遷黍離降為國風王徳夷於邦君天下無復有<lb/>
雅然列國之風逹於事變而懷其舊俗故風雖變而止<lb/>
乎禮義逮株林澤陂之後變風又亡陵夷至於戰國文<lb/>
武之澤既斬三代禮樂壞君臣上下之義瀆亂舛逆邪<lb/>
說姦言之禍糜爛天下屈原當斯世正道直行竭忠盡<lb/>
智可謂特操之士而懷襄之君昵比羣小讒佞傾覆之<lb/>
言慆堙心耳原信而見疑忠而被謗離騷之作獨能崇<lb/>
<pb n="KR3l0085_WYG_024-10a"/>
同姓之恩篤君臣之義憤悱出於至誠不以汙世而二<lb/>
其心也愁痛發於愛上不以汚君而韜其賢也故離騷<lb/>
源流於六義具體而微興逺而情逾親意切而辭不廹<lb/>
既深之以九章又重之以九歌逺遊天問大招而猶不<lb/>
能自己也其忠厚之心亦至矣班固乃謂其露才揚己<lb/>
茍欲求進甚矣其不知原也是不察其專為君而無他<lb/>
不知寵辱之門之意也顔之推至謂文人常䧟輕薄是<lb/>
惑於固之說而不體其一篇之中三致其意之義也逺<lb/>
<pb n="KR3l0085_WYG_024-10b"/>
逰極黄老之髙致而揚雄乃謂棄由聃之所珍大招所<lb/>
陳深規楚俗之敗而劉勰反以娯酒不廢謂原志於荒<lb/>
淫豈騷之果難知哉王逸於騷好之篤矣如謂夕攬洲<lb/>
之宿莽則易之潛龍勿用登崐崘涉流沙則禹貢之敷<lb/>
土就重華而<graphic n="KR1981" url="https://raw.githubusercontent.com/kanripo/KR-Gaiji/master/images/KR1981.png" mimeType="image/png"/>詞則臯陶之謀謨又皆非原之本意故<lb/>
揚之者或過其實抑之者多損其眞然自宋玉賈誼而<lb/>
下如東方朔嚴志淮南小山王褒劉向之徒皆悲原意<lb/>
各有纂著大抵紬繹緒言相與嗟咏而已若夫原之微<lb/>
<pb n="KR3l0085_WYG_024-11a"/>
言匿㫖不能有所建明嗚呼忠臣義士殺身成仁亦云<lb/>
至矣然猶追琢其辭申重其意垂光來葉待天下後世<lb/>
之心至不薄也而劉勰猥曰枚賈追風以入麗馬揚沿<lb/>
波而得竒顧盼可以驅辭力咳唾可以窮文致徒欲酌<lb/>
竒玩華豔溢錙毫至於扶掖名教激揚忠蹇之大端顧<lb/>
鮮及之如此則原之本意又將復亡矣<lb/>
魏國徐公承宗貌偉異常衣冠儒雅守備南京數年亷<lb/>
公正直都人能稱道之天順庚辰予入議還適外舅尚<lb/>
<pb n="KR3l0085_WYG_024-11b"/>
書耿公卒於位發紖之日蚤得寒疾卧病即之寓館聞<lb/>
是日柩在途公偕其同事追而及即下轎從而諸公皆<lb/>
下轎徐徐行幾一里始復乗轎送至江濵時行人亦以<lb/>
公臨喪有禮云<lb/>
　<lb/>
　<lb/>
　<lb/>
　水東日記卷二十四<lb/>
</p>
<p>
</p>
  </div>
</body>
</text>
</TEI>
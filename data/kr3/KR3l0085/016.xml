<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷十六</head> <lb/>
    <p>
<pb n="KR3l0085_WYG_016-1a"/>
欽定四庫全書<lb/>
　水東日記卷十六<lb/>
　　　　　　　　　　　　　明　葉盛　撰<lb/>
今印行宋名臣言行録前集趙普曹彬范質竇儀李昉<lb/>
吕蒙正張齊賢吕端錢若水李沆王旦向敏中陳恕張<lb/>
詠馬知節曹瑋畢士安㓂凖髙瓊楊億王曙王曽李迪<lb/>
魯宗道薛奎蔡齊吕夷簡陳堯佐晏殊宋庠韓億程琳<lb/>
杜衍范仲淹种世衡龎籍狄靑吳育王堯臣包拯王德<lb/>
<pb n="KR3l0085_WYG_016-1b"/>
用田錫王禹偁孫奭李及孔道輔孫甫尹洙王質陳摶<lb/>
种放魏野林逋附胡瑗孫復石介蘇洵後集韓琦富弼<lb/>
歐陽修文彦博趙槩吳奎張方平胡宿蔡襄王素劉敞<lb/>
唐介趙抃吕誨彭思永范鎭魯公亮王安石司馬光則<lb/>
康附吕公著則希哲附曽鞏曽肇蘇軾蘇轍韓絳韓維<lb/>
傅堯俞彭汝礪范純仁王存蘇頌劉摰王巖叟劉安世<lb/>
范祖禹陳瓘鄒浩邵雍陳襄劉恕徐積陳師道為五朝<lb/>
云朱夫子纂集太平老圃李衡校正有寳祐戊子廬陵<lb/>
<pb n="KR3l0085_WYG_016-2a"/>
李居安張續集黄庭堅任伯雨江公望豐稷陳過庭陳<lb/>
師錫吳敏曹輔孫傅許份錢即种師道傅察劉韐程振<lb/>
李若水歐陽珣宇文虚中洪皓張邵宋弁張叔夜鄭驤<lb/>
張克戬向子韶孫昭逺郭永楊邦入吕社别集李邴權<lb/>
邦彦張<hi>缺</hi>陳康伯范宗尹朱棹張燾鄭㲄滕康王庶沈<lb/>
與永汪澈周麟之葉夢得程瑀王大寳廖剛胡舜陟衛<lb/>
膚敏陳公輔陳戩張闡王縉杜莘老黄龜年辛次膺汪<lb/>
藻綦崇禮吕本中王居正胡寅潘良貴吳玠吳璘周葵<lb/>
<pb n="KR3l0085_WYG_016-2b"/>
王庭珪范如圭翁蒙之向子諲向子忞陳規趙密王德<lb/>
張子蓋李寳李彦仙趙立魏勝外録周敦頥程顥程頥<lb/>
張載則戬附邵雍吕希哲范祖禹朱光庭劉絢李籲吕<lb/>
大鈞吕大臨則大忠附蘇昞謝良佐㳺酢楊時劉安節<lb/>
尹焞則張繹附馬伸則孟厚侯仲良周行已附王蘋李<lb/>
郁胡安國胡宏胡憲劉子翬劉勉之李侗朱松朱熹張<lb/>
栻吕祖謙魏梃之劉淸之陸九齡陸九淵陳亮蔡元定<lb/>
蔡沈後集於吕希哲邵雍曰詳見外録有景定辛酉浚<lb/>
<pb n="KR3l0085_WYG_016-3a"/>
儀趙崇<hi>缺</hi>引云其外孫明溪李幼武士英所輯且云朱<lb/>
子所編止八朝之前士英則南渡中興之後四朝諸名<lb/>
臣也今觀别集一卷有李綱二卷有吕頥浩三卷有張<lb/>
浚皆另在卷前不在目録中又殘缺脫板甚多頗疑其<lb/>
非朱子手筆為後人所増者頗多蓋諸子纂緝本意非<lb/>
為廣聞見也期有補於世教而深以虚浮怪誕之説為<lb/>
非今其間吕夷簡非正人而記剪髭賜藥之詳余襄公<lb/>
正人而有杖醫懐金之恥蘇子瞻蘇木私鹽等事亦無<lb/>
<pb n="KR3l0085_WYG_016-3b"/>
甚關繫若此者蓋不一也豈李居安所謂剪截纂要其<lb/>
是之謂歟嘗見章副使繪有此書巾箱小本又聞叔簡<lb/>
尚寳家有宋末廬陵鍾堯侖所編言行𩔖編舉要十六<lb/>
卷前後集尚俟借觀以袪所惑又嘗見宣府舉人林春<lb/>
有元蘇天爵所編名臣四十七人事畧許有壬諸公皆<lb/>
别有親筆序其人葢穆呼哩安圗巴延阿珠阿爾哈雅伊<lb/>
囉勒諾延伊徹察喇圗圗爾哈旺扎勒達爾罕布呼珠徹<lb/>
爾耶律楚材楊惟中汪世顯嚴實張柔張𢎞範劉秉忠<lb/>
<pb n="KR3l0085_WYG_016-4a"/>
史天澤廉希憲張文謙竇黙姚樞許衡王恂郭守敬劉<lb/>
肅宋子貞楊果張德輝李德輝商挺趙良弼賈居貞王<lb/>
鶚王磐李㫤徐世隆楊奐李冶楊㳟懿董文炳董文用<lb/>
董文忠郝經劉因其曰太師魯國淮安河南楚諸王公<lb/>
之勲伐中書令丞相耶律楊史之器業宋商姚張之謀<lb/>
猷保定藁城東平鞏昌之方畧二王楊徐之辭章劉李<lb/>
賈趙之政事興元順德之有古良相風亷恒山康軍國<lb/>
之有士君子操太保少師三太史天人之學陵川容城<lb/>
<pb n="KR3l0085_WYG_016-4b"/>
名節之持司徒文正公尊主庇民之術歐陽圭齋序云<lb/>
事畧凡十五卷噫宋元邈矣我國朝聖聖相承歴八朝<lb/>
㡬百年名臣碩輔蓋多矣而未有紫陽天爵者出何哉<lb/>
南海神廟中銅鼓二黄冦毁其一今存者一徑<hi>缺</hi>尺<hi>缺</hi>
寸圍<hi>缺</hi>尺<hi>缺/</hi>寸髙<hi>缺/</hi>尺<hi>缺</hi>寸面圓不甚厚邊突起狀蟾<lb/>
蜍者六邊地仍出口外寸許以次層細如腰束然下復<lb/>
大與面等面與四圍皆細波紋中心髙起寸許圓圍<hi>缺</hi>
寸徑<hi>缺</hi>寸<hi>缺</hi>分蓋控擊處也或曰二廣銅鼓皆馬伏波<lb/>
<pb n="KR3l0085_WYG_016-5a"/>
時作南海天妃廟舊亦有之廣西蠻夷土官最多若雲<lb/>
南貴州則武侯作今夷酋寳蓄之以集衆云<lb/>
元人挽文丞相近體之字韻詩史家以為翰林王磐作<lb/>
或又云徐世隆作朱知孰是趙松雪集懐德淸别業第<lb/>
二詩唐錢起詩也但花盡作花落不同耳豈公嘗手書<lb/>
之編𩔖者遂悞收入集耶荆公臨川集亦有𩔖此者近<lb/>
黄諫侍講集解學士文以宋景濓送張藻仲歸聚詩亦<lb/>
編入又不知廣西有宣成書院遂妄改其詩題為宣聖<lb/>
<pb n="KR3l0085_WYG_016-5b"/>
書院至詩中不可念則又改曰文宣書院皆可笑之甚<lb/>
者也<lb/>
今人似大舒氣作聲為打呵欠韓昌黎詩噫欠為飄風<lb/>
注噫烏介切欠或作吹方云聚氣為噫張口為欠説文<lb/>
欠張口氣悟也宋孟顗以亢聲大欠被勅舊本作噫歆<lb/>
蓋警神聲也見鄭氏禮注音於其切者非<lb/>
眞淸三韻本不宜通用張篠庵兄弟云竊知忌此但詩<lb/>
與楚辭多有之蓋時或一見焉杜工部百舌詩亦然<lb/>
<pb n="KR3l0085_WYG_016-6a"/>
讀湖廣新編國朝進士題名録惜其任己意為之脱<lb/>
略訛謬不可枚舉即如永樂二年甲申四年丙戍兩<lb/>
科第二甲所刻䇿皆畧去且洪武中尤甚脱畧殊無足<lb/>
觀題名記王抑庵云自洪武辛亥至正統丙辰二十科<lb/>
陳德遵云自洪武乙丑歲至景泰五年進士題名太學<lb/>
者二十四榜兩人故史官其言不甚同如此如抑庵言<lb/>
則洪武三年庚戌開科辛亥㑹試至洪武二十七年甲<lb/>
戌張信榜前尚有五科蓋自張信至丙辰周旋則十五<lb/>
<pb n="KR3l0085_WYG_016-6b"/>
科也但辛亥至甲戌三十三年中不知五科者的在何<lb/>
年也如陳言則自洪武十七年甲子開科乙丑㑹試至<lb/>
甲戌為四科則是景泰五年為二十四科較之抑庵所<lb/>
云則又當作二十六科矣雖陳似止言題名太學以今<lb/>
題名録考之乙丑辛未二榜未知為誰碑之有無又未<lb/>
可知又聞楊文貞公云洪武辛未至宣德丁未臨軒䇿<lb/>
士十有六蓋又有不同焉者因念前代名臣事蹟如宋<lb/>
之言行有録奏議文鑑有編詳備可考下至軍旅醫藥<lb/>
<pb n="KR3l0085_WYG_016-7a"/>
亦有武經總要大觀本草等書皆有成書皆可師法今<lb/>
登科一事即洪武中事已無能悉者然則當蘭臺芸舘<lb/>
之任擅玉堂金馬之淸有金匱石室之富予蓋不能無<lb/>
待於今日之諸君子焉<lb/>
獨石叅將黄瑄往日言少嘗迨事武安侯鄭亨陽武侯<lb/>
薛禄兩總戎如斯人今皆不可復得已武安治大同極<lb/>
有威嚴前呵一出街頭狗豕皆走避之瑄所目擊當時<lb/>
人亦大異此事不謁神祠惟騎馬過城隍廟前則舉手<lb/>
<pb n="KR3l0085_WYG_016-7b"/>
曰大哥好照顧餘寺觀祠宇一不顧也陽武侯築獨石<lb/>
隆慶諸城躬勤早莫軍中肅然不毫髪科擾尋以病還<lb/>
朝繼之者修武沈淸則貪濁之風作矣瑄故予部將也<lb/>
頗有亷聲將畧亦在優等蓋知慕前輩者云<lb/>
莊浪属環雪山其北生氂牛毛雜黒白二色長甚孔軍<lb/>
中紅黒纓皆用之紅即茜染白毛也毛牛與黄牛合則<lb/>
生楄牛亦頗𩔖毛牛又有山中野牛亦相𩔖又有饕羊<lb/>
土人歲取其脂非久復滿腹蓋地接西畨偏方氣使然<lb/>
<pb n="KR3l0085_WYG_016-8a"/>
耳<lb/>
凡人榮辱進退等事固亦有命所謂飲啄有前定況死<lb/>
生禍福其大者耶兹舉一二所聞於後雖然有性焉君<lb/>
子不謂之命也<lb/>
正統丙辰廷試閣老將進讀卷問同事諸公曰孰能識<lb/>
周旋否其人物何如浙人有誤聽者荅曰面白而偉蓋<lb/>
所問者温人周旋而所對則淳安周瑄也<lb/>
己巳冬邊方騷動兵部郎中羅通守居庸復以給事中<lb/>
<pb n="KR3l0085_WYG_016-8b"/>
孫祥守紫荆廷儀皆授僉都御史時殿下方御極面命<lb/>
吏部誤云副都御史遂因之云<lb/>
統幕潰圍一戍卒嘗語其家人曰亂殱叢中吾見一神<lb/>
人謂曰爾非此中人豆腐閘兒人也旣而得脱還然莫<lb/>
曉所言何謂未㡬敵犯土城官軍接戰此卒竟没於豆<lb/>
腐閘陣中<lb/>
余在兵科急欲詢將官應詔同年夏季爵主事曰聞南<lb/>
京陳旺者正統中黄尚書福薦來不果用今在陜西予<lb/>
<pb n="KR3l0085_WYG_016-9a"/>
聞之躍然蓋以尚書卓然名臣其所薦必佳士也他日<lb/>
旺以貪敗始得之人曰旺不為尚書所容其所薦者宗<lb/>
載尚書耳<lb/>
文字著述官制稱謂器物名號以至歌謠語䜟戲謔之<lb/>
言多有徵應亦皆有當諱避者前古固多有之近世亦<lb/>
然文字如王言制䇿之𩔖視草者尤不可不愼也智者<lb/>
詳之<lb/>
漢髙帝忌栢人之名岑壯侯惡彭亡之地<lb/>
<pb n="KR3l0085_WYG_016-9b"/>
宋神宗改元大成豐亨之議三省臺印乖戾倒屈宣撫<lb/>
使印從亡之應劉原父梅都官鄭都官之戱歐陽公内<lb/>
地招討之疑劉羲叟編鍾之論趙世長送燈臺之詩後<lb/>
皆有驗可考也<lb/>
吳之馬鞍山隂疊浪軒面湖水數百頃宋時有識者曰<lb/>
車干水宜良田今湖為桑田久矣<lb/>
賈似道福華編誠覆國矣<lb/>
咸淳中將作監楊文仲兩侍經幄屢得賜詩中有一元<lb/>
<pb n="KR3l0085_WYG_016-10a"/>
肇始大原壹正之語蓋未十年而宋運訖矣宣府有朝<lb/>
元觀胡毘陵尚書扈從寓宿易之曰朝𤣥<lb/>
王翰林玉初名子璠鄉試當魁時初平髙煦拆卷以其<lb/>
音𩔖王子反也已之<lb/>
正統中京師旱小兒輿土龍禱雨𩔖云雨地雨地城隍<lb/>
土地雨若大來謝了土地等語又嘗有羣兒環繞一人<lb/>
按月問荅事尤為時異也<lb/>
陳皥者自號安止任㑹稽知縣後調淳安竟坐事罷官<lb/>
<pb n="KR3l0085_WYG_016-10b"/>
朱晦庵廬山紀行詩有曰斯須莫雲合白日無餘暉金<lb/>
波從地湧寳燄穿林飛僧言自雄誇俗駭無因依安知<lb/>
本地靈發見隨天機註云天地院西數步有小佛閣下<lb/>
臨絶壑是逰人請登處僧云燈非禱不見是日不禱而<lb/>
光景明滅頃刻異狀諸生或疑其妄予謂僧言則妄而<lb/>
此光不可誣豈地氣之盛而然耶又有觀野燈詩飛螢<lb/>
腐草尋常事作底兹山獨耀芒須信地靈資物化金膏<lb/>
隨處發精光他日又云廬山下有寳故常有光吾江南<lb/>
<pb n="KR3l0085_WYG_016-11a"/>
平疇曠野夜中常常有燐火㸃㸃往來不定或自一而<lb/>
百千或亂千百而卒歸於無俗云鬼火豈亦所謂昭明<lb/>
焄蒿悽愴者耶<lb/>
東里居士還家詩一則曰猶有黄花待我回二則曰定<lb/>
有黄花待客回豈亦昌黎留花不發待郎歸之意耶<lb/>
數十年來號知詩者稱楊東里公而好議論者或以公<lb/>
千古塟靈輀謂靈輀非可塟也素行元不忝謂素其位<lb/>
而行經語非可詩也此豈所謂不知詩者耶雖然黄山<lb/>
<pb n="KR3l0085_WYG_016-11b"/>
谷云爾雅山有穴為岫謝𤣥暉窓中列逺岫徐浩孤岫<lb/>
龜形在皆誤用字後來黄東發遂以山谷晴岫插天如<lb/>
畫屏為自背其說又以其顧我今成喪家狗期君早作<lb/>
濟川舟喪字本平聲不當作去聲用蓋在古人已然矣<lb/>
山谷東發皆名儒愚於此未敢以其説為然<lb/>
正統十三年彭時榜進士詔選北士<hi>缺</hi>　　　　林為<lb/>
庶吉士命儒臣教督之長州劉詹事先生宗器公安王<lb/>
祭酒先生的<hi>缺</hi>亦嘗同事時山東士二人尹旻同仁孫<lb/>
<pb n="KR3l0085_WYG_016-12a"/>
昱廷昭也同仁之言曰兩先生言行皆可師法劉先生<lb/>
一日出送行同官之任南京詩一律命書之詩成慟哭<lb/>
不能語忠誠之發左右莫不感動其詩曰一尊傾罷雨<lb/>
蕭蕭客思離情總不消十載禁林同侍講五更靑瑣共<lb/>
趍朝西風鴻鴈南歸急落日雲烟北望遙此際送君無<lb/>
限意疎疎楊栁玉河橋<lb/>
予嘗記宋嘉定中地理厲伯韶事兹讀開化江氏譜見<lb/>
秉心紀善賛曽學世求作墓記書云桂巗去開化縣治<lb/>
<pb n="KR3l0085_WYG_016-12b"/>
東南二十五里西塘又去桂巗西南百步侍御景房之<lb/>
墓在焉松檟蓊鬰岡巒屈曲勢若蜿蜒然宋季有相地<lb/>
者賴布衣過之留記云云此墓是已乃知稱賴布衣者<lb/>
不獨嶺南人也<lb/>
　<lb/>
　<lb/>
　<lb/>
　水東日記卷十六<lb/>
</p>
<p>
</p>
  </div>
</body>
</text>
</TEI>
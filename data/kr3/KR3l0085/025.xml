<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷二十五</head> <lb/>
    <p>
<pb n="KR3l0085_WYG_025-1a"/>
欽定四庫全書<lb/>
　水東日記卷二十五<lb/>
　　　　　　　　　　　　　明　葉盛　撰<lb/>
歌風臺詩多矣宋張安道云落魄劉郎作帝歸樽前一<lb/>
曲大風詞才如信越猶葅醢安用思他猛士為近時張<lb/>
光弼亦有七言二十句不可謂非佳作然皆未若<hi>缺</hi>
　　二絶句藴藉含蓄有餘味可咏也一詩今刻石碑<lb/>
下詩曰<hi>缺</hi>
<pb n="KR3l0085_WYG_025-1b"/>
　<lb/>
　<lb/>
　<lb/>
蔡京以章惇入相卞等左右之紹聖元年已拜戸部尚<lb/>
書靖康元年始敗以死三十三四年間下毒生民上禍<lb/>
九重之母子兄弟卒之敗壞乃事不勝誅矣善乎王覿<lb/>
之言曰國家安危治亂係於大臣今執政八人而姦邪<lb/>
居半使一二元老何以行志又莫切乎常安民之言曰<lb/>
<pb n="KR3l0085_WYG_025-2a"/>
翰林學士蔡京姦足以惑衆辯足以飾非巧足以移奪<lb/>
人主之視聽力足以顛倒天下之是非内結中官外連<lb/>
朝士在朝之人京黨過半不可不蚤覺悟而逐之他日<lb/>
羽翼成就悔無及矣覿言於惇未相十年之前安民言<lb/>
信於京之竄葢三十餘年之後中間言惇言京者其人<lb/>
猶多則是當時士論非不公人品非不易辨也惟是不<lb/>
奈庸君闇主如徽宗者朝聦而莫惑暫疎而即親既罷<lb/>
而復用蓋亦末如之何也已豈可獨諉之京等之姦邪<lb/>
<pb n="KR3l0085_WYG_025-2b"/>
也耶偶閱舊碑得徽宗親書太清樓特晏記不完本三<lb/>
幅此石多在今開封府學牆壁間遭當時草草打得此<lb/>
不知尚存他石可完否按宋史特晏在政和壬辰去京<lb/>
之死財十五年亦萬世之大戒也噫<lb/>
太清樓特晏記<lb/>
為君難為臣不易尚矣歴選前世有其君無其臣或有<lb/>
其臣而其君不足以有為故君臣難偶常以千載而一<lb/>
遇葢因堯舜臯䕫禹契都俞賡載莫得而倫至成湯之<lb/>
<pb n="KR3l0085_WYG_025-3a"/>
於伊尹髙宗之於傅說文王之於散宜生後無繼者若<lb/>
管仲之於齊蕭曹之於漢蘇綽之於周房杜之於唐其<lb/>
事功或足以霸或足以善一時或起刀筆之吏寥寥數<lb/>
十世然後有一焉其功烈之卑無足取法道之不行人<lb/>
之不足與明久矣朕嗣承先構永惟烈考追述三代相<lb/>
王安石創業垂統方大有為大勲<lb/>
　　　右一<lb/>
踰逺道之難明世莫能知莫能行朕欲取信流俗故三<lb/>
<pb n="KR3l0085_WYG_025-3b"/>
黜三已之法度亦再更之乃用害京者繼其位使别其<lb/>
賢否而中外紛然民怨士懟財匱力屈朕亦焦心勞思<lb/>
矣京復位未幾巧發竒中未泯也故日遣介使往諭旨<lb/>
意賜予問勞相屬至如治第建閣以資燕適供帳帟幕<lb/>
以飾其居若禁籞果蓏芳葩遐方底貢新竒莫不首以<lb/>
頒賚絡繹於道偶聞小恙必親遣國醫面授治狀往頒<lb/>
良劑或因美膳手自調羮分餉如是之𩔖月無虛日日<lb/>
無虛時又許其子鞗尚朕女孫行衍聨姻后家使情義<lb/>
<pb n="KR3l0085_WYG_025-4a"/>
相通契分結宻不可得而疎<lb/>
　　　右二<lb/>
奮於百世之下㫁而行之迄用有成凡厥萬事其視於<lb/>
兹因筆以詔天下後世<lb/>
政和甲午六月朔日記<lb/>
　　翰林書蓻局鐫字蓻學臣嚴　竒<lb/>
　　睿思殿御前文字外庫鐫字蓻學臣徐珣<lb/>
　　　　　　　　　　　　　　　臣張士亨<lb/>
<pb n="KR3l0085_WYG_025-4b"/>
　　待　　　　　　詔　　　　　臣朱　章<lb/>
　　　　　　　　　　　　　　　臣邢　肅<lb/>
　　　　　　　　　　　　　　　臣張仲文<lb/>
　　書　　　待　　　　詔　　　臣王公琬<lb/>
　　待　　詔　　　賜　　緋　　臣倪士宣<lb/>
　　　　　　　　　　　　　　　臣封士寧<lb/>
　　從　　　義　　　即　　　　臣張士永模刋<lb/>
　　睿思殿御前文字外庫祗應武翼即臣俞邁題冩<lb/>
<pb n="KR3l0085_WYG_025-5a"/>
　　通　　侍　　　大　　夫　　臣梁師成<lb/>
　　通侍大夫保康軍節度觀察留後臣賈管勾上石<lb/>
　　　右三<lb/>
胡忠安公嘗䟦先公遺事卷予既求夏主事仲昭夏局<lb/>
使有賢錄過請公圖書公用清和恭靖圖書畢戚然言<lb/>
此先帝賜物也當時同受賜者如蜀蹇公廬陵建安諸<lb/>
公猶記建安同年因謂余曰子渥恩過矣何也伯夷聖<lb/>
之清栁下惠聖之和兩人百世之師也吾輩得一可矣<lb/>
<pb n="KR3l0085_WYG_025-5b"/>
而子乃獨兼之耶此語葢在正統十二年時余初授給<lb/>
事中今考之圖書於蹇曰忠厚寛𢎞廬陵曰清方貞靖<lb/>
建安則方直剛正夏忠靖曰含𢎞貞靖呉少師則和敏<lb/>
詳達云<lb/>
清江俞行之在永樂中有能詩盛名其題清慎堂警句曰<lb/>
夜門無客敢懐金秋屋有情甘飲水惜不多見近見其<lb/>
題顧師顔西湖畫二幅云西湖湖上可憐春烟栁風花<lb/>
最惱人羅袖淚乾無好思畫船歌舞為誰新秋來碧水<lb/>
<pb n="KR3l0085_WYG_025-6a"/>
湛平湖荷葉菱花取次枯唯有㫁堤殘栁樹淡烟猶鎻<lb/>
亂啼烏<lb/>
文衡之任亦難矣語言文字不足以變士習服士心誠<lb/>
亦漫浪為之耳正統四年㑹試王抑庵先生主考第二<lb/>
名張穆兵馬策其元卷起語云兵所以衛民也非兵無<lb/>
以安夫民之生馬所以資兵也非馬無以足夫兵之用<lb/>
㑹試錄云兵以衛民非兵無以安民生馬以資兵非馬<lb/>
無以足兵用兩句減去八字抑庵筆也自是舉子以造<lb/>
<pb n="KR3l0085_WYG_025-6b"/>
語簡嚴典重為尚先生前序嘗為寧王所許葢其云天<lb/>
之愛人君莫大乎以賢才遺之雖稍變大蘇語然亦自<lb/>
佳惜乎學如不及論語義分截做策如以六馬作五馬<lb/>
之𩔖不能無疵嘗觀場屋文字無疵者絶少豈亦迫於<lb/>
掲曉而改訂不及歟<lb/>
歐陽公豐樂亭記仰而望山俯而聽泉用白樂天廬山<lb/>
草堂記仰觀山俯聽泉語張子野雲破月來花弄影亦用<lb/>
白公三逰洞序雲破月出也<lb/>
<pb n="KR3l0085_WYG_025-7a"/>
毘陵謝子蘭氏辨惑編一書誠亦闢邪植正有益於世<lb/>
其中援經據法深怪世人惑於淫祀當矣乃云自其先<lb/>
人亡後即以所事神影火之以其非義之故此獨惜其<lb/>
有未當耳春秋毁泉臺之書君子以為臺之存毁非安<lb/>
危治亂所繫雖勿居可也何必暴揚其失非之毁之至<lb/>
是耶子蘭之闢淫祀先儒成說甚多正不必此雖不言<lb/>
可也愛子蘭者須削而去之<lb/>
四明𡊮桷伯長元翰林大手筆也其先實宋相之後家<lb/>
<pb n="KR3l0085_WYG_025-7b"/>
世具見清容集虞文靖公與伯長最厚其先文獻累見<lb/>
公文字乃元明善之文文靖送冷敬先序亦加感歎伯<lb/>
長卒其為祭文尤拳拳焉𡊮忠徹家進士忠義錄所述<lb/>
其先固名族亦未迨伯長乃云伯長之祖與進士求通<lb/>
譜進士不之許後伯長因泯其死節事夫求通譜者或<lb/>
為家世不彼若而然今也不然通譜果何為耶況伯長<lb/>
一代名士泯鄉邦之忠義謂伯長忍為是耶凡若此者<lb/>
吾固不能無疑不敢因其偏辭而遂必信之以為實錄<lb/>
<pb n="KR3l0085_WYG_025-8a"/>
者也<lb/>
頗記一紀聞云文丞相一子至元中出仕行數驛即死<lb/>
人挽之云地下修文同父子人間讀史各君臣其意葢<lb/>
以王裒不西坐之義責之蓋王深甫亦嘗以責嵇侍中<lb/>
矣要之不失為正論也已丞相之子即元仁宗皇慶中<lb/>
集賢直學士陞云至元中誤也陞仕不二三年奉使卒<lb/>
於贛州道中耳然元文敏公為作神道碑謂其生也無<lb/>
慊而死又無憾銘亦云翼翼子服如不見克昔也天民<lb/>
<pb n="KR3l0085_WYG_025-8b"/>
無戾天德今也帝臣允由帝則彼不達人小中闚瞰嘗<lb/>
試大觀萬物皆暫存者奚哀逝者奚憾其說似與挽者<lb/>
之意弗同覽者詳之<lb/>
蘇天爵為右司都事時所𩔖元詩文名曰國朝文𩔖凡<lb/>
七十卷以古賦騷辭樂章四言詩五言古詩樂府歌行<lb/>
七言古詩雜言雜體五言律詩七言律詩五言絶句七<lb/>
言絶句詔赦冊文制奏議表箋箴銘頌贊碑文記序書<lb/>
說題䟦雜著策問啓上梁文祝文祭文哀辭謚議行狀<lb/>
<pb n="KR3l0085_WYG_025-9a"/>
墓誌銘墓碣墓表神道碑傳為叙元統中監察御史南<lb/>
鄭王理序之夫有元名人文集如王百一閻髙唐姚牧<lb/>
庵元清河馬祖常元好問之焯焯者今皆無傳則有以<lb/>
考勝國一代文章之盛獨賴是編而已嘗見至正初浙<lb/>
省元刻大字本有陳旅序此本則有書坊自增考亭書<lb/>
院記建陽縣江源復一堂記并髙昌偰氏家傳云<lb/>
古人好尚多簡而實後世則繁而偽矣如碑刻一事亦<lb/>
可見漢魏碑多不著書人姓名唐碑多書其人而亦多<lb/>
<pb n="KR3l0085_WYG_025-9b"/>
實歐虞顔栁李北海等碑是已今人詩文尚有偽為他<lb/>
人姓名若碑志中所題書篆人則例借名公顯人官衘<lb/>
姓名間雖有一二從實者亦不多見也近年胡祭酒文<lb/>
多求蔣廷暉書入刻東里詩文集序皆出程南雲𨽻書<lb/>
呉思庵懲鄉人偽作張宗海修撰之文之故晚年文字<lb/>
皆自書今印行祥刑要覽序可考此意猶為近古若如<lb/>
予前所記元人金臺集前後序䟦之𩔖悉出名人親筆<lb/>
則又加少也<lb/>
<pb n="KR3l0085_WYG_025-10a"/>
宋元祐中㳺師雄為陜府轉運判官時刻石紀唐李英<lb/>
衞二公墳制如衛公云贈司徒并州都督陪塟昭陵之<lb/>
左墳制<hi>缺</hi>　　　　　　　　　故事起冢象鐡山積<lb/>
石山以旌殊功冢為三山之狀主山與西山迤邐相屬<lb/>
而東北者勢若㫁絶别為二山疑其一象積石一象鐡<lb/>
山也其髙五十五尺東西七十五步周圍一百五十四<lb/>
步神道碑座元無鰲制規模皆削於英公未詳其然葢<lb/>
英公冢象隂鐵烏德鞬山髙七十五尺東西綿延與衛<lb/>
<pb n="KR3l0085_WYG_025-10b"/>
公同周圍二百步有羣峰髙下崔嵬之狀神道碑髙二<lb/>
丈二尺廣五尺八寸五分鼇座甚偉乃儀鳯三年髙宗<lb/>
御製御書云吾嘗見姑蘇靈巖山下韓世忠墓穹碑髙<lb/>
十丈有餘乃知前代之於勲臣其待遇之厚蓋如是也<lb/>
呉思庵先生題錢武肅畫像卷云昔彦强王先生誌謙<lb/>
齋錢甦墓稱其先本呉越武肅王後謙齋之孫宣予子<lb/>
壻也一日奉畫像卷求題抑聞洪武庚戍我太祖髙皇<lb/>
帝將剖劵大封功臣遣使詣台郡訪唐和陵所賜武肅<lb/>
<pb n="KR3l0085_WYG_025-11a"/>
鐵劵十五世孫尚德捧劵及五王像以進蒙寵遇優渥<lb/>
已而還其劵與像以禮敦遣而歸至今藏於其家此卷<lb/>
畫像十<hi>缺</hi>前即五王次則彭城郡公惟演父子後乃駙<lb/>
馬景臻至𤣥孫像祖小傳叙景臻而下五世皆窆於台<lb/>
則知此像亦出台之族矣嗚呼世之保姓受氏孰非神<lb/>
明之胄武肅保障呉越實季世之事際兹盛時無足言<lb/>
者若謙齋之碩學醇德覆幬厥後子子孫孫正宜續學<lb/>
循理躬行孝友勉盡繼繩之實此諸畫像惟在什襲珎<lb/>
<pb n="KR3l0085_WYG_025-11b"/>
藏而已予嘗觀之今東南錢氏𩔖多喜宗呉越而妄冒<lb/>
者屢屢也先生此䟦首言王立中墓志為錢宣家以此<lb/>
為其証據也次考尚徳家事而㫁其像之所從來原其<lb/>
實明其所自也乃復繼之以感嘆數言則字字著意矣<lb/>
意謂凡今之人要皆古人之後非有傳承之的不必逺<lb/>
宗他人近而求之爾之祖父足矣而循理二字尤為錢<lb/>
氏對病之藥蓋錢富室恒失之奢失之豪也近年訟訐<lb/>
者遂以錢曄自稱王孫為詞錢幾至破家則先生者不<lb/>
<pb n="KR3l0085_WYG_025-12a"/>
惟其文謹嚴可稱而其先見之明亦何可得哉又嘗見<lb/>
近世文章者流不考虛實不察賢否一惟其人之口與<lb/>
其妄自撰造塗飾之文是憑是信作為文章貽譏於世<lb/>
者吾見亦多矣吾不得而徧舉之也凡若此者其即思<lb/>
庵先生所謂宵人瞽說非耶嗚呼其視先生何如哉<lb/>
景泰中初修寰宇通志采事實凡例一凖祝穆方輿勝<lb/>
覽予竊以為祝氏此書趙宋偏安之物未可為法況此<lb/>
書初為四六設今欲成盛代混一之書要須有資軍國<lb/>
<pb n="KR3l0085_WYG_025-12b"/>
有益勸戒如地圖道里戸口之𩔖皆未可闕必如永樂<lb/>
中志書凡例而充益之可也主議者其或未之思乎近<lb/>
嘗以請於翰林友人則曰當時亦有以戸口為言者泰<lb/>
和陳先生執議不從曰此非造黄冊子何用户口耶後<lb/>
聞此書竟以屢題狀元之名可厭而改為之矣夫狀元<lb/>
及第不問賢否固已不泯顧其人何如耳此非科舉錄<lb/>
何為而詳列進士之名又何為而一一書狀元豈惟無<lb/>
識其亦𩔖乎愚也已<lb/>
<pb n="KR3l0085_WYG_025-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0085_WYG_025-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水東日記卷二十五<lb/>
</p>
<p>
</p>
  </div>
</body>
</text>
</TEI>
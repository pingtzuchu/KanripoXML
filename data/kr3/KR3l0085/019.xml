<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷十九</head> <lb/>
    <p>
<pb n="KR3l0085_WYG_019-1a"/>
欽定四庫全書<lb/>
　水東日記卷十九<lb/>
　　　　　　　　　　　　　明　葉盛　撰<lb/>
洪武戊申十一月十四日早朝宣聖五十五代襲封衍<lb/>
聖公臣孔克堅於謹身殿同文武百官靣奉聖㫖老秀<lb/>
才近前來您多少年紀也臣對曰五十三歲也上曰我<lb/>
看您是有福快活的人不委付您勾當您常常寫書與<lb/>
您的孩兒我看他資質也温厚是成家的人您祖宗留<lb/>
<pb n="KR3l0085_WYG_019-1b"/>
下三綱五常垂憲萬世的好法度您家裏不讀書是不<lb/>
守您祖宗法度如何中您老也常寫書教訓者休怠惰<lb/>
了於我朝代裏您家裏再出一箇好人可不好二十日<lb/>
於謹身殿西頭廊房下奏上位曲阜進表的迴去臣將<lb/>
主上十四日戒諭的聖㫖備細冩將去了上喜曰道與<lb/>
他少喫酒多讀書欽此宣聖五十五代襲衍聖公臣孔<lb/>
克堅稽首頓首百拜謹記洪武六年九月二十九日皇<lb/>
帝御端門文武百官早朝宣聖五十六代襲封衍聖公<lb/>
<pb n="KR3l0085_WYG_019-2a"/>
臣孔希學預列班中上召臣問曰爾年㡬何臣希學謹<lb/>
對曰三十有九上曰今去爾祖孔子厯年㡬何臣又對<lb/>
曰近二千年矣上曰年代雖逺而人尊敬如一日者何<lb/>
也為爾祖明綱常興禮樂正彛倫所以為帝者師為常<lb/>
人教傳至萬世其道不可廢也且爾祖無所不學無所<lb/>
不通故得為聖人如問禮於老聃學琴於師襄之𩔖此<lb/>
學無常師非特如此楚昭王渡江得一物其大如斗其<lb/>
赤如日其甜如蜜衆皆不知遣使問於爾祖爾祖曰此<lb/>
<pb n="KR3l0085_WYG_019-2b"/>
萍實也問何以知之荅曰昔吾聞諸童謠云童子之言<lb/>
爾祖尚記之不忘況道德之奥㫖乎今爾為襲封爵至<lb/>
上公不為不榮矣此非爾祖之遺廕歟朕以爾孔子之<lb/>
裔不欲於流官内銓注以政事煩爾正為保全爾也爾<lb/>
若不讀書孤朕意矣且人年自八歲至弱冠多昏蒙未<lb/>
開不肯向學自冠至壯年有室血氣正盛百為營營亦<lb/>
無暇好學爾年近四十志慮漸凝定見識漸老成正好<lb/>
讀聖人之書親近明師良友蚤夜講明道義必期有成<lb/>
<pb n="KR3l0085_WYG_019-3a"/>
四方之人知爾之能俱來執經問難且曰此無愧孔氏<lb/>
子孫者豈不美歟然四體之動乃德之符步履進退必<lb/>
用安詳不可欹斜飛舞乆乆習熟遂為端人正士朕今<lb/>
宛曲教爾爾其自擇還家亦以此教子孫可也勉之哉<lb/>
勉之哉臣叩頭辭謝而退謹備書如右裝潢成軸歸家<lb/>
嚴置堂中儼如對越天威無咫尺之間天語諄諄亦朝<lb/>
夕在耳誓於修身繕性日致其功而不敢有負於聖恩<lb/>
云宣聖五十六代襲封衍聖公資善大夫臣孔希學稽<lb/>
<pb n="KR3l0085_WYG_019-3b"/>
首頓首百拜謹記<lb/>
太宗文皇帝御製重修孔廟碑文道原於天而畀於聖<lb/>
人聖人者繼天立極而統承乎斯道者也若伏羲神農<lb/>
黄帝堯舜禹湯文武周公聖聖相傳一道而已周公没<lb/>
又五百餘年而生孔子所以繼往聖開來學其功賢於<lb/>
堯舜故曰自生民以來未有盛於孔子者也夫四時流<lb/>
行化生萬物而髙下散殊咸遂其性者天之道也孔子<lb/>
參天地贊化育明王道正彛倫使君君臣臣父父子子<lb/>
<pb n="KR3l0085_WYG_019-4a"/>
夫夫婦婦各得以盡其分與夫道誠無間焉爾故其徒<lb/>
曰夫子之不可及也猶天之不可階而升也又曰仲尼<lb/>
日月也無得而踰焉在當時之論如此亘萬世而敢有<lb/>
異辭焉嗚呼此孔子之道所以為盛也天下後世之蒙<lb/>
其澤者實與天地同其乆逺矣自孔子没於今千八百<lb/>
餘年其間道之隆替與時之陟降遇大有為之君克表<lb/>
章之則其致治有足稱者若漢唐宋致治有足稱者矣<lb/>
朕皇考太祖髙皇帝天命聖智為天下君武功告成即<lb/>
<pb n="KR3l0085_WYG_019-4b"/>
興文教大明孔子之道自京師以達天下並建廟學頒<lb/>
賜經籍作養士𩔖儀文之備超乎往昔孔氏子孫世襲<lb/>
衍聖公秩視二品世擇一人為曲阜縣令立學宫以教<lb/>
孔顔孟三氏子孫嘗幸太學釋奠孔子竭盡嚴敬尊崇<lb/>
孔子之道未有如斯之盛者也朕纘承大統丕法成憲<lb/>
尚推孔子之道一皇考之所以表章者若此其可忽乎<lb/>
乃曲阜闕里在焉道統之係實由於兹而廟宇厯久漸<lb/>
見隳弊弗稱瞻仰往命有司撤其舊而新之今年夏畢<lb/>
<pb n="KR3l0085_WYG_019-5a"/>
工宏邃壯觀庶稱朕敬仰之意但凡觀於斯者有所興<lb/>
起致力於聖賢之學敦其本而去其末將見天下之士<lb/>
皆有可用之材以贊輔太平悠久之治以震耀孔子之<lb/>
道朕於是深有所望焉遂書勒碑樹之於廟并系以詩<lb/>
曰巍巍𤣥聖古今之師垂世立言生民是資天將木鐸<lb/>
以教是畀謂欲無言示之者至惟天為髙惟道與參惟<lb/>
地為厚惟德與合生民以來實曰未有出𩔖拔萃難乎<lb/>
先後示則不逺日月攸趨敦叙有彛本於聖謨仰惟皇<lb/>
<pb n="KR3l0085_WYG_019-5b"/>
考聖德是崇禮樂治平身底厥功曰予祗迷詎敢或懈<lb/>
聖緒丕承儀憲是賴巗巗太山魯邦所瞻新廟奕奕工<lb/>
祝有嚴鼓鐘鍠鍠璆磬戞擊八音相宣聖情怡懌作我<lb/>
士𩔖世有賢才佐我大明於斯萬年永樂十五年九月<lb/>
十九日立石衢州之孔世嫡也讓爵闕里事詳見傳記<lb/>
衢孔宣聖五十六代孫漸陽訓導希鳳處見二聖尊崇<lb/>
孔道之實謹録如右<lb/>
上諭山西潞州壺關縣儒士杜斆昔之御宇内者無倖<lb/>
<pb n="KR3l0085_WYG_019-6a"/>
位無遺賢致時和而世泰蓋由善備耳聰目明之道所<lb/>
以士仁者樂從其遊輔之以德間有非哲者處於民上<lb/>
則倖位遺賢亦備矣今朕才疎遺聖道之良宗是致賢<lb/>
𨼆善匿民未康世未泰今爾博學君子齒有年矣符到<lb/>
若精力有餘則䇿杖來朝果可作為加以顯爵與朕同<lb/>
遊故兹勅諭洪武十三年五月二十九日遣内使趙通<lb/>
齎勅臨門召斆之孫矩正統六年山西鄉試舉人國子<lb/>
監生齎捧成化改元天詔至廣偶及乃祖在髙廟時榮<lb/>
<pb n="KR3l0085_WYG_019-6b"/>
遇之詳蓋斆博學儒者六十九歲赴召任四輔夏官兼<lb/>
太子賓客位列三公都府之次寵眷極隆厚君臣有唱<lb/>
和詩甚多有誥勅宸翰多尚存於家矩皆能成誦已上<lb/>
勅㫖蓋其一耳斆七十一辭歸令終云<lb/>
宋文鑑上中下凡一百五十卷朝奉郎行秘書省著作<lb/>
佐郎兼國史院編修官兼權禮部郎官吕祖謙奉㫖銓<lb/>
次曰賦曰律賦曰四言古詩曰樂府歌行附雜言曰五<lb/>
言古詩曰七言古詩曰五言律詩曰七言律詩曰五言<lb/>
<pb n="KR3l0085_WYG_019-7a"/>
絶句曰六言絶句曰七言絶句曰雜體曰騷如騷者亦附曰<lb/>
詔曰勅曰赦文曰册曰御禮曰批荅曰制曰誥曰奏疏<lb/>
曰表曰牋曰箴曰銘曰頌曰贊曰碑文曰記曰序曰論<lb/>
曰義曰䇿曰議曰説曰戒曰制䇿曰說書曰經義曰書<lb/>
曰啓曰䇿問曰雜著曰對問曰移文曰連珠曰琴操曰<lb/>
上梁文曰書判曰題跋曰樂語曰哀辭誄附曰祭文曰<lb/>
謚議曰行狀曰墓誌曰墓表曰神道碑銘曰傳曰露布<lb/>
前有成功從子所叙編書始末曰淳熈丁酉孝宗因觀<lb/>
<pb n="KR3l0085_WYG_019-7b"/>
文海下臨安府令委斆官校正是刋行其年冬十一月<lb/>
翰林學士周公必大直奏事語次及云云上大以為然<lb/>
一日叅知政事王公淮李公彦頴奏事上顧兩叅道周<lb/>
公前語俾舉其人李公首以著作佐郎鄭鑑為對上黙<lb/>
然顧王公曰如何淮對以臣愚見非秘書郎吕祖謙不<lb/>
可上以首肯之曰卿可即宣諭朕意且令專取有益治<lb/>
道者王公退如上㫖召太史宣諭太史承命不辭即關<lb/>
秘書集庫所藏及因昔所記憶訪求於外所得文集凡<lb/>
<pb n="KR3l0085_WYG_019-8a"/>
千百家搜檢編集手不停披至次年十月書乃克成未<lb/>
及上而屬疾上聞之一日因王公奏事問曰聞吕某得<lb/>
末疾朕固憂其太肥向令其編文海今已成否王公對<lb/>
曰吕某雖病此書編𩔖極精繕冩將畢方欲繳進適値<lb/>
有疾故未果上甚喜曰朕欲見諸臣奏議庶有益於治<lb/>
道卿可諭令進來王公即使其從具宣聖諭久之乃以<lb/>
其書繳申三省投進書既奏御上復諭輔臣曰朕嘗觀<lb/>
其奏議甚有益治道當與恩數又聞其因此成病朕當<lb/>
<pb n="KR3l0085_WYG_019-8b"/>
從内府厚錫之已而降㫖吕某編𩔖文海採摭精詳與<lb/>
除直秘閣又宣賜銀絹三百疋兩中書舎人陳騤再上<lb/>
繳章上皆留中不行騤罷去旣而賜名皇朝文鑑且令<lb/>
周公必大為之序下國子監板行有<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>者宻奏云文鑑<lb/>
所取之詩多言田里疾苦之事是乃借舊人作以刺今<lb/>
又所載章疏皆指祖宗過舉尤非宜於是上亦以為鄒<lb/>
浩諫立劉后疏語訐别命他官有所修定而鋟板之議<lb/>
遂寢<hi>太史之取郢公諫疏非他昔鄒公抗疏之後即遭逺貶其後還朝徽宗勞苦之且問諫草何在鄒公</hi>
<pb n="KR3l0085_WYG_019-9a"/>
<hi>失於繳奏同輩曰禍在此矣旣而國論復變蔡京令人偽撰鄒公諫草言旣鄙俚加以狂奸騰播中外流聞禁</hi>
<hi>中徽宗果怒降詔有姦人造言之語鄒公遂再貶太史得其原疏故特載之</hi>自太史以病歸<lb/>
里深知前日紛紛之由遂絶口不道文鑑事門人亦不<lb/>
敢請故其去取之意世罕知者周益公旣被㫖作序序<lb/>
成書來以封示太史太史一讀命子弟藏之蓋其編次<lb/>
之曲折益公亦未必知也今間得於傳聞以為太史嘗<lb/>
云國初文人尚少故所取稍寛仁廟以後文士輩出故<lb/>
所取稍嚴如歐陽公司馬公蘇内翰蘇黄門諸公之文<lb/>
<pb n="KR3l0085_WYG_019-9b"/>
俱自成一家以文傳世今姑擇其尤者以備篇帙或其<lb/>
人有聞於時而其文不為後進所誦習如李公擇孫莘<lb/>
老李泰伯之𩔖亦搜求其文以存其姓氏使不湮没或<lb/>
其嘗仕於朝不為淸議所予而其文自亦有可觀如吕<lb/>
惠卿之𩔖亦取其不悖於理者而不以人廢言又嘗謂<lb/>
本朝文士比之唐人正少韓退之杜子美如栁子厚李<lb/>
太白則可以追逐者如周美成汴都賦亦未能侈國家<lb/>
之盛止是别無作者不得已而取之若斷自渡江以前<lb/>
<pb n="KR3l0085_WYG_019-10a"/>
蓋其年之已逺議論之已定定而無去取之嫌也其大<lb/>
畧若此太史旣病南軒以書與晦翁以為編次文鑑無<lb/>
補治道何益後學而晦翁晚歲嘗語學者以為此書編<lb/>
次篇篇有意每卷卷首必取一大文字作壓卷如賦則<lb/>
取五鳳樓賦之𩔖其所載奏議皆係一代政治之大節<lb/>
祖宗二百年規模與後來中變之意思盡在其間讀者<lb/>
著眼便見蓋非經濟録之比也<hi>經濟録趙公丞相</hi>
　　　　豈南軒未見其成書而朱公則嘗深觀之耶<lb/>
<pb n="KR3l0085_WYG_019-10b"/>
臨江劉公淸之又以為此即刪詩定書官使衆材之意<lb/>
蓋亦善觀此書者故備列之以俟知者相與審訂焉從<lb/>
子喬年謹書<lb/>
淸江黎恬潛輝觀過槀云何忠字廷臣荆州人永樂中<lb/>
監察御史辛丑應詔言事出為交阯知州遇冦難從容<lb/>
賦詩罵賊死暨予還陳其詩總戎以聞詔褒異云何公<lb/>
詩予少時已能誦習曰萬里孤臣久困時腹中懐奏請<lb/>
王師紅塵失路風霜苦白日懸心天地知死向南荒應<lb/>
<pb n="KR3l0085_WYG_019-11a"/>
有日生還北闕定無期英魂不逐西風散願助天戈殄<lb/>
叛夷潛輝亦公同時陜西道御史後終春坊諭德有和<lb/>
公詩六首云憶共霜臺抗疏時誓將忠義作吾師繡衣<lb/>
不識當朝諱青史何煩後代知一世遭逢眞有分半生<lb/>
出處實難期朝廷公道恩如海超拜還同牧逺夷憶昔<lb/>
南荒作牧時復承恩詔入京師死生有命憑誰訴榮辱<lb/>
無驚秪自知䇿上漢廷心獨苦書成梁獄事堪期陽春<lb/>
忽布除羅網五馬翩翩出等夷與君相見政平時共說<lb/>
<pb n="KR3l0085_WYG_019-11b"/>
名慚栁士師撫字推誠循吏出纂修應辟故人知蹉跎<lb/>
歲月應堪歎澒洞風塵不可期回望京華九重上皇風<lb/>
何日蕩淮夷萬里君逢冦難時孤城㡬處困王師身還<lb/>
已受元戎筭腹奏須陳聖主知荒徼囏危良共惜蠻酋<lb/>
變詐本難期可憐失路風塵裏霄漢迢迢隔逺夷憐君<lb/>
罵賊殞軀時孤節能輕百萬師詩句承留千載誦封章<lb/>
上奏九重知聖恩優渥褒何重君道昭垂慰所期哀悼<lb/>
不勝慚後死臨風揮洒思難夷太運重開際盛時逺陲<lb/>
<pb n="KR3l0085_WYG_019-12a"/>
無復動王師再生似我誠何補一死如君許共知貞節<lb/>
重煩良史傳素心應與古人期杲卿已矣張巡逺愧和<lb/>
新詞恨不夷<lb/>
元世祖渡江次鄂駐驛於黄鵠山大别形勝正當睿覽<lb/>
問諸父老曰山頭石磯何名吕公對曰唐有道人吕其<lb/>
姓者吹笛其上故名又曰唐以前何名皆不能對一老<lb/>
叟對曰古傳為大禹治水成功之所後人訛為吕公也<lb/>
帝大恱大德八年賜廟碑此事與論時苗留犢及漢髙<lb/>
<pb n="KR3l0085_WYG_019-12b"/>
眼孔小等語皆卓識也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水東日記卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷十二</head> <lb/>
    <p>
<pb n="KR3l0085_WYG_012-1a"/>
欽定四庫全書<lb/>
　水東日記卷十二<lb/>
　　　　　　　　　　　　　明　葉盛　撰<lb/>
商狀元𢎞載家藏宋時公牒一紙内凡朝廷語言皆朱<lb/>
書蓋其先本西夏人以獻密有功送浙中意與今安插<lb/>
來降人相𩔖多所寓即今所居浮安寥源族頗繁衍蓋<lb/>
四百年於兹矣𢎞載入翰林予以其同年之長且厚也<lb/>
攜先德卷求題𢎞載因出此得覽觀焉當時見有周公<lb/>
<pb n="KR3l0085_WYG_012-1b"/>
叙一跋在卷後也<lb/>
胡參政拱辰藏其鄉先生宋融堂錢時予是周易釋傳<lb/>
一冊十二卷兩漢筆記一冊六卷蓋皆不完之書録其<lb/>
省劄書狀之詳見宋雖衰季而其君臣之間崇儒重道<lb/>
如此人心所以不能負宋而遽亡也且以融堂著述之<lb/>
多去今僅三百年叅政又世儒家所見止此良可嘆已<lb/>
雖然班孟堅藝文志所列今存者㡬何豈獨融堂也哉<lb/>
　　録白宋省劄<lb/>
<pb n="KR3l0085_WYG_012-2a"/>
　特進左丞相兼樞宻使肅國公喬某劄子臣輒有奏<lb/>
　陳仰干天聽臣昨任國子司業日於延見諸生之次<lb/>
　聞嚴州布衣錢時山居讀書理學淹貫嘗從故寳謨<lb/>
　閣學士楊簡遊蓋其深所推許今寳章閣待制𡊮甫<lb/>
　昨任徽州與故太府寺丞鄭之悌守嚴州日皆嘗一<lb/>
　再禮聘涖講郡庠逺近士子翕然雲集已而得其講<lb/>
　篇其於辨析義理叅錯事物發明疑難有以起人臣<lb/>
　是時心已屬之其後知紹興府汪綱亦嘗延講至郡<lb/>
<pb n="KR3l0085_WYG_012-2b"/>
　臣始屬綱求其所著之書有論語孝經中庸大學四<lb/>
　書管見及尚書啓蒙詩學管見周易釋傳兩漢筆記<lb/>
　國朝編年等作益信其學之有所詣其作兩漢筆記<lb/>
　𩔖皆痛漢氏襲秦之弊而尤反覆致意於後世所以<lb/>
　不敢望三代之治又見其學之為有用臣遂因綱以<lb/>
　延其來與之相見而欵扣之見其氣負才識尤通世<lb/>
　務自田里之休戚利病當世之是非得失莫不詳究<lb/>
　而熟知之靖康間其大父䑁值睦冦陸梁烏珠入浙<lb/>
<pb n="KR3l0085_WYG_012-3a"/>
　糾率扞禦㡬著奇功朝廷嘗為之立廟封爵而時亦<lb/>
　人物魁岸慷慨激昂有乃祖風不但通詩書守陳言<lb/>
　而已每念此亦奇士而不使得為世用私竊惜之比<lb/>
　者伏讀國史至眞宗皇帝於禁中壁間見穆修所作<lb/>
　詩句深切歎賞即問侍臣曰有文如此公卿何以不<lb/>
　薦則士之遺逸者固大臣之所當言亦聖主之所樂<lb/>
　聞者也時嘗請漕司文解比歲已該永免而場屋竟<lb/>
　不足以得之其志方將玩聖經以自𨼆儻今而不加<lb/>
<pb n="KR3l0085_WYG_012-3b"/>
　於收用使之終老山林則國家有遺而不舉之才大<lb/>
　臣有知而不薦之咎矣臣愚欲望聖慈且與錢時特<lb/>
　補迪功郎畀以秘閣校勘仍乞下時本貫嚴州取所<lb/>
　著書繕寫繳進上備一覽如其果有可採則乞次第<lb/>
　録用庶以究其所藴有補斯世伏候勅㫖貼黄臣更<lb/>
　有奏聞臣伏見成忠郎吳如愚墮身右列早歲兩為<lb/>
　筦庫尋即𨼆居官簿當進亦不自言垂三十年矣雖<lb/>
　㞐都城而杜門不出臣欲識之不可得多有為臣言<lb/>
<pb n="KR3l0085_WYG_012-4a"/>
　其人行醇而介氣直而温講道窮經賸有著述凡士<lb/>
　大夫之仕於朝與三學之生員四方之士子茍有志<lb/>
　於問學者莫不造門質疑皆充然有得而去今年踰<lb/>
　七十畧無倦容臣竊伏思念輦轂之下有此佳士可<lb/>
　謂蘭蕙衆根簫勺羣調者矣近在目睫儻不示以旌<lb/>
　别則天下何觀焉臣愚欲望聖慈特與如愚換授從<lb/>
　事即併充秘閣校勘如此則陛下一日之間度越拘<lb/>
　攣而得二士可以勸後學而厲人心可以抑奔趨而<lb/>
<pb n="KR3l0085_WYG_012-4b"/>
　奬廉靖其於治道不為無補取進止五月十日三省<lb/>
　同奉聖㫖依<lb/>
　　右劄付秘閣錢校勘<lb/>
　嘉熈二年五月　日　押　　<hi>押押</hi>
　　　　録白嚴州進書繳狀<lb/>
　　　貼黄<hi>嚴州恭奉聖㫖取發嚴州布衣錢時著述</hi>
　　　<hi>書上進事朝㪚大夫權知嚴州軍州兼管内勸</hi>
　　　<hi>農事臣萬薦上進</hi>
<pb n="KR3l0085_WYG_012-5a"/>
　　　尚書省劄備特進左丞相劄子奏陳嚴州布衣<lb/>
　　　錢時山居讀書理學淹貫特補迪功郎畀以秘<lb/>
　　　閣校勘行下嚴州取所著書繕寫繳進上備御<lb/>
　　　覽三省同奉聖㫖依<lb/>
　劄付嚴州臣除已恭禀繕寫錢時所著述書計壹百<lb/>
　冊開具數目如後須至上進者<lb/>
　　錢時家塾尚書演義叄拾冊<lb/>
　　　　學詩管見叁拾冊<lb/>
<pb n="KR3l0085_WYG_012-5b"/>
　　　　周易釋傳貳拾冊<lb/>
　　　　四書管見捌冊<lb/>
　　　　兩漢筆記壹拾貳冊<lb/>
　一右件書壹百冊用黄綾裝褙黄羅絹裏夾複五條<lb/>
　　𧰼牙牌五面紅茸條繫綵畵木匣五隻盛貯鍍金<lb/>
　　鐵鎖並全謹具狀上進以聞謹進<lb/>
　　嘉熈二年九月　　日<hi>朝㪚大夫權知嚴州軍州</hi>
　　<hi>兼管内勸農事萬薦上進</hi>
<pb n="KR3l0085_WYG_012-6a"/>
　皇帝龍飛御天之三年十有一月詔天下郡縣興賢<lb/>
　者能者明年行江浙中書省試士錢唐凡一千二百<lb/>
　有奇九月辛未列合格名士里寓於書上丞相府蒙<lb/>
　古色目五人錫都舉首江浙閩二十八人朱嶸第九<lb/>
　盧可繼第二十一江西行省試士南昌鐃抃第七四<lb/>
　人者嘗授經永康胡長孺故錫都生之行也長孺告<lb/>
　之曰若知夫舉選之故歟四代事舉言揚逖矣孝弟<lb/>
　力田賢良茂才漢也秀才中正魏晉也進士明經隋<lb/>
<pb n="KR3l0085_WYG_012-6b"/>
　唐宋也壹操行則質木而少文專詞章則雜博而寡<lb/>
　要二者交相為病縉紳先生深念之卒莫能之革二<lb/>
　千年教化風俗之被於下禮樂刑政之出於上俱不<lb/>
　能以無愧古人固也今一變至古二三子又相望鄉<lb/>
　書中是知<hi>缺</hi>　　　　　　也其何以告若粹白莊<lb/>
　遜以持其身幽深邃逺以致其學直方正大以立其<lb/>
　節醇雅暢潔以肆其言告若止是矣繫以詩而叙之<lb/>
　晴旭槁落木淺碧露寒溝乘流不盈尺才足漾輕舟<lb/>
<pb n="KR3l0085_WYG_012-7a"/>
　野梅花始芳岸楊質若柔五湖草緑淨北固山光遒<lb/>
　大江荆揚㑹長淮日夜流磊落吕梁石突兀彭城樓<lb/>
　層氷忽峨峨凉風亦颼颼發槖買良馬解裝襲重裘<lb/>
　初非兼程行乃覺馬力優燕山擁萬疊秀色射兩眸<lb/>
　三古垂載籍壯歲窮探求素懷致君術常擾禆廟謀<lb/>
　如何螻螘身欲與稷卨儔辛苦望温飽鑿枘無相投<lb/>
　曲學汲所訶教讇咸不酬勉哉二三子毋為昔賢羞<lb/>
　右胡石塘先生送錫都朱盧饒諸生㑹試京師詩序<lb/>
<pb n="KR3l0085_WYG_012-7b"/>
　先生字汲仲而石塘其號也故宋遺老在元有文章<lb/>
　大名蓋與方面仇逺戴表元輩齊名但其人自任太<lb/>
　過故揭文安公有書箴切之間見其詩文三十餘首<lb/>
　皆峭拔刻厲可喜惜乎不見其全集漫録此文<lb/>
崐山進士張經字伯緒邢寛榜及第張篠庵兄弟業師<lb/>
也篠庵嘗誦其格言曰人不可溺於嗜好吾輩他日作<lb/>
官尤不可有嗜好蓋姦人下𨽻惟是之窺投間抵隙無<lb/>
所不至也後生戒之<lb/>
<pb n="KR3l0085_WYG_012-8a"/>
建安楊文敏公行狀云永樂十七年十二月己丑則進<lb/>
言十事皆斥五府六部三法司積弊上覽而嘉之密諭<lb/>
公曰實切時病但汝為心腹之臣若進此言恐羣臣益<lb/>
相猜疑不若使愼密御史言之於是得監察御史鄧眞<lb/>
畀入奏衆皆股栗免冠請罪詔諸司即日悛改怙終者<lb/>
不赦王文端公所為公傳云<lb/>
朝臣有傾巧迎合為公所抑者議欲間之㑹北京缺祭<lb/>
酒衆請以公任焉上不許公又指言五府六部三法司<lb/>
<pb n="KR3l0085_WYG_012-8b"/>
積弊有十上命以授御史揚言於廷衆皆請罪詔原之<lb/>
而使釐正楊文貞公墓誌則云一時廷臣狎恩多縱忌<lb/>
公伉直發其私適太學闕祭酒衆共舉公實欲疎之上<lb/>
不聽公遂密言上弊指斥五府六部都察院章留中不<lb/>
下所書似不同若楊文定公譔神道碑則又畧之矣覽<lb/>
者詳之<lb/>
　宋定陵太中祥符四年吳興姚鉉集唐文粹百卷成<lb/>
　自㣲言絶響聖道委地屈平宋玉之辭不陷於怨懟<lb/>
<pb n="KR3l0085_WYG_012-9a"/>
　則溺於譋惑自序以為漢興賈誼以佐王之道經世<lb/>
　之文求用於文帝絳灌忌才卒讒謫其後公孫𢎞董<lb/>
　仲舒晁錯咸以文進或用或仆或黜或誅至若嚴助<lb/>
　徐樂吾丘壽王司馬長卿皆才之雄者也終不得大<lb/>
　用但侍從優游而已如劉向司馬遷楊子雲東京二<lb/>
　班崔蔡之徒皆命世之才垂後代之法張大德業浩<lb/>
　然無際至於魏晉文風下衰宋齊以降益以澆薄然<lb/>
　其間鼓曹劉之氣燄聳潘陸之風格舒顔謝之淸麗<lb/>
<pb n="KR3l0085_WYG_012-9b"/>
　謁何劉之婉雅雖風興或缺而篇翰可觀至梁昭明<lb/>
　太子統始自屈騷終於本朝盡索厯代才士之文築<lb/>
　臺而選之得三十卷號曰文選亦一家之奇書也厥<lb/>
　後徐庾之輩滛靡相繼下迨隋季咸無取焉有唐三<lb/>
　百年用文治天下陳子昂起於庸蜀始振風雅繇是<lb/>
　沈宋嗣興李杜傑出六義四始一變至道洎張燕公<lb/>
　以輔相之才專譔述之任雄辭逸氣聳動羣聽蘇許<lb/>
　公繼以宏麗丕變習俗而後蕭李以二雅之辭本述<lb/>
<pb n="KR3l0085_WYG_012-10a"/>
　作常楊以三盤之體演絲綸郁郁之文於是乎在惟<lb/>
　韓吏部超卓羣流獨髙邃古以二帝三王為根本以<lb/>
　六經四教為宗師憑陵<graphic n="KR1922" url="https://raw.githubusercontent.com/kanripo/KR-Gaiji/master/images/KR1922.png" mimeType="image/png"/>轢首倡古文遏横流於昏<lb/>
　墊闢正道於夷坦於是栁子厚李元賔李翱皇甫湜<lb/>
　又從而和之則我先聖孔子之道炳焉懸諸日月故<lb/>
　論者以退之之文可繼顔孟斯得之矣至於賈常侍<lb/>
　至李補闕翰元容州結獨孤常州及吕衡州温梁補<lb/>
　闕蕭權文公德輿劉賔客禹錫白尚書居易元江夏<lb/>
<pb n="KR3l0085_WYG_012-10b"/>
　稹皆文之雄傑者歟世謂貞元元和之間詞人咳唾<lb/>
　皆成珠玉豈誣也哉今世傳唐代之𩔖集者詩則有<lb/>
　唐詩𩔖選英靈間氣極𤣥又𤣥等集賦則有甲賦賦<lb/>
　選桂香等集率多聲律鮮及古道蓋資新進後生干<lb/>
　名求試之急用爾豈唐賢之跡兩漢有三代而反無<lb/>
　𩔖次以嗣於文選乎鉉不揆昧懵徧閲羣集耽玩研<lb/>
　究掇善擷華十年於兹方就厥志得古賦樂章歌詩<lb/>
　贊頌碑銘文論箴表傳録書序凡為一百卷命之曰<lb/>
<pb n="KR3l0085_WYG_012-11a"/>
　文粹以𩔖相從各分首第門冊止以古雅為命不以<lb/>
　雕篆為工故侈言曼辭率皆不取云<lb/>
　故事書坊印本行世頗多而善本甚鮮惟建安虞韶<lb/>
　以成日記故事以為一主楊文公朱晦庵之遺意潁<lb/>
　考叔輟羮遺母不失純孝故其未免昭君之過鬻拳<lb/>
　强諌以兵可謂愛君難逃陵上之非王覽愛兄諌母<lb/>
　則陷於不慈鄧攸存姪棄兒則傷於少恩凡矯枉害<lb/>
　正之事一切不取又如楚王戊之醴酒忘設邊孝先<lb/>
<pb n="KR3l0085_WYG_012-11b"/>
　之晝眠見嘲翟公之貴賤見交情丁公之謁見受戮<lb/>
　辱事雖反正亦足為來者之戒各存本𩔖之後近歲<lb/>
　襄城李公重刋此書又為易生知為幼悟且標目却<lb/>
　去對偶一以年代為先後亦善矣惜乎去取標目皆<lb/>
　尚有未精純處且不著事出某書某文其間刪削亦<lb/>
　不一如内助得賢稱伊川兄弟而戒無謾語却又稱<lb/>
　先公等𩔖可知也大抵此書與沈易五倫詩同雖校<lb/>
　之他選可謂彼善於此而欲謂之當而備則未也<lb/>
<pb n="KR3l0085_WYG_012-12a"/>
　劉貢父詩語謂宋太宗賜進士詩云寒儒逢景運報<lb/>
　德合如何得詔㫖體予以為當以儒生易寒儒蓋豎<lb/>
　儒小儒腐儒寒儒可以謙言人君宏大之體未宜爾<lb/>
　也漢之子大夫可見若所謂豈不惜賢達其如髙尚<lb/>
　何則自有宏偉氣象<lb/>
　<lb/>
　<lb/>
　<lb/>
<pb n="KR3l0085_WYG_012-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水東日記卷十二<lb/>
</p>
<p>
</p>
  </div>
</body>
</text>
</TEI>
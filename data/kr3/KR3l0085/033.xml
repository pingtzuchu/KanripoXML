<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷三十三</head> <lb/>
    <p>
<pb n="KR3l0085_WYG_033-1a"/>
欽定四庫全書<lb/>
　水東日記卷三十三<lb/>
　　　　　　　　　　　　　明　葉盛　撰<lb/>
王右軍羲之蘭亭詩有詠彼舞雩之言亦可見其襟抱<lb/>
不凡其與桓温戒謝萬之言又其淺者耳嗚呼賢哉世<lb/>
之好言右軍者顧獨取其字畫又甚而泥於籠鵝之説<lb/>
此不幾于以戲劇處先賢者非耶惜哉惜哉李伯時禊<lb/>
圖淳祐改元辛丑廬陵曽宏父刻于其鳳山别墅今在<lb/>
<pb n="KR3l0085_WYG_033-1b"/>
紹興古意猶存非諸處翻刻本可及然嵗乆搨多損剥<lb/>
亦甚矣間録其詩文而唐栁諌議宋米元章二公真蹟<lb/>
附焉宏父詩䟦及其所考訂諸雜記等詩文多故弗録<lb/>
若宋髙宗一札以高宗非明于知人者雖有右軍當亦<lb/>
不知用其眷賞之勤拳葢特藝焉而已故亦無取焉<lb/>
永和九年嵗在癸丑暮春之初㑹于㑹稽山隂之蘭亭<lb/>
修禊事也羣賢畢至少長咸集此地有崇山峻嶺茂林<lb/>
修竹又有清流激湍暎帶左右引以為流觴曲水列坐<lb/>
<pb n="KR3l0085_WYG_033-2a"/>
其次雖無絲竹管弦之盛一觴一詠亦足以暢叙幽情<lb/>
是日也天朗氣清惠風和暢仰觀宇宙之大俯察品𩔖<lb/>
之盛所以遊目騁懐足以極視聴之娯信可樂也夫人<lb/>
之相與俯仰一世或取諸懐抱晤言一室之内或因寄<lb/>
所託放浪形骸之外雖趣舍萬殊靜<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>不同當其欣于<lb/>
所遇暫得于己快然自足不知老之將至及其所之既<lb/>
倦情隨事遷感慨係之矣向之所欣俛仰之間已為陳<lb/>
迹猶不能不以之興懐況修短隨化終期于盡古人云<lb/>
<pb n="KR3l0085_WYG_033-2b"/>
死生亦大矣豈不痛哉每覽昔人興感之由若合一契<lb/>
未嘗不臨文嗟悼不能喻之于懐固知一死生為虚誕<lb/>
齊彭殤為妄作後之視今亦由今之視昔悲夫故列叙<lb/>
時人録其所述雖世殊事異所以興懐其致一也後之<lb/>
覽者亦將有感于斯文<lb/>
　一十一人詩兩篇成<lb/>
　一十五人詩一篇成<lb/>
　一十六人詩不成各罰酒三觥<lb/>
<pb n="KR3l0085_WYG_033-3a"/>
　　　郡功曹魏滂<lb/>
三春陶和氣萬物齊一歡明后忻時豐駕言映清瀾亹<lb/>
亹徳音暢蕭蕭遺世難望巖愧脱屣臨川謝掲竿<lb/>
　　　右將軍王羲之<lb/>
代謝鱗次忽焉以周欣此暮春和氣載柔詠彼舞雩異<lb/>
世同流迺攜齊契散懐一丘<lb/>
仰視碧天際俯瞰渌水濵寥閴無涯觀寓目理自陳大<lb/>
矣造化工萬殊莫不均羣籟雖參差適我無非親<lb/>
<pb n="KR3l0085_WYG_033-3b"/>
　　　散騎常侍郄曇<lb/>
温風起東谷和氣振柔條端坐興逺想薄言遊近郊<lb/>
　　　滎陽桓偉<lb/>
主人雖無懐應物貴有尚宣尼遨沂津蕭然心神王數<lb/>
子各言志曽生發清唱今我欣斯遊愠情亦暫暢<lb/>
　　　前餘杭令謝藤<lb/>
　　　侍郎謝瑰<lb/>
　　　王凝之<lb/>
<pb n="KR3l0085_WYG_033-4a"/>
莊浪濠津巢步潁湄㝠心真寄千載同歸<lb/>
絪緼柔風扇熙怡和氣淳駕言興時遊逍遥映通津<lb/>
　　　潁川庾友<lb/>
馳心域表寥寥逺邁理感則一𡨕然斯㑹<lb/>
去来悠悠子披褐良足欽超迹修獨往真契齊古今<lb/>
　　　行參軍事丘旄<lb/>
　　　前餘杭令孫統<lb/>
茫茫大造萬化齊軌罔悟云同競異標㫖平勃運謀黄<lb/>
<pb n="KR3l0085_WYG_033-4b"/>
綺𨼆几凡我仰希期山期水<lb/>
地主觀山水仰尋幽人踪回沼激中達疎竹間修桐因<lb/>
流辨輕觴冷風飄落松時禽吟長澗萬籟吹連峯<lb/>
　　　琅琊山人謝安<lb/>
伊昔先子有懐春遊契兹言執寄傲林丘森森連嶺茫<lb/>
茫原疇迴膚垂霧凝泉散流<lb/>
　　　又五言<lb/>
相與欣佳節率爾同褰裳薄雲羅景物㣲風翼輕航醇<lb/>
<pb n="KR3l0085_WYG_033-5a"/>
醪陶丹府兀若遊羲唐萬殊混一象安復覺彭殤<lb/>
　　　行參軍曹茂之<lb/>
時来誰不懐寄散山林間尚想方外賔超超有餘聞<lb/>
　　　府主薄任凝<lb/>
　　　左司馬孫綽<lb/>
春詠登臺亦有臨流懐彼伐木肅此良儔修竹隂沼旋<lb/>
瀨營丘穿池激湍連檻觴舟<lb/>
　　　　右一<lb/>
<pb n="KR3l0085_WYG_033-5b"/>
流風拂狂渚停雲䕃九皋鶯語吟修竹游鱗戲瀾濤攜<lb/>
筆落雲藻㣲言剖纎毫時珍豈不甘忘味在聞韶<lb/>
　　　　右二<lb/>
　　　潁川庾藴<lb/>
仰想虚舟説俯歎世上賔朝榮雖云樂夕斃理自因<lb/>
　　　王獻之<lb/>
　　　王宿之<lb/>
在昔暇日味存林嶺今我斯遊神怡心靜<lb/>
<pb n="KR3l0085_WYG_033-6a"/>
喜㑹欣時游豁爾暢心神吟詠曲水瀨渌波轉素鱗<lb/>
　　　鎮軍司馬虞説<lb/>
神散宇宙内形浪濠梁津寄暢須臾歡尚想味古今<lb/>
　　　府主簿后綿<lb/>
　　　參軍孔盛<lb/>
　　　行參軍楊模<lb/>
　　　任城吕系<lb/>
　　　參軍劉宻<lb/>
<pb n="KR3l0085_WYG_033-6b"/>
　　　王𤣥之<lb/>
松竹挺巖崕幽閒激清流消散肆情志酣暢豁滯憂<lb/>
　　　前永興令王彬之<lb/>
丹崖竦立葩藻映林渌水揚波載浮載沈<lb/>
鮮葩映林薄游鱗戲清渠臨川欣投釣得意豈在魚<lb/>
　　　郡五官謝繹<lb/>
縱暢任所適迴波縈遊鱗千載同一朝沐浴陶清塵<lb/>
　　　王徽之<lb/>
<pb n="KR3l0085_WYG_033-7a"/>
散懐山水蕭然忘羈秀薄粲頴疎松籠崕遊羽扇霄鱗<lb/>
躍清池歸目寄歎心㝠㝠寄<lb/>
　　　右四言<lb/>
先師有㝠藏安用羈世羅未若保冲真齊契箕山阿<lb/>
　　　右五言<lb/>
　　　府功曹勞夷<lb/>
　　　行參軍徐豐之<lb/>
俯揮素波仰掇芳蘭尚想嘉客希風永歎<lb/>
<pb n="KR3l0085_WYG_033-7b"/>
清響擬絲竹班荆對綺疏零觴飛曲津歡然朱顔舒<lb/>
　　　前長岑令華耆<lb/>
　　　徐州西平曹茂之<lb/>
願與達人游解結遨濠梁狂吟任所適浪流無何鄉<lb/>
　　　王藴之<lb/>
散豁情志暢塵纓忽已捐仰詠挹餘芳怡情味重淵<lb/>
　　　鎮國大將軍掾卞迪<lb/>
　　　司徒左西屬謝萬<lb/>
<pb n="KR3l0085_WYG_033-8a"/>
肆眺崇阿寓目髙林青蘿翳岫修竹冠岑谷流清響條<lb/>
鼓鳴音𤣥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>吐潤霏霧成隂<lb/>
司𡨕卷隂旗句芒舒陽旌靈液被九區光風扇鮮榮碧<lb/>
林輝翠蕚紅葩擢新莖翔禽撫翰逰騰鱗躍清冷<lb/>
　　　前上虞令華茂<lb/>
林榮其鬱浪激其隈汎汎輕觴載欣載懐<lb/>
　　　山隂令虞谷<lb/>
　　　前中軍參軍孫嗣<lb/>
<pb n="KR3l0085_WYG_033-8b"/>
望巖懐逸許臨流想竒莊誰云真風絶千載抱餘芳<lb/>
　　　彭城曹諲<lb/>
　　　任城吕本<lb/>
　　　陳郡𡊮嶠之<lb/>
人亦有言得意則歡佳賔即臻相與游盤㣲音迭詠馥<lb/>
焉若蘭茍濟一致遐想楊竿<lb/>
四眺華林茂俯仰清川渙激水流芳醪豁爾累心散遐<lb/>
想逸民軌遺音良可翫古人詠舞雩今也同斯歎<lb/>
<pb n="KR3l0085_WYG_033-9a"/>
　　　行參軍王豐之<lb/>
肆盼巖岫臨泉濯趾感興魚鳥安居幽時<lb/>
後序　　　　　　　孫綽<lb/>
古人以水喻性有㫖哉非以淳之則清淆之則濁耶<lb/>
故振轡于朝市則充詘之心生閑步于林野則寥落之<lb/>
意興仰瞻羲唐邈然逺聊近詠臺閣顧探増懐矣于曖<lb/>
昧之中期乎塋拂之道暮春之始禊于南澗之濵髙嶺<lb/>
千尋長湖萬頃乃藉芳草鑑清流覽卉物觀魚鳥具𩔖<lb/>
<pb n="KR3l0085_WYG_033-9b"/>
同榮資生咸暢于是和以醇醪齊以達觀快然兀矣焉<lb/>
復覺鵬䳨之二物哉耀靈縱轡急景西邁樂與時去悲<lb/>
亦系之往復推移新故相換今日之迹明復陳矣原詩<lb/>
人之致興諒歌詠之有由文多不載大畧如此所賦詩<lb/>
亦裁而綴之如前四言五言焉<lb/>
　蘭亭詩兼公權續得者亦上伏惟檢領入篋餘冀面<lb/>
　話不次十二日公權狀上給事閣老<hi>閣下</hi>
　　青標　換却舊者　謹空<lb/>
<pb n="KR3l0085_WYG_033-10a"/>
　右唐中書令河南公褚遂良所榻晉右將軍王羲之<lb/>
　蘭亭晏集序并諌議大夫栁公權所得羣賢詩御史<lb/>
　檢法李公麟製圖皆駙馬王晉卿家所藏可謂三絶<lb/>
　崇寧三年六月十五日襄陽米芾書<lb/>
未歸三尺土難保百年身已歸三尺土難保百年墳不<lb/>
知何人語要亦至理也已新除永寧倉官彰徳安陽縣<lb/>
人監生出身問韓魏公之後其言曰子公晋卿述古堂<lb/>
記中得之近時楊文貞公嘗見劉松年臨本楊文定公<lb/>
<pb n="KR3l0085_WYG_033-10b"/>
嘗見趙子昻臨本然皆有不同又嘗于董仲魯中舍<lb/>
家見匹紙水墨入細一卷亦竒絶不曽裝裱亦無題欵<lb/>
不知為何人筆也<lb/>
　<lb/>
　<lb/>
　<lb/>
　<lb/>
　水東日記卷三十三<lb/>
</p>
<p>
</p>
  </div>
</body>
</text>
</TEI>
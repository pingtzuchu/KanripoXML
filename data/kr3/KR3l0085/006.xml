<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷六</head> <lb/>
    <p>
<pb n="KR3l0085_WYG_006-1a"/>
欽定四庫全書<lb/>
　水東日記卷六<lb/>
　　　　　　　　　　　　　明　葉盛　撰<lb/>
叅贊軍務等名始於洪熙初元以武臣疎於文墨選任<lb/>
方面官於各總兵官處整理文書商確機密遂以叅贊<lb/>
叅謀軍務總督邊儲如大同則今户部尚書致仕丹陽<lb/>
沈固宣府永寧伯處則户部侍郎崑山劉璉山東遂安<lb/>
伯處則福建布政會稽周頤廣西則副使劉紹人稱劉<lb/>
<pb n="KR3l0085_WYG_006-1b"/>
司馬也固璉則㕘政頤則㕘議皆山東布政司固璉初<lb/>
滿九年陞俸二級再滿考轉京職恊贊又其後所稱至<lb/>
提督重矣若王靖逺之總督文臣軍旅之權極矣天順<lb/>
初一切革去都御史白圭在湖廣摘勑中語署贊理軍<lb/>
務辛巳勑盛恊同征夷將軍總兵官都督僉事顔彪賛<lb/>
理戎務同時數勑皆云然惟顔彪一勑内云軍務盛仍<lb/>
云云<lb/>
顔征夷云都指揮馬良最為上所愛嘗得騎行禁中中<lb/>
<pb n="KR3l0085_WYG_006-2a"/>
官以為言上曰吾欲壓馬耳中官又言此當屬御馬監<lb/>
官上亦不之罪也良妻亡上每慰問之適數日不出上<lb/>
有問左右以新娶對上曰誰耶曰寧陽侯女上咈然曰<lb/>
信有之此厮夫婦之道尚薄而能事我耶屢杖而疎之<lb/>
紀載之言固有張大太過者適足取疑於人疑此之過<lb/>
而并不信彼之實所損誠非細也劉静修讀史一詩真<lb/>
可謂前人所未道而後人莫能繼矣嘗觀岳珂所紀乃<lb/>
祖禪將死焚出箭鏃固已厭之近見歐陽子書錢思公<lb/>
<pb n="KR3l0085_WYG_006-2b"/>
家珊瑚筆格事乃知歐陽子尚然而况珂乎<lb/>
叅將范信兵既入大同里俘獲甚多旗牌官人給賊婦<lb/>
一二人值昏莫拘繫一室中夜哄然視之乃三四人就<lb/>
雉經也此猶或怵威懼死而然又有一烈者焉旗牌官<lb/>
某得賊婦年尚少負一小兒過嶺忽不行曰吾欲乳兒<lb/>
從之婦乗間自投嶺下死嗚呼忠義之性出於天何地<lb/>
無之亦何人無之婦可謂不負於賊矣夫婦不幸而夫<lb/>
賊猶不忍負賊使婦而夫一男子丈夫其所禆益又當<lb/>
<pb n="KR3l0085_WYG_006-3a"/>
何如耶吾於是而知事人而二心者之有罪也<lb/>
廣州知府沈琮嘗為南京兵部武庫司主事武庫司典<lb/>
皁𨽻凡諸司多屬意焉蓋皁有定數得之多或得之早<lb/>
皆可覬利耳一日告予曰惟利亦可以觀人琮司皁者<lb/>
久不以動心而干人撓法者得兩公焉尚書魏公驥都<lb/>
御史軒公輗是已<lb/>
顔總戎養痾廣州問談命者右衛軍李名遠梁萬方二<lb/>
人先後至先叩李名逺曰汝術較梁萬方何如曰萬方<lb/>
<pb n="KR3l0085_WYG_006-3b"/>
精我固不及也他日以叩萬方曰我則不及名逺蓋梁<lb/>
萬方實優云比録功籍衆紛紛請乞營走不已右衛百<lb/>
户周寧劉昇獨辭上官念其勞强之再竟不能從嗚呼<lb/>
今之號士大夫者妬賢忌能不欲己聲名在人下至用<lb/>
意欲傾其人而去之與夫恬不知命分奴顔婢膝惟進<lb/>
身固位之利是圖者視二人其心得不愧死哉<lb/>
六科衙門右磚城内尚寳司西永樂中災暫於午門外<lb/>
直房署事遂以至今自來凡公文承㫖皆稱五府六部<lb/>
<pb n="KR3l0085_WYG_006-4a"/>
都察院六科給事中景泰間户科都給事中馬顯強欲<lb/>
稱六科都給事中已失之今止稱六科亦未為當也<lb/>
都督喜信回回人兩廣逰擊將軍都督同知和勇達勒<lb/>
達阿嚕台之孫也兩人不供佛不禮神不拜屍殯曰吾<lb/>
回回俗皆然達勒達間有之佛本西域固宜神則有當<lb/>
事者而弔祭之禮不知則是其自異於華夏矣<lb/>
午門外東直房六部都察院大理寺堂上官候朝之所<lb/>
兩門入惟都御史正官獨處一小夾室聞之近歳都御<lb/>
<pb n="KR3l0085_WYG_006-4b"/>
史顧公佐非公聚未嘗與諸司羣坐立此其一耳蓋亦<lb/>
得宋制殿廬幕次惟中丞獨設椅子坐殿門後稍西北<lb/>
向之遺意也<lb/>
嶺北倉庫草場中皆有土地祠倉中奉蕭王問之則曰<lb/>
鄼侯蓋以鄼侯嘗督饋運故也其配則吉知陀聖母旁<lb/>
卧一犬則曰厫神甚矣其可笑也廣西桂林府倉土偶<lb/>
淫鬼尤多金書其扁曰倉王之祠皆嘗除毁易王城隍<lb/>
之神蓋周文襄公於蘇松諸倉嘗為是似為近理從之<lb/>
<pb n="KR3l0085_WYG_006-5a"/>
廣東德慶州儒學靈星門右像祀䕶學佑善大王云甚<lb/>
靈教官懼禍不敢撤因出案毁之易主趙師旦諸公云<lb/>
試録自宋崇寧中霍端友榜始當時本今不曾見嘗見<lb/>
元時廷試録家狀初授官及所對䇿而皆在焉國朝鄉<lb/>
試小録㑹試録進士登科録具有成式洪武永樂中考<lb/>
官有儒士主考品官同考者序文亦不拘篇數其序文<lb/>
禁稱公考官止用實授教官序或書總兵武弁鎮守中<lb/>
官三代或書曾祖母等皆出近年至兩京序文稱臣餘<lb/>
<pb n="KR3l0085_WYG_006-5b"/>
皆具姓名皆因襲之舊今年廣西以却總兵鎮守而拜<lb/>
衆人不書姓名則無謂甚矣<lb/>
陳汝言寵幸時一日論學士進官或以過多為言汝言<lb/>
曰唐太宗時十八人今何謂多耶於是有同日拜學士<lb/>
六人之命汝言之便巧𩔖此嘗聞曾狀元在翰林凡若<lb/>
干年而後得侍講學士太宗一日顧近臣曰曾棨已與<lb/>
學士矣意猶謂其得之早也祖宗之慎重名爵磨礪人<lb/>
才如此<lb/>
<pb n="KR3l0085_WYG_006-6a"/>
孫狀元賢未第時嘗夢金甲神人持黃旗揷其門上有<lb/>
狀元字先人一夕夢雙龍壓所居屋脊天明語畢而都<lb/>
給事中勑命至駙馬都尉周君景寓永平夢騎龍近天<lb/>
而行因請入京已而被選皆竒夢也<lb/>
今都察院堂中扁肅政二字當撤去蓋前元及建文中<lb/>
有此銜號宋以觀文稱殿尚云誤犯煬帝舊名也此不<lb/>
知何時所書正綂中院新落成尚因之耳<lb/>
周新廣城人永樂中浙江按察使廉公正直聲稱籍甚<lb/>
<pb n="KR3l0085_WYG_006-6b"/>
為紀綱所間死仁廟每悼惜之嘗見今南京太僕丞雲<lb/>
間葉惟潔云乃祖錢唐知縣宗行以廉能獨為新所重<lb/>
比卒新為文手書祭之真蹟尚存監丞阮隨云浙人能<lb/>
道新異政縷縷如一日有訴争雨傘者甲曰我傘也乙<lb/>
曰我傘也彼奪之所言記驗皆同新命剖之各持其半<lb/>
去隂遣人尾其後甲云我始欲助汝傘價之半得非汝<lb/>
利也乙對曰傘本我物寧能低價屬汝於是甲就縛正<lb/>
其罪廣東陳僉事濂云周無子景泰初周夫人卒於家<lb/>
<pb n="KR3l0085_WYG_006-7a"/>
浙人在廣東藩臬者皆會塟云<lb/>
京師印賣春帖有曰雨露有恩沾萬物乾坤何處不三<lb/>
陽好事者遂以為用三内相之徴舊又有金臺千古地<lb/>
正統萬年春之句丁丑冬忽復印行新年乃有復辟大<lb/>
事蓋是年京闈秋試䇿亦及正統内閣大臣因子不預<lb/>
選又重加箋註則亦豈偶然哉<lb/>
太祖皇帝嘗及大臣所居曰大官人必得大宅第即與<lb/>
刑部尚書開濟創為之製甚宏麗令有司以此為式俗<lb/>
<pb n="KR3l0085_WYG_006-7b"/>
因呼為様房予前年過金陵燕今刑部尚書前左都御<lb/>
史蕭公所及此相與感嘆祖宗之禮臣下如是其厚也<lb/>
古廉李先生在成均時松江士子新刋孫鼎先生詩義<lb/>
集說成請序先生却之請之固則曰解經書自難為文<lb/>
近時惟東里楊先生可當此况六經已有傳註學者自<lb/>
當力求此等書吾平生所不喜以其專為進取計能怠<lb/>
學者求道之心故也昨聞欽謨言蘇人有集解小學書<lb/>
求序於吳祭酒節者祭酒亦却之曰吳思庵先生子鄉<lb/>
<pb n="KR3l0085_WYG_006-8a"/>
先生也其人且達尊况予所述未能出其右吾何敢序<lb/>
也祭酒固李先生高第弟子云<lb/>
侍郎于公巡撫河南山西妙年敏手下視無人尚書海<lb/>
豐王公學行樸實時以侍郎幹事河南頗不相能未幾<lb/>
王陞户部議事常期于輒不得還人謂兩皆有不平者<lb/>
于因有叅政孫原貞王來薦代之舉坐降官景泰中于<lb/>
當軸乃最不喜議事官入朝當先期奏止之七年夏聞<lb/>
四川侍郎羅綺將還奏遣人驅之使還不復有以禮待<lb/>
<pb n="KR3l0085_WYG_006-8b"/>
下之意予恊賛嶺北與今年尚書富冦都憲深李都憲<lb/>
秉然皆亦在奏中又聞兩宰執之子皆領欽取舉人固<lb/>
虞事變將作矣<lb/>
國子祭酒雲間陳先生與前按察使黃翰為童丱交翰<lb/>
既敗去士夫中有毁責之言先生輒諱止不欲聞翰嘗<lb/>
欲援例納馬復原官先生亦嘗以其事語予竟迫於衆<lb/>
議而寢人或以先生黨而復疑其於予有憾也後先生<lb/>
跋予幸學卷乃過辱見與於是聞者釋然謂先生初無<lb/>
<pb n="KR3l0085_WYG_006-9a"/>
他腸其於翰特篤於故舊焉爾先生其亦厚德之士哉<lb/>
盧都御史睿在邊以敵使入境節省供給為中貴人所<lb/>
毁得罪下獄或謂盧本為公家以問楊文敏公文敏曰<lb/>
事固有輕重使吝者小費而邊患或生則所費誠不貲<lb/>
矣此亦不可不知<lb/>
崑山郟亶正夫顯於宋熙寧元祐間事具玉峯志中吳<lb/>
紀聞等書近見南海志載正夫修東城記一首正夫著<lb/>
述甚多袁子英猶及見其寄太倉隆福寺妙觀師詩百<lb/>
<pb n="KR3l0085_WYG_006-9b"/>
韻今皆不復可見矣因録記文於此今天子即位之三<lb/>
年春二月乙巳廣州新城成其謀之於龍圖直學士吕<lb/>
公居簡之為經畧而考之於太原王公靖之為轉運使<lb/>
也吕公之治廣常患舊城不足以容民而議為西城者<lb/>
皆以地處卑薄毁民居者衆而不可為者久之因得郡<lb/>
治之東古城之遺址將以益城為請會移榮朝京師遂<lb/>
上其事天子可其奏詔以王公經始而責成焉命之下<lb/>
公即約古制調廣民而借其力得七十萬售材於屬縣<lb/>
<pb n="KR3l0085_WYG_006-10a"/>
得八萬為甓於此山得五百萬皆因民之願為浮圖者<lb/>
請于上得錢五千萬以給其費始於二年十月之庚子<lb/>
朔而成於是凡為日一百二十有六為城袤四里為濠<lb/>
以環其外為樓櫓五十有一為門二實舊濠之兩端合<lb/>
子城而為一初役之興議者皆為籍列郡之財積數年<lb/>
之功而後可成及是不資於公不取於民工雖踰時而<lb/>
民之出力遠者不過十日故廣之民見役之興而不知<lb/>
其力之勞列郡之民見城之成而不知其役之興議者<lb/>
<pb n="KR3l0085_WYG_006-10b"/>
始服以信嗚呼何始慮之精而收功之易耶宋興天下<lb/>
威德及遠四裔萬里之貢不絶於道廣雖限在嶺徼百<lb/>
年之内無鷄鳴犬吠之<hi>缺</hi>　　　　叛民始被其害迄<lb/>
今十五六年諰諰<hi>缺</hi>　　　　　　燔滅之暴兹城之<lb/>
成穉女相慶昔之<hi>缺</hi>　　　　　　而驚馳者固已按<lb/>
堵而無虞矣夫興大役而不擾於上下及其已成一州<lb/>
之民得以去危厲之憂而獲安全之幸其為利固豈小<lb/>
哉亶既樂聞朝廷憫仁元元思有以豫防其患而又服<lb/>
<pb n="KR3l0085_WYG_006-11a"/>
公敏於有為故其用力少而成功多宜有以詔于後敢<lb/>
記其嵗月云時熙寧三年四月望日<lb/>
或曰楊文定公嘗云范文正高季迪皆出姑蘇兩人氣<lb/>
象甚不同蓋於其所賦卓筆峰見之今按高詩見姑蘇<lb/>
雜咏范詩則不見於集不知何所據也附記之范云笠<lb/>
澤研池小穹窿架石峩仰憑天作紙寫出太平歌高云<lb/>
雲來初似墨鴈過還成字千載只書空山靈恨何事<lb/>
會稽王冕元章其為人見宋潜溪所著傳今人間往往<lb/>
<pb n="KR3l0085_WYG_006-11b"/>
有其所畫梅花斷縑尺楮人爭寳之多元章自書所題<lb/>
其上如所謂我家洗研池頭樹箇箇花開淡墨痕不要<lb/>
人誇好顔色只留清氣滿乾坤皆有可觀又聞初見太<lb/>
祖皇帝應制題梅詩曰獵獵北風吹倒人乾坤無處不<lb/>
沙塵玉關三月猶含凍誰信江南別有春睿意極眷賞<lb/>
之<lb/>
松江老儒天台陶九成所著書頗為楊文貞公所不取<lb/>
蓋如所謂書史會要是已使其見南村輟耕録當更不<lb/>
<pb n="KR3l0085_WYG_006-12a"/>
取録中頗雜淫䙝事可鄙也近聞說郛百卷尚存其家<lb/>
有九成塗改去取處不知如何其亦未成之書歟<lb/>
獨石書板刷墨用帶毛兎脚廣州則大香櫞厚皮又獨<lb/>
石苦寒處素不産藤竹人家篐桶等用則取綿栁條為<lb/>
之不異藤竹也乃知天地生物不絶生人之用顧用之<lb/>
者何如爾<lb/>
陳都御史智以教官多猥茸且鋒鋩畧盡難稱激揚之<lb/>
任以是不得任御史有輕薄者恨之作詩曰陳智如何<lb/>
<pb n="KR3l0085_WYG_006-12b"/>
量不寛斯文不許入臺端管敎今日為民去曹泰分明<lb/>
是教官以智去坐泰言災異故也夫無人不可用况教<lb/>
官乎顧其人何如耳教官如今之魏尚書驥年尚書富<lb/>
何可少也泰復陳姓今左僉都御史風裁足稱云<lb/>
　<lb/>
　<lb/>
　<lb/>
　水東日記卷六<lb/>
</p>
<p>
</p>
  </div>
</body>
</text>
</TEI>
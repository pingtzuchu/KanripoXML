<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷三十</head> <lb/>
    <p>
<pb n="KR3l0085_WYG_030-1a"/>
欽定四庫全書<lb/>
　水東日記卷三十<lb/>
　　　　　　　　　　　　　明　葉盛　撰<lb/>
南軒張先生曰今州縣祭社却是要典祭時當築一大<lb/>
壇于山下望山而祭今立殿宇已為不經塑為人像又<lb/>
配之以夫婦䙝瀆甚矣以是觀之宋祭社稷嘗為屋矣<lb/>
若設壇為主以祭以報以祈我朝得禮之正無踰焉<lb/>
城隍神祀典無之吳越有之風俗水旱疾疫必禱焉有<lb/>
<pb n="KR3l0085_WYG_030-1b"/>
唐乾元二年秋七月不雨八月既望縉雲縣令李陽氷<lb/>
躬禱于神與神約曰五日不雨將焚其廟及期而雨合<lb/>
境告足具官與耆耋羣吏人自西谷遷廟于山巔以答<lb/>
神庥此宋宣和中縉雲以陽氷篆書舊文重勒諸石今<lb/>
尚存歐陽公則云當時天下皆有城隍神而縣則少也<lb/>
范文甫嘗問于程伊川到官三日例謁廟伊川曰正如<lb/>
社稷先聖又如古先賢哲謁之又問城隍如何曰城隍<lb/>
不與土地之神社稷而已張南軒治桂林毁滛祠諸生<lb/>
<pb n="KR3l0085_WYG_030-2a"/>
日從游雅歌堂後見土地祠依城隈令毁之曰此祠不<lb/>
經甚矣況自有城隍在問既有社莫不須城隍否曰城<lb/>
隍亦為贅也然載在祀典今州郡惟社稷最正陸游嘗<lb/>
記鎮江府城隍廟謂自故時祠漢紀信為城隍神莫知<lb/>
其所以始因以為為善之報亦正論也又嘗云唐以來<lb/>
郡縣皆祭城隍今世尤謹守令謁見其儀在他神祠上<lb/>
社稷雖尊特以令式從事至祈禳報賽獨城隍而已禮<lb/>
不必皆出于古求之義而得揆之心而安者皆可舉也<lb/>
<pb n="KR3l0085_WYG_030-2b"/>
元吳草廬亦嘗記江州城隍廟云江右到郡以漢潁隂<lb/>
侯灌嬰配食或者以侯嘗定豫章諸郡而然也我朝洪<lb/>
武元年詔封天下城隍神在應天府者以帝在開封臨<lb/>
濠太平府和滁二州者以王在凡府州縣者以公以侯<lb/>
以伯三年詔定嶽鎮海瀆俱依山水本稱城隍神亦皆<lb/>
改題本主曰某處城隍之神四年特勅郡邑里社各設<lb/>
無祀鬼神壇以城隍神主祭鑒察善惡未幾復降儀注<lb/>
新官赴任必先謁神與誓期在隂陽表裏以安下民葢<lb/>
<pb n="KR3l0085_WYG_030-3a"/>
凡祝祭之文儀禮之詳悉出上意于是城隍神之重于<lb/>
天下蔑以加矣<lb/>
張遂郎中持文山像求題上有少保兼太子太傅兵部<lb/>
尚書錢塘于公贊且云于公座側每縣置此像數十年<lb/>
一日也其辭曰嗚呼文山遭宋之季狥國忘身舍生取<lb/>
義氣吞寰宇誠感天地陵谷變遷世殊事異坐卧小閤<lb/>
困于羈繫正色直辭乆而愈厲難欺者心可畏者天寧<lb/>
正而斃弗茍而全南向再拜含笑九泉孤忠大節萬古<lb/>
<pb n="KR3l0085_WYG_030-3b"/>
攸𫝊我瞻遺像清風凛然<lb/>
江水鄉蚊蚋甚多予方窮居日以為苦因裒腹笥得蚊<lb/>
事廿有七古聖賢無一言之褒是為可誅也作誅蚊賦<lb/>
其辭曰惟朱明之肇序兮迨白藏之紀時火爍金而方<lb/>
熾露漱玉而易晞眷羲和之自東起咸池<hi>日所出處</hi>而<lb/>
徂西邁崦嵫<hi>日所入山也見離騷</hi>以頓轡歸曚汜<hi>日所</hi>
<hi>宿處也見選雜體詩</hi>而匿暉繄羣隂之綽綽襲夜氣之<lb/>
索索爰有黍民<hi>古今注號蚊蚋為云云</hi>出于廬霍呼朋<lb/>
<pb n="KR3l0085_WYG_030-4a"/>
引儔訝雷車之殷殷<hi>聚蚊成雷見前書</hi>填空蔽野疑雲<lb/>
陣之漠漠<hi>梅聖俞詩云</hi>利觜踰麥芒之纎狹翅過春氷<lb/>
之薄其賦形而至𦕈其為害而甚博豈泰山之能負<hi>荀</hi>
<hi>子云蚊負山</hi>詎九牛之可搏<hi>漢書搏牛之蝱</hi>較爾力以<lb/>
何施念爾欲而甚約飲不過于滿腹性無饜而肆蠚若<lb/>
乃皓魄之亭亭萬木之欣欣悼永晝之執熱徙緑䕃以<lb/>
怡情遽見形而稍稍復輕颺以營營<hi>白烏營營見下注</hi>
念炎熇之未去曽須臾而靡寧伺人于燕息則東家之<lb/>
<pb n="KR3l0085_WYG_030-4b"/>
夢何縁而見姬旦嬲<hi>宋子京有蚊蝱嬲人之句</hi>人於尊<lb/>
俎則鹿鳴之燕何由而娱嘉賔以是而肆毒于人何名<lb/>
乎仁載引其𩔖載鼓其翅但知進而忘退不顧害而貪<lb/>
利葬仙䑕<hi>古今注以蝙蝠為云云</hi>之腹而莫追莫悔投<lb/>
秋蟲<hi>羅𨼆賦謂蜘蛛為云云</hi>之網而自捐自棄衝鬱攸<lb/>
而致燔望銀釭而還墜以此而速禍于己孰名乎智仁<lb/>
既不足以強名智又不足以自蔽徒肆情以饕餮競鼓<lb/>
吻而唼噬宜先哲之永歎謂通夕而不寐<hi>老子云蚊蝱</hi>
<pb n="KR3l0085_WYG_030-5a"/>
<hi>噆膚則通夕不寐見莊子</hi>慨蠢蒙其何識亦炎涼而絶<lb/>
義故有蓀壁琰㮰椒房璇題疏寮豁其文綺繡甍煥其<lb/>
陸離圍絞綃以雲障焚椒蘭而霧迷乃戢翼以逺遯縱<lb/>
含毒而莫施以貴嬪之被寵而不噆不螫<hi>南史孔貴嬪</hi>
<hi>本𫝊</hi>畏長遜之當路而莫近莫窺<hi>南史長遜本𫝊</hi>其或<lb/>
柴扉槿居蓬室桑樞方親闈之定省政黌堂之卷舒或<lb/>
漂流于羈旅或迫促于郊嘘乃引利喙以競進共逞貪<lb/>
心而自腴致晉室孝子獨當以身<hi>晉書展勤云云</hi>而高郵貞<lb/>
<pb n="KR3l0085_WYG_030-5b"/>
女<hi>髙郵有露筋小娘子廟</hi>莫全其軀嗟乎蚊乎貴者要<lb/>
者既屏迹以逺止貧者賤者又窮欲而紛如顧余躬而<lb/>
何較念爾虐其有餘其間别種稟性尤酷實尖其觜實<lb/>
班其腹實細其身實豐其毒感變化于天工載惆悵于<lb/>
羽族仙禽逺害必翔于九皋神鳥覽輝乃集于王谷𫝊<lb/>
信之鴈目㫁而莫至報喜之鵲耳聆而不足此固曠然<lb/>
而難見爾乃頺然而難逐可憐爾之輕而翾不恥人之<lb/>
厭且辱也葢嘗究厥譜系考于典集實蚩尤之餘蘖始<lb/>
<pb n="KR3l0085_WYG_030-6a"/>
涿鹿之誅殛僅存膚血之遺餘致滋種𩔖之蕃息<hi>見幽</hi>
<hi>𡨕録</hi>或别𣲖于腐壤或聚族于幽濕惟可夜游鮮從門<lb/>
入驟致身于雲臺而羽翼翾翾<hi>鶡冠子雲臺之高而</hi>
<hi>蚊蚋適以翾翾</hi>遽逞威于河内而人馬藉藉<hi>古今注</hi>
<hi>河内有人嘗見黍米許大人馬滿地取火燒之皆化</hi>
<hi>蚊蚋飛去</hi>但𩔖非于華胄實盡衘于毒螫宜見憎<lb/>
于世俗夫豈問于今昔惟小日之昏昏卧相寢而悒悒<lb/>
念白鳥之阻飢寒翠㡡而聴入<hi>見金樓子</hi>憎醜𩔖之莫<lb/>
<pb n="KR3l0085_WYG_030-6b"/>
去宜豎刁之僭逼此鑒既明汝惡既極將不復汝容而<lb/>
搏之特吾一振手之力爾因又將驅空中之蛂挫汝之<lb/>
精<hi>空中有物其名為蛂聞蚉蟲之聲則挫其精</hi>僇江東<lb/>
之鷏而不復孕汝之形<hi>爾雅江東呼為蚊母此鳥吐蚊</hi>
<hi>因以名</hi>舉所為蚋者而族烹于秦鑊<hi>秦謂之蚋</hi>取所謂<lb/>
蚊者而築觀于楚廷<hi>楚謂之蚊</hi>永滅蚩尤之裔庶使天<lb/>
下之為人臣者得以安其君大慰勤猛之志又使天下<lb/>
為人子者得以寧其親不復使無用之物無窮之毒存<lb/>
<pb n="KR3l0085_WYG_030-7a"/>
于世此誅蚊賦之所以名也右先太師丞相雍國忠肅<lb/>
公所著也先公文集舊刻蜀中成書未乆焚于兵火曽<lb/>
叔祖寳慶府君將求而刻之湖南亦未及如志而運革<lb/>
内附後先參政廣求之不能得眉州故人史公孝祥守<lb/>
興化聞黄伯固家有之邈不可得也集在京師屬閩教<lb/>
授謝中物色之來報云有軍官好書購得此欲藉手與<lb/>
集相見然終不能得之先參政至淛從親戚韓大則得<lb/>
誅蚊賦草于侯頥軒道士處葢大徳庚子嵗也故人閑<lb/>
<pb n="KR3l0085_WYG_030-7b"/>
上人亦蜀中同出東南之家以舊故自吳山訪集臨川<lb/>
山中問此物所在而視之則得之三十六年矣而先參<lb/>
政亦棄諸孤十七年詩書之緒不絶如綫感慨今昔血<lb/>
涕隨之偶得此卷録送上人貴得存遺珠于既失尚故<lb/>
物之可求也元統乙亥三月二十七日集謹識宋之南<lb/>
其宰執唯虞雍公為最賢觀其誅蚊賦所謂使天下之<lb/>
為人臣者得以安其君天下之為人子者得以寧其親<lb/>
則知公之志誅惡鉏姦者欲以寧君親也其以忠孝敬<lb/>
<pb n="KR3l0085_WYG_030-8a"/>
天下後世者至矣伯生世其家學能于聖時致身西清<lb/>
被寵眷也殊甚及閒寂中乃書先太師此賦以贈人其<lb/>
志亦有所在乎閑上人再見伯生其為我諗之和林魯<lb/>
威叔重父題因讀誅蚊賦深憐愛國情三公登間諜四<lb/>
海失升平早覺文章貴爭期徳業成雲仍蒙世禄翰墨<lb/>
負時名丹丘柯九思賦黍民肆毒不勝誅屈宋文章太<lb/>
史書滄海遺珠留得在白雲深處伴僧居洛生王敬方<lb/>
父作臾生佛兒為命世英西州睹威鳳南國剪長鯨不<lb/>
<pb n="KR3l0085_WYG_030-8b"/>
厭朝廷小終扶日月明誅蚊賦重録妙墨世從衡遂昌<lb/>
鄭元祐觀雍公少年之作可以豫見報國之志觀邵闇<lb/>
詳書之意可以深惟追逺之情忠孝藹然萃于一門烏<lb/>
乎盛哉閑上人國是蜀人故獨得之當刻石寺中以𫝊<lb/>
永乆庶不為他時夜壑舟也至正十有五年乙未三月後<lb/>
學蘇大年頓首謹書<lb/>
予往年在廣中有均平徭役痛折豪右不禮答京官不<lb/>
容生員虐利膳錢等事近復來邉首飭邉墻壕塹數萬<lb/>
<pb n="KR3l0085_WYG_030-9a"/>
丈次修築屯堡五百餘座以及黜去贜貪老耄將佐等<lb/>
事不過瑣瑣効職亦所以為扶植貧窮保全地方之意<lb/>
奈何得謗紛紛莫能止息雖間見奏牘亦不能什一敷<lb/>
露或付之呵呵不則仰屋竊嘆而已偶讀晦庵答王子<lb/>
令二書乃知前人亦曽受此苦楚也書曰示喻曲折具<lb/>
曉所謂但區區之意初見彼間風俗鄙陋汙濁上不知<lb/>
有禮法下不知有條禁其細民無知猶或可憐而號為<lb/>
士子者恃彊挾詐靡所不為其可疾為尤甚故于此輩<lb/>
<pb n="KR3l0085_WYG_030-9b"/>
茍得其情則必痛治之葢惟恐其不嚴而無以警動于<lb/>
愚俗至于亷退好修之士柔良鰥寡之民則未嘗以此<lb/>
加之也細民籍籍不知此意妄生恐懼而彼為士者亦<lb/>
何遽至畏縮而不敢來相見乎若果有之即是其見識<lb/>
不髙趨向凡下無以異于愚民為政者亦安能每人而<lb/>
悦之哉至如經界一事固知不能無小擾葢驅田里之<lb/>
民使之隨官荷畚持鍤掲竿引䋲以奔走于山林田畆<lb/>
之間豈若其杜門安坐飽食而嬉之為逸哉但以為若<lb/>
<pb n="KR3l0085_WYG_030-10a"/>
不為此則貧民受害無有已時故忍而為之庶其一勞<lb/>
而永逸耳若一一恤此必待其人人情願而後行之則<lb/>
無時而可行矣且如此間紹興年間正施行時人人嗟<lb/>
怨如在湯火之中是時固目見之亦以為非所當行但<lb/>
訖事之後田税均齊里閭安靖公私皆享其利遂無一<lb/>
人以為非者凡事亦要其乆逺如何耳但惜乎此事未<lb/>
及下手而上下共以私意壊之使人預憂其擾而不見<lb/>
其利此則非熹之罪而當世自有任其責者尚何言哉<lb/>
<pb n="KR3l0085_WYG_030-10b"/>
然當時若更施行則其擾不但土封而已不知噂沓又<lb/>
復如何也若便指土封為擾而謂經界之不善則如子<lb/>
令者亦未究此利害也桂林之行亦引此自列然後得<lb/>
免後世當有知此心者耳又一書云所喻土封事當時<lb/>
却無人來論許亦無人子細説及熹又尋即去郡故其<lb/>
事不及露而失于究治耳但如來喻所云所費不多不<lb/>
能與之訟于官府則其為害應亦不至太甚但今已不<lb/>
行無可得説便且借此為話端而興謗議耳若果盡行<lb/>
<pb n="KR3l0085_WYG_030-11a"/>
則熹自料雖使更用嚴刑峻法此等小擾亦恐終不能<lb/>
免其謗必有大于此者而如子令者亦將有畨悔青苗<lb/>
之議矣此可付一笑也少時見所在立土封皆為人題<lb/>
作李椿年墓豈不知人之常情惡勞喜逸顧以為利害<lb/>
之實有不得而避者耳如禹治水益焚山周公驅猛獸<lb/>
豈能不役人徒而坐致成功想見當時亦必須有不樂<lb/>
者但有見識人須自見得利害之實知其勞我者乃所<lb/>
以逸我自不怨耳子令議漢事甚熟亦曽看漢髙初定<lb/>
<pb n="KR3l0085_WYG_030-11b"/>
天下蕭何大治宫室又從婁敬説徙齊楚大姓數十萬<lb/>
于長安不知當時是費幾箇土封底工夫而不聞天下<lb/>
之不安其于今日事勢何如也及考之與留丞相等數<lb/>
書内拳拳切切又經界事而竟以漳州進士吳禹圭等<lb/>
沮而罷先生所以有伉拙竒蹇一出而遭唐仲友再出<lb/>
而遭林黄中今又遭此吳禹圭天實為之之嘆噫好事<lb/>
難成固亦乆矣<lb/>
予自癸未嵗廣州病後切欲圖寫陋容以貽于家甲申<lb/>
<pb n="KR3l0085_WYG_030-12a"/>
八月東朝房每舉以告知友如姚大章尚書岳季方翰<lb/>
林諸公乃各舉所知宛平陳啟陽揚州史政輩凡五人<lb/>
稿亦十餘易無一肖者已之矣是年九月抵宣府得雲<lb/>
中李芳始能彷彿一二諸公嘗云貌有不易寫者聞之<lb/>
乆矣中書舍人東陽<hi>闕</hi>正希純嘗寫東里楊公坐立像<lb/>
及其諸子隨行像一一皆逼真建安公一日見之大驚<lb/>
異且曰吾平生𫝊神不啻數十人無能得真希純乃能<lb/>
若是即躬造希純請焉希純亦為之屢易稿罕無一似<lb/>
<pb n="KR3l0085_WYG_030-12b"/>
此亦一事之不可曉者<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水東日記卷三十<lb/>
</p>
<p>
</p>
  </div>
</body>
</text>
</TEI>
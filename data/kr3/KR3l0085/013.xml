<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷十三</head> <lb/>
    <p>
<pb n="KR3l0085_WYG_013-1a"/>
欽定四庫全書<lb/>
　水東日記卷十三<lb/>
　　　　　　　　　　　　　明　葉盛　撰<lb/>
鄒奕字𢎞道蘇州人有文行元季嘗守贑國初謫關西<lb/>
與一時知名士若江右夾谷希顔三衢徐蘭與善錢塘<lb/>
童權可與天台姚文昌錢塘楊志善山東趙敬主一秦<lb/>
州劉純宗厚同郡沈繹誠莊陸禧彦吉婁江丁晉仲敏<lb/>
為倡和友詩文甚多仲敏蓋吾崐人也嘗有寄誠莊詩<lb/>
<pb n="KR3l0085_WYG_013-1b"/>
曰芝賢先生人中仙儒醫並稱世所艱顔井泉通上池<lb/>
水孔壇杏接匡廬山焚香鼓琴白晝静吟詩淹茗靑春<lb/>
閒老人何幸忝知己日日杖藜相徃還又和誠莊韻五<lb/>
首曰關塞同為客王門共曳裾靑雲應咫尺白髮竟何<lb/>
如忽憶吟梁父長懷賦子虛所嗟衰朽質多枉故人書<lb/>
春來倦行樂春去却尋幽花落隨風舞溪喧帶雨流乾<lb/>
坤眞逆旅身世似懸疣何物令人羡忘機海上鷗閒居<lb/>
忘俗累行樂喜芳春露滴烏巾濕花迎白紵新淸歌移<lb/>
<pb n="KR3l0085_WYG_013-2a"/>
晚興佳句滌襟塵處處香醪熟誰家味最醇荏苒傷春<lb/>
晚蹉跎惜髩華客居猶未定社酒不須賖花栁知無恙<lb/>
雲山畵莫加尋芳徒步好何用早將車長鬚攜尺素邀<lb/>
客扣塗茨筋力非前日襟懷似昔時酒從花下酌船傍<lb/>
栁邊維風景還堪賞重遊也未遲彦吉有題山水圖詩<lb/>
曰誰寫雲林景亦奇却如吳嶺越東溪柴門未啓雞初<lb/>
唱竹院纔開鶯亂啼藹藹烟籠花樹合漙漙露浥栁稍<lb/>
低令人萬里鄉心切吟斷東風望欲迷誠莊詩集有送<lb/>
<pb n="KR3l0085_WYG_013-2b"/>
練哲詩曰萬里還家念倚門東風塞路雪猶存栁條未<lb/>
放黄金縷竹葉先浮緑蟻樽比及杜鵑啼客邸料應畫<lb/>
鷁到江村白頭交把忘年舊好附鄉書示姪孫有宣德<lb/>
中寄太醫判以潜姪曰吾宗阿姪侍金門要竭忠勤報<lb/>
寵恩白髮至親惟叔嬸靑囊傳業有兒孫客邉自吊燈<lb/>
前影身後誰招石上魂聊寫容儀遙寄汝可能函骨到<lb/>
丘園獨𢎞道尤有文名關中以𢎞道文章誠莊唐律夾<lb/>
谷希顔篆書為一時兼美云𢎞道有謝誠莊并杏林小<lb/>
<pb n="KR3l0085_WYG_013-3a"/>
𨼆文二首為誠莊題倪瓉畵一律附此洪武壬申夏余<lb/>
道皋蘭而西鄉有沈誠莊出郊逺迓握袂聨鑣假舘投<lb/>
憇凡所以慰藉余者曲盡其情翌日㑹諸縉紳譽誠莊<lb/>
者交口蓋誠莊吳儒醫也讀書明性理工為七言詩新<lb/>
淸俊麗寓居關西二十年矣而學術益精其治疾也如<lb/>
射者之中的斵輪者之運斤得之心而應之手西州人<lb/>
咸曰疾而遇夫誠莊莫予毒也已馳驛市車不逺千里<lb/>
以求治者踵接於庭交㳺中有一日之雅者率不計直<lb/>
<pb n="KR3l0085_WYG_013-3b"/>
必與善藥邊城逺徼天使誠莊以術濟人豈非幸歟今<lb/>
年冬同郡陸房吉以書抵張掖告余曰僕近得疾賴誠<lb/>
莊治之而愈旣而闔門皆有疾誠莊一一治之靡不痊<lb/>
可能保全一家其德厚矣僕無以酬其德而誠莊亦未<lb/>
有德色也昔宋清不為市道交與人藥雖不責直後其<lb/>
人或至大官或連數州往往饋送淸益厚是淸猶規利<lb/>
於異日也今僕在謫籍中年益以衰身益以困無復求<lb/>
伸之日誠莊豈望僕有厚報哉仗義之篤如斯而已矣<lb/>
<pb n="KR3l0085_WYG_013-4a"/>
先生文以誌之嗟夫醫必窮理必存心不窮理無以叅<lb/>
隂陽不測之運不存心無以體天地生物之心兼斯二<lb/>
者誠莊奉以周旋而擅名一時者也彼懵焉表裏虚實<lb/>
而乘時射利者得不顙有泚而面有墨乎雖然醫固與<lb/>
人為市者富而不受直是要名也貧而必取直是不恕<lb/>
也誠莊其必審於此矣因彦吉之請併書余感念之情<lb/>
以寄焉洪武廿七年歲在甲戌十二月下澣吳郡鄒奕<lb/>
序漢書范曄論古方伎之士不汨於物而與造物者遊<lb/>
<pb n="KR3l0085_WYG_013-4b"/>
故叅隂陽不測之運闔闢動靜之機華陀之徒用是顯<lb/>
名天下然則凡為醫者必造是理而後有是功而世或<lb/>
託神其術者亦未能超乎是理之外也若杏林董奉其<lb/>
不汨於物者乎不汨於物而與物為體彼物其物而我<lb/>
其我物之賊我者亦多矣由不知物我之同體也不責<lb/>
人之讐虎徒責虎之讐人豈不悖於理乎是故無私而<lb/>
物自順無欲而物自化我之同體也不責奉之術用此<lb/>
道也奉以活人為心不受人直而令種杏是豈居善藥<lb/>
<pb n="KR3l0085_WYG_013-5a"/>
以逐什一之利者杏林而虎來守之是心之所感召豈<lb/>
有所謂丹經符籙驅役鬼神之所為乎余同郡沈成章<lb/>
聰明秀頴自其妙齡讀書工詩有志於世用後遂𨼆於<lb/>
醫今居蘭州而兆岷河皇貴人有疾必以成章為請嘗<lb/>
構一丹室題曰杏林小𨼆客或謂之曰子將以董奉自<lb/>
期乎成章笑曰吾去家數千里僑於黄白沙草之鄉不<lb/>
能戚吾心慘吾顔也顧不以顔孟之學施惠於人而業<lb/>
於是杏若成林吾將春翫其葩夏嚼其實有叩門者以<lb/>
<pb n="KR3l0085_WYG_013-5b"/>
善藥與之亦足以償平生之志矣吾安知董奉之為誰<lb/>
耶余在長安聞其言然後知成章可造乎是理者也果<lb/>
齊乎物我者也雖致於菟之守林亦何難之有念其父<lb/>
伯新先生年長於余余畏友也殁二十餘年嘉其有令<lb/>
子若是因書以誌焉洪武丁夘冬至後三日吳郡鄒奕<lb/>
記落星灘上拾珊瑚淚洒倪寛舊畫圖夜鶴歸遲華表<lb/>
冷春雲散盡墨池枯九苞文彩俱零落一代風流更有<lb/>
無君若九原知我在應憐形影塞垣孤<lb/>
<pb n="KR3l0085_WYG_013-6a"/>
謝員友規者鄞人洪武初以户役起充浙江憲司吏非<lb/>
其志也告指疾求退得調臨洮府後例充興州衛軍員<lb/>
善為文有鳴窮集又有臨江潘若水者乃王府引禮舎<lb/>
人以言事權翰林待詔與修永樂大典坐事黜為西寧<lb/>
行太僕寺吏亦善詩有退庵集正統初太僕司罷若水<lb/>
卒於長安而解學士大紳永樂中亦嘗謫河州衛吏關<lb/>
中因有吏中三傑之稱解公文翰氣節聞天下人能言<lb/>
之近見若水桃源賦員所作與斯隆瑪序别曰貴荅二<lb/>
<pb n="KR3l0085_WYG_013-6b"/>
文賦多不録員之文曰斯隆瑪者西域人也父索諾木<lb/>
與媪庫春氏私遇於鴻吉哩氏而生斯隆瑪斯隆瑪生而父<lb/>
滅姓母育之於鴻吉哩氏少生硬不循理法母力變其<lb/>
氣質主家亦䕶之謹時其寒暄而温涼之旣久儁永出<lb/>
流輩人交口譽之予家居時雖數千里外同聞其名洎<lb/>
遷臨洮比入境館於石井驛驛長廖某請曰此有斯隆<lb/>
瑪者頗慕聖賢而為其道聞先生優入聖賢之域渴心<lb/>
願見先生幸嘗試之予聞曰人希聖賢即聖賢之徒矣<lb/>
<pb n="KR3l0085_WYG_013-7a"/>
命之見時天沍寒鴻吉哩氏抱之附火久乃至坐之兩<lb/>
楹間凝重不語予亦莫知其中之美惡淳漓也廖乃命<lb/>
白水執杓起請又俾渭川祝童子導引之尋勃勃若欲<lb/>
有所言者廖起揖予即之口談源然泉湧出其風味沉<lb/>
浸醲郁視督郵從事輩皆風斯下者誠企聖賢而有得<lb/>
者也予甚愛之因詢之所自生乃知其父特飲食之徒<lb/>
耳况難於明言之者戲撮其母之氏目為庫生從予至<lb/>
臨洮予所居已樂軒軒未嘗一日無賔賔至輒留留必<lb/>
<pb n="KR3l0085_WYG_013-7b"/>
設席必召生俾應賔生不在賔即不歡賔或雅愛生生<lb/>
亦不為之盡有忤令者生必往浮之人有速予飲者亦<lb/>
必先召生焉或嘲生曰吾與爾交昔何醲至今淡泊若<lb/>
是耶生曰吾聞人之論交君子若水小人若醴公等欲<lb/>
終小人乎又有嘲生曰爾特糟粕之餘耳生曰公等皓<lb/>
首窮古人之糟粕曽不得嚌其粒許何如吾之糟粕有<lb/>
餘味而心醉者耶其辯給皆此𩔖生風流醖藉能助人<lb/>
興予每製文辭揮翰墨必先召生資之起予生則盡出<lb/>
<pb n="KR3l0085_WYG_013-8a"/>
底藴與壺公商公輩俱來予歡然與之傾倒然後肆意<lb/>
命筆𩔖有神助予以是益喜生生或値予有不懌必慇<lb/>
懃慰藉至屢拒不肯去俟復故乃已從予八年蓋未始<lb/>
朝夕離也一日生傾倒太甚致予發狂而為人所尤予<lb/>
則以尤生絶弗與交生踵門謝曰僕厚於先生先生弗<lb/>
能大受以致尤是則先生之罪僕薄乎云爾顧以尤僕<lb/>
不亦過乎予無以詰遂弗絶然自是亦知其非益友稍<lb/>
稍疎之而生來益勤予亦不得不為之竭忠盡歡云至<lb/>
<pb n="KR3l0085_WYG_013-8b"/>
於承祀事謁大賔必豫飭舘人嚴止雖生求見亦不與<lb/>
接也今予當朝京師生逺送予於㑹寧蓋距臨洮已三<lb/>
百里矣將别白予曰鄉僕求見先生先生不鄙夷之而<lb/>
酷嗜僕至欲同死生若李白之於舒州力士雖一致先<lb/>
生之尤先生𩔖躬自厚而薄責於僕誠知己者已今先<lb/>
生當入中州與聖賢者遊僕豈不願從以厠跡其間念<lb/>
風土各宜設有沽衒之徒冐聖賢之名以欺人先生愼<lb/>
勿與交以耗其神僕之族有阿爾竒者修坎離之術鍊<lb/>
<pb n="KR3l0085_WYG_013-9a"/>
形歛精能以逺人先生尤勿與交以損其眞予應曰諾<lb/>
因留生復飲盡歡而别是日洪武己巳夏四月二十有<lb/>
一日也<lb/>
洪武己巳之秋予𨽻兵籍都城艮維之姚坊門迺九月<lb/>
八日與其儕輸作於公晨自龍江之次舁巨木抵門乃<lb/>
歸則寘擔繂牖下治蔬食食畢仍以日之餘力銷彘肪<lb/>
乎缸旋以讀書比夜漏下二十刻許罷極而睡夢一神<lb/>
人赧如其形歘如其聲瞋色盛氣指予謂曰吾寧女讎<lb/>
<pb n="KR3l0085_WYG_013-9b"/>
也耶何今日毒我之力也予矍然問曰子為誰何毒也<lb/>
其神曰女終日毒我不識我耶我托形女面㞐中嶽下<lb/>
山林間我口神丹朱也汝顧諉以不識非妄甚歟予俛<lb/>
黙良久徐謂之曰子神而尸予口予其思子是毒乎今<lb/>
子謂予毒予欲自反而不得也敢問毒子何若口神曰<lb/>
若欲言若毒也耶汝他日固恒毒我而莫甚今日請為<lb/>
子數之啓明在地翰音未呼蓐坐而食飯糲蔬麄略弗<lb/>
下咽子強致吾子之毒我一也出厠徒旅傫然就途或驕<lb/>
<pb n="KR3l0085_WYG_013-10a"/>
而歌或悲而吁頥撼莫合息窒罔紓子之毒我二也衆<lb/>
其舉任子肩非勝衆呼倡子邪許以譍奄奄綴息叩叩<lb/>
聨聲子之毒我三也弛擔作肆我謂稍閒號咷以慟於<lb/>
邑而歎奚體之勞而予之煩子之毒我四也往復三舎<lb/>
繇夕踵昕傴投圭蓽淅炊是親復飲食予猶昔所云含<lb/>
此四毒庶夜而訢若之何旣暮而猶予勤也膏膩弗耀<lb/>
目眵弗舒擁膝據几復書於劬兀兀矻矻伊伊吾吾使<lb/>
吾屬羅于虎賁正輪之徒舉額額焉而搖熇熇焉而歊<lb/>
<pb n="KR3l0085_WYG_013-10b"/>
爍爍焉而焦吾茍非子讎何子毒吾之饒耶吾見托形<lb/>
於他人之面者食前方丈已<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>羶薌左絲右竹已□宫<lb/>
商代言敷奏已宣詞章居則潄乳覲則含香液津流潤<lb/>
輔靨生光此固富貴者為然然至托於貧賤者視我猶<lb/>
愈也彼歌則不哭勞則不讀乞丐盃炙亦饜膏馥獨我<lb/>
不幸而為子所毒也予復之曰子之言止是乎吾愳眞<lb/>
有毒於子也言茍止是則子之托形於吾乃大幸也而<lb/>
非有毒也吾語子大幸設子不幸托形於便佞之人截<lb/>
<pb n="KR3l0085_WYG_013-11a"/>
截善諞營營忒忮如簧覆邦危機生厲則人將惡子而<lb/>
目子為利矣設子不幸托形於亂世之人卷智囊括束<lb/>
辯滕緘下禍之惴上謫之監則人將戒子而謂子為箝<lb/>
矣設子又不幸而生於深中之人鬼蜮幻詐狙狠狼譎<lb/>
謀以秘成害乃昭發則人將冀子之滅而併軀之馘矣<lb/>
其或傷於辯而亂是非悖於詈而抜正倫怙於不順而<lb/>
斧虎賁是皆若屬之不幸者其毒若此子不聞乎今吾<lb/>
之處子也食必正茹必清哇不義謝嗟來是自子而入<lb/>
<pb n="KR3l0085_WYG_013-11b"/>
者無違而子可無麄糲之辭矣衜灋言頌雅詩禁躁妄<lb/>
屏支離是自子而出者咸宜而子可無劬書之譏矣羮<lb/>
味雖不足猶暮鹽而朝韲有言雖不信猶正理而達辭<lb/>
用能守子如瓶而譱千里之樞機凡此數者皆子之大<lb/>
幸顧謂余毒子何是非之背馳歟若夫勞而歌其事哭<lb/>
而宣其悲呼㠯相其力吁以洩其思是皆人情之常吾<lb/>
不虞子之栖栖也於是口神恧縮内顧噤不得語慙謝<lb/>
而去予亦遂寤則趣趣五皷而自公召之者在户矣亟<lb/>
<pb n="KR3l0085_WYG_013-12a"/>
召墨卿録其所臆秉擔與繂復趨厥役<lb/>
襲陽武侯家因鑿池得唐故幽州衙前<hi>缺</hi>　使樂安郡<lb/>
府君孫公墓誌銘石二方一尺二寸四分其蓋石題字<lb/>
不在下方以其上方四角削稜刻螭文取其中一方七<lb/>
寸篆孫公墓銘四大字公諱緒字宗緒五世祖伏伽大<lb/>
理卿大父世元雲麾將軍左驍衛幽州衙門兵馬使檢<lb/>
校太子賔客邊書之次書鄉貢進士髙晢不言書撰也<lb/>
此石今在通判黄諫家<lb/>
<pb n="KR3l0085_WYG_013-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水東日記卷十三<lb/>
</p>
<p>
</p>
  </div>
</body>
</text>
</TEI>
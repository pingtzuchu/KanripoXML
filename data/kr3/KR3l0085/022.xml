<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷二十二</head> <lb/>
    <p>
<pb n="KR3l0085_WYG_022-1a"/>
欽定四庫全書<lb/>
　水東日記卷二十二<lb/>
　　　　　　　　　　　　　明　葉盛　撰<lb/>
周禮一書漢以下名儒率有評議然莽用於漢安石用<lb/>
於宋皆不効者雖非其人要之時異勢殊斟酌損益難<lb/>
乎其人矣善乎先儒之言曰有關雎麟趾之意然後可<lb/>
行周官之法度斯言盡之矣吕成公嘗序周禮陳龍川<lb/>
有周禮發題葉水心亦有黄文叔周禮序皆不可不知<lb/>
<pb n="KR3l0085_WYG_022-1b"/>
序曰周禮古帝王之舊典禮經也始於太古成於周故<lb/>
曰周若昔生民有欲而無禮乃亂胥戕胥虐人𩔖且盡<lb/>
惟皇上帝哀我民無盡劉首生聖人本性植禮以養天<lb/>
下惟爾靈承罔敢暇逸迺始仰乾順坤以奠崇卑沿山<lb/>
襲川以位貴賤相生者為父祖子孫相治者為君臣民<lb/>
物相合者為兄弟夫婦賔主朋友三者建而天下之為<lb/>
大紀者定民始得胥敬愛胥保惠以有其躬以至於兹<lb/>
今日皇乎篤哉皆古禮之遺澤也然自剖極立元剏規<lb/>
<pb n="KR3l0085_WYG_022-2a"/>
兆榘民生未繁王業未鉅以故樸而弗彫伉而弗文若<lb/>
作室家既基既宇而丹艧塗墁之未具日增月加以至<lb/>
於大成實有待於來世也粤若稽古陶唐氏作視包犧<lb/>
之禮已寖克有成九族萬邦黎民四時百工之道固已<lb/>
煥乎其不可掩也有虞氏夏后氏率沿而增賁之禮樂<lb/>
日新法度日著稽典揆謨維見可覩若七政若六宗若<lb/>
五瑞若四狩若九官十二牧若六府三事三壤庻貢皇<lb/>
皇乎帝王之偹典也而繇後視前尚曰弗縟忠賢相病<lb/>
<pb n="KR3l0085_WYG_022-2b"/>
未有殫極及於周而王道成焉當是時也世變極治體<lb/>
偹文武成康四聖代作周召毛畢衆正悉登九土清晏<lb/>
八荒㑹同於以纂四代之彌文為萬世之極則乗時應<lb/>
機若晝必熭確乎其不可㧞也越成王即位之七年太<lb/>
師兼冡宰臣旦定都於洛京以措太平於千萬年始具<lb/>
經禮勒為成書識一國號兹用詔久傳逺垂範無極葢<lb/>
自堯舜至是凡二千餘年而是書始出則禮既大偹而<lb/>
不可復加矣嘗試迹之凡宇宙之間一物一名無鉅細<lb/>
<pb n="KR3l0085_WYG_022-3a"/>
無逺近無幽明生死罔有絲毫遺軼不具以勤後業之<lb/>
補苴者浩乎博哉圓生方育海停岳萃不足以議其博<lb/>
也非聖人其孰能修之然嘗輯其凡有三而所以盡者<lb/>
一何謂三曰天曰地曰人何謂一曰中爰自祭祀推步<lb/>
占卜祓禳之官立而天事偹國都郊野道路險固之官<lb/>
立而地事偹治教刑政禮樂事工之官立而人事偹惟<lb/>
兹三者以有目咸覲迺若厥中則罔攸覿六官之元聖<lb/>
意微見其辭若曰以為民中大哉言乎民非中弗克胥<lb/>
<pb n="KR3l0085_WYG_022-3b"/>
正以生中非禮罔與範天下與來世兹實上帝佑民之<lb/>
本㫖而堯舜禹湯所以陳軌立度以啟我後人而底於<lb/>
大成也聖人抽關發鑰俾遐邇是訓亦瞭然著矣惟古<lb/>
作書必序厥指易有序卦書有孔氏之文詩有卜商毛<lb/>
萇衛𢎞春秋三傳有杜預何休范寗惟兹大典闕然弗<lb/>
修杜子春鄭興康成更授迭釋維訓詁句讀是究是圖<lb/>
莫有秉筆以掲厲宗統不亦陋哉是用追述端緒以訂<lb/>
於前發題曰周禮一書先王之遺制具在吾夫子葢嘆<lb/>
<pb n="KR3l0085_WYG_022-4a"/>
其郁郁之文而知天地之功莫偹於此後有聖人不能<lb/>
加毫末於此矣世儒之論以為治至於周公而術已窮<lb/>
窮則不可復繼周之後必為秦吾夫子葢逆知之而不<lb/>
言也嗚呼果其窮也則周公之志荒矣自伏羲神農黄<lb/>
帝以來順風氣之宜而因時制法凡所以為人道立極<lb/>
而非有私天下之心也葢至於周公集百聖之大成文<lb/>
理宻察纍纍乎如貫珠井井乎如畫棊局曲而當盡而<lb/>
不汙無復一毫之間而人道備矣人道偹則足以周天<lb/>
<pb n="KR3l0085_WYG_022-4b"/>
下之理而通天下之變變通之理其在周公之道葢至<lb/>
此而與天地同流而憂其窮哉夫周家之制既定而上<lb/>
下維持至於八百年諸侯既已擅立周之王徒擁其虛<lb/>
器蕞然立於諸侯之上諸侯皆相顧而莫之或廢彼獨<lb/>
何畏而未忍哉豈非周公之制有以維持其不忍之心<lb/>
雖顛倒錯亂而猶未亡也當是之時周雖自絶於天有<lb/>
能變通周公之制而行之天下不必周而周公之術葢<lb/>
未始窮也秦徒見其得天下之難以為周公之制葢非<lb/>
<pb n="KR3l0085_WYG_022-5a"/>
其所便併與夫僅存者而盡棄之而不知周家之制既<lb/>
盡而秦亦亡矣人道廢則其君豈能獨存哉始夫子之<lb/>
言曰其或繼周者雖百世可知也葢以為後之王者必<lb/>
因周而損益焉自是變通至於百世而不窮而豈知其<lb/>
至此極也漢髙帝崛起草莽而得天下知天下厭秦之<lb/>
苛思有息肩之所故其君臣相與因陋就簡存寛大之<lb/>
意而為漢家之制民亦以是安之而漢祚靈長絶而復<lb/>
續者幾與夏商等自是功利茍且之政習以為常先王<lb/>
<pb n="KR3l0085_WYG_022-5b"/>
不易之制棄而不講人極之不亡者幾希矣此有志之<lb/>
士所以抱遺書而興百世之嘆反覆推究而思欲復見<lb/>
天地之大全也然自秦火之餘此書已非其全而駮亂<lb/>
不經之言葢如黒白之不相入尚可考而知也雖然文<lb/>
武之政布在方冊其人存則其政舉自周之衰以迨于<lb/>
今葢千五百餘年矣天獨未厭於斯乎故將與諸君參<lb/>
攷同異以有待焉葉序曰周官晩出而劉歆遽行之大<lb/>
壊矣蘇綽又壊矣王安石又壊矣千四百年更三大壊<lb/>
<pb n="KR3l0085_WYG_022-6a"/>
而是書所存無幾矣詩書春秋皆孔子論定孟子諸儒<lb/>
相與弼承世不能知而信其所從井洌於逵衆酌飲焉<lb/>
惟其量爾故治雖不足而書有餘也孔子未嘗言周官<lb/>
孟子亦以為不可得聞一旦驟至如竒方大藥非黄帝<lb/>
神農所名無制使服食之法而庸夫鄙人妄咀吞之不<lb/>
眩亂顛錯幾希故用雖有餘而書不足也雖然以余考<lb/>
之周之道固莫聚於此書他經其散者也周之籍固莫<lb/>
切於此書他經其緩者也公卿敬羣有司亷教法齊偹<lb/>
<pb n="KR3l0085_WYG_022-6b"/>
義利均等固文武周召之實政在是也奈何使降為度<lb/>
數事物之學哉新昌黄文叔始述五官而為之說亹亹<lb/>
乎孔孟之以理貫事者必相發明也惻惻乎文武之以<lb/>
已形民者必相緯經也守天下非私智也設邦家非自<lb/>
尊也養民至厚取之至薄為下甚逸為上甚勞洗滌三<lb/>
壊之腥穢而一以性命道徳起後世之公心雖未能表<lb/>
是書而獨行猶將合他經而共序也其功大矣同時永<lb/>
嘉陳君舉亦著周禮說十二篇葢嘗獻之紹熈天子為<lb/>
<pb n="KR3l0085_WYG_022-7a"/>
科舉家宗尚君舉素善文叔論議頗相出入所以異者<lb/>
君舉以後凖前由本朝至漢遡而通之文叔以前凖後<lb/>
由春秋戰國至本朝沿而别之其叙鄉遂溝洫辨二鄭<lb/>
是非凡一字一語細入毫芒不可損益也<lb/>
正統十四年未多事之先五軍都督府并錦衣等衛官<lb/>
旗軍人等三百二十五萬八千一百七十三員名實有<lb/>
一百六十二萬四千五百九員名事故一百六十三萬<lb/>
三千六百六十四員名馬駝騾驢牛二十萬八千三百<lb/>
<pb n="KR3l0085_WYG_022-7b"/>
二十六匹頭隻實有一十九萬七千三百五十八匹頭隻事<lb/>
故一萬九百六十八匹頭隻葢官軍等則錦衣等三十五衛<lb/>
二十九萬四千二百一十七員名實有一十五萬九千<lb/>
八百七十一員名事故一十三萬四千三百四十六員<lb/>
名五府并所屬二百九十六萬四千五十六員名實有<lb/>
一百四十六萬四千六百三十八員名事故一百四十<lb/>
九萬九千四百一十八員名馬騾等則錦衣等三十五<lb/>
衛二萬二千八百二十匹頭隻實有二萬五百一十二<lb/>
<pb n="KR3l0085_WYG_022-8a"/>
匹頭隻事故二千三百八匹頭隻五府并所屬一十八<lb/>
萬五千五百六匹頭隻實有一十七萬六千八百四十<lb/>
六匹頭隻事故八千六百六十匹頭隻今休養藩息之<lb/>
久不知其數何如者也<lb/>
兵科職掌有守衞官軍四城官軍二揭帖間見正統十<lb/>
三年所藏二本葢予私錄且詳識其由也今幾二十年<lb/>
矣具錄如左<lb/>
　守衛官軍揭帖者衛士守宿内門前班官旗軍校尉<lb/>
<pb n="KR3l0085_WYG_022-8b"/>
　四千三百二十四員名後班少十名東中門七𤣥武<lb/>
　門一北安門二俱只從本門旗軍并隨伍内轉午等<lb/>
　四門除東華𤣥武依前後班於隨伍旗軍内增減十名<lb/>
　餘皆定數各門除東中𤣥武北安如前增減餘亦皆定<lb/>
　數官少則以隨伍軍旗補之官軍三日一㸃揭帖三日<lb/>
　一進如十五日至十七日終者則十四日蚤羽林前金<lb/>
　吾前虎賁左燕山前旗手濟州府軍濟陽府軍左燕山<lb/>
　左羽林左金吾左府軍右羽林右金吾右府軍後通州<lb/>
<pb n="KR3l0085_WYG_022-9a"/>
　金吾後大興左等二十一衛各具官軍等項數目奏<lb/>
　本送科本科攢揭帖十六日蚤掌科事官於御前奏<lb/>
　進十八日留守衛具㸃閘過數目奏本送科偹照留<lb/>
　守則中前後左右五衛輪㸃而例不㸃閘者隨駕錦<lb/>
　衣衛也<hi>錦衣暨金吾前後府軍府軍左右後羽林左</hi>
　<hi>右虎賁左各衛皆各隨駕衛分</hi>
　　午門至長安左右門<lb/>
　　　午門　　　　　闕左門并守鋪<lb/>
<pb n="KR3l0085_WYG_022-9b"/>
　　　闕右門并守鋪　端門<lb/>
　　　承天門　　　　長安左門并守鋪<lb/>
　　　長安右門并守鋪<lb/>
　　東華門至東安門<lb/>
　　　東華門并守鋪　東上門并東上南北門<lb/>
　　　東中門　　　　東安牆門<lb/>
　　　東安門并守鋪<lb/>
　　西華門至西安門<lb/>
<pb n="KR3l0085_WYG_022-10a"/>
　　　西華門并守鋪　西上門并西上南北門<lb/>
　　　西中門　　　　乾明門<lb/>
　　　西安裏門　　　西安門并守鋪<lb/>
　　𤣥武門至北安門<lb/>
　　　𤣥武門并守鋪　北上門并北上東西門<lb/>
　　　北中門　　　　北安門并守鋪<lb/>
　四城官軍掲帖<lb/>
朝陽等九門十六衛分官軍緫四百七十八員名東城<lb/>
<pb n="KR3l0085_WYG_022-10b"/>
神武左忠義左大寧前西城㑹州義勇右蔚州左寛河<lb/>
忠義後中則武城中前後大寧中忠義左後義勇中北<lb/>
城忠義前右義勇前也每月三日一㸃挨次不論大小<lb/>
盡如初一日至初三日㸃過則本日晩四城兵馬指揮<lb/>
司各具奏本送科本科𩔖掲帖初四日早送司禮監也<lb/>
　　九門<lb/>
　　　朝陽　　東直　　西直　　阜城<lb/>
　　　正陽　　崇文　　宣武　　安定<lb/>
<pb n="KR3l0085_WYG_022-11a"/>
　　　徳勝<lb/>
廬陵楊文貞公年幾七十即作歸田趣四時滿江紅詞<lb/>
四首豈亦吕居仁之作有以感發其興趣歟當時卷首<lb/>
沈民則學士𨽻古先生自序并詞皆錢塘蔣廷暉書畫<lb/>
四段則華亭朱孔易筆也民則廷暉書固已名世而孔<lb/>
易畫評者謂其作家士氣皆具亦今之罕有者矣予嘗<lb/>
從叔簡得石本而厄於營火再求得之則石已壊於牆<lb/>
壓叔簡因以詩來曰歸田詞畫富流傳猶是難兄舊日<lb/>
<pb n="KR3l0085_WYG_022-11b"/>
鐫愛護無人悲寸毁近來模本不如前公詞今錄於此<lb/>
春牧霜鬂蕭蕭皇恩重賜歸田里郊郭外草亭四面青<lb/>
山綠水好鳥好花春似昔同時同輩人無幾一布𫀆棕<lb/>
帽任消搖東風裏芳草岸平如砥垂楊徑清如洗散牧<lb/>
處冉冉晴霞飛綺江色比於懐抱浄都無一㸃間塵滓<lb/>
更小兒牛背有書聲清人耳夏耘詔歸田里長散誕天<lb/>
恩深厚尋蚤歳釣㳺之所風烟依舊萬物方當嘉㑹處<lb/>
一年最是清和候暢幽懐緩緩步東皋觀耕耨竹色浄<lb/>
<pb n="KR3l0085_WYG_022-12a"/>
槐隂茂荷鋪翠葵舒繡農忙際兒子大家趍走頻有鶯<lb/>
聲迎杖屨渾無塵影霑襟袖望水南雲似玉光浮籠巖<lb/>
岫秋漁七十歸來西江上堪㳺堪釣秋水共長天一色<lb/>
也堪吟嘯稳坐木蘭漁艇子大兒能網中兒棹小兒自<lb/>
理㑹爇香鑪烹茶竈蘋花渚雪争耀楓葉岸霞相照山<lb/>
無數清比方壷員嶠放浪不知天地外蕭閒底用𤣥真<lb/>
號聴數聲長笛白鷗前江南調冬樵白首閒居冬風冷<lb/>
偏欺衰老晨光動瀰漫院落六花飛繞坐煖茅柴煨芋<lb/>
<pb n="KR3l0085_WYG_022-12b"/>
栗老妻孫子圍爐好更兒曹腰斧析枯薪歸來蚤階前<lb/>
璐池邊縞都總出天工巧石山峯亭下盡成瓊島況是<lb/>
太平豐稔瑞教兒愛䕶休輕掃看園林一鶴意蕭條尋<lb/>
瑶草<lb/>
　<lb/>
　<lb/>
　<lb/>
　水東日記卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷三十二</head> <lb/>
    <p>
<pb n="KR3l0085_WYG_032-1a"/>
欽定四庫全書<lb/>
　水東日記卷三十二<lb/>
　　　　　　　　　　　　　明　葉盛　撰<lb/>
英宗皇帝一日御祥鳳樓恭順侯吳瑾撫寧伯朱永等<lb/>
被召入侍時忠國公新第成上顧問左右曰此何人居<lb/>
也永等謝不知瑾獨叩首對曰此王府耳上笑曰非也<lb/>
瑾曰非王府則誰敢如此上顧太監裴當曰爾聞若所<lb/>
言乎葢忠國新第極其宏侈上固疑之乆而亨昏愚不<lb/>
<pb n="KR3l0085_WYG_032-1b"/>
自知此亦驂乘之萌之一耳平北將軍總兵官撫寧侯<lb/>
景昌云景昌曽被眷遇能談舊事而其言亦不妄惜乎<lb/>
師行匆匆不暇他及姑記此一事尚有俟于他日也<lb/>
宋劉文節公光祖蜀簡州人與晦庵同時同道端人正<lb/>
學晦庵極其推重敬服也朱子大全正集有與劉徳修<lb/>
書一通續集所編三通内重出即前正集一通别集又<lb/>
<hi>闕</hi>一十一<hi>闕</hi>　　　三通皆題曰後溪之曽孫曽元家<lb/>
藏顧山周拱維瞻以朱范遺墨卷見貽晦庵真蹟片紙<lb/>
<pb n="KR3l0085_WYG_032-2a"/>
葢即别集之前第十書也但首尾月日具禮官位寒暄<lb/>
叙次數語特完耳卷中有吳思庵先生題字考論既當<lb/>
矣而予頗以大全編次前後失倫畧為叙正録附其後<lb/>
徳修書次另一小帖亦出親筆但疑其非與徳修者兹<lb/>
不復論若范石湖書則析出别裝也<lb/>
　二月十一日熹頓首再拜上記<lb/>
　徳修宫使直閣左史舍人老兄頃因閬中人還報狀<lb/>
　不知已達未也不聞動靜又許乆鄉往徳義未嘗去<lb/>
<pb n="KR3l0085_WYG_032-2b"/>
　心比已春和恭惟燕居超勝台候萬福熹自去冬得<lb/>
　氣痛足弱之疾涉春以来益以筋攣不能動轉懸車<lb/>
　年及不敢自草奏又嬾作羣公書只從州府申乞騰<lb/>
　上乃無人肯為作保官者近方得黄仲本投名入社<lb/>
　亦未知州郡意如何萬一未遂即不免徑自申省矣<lb/>
　機穽𡨕茫不容顧避姑亦聴之而已去嵗數月之間<lb/>
　朋舊凋落𩔖足關于時運氣脈之盛衰下至布衣之<lb/>
　士亦不能免令人愴恨無復生意然此豈人力之所<lb/>
<pb n="KR3l0085_WYG_032-3a"/>
　能為也哉偶劉主簿還蜀附此草草邈無㑹面之期<lb/>
　惟冀以時自愛為吾道倚重千萬至懇不宣<lb/>
　　　　　　　　　　　　　熹頓首再拜上記<lb/>
山西疆理圖<lb/>
此圖葢據今山西左布政使丘陵封来印本縮而為之<lb/>
者也名山大川如恒霍黄河之𩔖間見一二若太原有<lb/>
晉王府大同有大王府其分封支邑尚多䕶衛等屬此<lb/>
皆不具所具者都布按三司行都司一行太僕寺一河<lb/>
<pb n="KR3l0085_WYG_032-3b"/>
東陜西都轉運鹽使司一府三州三十一直𨽻者五府<lb/>
屬者十六縣七十五直𨽻者十七州屬者五十八衛二<lb/>
十所一百九守禦所八衛屬所一百一内磁州守禦所<lb/>
别在河南界中此之直𨽻寧山衛蒲州守禦所葢在山<lb/>
西境内所謂犬牙相制云抑予于斯圖有感焉景泰壬<lb/>
申夏以參政之任駐太原不過旬日即為雲中上谷之<lb/>
行未幾有協贊獨石之命自是望并州如故鄉不復得<lb/>
西轅也兹復臨邉雖山西之民間得再見然亦一切從<lb/>
<pb n="KR3l0085_WYG_032-4a"/>
事于芻粮徵納督過之而已葢無毫髪之惠及于山西<lb/>
之人而吾昔者固嘗食其廪而役其力矣情何如哉當<lb/>
時號同官者頗多以不坐藩司亦有至今不相識者謾<lb/>
記于後正恐不能無遺漏焉耳<lb/>
　左布政使楊鼎廷器扶溝縣人<lb/>
　　　　　張茂景芳咸寧縣人<lb/>
　右布政使侯復　　昌平縣人<lb/>
　　　　　陳翌冲霄虹縣人<lb/>
<pb n="KR3l0085_WYG_032-4b"/>
　左參政王英　　閩縣人<lb/>
　　　　　劉訓忠言麻城縣人<lb/>
　右參政王庾仲京江夏縣人<lb/>
　　　　　楊璿叔璣無錫縣人<lb/>
　左參議祝顥維清長洲縣人<lb/>
　右參議郭恕安仁鷄澤縣人<lb/>
　　　　　魏琳廷珪肥鄉縣人<lb/>
　　　　　于泰伯亨徳州人<lb/>
<pb n="KR3l0085_WYG_032-5a"/>
　　　　　畢鸞冲霄井陘縣人<lb/>
崑山龔鈍庵老先生今年八十七矣碩徳奥學巋然鄉<lb/>
邦之重偶于書笥中得其景泰中寄来關北民風詩數<lb/>
章有杜荀鶴時世行風致以其與流俗輩所為空言無<lb/>
補之詩不同<hi>闕</hi>　　　在人上有警也録寘冊中云民<lb/>
風詩七言近體八首種田生計如蟬翼非横其如貪暴<lb/>
何散者每亷收者厚得之常少失之多寡鰥未免為溝<lb/>
瘠官府何曽媿槖駞莫為清髙風雨隔蓬仙湏聴玉川<lb/>
<pb n="KR3l0085_WYG_032-5b"/>
歌疫癘饑荒相繼作鄉民千萬死無辜浮屍暴骨處處<lb/>
有束薪斗粟家家無只縁後政異前政致得今吳非昔<lb/>
吳寄語長民當自責莫將天數厚相誣<hi>後政指鄭前政</hi>
<hi>指某</hi>昨過任溪南北村百家能得幾家存春秋旦暮常<lb/>
愁餓父母妻孥半病瘟荇粉磨成連濁土榆皮剥盡到<lb/>
深根相逢無復人形狀兩頰何曽斷淚痕釜可生魚甑<lb/>
有塵此言今日始知真極貧只為無他業大患皆因有<lb/>
此身顧行恥隨偷作伴惜名樂與死為鄰西風昨夜動<lb/>
<pb n="KR3l0085_WYG_032-6a"/>
寒信凍殺不知多少人賦得田家苦楚吟一畨歌咏一<lb/>
傷心妻孥命賤等黄土薪米價髙同白金四隅常有盗<lb/>
賊警百里寂無鷄犬音相逢父老聚頭哭淚滴洪波到<lb/>
底深自憐鬚髩白如銀不道今年遇此迍數畆薄田俱<lb/>
付水百般老病盡隨身念渠漂泊無家者與我同為失<lb/>
所民終夜悲吟聲不絶半因憂已半憂人一經水旱便<lb/>
流離風景蕭條思慘悽到處喚春空有鳥連村報曉寂<lb/>
無鷄頽垣棄井荒蕪宅苦調哀音凍餓妻更有社公同<lb/>
<pb n="KR3l0085_WYG_032-6b"/>
寂寞年来不復享豚蹄説與農夫聴我吟我吟真是汝<lb/>
規箴雖然此嵗遭斯厄未必明年復似今寧使鳶烏饜<lb/>
腐肉莫同䑕狗喪良心只今父母深憐汝日夜悲哀淚<lb/>
滿襟<hi>新令鄭公有愛民心</hi>五言近體四首嵗運遭凶厄<lb/>
民情可奈何不禁潮汹湧莫禦雨滂沱盡浸千家屋都<lb/>
沈萬頃禾乾坤浮日夜豈必洞庭波朝挾兼旬雨登時<lb/>
水横流鯉從床下躍鷗向枕前浮措手知無地將何望<lb/>
有秋野翁如杜老日夜為民憂骨肉流離苦江湖嵗月<lb/>
<pb n="KR3l0085_WYG_032-7a"/>
長露棲同鳥雀草食似牛羊到處即居處異鄉非故鄉<lb/>
問渠愁幾許洪水共湯湯為問水荒子何年歸種田岸<lb/>
塍俱壊盡屋舍乆無全父母饑難忍兒孫凍可憐一朝<lb/>
如一嵗安得到来年七言絶句五首無食無家種種難<lb/>
風霜漸迫敝衣單已知性命同螻蟻不死饑中定死寒<lb/>
常年村鼓響冬冬知是田家樂社公不道今朝逢社日<lb/>
但聞人哭水聲中自從父母毓㣲身叨長吳中七十春<lb/>
雖道幾番遭水旱不曽餓殺許多人常嵗朝曦夕照邉<lb/>
<pb n="KR3l0085_WYG_032-7b"/>
千村萬落暗炊煙如今百姓流移盡只有滔滔水拍天<lb/>
缺食小民方困苦憂時野老正辛酸聊成短述將何用<lb/>
或備仁明得採觀右拙作寫畢復得一絶併書奉上鍋<lb/>
無粒粟竈無薪只有松楸可濟貧半賣半燒俱伐盡可<lb/>
憐流毒到亡人<lb/>
丞相雍國忠肅公奏議序士不觀其常觀夫處其變而<lb/>
不失其常者斯可以為士矣常也者天地之大經君臣<lb/>
之大義中國夷狄之大分而天下國家之大計也當平<lb/>
<pb n="KR3l0085_WYG_032-8a"/>
居無事時孰不陳大經明大義别大分語大計昌言放<lb/>
論若不可以斯須忘及一朝遇其變而忽然忘之視古<lb/>
今之常道萬世之正理乃安其所甚屈而莫之恤曽匹<lb/>
夫之勇不若也可勝嘆哉余讀雍國忠肅虞公奏議二<lb/>
百二十有七篇而慨然有感焉世但知采石之戰有七<lb/>
千之卒而却敵兵四十萬其功甚偉不可得而沒其實<lb/>
也然忌者猶曰是適然而已也曽豈知公于紹興辛巳<lb/>
之前已因輪對面奏敵必叛盟兵必分兩道正兵必出<lb/>
<pb n="KR3l0085_WYG_032-8b"/>
淮西竒兵必出海道宜令良將勁卒備此二境其先事<lb/>
之識已絶出乎衆人之表矣逮夫出疆歸闕又極論之<lb/>
由是髙宗皇帝擢為中書舍人而亮果叛盟上令侍從<lb/>
臺諌集議公獨曰今令成閔以五萬人守禦上流未之<lb/>
得也上流固當益兵然敵兵必出兩淮竊料彼以虚聲<lb/>
分我之兵使行在虚弱以成其出兩淮之姦謀因白宰<lb/>
相陳福公康伯宜速奏知令成閔五萬人到池州駐池<lb/>
州到江州駐江州他日敵重兵出上流則荆湖之軍捍<lb/>
<pb n="KR3l0085_WYG_032-9a"/>
于前江池之運進而援之敵重兵出淮西則池州軍出<lb/>
巢縣江州軍出無為可為淮西官軍之援是因一軍之<lb/>
出而兩用之最為得計丞相善其言亦未奏行也公于<lb/>
集議及復陳之曰不如是臣不知税駕之所及遣公勞<lb/>
師于采石事已大壊公以書生收合亡卒激厲諸將旋<lb/>
置于倉卒之際而破敵于俄頃之間嗚呼非胸中素所<lb/>
蓄積忠誠足以動天地感人心而作士氣未易成此偉<lb/>
績也而曰是適然而已也而可乎自昔狃勝者必忽其<lb/>
<pb n="KR3l0085_WYG_032-9b"/>
餘憂公又設備于𤓰洲其他區畫悉各精宻而不茍敵<lb/>
兵遂遁去乃徐請車駕還行都皆歴歴見于奏疏也孝<lb/>
廟嗣位公出入往来兩淮荆襄秦陜之間無寧嵗撫御<lb/>
諸軍協和大將懐来中原之民預計兵食之闕其規模<lb/>
何如也志未盡展而議棄陜西新復之州議棄唐鄧海<lb/>
泊藩籬之地議發回歸正忠義之人其論已紛然而出<lb/>
公連年舉之凡四十餘奏不置也而逺不勝近外不勝<lb/>
内寡不勝衆卒使大經不明大義不著大分不立大計<lb/>
<pb n="KR3l0085_WYG_032-10a"/>
不行公雖居將相之任台鼎之司而没有餘恨余竊嘗<lb/>
妄論本朝多議論而少成功雖盛時猶然也而況于積<lb/>
習消靡之後夫使人皆喜逸而惡勞誰則任其勞使人<lb/>
皆圖安而懼危誰則當其危中興以來前有魏國張公<lb/>
後有雍國虞公為國家任其勞而當其危者也彼曽不<lb/>
少愧焉又忍妄短毁之乎今殘兵奔播有可乘之機公<lb/>
之奏篇當使流𫝊海内俾有志之士讀之興起用其遺<lb/>
䇿而復我舊疆雪我大恥是公九原之心也前年余與<lb/>
<pb n="KR3l0085_WYG_032-10b"/>
東漕魏了翁嘗跋公之文衛國文定趙公雄所述乾道<lb/>
辛夘烏林答天錫慢侮紫宸殿上而公從容折之之事<lb/>
所當刋之于奏篇之後不然世豈盡知之歟因公之孫<lb/>
剛簡欲序其篇端乃併及焉嘉定十年冬十月顯謨閣<lb/>
直學士太中大夫提舉隆興府王隆萬夀宫陽安縣開<lb/>
國伯劉光祖序劉文節公文章世不多見儻從虞氏得<lb/>
此篇而適有感于公所謂逺近内外勞逸安危之説謹<lb/>
具録之<lb/>
<pb n="KR3l0085_WYG_032-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0085_WYG_032-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水東日記卷三十二<lb/>
</p>
<p>
</p>
  </div>
</body>
</text>
</TEI>
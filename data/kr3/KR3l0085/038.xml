<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷三十八</head> <lb/>
    <p>
<pb n="KR3l0085_WYG_038-1a"/>
欽定四庫全書<lb/>
　水東日記卷三十八<lb/>
　　　　　　　　　　　　　明　葉盛　撰<lb/>
太宗皇帝以任事十臣者問解縉各以實對十人者<lb/>
黄福最優次蹇義夏原吉鄭賜陳洽其最下者則方賔<lb/>
李至剛劉儁然至剛夀終儁以節死交阯得贈謚也古<lb/>
亦有之王倫嘗為胡忠簡公所罵後亦盡節云<lb/>
宣府軍民預備倉之舉予往來于懐者兩年矣去年七<lb/>
<pb n="KR3l0085_WYG_038-1b"/>
月御史張海亦嘗言之顧以數年來頗有多事之名<hi>天</hi>
<hi>順四年議事回姚大章侍郎語予云云之詳</hi>亦鑒耶律<lb/>
文正王省事之説又嘗見黄東發撫州金谿縣李氏社<lb/>
倉記文以是欲為復止至今猶豫焉近得本院咨知商<lb/>
學士𢎞載言八事其一曰廣儲積戸部覆請乃以其所<lb/>
言鰥寡廢疾無依者作養濟院數取息一斗則依擬行<lb/>
之不知有司里胥之弊有在而所謂養濟院何嘗得盡<lb/>
鰥寡廢疾無依之人若取息之説既不合抵斗還官舊<lb/>
<pb n="KR3l0085_WYG_038-2a"/>
制亦為不才官司添一騙局名目矣民之重困如此哉<lb/>
然則東發之言亦可念矣咸淳七年余承乏撫州適嵗<lb/>
大饑賴撫之賢士大夫相與講求賑貸因多有以社倉<lb/>
事來論臨川縣李君徳傑首以書來曰鄉有李令君捐<lb/>
粟六百石為倡將成社倉幸因以風厲其餘余報曰甚<lb/>
矣社倉之法之良之可慕也亦甚矣社倉之弊之苦之<lb/>
可慮也余前嵗負丞廣徳見社倉元息二分而倉官至<lb/>
取倍稱之息州縣展轉侵漁而社倉或無擔石之儲其<lb/>
<pb n="KR3l0085_WYG_038-2b"/>
法以十户為率一戸逃亡九戸賠備逃者愈衆賠者愈<lb/>
苦乆則防其逃也或坐倉展息而竟不貸本或臨秋貸<lb/>
錢而白取其息民不堪命或至自經僉謂此文公法也<lb/>
無敢議變余謂非變其法也救其弊耳乃為之請于朝<lb/>
曰法出于黄帝堯舜尚當變通法立于三代盛王尚須<lb/>
損益安有法本先儒而不可為之救弊使法本于儒先<lb/>
坐視其弊而不救豈儒先所望于後之人哉朝廷可之<lb/>
既又念臨以官司之煩不若聴從民間之便也又為之<lb/>
<pb n="KR3l0085_WYG_038-3a"/>
請於朝曰朱文公社倉法主於減息以濟民王荆公青<lb/>
苗法亦主于減息以濟民而利害相反者青苗行之以<lb/>
官司社倉主之以鄉曲耳故我孝宗皇帝頒文公法于<lb/>
天下令民間願從者聴官司不得與廣徳社倉剏于官<lb/>
故其弊不一請照本法一切歸之民朝廷又可之今遂<lb/>
得窮年餘之力經理更革以其收息實由六百畆承代<lb/>
人戸認息且使常年不貸惟荒年則貸之而不復收息<lb/>
凡費皆取辦于六百畆官田之租事甫集而余去官未<lb/>
<pb n="KR3l0085_WYG_038-3b"/>
知近何如至今猶念念不能忘此余親歴于廣徳者如<lb/>
此若凡他州各縣之有社倉者聞其弊往往而然殆不<lb/>
勝述及來撫州社倉幸皆鄉曲之自置有如文公初立<lb/>
之本法然亦間有名雖文公而人不文公其初雖文公<lb/>
而其後不文公倚美名以侔厚利者亦已不少余方為<lb/>
之悚然以懼何敢更以官司預社倉之事哉大抵小民<lb/>
假貸皆起于貧貸時則易還時則難貸時雖以為恩索<lb/>
時或以為怨儻稍從而變通之鳩錢買田豐年聚租荒<lb/>
<pb n="KR3l0085_WYG_038-4a"/>
年賑散不惟不取其息併亦不取其本庶乎有利而無<lb/>
害凡皆余答李君之説如此而未敢以為信也未幾金<lb/>
谿李君沂復以社倉法來俾余為記及閲實其始末葢<lb/>
一家自為之計而依法惟取二分之息不借勢于官不<lb/>
鳩粟于衆故能至今無弊利民為博今嵗一歉一邑賴<lb/>
之置倉如此信能以文公之濟人者濟人矣然有治人<lb/>
無治法良法易泯流弊難防君能如文公更望君之子<lb/>
孫世世如君也因録所報李君之説以遺之先是郡之<lb/>
<pb n="KR3l0085_WYG_038-4b"/>
新豐饒君景淵亦嘗以社倉求余為説其法取息視文<lb/>
公尤輕貸而負者去其籍而不責其償事益省而民益<lb/>
安并書以遺之咸淳七年冬至日承議郎權發遣撫州<lb/>
軍州軍節制軍馬黄震記<lb/>
欽亷雷在百粤距中國萬里而逺郡南皆岸大洋而亷<lb/>
又居其折故曰海角也有亭在城西南隅昔人以是名<lb/>
之嵗逺代易廢亦乆矣延祐三年秋余使過郡訪其地<lb/>
得于荒蕪亂水之間欲復之未能也屬之郡吏曰諾明<lb/>
<pb n="KR3l0085_WYG_038-5a"/>
年來告成請記之夫土木之靡工人之用雖未獲諗至<lb/>
于雲霞之映帶隖渚之出沒夢寐所歴猶見其處亦殊<lb/>
方之勝槩也然亷為侯郡亭有地勝居是者雖擁髙爵<lb/>
厚禄亦往往有悲憤無聊之感者何哉葢常因是而億<lb/>
之地辟逺加瘴癘自古以來非謫徙流離之士鮮至焉<lb/>
故吾無為而得之宜其人之戚戚爾也抑嘗推者朝廷<lb/>
之于士大夫茍非甚過極惡未嘗不欲曲受而優容之<lb/>
萬不得已則又非深放逺屏無以啟其摧痛自反之忠<lb/>
<pb n="KR3l0085_WYG_038-5b"/>
古之人臣思堯君而心魏闕者每惓惓于畎畆之間江<lb/>
海之上彼蕭墻之内固有負不扶不持之憂者多矣然<lb/>
則甚疏之者迺所以甚親之也于此見聖王忠厚之至<lb/>
也而居者從未思也思而或未之求也登斯亭者有能<lb/>
驅去流俗之悲涵養孤忠之氣把酒賦詩憑髙瞰逺反<lb/>
而求之何往而不得所適哉又豈獨誇結構之華從臨<lb/>
眺之樂而已于是記之俾刻亭上後之覽者其不參有<lb/>
所感發矣乎前翰林國史院編修官今授將仕佐郎海<lb/>
<pb n="KR3l0085_WYG_038-6a"/>
北海南道肅政亷訪司管勾承發架閤庫兼照磨髙平<lb/>
范梈文承直郎僉海北海南道肅政亷訪司事燕山大<lb/>
都題額<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0085_WYG_038-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水東日記卷三十八<lb/>
</p>
<p>
</p>
  </div>
</body>
</text>
</TEI>
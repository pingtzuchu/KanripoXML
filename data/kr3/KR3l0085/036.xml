<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷三十六</head> <lb/>
    <p>
<pb n="KR3l0085_WYG_036-1a"/>
欽定四庫全書<lb/>
　水東日記卷三十六<lb/>
　　　　　　　　　　　　　明　葉盛　撰<lb/>
詩林廣記元至正中蔡正孫氏所著前集十卷以晉陶<lb/>
淵明唐杜甫李白韋應物劉禹錫韓退之栁子厚王摩<lb/>
詰李義山王建杜牧孟郊賈島孟浩然盧仝鄭谷李賀<lb/>
唐彦謙韓偓杜荀鶴陸龜蒙白居易元稹附薛能王駕<lb/>
張祐薛道衡李涉王播韓翃張繼諸人詩證以名人評<lb/>
<pb n="KR3l0085_WYG_036-1b"/>
議間附已見亦多可觀閒中偶見此本為贅一二與同<lb/>
志者商確焉<lb/>
　陶淵明詩劉後村云云<lb/>
後村此語雖不失為尊坡謂之至論則未也<lb/>
　附王介甫桃源行髙齋詩話云云<lb/>
此詩槩言秦亂猶言嬴氏父子不道乆矣初非于此以<lb/>
世次先後叙列言也髙齋過矣此却與東坡二疏贊不<lb/>
同<lb/>
<pb n="KR3l0085_WYG_036-2a"/>
　杜子美詩朱文公云云<lb/>
文公此語萬世不易之論葢取法于上自當如此作文<lb/>
皆然學者不可忽也近世士人惑于蘇文生啜菜羮蘇<lb/>
文熟喫羊肉之語更不肯做向上工夫卒之又遜于蘇<lb/>
數倍也何怪<lb/>
　杜子美和早朝大明宫詩梅聖俞金針詩格云云<lb/>
　胡苕溪云山谷之言云云<lb/>
山谷説當矣<lb/>
<pb n="KR3l0085_WYG_036-2b"/>
　杜子美櫻桃詩詩眼云云<lb/>
潛溪所謂搜求事迹排比對偶出于勉強之言甚當<lb/>
　附韓退之謝賜櫻桃詩胡苕溪云云<lb/>
色香味在名果多具此況又櫻桃耶苕溪之議過矣<lb/>
　杜子美九日詩楊誠齋云云<lb/>
誠齋二説學者所當知也<lb/>
　杜子美絶句詩室中語云云<lb/>
后山詩語與王杜二詩未倫以之無媿前人恐誤後學<lb/>
<pb n="KR3l0085_WYG_036-3a"/>
　杜子美羌村詩楊誠齋冷齋夜話云云<lb/>
夜闌更秉燭更字作平聲讀是<lb/>
　杜子美何將軍宴詩胡苕溪云云<lb/>
楊東里東郭南園宴集三詩皆用此體<lb/>
　杜子美縛鷄行詩洪容齋文章正宗步里容談師民<lb/>
　瞻云云<lb/>
詩與文稍異者以詩兼興趣有感慨調笑風流脱灑處<lb/>
如長詩落句翻空旁人作散場語是也然時一出竒可<lb/>
<pb n="KR3l0085_WYG_036-3b"/>
耳前元詩人陳孚剛中集中歌行則全用此體觀者審<lb/>
之<lb/>
　李太白登鳳凰臺詩後村詩話云云<lb/>
崔顥題詩在上頭太白語也瞿宗吉詩話乃云時人因<lb/>
太白不作黄鶴樓詩作此譏之誤矣宗吉以博記能吟<lb/>
自負乃猶若是可不戒哉<lb/>
　李太白宫詞胡苕溪云云<lb/>
苕溪間有發明如此等則似太不知詩矣李尚有風吹<lb/>
<pb n="KR3l0085_WYG_036-4a"/>
栁花滿店香杜尚有竹光團野色將不曰栁安得香竹<lb/>
何為有光耶<lb/>
　李太白宫詞鞏溪詩話云云<lb/>
詩話太白之譏亦清議中所不可少者雖然元㣲之李<lb/>
杜優劣之評不能勝昌黎金薤琳琅之説善與古人者<lb/>
自解領㑹各不相掩可也<lb/>
　韋蘇州郡中與諸文士讌集詩附東坡效韋蘇州詩<lb/>
　蔡氏云云<hi>身當疾病思田里邑有流亡愧俸錢自慚</hi>
<pb n="KR3l0085_WYG_036-4b"/>
　<hi>居處崇未覩斯民康</hi>
韋蘇州詩他如相敦在勤事海内方勞師理郡無異政<lb/>
所憂在素餐何當四海晏甘與齊氏耕顧謂軍中士仰<lb/>
答何由申與夫丈夫當為國破敵如摧山上懐犬馬戀<lb/>
下有骨肉情等句諷詠反復真能使人動心此前輩大<lb/>
儒所以酷愛之東坡詩意葢亦寧不足于樂天而獨歸<lb/>
蘇州以樂天晚年頗惑道釋而詩亦有纎艶滛媟之失<lb/>
故也<lb/>
<pb n="KR3l0085_WYG_036-5a"/>
　劉禹錫楊栁枝辭復齋謾録云云附楊巨源折楊栁<lb/>
　詩胡苕溪云云<lb/>
謝疊山説詩本作水邉楊栁緑烟絲麴塵既無精考從<lb/>
疊山本亦不害其為佳句也<lb/>
　劉禹錫酬栁子厚家鷄之贈詩附子厚寄夢得詩附<lb/>
　后山紀徐僊效山谷書諸附東坡酬栁氏二外甥求<lb/>
　筆蹟詩蔡寛夫詩話復齋謾録云云<lb/>
栁劉此詩往復八首今見栁集元和脚者説者謂栁公<lb/>
<pb n="KR3l0085_WYG_036-5b"/>
權元和間有書名此必指公權者近之意者以公權字<lb/>
體言也若東坡又云元和守愈不可曉矣東坡火急固<lb/>
因子厚而后山天厄人窮則東坡海市詩亦云其相師<lb/>
相推尊固如此也<lb/>
　劉禹錫贈白樂天詩<hi>自注云髙山本髙髙門使之髙</hi>
　<hi>二字為義不同三山老人語録云云</hi>
李頎片石孤峯窺色相清池白石照禪心唐人亦未嘗<lb/>
忌重疊也<lb/>
<pb n="KR3l0085_WYG_036-6a"/>
　韓退之方橋詩蔡寛夫詩話云云<lb/>
作唐韻已在佐韻造也亦見子史書皆韻去聲唐人集<lb/>
中多自注音佐者以别入聲作字耳不聞以為方言也<lb/>
蔡寛夫旁引曲證力以方言為説𩔖新竒已見矣三百<lb/>
九十橋在蘇城内今蘇州人不聞以十為忱音且韓公<lb/>
鄧州人張公又虢州刺使不知何以却用吳中方言使<lb/>
如所云不知蘇黄門我讀君詩笑無語恍然再見儲光<lb/>
羲儲字又必用呼作何聲耶尹和靖先生有言訓經而<lb/>
<pb n="KR3l0085_WYG_036-6b"/>
欲新竒無所不至矣予于是亦云<lb/>
　韓退之古意詩附樂天月中桂詩楊誠齋云云<lb/>
何不中央種兩株樂天語固多有𩔖此者誠齋以驚人<lb/>
句屬之則恐未然葢誠齋之好尚意向與之投合耳李<lb/>
商𨼆馬嵬詩後人尚以為淺近徐凝之瀑布鄭谷之雪<lb/>
詩石曼卿之認桃辨杏東坡一以陋惡歸之不亦宜乎<lb/>
要之白俗之譏亦出至公而盛唐正音兹所以為不可<lb/>
及也歟<lb/>
<pb n="KR3l0085_WYG_036-7a"/>
　栁子厚南澗中題詩蘇東坡云云<lb/>
漠漠吹烟村逺近鼕鼕儺鼓埭西東三叉古路殘蕪裏<lb/>
一曲清江淡靄中外物已知如弊屣此身無伴等羇鴻<lb/>
天寒寂寞籬門晚又見浮生一嵗窮此陸放翁詩也朱<lb/>
文公于一時文人最慎許可而于放翁加推服焉其䟦<lb/>
此詩引季禮聞歌小雅蘇公讀栁子南澗詩為言不復<lb/>
詳説而惟致感嘆之意葢欲後之學者致思而自得之<lb/>
耳<lb/>
<pb n="KR3l0085_WYG_036-7b"/>
　王摩詰輞川庄詩石林詩話雪浪齋日記云云<lb/>
石林雪浪論連綿字皆切<lb/>
　王摩詰山中送别詩并附詩胡苕溪云云<lb/>
詩不有反前人之意而用之者乎況相思之切歸歟不<lb/>
歸思之至矣苕溪知録此詩又從而吹毛之不思之過<lb/>
也<lb/>
　李義山詩古今詩話冷齋夜話云云對雪詩蔡載集<lb/>
　云云<lb/>
<pb n="KR3l0085_WYG_036-8a"/>
義山固是用事深僻之開先楊大年諸公亦推波助瀾<lb/>
矣老坡一出而才髙學富至于全篇首尾句句用故事<lb/>
成説則去盛唐為益逺而不可救矣<lb/>
　附林和靖書夀堂壁詩胡苕溪云云<lb/>
苕溪説是此詩與文所以異也<lb/>
　李義山登樂遊原詩楊誠齋云云<lb/>
亡友沈文敏憲副有俊才尤善論詩然居常好誦義山<lb/>
登樂遊原末句人頗疑之景泰初出官于閩道中寄友<lb/>
<pb n="KR3l0085_WYG_036-8b"/>
詩亦曰回首紅塵人去逺夕陽西望淚沾纓愈以為非<lb/>
逺大之兆不十年竟卒于閩<lb/>
　附程明道修禊詩楊龜山云云<lb/>
明道先生尚有詩云莫辭盞酒十分醉只恐風花一片<lb/>
飛亦是此氣象<lb/>
　王建宫詞陳輔之詩話云云<lb/>
疊山云説落花氣象便蕭索此詩從落花詩歸結子便<lb/>
有生意<lb/>
<pb n="KR3l0085_WYG_036-9a"/>
　王建宫詞附杜牧之秋夕王昌齡長信宫秋詞苕溪<lb/>
　叢話云云<lb/>
杜牧之秋夕王昌齡長信宫秋詞此等詩人能識之乃<lb/>
謂與王建宫詞雜苕溪之言非是兩詩亦有謝疊山所<lb/>
説詩意不可不知<lb/>
　杜牧之赤壁詩許彦周詩話云云<lb/>
詩人提掇二喬言之覇業固在其中矣癡人聴夢彦周<lb/>
之謂歟<lb/>
<pb n="KR3l0085_WYG_036-9b"/>
　杜牧之題烏江亭詩<lb/>
他本多作不可期此本近是忌疊之説雖未必然然亦<lb/>
不宜爾也<lb/>
　附王介甫題烏江亭詩胡苕溪劉後村云云<hi>吕温天</hi>
　<hi>下起兵誅董卓長沙義士最先來</hi>謝疊山蔡氏云云<lb/>
後村之説當矣疊山又引栁文箕子廟碑隂語亦甚當<lb/>
苕溪陋矣觀王荆公詩何等衰颯牧之此詩何等精神<lb/>
　杜牧之悵别詩附田畫詩蔡氏云云<lb/>
<pb n="KR3l0085_WYG_036-10a"/>
田承君汴宋人弟病兄孤此必摘杜集書帖中語蔡氏<lb/>
失于考證而拈出之<lb/>
　杜牧之絶句詩石林詩話云云<hi>清時有味白首無能</hi>
石林所記亦可以為世戒<lb/>
　杜牧之趙使君詩附元厚之哀曹覲詩<lb/>
吾家石本如此知𫝊刻之誤多矣<lb/>
　賈閬仙下第詩題裴晉公第詩文見録云云自註詩<lb/>
　𨼆居詩話云云<lb/>
<pb n="KR3l0085_WYG_036-10b"/>
讀賈閬仙題裴公第及下第等詩知唐人之不聞道豈<lb/>
獨孟東野哉夫賢人君子之所為亦求諸其身而已矣<lb/>
閬仙一第不偶則傷已而尤人一詩得意而汲汲于求<lb/>
人之知至欲以為其身之進退亦甚乎其昧道也已然<lb/>
此等詩選唐音者皆不著目吾于雜選唐詩而知唐音<lb/>
之為精不可及也<lb/>
　盧玉川山中詩胡苕溪云云<lb/>
玉川兩語自然非介甫所易及苕溪于此<hi>缺</hi>
<pb n="KR3l0085_WYG_036-11a"/>
介甫即止玉川可也<lb/>
　李長吉鴈門太守詩蔡氏云云<lb/>
孟子曰盡信書不如無書經尚可疑況史乎史固不能<lb/>
無疑又況小説雜書出于𫝊聞𩔖于游戲者乎王荆公<lb/>
不滿李長吉鴈門太守詩是已夫雲斯須變化之物固<lb/>
有咫尺不能無異者當黒雲壓城之時安知城内外甲<lb/>
光無日可尚耶荆公才髙千古未必有此議論荆公而<lb/>
然則其于南風吹山作平地夫容泣露香蘭笑又何如<lb/>
<pb n="KR3l0085_WYG_036-11b"/>
其為長吉言也學者要須識此<lb/>
　韓致光雷公詩附朱喬年冬乾詩蔡氏云云附朱文<lb/>
　公聞雷有感詩<lb/>
韓偓雷公詩朱喬年冬乾詩晦庵壬子三月廿七日聞<lb/>
迅雷有感詩皆名世大抵前二詩有用世救民意後一<lb/>
詩有憤世疾邪之心焉嘗記景泰中一日諸公髙㑹友<lb/>
人湯公讓酒間颺言曰𦙍勣夜來燒燭閲事文𩔖聚見<lb/>
聞雷三詩意頗不愜欲取韓致光前二句晦翁後二句<lb/>
<pb n="KR3l0085_WYG_036-12a"/>
意作一詩以洩吾思又有二公在前孰若合是四句略<lb/>
援一字師故事趂韻借乃翁一工字易去心字如何語<lb/>
已即朗然成誦作瞋目嚼齒態一座動色噫公讓已矣<lb/>
一時語雖𩔖狂意則可念也因并志之<lb/>
　杜荀鶴聞子規詩<lb/>
荀鶴此詩其亦時危言塞有為之言歟<lb/>
　杜荀鶴時世行二首蔡氏云云<lb/>
詩文無關世教無補治道所謂雖工何益吾于荀鶴兹<lb/>
<pb n="KR3l0085_WYG_036-12b"/>
二詩者葢三復焉有志于國家生民者固未可以其非<lb/>
鳴盛之作而忽之也<lb/>
　薛能絶句王直方詩話云云<lb/>
灰心縁忍事霜鬂為論兵唐裴晉公語也宋相亦有屢<lb/>
題此語于壁間者葢曠百世而相感得此心之同然也<lb/>
　張祐金山寺詩附孫魴詩南唐書胡苕溪云云<lb/>
甫里趙宗文金山寺詩云水天樓閣影重重化國何年<lb/>
此寄蹤滄海西來三百里大江中擁一孤峯濤聲夜恐<lb/>
<pb n="KR3l0085_WYG_036-13a"/>
巢林鶴雲氣朝隨出洞龍幾度欲登帆去疾蒼茫空聴<lb/>
隔烟鐘此亦國朝詩可誦者苕溪評孫魴詩雖未盡固<lb/>
已得之矣<lb/>
　白樂天咸陽原上草詩復齋謾録云云<lb/>
春入燒痕青固是五字好句野火燒不盡春風吹又生<lb/>
十字句中自不可少各相本題各極其趣可也如欲以<lb/>
彼掩此其亦不可哉<lb/>
　張繼楓橋夜泊詩王直方詩話石林詩話復齋謾録<lb/>
<pb n="KR3l0085_WYG_036-13b"/>
　云云附皇甫冉宿嚴維宅詩蔡氏云云<lb/>
歐陽公以夜半鍾為唐詩語病一時偶記説者之言耳<lb/>
後人博考乃有唐人五詩事原又三出焉然則讀書未<lb/>
到歐公者又其可輕議前人者乎<lb/>
　<lb/>
　<lb/>
　<lb/>
　水東日記卷三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷二十一</head> <lb/>
    <p>
<pb n="KR3l0085_WYG_021-1a"/>
欽定四庫全書<lb/>
　水東日記卷二十一<lb/>
　　　　　　　　　　　　　明　葉盛　撰<lb/>
丞相益國周公詞科舊稿後刻益國親書一䟦云紹興<lb/>
丙子四月予任行在和劑局門官適乳媪姚氏病甚問<lb/>
占黑象其繇云藥不蠲痾財傷官磨困於六月盍祈安<lb/>
和此人數為予畫卦影多驗五月旦姚媪果没深以六<lb/>
月為憂迨晦日同僚舉酒相慶而是夕焚廬之災作初<lb/>
<pb n="KR3l0085_WYG_021-1b"/>
所居在漾沙坈與運屬王某共席屋數椽動息相聞王<lb/>
夜醉奏圊其婢揷紙燈於壁火然而走延燒首及予家<lb/>
老幼已熟寢比驚寤小兒方在襁褓僅能挈之以逃生<lb/>
計一空其實被焚纔數十室而周樞宻茂振麟之為著<lb/>
作佐即亦預焉其從叔方崇執法殿中而馮舜韶為監<lb/>
察御史宰相欲媚方崇張大其事以為茂振地自三省<lb/>
樞宻院至三衙皆致銀絹未閱月遷著作即隨擢起居<lb/>
舍人時臨安帥韓尚書仲通知火自王氏以其為馮舜<lb/>
<pb n="KR3l0085_WYG_021-2a"/>
韶妻弟不敢問執子小童抑使伏辜於是三省勘㑹周<lb/>
某係見任官不能防謹火燭致延燒居民理宜懲戒有<lb/>
㫖放罷朝士多勸予訟寃力既不敵又卦影明言財傷<lb/>
官磨豈復尤人徑參部欲擬福州永福簿㑹外舅王彦<lb/>
光葆守廣徳擕拏依之將買舟還江西待次外舅力勉<lb/>
予試詞科予以未嘗經意辭外舅激曰君懐安耳迫命<lb/>
撰所業二十四篇投禮部適姻戚呉武陵為即官即給<lb/>
符收試小兒未周歳吐利頗殆外舅曰我能調理君自<lb/>
<pb n="KR3l0085_WYG_021-2b"/>
入都歳莫怏怏而行適值髙宗更化湯中示鵬舉知貢<lb/>
舉人憚其嚴懐挾傳義頓絶予與韓無咎元吉頗記舊<lb/>
書而韓筆力逺出予右初聞欲取二人衆議不同予偶<lb/>
中選循一資堂差金陵教授周茂振已為三字制詞云<lb/>
左迪功即周必大國家自紹聖以來設詞學一科搜取<lb/>
異能之士行之既乆所得為多肆朕中興斯文益振今<lb/>
試於春官數十輩而爾以粹文獨與斯選㧞尤若此陞<lb/>
秩匪褒姑㳺泮宫以竢甄擢其後忝歴清貫實基於此<lb/>
<pb n="KR3l0085_WYG_021-3a"/>
乃知事皆前定人力何有因龍泉彭元之以閩中刋予<lb/>
程文及所業相示請正訛謬併書以遺之為安分不争<lb/>
者勸嘉泰壬戌重陽日平園老叟周必大書王彦光先<lb/>
生吾邑人髙孝兩朝名臣其事行略見邑誌葢尤以知<lb/>
人見稱他如侍御史樂庵江都李衡布衣流落一見即<lb/>
歸以女弟參知政事石湖范成大蚤孤廢業勉喻切至<lb/>
至加以詰責留之席下程課甚嚴後來周丞相李樂庵<lb/>
范石湖皆卓卓大儒名臣然則先生之鑒裁亦何可得<lb/>
<pb n="KR3l0085_WYG_021-3b"/>
哉惜乎後嗣無聞遺墓湮晦已作燔屍之所誌石近年<lb/>
亦被盗發屬之他姓獨旁近一橋尚呼王官人耳奈何<lb/>
鄉飲酒盛禮也古先聖王皆致重而不輕我太祖皇帝<lb/>
尤注意焉嘗觀前吏部尚書崐山余熂茂本所為鄉飲<lb/>
禮序似始於洪武十二年及考餘干縣誌所載則又云<lb/>
行於五年八年未知孰是併錄於此以竢考徴余序曰<lb/>
皇帝龍飛十二載特詔天下行鄉飲禮崑山縣人臣李<lb/>
無逸尚義讀書時為萬石長奉詔惟謹延即其鄉賔禮<lb/>
<pb n="KR3l0085_WYG_021-4a"/>
耆英逺近畢至則有若周夀誼年百有十二歳皤然在<lb/>
席九十八十七十者坐以齒盛升降揖讓拜俯周旋之<lb/>
儀獻酧有容讀法胥告觀者如堵牆莫不感化翕然已<lb/>
而醉者扶歸者歌髫白欣欣笑言載途鄉士大夫紀其<lb/>
事而詠之吾友余彦智以書走京師求余引其端久弗<lb/>
克為其請益堅嗚呼鄉飲不行久矣黄鮐之老耳不聞<lb/>
鹿鳴之歌目不識賔介之儀葢百有餘年矣皇明出而<lb/>
四海一舉累代之曠典一旦而復之何其易哉而無逸<lb/>
<pb n="KR3l0085_WYG_021-4b"/>
生逢聖世獲覩盛禮之行乃能率先鄉人峩冠博帶與<lb/>
龎眉兒齒雍容揖讓於尊爼之間且以忠君孝親睦閨<lb/>
門比鄉黨為勸可謂不惑流俗篤信古道者矣世有藏<lb/>
鏹數百萬即為富家翁烹羊炰羔舉觴浮白挾呉姬侍<lb/>
趙女彈筝搏拊歌呼嗚嗚以極一時之樂烏識所謂鄉<lb/>
飲酒禮者哉聞無逸之風亦可少愧矣使鄉鄉如無逸<lb/>
則古禮不難復而況孝弟可興風俗可厚其機一寓於<lb/>
是乎吁紛紛百卉中見此孤蕙蘭亦君子之所與也為<lb/>
<pb n="KR3l0085_WYG_021-5a"/>
我謝曰聖天子在上善自律以化其鄉人他日璽書惟<lb/>
汝嘉尚勉旃哉洪武己未春正月既望承勅即同縣余<lb/>
熂叙志曰里社鄉飲酒讀律儀式并圖洪武五年五月<lb/>
初四日朝廷降鄉飲酒讀律儀式命有司官㑹同儒學<lb/>
官率士大夫之老者行之使民知禮知律每歳孟春正<lb/>
月孟冬十月百家為一㑹共偹酒肴有粮長者糧長為<lb/>
主席無糧長者里長為主席如坐以賔之年最長者居<lb/>
中衆則序齒居左右主席者居其末坐定選一人讀律<lb/>
<pb n="KR3l0085_WYG_021-5b"/>
及宣申明戒諭既畢行飲酒禮拜則年長一倍之上者<lb/>
坐受長十歳者立受相若者抗葢參酌唐宋之制也時<lb/>
本縣未之行八年又命下知縣畢福行之每都以大户<lb/>
率士民於申明亭上讀律戒諭飲酒致禮風俗翕然而<lb/>
變可謂盛矣<lb/>
王叔英字原采天台人洪武戊寅知漢陽縣事多惠政<lb/>
有四月禱雨文三首其詞曰維年月日具位某官敢昭<lb/>
告於風雲雷雨之神本府山川之神本府城隍之神曰<lb/>
<pb n="KR3l0085_WYG_021-6a"/>
天不施雨澤於兹土殆三越月矣斯土之民實以官多<lb/>
役衆大困於差徭固有得雨而不暇耕者況失雨而使<lb/>
之不得耕乎固有已耕而不暇種者況失雨而不得種<lb/>
乎且今時將夏半矣及今而雨則秧未老者尤可種已<lb/>
老者猶可再育過此不雨則秧既老者不可種欲再育<lb/>
而時已失夫種而不穫者有矣孰有不種而穫者乎民<lb/>
於此時固有乏食已久而屢窘於飢餒者矣況至秋而<lb/>
無穫其何以為生乎是則民命生死之機實決於此為<lb/>
<pb n="KR3l0085_WYG_021-6b"/>
官而食祿於是土者視民失所而不能救固為官者之<lb/>
恥也為神而血食於是土者視其民失所而不之救豈<lb/>
非亦神之羞乎借使神為縣令者徒有愛民之心而未<lb/>
有仁民之政徒有憂民之志而未能去民之疾或以是<lb/>
而警之或以是而罰之則斯民何罪而被此波及之禍<lb/>
乎今叔英謹齋潔以告于神如或者以縣令蒞事未久<lb/>
終能蘇息是民而姑待之姑恕之則宜即賜之雨以慰<lb/>
斯民之望或者以縣令終無能為或反有病於是民則<lb/>
<pb n="KR3l0085_WYG_021-7a"/>
宜亟罰之亟誅之止及其身足矣不當使斯民亦蒙兹<lb/>
濫罰也叔英今謹待罪於壇墠之次自今日至於三日<lb/>
不雨至四日則自減一食至五日不雨則減二食六日<lb/>
不雨則當絶食飲水以俟神之顯戮誠不忍見斯民失<lb/>
種致饑以死而獨生惟神其鑒之惟神其哀之　某自<lb/>
今月二十三日禱雨於神神於是日及夕即大降之雨<lb/>
次日之晨以神之施惠未已不敢自休以䙝靈貺謹告<lb/>
於神俟命于齋宿之所至于今日雨意有加未已竊以<lb/>
<pb n="KR3l0085_WYG_021-7b"/>
即今惠澤既已厭足不可有加葢雨三日為霖過則為<lb/>
災況今田麥尚有未收穫者多雨則腐不可食而禾田<lb/>
雨多則水溢而秧不可種近種者亦浸傷而不可活過<lb/>
則為災其實如此神不可以不鑒而憫之自今日以前<lb/>
之雨神如果以憫斯民之病從其縣令之請而降也則<lb/>
乞神之大惠止於今日今既告于神宜還俟命於次必<lb/>
待神之斂惠天色霽朗然後敢辭謝而退如至明日雨<lb/>
復不止是必神有罪於縣令也亦不敢復謁於神矣當<lb/>
<pb n="KR3l0085_WYG_021-8a"/>
自二十七日始如前日之誓日減一食如不得命必至<lb/>
於絶食以俟神之顯戮惟神察之　某於今月壬戌以<lb/>
天久不雨斯民過時失種必將致饑以死故於其夕齋<lb/>
宿於神之壇次翼日癸亥用禱於神神即日大賜之雨<lb/>
甲子某以神惠未已不敢自休以䙝靈貺故俟命于次<lb/>
乙丑以雨勢未已又懼其過而為災復禱於神乞以歛<lb/>
惠又即於其夕雲收天霽通邑人民莫不歡喜祈雨而<lb/>
雨祈晴而晴感應之速㨗於影響顧我何修而能致此<lb/>
<pb n="KR3l0085_WYG_021-8b"/>
方其初欲禱雨于神也或者以謂時將雨矣何以禱為<lb/>
及其既雨也或者以謂雨自降耳豈禱之能致及乎雨<lb/>
勢未已欲俟神之斂惠而後退也或者以謂此梅月之<lb/>
雨宜未即已不可以俟某皆不顧乎人言而獨求乎神<lb/>
意卒致感應若此神之意豈不以某雖未有仁民之政<lb/>
而已有愛民之心乎雖未能去民之疾而已有憂民之<lb/>
志乎是則神之於此非徒以勸某也乃所以勸凡為民<lb/>
牧者使以愛民為心憂民為志則可以交於神明也豈<lb/>
<pb n="KR3l0085_WYG_021-9a"/>
徒為某一人之私哉某之為是言非敢誇功於人也乃<lb/>
歸功於神耳非敢求徳於民也乃歸徳於神耳夫神之<lb/>
功徳於此雖有犧牲不足以為謝惟當念神之功而益<lb/>
以勤民為職體神之德而益以恤民為務是乃所以為<lb/>
報也是乃所以為謝也若夫區區世俗菲禮適足以為<lb/>
神之瀆耳故不敢施於神惟神其鑒之<lb/>
黄氏日抄凡十七卷宋乾淳中慈溪黄震東發所著一<lb/>
之三十二讀孝經論語孟子毛詩尚書周易春秋禮記<lb/>
<pb n="KR3l0085_WYG_021-9b"/>
周禮三傳孔氏書三十四之四十五讀周程張朱南軒<lb/>
東萊勉齋龜山上蔡和靖横浦象山復齋温公元城上<lb/>
蔡延平徂徠安定諸儒書四十六之五十讀史記漢書<lb/>
三國志南北史唐書五代史宋名臣言行錄五十一之<lb/>
五十四讀蘇子古史汲冢周書國語戰國䇿呉越春秋越<lb/>
絶書春秋世紀春秋左傳東萊大事記諸雜史五十五<lb/>
之五十八讀老子莊子荀子揚子文中子曾子子華子<lb/>
管子列子墨子文子亢倉子關尹子鶡冠子鬻子商子<lb/>
<pb n="KR3l0085_WYG_021-10a"/>
韓非子鄧析子真子公孫龍子尹文子淮南子抱朴子<lb/>
劉子聲隅子化書子家子吕氏春秋素書新語賈誼新<lb/>
書新序説苑春秋繁露論衡申鑒乾鑿度易緯稽覽<lb/>
周易通卦驗參同契古三墳書孫子呉子司馬法李衛<lb/>
公問對尉繚子三略六韜隂符經五十九之六十八讀<lb/>
韓栁歐陽東坡南豐荆公涪翁浮溪而湖水心諸家文<lb/>
集六十九至終卷則其所自著奏劄申明公移講義策<lb/>
問書記序題䟦啓祝文祭文行狀墓誌銘其為言一主<lb/>
<pb n="KR3l0085_WYG_021-10b"/>
濓洛闗閩之說多所發明葢巋然一正學老儒也又有<lb/>
古今紀要十九卷起三皇終宋神宗君臣事略當與曾<lb/>
先之史畧並傳最便於篋衍行李及初學之士惜乎有<lb/>
未精詳處其亦未成之書歟<lb/>
按越志云今餘干縣呉正道東隅人明六書許慎說文<lb/>
有不足者補之臨川吳文正公澄問曰模楷二字假借<lb/>
乎曰取義也曰何以取木為義曰昔模木生周公塜上<lb/>
其葉春青夏赤秋白冬墨以色得其正也楷木生孔子<lb/>
<pb n="KR3l0085_WYG_021-11a"/>
塚上其餘枝竦而不屈以質得其直也若正與直可為<lb/>
法則況在周孔之塚乎問曰出何書曰出淮南王安草<lb/>
木譜又問禽獸二字曰禽即獸也曰兩翼為禽四足為<lb/>
獸何以為即曰禮不云乎猩猩能言不離禽獸鸚鵡能<lb/>
言不離飛鳥澄大敬之有六書原六書通證六書淵源<lb/>
圖澄為作序<lb/>
今書坊相傳射利之徒偽為小說雜書南人喜談如漢<lb/>
小王光武蔡伯喈邕楊六使文廣北人喜談如繼母大<lb/>
<pb n="KR3l0085_WYG_021-11b"/>
賢等事甚多農工商販抄冩繪畫家畜而人有之癡騃<lb/>
文婦尤所酷好好事者因目為女通鑑有以也甚者晉<lb/>
王休徴宋吕文穆王龜齡諸名賢至百態誣飾作為戲<lb/>
劇以為佐酒樂客之具有官者不以禁杜士大夫不以<lb/>
為非或者以為警世之為而忍為推波助瀾者亦有之<lb/>
矣意者其亦出於輕薄子一時好惡之為如西廂記碧<lb/>
雲騢之𩔖流傳之久遂以汎濫而莫之捄歟嘗考之吕<lb/>
文穆公微時渇睡漢饐𤓰亭寒爐撥灰事頗見傳記今<lb/>
<pb n="KR3l0085_WYG_021-12a"/>
從而飾之曰他日相府退衙片雪沾衣欲斬執役人其<lb/>
妻因反撥灰詩諷之云云又嘗有鴟吻詩諷之曰獸頭<lb/>
元是一團泥做盡辛勤誰不知如今擡在青雲裏忘却<lb/>
當初窰内時噫豈其然乎<lb/>
李易安武陵春詞風住塵香花已盡日晩倦梳頭物是<lb/>
人非事事休欲語淚先流聞說雙溪春尚好也擬泛輕<lb/>
舟只恐雙溪舴艋舟載不動許多愁玩其辭意其作於<lb/>
序金石錄之後歟抑再適張汝舟之後歟文叔不幸有<lb/>
<pb n="KR3l0085_WYG_021-12b"/>
此女德夫不幸有此婦其語言文字誠所謂不祥之具<lb/>
遺譏千古者矣<lb/>
　<lb/>
　<lb/>
　<lb/>
　<lb/>
　<lb/>
　水東日記卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷二十三</head> <lb/>
    <p>
<pb n="KR3l0085_WYG_023-1a"/>
欽定四庫全書<lb/>
　水東日記卷二十三<lb/>
　　　　　　　　　　　　　明　葉盛　撰<lb/>
太師平章軍國重事潞國文忠烈公生真宗景徳三年<lb/>
仁宗天聖五年二十二嵗進士及第歴事四朝出入將<lb/>
相五十餘年哲宗紹聖四年九十二而卒功名夀考古<lb/>
今罕比吕許公嘗謂其為大有福人信矣公雖不以文<lb/>
章翰墨自名而出口落筆亦自不凡係於人品然也嘗<lb/>
<pb n="KR3l0085_WYG_023-1b"/>
兩題范文正公所書黄素伯夷頌今蘇州有石刻可模<lb/>
搨其絳州翼城縣新修至聖文宣王廟記雖其少作已<lb/>
有抑邪崇正之意是以錄之聖宋四葉止繼明之五年<lb/>
彦博以進士舉中甲科得大理評事宰是邑秋八月二<lb/>
十九日始莅事故事守令始至則郡縣之祠廟悉詣之<lb/>
恭於神訓於民政之本也由是詢於邑吏質之縣圖載<lb/>
祀典享廟食者惟宣聖之祀焉翌日伸祠謁之禮已事<lb/>
而退立於廡下觀其石記即後唐長興三年創是廟也<lb/>
<pb n="KR3l0085_WYG_023-2a"/>
歳月滋久廟貌弗嚴屋瓦皆隳梁木其壊上不庇於風<lb/>
雨下不容於爼豆縣署直其北裁十數步日有敲扑之<lb/>
喧澮水流於東不三四尺歲虞漂溺之患雖賢哉囘也<lb/>
不改其樂君子居之何陋之有而守土事神者崇奉之<lb/>
禮豈不闕歟乃謀於同僚規是改作方營善地將構新<lb/>
廟而縣西北隅適有廢廟俗老承傳為湯王行宫事出<lb/>
不經理無常祀既絶蘋蘩之薦鞠為荆棘之墟像設都<lb/>
亡廊廡全陊獨有正殿巍然中立雖丹堊已晦而甍棟<lb/>
<pb n="KR3l0085_WYG_023-2b"/>
頗崇異乎哉天將以斯室遺夫子耶不爾則胡為十室<lb/>
九廢而獨完兹中宇虛其正位者安所俟乎宜其即是<lb/>
遺構以正兩楹之坐起兹頹垣以崇數仭之牆踵其故<lb/>
以謀新材則易偹變其本而加飾工不告勞命薙氏以<lb/>
芟夷集獿人而塗塈興廢起墜務實去華昔之湫陋者<lb/>
耽耽而雲廕矣曩之荒穢者殖殖而砥平矣翼以東西<lb/>
二室增之屏樹閈閎凡屋壁之間堵其數盈百危昏中<lb/>
而戒事日南至而卒功動適其時不愆於素邑人張㑹<lb/>
<pb n="KR3l0085_WYG_023-3a"/>
元以文行稱於鄉曲累舉進士敗於垂成運舛事違退<lb/>
而講授一日覩新廟之既成以列像之未偹乃率其徒<lb/>
躬營其事明年春募工於别郡得繪塑之妙者於是塑<lb/>
至聖暨十哲之像逾十旬而告就八月上丁釋奠之禮<lb/>
落之且曰能事畢矣不可無聞於後盍書以志故述其<lb/>
經始之因直謹夫歳月而已杜牧云稱夫子之徳莫如<lb/>
孟子稱夫子之尊莫如韓吏部孟所謂生人以來未有<lb/>
如夫子賢過堯舜逺矣韓所謂自天子至郡邑守長得<lb/>
<pb n="KR3l0085_WYG_023-3b"/>
共祀而徧天下者惟社稷與孔子社稷壇而不屋豈如<lb/>
孔子巍然當座用王者禮以門人配自天子而下北面<lb/>
拜跪禮如親弟子然則夫子之徳之尊韓孟言之詳矣<lb/>
今兹為記是用略諸時天聖八年九月五日記承奉即<lb/>
守大理評事知翼城縣事兼監鹽稅務文彦博撰<lb/>
夏忠靖公永樂中蘇松治水與某給事中同命一日同<lb/>
宿天寧寺中給事早如厠行甚急公戲之曰披衣靸履<lb/>
而行給事給事某即應聲曰棄甲曵兵而走尚書尚書<lb/>
<pb n="KR3l0085_WYG_023-4a"/>
此先人嘗云<lb/>
相臺許可用中丞元延祐初科進士文章亦表著一時<lb/>
有盛名今世所見者可數耳耿好問言其裔孫顒尚藏<lb/>
文集若干卷惜乎不得見之今日檢舊碑見楊叔璣所<lb/>
寄晉寧路鄉賢祠堂記公文也其辭曰治民有政化民<lb/>
有禮政雖不可弛聖人不急也禮則不待親炙而有得<lb/>
於私淑者矣惟其不得為親炙也世之君子汲汲有事<lb/>
於前修往行者所以寓淑人之機焉古鄉先生没而祭<lb/>
<pb n="KR3l0085_WYG_023-4b"/>
於社鄉先生之徳鄉人心說而誠服者其秩於祭宜哉<lb/>
世逺禮墜著於令有不舉者況咸秩無文乎然其廢舉<lb/>
亦視所寓何如人耳鄉飲酒禮主人就先生而謀賔介<lb/>
主人謂諸侯之卿大夫先生謂致仕老於鄉里而教者<lb/>
大夫則就而謀之又卿大夫飲國中賢者諸侯卿大夫<lb/>
猶能致禮於鄉賢之生者天子牧守獨不能致禮於鄉<lb/>
賢之没者乎祭於社之制不可考附廟學作屋而祭之<lb/>
者則間有之矣晉寧在河東為古今名郡廟學罹地震<lb/>
<pb n="KR3l0085_WYG_023-5a"/>
仆而復建講堂西四賢堂故基獨蕪穢不治今總管仇<lb/>
侯理棼舉墜劭農敦學歳復告豐治㨗桴鼓顧瞻隙地<lb/>
慨然有懐古之思會監察御史趙君亦以祠鄉賢為言<lb/>
遂捐俸金倡僚屬士庶而復為堂焉經始至正二年孟<lb/>
春迄功二月乃取隋文中子而下凡若干人設主以祭<lb/>
前國子司業王君走書京師請記於愚愚惟萬物並育<lb/>
而不相害道並行而不相悖物之所以育者道也道之<lb/>
所以行者人也道之統在聖而其寄在賢或晦或明或<lb/>
<pb n="KR3l0085_WYG_023-5b"/>
絶或續有不得而殫論者大扺先王承天之道所以維<lb/>
人紀於萬世者禮而已矣禮之目有五而祭統乎吉然<lb/>
而有公於天下者先聖先師是也有專於一鄉者各賢<lb/>
其賢祀於其地者是也公於天下者以其道被天下也<lb/>
專於一鄉者道之所著莫先於鄉而鄉人之所感視衆<lb/>
人為尤易由是而國而天下矣王豹處於淇而河西善<lb/>
謳緜駒處於髙唐而齊右善歌曲藝且然而況為聖人<lb/>
之學者乎晉當變風變雅之餘有憂深思逺之意俗美<lb/>
<pb n="KR3l0085_WYG_023-6a"/>
且厚人生其間雖徳之大小不同而位之顯晦亦異要<lb/>
其所至有足以任斯道之寄者若文中子若唐裴文忠<lb/>
公宋司馬文正公其出處勲德為如何他如裴𢎞中趙<lb/>
元鎮之相業陽亢宗司空表聖之節操趙伯循孫明復<lb/>
之經術與夫金源百年以迄我朝其行足以範世而軌<lb/>
俗其風足以㢘頑而立懦其學足以垂後而淑人不待<lb/>
親炙而有得者多矣鄉先生之功不亦大乎生為晉人<lb/>
没為晉神其秩於祭宜也然其中固為從祀孔廟而又<lb/>
<pb n="KR3l0085_WYG_023-6b"/>
班之斯堂何哉從祀公於天下者也斯堂專於一鄉者<lb/>
也使熏徳而善良者益寓其没世不忘之思非黷也昔<lb/>
魏杜畿為河東太守開置學宫執經教授郡中化之以<lb/>
多儒聞其功不在蜀文翁閩常衮下而未聞有祠今舉<lb/>
而祀之可也夫以陶唐之故墟際皇元之嘉㑹魁竒材<lb/>
德之生葢鼎鼎也明其晦續其絶廓聖人之學而任斯<lb/>
道之寄者豈無其人又有嗣而秩之者已侯燕人名濟<lb/>
字公度化民有禮其杜畿之流乎司業名士元字善甫<lb/>
<pb n="KR3l0085_WYG_023-7a"/>
御史名承禧字宗吉皆郡人也<lb/>
歐陽文忠公云漢以來有銀青金紫之號青紫綬也金<lb/>
銀其所佩印章綬所以繫印者也後世官不佩印此名<lb/>
虛設矣隋唐以來有隨身魚而青紫為服色所謂金紫<lb/>
者乃服紫衣而佩金魚爾唐李宗閔謂崔能賜紫衣金<lb/>
印曰金印繆也今世自以賜緋服魚袋賜紫金魚袋結<lb/>
入官御矣今有階至金紫光祿大夫者遂於結御去賜<lb/>
紫金魚袋皆流俗相承不復討正也予嘗於今容縣拓<lb/>
<pb n="KR3l0085_WYG_023-7b"/>
得元次山小像其衣腋垂一物似鹿皮紋而長葢即魚<lb/>
袋也<lb/>
内府對𩔖書後有巧對嘗見近臣被賜本惜不能記也<lb/>
陳剛中集有二人土上坐一月日邊明楊東里集有人<lb/>
從門内閃公向水邊沿又聞昔有善為是者如紅荷花<lb/>
白荷花何荷花好黑葚子赤葚子甚葚子甜五行金木<lb/>
水火土四位公侯伯子男之𩔖一人赴愬於官云小人<lb/>
告大人上官就令其對即曰上士倍中士近時浙江承<lb/>
<pb n="KR3l0085_WYG_023-8a"/>
差歸安舉子程敏政皆以此著名要之似此者亦不多<lb/>
見<lb/>
括蒼王交山先生亷論冦凖奉駕親征之非曰余嘗讀<lb/>
宋史至真宗時契丹冦河北冦凖為相力主車駕幸澶<lb/>
州以鎮軍心夫天子外建諸侯以守疆場内置宰相以<lb/>
為輔弼天子但垂拱而治疆場有事諸侯當致其力朝<lb/>
廷不寧宰臣斯任其責此不易之論也凖則昧之而必<lb/>
欲真宗親征則將焉用彼相矣當是時天下方盛祖宗<lb/>
<pb n="KR3l0085_WYG_023-8b"/>
將相猶有存者凖主議牢不可破幸而契丹請和車駕<lb/>
坦道而南茍或王師失利車駕失馭不惟河北淪於敵<lb/>
境而天下之事去矣凖雖逺遷何補於國哉王欽若雖<lb/>
曰奸邪其以投瓊為喻豈虛語也由百世之後等凖之<lb/>
議莫能遁其非矣其論李綱請固守京師之非曰宋徽<lb/>
欽時金人入界李綱力主固守京師以衛社稷夫死社<lb/>
稷諸侯守土之職非天子之事也李綱不此之悟而欲<lb/>
留二帝固守京師以待勤王之師與敵背城一戰以決<lb/>
<pb n="KR3l0085_WYG_023-9a"/>
勝負若綱者賢則遠矣不幾於知常而不知變者乎昔<lb/>
者太王常避狄人之逼孟子又嘗以對滕君矣夫太王<lb/>
滕君皆侯國也及其行權聖賢尤許之況於萬乗之尊<lb/>
乎故唐𤣥宗幸蜀以避祿山之禍代宗幸陜以避吐蕃<lb/>
之難徳宗幸奉天以避朱泚之亂卒賴勤王之師再造<lb/>
唐祚使當是時三宗皆如李綱之議則安祿山吐蕃朱<lb/>
泚之慘三宗能不震驚乎綱力主其議二帝從之幸而<lb/>
斡里雅布以師退京師賴以無虞及綱罷以是後朝臣<lb/>
<pb n="KR3l0085_WYG_023-9b"/>
不達行幸之議至冬金復入冦何㮚又執綱議欽宗以<lb/>
足頓地誓死社稷朝臣乃不復言遂至二帝北巡貽宗<lb/>
廟之羞遺人民之禍實自綱㮚知常而不知變之罪當<lb/>
時之計莫若從太王避狄之謀而襲三宗出幸之事命<lb/>
康王為元帥李綱為相權之不撓用之不疑詔徴天下<lb/>
勤王之師以衛王室斯善之善者也即有不虞亦無北<lb/>
遷之禍顧乃為守土臣之計致二帝身亡國削哀哉哀<lb/>
哉今按交山之說固然惟宣徳中漢庶人事時議亦洶<lb/>
<pb n="KR3l0085_WYG_023-10a"/>
洶莫定賴楊文敏數公者力勸親征事以克濟正統十<lb/>
四年冬徐元玉先生以占天候氣為言土木之潰既驗<lb/>
即蓄南遷之議幸而其議不行不然事未可知也善乎<lb/>
楊誠齊之謂天下之事不難於議而不易於處斯言當<lb/>
矣<lb/>
臨川李性學古今文章精義僅百條門人益都于欽止<lb/>
至順中䟦云二百八條豈刻者之誤歟後又有署云文<lb/>
章作法緒論凡十一條宋𤣥僖語也卷末又有論述其<lb/>
<pb n="KR3l0085_WYG_023-10b"/>
云袁清容文長於應制歐陽原功文未離賦體未見切<lb/>
當不知何人所評豈亦出𤣥僖耶覽者詳之夫六經而<lb/>
下左丘明傳春秋而千萬世文章實祖於此繼丘明者<lb/>
司馬子長子長為史記而力量過之在漢為文中之雄<lb/>
繼子長者韓子深醇正大在唐為文中之王繼韓子者<lb/>
歐陽公淵永和平在宋為文中之宗他若班孟堅之詳<lb/>
贍栁栁州之精覈曾南豐之峻潔王臨川之簡淡蘇長<lb/>
公之痛快國朝之文若趙江漢如星斗着天行列森羅<lb/>
<pb n="KR3l0085_WYG_023-11a"/>
而光氣煥發劉静修如御車廣路輪轅堅壯而馳騁自<lb/>
得姚牧庵如豫章㧞地深根而巨幹故枝葉挺茂程雪<lb/>
樓如王侯第宅門廡堂室内外莫不完壯元清河如項<lb/>
籍將兵人人足用馮海粟如苻堅總師以多而敗虞卲<lb/>
庵如長江大河清暢渾浩會歸於海而後止黄金華如<lb/>
洪陂巨澤風浪不驚湛然一碧掲豫章如明珠在囦光<lb/>
輝不露而自然人知其為至寳馬石田如彝器陳於宗<lb/>
廟無甚華飾而質雅可觀栁待制如禮家之備節文穠<lb/>
<pb n="KR3l0085_WYG_023-11b"/>
縟重復李五峰如秦漢間人語言嶄絶而頓挫至如𡊮<lb/>
清容博奥敏㨗長於應制如歐陽圭齋龎碩鋪舒未離<lb/>
賦體俊邁如陳莆田雅馴如程黟南平順而氣益盛如<lb/>
貢宣城潔浄而力稍弱如危太僕是十數公雖時有後<lb/>
先皆以文而知名者也<lb/>
世有可鄙庸人俗子變雅為俗易正為邪㝠行妄作强<lb/>
名解事或從而妄自矜詡而不知遭其不幸者多矣如<lb/>
所謂劈琴煑鶴花上晒褌之𩔖是已孔承文上舍嘗惠<lb/>
<pb n="KR3l0085_WYG_023-12a"/>
於孔林數碑内一通題曰孟氏祖庭圖記卷第一皆界<lb/>
為格子曰㫁機則有一嫗一男曰傳食諸侯則車騎兩<lb/>
兩曰思孟傳受則兩人對坐曰問利曰問治國則為王<lb/>
者儒生坐立之狀且引堂下一牛既甚可鄙其字畫標<lb/>
目書手刻工尤為庸俗之甚細觀之則其中隠隠有磨<lb/>
去字㾗唉安知其非漢唐時碑刻耶此豈孟氏不才後<lb/>
人所為或庸俗上官使然耶政亦可惜吾恐天地間似<lb/>
此者尚多又奚傷乎是碑也<lb/>
<pb n="KR3l0085_WYG_023-12b"/>
宦㳺錄云辛稼軒自北初還朝留建業忽患痴疝疾重<lb/>
墜大如桮遇一道人教以取葉珠即薏苡仁用東方壁<lb/>
土同炒黄色去土用水煑爛入砂盆内擂成膏每用二<lb/>
錢以無灰酒調數服漸消程沙隨亦得此疾稼軒以此<lb/>
授之亦効如不及時只於藥舖買乾者亦佳按本草薏<lb/>
苡仁上品為君臣養心久服輕身不老味甘平無毒<lb/>
　<lb/>
　水東日記卷二十三<lb/>
</p>
<p>
</p>
  </div>
</body>
</text>
</TEI>
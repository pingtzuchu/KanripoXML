<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷七</head> <lb/>
    <p>
<pb n="KR3l0085_WYG_007-1a"/>
欽定四庫全書<lb/>
　水東日記卷七<lb/>
　　　　　　　　　　　　　明　葉盛　撰<lb/>
太宗皇帝初營天壽山命皇太子偕漢趙二王暨皇太<lb/>
孫往視之過沙河凍王請却步輦就行仁廟素苦足疾<lb/>
中官翼之猶或時失足漢顧趙曰前人失脚後人把滑<lb/>
宣廟即應聲曰更有後人把滑哩漢回顧怒目者久之<lb/>
此則雖由一時而後來武定州事已兆於此已矣<lb/>
<pb n="KR3l0085_WYG_007-1b"/>
太監沐敬建文中人貌魁偉敢慷慨直言永樂中從征<lb/>
漠北逾月不與敵遇人馬困頓上意猶未已諫者皆被<lb/>
譴敬諫再四上詈之曰反蠻敬曰固不知孰敢反也上<lb/>
怒命曳出斬之敬辭色不為動上徐曰我家養人皆若<lb/>
人豈不誠有益釋之此與凍滑事皆今日得之錢學士<lb/>
原溥蓋其同使交南奉御張榮云<lb/>
近内閣翰苑諸公有賞芍藥黃字韻詩號玉堂賞花集<lb/>
盛行於時永新劉學士之弟行人寅之一日笑謂其兄<lb/>
<pb n="KR3l0085_WYG_007-2a"/>
曰我亦有和篇因即誦之頗寓譏切意卒章至有從戎<lb/>
謫宦有倪黃之句聞者不覺失笑蓋賞花未幾而倪學<lb/>
士戍開平黃學士降授廣州通判也<lb/>
錢學士原溥言交阯偽學士承㫖某頗有文學其言曰<lb/>
國人多往來中國詩文僅見國子監一碑計亦非一人<lb/>
之長也其誇誕如此<lb/>
宋薛簡肅公五女長適張竒次喬易從次王拱辰次歐<lb/>
陽公次又適拱辰載於公墓文甚明而詩話等書皆稱<lb/>
<pb n="KR3l0085_WYG_007-2b"/>
歐陽公兩為簡肅公壻公因自為舊女壻為新女壻大<lb/>
姨夫作小姨夫之句譌謬甚矣近山陽瞿佑因有詩曰<lb/>
醉翁意在山和水却向妻家問小姨蓋亦不考之過耳<lb/>
北海陳僉事先生璲云昔翰林陳登善謔一日見坊印<lb/>
章中舎炳如所作詩登戯之曰昔西江士有偕其友宿<lb/>
舟中者中夜起開鎖風板友人驚且問曰夜甚寒何得<lb/>
開板答曰偶氣洩恐薰及吾友耳友人曰不開板薰止<lb/>
於我開板則薰及多人矣氣洩自氣洩奚以開板為炳<lb/>
<pb n="KR3l0085_WYG_007-3a"/>
如頗銜之<lb/>
歐陽文忠公與十二姪帖蘇長公題其後曰凡人勉強<lb/>
於外何所不至惟考諸其私乃見真偽此歐陽公與其<lb/>
弟姪家書也葉石林乃以公書帖中語誤矣<lb/>
吾平日行李出入未嘗有意擇日每為同事將官中貴<lb/>
所懇留聞士夫中喜談星命者亦頗厭之近見富鄭公<lb/>
以禄命不利稱病歐陽文忠公避五月不上官知古人<lb/>
乃爾豈亦未能免俗耶<lb/>
<pb n="KR3l0085_WYG_007-3b"/>
陳僖敏公治陜西王文少保為按察使金榮襄為副使<lb/>
兩人皆僖敏先後保薦入臺然皆互有疑隙僖敏金則<lb/>
稍舒景泰中金為十三道所劾及其𨼆惡蓋文實主之<lb/>
聞金乃以袁旭事復之奏雖留中時事則可嘆已僖敏<lb/>
屢為文所侮一不校金至部正位在臺官上以僖敏舉<lb/>
將㑹聚每辭就次席士論亦以僖敏為寛而以金為近<lb/>
厚也<lb/>
司馬温公嘗手書其所薦朝士為一冊𨽻其卷端曰舉<lb/>
<pb n="KR3l0085_WYG_007-4a"/>
賢才此紙百年前尚在人間夷考其人失之者十不一<lb/>
二吕惠卿未達時歐陽公以學者罕能及告之於朋友<lb/>
以端雅之士薦之於朝廷且云後有不如甘與同罪歐<lb/>
公好賢為國之心未必有愧於温公特所值有不同耳<lb/>
然則知人豈不誠難矣哉予嘗忝竊近臣邊吏濫與薦<lb/>
士頗多不副所期而南來尤甚每以温公事自愧亦未<lb/>
嘗不以歐公事自寛而今而後要必以温公之鑒識自<lb/>
勉庶幾可無愧耳<lb/>
<pb n="KR3l0085_WYG_007-4b"/>
歐陽公撰范文正神道碑富韓公以差叙官次為言公<lb/>
以為此碑直叙事繫天下國家之大者耳後人固不於<lb/>
此求范公官次也嘗聞沈簡庵先生為人作草書於古<lb/>
詩文或悞漏字間請先生足之先生曰若須全文則書<lb/>
坊固有印本矣亦得此意<lb/>
吳下舉子有作詩自掲㕔壁間者乃兄譽之座客曰舍<lb/>
弟此詩云有唐氣一客忽起索梯甚急衆莫曉其故既<lb/>
得梯以舌䑛其詩曰有糖氣何為不甜一座為之絶倒<lb/>
<pb n="KR3l0085_WYG_007-5a"/>
少保户部尚書東萊黄公在南京才識通敏亦為襄城<lb/>
伯諸公所歆服一日得旨欲生虎進京襄城密召殺虎<lb/>
手計擒取方畧既定始以咨於公公所對與其所預計<lb/>
畧同以是尤敬服之少師廬陵楊公歸省過南京公適<lb/>
然病在告廬陵公就卧内候之公不及他惟以手作丈<lb/>
尺狀曰主上尚爾老相公遠出於心安乎廬陵公改容<lb/>
謝焉後來為公作神道碑畧述其事蓋紀實也公在南<lb/>
京帥府叅賛機務襄城伯中坐公旁坐旦視事皆襄城<lb/>
<pb n="KR3l0085_WYG_007-5b"/>
處分公不出一語蓋隂相之則多矣或以為言公曰體<lb/>
當如是且汝見守備何嘗錯發落一事也後來叅賛則<lb/>
皆有不然矣<hi>近見南歸紀行知楊公歸省事與此小異要之所聞亦有之可互見也</hi>
正綂中内閣三楊先生恩寵多出常例惟皆得奉勑歸<lb/>
榮中官護行文敏因卒於武林又嘗見馬侍郎愉因父<lb/>
病得賜歸省蓋皆希闊之賜也景泰諸公寵賚視昔已<lb/>
加近年徐武功及今李宫保榮寵之推頒錫之盛蔑以<lb/>
加矣部院正官亦然是宜蹌蹌濟濟感恩圖報之多其<lb/>
<pb n="KR3l0085_WYG_007-6a"/>
人理固然耳<lb/>
今人書簡後具禮或誤作禮如初或具禮如初或禮如<lb/>
左右前等雖名公卿亦有之蓋誤傳於啓劄等雜書不<lb/>
知其云如初蓋如初云頓首後亦頓首初云再拜後亦<lb/>
再拜也學之不講亦至於此哉<lb/>
圖書印信之說具印史等書蓋自漢以來固有之而元<lb/>
為特盛但多官封爵邑姓名道號書堂齋舎而已雖亦<lb/>
有尊德樂道筆精墨妙等印終非雅製嘗見八十年前<lb/>
<pb n="KR3l0085_WYG_007-6b"/>
兩伍張氏所刻家乗一時諸公圖記尚有典刑後來竒<lb/>
巧溢出漸不足觀近又有摘古人語以寓己意或自造<lb/>
語以為謙己自勵之辭皆非也其書不盡言仁知所好<lb/>
等作固已可笑而所謂保傅尚書大學士章則又可厭<lb/>
矣<lb/>
館閣諸公無不喜用名印雖草廬吳公所尚質樸亦所<lb/>
不免惟掲文安公絶不用其制吾竹房論著甚詳然其<lb/>
所用却又多不合作趙文敏有一印文曰水晶宫道人<lb/>
<pb n="KR3l0085_WYG_007-7a"/>
在京與李息齋袁子方同坐適用此印袁曰水晶宫道<lb/>
人政可對瑪瑙寺行者闔坐絶倒蓋息齋元居慶壽寺<lb/>
也鮮于郎中一印曰鮮于伯幾印吾子行曰可對尉遲<lb/>
敬德鞭滑稽大畧相同子行嘗作一小印曰好嬉子蓋<lb/>
吳中方言一日魏國夫人作馬圖傳至子行處子行為<lb/>
題詩後倒用此印觀者曰先生倒用了印子行曰不妨<lb/>
坐客莫曉他日文敏見之罵曰箇瞎子他道倒好嬉子<lb/>
耳太平盛時文人滑稽如此情懷可見今不可得矣余<lb/>
<pb n="KR3l0085_WYG_007-7b"/>
座主張先生仲舉在杭一印曰平皋鶴叟蓋用杭州三<lb/>
山名臨平皋亭黃鶴也古人亦有如此者如雲烟過眼<lb/>
録載姜白石印文鷹揚周郊鳳儀虞廷蓋以其姓字作<lb/>
𨼆語辛稼軒印曰六十一上人又以破其姓文米元章<lb/>
書史言劉巨濟符符字亦好竒耳雲門山樵張紳書於<lb/>
朱伯盛印譜後雲門此跋真蹟予得之蕭墅張世昌家<lb/>
因徐尚賓借録失去矣雲門水晶宫道人一說與陶南<lb/>
村所記不同蓋小說記事出於傳聞固多如此誠實不<lb/>
<pb n="KR3l0085_WYG_007-8a"/>
妄如司馬温公猶或失之不足怪也朱伯盛名珪崑山<lb/>
人工刻畫通六書之學性高潔不娶無子今孫紹先者<lb/>
其女兄之孫云<lb/>
嘗見勑内閣楊學士蓋勤民之璽皇太后遺誥蓋𢎞德<lb/>
昭順之寳皇后制書蓋厚載之記詔書制諭羣臣誥命<lb/>
皆制誥之寳近年詔書蓋皇帝之寳云始於李學士賢<lb/>
勑命勑諭皆勑命之寳又嘗見正綂中手摺印本勑諭<lb/>
蓋廣運之寳朝覲勑諭亦手摺印本蓋敬天勤民之寳<lb/>
<pb n="KR3l0085_WYG_007-8b"/>
勑則蓋廣運之寳勑今皆謂勑書蓋手勑耳惟景泰初<lb/>
勑諭亦蓋廣運之寳或曰以失守重造未得成故爾遣<lb/>
勑於外皆黃紙外封用三圖書疑是牙刻其文曰丹符<lb/>
出驗四方初不識出字嘗以問曾任翰林中書者皆莫<lb/>
能對前年議事朝下因有問諸公如趙尚書榮楊侍郎<lb/>
鼎皆前中書翰林皆不知少頃閣下辦事一小中官過<lb/>
趙走扣之乃云然毎事問之必不可忽也有是夫<lb/>
劉廷美主事求作乃翁合塟挽辭以玉帶生軸為贄謹<lb/>
<pb n="KR3l0085_WYG_007-9a"/>
録如左紫之衣兮緜緜玉之帶兮卷卷中之藏兮淵淵<lb/>
外之澤兮日宣烏乎䃺爾心之堅兮壽吾文之傳兮廬<lb/>
陵文天祥造此小篆書硯隂拓本居首下有朱孟辯楷<lb/>
書釋文次則鐵崖真蹟其文曰楊子七客者有一客曰<lb/>
玉帶生玉帶生者廬陵宋丞相文天祥硯也硯得於文<lb/>
丞相客冬青謝先生翺黃太史溍嘗為余記之李著作<lb/>
孝光又為予歌之兵變中余腰硯走富春山而詩卷則<lb/>
失之矣玉笥生張憲為硯補歌滄洲生朱芾打硯北籀<lb/>
<pb n="KR3l0085_WYG_007-9b"/>
文并釋音一通冩憲詩于左與好事者傳之至正二十<lb/>
一年春三月初吉楊子維禎㢘夫在芾𩔖村居試奎章<lb/>
賜墨謹識又其次則孟辯所自𨽻玉帶生歌并引後有<lb/>
至正辛丑雲間朱芾書一通十一字歌與玉笥集所載<lb/>
數字不同文丞相銘亦有一二字與他本不同此皆不<lb/>
重録也<lb/>
天不生仲尼萬世如長夜兩語其來已久而優人嘗以<lb/>
為言聞有舉子卷中曾具此考官遂以俳優語黜之誤<lb/>
<pb n="KR3l0085_WYG_007-10a"/>
矣又嘗見陳通政璉作𨼆畊陳處士墓文述其常題竹<lb/>
有常在眼前人不識化龍飛去見應難之句然予在嶺<lb/>
北時見優人道此兩句不知為何人語也<lb/>
豐布政文慶世居鄞宋清敏公稷之後也高祖庚六徙<lb/>
居奉化曾祖茂四徙定海考寅初洪武中授訓導陞九<lb/>
江德化教諭正統間卒慶扶柩還鄞將合塟祖塋訪遺<lb/>
墓故址無知者僑寓無聊有語慶者曰大卿橋南廢紫<lb/>
清觀地實城西之勝盍圖之道遇卜者得豐之革慶喜<lb/>
<pb n="KR3l0085_WYG_007-10b"/>
曰卦符吾姓意者地必吾所有乎繼而得元袁學士桷<lb/>
所修郡志云紫清觀去縣西三里豐清敏故園也慶益<lb/>
喜傾意請復又有得觀之砧基舊簿於鄉人備載圃地<lb/>
三十餘畝為其隣所侵尋皆倍直贖之既而先墓前石<lb/>
翁仲等皆以漸而復今家焉慶念自清敏公薨迄今三<lb/>
百餘年其故園淪於他姓而慶始克復之作園居十詠<lb/>
以志喜貽後往年在科中語予極詳云<lb/>
沈孟端先生方學雖本世醫而通知古今有儒者風寓<lb/>
<pb n="KR3l0085_WYG_007-11a"/>
南京最久卿大夫若南郡楊公東萊黃公祭酒陳公太<lb/>
常魏公皆極愛重其人初節之見先生於旅邸以士為<lb/>
問先生曰楊鼎黃琛其人也二公時在太學與文敏游<lb/>
今楊右侍郎黃左布政使云先生以愚魯質訥名其四<lb/>
子其志可知也羣行見文敏所著行實<lb/>
陳檢討嗣初以文章擅名翰林一日見同官於碑志中<lb/>
叙還金事太繁者曰使繼為之則十二字爾扣之則曰<lb/>
嘗得白金于道伺其主而還之又嘗以文示後進詫之<lb/>
<pb n="KR3l0085_WYG_007-11b"/>
曰吾此文何出後生應聲曰氣脉頗𩔖下武詩嗣次黙<lb/>
然<lb/>
己巳敵騎之薄都城朝野汹汹廷議有以南遷為言者<lb/>
蓋亦冦準所非王欽若之議耳太監金英一日宣言於<lb/>
衆死則君臣當一處死爾有以遷都為言者上命必誅<lb/>
之衆心稍定明日監察御史于謙上疏及論兹事因又<lb/>
諭㫖禁飭焉<lb/>
壬申易立之詔就下何文淵嘗告人曰詔語天佑下民<lb/>
<pb n="KR3l0085_WYG_007-12a"/>
作之君父有天下傳之子既歸里又屢以告郡邑親識<lb/>
人皆知之天順改元鄉人固虞文淵必及禍謂在旦夕<lb/>
一日迎報陳都御史將至邑人益驚信文淵將就逮矣<lb/>
未幾至者蓋廣東陳副使泰取便道過家耳陳以都憲<lb/>
改職因誤傳云<lb/>
蘇武傳揚名匈奴功顯漢室即昌黎春猿秋鶴之𩔖李<lb/>
陵欲効曹柯之盟是雖追咎無補之言然近年論者謂<lb/>
喜寧之叛亦由早籍其家故爾<lb/>
<pb n="KR3l0085_WYG_007-12b"/>
錢選舜舉有蔡琰南歸圖今在前臨海丞夏佑存賢家<lb/>
元人多有題詠偶記其一絶云二雛回首淚千行腸斷<lb/>
胡笳十八章三嫁流離身未老至今人惜蔡中郎<lb/>
　<lb/>
　<lb/>
　<lb/>
　<lb/>
　水東日記卷七<lb/>
</p>
<p>
</p>
  </div>
</body>
</text>
</TEI>
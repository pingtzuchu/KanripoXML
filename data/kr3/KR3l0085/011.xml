<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷十一</head> <lb/>
    <p>
<pb n="KR3l0085_WYG_011-1a"/>
欽定四庫全書<lb/>
　水東日記卷十一<lb/>
　　　　　　　　　　　　　明　葉盛　撰<lb/>
五倫書已載有王軫家書事示勸萬世矣軫嘉興人也<lb/>
嘗詢得之今恭録詔文於此次謝表終家書焉奉天承<lb/>
運皇帝詔曰朕起草萊削羣雄靖邉陲安中國之務欲<lb/>
天下承平邇者諸郡官吏不畏法律之嚴姦弊疊興御<lb/>
史臺管句宇文桂因事被問囊中所藏書信百封盡取<lb/>
<pb n="KR3l0085_WYG_011-1b"/>
目之悉係浙右儒吏奬譽之言或是或非皆欲禍人中<lb/>
間亦有私托求進者嗚呼昔元之初得天下人材皆務<lb/>
實學故賢能由公道而進後元之失天下世俗皆尚虚<lb/>
名故贓私干權門而用朕多涉艱難備知此矣其立法<lb/>
未嘗不嚴而用法未嘗不審然贓吏貪婪如蠅蚋之趨<lb/>
朽腐螻蟻之慕腥膻噫若是者豈非慈父失教於平日<lb/>
耶抑其子之不孝不聽父之訓耶今於百封書中得一<lb/>
善教其子者係浙右登科舉人王軫之父家書意望管<lb/>
<pb n="KR3l0085_WYG_011-2a"/>
句宇文桂轉達平凉子之任所書未發朕偶獲見之書<lb/>
中語言謀切教以忠孝子之賢否雖未可知然薄俗中<lb/>
有善於為人父者如此誰能出其右哉勸善懲惡移風<lb/>
易俗實有國之善治其令中書遣人齎朕詔諭往詣其<lb/>
家賜以白金百兩附子五枚川椒五觔絹十疋以旌其<lb/>
賢令有司除本戸雜役依舊應當里長其弓兵不須再<lb/>
役<lb/>
洪武四年閏三月　　日<lb/>
<pb n="KR3l0085_WYG_011-2b"/>
布衣臣王某言伏蒙聖恩賜臣詔書并銀絹椒藥謹上<lb/>
表稱謝者伏以聖明御極自慚無補於埍埃詔命臨門<lb/>
忽沐分霑於雨露輝生蓬蓽歡動鄉閭臣誠惶誠恐頓<lb/>
首頓首欽惟皇帝陛下德厚道髙功崇業廣智勇天錫<lb/>
聖敬日躋任賢使能與堯舜之心同大賞功罰罪如天<lb/>
地之德無私端居九重之中明見萬里之外伏念臣性<lb/>
資愚陋學術迂疎分甘老於山林名敢求於簪紱教子<lb/>
乏義方之訓承恩忝科甲之榮大邑分符深佩選掄之<lb/>
<pb n="KR3l0085_WYG_011-3a"/>
重安書寄逺勉加忠孝之全俾恪守於亷勤庶少酧於<lb/>
知遇何冀上聞於天闕過承下逮於星軺白金光照於<lb/>
瑟書黄絹春生於筐篚芳椒助養上藥扶衰豈期枯朽<lb/>
之餘遽拜駢蕃之賜征徭特免喜懼交臻臣瞻仰淸光<lb/>
鈞陶聖化心同犬馬願攄報効之誠景迫桑榆欣覩太<lb/>
平之盛謹奉表稱謝以聞無任瞻天望聖激切屏營之<lb/>
至臣誠惶誠恐頓首頓首謹言洪武四年閏三月日布<lb/>
衣臣王某<lb/>
<pb n="KR3l0085_WYG_011-3b"/>
自舊年十一月初二日南潯别後至今年凡四得書鎭<lb/>
江髙郵寧陵鄭州者餘一書不知寄何人必浮沉矣三<lb/>
月十一日汝兄㑹朶至剛於德淸書中簡略不知從者<lb/>
及同遊俱無恙否且言嵗中可至任不知果然乎本家<lb/>
德淸之役已辦兩圖黄冊里長及歸安甲首皆不擾而<lb/>
辦里長不赴京倉此甚良法也正擬安靖㡬時十二月<lb/>
間本縣又定新市弓兵分管十二都但辦什物勾捉軍<lb/>
人至今不得安息所費亦不少也家中上下俱無事儻<lb/>
<pb n="KR3l0085_WYG_011-4a"/>
欲挈家須在彼稍安詳度可否然後來取恐川途迢逓<lb/>
或遷轉不常跋涉勞頓我今稀年又一老景侵尋儻則<lb/>
朝廷容侍親則上章求歸父子相見以盡餘年若宛轉<lb/>
仕途則相見無日矣人説有分俸之例不審有否如得<lb/>
分禄以養亦足為榮若彼處關支則不必也凡事須淸<lb/>
心潔己以亷自守食貧處儉儒者之常愼勿以富貴為<lb/>
念古人云貧乏不能存此是好消息正當以此言為受<lb/>
用也治民以仁慈為心報國以忠勤為本處己當以謙<lb/>
<pb n="KR3l0085_WYG_011-4b"/>
敬學業更須勉力暇日即以性理之書及羣經留玩自<lb/>
然所思無邪更須熟讀新律自然守法不惑飲酒當以<lb/>
康節先生為範不可縱恣忠定之事律許則行<hi>闕</hi>不可<lb/>
干其紀也此後儻有的便可買附子一二枚川椒一二<lb/>
觔起税而來餘物非所覬也臨川奴世生俱無疾但諸<lb/>
子未出瘡疹為憂耳浙西米價極㢘白者一分一升可<lb/>
見太平之時矣安西雖有來者而往者絶不可得汝之<lb/>
外舅向曽寄書與盩厔俞主簿祇候去若達必能道吾<lb/>
<pb n="KR3l0085_WYG_011-5a"/>
家中平安矣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>章二親俱康健希聲於十一月望後逝<lb/>
世餘外親俱安就令知之路逺作書不能詳盡洪武八<lb/>
年四月初三日書付男軫<lb/>
今俗呼五十兩重銀錠曰元寳嘗見獨石内官弓勝得<lb/>
埋藏銀數十錠形製皆平漫與今様範不同面有中書<lb/>
省小字印背則隂文元寳二大字也宋銅錢文皆著年<lb/>
號惟開寳中曰宋通元寳寳元中則曰皇宋通寳皆避<lb/>
寳字耳然反覆皆著元字亦異哉<lb/>
<pb n="KR3l0085_WYG_011-5b"/>
仁廟好文之主宫僚鄒濟徐善述王汝玉以及楊士奇<lb/>
梁潛蔣御醫用文等皆被詩文寳翰之賜甚多予前年<lb/>
議事問軒崔二憲長於兵部後堂閲馬尚書賜物見刻<lb/>
本仁廟御製文内多具焉近得天台徐氏所藏令㫖一<lb/>
通永樂十六年三月初二日皇太子書一通冬至賜詩<lb/>
一首永樂十五年<hi>闕</hi>　　　十六年九月二十二日慰<lb/>
問古詩各一首十月二十七日呈試王業古詩一首聖<lb/>
製必已具刻兹不盡録録令㫖書詩各一以見昭皇帝<lb/>
<pb n="KR3l0085_WYG_011-6a"/>
崇文禮賢之盛德云爾<lb/>
令㫖說與好古爾將選詩内取易入手解意的詩分𩔖<lb/>
賦比興三字每字要十六句八首十二句八首八句八<lb/>
首爾為選擇王燧真明日早要進來看又聞卿染疾可<lb/>
稍得否乃冬寒善加湯藥順時將息㫖不多及<lb/>
皇太子致書賛善好古先生余今欲學作表卿可一如<lb/>
詩題立例意思余為搆文請益好古具詩題與表題間<lb/>
日封進以廣琢磨今晨覽卿為余所改之詩甚是丰采<lb/>
<pb n="KR3l0085_WYG_011-6b"/>
淸雅眞有益於日新但卿疾不痊未及存問日見擾煩<lb/>
豈尚古優待髙年才望之士乎然優待之心豈忘今朝<lb/>
夕但卿今年邁恐余為學有日似卿樸直苦口者百無<lb/>
一二面䛕順顔者比比有之故特相為覼縷者為卿才<lb/>
德直謇趂卿康健篤於其事卿無憚勞弼余成業惟望<lb/>
藥石之言日甚一日毋務犯鱗觸諱之慮若余成學報<lb/>
荅之禮豈得忘之春煖猶寒當善為湯藥順時將息以<lb/>
慰余懷㫖不多及永樂十六年三月初二日<lb/>
<pb n="KR3l0085_WYG_011-7a"/>
冬至賜賛善徐好古淸朝盛文治輔德資儒耆念彼筋<lb/>
力倦趨朝諒非宜賦詩有佳致納誨多良規起予得深<lb/>
趣歡懷浩無涯新陽届初復況此承平時酬勞見尊酒<lb/>
庶以勞期頥<lb/>
皇太子特以牲醴之奠致祭於故贊善徐好古之靈曰<lb/>
卿偉量淵宏博覽古今正宜佑余文學匡余政治豈期<lb/>
一疾遽然而逝兹者黄鍾應候天道伊周顧諸寮吏不<lb/>
見於卿使哀哉痛哉不復聞卿賛益之言矣今特遣庶<lb/>
<pb n="KR3l0085_WYG_011-7b"/>
子鄒濟奠於靈筵卿其不昧庶克饗之<lb/>
皇帝遣天台縣某官諭祭於故贊善贈太子少保謚文<lb/>
肅善述曰卿昔從朕於儲宫有啓沃匡輔之益嘉念不<lb/>
忘兹惟仲<hi>春秋</hi>特致常奠用伸懷舊之情尚其饗之<lb/>
維永樂十七年歲次己亥十一月辛丑朔初七日丁未<lb/>
翰林院學士兼左春坊左諭德楊士奇楊榮左春坊庶<lb/>
子鄒濟翰林院侍讀錢習禮侍講陳全春坊右中允王<lb/>
英翰林院編修苗衷檢討曽棨吏部尚書蹇義翰林院<lb/>
<pb n="KR3l0085_WYG_011-8a"/>
修撰楊溥春坊右中允黄宗載贊善陳濟侍講鄒緝郎<lb/>
中李興員外郎施顯主事貞完檢討陳璲敬以淸酌庶<lb/>
羞之奠致祭於新逝左春坊左贊善好古徐公之靈曰<lb/>
嗟吁先生德宇振振蚤出遊學適際昌辰典教方州遂<lb/>
陞成均進官春坊益勵忠勤内明外厚名重縉紳啓沃<lb/>
輔翊方藉老成夫何一疾竟殞厥身亦旣壽考有子有<lb/>
孫飾終吊祭荐荷寵恩遺文淸譽不亡者存士奇等忝<lb/>
在同寅或居比隣一奠永訣寓哀斯文尚饗右祭文三<lb/>
<pb n="KR3l0085_WYG_011-8b"/>
通<lb/>
東駕文出親製洪熈中文意當筆詞臣有深意焉蓋嘗<lb/>
見一時王文靖祭文内及文事其指文靖進説詩法之<lb/>
事歟好古獨不及此聞好古淸介端實不愧古人也同<lb/>
僚鄰曲祭文不知何人作此文本韻眞文元而亦用生<lb/>
成字云<lb/>
戲言辯口輕為訐迫亦足以取怨得罪於人嘗聞修永<lb/>
樂大典時諸儒羣集一日有及凡例未當者王偁孟揚<lb/>
<pb n="KR3l0085_WYG_011-9a"/>
曰譬之欲構層樓華屋乃計工於篐桶都料得不有誤<lb/>
耶景泰中徐左僉有貞治河無成功于少保嘗笑謂同<lb/>
官曰徐先生五墨匠耳奈何令脱土墼也<lb/>
虞文靖公為秘書少監日著朱宜人吉氏墓碣<hi>石本作</hi>
<hi>碣銘</hi>其畧曰鎭<hi>石本作征</hi>東行省儒學提舉朱德潤嘗<lb/>
<hi>石本作常</hi>為集<hi>石本作余/</hi>言其母夫人吉氏<hi>石本作吉</hi>
<hi>宜人</hi>之孝也祖母施夫人甚愛之至元甲午十二月吉<lb/>
宜人將就舘而施夫人疾病嘆曰吾婦至孝天且賜之<lb/>
<pb n="KR3l0085_WYG_011-9b"/>
佳子吾必及見之旣而疾且革<hi>石本作亟</hi>治後事其大<lb/>
父卜地陽抱山之原使穿壙以為藏施夫人曰異哉吾<lb/>
夢衣冠偉丈夫來告云勿奪吾宅吾且為夫人孫旣而<lb/>
役者治地深五尺許得石焉刻曰<hi>石本有鬰林字</hi>太守<lb/>
陸君績之墓别有刻石在旁曰此石爛<hi>石本作石若爛</hi>
人來換石果斷矣其祖命亟掩之而更卜兆施夫人又<lb/>
夢偉衣冠者復來曰感夫人盛德眞得為夫人孫矣德<lb/>
潤生其大父字之曰順孫而施夫人没人以為孝感所<lb/>
<pb n="KR3l0085_WYG_011-10a"/>
致朱氏睢陽五老兵部郎中貫之後德潤字澤民有文<lb/>
章政事而獨以畫馳名虞公嘗跋其文以為識者不厭<lb/>
其多能也子季寧娶崐山州判官徐侯女朱之後因家<lb/>
崐山焉陽抱山去蘇城不逺嘗閲雲間志陸故晉大族<lb/>
如遜如抗重珪疊組不一皆塟華亭機雲等山志悉有<lb/>
載獨無陸績墓蓋或以别業遷徙塟陽抱山矣此銘喀<lb/>
喇子山書立石尚存末云泰定四年三月<hi>闕</hi>
黽勉依伯生先生命抄録一過願併請先生書之庶永<lb/>
<pb n="KR3l0085_WYG_011-10b"/>
傳也巙敬吿澤民提學足下<lb/>
朱文公先生考定歐陽文忠公事蹟有云平心保州妖<lb/>
尼三事公平生學問根厚出處大致言行本末皆見於<lb/>
此獨晚年靑州論執靑苗事尤足見其剛毅大節始終<lb/>
一致旣老不衰而公諸子所次事蹟乃有所避而不敢<lb/>
書吳充行狀亦不載韓魏公作墓志乃始見其嘗有乞<lb/>
不收息及罷提舉等官之奏與其辭太原有守拙循常<lb/>
之語神宗實録又不載志語於附傳至葉濤之重循乃<lb/>
<pb n="KR3l0085_WYG_011-11a"/>
反著其不俟報可擅止㪚錢而有特與放罪之詔又至<lb/>
近歲洪景盧作四朝史傳乃直書其以是為王安石所<lb/>
詆而遂決歸老之計蓋此一事凡更六人之手而三書<lb/>
闕焉幸其有肯書者然猶厯三手越百餘年而後首末<lb/>
得以粗備然則士之制行不茍合於當時而有待於後<lb/>
世者豈不難哉予居閒好觀當世名臣事蹟往往購求<lb/>
名人碑志故在逺者未可知二三十年來忠邪貪㢘之<lb/>
大槩亦稍有聞而頗厭作者之不得其實十恒八九也<lb/>
<pb n="KR3l0085_WYG_011-11b"/>
嗚呼誅姦䛕於旣死發潛德之幽光數千百年之後當<lb/>
必有其人必不止僅如今日之所見而已也嗚呼希矣<lb/>
元中書左丞平定吕忠肅公思誠耿恒庵尚書九疇曽<lb/>
祖妣之兄也其為人見元史本傳嘗見南村輟耕録載<lb/>
其不敢妄為些子事只因曾讀數行書一詩天順四年<lb/>
予過南都飲尚書太平里第尚書因誦公寄内一詩其<lb/>
詞曰自從上馬苦思卿一箇窮家兩手擎少米無柴休<lb/>
懊惱大男小女好看成恩深夫婦情何極道合君臣義<lb/>
<pb n="KR3l0085_WYG_011-12a"/>
更明早晚太平遂歸計連杯共飲話離情大抵公之詩<lb/>
情眞語切要亦出元白云<lb/>
太監阮安一名阿留交阯人為人淸苦介潔善謀畫尤<lb/>
長於工作之事其修營北京城池九門兩宫三殿五府<lb/>
六部諸司公宇及治塞楊村驛諸河皆大著勞績工曹<lb/>
諸屬一受成就而已詳見東里文集晚歲張秋河決久<lb/>
不治復承命行道卒平生賜予悉出私帑上之官不遺<lb/>
一毫蓋中官中之甚不易得者嘗刻營建紀成詩一時<lb/>
<pb n="KR3l0085_WYG_011-12b"/>
名人顯官無不有作將傳布間以王振一言而止振於<lb/>
他役皆有碑獨靳此者要不可以不矜一善歸之則亦<lb/>
<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>嫉之云耳<lb/>
　<lb/>
　<lb/>
　<lb/>
　<lb/>
　水東日記卷十一<lb/>
</p>
<p>
</p>
  </div>
</body>
</text>
</TEI>
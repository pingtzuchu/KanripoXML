<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水東日記卷十</head> <lb/>
    <p>
<pb n="KR3l0085_WYG_010-1a"/>
欽定四庫全書<lb/>
　水東日記卷十<lb/>
　　　　　　　　　　　　　明　葉盛　撰<lb/>
宋崔淸獻公與之為四川路安撫制置使時與統制吳<lb/>
彦書帖并當時省劄見淸獻家集不惟可考當時之制<lb/>
而淸獻薦賢為國之心馭將待下之誠此亦可見御前<lb/>
劄字至樞密院劄兩行共二十字皆兼行大字戎帥至<lb/>
可喜可賀云出親染也<lb/>
<pb n="KR3l0085_WYG_010-1b"/>
二月初奏剡已上并專書朝堂薦懇甚力旦夕當有峻<lb/>
除欲煩統制此來有一二邊事欲面分付緣李帥出邊<lb/>
要人在司彈壓難以輕動又恐將來命下即合起發愈<lb/>
是來不得今已行下戎司時暫差官抵替統制即便疾<lb/>
速司又薦隴西為守庶㡬得人共濟國事千萬察之不<lb/>
可泄也十三日　押<lb/>
付吳統制<lb/>
御前劄字付金州都統吳　彦<hi>御寳</hi>封<lb/>
<pb n="KR3l0085_WYG_010-2a"/>
　　御寳實封樞宻院劄<lb/>
<hi>此處疑有闕文</hi>
四川崔制置申與之竊惟人材難得而將材尤難得自<lb/>
非平時察訪而收蓄之則緩急無以為用與之冐膺梱<lb/>
寄無補絲毫時事孔難以選將厲兵為急其間有材畧<lb/>
過人可用為將帥之儲者可不薦㧞之乎與之伏見修<lb/>
武郎與元府駐劄御前中軍統制吳彦人物偉健議論<lb/>
通暢留心軍政宣力邊防有慷慨功名之志輕財好義<lb/>
<pb n="KR3l0085_WYG_010-2b"/>
得士卒心欲望朝廷特賜旌擢處以統制之寄庶㡬邊<lb/>
陲得人諸將亦所知勸矣除已録奏聞伏乞照㑹申聞<lb/>
事右三月十七日奉聖㫖吳彦特差權金州都統制任<lb/>
責措置捍禦邊面具管幹日時狀申樞宻院今劄付吳<lb/>
彦照㑹准此<lb/>
　　　　　　　　　　　押　押　押<lb/>
嘉定十六年三月十八日<lb/>
十八日遣使臣樊厚前去想已到矣忽二十二日未時<lb/>
<pb n="KR3l0085_WYG_010-3a"/>
准庚牌逓到省劄有金州統制之除亦賜勅書已下李<lb/>
都統差官時贊兼權中軍統制職事仍管幹營寨候到<lb/>
即便疾速起發前去金州交割職事不須更來本司恐<lb/>
成遲滯二十二日與之手書上都統太尉吳戎帥膺三<lb/>
軍之重寄而以統制兼之終是事荷不顓正此多事盍<lb/>
正其名今來朝廷區處行下委是合宜可喜可賀與之<lb/>
黄山谷元豐中過泗州僧伽塔作發願文戒酒色肉但<lb/>
朝粥午飯如浮屠法後來醉酒如常豈亦嘲戲耶今人<lb/>
<pb n="KR3l0085_WYG_010-3b"/>
内不足者動以發願為言可知巳<lb/>
上大人丘乙巳化三千七十士尔小生八九子佳作仁<lb/>
可知禮也尚士由山水中人坐竹林王生自有性平子<lb/>
本留心王子去求仙丹成入九天山中方七日世上幾<lb/>
千年已上數語凡鄉學小童臨倣字書皆昉於此謂之<lb/>
描朱爾傳我習㡬徧海内然皆莫知所謂或云僅取字<lb/>
畫簡少無他義或云義有了了可解者且有出也諸曁<lb/>
陳儒士洙今日云嘗見宋學士晚年以眼明自夸細書<lb/>
<pb n="KR3l0085_WYG_010-4a"/>
小字嘗及此學士其知所自者耶<lb/>
宋南渡後行在百官有謝許乘轎表見汪浮溪集此亦<lb/>
乘轎事原然伊洛大儒則又嘗云乘轎是以人代畜也<lb/>
蘇州自國朝洪武中來凡斯文盛舉未嘗乏人吾所知<lb/>
如洪武士子簡㑹試士十八人授編修等職入文華堂<lb/>
命宋學士等為之師俾肄業勸懲寵錫畧似後來曾棨<lb/>
等則有王璉汝器修元史則髙啟謝徽亦有傳著不知<lb/>
即潞州知州否永樂中纂修大典有王汝嘉趙友同大<lb/>
<pb n="KR3l0085_WYG_010-4b"/>
典尤多其人洪熈初𢎞文舘中則汝嘉與陳繼嗣初正<lb/>
統提調學校則僉事張某景泰中修史其自外赴召者<lb/>
有節之欽謨而天順再舉提舉之選節之欽謨又當其<lb/>
首選也<lb/>
范石湖為李結記濬塘浦云浦有五曰新洋江曰小虞<lb/>
曰茜涇曰下張曰顧浦塘有三曰郭澤曰七了曰至和<lb/>
又崐山水利序大槩有二曰作堤曰疏水小槩有一曰<lb/>
種茭王荆公送人宰吳江曰當知耕牧地往往茭蒲靑<lb/>
<pb n="KR3l0085_WYG_010-5a"/>
三江斷其二洚水何由寧皆吾東南人所不可不知者<lb/>
正統中石璞為江西按察使王孟堅先生為僉事先生<lb/>
淸方端重文學淵䆳且儀觀豐偉亦殊衆人而石才行<lb/>
猶人舉止亦輕率適又以失囚降副使士大夫莫不以<lb/>
不日台輔期先生而以衆人遇石有占命者適曰石向<lb/>
去逺到腰玉尚未艾也王當止五品壽亦不乆後皆如<lb/>
其言然則人生修短通塞豈皆本於命耶刑部員外郎<lb/>
吉水許振先生諸生也嘗與夏御史塤言如此<lb/>
<pb n="KR3l0085_WYG_010-5b"/>
宋楊惠之以塑工妙天下元劉正奉亦名世焉今北京<lb/>
東嶽廟云尚有其蹟兩人見黄涪翁虞伯生之文皆不<lb/>
泯矣<lb/>
初予有關北之行叔簡司丞手書漁家傲一闋見贈云<lb/>
是范魏公經畧西邊時所作其辭曰塞下秋來風景異<lb/>
衡陽鴈去無留意四面角聲相對起千嶂裏長烟落日<lb/>
孤城閉濁酒一盃家萬里燕然未勒歸無計羌管悠悠<lb/>
霜滿地人不寐將軍白髪征夫淚兹來南中得唐裴晉<lb/>
<pb n="KR3l0085_WYG_010-6a"/>
公二詩其一曰有意効承平無功荅聖明灰心縁忍事<lb/>
霜鬢為論兵道直身還在恩深命轉輕鹽梅非擬議葵<lb/>
藿是平生白日常懸照蒼蠅謾有聲嵩陽舊田里終欲<lb/>
謝歸耕其一曰危事輕非一浮榮得是空白頭官舎裏<lb/>
今日又春風又得宋崔淸獻公題劍閣詞云萬里雲間<lb/>
戍立馬劍門關亂山極目無際直北是長安人苦百年<lb/>
塗炭鬼哭三邊鋒鏑天道久應還手寫留屯奏烱烱寸<lb/>
心丹對靑燈搔白髮漏聲殘老來勲業未就妨却一身<lb/>
<pb n="KR3l0085_WYG_010-6b"/>
閑梅嶺緑隂靑子蒲澗淸泉白石怪我舊盟寒烽火平<lb/>
安歸夢到家山又得我朝巡撫南畿尚書周公恂如感<lb/>
懷一首云日晏忘飱夜半興簿書煩擾為無能秉心初<lb/>
擬逢衡鑑任意寧知越凖繩法在恤民民反病事因除<lb/>
弊弊逾増前非未悟羞蘧瑗敢歎㣲軀踐薄氷數篇者<lb/>
於予有慨於中焉因取筆記之<lb/>
景泰元年三月予自開封還兵科見壁間貼記某月某<lb/>
日取回某本同僚言近日公侯伯尚書都御史大臣言<lb/>
<pb n="KR3l0085_WYG_010-7a"/>
欲遣使使北進冬衣有㫖欲能識太上皇帝大臣行郡<lb/>
臣震懼謝罪因繳納元奏已之矣予因謂當時科中失<lb/>
之納還奏疏雖諸公以怵威誤國者以欲泯跡科中當<lb/>
奏知以某日某人取回某本非但跡不容泯而亦可以<lb/>
警誤國者之心事已無及徒一惋嘆而已<lb/>
范文正公嘗用黄素楷書伯夷頌遺蘇才翁劉原父以<lb/>
蜀素烏絲䦨求歐陽公寫孝經一章公以其不染墨寫<lb/>
澄心紙荅之蓋黄素蜀素皆絹名也伯夷頌今在義莊<lb/>
<pb n="KR3l0085_WYG_010-7b"/>
歐陽文忠公與尹材帖云墓銘刻石時更不要留官銜<lb/>
題目及撰人書人刻字人等姓名祇依此寫晉以前碑<lb/>
皆不著撰人姓名此古人有深意況久逺自知篆蓋祇<lb/>
著尹師魯墓四字楊東里云漢魏碑皆不著書人姓名<lb/>
以當時能書者多也周尚書云小西天唐碑數通皆開<lb/>
元景雲太極中所建梁髙望王大恱寗思道王利貞所<lb/>
書然皆不著撰文人姓名豈即書此者之所為歟<lb/>
海昌詩人蘇平秉衡者嘗言宋一代近體詩其彷彿唐<lb/>
<pb n="KR3l0085_WYG_010-8a"/>
人僅王禹玉元夕一詩耳猶惜其鎬京春酒沾周晏沾<lb/>
周字音調不諧易沾為陪可也髙槎軒太史詩二千首<lb/>
亦止取其夜聞吳女誦經一律然好事者則以<hi>闕</hi>
　　　　　八字管定秉衡近體詩云禁是莫能為也<lb/>
蓋與許洞詩僧事相𩔖云<lb/>
世稱警悟有局幹人曰乖覺於兵部奏内常用之然未<lb/>
見所出韓退之云親朋頓乖角羅𨼆詩云祖龍筭事渾<lb/>
乖角宋儒語録亦有乖角似與今用乖覺意相反云<lb/>
<pb n="KR3l0085_WYG_010-8b"/>
釋栢子庭鑄磬疏鳴鑼惡念生擊磬善心發善心發時<lb/>
火鑊凉惡念生如蓮葉脱我來化磬不化鑼布施無分<lb/>
少與多一槌打却自家底聲聲喚出阿彌陀<lb/>
蕭墅張氏聞見錄云石川張子才洪武二十四年以秀<lb/>
才舉赴吏部嘗有元宵詩及上御覽詩二律元宵詩曰<lb/>
三五佳期意氣生燈光偏與月華明一天星斗移人世<lb/>
萬斛驪珠布帝京龍閣風光連上苑鳳樓春色勝蓬瀛<lb/>
游觀唱咏應多幸四海雍雍正治平進御前詩曰曙氣<lb/>
<pb n="KR3l0085_WYG_010-9a"/>
初分四海同聖明天子五雲中冕旒端拱昇平日禮樂<lb/>
雍和化毓風萬國衣冠懽拜舞一朝刑罰伏姦兇書生<lb/>
老得趨金闕願祝皇猷効寸衷詩雖止是子才亦莫詳<lb/>
其人吾以吾石川今之言詩禮者落落也以是取之<lb/>
凡大班奏事有常規亦多所司預進事目惟正統戊辰<lb/>
狀元彭時謝恩以夜坐久誤入朝被劾上惟命錦衣衛<lb/>
尋而已與他凡有劾皆即命逮捕不同於此不惟可見<lb/>
聖明倉卒應變而保全愛惜儒臣之心至矣狀元同榜<lb/>
<pb n="KR3l0085_WYG_010-9b"/>
吾友鄭時乂云狀元退就鴻臚習儀大鴻臚即言厲色<lb/>
詰其誤事之由狀元舉止殊從容唯唯謝過而已此亦<lb/>
可見其量也<lb/>
三月二日秋官郎中彦謐賢友南行詩以識别楊生靑<lb/>
雲器文采輝白壁腰間龍泉劍别我有逺適吾聞禹徂<lb/>
征舞干致苗格所以宣尼訓服逺修文德好謀而有成<lb/>
明明垂警飭如何才智士宏議薄古昔懐忿忽逺圖急<lb/>
功幸茍得寧論萬里行糗粻豫峙積漢廷所遣帥孰是<lb/>
<pb n="KR3l0085_WYG_010-10a"/>
趙充國子行職贊襄僶勉攄良畫雖有斗酒錢安能冩<lb/>
胸臆臨岐念素交聊贈繞朝䇿廬陵楊士奇右詩見楊<lb/>
氏世美録初麓川之議蓋有主之者内閣未之聽而兵<lb/>
部和之於是王忠毅公有總督之命此詩大意具矣後<lb/>
來忠毅西巡一奏此事愈明他日豈無秉公是於彤簡<lb/>
而致深慨於是詩者乎<lb/>
景泰中一時多兩正官如吏部王直何文淵繼王翱禮<lb/>
部胡濙楊寧兵部于謙儀銘都察院陳鎰王文繼王翱<lb/>
<pb n="KR3l0085_WYG_010-10b"/>
國子監劉鉉陳詢太常尚寳皆然天順初諸司當事多<lb/>
武臣内閣則武功伯兵部則靖逺伯禮部則興濟伯今<lb/>
之異於常者則李少保賢自郎署至閣老劉崇益由方<lb/>
面入為大司成也<lb/>
今時俗語事物紀名相傳莫知所自而見諸唐人詩最<lb/>
多近讀王建詩如鹵簿分頭入太常銀帶排方獺尾長<lb/>
恐防天子在樓頭射生宫女宿紅粧地衣簾額一時新<lb/>
御厨不食索時新家常愛著舊衣裳浴堂門外抄名入<lb/>
<pb n="KR3l0085_WYG_010-11a"/>
為逢好日先移入直無鵶鵲到園中暗中白頭没人知<lb/>
空閒地内人初滿薔薇不似已前春勞動先生逺相示<lb/>
百方回避老須來文案把來看未㑹向晚臨階看號簿<lb/>
眼前風景任支分當直巡更近五雲自執金吾長上直<lb/>
侍女常時教合藥立地階前賜紫衣宫女月中更替立<lb/>
誰家將息過今春美人開池北堂下漸覺生衣不著身<lb/>
上皇生日出京城蠧生騰藥篋近來身不健近來年紀<lb/>
到斬新衣踏盡知道縣家門時時一窠薤皆是也惟分<lb/>
<pb n="KR3l0085_WYG_010-11b"/>
頭今作分投非他如昌黎之老翁眞箇似童兒韋莊之<lb/>
近來中酒起常遲甚多當别錄焉<lb/>
大言無實專事表暴之人如唐之李元平李係石晉之<lb/>
景延廣宋之雷簡夫趙彦訥金之富察阿爾博遜我朝<lb/>
之伏伯安皆是也賢如杜祁公蹇忠定猶為其所動王<lb/>
鐸關播重貴為其所惑而委之以國倚之以兵宜矣吕<lb/>
夷簡楊雲翼之識鑒固足多若崔菊坡當彦訥得軍民<lb/>
心五年之久之時乃能炳然見之之眞豈不誠難哉<lb/>
<pb n="KR3l0085_WYG_010-12a"/>
山谷跋歐陽公所作黄夢升墓銘面目太似可厭也<lb/>
國朝之制臣民奏事稱奏本後以奏本用長紙字畫必<lb/>
依洪武正韻又用計字數於後舎鄭重而從簡便改用<lb/>
題本則不然矣然題本多在内衙門公事若在外并自<lb/>
陳己事則仍用奏本東駕則稱啓本宣廟每呼本為株<lb/>
子嘗見傳㫖中云然<lb/>
　<lb/>
　<lb/>
<pb n="KR3l0085_WYG_010-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水東日記卷十<lb/>
</p>
<p>
</p>
  </div>
</body>
</text>
</TEI>
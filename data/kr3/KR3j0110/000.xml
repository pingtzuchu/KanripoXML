<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>紫㣲雜說</head> <lb/>
    <p>
<pb n="KR3j0110_WYG_000-1a"/>
欽定四庫全書　　　　　子部十<lb/>
　紫㣲雜說　　　　　　　雜家類三<hi>雜説之屬</hi>
　　提要<lb/>
　　　　<hi>臣</hi>等謹案紫㣲雜說一卷舊題宋呂祖謙撰<lb/>
　　　　又有别本則但題東莱呂紫㣲雜說而不著<lb/>
　　　　其名今考趙希弁讀書志載東莱呂紫㣲雜<lb/>
　　　　說一卷師友雜志一卷詩話一卷皆呂本中<lb/>
　　　　居仁之說鄭寅刻之廬陵云云據此則當為<lb/>
<pb n="KR3j0110_WYG_000-1b"/>
　　　　呂本中所撰葢呂氏祖孫當時皆稱為東莱<lb/>
　　　　先生傳寫是書者遂誤以為出祖謙之手不<lb/>
　　　　知本中嘗官中書舎人故稱曰紫㣲若祖謙<lb/>
　　　　僅終於著作郎不得有紫㣲之稱又書中有<lb/>
　　　　自嶺外歸之語而本中東莱集有避地過嶺<lb/>
　　　　詩於事蹟適相合其為本中所撰無疑也其<lb/>
　　　　書分條臚列於六經疑義諸史事蹟皆有所<lb/>
　　　　辨論徃徃醇實可取如謂經書中致字有取<lb/>
<pb n="KR3j0110_WYG_000-2a"/>
　　　　之義又有納之義先儒但以至極立觧為未<lb/>
　　　　盡又謂檀弓齊糓王姬之䘮句糓當為告使<lb/>
　　　　必知其反也句知當為如皆於經訓有合又<lb/>
　　　　謂論語四體不勤五糓不分句為荷蓧丈人<lb/>
　　　　自謂亦頗有所見其他大抵平正通逹切中<lb/>
　　　　理道之言葢本中私淑程子又從楊時游酢<lb/>
　　　　尹焞諸人㳺濡染最深師承極正故粹然頗<lb/>
　　　　有儒者氣象非諸家說部所能方駕其書首<lb/>
<pb n="KR3j0110_WYG_000-2b"/>
　　　　論衡門之詩一條所云哀時君之無立志者<lb/>
　　　　祖謙後作詩書記實祖是說亦可知其淵源<lb/>
　　　　之有所本矣乾隆四十五年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0110_WYG_000-3a"/>
欽定四庫全書<lb/>
　紫㣲雜說<lb/>
　　　　　　　　　　　　宋　吕本中　撰<lb/>
衡門之下可以棲遲泌之洋洋可以樂飢哀時君之無<lb/>
立志不足以有為賢者退而窮處以自樂也故衡門之<lb/>
下不以為陋泌之洋洋可以自樂而忘飢也豈其食魚<lb/>
必河之魴豈其娶妻必齊之姜豈其食魚必河之鯉豈<lb/>
其娶妻必宋之子魴鯉食之盛也齊姜宋子女之盛也<lb/>
<pb n="KR3j0110_WYG_000-3b"/>
言時君既如是不足以有為則退而自樂不必居高位<lb/>
之盛云爾也<lb/>
樂記天高地下萬物散殊而禮制行矣流而不息合同<lb/>
而化而樂興焉孔子閒居天有四時春秋冬夏風雨霜<lb/>
露無非教也地載神氣神氣風霆風霆流形庻物露生<lb/>
無非教也清明在躬志氣如神嗜慾將至有開必先天<lb/>
降時雨山川出雲其在詩曰嵩高惟嶽峻極于天惟嶽<lb/>
降神生甫及申惟申及甫惟周之翰四國于蕃四方于<lb/>
<pb n="KR3j0110_WYG_000-4a"/>
宣此文武之徳也凡此之類皆道理含蓄示人之意深<lb/>
矣學者若比較同異循文討義以求有得則失之逺矣<lb/>
凡此等語皆不可以文字言語求者也然此皆聖賢自<lb/>
說已分上事或是賛掦此理學者涵味也可未湏妄求<lb/>
枉費思慮<lb/>
孝弟也者其為仁之本與夫孝弟何以為仁之本也曰<lb/>
孝弟者仁之本心親生之膝下以飬父母日嚴孩提之<lb/>
童無不知愛其親者及其長也無不知敬其兄也然則<lb/>
<pb n="KR3j0110_WYG_000-4b"/>
愛親敬兄之心心之本如此無有絲毫偽者非勉强而<lb/>
為之也故聖人因嚴以教敬因親以教愛皆因其所固<lb/>
有而導之耳仁者身之本體也孝弟為仁之本根而充<lb/>
之耳<lb/>
古之為政皆務委曲以合人情其置法行令皆出於不<lb/>
得已者也不得已者可以施於一時不可行於長乆鄭<lb/>
𦵏簡公將毁游氏之廟子産不忍竟不毁也其後將為<lb/>
蒐除游氏之廟過期三日不毁子産復不忍而毁於北<lb/>
<pb n="KR3j0110_WYG_000-5a"/>
方如使商鞅之徒為之不惟必毁游氏其不毁且有重<lb/>
辟矣然則刻核之論非君子所宜道信賞必罰非仁政<lb/>
之先也然則奈何曰夫子之道忠恕而已矣子産知之<lb/>
矣管子所謂留令者死不從令者死之類皆刻核之論<lb/>
所由出也豈惟有害聖人之教蓋亦未知子産之用心<lb/>
矣<lb/>
魏晉以後評品人物多言幹局識鍳如何楨文學噐幹<lb/>
郭展有噐度幹用徐邈同郡韓觀有鍳識噐幹蜀先主<lb/>
<pb n="KR3j0110_WYG_000-5b"/>
機權幹畧不逮魏武劉𢎞有幹畧政事之才王導稱何<lb/>
充器局方概魏文帝欲觀王權器局蜀志稱司馬徽清<lb/>
雅有知人鍳呉賀循才鍳清逺王導少有風鍳陶侃亦<lb/>
稱王導鍳識經逺梅陶稱陶侃機神明鍳似魏武以此<lb/>
觀之幹局識鍳最是觀人要法不可不知也後世忽而<lb/>
不論故取人之際不能甚精深可嘆也<lb/>
答問雖是要切然道理多非答問所能盡者如子曰參<lb/>
乎吾道一以貫之曽子曰唯此話不容再問也子出門<lb/>
<pb n="KR3j0110_WYG_000-6a"/>
人問曰何謂也曰夫子之道忠恕而已矣此與夫子之<lb/>
謂曽子曾子之對夫子意實不盡聊以答門人之問爾<lb/>
如王子墊問孟子士何事曰尚志此話亦不容再問也<lb/>
王子墊復問何謂尚志曰仁義而已矣此亦與初答不<lb/>
同亦聊以答王子墊之問云爾<lb/>
心有所思則其容寂有所敬則其容貌儼然矣懐千金<lb/>
之璧而行於道者其視聼應接必有所遺也莊子所謂<lb/>
若亡其一若䘮其一皆謂志有所在則氣專而容自寂<lb/>
<pb n="KR3j0110_WYG_000-6b"/>
也體此者其知道乎<lb/>
陶侃温嶠之討蘇峻湘州刺史卞敦擁兵不赴又不給<lb/>
軍粮及峻平陶侃奏敦阻軍顧望不赴國難請檻車收<lb/>
付廷尉王導以䘮亂之後宜加寛宥轉敦安南將軍廣<lb/>
州刺史温公以為卞之罪既不能明正典刑又以寵禄<lb/>
報之晉室無政亦可知矣温公之言固正論也然未知<lb/>
王導之意蓋有所在導意以為晉室衰微已甚又前此<lb/>
無積仁累徳之効若一一行法用刑則離心更甚危亡<lb/>
<pb n="KR3j0110_WYG_000-7a"/>
必及如人元氣不固而又以峻藥利病豈不殆哉凡導<lb/>
之輔晉蓋得子産治鄭之意多委曲遷就以求合人心<lb/>
者未可以常理論也王右軍與殷浩言中興之業以道<lb/>
勝寛和為本又顧和勸王導明公為政當使網漏吞舟<lb/>
之魚此皆深達當時治體王導能愼守之以輔衰晉非<lb/>
後人所能詳也<lb/>
揚子或問有人焉自姓孔而字仲尼一章近世觧經者<lb/>
以為問者為不必問答者為不必答非也揚子之意葢<lb/>
<pb n="KR3j0110_WYG_000-7b"/>
譏王莽舉動皆效聖人耳<lb/>
神爵五鳯之間天下殷富數有嘉應宣帝頗作歌詩欲<lb/>
興恊律之事丞相魏相奏言知音善鼔雅琴者趙定龔<lb/>
德皆召見待詔而益州刺史王襄使王褒作中和樂職<lb/>
詩歌大學下轉而上聞夫宣帝號明主而魏相亦名賢<lb/>
臣也作歌詩興協律事此侈心已生有奢泰之漸矣而<lb/>
魏相不能以道規諫反進趙定等以諛悦之君臣相與<lb/>
如此亦可鄙矣大抵秦漢以後禮樂消亡君臣道喪雖漢<lb/>
<pb n="KR3j0110_WYG_000-8a"/>
宣魏相鄙陋至此亦不自知其非也欲治之主可不知<lb/>
自戒哉<lb/>
仁人心也知物已本同故無私心無私心故能愛人之<lb/>
有憂由有私己心也仁則私己之心盡故不憂<lb/>
士㑹知郤克有憾於齊而請老焉且曰使郤子逞其志<lb/>
可以為正乎曰正也曰夫不能以義正其下而使逞其<lb/>
志傷國而害民何以為正也曰夫固知之也如使郤克<lb/>
不得逞志於齊其傷國而害民必有烈於此者故士㑹<lb/>
<pb n="KR3j0110_WYG_000-8b"/>
隱忍遷就使擇其禍之輕者而為之耳鄭書曰安定國<lb/>
家必大焉先若士㑹可謂先其大者矣大抵春秋之世<lb/>
賢大夫士所以處其國家者率皆類此其意蓋以全國<lb/>
家保社稷活生靈為急非以行一善守一事取信於人<lb/>
為正也以後世士大夫比春秋之世其廣狹自可見矣<lb/>
晉師伐齊歸范文子後入武子曰無為吾望爾也乎對<lb/>
曰師有功國人喜以逆之先入必屬耳目焉是代帥受<lb/>
名也故不敢武子曰吾知免矣鄢陵之戰楚晨壓晉軍<lb/>
<pb n="KR3j0110_WYG_000-9a"/>
而陳軍吏患之范匄趨進曰塞井夷竈陳於軍中而疏<lb/>
行首晉楚惟天所授何患焉文子執戈逐之曰國之存<lb/>
亡天也童子何知焉范文子莫退於朝武子曰何莫也<lb/>
對曰有秦客庾辭於朝大夫莫之對吾知三焉武子怒<lb/>
曰大夫非不能也讓父兄也爾童子何知而三掩人於<lb/>
朝吾不在晉國亡無日矣擊之以杖折委笄訾柘死宣<lb/>
子謂獻子曰昔吾有訾柘也吾朝夕顧焉以相宣國且<lb/>
為吾家今吾觀汝也專則不能謀則無與將若之何對<lb/>
<pb n="KR3j0110_WYG_000-9b"/>
曰鞅也居處恭不敢安易敬學而好仁和於政而好於<lb/>
道謀於衆不以賈好私志雖衷不敢謂是也必長者之<lb/>
由宣子曰可以免身夫范獻子在當世以賄稱未必能<lb/>
守此言也要其所聞所信者如是源深流逺矣蓋春秋<lb/>
之世先王之澤未逺忠言善行率見如故家遺俗之相<lb/>
傳者觀范氏數世所以教其子者蓋可見矣其意皆以<lb/>
謙退自下不伐善不施勞以全其家及其國為本也<lb/>
古之為國者必盡人事事無遺憾然後歸之於天功可<lb/>
<pb n="KR3j0110_WYG_000-10a"/>
為也事可為也若功之必成事之必濟則非天命不可<lb/>
此古人所以至成功濟事有不敢自任者也孟子曰若<lb/>
夫成功則天也惟力行不善而責命於天則為大罪耳<lb/>
春秋之世論事之成敗未有不言天命者如天方授楚<lb/>
晉楚惟天所授晉楚惟天所相齊楚惟天所授吳之與<lb/>
越惟天所授國之存亡天也吾以卜之於天故當時論<lb/>
功成事濟者必兼天命言之未有專言人事者<lb/>
論語記孔子答人君之問必言孔子對曰其答季康子<lb/>
<pb n="KR3j0110_WYG_000-10b"/>
亦如是其尊君敬上大夫如是故弟子記之謹其辭也<lb/>
韓退之書北平王家猫相乳事以為猫人畜無仁義之<lb/>
性者予竊以為不然予頃自嶺外歸畜數馬前馬得草<lb/>
未食視後馬未有草即銜草回顧與後馬如此豈可謂<lb/>
無仁義性也哉但蔽之甚耳吕與叔觧中庸蔽有淺深<lb/>
故有愚智蔽有通塞故有人物此論最善<lb/>
古今論疾多言内熱今人所未詳也如朝受命而夕飲<lb/>
氷我其内熱與張毅行年四十而有内熱之病以死内<lb/>
<pb n="KR3j0110_WYG_000-11a"/>
熱溲膏使其君内熱發於背淫則生内熱惑蠱之疾今<lb/>
人論病知内熱之名者甚少況能治其疾乎大抵皆由<lb/>
思慮紛擾不能内省一意外慕不求諸已以致心火上<lb/>
炎血脉錯亂而生此疾故飬生者深謹之而善學者以<lb/>
為至戒知此疾之生在我不在外也<lb/>
古人自奉簡約類非後人所能及如飲食高下固自有<lb/>
制度諸侯無故不殺牛大夫無故不殺羊士無故不殺<lb/>
犬豕此猶是極盛時制度也大抵古人得食肉者至少<lb/>
<pb n="KR3j0110_WYG_000-11b"/>
而食肉之禄氷皆與焉肉食者謀之肉食者無墨此言<lb/>
貴者方得肉食也莊子九方歅相子綦之子刖而鬻之<lb/>
於齊適當渠公之街然身食肉而終相班超者曰虎頭<lb/>
燕額食肉相也以此知古人以食肉為貴食肉為難得<lb/>
比之後人簡約甚矣<lb/>
知天人一理無上下内外之殊然後能作禮樂威儀升<lb/>
降聲音節奏感動人物皆形容天理而已窮神知化由<lb/>
通於禮樂不可誣也<lb/>
<pb n="KR3j0110_WYG_000-12a"/>
隂始凝也有結聚意君子以正位凝命凝重也既結聚<lb/>
則自重也凝然凝重皆有不動意列子心凝形釋神凝<lb/>
者想夣自消大抵是結聚打成一片自然不動也<lb/>
書曰今天其命哲又曰自貽哲命言君子智識之逺可<lb/>
以自致也自致之道如何曰人一能之已百之人十能<lb/>
之已千之是也思曰睿睿作聖皆自貽之道也<lb/>
或問列子子奚貴虛列子曰虛者無貴也莊子曰唯道<lb/>
集虛又曰無能者無所求虛而遨遊者也二子之論虚<lb/>
<pb n="KR3j0110_WYG_000-12b"/>
亦逺矣此論是二子分上得力處亦豈後人容易可到<lb/>
但不當如此說了便已唯虚然後可以學也易曰君子<lb/>
以虛受人以虛受人則聖功也<lb/>
壯子稱南郭子綦隠几齧缺睡寐又稱天地固有常日<lb/>
月固有明矣之類此正與今說休歇者一致若于其中<lb/>
能有自得方可謂之物格知至<lb/>
鄉黨記孔子衣服之制當時衣服自當如此但周衰禮<lb/>
壊君臣上下差亂無别獨聖人從容有常不改其制故<lb/>
<pb n="KR3j0110_WYG_000-13a"/>
學者記之<lb/>
釣而不綱弋不射宿亦非聖人本志也於不得已之中<lb/>
而為之節文使見之者漸反其正耳然則聖人之志果<lb/>
何如曰不釣不綱不弋不射宿然後為正所謂堯舜其<lb/>
猶病諸者也<lb/>
可欲之善充而至於大力行所及也大而化之則非力<lb/>
行可至然非力行亦不能化<lb/>
列子記老成子學幻於尹文先生三年不告造父師泰<lb/>
<pb n="KR3j0110_WYG_000-13b"/>
豆氏亦三年不告列子之學三年之後始得壺丘一眄<lb/>
五年之後始一解顔而笑此皆足以見古人教人規模<lb/>
次第故學者得力非後人所能彷彿也葢用力深者其<lb/>
收功也逺得之艱則守之也固未有僥倖於或成似若<lb/>
有合而卒然失之也<lb/>
孟子曰予不屑之教誨也者是亦教誨之而已矣永矢<lb/>
勿過永矢勿告亦庶幾其君知我自誓如此而亦有悔<lb/>
心焉縱其君之不能悔亦庻幾後世之為人君者知賢<lb/>
<pb n="KR3j0110_WYG_000-14a"/>
者自誓如此則思警戒而不敢至此極也古之君子求<lb/>
納於君於善者亦多術矣是則詩人之志也蒹葭蒼蒼<lb/>
白露為霜歎嵗月之晚也所謂伊人在水一方言道理<lb/>
之不逺也遡洄從之道阻且長言逆道而求之終不可<lb/>
近遡遊從之宛在水中央言順道而求之則至近耳<lb/>
郭象解莊子實有助於飬生蓋黙識心通出於言語之表<lb/>
如雲將曰吾遇天難願聞一言鴻蒙曰心飬郭象注云<lb/>
夫心以用傷則飬心者其惟不用心乎達生篇一其性<lb/>
<pb n="KR3j0110_WYG_000-14b"/>
注云餙則二矣飬其氣云不以心使之又在宥篇目無<lb/>
所見耳無所聞心無所知汝神將守形形乃長生云此<lb/>
皆率性而動故長生也天地有官隂陽有藏云但當任<lb/>
之吾與日月參光吾與天地為常云都任之也凡此之<lb/>
類皆極于飬生者非得於言語之表不能知也<lb/>
夫教人之道固多術如列子所謂三年不告者古人規<lb/>
模大概如此然有心懃懇而才不逮湏待聖賢啓發者<lb/>
亦不止舉一隅而已也如莊子所說女偊謂卜梁倚吾<lb/>
<pb n="KR3j0110_WYG_000-15a"/>
猶守而告之三日而後能外天下已外天下吾又守之<lb/>
七日而後能外物也外物已吾又守之九日而後能外<lb/>
生古人教人雖不盡如此然觀孝經所記孔子所以告<lb/>
曾子者亦詳且盡矣<lb/>
先儒解致字徃徃不盡如致中和天地位焉鄭康成云<lb/>
致行之至也致樂以治身云致深審也周易畧例主必<lb/>
致一也孔頴達云致猶歸也禮記禮器禮也者物之致<lb/>
也鄭云致之言至也極也其它諸經徃徃只為竭盡之<lb/>
<pb n="KR3j0110_WYG_000-15b"/>
意如䘮致乎哀而止士見危致命君子以致命遂志與<lb/>
病則致其憂之類是也此皆意有未盡葢致有盡之意<lb/>
有取與納之意如䘮致乎哀而止見危致命之類謂之<lb/>
極盡可也如致中和致知之類則又有取之意焉吾聞<lb/>
致師者亦有取之意也用致夫人凡春秋以某事致七<lb/>
十致事致為臣而歸則又有納之意與盡之意凡此皆<lb/>
難以一字通解也今人謂招致者亦取之意也<lb/>
檀弓齊榖王姬之䘮榖當為告古毒反聲之誤也告下<lb/>
<pb n="KR3j0110_WYG_000-16a"/>
告上之辭故誤為榖<lb/>
父母之䘮哭無時使必知其反也知當為如字之誤也<lb/>
言父母之喪號哭哀慕如欲父母之復反<lb/>
和順於道德而理於義配義與道既曰道矣而又曰義<lb/>
既曰道德而又曰理於義蓋義者就其日見之行而中<lb/>
節者言之也行義以達其道蓋惟日見之行而後可以<lb/>
達其道也<lb/>
窮理盡性以至於命命也性也理也皆一事也在物謂<lb/>
<pb n="KR3j0110_WYG_000-16b"/>
之理在人謂之性在天謂之命至於命者言盡天道也<lb/>
薫陶漸染之功與講究持論互相發明者也要之薰陶<lb/>
之益過於講究知此理者方可以語學也<lb/>
乾西北之卦坤西南之卦乾坤而有方所何也曰不有<lb/>
方所則不見其用言方所者明其用也<lb/>
孔頴達疏解貞字云正也一也固善矣然不如近世儒<lb/>
者以貞者中虛無我之謂為盡善也<lb/>
春秋之末凡謀國者不知禮義專言利害上下安之恬<lb/>
<pb n="KR3j0110_WYG_000-17a"/>
不知怪季平子將娶於宋公若謂曹氏勿與魯將逐之<lb/>
曹氏告公公告樂祁曰與之如是魯君必出政在季氏<lb/>
三世矣魯君䘮政四公矣無民而能逞其志者未之有<lb/>
也卒與之季平子叛臣也其迹已見為樂祁者宜告其<lb/>
君以君臣大義縱未能討其可與之婚姻而崇奬亂人<lb/>
以自託乎為宋公者又不知叛臣之可惡而輕妻之女<lb/>
君臣之義父子之親於是盡矣<lb/>
七月之詩凡生物之時舉日一之日觱發之類是也成<lb/>
<pb n="KR3j0110_WYG_000-17b"/>
物之時舉月七月流火之類是也四時盡僃獨無三月<lb/>
蓋三月無專指之事耳其言春日遲遲汎言春和時也<lb/>
而先儒以為春日則三月也又以為三月為隂陽之中<lb/>
亦已鑿矣<lb/>
消息盈虚之運惟賢知之士為能察之為國者惟修其<lb/>
在我者以待時焉可也如時將有及事將有間天時不<lb/>
作弗為人客人事弗起弗為之始天節不逺五年反復<lb/>
凡此之類非賢智之士弗能察非剛徤之君不能用也<lb/>
<pb n="KR3j0110_WYG_000-18a"/>
知時與否成敗之由存亡之機也不肖之君下愚之臣<lb/>
則常易之<lb/>
論語弟子記孔子之語都不及治心飬性上事止論目<lb/>
前日用閑邪去非孝弟忠信而已葢脩之於此必達之<lb/>
於彼約之於内必得之於外知生則知死矣能盡人則<lb/>
能事鬼神矣下學則上達矣聖人之道如是而已<lb/>
讓千乘之國無一言之諾可以為難矣以為君子則未<lb/>
也然則如之何而可謂之君子曰利害之心薄義理之<lb/>
<pb n="KR3j0110_WYG_000-18b"/>
心勝愛巳及物薰然慈仁其心休休焉無疵吝無矯詐<lb/>
然後為君子<lb/>
天下萬物一理茍致力於一事者必得之理無不通也<lb/>
張長史見公主擔夫爭道及公孫氏舞劍遂悟草書法<lb/>
蓋心存於此遇事則得之以此知天下之理本一也如<lb/>
使張長史無意於草書則見爭道舞劍有何交渉學以<lb/>
致道者亦然一意於此忽然遇事得之非智巧所能知<lb/>
也德成而上藝成而下其願學者雖不同其用力以有<lb/>
<pb n="KR3j0110_WYG_000-19a"/>
得則一也學者盍以張長史學書之志而學道乎<lb/>
春秋之世先王之澤漸逺然善言相傳猶有存者學者<lb/>
得其言猶可詳思而致力也謂伍子胥為人剛戾忍詬<lb/>
能成大事趙襄子言君所以置母䘏為能忍詬也是忍<lb/>
詬之道微此數子言之後人不知也莊子稱伊尹强力<lb/>
忍詬亦是道也後世人自處旣不厚而輕用其身皆不<lb/>
知忍詬之道也<lb/>
古之人君能有君人之言者如楚共王謂申公巫臣其<lb/>
<pb n="KR3j0110_WYG_000-19b"/>
自為謀也則過矣其為吾先君謀也則忠矣巫臣欺君<lb/>
自予以成其姦惡之大者衆所不赦而楚共王以為能<lb/>
諫止其先君之惡而遂以為忠記人之功而忘人之過<lb/>
絶疵吝之心開廣大之路可以為萬世之法矣古之人<lb/>
君能為此言者甚少李衛公獨取漢武帝謂郭觧此其<lb/>
家不貧謂田蚡遂取武庫以為能盡事理折奸人之謀<lb/>
葢亦未嘗深究共王之語矣使後之人君如漢武帝之<lb/>
徒聞巫臣事則必以為欺君濟奸以忠之言為笑矣安<lb/>
<pb n="KR3j0110_WYG_000-20a"/>
知有此廣大之理邪此良由古人風俗未壊先王之澤<lb/>
未逺善言猶存人皆相傳楚共王未為大賢猶能為此<lb/>
語也後世風俗已壊先王之澤已逺善言不存民無所<lb/>
習雖有過絶人之才如唐太宗之為君李德裕之為臣<lb/>
亦未必能為此言也<lb/>
古之善為國者常勇於不敢勇於不敢則自天佑之之<lb/>
兆所以全其國者也<lb/>
韓非言非知之難處知為難矣所謂處知者實盡天下<lb/>
<pb n="KR3j0110_WYG_000-20b"/>
事理今有絶世之才非常之用而卒不能濟事保身者<lb/>
皆不能處其知者也如崔浩之徒是也張子房從容事<lb/>
外人主不疑功臣不忌事未成而身已退峩峩清逺眞<lb/>
所謂能處其知者也<lb/>
世之人方注此一念則牢不可破及後念衝前念則雲<lb/>
散氷消了無關渉方知前念後念本無實事但方注此<lb/>
念時則遂以為實耳如愛富貴人且只愛富貴愛聲色<lb/>
只愛聲色及後識破方知可笑如郗超之死其父念之<lb/>
<pb n="KR3j0110_WYG_000-21a"/>
過甚及見超與桓温書則遂大怒不復傷悼此皆後念<lb/>
衝前念後念既起前念自去萬彚不同各滯形氣覩此<lb/>
理者其知之矣<lb/>
易言為善為惡之應理之必至則但言自天佑之自上<lb/>
佑也自外來也終來有它吉皆言非人智之所知力之<lb/>
所及而天理自如是也其道人之意深矣<lb/>
韓退之言行而宜之之謂義義者見於行事者也事有<lb/>
體有用義則其用也道則體也故曰配義與道易曰和<lb/>
<pb n="KR3j0110_WYG_000-21b"/>
順於道德而理於義又曰方其義也義常别作一事說<lb/>
正是用處也<lb/>
今日記一事明日記一事乆則自然貫穿今日辨一理<lb/>
明日辨一理乆則自然浹洽今日行一難事明日行一<lb/>
難事乆則自然堅固渙然氷釋怡然理順乆自得之非<lb/>
偶然也<lb/>
生於其心害於其政心之所生害於其政者有大小輕<lb/>
重之異不可以概舉春秋以一字為褒貶隨其心術高<lb/>
<pb n="KR3j0110_WYG_000-22a"/>
下推其功過大小不為過也禮禁於未然之前春秋制<lb/>
於巳發之後聖人之憂患後世至矣後世儒者注解紛<lb/>
然同異叢雜務末失夲此莊周之徒所以痛加掊擊也<lb/>
然周之徒遂欲冺絶是非無復輕重所謂以一字為褒<lb/>
貶者不復可用其流遂至於君臣父子之道無所分别<lb/>
此周之徒所以為大罪也<lb/>
退之施先生墓銘云古聖人言其㫖宻微箋註紛羅顚<lb/>
倒是非聞先生講論如客得歸此論豈獨形容施氏有<lb/>
<pb n="KR3j0110_WYG_000-22b"/>
功蓋於聖人之道有補矣<lb/>
學問功夫全在浹洽涵飬藴蓄之乆左右採擇一旦氷<lb/>
釋理順自然逄原矣非如世人强襲取之揠苖助長苦<lb/>
心極力卒無所得也<lb/>
東門襄仲殺適立庶魯之君臣無一人能討賊者季文<lb/>
子為國正卿任國之重亦無一言以正其失固名教之<lb/>
罪人也莒僕之事乃自以為於舜之功二十之一庶幾<lb/>
免於戾其亦不自知而無愧恥也甚矣歷代學者誦其<lb/>
<pb n="KR3j0110_WYG_000-23a"/>
文而賛美之亦不能知其過惡有不可赦者良可惜也<lb/>
漢承暴秦之後誅戮斬伐恬不知怪君臣上下莫能推<lb/>
其原以救其失淮南厲王之死在文帝無毫髪之過公<lb/>
卿議法亦無失也而袁盎以為獨斬丞相御史以謝天<lb/>
下乃可此為何等語雖文帝賢君必無肯從其言之理<lb/>
然諸縣傳淮南王不發封者皆棄市濫刑之甚與秦無<lb/>
異皆盎言所致惜乎大亂暴酷之後士大夫生其時者<lb/>
不學無術不能深知前日之非以所聞見形之議論以<lb/>
<pb n="KR3j0110_WYG_000-23b"/>
悞天下後世其害不小也<lb/>
左氏宣公六年赤狄伐晉圍懐及邢丘晉侯欲伐之中<lb/>
行桓子曰使疾其民以盈其貫將可殪也而釋文貫音<lb/>
古患及訓串習之串恐有未盡閔子騫曰仍舊貫如之<lb/>
何先儒以為貫事也蓋釋詁文然則盈其貫亦當依夲<lb/>
字讀為盈其事也不必作串習之串<lb/>
魯宣公五年髙固使齊侯止公請叔姬焉杜預以為連<lb/>
昏鄰國之臣厭尊毁列釋文厭於渉反古人用此字者<lb/>
<pb n="KR3j0110_WYG_000-24a"/>
多矣近世學者乃以為壓尊毁列失之甚逺矣<lb/>
前軰常教少年毋輕議人毋輕說事惟退而自修可也<lb/>
學記曰幼者聼而勿問皆使人自修不敢輕發飬成德<lb/>
器也鄢陵之戰范丐趨進曰塞井夷竈陳於軍中而疏<lb/>
行首晋楚惟天所授何患焉文子執戈逐之曰國之存<lb/>
亡天也童子何知焉鄭侵蔡有功鄭人皆喜惟子産不<lb/>
順曰小國無文徳而有武功禍莫大焉楚人來討能勿<lb/>
從乎從之晉師必至晉楚伐鄭自今鄭國不四五年弗<lb/>
<pb n="KR3j0110_WYG_000-24b"/>
得寧矣子國怒之曰爾何知國有大命而有正卿童子<lb/>
言之將為戮矣范宣子子産之言皆切論也而文子子<lb/>
國深抑之如此者正恐後生輕發未成德器而先招禍<lb/>
敗卒無以立也故此兩人後來所立如此之逺良由老<lb/>
成教之有素中有所主也<lb/>
張子房見黄石公後從前豪氣刮磨盡矣鉄未去礦擊<lb/>
之則折百鍊之鋼所攻必破所伐必壊而無摧折之患<lb/>
者礦盡故也黄石公所以教子房者獨去其礦耳莊子<lb/>
<pb n="KR3j0110_WYG_000-25a"/>
所謂欲當則縁於不得已不得已之類聖人之道子房<lb/>
悟此矣崔浩之徒不知去礦而好自用所以致夷滅之<lb/>
禍也<lb/>
前軰嘗說後生才性過人者不足畏惟讀書㝷思推究<lb/>
者為可畏耳又云讀書只怕㝷思蓋義精深惟㝷思用<lb/>
意為可以得之鹵莾厭煩者决無有成之理論語温故<lb/>
而知新先儒以為温㝷也㝷繹故者乂知新者學而不<lb/>
思則罔先儒以為學不㝷思其義則罔然無所得㝷繹<lb/>
<pb n="KR3j0110_WYG_000-25b"/>
㝷思就先儒分上所得已多况眞能㝷繹㝷思者乎<lb/>
君子氣象難遽形容惟平易安和者為近之書曰其心<lb/>
休休焉其如有容此近君子氣象也所謂休休者平易<lb/>
安和無急躁狠戾貪冒之意也范宣子讓其下皆讓傳<lb/>
稱之曰一人譲善百姓休和鄭未服晉知武子曰若能<lb/>
休和逺人將至休和二字最是無急<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>忿戾貪冒處故<lb/>
古人數稱之亦切論也<lb/>
春秋之末貨賂公行政以賄成無復理義故樂桓子求<lb/>
<pb n="KR3j0110_WYG_000-26a"/>
𢃄於叔孫豹范獻子請冠於叔孫婼高齮取貨於季氏<lb/>
荀寅求貨於蔡侯祁勝行賄於荀躒子常求馬與裘於<lb/>
唐蔡二君當此之時風俗大壊如此而諸國之君安於茍<lb/>
且不能一救其弊因循陵遲以至滅亡莫之能悟也欲<lb/>
救其弊固多術矣然莫如親近正人誘引善類以為標<lb/>
的則風俗自變好惡自定風俗變好惡定則國勢自安<lb/>
不假他術也<lb/>
四體不勤五榖不分荷蓧丈人自謂也言我方患四體<lb/>
<pb n="KR3j0110_WYG_000-26b"/>
不勤五榖不分孰能知夫子耶如此則氣象好若說四<lb/>
體不勤五榖不分指夫子則氣象不甚好觀子路拱而<lb/>
立則敬之甚至蓋察其容貌有得於心矣其氣象不容<lb/>
不好也<lb/>
桓公殺公子糾召忽死之管仲不死子路疑以為未仁<lb/>
夫子以為桓公九合諸侯不以兵車管仲之力也如其<lb/>
仁如其仁夫子之意不以為召忽不必死也亦不以管<lb/>
仲為可以無死也特以為事有大於死則就其大者可<lb/>
<pb n="KR3j0110_WYG_000-27a"/>
也事小於死則死之可也不以公子糾君臣之分未正<lb/>
為不必死也既事之矣而所事者為争國者所殺矣豈<lb/>
有不死之理獨管仲之意以為生民方在塗炭得我則<lb/>
生不得我則亡華夷方且不辨得我則有中國不得我<lb/>
則無中國故忍死就仇以成其大此聖人所深與也召<lb/>
忽不能若是則豈有不死之理孔子恐人以必死為是<lb/>
不以就大者為正故子貢之問則又荅以管仲相桓公<lb/>
覇諸侯一匡天下民到於今受其賜微管仲吾其被髪<lb/>
<pb n="KR3j0110_WYG_000-27b"/>
左袵矣此孔子深稱管仲之功所就者大可以如此也<lb/>
豈若匹夫匹婦之為諒也自經於溝瀆而莫之知也聖<lb/>
人恐人以必死為賢不以就大者為正故又詳為此言<lb/>
以叮嚀之也亦豈以忽為不當死哉學者所以處輕重<lb/>
微細正在於此<lb/>
管仲不死公子糾之難聖人不以為非者知其所就者<lb/>
大可以如此也至三歸反坫之類深詆之者以其為無<lb/>
所為也雖君奢亦奢君淫亦淫管仲本志如此而三歸<lb/>
<pb n="KR3j0110_WYG_000-28a"/>
反坫之類本不為君設故聖人知其器小不可以入堯<lb/>
舜之道也<lb/>
君親無將將而誅焉所謂將者謂有此意也有此意者<lb/>
何由知之必見於事事形而未用欲必弑其君親巳見<lb/>
於事而未成者也若不見於事而逆知其意以為將則<lb/>
濫刑以逞人皆有罪有意無意皆可妄指已形未形皆<lb/>
可强服忠良被禍多由此言公羊腐儒妄設此論自漢<lb/>
以後率皆用之為忠良之害甚大竊謂治平之世當先<lb/>
<pb n="KR3j0110_WYG_000-28b"/>
去此不經之論然後後世淫暴之君奸諛之臣不得用<lb/>
其私意忠良頼以得免不可不深戒也<lb/>
魯昭公三十一年十二月辛亥朔日有食之是夜也趙<lb/>
簡子夣童子臝而轉以歌旦占諸史墨曰吾夣如是今<lb/>
而日食何也史墨則對以為吳入郢之咎終以弗克又<lb/>
以入郢必庚辰日月在辰尾庚午之日日始有謫火勝<lb/>
金故弗克也夫日食於上趙簡子不能戒懼思所以遷<lb/>
善懲惡者夢亦肆矣而史墨不能對以大義專明近事<lb/>
<pb n="KR3j0110_WYG_000-29a"/>
而先及呉楚紛争之釁此乃占人常談非為國之言也<lb/>
後世京房郎顗之徒其學蓋出於此<lb/>
昭二十六年王子朝告於諸侯曰王后無適則擇立長<lb/>
年均以徳德均以卜此語最為害正天下未有年均者<lb/>
先一日生則一日之長也先一時一刻生則亦一時一<lb/>
刻之長也聖人重先後之序如春夏秋冬之不可踰也<lb/>
天理何謂年均乎此奸言也而左氏不能詮定以誤世<lb/>
陋亦甚矣又如王后無適則長㓜固有定分長㓜定分<lb/>
<pb n="KR3j0110_WYG_000-29b"/>
亦猶嫡庻之不可亂也何謂擇立長乎王子朝為此言<lb/>
皆尹氏毛召之徒懐奸助惡其詞錯亂然也孟子曰邪<lb/>
辭知其所離蓋於王子朝之言見之矣<lb/>
左氏膏肓何休作鄭𤣥箴兩人引據及詰難之語盡用<lb/>
春秋感精符之類為證而無識淺見甚矣而漢末學者<lb/>
咸以大儒推之吾知漢末諸儒未嘗學也公羊淺陋已<lb/>
甚而何休之徒又從而逄其惡如黜周王魯之類大不<lb/>
近人情定公六年季孫斯仲孫忌帥師圍鄆仲孫忌闕<lb/>
<pb n="KR3j0110_WYG_000-30a"/>
文耳而公羊以為仲孫忌譏二名非禮也固已可笑而<lb/>
何休則以為春秋定哀之間文致太平欲見王者治定<lb/>
無所復為譏惟有二名故譏之定哀之世大亂之極也<lb/>
而何休以為文致太平王者治定無所復譏惟有二名<lb/>
可譏耳其誣穢荒謬至此令人憤恚不已垂世立教者<lb/>
湏取此等妄說及引用緯書之類皆當科别而顯黜之<lb/>
不得與其它諸儒所說並行然後聖人之言不為蕪漫<lb/>
所覆坦然可見<lb/>
<pb n="KR3j0110_WYG_000-30b"/>
越之謀吳大夫種獻謀王不如設戎約詞行成以喜其<lb/>
民以廣侈呉王之心吾以卜之於天天若棄呉必許吾<lb/>
成而不吾足也將必寛然有伯諸侯之心既罷敝其民<lb/>
而天奪之食安受其燼乃無有命矣申胥諫曰不可許<lb/>
也夫越非實中心好吳也又非懾畏我甲兵之强也大<lb/>
夫種勇而善謀將還玩呉國於股掌之上以得其志夫<lb/>
固知君王之葢威以好勝也故婉約其詞以縱逸王志<lb/>
使淫樂於諸侯之國以自傷也使吾甲兵鈍敝民人離<lb/>
<pb n="KR3j0110_WYG_000-31a"/>
落而日以憔悴然後安受吾燼燼者焚爇之殘也鈍敝<lb/>
其國多方損壊使至如焚爇之極不可復然後舉手取<lb/>
之無毫髪之勞矣此吳越成敗大概也越用大夫種之<lb/>
䇿以成功吳黜申胥之計以滅亡非偶然也<lb/>
趙簡子使尹鐸為晋陽請曰以為繭絲乎抑為保障乎<lb/>
簡子曰保障哉尹鐸損其户數簡子誡襄子曰晉國有<lb/>
難而無以尹鐸為少無以晉陽為逺必以為歸其使尹<lb/>
鐸為晉陽也簡子謂之曰必墮其壘培吾將徃焉若見<lb/>
<pb n="KR3j0110_WYG_000-31b"/>
壘培是見寅與吉射也壘培荀寅士吉射圍趙氏為之<lb/>
者也尹鐸徃而増之簡子如晉陽見壘怒曰必殺鐸也<lb/>
而後入且曰是昭吾讎也郵無正進見曰以為鐸之意<lb/>
謂思樂而喜思難而懼人之道也委土可以為師保吾<lb/>
何為不増以是可以鍳而鳩趙宗也簡子說以免難之<lb/>
賞賞尹鐸及晉陽之圍衆欲徃長子又欲徃邯郸襄子<lb/>
皆以為不可獨以為晉陽先主之所屬也尹鐸之所寛<lb/>
也民必和矣乃走晉陽晉師圍而灌之沈竈産蛙民無<lb/>
<pb n="KR3j0110_WYG_000-32a"/>
畔意若趙簡子可謂知所任矣夫所謂尹鐸之所寛者<lb/>
國之所恃以為根本如人之元氣元氣茍存不可得而<lb/>
死根本若在不可得而亡後世謀國者偷目前之急而<lb/>
忘後日之慮其得存者幸也然尹鐸之所寛者不但寛<lb/>
賦稅而專扞蔽也蓋先去其主之邪意以行其義然後<lb/>
民得以寛也增荀寅吉射之壘動存規戒矣其肯納君<lb/>
於不義乎沈竈産蛙民無畔意種之乆矣非一日積也<lb/>
自鄭康成論郊禘之說紛紜不同以為禘者冬至圜丘<lb/>
<pb n="KR3j0110_WYG_000-32b"/>
祭昊天上帝也郊者孟春南郊祭感生帝也而孔頴達<lb/>
之徒又以為經傳之文稱禘非一其義各殊論語禘自<lb/>
既灌而徃者及春秋禘於太廟謂宗廟之祭也䘮服小<lb/>
記曰王者禘其祖之所自出及大傳曰不王不禘謂祭<lb/>
感生之帝於南郊也而祭法所謂禘黄帝者祭昊天上<lb/>
帝於圜丘也必知此是圜丘者以禘文在郊祭之前郊<lb/>
祭之前惟圜丘耳鄭康成又謂噫嘻春夏祈榖於上帝<lb/>
春者祭感生帝於南郊夏即雩祭凡此紛紜皆由康成<lb/>
<pb n="KR3j0110_WYG_000-33a"/>
惑於䜟緯妖說後之學者不能極力辨明反為出力以<lb/>
濟誣偽王肅聖證論力䟽鄭短如謂圜丘與郊為一之<lb/>
類所補甚多然猶有未盡獨陸淳之論坦然明白盡去<lb/>
邪說實有功於聖人學者不可不察也<lb/>
禮記是月禫中月而禫鄭康成皆以為非此月而禫於<lb/>
大祥之後月而禫縁此遂有禫制世人以其過於厚者<lb/>
莫之敢改然失禮之正矣王肅以為是月者此月也中<lb/>
月者此月之中也力攻鄭短實為至論<lb/>
<pb n="KR3j0110_WYG_000-33b"/>
儀禮䘮服在古書中最為詳盡差次輕重皆出天理聖<lb/>
人之意明白可見不可得而改更也子為父三年父為<lb/>
子期孫為祖期祖為孫九月蓋父祖為直下子孫降一<lb/>
等報也如旁親為我朞者則亦為之朞為我大功者則<lb/>
亦為之大功報施均者旁親之道也近世以來婦為舅<lb/>
姑三年已大失輕重之序非禮甚矣而舅姑為婦猶為<lb/>
九月是降兩等報也悖理特甚<lb/>
天下無二斬婦人在家為父旣嫁為夫明無二上也今<lb/>
<pb n="KR3j0110_WYG_000-34a"/>
為舅姑三年則不得不為父母三年是一婦人之身有<lb/>
三年之服者五也<lb/>
聖人制禮唯祀典䘮服大概後世不可得而變更何者<lb/>
皆出天理非人之私意也如天子祭天地諸侯無所事<lb/>
於天地也子為父斬衰三年本其所生也他人無所用<lb/>
其服也其他輕重皆然如庻母之祭至孫止父母在不<lb/>
為庻母服皆明大義至重不以私恩曲從也能明此者<lb/>
則知天理矣<lb/>
<pb n="KR3j0110_WYG_000-34b"/>
今世隂陽家以人性配五音宫商角徴羽以定災福世<lb/>
固以為不經可笑然而春秋之世葢已有此說晉趙鞅<lb/>
卜救鄭遇水適火占諸史墨史趙史龜曰是謂沈陽可<lb/>
以興兵利以伐姜不利子商伐齊則可敵宋不吉史墨<lb/>
曰盈水名也子水位也名位敵不可干也炎帝為火師<lb/>
姜姓其後也水勝火伐姜則可盈則鞅名子則宋姓夫<lb/>
以子為水位盈為水名炎帝為火師姜氏其後水勝火<lb/>
伐姜則可此正與隂陽家之術同皆無稽之說也然有<lb/>
<pb n="KR3j0110_WYG_000-35a"/>
此說則有此事心說相應禍福從之禍福之起生於心<lb/>
念理自如是横渠說言形則卜如響以是知形質蔽固<lb/>
之鄙心不能黙然自達於性與天道性與天道萬事有<lb/>
無皆其分内所固有也雖有出於思慮之表者亦是分<lb/>
内正横渠所謂形質蔽固之鄙心不能黙然自達於性<lb/>
與天道也<lb/>
莊周言生之來不能却其去不能止悲夫世之人以為<lb/>
飬形足以存生而飬形果不足以存生則世奚足為哉<lb/>
<pb n="KR3j0110_WYG_000-35b"/>
此謂有意於飬形以存生者也有意於飬形以存生則<lb/>
實有不可存生若無意於飬形以存生則飬形豈有不<lb/>
存生之理莊周又言雖不足為而不可不為者其為不<lb/>
免矣夫欲免為形者莫如棄世棄世則無累無累則<lb/>
正平正平則與彼更生更生則幾矣夫所謂棄世無<lb/>
累是無意者也至於更生則幾矣則所謂無意於飬形<lb/>
以存生者方可以存生也所謂雖不足為不可不為也<lb/>
不可不為者任之而已非實為也其為不免矣實為之<lb/>
<pb n="KR3j0110_WYG_000-36a"/>
而有所為也故不免此飬生之要也<lb/>
論飬生者以神氣相守為本列子體合於心心合於氣<lb/>
氣合於神神合於無莊子廣成一章皆飬生之祖也至<lb/>
謂汎乎若不繫之舟瞳然若新生之犢皆是所以發明<lb/>
此理此理既明能更調出入息乆之息住或存想一處<lb/>
心不外馳皆可以却疾延年也嵇叔夜言神仙可以學<lb/>
得不死可以力致勉之至矣<lb/>
晁文元法藏碎金云百骸道引貴乎動乆乆則和柔又<lb/>
<pb n="KR3j0110_WYG_000-36b"/>
云道氣令和引體令柔是知道引以和柔為至氣和體<lb/>
平疾不得入矣此晁公親得此味者據其所知而言也<lb/>
然則氣錯襍體强梗乃疾病死傷之本也<lb/>
士㑹在秦三年不見士伯其人曰能亡人於國不能見<lb/>
於此焉用之士季曰吾與之同罪非義之也將何見焉<lb/>
及歸遂不見自古以來能知非省過不與人為黨如士<lb/>
㑹者蓋鮮矣後世議者以為與人長乆不計是非邪正<lb/>
皆以為善其亦未知士㑹之用心矣<lb/>
<pb n="KR3j0110_WYG_000-37a"/>
陳太丘以太守受侯常侍之託歸罪於巳此君子用心<lb/>
也然不得專謂之正所謂正者不揚其非隐黙而去之<lb/>
可也但當時風俗激訐太甚陳太丘不得已而欲矯其<lb/>
弊耳不然亦非所以垂世立教也<lb/>
文中子稱北山黄公善醫先寢膳而後針藥孫思邈千<lb/>
金方惡疾大風論云難療易療屬在前人不關醫藥又<lb/>
著醫書稱凡病自治八分師治二分觀此數者則所以<lb/>
治疾者亦可知其大概矣<lb/>
<pb n="KR3j0110_WYG_000-37b"/>
賞必當功罰必當罪刻核之論也罪疑惟輕功疑惟重<lb/>
君子長者之心也以君子長者之心為心則自無刻核<lb/>
之論如君子不盡人之忠不竭人之歡去其臣也必使<lb/>
可復仕去其妻也必使可復嫁如此等論上下薫蒸則<lb/>
太平之功可立致也芝草生甘露降醴泉出皆是此等<lb/>
和氣薰蒸所生<lb/>
自古人君道人使諫容受直言亦未必出於至誠為善<lb/>
也惟明於利害知諌之必有益於巳故信納不疑且不<lb/>
<pb n="KR3j0110_WYG_000-38a"/>
以為難也如趙簡子唐太宗皆是也趙簡子親簒晉國<lb/>
唐太宗殺兄逼父無所不至至於聞諫則喜不以為難<lb/>
者葢知納諫有益而拒諌為有損知納諌利於已而拒<lb/>
諌必害吾身也今夫病者起居無禁飲食無忌無人勸<lb/>
止則死必矣夫勸止果善意乎惡意乎此不待剖判而<lb/>
後喻也唐明皇相李林甫十九年間無一言忤㫖卒至<lb/>
大禍夫忤㫖與不忤㫖人君果孰利乎然自古人君自<lb/>
非昏惑失志皆知此理然不能用者亦由奸人逆為之<lb/>
<pb n="KR3j0110_WYG_000-38b"/>
說以為為此論者必有所為或以為有黨或以為邀名<lb/>
其說不一人君甘心信之而忠言直詞不復可入矣故<lb/>
至於危亡而卒不悟也易曰入於左腹獲明夷之心於<lb/>
出門庭象曰入於左腹獲心意也夫所謂獲心意也者<lb/>
固已奪其心而蠱壊之也忠臣義士寧得而救之耶<lb/>
引導攝生平時不見有力惟有横生之疾則得力矣引<lb/>
用善良平時未知其益惟有卒然之禍則當知之所以<lb/>
病危不死國危不亡者知此道也<lb/>
<pb n="KR3j0110_WYG_000-39a"/>
常人之情多是私意而不能自觀省也如園林花竹已<lb/>
自種植者見之意思便别他人所種植者雖甚愛之終<lb/>
無親暱之意草木無知猶私之如此况其親黨之所愛<lb/>
乎若於此類盡能觀省其亦將寡過而得至公之體矣<lb/>
從師學問當知輕重既知輕重然後愼擇而謹守之可<lb/>
也所謂知輕重者如七十子之徒從孔子則當事事模<lb/>
範不當少異然有不安於心者猶當詳問以釋其疑疑<lb/>
釋心安而後從之如子路之問孔子反覆辯難亦可見<lb/>
<pb n="KR3j0110_WYG_000-39b"/>
矣自孔子以降性各有偏見或未至事事學之安得不<lb/>
為大害此聖人之後所以多流而入於異端皆由不知<lb/>
輕重也然學者從師便有私心以巳所傳為是私心既<lb/>
生百病俱出此固未足以語於學矣<lb/>
人君取人不當以一事一言之悞便為可去一事一言<lb/>
之善便為可信要當論其大概邪正及公議之所去取<lb/>
者耳自古人君常失於此小人取媚於君者術固多端<lb/>
然大抵必先多為可信以中上志然後彌縫補合以乆<lb/>
<pb n="KR3j0110_WYG_000-40a"/>
其權乘勢高下以遂其意大則簒奪小則敗國不可不<lb/>
察也班固論石顯師丹事最為有益顯内自知擅權事<lb/>
柄在掌握恐天子納用左右耳目有以間已乃時歸誠<lb/>
取一信以為騐顯常使至諸官有所徴發顯先自白恐<lb/>
後漏盡宫閉請使詔吏開門上許之顯故投夜還稱詔<lb/>
開門入後果有上書告顯顓命矯詔開宫門天子聞之<lb/>
笑以書示顯此元帝在顯術中而不悟其不亡者幸也<lb/>
人有上書言自古者以龜貝為貨今以錢易之民以故<lb/>
<pb n="KR3j0110_WYG_000-40b"/>
貧宜可改幣上問師丹丹對言可改章下有司議皆以<lb/>
為行錢以來乆難卒變易丹老人忘其前語後從公卿<lb/>
議哀帝亦不能察也師丹傳若不言老人忘其前語則<lb/>
丹為反覆無據之人石顯傳若不言時歸誠取一信以<lb/>
為騐則顯罪狀亦不甚明白惟此數語然後其人生平<lb/>
忠邪自可詳考非班固高識逺見有益世教何以及此<lb/>
人君但以一事一言以分邪正一事一言以為去取而<lb/>
不論大㮣邪正公議是非葢亦不知此矣而不為小人<lb/>
<pb n="KR3j0110_WYG_000-41a"/>
所誤以至敗亡者幸而已矣<lb/>
其在東夷北狄西戎南蠻雖大曰子吳子楚子之類皆<lb/>
是也鄭康成以此一節為九州之外長也然亦謂雖有<lb/>
侯伯之地本爵亦無過子是以同名曰子而國語呉語<lb/>
夫命圭有命固曰呉伯不曰呉王夫所謂吳伯正謂牧<lb/>
伯之伯如禮記五官之長曰伯周禮九命作伯及周召<lb/>
二伯之類是也而韋昭以為呉本稱伯故曰呉伯大謬<lb/>
妄矣<lb/>
<pb n="KR3j0110_WYG_000-41b"/>
李斯李林甫之徒當極盛時自知不可禍敗必及察其<lb/>
所言皆知之矣如使二人者知其如此痛自改悔變前<lb/>
所為言之於君言之於衆以求自新則可以變禍為福<lb/>
易亡為存惟其不能改所以禍敗危亡必及也若此者<lb/>
可謂自棄矣可謂委其身於劍㦸矣不然不得為下愚<lb/>
不移也雖然自古天道察人之不能改必飬成其惡所<lb/>
謂厚其毒而降之罰也如秦之末世是也方陳勝未起<lb/>
外難未作先有内禍改用忠良則基業豈有便壊之理<lb/>
<pb n="KR3j0110_WYG_000-42a"/>
惟不如此所以謂之飬成其惡也<lb/>
列子謂伯昏無人射列子無字音莫侯反莊子不音讀<lb/>
如本字也列禦冦之齊中道而反遇伯昏瞀人申徒嘉<lb/>
與鄭子産同師伯昏無人然則伯昏無人自一人也伯<lb/>
昏瞀人自一人也列子既師呉丘子林友伯昏瞀人乃<lb/>
居南郭又言師老商氏友伯高子不知老商氏即呉丘<lb/>
子林耶或别一人也又不知伯高子與無人瞀人為一<lb/>
為二也此雖禦冦寓言然據文指事則自不一要皆獨<lb/>
<pb n="KR3j0110_WYG_000-42b"/>
立絶塵高出一時之上者也<lb/>
列禦冦謂伯昏無人射引之盈貫張湛解云盡弦窮鏑<lb/>
郭象云盈貫猶溢鏑也措杯水其肘上張湛云手停審<lb/>
故杯水不傾郭象云左手如拒右手如附枝右手放發<lb/>
而左手不知故可措之杯水也如此之類訓釋明白文<lb/>
詞高古皆後人所不到又揮斥八極神氣不變郭象以<lb/>
為徳充於内則神滿於外逺近幽深皆明故審安危之<lb/>
機而泊然自得也如此等語殆類有得者矣<lb/>
<pb n="KR3j0110_WYG_000-43a"/>
莊子聖人之心非曰静也善故静也萬物無足以擾心<lb/>
者故静也水静猶明而况精神葢言聖人之静非以静<lb/>
為善故静耳萬物無足以擾心者則自然静也水静猶<lb/>
明而況精神静之至也自然之應也<lb/>
月令上丁釋菜周禮大胥舍菜合舞釋菜者不用牲牢<lb/>
幣帛釋蘋藻而已禮之輕者至釋奠則有牲牢幣帛獨<lb/>
無迎尸以下之禮耳夫禮於先師先聖而用禮之輕者<lb/>
何也曰陶匏燔柴以事上帝亦貴乎簡也云爾<lb/>
<pb n="KR3j0110_WYG_000-43b"/>
李絳對憲宗言人臣生死係人主喜怒凡此等語皆不<lb/>
當對人主輕說如昏君暗主便以為當然適足以啓其<lb/>
驕心未有毫髪之補而有無窮之禍也不如後漢樊英<lb/>
對順帝言陛下焉能生臣焉能殺臣焉能貴臣焉能賤<lb/>
臣之語能消人主未萌之驕而長其敬賢之心詩曰辭<lb/>
之輯矣民之洽矣辭之繹矣民之莫矣樊英之謂乎<lb/>
莊子徐無鬼篇所謂暖姝者學一先生之言則暖暖姝<lb/>
姝而私自悅也自以為足矣而未知未始有物也莊子<lb/>
<pb n="KR3j0110_WYG_000-44a"/>
此論備見小人私意小知自足情狀世人自私害正者<lb/>
無不如是但論之未盡不能取信於人所謂未始有物<lb/>
也者非學者所當先論也<lb/>
莊子稱目無所見耳無所聞心無所知曈然如新生之<lb/>
犢而無問其故泛若不繫之舟齧缺睡寐神農晝暝自<lb/>
以此論為極至也至所謂有干越之劔者柙而藏之不<lb/>
敢用也精神並流四達上際於天下蟠於地則實為飬<lb/>
生要訣<lb/>
<pb n="KR3j0110_WYG_000-44b"/>
列子稱子列子學也三年之後心不敢念是非口不敢<lb/>
言利害又言列子自以為未始學而歸古人所謂學者<lb/>
類如是其亦異於後人所謂學矣<lb/>
齊桓公常與管仲謀伐衛退朝而入衛姬望見君下堂<lb/>
再拜請衛君之罪公曰吾與衛無故對曰妾望君之入<lb/>
也足高氣强伐國之志也見妾而有動色伐衛也明日<lb/>
君朝揖管仲而進之管仲曰君舍衛乎公曰安適之管<lb/>
仲曰君之揖朝也恭而言也徐見臣而有慚色臣是以<lb/>
<pb n="KR3j0110_WYG_000-45a"/>
知之公曰善仲父治外夫人治内寡人不為諸侯笑矣<lb/>
夫心術之動毫髪不能自隱必為人知不可得而欺也<lb/>
管仲衛姬之知桓公亦可見矣此謂微之顯誠之不可<lb/>
掩也海上之鷗舞而不下彼必有以知之矣孰謂色莊<lb/>
言厲而可以自蔽乎<lb/>
天下風俗美惡之極無有不由積累而成者至於人才<lb/>
事業必因積累之乆互相推激然後能至微妙且如漢<lb/>
魏以來士大夫多以字畫為事西晉以後尤盛故積累<lb/>
<pb n="KR3j0110_WYG_000-45b"/>
推激至王右軍然後能造微入妙若魏晉以前不以字<lb/>
畫為事右軍縱能書必不能便至如此之妙學問工夫<lb/>
何獨不然三代聖賢相繼故聖賢之出如此之衆亦有<lb/>
積累推激之功也<lb/>
孟子桃應問一章王介甫劉原父皆不以為然劉原父<lb/>
論齊國夏衛曼姑帥師圍戚曼姑受命而立輙其不可<lb/>
以圍戚何也或問乎孟子曰舜為天子臯陶為士師瞽<lb/>
瞍殺人則執之乎孟子曰執之今以蒯瞶為瞽瞍以輙<lb/>
<pb n="KR3j0110_WYG_000-46a"/>
為舜以曼姑為臯陶此孟子之義已曰孟子未盡於義<lb/>
也伯夷叔齊讓國不取餓於首陽之下終身訢然以謂<lb/>
求仁得仁故無怨也夫不以能有其國家為貴而以全<lb/>
其志義為安故孔子稱之舜有天下瞽瞍殺人是亦將<lb/>
且循伯夷之義安在其循有司之法而以巳之貴加其<lb/>
親此不為知春秋歐陽公論柴守禮殺人事世宗不問<lb/>
為知權也以為天子有宗廟社稷之重百官之衛朝廷<lb/>
之嚴無有竊負而逃之理范淳夫以此章為非孟子語<lb/>
<pb n="KR3j0110_WYG_000-46b"/>
也程正叔以為此語有悞謬處滎陽公常言介甫原父<lb/>
皆以孟子答之為非曷不曰是舜為天子瞽瞍殺人臯<lb/>
陶亦不得執此二公之論也予聞之師友曰是不然聖<lb/>
賢立教務成其善而已言不委曲則理不明今曰舜為<lb/>
天子瞽瞍殺人臯陶不得而執而學者何問焉若必以<lb/>
是答之是亦二公而已矣何以為孟子何以知其然齊<lb/>
宣好樂與勇好貨與色以常人論之皆在所不答而孟<lb/>
子告之如此亦委曲以導其志使其趨於善而已不然<lb/>
<pb n="KR3j0110_WYG_000-47a"/>
何以為孟子然則桃應之問孟子之答亦盡夫世人委<lb/>
曲之意而使之趨正道也爾若以為不然則問者為不<lb/>
必問答者為不必答也<lb/>
歷觀古人為君帥師而覆敗䧟虜者未嘗以為深罪而<lb/>
必使之死而後巳也秦伯之用孟明之類葢可見矣至<lb/>
漢武帝時李陵敗亡然後以為深罪而當世之人亦以<lb/>
為隤其家聲也其後敗亡者以為大戮皆起於此蓋士<lb/>
大夫學術不明知識淺下懐謟諛以事君而忘古人之<lb/>
<pb n="KR3j0110_WYG_000-47b"/>
大義也夫帥師而戰敗亡常事其事有當誅者有不當<lb/>
誅者獨論其事之輕重事之是非而察其用心何如而<lb/>
要其歸焉可也秦伯之用孟明之類是也若以一概論<lb/>
之以為可誅而不究夫用心何如此秦漢以下庸主之<lb/>
驕心邪臣之諛悅終必有以敗夫國家也夫力屈而偽<lb/>
降降有所為或在乆逺或在宻邇其效必見安得與夫<lb/>
背主歸賊反害其主而脫其死者一例戮殺哉蜀黄權<lb/>
降魏先主以為孤負黄權黄權不負孤也猶得古人之<lb/>
<pb n="KR3j0110_WYG_000-48a"/>
用心<lb/>
春秋之世家臣而欲張公室者皆以為大罪此必非聖<lb/>
人之本㫖家臣而忘公室諸侯士大夫而忘王室猶子<lb/>
之愛其父而忘其祖也可乎家臣而不忘公室者正也<lb/>
但當先其所事使之盡忠於其君焉可也其不肯聼之<lb/>
則遂去之可也茍不以告而遂圖之此其所以為罪也<lb/>
與<lb/>
抑詩衛武公刺厲王也嗚呼小子未知臧否者惡厲王<lb/>
<pb n="KR3j0110_WYG_000-48b"/>
敗周室之衰怨之之深也而歐公詩本義以為遍考古<lb/>
人未有謂君為小子者言小子者武公自謂也未知臧<lb/>
否者不度可否也至於言提其耳則言刺王之不可教<lb/>
誨提其耳而告之欲其聼而王終不聼信也夫既曰提<lb/>
其耳矣而不得謂之小子則若失輕重之序者考槃詩<lb/>
永矢勿諼勿告勿過者怨其君失道欲與之絶而知其<lb/>
不可復改也然此皆非詩人本意詩人之意特欲為艱<lb/>
難之辭苦口之語有以感發之庻幾其君猶有悔也先<lb/>
<pb n="KR3j0110_WYG_000-49a"/>
儒之解未為害義而歐公以為如鄭之說進則喜樂退<lb/>
則怨懟乃不知命之狠人耳以為勿諼者謂碩人居於<lb/>
山澗之間不以為狹而獨言自謂不忘此樂也勿過謂<lb/>
不復有所他之也勿告者自得其樂不可妄以語人也<lb/>
歐公之意以為君不可怨怨君非義故以小子為自謂<lb/>
而勿諼勿過勿告非有及君之意然而高子以小弁為<lb/>
小人之詩曰怨孟子以高子為固矣且以親之過大而<lb/>
不怨是愈疏也愈疏不孝也然則事君愈疏而不怨是<lb/>
<pb n="KR3j0110_WYG_000-49b"/>
愈疏也愈疏不孝也然則事君愈疏而不怨亦可得為<lb/>
忠乎孔子曰詩可以怨然則怨者乃所以甚愛其君也<lb/>
此固忠孝之道無所不用其極有不能忘於心者也故<lb/>
思之深則怨之切念之甚則痛之深於常人有是乎歐<lb/>
公既未察此義人君習見秦漢以來以怨望為大罪遂<lb/>
以為常違君臣規戒相與之道而啟佞人懐利謬敬以<lb/>
事君者之心且使後世庸主督察臣下無復人理使不<lb/>
得議已皆此等議論有以發之不得不詳辨也<lb/>
<pb n="KR3j0110_WYG_000-50a"/>
古人褒貶取舍考其用心而不計其行事其心是也其<lb/>
義非也君子不以為非其心非也其事是也君子不以<lb/>
為是季札歸呉弑君之賊猶在季子不以為討春秋不<lb/>
罪也何也知其力有所不足起而行吾志則國家之禍<lb/>
顛覆將及甚而至於亡其害有甚於前日之惡故季子<lb/>
隱忍而姑置之其意必不以是而止也聖人推明其志<lb/>
故不以為不然也范文子請老郤克實代之使之快意<lb/>
於齊不得為正也而古人不以為非者范文子知郤克<lb/>
<pb n="KR3j0110_WYG_000-50b"/>
不得志於齊其禍國家必有大於伐齊君昏於上無與<lb/>
同德衆懐奸於下無與同力故亦隱忍而不與之爭古<lb/>
人推明文子之意亦不以為不然也桓公殺公子糾召<lb/>
忽死之管仲不死聖人不以管仲為不當死特以管仲<lb/>
不死其所為者有大於死也使王室猶存中國尚在被<lb/>
髪左祍之禍不及九州管仲雖欲死子紏之難安得而<lb/>
死之此聖人所以深與之也周公東征二公當世大賢<lb/>
而在朝廷獨無一言諫止成王至雷風之變然後明周<lb/>
<pb n="KR3j0110_WYG_000-51a"/>
公之忠彼固知未可言則不言恐害夫大事也然此等<lb/>
事皆繫夫用心如何不容有毫髪私心私心存焉則事<lb/>
雖是不免得罪於聖人使無私心而有所為則無適而<lb/>
不可<lb/>
忍之名一也而用不同必有忍其乃有濟小不忍則亂<lb/>
大謀此皆聖賢之所謂忍忍於不善以就善也所謂吉<lb/>
德也而世俗之所謂忍如猜忍剛忍之類乃是忍於善<lb/>
而就不善也所謂凶德也王導不忍美人之勸酒恐其<lb/>
<pb n="KR3j0110_WYG_000-51b"/>
見殺而强為之飲此則不忍也正所謂忍於不善而就<lb/>
善也非吉德而何王敦之不顧美人之死而不為之飲<lb/>
此世俗之所為忍忍於善而就不善也非凶德而何天<lb/>
之報施必以其類觀王導王敦之後興衰禍福蓋可見<lb/>
矣然則不忍者正人之良心孟子所謂人皆有不忍人<lb/>
之心者是也而世俗所謂忍者賊義害善之本殺身覆<lb/>
族之由也項羽為人不忍雖不能成事要之良心猶在<lb/>
伍子胥為人剛戾忍詬雖能成事然良心䘮失盡矣子<lb/>
<pb n="KR3j0110_WYG_000-52a"/>
家子曰一慚之不忍而終身慚乎王導能忍事此皆忍<lb/>
不善以就善之謂也<lb/>
齊有彗星齊侯使禳之晏子以為天之有彗以除穢也<lb/>
君無有穢又何禳焉若德之穢禳之何損晏子之意固<lb/>
善然進言於君者但當言恐懼脩省德之未脩政之未<lb/>
善用人未明百姓未安以驕惰縱佚克伐怨欲之所致<lb/>
不當言君無穢德乂何禳焉也凡此皆開人君諱惡違<lb/>
善之端末流之弊至有不可勝言者不可不戒也<lb/>
<pb n="KR3j0110_WYG_000-52b"/>
郊祀后稷以配天宗祀文王於明堂鄭康成以為天者<lb/>
所感之天神如周人木德所感靈威仰也以后稷配明<lb/>
堂遍祭五帝以文王配祭法有虞氏禘黄帝而郊嚳則<lb/>
以為禘者祭昊天於圜丘郊則以為祭上帝於南郊是<lb/>
則圜丘南郊為兩事禘與郊為兩祭禘大於郊圜丘大<lb/>
於南郊昊天有成命郊祀天地也我將祀文王於明堂<lb/>
噫嘻春夏祈榖於上帝皆為此說又以為春祈榖即月<lb/>
令孟春祈榖於上帝夏祈榖即左氏龍見而雩及月令<lb/>
<pb n="KR3j0110_WYG_000-53a"/>
仲夏雩帝以祈榖月令誤言於仲夏雝禘太祖即祫禘<lb/>
之禘禘於宗廟者也長發大禘也即祭感生帝之禘禮<lb/>
不王不禘王者禘其祖之所自出皆以祭感生之帝而<lb/>
以祖配之也凡此皆誕妄不經之甚無足取信郊祀后<lb/>
稷以配天宗祀文王於明堂以配上帝天如言國上帝<lb/>
如言其君也南郊所以祭天圜丘即南郊王者禘其祖<lb/>
之所自出則於太祖之廟而祭所出之帝故曰不王不<lb/>
禘祈榖言春夏之間祭天地其禮則亡矣月令之類皆<lb/>
<pb n="KR3j0110_WYG_000-53b"/>
不足信雩祭則非所以祭天也不得以祈榖為一春秋<lb/>
書大雩則通言祭天矣又祭法所記皆未可信也<lb/>
朝廷有伉直之風然後臨難有死節之士五代之際能<lb/>
以端謹厚重不忌嫉人不為中傷不為傾䧟已是極至<lb/>
若責仗節死難則猶闕焉曹彬在朝忠厚寛和足師表<lb/>
一世然史家稱其未嘗抗詞忤㫖此乃為大臣功名之<lb/>
極勢湏如此然未可以為事君之法五代之際所以無<lb/>
死節之士良由以此為是事君之法當如宋璟顔眞卿<lb/>
<pb n="KR3j0110_WYG_000-54a"/>
蕭復乃是極至人主必欲有益於國則當何用亦曰當<lb/>
用伉直之士緩急有益於巳者耳不然累千百人緩急<lb/>
之際各自為計亦何用哉然則抗直之風亦在人主奬<lb/>
進之耳此是為國者切巳利害也唐太宗固知之矣<lb/>
勢位使人徃徃不能自知如氣血之盛詞色舉動悉與<lb/>
常人不同而亦不自知也醉酒者天地易位服藥者喜<lb/>
怒不定酒消藥散則復如常君子思所以自飬不可不<lb/>
察也<lb/>
<pb n="KR3j0110_WYG_000-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　紫微雜說<lb/>
</p>
<p>
</p>
  </div>
</body>
</text>
</TEI>
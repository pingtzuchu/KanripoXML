<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周子抄釋</head>
    <p>
<pb n="KR3a0089_WYG_000-1a"/>
欽定四庫全書　　　　　子部一<lb/>
　周子抄釋　　　　　　　儒家類<lb/>
　　提要<lb/>
　　　　<hi>臣</hi>等謹案周子抄釋二卷明呂柟撰柟有涇<lb/>
　　　　野經說别著録宋五子惟周子著書最少而<lb/>
　　　　諸儒辨論則惟周子之書最多無極太極之<lb/>
　　　　說朱陸兩家齗齗相規至今五六百年不能<lb/>
　　　　歸一太極圖說與通書表裏之說元何虚中<lb/>
<pb n="KR3a0089_WYG_000-1b"/>
　　　　至特著一書辨此一語論者亦遞相攻撃究<lb/>
　　　　無定評主靜之說至明代詬爭尤甚是編葢<lb/>
　　　　因周子全書而撮其精要一卷為太極圖說<lb/>
　　　　通書二卷為遺文遺詩而附以襍記一卷則<lb/>
　　　　本𫝊墓碣事狀也較全書特為簡潔每條之<lb/>
　　　　下各釋以一二語或標其大㫖或推所未言<lb/>
　　　　之意較諸家連篇累牘之辨亦特為淳實其<lb/>
　　　　釋荀子元不識誠一條謂貶荀子太過而以<lb/>
<pb n="KR3a0089_WYG_000-2a"/>
　　　　大學中庸之言誠擬荀子之言誠未免駁襍<lb/>
　　　　釋飬心亭記一條謂寡欲亦允執厥中之義<lb/>
　　　　若至於無恐難通行於衆亦未免詞不逹意<lb/>
　　　　然大㫖亦為不悖觀周子之書者其精華畧<lb/>
　　　　具於此矣乾隆四十五年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0089_WYG_000-3a"/>
周子抄釋原序<lb/>
通書四十章周子之所述也周子名惇頥字茂叔舂陵<lb/>
人推其道學所自或曰傳太極於穆修也修傳先天圖<lb/>
於种放放傳於陳搏此殆其學之一師也非其至者也<lb/>
希夷先生有天下之願而卒與鳯歌荷蓧長往不來者<lb/>
伍於聖人無可無不可之道亦似有未至者程明道先<lb/>
生嘗謂門弟子曰昔受學於周子令尋仲尼顔子所樂<lb/>
者何事而明道先生自再見周子吟風弄月以歸道學<lb/>
<pb n="KR3a0089_WYG_000-3b"/>
之士皆謂程顥氏續孟子不傳之緖則周子豈特為种<lb/>
穆之學而止者哉粤若稽古孔子述三王之道立百王<lb/>
經世之法孟軻氏闢楊墨推明孔子之澤以為萬世不<lb/>
斬人謂孟氏功不在禹下今周子啟程氏兄弟以不傳<lb/>
之玅一旦萬古之光明將為百世之利澤如日中天如<lb/>
水行地其功蓋在孔門之間矣人見其書之約也而不<lb/>
知其道之大也見其文之質也而不知其義之精也見<lb/>
其言之淡也而不知其味之長也顧愚何足以知之然<lb/>
<pb n="KR3a0089_WYG_000-4a"/>
服膺有年矣試舉其一二語為同志者啓予之益乎患<lb/>
人以發䇿决科榮身肥家希世取寵為事也則曰志伊<lb/>
尹之所志患人以廣聞見工文詞矜智能慕空寂為事<lb/>
也則曰學顔子之所學人有真能立伊尹之志修顔子<lb/>
之學者然後知通書之言包括至大而聖門之事業無<lb/>
窮矣故此二卷書皆發端以示人者宜度越諸子直以<lb/>
易詩書春秋語孟同流行乎天下是以叙而藏之遇天<lb/>
下之善士又尚前修而欲讀其書者則傳焉五峯胡宏<lb/>
<pb n="KR3a0089_WYG_000-4b"/>
序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周子抄釋卷二</head> <lb/>
    <p>
<pb n="KR3a0089_WYG_002-1a"/>
欽定四庫全書<lb/>
　周子抄釋卷二<lb/>
　　　　　　　　　　　　　明　吕柟　撰<lb/>
　　　拙賦第一<lb/>
或謂予曰人謂子拙予曰巧竊所恥也且患世多巧也<lb/>
喜而賦之<lb/>
巧者言拙者黙巧者勞拙者逸巧者賊拙者德巧者㓙<lb/>
拙者吉嗚呼天下拙刑政徹上安下順風清弊絶<hi>釋巧只是</hi>
<pb n="KR3a0089_WYG_002-1b"/>
<hi>偽拙只是實</hi>
　　　愛蓮說第二<lb/>
水陸草木之花可愛者甚蕃晉陶淵明獨愛菊自李唐<lb/>
來世人甚愛牡丹予獨愛蓮之出淤泥而不染濯清漣<lb/>
而不夭中通外直不蔓不枝香逺益清亭亭淨植可逺<lb/>
觀而不可䙝玩焉予謂菊花之隱逸者也牡丹花之富<lb/>
貴者也蓮花之君子者也噫菊之愛陶之後鮮有聞蓮<lb/>
之愛同予者何人牡丹之愛宜乎衆矣<hi>釋周子不惟以陶自比其言富</hi>
<pb n="KR3a0089_WYG_002-2a"/>
<hi>乎</hi>
　　　養心亭記第三<lb/>
孟子曰養心莫善於寡欲其為人也寡欲雖有不存焉<lb/>
者寡矣其為人也多欲雖有存焉者寡矣予謂養心不<lb/>
止於寡焉而存耳葢寡焉以至於無無則誠立明通誠<lb/>
立賢也明通聖也是聖賢非性生必養心而至之養心<lb/>
之善有大焉如此存乎其人而已張子宗範有行有文<lb/>
其居背山靣水山之麓構亭甚清淨予偶坐而愛之因<lb/>
<pb n="KR3a0089_WYG_002-2b"/>
題曰養心既謝且求說故書以勉<hi>釋寡欲亦允執厥中之義若至於無恐難</hi>
<hi>通行於衆</hi>
　　　邵州遷學釋菜文第四<lb/>
惟夫子道高德厚教化無窮實與天地參而四時同上<lb/>
自國都下及州縣通立廟貌州守縣令春秋釋奠雖天<lb/>
子之尊入廟肅恭行禮其重誠與天地參焉儒衣冠學<lb/>
道業者列室於廟朝夕目瞻睟容心慕至德㡬於顔氏<lb/>
之子者有之得其位施其澤及生民者代有之然夫子<lb/>
<pb n="KR3a0089_WYG_002-3a"/>
之宫可忽歟而邵置於惡地掩於衙門左獄右庾穢喧<lb/>
歴年惇頥攝守州符嘗拜堂下惕汗流背起而議遷得<lb/>
地東南高明協卜用舊增新不日成就采章冕服儼坐<lb/>
有序諸生既集率僚告成謹以禮幣藻蘋式陳明薦以<lb/>
兖國公顔子等配<lb/>
維治平五年歳次戊申正月甲戌朔三日丙子朝奉郞<lb/>
尚書駕部員外郞通判永州軍州兼管内勸農事權發<lb/>
遣邵州軍州事上騎都尉賜緋魚袋周惇頥敢昭告於<lb/>
<pb n="KR3a0089_WYG_002-3b"/>
先師兖國公顔子爰以遷修廟學成恭修釋菜於先聖<lb/>
至聖文宣王惟子睿性通㣲實幾於聖明誠道確夫子<lb/>
稱賢謹以禮幣藻齊式陳明獻從祀配神<hi>釋配獨稱顔子則周子學</hi>
<hi>行為人可想見矣</hi>
　　　吉州彭推官詩序第五<lb/>
惇實慶厯初為洪州分寧縣主簿被外臺檄承乏袁州<lb/>
盧溪鎭市征之局局鮮事袁之進士多來講學於公齋<lb/>
因談及今朝江左律詩之工坐間誦吉州彭推官篇者<lb/>
<pb n="KR3a0089_WYG_002-4a"/>
六七其句字信乎能覷天巧而膾炙人口矣我聞分寧<lb/>
新邑宰上未踰月而才明之譽已飛數百里有謂惇實<lb/>
曰邑宰太博思永即嚮所誦之詩推官之子也吉與袁<lb/>
鄰郡父兄輩皆識推官苐為善内樂殊忘官之高卑齒<lb/>
之壯老以至於没其慶將發於是乎惇實故又知推官<lb/>
之德暨還邑局聞推官之詩益多亦能記誦不忘十五<lb/>
年而太博為刑部郎中直史舘益州路轉運使惇實自<lb/>
南昌知縣就移僉署巴川郡判官㕔公事益梓鄰路也<lb/>
<pb n="KR3a0089_WYG_002-4b"/>
泝流赴局過渝州越三舍接巴川境間有温泉佛寺艤<lb/>
舟遊覽忽覩榜詩乃推官之作喜豁讀訖録本納於轉<lb/>
運公公復書重謝且曰願刻一石若䝉繼以短序尤荷<lb/>
厚意故序於詩後而命工刻石置寺之堂焉實嘉祐二<lb/>
年正月十五日云承奉郎守太子中舍僉署合州軍事<lb/>
判官㕔公事周惇實撰<hi>釋序止詳歴履而不言其詩美何似可知其恭矣</hi>
　　　簡書第六<lb/>
上二十六叔書云惇實啓孟秋猶熱伏惟二十六叔三<lb/>
<pb n="KR3a0089_WYG_002-5a"/>
十一叔諸叔母諸兄長尊體起居萬福周興來知安樂<lb/>
喜無盡惇實守官外與新婦幸如常不勞憂念來春歸<lb/>
鄉即遂拜侍床間伏望順時倍加保愛不備姪男惇實<lb/>
狀拜上七月六日夜二十六叔三十一叔諸叔母諸兄<lb/>
長座前　諸弟諸姪安樂好將息好將息<hi>釋觀此書恭慈和睦之氣</hi>
<hi>藹然可知其能復不善之動以齊家矣</hi>
與仲章姪書云仲章夏熱計新婦男女安健我此中與<lb/>
叔母李老通老韓姐善二以下並安近逓中得先公加<lb/>
<pb n="KR3a0089_WYG_002-5b"/>
贈官誥贈諫議大夫家門幸事幸事汝備酒果香茶詣<lb/>
墳前告聞先公諌議也未相見千萬好將息不具叔押<lb/>
付仲章　六月十四日　諸處書立使周一父子送去<lb/>
　叔母韓姐傳語汝與新婦姪女姪兒各計安好將息<lb/>
百一百二附兄嫂起居之問善二與新婦安安汝切不<lb/>
得來汝切不得來周　翁夫妻安否周一父子看守墳<lb/>
塋小心否周㓜二安否如何也<hi>釋讀此書而不興孝慈之念者非夫也</hi>
與傅茂才書云惇實頓首傅君茂才足下昨日飯㑹上<lb/>
<pb n="KR3a0089_WYG_002-6a"/>
草草致書不識已逹否日惟履用休適惇實自春來郡<lb/>
事併多又新守將至諸要備辦稍有一日空暇則或過<lb/>
客或節辰或不時聚㑹每㑹即作詩雅則雅矣形亦勞<lb/>
瘁故尚未有意思為足下作䇿問勿訝勿訝遂州平絞<lb/>
紗輕細者染得好皂者告買一疋自要作夏衫并買樗<lb/>
蒲綾袴叚二箇碎事煩聒愧悚愧悚急遣人探新守次<lb/>
走筆不謹暄燠加愛加愛不宣惇實頓首傅君茂才足<lb/>
下<hi>釋自是近人情而不詭</hi>
<pb n="KR3a0089_WYG_002-6b"/>
慰李才元書云惇實頓首變故不常竊審尊夫人太君<lb/>
奄棄榮養伏惟號天永慕難以勝處罔極奈何孝思奈<lb/>
何敢冀節哀以從中制卑情不任苦痛之至謹奉疏以<lb/>
慰不宣謹疏四月某日汝南周惇實疏上<hi>釋其臨䘮也哀矣</hi>
　　　詩絶句第七<hi>釋絶句自見胸次飄然有道存焉</hi>
有風還自掩無事晝常闗開闔從方便乾坤在此間<hi>題門</hi>
<hi>扇</hi>
退之自謂如夫子原道深排佛老非不識大顛何似者<lb/>
<pb n="KR3a0089_WYG_002-7a"/>
數書珍重更畱衣<hi>題大顛壁</hi>
鳥落柴門掩夕暉昏鴉數㸃傍林飛吟餘小立闌干外<lb/>
遥見樵漁一路歸<hi>題春晚</hi>
東風放牧出長坡誰識兒童樂趣多歸路轉鞭牛背上<lb/>
笛聲吹老太平歌<hi>題牧童</hi>
琳宫金刹接林巒一徑潛通竹徑寒是處塵埃皆可息<lb/>
時清終未忍辭官<hi>經古寺</hi>
劒立溪峯信險深吾皇大道正天心百年外户都無閉<lb/>
<pb n="KR3a0089_WYG_002-7b"/>
空有關名㸃貢琛<hi>題劒門</hi>
聞有山巖即去尋亦躋雲外入松隂雖然未是洞中境<lb/>
且異人間名利心<hi>同友人遊羅巖</hi>
紅塵白日無閑人况有魚緋繋此身闕上羅浮閑送目<lb/>
浩然心意復吾眞<hi>題惠州羅浮山</hi>
山盤江上虬龍活殿倚雲中洞府深欽想眞風杳何在<lb/>
偃松喬栢共蕭森<hi>酆州仙都觀</hi>
久厭塵坌樂靜元俸㣲猶乏買山錢徘徊眞境不能去<lb/>
<pb n="KR3a0089_WYG_002-8a"/>
且寄雲房一榻眠<hi>宿山房</hi>
到官處處須㝷勝惟此合陽無勝尋赤水有山仙甚古<lb/>
攀躋聊足到官心<hi>遊赤水縣龍多山書仙臺觀壁</hi>
尋山㝷水侣尤難愛利愛名心少閑此亦有君吾甚樂<lb/>
不辭髙逺共躋攀<hi>喜同費長官逰</hi>
雲樹巖泉景盡竒登臨深恨訪尋遲長棲未得於何記<lb/>
猶有君能雅和詩<hi>和費君樂遊山之什</hi>
　　　詩五七言律第八<lb/>
<pb n="KR3a0089_WYG_002-8b"/>
劉侯戴武弁政則心吾儒士茂先興學子賢勤讀書猷<lb/>
為莫不善才力葢有餘西北方求帥浩然寧乆居<hi>題浩然閣</hi>
一日復一日一杯復一杯青山無限好俗客不曾來往<lb/>
事一如此朱顔安在哉寄語地上客歴亂竟誰催<hi>題冦順之</hi>
<hi>道院壁</hi>
靜思歸舊隱日出半山晴醉榻雲籠潤吟忩瀑瀉清閑<lb/>
方為逹士忙只是勞生朝市誰頭白車輪未曉鳴<hi>思親歸舊</hi>
<hi>隱</hi>
<pb n="KR3a0089_WYG_002-9a"/>
三月山房暖林花互照明路盤層頂上人在半空行水<lb/>
色雲含白禽聲谷應清天風拂襟袂縹緲覺身輕<hi>逰大林寺</hi>
清時望郎貴白首故鄉歸有子紆藍綬將孫着綵衣松<lb/>
喬新道院鶴老舊漁磯知止自髙德寧為遁者肥<hi>贈虞部譚</hi>
<hi>眆致仕</hi>
公程無暇日暫得宿清幽始覺空門客不生浮世愁温<lb/>
泉喧古洞晚磬度危樓徹曉都忘寐心疑在沃州<hi>宿大林寺</hi>
秋風拂盡熱半夜雨淋漓遶屋是芭蕉一枕高響圍恰<lb/>
<pb n="KR3a0089_WYG_002-9b"/>
似釣魚船蓬底睡覺時<hi>書忩夜雨</hi>
濓溪溪上釣思歸復思歸釣魚船好睡寵辱不相隨肯<lb/>
為爵禄重白髪猶覊縻<hi>石唐橋晚釣</hi>
老子生來骨性寒宦情不改舊儒酸停盃厭飲香醪味<lb/>
舉筯嘗餐淡菜盤事冗不知筋力倦官清贏得夢魂安<lb/>
故人欲問吾何况為道舂陵只一般<hi>任所寄郷闗故舊</hi>
公暇頻陪塵外遊朝天仍得送行舟軒車更共入山脚<lb/>
旌斾且從畱渡頭精舍泉聲清㶁㶁高林雲色淡悠悠<lb/>
<pb n="KR3a0089_WYG_002-10a"/>
談終道奥愁言去明日瞻思上郡樓<hi>萬安香城寺别處守趙公</hi>
　　　雜記第九<lb/>
伊川先生作其父太中公家傳曰公嘗假倅南安軍獄<lb/>
掾周惇實甚少不為守所知公視其氣貌非常人與語<lb/>
果為學知道者因與為友及為郎官故事當舉代每遷<lb/>
授輒一薦之<hi>釋周專務内若孔子并務内忘矣</hi>
伊川先生作明道先生行狀曰先生自十五六時聞汝<lb/>
南周茂叔論道遂厭科舉之業慨然有求道之志<hi>釋宋之道</hi>
<pb n="KR3a0089_WYG_002-10b"/>
<hi>學自汝南周子始</hi>
河間劉立之敘述明道先生事曰先生從汝南周惇頥<lb/>
問學窮性命之理率性㑹道體道成德出入孔孟從容<lb/>
不勉<hi>釋周教人專在性命上理㑹</hi>
程氏門人記二先生語曰昔受學於周茂叔令尋仲尼<lb/>
顔子樂處所樂何事<hi>釋樂在尋時猛省</hi>
又曰明道先生言自再見周茂叔後吟風弄月以歸有<lb/>
吾與㸃也之意<hi>釋可想見茂叔之為人更有甚存著也</hi>
<pb n="KR3a0089_WYG_002-11a"/>
又曰李初平見周茂叔云某欲讀書如何茂叔云公老<lb/>
矣無及矣待某只説與公初平遂聽説話二年乃覺悟<lb/>
<hi>釋説話處即是力行然亦有如此太守亦有如此縣令</hi>
又曰王君貺嘗見茂叔為與茂叔世契便受拜及坐間<lb/>
大風起説大畜卦君貺乃起曰適來不知受却公拜今<lb/>
却當請納拜茂叔走避君貺此一事却過人謝用休問<lb/>
當受拜不當受拜曰分已定不受乃是<hi>一本作風天小畜卦○釋前革</hi>
<hi>還知謙讓一王君貺見善連尊卑都忘也</hi>
<pb n="KR3a0089_WYG_002-11b"/>
又曰田獵自謂今無此好周茂叔曰何言之易也但此<lb/>
心潛隱未發一日萌動復如初矣後十二年因見果知<lb/>
未也<hi>釋必力行過方知此心復如初</hi>
又曰周茂叔忩前草不除去問之云與自家意思一般<lb/>
子厚觀驢鳴亦謂如此<hi>釋自家意豈惟草與驢嗚乎</hi>
又曰周茂叔謂荀子元不識誠伯淳曰既誠矣心焉用<lb/>
養邪荀子不知誠<hi>釋貶茍子大過大學中庸亦言誠</hi>
邵伯温作易學辨惑記康節先生事曰伊川同朱光庭<lb/>
<pb n="KR3a0089_WYG_002-12a"/>
公掞訪先君先君畱之飲酒因以論道伊川指靣前食<lb/>
卓曰此卓安在地上不知天地安在甚處先君為極論<lb/>
天地萬物之理以及六合之外伊川歎曰平生惟見周<lb/>
茂叔論至此<hi>釋伊川聞諸周子者亦深乎</hi>
吕本中作童蒙訓曰正獻公在侍從聞茂叔名力薦之<lb/>
自常調除轉運判官茂叔以啓謝正獻公云在薄宦有<lb/>
四方之遊於髙賢無一日之雅<hi>釋可謂直躬而行矣</hi>
營道何弃仲農父自作營道齋詩序曰營道縣出郭三<lb/>
<pb n="KR3a0089_WYG_002-12b"/>
十里而近有村落曰濓溪周氏家焉族衆而業儒至先<lb/>
生逺宦弛肩廬阜力不能返故居乃結屋臨流寓濓溪<lb/>
之名志鄉關在目中也蘇黄二公與之同時而所為賦<lb/>
詩皆失本意文字傳誤吁可歎已濓溪之周至今蕃衍<lb/>
云<hi>釋乆宦至力不能返可知其為政矣</hi>
邢恕和叔敘述明道先生事云茂叔聞道甚早<hi>釋<graphic n="KR2198" url="https://raw.githubusercontent.com/kanripo/KR-Gaiji/master/images/KR2198.png" mimeType="image/png"/>邢亦推信</hi>
<hi>云</hi>
王荆公為江東提㸃刑獄時已號為通儒茂叔遇之與<lb/>
<pb n="KR3a0089_WYG_002-13a"/>
語連日夜荆公退而精思至忘寢食<hi>釋周子葢發荆公之初心也</hi>
南豐潘興嗣墓誌銘曰吾友周茂叔諱惇頥其先營道<lb/>
人曾祖諱從逺祖諱智強皆不仕考諱輔成任賀州桂<lb/>
嶺縣令贈諌議大夫君㓜孤依舅氏龍圖閣學士鄭珦<lb/>
以君有逺器愛之如子龍圖公名子皆用惇字因以惇<lb/>
名君景祐中奏補試將作監主簿授洪州分寧縣君博<lb/>
學力行遇事剛果有古人風衆口交稱之部使者以君<lb/>
為有才奏舉南安軍司理參軍轉運使王逵以苛刻蒞<lb/>
<pb n="KR3a0089_WYG_002-13b"/>
下吏無敢可否君與之辨事不為屈因置手版歸取誥<lb/>
𠡠納之投劾而去逵為之改容復薦之移郴令改桂陽<lb/>
令皆有治績用薦者遷大理寺丞知洪州南昌縣其為<lb/>
治精宻嚴恕務盡道理民至今思之改太子中書簽判<lb/>
覃恩改虞部員外郎通判永州今上即位恩改駕部趙<lb/>
公抃入參大政奏君為廣南東路轉運判官稱其職遷<lb/>
虞部郎中提㸃本路刑獄君盡心職事務在矜恕雖瘴<lb/>
癘僻逺無所惮勞竟以此得疾懇請郡符知南康軍未<lb/>
<pb n="KR3a0089_WYG_002-14a"/>
㡬分司南京趙公抃復奏起君而君疾已篤熈寧六年<lb/>
六月七日卒於九江郡之私第享年五十七君篤氣義<lb/>
以名節自礪郴守李初平最知君既薦之又賙其所不<lb/>
給初平卒子尚㓜君䕶其䘮以歸塟之士大夫聞君之<lb/>
風識者指君曰是能塟舉主者君奉養至亷所得俸禄<lb/>
分給宗族其餘以待賔客不知者以為好名君處之裕<lb/>
如也在南昌時得疾暴卒更一日一夜始蘇視其家服<lb/>
御之物止一敝篋錢不滿百人莫不歎服此予之親見<lb/>
<pb n="KR3a0089_WYG_002-14b"/>
者也嘗過潯陽愛廬山因築室溪上名之曰濓溪書堂<lb/>
每從容為予言可止可仕古人無所必束髪為學將有<lb/>
以設施可澤於斯民者必不得已止未晩也此濓溪者<lb/>
異時與子相從於其上歌詠先王之道足矣此君之志<lb/>
也尤善談性理深於易學作太極圖易説易通數十篇<lb/>
詩十卷今藏於家母鄭氏封仙居縣太君娶陸氏職方<lb/>
郎中參之女再娶蒲氏太常丞師道之女子二人曰夀<lb/>
曰燾皆補太廟齋郎以其年十一月二十一日窆於德<lb/>
<pb n="KR3a0089_WYG_002-15a"/>
化縣德化鄉清泉社母夫人墓左從遺命也壽等次列<lb/>
其狀來請銘乃泣而為之銘曰人之不然我獨然之義<lb/>
貫於中貴於自期謭謭日甚風俗之偷乃如伊人吾復<lb/>
何求志固在我壽則有命道之不行斯謂之病<hi>釋潘志亦載太</hi>
<hi>極圖稱有古人風潘其執友乎</hi>
朱元晦撰行實録先生姓周氏名惇實字茂叔避厚陵<lb/>
藩邸名改惇頥世居道州營道父輔成大中祥符八年<lb/>
登蔡齊榜進士第嘗為賀州桂嶺令贈諌議大夫母鄭<lb/>
<pb n="KR3a0089_WYG_002-15b"/>
氏封仙居縣太君先生少孤養外家景祐中用舅氏龍<lb/>
圖閣學士鄭公珦奏試將作監主簿授洪州分寧主簿<lb/>
先生博學力行遇事剛果有古人風其為政精密嚴恕<lb/>
務盡道理縣有獄久不决先生至一訊立辨衆口交稱<lb/>
之部使者薦其才為南安軍司理獄有囚法不當死轉<lb/>
運使王逵欲深治之逵苛刻吏無敢與相可否者先生<lb/>
獨與之辨不聽則置手版歸取告身委之而去曰如此<lb/>
尚可仕乎殺人以媚人吾不為也逵感悟囚得不死且<lb/>
<pb n="KR3a0089_WYG_002-16a"/>
賢先生薦之移郴州桂陽令皆有治績用薦者改大理<lb/>
寺丞知洪州南昌縣於是更相告語毋違教命而以汚<lb/>
善政為恥也改太子中舍人簽書合州判官事轉殿中<lb/>
丞一郡之事不經先生手吏不敢决民不肯從清獻公<lb/>
為使者小人或讒先生趙公臨之甚威而先生處之超<lb/>
然也轉國子博士通判䖍州趙公來為守熟視先生所<lb/>
為執其手曰今日乃知周茂叔也遷尚書虞部員外郎<lb/>
通判永州權發遣邵州事新學校以教其人熈寧元年<lb/>
<pb n="KR3a0089_WYG_002-16b"/>
用趙公及吕正獻公薦為廣南東路轉運判官三年轉<lb/>
虞部郎中提㸃刑獄先生不憚出入之勞瘴毒之侵雖<lb/>
荒崖絶島人迹所不至處亦必緩視徐按務以洗寃澤<lb/>
物為己任設施措置未及盡其所為而先生病矣因請<lb/>
南康軍以歸趙公再尹成都復起先生朝命及門而先<lb/>
生卒矣熈寧六年六月七日也年五十有七塟江州德<lb/>
化縣清泉社娶陸氏封縉雲縣君再娶蒲氏封德清縣<lb/>
君子壽燾皆太廟齋郎先生所著書有太極圖易說易<lb/>
<pb n="KR3a0089_WYG_002-17a"/>
通數十篇詩十卷藏於家先生在南安時年甚少不為<lb/>
守所知洛人程公珦攝通守事視其氣貌非常人與語<lb/>
知其為學知道也因與為友且使其子顥頥受學焉及<lb/>
為郎故事當代舉每一遷授輒以薦之程公二子皆唱<lb/>
鳴道學以繼孔孟不傳之統世所謂二程先生者其原<lb/>
葢自先生發之也在郴時其守李公初平知先生賢不<lb/>
以屬吏遇之既薦諸朝又周其乏困嘗聞先生論學歎<lb/>
曰吾欲讀書如何先生曰公老矣無及也惇頥請得為<lb/>
<pb n="KR3a0089_WYG_002-17b"/>
公言之初平逐日聽先生語葢二年而有得王荆公提<lb/>
㸃江東刑獄時已號為通儒先生遇之與語連日夜荆<lb/>
公退而精思至忘寢食先生自少信好古義以名節自<lb/>
砥礪其奉己甚約俸禄盡以周宗族在南昌時得疾暴<lb/>
卒更一日夜始甦或視其家止一敝篋錢不滿百李初<lb/>
平卒子幼不克葬先生䕶其䘮歸塟之分司而歸妻子<lb/>
<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>粥不給曠然不以為意也廬山之麓有溪焉築室其<lb/>
上名之曰濓溪因語其友清逸居士潘延之曰可仕可<lb/>
<pb n="KR3a0089_WYG_002-18a"/>
止古人無所必束髪為學將有以設施可澤於斯民者<lb/>
必不得已止未晩也此濓溪者異時與子相從於其上<lb/>
歌詠先王之道足矣此其出處之本意也豫章黄庭堅<lb/>
稱之曰茂叔人品甚髙胷中洒落如光風霽月好讀書<lb/>
雅志林壑不卑小官職思其憂論法常欲與民决訟得<lb/>
情而不喜其為使者進退官吏得罪者自以不寃濓溪<lb/>
之名雖不足以對其美然茂叔短於取名而樂於求志<lb/>
薄於徼福而厚於得民菲於奉身而燕及惸嫠短於希<lb/>
<pb n="KR3a0089_WYG_002-18b"/>
世而尚友千古聞茂叔之風猶足律貪則此溪之水配<lb/>
茂叔以永久所得多矣識者亦或有取於其言云<hi>釋行實又</hi>
<hi>收黄庭堅語豈周子在廬阜時與黄逰乎然黄亦知茂叔矣</hi>
　<lb/>
　<lb/>
　<lb/>
　<lb/>
　周子抄釋卷二<lb/>
</p>
<p>
</p>
  </div>
</body>
</text>
</TEI>
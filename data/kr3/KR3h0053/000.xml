<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>畫史㑹要</head>
    <p>
<pb n="KR3h0053_WYG_000-1a"/>
欽定四庫全書　　　　　子部八<lb/>
　畫史㑹要　　　　　　　藝術類一<hi>書畫之屬</hi>
　　提要<lb/>
　　　　<hi>臣</hi>等謹按畫史㑹要五卷明朱謀垔撰是書<lb/>
　　　　成於崇禎辛未因陶宗儀有書史㑹要未及<lb/>
　　　　畫家乃採上古迄明能畫人姓名事迹以成<lb/>
　　　　此編亦附以畫法一卷葢全用宗儀體例故<lb/>
　　　　書名亦相因也然宗儀之書止於元代故謀垔<lb/>
<pb n="KR3h0053_WYG_000-1b"/>
　　　　所續明人别為一卷列之外域之後可也此書<lb/>
　　　　為謀垔所自編既以金列元前稍移其次而<lb/>
　　　　所列名人雖太祖宣宗亦次於外域之後則拘<lb/>
　　　　泥舊目顛倒乖刺之甚矣至目録以宋為第<lb/>
　　　　二卷金元及外域為第三卷而其書乃以北<lb/>
　　　　宋為第二卷南宋金元及外域為第三卷又<lb/>
　　　　削去南宋之號但以都錢塘三字為卷端標<lb/>
　　　　目舛迕尤甚葢明之末年士大夫多喜著書<lb/>
<pb n="KR3h0053_WYG_000-2a"/>
　　　　而競尚狂禪以潦草脱畧為髙尚不復以精審<lb/>
　　　　為事故顧炎武日知録謂萬厯後所著之書皆<lb/>
　　　　以流賊劉七為賊七之類所刻之書皆以壯月<lb/>
　　　　朔為牡丹朔之類雖詆之稍過亦未可謂全<lb/>
　　　　無因也今為改正其文而附註原目之謬如<lb/>
　　　　右其書雖採摭未富疎漏頗多而宋金元明<lb/>
　　　　諸畫家頗賴以考見始末故<lb/>
　御定佩文齋書畫譜畫家傳中多引以為據亦談<lb/>
<pb n="KR3h0053_WYG_000-2b"/>
　　　　丹青者所不可遽廢也乾隆四十六年十月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>昭徳新編</head>
    <p>
<pb n="KR3j0018_WYG_000-1a"/>
欽定四庫全書　　　　　子部十<lb/>
　昭徳新編　　　　　　　雜家類一<hi>雜學之屬</hi>
　　提要<lb/>
　　　　<hi>臣</hi>等謹案昭徳新編二卷宋晁逈撰逈字明<lb/>
　　　　逺漕州清豐人自其父始徙家彭門太平興<lb/>
　　　　國五年進士至道末擢右正言直史館知制<lb/>
　　　　誥旋為翰林學士加承㫖天禧中判西京留<lb/>
　　　　司御史臺以太子太保致仕卒諡文元是編<lb/>
<pb n="KR3j0018_WYG_000-1b"/>
　　　　為其晩年所作因居昭徳坊故以名書宋初<lb/>
　　　　承唐餘俗士大夫多究心於内典故逈著書<lb/>
　　　　大㫖雖主於勉人為善而不免兼入於釋氏<lb/>
　　　　自序謂東魯之書文而雅西域之書質而備<lb/>
　　　　故此五説酌中而作蓋指下卷指迷五説也<lb/>
　　　　李淑言其服膺墳典耆年不倦少遇異人指<lb/>
　　　　導心要王古稱其名理之妙雖白樂天不逮<lb/>
　　　　其所學可知矣逈五世孫遡搜羅家集得<lb/>
<pb n="KR3j0018_WYG_000-2a"/>
　　　　此書於丹稜李燾慶元中嘗有刋本明嘉靖<lb/>
　　　　間又有重刋本此本舊題裔孫伏武重録逈<lb/>
　　　　自序及李遵朂序語皆與晁遡所記相符蓋<lb/>
　　　　猶舊本其後附逈及明晁瑮晁東吴三人之<lb/>
　　　　詩𢾗十首蓋其後人採輯家集而未成者文<lb/>
　　　　不相属實為駢拇枝指今悉刪之不著於録<lb/>
　　　　焉乾隆四十五年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3j0018_WYG_000-2b"/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0018_WYG_000-3a"/>
昭徳新編原序<lb/>
予甞厯覽古賢風烈子劉子<hi>唐劉禹錫</hi>有云讀書三十年百<lb/>
慮而無一得然後知世所謂無非畏途唯出世間法可<lb/>
盡心耳繇是置几案者皆旁行四句之書備將迎者多<lb/>
赤髭白足之侶深入知地净通還源客塵觀盡妙氣來<lb/>
宅予服勤斯言景行先哲而能和長者之論蹈髙世之<lb/>
行者則見之於故太子太傅文元晁公一日具手䟽談<lb/>
向來道義繼以所著昭徳新編三䇿相示且曰非尚辭<lb/>
<pb n="KR3j0018_WYG_000-3b"/>
華多存勸戒止述大意勿用虗飾自為冠引申明篇㫖<lb/>
俾之别叙芳矱用施華槧嘉故人之雅意遘仍嵗之多<lb/>
疾文方嗟於將落公倐悲於先露追惟疇昔泫然流涕<lb/>
今里中多暇一發珎藴復雪塵慮翫繹辭理有如子劉<lb/>
子焉近之者則薫服乎椒蘭之媚法之者則性静乎龍<lb/>
鯢之淵將廣布𫝊諒資探擷思其人不可得而見矣今<lb/>
翰林公以懿文華國登鸞鳯之署榮於世官以淡水論<lb/>
交挺金玉其相表於風俗懐先正緒餘之感形尺牘欵<lb/>
<pb n="KR3j0018_WYG_000-4a"/>
密之情勉從踐言無爽修許云爾時皇宋景祐三年七<lb/>
月一日李遵朂序<lb/>
愚甞汎覽前史見有老而好學者知其性之所樂也今<lb/>
記憶其一二焉因直書之蜀向朗少時渉獵文學潜心<lb/>
典籍孜孜不倦年踰八十猶手自校書南齊沈麟士少<lb/>
好學及長隱居年過八十耳目猶聪明手自抄冩細書<lb/>
時人以為養身静黙之所致也後魏髙允少孤夙成有<lb/>
竒度好文學年九十餘誨人不倦手常執書吟咏尋覽<lb/>
<pb n="KR3j0018_WYG_000-4b"/>
愚竊不揆因而省已自筮仕及致仕越四紀自未冠及<lb/>
大耋越五紀而閒居已乆年踰八旬從昔至今茍未有<lb/>
故未始一日廢觀書弄翰之學絶無餘好性自然也第<lb/>
寒迹孤進禀賦愚直猥以薄藝幸㑹清世䇿名委質自<lb/>
結明主綿厯兩制逮事三朝進退以禮榮願滿足揣循<lb/>
愧惕乆於尸素無功以利國無徳以惠人深思立言庻<lb/>
㡬補過今故旁求内外經典中事并耳目思慮所及之<lb/>
事非為属辭充筆苑㑹友資談柄直以積學嵗深晚莭<lb/>
<pb n="KR3j0018_WYG_000-5a"/>
感悟諸縁悉備難得易失浸加衰朽不可虚過切欲於<lb/>
古聖教法中力行萬分之一覺利及他亦如之竊詳東<lb/>
魯之書文而雅垂為格言簡淡隐微不可以洞暁西域<lb/>
之書質而備充於大蔵重復浩博不可以周知故此五<lb/>
説酌中而作夫信士属意而有福慧二業慧業可以登<lb/>
妙道此則别論若欲勤修福業結人天之勝縁即此五<lb/>
説最為精當事貴洞暁是也釋氏經典其説甚明惟許<lb/>
作正觀不許行邪道敏識之士固當知之也老馬之識<lb/>
<pb n="KR3j0018_WYG_000-5b"/>
猶可使導人以歸路老人之語豈不能暁人以知方敢<lb/>
告英妙慎勿輕蔑噫棟宇宏壮居之者當知經構之勞<lb/>
品味豐潔食之者當知烹造之勞區區采述其勞亦爾<lb/>
流布心術以代面談不在乎文而在乎意意之所至斯<lb/>
可見也彭門晁逈<lb/>
</p>
<p>
</p>
  </div>
</body>
</text>
</TEI>
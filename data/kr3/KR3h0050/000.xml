<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書法雅言</head>
    <p>
<pb n="KR3h0050_WYG_000-1a"/>
欽定四庫全書　　　　　子部八<lb/>
　書法雅言　　　　　　　藝術類一<hi>書畫之屬</hi>
　　提要<lb/>
　　　　<hi>臣</hi>等謹案書法雅言一卷明項穆撰王穉登<lb/>
　　　　所作穆小𫝊稱其初名徳枝郡大夫徐公易<lb/>
　　　　為純後乃更名穆字徳純號曰貞元亦號曰<lb/>
　　　　無邪子秀水項元汴之子也元汴鑒藏書畫<lb/>
　　　　甲于一時至今論真迹者尚以墨林印記别<lb/>
<pb n="KR3h0050_WYG_000-1b"/>
　　　　真偽穆承其家學耳濡目染故于書法特工<lb/>
　　　　因抒其心得作為是書凡十七篇曰書統曰<lb/>
　　　　古今曰辨體曰形質曰品格曰資學曰規矩<lb/>
　　　　曰常變曰正竒曰中和曰老少曰神化曰心<lb/>
　　　　相曰取舍曰功序曰器用曰知識大㫖以晉<lb/>
　　　　人為宗而排蘇軾米芾書為稜角怒張倪瓉<lb/>
　　　　書為寒儉軾芾加以工力可至古人瓉則終<lb/>
　　　　不可到雖持論稍為過髙而終身一藝研究<lb/>
<pb n="KR3h0050_WYG_000-2a"/>
　　　　至深烟楮之外實多獨契衡以取法乎上之<lb/>
　　　　義未始非書家之圭臬也乾隆四十二年九<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3h0050_WYG_000-3a"/>
書法雅言原序<lb/>
余故善項子京以其家多法書名墨居恒一過展鑒時<lb/>
長君德純每從傍下隻語賞刺居然能書家也余笑謂<lb/>
子京曰此郎異日故當勝尊及余竄走疆外十餘年始<lb/>
歸徳純輒已自負能書又未㡬而人稱徳純能書若一<lb/>
口也余始進而語之曰以君名地慧才視取榮泰猶掇<lb/>
之耳奈何早自割棄以一藝自掩不見右軍以書掩生<lb/>
平為後來惜乎徳純曰假令作素王優孟與命争不可<lb/>
<pb n="KR3h0050_WYG_000-3b"/>
知孰若為墨卿優孟與藝争可必得也且右軍一時所<lb/>
稱立節則卞忠貞相業則王茂𢎞再寧淪鼎則陶長沙<lb/>
而已然三人者固不若右軍以書故在人人吻間不掩<lb/>
右軍孰大於是其辨達類如此大都徳純書於晉唐諸<lb/>
名家罔不該㑹苐心慕手追者逸少即稍稍降格亦不<lb/>
減歐虞禇李故其于蘭亭聖教必日摹一紙以自程督<lb/>
雖猛熱沍寒不蹔休頓嘗謂人曰比來静坐如聞泥丸<lb/>
中有呼右軍者此猶昔人夢見伯英亦神㑹之一驗也<lb/>
<pb n="KR3h0050_WYG_000-4a"/>
因著書法雅言一卷上下千載品第周贍進乎技矣至<lb/>
若放斥蘇米詆落元鎮更定筆陣數語乃頃近書家不<lb/>
敢道者又自以為倘使此終葆祕後有元常其人必當<lb/>
搥胷嘔血别生仲將之釁遂乞余叙而𫝊之余亦便為<lb/>
䑛筆庶以合語子京者之右劵繡水沈思孝序<lb/>
</p>
<p>
</p>
  </div>
</body>
</text>
</TEI>
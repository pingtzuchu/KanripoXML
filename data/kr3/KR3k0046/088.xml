<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷八十八</head> <lb/>
    <p>
<pb n="KR3k0046_WYG_088-1a"/>
欽定四庫全書<lb/>
　經濟類編卷八十八<lb/>
　　　　　　　　　　　明　馮琦馮瑗　撰<lb/>
　人品類五<lb/>
　　讓國<hi>七則</hi>
宋穆公疾召大司馬孔父而屬殤公焉曰先君舍與夷<lb/>
而立寡人寡人弗敢忘若以大夫之靈得保首領以没<lb/>
先君若問與夷其將何辭以對請子奉之以主社稷寡<lb/>
<pb n="KR3k0046_WYG_088-1b"/>
人雖死亦無悔焉對曰羣臣願奉馮也公曰不可先君<lb/>
以寡人爲賢使主社稷若棄徳不讓是廢先君之舉也<lb/>
豈曰能賢光昭先君之令徳可不務乎吾子其無廢先<lb/>
君之功使公子馮出居於鄭八月庚辰宋穆公卒殤公<lb/>
即位君子曰宋宣公可謂知人矣立穆公其子饗之命<lb/>
以義夫商頌曰殷受命咸宜百禄是荷其是之謂乎<lb/>
襄公兹父爲桓公太子桓公有後妻子曰公子目夷公<lb/>
愛之兹父爲公愛之也欲立之請於公曰請使目夷立<lb/>
<pb n="KR3k0046_WYG_088-2a"/>
臣為之相兄以佐之公曰何故也對曰臣之舅在衛愛<lb/>
臣若終立則不可以徃絶迹於衛是背毋也且臣自知<lb/>
不足以處目夷之上公不許彊以請公公許之將立公<lb/>
子目夷目夷辭曰兄立而弟在下是其義也今弟立而<lb/>
兄在下不義也不義而使目夷為之目夷將逃乃逃之<lb/>
衛兹父從之三年桓公有疾使人召兹父若不來是使<lb/>
我以憂死也兹父乃反公復立之以為太子然後目夷<lb/>
歸也<lb/>
<pb n="KR3k0046_WYG_088-2b"/>
曹公子喜時字子臧曹宣公子也宣公與諸侯伐秦卒<lb/>
於師曹人使子臧迎䘮使公子負芻與太子留守負芻<lb/>
殺太子而自立子臧見負芻之當主也宣公既葬子臧<lb/>
將亡國人皆從之負芻立是為曹成公成公懼告罪且<lb/>
請子臧子臧乃反成公遂為君其後晋侯㑹諸侯執曹<lb/>
成公歸之京師將見子臧於周天子而立之子臧曰前<lb/>
記有之聖達節次守節下不失節為君非吾節也雖不<lb/>
能聖敢失守乎遂亡奔宋曹人數請晋侯謂子臧反國<lb/>
<pb n="KR3k0046_WYG_088-3a"/>
吾歸爾君於是子臧反國晋乃言天子歸成公於曹子<lb/>
臧遂以國致成公成公爲君子臧不出曹國乃安子臧<lb/>
讓千乗之國可謂賢矣故春秋賢而褒其後<lb/>
延陵季子者吳王之子也嫡同母昆弟四人長曰遏次<lb/>
曰餘祭次曰夷昧次曰札札即季子最小而賢兄弟皆<lb/>
愛之既除䘮將立季子季子辭曰曹宣公之卒也諸侯<lb/>
與曹人不義曹君將立子臧子臧去之遂不為也以成<lb/>
曹君君子曰能守節矣君義嗣也誰敢干君有國非吾<lb/>
<pb n="KR3k0046_WYG_088-3b"/>
節也札雖不才願附子臧以無失節固立之棄其室而<lb/>
耕乃舍之遏曰今若是迮而與季子季子必不受請無<lb/>
與子而與弟弟兄迭為君而致諸侯乎季子皆曰諾故<lb/>
諸其為君者皆輕死為勇飲食必祝曰天若有吾國必<lb/>
疾有禍予身故遏也死餘祭立餘祭死夷昧立夷昧死<lb/>
而國宜之季子也季子使而未還僚者長子之庶兄也<lb/>
自為吳王季子使而還至則君事之遏之子曰王子光<lb/>
號曰闔閭不悦曰先君之所為不與子而與弟者凡為<lb/>
<pb n="KR3k0046_WYG_088-4a"/>
季子也將從先君之命則國宜之季子也如不從先君<lb/>
之命而與子我宜當立者也僚惡得為君於是使専諸<lb/>
刺僚而致國乎季子季子曰爾殺我君吾授爾國是吾<lb/>
與爾爲亂也爾殺我兄吾又殺爾是父子兄弟相殺終<lb/>
身無已也去而之延陵終身不入吳國故號曰延陵季<lb/>
子君子以其不受國為義以其不殺為仁是以春秋賢<lb/>
季子而尊貴之也<lb/>
獨孤及季札論　謹按季子三以吳國譲而春秋褒之<lb/>
<pb n="KR3k0046_WYG_088-4b"/>
余徵其前聞於舊史氏竊謂廢先君之命非孝附子臧<lb/>
之義非公執禮全節使國篡君弑非仁出能觀變入不<lb/>
討亂非智左丘明太史公書而無譏余有惑焉夫國之<lb/>
大經實在擇嗣王者慎徳之不建故以賢則廢年以義<lb/>
則廢卜以君命則廢禮是以太伯之奔勾吳也盖避季<lb/>
歴季歴以先王所屬故纂服嗣位而不私太伯知公器<lb/>
有歸亦斷髪文身而無怨及武王繼統受命作周不以<lb/>
配天之業譲伯邑考官天下也彼諸樊無季歴之賢王<lb/>
<pb n="KR3k0046_WYG_088-5a"/>
僚無武王之聖而季子爲太伯之譲是狥名也豈曰至<lb/>
徳且使争端興於上替禍機作於内室遂錯命於子光<lb/>
覆師於夫差陵夷不返二代而吳滅以季子之閎達博<lb/>
物慕義無窮向使當壽夢之眷命接餘昧之絶綂必能<lb/>
光啓周道以霸荆蠻則大業用康多難不作闔閭安得<lb/>
謀於窟室專諸何所施其匕首嗚呼全身不顧其業專<lb/>
讓不奪其志所去者忠所存者節善自牧矣謂先君何<lb/>
與其觀變周樂慮危戚鍾曷若以蕭墻爲心社稷是恤<lb/>
<pb n="KR3k0046_WYG_088-5b"/>
復命哭墓哀死事生孰與先釁而動治其未亂棄室以<lb/>
表義挂劍以明信孰與奉君父之命慰神祗之心則獨<lb/>
守純白不義於嗣是潔已而遺國也國之覆亡君實階<lb/>
禍且曰非我生亂其孰生之哉其孰生之哉<lb/>
漢丁綝從光武征伐鴻獨與弟盛居憐盛㓜小而共寒<lb/>
苦及綝卒鴻當襲封上書譲國於盛不報既葬乃挂縗<lb/>
絰於冢廬而逃去留書與盛曰鴻貪經書不顧恩義弱<lb/>
而隨師生不供養死不飯唅皇天先祖並不祐助身被<lb/>
<pb n="KR3k0046_WYG_088-6a"/>
大病不任茅土前上疾狀願辭爵仲公章寝不報迫且<lb/>
當襲封謹自放棄逐求良醫如遂不瘳永歸溝壑鴻初<lb/>
與九江人鮑駿同事桓榮甚相友善及鴻亡封與駿遇<lb/>
於東海陽狂不識駿駿乃止而譲之曰昔伯夷吳札亂<lb/>
世權行故得申其志耳春秋之義不以家事廢王事今<lb/>
子以兄弟私恩而絶父不滅之基可謂智乎鴻感悟埀<lb/>
涕嘆息乃還就國　范曄論曰孔子曰泰伯三以天下<lb/>
譲民無徳而稱焉孟子曰聞伯夷之風者貪夫亷懦夫<lb/>
<pb n="KR3k0046_WYG_088-6b"/>
有立志若乃泰伯以天下而違周伯夷率潔情以去國<lb/>
並未始有其譲也故太伯稱至徳伯夷稱賢人後世聞<lb/>
其讓而慕其風狥其名而昧其致所以激詭行生而取<lb/>
與妄矣至夫鄧彪劉愷讓其弟以取義使弟受非服而<lb/>
已厚其名於義不亦薄乎君子立言非苟顯其理將以<lb/>
啓天下之方悟者立行非獨善其身將以訓天下之方<lb/>
動者言行之所開塞可無愼哉原丁鴻之心主於忠愛<lb/>
乎何其終悟而從義也異夫數子類乎狥名者焉<lb/>
<pb n="KR3k0046_WYG_088-7a"/>
酈炎對事　客問酈炎曰吳王曷不傳子而傳<lb/>
兄弟四人傳者將以致國乎季札季札不受雖<lb/>
有僚之立闔閭之弑春秋猶以不受為義不殺<lb/>
為仁而桓譚以吳之篡弑亡釁由季札札不思<lb/>
上放周公之攝位而下慕曹臧之謙讓名已細<lb/>
矣春秋之趨豈謂爾乎炎曰夫四王之輕命致<lb/>
國乎季子謂其能流慶百世也季子不受内有<lb/>
簒弑之亂外致滅亡之禍雖知潔己之可為不<lb/>
<pb n="KR3k0046_WYG_088-7b"/>
惟宗廟之絶祀其痛矣問曰周制諸侯父死子<lb/>
繼若札從先私志受非所繼是浮行豈節義之<lb/>
謂與闔閭之欲國盖縁札之雅意故曰季子雖<lb/>
至不吾廢也今如吾子之云則君子何稱乎炎<lb/>
曰光知季子仁而無權故肆意焉季子不能討<lb/>
是則春秋所譏仁而不武無能達也子之云公<lb/>
羊也公羊不以父命辭王父命以王父命辭父<lb/>
命不以家事辭國政以國政辭家事衛輙拒父<lb/>
<pb n="KR3k0046_WYG_088-8a"/>
猶謂之可况以國治簒弑之子乎祭仲行權公<lb/>
羊嘉之云君可以死易生國可以存易亡季子<lb/>
不然猶可善乎此盖公羊之失非義之通者也<lb/>
周公誅二叔不爲不仁宋穆受兄國不為不義<lb/>
君子急病而讓夷故踐明堂朝諸侯非榮其位<lb/>
爲時之急也以季子之才君國子民行化四方<lb/>
與夫勾踐相去幾何若令向時見國危亂慕周<lb/>
公急時之義思先君致國之意攝政持統邁其<lb/>
<pb n="KR3k0046_WYG_088-8b"/>
威徳奚趐遷都瑯琊尚征上國朝齊宋鄭魯衛<lb/>
執玉之君哉孔子稱可與立道未可與權權反<lb/>
經而善聖之達節者也季子守節之士故非其<lb/>
量度乎問者因又謂炎曰古者聖人封建諸侯<lb/>
皆云百里取象於雷雷何取也炎曰易震為雷<lb/>
亦為諸侯雷震驚百里曰何以知之炎曰以其<lb/>
數知之夫陽動為九其數三十六隂靜為八其<lb/>
數三十二震一陽動二隂静故曰百里問者稱善<lb/>
<pb n="KR3k0046_WYG_088-9a"/>
　　讓官<hi>三十八則</hi>
虞人與芮人質其成於文王入文王之境則見其人民<lb/>
之讓爲士大夫入其國則見其士大夫讓爲公卿二國<lb/>
者相謂曰其人民讓爲士大夫其士大夫讓爲公卿然<lb/>
則此其君亦讓以天下而不居矣二國者未見文王之<lb/>
身而讓其所争以爲閒田而反孔子曰大哉文王之道<lb/>
乎其不可加矣不動而變無爲而成敬愼恭己而虞芮<lb/>
自平故書曰惟文王之敬忌此之謂也<lb/>
<pb n="KR3k0046_WYG_088-9b"/>
秦穆公使賈人載鹽徵諸賈人賈人買百里奚以五羖<lb/>
羊之皮使將車之秦秦穆公觀鹽見百里奚牛肥曰任<lb/>
重道遠以險而牛何以肥也對曰臣飲食以時使之不<lb/>
以暴有險先後之以身是以肥也穆公知其君子也令<lb/>
有司具沐浴爲衣冠與坐公大悦異日與公孫支論政<lb/>
公孫支大不寧曰君耳目聰明思慮審察君其得聖人<lb/>
乎公曰然吾悦夫奚之言彼類聖人也公孫支遂歸取<lb/>
鴈以賀曰君得社稷之聖臣敢賀社稷之福公不辭再<lb/>
<pb n="KR3k0046_WYG_088-10a"/>
拜而受明日公孫支乃致上卿以譲百里奚曰秦國處<lb/>
僻民陋以愚無知危亡之夲也臣自知不足以處其上<lb/>
請以譲之公不許公孫支曰君不用賔相而得社稷之<lb/>
聖臣君之禄也臣見賢而譲之臣之禄也今君既得其<lb/>
禄矣而使臣失禄可乎請終致之公不許公孫支曰臣<lb/>
下肖而處上位是君失倫也不肖失倫臣之過也進賢<lb/>
而退不肖君之明也今臣處位廢君之徳而逆臣之行<lb/>
也臣將逃公乃受之故百里奚爲上卿以制之公孫支<lb/>
<pb n="KR3k0046_WYG_088-10b"/>
爲次卿以佐之也<lb/>
陳人殺其大子御冦陳公子完與顓孫奔齊顓孫自齊<lb/>
來奔齊侯使敬仲爲卿辭曰羇旅之臣幸若獲宥及於<lb/>
寛政赦其不閑於教訓而免於罪戾弛於負擔君之惠<lb/>
也所獲多矣敢辱髙位以速官謗請以死告詩云翹翹<lb/>
車乗招我以弓豈不欲徃畏我友朋使爲工正飲桓公<lb/>
酒樂公曰以火繼之辭曰臣卜其晝未卜其夜不敢君<lb/>
子曰酒以成禮不繼以淫義也以君成禮弗納於淫仁<lb/>
<pb n="KR3k0046_WYG_088-11a"/>
也<lb/>
齊侯使管夷吾平戎於王使隰朋平戎於晋王以上卿<lb/>
之禮饗管仲管仲辭曰臣賤有司也有天子之二守國<lb/>
高在若節春秋來承王命何以禮焉陪臣敢辭王曰舅<lb/>
氏余嘉乃勲應乃懿徳謂督不忘徃踐乃職無逆朕命<lb/>
管仲受下卿之禮而還君子曰管氏之世祀也宜哉譲<lb/>
不忘其上詩曰愷悌君子神所勞矣<lb/>
景公欲更晏子之宅曰子之宅近市湫隘嚻塵不可以<lb/>
<pb n="KR3k0046_WYG_088-11b"/>
居請更諸爽塏者辭曰君之先臣容焉臣不足以嗣之<lb/>
於臣侈矣且小人近市朝夕得所求小人之利也敢煩<lb/>
里旅公笑曰子近市識貴賤乎對曰既利之敢不識乎<lb/>
公曰何貴何賤於是景公繁於刑有鬻踊者故對曰踊<lb/>
貴屨賤既已告於君故與叔向語而稱之景公爲是省<lb/>
於刑君子曰仁人之言其利博哉晏子一言而齊侯省<lb/>
刑詩曰君子如祉亂庶遄已其是之謂乎及晏子如晋<lb/>
公更其宅反則成矣既拜乃毁之而爲里室皆如其舊<lb/>
<pb n="KR3k0046_WYG_088-12a"/>
則使宅人反之且諺曰非宅是卜唯鄰是卜二三子先<lb/>
卜鄰矣違卜不祥君子不犯非禮小人不犯不祥古之<lb/>
制也吾敢違諸乎卒復其舊宅公弗許因陳桓子以請乃<lb/>
許之<lb/>
崔氏之亂䘮羣公子故鉏在魯叔孫還在燕賈在句瀆<lb/>
之丘及慶氏亡皆召之具其器用而反其邑焉與晏子<lb/>
邶殿其鄙六十弗受子尾曰富人之所欲也何獨弗欲<lb/>
對曰慶氏之邑足欲故亡吾邑不足欲也益之以邶殿<lb/>
<pb n="KR3k0046_WYG_088-12b"/>
乃足欲足欲亡無日矣在外不得宰吾一邑不受邶殿<lb/>
非惡富也恐失富也且夫富如布帛之有幅焉爲之制<lb/>
度使無遷也夫民生厚而用利於是乎正徳以幅之使<lb/>
無黜嫚謂之幅利利過則爲敗吾不敢貪多所謂幅也<lb/>
將軍田聵出將張生郊送曰昔者堯譲許由以天下洗<lb/>
耳而不受將軍知之乎曰唯然知之伯夷叔齊辭諸矦<lb/>
之位而不爲將軍知之乎曰唯然知之於陵仲子辭三<lb/>
公之位而傭爲人灌園將軍知之乎曰唯然知之智過<lb/>
<pb n="KR3k0046_WYG_088-13a"/>
去君弟變姓名免爲庶人將軍知之乎曰唯然知之孫<lb/>
叔敖三去相而不悔將軍知之乎曰唯然知之此五大<lb/>
夫者名辭之而實羞之今將軍方吞一國之權提鼓擁<lb/>
旗被堅執鋭旋四十萬之師擅斧鉞之誅愼毋以士之<lb/>
所羞者驕士田聵曰今日諸君皆爲聵祖道具酒脯而<lb/>
先生獨教之以聖人之大道謹聞命矣<lb/>
魯文公欲弛孟文子之宅使謂之曰吾欲利子於外之<lb/>
寛者對曰夫位政之建也署位之表也車服表之章也<lb/>
<pb n="KR3k0046_WYG_088-13b"/>
宅章之次也禄次之食也君議五者以建政爲不易之<lb/>
故也今有司來命易臣之署與其車服而曰將易而次<lb/>
爲寛利也夫署所以朝夕䖍君命也臣立先臣之署服<lb/>
其車服爲利故而易其次是辱君命也不敢聞命若罪<lb/>
也則請納禄與車服而違署唯里人之所命次公弗取<lb/>
臧文仲聞之曰孟孫善守矣其可以葢穆伯而守其後<lb/>
於魯乎公欲弛郈敬子之宅亦如之對曰先臣惠伯以<lb/>
命於司里嘗禘烝享之所致君胙者有數矣出入受事<lb/>
<pb n="KR3k0046_WYG_088-14a"/>
之幣以致君命者亦有數矣今命臣更次於外爲有司<lb/>
之以班命事也無乃違乎請從司徒以班徙次公亦弗<lb/>
取<lb/>
子叔聲伯如晉謝季文子郤犨欲與之邑弗受也歸鮑<lb/>
國謂之曰子何辭苦成叔之邑欲信譲邪抑知其不可<lb/>
乎對曰吾聞之不厚其棟不能任重重莫如國棟莫如<lb/>
徳夫苦成叔家欲任兩國而無大徳其不存也亡無日<lb/>
矣譬之如疾余恐易焉苦成氏有三亡少徳而多寵位<lb/>
<pb n="KR3k0046_WYG_088-14b"/>
下而欲上政無大功而欲大禄皆怨府也其君驕而多<lb/>
私勝敵而歸必立新家立新家不因民不能去舊因民<lb/>
非多怨民無所始爲怨三府可謂多矣其身之不能定<lb/>
焉能予人邑<lb/>
晉文公使原季爲卿辭曰夫三徳者偃之出也以徳紀<lb/>
民其章大矣不可廢也使狐偃爲卿辭曰毛之知賢於<lb/>
臣其齒又長毛也不在位不敢聞命乃使狐毛將上軍<lb/>
狐偃佐之狐毛卒使趙衰代之辭曰城濮之役先且居<lb/>
<pb n="KR3k0046_WYG_088-15a"/>
之佐軍也善軍伐有賞善君有賞能其官有賞且居有<lb/>
三賞不可廢也且臣之倫箕鄭胥嬰先都在乃使先且<lb/>
居將上軍公曰趙衰三譲其所譲皆社稷之衛也廢譲<lb/>
是廢徳也以趙衰之故蒐於清原作五軍使趙衰將新<lb/>
上軍箕鄭佐之胥嬰將新下軍先都佐之子犯卒蒲城<lb/>
伯請佐公曰趙衰三讓不失義讓推賢也義廣徳也徳<lb/>
廣賢至有何患矣請令衰也從子乃使趙衰佐新上軍<lb/>
晉侯賞從亡者介之推不言禄禄亦弗及推曰獻公之<lb/>
<pb n="KR3k0046_WYG_088-15b"/>
子九人唯君在矣惠懐無親外内棄之天未絶晉必將<lb/>
有主主晉祀者非君而誰天實置之而二三子以爲己<lb/>
力不亦誣乎竊人之財猶謂之盗况貪天之功以爲己<lb/>
力乎下義其罪上賞其姦上下相蒙難與處矣其母曰<lb/>
盍亦求之以死誰懟對曰尤而效之罪又甚焉且出怨<lb/>
言不食其食其母曰亦使知之若何對曰言身之文也<lb/>
身將隐焉用文之是求顯也其母曰能如是乎與女偕<lb/>
隐遂隐而死晉侯求之不獲以緜上爲之田曰以志吾<lb/>
<pb n="KR3k0046_WYG_088-16a"/>
過且旌善人<lb/>
晉侯蒐於緜上以治兵使士匄將中軍辭曰伯游長昔<lb/>
臣習於知伯是以佐之非能賢也請從伯游荀偃將中<lb/>
軍士匄佐之使韓起將上軍辭以趙武又使欒黶辭曰<lb/>
臣不如韓起韓起願上趙武君其聼之使趙武將上軍<lb/>
韓起佐之欒黶將下軍魏絳佐之新軍無帥晉侯難其<lb/>
人使其什吏率其卒乗官屬以從於下軍禮也晉國之<lb/>
民是以大和諸侯遂睦君子曰讓禮之主也范宣子讓<lb/>
<pb n="KR3k0046_WYG_088-16b"/>
其下皆讓欒黶爲汰弗敢違也晉國以平數世頼之刑<lb/>
善也夫一人刑善百姓休和可不務乎書曰一人有慶<lb/>
兆民頼之其寕惟永其是之謂乎周之興也其詩曰儀<lb/>
刑文王萬邦作孚言刑善也及其衰也其詩曰大夫不<lb/>
均我從事獨賢言不讓也世之治也君子尚能而讓其<lb/>
下小人農力以事其上是以上下有禮而讒慝黜遠由<lb/>
不争也謂之懿徳及其亂也君子稱其功以加小人小<lb/>
人伐其技以馮君子是以上下無禮亂虐並生由争善<lb/>
<pb n="KR3k0046_WYG_088-17a"/>
也謂之昏徳國家之敝恒必由之<lb/>
靡筓之役郤獻子師勝而反范文子後入武子曰無爲<lb/>
吾望爾也乎對曰師有功國人喜以逆之先入必屬耳<lb/>
目焉是代帥受名也故不敢武子曰吾知免矣卻伯見<lb/>
公曰子之力也夫對曰君之訓也二三子之力也臣何<lb/>
力之有焉范叔見勞之如郤伯對曰庚所命也克之制<lb/>
也爕何力之有焉欒伯見公亦如之對曰爕之詔也士<lb/>
用命也書何力之有焉<lb/>
<pb n="KR3k0046_WYG_088-17b"/>
鄭伯如晉公孫段相甚敬而卑禮無違者晉侯嘉焉授<lb/>
之以䇿曰子豐有勞於晉國余聞而弗忘賜女州田以<lb/>
胙乃舊勲伯石再拜稽首受策以出君子曰禮其人之<lb/>
急也乎伯石之汰也一爲禮於晉猶荷其禄况以禮終<lb/>
始乎<lb/>
子産爲豐施歸州田於韓宣子曰日君以夫公孫叚爲<lb/>
能任其事而賜之州田今無禄早世不獲乆享君徳其<lb/>
子弗敢有不敢以聞於君私致諸子宣子辭子産曰古<lb/>
<pb n="KR3k0046_WYG_088-18a"/>
人有言曰其父析薪其子弗克負荷施將懼不能任其<lb/>
先人之禄其况能任大國之賜縱吾子爲政而可後之<lb/>
人若屬有疆場之言敝邑獲戾而豐氏受其大討吾子<lb/>
取州是免敝邑於戾而建置豐氏也敢以爲請宣子受<lb/>
之以告晉侯晉侯以與宣子宣子爲初言病有之以易<lb/>
原縣於樂大心<lb/>
楚惠王以梁與魯陽文子文子辭曰梁險而在北境懼<lb/>
子孫之有貳者也夫事君無憾憾則懼偪偪則懼貳夫<lb/>
<pb n="KR3k0046_WYG_088-18b"/>
盈而不偪憾而不貳者臣能自壽也不知其它縱臣而<lb/>
得以其首領以没懼子孫之以梁之險而乏臣之祀也<lb/>
王曰子之仁不忘子孫施及楚國敢不從子與之魯陽<lb/>
魏公叔痤爲魏將而與韓趙戰澮北禽樂祚魏王說郊<lb/>
迎以賞田百萬禄之公叔痤反走再拜辭曰未使士卒<lb/>
不崩直而不倚棟撓而不避者吳起餘教也臣不能爲<lb/>
也前脉地形之險阻決利害之備使三軍之士不迷惑<lb/>
者巴寧㸑襄之力也縣賞罰於前使民昭然信之於後<lb/>
<pb n="KR3k0046_WYG_088-19a"/>
者王之明法也見敵之可也鼔之不敢怠倦者臣也王<lb/>
特爲臣之右手不倦賞臣可也若以臣之有功臣何力<lb/>
之有乎王曰善於是索吳起之後賜之田二十萬巴寧<lb/>
㸑襄田各十萬王曰公叔豈非長者哉既爲寡人勝強<lb/>
敵矣又不遺賢者之後不掩能士之迹公叔何可無益<lb/>
乎故又與田四十萬加之百萬之上使百四十萬故老<lb/>
子曰聖人無積盡以爲人已愈有既以與人已愈多公<lb/>
叔當之矣<lb/>
<pb n="KR3k0046_WYG_088-19b"/>
虞卿欲以信陵君之存邯鄲爲平原君請封公孫龍聞<lb/>
之夜駕見平原君曰龍聞虞卿欲以信陵君之存邯鄲<lb/>
爲君請封有之乎平原君曰然龍曰此甚不可且王舉<lb/>
君而相趙者非以君之智能爲趙國無有也割東武城<lb/>
而封君者非以君爲有功也而以國人無勲乃以君爲<lb/>
親戚故也君受相印不辭無能割地不言無功者亦自<lb/>
以爲親戚故也今信陵君存邯鄲而請封是親戚受城<lb/>
而國人計功也此甚不可且虞卿操其兩權事成操右<lb/>
<pb n="KR3k0046_WYG_088-20a"/>
劵以責事不成以虚名徳君君必勿聼也平原君遂不<lb/>
聼虞卿<lb/>
漢宣帝時大將軍霍光薨後數月御史大夫魏相上封<lb/>
事曰聖王褒有徳以懐萬方顯有功以勸百寮是以朝<lb/>
廷尊榮天下鄉風國家承祖宗之業制諸侯之重新失<lb/>
大將軍宜宣章盛徳以示天下顯明功臣以塡藩國毋<lb/>
空大位以塞争權所以安社稷絶未萌也車騎將軍張<lb/>
安世事孝武皇帝三十餘年忠信謹厚勤勞政事夙夜<lb/>
<pb n="KR3k0046_WYG_088-20b"/>
不怠與大將軍定策天下受其福國家重臣也宜尊其<lb/>
位以爲大將軍毋令領光禄勲事使專精神憂念天下<lb/>
思惟得失安世子延壽重厚可以爲光禄勲領宿衛臣<lb/>
上亦欲用之安世聞指懼不敢當請間求見免冠頓首<lb/>
曰老臣耳妄聞言之爲先事不言情不達誠自量不足<lb/>
以居大位繼大將軍後唯天子財哀以全老臣之命上<lb/>
笑曰君言泰謙君而不可尚誰可者安世深辭弗能得<lb/>
後數日竟拜爲大司馬車騎將軍領尚書事<lb/>
<pb n="KR3k0046_WYG_088-21a"/>
光武時杜詩爲南陽太守自以無勞不安乆居大郡求<lb/>
欲降避功臣乃上疏　陛下亮成天工克濟大業偃兵<lb/>
修文羣帥反旅海内合和萬世蒙福天下幸甚唯匃奴<lb/>
未譬聖徳威侮二埀陵虐中國邉民虚耗不能自守臣<lb/>
恐武猛之將雖勤亦未得觧甲<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>弓也夫勤而不息亦<lb/>
怨勞而不休亦怨怨恨之師難復責功臣伏覩將帥之<lb/>
情功臣之望冀一休足於内郡然後即戎出命不敢有<lb/>
恨臣愚以爲師克在和不在衆陛下雖垂念北邉亦當<lb/>
<pb n="KR3k0046_WYG_088-21b"/>
頗泄用之昔湯武善御衆故無忿鷙之師陛下起兵十<lb/>
有三年將帥和睦士卒鳬藻今若使公卿郡守出於軍<lb/>
壘則將帥自厲士卒之復比於宿衛則戎士自百何者<lb/>
天下已安各重性命大臣已下咸懐樂土不讎其功而<lb/>
厲其用無以勸也陛下誠宜虗缺數郡以俟振旅之臣<lb/>
重復厚賞加於久役之士如此緣邉屯戍之師競而忘<lb/>
死乗城拒塞之吏不辭其勞則烽火精明守戰堅固聖<lb/>
王之政必因人心今猥用愚薄塞功臣之望誠非其宜<lb/>
<pb n="KR3k0046_WYG_088-22a"/>
臣詩伏自惟忖本以史吏一介之才遭陛下創制大業<lb/>
賢俊在外空乏之間起受大恩收養不稱奉職無效久<lb/>
竊禄位令功臣懐愠誠惶誠恐八年上書乞避功徳陛<lb/>
下殊恩未許放退臣詩蒙恩尤深義不敢苟冒虚請誠<lb/>
不勝至願願退大郡受小職及臣齒壯力能經營劇事<lb/>
如使臣詩必有補益復受大位雖析珪受爵所不辭也<lb/>
惟陛下哀矜<lb/>
和帝崩鄧隲兄弟常居禁中隲謙遜不欲久在内連求<lb/>
<pb n="KR3k0046_WYG_088-22b"/>
還第歳餘太后乃許之封隲上蔡侯悝葉侯𢎞西平侯<lb/>
閶西華侯食邑各萬戸隲以定策功増邑三千戸隲等<lb/>
辭讓不獲遂逃避使者間闗詣闗上疏　臣兄弟汙穢<lb/>
無分可採過以外戚遭値明時託日月之末光被雲雨<lb/>
之渥澤並統列位光昭當世不能宣賛風美補助清化<lb/>
誠慙誠懼無以處心陛下躬天然之姿體仁聖之徳遭<lb/>
國不造仍離大憂開日月之明運獨斷之慮援立皇統<lb/>
奉承大宗聖策定於神心休烈垂於不朽本非臣等所<lb/>
<pb n="KR3k0046_WYG_088-23a"/>
能萬一而猥推嘉美並享大封伏聞詔書驚惶慙怖追<lb/>
觀前世傾覆之誡退自惟念不寒而慄臣等雖無逮及<lb/>
逺見之慮猶有庶幾戒懼之情常母子兄弟内相勅厲冀<lb/>
以端慤畏愼一心奉戴上全天恩下完性命刻骨定分<lb/>
有死無二終不敢横受爵土以増罪累惶窘征營昧死<lb/>
陳乞<lb/>
安帝時鄧太后兄大將軍鄧隲以母憂上書乞身太后<lb/>
不欲許以問班昭昭上疏　妾聞謙讓之風徳莫大焉<lb/>
<pb n="KR3k0046_WYG_088-23b"/>
故典墳述美神祗降福昔夷齊去國天下服其亷高太<lb/>
伯違邠孔子稱爲三譲所以光昭令徳揚名於後者也<lb/>
論語曰能以禮譲爲國乎何有由是言之推譲之誠其<lb/>
致逺矣今四舅深執忠孝引身自退而以方垂未静拒<lb/>
而不許如後有毫毛加於今日誠恐推譲之名不可再<lb/>
得緣見逮及故敢昧死竭其愚情自知言不足採以示<lb/>
蟲蟻之赤心太后從而許之<lb/>
晉武帝以山濤爲吏部尚書濤辭以䘮病章表懇切㑹<lb/>
<pb n="KR3k0046_WYG_088-24a"/>
元皇后崩遂扶輿還洛逼迫詔命自力就職前後選舉<lb/>
周徧内外而並得其才轉太子少傅加㪚騎常侍除尚<lb/>
書僕射加侍中領吏部固辭以老疾上表陳情章表數<lb/>
十上久不攝職爲左丞白裒所奏帝曰濤以病自聞但<lb/>
不聼之耳使濤坐執銓衡則可何必上下邪不得有所<lb/>
聞濤不自安表謝曰古之王道正直而已陛下不可以<lb/>
一老臣爲加曲私臣亦何心屢塵日月乞加所表以章<lb/>
典刑帝再手詔曰白裒奏君甚妄所以不即推直不喜<lb/>
<pb n="KR3k0046_WYG_088-24b"/>
凶赫耳君之明度豈當介意邪便當攝職令斷章表也<lb/>
濤志必欲退因發從弟婦䘮輙還外舍詔曰山僕射近<lb/>
日暫出遂以㣲苦未還豈吾側席之意其遣丞掾奉詔<lb/>
喻㫖若體力故未平康者便以輿車輿還寺舍濤辭不<lb/>
獲已乃起視事濤再居選職十有餘年毎一官缺輙啓<lb/>
擬數人詔㫖有所向然後顯奏随帝意所欲爲先故帝<lb/>
之所用或非舉首衆情不察以濤輕重任意或譛之於<lb/>
帝故帝手詔戒濤曰夫用人惟才不遺疎逺卑賤天下<lb/>
<pb n="KR3k0046_WYG_088-25a"/>
便化矣而濤行之自若一年之後衆情乃寢濤所奏甄<lb/>
㧞人物各爲題目時稱山公啓事<lb/>
武帝下詔徵皇甫謐謐上疏稱草莽臣臣以尫弊迷於<lb/>
道趣因疾抽簮㪚髮林阜人綱不閉鳥獸爲羣陛下披<lb/>
榛採蘭并收蒿艾是以臯陶振褐不仁者逺臣惟頑蒙<lb/>
備食晉粟猶識唐人擊壌之樂宜赴京城稱夀闕外而<lb/>
小人無良致灾速禍久嬰篤疾軀半不仁右脚偏小十<lb/>
有九載又服寒食藥違錯節度辛苦荼毒於今七年隆<lb/>
<pb n="KR3k0046_WYG_088-25b"/>
冬裸袒食氷當暑煩悶加以咳逆或若温瘧或類傷寒<lb/>
浮氣流腫四肢酸重於今困劣救命呼噏父兄見出妻<lb/>
息長訣仰迫天威扶輿就道所苦加焉不任進路委身<lb/>
待罪伏枕嘆息臣聞韶衛不並奏雅鄭不兼御故郤子<lb/>
入周禍延王叔虞丘稱賢樊姬掩口君子小人禮不同<lb/>
器况臣糠䵃糅之彫胡庸夫錦衣不稱其服也竊聞同<lb/>
命之士咸以畢到唯臣疾疢抱釁牀蓐雖貪明時懼斃<lb/>
命路隅設臣不疾已遭堯舜之世執志箕山猶當容之<lb/>
<pb n="KR3k0046_WYG_088-26a"/>
臣聞上有明聖之主下有輸實之臣上有在寛之政下<lb/>
有委情之人唯陛下留神垂恕更旌瓌俊索隐於傅巖<lb/>
收釣於渭濵無令泥滓久濁清流謐辭切言至遂見聼<lb/>
許嵗餘又舉賢良方正並不起自表就帝借書帝送一<lb/>
車與之謐雖羸疾而披閲不怠<lb/>
劉寔崇譲論　古之聖王之化天下所以貴譲者欲以<lb/>
出賢才息争競也夫人情莫不皆欲已之賢也故勸令<lb/>
譲賢以自明賢也豈假譲不賢哉故譲道興賢能之人<lb/>
<pb n="KR3k0046_WYG_088-26b"/>
不求而自出矣至公之舉自立矣百官之副亦豫具矣<lb/>
一官缺擇衆官所譲最多者而用之審之道也在朝之<lb/>
士相譲於上草廬之人咸皆化之推能譲賢之風從此<lb/>
生矣爲一國所譲則一國士也天下所共推則天下士<lb/>
也推譲之風行則賢與不肖灼然殊矣此道之行在上<lb/>
者無所用其心因成清議隨之而已故曰蕩蕩乎堯之<lb/>
爲君莫之能名言天下自安矣不見堯所以化之故不<lb/>
能名也又曰舜禹之有天下而不與焉無爲而化者其<lb/>
<pb n="KR3k0046_WYG_088-27a"/>
舜也歟賢人相譲於朝大才之人恒在大官小人不争<lb/>
於野天下無事矣以賢才化無事至道興矣已仰其成<lb/>
復何與焉故可以歌南風之詩弹五絃之琴也成此功<lb/>
者非有他崇譲之所致耳孔子曰能以禮譲爲國則不<lb/>
難也在朝之人不務相譲久矣天下化之自魏代以來<lb/>
登進辟命之士及在職之吏臨見受叙雖自辭不能終<lb/>
莫肯譲有勝己者夫推譲之風息争競之心生孔子曰<lb/>
上興譲則下不争明譲不興下必争也推譲之道興則<lb/>
<pb n="KR3k0046_WYG_088-27b"/>
賢能之人日見推舉争競之心生則賢能之人日見謗<lb/>
毁夫争者之欲自先甚惡能者之先不能無毁也故孔<lb/>
墨不能免世之謗己况不及孔墨者乎議者僉言世少<lb/>
高明之才朝廷不有大才之人可以爲大官者山澤人<lb/>
小官吏亦復云朝廷之士雖有大官名徳皆不及徃時<lb/>
人也余以爲此二言皆失之矣非時獨乏賢也時不貴<lb/>
譲一人有先衆之譽毁必隨之名不得成使之然也雖<lb/>
令稷契復存亦不復能全其名矣能否渾雜優劣不分<lb/>
<pb n="KR3k0046_WYG_088-28a"/>
士無素定之價官職有缺主選之吏不知所用但案官<lb/>
次而舉之同才之人先用者非勢家之子則必爲有勢<lb/>
者之所念也非能獨賢因其先用之資而復遷之無已<lb/>
遷之無已不勝其任之病發矣觀在官之人政績無聞<lb/>
自非勢家之子率多因資次而進也向令天下貴譲士<lb/>
必由於見譲而後名成名成而官乃得用之諸名行不<lb/>
立之人在官無政績之稱譲之者必矣官無因得而用<lb/>
之也所以見用不息者由譲道廢因資用人之有失久<lb/>
<pb n="KR3k0046_WYG_088-28b"/>
矣故自漢魏以來時開大舉令衆官各舉所知唯才所<lb/>
任不限階次如此者甚數矣其所舉必有當者不聞時<lb/>
有擢用不知何誰最賢故也所舉必有不當而罪不加<lb/>
不知何誰最不肖也所以不可得知由當時之人莫肯<lb/>
相推賢愚之名不别令其如此舉者知在上者察不能<lb/>
審故敢漫舉而進之或舉所賢因及所念一頓而至人<lb/>
數猥多各言所舉者賢加之高狀相似如一難得而分<lb/>
矣參錯相亂眞偽同貫更復由此而甚雖舉者不能盡<lb/>
<pb n="KR3k0046_WYG_088-29a"/>
忠之罪亦由上開聼察之路濫令其爾也昔齊王好聼<lb/>
竽聲必令三百人合吹而後聼之廪以數人之俸南郭<lb/>
先生不知吹竽者也以三百人合吹可以容其不知因<lb/>
請爲王吹竽虚食數人之俸嗣王覺而改之難彰先王<lb/>
之過乃下令曰吾之好聞竽聲有甚於先王欲一一列<lb/>
而聼之先生於此逃矣推賢之風不立濫舉之法不改<lb/>
則南郭先生之徒盈於朝矣才高守道之士日退馳走<lb/>
有勢之門日多矣雖國有典刑弗能禁矣夫譲道不興<lb/>
<pb n="KR3k0046_WYG_088-29b"/>
之弊非徒賢人在下位不得時進也國之良臣荷重任<lb/>
者亦將以漸受罪退矣何以知其然也孔子以爲顔氏<lb/>
之子不貳過耳明非聖人皆有過寵貴之地欲之者多<lb/>
矣惡賢能者塞其路其過而毁之者亦多矣夫謗毁之<lb/>
生非徒空設必因人之㣲過而甚之者也毁謗之言數<lb/>
聞在上者雖欲弗納不能不仗所聞因事之來而㣲察<lb/>
之也無以其驗至矣得其驗安得不理其罪若知而縱<lb/>
之王之威日衰令之不行自此始矣知而皆理之受罪<lb/>
<pb n="KR3k0046_WYG_088-30a"/>
退者稍多大臣有不自固之心矣賢才不進貴臣日疎<lb/>
此有國者之深憂也詩曰受禄不譲至於已斯亡不譲<lb/>
之人憂亡不暇而望其益國朝不亦難乎竊以爲改此<lb/>
俗甚易耳何以知之夫一時在官之人雖雜有凡猥之<lb/>
才其中賢明者亦多矣豈可謂皆不知讓賢為貴邪直以<lb/>
其時皆不譲習以成俗故遂不爲耳人臣初除皆通表<lb/>
上聞名之謝章所由來尚矣原謝章之本意欲進賢能<lb/>
以謝國恩也昔舜以禹爲司空禹拜稽首讓於稷契及<lb/>
<pb n="KR3k0046_WYG_088-30b"/>
咎繇使益爲虞官譲於朱虎熊羆使伯夷典三禮譲於<lb/>
䕫龍唐虞之時衆官初除莫不皆譲也謝章之義盖取<lb/>
於此書記之者欲以永世作則季世所用不賢不能譲<lb/>
賢虚謝見用之恩而已相承不變習俗之失也夫叙用<lb/>
之官得通章表者其譲賢推能乃通其不能有所譲徒<lb/>
費簡紙者皆絶不通人臣初除各恩推賢能而譲之矣<lb/>
譲之文付主者掌之三司有缺擇三司所譲最多者而<lb/>
用之此爲一公缺三公已豫選之矣且主選之吏不必<lb/>
<pb n="KR3k0046_WYG_088-31a"/>
任公而選三公不如令三公自共選一公爲詳也四征<lb/>
缺擇四征所譲最多者而用之此爲一征缺四征已豫<lb/>
選之矣必詳於停缺而令主者選四征也尚書缺擇尚<lb/>
書所譲最多者而用之此爲八尚書共選一尚書詳於<lb/>
臨缺令主者選八尚書也郡守缺擇衆郡所譲最多者<lb/>
而用之詳於任主者令選百郡守也夫以衆官百郡之<lb/>
譲與主者共相比不可同歳而論也雖復令三府參舉<lb/>
官本不委以舉選之任各不能以根其心也其所用心<lb/>
<pb n="KR3k0046_WYG_088-31b"/>
者裁之不二三但令主者案官次而舉之不用精也賢<lb/>
愚皆譲百姓耳目盡爲國耳目夫人情争則欲毁巳所<lb/>
不知譲則競推於勝已故世争則毁譽交錯優劣不分<lb/>
難得而譲也時譲則賢智顯出能否之美歴歴相次不<lb/>
可得而亂也當此時也能退身修己者譲之者多矣雖<lb/>
欲守貧賤不可得也馳騖進趣而欲人見譲猶却行而<lb/>
求前也夫如此愚智咸知進身求通非修之於己則無<lb/>
由矣㳺外求者於此相隨而歸矣浮聲虚論不禁而自<lb/>
<pb n="KR3k0046_WYG_088-32a"/>
息矣人人無所用其心任衆人之議而天下自化矣不<lb/>
言之化行巍巍之美於此著矣譲可以致此豈可不務<lb/>
之哉春秋傳曰范宣子之譲其下皆譲欒黶雖汰弗敢<lb/>
違也晉國以平數世頼之上世之化也君子尚能而譲<lb/>
其下小人力農以事其上上下有禮讒慝逺黜由不争<lb/>
也及其亂也國家之弊恒必由之篤論了了如此在朝<lb/>
君子典選大官能不以人廢言舉而行之各以譲賢舉<lb/>
能爲先務則羣才猥出能否殊别盖世之功莫大於此<lb/>
<pb n="KR3k0046_WYG_088-32b"/>
庾亮譲中書令表　臣凡庸固陋少無檢操昔以中州<lb/>
多故舊邦䘮亂隨侍先臣逺庇有道爰客逃難求食而<lb/>
已不悟邀時之福遭遇嘉運先帝龍興垂異常之顧既<lb/>
眷同國士又申之婚姻遂階親寵累忝非服弱冠濯纓<lb/>
沐浴𤣥風頻繁省闥出總六軍十餘年間位超先達無<lb/>
勞被遇無與臣比小人禄薄福過災生止足之分臣所<lb/>
宜守而偷榮昧進日爾一日謗讟既集上塵聖朝始欲<lb/>
自聞而先帝登遐區區㣲誠竟未上達陛下踐祚聖政<lb/>
<pb n="KR3k0046_WYG_088-33a"/>
維新宰輔賢明庶寮咸允康哉之歌實在至公而國恩<lb/>
不已復以臣領中書則示天下以私矣何者臣於陛下<lb/>
后之兄也姻婭之嫌實與骨肉中表不同雖太上至公<lb/>
聖徳無私然世之䘮道有自來矣悠悠六合皆私其姻<lb/>
者也人皆有私則謂天下無公矣是以前後二漢咸以<lb/>
抑后黨安進婚族危向使西京七族東京六姓皆非姻<lb/>
黨各以平進縱不悉全決不盡敗今之盡敗更由姻眤<lb/>
臣歴觀庻姓在世無黨於朝無援於時植根之本輕也<lb/>
<pb n="KR3k0046_WYG_088-33b"/>
薄也苟無大瑕猶或見容至於外戚慿託天地勢連四<lb/>
時根援扶踈重矣大矣而財居權寵四海側目事有不<lb/>
允罪不容誅身既招殃國爲之弊其故何耶直由婚媾<lb/>
之私羣情之所不能免故率其所嫌而嫌之於國是以<lb/>
疏附則信姻進則疑疑積於百姓之心則禍成重闥之<lb/>
内矣此皆徃代成鍳可爲寒心者也夫萬物之所不通<lb/>
聖賢因而不奪冒親以求一才之用未若防嫌以明公<lb/>
道今以臣之才兼如此之嫌而使内處心膂外總兵權<lb/>
<pb n="KR3k0046_WYG_088-34a"/>
以此求治未之聞也以此招禍可立待也雖陛下二相<lb/>
明其愚款朝士百寮頗識其情天下之人何可門到戸<lb/>
説使皆坦然耶夫富貴寵榮臣所不能忘也刑罰貧賤<lb/>
臣所不能甘也今恭命則愈違命則苦臣雖不達何事<lb/>
背時違上自貽患責耶實仰覽殷鍳量巳知弊身不足<lb/>
惜爲國取悔是以悾悾屢陳丹<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>而㣲誠淺薄未垂察<lb/>
諒憂惶屛營不知所厝以臣今地不可以進明矣且違<lb/>
命已久臣之罪又積矣歸骸私門以待刑書願陛下垂<lb/>
<pb n="KR3k0046_WYG_088-34b"/>
天地之鍳察臣之愚則雖死之日猶生之年矣<lb/>
任昉爲齊明皇帝作相譲宣城郡公表　臣鸞言被臺<lb/>
司召以臣爲侍中中書監驃騎大將軍開府儀同三司<lb/>
揚州刺史録尚書事封宣城郡開國公食邑三千戸加<lb/>
兵五千人臣本庸才智力淺短太祖高皇帝篤猶子之<lb/>
愛降家人之慈世祖武皇帝情等布衣寄深同氣武皇<lb/>
大漸實奉話言雖自見之明庸近所蔽愚夫一至偏識<lb/>
量已實不能自固於綴衣之辰拒違於玉几之側遂荷<lb/>
<pb n="KR3k0046_WYG_088-35a"/>
顧託導揚末命雖嗣君棄常獲罪宣徳王室不造職臣<lb/>
之由何者親則東牟任惟博陸徒懐子孟社稷之對何<lb/>
救昌邑争臣之譏四海之議於何逃責且陵土未乾訓<lb/>
誓在耳家國之事一至於斯非臣之尤誰任其咎將何<lb/>
以肅拜高寢䖍奉武園悼心失圖泣血待旦寧容復徼<lb/>
榮於家耻宴安於國危驃騎上將之元勲神州儀刑之<lb/>
列嶽尚書古稱司會中書實管王言且虗飾寵章委成<lb/>
禦侮臣知不惬物誰謂宜但命輕鴻毛責重山嶽存没<lb/>
<pb n="KR3k0046_WYG_088-35b"/>
同歸毁譽一貫辭一官不減身累贈一職已黷朝經便<lb/>
當自同體國不爲飾譲至於功均一匡賞同千室光宅<lb/>
近甸奄有全邦隕越爲期不敢聞命亦願曲留降鑒即<lb/>
垂順許鉅平之懇誠彌固永昌之丹慊獲申乃知君臣<lb/>
之道綽有餘裕苟曰易昭敢守難奪故可庻心𢎞議酌<lb/>
己親物者矣不勝荷懼屏營之誠<lb/>
爲范尚書譲吏部封侯表　臣雲言被尚書召以臣爲<lb/>
㪚騎常侍吏部尚書封霄城縣開國侯食邑千戸奉命<lb/>
<pb n="KR3k0046_WYG_088-36a"/>
震驚心顔無措臣素門凡流輪翮無取進謝中庸退慙<lb/>
狂狷固嘗鑚厲求學而一經不治篆刻爲文而三冬靡<lb/>
就負書燕魏空殫菽粟躡屩齊楚徒知貧賤既而分虎<lb/>
出守以囊被見嗤持斧作牧以薏苡興謗赭衣爲虜見<lb/>
獄吏之尊除名爲民知井臼之逸百年上夀既曰徒然<lb/>
如其誠説亦以過半亂離斯瘼欲以安歸閉門荒郊再<lb/>
離寒暑兼以東臯數畆控帶潮汐闗外一區悵望鍾阜<lb/>
雖室無趙女而門多好事禄㣲賜金而歡同娱老折芰<lb/>
<pb n="KR3k0046_WYG_088-36b"/>
燔枯此焉自足陛下應期萬世接統千祀三千景附八<lb/>
百不謀臣釁等離心功慙同徳泥首在顔輿棺未毁締<lb/>
構草昧敢叨天功獄訟謳歌示同民志而隆器大名一<lb/>
朝總集顧己反躬何以臻此政當以接閈白水列宅舊豐<lb/>
忘捨講之尤存諸公之費俯拾青紫豈待明經臣雲頓首<lb/>
頓首夫銓衡之重闗諸隆替逺惟則哲在帝猶難漢魏以<lb/>
降逹識繼軌雅俗所歸唯稱許郭㧞十得五尚曰比肩其<lb/>
餘得失未聞偶察童㓜天機暫發顧無足算在魏則毛<lb/>
<pb n="KR3k0046_WYG_088-37a"/>
玠公方居晋則山濤識量以臣况之一何遼落齊季陵<lb/>
遲官方淆亂鴻都不綱西園成市金章有盈笥之談華<lb/>
貂深不足之歎草創惟始義存改作恭已南面責成斯<lb/>
在豈宜妄加寵私以乏王事附蝉之飾空成寵章求之<lb/>
公私授受交失近世侯者功緒參差或足食闗中或成<lb/>
軍河内或制勝帷幄或門人加親或與時抑揚或隐若<lb/>
敵國或策定禁中或功成野戰或盛徳如卓茂或師道<lb/>
如桓榮或四姓侍祀巳無足紀五侯外戚且非舊章而<lb/>
<pb n="KR3k0046_WYG_088-37b"/>
臣之所附唯在恩澤既義異疇庸實榮乖儒者雖小人<lb/>
貪幸豈獨無心臣本自諸生家承素業門無富貴易農<lb/>
而仕乃祖𤣥平道風秀世爰在中興儀刑多士位裁元<lb/>
凱任止牧伯高祖少連夙秉高尚所富者義所乏者時<lb/>
薄宦東朝謝病下邑先志不忘愚臣是庶且去嵗冬初<lb/>
國學之老博士耳今兹首夏將亞冡司雖千秋之一月<lb/>
九遷荀爽之十旬逺至方之㣲臣未爲速達臣雖無識<lb/>
唯利是視至於虧名損實爲國爲身知其不可不敢妄<lb/>
<pb n="KR3k0046_WYG_088-38a"/>
冒陛下不棄菅蒯愛同絲麻儻平生之言猶在聼覽宿<lb/>
心素志無復貳辭矜臣所乞特㢠廻寵命則彛章載穆㣲<lb/>
物知免臣今在假不容詣省不任荷懼之至<lb/>
爲褚諮議蓁讓代兄襲封表　臣蓁言昨被司徒符仰<lb/>
稱詔㫖許臣兄賁所請以臣襲封南康郡公臣門籍勲<lb/>
䕃光錫土宇臣賁世載承家允膺長徳而深鑒止足脱<lb/>
屣千乗遂乃逺謬推恩近萃庸薄能以國譲𢎞義有歸<lb/>
匹夫難奪守以勿貳昔武始迫家臣之策陵陽感鮑生<lb/>
<pb n="KR3k0046_WYG_088-38b"/>
之言張以誠請丁爲理屈且先臣以大宗絶緒命臣出<lb/>
纂傍統禀承在昔理絶終天永惟情事觸目崩隕若使<lb/>
賁高延陵之風臣忘子臧之節是廢徳舉豈曰能賢陛<lb/>
下察其丹<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>特賜停絶不然投身草澤苟遂愚誠爾不<lb/>
任丹慊之至謹詣闕拜表以聞<lb/>
陶侃辭長沙郡公表　臣少長孤寒始願有限過蒙聖<lb/>
朝歴世之恩陛下睿鑒寵靈彌泰有始必終自古而然<lb/>
臣年垂八十位極人臣啓手啓足當復何恨但以陛下<lb/>
<pb n="KR3k0046_WYG_088-39a"/>
春秋尚富餘冦不誅山陵未反所以憤愾兼懐不能巳<lb/>
巳臣雖不知命年時已邁國恩殊特賜封長沙隕越之<lb/>
日當歸骨國土臣父母舊葬今在潯陽緣存處亡無心<lb/>
分違已勒國臣修遷改之事刻以來秋奉迎窀穸葬事<lb/>
訖乃告老下藩不圖所患遂爾綿篤伏枕感結情不自<lb/>
勝臣間者猶爲犬馬之齒尚可少延欲爲陛下西平李<lb/>
雄北吞石季龍是以遣毌丘奥於巴東授桓宣於襄陽<lb/>
良圖未叙於此長乖此方之任内外之要願陛下速選<lb/>
<pb n="KR3k0046_WYG_088-39b"/>
臣代使必得良才奉宣王猷遵成臣志則臣死之日猶<lb/>
生之年陛下雖聖姿天縱英竒日新方事之殷當頼羣<lb/>
雋司徒導鑒識經遠光輔三世司空鑒簡素貞正内外<lb/>
惟允平西將軍亮雅量詳明器用周時即陛下之周召<lb/>
也獻替疇諮敷融政道地平天成四海幸頼謹遣左長<lb/>
史殷羡奉送所假節麾幢曲盖侍中貂蝉太尉章荆江<lb/>
州刺史印傳棨㦸仰戀天恩悲酸感結<lb/>
王導遷丹陽太守加輔國將軍上牋曰昔魏武達政之<lb/>
<pb n="KR3k0046_WYG_088-40a"/>
主也荀文若功臣之最也封不過亭侯倉舒愛子之寵<lb/>
贈不過别部司馬以此格萬物得不局跡乎今者臨郡<lb/>
不問賢愚豪賤皆加重號輙有鼓葢動見相凖時有不<lb/>
得者或爲耻辱天官混雜朝望頽毁導忝荷重任不能<lb/>
崇浚山海而開導亂源饕竊名位取紊彛典謹送鼓葢<lb/>
加崇之物請從導始庻令雅俗區别羣望無惑懐帝下<lb/>
令曰導徳重勲高孤所深倚誠宜表彰殊禮而更約已<lb/>
沖心進思盡誠以身率衆宜順其雅志式允開塞之機<lb/>
<pb n="KR3k0046_WYG_088-40b"/>
拜寧逺將軍<lb/>
成帝時陸玩以功封興平伯轉尚書令詔曰玩體道清<lb/>
純雅量𢎞遠歴位内外風績顯著宜居台司以允衆望<lb/>
授左光禄大夫開府儀同三司加㪚騎常侍餘如故玩<lb/>
頻自表優詔褒掦重復自陳曰臣實凡短風操不立階<lb/>
緣嘉㑹便蕃榮顯遂總括憲臺豫聞政道竟不能敷融<lb/>
𤣥風清一朝序咎責之來於臣已重誠以身許國義忘<lb/>
曲譲而慺慺所守終於陳訴者特以端右機要事務殷<lb/>
<pb n="KR3k0046_WYG_088-41a"/>
多臣已盈六十之年智力有限疾患深重體氣日弊朝<lb/>
夕自勵非復所堪若偃息苟免職事並廢則莫大之悔<lb/>
天下將謂臣何乞陛下披豁聖懐霈然垂允詔不許玩<lb/>
重表曰臣比披誠欵不足上暢天聰聖恩徘徊厲以體<lb/>
國臣聞至公之道上下𤣥同用才不負其長量力不受<lb/>
其短雖加官重禄無世不有皆庸勲親賢時所須頼兼<lb/>
統以濟世務非優崇以榮一人臣受遇三世恩隆寵厚<lb/>
豈敢辭職事之勞求沖譲之譽徒以端右要重興替所<lb/>
<pb n="KR3k0046_WYG_088-41b"/>
存久以無任妨賢曠職臣猶自知不可况天下之人乎<lb/>
今復外叅論道内統百揆不堪之名有如皎日願陛下<lb/>
少垂哀矜使四海知官不可以私於人人不可以私取<lb/>
官則天工𢎞坦誰不謂允猶不許尋而王導郄鑒庾亮<lb/>
相繼而薨朝野咸以爲三良既没國家殄瘁以玩有徳<lb/>
望乃遷侍中司空給羽林四十人玩既拜有人詣之索<lb/>
盃酒瀉置柱梁之間呪曰當今乏材以爾爲柱石莫傾<lb/>
人梁棟耶玩笑曰戢卿良箴既而嘆息謂賔客曰以我<lb/>
<pb n="KR3k0046_WYG_088-42a"/>
爲三公是天下爲無人談者以爲知言玩雖登公輔謙<lb/>
譲不辟掾屬成帝聞而勸之玩不得已而從命所辟皆<lb/>
寒素有行之士玩翼亮累世常以𢎞重爲人主所貴加<lb/>
性通雅不以名位格物誘納後進謙若布衣由是縉紳<lb/>
之徒莫不廕其徳字<lb/>
庾亮卒贈太尉諡曰文康䘮至車駕親臨及𦵏又贈永<lb/>
昌公印綬亮弟氷上成帝䟽　臣謹詳先事亦曽聞臣<lb/>
亮對臣等之言懇懇於斯事是以屢自陳請將迄十年<lb/>
<pb n="KR3k0046_WYG_088-42b"/>
豈恃臣好譲而不肅恭顧曩時之釁近出宇下加先帝<lb/>
神武筭略兼該是以役不踰時而㓙彊馘滅計之以事<lb/>
則功歸聖主推之於運則勝非人力至如亮等因聖略<lb/>
之𢎞得效所職事將何論功將何賞及後傷蹶責踰先<lb/>
功是以陛下下優詔聼許亮實思自効以報天徳何悟<lb/>
身潜聖世㣲志長絶存亡哀恨痛貫心膂願陛下發明<lb/>
詔遂先恩則臣亮死且不朽帝從之<lb/>
哀帝召桓温入參朝政温上疏　方攘除羣凶掃平禍<lb/>
<pb n="KR3k0046_WYG_088-43a"/>
亂當竭天下智力與衆共濟之而朝議咸疑聖詔彌固<lb/>
事異本圖豈敢執遂至於入參朝政非所敢聞臣違離<lb/>
宫省二十餘載鞸䩬戎務役勤思苦若得觧帶逍遥鳴<lb/>
玉闕廷參賛無爲之契豫聞曲成之化雖實不敏豈不<lb/>
是願但顧以江漢艱難不同曩日而益梁新平寕州始<lb/>
服懸兵漢川戍禦彌廣加彊蠻盤牙勢處上流江湖悠<lb/>
逺當制命侯伯自非望實重威無以鎮御遐外臣知捨<lb/>
此之艱危敢背之而無怨願奮臂投身造事中原者實<lb/>
<pb n="KR3k0046_WYG_088-43b"/>
耻帝道皇居仄陋於東南痛神華桑梓遂埋於荆棘若<lb/>
慿宗廟之靈則雲徹席卷呼吸蕩清如當假息游䰟則<lb/>
臣據河洛親臨二冦廣宣皇靈襟帶秦趙逺不五載大<lb/>
事必定今臣昱以親賢賛國光輔二世即無煩以臣疎<lb/>
鈍並間機務且不有行者誰扞牧圉表裏相濟實深實<lb/>
重伏願陛下察臣所陳兼訪内外乞時還屯撫寕方隅<lb/>
詔不許復徴温温至赭圻詔又使尚書車灌止之温遂<lb/>
城赫圻固讓内録遥領揚州牧<lb/>
<pb n="KR3k0046_WYG_088-44a"/>
孝武帝以桓豁爲征西大將軍開府豁上疏　臣聞三<lb/>
台麗天辰極以之増耀論道作弼王猷以之時邕必仰<lb/>
參神契對揚成務𢎞易簡以翼化暢𤣥風於宗極故宜<lb/>
明揚仄陋登庸賢雋使板築有冲天之舉渭濵無垂竿<lb/>
之逸用乃功濟蒼生道光千載是以徳非時望成典所<lb/>
不虚授功㣲賞厚賢達不以擬心臣實凡人量無逺致<lb/>
階藉門寵遂叨非據進不能闡揚皇風賛明其政道退<lb/>
不能宣力所莅混一華戎尸素積載庸績莫紀是以敢<lb/>
<pb n="KR3k0046_WYG_088-44b"/>
冒成命歸陳丹欵伏願陛下㢠神𤣥覽追收謬眷則具<lb/>
瞻革望臣知所免竟不許<lb/>
唐李翰難進論　賔有裳錦握蘭韜劔懷玉介然獨立<lb/>
黙而無言主人怪而問之曰僕觀今之士君子所求速<lb/>
進體必盡飾而足下望問若有疑造庭若有懼隐文彩<lb/>
匿芬芳掩光暉潜頴利此何謂也豈有以哉客曰夫順<lb/>
時而動嘉㑹不可以智求藏器於身知己不可以力致<lb/>
有道足輔天地而不用於人行足應神明而不信於俗<lb/>
<pb n="KR3k0046_WYG_088-45a"/>
僕所以候寛和之色伺清晏之間願因左右思待擯介<lb/>
或没齒不遇豈直斯須之頃與主人曰僕方運思量深<lb/>
游精絶逺巨蚌潜於溟海剖而探其珠靈龜巢於嘉林<lb/>
灼而訪其兆而况同聲相應同氣相求者乎蟋蟀候秋<lb/>
而吟蜉蝣乗隂而出豈借援於左右求容於擯介哉而<lb/>
足下牽流議於俗忽常道之要豈安彼詭隨昧而不察<lb/>
兹理將有所感激憤而爲此言乎客曰主人可謂知其<lb/>
一未知其二夫察言觀行下之所以上達言有邪正百<lb/>
<pb n="KR3k0046_WYG_088-45b"/>
慮糺紛行有是非萬變舛錯憂虞不可以一逕驗悔恡<lb/>
不可以一理徵事固有上不援下無黨禮義以爲干櫓<lb/>
忠信以爲甲胄見利不虧其分見害不更其守仗必然<lb/>
之畫耻干節而進則有從俗浮沉與物厚薄潔其衣服<lb/>
矜其車徒俛仰權貴之門逶迤富利之室人玩其飾孰<lb/>
察其心然則矩歩規行不如由徑之速達一辭三譲不<lb/>
如苟合之易親據邀乗邪是有先鳴之勢難進易退但<lb/>
積後時之悲此主人所宜察者一也士固有履敦懿佩<lb/>
<pb n="KR3k0046_WYG_088-46a"/>
禮文漸漬徳教之泉栖息道素之域然而委身草莾沉<lb/>
跡蓬茨位末名卑譽不聞於左右含光蓄鋭價不動於<lb/>
當時雖折節求容毁方取合行衰於寡黨才蔽於世人<lb/>
復有養高釣名之徒勲餘戚裔之位歴𤣥闕排朱門䴏<lb/>
翼鳯翔乞言鄒枚之口虎皮羊質假論崔馬之譚而悠<lb/>
悠者莫不望景星奔籍響風靡夫向聲背實人之常情<lb/>
索隐探㣲代所希及田父獲玉驚輝廡之暉靈蛇獻珠<lb/>
貽按劍之怒然則遵古人懿業類芻狗之已陳道先王<lb/>
<pb n="KR3k0046_WYG_088-46b"/>
法言比屠龍而莫用此主人所宜察者二也固有聚精<lb/>
㑹神盡智畢議謀於未兆慮於未形探𤣥妙之源養浩<lb/>
然之氣寘立羣情之表獨與大道爲隣復有騁變効奇<lb/>
怪談詭論文彫琢之辯縱煒燁之詞不思作則垂訓期<lb/>
於動聼駭目夫繁聲奪雅令色惑眞綆短不可以汲深<lb/>
褚小不可以懷大曲彌高而和寡技逾下而賞多此主<lb/>
人之所宜察者三也士有作矜莊之色厲耿介之辭披<lb/>
苦懷揚憤思悉精鋭貢忠誠矯枉推直深言切詳𢎞其<lb/>
<pb n="KR3k0046_WYG_088-47a"/>
體防剪其滛侈復有事無可否順之如流言無是非應<lb/>
之如嚮博訪逺引不綜成敗之幾虚美飾非但以苟容<lb/>
爲度夫吉人之詞寡躁人之辭多頌徳記功易以藻飾<lb/>
閑邪介疾或犯忌諱逆耳之談容之者少利口之説悦<lb/>
之者多然則辨佞進而登庸忠謇退而獲戾此主人之<lb/>
所宜察者四也士固有懷經濟之略藴弼諧之才而擬<lb/>
非其倫履失其位皆屑屑聚論者騰喧咋之辭連袂並<lb/>
駈者效趨走之技龍驥捕鼠非所騁其逸足牛鼎烹鷄<lb/>
<pb n="KR3k0046_WYG_088-47b"/>
豈傷殊於常器然則含章秀發秘思混而不分黙識𤣥<lb/>
通幽㫖隐而莫啓此主人之所宜察者五也士固有當<lb/>
理以言由方以進而闗梁非所鑿枘異宜或以小人所<lb/>
長乗於君子所短或以己所未遑不信人所能然則道<lb/>
源蔽而不通心境曠而不接辨雖博萬物不能釋其疑<lb/>
辭智雖絡天地不能效其長策故語曰誰能爲之孰令<lb/>
聼之此主人之所宜察者六也且夫春樹桃李秋收其<lb/>
實春樹棘茨夏蒙其刺生實未成同爲后土所生俱沐<lb/>
<pb n="KR3k0046_WYG_088-48a"/>
陽和之施不殖不萟終歲闕甘㫖之豐不芟不耘毫末<lb/>
成尋拱之患亮明才士之智匡時尊主之臣可不熟計<lb/>
其吉凶深究其得失乎而或安於近禁玩於浮名忘至<lb/>
理而悦侈言貴辨僞而惡切直外恃位以陵物内自負<lb/>
而輕士譬猶廢東作而待歲馳北轅而適越是以𢎞奬<lb/>
之意未嘗異取舍之要未嘗周徒有好賢之名終無用<lb/>
賢之實亦良可悲矣安在其進乎主人曰若然者行不<lb/>
必達言不必揚賢人沉抑以爲常良士無登進之理將<lb/>
<pb n="KR3k0046_WYG_088-48b"/>
何以革此弊而求其通乎賔曰何爲其然也揚振風以<lb/>
扇物清濁必效其響懸明鏡以鑑形美惡無隐其象苟<lb/>
能坦其量清其心先公而後私捨名而責實得意而忘<lb/>
象遠佞而納忠則君子可知不仁者遠於是循夷途以<lb/>
招絶跡總修林以刈翹楚則何才不舉何藝不揚是知<lb/>
行藏有宜取舍有分爲仁由已芝蘭雖幽而自芳子苟<lb/>
好之珠玉無脛而自至審此要也夫何問焉主人矍然<lb/>
謝賔而退齋居三日罷鍾皷逺晏私執謙下之心去驕<lb/>
<pb n="KR3k0046_WYG_088-49a"/>
伐之色夢想正士饑渴直言然後備禮延賔昇堂而訪<lb/>
焉言行計從於是家安而國治矣<lb/>
宋仁宗時富弼始受命使契丹聞一女卒再徃聞一男<lb/>
生皆不顧得家書未嘗發輙焚之曰徒亂人意於是帝<lb/>
復申樞宻直學士之命弼辭又除翰林學士弼懇辭曰<lb/>
増歳幣非臣本意特以方討元昊未暇與角故不敢以<lb/>
死争安敢受賞乎帝復以爲樞宻副使弼言契丹既結<lb/>
好議者便謂無事萬一敗盟臣死且有罪願陛下思其<lb/>
<pb n="KR3k0046_WYG_088-49b"/>
輕侮之耻坐薪嘗膽不忘修政且收臣新命使天下知<lb/>
使臣不受賞和好未可保其於守備決不敢懈帝察其<lb/>
辭之意堅改授資政殿學士<lb/>
豐稷辭左諫議大夫疏　臣伏准尚書省劄子已降告<lb/>
命除依前官試諫議大夫者臣聞孔子曰天子有争臣<lb/>
七人雖無道不失其天下人主守崇高富貴之極心易<lb/>
放逸選正人置諸左右雖有無道之心終不爲桀紂惡<lb/>
徳自取敗亡故能謹守宗廟保社稷而比者臺諫官員<lb/>
<pb n="KR3k0046_WYG_088-50a"/>
闕久矣下情壅於上聞陛下入承大統念創業之艱難<lb/>
思守成之不易詔求明於治體堪任言責之人天下曉<lb/>
然皆知聖心欲廣聰明欲新聖徳欲輔朝廷闕失人人<lb/>
莫不懽忻鼓舞有樂生之意臣遭遇聖慈惕然震畏莫<lb/>
知所措臣伏見元豐五年釐正官制諫官以諫争爲職<lb/>
不爲容悦逢君之惡不懷觀望險害忠良不以聲色爲<lb/>
常事以蠱上心不以淫巧爲末務以蕩上意不以細故<lb/>
塞責不以沽激盗名俯仰之間無所愧怍方能稱其<lb/>
<pb n="KR3k0046_WYG_088-50b"/>
責臣量分度力不能任重不宜虚受自貽失職之罪伏<lb/>
望聖慈矜察追寢成命<lb/>
　<lb/>
　<lb/>
　<lb/>
　<lb/>
　<lb/>
　經濟類編卷八十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷二十六</head> <lb/>
    <p>
<pb n="KR3k0046_WYG_026-1a"/>
欽定四庫全書<lb/>
　經濟類編卷二十六<lb/>
　　　　　　　　　　　明　馮琦馮瑗　撰<lb/>
　諫諍類一<lb/>
　　諫臣<hi>二十則</hi>
孔子曰良藥苦於口利於病忠言逆於耳利於行故武<lb/>
王諤諤而昌紂嘿嘿而亡君無諤諤之臣父無諤諤之<lb/>
子兄無諤諤之弟夫無諤諤之妻士無諤諤之友其亡<lb/>
<pb n="KR3k0046_WYG_026-1b"/>
可立而待故曰君失之臣得之父失之子得之兄失之<lb/>
弟得之夫失之妻得之士失之友得之故無亡國破家<lb/>
悖父亂子放兄棄弟狂夫淫婦絶交敗友<lb/>
魯哀公問於孔子曰子從父命孝乎臣從君命貞乎三<lb/>
問孔子不對孔子趨出以語子貢曰鄉者君問丘曰子<lb/>
從父命孝乎臣從君命貞乎三問而丘不對賜以為何<lb/>
如子貢曰子從父命孝矣臣從君命貞矣奚疑焉孔子<lb/>
曰小人哉賜不識也昔者明王萬乘之國有爭臣七人<lb/>
<pb n="KR3k0046_WYG_026-2a"/>
則主無過舉千乘之國有爭臣五人則社禝不危百乘<lb/>
之家有爭臣三人則祿位不替父有爭子不䧟無禮士<lb/>
有爭友不行不義故子從父命奚詎為孝臣從君命奚<lb/>
詎為貞夫能審其所從之謂孝之謂貞矣<lb/>
劉向正諫篇　易曰王臣蹇蹇匪躬之故人臣所以蹇<lb/>
蹇為難而諫其君者非為身也將欲匡君之過矯君之<lb/>
失也君有過失者危亡之萌也見君之過失而不諫是<lb/>
輕君之危亡也夫輕君之危亡者忠臣不忍為也三諫<lb/>
<pb n="KR3k0046_WYG_026-2b"/>
而不用則去不去則身亡身亡者仁人所不為也是故<lb/>
諫有五一曰正諫二曰降諫三曰忠諫四曰戇諫五曰<lb/>
諷諫孔子曰吾其從諷諫矣乎夫不諫則危君固諫則危<lb/>
身與其危君寧危身危身而終不用則諫亦無功矣智<lb/>
者度君權時調其緩急而處其宜上不敢危君下不以<lb/>
危身故在國而國不危在身而身不殆昔陳靈公不聽<lb/>
泄冶之諫而殺之曹覊三諫曹君不聽而去春秋序義<lb/>
雖俱賢而曹覊合禮<lb/>
<pb n="KR3k0046_WYG_026-3a"/>
臣術篇　從命利君為之順從命病君為之䛕逆命利<lb/>
君謂之忠逆命病君謂之亂君有過不諫諍將危國殞<lb/>
社禝也有能盡言於君用則留之不用則去之謂之諫<lb/>
用則可生不用則死謂之諍有能比和同力率羣下相<lb/>
與彊矯君君雖不安不能不聽遂解國之大患除國之<lb/>
大害成於尊君安國謂之輔有能亢君之命反君之事<lb/>
竊君之重以安國之危除主之辱攻伐足以成國之大<lb/>
利謂之弼故諫諍輔弼之人社禝之臣也明君之所尊<lb/>
<pb n="KR3k0046_WYG_026-3b"/>
禮而闇君以為己賊故明君之所賞闇君之所殺也明<lb/>
君好問闇君好獨明君上賢使能而享其功闇君畏賢<lb/>
妬能而滅其業罰其忠而賞其賊夫是之謂至闇桀紂<lb/>
之所以亡也詩云曾是莫聽大命以傾此之謂也<lb/>
漢宣帝選博士諫大夫通政事者補郡國守相以蕭望<lb/>
之為平原太守望之雅意在朝逺為郡守内不自得乃<lb/>
上疏　陛下哀憫百姓恐德化之不究悉出諫官以補<lb/>
郡吏所謂憂其末而忘其本者也朝無爭臣則不知過<lb/>
<pb n="KR3k0046_WYG_026-4a"/>
國無逹士則不聞善願陛下選明經術温故知新通於<lb/>
機微謀慮之士以為内臣與叅政事諸侯聞之則知國<lb/>
家納諫憂政亡有闕遺若此不怠成康之道其庻幾乎<lb/>
外郡不治豈足憂哉<lb/>
范曄鍾寒傳論　左丘明有言仁人之言其利溥哉晏<lb/>
子一言齊侯省刑若鍾離意之就格請過寒朗之廷爭<lb/>
寃獄篤矣乎仁者之情也夫正直本於忠誠則不詭本<lb/>
於諫爭則絞切彼二子之所本得乎天故言信而志行<lb/>
<pb n="KR3k0046_WYG_026-4b"/>
也<lb/>
唐太宗時魏徵有疾上手詔問之且言不見數日朕過<lb/>
多矣若有聞見可封狀進來徵上言比者弟子陵師奴<lb/>
婢忽主下多輕上漸不可長又言陛下臨朝常以至公<lb/>
為言退而行之未免私僻或畏人知横加威怒欲葢彌<lb/>
彰竟有何益徵宅無堂上命輟小殿之材以構之五日<lb/>
而成仍賜以素屏褥几杖等以遂其所尚徵上表謝上<lb/>
手詔曰處卿至此葢為黎元與國家何事過謝<lb/>
<pb n="KR3k0046_WYG_026-5a"/>
元稹上疏論諫職　昔太宗以王珪魏徵為諫官宴遊<lb/>
寢食未嘗不在左右又命三品以上入議大政必遣諫<lb/>
官一人隨之以參得失故天下大理今之諫官大不得<lb/>
豫召見次不得參時政排行就列朝謁而已近年以來<lb/>
正牙不奏事庻官罷巡對諫官能舉職者獨誥命有不<lb/>
便則上封事耳君臣之際諷諭於未形籌畫於至宻尚<lb/>
不能回至尊之盛意況於既行之誥令已命之除授而<lb/>
欲以咫尺之書收絲綸之詔誠亦難矣願陛下時於延<lb/>
<pb n="KR3k0046_WYG_026-5b"/>
英召對使盡所懷豈可寘於其位而屏棄踈賤之哉頃<lb/>
之復上疏以為理亂之始必有萌象開直言廣視聽理<lb/>
之萌也甘謟䛕蔽近習亂之象也自古人主即位之初<lb/>
必有敢言之士人主苟受而賞之則君子樂行其道競<lb/>
為忠讜小人亦貪得其利不為回邪矣如是則上下之志<lb/>
通幽逺之情逹欲無理得乎茍拒而罪之則君子卷懷<lb/>
括囊以保其身小人阿意迎合以竊其位矣如是則十<lb/>
歩之事皆可欺也欲無亂得乎昔太宗初即政孫伏伽<lb/>
<pb n="KR3k0046_WYG_026-6a"/>
以小事諫太宗喜厚賞之故當是時言事者惟患不深<lb/>
切未嘗以觸忌諱為憂也太宗豈好逆意而惡從欲哉<lb/>
誠以順適之快小而危亡之禍大故也陛下踐阼今已<lb/>
周歲未聞有受伏伽之賞者臣等備位諫列曠日彌年<lb/>
不得召見毎就列位屏氣鞠躬不敢仰視又安暇議得<lb/>
失獻可否哉供奉官尚爾況踈逺之臣乎此葢羣下因<lb/>
循之罪也因條奏請次對百官復正牙奏事禁非時貢<lb/>
獻等十事憲宗頗嘉納其言時召見之<lb/>
<pb n="KR3k0046_WYG_026-6b"/>
𤣥宗時李林甫為相諫官言事皆先白宰相退則又以<lb/>
所言白之御史言事湏大夫同署至是敕盡革其弊開<lb/>
諫諍之塗又令宰相分直政事筆承㫖旬日而更懲林<lb/>
甫及楊國忠之專權故也<lb/>
白居易初授拾遺上憲宗書　臣謹按六典左右拾遺<lb/>
掌供奉諷諫凡發令舉事有不便于時不合于道者小<lb/>
則上封大則廷諫其選甚重其秩甚卑所以然者抑有<lb/>
由也大凡人之情位髙則惜其位身貴則愛其身惜位<lb/>
<pb n="KR3k0046_WYG_026-7a"/>
則偷合而不言愛身則茍容而不諫此必然之理也故<lb/>
拾遺之置所以卑其秩者使位未足惜身未足愛也所<lb/>
以重其選者使上不忍負恩下不忍負心也夫位未足<lb/>
惜恩不忍負然後能有闕必規有違必諫朝廷得失無<lb/>
不察天下利病無不言此國朝置拾遺之本意也由是<lb/>
而言豈小臣愚劣昧懦所宜居之哉<lb/>
杜牧與人論諫書　某踈愚怠墮不識機括獨好讀書<lb/>
讀之多矣每見君臣治亂之間興亡諫諍之道遐想其<lb/>
<pb n="KR3k0046_WYG_026-7b"/>
人䑛筆和墨則兾人君一悟而至於治平不悟則烹身<lb/>
滅族唯此二者不思中道自秦漢已來凡千百軰不可<lb/>
悉數然怒諫而激亂生禍者累累皆是納諫而悔過行<lb/>
道者不能百一何者皆以辭語迂險指射醜惡致使然<lb/>
也夫迂險之言近於誕妄指射醜惡足以激怒夫以誕<lb/>
妄之説激怒之辭以卑凌尊以下干上是以諫殺人者<lb/>
殺人愈多諫畋獵者畋獵愈甚諫治宫室者宫室愈崇<lb/>
諫任小人者小人愈寵觀其㫖意且欲與諫者一鬬是<lb/>
<pb n="KR3k0046_WYG_026-8a"/>
非一決怒氣耳不論其他是以每於本事之上尤增飾<lb/>
之今有兩人道未相信甲謂乙曰汝好食某物慎勿食<lb/>
果更食之必死乙必曰我食之久矣汝謂我死必倍食<lb/>
之甲若謂乙曰汝好食某物第一少食茍多食必生病<lb/>
乙必因而謝之減食何者迂險之言則欲反之循常之<lb/>
説則必信之此乃常人之情世多然也是以因諫而生<lb/>
亂者累累皆是也漢成帝欲御樓船過渭水御史大夫<lb/>
薛廣德諫曰宜從橋陛下不聽臣自刎以血汚車輪陛<lb/>
<pb n="KR3k0046_WYG_026-8b"/>
下不得入廟矣上不説張猛曰臣聞主聖臣直乘船危<lb/>
就橋安聖主不乘危御史大夫言可聽上曰曉人不當<lb/>
如是邪乃從橋近者寶歴中敬宗皇帝欲幸驪山時諫<lb/>
者至多上意不決拾遺張權輿㐲紫宸殿下叩頭諫曰<lb/>
昔周幽王幸驪山為犬戎所殺秦始皇葬驪山國亡𤣥<lb/>
宗皇帝宫驪山而祿山亂先皇帝幸驪山而享年不長<lb/>
帝曰驪山若此之凶邪我宜一往以驗彼言後數日自<lb/>
驪山迴語親倖曰叩頭者之言安足信哉漢文帝亦謂<lb/>
<pb n="KR3k0046_WYG_026-9a"/>
張釋之曰卑之無甚髙論令可行也今人平居無事友<lb/>
朋骨肉切磋規誨之間尚宜旁引曲釋亹亹繹繹使其<lb/>
樂去其不善而樂行其善況於君臣尊卑之間欲因激<lb/>
切之言而望道行事治者乎故禮稱五諫而直諫為下<lb/>
前數月見報上披閣下諫疏錫以幣帛僻左且逺莫知<lb/>
其故近於遊客處一睹閣下諫草明白辯婉出入有據<lb/>
吾君聖明宜為動心數日在手味之不足且抃且慰三<lb/>
者交并不能自止吾君聞諫既且行之仍復寵錫誘能<lb/>
<pb n="KR3k0046_WYG_026-9b"/>
諫者斯乃堯舜禹湯文武之心也聞於逺地宜為吾君抃<lb/>
也閣下以忠孝文章立於朝廷勇於諫而且深於其道<lb/>
果能輔吾君而光世德某承閣下之厚愛兾於異時資<lb/>
閣下之知以進尺寸能不為閣下之喜復自喜也吾君<lb/>
今日披一疏而行之明日聞一言而用之賢才忠良之<lb/>
士森列朝廷是以奮起志慮各盡所懷則文祖武宗之<lb/>
業窮天地日出月入皆可掃洒以復厥初某縱不得效<lb/>
用但於一官一局筐篋簿書之間活妻子而老身命焉<lb/>
<pb n="KR3k0046_WYG_026-10a"/>
作為歌詩稱道仁聖天子之所為治則為有餘能不自<lb/>
慰故獲閣下之一疏抃喜慰三者交并真不虛也宜如<lb/>
此也無因面讃其事書紙言誠不覺繁多<lb/>
武宗時詔臣下言人罪惡並應請付御史臺按問毋得<lb/>
乞留中以杜䜛邪其後上復謂宰相曰文宗好聽外議<lb/>
諫官言事多不著名有如匿名書李德裕曰臣頃在中<lb/>
書文宗猶不爾此乃李訓鄭注教文宗以術御下遂成<lb/>
此風人主但當推誠任人有欺罔者威以明刑孰敢哉<lb/>
<pb n="KR3k0046_WYG_026-10b"/>
上善之<lb/>
中書門下奏諫官缺員請補宣宗曰諫官要在舉職不<lb/>
必多人如張符牛叢趙璘軰數人使朕日聞所未聞足<lb/>
矣<lb/>
宋真宗時田錫居諫署直言時政得失每指斥將相備<lb/>
位無所籌謀封疏凡五十二奏悉焚之曰直諫臣職也<lb/>
豈可藏副示後以賣直邪及卒帝謂李沆曰田錫直臣<lb/>
也朝廷少有闕失方在思慮錫之章疏已至矣嗟惜久<lb/>
<pb n="KR3k0046_WYG_026-11a"/>
之<lb/>
張詠倜儻有大志尚氣節嘗曰事君者廉不言貧勤不<lb/>
言苦忠不言已效公不言已能斯可以事君矣故所至<lb/>
以政績聞真宗嘗稱其才堪將帥以疾不盡其用臨卒<lb/>
上疏言不當造宫觀竭天下之財傷生民之命此皆賊<lb/>
臣丁謂誑惑陛下乞斬謂頭置國門以謝天下然後斬<lb/>
詠頭置丁氏之門以謝謂帝歎其忠諡忠定<lb/>
蔡襄論增置諫官　臣伏見朝廷選用王素余靖歐陽<lb/>
<pb n="KR3k0046_WYG_026-11b"/>
脩等增備諫官是三人者皆特立之士昔以直言觸忤<lb/>
權臣擯斥且久今者一日並命人無賢愚萬口相慶皆<lb/>
謂陛下特發神斷擢任不疑葢陛下深憂政教未舉賞<lb/>
罰未明羣臣之邪正未分四方之利害未究故増耳目<lb/>
之官以廣言路此陛下為社禝生靈大計也臣切思任<lb/>
諫非難唯用諫之難如素靖修等忠誠剛氣著信於人<lb/>
況䝉陛下奬㧞之知必能箴闕失獻明謨擿回邪擊權<lb/>
倖思所以報効也然邪人惡之必有禦之之説不過曰<lb/>
<pb n="KR3k0046_WYG_026-12a"/>
某人也好名也好進也彰君過也或進此説正是邪人<lb/>
欲蔽天聰不可不察臣請為陛下陳之一曰好名夫忠<lb/>
臣務盡其心事有必湏切直者則極論之豈顧名哉若<lb/>
避好名之毀而無所陳施則土木其人皆可備數何煩<lb/>
陛下選揀如此之至況名者聖人以之勵世俗分善惡<lb/>
豈可廢乎借使為善近名陛下試思今之人逺權利敦<lb/>
潔行以近名者亦幾人哉二曰好進前古諫臣之難者<lb/>
遭遇昬世上犯威嚴旁觸勢要鼎鑊居側斧鑕在前死<lb/>
<pb n="KR3k0046_WYG_026-12b"/>
且不辭安得好進乎葢近來諫官進用太速故世人得<lb/>
以謂之好進今諫官有盡忠補闕之効陛下但久而勿<lb/>
遷使其人果忠且義雖死於是官萬無恨矣三曰彰君<lb/>
過凡諫諍之臣葢以司乎過舉也緩則宻疏急則過言<lb/>
期於必正若人主從而行之適以彰乎從諫之美安得<lb/>
謂之彰過乎然諫官亦有好進彰君過者異於此巧者<lb/>
之為諫臣事之難言者則喑而不言擇其無所忤者言<lb/>
之就令不行不復再議退而曰某事我嘗言之矣此可<lb/>
<pb n="KR3k0046_WYG_026-13a"/>
謂之好名也容容黙黙無所耻媿踐歴資序以登貴仕<lb/>
此可謂之好進也凡人主有過諫官最為近宻或不盡<lb/>
言人主何從而知且變更乎傳之當世埀之於後終以<lb/>
為過此可謂彰君過也臣向之所論乃忠臣巧者之分<lb/>
願賜省覽今陛下出於聖慮自擢諫官必自主之若有<lb/>
陳述於理適當即賜施行無使天下之人謂朝廷有好<lb/>
諫之名而無好諫之實使其言有訐切亦願優假無為<lb/>
姦邪讒間致有斥逐使天下之人指朝廷有拒諫之失<lb/>
<pb n="KR3k0046_WYG_026-13b"/>
也臣迹逺言近不任兢惶激切之至<lb/>
趙抃請留歐陽修等供職　伏以天子南面之尊左右<lb/>
前後須得正人賢士為之羽翼朝廷有大賞罰可以詢<lb/>
訪有大闕失可以裨益有大急難可以謀議有大禮法<lb/>
可以質正竊見近日以來所謂正人賢士者紛紛引去<lb/>
朝廷奈何自剪除羽翼臣未見其能致逺也憂國之人<lb/>
莫不為之寒心如吕溱知徐州蔡襄知泉州吳奎被黜<lb/>
知壽州韓絳知河陽府此皆衆所共惜其去又聞歐陽<lb/>
<pb n="KR3k0046_WYG_026-14a"/>
脩乞知蔡州賈黯乞知荆南府侍從之賢如脩軰無幾<lb/>
今堅欲請郡者非他葢傑然正色立朝既不能曲奉權<lb/>
要而乃日虞中傷皆欲扳溱襄奎絳而去耳今陛下又<lb/>
從其請而外補之臣恐非朝廷之福朝廷萬一有緩急<lb/>
事則陛下何從而詢訪也何從而禆益也何從而謀議<lb/>
也何從而質正也所以失既多雖悔何及詩不云乎濟<lb/>
濟多士文王以寧此謂文王雖大聖人得居尊而安寧<lb/>
者葢在朝多賢哲之士而致之然也臣愚㐲望陛下鑑<lb/>
<pb n="KR3k0046_WYG_026-14b"/>
古於今勿使脩等去職留為羽翼以自輔助則中外幸<lb/>
甚臣無任懇切納忠之至<lb/>
司馬光諫院題名記　古者諫無官自公卿大夫至於<lb/>
工商無不得諫者漢興以來始置官夫以天下之政四<lb/>
海之衆得失利病萃于一官使言之其為任亦重矣居<lb/>
是官者當志其大捨其細先其急後其緩專利國家而<lb/>
不為身謀彼汲汲於名者猶汲汲於利也其間相去何<lb/>
逺哉天禧初真宗詔置諫官六員責其職事慶厯中錢<lb/>
<pb n="KR3k0046_WYG_026-15a"/>
君始書其名於版光恐久而漫滅嘉祐八年刻著於石<lb/>
後之人將歴指其名而議之曰某也忠某也詐某也直<lb/>
某也曲嗚呼可不懼哉<lb/>
潘嗣興爭論　匹夫之賤猶立子以爭其惡立友以議<lb/>
其過況萬乘之貴呼吸而霜露變指顧而榮辱移朝不<lb/>
爭則暮有被其害暮不爭則朝亦然至有頃刻而不及<lb/>
者孔子曰天子有爭臣七人雖無道不失其天下又曰<lb/>
商有三仁焉比干諫而死其㫖逺矣或豈無諫與諷歟<lb/>
<pb n="KR3k0046_WYG_026-15b"/>
譬之疾耳有緩補逸養而後定有攻治而後勝有針砭<lb/>
而後起者葢時有緩急勢有盈虛先後之理不可以一<lb/>
途御也諷者依違而不切詩所謂主文而譎諫此緩補<lb/>
逸養之道也諫者直指其事爭者嬰其鱗矣此攻治之<lb/>
不效而至於針砭也若堯咨而舜俞禹拜而益賛可以<lb/>
無事於諫爭猶曰予違汝弼汝無面從君臣相與戒飭<lb/>
兢業如此後世之君奚恤而不用哉昔者漢髙帝謂周<lb/>
昌曰我何如主昌曰陛下桀紂之主也髙帝容之決非<lb/>
<pb n="KR3k0046_WYG_026-16a"/>
桀紂明矣如使桀紂之君雖無道猶用爭臣亦不失天<lb/>
下矣<lb/>
原諫　舜命龍曰朕堲讒説殄行震驚朕師汝作納言<lb/>
夙夜出納朕命惟允於臯陶謨則曰能哲而惠何憂乎<lb/>
驩兠何畏乎巧言令色孔壬顔淵問為邦孔子曰逺佞<lb/>
人舜固聰明睿智君臣之間吁謨戒飭憂此而已顔淵<lb/>
亞聖亦云逺佞然則聖哲之慮逺矣諫之不行也其原<lb/>
起於近習始於纎微成於浸潤終至於不可禦人君者<lb/>
<pb n="KR3k0046_WYG_026-16b"/>
喜則有賞怒則有誅不可不察也葢未嘗濫誅矣誅一<lb/>
小臣則大臣及之未嘗濫賞矣賞一佞人則大佞及之<lb/>
不窒其源雖欲救之將若之何予故曰諫之不行其源<lb/>
葢起於近習不可不慮也<lb/>
　　諷諫<hi>五十則</hi>
齊人王滿生見周公周公出見之曰先生逺辱何以教<lb/>
之王滿生曰言内事者於内言外事者於外今言内事<lb/>
乎言外事乎周公導入王滿生曰敬從布席周公不導<lb/>
<pb n="KR3k0046_WYG_026-17a"/>
坐王滿生曰言大事者坐言小事者倚今言大事乎言<lb/>
小事乎周公導坐王滿生坐周公曰先生何以教之王<lb/>
滿生曰臣聞聖人不言而知非聖人者雖言不知今欲<lb/>
言乎無言乎周公俛念有頃不對王滿生藉筆牘書之<lb/>
曰社禝且危傳之於膺周公仰視見書曰唯唯謹聞命<lb/>
矣明日誅管蔡<lb/>
齊桓公出獵逐鹿而走入山谷之中見一老公而問之<lb/>
曰是為何谷對曰為愚公之谷桓公曰何故對曰以臣<lb/>
<pb n="KR3k0046_WYG_026-17b"/>
名之桓公曰今視公之儀狀非愚人也何為以公名對<lb/>
曰臣請陳之臣故畜㹀牛生子而大賣之而買駒少年<lb/>
曰牛不能生馬遂持駒去傍隣聞之以臣為愚故名此<lb/>
谷為愚公之谷桓公曰公誠愚矣夫何為而與之桓公<lb/>
遂歸明日朝以告管仲管仲正衿再拜曰此夷吾之愚<lb/>
也使堯在上咎繇為理安有取人之駒者乎若有見暴<lb/>
如是叟者又必不與也公知獄訟之不正故與之耳請<lb/>
退而脩政孔子曰弟子記之桓公霸君也管仲賢佐也<lb/>
<pb n="KR3k0046_WYG_026-18a"/>
猶有以智為愚者也況不及桓公管仲者也<lb/>
復槀之君朝齊桓公問治民焉復槀之君不對而循口<lb/>
操衿抑心桓公曰與民共甘苦饑寒乎夫以我為聖人<lb/>
也故不用言而諭因禮之千金<lb/>
桓公飲酒醉遺其冠耻之三日不朝管仲曰此非有國<lb/>
之耻也公何故不雪之以政公曰善因發囷倉賜貧窮<lb/>
論囹圄出薄罪處三日而民歌之曰公胡不復遺冠乎<lb/>
桓公放春三月觀於野桓公曰何物可比於君子之德<lb/>
<pb n="KR3k0046_WYG_026-18b"/>
乎隰朋對曰夫粟内甲以處中有卷城外有兵刃未敢<lb/>
自恃自命曰粟此其可比於君子之德乎管仲曰苗始<lb/>
其少也眴眴乎何其孺子也至其壯也莊莊乎何其士<lb/>
也至其成也由由乎茲免何其君子也天下得之則安<lb/>
不得則危故命之曰禾此其可比於君子之德矣桓公<lb/>
曰善<lb/>
桓公觀於廐問廐吏曰廐何事最難廐吏未對管仲對<lb/>
曰夷吾嘗為圉人矣傅馬棧最難先傅曲木曲木又求<lb/>
<pb n="KR3k0046_WYG_026-19a"/>
曲木曲木已傅直木無所施矣先傅直木直木又求直<lb/>
木直求已傅曲木亦無所施矣<lb/>
景公好弋使燭雛主鳥而亡之景公怒而欲殺之晏子<lb/>
曰燭雛有罪請數之以其罪乃殺之景公曰可於是乃<lb/>
召燭雛數之景公前曰汝為吾主鳥而亡之是一罪也<lb/>
使吾君以鳥之故殺人是二罪也使諸侯聞之以吾君<lb/>
重鳥而輕士是三罪也數燭雛罪已畢請殺之景公曰<lb/>
止勿殺而謝之<lb/>
<pb n="KR3k0046_WYG_026-19b"/>
景公嘗賞賜及後宫文繡被臺榭菽粟食鳬鴈出而見<lb/>
殣謂晏子曰此何為死晏子對曰此餧而死公曰嘻寡<lb/>
人之無德也何甚矣晏子對曰君之德著而彰何為無<lb/>
德也景公曰何謂也對曰君之德及後宫與臺榭君之<lb/>
玩物衣以文繡君之鳬鴈食以菽粟君之營内自樂延<lb/>
及後宫之族何為其無德也顧臣願有請於君由君之<lb/>
意自樂之心推而與百姓同之則何殣之有不推此而<lb/>
茍營内好私使財貨偏有所聚菽粟幣帛腐於囷府惠<lb/>
<pb n="KR3k0046_WYG_026-20a"/>
不遍加於百姓公心不周乎國則桀紂之所以亡也夫<lb/>
士民之所以叛由偏之也君如察臣嬰之言推君之盛<lb/>
德公布之於天下則湯武可為也一殣何足恤哉<lb/>
景公正晝被髪乘六馬御婦人以出正閨刖跪擊其馬<lb/>
而反之曰爾非吾君也公慚而不朝晏子睹裔敖而問<lb/>
曰君何故不朝對曰昔者君正晝被髪乘六馬御婦人<lb/>
出正閨刖跪擊其馬而反之曰爾非吾君也公慚而反<lb/>
不果出是以不朝晏子入見公曰昔者寡人有罪被髪<lb/>
<pb n="KR3k0046_WYG_026-20b"/>
乘六馬以出正閨刖跪擊其馬而反之曰爾非吾君也<lb/>
寡人以天子大夫之賜得率百姓以守宗廟今見戮於<lb/>
刖跪以辱社禝吾猶可以齊於諸侯乎晏子對曰君無<lb/>
惡焉臣聞之下無直辭上無隱君民多諱言君有驕行<lb/>
古者明君在上下有直辭君上好善民無諱言今君有<lb/>
失行而刖跪有直辭是君之福也故臣來慶請賞之以<lb/>
明君之好善禮之以明君之受諫公笑曰可乎晏子曰<lb/>
可於是令刖跪倍資無正時朝無事<lb/>
<pb n="KR3k0046_WYG_026-21a"/>
晏子殁十有七年景公飲諸大夫酒公射出質堂上唱<lb/>
善若出一口公作色太息播弓矢弦章入公曰章自吾<lb/>
失晏子於今十有七年未嘗聞吾過不善今射出質而<lb/>
唱善者若出一口弦章對曰此諸臣之不肖也知不足<lb/>
以知君之不善勇不足以犯君之顔色然而有一焉臣<lb/>
聞之君好之則臣服之君嗜之則臣食之夫尺蠖食黄<lb/>
則其身黃食蒼則其身蒼君其猶有謟人言乎公曰善<lb/>
今日之言章為君我為臣是時海人入魚公以五十乘<lb/>
<pb n="KR3k0046_WYG_026-21b"/>
賜弦章歸魚乘塞塗撫其御之手曰曩之唱善者皆欲<lb/>
若魚者也昔者晏子辭賞以正君故過失不掩今諸臣<lb/>
謟諛以干利故出質而唱善如出一口今所輔于君未<lb/>
見於衆而受若魚是反晏子之義而順謟諛之欲也固<lb/>
辭魚不受君子曰弦章之廉乃晏子之遺行也<lb/>
楚莊王欲伐陽夏師久而不罷羣臣欲諫而莫敢莊王<lb/>
獵于雲夢椒舉進諫曰王所以多得獸者馬也而王國<lb/>
亡王之馬豈可得哉莊王曰善不榖知詘强國之可以<lb/>
<pb n="KR3k0046_WYG_026-22a"/>
長諸侯也知得地之可以富也而忘吾民之不用也明<lb/>
日飲諸大夫酒以椒舉為上客罷陽夏之師<lb/>
昭王欲之荆臺游司馬子綦進諫曰荆臺之游左洞庭<lb/>
之陂右彭蠡之水南望獵山下臨方淮其樂使人遺老<lb/>
而忘死人君游者盡以亡其國願大王勿往游焉王曰<lb/>
荆臺乃吾地也有地而游之子何為絶吾游乎怒而擊<lb/>
之于是令尹子西駕安車四馬徑於殿下曰今日荆臺<lb/>
之游不可不觀也王登車而拊其背曰荆臺之游與子<lb/>
<pb n="KR3k0046_WYG_026-22b"/>
共樂之矣歩馬十里引轡而止曰臣不敢下車願得有<lb/>
道大王肯聽之乎王曰苐言之令尹子西曰臣聞之為<lb/>
人臣而忠其君者爵祿不足以賞也為人臣而諛其君<lb/>
者刑罰不足以誅也若司馬子綦者忠臣也若臣者諛<lb/>
臣也願大王殺臣之軀罰臣之家而祿司馬子綦王曰<lb/>
若我能止聽公子獨能禁我游耳後世游之無有極時<lb/>
柰何令尹子西曰欲禁後世易耳願大王山陵崩陁為<lb/>
陵于荆臺未嘗有持鍾鼓管絃之樂而游于父之墓上<lb/>
<pb n="KR3k0046_WYG_026-23a"/>
者也於是王還車卒不游荆臺令罷先置孔子從魯聞<lb/>
之曰美哉令尹子西諫之於十里之前而權之于百世<lb/>
之後者也<lb/>
楚子狩于州來次于潁尾使蕩侯潘子司馬督囂尹午<lb/>
陵尹喜帥師圍徐以懼吳楚子次于乾谿以為之援雨<lb/>
雪王皮冠秦復陶翠被豹舄執鞭以出僕析父從右尹<lb/>
子革夕王見之去冠被舍鞭與之語曰昔我先王熊繹<lb/>
與吕伋王孫牟爕父禽父竝事康王四國皆有分我獨<lb/>
<pb n="KR3k0046_WYG_026-23b"/>
無有今吾使人於周求鼎以為分王其與我乎對曰與<lb/>
君王哉昔我先王熊繹辟在荆山篳路藍縷以處草莽<lb/>
䟦渉山林以事天子唯是桃弧棘矢以共禦王事齊王<lb/>
舅也晉及魯衛王母弟也楚是以無分而彼皆有今周<lb/>
與四國服事君王將唯命是從豈其愛鼎王曰昔我皇<lb/>
祖伯父昆吾舊許是宅今鄭人貪賴其田而不我與我<lb/>
若求之其與我乎對曰與君王哉周不愛鼎鄭敢愛田<lb/>
王曰昔諸侯逺我而畏晉今我大城陳蔡不羮賦皆千<lb/>
<pb n="KR3k0046_WYG_026-24a"/>
乘子與有勞焉諸侯其畏我乎對曰畏君王哉是四國<lb/>
者專足畏也又加之以楚敢不畏君王哉工尹路請曰<lb/>
君王命剝圭以為鏚柲敢請命王入視之析父謂子革<lb/>
吾子楚國之望也子與王言如響國其若之何子革曰<lb/>
摩厲以須王出吾刃將斬矣王出復語左史倚相趨過<lb/>
王曰是良史也子善視之是能讀三墳五典八索九丘<lb/>
對曰臣嘗問焉昔穆王欲肆其心周行天下將皆必有<lb/>
車轍馬跡焉祭公謀父作祈招之詩以止王心王是以<lb/>
<pb n="KR3k0046_WYG_026-24b"/>
獲没於祗官臣問其詩而不知也若問逺焉其焉能知<lb/>
之王曰子能乎對曰能其詩曰祈招之愔愔式昭德音<lb/>
思我王度式如玉式如金形民之力而無醉飽之心王<lb/>
揖而入饋不食寢不寐數日不能自克以及於難仲尼<lb/>
曰古也有志克己復禮仁也信善哉楚靈王若能如是<lb/>
豈其辱於乾谿<lb/>
晉平公好樂多其賦歛下治城郭曰敢有諫者死國人<lb/>
憂之有咎犯者見門大夫曰臣聞主君好樂故以樂見<lb/>
<pb n="KR3k0046_WYG_026-25a"/>
門大夫入言曰晉人咎犯也欲以樂見平公曰内之上<lb/>
坐殿上則出鐘磬竽瑟坐有頃平公曰客子為樂咎犯<lb/>
對曰臣不能為樂臣善隱平公召隱士十二人咎犯曰<lb/>
隱臣竊顧昧死御平公曰諾咎犯申其左臂而詘五指<lb/>
平公問于隱官曰占之為何隱官皆曰不知平公曰歸<lb/>
之咎犯則申其一指曰是一也便遊赭盡而峻城闕二<lb/>
也柱梁衣繡士民無褐三也侏儒有餘酒而死士渴四<lb/>
也民有饑色而馬有粟秩五也近臣不敢諫逺臣不敢<lb/>
<pb n="KR3k0046_WYG_026-25b"/>
逹平公曰善乃屏鐘鼓除竽瑟遂與咎犯參治國<lb/>
晉荀盈如齊逆女還六月卒於戱陽殯於絳未葬晉侯<lb/>
飲酒樂膳宰屠蒯趨入請佐公使尊許之而遂酌以飲<lb/>
工曰女為君耳將司聰也辰在子卯謂之疾日君徹宴<lb/>
樂學人舍業為疾故也君之卿佐是謂股肱股肱或虧<lb/>
何痛如之女弗聞而樂是不聰也又飲外嬖嬖叔曰女<lb/>
為君目將司明也服以旌禮禮以行事事有其物物有<lb/>
其容今君之容非其物也而女不見是不明也亦自飲<lb/>
<pb n="KR3k0046_WYG_026-26a"/>
也曰味以行氣氣以實志志以定言言以出令臣實司<lb/>
味二御失官而君弗命臣之罪也公説徹酒初公欲廢<lb/>
知氏而立其外嬖為是悛而止秋八月使荀躒佐下軍<lb/>
以説焉<lb/>
平公射鴳不死使豎襄摶之失公怒拘將殺之叔向聞<lb/>
之夕君告之叔向曰君必殺之昔吾先君唐叔射兕于<lb/>
徒林殪以為大甲以封于晉今君嗣吾先君唐叔射鴳<lb/>
不死搏之不得是揚吾君之耻者也君其必速殺之勿<lb/>
<pb n="KR3k0046_WYG_026-26b"/>
令逺聞君忸怩顔乃趣赦之<lb/>
平公使叔向聘于吳吳人拭舟以逆之左五百人右五<lb/>
百人有繡衣而豹裘者有錦衣而狐裘者叔向歸以告<lb/>
平公平公曰吳其亡乎奚以敬舟奚以敬民叔向對曰<lb/>
君為馳底之臺上可以發千兵下可以陳鐘鼓諸侯聞<lb/>
君者亦曰奚以敬臺奚以敬民所敬各異也於是平公<lb/>
乃罷臺<lb/>
魯哀公問孔子曰予聞忘之甚者徙而忘其妻有諸乎<lb/>
<pb n="KR3k0046_WYG_026-27a"/>
孔子對曰此非忘之甚者也忘之甚者忘其身哀公曰<lb/>
可得聞歟對曰昔夏桀貴為天子富有天下不脩禹之<lb/>
道毁壞辟法裂絶世祀荒淫于樂沉<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>于酒其臣有左<lb/>
師觸龍者謟諛不止湯誅桀左師觸龍者身死四支不<lb/>
同壇而居此忘其身者也哀公愀然變色曰善<lb/>
鄭尉氏司氏之亂其餘盗在宋鄭人以子西伯有子産<lb/>
之故納賂于宋以馬四十乘與師茷師慧三月公孫黒<lb/>
為質焉司城子罕以堵女父尉翩司齊與之良司臣而<lb/>
<pb n="KR3k0046_WYG_026-27b"/>
逸之託諸季武子武子寘諸卞鄭人醢之三人也師慧<lb/>
過宋朝將私焉其相曰朝也慧曰無人焉相曰朝也何<lb/>
故無人慧曰必無人焉若猶有人豈其以千乘之相易淫<lb/>
樂之矇必無人焉故也子罕聞之固請而歸之<lb/>
吳王欲伐荆告其左右曰敢有諫者死舍人有少孺子<lb/>
者欲諫不敢則懷丸操彈遊於後園露沾其衣如是者<lb/>
三旦吳王曰子來何苦沾衣如此對曰園中有樹其上<lb/>
有蟬蟬髙居悲鳴飲露不知螳螂在其後也螳螂委身<lb/>
<pb n="KR3k0046_WYG_026-28a"/>
曲附欲取蟬而不知黃雀在其傍也黃雀延頸欲啄螳<lb/>
螂而不知彈丸在其下也此三者皆務欲得其前利而<lb/>
不顧其後之有患也吳王曰善哉乃罷其兵<lb/>
吳王欲從民飲酒伍子胥諫曰不可昔白龍下清冷之<lb/>
淵化為魚漁者豫且射中其目白龍上訴天帝天帝曰<lb/>
當是之時若安置而形白龍對曰我下清冷之淵化為<lb/>
魚天帝曰魚固人之所射也若是豫且何罪夫白龍天<lb/>
帝貴畜也豫且宋國賤臣也白龍不化豫且不射今棄<lb/>
<pb n="KR3k0046_WYG_026-28b"/>
萬乘之位而從布衣之士飲酒臣恐其有豫且之患矣<lb/>
王乃止<lb/>
趙簡子田于螻史黯聞之以犬待於門簡子見之曰何<lb/>
為曰有所得犬欲試之兹囿簡子曰何為不告對曰君<lb/>
行臣不從不順主將適螻而麓不聞臣敢煩當日簡子<lb/>
乃還<lb/>
薄疑謂趙簡主曰君之國中飽簡主欣然而喜曰何如<lb/>
焉對曰府庫空虛於上百姓貧餓於下然而姦吏富矣<lb/>
<pb n="KR3k0046_WYG_026-29a"/>
魏文侯見箕季其墻壞而不築文侯曰何為不築對曰<lb/>
不時其墻枉而不端問曰何不端曰固然從者食其園<lb/>
之桃箕季禁之少焉日晏進糲餐之食瓜瓠之羹文侯<lb/>
出其僕曰君亦無得於箕季矣曩者進食臣竊窺之糲<lb/>
餐之食瓜瓠之羹文侯曰吾何無得於季也吾一見季<lb/>
而得四焉其墻壞不築云待時者教我無奪農時也墻<lb/>
枉而不端對曰固然者是教我無侵封疆也從者食園<lb/>
桃箕季禁之豈愛桃哉是教我下無侵上也食我以糲<lb/>
<pb n="KR3k0046_WYG_026-29b"/>
餐者季豈不能具五味哉教我無多歛於百姓以省飲<lb/>
食之飬也<lb/>
客謂梁王曰惠子之言事也善譬王使無譬則不能言<lb/>
矣王曰諾明日見謂惠子曰願先生言事則直言耳無<lb/>
譬也惠子曰今有人于此而不知彈者曰彈之狀何若<lb/>
應曰彈之狀如彈則諭乎王曰未諭也於是更應曰彈<lb/>
之狀如弓而以竹為弦則知乎王曰可知矣惠子曰夫<lb/>
説者固以其所知諭其所不知而使人知之今王曰無<lb/>
<pb n="KR3k0046_WYG_026-30a"/>
譬則不可矣王曰善<lb/>
韓王謂樓緩曰三國之兵深矣寡人欲割河東而講何<lb/>
如對曰夫割河東大費也免國於患大功也此父兄之<lb/>
任也王何不召公子汜而問焉王召公子汜而告之對<lb/>
曰講亦悔不講亦悔王今割河東而講三國歸王必曰<lb/>
三國固且去矣吾特以三城送之不講三國也入韓則<lb/>
國必大舉矣王必大悔曰不獻三城也臣故曰王講亦<lb/>
悔不講亦悔王曰為我悔也寧亡三城而無悔危乃悔<lb/>
<pb n="KR3k0046_WYG_026-30b"/>
寡人斷講矣<lb/>
靖郭君將城薛客多以諫靖郭君謂謁者無為客通齊<lb/>
人有請者曰臣請三言而已矣益一言臣請烹靖郭君<lb/>
因見之客趨而進曰海大魚因反走君曰客有於此客<lb/>
曰鄙臣不敢以死為戱君曰亡更言之對曰君不聞大<lb/>
魚乎網不能止鈎不能牽蕩而失水則螻蟻得意焉今<lb/>
夫齊亦君之水也君長齊奚以薛為無齊雖隆薛之城<lb/>
到於天猶之無益也君曰善乃輟城薛<lb/>
<pb n="KR3k0046_WYG_026-31a"/>
孟嘗君將入秦止者千數而弗聽蘇代欲止之孟嘗君<lb/>
曰人事者吾已盡知之矣吾所未聞者獨鬼事耳蘇代<lb/>
曰臣之來也固不敢言人事也固且以鬼事見君孟嘗<lb/>
君見之謂孟嘗君曰今臣來過於淄上有土偶人與桃<lb/>
梗相與語桃梗謂土偶人曰子西岸之土也挺土以為<lb/>
人至歲八月降雨下淄水至則汝殘矣土偶曰不然吾<lb/>
西岸之土也土則復西岸耳今子東國之桃梗也刻削<lb/>
子以為人降雨下淄水至流子而去則子漂漂者將如<lb/>
<pb n="KR3k0046_WYG_026-31b"/>
何耳今秦四塞之國譬如虎口而君入之則臣不知君<lb/>
所出矣孟嘗君乃止<lb/>
建信君貴於趙公子魏牟過趙趙王迎之顧反至坐前<lb/>
有尺帛且令工人以為冠工見客來也因避趙王曰公<lb/>
子乃驅後車幸以臨寡人願聞所以為天下魏牟曰王<lb/>
能重王之國若此尺帛則王之國大治矣趙王不説形<lb/>
於顔色曰先王不知寡人不肖使奉社禝豈敢輕國若此<lb/>
魏牟曰王無怒請為王説之曰王有此尺帛何不令前<lb/>
<pb n="KR3k0046_WYG_026-32a"/>
郎中以為冠王曰郎中不知為冠魏牟曰為冠而敗之<lb/>
奚虧於王國而王必待工而後乃使之今為天下之工<lb/>
或非也社禝為虛戾先王不血食而王不以予工乃與<lb/>
㓜艾且王之先帝駕犀首而驂馬服以與秦角逐秦當<lb/>
時避其鋒今王憧憧乃輦建信以與强秦角逐臣恐秦<lb/>
折王之觭也<lb/>
趙太后新用事秦急攻之趙氏求救於齊齊曰必以長<lb/>
安君為質兵乃出太后不肯大臣强諫太后明謂左右<lb/>
<pb n="KR3k0046_WYG_026-32b"/>
有復言令長安君為質者老婦必唾其面右師觸讋願<lb/>
見太后盛氣而揖之入而徐趨至而自謝曰老臣病足<lb/>
曽不能疾走不得見久矣竊自恕恐太后玉體之有所<lb/>
郄也故願望見太后曰老婦恃輦而行曰日食飲得無<lb/>
衰乎曰恃鬻耳曰老臣今者殊不欲食乃自强歩日三<lb/>
四里少益嗜食和於身曰老婦不能太后之色少解左<lb/>
師公曰老臣賤息舒祺最少不肖而臣衰竊愛憐之願<lb/>
令補黒衣之數以衛王宫没死以聞太后曰敬諾年幾<lb/>
<pb n="KR3k0046_WYG_026-33a"/>
何矣對曰十五歲矣雖少願及未填溝壑而託之太后<lb/>
曰丈夫亦愛憐其少子乎對曰甚於婦人太后曰婦人<lb/>
異甚對曰老臣竊以為媪之愛燕后賢於長安君曰君<lb/>
過矣不若長安君之甚左師公曰父母之愛子則為之<lb/>
計深逺媪之送燕后也持其踵為之泣念悲其逺也亦<lb/>
哀之矣已行非弗思也祭祀必祝之祝曰必勿使反豈<lb/>
非計久長有子孫相繼為王也哉太后曰然左師公曰<lb/>
今三世以前至於趙之為趙趙王之子孫侯者其繼有<lb/>
<pb n="KR3k0046_WYG_026-33b"/>
在者乎曰無有曰微獨趙諸侯有在者乎曰老婦不聞<lb/>
也此其近者禍及身逺者及其子孫豈人主之子孫則<lb/>
必不義哉位尊而無功奉厚而無勞而挾重器多也今<lb/>
媪尊長安君之位而封以膏腴之地多予之重器而不<lb/>
及今令有功於國一旦山陵崩長安君何以自託於趙<lb/>
老臣以媪為長安君計短也故以為其愛不若燕后太<lb/>
后曰諾恣君之所使之於是為長安君給車百乘質於<lb/>
齊齊兵乃出子義聞之曰人主之子也骨肉之親也猶<lb/>
<pb n="KR3k0046_WYG_026-34a"/>
不能恃無功之尊無勞之奉以守金玉之重也而況人<lb/>
臣乎<lb/>
秦敗魏於華魏王且入朝於秦周訴謂王曰宋人有學<lb/>
者三年反而名其母其母曰子學三年反而名我者何<lb/>
也其子曰吾所賢者無過堯舜堯舜名吾所大者無大<lb/>
天地天地名今母賢不過堯舜母大不過天地是以<lb/>
名母也其母曰子之於學者將盡行之乎願子之有以<lb/>
易名母也子之於學也將有所不行也願子之且以名<lb/>
<pb n="KR3k0046_WYG_026-34b"/>
母為後也今王之事秦尚有可以易入朝者乎願王之<lb/>
有以易之而以入朝為後魏王曰子患寡人入而不出<lb/>
邪許綰為我祝曰入而不出請殉寡人以頭周訢對曰<lb/>
如臣之賤也今人有謂臣曰入不測之淵而必出不出<lb/>
請以一鼠首為汝殉者臣必不為也今秦不可知之國<lb/>
也猶不測之淵也而許綰之首猶䑕首也内王於不可<lb/>
知之秦而殉王以鼠首臣竊為王不取也且無梁孰與<lb/>
無河内急王曰梁急無梁孰與無身急王曰身急以三<lb/>
<pb n="KR3k0046_WYG_026-35a"/>
者身上也河内其下也秦未索其下而王効其上可乎<lb/>
王尚未聽也支期曰王視楚王楚王入秦王以三乘先<lb/>
之楚王不入楚魏為一尚足以捍秦王乃止王謂支期<lb/>
曰吾始也諾於應侯矣今不行者欺之矣支期曰王勿<lb/>
憂也臣使長信侯請無内王王待臣也支期説於長信<lb/>
侯曰王命召相國長信侯曰王何以臣為支期曰臣不<lb/>
知也王急召君長信侯曰吾内王於秦者寧以為秦邪<lb/>
吾以為魏也支期曰君無為魏計君其自為計且安死<lb/>
<pb n="KR3k0046_WYG_026-35b"/>
乎安生乎安窮乎安貴乎君其先自為計後為魏計長<lb/>
信侯曰樓公將入矣臣今從支期曰王急召君君不行<lb/>
血濺君襟矣長信侯行支期隨其後且見王支期先入<lb/>
謂王曰偽病者乎而見之臣已恐之矣長信君入見王<lb/>
王曰病甚奈何吾始已諾於應侯矣意雖道死行乎長<lb/>
信侯曰王母行矣臣能得於應侯矣願王無憂　華軍<lb/>
之戰魏不勝秦明年將使段干崇割地而講孫臣謂魏<lb/>
王曰魏不以敗之上割可謂善用不勝矣而秦不以勝<lb/>
<pb n="KR3k0046_WYG_026-36a"/>
之上割可謂不善用勝矣今處期年乃欲割是羣臣之<lb/>
私而王不知也且夫欲璽者段干子也王因使之割地<lb/>
欲地者秦也而王因使之授璽夫欲璽者制地而欲地<lb/>
者制璽其勢必無魏矣且夫奸人固皆欲以地事秦以<lb/>
地事秦譬猶抱薪而救火也薪不盡則火不止今王之地<lb/>
有盡而秦求之無窮是薪火之説也魏王曰善雖然吾<lb/>
以許秦矣不可以革也對曰王獨不見夫博者之用梟<lb/>
耶欲食則食欲握則握今君刼於羣臣而許秦因曰不<lb/>
<pb n="KR3k0046_WYG_026-36b"/>
可革何用智之不若梟也魏王曰善乃按其行<lb/>
吕覽開春篇　開春始雷則蟄蟲動矣時雨降則草木<lb/>
育矣飲食居處適則九竅百節千脉皆通利矣王者厚<lb/>
其德積衆善而鳯凰聖人皆來至矣共伯和脩其行好<lb/>
賢仁而海内皆以來為稽矣周厲之難天子曠絶而天<lb/>
下皆來謂矣以此言物之相應也故曰行也成也善説<lb/>
者亦然言盡理而得失利害定矣豈為一人言哉魏惠<lb/>
王死葬有日矣天大雨雪至於牛目羣臣多諫於太子<lb/>
<pb n="KR3k0046_WYG_026-37a"/>
者曰雪甚如此而行葬民必甚疾之官費又恐不給請<lb/>
弛期更日太子曰為人子者以民勞與官費用之故而<lb/>
不行先王之葬不義也子勿復言羣臣皆莫敢諫而以<lb/>
告犀首犀首曰吾未有以言之是其唯惠公乎請告惠<lb/>
公惠公曰諾駕而見太子曰葬有日矣太子曰然惠公<lb/>
曰昔王季歴葬於渦山之尾欒水齧其墓見棺之前和<lb/>
文王曰譆先君必欲一見羣臣百姓也天故使欒水見<lb/>
之於是出而為之張朝百姓皆見之三日而後更葬此<lb/>
<pb n="KR3k0046_WYG_026-37b"/>
文王之義也今葬有日矣而雪甚及牛目難以行太子為<lb/>
及日之故得無嫌於欲亟葬乎願太子易日先王必欲<lb/>
少留而撫社禝安黔首也故使雨雪甚因弛期而更為<lb/>
日此文王之義也若此而不為意者羞法文王也太子<lb/>
曰甚善敬弛期更擇葬日惠子不徒行説也又令魏太<lb/>
子未葬其先君而困有説文王之義説文王之義以示<lb/>
天下豈小功也哉韓氏城新城期十五日而成段喬為<lb/>
司空有一縣後二日段喬執其吏而囚之囚者之子走<lb/>
<pb n="KR3k0046_WYG_026-38a"/>
告封人子髙曰唯先生能活臣父之死願委之先生封<lb/>
人子髙曰諾乃見段喬自扶而上城封人子髙左右望<lb/>
曰美哉城乎一大功矣子必有厚賞矣自古及今功若<lb/>
此其大也而能無有罪戮者未嘗有也封人子髙出叚<lb/>
喬使人夜解其吏之束縳也而出之故曰封人子髙為<lb/>
之言也而匿已之為而為也段喬聽而行之也匿已之<lb/>
行而行之也説之行若此其精也封人子髙可謂善説<lb/>
矣叔向之弟羊舌虎善欒盈欒盈有罪於晉晉誅羊舌<lb/>
<pb n="KR3k0046_WYG_026-38b"/>
虎叔嚮為之奴而□祈奚曰吾聞小人得位不爭不祥<lb/>
君子在憂不救不祥乃往見范宣子而説也曰聞善為<lb/>
國者賞不過而刑不慢賞過則懼及淫人刑慢則懼及<lb/>
君子與其不幸而過寧過而賞淫人母過而刑君子故<lb/>
堯之刑也殛鯀於虞而用禹周之刑也戮管蔡而相周<lb/>
公不慢刑也宣子乃命吏出叔嚮救人之患者行危若<lb/>
不避煩辱猶不能免今祈奚論先王之德而叔嚮得免<lb/>
焉學豈可以已哉類多若此<lb/>
<pb n="KR3k0046_WYG_026-39a"/>
齊宣王為太室大益百畝堂上三百戸以齊之大具之<lb/>
三年而未能成羣臣莫敢諫王春居問於宣王曰荆王<lb/>
釋先王之禮樂而樂為輕敢問荆國為有主乎王曰為<lb/>
無主賢臣以千數而莫敢諫敢問荆國為有臣乎王曰<lb/>
為無臣今王為太室其大益百畝堂上三百戸以齊國<lb/>
之大具之三年而弗能成羣臣莫敢諫敢問王為有臣<lb/>
乎王曰為無春居曰臣請辟矣趨而出王曰春子春子<lb/>
反何諫寡人之晩也寡人請今止之遽召掌書曰書之<lb/>
<pb n="KR3k0046_WYG_026-39b"/>
寡人不肖而好為大室春子止寡人箴諫不可不熟莫<lb/>
敢諫若非弗欲也春居之所以欲之與人同其所以入之<lb/>
與人異宣王微春居幾為天下笑矣由是論之失國之<lb/>
主多如宣王然患在乎無春居<lb/>
魏王問張旄曰吾欲與秦攻韓何如張旄對曰韓日坐<lb/>
而胥亡乎且割而從天下乎王曰韓且割而從天下張<lb/>
旄曰韓怨魏乎怨秦乎王曰怨魏張旄曰韓强秦乎强<lb/>
魏乎王曰强秦張旄曰韓且割而從其所强與所不怨<lb/>
<pb n="KR3k0046_WYG_026-40a"/>
乎且割而從其所不强與其所怨乎王曰韓將割而從<lb/>
其所强與其所不怨張旄曰攻韓之事王自知矣<lb/>
漢司馬遷滑稽列傳　孔子曰六藝於治一也禮以節<lb/>
人樂以發和書以道事詩以達意易以神化春秋以道<lb/>
義太史公曰天道恢恢豈不大哉談言微中亦可以解<lb/>
紛<lb/>
淳于髠者齊之贅壻也長不滿七尺滑稽多辯數使諸<lb/>
侯未嘗屈辱齊威王之時喜隠好為淫樂長夜之飲沉<lb/>
<pb n="KR3k0046_WYG_026-40b"/>
湎不治委政卿大夫百官荒亂諸侯並侵國且危亡在<lb/>
於旦暮左右莫敢諫淳于髠説之以隱曰國中有大鳥<lb/>
止王之庭三年不蜚又不鳴王知此鳥何也王曰此鳥<lb/>
不飛則已一飛冲天不鳴則已一鳴驚人於是乃朝諸<lb/>
縣令長七十二人賞一人誅一人奮兵而出諸侯振驚<lb/>
皆還齊侵地威行三十六年語在田完世家中威王八<lb/>
年楚大發兵加齊齊王使淳于髠之趙請救兵齎金百<lb/>
斤車馬十駟淳于髠仰天大笑冠纓索絶王曰先生少<lb/>
<pb n="KR3k0046_WYG_026-41a"/>
之乎髠曰何敢王曰笑豈有説乎髠曰今者臣從東方<lb/>
來見道傍有穰田者操一豚蹄酒一盂而祝曰甌窶滿<lb/>
篝汙邪滿車五榖蕃熟穰穰滿家臣見其所持者狹而<lb/>
所欲者奢故笑之於是齊威王乃益齎黃金十鎰白璧<lb/>
十䨇車馬百駟髠辭而行至趙趙王與之精兵十萬革<lb/>
車千乘楚聞之夜引兵而去威王大説置酒後宫召髠<lb/>
賜之酒問曰先生能飲幾何而醉對曰臣飲一斗亦醉<lb/>
一石亦醉威王曰先生飲一斗而醉惡能飲一石哉其<lb/>
<pb n="KR3k0046_WYG_026-41b"/>
説可得聞乎髠曰賜酒大王之前執法在傍御史在後<lb/>
髠恐懼俯伏而飲不過一斗徑醉矣若親有嚴客髠帣<lb/>
韝鞠<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>侍酒於前時賜餘瀝奉觴上壽數起飲不過二<lb/>
斗徑醉矣若朋友交遊久不相見卒然相覩歡然道故<lb/>
私情相語飲可五六斗徑醉矣若乃州閭之㑹男女雜<lb/>
坐行酒稽留六博投壺相引為曹握手無罰目眙不禁<lb/>
前有墮珥後有遺簪髠竊樂此飲可八斗而醉二參日<lb/>
暮酒闌合尊促坐男女同席履舄交錯杯盤狼藉堂上<lb/>
<pb n="KR3k0046_WYG_026-42a"/>
燭滅主人留髠而送客羅襦襟解微聞薌澤當此之時<lb/>
髠心最歡能飲一石故曰酒極則亂樂極則悲萬事盡<lb/>
然言不可極極之而衰以諷諫焉齊王曰善乃罷長夜<lb/>
之飲以髠為諸侯主客宗室置酒髠嘗在側<lb/>
優孟者故楚之樂人也長八尺多辯常以談笑諷諫楚<lb/>
莊王之時有所愛馬衣以文繡置之華屋之下席以露<lb/>
狀啗以棗脯馬病肥死使羣臣喪之欲以棺槨大夫禮<lb/>
葬之左右爭之以為不可王下令曰有敢以馬諫者罪<lb/>
<pb n="KR3k0046_WYG_026-42b"/>
至死優孟聞之入殿門仰天大哭王驚而問其故優孟<lb/>
曰馬者王之所愛也以楚國堂堂之大何求不得而以<lb/>
大夫禮葬之薄請以人君禮葬之王曰何如對曰臣請<lb/>
以雕玉為棺文梓為椁梗楓豫章為題湊發甲卒為穿<lb/>
壙老弱負土齊趙陪位於前韓魏翼衛其後廟食太牢<lb/>
奉以萬戸之邑諸侯聞之皆知大王賤人而貴馬也王<lb/>
曰寡人之過一至此乎為之柰何優孟曰請為大王六<lb/>
畜葬之以壠竈為椁銅歴為棺齎以薑棗薦以木蘭祭<lb/>
<pb n="KR3k0046_WYG_026-43a"/>
以糧稻衣以火光葬之於人腹腸於是王乃使以馬屬太<lb/>
官無令天下久聞也楚相孫叔敖知其賢人也善待之<lb/>
病且死屬其子曰我死汝必貧困若徃見優孟言我孫<lb/>
叔敖之子也居數年其子窮困負薪逢優孟與言曰我<lb/>
孫叔敖之子也父且死時屬我貧困往見優孟優孟曰<lb/>
若無逺有所之即為孫叔敖衣冠抵掌談語歲餘像孫<lb/>
叔敖楚王左右不能别也莊王置酒優孟前為壽莊王<lb/>
大驚以為孫叔敖復生也欲以為相優孟曰請歸與婦<lb/>
<pb n="KR3k0046_WYG_026-43b"/>
計之三日而為相莊王許之三日後優孟復來王曰婦<lb/>
言謂何孟曰婦言慎無為楚相不足為也如孫叔敖之<lb/>
為楚相盡忠為廉以治楚楚王得以霸今死其子無立<lb/>
錐之地貧困負薪以自飲食必如孫叔敖不如自殺因<lb/>
歌曰山居耕田苦難以得食起而為吏身貪鄙者餘財<lb/>
不顧耻辱身死家室富又恐受賕枉法為奸觸大罪身<lb/>
死而家滅貪吏安可為也念為亷吏奉法守職竟死不<lb/>
敢為非廉吏安可為也楚相孫叔敖持廉至死方今妻<lb/>
<pb n="KR3k0046_WYG_026-44a"/>
子窮困負薪而食不足為也於是莊王謝優孟乃召孫<lb/>
叔敖子封之寢邱四百戸以奉其祀後十世不絶此知<lb/>
可以言時矣<lb/>
優旃者秦倡侏儒也善為笑言然合於大道秦始皇時<lb/>
置酒而天雨陛楯者皆沾寒優旃見而哀之謂之曰汝<lb/>
欲休乎陛楯者皆曰幸甚優旃曰我即呼汝汝疾應曰<lb/>
諾居有頃殿上上壽呼萬歲優旃臨檻大呼曰陛楯郎<lb/>
郎曰諾優旃曰汝雖長何益幸雨立我雖短也幸休居<lb/>
<pb n="KR3k0046_WYG_026-44b"/>
於是始皇使陛楯者得半相代始皇嘗議欲大苑囿東<lb/>
至函谷關西至雍陳倉優旃曰善多縱禽獸於其中冦<lb/>
從東方來令麋鹿觸之足矣始皇以故輟止二世立又<lb/>
欲漆其城優旃曰善主上雖無言臣固將請之漆城雖<lb/>
於百姓愁費然佳哉漆城蕩蕩冦來不能上即欲就之<lb/>
易為漆耳顧難為䕃室於是二世笑之以其故止居無<lb/>
何二世殺死優旃歸漢數年而卒　太史公曰淳于髠<lb/>
仰天大笑齊威王橫行優孟揺頭而歌負薪者以封優<lb/>
<pb n="KR3k0046_WYG_026-45a"/>
旃臨檻疾呼陛楯得以半更豈不亦偉哉<lb/>
公孫詭羊勝説孝王求為景帝太子及益地事恐漢大<lb/>
臣不聽乃因使人刺漢用事謀臣及殺故吳相袁盎景<lb/>
帝遂聞詭勝等計畫乃遣使捕詭勝必得漢使十軰至<lb/>
梁相以下舉國大索月餘不得内史安國聞詭勝匿孝<lb/>
王所安國入見王而泣曰主辱臣死大王無良臣故事<lb/>
紛紛至此今詭勝不得請辭賜死王曰何至此安國泣<lb/>
數行下曰大王自度于皇帝孰與太上皇之與髙皇帝<lb/>
<pb n="KR3k0046_WYG_026-45b"/>
及皇帝之與臨江王親孝王曰弗如也安國曰夫太上<lb/>
臨江親父子之間然而髙帝曰提三尺劍取天下者朕<lb/>
也故大上皇終不得制事居于櫟陽臨江王適長太子<lb/>
也以一言過廢王臨江用宫垣事卒自殺中尉府何者<lb/>
治天下終不以私亂公語曰雖有親父安知其不為虎<lb/>
雖有親兄安知其不為狼今大王列在諸侯悦一邪臣<lb/>
浮説犯上禁橈明法天子以太后故不忍致法于王太<lb/>
后日夜涕泣幸大王自改而大王終不覺寤有如太后<lb/>
<pb n="KR3k0046_WYG_026-46a"/>
宫車即晏駕大王尚誰攀乎語未卒孝王泣數行下謝<lb/>
安國曰吾今出詭勝詭勝自殺漢使還報梁事皆得釋<lb/>
安國之力也於是景帝太后益重安國<lb/>
魯相初到民自言相訟王取其財物百餘人田叔取其<lb/>
渠率二十人各笞五十餘各搏二十怒之曰王非若主<lb/>
邪何自敢言若主魯王聞之大慙發中府錢使相償之<lb/>
相曰王自奪之使相償之是王為惡而相為善也相毋<lb/>
與償之於是王乃盡償之魯王好獵相常從入苑中王<lb/>
<pb n="KR3k0046_WYG_026-46b"/>
輙休相就館舍相出常暴出待王苑外王數使人請相<lb/>
休終不休曰我王暴露苑中我獨何為就舍魯王以故<lb/>
不大出游<lb/>
王式字翁思東平新桃人也事免中徐公及許生式為<lb/>
昌邑王師昭帝崩昌邑王嗣立以行淫亂廢昌邑羣臣<lb/>
皆下獄誅唯中尉王吉郎中令龔遂以數諫減死論式<lb/>
繫獄當死治事使者責問曰師何以亡諫書式對曰臣<lb/>
以詩三百五篇朝夕授王至於忠臣孝子之篇未嘗不<lb/>
<pb n="KR3k0046_WYG_026-47a"/>
為王反復誦之也至於危亡失道之君未嘗不流涕為<lb/>
王深陳之也臣以三百五篇諫是以亡諫書使者以聞<lb/>
亦得減死論<lb/>
彭脩仕為郡功曹時西部都尉宰鼂行太守事以微過<lb/>
收吳縣獄吏將殺之主簿鍾離意爭諫甚切鼂怒使收<lb/>
縳意欲案之掾吏莫敢案脩排閣直入拜於庭曰明府<lb/>
發雷霆於主簿請聞其過鼂曰受教三日初不奉行廢<lb/>
命不忠豈非過邪脩因拜曰昔任座面折文侯朱雲攀<lb/>
<pb n="KR3k0046_WYG_026-47b"/>
殿欄檻自非賢君焉得忠臣今慶明府為賢君主簿為<lb/>
忠臣鼂遂原意罰貰獄吏罪<lb/>
龎參為漢陽太守郡人任棠者有竒節隱居教授參到<lb/>
候之棠不與言但以薤一大本水一盂置戸屏前自抱<lb/>
兒孫伏於戸下主簿白以為倨參思其微意良久曰棠<lb/>
是欲曉太守也水者欲吾清也㧞大本薤者欲吾擊强<lb/>
宗也抱兒當戸欲吾恤孤也於是嘆息而還參在職果<lb/>
能抑强助弱以惠政得民<lb/>
<pb n="KR3k0046_WYG_026-48a"/>
北漢大昌文獻公劉殷卒殷為相不犯顔忤㫖然因事<lb/>
進規補益甚多漢主聰每與羣臣議政事殷無所是非<lb/>
羣臣出殷獨留為聰敷暢條理商𣙜事宜聰未嘗不從<lb/>
之殷常戒子孫曰事君當務幾諫凡人尚不可面斥其<lb/>
過況萬乘乎夫幾諫之功無異犯顔但不彰君之過所<lb/>
以為優耳官至侍中太保録尚書賜劍履上殿入朝不<lb/>
趨乘輿入殿然殷在公卿間恂恂有卑讓之色故能<lb/>
處驕暴之國保其富貴不失令名以壽考自終<lb/>
<pb n="KR3k0046_WYG_026-48b"/>
唐以蘇世長為諫議大夫嘗從校獵髙陵大獲禽獸髙<lb/>
祖顧羣臣曰今日畋樂乎世長對曰陛下遊獵薄廢萬<lb/>
幾不滿十旬未足為樂髙祖變色既而笑曰狂態復發<lb/>
邪對曰於臣則狂於陛下甚忠嘗侍宴披香殿酒酣謂<lb/>
髙祖曰此殿煬帝之所為邪髙祖曰卿諫似直而實多<lb/>
詐豈不知此殿朕所為而謂之煬帝乎對曰臣實不知<lb/>
但見其華侈如傾宫鹿臺非興王之所為故也若陛下<lb/>
為之誠非所宜臣昔侍陛下於武功見所居宅僅庇風<lb/>
<pb n="KR3k0046_WYG_026-49a"/>
雨當時亦以為足今因隋之宫室已極侈矣而又增之<lb/>
將何以矯其失乎髙祖深然之<lb/>
太宗謂太子少師蕭瑀曰朕少時好弓矢得良弓十數<lb/>
自謂無以加近以示弓工乃曰皆非良材朕問其故工<lb/>
曰木心不直則脉理皆邪弓雖勁而發矢不直朕始寤<lb/>
鄉者辨之未精也朕以弓矢定四方識之猶未能盡況<lb/>
天下之務其能徧知乎乃命京官五品以上更宿中書<lb/>
内省數延見問以民間疾苦及政事得失<lb/>
<pb n="KR3k0046_WYG_026-49b"/>
中宗數與近臣學士宴集令各效伎藝以為樂工部尚<lb/>
書張錫舞談容娘將作大匠宗晉卿舞渾脱左衛將軍<lb/>
張洽舞黃麞左金吾將軍杜元談誦婆羅門呪中書舍<lb/>
人盧藏用效道士上章國子司業河東郭山惲獨曰臣<lb/>
無所解請歌古詩中宗許之山惲乃歌鹿鳴蟋蟀明日<lb/>
中宗賜山惲敕嘉美其意賜時服一襲中宗又嘗宴侍<lb/>
臣使各為迴波辭衆皆為謟語或自求榮祿諫議大夫<lb/>
李景伯曰迴波爾時酒巵微臣職在箴規侍宴既過三<lb/>
<pb n="KR3k0046_WYG_026-50a"/>
爵諠譁竊恐非儀中宗不悦蕭至忠曰此真諫官也<lb/>
穆宗見夏州觀察判官柳公權書跡愛之以公權為右<lb/>
拾遺翰林侍書學士穆宗問公權卿書何能如是之善<lb/>
對曰用筆在心心正則筆正穆宗黙然改容知其以筆<lb/>
諫也<lb/>
明皇時千秋節羣臣皆獻寳鏡張九齡以為以鏡自照<lb/>
見形容以人自照見吉凶乃述前世興廢之原為書五<lb/>
卷謂之千秋金鏡錄上之賜書褒美<lb/>
<pb n="KR3k0046_WYG_026-50b"/>
武承嗣三思營求為太子狄仁傑從容言於太后曰太<lb/>
宗櫛風沐雨親冐鋒鏑以定天下傳之子孫大帝以二<lb/>
子託陛下陛下今乃欲私之他族無乃非天意乎且姑<lb/>
姪之與母子孰親陛下立子則千秋萬歲後配食太廟<lb/>
立姪則未聞姪為天子而祔姑於廟者也太后曰此朕<lb/>
家事卿勿預知仁傑曰王者以四海為家四海之内何<lb/>
者不為陛下家事況元首股肱義同一體臣備位宰相<lb/>
豈得有所不預知乎因勸太后召還盧陵王太后意稍<lb/>
<pb n="KR3k0046_WYG_026-51a"/>
寤他日又謂仁傑曰朕夢大鸚鵡兩翼皆折何也對曰<lb/>
武者陛下姓兩翼者二子也陛下起二子則兩翼振矣<lb/>
太后由是無立承嗣三思之意<lb/>
李德裕獻丹扆六箴一曰宵衣以諷視朝稀晩二曰正<lb/>
服以諷服御乖異三曰罷獻以諷徵求玩好四曰納誨<lb/>
以諷悔棄讜言五曰辨邪以諷信任羣小六曰防微以<lb/>
諷輕出遊幸<lb/>
　<lb/>
<pb n="KR3k0046_WYG_026-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷二十六<lb/>
</p>
<p>
</p>
  </div>
</body>
</text>
</TEI>
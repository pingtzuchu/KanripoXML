<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷八十六</head> <lb/>
    <p>
<pb n="KR3k0046_WYG_086-1a"/>
欽定四庫全書<lb/>
　經濟類編卷八十六<lb/>
　　　　　　　　　　　明　馮琦馮瑗　撰<lb/>
　人品類三<lb/>
　　義烈<hi>三十六則</hi>
吕覽髙義篇　君子之自行也動必縁義行必誠義俗<lb/>
雖謂之窮通也行不誠義動不縁義俗雖謂之通窮也<lb/>
然則君子之窮通有異乎俗者也故當功以受賞當罪<lb/>
<pb n="KR3k0046_WYG_086-1b"/>
以受罰賞不當雖與之必辭罰誠當雖赦之不外度之<lb/>
於國必利長久長久之於主必宜内及於心不慙然後<lb/>
動孔子見齊景公景公致廩丘以為養孔子辭不受入<lb/>
謂弟子曰吾聞君子當功以受禄今説景公景公未之<lb/>
行而賜之廩丘其不知丘亦甚矣令弟子趣駕辭而行<lb/>
孔子布衣也官在魯司冦萬乗難與比行三王之佐不<lb/>
顯焉取舍不茍也夫子墨子游公上過於越公上過語<lb/>
墨子之義越王説之謂公上過曰子之師茍肯至越請<lb/>
<pb n="KR3k0046_WYG_086-2a"/>
以故呉之地隂江之浦書社三百以封夫子公上過往<lb/>
復於子墨子子墨子曰子之觀越王也能聴吾言用吾<lb/>
道乎公上過曰殆未能也墨子曰不唯越王不知翟之<lb/>
意雖子亦不知翟之意若越王聴吾言用吾道翟度身<lb/>
而衣量腹而食比於賓萌未敢求仕越王不聴吾言不<lb/>
用吾道雖全越以與我吾無所用之越王不聴吾言不<lb/>
用吾道而受其國是以義翟也義翟何必越雖於中國<lb/>
亦可凡人不可不熟論秦之野人以小利之故弟兄相<lb/>
<pb n="KR3k0046_WYG_086-2b"/>
獄親戚相忍今可得其國恐虧其義而辭之可謂能守<lb/>
行矣其與秦之野人相去亦逺矣荆人與呉人將戰荆<lb/>
師寡呉師衆荆將軍子囊曰我與呉人戰必敗敗王師<lb/>
辱王名虧壤土忠臣不忍為也不復於王而遁至於郊<lb/>
使人復於王曰臣請死王曰將軍之遁也以其為利也<lb/>
今誠利將軍何死子囊曰遁者無罪則後世之為王者<lb/>
將皆依不利之名而效臣遁若是則荆國終為天下撓<lb/>
遂伏劍而死王曰請成將軍義乃為之桐棺三寸加斧<lb/>
<pb n="KR3k0046_WYG_086-3a"/>
鑕其上人主之患存而不知所以存亡而不知所以亡<lb/>
此存亡之所以數至也郼岐之廣也萬國之順也從此<lb/>
生矣荆之為國十二世矣嘗有乾谿白公之亂矣嘗有<lb/>
鄭襄州侯之避矣而今猶為萬乗之大國其時有臣如<lb/>
子囊與子囊之節非獨厲一世之人臣也荆昭王之時<lb/>
有士焉曰石渚其為人也公直無私王使為政廷有殺<lb/>
人者石渚追之則其父也還車而反立於廷曰殺人者<lb/>
僕之父也以父行法不忍阿有罪廢國法不可失法伏<lb/>
<pb n="KR3k0046_WYG_086-3b"/>
罪人臣之義也於是乎伏斧鑕請死於王王曰追而不<lb/>
及豈必伏罪哉子復事矣石渚辭曰不私其親不可謂<lb/>
孝子事君枉法不可謂忠臣君令赦之上之惠也不敢<lb/>
廢法臣之行也不去斧鑕殁頭乎王廷正法枉必死父<lb/>
犯法而不忍王赦之而不肯石渚之為人臣也可謂忠<lb/>
且孝矣<lb/>
離俗篇　世之所不足者理義也所有餘者妄茍也民<lb/>
之情貴所不足賤所有餘故布衣人臣之行潔白清亷<lb/>
<pb n="KR3k0046_WYG_086-4a"/>
中繩愈窮愈榮雖死天下愈髙之所不足也然而以理<lb/>
義斵削神農黄帝猶有可非微獨舜湯飛兔要褭古之<lb/>
駿馬也材猶有短故以繩墨取木則宫室不成矣舜讓<lb/>
其友石户之農石户之農曰棬棬乎后之為人也葆力<lb/>
之士也以舜之徳為未至也於是乎夫負妻妻攜子以<lb/>
入於海去之終身不反舜又讓其友北人無擇北人無<lb/>
擇曰異哉后之為人也居於甽畆之中而游入於堯之<lb/>
門不若是而已又欲以其辱行漫我我羞之而自投於<lb/>
<pb n="KR3k0046_WYG_086-4b"/>
蒼領之淵湯將伐桀因卞隨而謀卞隨辭曰非吾事也<lb/>
湯曰孰可卞隨曰吾不知也湯又因務光而謀務光曰<lb/>
非吾事也湯曰孰可務光曰吾不知也湯曰伊尹何如<lb/>
務光曰彊力忍訽吾不知其他也湯遂與伊尹謀夏伐<lb/>
桀克之以讓卞隨卞隨辭曰后之伐桀也謀乎我必以<lb/>
我為賊也勝桀而讓我必以我為貪也吾生乎亂世而<lb/>
無道之人再來訽我吾不忍數聞也乃自投於潁水而<lb/>
死湯又讓於務光曰智者謀之武者遂之仁者居之古<lb/>
<pb n="KR3k0046_WYG_086-5a"/>
之道也吾子胡不位之請相吾子務光辭曰廢上非義<lb/>
也殺民非仁也人犯其難我享其利非亷也吾聞之非<lb/>
其義不受其利無道之世不踐其土况於尊我乎吾不<lb/>
忍久見也乃負石而沈於募水故如石户之農北人無<lb/>
擇卞隨務光者其視天下若六合之外人之所不能察<lb/>
其視貴富也茍可得已則必不之賴髙節厲行獨樂其<lb/>
意而物莫之害不漫於利不牽於埶而羞居濁世惟此<lb/>
四士者之節若夫舜湯則苞裹覆容縁不得已而動因<lb/>
<pb n="KR3k0046_WYG_086-5b"/>
時而為以愛利為本以萬民為義譬之若釣者魚有小<lb/>
大餌有宜適羽有動靜齊晉相與戰平阿之餘子亡㦸<lb/>
得矛却而去不自快謂路之人曰亡㦸得矛可以歸乎<lb/>
路之人曰㦸亦兵也矛亦兵也亡兵得兵何為不可以<lb/>
歸去行心猶不自快遇髙唐之孤叔無孫當其馬前曰<lb/>
今者戰亡㦸得矛可以歸乎叔無孫曰矛非㦸也㦸非<lb/>
矛也亡㦸得矛豈亢責也哉平阿之餘子曰嘻還反戰<lb/>
趨尚及之遂戰而死叔無孫曰吾聞之君子濟人於患<lb/>
<pb n="KR3k0046_WYG_086-6a"/>
必離其難疾驅而從之亦死而不反令此將衆亦必不<lb/>
北矣令此處人主之旁亦必死義矣今死矣而無大功<lb/>
其任小故也任小者不知大也今焉知天下之無平阿<lb/>
餘子與叔無孫也故人主之欲得亷士者不可不務求<lb/>
齊莊公之時有士曰賓卑聚夢有壯子白縞之冠丹績<lb/>
之䘩東布之衣新素履墨劍室從而叱之唾其面惕然<lb/>
而寤徒夢也終夜坐不自快明日召其友而告之曰吾<lb/>
少好勇年六十而無所挫辱今夜辱吾將索其形期得<lb/>
<pb n="KR3k0046_WYG_086-6b"/>
之則可不得將死之每朝與其友俱立乎衢三日不得<lb/>
却而自殁謂此當務則未也雖然其心之不辱也有可<lb/>
以加乎<lb/>
左儒友于杜伯皆臣周宣王宣王將殺杜伯而非其罪<lb/>
也左儒爭之于王九復之而王弗許也王曰别君而異友<lb/>
斯汝也左儒對曰臣聞之君道友逆則順君以誅友友<lb/>
道君逆則率友以違君王怒曰易而言則生不易而言<lb/>
則死左儒對曰臣聞古之士不枉義以從死不易言以<lb/>
<pb n="KR3k0046_WYG_086-7a"/>
求生故臣能明君之過以死杜伯之無罪王殺杜伯<lb/>
左儒死之<lb/>
戰於殽也晉梁𢎞御戎萊駒為右戰之明日晉襄公縛<lb/>
秦囚使萊駒以戈斬之囚呼萊駒失戈狼瞫取戈以斬<lb/>
囚禽之以從公乗遂以為右箕之役先軫黜之而立續<lb/>
簡伯狼瞫怒其友曰盍死之瞫曰吾未獲死所其友曰<lb/>
吾與女為難瞫曰周志有之勇則害上不登於明堂死<lb/>
而不義非勇也共用之謂勇吾以勇求右無勇而黜亦<lb/>
<pb n="KR3k0046_WYG_086-7b"/>
其所也謂上不我知黜而宜乃知我矣子姑待之及彭<lb/>
衙既陳以其屬馳秦師死焉晉師從之大敗秦師君子<lb/>
謂狼瞫於是乎君子詩曰君子如怒亂庶遄沮又曰王<lb/>
赫斯怒爰整其旅怒不作亂而以從師可謂君子矣<lb/>
晉靈公暴趙宣子驟諫靈公患之使鉏之彌賊之鉏之<lb/>
彌晨往則寢門闢矣宣子盛服將朝尚早坐而假寐之<lb/>
彌退歎而言曰不忘恭敬民之主也賊民之主不忠棄<lb/>
君之命不信有一於此不如死也遂觸槐而死<lb/>
<pb n="KR3k0046_WYG_086-8a"/>
趙盾舉韓厥晉君以為中軍尉趙盾死子朔嗣為卿至<lb/>
景公三年趙朔為晉將朔取成公姊為夫人大夫屠㟁<lb/>
賈欲誅趙氏初趙盾在時夢見叔帶持龜要而哭甚悲<lb/>
已而笑拊手且歌盾卜之占兆絶而後好趙史援占曰<lb/>
此甚惡非君之身及君之子然亦君之咎也至子趙朔<lb/>
世益衰屠㟁賈者始有寵于靈公及至于晉景公而賈<lb/>
為司冦將作難乃治靈公之賊以致趙盾徧告諸將曰<lb/>
趙穿弑靈公盾雖不知猶為首賊臣殺君子孫在朝何<lb/>
<pb n="KR3k0046_WYG_086-8b"/>
以懲罪請誅之韓厥曰靈公遇賊趙盾在外吾先君以<lb/>
為無罪故不誅今諸君將誅其後是非先君之意而後<lb/>
妄誅妄誅謂之亂臣有大事而君不聞是無君也屠㟁<lb/>
賈不聴厥告趙朔趣亡趙朔不肯曰子必不絶趙祀予<lb/>
死不恨韓厥許諾稱疾不出賈不請而擅與諸將攻趙<lb/>
氏於下宮殺趙朔趙同趙括趙嬰齊皆滅其族趙朔妻<lb/>
成公姊有遺腹走公宮匿公孫杵臼謂程嬰胡不死嬰<lb/>
曰朔之妻有遺腹若幸而男吾奉之即女也吾徐死耳<lb/>
<pb n="KR3k0046_WYG_086-9a"/>
無何而朔妻免生男屠㟁賈聞之索於宮朔妻置兒袴<lb/>
中祝曰趙宗滅乎若號即不滅乎若無聲及索兒竟無<lb/>
聲已脱程嬰謂杵臼曰今一索不得後必且復之奈何<lb/>
杵臼曰立孤與死孰難嬰曰立孤亦難耳杵臼曰趙氏<lb/>
先君遇子厚子强為其難者吾為其易者吾請先死而<lb/>
二人謀取他嬰兒負以文褓匿山中嬰謂諸將曰嬰不<lb/>
肖不能立孤誰能與吾千金吾告趙氏孤處諸將皆喜<lb/>
許之發師隨嬰攻杵臼杵臼曰小人哉程嬰下宮之難<lb/>
<pb n="KR3k0046_WYG_086-9b"/>
不能死與我謀匿趙氏孤兒今又賣之縱不能立孤兒<lb/>
忍賣之乎抱而呼天乎趙氏孤兒何罪請活之獨殺杵<lb/>
臼也諸將不許遂并殺杵臼與兒諸將以為趙氏孤兒<lb/>
已死皆喜然趙氏真孤兒乃在程嬰卒與俱匿山中居<lb/>
十五年晉景公病卜之大業之胄者為祟景公問韓厥<lb/>
韓厥知趙孤存乃曰大業之後在晉絶祀者其趙氏乎<lb/>
夫自中行衍皆嬴姓也中行衍人面鳥噣降佐帝大戊<lb/>
及周天子皆有明徳下及幽厲無道而叔帶去周適晉<lb/>
<pb n="KR3k0046_WYG_086-10a"/>
事先君繆侯至于成公世有立功未嘗絶祀今及吾君<lb/>
獨滅趙宗國人哀之故見龜筴唯君圖之景公問趙<lb/>
尚有後子孫乎韓厥具以實告景公乃與韓厥謀立趙<lb/>
孤兒召匿之宫中諸將入問病景公因韓厥之衆以脇<lb/>
諸將而見趙孤兒孤兒名武諸將不得已乃曰昔下宫<lb/>
之難屠岸賈為之矯以君命并命羣臣非然孰敢作難<lb/>
微君之病羣臣固將請立趙後今君有命羣臣願之於<lb/>
是召趙氏程嬰徧拜諸將遂俱與程嬰趙氏攻屠㟁賈<lb/>
<pb n="KR3k0046_WYG_086-10b"/>
滅其族復與趙氏田邑如故趙武冠為成人程嬰乃辭<lb/>
大夫謂趙武曰昔下宮之難皆能死我非不能死思立<lb/>
趙氏後今子既立為成人趙宗復故我將下報趙孟與<lb/>
公孫杵臼趙武號泣固請曰武願苦筋骨以報子至死<lb/>
而子忍棄我死乎程嬰曰不可彼以我為能成事故皆<lb/>
先我死今我不下報之是以我事為不成也遂自殺趙<lb/>
武服齊衰三年為祭邑春秋祠之世不絶君子曰程嬰公<lb/>
孫杵臼可謂信友厚士矣嬰之自殺下報亦過矣<lb/>
<pb n="KR3k0046_WYG_086-11a"/>
佛肸以中牟叛置鼎於庭致士大夫曰與我者受邑不<lb/>
吾與者烹大夫皆從之至于田卑田卑中牟之邑人也<lb/>
曰義死不避斧鉞之罪義窮不受軒冕之服無義而生<lb/>
不仁而富不如烹褰衣將就鼎佛肸脱屨而生之趙氏<lb/>
聞其叛也攻而取之聞田卑不肯與也求而賞之田卑<lb/>
曰不可也一人舉而萬夫俛首智者不為也賞一人以<lb/>
慙萬夫義者不取也我受賞使中牟之士懷恥不義辭<lb/>
賞從處曰以行臨人不道吾去矣襁負其母南徙於楚<lb/>
<pb n="KR3k0046_WYG_086-11b"/>
楚王髙其義待以司馬<lb/>
衞公孟縶狎齊豹奪之司冦與鄄有役則反之無則取<lb/>
之公孟惡北宫喜禇師圃欲去之公子朝通于襄夫人<lb/>
宣姜懼而欲以作亂故齊豹北宮喜禇師圃公子朝作<lb/>
亂初齊豹見宗魯於公孟為驂乗焉將作亂而謂之曰<lb/>
公孟之不善子所知也勿與乗吾將殺之對曰吾由子<lb/>
事公孟子假吾名焉故不吾逺也雖其不善吾亦知之<lb/>
抑以利故不能去是吾過也今聞難而逃是僭子也子<lb/>
<pb n="KR3k0046_WYG_086-12a"/>
行事乎吾將死之以周事子而歸死於公孟其可也丙<lb/>
辰衞侯在平壽公孟有事於葢獲之門外齊子氏帷於<lb/>
門外而伏甲焉使祝鼃寘戈於車薪以當門使一乗從<lb/>
公孟以出使華齊御公孟宗魯驂乗及閎中齊氏用戈<lb/>
擊公孟宗魯以背蔽之斷肱以中公孟之肩皆殺之琴<lb/>
張聞宗魯死將往弔之仲尼曰齊豹之盜而孟縶之賊<lb/>
女何弔焉君子不食奸不受亂不為利疚於回不以回<lb/>
待人不葢不義不犯非禮<lb/>
<pb n="KR3k0046_WYG_086-12b"/>
卞莊子好勇養母戰而三北交遊非之國君辱之及母<lb/>
死三年冬與魯戰卞莊子請從見於魯將軍曰初與母<lb/>
處是以三北今母死請塞責而神有所歸遂赴敵獲一<lb/>
甲首而獻之曰此塞一北又入獲一甲首而獻之曰此<lb/>
塞再北又入獲一甲首而獻之曰此塞三北將軍曰母<lb/>
没爾家宜止之請為兄弟莊子曰三北以養母也是子<lb/>
道也今士節小具而塞責矣吾聞之節士不以辱生遂<lb/>
反敵殺十人而死君子曰三北又塞責滅世斷家於孝<lb/>
<pb n="KR3k0046_WYG_086-13a"/>
不終也<lb/>
莒穆公有臣曰朱厲附事穆公不見識焉冬處於山林<lb/>
食芋栗夏處洲澤食菱藕穆公以難死朱厲附將往死<lb/>
之其友曰子事君而不見識焉今君難吾子死之意者<lb/>
其不可乎朱厲附曰始我以為君不吾知也今君死而<lb/>
我不死是果不知我也吾將死以激天下不知其臣者<lb/>
遂往死之<lb/>
呉王欲殺王子慶忌而莫之能殺呉王患之要離曰臣能<lb/>
<pb n="KR3k0046_WYG_086-13b"/>
之呉王曰汝惡能乎吾嘗以六馬逐之江上矣而不能<lb/>
及射之矢左右滿把而不能中今汝拔劍則不能舉臂<lb/>
上車則不能登軾汝惡能要離曰士患不勇耳奚患而<lb/>
不能王誠能助臣請必能呉王曰諾明旦加要離罪焉<lb/>
摯執妻子焚之而揚其灰要離走往見王子慶忌於衞<lb/>
王子慶忌喜曰呉王之無道也子之所見也諸侯之所<lb/>
知也今子得免而去之亦善矣要離與王子慶忌居有<lb/>
間謂王子慶忌曰呉之無道也愈甚請與王子往奪之<lb/>
<pb n="KR3k0046_WYG_086-14a"/>
國王子慶忌曰善乃與要離俱涉於江中江拔劍以刺<lb/>
王子慶忌王子慶忌捽之投之於江浮則又取而投之<lb/>
如此者三其卒曰汝天下之國士也幸汝以成而名要<lb/>
離得不死歸於呉呉王大説請與分國要離曰不可臣<lb/>
請必死呉王止之要離曰夫殺妻子焚之而揚其灰以<lb/>
便事也臣以為不仁夫為故主殺新主臣以為不義夫<lb/>
捽而浮乎江三入而出特王子慶忌為之賜而不殺耳<lb/>
臣已為辱矣夫不仁不義又且已辱不可以生呉王不<lb/>
<pb n="KR3k0046_WYG_086-14b"/>
能止果伏劍而死<lb/>
呉有士曰張胥鄙譚夫吾前交而後絶張胥鄙有罪拘<lb/>
將死譚夫吾合徒而取之出至於道而後乃知其夫吾<lb/>
也輟行而辭曰義不同於子故前交而後絶吾聞之君<lb/>
子不為危易行令吾從子是安則肆志危則易行也與<lb/>
吾因子而生不若反拘而死闔閭聞之令吏釋之張胥<lb/>
鄙曰吾義不同於譚夫吾故不受其任矣今吏以是出<lb/>
我以譚夫吾故免也吾庸遽受之乎遂觸牆而死譚夫<lb/>
<pb n="KR3k0046_WYG_086-15a"/>
吾聞之曰我任而不受佞也不知而出之愚也佞不可以<lb/>
接士愚不可以事君吾行虚矣人惡以吾力生吾亦恥<lb/>
以此立於世乃絶頸而死君子曰譚夫吾其以失士矣<lb/>
張胥鄙亦未為得也可謂剛勇矣未可謂得節也<lb/>
越甲至齊雍門子狄請死之齊王曰鼓鐸之聲未聞矢<lb/>
石未交長兵未接子何務死之為人臣之禮邪雍門子<lb/>
狄對曰臣聞之昔者王出于囿左轂鳴車右請死之而<lb/>
王曰子何為死車右對曰為其鳴吾君也王曰左轂鳴<lb/>
<pb n="KR3k0046_WYG_086-15b"/>
者工師之罪也子何事之有焉車右曰臣不見工師之<lb/>
乗而見其鳴吾君也遂刎頸而死知有之乎齊王曰有<lb/>
之雍門子狄曰今越甲至其鳴吾君也豈在轂之下哉<lb/>
車右可以死左轂而臣獨不可以死越甲也遂刎頸而<lb/>
死是日越人引甲而退七十里曰齊王有臣鈎如雍門<lb/>
子狄儗使越社稷不血食遂引甲而歸齊王葬雍門子<lb/>
狄以上卿之禮<lb/>
齊崔杼弑莊公也有陳不占者聞君難將赴之比去餐<lb/>
<pb n="KR3k0046_WYG_086-16a"/>
則失七上車失軾御者曰怯如是去有益乎不占曰死<lb/>
君義也無勇私也不以私害公遂往聞戰鬭之聲恐駭<lb/>
而死人曰不占可謂仁者之勇也<lb/>
陳恒弑簡公而盟盟者皆完其家不盟者殺之石他人<lb/>
曰昔之事其君者皆得其君而事之今謂他人曰舍而<lb/>
君而事我他人不能雖然不盟則殺父母也從而盟是<lb/>
無君臣之禮也生於亂世不得正行劫於暴主不得道<lb/>
義故雖盟不以父母之死不如退而自殺以禮其君乃<lb/>
<pb n="KR3k0046_WYG_086-16b"/>
自殺<lb/>
陳恒殺君使勇士六人劫子淵棲子淵棲曰子之欲與<lb/>
我以我為知乎臣弑君非知也以我為仁乎見利而背<lb/>
君非仁也以我為勇乎劫我以兵懼而與子非勇也使<lb/>
吾無此三者與何補於子若吾有此三者終不從子矣<lb/>
乃舍之<lb/>
楚人將與呉人戰楚兵寡而呉兵衆楚將軍子囊曰我<lb/>
擊此國必敗辱君虧地忠臣不忍為也不復于君黜兵<lb/>
<pb n="KR3k0046_WYG_086-17a"/>
而退至于國郊使人復于君曰臣請死君曰子大夫之<lb/>
遁也以為利也而今誠利子大夫毋死子囊曰遁者無<lb/>
罪則後世之為君臣者皆入不利之名而効臣遁若是<lb/>
則楚國終為天下弱矣臣請死退而伏劍君曰誠如此<lb/>
請成子大夫之義乃為桐棺三寸加斧質其上以徇于<lb/>
國<lb/>
齊人有子蘭子者事白公勝勝為難乃告子蘭子曰吾<lb/>
將舉大事于國願與子共之子蘭子曰我事子而與子<lb/>
<pb n="KR3k0046_WYG_086-17b"/>
殺君是助子之不義也畏患而去子是遁子於難也故<lb/>
不與子殺君以成吾義契領於庭以遂吾行白公之難<lb/>
楚人有莊善者辭其母將往死之其母曰棄其親而死<lb/>
其君可謂義乎莊善曰吾聞事君者内其禄而外其身<lb/>
今所以養母者君之禄也身安得無死乎遂辭而行比<lb/>
至公門三廢車中其僕曰子懼矣曰懼既懼何不返莊<lb/>
善曰懼者吾私也死義吾公也聞君子不以私害公及<lb/>
公門刎頸而死君子曰好義乎哉<lb/>
<pb n="KR3k0046_WYG_086-18a"/>
宋康公攻阿屠單父成公趙曰始吾不自知以為在千<lb/>
乗則萬乗不敢伐在萬乗則天下不敢圖今趙在阿而<lb/>
宋屠單父則是趙無以自立也且往誅宋趙遂入宋三<lb/>
月不得見或曰何不因鄰國之使而見之成公趙曰不<lb/>
可吾因鄰國之使而刺之則使後世之使不信荷節之<lb/>
信不用皆曰趙使之然也不可或曰何不因羣臣道徒<lb/>
處之士而刺之成公趙曰不可吾因羣臣道徒處之士<lb/>
而刺之則後世之忠臣不見信辨士不見顧皆曰趙使<lb/>
<pb n="KR3k0046_WYG_086-18b"/>
之然也不可吾聞古之士怒則思理危不忘義必將正<lb/>
行以求之耳期年宋康公病死成公趙曰亷士不辱名<lb/>
信士不惰行今吾在阿宋屠單父是辱名也事誅宋王<lb/>
期年不得是惰行也吾若是而生何面目而見天下之<lb/>
士遂立槁於彭山之上<lb/>
秦昭王聞魏齊在平原君所欲為范睢必報其讎乃詳<lb/>
為好書遺平原君曰寡人聞君之髙義願與君為布衣<lb/>
之友君幸過寡人寡人願與君為十日之飲平原君畏<lb/>
<pb n="KR3k0046_WYG_086-19a"/>
秦且以為然而入秦見昭王昭王與平原君飲數日昭<lb/>
王謂平原君曰昔周文王得呂尚以為太公齊桓公得<lb/>
管夷吾以為仲父今范君亦寡人之叔父也范君之讐<lb/>
在君之家願使人歸取其頭來不然吾不出君於闗平<lb/>
原君曰貴而為友者為賤也富而為友者為貧也夫魏<lb/>
齊者勝之友也在固不出也今又不在臣所昭王乃遺<lb/>
趙王書曰王之弟在秦范君之讎魏齊在平原君之家<lb/>
王使人疾持其頭來不然吾舉兵而伐趙又不出王之<lb/>
<pb n="KR3k0046_WYG_086-19b"/>
弟於闗趙孝成王乃發卒圍平原君家急魏齊夜亡出<lb/>
見趙相虞卿虞卿度趙王終不可説乃解其相印與魏<lb/>
齊亡間行念諸侯莫可以急抵者乃復走大梁欲因信<lb/>
陵君以走楚信陵君聞之畏秦猶豫未肯見曰虞卿何<lb/>
如人也時侯嬴在旁曰人固未易知知人亦未易也夫<lb/>
虞卿躡屩擔簦一見趙王賜白璧一雙黄金百鎰再見<lb/>
拜為上卿三見卒受相印封萬户侯當此之時天下爭<lb/>
知之夫魏齊窮困過虞卿虞卿不敢重爵禄之尊解相<lb/>
<pb n="KR3k0046_WYG_086-20a"/>
印捐萬户侯而間行急士之窮而歸公子公子曰何如<lb/>
人人固不易知知人亦未易也信陵君大慙駕如野迎<lb/>
之魏齊聞信陵君之初難見之怒而自剄趙王聞之卒<lb/>
取其頭予秦秦昭王乃出平原君歸趙<lb/>
趙襄子游於囿中至於梁馬却不肯進青荓為參乗襄<lb/>
子曰進視梁下類有人青荓進視梁下豫讓却寢佯為<lb/>
死人叱青荓曰去長者吾且有事青荓曰少而與子友<lb/>
子且為大事而我言之是失相與友之道子將賊吾君<lb/>
<pb n="KR3k0046_WYG_086-20b"/>
而我不言之是失為人臣之道如我者惟死為可適乃退<lb/>
而自殺青荓非樂死也重失人臣之節惡廢交友之道<lb/>
也青荓豫讓可謂之友也<lb/>
漢譙𤣥以王莽居攝變姓名隠遁後公孫述僭號于蜀<lb/>
連聘不詣述乃遣使者備禮徵之𤣥不肯起賜以毒藥<lb/>
太守乃自齎璽書至𤣥廬曰君髙節已著朝廷垂意誠<lb/>
不宜復辭自招㓙禍𤣥仰天歎曰唐堯大聖許由恥仕<lb/>
周武至徳伯夷守餓彼獨何人我亦何人保志全髙死<lb/>
<pb n="KR3k0046_WYG_086-21a"/>
亦奚恨遂受毒藥𤣥子瑛泣血叩頭于太守曰方今國<lb/>
家東有嚴敵兵師四出國用軍資或不常充足願奉家<lb/>
錢千萬以贖父死太守為請述聴許之𤣥遂隠蔵田野<lb/>
終述之世<lb/>
李業字巨游廣漢梓潼人也少有志操介特習魯詩師<lb/>
博士許晃元始中舉明經除為郎㑹王莽居攝業以病去<lb/>
官杜門不應州郡之命太守劉咸强召之業乃載病詣<lb/>
門咸怒出教曰賢者不避害譬猶彀弩射市薄命者先<lb/>
<pb n="KR3k0046_WYG_086-21b"/>
死聞業名稱故欲與之為治而反託疾乎令詣獄養病<lb/>
欲殺之客有説咸曰趙殺鳴犢孔子臨河而逝未聞求<lb/>
賢而脇以牢獄者也咸乃出之因舉方正王莽以業為<lb/>
酒士病不之官遂隠蔵山谷絶匿名迹終莽之世及公<lb/>
孫述僭號素聞業賢徵之欲以為博士業固疾不起數<lb/>
年述羞不致之乃使大鴻臚尹融持毒酒奉詔命以劫<lb/>
業若起則受公侯之位不起賜之以藥融譬㫖曰方今<lb/>
天下分崩孰知是非而以區區之身試于不測之淵乎<lb/>
<pb n="KR3k0046_WYG_086-22a"/>
朝廷貪慕名徳曠官缺位于今七年四時珍御不以忘<lb/>
君宜上奉知已下為子孫身名俱全不亦優乎今數年<lb/>
不起猜疑㓂心㓙禍立加非計之得者也業乃嘆曰危<lb/>
國不入亂國不居親于其身為不善者義所不從君子<lb/>
見危授命何乃誘以髙位重餌哉融見業辭志不屈復<lb/>
曰宜呼室家計之業曰大丈夫斷之于心久矣何妻子<lb/>
之為遂飲毒而死述聞業死大驚又恥有殺賢之名乃<lb/>
遣吊祠賻贈百匹業子翬逃辭不受蜀平光武下詔表<lb/>
<pb n="KR3k0046_WYG_086-22b"/>
其閭益部紀載其髙節圖畫形象初平帝時蜀郡王皓<lb/>
為美陽令王嘉為郎王莽簒位並棄官西歸及公孫述<lb/>
稱帝遣使徵皓嘉恐不至遂先繫其妻子使者謂嘉曰<lb/>
速裝妻子可全對曰犬馬猶識主况于人乎王皓先自<lb/>
刎以首付使者述怒遂誅皓家屬王嘉聞而嘆之曰後<lb/>
之哉乃對使伏劍而死是時犍為任永君業同郡馮信<lb/>
並好學博古公孫述連徵命待以髙位皆託青盲以避<lb/>
世難永妻淫于前匿情無言見子入井忍而不救信侍<lb/>
<pb n="KR3k0046_WYG_086-23a"/>
婢亦對信奸通及聞述誅皆盥洗更視曰世適平目即<lb/>
清淫者自殺光武聞而徵之並會病卒<lb/>
鮑永事更始及歸光武為司𨽻校尉行縣到霸陵路經<lb/>
更始墓引車入陌從事諌止之永曰親北面事人寧有<lb/>
過墓不拜雖以獲罪司𨽻所不避也遂下拜哭盡哀而<lb/>
去西扶風椎牛上茍諫冢帝聞之意不平問公卿曰奉<lb/>
使如此何如太中大夫張湛對曰仁者行之宗忠者義<lb/>
之主也仁不遺舊忠不忘君行之髙者也帝意乃釋<lb/>
<pb n="KR3k0046_WYG_086-23b"/>
隴西太守鄧融備禮謁亷范為功曹會融為州所舉案<lb/>
范知事譴難解欲以權相濟乃託病求去融不達其意<lb/>
大恨之范于是東至洛陽變名姓求代廷尉獄卒居無<lb/>
幾融果徵下獄范遂得衞侍左右盡心勤勞融怪其貌<lb/>
類范而殊不意乃謂曰卿何似我故功曹邪范訶之曰<lb/>
君困戹瞀亂邪語遂絶融繫出困病范隨而養視及死<lb/>
竟不言身自將車送喪至南陽葬畢乃去後辟公府會<lb/>
薛漢坐楚王事誅故人門生莫敢視范獨往收斂之吏<lb/>
<pb n="KR3k0046_WYG_086-24a"/>
以聞明帝大怒召范入詰責曰薛漢與楚王同謀交亂<lb/>
天下范公府掾不與朝廷同心而反收斂罪人何也范<lb/>
叩頭曰臣無狀愚戇以為漢等皆已伏誅不勝師資之<lb/>
情罪當萬坐帝怒稍解問范曰卿亷頗後邪與右將軍<lb/>
褒大司馬丹有親屬乎范對曰褒臣之曾祖丹臣之祖<lb/>
也帝曰怪卿志膽敢爾因貰之由是顯名<lb/>
李善字次孫李元蒼頭也建武中疫疾元家相繼元沒<lb/>
唯孤兒續始生數旬而貲財千萬諸奴婢私共計議欲<lb/>
<pb n="KR3k0046_WYG_086-24b"/>
謀殺續分其財産善深傷李氏而力不能制乃潛負續<lb/>
逃去隠山陽瑕丘界中親自哺養乳為生湩推燥居溼<lb/>
備嘗艱勤續雖在孩抱奉之不異長君有事輒長跪請<lb/>
白然後行之閭里感其行皆相率脩義續年十嵗善與<lb/>
歸本縣脩理舊業告奴婢于長吏悉收殺之時鍾離意<lb/>
為瑕丘令上書薦善行狀光武詔拜善及續並為太子<lb/>
舍人善顯宗時辟公府以能理劇再遷日南太守從京<lb/>
師之官道經淯陽過李元冢未至一里乃脱朝服持鉏<lb/>
<pb n="KR3k0046_WYG_086-25a"/>
去草及拜墓哭泣甚悲身自炊爨執鼎俎以修祭祀垂<lb/>
泣曰君夫人善在此盡哀數日乃去到官以愛惠為政<lb/>
懷來異俗遷九江太守未至道病卒續至河間相<lb/>
戴就字景成會稽上虞人也仕郡倉曹掾揚州刺史歐<lb/>
陽參奏太守成公浮贓罪遣部從事薛安案倉庫簿領<lb/>
收就於錢唐縣獄幽囚考掠五毒參至就慷慨直辭色<lb/>
不變容又燒鋘斧使就挾于肘腋就語獄卒可熟燒斧<lb/>
勿令冷每上彭考因止飯食不肯下肉焦毁墮地者掇<lb/>
<pb n="KR3k0046_WYG_086-25b"/>
而食之主者窮竭酷慘無復餘方乃卧就覆船下以馬<lb/>
通薰之一夜二日皆謂已死發船視之就方張眼大罵<lb/>
曰何不益火而使滅絶又復燒地以大鍼刺指瓜中使<lb/>
以把土瓜悉墮落主者以狀白安安呼見就謂曰太守<lb/>
罪穢狼籍受命考實君何故以骨肉拒扞耶就據地荅<lb/>
言太守剖符大臣當以死報國卿雖銜命固宜申斷寃<lb/>
毒奈何誣枉忠良强相掠理令臣謗其君子證其父薛<lb/>
安庸騃忸行無義就考死之日當白之于天與羣鬼殺<lb/>
<pb n="KR3k0046_WYG_086-26a"/>
汝于亭中如蒙生全當手刃相裂安深竒其壯節即解<lb/>
械更與美談表其言辭解釋郡事徵浮還京師免歸鄉<lb/>
里太守劉寵舉就孝亷光禄主事病卒<lb/>
梁冀殺李固露尸於四衢令有敢臨者加其罪固弟子<lb/>
汝南郭亮年始成童遊學洛陽乃左提章鉞右秉鈇鑕<lb/>
詣闕上書乞收固屍不許因往臨哭陳辭于前遂守喪<lb/>
不去夏門亭長呵之曰李杜二公為大臣不能安上納<lb/>
忠而興造無端卿曹何等腐生公犯詔書干試有司乎<lb/>
<pb n="KR3k0046_WYG_086-26b"/>
亮曰亮含隂陽以生戴乾履坤義之所動豈知性命何為<lb/>
以死相懼亭長嘆曰居非命之世天髙不敢不跼地厚<lb/>
不敢不蹐耳目適宜視聴口不可以妄言也太后聞而<lb/>
不誅南陽人董班亦往哭固而殉尸不肯去太后憐之<lb/>
乃聴得襚斂歸葬二人由此顯名<lb/>
張儉得亡命困迫遁走望門投止莫不重其名行破家<lb/>
相容復流轉東萊止李篤家外黄令毛欽操兵到門篤<lb/>
引欽謂曰張儉知名天下而亡非其罪縱儉可得寧忍<lb/>
<pb n="KR3k0046_WYG_086-27a"/>
執之乎欽因起撫篤曰蘧伯玉恥獨為君子足下如何<lb/>
自専仁義篤曰篤雖好義明廷今日載其半矣欽嘆息<lb/>
而去篤因縁送儉出塞以故得免<lb/>
袁尚為其將焦觸張南所攻奔遼西烏桓觸自號幽州<lb/>
刺史驅率諸郡太守令長背袁向曹陳兵數萬殺白馬<lb/>
盟令曰違者斬衆莫敢仰視各以次㰱至别駕代郡韓<lb/>
珩曰吾受袁公父子厚恩今其破亡智不能救勇不能<lb/>
死於義闕矣若乃北面曹氏所弗能為也一坐為珩失<lb/>
<pb n="KR3k0046_WYG_086-27b"/>
色觸曰夫舉大事當立大義事之濟否不待一人可卒<lb/>
珩志以厲事君曹操聞珩節甚髙之屢辟不至卒于家<lb/>
曹操圍張超于雍丘甚危急超謂軍吏曰今日之事惟<lb/>
恃臧洪必來救我或曰袁曹方睦而洪為紹所用恐不<lb/>
能敗好逺來違福取禍超曰子源天下義士終非背本<lb/>
者也或見制强力不相及耳洪始聞超圍乃徒跣號泣<lb/>
並勒所領將赴其難自以衆弱從紹請兵而紹竟不聴<lb/>
之超城遂陷張氏族滅洪由是怨紹絶不與通紹興兵<lb/>
<pb n="KR3k0046_WYG_086-28a"/>
圍之歴年不下使洪邑人陳琳以書譬洪示其禍福責<lb/>
以恩義洪荅曰隔濶相思發于寤寐相去步武而趨舍<lb/>
異規其為愴恨胡可勝言前日不遺比辱雅况述叙禍<lb/>
福公私切至以子之才窮該典籍豈將闇于大道不達<lb/>
余趣哉是以捐棄翰墨一無所酬亦冀遥忖褊心粗識<lb/>
鄙性重獲來命援引紛紜雖欲無對而義篤其言僕小<lb/>
人也本之志用中因行役特蒙傾葢恩深分厚遂竊大<lb/>
州寧樂今日自還接刃乎每登城勒兵觀主人之旗鼓<lb/>
<pb n="KR3k0046_WYG_086-28b"/>
瞻望帳幄感故友之周旋撫弦搦矢不覺涕流之覆面<lb/>
也何者自以輔佐主人無以為悔主人相接過絶等倫<lb/>
受任之初志同大事埽清冦逆共尊王室豈悟本州被<lb/>
侵郡將遘戹請師見拒辭行被拘使洪故君遂至淪滅<lb/>
區區微節無所獲申豈得復全交友之道重虧忠孝之<lb/>
名乎所以忍悲揮戈收淚告絶若使主人少垂古人忠<lb/>
恕之情來者側席去者克巳則僕抗季札之志不為今<lb/>
日之戰矣昔張景明登壇喢血奉辭奔走卒使韓敢讓<lb/>
<pb n="KR3k0046_WYG_086-29a"/>
印主人得地後但以拜章朝主賜爵獲傳之故不蒙觀過<lb/>
之貸而受夷滅之禍呂奉先討卓來奔請兵不獲告去<lb/>
何罪復見斫刺劉子璜奉使踰時辭不獲命畏君懷親<lb/>
以詐求歸可謂有志忠孝無損霸道亦復僵尸麾下不<lb/>
蒙虧除慕進者蒙榮違意者被戮此乃主人之利非遊士<lb/>
之願也是以鑒戒前人守死窮城亦以君子之違不適<lb/>
敵國故也足下當見久圍不解救兵未至感婚姻之義<lb/>
推平生之好以為屈節而茍生勝守義而傾覆也昔晏<lb/>
<pb n="KR3k0046_WYG_086-29b"/>
嬰不降志于白刃南史不曲筆以求存故身傳圖像名<lb/>
垂後世况僕據金城之固驅士人之力散三年之畜以<lb/>
為一年之資匡困補乏以悦天下何圖築室反耕哉但<lb/>
懼秋風揚塵伯珪馬首南向張揚飛燕旅力作難北鄙<lb/>
將告倒懸之急股肱奏乞歸之計耳主人當鑒戒曹輩<lb/>
反旌退師何宜久辱盛怒暴威于吾城之下哉足下譏<lb/>
吾恃黑山以為救獨不念黄巾之合從邪昔髙祖取彭<lb/>
越于鉅野光武創基兆于緑林卒能龍飛受命中興帝<lb/>
<pb n="KR3k0046_WYG_086-30a"/>
業茍可輔主興化夫何嫌哉况僕親奉璽書與之從事<lb/>
行矣孔璋足下徼利于境外臧洪投命于君親吾子託<lb/>
身于盟主臧洪策名于長安子謂余身死而名滅僕亦<lb/>
笑子生死而無聞焉本同未離弩力夫復何言紹見洪<lb/>
書知無降意增兵急攻城中糧盡外無救援洪自度不<lb/>
免呼吏士謂曰袁紹無道所圖不軌且不救洪郡將洪<lb/>
于大義不得不死念諸軍無事空與此禍可先城未破<lb/>
將妻子出將吏皆垂泣曰明府之于袁氏本無怨隙今<lb/>
<pb n="KR3k0046_WYG_086-30b"/>
為郡將之故自致危困吏人何忍當捨明府去也初尚<lb/>
掘䑕煮筋角後無所復食主簿啟内厨米三斗請稍為<lb/>
饘粥洪曰何能獨甘此耶使為薄糜徧班士衆又殺其<lb/>
愛妾以食兵將兵將咸流涕無能仰視男女七十八人<lb/>
相枕而死莫有離叛城陷生執洪紹盛帷幔大會諸將<lb/>
見洪謂曰臧洪何相負若是今日服未洪據地瞋目曰<lb/>
諸袁事漢四世五公可謂受恩今王室衰弱無扶翼之<lb/>
意而欲因際會<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>望非冀多殺忠良以立奸威洪親見<lb/>
<pb n="KR3k0046_WYG_086-31a"/>
將軍呼張陳留為兄則洪府君亦宜為弟而不能同心<lb/>
戮力為國除害坐擁兵衆觀人屠滅惜洪力劣不能推<lb/>
刃為天下報仇何謂服乎紹本愛洪意欲屈服赦之見<lb/>
其辭切知終不為用乃命殺焉洪邑人陳容少為諸生<lb/>
親慕于洪隨為東郡丞先城未敗洪使歸紹時容在坐<lb/>
見洪當死起謂紹曰將軍舉大事欲為天下除暴而専<lb/>
先誅忠義豈合天意臧洪發舉為郡將奈何殺之紹慙<lb/>
使人牽出謂曰汝非臧洪疇空復爾為容顧曰夫仁義<lb/>
<pb n="KR3k0046_WYG_086-31b"/>
豈有常蹈之則為君子背之則為小人今日寧與臧洪同<lb/>
日死不與將軍同日生也遂復見殺在紹坐者無不嘆息<lb/>
竊相謂曰如何一日戮二烈士先是洪遣司馬二人出求<lb/>
救于吕布比還城已陷皆赴敵死<lb/>
晉劉裕密使遺韓延之書曰文思事源逺近所知去<lb/>
秋遣康之送還司馬軍者推至公之極也而了不遜愧<lb/>
又無表疏文思經正不反此是天地之不容吾受命西<lb/>
討止其父子而已彼土僑舊為所驅逼一無所問往年<lb/>
<pb n="KR3k0046_WYG_086-32a"/>
郗僧施謝邵任集之等交構積嵗専為劉毅謀<lb/>
主所以至此卿等諸人一時逼迫本無纎釁吾<lb/>
處懷期物自有由來今在近路正是諸人歸身<lb/>
之日若大軍登道交鋒接刃蘭艾吾誠不分故<lb/>
具示意并示同懷諸人延之報曰承親率戎馬<lb/>
逺履西畿闔境士庶莫不恇駭何者莫知師出<lb/>
之名故也今辱來疏始知以譙王前事良增嘆<lb/>
息司馬平西體國忠貞欵愛待物當於古人中<lb/>
<pb n="KR3k0046_WYG_086-32b"/>
求耳以君公有匡復之勲家國蒙頼推徳委誠<lb/>
每事詢仰譙王徃以微事見劾猶自表遜位况<lb/>
以大過而當嘿然邪但康之前言有所不盡故<lb/>
重使胡道諮白所懷道未及反已奏表廢之所<lb/>
不盡者命耳推寄相與之懷正當如此有何不<lb/>
可便興兵戈自義旗秉權以來四方方伯誰敢<lb/>
不先相諮疇而逕表天子邪譙王為宰相所責<lb/>
文表廢之經正何歸表使何因可謂欲加之罪<lb/>
<pb n="KR3k0046_WYG_086-33a"/>
其無辭乎劉諱足下海内之人誰不見足下此<lb/>
心而復欲欺誑國士天所不容在彼不在此矣<lb/>
來示言處懐期物自有由來今伐人之君啗人<lb/>
以利真可謂處懷期物自有由來者矣劉藩死<lb/>
於閭闔之明諸葛斃於左右之手甘言詫方伯<lb/>
襲之以輕兵遂使席上靡欵懷之士閫外無自<lb/>
信諸侯以是為得算良可耻也貴府將佐及朝<lb/>
廷賢徳寄性命以過日心企太平乆矣吾誠鄙<lb/>
<pb n="KR3k0046_WYG_086-33b"/>
劣嘗聞道於君子以平西之至徳寧可無授命<lb/>
之臣乎未能自投虎口比迹郗任之徒明矣假<lb/>
令天長喪亂九流渾濁當與臧洪遊於地下不<lb/>
復多言公視書嘆息以示諸佐曰事人當如此<lb/>
向雄字茂伯河内山陽人也父韶彭城太守雄<lb/>
初仕郡為主簿事太守王經及經之死也雄哭<lb/>
之盡哀市人咸為之悲後太守劉毅嘗以非罪<lb/>
笞雄及吳奮代毅為太守又以少譴繫雄于獄<lb/>
<pb n="KR3k0046_WYG_086-34a"/>
司𨽻鐘會于獄中辟雄為都官從事㑹死無人<lb/>
殯斂雄迎喪而葬之文帝召雄而責之曰徃者<lb/>
王經之死卿哭王經於東市我不問也今鐘會<lb/>
躬為叛逆又輒收葬若復相容其如王法何曰<lb/>
昔者先王掩骼埋胾仁流朽骨當時豈先卜其<lb/>
功罪而後葬之哉今王誅既加于法已備雄感<lb/>
義收葬教亦無闕法立于上教𢎞于下何必使<lb/>
雄違生背死以立于時殿下讐枯骨而捐之中<lb/>
<pb n="KR3k0046_WYG_086-34b"/>
野為將來仁賢之資不亦惜乎帝甚悦與談宴<lb/>
而遣之<lb/>
太守陳楚以韋忠為功曹會山羌破郡楚攜子<lb/>
出走賊射之中三創忠冐刃伏楚以身捍之泣<lb/>
曰韋忠願以身代乞諸君哀之亦遭五矢賊相<lb/>
謂曰義士也舎之忠于是負楚以歸<lb/>
劉敏元字道光北海人也厲已修學不以險難<lb/>
改心好星厯隂陽術數潛心易太𤣥不好讀史<lb/>
<pb n="KR3k0046_WYG_086-35a"/>
嘗謂同志曰誦書味義根何為費功于浮辭之文易<lb/>
者義之源太𤣥理之門能明此者即吾師也永嘉之<lb/>
亂自齊西奔同縣管平年七十餘隨敏元而西行及<lb/>
滎陽為盗所劫敏元已免乃還謂賊曰此公孤老餘<lb/>
年無幾敏元請以身代願諸君舎之賊曰此公于君<lb/>
何親敏元曰同邑人也窮簍無子依敏元為命諸君<lb/>
若欲役之老不堪使若欲食之復不如敏元乞諸君<lb/>
哀也有一賊瞋目叱敏元曰吾不放此公憂不得汝<lb/>
<pb n="KR3k0046_WYG_086-35b"/>
乎敏元奮劍曰吾豈望生耶當殺汝而後死此公窮<lb/>
老神祗尚當哀矜之吾親非骨肉義非師友但以見<lb/>
投之故乞以身代諸大夫慈恵皆有聴吾之色汝何<lb/>
有靦靣目而發斯言顧謂諸盗長曰夫仁義何常寧<lb/>
可失諸君子上當為髙皇文武之事下豈失為陳項<lb/>
乎當取之由道使所過稱詠威徳奈何容畜此人以<lb/>
損盛美當為諸君除此人以成諸君霸王之業前將斬<lb/>
之盜長遽止之而相謂曰義士也害之犯義乃俱免之<lb/>
<pb n="KR3k0046_WYG_086-36a"/>
　　節士<hi>十則</hi>
堯治天下伯成子髙為諸侯焉堯授舜舜授禹伯成子<lb/>
髙辭為諸侯而耕禹往見之則耕在野禹趨就下位而<lb/>
問焉曰昔者堯治天下吾子立為諸侯焉堯授舜吾子<lb/>
猶存焉及吾在位子辭諸侯而耕何故伯成子髙曰昔<lb/>
堯之治天下舉天下而傳之他人至無欲也擇賢而與<lb/>
之其位至公也以至無欲至公之行示天下故不賞而<lb/>
民勸不罰而民畏舜亦猶然今君賞罰而民欲且多私<lb/>
<pb n="KR3k0046_WYG_086-36b"/>
是君之所懷者私也百姓知之貪爭之端自此始矣徳<lb/>
自此衰刑自此繁矣吾不忍見以是處野也今君又何<lb/>
求而見我君行矣無留吾事耕而不顧<lb/>
申徒狄非其世將自投於河崔嘉聞而止之曰吾聞聖<lb/>
人仁士之於天地之間民之父母也今為濡足之故不<lb/>
救溺人可乎申徒狄曰不然昔者桀殺闗龍逢紂殺王<lb/>
子比干而亡天下呉殺子胥陳滅洩冶而滅其國故亡<lb/>
國殘家非聖智也不用故也遂負石沈於河君子聞之<lb/>
<pb n="KR3k0046_WYG_086-37a"/>
曰亷矣乎如仁與智吾未見也<lb/>
齊大饑黔敖為食於路以待餓者而食之有餓者蒙袂<lb/>
輯屨貿貿然來黔敖左奉食右執飲曰嗟來食餓者揚<lb/>
其目而視之曰予唯不食嗟來之食以至於此也從而<lb/>
謝焉終不食而死曾子聞之曰微與其嗟也可去其謝<lb/>
也可食<lb/>
東方有士曰袁旌目將有所適而饑於道狐父之盜丘<lb/>
人也見之下壺餐以與之袁旌目三餔而能視仰而問<lb/>
<pb n="KR3k0046_WYG_086-37b"/>
焉曰子誰也曰我狐父之盜丘人也袁旌目曰嘻汝乃<lb/>
盜也何為而食我以吾不食也兩手據地而歐之不出<lb/>
喀喀然遂伏地而死縣名為勝母曾子不入邑號朝歌<lb/>
墨子回車故孔子席不正不坐割不正不食不飲盜泉<lb/>
之水積正也旌目不食而死潔之至也<lb/>
鮑焦衣弊膚見潔畚將蔬遇子贛於道子贛曰吾子何<lb/>
以至此也焦曰天下之遺徳教者衆矣吾何以不至于<lb/>
此也吾聞之世不已知而行之不已者是爽行也上不<lb/>
<pb n="KR3k0046_WYG_086-38a"/>
已知而干之不止者是毁亷也行爽亷毁然且不舍惑<lb/>
於利者也子贛曰吾聞之非其世者不生其利汙其君<lb/>
者不履其土今吾子汗其君而履其土非其世而將其<lb/>
蔬此誰之有哉鮑焦曰嗚呼吾聞賢者重進而輕退亷<lb/>
者易醜而輕死乃棄其蔬而立槁死於洛水之上君子<lb/>
聞之曰亷夫剛哉夫山鋭則不髙水狹則不深行特者<lb/>
其徳不厚志與天地疑者其為人不祥鮑子可謂不祥<lb/>
矣其節度淺深適至而止矣<lb/>
<pb n="KR3k0046_WYG_086-38b"/>
諸葛誕為晉文帝所誅子靚奔呉為大司馬呉平逃竄<lb/>
不出武帝與靚有舊靚姊又為琅邪王妃帝知靚在姊<lb/>
間因就見焉靚逃于厠帝又逼之見謂曰不謂今日復<lb/>
得相見靚流涕曰不能漆身皮面復覩聖顔詔以為侍<lb/>
中固辭不拜歸于鄉里終身不向朝廷而坐<lb/>
龔壯字子瑋潔已自守與鄉人譙秀齊名父叔為李特<lb/>
所害壯積年不除喪力弱不能復讎及李壽戍漢中與<lb/>
李期有嫌期特孫也壯欲假壽以報乃説壽曰節下若<lb/>
<pb n="KR3k0046_WYG_086-39a"/>
能并有西土稱藩于晉人必樂從且捨小就大以危易<lb/>
安莫大之策也壽然之遂率衆討期果剋之壽猶襲偽<lb/>
號欲官之壯誓不仕賂遺一無所取會天久雨百姓饑<lb/>
墊壯上書説壽以歸順允天心應人望永為國藩福流<lb/>
子孫壽省書内愧祕而不宣乃遣使入胡壯又諫之壽<lb/>
又不納壯謂百行之本莫大忠孝既假壽殺期私仇以<lb/>
雪又欲使其歸朝以明臣節壽既不從壯遂稱聾又云<lb/>
手不制物終身不復至成都惟研考經典譚思文章至<lb/>
<pb n="KR3k0046_WYG_086-39b"/>
李勢時卒初壯每嘆中夏多經學而巴蜀鄙陋兼遭李<lb/>
氏之難無復學徒著邁徳論<lb/>
辛謐字叔重父怡幽州刺史世稱冠族謐少有志尚博<lb/>
學善屬文工草𨽻書為時楷法性恬靜不妄交游召拜<lb/>
太子舍人諸王文學累徵不起永嘉末以謐兼散騎常<lb/>
侍慰撫闗中謐以洛陽將敗故應之及長安陷没于劉<lb/>
聰聰拜太中大夫固辭不受又歴石勒季龍之世並不<lb/>
應辟命雖處喪亂之中頹然髙邁視榮利蔑如也及冉<lb/>
<pb n="KR3k0046_WYG_086-40a"/>
閔僭號復備禮徵為太常謐遺閔書曰昔許由辭堯以<lb/>
天下讓之全其清髙之節伯夷去國子推逃賞皆顯史<lb/>
牒傳之無窮此往而不反者也然賢人君子雖居廟堂<lb/>
之上無異于山林之中斯窮理盡性之玅豈有識之者<lb/>
邪是故不嬰于禍難者非為避之但冥心至趣而與吉<lb/>
會耳謐聞物極則變冬夏是也致髙則危累棊是也君<lb/>
王功以成矣而久處之非所以顧萬全逺危亡之禍也<lb/>
宜因兹大捷歸身本朝必有許由伯夷之亷享松喬之<lb/>
<pb n="KR3k0046_WYG_086-40b"/>
壽永為世輔豈不美哉因不食而卒<lb/>
石勒謂張賓曰鄴魏之舊都吾將營建既風俗殷雜須<lb/>
賢望以綏之誰可任也賓曰晉故東萊太守南陽趙彭<lb/>
忠亮篤敏佐時良幹將軍若任之必能允副神規勒于<lb/>
是徵彭署為魏郡太守彭至入泣而辭曰臣往策名晉<lb/>
室食其禄矣犬馬戀主切不敢忘誠知晉之宗廟鞠為<lb/>
茂草亦猶洪川東逝往而不還明公應符受命可謂攀<lb/>
龍之會但受人之榮復事二姓臣志所不為恐亦明公<lb/>
<pb n="KR3k0046_WYG_086-41a"/>
大造之會也勒黙然張賓進曰自將軍神旗所經衣冠<lb/>
之士靡不變節未有能以大義進退者至如此賢以將<lb/>
軍為髙祖自儗為四公所謂君臣相知此亦足成將軍<lb/>
不世之髙何必吏之勒大悦曰右侯之言得孤心矣于<lb/>
是賜安車駟馬養以卿禄辟其子明為㕘軍<lb/>
唐李徳裕近代節士論　客又謂余曰近世將相既已<lb/>
聞之矣敢聞士君子身在下位而義激衰世者有其人<lb/>
乎余曰焉得無之丁生魏生是也昔葢寛饒多仇少與<lb/>
<pb n="KR3k0046_WYG_086-41b"/>
在位及貴戚人與為怨唯諫議大夫鄭昌愍傷寛饒忠<lb/>
直憂國為文吏所詆挫上書曰山有猛獸藜藿為之不<lb/>
採國有忠臣奸邪為之不起寛饒上無許史之屬下無<lb/>
金張之託職在司察直道而行鄭昌可謂好是正直矣<lb/>
梅福南昌一尉耳與王章無薦引之私無游宴之好當<lb/>
王鳳之世權歸外戚上書曰鳶鵲遭害則仁鳥增逝愚<lb/>
者蒙戮則智士逺退折直士之節結諫臣之舌羣臣皆<lb/>
知其非然不敢獨爭天下以言為戒最國家之大患也<lb/>
<pb n="KR3k0046_WYG_086-42a"/>
梅福可謂不畏强禦矣余頃嵗待罪廟堂六年竊<lb/>
位而言責之官執憲之臣屢薦丁生稱其有清直<lb/>
之操亦有毁之者曰體羸多病必不能舉職余惑<lb/>
是説未及升之於朝而一旦觸羣邪犯衆怒為一<lb/>
孤臣獨夫正言無避亦鄭昌梅福之比也昔貫髙<lb/>
竟能以不死白王而髙祖賢其然諾戴就不忍以<lb/>
臣謗其君而薛安感其壯節周燕寧恨于不食陸<lb/>
續豈辭于禁錮世厯千祀有此幾人魏生為酷吏<lb/>
<pb n="KR3k0046_WYG_086-42b"/>
所逼終不詘服辭義雅正有古人之風亦貫髙戴<lb/>
就之儔也嗚呼田叔孟舒皆位顯於朝而魏生以<lb/>
輿疾逺竄溘盡道途疑其幽魂必上訴于天矣或<lb/>
曰自古名節之士鮮受厚福豈天意于善人薄耶<lb/>
余曰非也夫名節者非危亂不顯非險難不彰免<lb/>
鈇鑕全性命者尚十無一二况福禄乎若使不受<lb/>
困辱不嬰楚毒父母妻子怡然安樂則天下之人<lb/>
盡為之矣何貴於名節者哉<lb/>
<pb n="KR3k0046_WYG_086-43a"/>
　　豪俠<hi>四則</hi>
漢司馬遷游俠傳序　韓子曰儒以文亂法而俠以武<lb/>
犯禁二者皆譏而學士多稱于世云至如以術取宰相<lb/>
卿大夫輔翼其世主功名俱著於春秋固無可言者及<lb/>
若季次原憲閭巷人也讀書懷獨行君子之徳義不茍<lb/>
合當世當世亦笑之故季次原憲終身空室蓬户褐衣<lb/>
疏食不厭死而已四百餘年而弟子志之不倦今游俠<lb/>
其行雖不軌於正義然其言必信其行必果已諾必誠<lb/>
<pb n="KR3k0046_WYG_086-43b"/>
不愛其軀赴士之死困既已存亡死生矣而不矜其能<lb/>
羞伐其徳葢亦有足多者焉且緩急人之所時有也太<lb/>
史公曰昔者虞舜窘於井廩伊尹負於鼎俎傅説匿於<lb/>
傅險吕尚困於棘津夷吾桎梏百里飯牛仲尼畏匡菜<lb/>
色陳蔡此皆學士所謂有道仁人也猶然遭此菑况以<lb/>
中材而涉亂世之末流乎其遇害何可勝道哉鄙人有<lb/>
言曰何知仁義已嚮其利者為有徳故伯夷醜周餓死<lb/>
首陽山而文武不以其故貶王跖蹻暴戾其徒誦義無<lb/>
<pb n="KR3k0046_WYG_086-44a"/>
窮由此觀之竊鉤者誅竊國者侯侯之門仁義存非虚<lb/>
言也今拘學或抱咫尺之義久孤於世豈若卑論儕俗<lb/>
與世沈浮而取榮名哉而布衣之徒設取予然諾千里<lb/>
誦義為死不顧世此亦有所長非茍而已也故士窮窘<lb/>
而得委命此豈非人之所謂賢豪間者邪誠使鄉曲之<lb/>
俠與季次原憲比權量力効功於當世不同日而論矣<lb/>
要以功見言信俠客之義又曷可少哉古布衣之俠靡<lb/>
得而聞已近世延陵孟嘗春申平原信陵之徒皆因王<lb/>
<pb n="KR3k0046_WYG_086-44b"/>
者親屬藉於有土卿相之富厚招天下賢者顯名諸侯<lb/>
不可謂不賢者矣此如順風而呼聲非加疾其勢激也<lb/>
至如閭巷之俠修行砥名聲施於天下莫不稱賢是為<lb/>
難耳然儒墨皆排擯不載自秦以前匹夫之俠湮滅不<lb/>
見余甚恨之以余所聞漢興有朱家田仲王公劇孟郭<lb/>
解之徒雖時扞當世之文罔然其私義亷絜退讓有足<lb/>
稱者名不虚立士不虚附至如朋黨宗彊比周設財役<lb/>
貧豪暴侵凌孤弱恣欲自快游俠亦醜之余悲世俗不<lb/>
<pb n="KR3k0046_WYG_086-45a"/>
察其意而猥以朱家郭解等令與暴豪之徒同類而<lb/>
共笑之也<lb/>
袁盎為楚相嘗上書有所言不用病免家居與閭里浮<lb/>
沈相隨行鬭雞走狗雒陽劇孟嘗過盎盎善待之安陵<lb/>
富人有謂盎曰吾聞劇孟博徒將軍何自通之盎曰劇<lb/>
孟雖博徒然母死客送葬車千餘乗此亦有過人者且<lb/>
緩急人所有一旦有急叩門不以親為解不以存亡為<lb/>
辭天下所望者唯季心劇孟耳今公嘗從數騎一旦有<lb/>
<pb n="KR3k0046_WYG_086-45b"/>
緩急寧足恃乎罵富人弗與通諸公聞之皆多袁盎<lb/>
荀悦遊俠論　世有三遊徳之賊也立氣勢作威福結<lb/>
私交以立强於世者謂之遊俠飭辨辭設詐謀馳逐於<lb/>
天下以要時埶者謂之遊説色取仁以合時好連黨類<lb/>
立虚譽以為權利者謂之遊行此三者傷道害徳敗法<lb/>
惑世亂之所由生也國有四民各修其業不由四民之<lb/>
業者謂之奸民奸民不生王道乃成凡此三遊生於季<lb/>
世制度不立綱紀弛廢以毁譽為榮辱以喜怒為賞罰<lb/>
<pb n="KR3k0046_WYG_086-46a"/>
是以犇走馳騁越職僭度飭華廢實競趣時利簡父兄<lb/>
之尊而崇賓客之禮薄骨肉之恩而篤朋友之愛忘脩<lb/>
身之道而求衆人之譽割衣食之業以供饗宴之好苞<lb/>
苴盈於門庭聘問交於道路書記繁於公文私務衆於<lb/>
官事於是流俗成而正道壊矣是以聖王在上經國序<lb/>
民正其制度善惡要於功罪而不淫於毁譽聴其言而<lb/>
責其事舉其名而指其實故虚偽之行不得設誣罔之<lb/>
辭不得行有罪惡者無僥倖無罪過者不憂懼請謁無<lb/>
<pb n="KR3k0046_WYG_086-46b"/>
所行貨賂無所用養之以仁惠文之以禮樂則風俗定<lb/>
而大化成矣<lb/>
宋蘇軾戰國任俠論　春秋之末至於戰國諸侯卿相<lb/>
皆爭養士自謀夫説客談天雕龍堅白同異之流下至<lb/>
擊劍扛鼎鷄鳴狗盜之徒莫不賓禮靡衣玉食以館於<lb/>
上者何可勝數越王勾踐有君子六千人魏無忌齊田<lb/>
文趙勝黄歇吕不韋皆有客三千人而田文招至任俠<lb/>
姦人六萬家於薛齊稷下談者亦千人魏文侯燕昭王<lb/>
<pb n="KR3k0046_WYG_086-47a"/>
太子丹皆致客無數下至秦漢之間張耳陳餘號多士<lb/>
賓客厮養皆天下豪俊而田横亦有士五百人其畧見<lb/>
於傳記者如此度其餘當倍官吏而半農夫也此皆姦<lb/>
民蠧國者民何以支而國何以堪乎蘇子曰此先王之<lb/>
所不能免也國之有姦也猶鳥獸之有鷙猛昆蟲之有<lb/>
毒螫也區畫條理使各安其處則有之矣鋤而盡去之<lb/>
則無是道也吾考之世變知六國之所以久存而秦之<lb/>
所以速亡者葢出於此不可以不察也夫智勇辨力此<lb/>
<pb n="KR3k0046_WYG_086-47b"/>
四者皆天民之秀傑者也類不能惡衣食以養人皆役<lb/>
人以自養者也故先王分天下之富貴於此四者共之<lb/>
此四者不失職則民靜矣四者雖異先王因俗設法使<lb/>
出於一三代以上出於學戰國至秦出於客漢以後出<lb/>
於郡縣吏魏晉以來出於九品中正隋唐至今出於科<lb/>
舉雖不盡然取其多者論之六國之君虐用其民不減<lb/>
秦皇二世然當是時百姓無一人叛者以凡民之秀傑<lb/>
者多以客養之不失職也其力耕以奉上皆椎魯無能<lb/>
<pb n="KR3k0046_WYG_086-48a"/>
為者雖欲怨叛而莫為之先此其所以少安而不即亡<lb/>
也始皇初欲逐客用李斯之言而止既并天下則以客<lb/>
為無用於是任法而不任人謂民可以恃法而治謂吏<lb/>
不必才取能守吾法而已故墮名城殺豪傑民之秀異<lb/>
者散而歸田畆向之食於四公子吕不韋之徒者皆安<lb/>
歸哉不爾其能稿項黄馘以老死於布褐乎抑將輒耕<lb/>
太息以俟時也秦之亂雖不過二世然使始皇知畏此<lb/>
四人者有以處之使不失職秦之亡不至若是速也縱<lb/>
<pb n="KR3k0046_WYG_086-48b"/>
百萬虎狼於山林而饑渴之不知其將噬人世以始皇<lb/>
為智吾不信也楚漢之禍生民盡矣豪傑宜無幾而代<lb/>
相陳狶從軍千乗蕭曹為政莫之禁也至文景武之世<lb/>
法令至密然呉濞淮南梁王魏其武安之流皆爭致賓<lb/>
客世主不問也豈懲秦之禍以為爵禄不能盡縻天下<lb/>
士故少寛之使得或出於此也耶若夫先王之政則不<lb/>
然曰君子學道則愛人小人學道則易使也嗚呼此豈<lb/>
秦漢之所及也哉<lb/>
<pb n="KR3k0046_WYG_086-49a"/>
　　刺客<hi>五則</hi>
聶政者軹深井里人也殺人避仇與母姊如齊以屠為事久<lb/>
之濮陽嚴仲子事韓哀侯與韓相俠累有卻嚴仲子恐誅亡<lb/>
去游求人可以報俠累者至齊齊人或言聶政勇敢士也避<lb/>
仇隠於屠者之間嚴仲子至門請數反然後具酒自觴聶政<lb/>
母前酒酣嚴仲子奉黄金百鎰前為聶政母壽聶政驚怪其<lb/>
厚固謝嚴仲子嚴仲子固進而聶政謝曰臣幸有老母家貧<lb/>
客游以為狗屠可以旦夕得甘毳以養親親供養備不敢當<lb/>
<pb n="KR3k0046_WYG_086-49b"/>
仲子之賜嚴仲子辟人因為聶政言曰臣有仇而行游諸侯<lb/>
衆矣然至齊竊聞足下義甚髙故進百金者將用為夫人麄<lb/>
糲之費得以交足下之驩豈敢以有求望邪聶政曰臣所以<lb/>
降志辱身居市井屠者徒幸以養老母老母在政身未敢以許<lb/>
人也嚴仲子固讓聶政竟不敢受也然嚴仲子卒備賓主之<lb/>
禮而去久之聶政母死既已葬除服聶政曰嗟乎政乃市井<lb/>
之人鼓刀以屠而嚴仲子乃諸侯之卿相也不逺千里枉車<lb/>
騎而交臣臣之所以待之至淺鮮矣未有大功可以稱者而<lb/>
<pb n="KR3k0046_WYG_086-50a"/>
嚴仲子奉百金為親壽我雖不受然是者徒深知政也夫賢<lb/>
者以感忿睚眦之意而親信窮僻之人而政獨安得嘿然而<lb/>
已乎且前日要政政徒以老母老母今以天年終政將為知<lb/>
己者用乃遂西至濮陽見嚴仲子曰前日所以不許仲子者<lb/>
徒以親在今不幸而母以天年終仲子所欲報仇者為誰請<lb/>
得從事焉嚴仲子具告曰臣之仇韓相俠累俠累又韓君之<lb/>
季父也宗族盛多居處兵衞甚設臣欲使人刺之衆終莫能<lb/>
就今足下幸而不棄請益其車騎壯士可為足下輔翼者聶<lb/>
<pb n="KR3k0046_WYG_086-50b"/>
政曰韓之與衞相去中間不甚逺今殺人之相相又國君之<lb/>
親此其勢不可以多人多人不能無生得失生得失則語泄<lb/>
語泄是韓舉國而與仲子為讎豈不殆哉遂謝車騎人徒聶<lb/>
政乃辭獨行杖劒至韓韓相俠累方坐府上持兵㦸而衞侍<lb/>
侍者甚衆聶政直入上階刺殺俠累左右大亂聶政大呼所<lb/>
擊殺者數十人因自皮面決眼自屠出腸遂以死韓取聶政<lb/>
屍暴於市購問莫知誰子於是韓購縣之有能言殺韓相俠<lb/>
累者予千金久之莫知也政姊榮聞人有刺殺韓相者賊不<lb/>
<pb n="KR3k0046_WYG_086-51a"/>
得國不知其名姓暴其尸而縣之千金乃於邑曰其是吾弟<lb/>
與嗟乎嚴仲子知吾弟立起如韓之市而死者果政也伏尸<lb/>
哭極哀曰是軹深井里所謂聶政者也市行者諸衆人皆曰<lb/>
此人暴虐吾國相王縣購其名姓千金夫人不聞與何敢來<lb/>
識之也榮應之曰聞之然政所以蒙汚辱自棄於市販之間<lb/>
者為老母幸無恙妾未嫁也親既以天年下世妾已嫁夫嚴<lb/>
仲子乃察舉吾弟困汚之中而交之澤厚矣可奈何士固為<lb/>
知己者死今乃以妾尚在之故重自刑以絶從妾其奈何畏<lb/>
<pb n="KR3k0046_WYG_086-51b"/>
歿身之誅終滅賢弟之名大驚韓市人乃大呼天者三卒於<lb/>
邑悲哀而死政之旁晉楚齊衞聞之皆曰非獨政能也乃其<lb/>
姊亦烈女也鄉使政誠知其姊無濡忍之志不重暴骸之難<lb/>
必絶險千里以列其名姊弟俱僇於韓市者亦未必敢以身<lb/>
許嚴仲子也嚴仲子亦可謂知人能得士矣<lb/>
荆軻者衞人也其先乃齊人徙於衞衞人謂之慶卿而之燕<lb/>
燕人謂之荆卿荆卿好讀書擊劍以術説衞元君衞元君不<lb/>
用其後秦伐魏置東郡徙衞元君之支屬於野王荆軻嘗游<lb/>
<pb n="KR3k0046_WYG_086-52a"/>
過榆次與葢聶論劍葢聶怒而目之荆軻出人或言復召荆<lb/>
卿葢聶曰曩者吾與論劍有不稱者吾目之試往是宜去不<lb/>
敢留使使往之主人荆軻則已駕而去榆次矣使者還報葢<lb/>
聶曰固去也吾曩者目攝之荆軻游於邯鄲魯句踐與荆軻<lb/>
博爭道魯句踐怒而叱之荆軻嘿而逃去遂不復會荆軻既<lb/>
至燕愛燕之狗屠及善擊筑者髙漸離荆軻嗜酒日與狗屠<lb/>
及髙漸離飲於燕市酒酣以往髙漸離擊筑荆軻和而歌於<lb/>
市中相樂也已而相泣旁若無人者荆軻雖游於酒人乎然<lb/>
<pb n="KR3k0046_WYG_086-52b"/>
其為人沈深好書其所游諸侯盡與其賢豪長者相結其之<lb/>
燕燕之處士田光先生亦善待之知其非庸人也居頃之會<lb/>
燕太子丹質秦亡歸燕燕太子丹者故嘗質於趙而秦王政<lb/>
生於趙其少時與丹驩及政立為秦王而丹質於秦秦王之<lb/>
遇太子丹不善故丹怨而亡歸歸而求為報秦王者國小力<lb/>
不能其後秦日出兵山東以伐齊楚三晉稍蠶食諸侯且至<lb/>
於燕燕君臣皆恐禍之至太子丹患之問其傳鞠武武對曰<lb/>
秦地徧天下威脇韓魏趙氏北有甘泉谷口之固南有涇渭<lb/>
<pb n="KR3k0046_WYG_086-53a"/>
之沃擅巴漢之饒右隴蜀之山左闗殽之險民衆而士厲兵<lb/>
革有餘意有所出則長城之南易水以北未有所定也奈何<lb/>
以見陵之怨欲批其逆鱗哉丹曰然則何由對曰請入圖之<lb/>
居有間秦將樊於期得罪於秦王亡之燕太子受而舍之鞠<lb/>
武諫曰不可夫以秦王之暴而積怒於燕足為寒心又况聞<lb/>
樊將軍之所在乎是謂委肉當餓虎之蹊也禍必不振矣雖<lb/>
有管晏不能為之謀也願太子疾遣樊將軍入匈奴以滅其<lb/>
口請西約三晉南連齊楚北購於單于其後乃可圖也太子<lb/>
<pb n="KR3k0046_WYG_086-53b"/>
曰太傅之計曠日彌久心惽然恐不能須臾且非獨於此也<lb/>
夫樊將軍窮困於天下歸身於丹丹終不以迫於彊秦而棄<lb/>
所哀憐之交置之匈奴是固丹命卒之時也願太傅更慮之<lb/>
鞠武曰夫行危欲求安造禍而求福計淺而怨深連結一人<lb/>
之後交不顧國家之大害此謂資怨而助禍矣夫以鴻毛燎<lb/>
爐炭之上必無事矣且以鵰鷙之秦行怨暴之怒豈足道哉<lb/>
燕有田光先生其為人智深而勇沈可與謀太子曰願因太<lb/>
傅而得交於田先生可乎鞠武曰敬諾出見田先生道太子<lb/>
<pb n="KR3k0046_WYG_086-54a"/>
願圖國事於先生也田光曰敬奉教乃造焉太子逢迎却行<lb/>
為導跪而蔽席田光坐定左右無人太子避席而請曰燕秦不<lb/>
兩立願先生留意也田光曰臣聞騏驥盛壯之時一日而馳千<lb/>
里至其衰老駑馬先之今太子聞光盛壯之時不知臣精已消<lb/>
亡矣雖然光不敢以圖國事所善荆卿可使也太子曰願因先<lb/>
生得結交於荆卿可乎田光曰敬諾即起趨出太子送至門戒<lb/>
曰丹所報先生所言者國之大事也願先生勿泄也田光俛而<lb/>
笑曰諾僂行見荆卿曰光與子相善燕國莫不知今太子聞光<lb/>
<pb n="KR3k0046_WYG_086-54b"/>
壯盛之時不知吾形已不逮也幸而教之曰燕秦不兩立願先<lb/>
生留意也光竊不自外言足下於太子也願足下過太子於宫<lb/>
荆軻曰謹奉教田光曰吾聞之長者為行不使人疑之今太子<lb/>
告光曰所言者國之大事也願先生勿泄是太子疑光也夫為<lb/>
行而使人疑之非節俠也欲自殺以激荆卿曰願足下急過太<lb/>
子言光已死明不言也因遂自刎而死荆軻遂見太子言田光<lb/>
已死致光之言太子再拜而跪膝行流涕有頃而後言曰丹所<lb/>
以誡田先生毋言者欲以成大事之謀也今田先生以死明<lb/>
<pb n="KR3k0046_WYG_086-55a"/>
不言豈丹之心哉荆軻坐定太子避席頓首曰田先生<lb/>
不知丹之不肖使得至前敢有所道此天之所以哀燕<lb/>
而不棄其孤也今秦有貪利之心而欲不可足也非盡<lb/>
天下之地臣海内之王者其意不厭今秦已虜韓王盡<lb/>
納其地又舉兵南伐楚北臨趙王翦將數十萬之衆距<lb/>
漳鄴而李信出太原雲中趙不能支秦必入臣入臣則<lb/>
禍至燕燕小弱數困於兵今計舉國不足以當秦諸侯<lb/>
服秦莫敢合從丹之私計愚以為誠得天下之勇士使<lb/>
<pb n="KR3k0046_WYG_086-55b"/>
於秦闚以重利秦王貪其勢必得所願矣誠得劫秦王<lb/>
使悉反諸侯侵地若曹沫之與齊桓公則大善矣則不<lb/>
可因而刺殺之彼秦大將擅兵於外而内有亂則君臣<lb/>
相疑以其間諸侯得合從其破秦必矣此丹之上願而<lb/>
不知所委命唯荆卿留意焉久之荆軻曰此國之大事<lb/>
也臣駑下恐不足任使太子前頓首固請毋讓然後許<lb/>
諾於是尊荆卿為上卿舍上舍太子日造門下供太牢<lb/>
具異物間進車騎美女恣荆軻所欲以順適其意久之<lb/>
<pb n="KR3k0046_WYG_086-56a"/>
荆軻未有行意秦將王翦破趙虜趙王盡收入其地進<lb/>
兵北畧地至燕南界太子丹恐懼乃請荆軻曰秦兵旦<lb/>
暮渡易水則雖欲長侍足下豈可得哉荆軻曰微太子<lb/>
言臣願謁之今行而毋信則秦未可親也夫樊將軍秦<lb/>
王購之金千斤邑萬家誠得樊將軍首與燕督亢之地<lb/>
圖奉獻秦王秦王必説見臣臣乃得有以報太子曰樊<lb/>
將軍窮困來歸丹丹不忍以已之私而傷長者之意願<lb/>
足下更慮之荆軻知太子不忍乃遂私見樊於期曰秦<lb/>
<pb n="KR3k0046_WYG_086-56b"/>
之遇將軍可謂深矣父母宗族皆為戮没今聞購將軍<lb/>
首金千斤邑萬家將奈何於期仰天太息流涕曰於期<lb/>
每念之常痛於骨髓顧計不知所出耳荆軻曰今有一<lb/>
言可以解燕國之患報將軍之仇者何如於期乃前曰<lb/>
為之奈何荆軻曰願得將軍之首以獻秦王秦王必喜<lb/>
而見臣臣左手把其袖右手揕其匈然則將軍之仇報<lb/>
而燕見陵之愧除矣將軍豈有意乎樊於期偏袒搤捥<lb/>
而進曰此臣之日夜切齒腐心也乃今得聞教遂自剄<lb/>
<pb n="KR3k0046_WYG_086-57a"/>
太子聞之馳往伏屍而哭極哀既已不可奈何乃遂盛<lb/>
樊於期首函封之於是太子豫求天下之利匕首得趙<lb/>
人徐夫人匕首取之百金使工以藥焠之以試人血濡<lb/>
縷人無不立死者乃裝為遣荆卿燕國有勇士秦舞陽<lb/>
年十三殺人人不敢忤視乃令秦舞陽為副荆軻有所<lb/>
待欲與俱其人居逺未來而為治行頃之未發太子遲<lb/>
之疑其改悔乃復請曰日已盡矣荆卿豈有意哉丹請<lb/>
得先遣秦舞陽荆軻怒叱太子曰何太子之遣往而不<lb/>
<pb n="KR3k0046_WYG_086-57b"/>
反者豎子也且提一匕首入不測之彊秦僕所以留者<lb/>
待吾客與俱今太子遲之請辭決矣遂發太子及賓客<lb/>
知其事者皆白衣冠以送之至易水之上既祖取道髙<lb/>
漸離擊筑荆軻和而歌為變徵之聲士皆垂淚涕泣又<lb/>
前而歌曰風蕭蕭兮易水寒壯士一去兮不復還復為<lb/>
羽聲忼慨士皆瞋目髮盡上指冠於是荆軻就車而去<lb/>
終已不顧遂至秦持千金之資幣物厚遺秦寵臣中庶<lb/>
子蒙嘉嘉為先言於秦王曰燕王誠振怖大王之威不<lb/>
<pb n="KR3k0046_WYG_086-58a"/>
敢舉兵以逆軍吏願舉國為内臣比諸侯之列給貢職<lb/>
如郡縣而得奉守先王之宗廟恐懼不敢自陳謹斬樊<lb/>
於期之頭及獻燕督亢之地圖函封燕王拜送於庭使<lb/>
使以聞大王唯大王命之秦王聞之大喜乃朝服設九<lb/>
賓見燕使者咸陽宮荆軻奉樊於期頭函而秦舞陽奉<lb/>
地圖匣以次進至陛秦舞陽色變振恐羣臣怪之荆軻<lb/>
顧笑舞陽前謝曰北蕃蠻夷之鄙人未嘗見天子故振<lb/>
慴願大王少假借之使得畢使於前秦王謂軻曰取舞<lb/>
<pb n="KR3k0046_WYG_086-58b"/>
陽所持地圖軻既取圖奏之秦王發圖圖窮而匕首見<lb/>
因左手把秦王之袖而右手持匕首揕之未至身秦王<lb/>
驚自引而起袖絶拔劍劍長操其室時惶急劍堅故不<lb/>
可立拔荆軻逐秦王秦王環柱而走羣臣皆愕卒起不<lb/>
意盡失其度而秦法羣臣侍殿上者不得持尺寸之兵<lb/>
諸郎中執兵皆陳殿下非有詔召不得上方急時不及<lb/>
召下兵以故荆軻乃逐秦王而卒惶急無以擊軻而以<lb/>
手共搏之是時侍醫夏無且以其所奉藥囊提荆軻也<lb/>
<pb n="KR3k0046_WYG_086-59a"/>
秦王方環柱走卒惶急不知所為左右乃曰王負劍遂<lb/>
拔以擊荆軻斷其左股荆軻廢乃引其匕首以擿秦王<lb/>
不中中銅柱秦王復擊軻軻被八創軻自知事不就倚<lb/>
柱而笑箕倨以罵曰事所以不成者以欲生劫之必得<lb/>
約契以報太子也於是左右既前殺軻秦王不怡者良<lb/>
久已而論功賞羣臣及當坐者各有差而賜夏無且黄<lb/>
金二百鎰曰無且愛我乃以藥囊提荆軻也於是秦王<lb/>
大怒益發兵詣趙詔王翦軍以伐燕十月而拔薊城燕<lb/>
<pb n="KR3k0046_WYG_086-59b"/>
王喜太子丹等盡率其精兵東保於遼東秦將李信追<lb/>
擊燕王急代王嘉乃遺燕王喜書曰秦所以尤追燕急<lb/>
者以太子丹故也今王誠殺丹獻之秦王秦王必解而<lb/>
社稷幸得血食其後李信追丹丹匿衍水中燕王乃使<lb/>
使斬太子丹欲獻之秦秦復進兵攻之後五年秦卒滅<lb/>
燕虜燕王喜其明年秦并天下立號為皇帝於是秦逐<lb/>
太子丹荆軻之客皆亡髙漸離變名姓為人庸保匿作<lb/>
於宋子久之作苦聞其家堂上客擊筑傍徨不能去每<lb/>
<pb n="KR3k0046_WYG_086-60a"/>
出言曰彼有善有不善從者以告其主曰彼傭乃知音<lb/>
竊言是非家丈人召使前擊筑一坐稱善賜酒而髙漸<lb/>
離念久隠畏約無窮時乃退出其裝匣中筑與其善衣<lb/>
更容貌而前舉坐客皆驚下與抗禮以為上客使擊筑<lb/>
而歌客無不流涕而去者宋子傳客之聞於秦始皇召<lb/>
見人有識者乃曰髙漸離也秦皇帝惜其善擊筑重赦<lb/>
之乃臛其目使擊筑未嘗不稱善稍益近之髙漸離乃<lb/>
以鉛置筑中復進得近舉筑扑秦皇帝不中於是遂誅<lb/>
<pb n="KR3k0046_WYG_086-60b"/>
髙漸離終身不復近諸侯之人魯勾踐已聞荆軻之刺<lb/>
秦王私曰嗟乎惜哉其不講於刺劒之術也甚矣吾不<lb/>
知人也曩者吾叱之彼乃以我為非人也　太史公曰<lb/>
世言荆軻其稱太子丹之命天雨粟馬生角也太過又<lb/>
言荆軻傷秦王皆非也始公孫季功董生與夏無且游<lb/>
具知其事為余道之如是自曹沫至荆軻五人此其義<lb/>
或成或不成然其立意較然不欺其志名垂後世豈妄<lb/>
也哉<lb/>
<pb n="KR3k0046_WYG_086-61a"/>
張耳薨諡為景王子敖嗣立為趙王漢髙祖長女魯元<lb/>
公主為趙王敖后髙祖從平城過趙趙王朝夕袒韝蔽<lb/>
自上食禮甚卑有子壻禮髙祖箕倨詈甚慢易之趙相<lb/>
貫髙趙午等年六十餘故張耳客也生平為氣乃怒曰<lb/>
吾王孱王也説王曰夫天下豪桀並起能者先立今王<lb/>
事髙祖甚恭而髙祖無禮請為王殺之張敖齧其指出<lb/>
血曰君何言之誤且先人亡國賴髙祖得復國徳流子<lb/>
孫秋毫皆髙祖力也願君無復出口貫髙趙午等十餘<lb/>
<pb n="KR3k0046_WYG_086-61b"/>
人皆相謂曰乃吾等非也吾王長者不倍徳且吾等<lb/>
義不辱今怨髙祖辱我王故欲殺之何乃洿王為乎<lb/>
令事成歸王事敗獨身坐耳上從東垣還過趙貫髙<lb/>
等乃壁人柏人要之置上過欲宿心動問曰縣名為<lb/>
何曰柏人柏人者迫於人也不宿而去貫髙怨家知<lb/>
其謀乃上變告之於是上皆并逮捕趙王貫髙等十餘<lb/>
人皆爭自剄貫髙獨怒罵曰誰令公為之今王實無謀<lb/>
而并捕王公等皆死誰白王不反者乃轞車膠致與王<lb/>
<pb n="KR3k0046_WYG_086-62a"/>
詣長安治張敖之罪上乃詔趙羣臣賓客有敢從王皆<lb/>
族貫髙與客孟舒等十餘人皆自髠鉗為王家奴從來<lb/>
貫髙至對獄曰獨吾屬為之王實不知吏治榜笞數千<lb/>
刺剟身無可擊者終不復言吕后數言張王以魯元公<lb/>
主故不宜有此上怒曰使張敖據天下豈少而女乎不<lb/>
聴廷尉以貫髙事辭聞上曰壯士誰知者以私問之中<lb/>
大夫泄公曰臣之邑子素知之此固趙國立名義不侵<lb/>
為然諾者也上使泄公持節問之箯輿前仰視曰泄公<lb/>
<pb n="KR3k0046_WYG_086-62b"/>
泄公勞苦如生平驩與語問張王果有計謀不髙曰人<lb/>
情寧不各愛其父母妻子乎今吾三族皆以論死豈以<lb/>
王易吾親哉顧為王實不反獨吾等為之具道本指所<lb/>
以為者王不知狀於是泄公入具以報上乃赦趙王上<lb/>
賢貫髙為人能立然諾使泄公具告之曰張王已出因<lb/>
赦貫髙貫髙喜曰吾王審出乎泄公曰然泄公曰上多<lb/>
足下故赦足下貫髙曰所以不死一身無餘者白張王<lb/>
不反也今王已出吾責已塞死不恨矣且人臣有簒殺<lb/>
<pb n="KR3k0046_WYG_086-63a"/>
之名何面目復事上哉縱上不殺我我不愧於心乎乃<lb/>
仰絶肮遂死當此之時名聞天下<lb/>
北魏以王慧龍為滎陽太守慧龍在郡十年農戰並脩<lb/>
大著聲績歸附者萬餘家宋文帝縱反間於魏世祖聞<lb/>
之賜慧龍璽書曰劉義隆畏將軍如虎欲相中害朕自<lb/>
知之風塵之言想不足介意文帝復遣刺客呂𤣥伯刺<lb/>
之曰得慧龍首封二百戸男賞絹千匹𤣥伯詐為降人<lb/>
求屏人有所論慧龍疑之使人探其懷得尺刀𤣥伯叩<lb/>
<pb n="KR3k0046_WYG_086-63b"/>
頭請死慧龍曰各為其主耳釋之左右諫曰宋人為謀<lb/>
未已不殺𤣥伯無以制將來慧龍曰死生有命彼亦安<lb/>
能害我我以仁義為扞蔽又何憂乎遂捨之<lb/>
唐憲宗悉以兵事委武元衡李師道客曰天子所以鋭<lb/>
意誅蔡者元衡贊之也請密往刺之元衡死則他相不<lb/>
敢主其謀爭勸天子罷兵矣師道資給遣之王承宗亦<lb/>
遣牙將尹少卿奏事且詣中書為呉元濟遊説辭指不<lb/>
遜元衡叱出之承宗又上書詆元衡至是元衡入朝有<lb/>
<pb n="KR3k0046_WYG_086-64a"/>
賊自暗中射殺之取其顱骨而去又擊裴度傷首墜溝<lb/>
中京城大駭於是詔宰相出入加金吾騎士張弦露刃<lb/>
以衞之賊遺紙於金吾府縣曰毋急捕我我先殺汝故<lb/>
捕賊者不敢甚急兵部侍郎許孟容見上言自古未有<lb/>
宰相横屍路隅而盜不獲者此朝廷之辱也因涕泣又<lb/>
詣中書揮涕言請奏起裴中丞為相大索賊黨於是詔<lb/>
中外搜捕購賞甚厚王士則告承宗遣卒張晏所為捕<lb/>
得鞫之并出承宗表議其罪晏等具服張𢎞靖以為疑<lb/>
<pb n="KR3k0046_WYG_086-64b"/>
屢言之上不聴竟誅之而師道客潛遁去<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷八十六<lb/>
</p>
<p>
</p>
  </div>
</body>
</text>
</TEI>
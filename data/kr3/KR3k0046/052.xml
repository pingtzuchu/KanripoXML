<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷五十二</head> <lb/>
    <p>
<pb n="KR3k0046_WYG_052-1a"/>
欽定四庫全書<lb/>
　經濟類編卷五十二<lb/>
　　　　　　　　　　　明　馮琦馮瑗　撰<lb/>
　文學類六<lb/>
　　贊頌<hi>五則</hi>
𢎞農王粹以貴公子尚主館宇甚盛圖莊周于室廣集<lb/>
朝士使稽含為之贊含援筆為弔文文不加㸃其序曰<lb/>
帝婿王𢎞逺華池豐屋廣延賢彦圖莊生垂綸之象記<lb/>
<pb n="KR3k0046_WYG_052-1b"/>
先達辭聘之事畫真人于刻桶之室載退士於進趣之<lb/>
堂可謂託非其所可弔不可贊也其辭曰邁矣莊周天<lb/>
縱特放大塊授其生自然資其量器虛神清窮𤣥極曠<lb/>
人偽俗季真風既散野無訟屈之聲朝有爭寵之歎上<lb/>
下相陵長幼失貫於是借𤣥虛以助溺引道徳以自奬<lb/>
户詠恬曠之辭家畫老莊之象今王生沉淪名利身尚<lb/>
帝女連耀三光有出無處池非巖石之溜宅非茅茨之<lb/>
宇馳屈産於皇衢畫兹象其焉取嗟乎先生高跡何局<lb/>
<pb n="KR3k0046_WYG_052-2a"/>
生處巖岫之居死寄彫楹之屋託非其所没有餘辱悼<lb/>
大道之湮晦遂含悲而吐曲粹有愧色<lb/>
夏侯湛東方朔畫像贊　大夫諱朔字曼倩平原厭次<lb/>
人也魏建安中分厭次以為樂陵郡故又為郡人焉事<lb/>
漢武帝漢書具載其事先生瓌瑋博達思周變通以為<lb/>
濁世不可以富貴也故薄遊以取位茍出不可以直道<lb/>
也故頡頏以傲世傲世不可以垂訓也故正諫以明節<lb/>
明節不可以久安也故詼諧以取容潔其道而穢其跡<lb/>
<pb n="KR3k0046_WYG_052-2b"/>
清其質而濁其文弛張而不為邪進退而不離羣若乃<lb/>
逺心曠度贍智宏才倜儻博物觸類多能合變以明筭<lb/>
幽贊以知來自三墳五典八索九丘隂陽圖緯之學百<lb/>
家衆流之論周給敏捷之辨支離覆逆之數經脈藥石<lb/>
之藝射御書計之術乃研精而究其理不習而盡其功<lb/>
經目而諷於口過耳而闇於心夫其明濟開豁包含𢎞<lb/>
大陵轢卿相謿哂豪傑籠罩靡前跆籍貴勢出不休顯<lb/>
賤不憂戚戲萬乗若僚友視儔列如草芥雄節邁倫高<lb/>
<pb n="KR3k0046_WYG_052-3a"/>
氣葢世可謂抜乎其萃游方之外者也談者又以先生<lb/>
嘘吸沖和吐故納新蟬蛻龍變棄俗登仙神交造化靈<lb/>
為星辰此又竒怪惚恍不可備論者也大人來守此國<lb/>
僕自京都言歸定省覩先生之縣邑想先生之高風徘<lb/>
徊路寢見先生之遺像逍遙城郭觀先生之祠宇慨然<lb/>
有懷乃作頌焉其辭曰矯矯先生肥遯居貞退不終否<lb/>
進亦避榮臨世濯足希古振纓涅而無滓既濁能清無<lb/>
滓伊何高明克柔能清伊何視汙若浮樂在必行處險<lb/>
<pb n="KR3k0046_WYG_052-3b"/>
㒺憂跨世陵時逺蹈獨逰瞻望彼代爰想遐蹤邈邈先<lb/>
生其道猶龍染迹朝隱和而不同栖遲下位聊以從容<lb/>
我來自東言適兹邑敬問墟墳企佇原隰墟墓徒存精<lb/>
靈永戢民思其軌祠宇斯立徘徊寺寢遺像在圖周旋<lb/>
祠宇庭序荒蕪榱棟傾落草萊弗除肅肅先生豈焉是<lb/>
居是居弗形悠悠我情昔在有徳罔不遺靈天秩有禮<lb/>
神鑒孔明彷彿風塵用垂頌聲<lb/>
蔡邕祖徳頌　昔文王始受命武王定禍亂至於成王<lb/>
<pb n="KR3k0046_WYG_052-4a"/>
太平乃洽祥瑞畢降夫豈后徳隆漸浸之所通也是以易嘉積<lb/>
善有餘慶詩稱子孫其保之非特王道然也賢人君子修仁履<lb/>
徳者亦其有焉昔我烈祖暨于子考世載孝友重以明徳率禮<lb/>
莫違是以靈祗降之休瑞兔擾馴以昭其仁木連理以象其義<lb/>
斯乃祖禰之遺靈盛徳之所貺也豈是童蒙孤稚所克任哉穆<lb/>
穆我祖世篤其仁其徳克明惟懿惟醇宣慈恵和無競伊人巖<lb/>
巖我考蒞之以莊増崇丕顯克構其堂是用祚之休徵惟光厥<lb/>
徵伊何於昭于今園有甘棠别榦同心墳有擾兎宅我栢林神<lb/>
<pb n="KR3k0046_WYG_052-4b"/>
不可誣偽不可加析薪之業畏不克荷矧貪靈貺以為已華惟<lb/>
予小子豈不是欲干有先功匪榮伊辱京兆樊恵渠頌　洪範<lb/>
八政一曰食周禮十軄一曰農生民之本於是乎出豐殖財用<lb/>
於是乎在陽陵縣東厥地汙泥嘉榖不殖光和五年京兆尹樊<lb/>
君勤恤民隠乃命立新渠曩之毒田化為甘壤相與謳詠斐然<lb/>
成章謂之樊恵渠其歌曰我有長流莫或閼之我有溝澮莫有<lb/>
達之田疇斥鹵莫修莫治飢饉困瘁莫恤莫思<lb/>
武都太守李翕西狹頌　漢武都太守漢陽阿陽李君諱翕字<lb/>
<pb n="KR3k0046_WYG_052-5a"/>
伯都天姿明敏敦詩悦禮膺禄美厚繼世郎吏幼而宿衛弱冠<lb/>
典城有阿鄭之化是以三剖守符致黄龍嘉禾木連甘露之瑞<lb/>
動順經古先之以博愛陳之以徳義示之以好惡不肅而成不<lb/>
嚴而治朝中惟静威儀抑抑督郵部職不出府門政約令行强<lb/>
不暴寡知不詐愚屬縣趨教無對會之事徼外來庭面縳二十<lb/>
餘人年榖屢登倉庫惟億百姓有蓄粟麥五錢郡西狹中道危<lb/>
艱阻峻縁崖俾閣兩山璧立隆崇造雲下有不測之谿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>芒促<lb/>
迫財容車騎進不能濟息不得駐數有顛覆霣墜之虞過者創<lb/>
<pb n="KR3k0046_WYG_052-5b"/>
楚惴惴其慄君踐其險若渉淵氷歎曰詩所謂如集于<lb/>
木如臨于谷斯其殆哉因其事則為設備今不圖之為<lb/>
患無已勑衡官有秩李瑾掾仇審因常繇道徒鐉燒破<lb/>
柝刻臽磪崑減髙就埤平夷正曲柙□土石堅固廣大<lb/>
可以夜渉四方無雜行人懽悀民歌徳恵穆如清風乃<lb/>
刋斯石曰赫赫明后柔嘉惟則克長克君牧守三國三<lb/>
國清平詠歌懿徳瑞降豐稔民以傎稙威恩並隆逺人<lb/>
賓服鐉山浚瀆路以安直繼禹之迹亦世頼福<lb/>
<pb n="KR3k0046_WYG_052-6a"/>
　　序<hi>七則</hi>
劉安要略訓　夫作為書論者所以紀綱道徳經緯人<lb/>
事上考之天下揆之地中通諸理雖未能抽引𤣥妙之<lb/>
中才繁然足以觀終始矣總要舉凡而語不剖判純樸<lb/>
靡散太宗懼為人之惽惽然弗能知也故多為之辭博<lb/>
為之説又恐人之離本就末也故言道而不言事則無<lb/>
以與世浮沈言事而不言道則無以與化游息故著二<lb/>
十篇有原道有俶真有天文有地形有時則有覽冥有<lb/>
<pb n="KR3k0046_WYG_052-6b"/>
精神有本經有主術有繆稱有齊俗有道應有汜論有<lb/>
詮言有兵略有説山有説林有人間有修務有泰族也<lb/>
原道者盧牟六合混沌萬物象太一之容測窈㝠之深<lb/>
以翔虛無之軫託小以苞大守約以治廣使人知先後<lb/>
之禍福動靜之利害誠通其志浩然可以大觀矣欲一<lb/>
言而寤則尊天而保真欲再言而通則賤物而貴身欲<lb/>
參言而究則外物而反情執其大指以内洽五藏瀐濇<lb/>
肌膚被服法則而與之終身所以應待萬方覽耦百變<lb/>
<pb n="KR3k0046_WYG_052-7a"/>
也若轉丸掌中足以自樂也俶真者窮逐終始之化嬴<lb/>
垀有無之精離别萬物之變合同死生之形使人遺物<lb/>
反已審仁義之間通同異之理觀至徳之統知變化之<lb/>
紀説符𤣥妙之中通迴造化之母也天文者所以和隂<lb/>
陽之氣理日月之光節開塞之時列星辰之行知逆順<lb/>
之變避忌諱之殃順時運之應法五神之常使人有以<lb/>
仰天承順而不亂其常者也地形者使人窮南北之修<lb/>
極東西之廣經山陵之形區川谷之居明萬物之主知<lb/>
<pb n="KR3k0046_WYG_052-7b"/>
生類之衆列山淵之數規逺近之路使人通迴周備不<lb/>
可動以物不可驚以怪者也時則者所以上因天時下<lb/>
盡地力據度行當合諸人則形十二節以為法式終而<lb/>
復始轉於無極因循倣依以知禍福操舍開塞各有龍<lb/>
忌發號施令以時教期使君人者知所以從事覽㝠者<lb/>
所以言至精之通九天也至微之淪無形也純粹之入<lb/>
至清也昭昭之通㝠㝠也乃始攬物物引類覽取撟掇<lb/>
浸想宵類物之可以喻意象形者乃以穿通窘滯決瀆<lb/>
<pb n="KR3k0046_WYG_052-8a"/>
壅塞引人之意繫之無極乃以明物類之感同氣之應<lb/>
隂陽之合形埒之朕所以令人達觀博見者也精神者<lb/>
所以原本人之所由生而曉寤其形骸九竅取象於天<lb/>
合同其血氣與雷霆風雨比類其喜怒與晝宵寒暑並<lb/>
明審死生之分别同異之跡節動靜之機以反其性命<lb/>
之宗所以使人愛養其精神撫靜其魂魄不以物易已<lb/>
而堅守虛無之宅者也本經者所以明大聖之徳通維<lb/>
初之道埓略衰世古今之變以褒先聖之隆盛而貶末<lb/>
<pb n="KR3k0046_WYG_052-8b"/>
世之曲政也所以使人黜耳目之聰明精神之感動樽<lb/>
流遁之觀節養性之和分帝王之操列小大之差者也<lb/>
主術者君人之事也所以因作任督責使羣臣各盡其<lb/>
能也明攝權操柄以制羣下提名責實考之參伍所以<lb/>
使人主秉數持要不妄喜怒也其數直施而正邪外私<lb/>
而立公使百官條通而輻輳名務其業人致其功此主<lb/>
術之明也繆稱者破碎道徳之論差次仁義之分略雜<lb/>
人間之事總同乎神明之徳假象取耦以相譬喻斷短<lb/>
<pb n="KR3k0046_WYG_052-9a"/>
為節以應小具所以曲説攻論應感而不匱者也齊俗<lb/>
者所以一羣生之短修同九夷之風氣通古今之論貫<lb/>
萬物之理財制禮義之宜擘畫人事之終始者也道應<lb/>
者攬掇遂事之蹤追觀往古之跡察禍福利害之反考<lb/>
驗乎老莊之術而以合得失之勢者也汜論者所以箴<lb/>
縷縩繺之間㩥揳呪齵之郄也接徑直施以推本樸而<lb/>
兆見得失之變利病之文所以使人不妄没於勢利不<lb/>
誘惑於事態有符曮晲兼稽時勢之變而與化推移者<lb/>
<pb n="KR3k0046_WYG_052-9b"/>
也詮言者所以譬類人事之指解喻治亂之體也差擇<lb/>
微言之渺詮以至理之文而補縫過失之闕者也兵略<lb/>
者所以明戰勝攻取之數形機之勢詐譎之變體因循<lb/>
之道操持後之論也所以知戰陣分爭之非道不行也<lb/>
知攻取堅守之非徳不强也誠明其意進退左右無所<lb/>
失擊危乗勢以為資清靜以為常避實就虛若驅羣羊<lb/>
此所以言兵也説山説林者所以竅窕穿鑿百事之壅<lb/>
遏而通行貫扄萬物之窒塞者也假譬取象異類殊形<lb/>
<pb n="KR3k0046_WYG_052-10a"/>
以領理人之意懈墮結細説捍摶囷而以明事埓事者<lb/>
也人間者所以觀禍福之變察利害之反鑽脈得失之<lb/>
跡標舉終始之壇也分别百事之微敷陳存亡之機使<lb/>
人知禍之為福亡之為得成之為敗利之為害也誠喻<lb/>
至意則有以傾側偃仰世俗之間而無傷乎讒賊螫毒<lb/>
者也修務者所以為人之於道未淹味論未深見其文<lb/>
辭反之以清淨為常恬淡為本則懈墮分學縱欲適情<lb/>
欲以偷自佚而塞於大道也今夫狂者無憂聖人亦無<lb/>
<pb n="KR3k0046_WYG_052-10b"/>
憂聖人無憂和以徳也狂者無憂不知禍福也故通而<lb/>
無為也與塞而無為也同其無為則同其所以無為則<lb/>
異故為之浮稱流説其所以能聴所以使學者孳孳以<lb/>
自幾也泰族者横八極致高崇上明三光下和水土經<lb/>
古今之道治倫理之序總萬方之指而歸之一本以經<lb/>
緯治道紀綱王事乃原心術理性情以館清平之靈澄<lb/>
徹神明之精以與天和相嬰薄所以覽五帝三王懷天<lb/>
氣抱天心執中含和徳形於内以莙凝天地發起隂陽<lb/>
<pb n="KR3k0046_WYG_052-11a"/>
序四時正流方綏之斯寧推之斯行乃以陶冶萬物遊<lb/>
化羣生唱而和動而隨四海之内一心同歸故景星見<lb/>
祥風至黃龍下鳯巢列樹麟止郊野徳不内形而行其<lb/>
法藉専用制度神祗弗應福祥不歸四海弗賓兆民弗<lb/>
化故徳形於内治之大本此鴻烈之泰族也凡屬書者<lb/>
所以窺道開塞庶後世使知舉錯取舍之宜適外與物<lb/>
接而不眩内有以處神養氣宴煬至和而已自樂所受<lb/>
乎天地者也故言道而不明終始則不知所倣依言終<lb/>
<pb n="KR3k0046_WYG_052-11b"/>
始而不明天地四時則不知所避諱言天地四時而不<lb/>
引譬援類則不識精微言至精而不原人之神氣則不<lb/>
知養生之機原人情而不言大聖之徳則不知五行之<lb/>
差言帝道而不言君事則不知小大之衰言君事而不<lb/>
為稱喻則不知動靜之宜言稱喻而不言俗變則不知<lb/>
合同大指已言俗變而不言往事則不知道徳之應知<lb/>
道徳而不知世曲則無以耦萬方知汜論而不知詮言<lb/>
則無以從容通書文而不知兵指則無以應卒已知大<lb/>
<pb n="KR3k0046_WYG_052-12a"/>
略而不知譬喻則無以推明事知公道而不知人間則<lb/>
無以應禍福知人間而不知修務則無以使學者勸力<lb/>
欲彊省其辭覽總其要弗曲行區入則不足以窮道徳<lb/>
之意故著書二十篇則天地之理究矣人間之事接矣<lb/>
帝王之道備矣其言有小有巨有微有粗指奏卷異各<lb/>
有為語今専言道則無不在焉然而能得本知末者其<lb/>
唯聖人也今學者無聖人之才而不為詳説則終身顛<lb/>
頓乎混溟之中而不知覺寤乎昭明之術矣今易之乾<lb/>
<pb n="KR3k0046_WYG_052-12b"/>
坤足以窮道通意也八卦可以識吉凶知禍福矣然而<lb/>
伏羲為之六十四變周室増以六爻所以原測淑清之<lb/>
道而<graphic n="KR2805" url="https://raw.githubusercontent.com/kanripo/KR-Gaiji/master/images/KR2805.png" mimeType="image/png"/>逐萬物之祖也夫五音之數不過宫商角徵羽<lb/>
然而五弦之琴不可鼓也必有細大駕和而後可以成<lb/>
曲今畫龍首觀者不知其何獸也具其形則不疑矣今<lb/>
謂之道則多謂之物則少謂之術則博謂之事則淺推<lb/>
之以論則無可言者所以為學者固欲致之不言而已<lb/>
也夫道論至深故多為之辭以抒其情萬物至衆故博<lb/>
<pb n="KR3k0046_WYG_052-13a"/>
為之説以通其意辭雖壇卷連漫絞紛逺援所以洮汰<lb/>
滌蕩至意使之無凝竭底滯捲握而不散也夫江河之<lb/>
腐胔不可勝數然祭者汲焉大也一盃酒白蠅漬其中<lb/>
匹夫弗嘗者小也誠通乎二十篇之論暏凡得要以通<lb/>
九野徑十門外天地捭山川其於逍遙一世之間宰匠<lb/>
萬物之形亦優㳺矣若然者挾日月而不烑潤萬物而<lb/>
不耗曼兮洮兮足以覽矣藐兮浩兮曠曠兮可以㳺矣<lb/>
文王之時紂為天子賦斂無度殺戮無止康梁沈湎宫<lb/>
<pb n="KR3k0046_WYG_052-13b"/>
中成市作為炮烙之刑刳諫者剔孕婦天下同心而苦<lb/>
之文王四世纍善脩徳行義處岐周之間地方不過百<lb/>
里天下二垂歸之文王欲以卑弱制彊暴以為天下去<lb/>
殘除賊而成王道故太公之謀生焉文王業之而不卒<lb/>
武王繼文王之業用太公之謀悉索薄賦躬擐甲胄以<lb/>
伐無道而討不義誓師牧野以踐天子之位天下未定<lb/>
海内未輯武王欲昭文王之令徳使夷狄各以其賄來<lb/>
貢遼逺未能至故治三年之喪殯文王於兩楹之間以<lb/>
<pb n="KR3k0046_WYG_052-14a"/>
俟逺方武王立三年而崩成王在褓襁之中未能用事<lb/>
蔡叔管叔輔公子祿父而欲為亂周公繼文王之業持<lb/>
天子之政以股肱周室輔翼成王懼爭道之不塞臣下<lb/>
之危上也故縱馬華山放牛桃林敗鼓折枹搢笏而朝<lb/>
以寧靜王室鎮撫諸侯成王既壯能從政事周公受封<lb/>
於魯以此移風易俗孔子修成康之道述周公之訓以<lb/>
教七十子使服其衣冠修其篇籍故儒者之學生焉墨<lb/>
子學儒者之業受孔子之術以為其禮煩擾而不悦厚<lb/>
<pb n="KR3k0046_WYG_052-14b"/>
葬靡財而貧民服傷生而害事故背周道而用夏政禹<lb/>
之時天下大水禹身執虆垂以為民先剔河而道九岐<lb/>
鑿江而通九路辟五湖而定東海當此之時燒不暇撌<lb/>
濡不給扢死陵者葬陵死澤者葬澤故節財薄葬閑服<lb/>
生焉齊桓公之時天子卑弱諸侯力征南夷北狄交伐<lb/>
中國中國之不絶如綫齊國之地東負海而北鄣河地<lb/>
狹田少而民多智巧桓公憂中國之患苦夷狄之亂欲<lb/>
以存亡繼絶崇天子之位廣文武之業故管子之書生<lb/>
<pb n="KR3k0046_WYG_052-15a"/>
焉齊景公内好聲色外好狗馬獵射亡歸好色無辨作<lb/>
為路寢之臺族鑄大鍾撞之庭下郊雉皆呴一朝用三<lb/>
千鍾贛梁丘據子家噲導於左右故晏子之諫生焉晚<lb/>
世之時六國諸侯谿異谷别水絶山隔各自治其境内<lb/>
守其分地握其權柄擅其政令下無方伯上無天子力<lb/>
征爭權勝者為右恃連與國約重致剖信符結逺援以<lb/>
守其國家持其社稷故縱横修短生焉申子者韓昭釐<lb/>
之佐韓晉别國也地墽民險而介於大國之間晉國之<lb/>
<pb n="KR3k0046_WYG_052-15b"/>
故禮未滅韓國之新法重出先君之令未收時君之令<lb/>
又下新故相反前後相繆百官背亂不知所用故刑名<lb/>
之書生焉秦國之俗貪狠彊力寡義而趨利可威以刑<lb/>
而不可化以善可勸以賞而不可厲以名被險而帶河<lb/>
四塞以為固地利形便畜積殷富孝公欲以虎狼之勢<lb/>
而吞諸侯故商鞅之法生焉若劉氏之書觀天地之象<lb/>
通古今之事權事而立制度形而施宜原道之心合三<lb/>
王之風以儲與扈冶𤣥渺之中精搖靡覽棄其畛挈斟<lb/>
<pb n="KR3k0046_WYG_052-16a"/>
其淑靜以統天下理萬物應變化通殊類非循一跡之<lb/>
路守一隅之指拘繫牽連於物而不與世推移也故置<lb/>
之尋常而不塞布之天下而不窕<lb/>
蕭統陶淵明集序　夫自衒自媒者士女之醜行不忮<lb/>
不求者明達之用心是以聖人韜光賢人遁世其故何<lb/>
也含徳之至莫踰於道親已之切無重於身故道存而<lb/>
身安道亡而身害處百齡之内居一世之中儵忽比之<lb/>
白駒寄遇謂之逆旅宜乎與大塊而盈虛隨中和而任<lb/>
<pb n="KR3k0046_WYG_052-16b"/>
放豈能戚戚勞於憂畏汲汲役於人間齊謳趙女之娯<lb/>
八珍九鼎之食結駟連騎之榮侈袂執圭之貴樂既樂<lb/>
矣憂亦隨之何倚伏之難量亦慶吊之相及智者聖人<lb/>
居之甚履薄氷愚夫貪士競之若洩尾閭玉之在山以<lb/>
見珍而終破蘭之生谷雖無人而自芳故莊周垂釣於<lb/>
濠伯成躬耕於野或貨海東之藥草或紡江南之落毛<lb/>
譬彼鴛雛豈競鳶鴟之肉猶斯雜縣寧勞文仲之牲至<lb/>
于子常甯喜之倫蘇秦衞鞅之匹死之而不疑甘之而<lb/>
<pb n="KR3k0046_WYG_052-17a"/>
不悔主父偃言生不五鼎食死則五鼎烹卒如其言豈<lb/>
不痛哉又楚子觀周受折於孫滿霍侯驂乗禍起於負<lb/>
芒饕餮之徒其流甚衆唐堯四海之主而有汾陽之心<lb/>
子晉天下之儲而有洛濱之志輕之若脫屣視之若鴻<lb/>
毛而況於他人乎是以至人達士因以晦迹或懷釐而<lb/>
謁帝或被褐而負薪鼓楫清潭棄機漢曲情不在於衆<lb/>
事寄衆事以忘情者也有疑陶淵明詩篇篇有酒吾觀<lb/>
其意不在酒亦寄酒為迹者也其文章不羣辭彩精拔<lb/>
<pb n="KR3k0046_WYG_052-17b"/>
跌宕昭彰獨超衆類抑揚爽朗莫之與京横素波而傍<lb/>
流干青雲而直上語時事則指而可想論懷抱則曠而<lb/>
且真加以貞志不休安道苦節不以躬耕為恥不以無<lb/>
財為病自非大賢篤志與道汙隆孰能如此乎余素愛<lb/>
其文不能釋手尚想其徳恨不同時故加搜校粗為區<lb/>
目白璧微瑕惟在閒情一賦揚雄所謂勸百而諷一者<lb/>
卒無諷諫何足搖其筆端惜哉亡是可也并粗㸃定其<lb/>
傳編之於錄嘗謂有能觀淵明之文者馳競之情遣鄙<lb/>
<pb n="KR3k0046_WYG_052-18a"/>
吝之意祛貪夫可以廉懦夫可以立豈止仁義可蹈抑<lb/>
乃爵祿可辭不必傍游泰華逺求柱史此亦有助於風<lb/>
教也<lb/>
王羲之蘭亭序　永和九年嵗在癸丑暮春之初會于<lb/>
會稽山隂之蘭亭修禊事也羣賢畢至少長咸集此地<lb/>
有崇山峻嶺茂林修竹又有清流激湍映帶左右引以<lb/>
為流觴曲水列坐其次雖無絲竹管絃之盛一觴一詠<lb/>
亦足以暢敘幽情是日也天朗氣清恵風和暢仰觀宇<lb/>
<pb n="KR3k0046_WYG_052-18b"/>
宙之大俯察品類之盛所以遊目騁懷足以極視聴之<lb/>
娯信可樂也夫人之相與俯仰一世或取諸懷抱晤言<lb/>
一室之内或因寄所託放浪形骸之外雖趣舍萬殊靜<lb/>
躁不同當其欣於所遇暫得於已快然自足曾不知老<lb/>
之將至及其所之既倦情隨事遷感慨係之矣向之所<lb/>
欣俛仰之間已為陳迹猶不能不以之興懷況修短隨<lb/>
化終期於盡古人云死生亦大矣豈不痛哉每覽昔人<lb/>
興感之由若合一契未嘗不臨文嗟悼不能喻之於懷<lb/>
<pb n="KR3k0046_WYG_052-19a"/>
因知一死生為虛誕齊彭殤為妄作後之視今亦猶今<lb/>
之視昔悲夫故列敘時人錄其所述雖世殊事異所以<lb/>
興懷其致一也後之覽者亦將有感於斯文<lb/>
郭璞方言序　葢聞方言之作出乎輶軒之使所以巡<lb/>
遊萬國采覽異言車軌之所交人迹之所蹈靡不畢載<lb/>
以為奏籍周秦之季其業隳廢莫有存者暨乎揚生沈<lb/>
淡其志歴載構綴乃就斯文是以三五之篇著而獨鑒<lb/>
之功顯故可不出户庭而坐照四表不勞疇咨而物來<lb/>
<pb n="KR3k0046_WYG_052-19b"/>
能名考九服之逸言標六代之絶語類離詞之指韻明<lb/>
乖途而同致辨章風謠而區分曲通萬殊而不雜真洽<lb/>
見之竒書不刋之碩記也余少玩雅訓旁味方言復為<lb/>
之解觸事廣之演其未及摘其謬漏庶以燕石之瑜補<lb/>
琬琰之瑕俾後之瞻涉者可以廣寤多聞耳<lb/>
應劭風俗通序　昔仲尼没而微言闕七十子喪而大<lb/>
義乖重遭戰國約從連横好惡殊心真偽紛爭故春秋<lb/>
分為五詩分為四易有數家之傳並以諸子百家之言<lb/>
<pb n="KR3k0046_WYG_052-20a"/>
紛然殽亂莫知所從漢興儒者競復比誼會意為之章<lb/>
句家有五六皆析文便辭彌以馳逺綴文之士雜襲龍<lb/>
鱗訓註説難轉相陵高積如丘山可謂繁富者矣而至<lb/>
於俗間行語衆所共傳積非習貫莫能原察今王室大<lb/>
壞九州幅裂亂靡有定生民無幾私懼後進益以迷昩<lb/>
聊以不才舉爾所知方以類聚凡一十卷謂之風俗通<lb/>
義言通於流俗之過謬而事該之於義理也風者天氣<lb/>
有寒煖地形有險易水泉有美惡草木有剛柔也俗者<lb/>
<pb n="KR3k0046_WYG_052-20b"/>
含血之類像之而生故言語歌謳異聲鼓舞動作殊形<lb/>
或直或邪或善或淫也聖人作而均齊之咸歸於正聖<lb/>
人廢則還其本俗尚書天子巡狩至于岱宗覲諸侯見<lb/>
百官命大師陳詩以觀民風俗孝經曰移風易俗莫善<lb/>
於樂傳曰百里不同風千里不同俗户異政人殊服由<lb/>
此言之為政之要辯風正俗最其上也周秦常以嵗八<lb/>
月遣輶軒之使求異代方言還奏籍之藏於祕室及嬴<lb/>
氏之亡遺脫漏棄無見之者蜀人嚴君平有千餘言林<lb/>
<pb n="KR3k0046_WYG_052-21a"/>
閭翁孺才有梗概之法揚雄好之天下孝廉衞卒交會<lb/>
周章質問以次注續二十七年爾乃治正凡九千字其<lb/>
所發明猶未若爾雅之閎麗也張竦以為懸諸日月不<lb/>
刋之書予實頑闇無能述演豈敢比隆於斯人哉顧惟<lb/>
述作之功故聊光啓之耳昔客為齊王畫者王問畫孰<lb/>
最難孰最易曰犬馬最難鬼魅最易犬馬旦暮在人之<lb/>
前不類不可類之故難鬼魅無形無形者不見不見故<lb/>
易今俗語云浮淺然賢愚所共咨論有似犬馬其為難<lb/>
<pb n="KR3k0046_WYG_052-21b"/>
矣并綜事宜於今者孔子稱幸茍有過人必知之俾諸<lb/>
明哲幸詳覽焉<lb/>
曾鞏新序目錄序　古之治天下者一道徳同風俗葢<lb/>
九州之廣萬民之衆千嵗之逺其教既明其政既成之<lb/>
後所守者一道所傳者一説而已故詩書之文歴世數<lb/>
十作者非一而言未嘗不相為終始化之如此其至也<lb/>
當是之時異行者有誅異言者有禁防之又如此其備<lb/>
也故二帝三王之際及其中間嘗更衰亂而餘澤未熄<lb/>
<pb n="KR3k0046_WYG_052-22a"/>
之時百家衆説未有能出其間者也及周之末世<lb/>
先王之教化法度既廢餘澤既熄世之治方術者<lb/>
葢得其一偏故人奮其私意家尚其私學者蠭起<lb/>
於中國皆明其所長而昧其所短矜其所得而諱<lb/>
其所失天下之士各自為方而不能相通世人之<lb/>
不復知夫學之有統道之有歸也先王之遺文雖<lb/>
在皆絀而不講况至於秦為世所大禁哉漢興六<lb/>
藝皆得於㪚絶殘脱之餘世復無先王之道以一<lb/>
<pb n="KR3k0046_WYG_052-22b"/>
之者諸儒茍見傳記百家之言皆悦而嚮之故先<lb/>
王之道為衆説之所蔽闇而不明鬱而不發而怪<lb/>
竒可喜之論各師異見皆自名家者誕漫於中國<lb/>
一切不異於周之末世其弊至於今尚在也自斯<lb/>
以来天下學者知折衷於聖人而能純於道徳之<lb/>
美者揚雄氏或可耳如向之徒皆不免為衆説之<lb/>
蔽而不知有折衷者也孟子曰待文王而後興者<lb/>
凡民也豪傑之士雖無文王猶興漢之士豈獨無<lb/>
<pb n="KR3k0046_WYG_052-23a"/>
明先王之道以一之者哉亦其出於是時者豪傑<lb/>
之士少故不能特起於流俗之中絶學之後也葢<lb/>
向之序此書於今最為近古雖不能無失然逺至<lb/>
舜禹而次及於周秦以来古人之嘉言善行亦徃<lb/>
徃而在也要在慎取之而已故臣既惜其不可見<lb/>
者而校其可見者特詳焉亦足以知臣之攻其失<lb/>
豈好辯哉臣之所不得已也<lb/>
蘇軾六一居士集序　夫言有大而非誇達者信<lb/>
<pb n="KR3k0046_WYG_052-23b"/>
之衆人疑焉孔子曰天之將䘮斯文也後死者不<lb/>
得與於斯文也孟子曰禹抑洪水孔子作春秋而<lb/>
子距楊墨葢以是配禹也文章之得喪何與於天<lb/>
而禹之功與天地並孔子孟子以空言配之不已<lb/>
誇乎自春秋作而亂臣賊子懼孟子之言行而楊<lb/>
墨之道廢天下以為是固然而不知其功孟子既<lb/>
没有申商韓非之學違道而趨利殘民以厚主其<lb/>
説至陋也而士以是㒺其上上之人僥倖一切之<lb/>
<pb n="KR3k0046_WYG_052-24a"/>
功靡然從之而世無大人先生如孔子孟子者推<lb/>
其本末權其禍福之輕重以救其惑故其學遂行<lb/>
秦以是喪天下陵夷至於勝廣劉項之禍死者十<lb/>
八九天下蕭然洪水之患葢不至此也方秦之未<lb/>
得志也使復有一孟子則申韓為空言作於其心<lb/>
害於其事作於其事害於其政者必不至若是烈<lb/>
也使楊墨得志於天下其禍豈減於申韓哉由此<lb/>
言之雖以孟子配禹可也太史公曰葢公言黄老<lb/>
<pb n="KR3k0046_WYG_052-24b"/>
賈誼晁錯明申韓錯不足道也而誼亦為之予以<lb/>
是知邪説之移人雖豪傑之士有不免者況衆人<lb/>
乎自漢以來道術不出於孔子而亂天下者多矣<lb/>
晉以老莊亡梁以佛亡莫或正之五百餘年而後<lb/>
得韓愈學者以愈配孟子葢庶幾焉愈之後三百<lb/>
餘年而後得歐陽子其學推韓愈孟子以達於孔<lb/>
氏著禮樂仁義之實以合於大道其言簡而明信<lb/>
而通引物連類折之於至理以服人心故天下翕<lb/>
<pb n="KR3k0046_WYG_052-25a"/>
然師尊之自歐陽子之存世之不恱者譁而攻之<lb/>
能折困其身而不能屈其言士無賢不肖不謀而<lb/>
同曰歐陽子今之韓愈也宋興七十餘年民不知<lb/>
兵富而教之至天聖景佑極矣而斯文終有愧於<lb/>
古士亦因陋守舊論卑而氣弱自歐陽子出天下<lb/>
爭自濯磨以通經學古為髙以救時行道為賢以<lb/>
犯顔納諫為忠長育成就至嘉祐末號稱多士歐<lb/>
陽子之功為多嗚呼此豈人力也哉非天其孰能<lb/>
<pb n="KR3k0046_WYG_052-25b"/>
使之歐陽子没十有餘年士始為新學以佛老之<lb/>
似亂周孔之真識者憂之頼天子明聖詔修取士<lb/>
法風厲學者専治孔氏黜異端然後風俗一變考<lb/>
論師友淵源所自復知誦習歐陽子之書予得其<lb/>
詩文七百六十一篇於其子棐乃次而論之曰歐<lb/>
陽子論大道似韓愈論事似陸贄記事似司馬遷<lb/>
詩賦似李白此非予言也天下之言也歐陽子韓<lb/>
修字永叔既老自謂六一居士云<lb/>
<pb n="KR3k0046_WYG_052-26a"/>
　　贈言<hi>七則</hi>
孔子適周將問禮於老子老子曰子所言者其人與骨<lb/>
皆已朽矣獨其言在耳且君子得其時則駕不得其時<lb/>
則蓬累而行吾聞之良賈深藏若虛君子盛徳容貌若<lb/>
愚去子之驕氣與多欲態色與淫志是皆無益於子之<lb/>
身吾所以告子若是而已孔子去謂弟子曰鳥吾知其<lb/>
能飛魚吾知其能游獸吾知其能走走者可以為網游<lb/>
者可以為綸飛者可以為矰至於龍吾不能知其乗風<lb/>
<pb n="KR3k0046_WYG_052-26b"/>
雲而上天吾今日見老子其猶龍邪<lb/>
魯南宫敬叔言於魯君曰請與孔子適周魯君與之一<lb/>
乗車兩馬一豎子俱適周問禮葢見老子云辭去而老<lb/>
子送之曰吾聞富貴者送人以財仁人者送人以言吾<lb/>
不能富貴竊仁人之號送子以言曰聰明深察而近於<lb/>
死者好議人者也博辯廣大危其身者發人之惡者也<lb/>
為人子者毋以有已為人臣者毋以有已孔子自周反<lb/>
於魯弟子稍益進焉<lb/>
<pb n="KR3k0046_WYG_052-27a"/>
曾子從孔子於齊齊景公以下卿禮聘曾子固辭將行<lb/>
晏子送之曰吾聞君子贈人以財不若以言今夫蘭本<lb/>
三年湛之以鹿醢既成則易以匹馬非蘭本美也願子<lb/>
詳其所湛既得所湛亦求所湛吾聞君子居必擇處逰<lb/>
必擇土居必擇處所以求士也遊必擇土所以脩道也<lb/>
吾聞反常移性者欲也故不可不慎也子路將行辭於<lb/>
仲尼曰贈汝以車乎以言乎子路曰請以言仲尼曰不<lb/>
彊不逺不勞無功不忠無親不信無復不恭無禮慎此<lb/>
<pb n="KR3k0046_WYG_052-27b"/>
五者可以長久矣<lb/>
子路行辭於仲尼曰敢問新交取親若何言寡可行若<lb/>
何長為善士而無犯若何仲尼曰新交取親其忠乎言<lb/>
寡可行其信乎長為善士而無犯其禮乎<lb/>
平原君謂平陽君曰公子牟游於秦且東而辭應侯應<lb/>
侯曰公子將行矣獨無以教之乎曰且微君之命命之<lb/>
也臣故且有効於君夫貴不與富期而富至富不與粱<lb/>
肉期而梁肉至梁肉不與驕奢期而驕奢至驕奢不與<lb/>
<pb n="KR3k0046_WYG_052-28a"/>
死亡期而死亡至累世以前坐此者多矣應侯曰公子之所以教<lb/>
之者厚矣僕得聞此不忘於心願君之亦勿忘也平陽君曰敬諾<lb/>
韓愈送許郢州序　愈嘗以書自通於于公累數百言其大要言<lb/>
先達之士得人而託之則道徳彰而名問流後進之士得人而託<lb/>
之則事業顯而爵位通下有矜乎能上有矜乎位雖恒相求而不<lb/>
相遇于公不以其言為不可復書曰足下之言是也于公身居方<lb/>
伯之尊蓄不世之材而能與卑鄙庸陋相應答如影響是非忠乎<lb/>
君而樂乎善以國家之務為己任者乎愈雖不敢私其大恩抑不<lb/>
<pb n="KR3k0046_WYG_052-28b"/>
可不謂之知已恒矜而誦之情已至而事不從小人之所不為也<lb/>
故於使君之行道刺史之事以為于公贈凡天下之事成於自同<lb/>
而敗於自異為刺史者嘗私於其民不以實應乎府為觀察使者<lb/>
恒急於其賦不以情信乎州繇是刺史不安其官觀察使不得其<lb/>
政財已竭而歛不休人已窮而賦愈急其不去為盜也亦幸矣誠<lb/>
使刺史不私於其民觀察使不急於其賦刺史曰吾州之民天下<lb/>
之民也惠不可以獨厚觀察使亦曰某州之民天下之民也歛不<lb/>
可以獨急如是而政不均令不行者未之有也其前之言者于公<lb/>
<pb n="KR3k0046_WYG_052-29a"/>
既已信而行之矣今之言者其有不信乎縣之於州猶州之於府<lb/>
也有以事乎上有以臨乎下同則成異則敗者皆然也非使君之<lb/>
賢其誰能信之愈於使君非燕逰一朝之好也故其贈行不以頌<lb/>
而以規<lb/>
贈崔復州序　有地數百里趨走之吏自長史司馬以下數十人<lb/>
其禄足以仁其三族及其朋友故舊樂乎心則一境之人喜不樂<lb/>
乎心則一境之人懼大丈夫官至刺史亦榮矣雖然幽逺之小<lb/>
民其足跡未嘗至城邑茍有不得其所能自直於鄉里之吏者<lb/>
<pb n="KR3k0046_WYG_052-29b"/>
鮮矣况能自辯於縣吏乎能自辯於縣吏者鮮矣况能<lb/>
自辯於刺史之庭乎由是刺史有所不聞小民有所不<lb/>
宣賦有常而民産無恒水旱厲疫之不期民之豐約懸<lb/>
于州縣令不以言連帥不以信民就窮而斂愈急吾見<lb/>
刺史之難為也崔君為復州其連帥則于公崔君之仁<lb/>
足以蘇復人于公之賢足以庸崔君有刺史之榮而無<lb/>
其難為者將在於此乎愈嘗辱于公之知而舊游於崔<lb/>
君慶復人之將蒙其休澤也於是乎言<lb/>
<pb n="KR3k0046_WYG_052-30a"/>
　　自解<hi>十一則</hi>
蘇代謂燕昭王曰今有人於此孝如曾參孝巳信如尾<lb/>
生高廉如鮑焦史鰌兼此三行以事王奚如王曰如是<lb/>
足矣對曰足下以為足則臣不事足下矣臣且處無為<lb/>
之事歸耕乎周之上地耕而食之織而衣之王曰何故<lb/>
也對曰孝如曾參孝巳則不過養其親耳信如尾生高<lb/>
則不過不欺人耳廉如鮑焦史鰌則不過不竊人之財<lb/>
耳今臣為進取者也臣以為廉不與身俱達義不與生<lb/>
<pb n="KR3k0046_WYG_052-30b"/>
俱立仁義者自完之道也非進取之術也王曰自憂不<lb/>
足乎對曰以自憂為足則秦不出殽函齊不出營丘楚<lb/>
不出疏章三王代位五霸改政皆以不自憂故也若自<lb/>
憂而足則臣亦周之負籠耳何為煩大王之廷邪昔者<lb/>
楚取章武諸侯北面而朝秦取西山諸侯西面而朝曩<lb/>
者使燕毋去周室之上則諸侯不為别馬而朝矣臣聞<lb/>
之善為事者先量其國之大小而揆其兵之彊弱故功<lb/>
可成而名可立也不能為事者不先量其國之大小不<lb/>
<pb n="KR3k0046_WYG_052-31a"/>
揆其兵之彊弱故功不可成而名不可立也今王有東<lb/>
嚮伐齊之心而愚臣知之王曰子何以知之對曰矜㦸<lb/>
砥劔登丘東嚮而歎是以愚臣知之今夫烏獲舉千鈞<lb/>
之重行年八十而求扶持故齊雖彊國也西勞於宋南<lb/>
罷於楚則齊軍可敗而河間可取燕王曰善吾請拜子<lb/>
為上卿奉子車百乗子以此為寡人東游於齊何如對<lb/>
曰足下以愛之故與何不與愛子與諸舅叔父負牀之<lb/>
孫不得而乃以與無能之臣何也王之論臣何如人哉<lb/>
<pb n="KR3k0046_WYG_052-31b"/>
今臣之所以事足下者忠信也恐以忠信之故見罪於<lb/>
左右王曰安有為人臣盡其力竭其能而得罪者乎對<lb/>
曰臣請為王譬昔周之上地嘗有之其丈夫宦三年不<lb/>
歸其妻愛人其所愛者曰子之丈夫來則且柰何乎其<lb/>
妻曰勿憂也吾已為藥酒而待其來矣已而其丈夫果<lb/>
來於是因令其妾酌藥酒而進之其妾知之半道而立<lb/>
慮曰吾以此飲吾主父則殺吾主父以此事告吾主父<lb/>
則逐吾主母與殺吾主父逐吾主母者寧佯躓而覆之<lb/>
<pb n="KR3k0046_WYG_052-32a"/>
於是因佯僵而仆之其妻曰為子之逺行來之故為美<lb/>
酒今妾奉而仆之其丈夫不知縳其妾而笞之故妾所<lb/>
以笞者忠信也今臣為足下使於齊恐忠信不諭於左<lb/>
右也臣聞之曰萬乗之主不制於人臣十乗之家不制<lb/>
於衆人匹夫徒步之士不制於妻妾而又況於當時之<lb/>
賢主乎臣請行矣願足下之無制於羣臣也<lb/>
梁孝王景帝母弟竇太后愛之令得自請置相二千石<lb/>
出入遊戲僭於天子天子聞之心弗善也太后知帝不<lb/>
<pb n="KR3k0046_WYG_052-32b"/>
善乃怒梁使者弗見案責王所為韓安國為梁使見大<lb/>
長公主而泣曰何梁王為人子之孝為人臣之忠而太<lb/>
后曾弗省也夫前日呉楚齊趙七國反時自闗以東皆<lb/>
合從西鄉惟梁最親為艱難梁王念太后帝在中而諸<lb/>
侯擾亂一言泣數行下跪送臣等六人將兵擊郤呉楚<lb/>
呉楚以故兵不敢西而卒破亡梁王之力也今太后以<lb/>
小節苛禮責望梁王梁王父兄皆帝王所見者大故出<lb/>
稱蹕入言警車旗皆帝所賜也即欲以侘鄙縣驅馳國<lb/>
<pb n="KR3k0046_WYG_052-33a"/>
中以夸諸侯令天下盡知太后帝愛之也今梁使來輒<lb/>
案責之梁王恐日夜涕泣思慕不知所為何梁王之為<lb/>
子孝為臣忠而太后弗恤也大長公主具以告太后太<lb/>
后喜曰為言之帝言之帝心乃解而免冠謝太后曰兄<lb/>
弟不能相教乃為太后遺憂悉見梁使厚賜之其後梁<lb/>
王益親驩太后長公主更賜安國可直千餘金名由此<lb/>
顯結于漢<lb/>
鄒陽獄中上梁王書　臣聞忠無不報信不見疑臣常<lb/>
<pb n="KR3k0046_WYG_052-33b"/>
以為然徒虛語耳昔者荆軻慕燕丹之義白虹貫日太<lb/>
子畏之衞先生為秦畫長平之事太白蝕昴昭王疑之<lb/>
夫精誠變天地而信不諭兩主豈不哀哉今臣盡忠竭<lb/>
誠畢議願知左右不明卒從吏訊為世所疑是使荆軻<lb/>
衞先生復起而燕秦不悟也願大王熟察之昔玉人獻<lb/>
寶楚王刖之李斯竭忠胡亥極刑是以箕子佯狂接輿<lb/>
避世恐遭此患也願大王察玉人李斯之意而後楚王<lb/>
胡亥之聴無使臣為箕子接輿所笑臣聞比干剖心子<lb/>
<pb n="KR3k0046_WYG_052-34a"/>
胥鴟夷臣始不信迺今知之願大王熟察少加憐焉語<lb/>
曰白頭如新傾葢如故何則知與不知也故樊於期逃<lb/>
秦之燕藉荆軻首以奉丹事王奢去齊之魏臨城自剄<lb/>
以却齊而存魏夫王奢樊於期非新於齊秦而故於燕<lb/>
魏也所以去二國死兩君者行合於志而慕義無窮也<lb/>
是以蘇秦不信於天下為燕尾生白圭戰亡六城為魏<lb/>
取中山何則誠有以相知也蘇秦相燕人惡之於燕王<lb/>
燕王按劍而怒食以駃騠白圭顯於中山中山人惡之於魏<lb/>
<pb n="KR3k0046_WYG_052-34b"/>
文侯文侯投以夜光之璧何則兩主二臣剖心析肝相<lb/>
信豈移於浮辭哉故女無美惡入宫見妬士無賢不肖<lb/>
入朝見嫉昔者司馬喜臏脚於宋卒相中山范睢摺脇<lb/>
折齒於魏卒為應侯此二人者皆信必然之畫捐朋黨<lb/>
之私挾孤獨之交故不能自免於嫉妬之人也是以申<lb/>
徒狄蹈雍之河徐衍負石入海不容身於世義不茍取<lb/>
比周於朝以移主上之心故百里奚乞食於道路穆公<lb/>
委之以政甯戚飯牛於車下而桓公任之以國此二人<lb/>
<pb n="KR3k0046_WYG_052-35a"/>
者豈素宦於朝借譽於左右然後二主用之哉感於心<lb/>
合於意堅如膠漆昆弟不能離豈惑於衆口哉故偏聴<lb/>
生奸獨任成亂昔魯聴季孫之説逐孔子宋信子冉之<lb/>
計囚墨翟夫以孔墨之辯不能自免於讒諛而二國以<lb/>
危何則衆口鑠金積毁銷骨也是以秦用戎人由余而<lb/>
霸中國齊用越人子臧而彊威宣此二國豈拘於俗牽<lb/>
於世繫竒偏之辭哉公聴並觀垂明當世故意合則胡<lb/>
越為昆弟由余子臧是矣不合則骨肉為讐敵朱象管<lb/>
<pb n="KR3k0046_WYG_052-35b"/>
蔡是矣今人主誠能用齊秦之明後宋魯之聴則五霸<lb/>
不足侔而三王易為比也是以聖王覺悟捐子之之心<lb/>
而不説田常之賢封比干之後修孕婦之墓故功業覆<lb/>
於天下何則欲善無厭也夫晉文公親其讐而彊霸諸<lb/>
侯齊桓公用其仇而一匡天下何則慈仁殷勤誠嘉於<lb/>
心此不可以虚辭借也至夫秦用商鞅之法東弱韓魏<lb/>
立彊天下而卒車裂之越用大夫種之謀禽勁呉而霸<lb/>
中國遂誅其身是以孫叔敖三去相而不悔於陵子仲<lb/>
<pb n="KR3k0046_WYG_052-36a"/>
辭三公為人灌園今人主誠能去驕傲之心懷可報之<lb/>
意披心腹見情素墮肝膽施徳厚終與之窮達無愛於<lb/>
士則桀之犬可使吠堯而跖之客可使刺由何況因萬<lb/>
乗之權假聖王之資乎然則荆軻湛七族要離燔妻子<lb/>
豈足為大王道哉臣聞明月之珠夜光之璧以暗投人<lb/>
於道路衆莫不按劔相盼何則無因而至前也蟠木根柢<lb/>
輪囷離竒而為萬乗器者何則以左右先為之容也故<lb/>
無因而至前雖出隋侯之珠夜光之璧秖足結怨而不<lb/>
<pb n="KR3k0046_WYG_052-36b"/>
見徳有人先談則枯木朽株樹功而不忘今天下布衣<lb/>
窮居之士身在貧羸雖蒙堯舜之術挾伊管之辯懷龍<lb/>
逢比干之意欲盡忠當世之君而素無根柢之容雖竭<lb/>
精神欲開忠信輔人主之治則人主必襲按劒相盼之<lb/>
迹矣是使布衣之士不得為枯木朽株之資也是以聖<lb/>
王制世御俗獨化於陶鈞之上而不牽乎卑辭之語不<lb/>
奪乎衆多之口故秦皇帝任中庶子蒙嘉之言以信荆<lb/>
軻之説而匕首竊發周文王獵涇渭載吕尚而歸以王<lb/>
<pb n="KR3k0046_WYG_052-37a"/>
天下秦信左右而亡周用烏集而王何則以其能越拘<lb/>
攣之語馳域外之議獨觀於昭曠之道也今人主沈諂<lb/>
諛之辭牽於帷牆之制使不羈之士與牛驥同皁此鮑<lb/>
焦所以忿於世而不留富貴之樂也臣聞盛飾入朝者<lb/>
不以私汚義砥礪名號者不以利傷行故里名勝母曽<lb/>
子不入邑號朝歌墨子迴車今欲使天下恢廓之士誘<lb/>
於威重之權脅於位勢之貴回面汚行以事諂諛之人<lb/>
而求親近於左右則士有伏死堀穴巖藪之中耳安有<lb/>
<pb n="KR3k0046_WYG_052-37b"/>
盡忠信而趨闕下者哉<lb/>
馮衍上光武疏　臣伏念高祖之略而陳平之謀毁之<lb/>
則疏譽之則親以文帝之明而魏尚之忠繩之以法則<lb/>
為罪施之以徳則為功逮至晚世董仲舒言道徳見妬<lb/>
於公孫𢎞李廣奮節於匈奴見排於衞青此忠臣之常<lb/>
所為流涕也臣衍自惟微賤之臣上無無知之薦下無<lb/>
馮唐之説乏董生之才寡李廣之勢而欲免讒口濟怨<lb/>
嫌豈不難哉臣衍之先祖以忠貞之故成私門之禍而<lb/>
<pb n="KR3k0046_WYG_052-38a"/>
臣衍復遭擾攘之時值兵革之際不敢回行求時之利<lb/>
事君無傾邪之謀將帥無虜掠之心衞尉隂興敬慎周<lb/>
密内自修敕外逺嫌疑故敢與交通興知臣之貧數欲<lb/>
本業之臣自惟無三益之才不敢處三損之地固讓而<lb/>
不受之昔在更始太原執貨財之柄居倉卒之間據位<lb/>
食祿二十餘年而財産嵗狹居處日貧家無布帛之積<lb/>
出無輿馬之飾於今遭清明之時躬力行之秋而怨讎<lb/>
叢興譏議横世葢富貴易為善貧賤難為工也疏逺隴<lb/>
<pb n="KR3k0046_WYG_052-38b"/>
畝之臣無望高闕之下惶恐自陳以救罪尤<lb/>
孔僖上章帝疏　臣之愚意以為凡言誹謗者謂實無<lb/>
此事而虚加誣之也至於孝武皇帝政之美惡顯在漢<lb/>
史坦如日月是為直説書傳實事非虚謗也夫帝者為<lb/>
善則天下之善咸歸焉其不善則天下之惡亦萃焉斯<lb/>
皆有以致之故不可以誅於人也且陛下即位以來政<lb/>
教未過而徳澤有加天下所見也臣等獨何譏刺哉假<lb/>
使所非實是則固應悛改儻其不當亦宜含容又何罪<lb/>
<pb n="KR3k0046_WYG_052-39a"/>
焉陛下不推原大數深自為計徒肆私忿以快其意臣<lb/>
等受戮死即死耳顧天下之人必回視易慮以此闚陛<lb/>
下心自今以後茍見不可之事終莫敢復言者矣臣之<lb/>
所以不愛其死猶敢極言者誠為陛下深惜此大業陛<lb/>
下若不自惜則臣何賴焉齊桓公親揚其先君之惡以<lb/>
唱管仲然後羣臣得盡其心今陛下乃欲以十世之武<lb/>
帝逺諱實事豈不與桓公異哉臣恐有司卒然見構銜<lb/>
恨蒙枉不得自敘使後世論者擅以陛下有所方比寧<lb/>
<pb n="KR3k0046_WYG_052-39b"/>
可復使子孫追掩之乎謹詣闕伏待重誅<lb/>
皇甫規上順帝疏　四年之秋戎醜蠢戾爰自西州侵<lb/>
及涇陽舊都懼駭朝廷西顧明詔不以臣愚駑急使軍<lb/>
就道幸蒙威靈遂振國命羌戎諸種大小稽首輒移書<lb/>
營郡以訪誅納所省之費一億以上以為忠臣之義不<lb/>
敢告勞故恥以片言自及微効然比方先事庶免罪悔<lb/>
前踐州界先奏郡守孫雋次及屬國都尉李翕督軍御<lb/>
史張稟旋師南征又上涼州刺史郭閎漢陽太守趙熹<lb/>
<pb n="KR3k0046_WYG_052-40a"/>
陳其過惡執據大辟凡此五臣支黨半國其餘墨綬下<lb/>
至小吏所連及者復有百餘吏託報將之怨子思復父<lb/>
之恥載贄馳車懷糧步走交搆豪門競流謗讟云臣私<lb/>
報諸羌謝其錢貨若臣以私財則家無擔石如物出於<lb/>
官則文簿易考就臣愚惑信如言者前世尚遺匈奴以<lb/>
宫姬鎮烏孫以公主今臣但費千萬以懷叛羌則良臣<lb/>
之才略兵家之所貴將有何罪負義違理乎自永初以<lb/>
來將出不少覆軍有五動資巨億有旋車完封寫之權<lb/>
<pb n="KR3k0046_WYG_052-40b"/>
門而名成功立厚加爵封今臣還督本土糺舉諸郡絶<lb/>
交離親戮辱舊故衆謗隂害固其宜也臣雖汚穢廉潔<lb/>
無聞今已覆没恥痛實深傳稱鹿死不擇音謹冒昩略<lb/>
上<lb/>
虞詡代陳禪為司隷校尉數月間奏太傅馮石太尉劉<lb/>
熹中常侍程璜陳秉孟生李閏等百官側目號為苛刻<lb/>
三公劾奏詡盛夏多拘繫無辜為吏人患詡上書自訟<lb/>
曰法禁者俗之堤防刑罰者人之御轡今州曰任郡郡<lb/>
<pb n="KR3k0046_WYG_052-41a"/>
曰任縣更相委逺百姓怨窮以茍容為賢盡節為愚臣<lb/>
所發舉臧罪非一二府恐為臣所奏遂加誣罪臣將從<lb/>
史魚死即以尸諫耳<lb/>
蔡邕戍邊上章　臣邕被受陛下尤異大恩初由宰府<lb/>
備數典職以叔父故衞尉質時為尚書召拜郎中受詔<lb/>
詣東觀著作遂與羣儒並拜議郎沐浴恩澤承答聖問<lb/>
前後六年質奉機密趨走目下遂竟端右出相好藩還<lb/>
尹輦轂旬日之中登躡上列父子一門兼受恩寵不能<lb/>
<pb n="KR3k0046_WYG_052-41b"/>
輸寫心力以效絲髮之功一旦被章陷没辜戮陛下天<lb/>
地之徳不忍刀鋸截臣首領得就平罪父子家屬徙充<lb/>
邊方完全軀命喘息相隨非臣無狀所敢復望非臣罪<lb/>
惡所當復蒙非臣辭筆所能復陳臣初決罪雒陽詔獄<lb/>
生出牢户顧念元初中故尚書郎張俊坐漏泄事當伏<lb/>
重刑已出穀門復聴讀鞠詔書馳救一等輸作左校俊<lb/>
上書謝恩遂以轉徙郡縣促遣徧於吏手不得頃息含<lb/>
辭抱悲無由上達既到徙所乗塞守𤇺職在候望憂怖<lb/>
<pb n="KR3k0046_WYG_052-42a"/>
焦灼無心復能操筆成章致章闕庭誠知聖朝不責臣<lb/>
謝但愚心有所不竟臣自在布衣常以漢書十志下盡<lb/>
王莽而世祖以來唯有紀傳無續志者臣所師事故大<lb/>
傅胡廣知臣頗識其門户略以所有舊事與臣雖未備<lb/>
悉粗見首尾積累思維二十餘年不在其位非外吏庶<lb/>
人所得擅述天誘其衷得備著作郎建言十志皆當撰<lb/>
錄遂與議郎張華等分受之所使元順難者皆以付臣<lb/>
先治律厯以籌筭為本天文為騐請太師舊注考校連<lb/>
<pb n="KR3k0046_WYG_052-42b"/>
年往往頗有差舛當有増損乃可施行為無窮法道至<lb/>
深微不敢獨議郎中劉洪密於用筭故臣表上洪與共<lb/>
參思圖牒尋繹適有頭角會臣被罪遂放邊野臣竊自<lb/>
痛一為不善使史籍所闕胡廣所校二十年之恩中道<lb/>
廢絶不得究竟慺慺之情猶以結心不能違望臣初欲<lb/>
須刑竟乃因縣道具以狀聞今年七月九日匈奴始攻<lb/>
郡鹽池縣其時鮮卑連犯雲中五原一月之中烽火不<lb/>
絶不言四夷相與合謀所圖廣逺恐遂為變不知所濟<lb/>
<pb n="KR3k0046_WYG_052-43a"/>
郡縣咸懼不守朝旦臣所在孤危懸命鋒鏑湮滅土灰<lb/>
呼吸無期誠恐所懷隨軀腐朽抱恨黃泉遂不設施謹<lb/>
先顛踣科條諸志臣欲制刪定者一所當接續者四前<lb/>
志所無臣欲著者三及經典羣書所宜捃摭本奏詔書<lb/>
所當依據分别首目并書章左臣初被考妻子并竄亡<lb/>
失文書無所案請加以惶怖愁恐思念荒散十分不得<lb/>
識一所識者又恐謬誤觸冒死罪披散愚情願下東觀<lb/>
推求諸奏參以璽書以補綴遺闕昭明國體章聞之後<lb/>
<pb n="KR3k0046_WYG_052-43b"/>
雖肝腦流離白骨剖破無所復恨惟陛下省察<lb/>
曹操迎天子都許乃下詔書責袁紹以地廣兵多而専<lb/>
自樹黨不聞勤王之師而但擅相討伐紹上書　臣聞<lb/>
昔有哀歎而霜隕悲哭而崩城者毎讀其書謂為信然<lb/>
於今況之乃知妄作何者臣出身為國破家立事至於<lb/>
懷忠獲釁抱信見疑晝夜長吟剖肝泣血曾無崩城隕<lb/>
霜之應故鄒衍杞婦何能感徹臣以負薪之資拔于陪<lb/>
隷之中奉職憲臺擢授戎校常侍張讓等滔亂天常侵<lb/>
<pb n="KR3k0046_WYG_052-44a"/>
奪朝威賊害忠徳扇動奸黨故大將軍何進忠國疾亂<lb/>
義心赫怒以臣頗有一介之節可責以鷹犬之功故授<lb/>
臣以督司諮臣以方略臣不敢畏憚彊禦避禍求福與<lb/>
進合圖事無違異忠䇿未盡而元帥受敗太后被質宫<lb/>
室焚燒陛下聖徳幼沖親遭厄困時進既被害師徒喪<lb/>
沮臣獨將家兵百餘人抽戈承明竦劒翼室虎叱羣司<lb/>
奮擊㓙醜曾不浹辰罪人斯殄此誠愚臣效命之一騐<lb/>
也會董卓乗虚所圖不軌臣父兄親從並當大位不憚<lb/>
<pb n="KR3k0046_WYG_052-44b"/>
一室之禍茍惟寧國之義故遂解節出奔創謀河外時<lb/>
卓方貪結外援招悦英豪故即位勃海申以軍號則臣<lb/>
之與卓未有纎芥之嫌若使茍欲滑泥揚波偷榮求利<lb/>
則進可以饗竊祿位退無門户之患然臣愚所守志無<lb/>
傾奪故遂引會英雄興師百萬飲馬孟津㰱血漳河會<lb/>
故冀州牧韓馥懷挾逆謀欲専權執絶臣軍糧不得踵<lb/>
係至使猾㓂肆毒害及一門尊卑大小同日并戮鳥獸<lb/>
之情猶知號呼臣所以蕩然忘哀貌無隱戚者誠以忠<lb/>
<pb n="KR3k0046_WYG_052-45a"/>
臣之節道不兩立顧私懷已不能全功斯亦愚臣破家<lb/>
狥國之二騐也又黃巾十萬焚燒青兖黑山張揚蹈藉<lb/>
冀域臣乃旋師奉辭伐畔金鼓未震狡敵知亡故韓馥<lb/>
懷懼謝咎歸土張揚黒山同時乞降臣時輒承制竊比<lb/>
竇融以議郎曹操權領兖州牧會公孫瓚師旅南馳陸<lb/>
掠北境臣即星駕席卷與瓚交鋒假天之威毎戰輒克<lb/>
臣備公族子弟生長京輦頗聞俎豆不習干戈加自乃<lb/>
祖先臣以來世作輔弼咸以文徳盡忠得免罪戾臣非<lb/>
<pb n="KR3k0046_WYG_052-45b"/>
與瓚角戎馬之勢爭戰陣之功者也誠以賊臣不誅春<lb/>
秋所貶茍云利國専之不疑故冒踐霜雪不憚劬勤實<lb/>
庶一捷之福以立終身之功社稷未定臣誠恥之太僕<lb/>
趙岐銜命來征宣明陛下含𢎞之施蠲除細故與下更<lb/>
新奉詔之日引師南轅是臣畏怖天威不敢怠慢之三<lb/>
騐也又臣所上將校率皆清英宿徳令名顯達登鋒履<lb/>
刃死者過半勤恪之功不見書列而州郡牧守競盜聲<lb/>
名懷持二端優游顧望皆列土錫圭跨州連郡是以逺<lb/>
<pb n="KR3k0046_WYG_052-46a"/>
近狐疑議論紛錯者也臣聞守文之世徳高者位尊倉<lb/>
卒之時功多者賞厚陛下播越非所洛邑之祀海内傷<lb/>
心志士憤惋是以忠臣肝腦塗地肌膚橫分而無悔心<lb/>
者義之所感故也今賞加無勞以攜有徳杜黜忠功以<lb/>
疑衆望斯豈腹心之逺圖將乃讒慝之邪説使之然也<lb/>
臣爵為通侯位二千石殊恩厚徳臣既叨之豈敢闚覬<lb/>
重禮以希彤弓玈矢之命哉誠傷偏禆列校勤不見紀<lb/>
盡忠為國飜成重愆斯蒙恬所以悲號於邊獄白起歔<lb/>
<pb n="KR3k0046_WYG_052-46b"/>
欷於杜郵也太傅日磾位為師保任配東征而耗亂王<lb/>
命寵任非所凡所舉用皆衆所捐棄而容納其策以為<lb/>
謀主令臣骨肉兄弟還為讐敵交鋒接刃搆難滋甚臣<lb/>
雖欲釋甲投戈事不得已誠恐陛下日月之明有所不<lb/>
照四聰之聴有所不聞乞下臣章咨之羣賢使三槐九<lb/>
棘議臣罪戾若以臣今行權為釁則桓文當有誅絶之<lb/>
刑若以衆不討賊為賢則趙盾可無書弑之貶矣臣雖<lb/>
小人志守一介若使得申明本心不愧先帝則伏首歐<lb/>
<pb n="KR3k0046_WYG_052-47a"/>
刀褰衣就鑊臣之願也惟陛下垂尸鳩之平絶邪諂之<lb/>
論無令愚臣結恨三泉<lb/>
王浚承制以裴憲為尚書懷帝時王浚為石勒所破棗<lb/>
嵩等莫不謝罪軍門貢賂交錯惟憲及荀綽恬然私室<lb/>
勒素聞其名召而謂之曰王浚虐暴幽州人鬼同疾孤<lb/>
恭行乾憲拯兹黎元羇舊咸歡慶謝交路二君齊惡傲<lb/>
威誠信岨絶防風之戮將誰歸乎憲神色侃然泣而對<lb/>
曰臣等世荷晉榮恩遇隆重王浚㓙麤醜正尚晉之遺<lb/>
<pb n="KR3k0046_WYG_052-47b"/>
藩雖欣聖化義岨誠心且武王伐紂表商容之閭未聞<lb/>
商容在倒戈之例也明公既不欲以道化厲物必於刑<lb/>
忍為始者防風之戮臣之分也請就辟有司不拜而出<lb/>
勒深嘉之待以賓禮勒乃簿王浚官寮親屬皆貲至巨<lb/>
萬惟憲與荀綽家有書百餘袠鹽米各十數斛而已勒<lb/>
聞之謂其長史張賓曰名不虛也吾不喜得幽州喜獲<lb/>
二子署從事中郎<lb/>
江淹詣建平王上書　昔者賤臣叩心飛霜擊於燕地<lb/>
<pb n="KR3k0046_WYG_052-48a"/>
庶女告天振風襲於齊臺下官毎讀其書未嘗不廢卷<lb/>
流涕何者士有一定之論女有不易之行信而見疑貞<lb/>
而為戮是以壯夫義士伏死而不顧者此也下官聞仁<lb/>
不可恃善不可依謂徒虚語乃今知之伏願王蹔停左<lb/>
右少加憐察下官本蓬户桑樞之人布衣韋帶之士退<lb/>
不飾詩書以驚愚進不買名聲於天下日者謬得升降<lb/>
承明之闕出入金華之殿何嘗不局影凝嚴側身扄禁<lb/>
者乎竊慕大王之義復為門下之賓備鳴盜淺術之餘<lb/>
<pb n="KR3k0046_WYG_052-48b"/>
豫三五賤伎之末大王恵以恩光顧以顔色實佩荆卿<lb/>
黃金之賜竊感豫讓國士之分矣常欲結纓伏劒少謝<lb/>
萬一剖心摩踵以報所天不圖小人固陋坐貽謗缺迹<lb/>
墮照憲身限幽圄履影弔心酸鼻痛骨下官聞虧名為<lb/>
辱虧形次之每一念來忽若有遺加以涉旬月迫季秋<lb/>
天光沈隂左右無色身非木石與獄吏為伍此少卿所<lb/>
以仰天槌心泣盡而繼之以血者也下官雖乏鄉曲之<lb/>
譽然嘗聞君子之行矣其上則隱於簾肆之間臥於巖<lb/>
<pb n="KR3k0046_WYG_052-49a"/>
石之下次則結綬金馬之庭高議雲臺之上退則虜南<lb/>
越之君繫單于之頸俱啓丹冊並圖青史寧當爭分寸<lb/>
之末競錐刀之利哉下官聞積毁銷金積讒磨骨逺則<lb/>
直生取疑於盜金近則伯魚被名於不義彼之二子猶<lb/>
或如是況在下官焉能自免昔上將之恥絳侯幽獄名<lb/>
臣之羞史遷下室至如下官當何言哉夫以魯連之智<lb/>
辭祿而不返接輿之賢行歌而忘歸子陵閉闗於東越<lb/>
仲蔚杜門於西秦亦良可知也若使下官事非其虚罪<lb/>
<pb n="KR3k0046_WYG_052-49b"/>
得其實亦當鉗口吞舌伏匕首以殞身何以見齊魯奇<lb/>
節之人燕趙悲歌之士乎方今聖歴欽明天下樂業青<lb/>
雲浮洛榮光塞河西洎臨洮狄道北距飛狐陽原莫不<lb/>
浸仁沐義昭景飲醴而下官抱痛圜門含憤獄户一物<lb/>
之微有足悲者仰惟大王少垂明白則梧丘之魂不愧<lb/>
於沈首鵠亭之鬼無恨於灰骨不任肝膽之切敬因執<lb/>
事以聞<lb/>
　經濟類編卷五十二<lb/>
</p>
<p>
</p>
  </div>
</body>
</text>
</TEI>
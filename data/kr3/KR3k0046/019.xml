<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷十九</head> <lb/>
    <p>
<pb n="KR3k0046_WYG_019-1a"/>
欽定四庫全書<lb/>
　經濟類編卷十九<lb/>
　　　　　　　　　　　明　馮琦馮瑗　撰<lb/>
　宮掖類三<lb/>
　　宦官<hi>五十七則</hi>
漢黥布反時髙祖病甚惡見人卧禁中詔户者無得入<lb/>
羣臣羣臣絳灌等莫敢入十餘日噲乃排闥直入大臣<lb/>
隨之上獨枕一宦者卧噲等見上流涕曰始陛下與臣<lb/>
<pb n="KR3k0046_WYG_019-1b"/>
等起豐沛何其壮也今天下已定又何憊也且陛下病<lb/>
甚大臣震恐不見臣等計事顧獨與一宦者絶乎且陛<lb/>
下獨不見趙髙之事乎髙帝笑而起<lb/>
宦者趙同以數幸常害袁盎盎患之盎兄子種為常侍<lb/>
騎持節夾乗説盎曰君與闘廷辱之使其毁不用文帝<lb/>
出趙同參乗袁盎伏車前曰臣聞天子所與共六尺輿<lb/>
者皆天下豪英今漢雖乏人陛下奈何與刀鋸餘人載<lb/>
於是上笑下趙同趙同泣下車<lb/>
<pb n="KR3k0046_WYG_019-2a"/>
石顯字君房濟南人𢎞恭沛人也皆少坐法腐刑為中<lb/>
黄門以選為中尚書宣帝時任中書官恭明習法令故<lb/>
事善為請奏能稱其職恭為令顯為僕射元帝即位數<lb/>
年恭死顯代為中書令是時元帝被疾不親政事方隆<lb/>
好於音樂以顯乆典事中人無外黨精專可信任遂委<lb/>
以政事無大小因顯白决貴幸傾朝百僚皆敬事顯顯<lb/>
為人巧慧習事能探得人主微指内深賊持詭辯以中<lb/>
傷人忤恨睚眦輒被以危法初元中前將軍蕭望之及<lb/>
<pb n="KR3k0046_WYG_019-2b"/>
光禄大夫周堪宗正劉更生皆給事中望之領尚書事<lb/>
知顯專權邪辟建白以為尚書百官之本國家樞機冝<lb/>
以通明公正處之武帝游宴後庭故用宦者非古制也<lb/>
冝罷中書宦官應古不近刑人元帝不聼繇是大與顯<lb/>
忤後皆害焉望之自殺堪更生廢錮不得復進用後太<lb/>
中大夫張猛魏郡太守京房御史中丞陳咸待詔賈捐<lb/>
之皆甞奏封事或召見言顯短顯求索其辠房捐之弃<lb/>
市猛自殺於公車咸抵罪髠為城旦及鄭令蘇建得顯<lb/>
<pb n="KR3k0046_WYG_019-3a"/>
私書奏之後以它事論死自是公卿以下畏顯重足一<lb/>
迹顯與中書僕射牢梁少府五鹿充宗結為黨友諸附<lb/>
倚者皆得寵位民歌之曰牢邪石邪五鹿客邪印何纍<lb/>
纍綬若若邪言其兼官據勢也顯見左將軍馮奉世父<lb/>
子為公卿著名女又為昭儀在内顯心欲附之薦言昭<lb/>
儀兄謁者逡修敇冝侍帷幄天子召見欲以為侍中逡<lb/>
請間言事言顯顓權天子大怒罷逡歸郎官其後御史<lb/>
大夫缺羣臣皆舉逡兄大鴻臚野王行能第一天子以<lb/>
<pb n="KR3k0046_WYG_019-3b"/>
問顯顯曰九卿無出野王者然野王親昭儀兄臣恐後<lb/>
世必以陛下度越衆賢私後宫親以為三公上曰善吾<lb/>
不見是廼下詔嘉美野王廢而不用顯内自知擅權事<lb/>
柄在掌握恐天子一旦納用左右耳目有以間己廼時<lb/>
歸誠取一信以為驗顯常使至諸宫有所徴發顯先自<lb/>
白恐後漏盡宫門閉請使詔吏開門上許之顯故投夜<lb/>
還稱詔開門入後果有人上書告顯顓命矯詔開宫門<lb/>
天子聞之笑以其書示顯顯因泣曰陛下過私小臣屬<lb/>
<pb n="KR3k0046_WYG_019-4a"/>
任以事羣下無不嫉妬欲䧟害臣者類如此非一唯獨<lb/>
明主知之愚臣微賤誠不能以一軀稱快萬衆任天下<lb/>
之怨臣願歸樞機職受後宫掃除之役死無所恨唯陛<lb/>
下哀憐財幸以此全活小臣天子以為然而憐之數勞<lb/>
勉顯加厚賞賜及賂遺貲一萬萬初顯聞衆人匈匈言<lb/>
已殺前將軍蕭望之望之當世名儒顯恐天下學士姍<lb/>
已病之是時明經著節士瑯邪貢禹為諌大夫顯使人<lb/>
致意深自結納顯因薦禹天子歴位九卿至御史大夫<lb/>
<pb n="KR3k0046_WYG_019-4b"/>
禮事之甚備議者於是稱顯以為不妬譛望之矣顯之<lb/>
設變詐以自解免取信人主者皆此類也元帝晚節寢<lb/>
疾定陶恭王愛幸顯擁祐太子頗有力元帝崩成帝初<lb/>
即位遷顯為長信中太僕秩中二千石顯失倚離權數<lb/>
月丞相御史條奏顯舊惡及其黨牢梁陳順皆免官顯<lb/>
與妻子徙歸故郡憂懣不食道病死諸所交結以顯為<lb/>
官皆廢罷少府五鹿充宗左遷𤣥莵太守御史中丞伊<lb/>
嘉為鴈門都尉長安謡曰伊徙鴈鹿徙莬去牢與陳實<lb/>
<pb n="KR3k0046_WYG_019-5a"/>
無賈<lb/>
朱穆除宦官䟽　案漢故事中常侍參選士人建武以<lb/>
後乃悉用宦者自延平以來浸益貴盛假貂璫之飾處<lb/>
常伯之任天朝政事一更其手權傾海内寵貴無極子<lb/>
弟親戚竝荷榮任故放濫驕溢莫能禁禦凶狡無行之<lb/>
徒媚以求官恃執怙寵之軰漁食百姓窮破天下空竭<lb/>
小人愚臣以為可悉罷省遵復往初率由舊章更選海<lb/>
内清淳之士明逹國體者以補其處即陛下可為尭舜<lb/>
<pb n="KR3k0046_WYG_019-5b"/>
之君衆僚皆為稷契之臣兆庶黎萌蒙被聖化矣<lb/>
中常侍侯覧弟參為益州刺史累有贓罪暴虐一州明<lb/>
年楊秉劾奏參檻車徴詣廷尉參道自殺秉因奏覧及<lb/>
中常侍具瑗曰臣案國舊典宦䜿之官本在給使省闥<lb/>
司昏守夜而今猥受過寵執政操權其阿諛取容者則<lb/>
因公保舉以報私惠有忤逆於心者必求事中傷肆其<lb/>
㓙忿居法王公富擬國家飲食極餚饍僕妾盈紈素雖<lb/>
季氏專魯穣侯擅秦何以尚兹案中常侍侯覧弟參貪<lb/>
<pb n="KR3k0046_WYG_019-6a"/>
殘元惡自取禍㓕覽固知釁重必有自疑之意臣愚以<lb/>
為不冝復見親近昔懿公刑邴歜之父奪閻職之妻而<lb/>
使二人參乗卒有竹中之難春秋書之以為至戒蓋鄭<lb/>
詹来而國亂四佞放而衆服以此觀之容可近乎覽冝<lb/>
急屏斥投畀有虎若斯之人非恩所宥請免官送歸本<lb/>
郡<lb/>
順帝縱委宦官有識危心張綱常感激慨然嘆曰穢惡<lb/>
滿朝不能奮身出命掃國家之難雖生吾不願也退而<lb/>
<pb n="KR3k0046_WYG_019-6b"/>
上書曰詩曰不愆不忘率由舊章尋大漢初隆及中興<lb/>
之世文明二帝徳化尤盛觀其理為易循易見但恭儉<lb/>
守節約身尚徳而已中官常侍不過兩人近倖賞賜裁<lb/>
滿數金惜費重人故家給人足夷狄聞中國優冨任信<lb/>
道徳所以姦謀自消而和氣感應而頃者以来不遵舊<lb/>
典無功小人皆有官爵冨之驕之而復害之非愛人重<lb/>
器承天順道者也伏願陛下少留聖恩割損左右以奉<lb/>
天心<lb/>
<pb n="KR3k0046_WYG_019-7a"/>
靈帝時司𨽻校尉陽球奏誅王甫及子長樂少府萌沛<lb/>
相吉皆死獄中時連有災異郎中梁人審忠以為朱瑀<lb/>
等罪惡所感乃上書曰臣聞理國得賢則安失賢則危<lb/>
故舜有臣五人而天下理湯舉伊尹而不仁者逺陛下<lb/>
即位之初未能萬㡬皇太后念在撫育權時攝政故中<lb/>
常侍蘇康管覇應時誅殄太傅陳蕃大將軍竇武考其<lb/>
黨與志清朝政華容侯朱瑀知事覺露禍及其身遂興<lb/>
造逆謀作亂王室撞蹋省闥執奪璽綬廹脅陛下聚㑹<lb/>
<pb n="KR3k0046_WYG_019-7b"/>
羣臣離間骨肉母子之恩遂誅蕃武及尹勲等因共割<lb/>
裂城社自相封賞父子兄弟被蒙恩榮素所親厚布在<lb/>
州郡或登九列或據三司不惟禄重位尊之責而茍營<lb/>
私門多蓄財貨繕修笫舍連里竟巷盗取御水以作魚<lb/>
釣車馬服玩擬於天家羣公卿士杜口吞聲莫敢有言<lb/>
州郡牧守承順風㫖辟召選舉釋賢取愚故蟲蝗為之<lb/>
生夷㓂為之起天意憤盈積十餘年故頻嵗日食於上<lb/>
地震於下所以譴戒人主欲令覺悟誅鉏無狀昔高宗<lb/>
<pb n="KR3k0046_WYG_019-8a"/>
以雉雊之變故獲中興之功近者神祗啓悟陛下發赫<lb/>
斯之怒故王甫父子應時馘<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>路人士女莫不稱善若<lb/>
除父母之讐誠怪陛下復忍孽臣之類不悉殄滅昔秦<lb/>
信趙高以危其國吴使刑人身遘其禍虞公抱寳牽馬<lb/>
魯昭見逐乾侯以不用宫之竒子家駒以至滅辱今以<lb/>
不忍之恩赦夷族之罪姦謀一成悔亦何及臣為郎十<lb/>
五年皆耳目聞見瑀之所為誠皇天所不復赦願陛下<lb/>
留漏刻之聽裁省臣表掃滅醜類以荅天怒與瑀考騐<lb/>
<pb n="KR3k0046_WYG_019-8b"/>
有不如言願受湯鑊之誅妻子并徙以絶妄言之路<lb/>
傅爕抑中官䟽　臣聞天下之禍不由於外皆興於内<lb/>
是故虞舜升朝先除四㓙然後用十六相明惡人不去<lb/>
則善人無由進也今張角起於趙魏黄巾亂於六州此<lb/>
皆釁發蕭牆而禍延四海者也臣受戎任奉辭伐罪始<lb/>
到潁川戰無不克黄巾雖盛不足為廟堂憂也臣之所<lb/>
懼在於治水不自其源末流彌増其廣耳陛下仁徳寛<lb/>
容多所不忍故閹竪弄權忠臣不進誠使張角梟夷黄<lb/>
<pb n="KR3k0046_WYG_019-9a"/>
巾變服臣之所憂甫益深耳何者夫邪正之人不冝共<lb/>
國亦猶氷炭不可同器彼知正人之功顯而危亡之兆<lb/>
見皆將巧辭飾説共長虚偽夫孝子疑於屢至市虎成<lb/>
於三夫若不詳察真偽忠臣將復有杜郵之戮矣陛下<lb/>
宜思虞舜四罪之舉速行讒佞放殛之殊則善人思進<lb/>
姦凶自息臣聞忠臣之事君猶孝子之事父也子之事<lb/>
父焉得不盡其情使臣身備鈇鉞之戮陛下少用其言<lb/>
國之福也<lb/>
<pb n="KR3k0046_WYG_019-9b"/>
范曄宦者傳論　易曰天垂象聖人則之宦者四星在<lb/>
皇位之側故周禮置官亦備其數閽者守中門之禁寺<lb/>
人掌女宫之戒又云王之正内者五人月令仲冬閹尹<lb/>
審門閭謹房室詩之小雅亦有巷伯刺讒之篇然宦人<lb/>
之在王朝者其來舊矣將以其體非全氣情志專良通<lb/>
闗中人易以役養乎然而後世因之才任稍廣其能者<lb/>
則勃貂管蘇有功於楚晉景監繆賢著庸於奏趙及其<lb/>
弊也則竪刁亂齊伊戾祻宋漢興仍襲秦制置中常侍<lb/>
<pb n="KR3k0046_WYG_019-10a"/>
官然亦引用士人以參其選皆銀璫左貂給事殿省及<lb/>
高后稱制乃以張卿為大謁者出入卧内受宣詔命文<lb/>
官時有趙談北宫伯子頗見親倖至於孝武亦愛李延<lb/>
年帝數宴後庭或潜游離舘故請奏機事及以宦人主<lb/>
之至元帝之世史游為黄門令勤心納忠有所補益其<lb/>
後𢎞恭石顯以佞險自進卒有蕭周之禍損穢帝徳焉<lb/>
中興之初宦官悉用閹人不復雜調他士至永平中始<lb/>
置員數中常侍四人小黄門十人和帝即祚㓜弱而竇<lb/>
<pb n="KR3k0046_WYG_019-10b"/>
憲兄弟專揔威權内外臣僚莫由親接所與居者唯閹<lb/>
宦而已故鄭衆得專謀禁中終除大憝遂享分土之封<lb/>
超登宫卿之位於是中官始盛焉自明帝以後迄乎延<lb/>
平委用漸大而其員稍増中常侍至有十人小黄門二<lb/>
十人改以金璫右貂兼領卿署之軄鄧后以女主臨政<lb/>
而萬機殷逺朝臣國議無由叅斷帷幄稱制下令不出<lb/>
房闈之間不得不委用刑人寄之國命手握王爵口含<lb/>
天憲非復掖庭永巷之軄閨牖房闥之任也其後孫程<lb/>
<pb n="KR3k0046_WYG_019-11a"/>
定立順之功曹騰參建桓之策續以五侯合謀梁冀受<lb/>
鉞迹因公正恩固主心故中外服從上下屏氣或稱伊<lb/>
霍之勲無謝於往載或謂良平之畫復興於當今雖時<lb/>
有忠公而競見排斥舉動廻山海呼吸變霜露阿㫖曲<lb/>
求則寵光三族直情忤意則參夷五宗漢之綱紀大亂<lb/>
矣若夫高冠長劒紆朱懐金者布滿宫闈苴茅分虎南<lb/>
靣臣民者蓋以十數府署第館棊列於都鄙子弟支附<lb/>
過半於州國南金和寳氷紈霧縠之積盈牣珍藏嬙媛<lb/>
<pb n="KR3k0046_WYG_019-11b"/>
侍児歌童舞女之玩充備綺室狗馬飾彫文土木被緹<lb/>
繡皆剝割萌黎競恣奢欲構害明賢專樹黨類其有更<lb/>
相援引希附權彊者皆腐身熏子以自衒逹同弊相濟<lb/>
故其徒有繁敗國蠧政之事不可殫書所以海内嗟毒<lb/>
志士窮棲㓂劇緣間揺亂區夏雖忠良懐憤時或奮發<lb/>
而言出禍從旋見孥戮因復大考鉤黨轉相誣染凡稱<lb/>
善士莫不罹被災毒竇武何進位崇戚近乗九服之囂<lb/>
怨恊羣英之勢力而以疑留不斷至於殄敗斯亦運之<lb/>
<pb n="KR3k0046_WYG_019-12a"/>
極乎雖袁紹龔行芟夷無餘然以暴易亂亦何云及自<lb/>
曹騰説梁冀竟立昏弱魏武因之遂遷龜鼎所謂君以<lb/>
此始必以此終信乎其然矣<lb/>
宦者傳論　自古䘮大業絶宗禋者其所漸有由矣三<lb/>
代以嬖色取禍嬴氏以奢虐致災西京自外戚失祚東<lb/>
都縁閹尹傾國成敗之來先史啇之乆矣至于釁起宦<lb/>
夫其畧猶或可言何者刑餘之醜理謝全生聲榮無暉<lb/>
于門閥肌膚莫傳于來體推情未鍳其敝即事易以取<lb/>
<pb n="KR3k0046_WYG_019-12b"/>
信加漸染朝事頗識典物故少主慿謹舊之庸女君資<lb/>
出内之命顧訪無猜憚之心恩狎有可悦之色亦有忠<lb/>
厚平端懐術紏邪或敏才給對飾巧亂實或借譽貞良<lb/>
先時薦譽非直茍恣凶徳止于暴横而已然真邪並行<lb/>
情貌相越故能囬惑昏㓜迷瞀視聽蓋亦有其理焉詐<lb/>
利既滋朋徒日廣直臣抗議必漏先言之間至戚發憤<lb/>
方啟專奪之隙斯忠賢所以智屈社稷故其為墟易曰<lb/>
履霜堅氷至云所從來乆矣今迹其所以亦豈一朝一<lb/>
<pb n="KR3k0046_WYG_019-13a"/>
夕哉<lb/>
宦官良賀清儉退厚位至大長秋順帝詔九卿舉武猛<lb/>
賀獨無所薦順帝引問其故對曰臣生自草茅長于宫<lb/>
掖旣無知人之明又未嘗交加士類昔衛鞅因景監以<lb/>
見有識知其不終今得臣舉者匪榮伊辱固辭之<lb/>
晉慕容寳至黎陽遣其中黄門令趙思召慕容鍾來迎<lb/>
鍾本首議勸慕容徳稱尊號聞而惡之執思付獄馳使<lb/>
白狀徳謂其下曰卿等前以社稷大計勸吾攝政吾亦<lb/>
<pb n="KR3k0046_WYG_019-13b"/>
以嗣帝奔亡人神曠主故權順羣議以係衆望今天方<lb/>
悔禍嗣帝得還吾將具駕奉迎謝罪行闕然後角巾私<lb/>
第卿等以為何如其黄門侍郎張華進曰夫爭奪之世<lb/>
非雄才不振從横之時豈懦夫能濟陛下若蹈匹婦之<lb/>
仁捨天授之業威權一去則身首不保何退譲之有乎<lb/>
徳曰吾以古人逆取順守其道未足所以中路徘徊悵<lb/>
然未决耳慕輿護請馳問寳虚實徳流涕而遣之迺率<lb/>
壯士數百隨思而北因謀殺寳初寳遣思之后知徳攝<lb/>
<pb n="KR3k0046_WYG_019-14a"/>
位懼而北奔護至無所見執思而還徳以思閑習典故<lb/>
將任之思曰昔闗侯見重曹公猶不忘先主之恩思雖<lb/>
刑餘賤𨽻荷國寵靈犬馬有心而况人乎乞還就上以<lb/>
明徴節徳固留之思怒曰周室衰㣲晉鄭夹輔漢有七<lb/>
國之難實頼梁王殿下親則叔父位則上台不能率先<lb/>
羣后以匡王室而幸根本之傾為趙倫之事思雖無申<lb/>
胥哭秦之效猶慕君賓不生莾世徳怒斬之<lb/>
宋孝武時太宰義恭素畏戴法興等雖受遺輔政而引<lb/>
<pb n="KR3k0046_WYG_019-14b"/>
身避事由是政歸近習法興等專制朝權威行近逺詔<lb/>
敕皆出其手尚書事無大小咸取决焉義恭但守空名<lb/>
而已<lb/>
栁宗元晉文公問守原議　晉文公既受原於王難其<lb/>
守問寺人勃鞮以畀趙衰余謂守原政之大者也所以<lb/>
承天子樹覇功致命諸侯不冝謀及媟近以忝王命而<lb/>
晉君擇大任不公議於朝而私議於宫不慱謀於卿相<lb/>
而獨謀於寺人雖或衰之賢足以守國之政不為敗而<lb/>
<pb n="KR3k0046_WYG_019-15a"/>
賊賢失政之端由是滋矣况當其時不乏謀議之臣乎<lb/>
狐偃為謀臣先軫將中軍晉君䟽而不咨外而不求迺<lb/>
卒定於内竪其可以為法乎且晉君將襲齊桓之業以<lb/>
翼天子迺大志也然而齊桓任管仲以興進竪刁以敗<lb/>
則獲原啓疆適其始政所以觀視諸侯也而迺背其所<lb/>
以興跡其所以敗然而能覇諸侯者以土則大以力則<lb/>
彊以義則天子之冊也誠畏之矣烏能得其心服哉其<lb/>
後景監得以相衛鞅𢎞石得以殺望之誤之者晉文公<lb/>
<pb n="KR3k0046_WYG_019-15b"/>
也嗚呼得賢臣以守大邑則問非失問舉非失舉也然<lb/>
猶羞當時䧟後代如此况問與舉又兩失之者其何以<lb/>
救之哉余故著晉君之罪以附春秋許世子止晉趙盾<lb/>
之義<lb/>
唐睿宗時宦者閭興貴以事屬長安令李朝隱朝隱繫<lb/>
於獄帝聞之召見朝隱勞之曰卿為赤縣令能如此朕<lb/>
復何憂因御承天門集百官及諸州朝集使宣示以朝<lb/>
隱所為且下制稱宦官遇寛柔之代必弄威權朕覽前<lb/>
<pb n="KR3k0046_WYG_019-16a"/>
載每所嘆息能副朕意實在斯人可加一階為太中大<lb/>
夫<lb/>
初太宗定制内侍省不置三品官黄衣廪食守門傳命<lb/>
而已天后雖女主宦官亦不用事中宗時嬖倖猥多宦<lb/>
官七品以上至千餘人然衣緋者尚寡明皇在藩邸高<lb/>
力士傾心奉之及為太子奏為内給事至是以誅蕭岑<lb/>
功賞之是後宦官稍増至三千餘人除三品將軍者浸<lb/>
多緋紫至千餘人宦官之盛自此始高力士加驃騎大<lb/>
<pb n="KR3k0046_WYG_019-16b"/>
將軍力士承恩歳乆中外畏之太子亦呼之為兄諸王<lb/>
呼之為翁駙馬軰直謂之爺自李林甫安禄山軰皆因<lb/>
之以取將相其家富厚不貲於西京作寳夀寺寺鍾成<lb/>
力士作齋以慶之舉朝畢集擊鍾一杵施錢百緡有求<lb/>
媚者至二十杵少者不减十杵然性和謹少過善觀時<lb/>
俯仰不敢驕横故天子終親任之士大夫亦不疾惡也<lb/>
代宗優寵宦官奉使四方者不禁其求取嘗遣中使賜<lb/>
妃族還問所得頗少代宗不悦以為輕我命由是中使<lb/>
<pb n="KR3k0046_WYG_019-17a"/>
公求賂遺無所忌憚宰相常貯錢於閤中每賜一物宣<lb/>
一㫖無徒還者出使所歴州縣皆重載而歸徳宗素知<lb/>
其弊遣中使邵光超賜李希烈旌節希烈贈之僕馬及<lb/>
縑七百匹黄茗二百斤徳宗聞之怒杖光超六十而流<lb/>
之於是中使之未歸者皆濳弃所得於山谷雖與之莫<lb/>
敢受<lb/>
蕭復嘗言於徳宗曰宦官自艱難已來多為監軍恃恩<lb/>
縱横此屬但應掌宫掖之事不冝委以兵權國政徳宗<lb/>
<pb n="KR3k0046_WYG_019-17b"/>
不悦<lb/>
魚朝恩旣誅代宗不復使宦官典兵徳宗即位悉以禁<lb/>
兵委白志貞志貞得罪徳宗復以宦官竇文場代之從<lb/>
幸山南兩軍漸集徳宗還長安頗忌宿將握兵多者稍<lb/>
稍罷之以文場監神策軍始令宦官分典禁旅<lb/>
徳宗以左神策竇文場右神策霍<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>鳴皆為護軍中尉<lb/>
初徳宗置六統軍視六尚書以處節度使罷鎮者相承<lb/>
用麻紙寫制至是文場諷宰相比統軍降麻翰林學士<lb/>
<pb n="KR3k0046_WYG_019-18a"/>
鄭絪奏言故事惟封王命相用白麻今以命中尉不識<lb/>
陛下特以寵文場耶遂為著令也德宗乃謂文場曰武<lb/>
徳貞觀時中人不過員外將軍同正耳衣緋者無幾自<lb/>
輔國以來墮壊制度朕今用爾不謂無私若復以麻制<lb/>
宣告天下必謂爾脅我為之矣文場叩頭謝遂焚其麻<lb/>
命并統軍自今皆中書降勑是時竇霍勢傾中外藩鎮<lb/>
將帥多出神策軍臺省清要亦有出其門者矣<lb/>
義成監軍薛盈珍為徳宗所寵信欲奪節度使姚南仲<lb/>
<pb n="KR3k0046_WYG_019-18b"/>
軍政南仲不從由是有隙盈珍屢毁南仲於徳宗徳宗<lb/>
疑之盈珍又遣小吏程務盈乘驛誣奏南仲罪牙將曹<lb/>
文洽亦奏事長安知之晨夜兼行追及務盈於長安驛<lb/>
與之同宿中夜殺之沉盈珍表於厠中自作表雪南仲<lb/>
之寃且首專殺之罪亦作狀白南仲遂自殺明旦門不<lb/>
啓驛吏排之入得表狀於文洽屍傍徳宗聞而異之徴<lb/>
盈珍入朝南仲恐盈珍䜛之益深亦請入朝南仲至京<lb/>
師待罪於金吾詔釋之召見徳宗問盈珍擾卿耶對曰<lb/>
<pb n="KR3k0046_WYG_019-19a"/>
盈珍不擾臣但亂陛下法耳且天下如盈珍軰何可勝<lb/>
數雖使羊杜復生亦不能行愷悌之政成攻取之功也<lb/>
徳宗黙然竟不罪盈珍仍使掌機宻<lb/>
憲宗遣中使諭王承宗使遣薛昌朝還鎮承宗不奉詔<lb/>
制削奪其官爵以吐突承璀為神策河中等道行營兵<lb/>
馬使諸軍招討處置等使翰林學士白居易諌曰國家<lb/>
征伐當責成將帥近歳始以中使為監軍已非令典自<lb/>
古及今未有徴天下之兵專令中使統領者也今神策<lb/>
<pb n="KR3k0046_WYG_019-19b"/>
不置行營節度使則承璀乃制將又充諸軍招討使則<lb/>
都統也臣恐四方聞之必輕朝廷四夷聞之必笑中國<lb/>
陛下忍令後代相傳云以中官為制將都統自陛下始<lb/>
乎又恐諸道耻受指麾心既不齊功何由立且陛下念<lb/>
承璀勤勞貴之可也富之可也至於軍國權柄動闗理<lb/>
亂朝廷制度出自祖宗陛下寜忍狥彼之欲而自隳法<lb/>
制以損聖明乎度支使李元素鹽鐡使李鄘及許孟容<lb/>
李夷簡諌官孟簡吕元膺穆質獨孤郁等亦極言其不<lb/>
<pb n="KR3k0046_WYG_019-20a"/>
可上不得已削承璀四道兵馬使改處置為宣慰而已<lb/>
劉希光受羽林大將軍孫璹錢二萬緡為求方鎮事覺<lb/>
賜死事連知内侍省事吐突承璀出為淮南監軍憲宗<lb/>
問李絳朕出承璀何如對曰外人不意陛下遽能如是<lb/>
憲宗曰此家奴耳曏以其驅使之乆故假以恩私若有<lb/>
違犯朕去之輕如一毛耳<lb/>
五坊使敺百姓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>令崔發怒命擒入曵之詰之乃中使<lb/>
也敬宗怒收發繫御史臺是日發與諸囚立金鷄下忽<lb/>
<pb n="KR3k0046_WYG_019-20b"/>
有品官數十人執挺亂捶發破面折齒絶氣乃去數刻<lb/>
而蘇敬宗命復繫發於臺獄給事中李渤上言縣令不<lb/>
應曵中人中人不應敺御囚其罪一也然縣令所犯在<lb/>
赦前中人所犯在赦後中人横暴一至於此若不早正<lb/>
刑書臣恐四夷藩鎮聞之則慢易之心生矣諌議大夫<lb/>
張仲方上言略曰鴻恩將布於天下而不行御前霈澤<lb/>
徧被於昆蟲而獨遺崔發敬宗皆不聼李逢吉等從容<lb/>
言於敬宗曰崔發輙曵中人誠大不敬然其母年垂八<lb/>
<pb n="KR3k0046_WYG_019-21a"/>
十自發下獄積憂成疾陛下方以孝理天下此所冝矜<lb/>
念敬宗乃愍然即命中使釋其罪送歸家仍慰勞其母<lb/>
諌官言京兆尹崔元略以諸父事内常侍崔潭峻元略<lb/>
遷户部侍郎<lb/>
文宗患宦官彊盛憲宗敬宗弑逆之黨猶有在左右者<lb/>
中尉王守澄尤專横招權納賄文宗不能制嘗宻與翰<lb/>
林學士宋申錫言之申錫請漸除其偪文宗以申錫沉<lb/>
厚忠謹可倚以事以申錫同平章事<lb/>
<pb n="KR3k0046_WYG_019-21b"/>
文宗與宋申錫謀誅宦官申錫引吏部侍郎王璠為京<lb/>
兆尹以宻㫖論之璠泄其謀鄭注王守澄知之隂為之<lb/>
備文宗弟漳王湊賢有人望注令神策都虞候豆盧著<lb/>
誣告申錫謀立漳王文宗以為信然甚怒命守澄捕申<lb/>
錫親吏張全真等於禁中鞫之申錫罷為右庶子自宰<lb/>
相大臣無敢顯言其寃者獨京兆尹崔琯大理卿王正<lb/>
雅連上疏請出内獄付外廷覈實由是獄稍緩鄭注恐<lb/>
覆按詐覺乃勸守澄請止行貶黜貶漳王湊為巢縣公<lb/>
<pb n="KR3k0046_WYG_019-22a"/>
宋申錫為開州司馬申錫竟卒於貶所<lb/>
宋申錫獲罪宦官益横文宗外雖包容内不能堪李訓<lb/>
鄭注既得幸揣知上意訓因進講數以㣲言動文宗文<lb/>
宗見其才辨意訓可與謀大事且以訓注皆因王守澄<lb/>
以進冀宦官不之疑遂宻以誠告之訓注遂以誅宦官<lb/>
為己任二人相挟朝夕計議所言於上無不從聲勢烜<lb/>
爀注多在禁中或時休沐賓客填門賂遺山積外人但<lb/>
知訓注倚宦官擅作威福不知其與上有宻謀也<lb/>
<pb n="KR3k0046_WYG_019-22b"/>
王守澄葬於滻水鄭注奏請令内臣中尉以下盡集滻<lb/>
水送葬注因闔門令親兵斧之使無遺類訓與其黨謀<lb/>
如此事成則注專有其功不若先期誅宦者已而并注<lb/>
去之文宗御紫宸殿百官班定韓約奏稱左金吾聽事<lb/>
後石榴夜有甘露文宗先命宰相及兩省官詣左仗視<lb/>
之良乆而還訓奏臣與衆人驗之殆非真甘露文宗顧<lb/>
左右中尉仇士良魚志𢎞帥諸宦者往視之士良等至<lb/>
左仗視甘露風吹幕起見執兵者甚衆又聞兵仗聲士<lb/>
<pb n="KR3k0046_WYG_019-23a"/>
良等驚駭奔詣上告變訓見之遽呼金吾衛士上殿宦<lb/>
者曰事急矣請陛下還宫卽迎上扶升輿決殿後罘罳<lb/>
疾趨北出金吾兵已登殿羅立言帥京兆邏卒李孝本<lb/>
帥御史臺從人皆登殿縦擊宦官流血呼寃死傷者十<lb/>
餘人訓知事不濟脱走士良等命禁兵出閤門討賊涯<lb/>
等狼狽歩走兩省及金吾吏卒千餘人填門爭出門尋<lb/>
闔其不得出者六百餘人皆死士良等分兵閉宫門索<lb/>
諸司討賊黨諸司吏卒及民酤販在中者皆死死者又<lb/>
<pb n="KR3k0046_WYG_019-23b"/>
千餘人横尸流血狼籍塗地諸司印及圖籍帷幕器皿<lb/>
俱盡又遣騎各千餘出城追亡者王涯賈餗舒元輿等<lb/>
皆收繫斬之<lb/>
仇士良等使人齎宻敕授鳯翔監軍張仲清使斬鄭注<lb/>
滅其家自是天下事皆決於北司宰相行文書而已宦<lb/>
官氣益盛廹脅天子下視宰相陵暴朝士如草芥每延<lb/>
英議事士良等動引訓注折宰相鄭覃李石曰訓注誠<lb/>
為亂首但不知訓注始因何人得進宦者稍屈縉紳賴<lb/>
<pb n="KR3k0046_WYG_019-24a"/>
之<lb/>
昭義節度使劉從諫上表請王涯等罪名且言涯等儒<lb/>
生荷國榮寵咸欲保身全族安肯構逆若宰相實有異<lb/>
圖當委之有司正其刑典豈有内臣擅領甲兵恣行剽<lb/>
劫延及士庶横被殺傷臣謹當修飾封疆訓練士卒内<lb/>
為陛下心腹外為陛下藩垣如姦臣難制誓死以清君<lb/>
側加從諌檢討司徒<lb/>
劉從諌復上表譲官稱臣之所陳繫國大體可聽則涯<lb/>
<pb n="KR3k0046_WYG_019-24b"/>
等冝蒙湔洗不可聽則賞典不冝妄加安有死寃不伸<lb/>
而生者荷禄因暴揚仇士良等罪惡時士良等恣横朝<lb/>
臣日憂破家及從諫表至士良等憚之由是鄭覃李石<lb/>
粗能秉政天子倚之亦差以自彊<lb/>
文宗御紫宸殿宰相因奏事拜謝外間因訛言天子欲<lb/>
令宰相掌禁兵已拜恩矣由是中外復有猜阻人情忷<lb/>
忷士民不敢解衣寢者數日李石奏請召仇士良等面<lb/>
釋其疑文宗為召士良等出文宗及石等共諭釋之使<lb/>
<pb n="KR3k0046_WYG_019-25a"/>
毋疑懼然後事解<lb/>
李石承甘露之亂人情危懼宦官恣横忘身狥國故紀<lb/>
綱粗立仇士良深惡之濳遣盗殺之不果石懼累表稱<lb/>
疾辭位文宗深知其故而無如之何以石同平章事充<lb/>
荆南節度使<lb/>
文宗坐思政殿召當直學士周墀賜之酒因問曰朕可<lb/>
方前代何主對曰陛下堯舜之主也文宗曰朕豈敢比<lb/>
堯舜所以問卿者何如周赧漢獻耳墀驚曰彼亡國之<lb/>
<pb n="KR3k0046_WYG_019-25b"/>
主豈可比聖德文宗曰赧獻受制於彊諸侯今朕受制<lb/>
於家奴以此言之朕殆不如因泣下霑襟墀伏地流涕<lb/>
自是不復視朝<lb/>
開府儀同三司兼内謁者監仇士良請以開府䕃其子<lb/>
為千牛給事中李中敏判云開府階誠冝䕃子謁者監<lb/>
何由有兒士良慙恚<lb/>
宣宗召翰林學士韋澳託以論詩屏左右與之語曰近<lb/>
日外間謂内侍權勢何如對曰陛下威斷非前朝之比<lb/>
<pb n="KR3k0046_WYG_019-26a"/>
宣宗閉目揺首曰全未全未尚畏之在卿謂策將安出<lb/>
對曰若與外廷議之恐有大和之變不若就其中擇有<lb/>
才識者與之謀宣宗曰此乃末策朕已試之矣自衣黄<lb/>
衣緑至衣緋皆感恩纔衣紫則相與為一矣宣宗又嘗<lb/>
與令狐綯謀盡誅宦官綯恐濫及無辜宻奏曰但有罪<lb/>
勿捨有闕勿補自然漸耗至於盡矣宦者竊見其奏由<lb/>
是益與朝士相惡南北司如水火矣<lb/>
僖宗之為普王也小馬坊使田令孜有寵及即位遂擢<lb/>
<pb n="KR3k0046_WYG_019-26b"/>
為中尉上時年十四專事遊戯政事一委令孜呼為阿<lb/>
父令孜頗讀書多巧數招權納賄除官及賜緋紫皆不<lb/>
闗白於上每見嘗自備果食兩盤與僖宗相對飲㗖從<lb/>
容良乆而退僖宗與内園小兒狎昵賞賜樂工伎兒所<lb/>
費動以萬計府藏空竭令孜説僖宗籍兩市商旅寳貨<lb/>
悉輸内庫有陳訴者付京兆杖殺之宰相以下鉗口莫<lb/>
敢言<lb/>
僖宗日夕專與宦官同處議天下事待外臣殊踈薄左<lb/>
<pb n="KR3k0046_WYG_019-27a"/>
拾遺孟昭圖上䟽以為治安之代遐邇猶應同心多難<lb/>
之時中外尤當一體去冬車駕西幸不告南司遂使宰<lb/>
相僕射以下悉為賊所屠獨北司平善前夕黄頭軍作<lb/>
亂陛下獨與令孜敬瑄及諸内臣閉城登樓並不召王<lb/>
鐸已下及收朝臣入城儻羣臣不顧君上罪固當誅若<lb/>
陛下不恤群臣於義安在夫天下者高祖太宗之天下<lb/>
非北司之天下天子者四海九州之天子非北司之天<lb/>
子北司未必盡可信南司未必盡無用豈天子與宰相<lb/>
<pb n="KR3k0046_WYG_019-27b"/>
了無闗渉朝臣皆若路人如此恐收復之期尚勞宸慮<lb/>
尸禄之士得以宴安疏入令孜屏不奏矯詔貶昭圖嘉<lb/>
州司户遣人沉於蟇頥津聞者氣塞而莫敢言<lb/>
昭宗在藩邸素疾宦官及即位楊復恭恃援立功所為<lb/>
多不法昭宗意不平政事多謀於宰相孔緯復恭常乗<lb/>
肩輿至太極殿它日昭宗與宰相言及四方反者孔緯<lb/>
曰陛下左右有將反者况四方乎昭宗矍然問之緯指<lb/>
復恭曰復恭陛下家奴乃肩輿造前殿多養壯士為假<lb/>
<pb n="KR3k0046_WYG_019-28a"/>
子使典禁兵或為方鎮非反而何復恭曰子壯士欲以<lb/>
收士心衛國家豈反邪昭宗曰卿欲衛國家何不使姓<lb/>
李而姓楊乎復恭無以對<lb/>
初崔𦙍與昭宗宻謀盡誅宦官及宋道弼景務修死宦<lb/>
官益懼昭宗自華州還忽忽不樂多縱酒喜怒不常左<lb/>
右尤自危於是中尉劉季述王仲先等隂相與謀奉太<lb/>
子立之昭宗獵苑中夜醉歸手殺黄門侍女數人季述<lb/>
謂崔𦙍曰主上所為如是豈可理天下廢昏立明自古有<lb/>
<pb n="KR3k0046_WYG_019-28b"/>
之𦙍畏死不敢違宦官扶昭宗與后同輦嬪御侍從者<lb/>
纔十餘人適少陽院季述以銀檛畫地數上曰某時某<lb/>
事汝不從我言其罪一也如此數十不止乃手鎻其門<lb/>
鎔鐵錮之遣左軍副使李師䖍將兵圍之穴牆以通飲<lb/>
食季述等矯詔令太子嗣位以昭宗為太上皇進士李<lb/>
愚上韓建書略曰僕毎讀書見君臣父子之際有傷教<lb/>
害義者恨不得肆之市朝明公居近闗重鎮君父幽辱<lb/>
月餘坐視凶逆而忘勤王之舉僕所未論也僕竊計中<lb/>
<pb n="KR3k0046_WYG_019-29a"/>
朝輔弼雖有志而無權外鎮諸侯雖有權而無志惟明<lb/>
公忠義社稷是依不如馳檄四方諭以逆順軍聲一振<lb/>
則元凶破膽旬浹之間二豎之首傳於天下計無便於<lb/>
此者建不能用朱全忠在定州行營聞亂至大梁季述<lb/>
遣其養子希度請全忠許以唐社稷輸之天平節度副<lb/>
使李振獨曰王室有難此霸者之資也今公為唐桓文<lb/>
安危所屬季述一官豎耳乃敢囚廢天子公不能討何<lb/>
以復令諸侯且㓜主位定則天下之權盡歸宦官矣是<lb/>
<pb n="KR3k0046_WYG_019-29b"/>
以太阿之柄授人也全忠即囚希度遣振如京師孫德<lb/>
昭為左神策指揮使崔𦙍遣判官石戩説之曰自上皇<lb/>
幽閉中外大臣至於行間士卒孰不切齒今反者獨季<lb/>
述仲先耳公誠能誅此二人迎上皇復位則富貴窮一<lb/>
時忠義流千古茍狐疑不決則功落它人之手矣天復<lb/>
元年正月王仲先入朝至安福門孫徳昭擒斬之周承<lb/>
誨擒劉季述王彦範繼至為亂挺所斃薛齊偓赴井出<lb/>
而斬之滅四人之族<lb/>
<pb n="KR3k0046_WYG_019-30a"/>
昭宗悉以軍國事委崔𦙍毎奏事昭宗與之從容或至<lb/>
然燭官官畏之側目事無大小皆咨𦙍而後行𦙍志欲<lb/>
盡除之韓偓屢諌曰事禁太甚此軰亦不可全無恐其<lb/>
黨廹切更生他變𦙍不從昭宗獨召偓問曰敕使中為<lb/>
惡者如林何以處之對曰陛下不若擇其尤無良者數<lb/>
人明示其罪寘之於法然後撫諭其餘曰吾恐爾曹謂<lb/>
吾心有所貯自今可無疑矣乃擇其忠厚者使為之長<lb/>
其徒有善則奨之有罪則懲之咸自安矣今此曹在公<lb/>
<pb n="KR3k0046_WYG_019-30b"/>
私者以萬數豈可盡誅耶夫帝王之道當以重厚鎮之<lb/>
公正御之至於𤨏細機巧此機生則彼機應矣終不能<lb/>
成大功所謂理絲而棼之者也昭宗深以為然曰此事<lb/>
終以屬卿<lb/>
車駕入長安崔𦙍奏國初承平之時宦官不典兵豫政<lb/>
天寳以來宦官浸盛貞元之末分羽林衛為左右神策<lb/>
軍以便衛從始令宦官主之以二千人為定制自是參<lb/>
掌機宻奪百司權上下彌縫共為不法大則搆扇藩鎮<lb/>
<pb n="KR3k0046_WYG_019-31a"/>
傾危國家小則賣官鬻獄蠧害朝政王室衰亂職此之<lb/>
由不剪其根禍終不已請悉罷内諸司使其事務盡歸<lb/>
之省寺諸道監軍俱召還闕下昭宗從之是日全忠以<lb/>
兵驅宦官第五可範已下數百人於内侍省盡殺之寃<lb/>
號之聲徹於内外其出使外方者詔所在收捕誅之止<lb/>
留黄衣㓜弱者三十人以備灑掃自是宣傳詔命皆令<lb/>
宫人出入其兩軍内外八鎮兵悉屬六軍以崔𦙍兼判<lb/>
六軍十二衛事<lb/>
<pb n="KR3k0046_WYG_019-31b"/>
後梁晉王還晉陽王連歳出征凡軍府政事一委監軍<lb/>
使張承業承業勸課農桑畜積金榖收市兵馬徴租行<lb/>
法不寛貴戚由是軍城肅清饋餉不乏王或時須錢蒱<lb/>
慱及給使令人而承業靳之王乃置酒錢庫令其子繼<lb/>
岌為承業舞承業以寳帯及幣馬贈之王指錢積呼繼<lb/>
岌小名謂承業曰和哥乏錢七哥冝以錢積與之𢃄馬<lb/>
未為厚也承業曰郎君纒頭皆出承業俸禄此錢大王<lb/>
所以養戰士也承業不敢以公物為私禮王不悦慿酒<lb/>
<pb n="KR3k0046_WYG_019-32a"/>
以語侵之承業怒曰僕老敕使耳非為子孫計惜此庫<lb/>
錢所以佐王成霸業也不然王自取用之何問僕為不<lb/>
過財盡人散一無所成耳王怒顧李紹榮索劒承業起<lb/>
挽王衣泣曰僕受先王顧託之命誓為國家誅汴賊若<lb/>
以惜庫物死於王手僕下見先王無愧矣今日就王請<lb/>
死曹太夫人聞之遽令召王王入宫太夫人使人謝承<lb/>
業曰小兒忤特進適以笞之矣明日太夫人與王俱至<lb/>
承業第謝之未幾承制授承業開府儀同三司左衛上<lb/>
<pb n="KR3k0046_WYG_019-32b"/>
將軍燕國公承業固辭不受但稱唐官以至終身<lb/>
後唐洛陽宫殿宏䆳宦者欲上増廣嬪御詐言宫中夜<lb/>
見鬼物莊宗欲使符呪者禳之宦者曰臣昔逮事咸通<lb/>
乾符天子當是時六宫貴賤不減萬人今掖庭大半空<lb/>
虚故鬼物遊之耳莊宗乃命宦者王允平伶人景進采<lb/>
擇民間女子遠至太原幽鎮以充後庭不啻三千人不<lb/>
問所從來莊宗還自興唐載以牛車纍纍盈路張憲奏<lb/>
諸營婦女亡逸者千餘人慮扈從諸軍挾匿以行其實<lb/>
<pb n="KR3k0046_WYG_019-33a"/>
皆入宫矣<lb/>
莊宗苦溽暑於禁中擇高涼之所皆不稱㫖宦者因言<lb/>
臣見長安全盛時大明興慶宫樓觀以百數今日宅家<lb/>
曽無避暑之所莊宗乃命宫苑使王允平别建一樓以<lb/>
清暑然猶慮郭崇韜諌遣中使語之曰朕昔在河上與<lb/>
梁人相拒被甲乗馬親當矢石猶無此暑今居深宫之<lb/>
中而暑不可度柰何對曰陛下昔在河上勍敵未滅深<lb/>
念讎恥雖有盛暑不介聖懐今外患已除海内賔服故<lb/>
<pb n="KR3k0046_WYG_019-33b"/>
雖珍臺閑館猶覺鬰蒸也陛下儻不忘艱難之時則暑<lb/>
氣自消矣莊宗黙然宦者曰崇韜之笫無異皇居宜其<lb/>
不知至尊之熱也莊宗卒命允平營樓日役萬人所費<lb/>
巨萬<lb/>
南漢主以龔澄樞為左龍虎觀軍容使内太師軍國之<lb/>
事皆取决焉凡群臣有才能及進士狀頭或僧道可與<lb/>
談者皆先下蠶室然後得進亦有自宫以求進者亦有<lb/>
免死而宫者由是宦者近二萬人貴顯用事之人大抵<lb/>
<pb n="KR3k0046_WYG_019-34a"/>
皆官官也謂士人為門外人不得預事卒以此亡國<lb/>
宋太宗時張洎性險詖巧於將順尤善事宦官嘗引唐<lb/>
故事奏内供奉藍敏政為學士太宗曰此唐弊政朕安<lb/>
可踵覆轍卿言過矣洎慙而退未幾以病罷尋卒<lb/>
真宗時内侍江守恩擅取民田麥穗杖殺軍士獄成抵<lb/>
法太常愽士俞獻卿抗章論救坐貶帝嘗謂輔臣曰前<lb/>
代内臣恃恩恣横蠧政害物朕深以為戒故於班秩賜<lb/>
予不使過分有罪未嘗矜貸王旦等曰前代事跡昭然<lb/>
<pb n="KR3k0046_WYG_019-34b"/>
足為龜鑑陛下言及此社稷之福也<lb/>
禁内臣出使干預公事凡有干預州縣公事所在官吏<lb/>
不以聞並罪之<lb/>
英宗遣内侍王昭明等四人體量軍情治其詞訟有賞<lb/>
罸則與其帥議大事以聞各許歳乗驛奏事諫官吕誨<lb/>
言唐舉兵不利未有不自監軍者我朝因循未革奈何<lb/>
又増置此員其權與安撫使均矣乞罷之精選帥臣専<lb/>
制閫外之權傅堯俞趙瞻皆有論列不聽<lb/>
<pb n="KR3k0046_WYG_019-35a"/>
范祖禹論宦官䟽　臣聞書曰與治同道罔不興與亂<lb/>
同事罔不亡漢有天下四百年唐有天下三百年及其<lb/>
亡也皆由宦官相去五百餘年如循一軌蓋與亂同事<lb/>
未有不亡者也漢自元帝任用石顯委以政事殺蕭望<lb/>
之周堪而廢劉向等漢之基業壊於元帝東漢鄧后臨<lb/>
朝中官用事手握王爵口含天憲順帝以後五侯專朝<lb/>
桓帝靈帝之時十常侍擅天下子弟親黨割剝百姓毒<lb/>
流四海附之者寵及三族違之者滅及五宗大考黨獄<lb/>
<pb n="KR3k0046_WYG_019-35b"/>
夷戮天下名士於是黄巾賊起朝野崩離及袁紹誅宦<lb/>
官獻帝奔播困饑而曹操因之以簒漢唐自明皇使高<lb/>
力士決省章奏宦官始盛李林甫楊國忠等皆因力士<lb/>
以進唐亡之禍基於開元肅宗任李輔國末年寢疾輔<lb/>
國以兵劫遷明皇於西内殺張皇后及二王明皇以幽<lb/>
崩肅宗以駭没貴為天子上不保其父中不保其身下<lb/>
不保其妻子由用輔國一人而已代宗用程元振功臣<lb/>
畏讒吐蕃㓂䧟京師播遷於陜德宗用宦官分領神策<lb/>
<pb n="KR3k0046_WYG_019-36a"/>
禁兵其後天子由其所立唐室終以此亡憲宗服金丹<lb/>
躁忿為陳洪志所弑敬宗為劉克明所弑文宗欲討憲<lb/>
宗之賊謀泄仇士良殺四宰相及朝臣滅其族流血成<lb/>
渠朝廷半空文宗憂憤以至于没武宗以後皆由宦官<lb/>
所立僖宗呼田令孜為父天下大亂黄巢賊起播遷于<lb/>
蜀又幸興元楊復恭自稱定策國老呼昭宗為負心門<lb/>
生天子劉季述等廢昭宗於東内韓全誨等刧昭宗幸<lb/>
鳯翔於是崔胤誅中官而朱全忠劫遷昭宗遂弑之因<lb/>
<pb n="KR3k0046_WYG_019-36b"/>
以簒唐觀漢唐亡國之禍其酷如此後之人主豈可不<lb/>
以為刻肌刻骨之戒哉太宗時王繼恩有平蜀之功中<lb/>
書欲除宣徽使太宗曰朕讀前代書史不欲宦官預政<lb/>
事宣徽使執政之漸也宰相懇言繼恩有大功非此不<lb/>
足為賞太宗切責宰相等乃命學士别立宣政使之目<lb/>
以授繼恩布衣韓拱宸詣檢院上言繼恩功大賞薄太<lb/>
宗大怒以拱宸妖言惑衆杖脊黥面配流崖州太宗可<lb/>
謂深鍳前古而塞禍亂之源矣英宗服藥任守忠往來<lb/>
<pb n="KR3k0046_WYG_019-37a"/>
間構兩宫致慈聖太后與英宗不相悦言者劾奏其罪<lb/>
貶蘄州安置盡逐其黨然後慈聖英宗母子如初宫省<lb/>
清肅至熈寕元豐間内臣之中李憲王中正宋用臣三<lb/>
人者最為魁傑憲總兵熈河兼領三路中正總兵河東<lb/>
兼領四路其權勢震動内外自陜以西人不敢斥言憲<lb/>
名中正口勅募兵州郡不敢違師徒凍餓奔潰死亡最<lb/>
甚憲陳再舉之策以誘夏賊致永樂䧟没在熈河僣擬<lb/>
不法用臣興土木之役無時休息𣙜舟船置堆垜網市<lb/>
<pb n="KR3k0046_WYG_019-37b"/>
井之㣲利奪細民之衣食專事刻剥為國歛怨此三人<lb/>
者雖加誅未足以謝萬姓朝廷止從寛典量加廢黜唯<lb/>
憲獨死中正用臣猶存陛下近召内臣十人續又召數<lb/>
人而李憲王中正之子皆在其中又除押班二人帯御<lb/>
器械一人中外無不駭愕旣而聞二人以執政言其有<lb/>
過先罷三人以舍人繳詞頭且輟然前來指揮首違故<lb/>
事又李憲王中正之子既得入侍則中正用臣亦將進<lb/>
用人心不得不憂故臣敢極言之陛下與太皇太后同<lb/>
<pb n="KR3k0046_WYG_019-38a"/>
聽政之初外逐蔡確章惇吕惠卿等及羣小人故朝廷<lb/>
肅清内逐張清王中正宋用臣等及羣小人故宫禁肅<lb/>
清内外皆無凶人故天下安静臣歴觀近古内外肅清<lb/>
未有如今日也祖宗法度所以維持後世不可輕變陛<lb/>
下所以享南面之尊蒙已成之業四方萬里奔走而聽<lb/>
命者以朝廷公正天下心服也陛下何不慎守法度規<lb/>
矩増修德政使過於垂簾之時然後不失天下之望今<lb/>
未及進一賢行一善先驟用中官如此之盛四方聞之<lb/>
<pb n="KR3k0046_WYG_019-38b"/>
必以為政出宫掖無復綱紀如衰季之世豈不大失人<lb/>
心哉夫人心一失欲復收之甚難陛下若作一二事使<lb/>
中外悦服四方竦動則他日所為有順流之易人心先<lb/>
信故也若作一二事使中外憂疑四方解體他日雖有<lb/>
美意人已不信在前豈得使心服乎如此而望德業之<lb/>
光名譽之隆非臣之所知也今中官止是陛下左右給<lb/>
事使令臣雖至愚亦知其必未有害政之事然欲治外<lb/>
者必先治内欲治遠者必先治近是以明王慎選左右<lb/>
<pb n="KR3k0046_WYG_019-39a"/>
壬人堯舜畏之佞人孔子遠之恐其有損而不自覺也<lb/>
昔唐之時仇士良教其黨曰天子不可令閑常冝以奢<lb/>
靡娱其耳目使日新月盛無暇更及他事則吾軰可以<lb/>
得志慎勿使之讀書親近孺生彼見前代興亡心知憂<lb/>
懼則吾軰䟱斥矣士良以此固其權寵故能專恣二十<lb/>
餘年夫漢唐之事當今必無然以先帝天資英睿聖學<lb/>
高明可謂不世出之主而内外為小人所悮外興師旅<lb/>
内興百役先帝未嘗享太平之樂終以憂勤損壽凡不<lb/>
<pb n="KR3k0046_WYG_019-39b"/>
便民之事皆羣小所為而使先帝受天下之謗臣嘗痛<lb/>
之故不願陛下復近小人蓋以此也陛下誠能聽臣之<lb/>
言悉追罷除用内臣指揮未到者别與差遣已入者復<lb/>
授外官則中外之人稱誦聖徳萬口一辭以為至美乃<lb/>
可以解衆庶之惑洗陛下之謗此如反掌之易何難而不<lb/>
為哉自聞近日兩次指揮以來外議洶洶皆云大臣不<lb/>
能爭執䧟陛下於過舉臺諫之臣又皆畏避中人莫敢<lb/>
一言但恐陛下未之知耳若使知之必不為也臣侍經<lb/>
<pb n="KR3k0046_WYG_019-40a"/>
筵八年日望一日嵗望一嵗期陛下為令德之主唯恐<lb/>
有纎毫之失故不避違拂聖意數進苦切之言陛下毎<lb/>
留睿聽以臣愚直見知臣亦不量㣲力切以獻納自任<lb/>
今兹事體實繫朝政汚隆人情去就臣義均休戚榮辱<lb/>
不忍黙黙坐視敢冐死而獻其忠唯陛下裁察<lb/>
吴及論宦官養子䟽　臣聞書云官司相規工執藝事<lb/>
以諌臣不肖親逢寛仁之主為執法吏輙原刑罰之本<lb/>
願効愚𠂻惟陛下幸憐赦臣以畢其説竊惟前世肉刑<lb/>
<pb n="KR3k0046_WYG_019-40b"/>
之設斷肢體刻肌膚使終身不息以至屨賤踊貴有鼻<lb/>
者醜刑罰之濫廼如此漢文感緹縈之意謂刑者不可<lb/>
復屬雖欲改行為善其道無由故於肉刑易之以鞭笞<lb/>
曰斬左趾者笞五百劓者笞三百然已死而笞未止外<lb/>
有輕刑之譽内實殺人景帝益寛之僅有存者祖宗鍳<lb/>
既往之弊蠲除煩苛顧我細民愛同赤子始用折杖之<lb/>
法新天下之耳目兹蓋曠古聖賢思所未至一旦決而<lb/>
行之海㝢元元如被父母之教惠澤之厚淪於骨髄矣<lb/>
<pb n="KR3k0046_WYG_019-41a"/>
陛下至明如日廣覆如天高拱法宫深惻民隱何嘗不<lb/>
申飭羣吏親攬庶獄而疑讞屢報無不䝉生歴代用刑<lb/>
未嘗如本朝之清宜乎天報之以佳瑞錫之以純嘏陛<lb/>
下方當隆盛之際未享繼嗣之慶者臣竊惑焉臣聞天<lb/>
地之性人為貴王者之治故當上調隂陽下順萬物一<lb/>
蟲魚之細草木之㣲不當其冝則執政者有罪焉耳况<lb/>
乎肖方圓之貌禀精粹之靈乎夫其意者宦官太衆而<lb/>
陛下未寤也何則古者肉刑之一曰宫聖人除之所以<lb/>
<pb n="KR3k0046_WYG_019-41b"/>
重絶人之世今陛下不以為意使宦官之家競求它子<lb/>
勦絶人理希爵賞為門户之庇童㓜何罪䧟於刀鋸因<lb/>
而夭死者未易具數夫有疾而夭者治世所羞况無疾<lb/>
乎有罪而宫前王不忍况無罪乎臣又聞漢永平之際<lb/>
中常侍四員小黄門十人耳唐太宗定制無逾百員臣<lb/>
不敢遠引漢唐取必於當世請以祖宗近事較之陛下<lb/>
試觀祖宗時宦官凡幾何人今凡幾何人衆寡之差不<lb/>
待臣言而陛下可見臣愚以謂胎卵傷而鳯凰未至宦<lb/>
<pb n="KR3k0046_WYG_019-42a"/>
官盛而繼嗣未育伏望陛下順陽春施生之令濬發德<lb/>
音詔巖廊大臣詳為條禁進獻為宦官者一切權罷敢<lb/>
有擅宫童稚寘以重法沮者必謂權罷進獻則不足任<lb/>
使臣謂非不足也弊在掌典它務之過也陛下若令宦<lb/>
者兼領外事則雖多而不足如令專守中禁則雖少而<lb/>
有餘且宣傳詔㫖分幹職任則有外廷三班之臣在外<lb/>
何必區區於中人哉今三班使臣待闕都下率三二歳<lb/>
未能補吏至於出妻鬻子嗟怨道途和氣既傷亷隅都<lb/>
<pb n="KR3k0046_WYG_019-42b"/>
盡抑亦内臣侵牟員闕所致今既罷去進獻絶領他務<lb/>
姑可許養子得以為後但勿去其勢耳於内臣之計則<lb/>
不至傷恩於陛下之私則不為害物若然天心必應聖<lb/>
嗣必廣召福祥安宗廟之策無先於此孟子有言老吾<lb/>
老以及人之老㓜吾㓜以及人之㓜惟陛下留意不勝<lb/>
中外幸甚干冐旒扆隕越無地<lb/>
棟戬將果莊聚兵洮岷脇新附羗多叛歸之神宗遣内<lb/>
侍押班李憲乗驛往秦鳯熈河措置邉事詔諸將皆受<lb/>
<pb n="KR3k0046_WYG_019-43a"/>
節制御史彭汝礪等極論其不可且言鬼章之患小用<lb/>
憲之患大憲功不成其患小功成其患大章再上不聽<lb/>
中丞劉摯亦言陛下臨御以來分别邪正而元惡大憝<lb/>
猶有漏網宦者李憲貪功生事漁歛生民膏血興靈之<lb/>
役首違師期乃頓兵城蘭州遺患今日王中正將兵二<lb/>
十萬出河東逗遛違詔精兵勁騎死亡殆盡宋用臣董<lb/>
大功役侵陵官司誅求小民奪其衣食之路石得一領<lb/>
皇城司縱遣伺者飛書朝上則暮入狴犴朝士鄙民相<lb/>
<pb n="KR3k0046_WYG_019-43b"/>
顧以目者殆十年是四人者權勢烽熖張灼中外幸而<lb/>
先帝神武足以鎮壓不然其為禍豈減漢唐宦者哉侍<lb/>
御史林旦亦以為言詔並䧏官憲中正得一提舉宫觀<lb/>
用臣監太平州税務<lb/>
孝宗時擬以德壽宮提舉陳源帯淛西副總管給事中<lb/>
趙汝愚論駮以為不當帝諭宰臣曰汝愚言有理且可<lb/>
防㣲杜漸進呈太上亦以為然遂詔自今内侍不得兼<lb/>
兵職樞宻院遵守永為定制<lb/>
<pb n="KR3k0046_WYG_019-44a"/>
理宗時雨土洪天錫以其異為蒙力言隂陽君子小人<lb/>
之辨又言蜀中地震閩浙大水上下窮空遠近嗟怨獨<lb/>
貴戚臣閹享富貴耳舉天下窮且怨陛下能獨與數十<lb/>
人者共天下乎㑹吴民列愬宦官董宋臣奪其田天錫<lb/>
下其事有司而御前提舉所謂田屬御荘不當白臺儀<lb/>
鸞司亦牒常平天錫謂御史所以雪寃常平所以均役<lb/>
若中貴人得以控之則内外臺可廢猶為國有紀綱乎<lb/>
乃申劾宋臣併盧允升及言修内司止于供繕修比年<lb/>
<pb n="KR3k0046_WYG_019-44b"/>
動曰御前姦臓之老吏逃逋之兇渠一竄名其間則有<lb/>
司不得舉手狡者獻謀暴者助虐其展轉受害者皆良<lb/>
民也願毋使史臣書之曰内司之横自今始䟽六七上<lb/>
悉留中天錫遂去宗正寺丞趙崇嶓移書責丞相謝方<lb/>
叔不能正救而讒者又曰天錫之論方叔意也於是監<lb/>
察御史朱應元論罷方叔及參知政事徐清叟宋臣允<lb/>
升猶以為未快厚賂人上書力詆天錫方叔且乞誅之<lb/>
使天下明知宰相臺諌之去出自獨斷於内侍初無預<lb/>
<pb n="KR3k0046_WYG_019-45a"/>
焉於是方叔出提舉洞霄宫<lb/>
宋臣迎逢上意起梅堂芙蓉閣香蘭亭豪奪民田引倡<lb/>
優入宫招權納賄無所不至人以董閻羅目之監察御<lb/>
史洪天錫上䟽言天下之患三曰宦官外戚小人蓋指<lb/>
宋臣及謝堂厲文翁帝禆天錫易䟽欲自戒飭之天錫<lb/>
又言自古姦人雖慿怙其心未嘗不畏人主之知茍知<lb/>
之而止於戒飭則慿怙愈張不若未知之為愈也不報<lb/>
元李邦寜在宋為小黄門初從瀛國公入見世祖留給<lb/>
<pb n="KR3k0046_WYG_019-45b"/>
事内庭至是武宗欲以為江浙平章辭曰臣以閹腐餘<lb/>
命前朝赦而用之使承乏中㳙今陛下復欲置臣宰輔<lb/>
臣聞宰輔者佐天子共治天下者也奈何辱以寺人陛<lb/>
下縱不臣惜如天下後世何誠不敢奉詔帝大悦加大<lb/>
司徒遥授左丞相仍領太醫院事<lb/>
元順宗時宦者拜布哈托歡内侍太子外結吹斯絅驕<lb/>
恣不法御史傳公譲劾之忤太子意坐左遷陳祖仁乃<lb/>
上䟽太子言天下者祖宗之天下臺諌者祖宗之所建<lb/>
<pb n="KR3k0046_WYG_019-46a"/>
立顧以二豎之㣲而於天下之重臺諌之言一切不恤獨<lb/>
不念祖宗乎且殿下職在監國撫軍問安視饍而已予奪<lb/>
賞罰之權自在君父今方毓徳春宫反使諫臣結舌凶人<lb/>
肆志豈惟君父徒擁虚器天下蒼生亦將奚望䟽入太子<lb/>
怒令御史大夫婁逹實諭祖仁以托歡等初無是事御史<lb/>
紏言不實已與美除昔裕宗為太子凡事合奏者皆許啓<lb/>
聞非獨我今日也祖仁乃復上䟽言殿下所以全此二人<lb/>
者正縁不知其奸故也然舉朝知之在野知之天下知之<lb/>
<pb n="KR3k0046_WYG_019-46b"/>
獨殿下未知耳於是太子以其事聞二人皆辭退元主又<lb/>
令婁逹實諭㫖祖仁復上書言祖宗以天下傅之陛下今<lb/>
乃壊亂不可救藥雖曰天運使然亦刑賞不明之所致也<lb/>
區區二豎猶不能除况於大者願陛下顯斥二人勿令以<lb/>
辭退為名成其奸計使海内皆知陛下信賞必罰自二人<lb/>
始則將士亦必効力天下可全書奏帝大怒時御史李國<lb/>
鳯亦言二人當斥於是臺臣自婁逹實以下皆左遷而出<lb/>
祖仁于甘肅婁逹實遂與圖沁特穆爾逃於博囉特穆爾軍中<lb/>
<pb n="KR3k0046_WYG_019-47a"/>
　　嬖倖<hi>十九則</hi>
楚文王有疾告大夫曰筦饒犯我以義違我以禮與處<lb/>
不安不見不思然吾有得焉必以吾時爵之申侯伯吾<lb/>
所欲者勸我為之吾所樂者先我行之與處則安不見<lb/>
則思然吾有䘮焉必以吾時遣之大夫許諾乃爵筦饒<lb/>
以大夫贈申侯伯而行之申侯伯將之鄭王曰必戒之<lb/>
矣而為人也不仁而欲得人之政毋以之魯衛宋鄭不<lb/>
聽遂之鄭三年而得鄭國之政五月而鄭人殺之<lb/>
<pb n="KR3k0046_WYG_019-47b"/>
趙簡子與欒激遊將沈於河曰吾嘗好聲色矣而欒激<lb/>
致之吾嘗好宫室臺榭矣而欒激為之吾嘗好良馬善<lb/>
御矣而欒激求之今吾好士六年矣而欒激未嘗進一<lb/>
人是進吾過而黜吾善也<lb/>
魏王與龍陽君共船而釣龍陽君得十餘魚而涕下王<lb/>
曰有所不安乎如是何不相告也對曰臣無敢不安也<lb/>
王曰然則何為涕出曰臣為臣之所得魚也王曰何謂<lb/>
也對曰臣之所得魚也臣甚喜後得又益大今臣直欲<lb/>
<pb n="KR3k0046_WYG_019-48a"/>
棄臣前之所得矣今以臣之凶惡而得為王拂枕席今<lb/>
臣爵至人君走人於庭避人於途四海之内美亦甚多<lb/>
矣聞臣之得幸於王也必褰裳而趋大王臣亦猶曩臣<lb/>
之前所得魚也臣亦將棄矣臣安能無涕出乎魏王曰<lb/>
諾有是心也何不相告也於是布令於四境之内曰有<lb/>
敢言美人者族由是觀之近習之人其摯諂也固矣其<lb/>
自羃繫也完矣今由千里之外欲進美人所効者庸必<lb/>
得幸乎假之得幸庸必為我用乎而近習之人相與怨<lb/>
<pb n="KR3k0046_WYG_019-48b"/>
我見有禍未見有福見有怨未見有德非用智之術也<lb/>
江乙説於安陵君曰君無咫尺之功骨肉之親處尊位<lb/>
受厚禄一國之衆見君莫不歛袵而拜撫委而服何以<lb/>
也曰王過舉以色不然無以至此江乙曰以財交者財<lb/>
盡而交絶以色交者華落而愛渝是以嬖色不敝席寵<lb/>
臣不敝軒今君擅楚國之勢而無以自結於王竊為君<lb/>
危之安陵君曰然則奈何願君必請從死以身為殉如<lb/>
是必長得重於楚國曰謹受令三年而弗言江乙復見<lb/>
<pb n="KR3k0046_WYG_019-49a"/>
曰臣所為君道至今未効君不用臣之計臣請不敢復<lb/>
見矣安陵君曰不敢忘先生之言未得間也於是楚王<lb/>
游於雲夢結駟千乗旌旗蔽天野火之起也若雲蜺兕<lb/>
虎嘷之聲若雷霆有狂兕<graphic n="KR2040" url="https://raw.githubusercontent.com/kanripo/KR-Gaiji/master/images/KR2040.png" mimeType="image/png"/>車依輪而至王親引弓而<lb/>
射一發而殪王抽旃旄而抑兕首仰天而笑曰樂矣今<lb/>
日之逰也寡人萬歳千秋之後誰與樂此矣安陵君泣<lb/>
數行下而進曰臣入則編席出則陪乗大王萬歳千秋<lb/>
之後願得以身試黄泉蓐螻蟻又何如得此樂而樂之<lb/>
<pb n="KR3k0046_WYG_019-49b"/>
王大悦乃封壇為安陵君君子聞之曰江乙可謂善謀<lb/>
安陵君可謂知時矣<lb/>
荘辛謂楚㐮王曰君王左州侯右夏侯輦從鄢陵君與<lb/>
夀陵君專淫逸侈靡不顧國政郢都必危矣㐮王曰先<lb/>
生老悖乎將以為楚國妖祥乎荘辛曰臣誠見其必然<lb/>
者也非敢以為國妖祥也君王卒幸四子者不衰楚國<lb/>
必亡矣臣請避於趙淹留以觀之荘辛去之趙留五月<lb/>
秦果舉鄢郢巫上蔡陳之地襄王流揜於城陽於是使<lb/>
<pb n="KR3k0046_WYG_019-50a"/>
人發騶徴荘辛於趙荘辛曰諾荘辛至襄王曰寡人不<lb/>
能用先生之言今事至於此為之奈何荘辛對曰臣聞<lb/>
鄙語曰見兎而顧犬未為晚也亡羊而補牢未為遲也<lb/>
臣聞昔湯武以百里昌桀紂以天下亡今楚國雖小絶<lb/>
長續短猶以數千里豈特百里哉王獨不見夫蜻蛉乎六足<lb/>
四翼飛翔乎天地之間俛啄蚊䖟而食之仰承甘露而飲之<lb/>
自以為無患與人無争也不知夫五尺童子方將調飴膠絲<lb/>
加已乎四仞之上而下為螻蟻食也夫蜻蛉其小者也黄<lb/>
<pb n="KR3k0046_WYG_019-50b"/>
雀因是以俯噣白粒仰栖茂樹鼓翅奮翼自以為無患<lb/>
與人無争也不知夫公子王孫左挾彈右攝丸將加已<lb/>
乎十仞之上以其類為招晝遊乎茂樹夕調乎酸醎倐<lb/>
忽之間墜於公子之手夫黄雀其小者也黄鵠因是以游<lb/>
乎江海淹乎大沼俯噣䱧鯉仰囓䔖衡奮其六翮而凌<lb/>
清風飄揺乎高翔自以為無患與人無争也不知夫射<lb/>
者方將修其碆盧治其矰繳將加已乎百仞之上被㔋<lb/>
磻引㣲繳折清風而隕矣故晝游乎江河夕調乎鼎鼐<lb/>
<pb n="KR3k0046_WYG_019-51a"/>
夫黄鵠其小者也蔡靈侯之事因是以南游乎高陂北<lb/>
陵乎巫山飲茹溪流食湘波之魚左抱㓜妾右擁嬖女<lb/>
與之馳騁乎高蔡之中而不以國家為事不知夫子發<lb/>
方受命乎靈王繫已以朱絲而見之也蔡靈侯之事其小<lb/>
者也君王之事因是以左州侯右夏侯輦從鄢陵君與<lb/>
夀陵君飯封禄之粟而載方府之金與之馳騁乎雲夢<lb/>
之中而不以天下國家為事而不知夫穰侯方受命乎<lb/>
秦王填黽塞之内而投已乎黽塞之外襄王聞之顔色<lb/>
<pb n="KR3k0046_WYG_019-51b"/>
變怍身體戰慄於是乃以執珪而授之為陽陵君與淮<lb/>
北之地<lb/>
客見趙王曰臣聞王之使人買馬也有之乎王曰有之<lb/>
何故至今不遣王曰未得買馬之工也對曰王何不遣<lb/>
建信君乎王曰建信君有國事又不知相馬曰王何不<lb/>
遣紀姬乎王曰紀姬婦人也不知相馬對曰買馬而善<lb/>
何補於國王曰無補於國買馬而惡何危於國王曰無<lb/>
危於國對曰然則買馬善而若惡皆無危補於國然而<lb/>
<pb n="KR3k0046_WYG_019-52a"/>
王之買馬也必將待工今治天下舉錯非也國家為虚<lb/>
戾而社稷不血食然而王不待工而與建信君何也趙<lb/>
王未之應也客曰燕郭之法有所謂桑雍者王知之乎<lb/>
王曰未之聞也所謂桑雍者便辟左右之人及夫人優<lb/>
愛孺子也此皆能乗王之醉昏而求所欲於王者也是<lb/>
能得之於内則大臣為之枉法於外矣故日月暉於外<lb/>
其賊在於内謹備其所憎而禍在於所愛<lb/>
或謂建信君曰君之所以事王者色也蓇之所以事王<lb/>
<pb n="KR3k0046_WYG_019-52b"/>
者智也色老而衰智老而多以日多之智而逐衰惡之<lb/>
色君必困矣建信君曰奈何曰並驥而走者五里而罷<lb/>
乗驥而御之不倦而取道多君令蓇乗獨斷之車御獨<lb/>
斷之勢以居邯鄲令之内治國事外刺諸侯則蓇之事<lb/>
有不言者矣君因言王而重責之蓇之軸令折矣建信<lb/>
君再拜受命入言於王厚任蓇以事而重責之未期年<lb/>
而蓇亡走矣<lb/>
王嘉日食論董賢封事　臣聞咎繇戒帝舜曰亡傲佚<lb/>
<pb n="KR3k0046_WYG_019-53a"/>
欲有國兢兢業業一日二日萬幾箕子戒武王曰臣亡<lb/>
有作威作福亡有玉食臣之有作威作福玉食害于而家<lb/>
凶于而國人用側頗辟民用僭慝言如此則逆尊卑之<lb/>
序亂隂陽之統而害及王者其國極危國人傾仄不正<lb/>
民用僭差不壹此君不由法度上下失序之敗也武王<lb/>
躬履此道隆至成康自是以後縱心恣欲法度陵遲至<lb/>
於臣弑君子弑父父子至親失禮患生何况異姓之臣<lb/>
孔子曰道千乗之國敬事而信節用而愛人使民以時<lb/>
<pb n="KR3k0046_WYG_019-53b"/>
孝文皇帝備行此道海内蒙恩為漢太宗孝宣皇帝賞<lb/>
罰信明施與有節記人之功忽於小過以致治平孝元<lb/>
皇帝奉承大業温恭少欲都内錢四十萬萬水衡錢二<lb/>
十五萬萬少府錢十八萬萬嘗幸上林後宫馮貴人從<lb/>
臨獸圈猛獸驚出貴人前當之元帝嘉美其義賜錢五<lb/>
萬掖庭見親有加賞賜屬其人勿衆謝示平惡偏重失<lb/>
人心賞賜節約是時外戚貲千萬者少耳故少府水衡<lb/>
見錢多也雖遭初元永光凶年饑饉加有西羗之變外<lb/>
<pb n="KR3k0046_WYG_019-54a"/>
奉師旅内振貧民終無傾危之憂以府藏内充實也孝<lb/>
成皇帝時諌臣多言燕出之害及女寵專愛耽於酒色<lb/>
損德傷年其言甚切然終不怨怒也寵臣淳于長張放<lb/>
史育育數貶退家貲不滿千萬放斥逐就國長搒死於<lb/>
獄不以私愛害公義故雖多内譏朝廷安平傳業陛下<lb/>
陛下在國之時好詩書上節儉徴來所過道上稱誦德<lb/>
美此天下所以囘心也初即位易帷帳去錦繡乗輿席<lb/>
縁綈繒而已共皇寢廟比比當作憂閔元元惟用度不<lb/>
<pb n="KR3k0046_WYG_019-54b"/>
足以義割恩輙且止息今始作治而駙馬都尉董賢亦<lb/>
起宫寺上林中又為賢治大第開門鄉北闕引王渠灌<lb/>
園池使者護作賞賜吏卒甚於治宗廟賢母病長安厨<lb/>
給祠具道中過者皆飲食為賢治器器成奏御廼行或<lb/>
物好特賜其工自貢獻宗廟三宫猶不至此賢家有賔<lb/>
婚及見親諸官並共賜及蒼頭奴婢人十萬錢使者護<lb/>
視發取市物百賈震動道路讙譁羣臣惶惑詔書罷苑<lb/>
而以賜賢二千餘頃均田之制從此堕壊奢僭放縱變<lb/>
<pb n="KR3k0046_WYG_019-55a"/>
亂隂陽災異衆多百姓訛言持籌相驚被髪徒跣而走<lb/>
乗馬者馳夭惑其意不能自止或以為籌者策失之戒<lb/>
也陛下素仁智慎事今而有此大譏孔子曰危而不持<lb/>
顛而不扶則將安用彼相矣臣嘉幸得備位竊内悲傷<lb/>
不能通愚忠之信身死有益於國不敢自惜惟陛下慎<lb/>
已之所獨鄉察衆人之所共疑往者寵臣鄧通韓嫣驕<lb/>
貴失度逸豫無厭小人不勝情欲卒䧟罪辜亂國亡軀<lb/>
不終其禄所謂愛之適足以害之者也宜深覽前世以<lb/>
<pb n="KR3k0046_WYG_019-55b"/>
節賢寵全安其命<lb/>
再論董賢封事　臣聞爵禄土地天之有也書云天命<lb/>
有德五服五章哉王者代天爵人尤宜慎之裂地而封<lb/>
不得其宜則衆庶不服感動隂陽其害疾自深今聖體<lb/>
乆不平此臣嘉所内懼也高安侯賢佞幸之臣陛下傾<lb/>
爵位以貴之殫貨財以富之損至尊以寵之主威已黜<lb/>
府藏已竭惟恐不足財皆民力所為孝文皇帝欲起露<lb/>
臺重百金之費克已不作今賢散公賦以施私惠一家<lb/>
<pb n="KR3k0046_WYG_019-56a"/>
至受千金往古以來貴臣未嘗有此流聞四方皆同怨<lb/>
之里諺曰千人所指無病而死臣常為之寒心今太皇<lb/>
太后以永信太后遺詔詔丞相御史益賢户賜三侯國<lb/>
臣嘉竊惑山崩地動日食於三朝皆隂侵陽之戒也前<lb/>
賢已再封晏啇再増田業縁私横求恩已過厚求索自<lb/>
恣不知厭足甚傷尊尊之義不可以示天下為害痛矣<lb/>
臣驕侵罔隂陽失節氣感相動害及身體陛下寢疾乆<lb/>
不平繼嗣未立宜思正萬事順天人之心以求福祐奈<lb/>
<pb n="KR3k0046_WYG_019-56b"/>
何輕身肆意不念高祖之勤苦垂立制度欲傳之於無<lb/>
窮哉孝經曰天子有爭臣七人雖無道不失其天下臣<lb/>
謹封上詔書不敢露見非愛死而不自法恐天下聞之<lb/>
故不敢自劾愚戇數犯忌諱惟陛下省察<lb/>
哀帝時侍中董賢方貴上使中黄門發武庫兵前後十<lb/>
軰送董賢及上乳母王阿舍母將隆奏言　武庫兵器<lb/>
天下公用國家武備繕治造作皆度大司農錢大司農<lb/>
錢自乗輿不以給共養共養勞賜壹出少府蓋不以本<lb/>
<pb n="KR3k0046_WYG_019-57a"/>
藏給末用不以民力共浮費别公私示正路也古者諸<lb/>
侯方伯得顓征伐廼賜斧鉞漢家邉吏職在距㓂亦賜<lb/>
武庫兵皆任其事然後蒙之春秋之誼家不藏甲所以<lb/>
抑臣威損私力也今賢等便僻弄臣私恩微妾而以天<lb/>
下公用給其私門契國威器共其家備民力分於弄臣<lb/>
武兵設於微妾建立非宜以廣驕僣非所以示四方也<lb/>
孔子曰奚取於三家之堂臣請收還武庫<lb/>
沈約恩倖傳論　夫君子小人類物之通稱蹈道則為君<lb/>
<pb n="KR3k0046_WYG_019-57b"/>
子違之則為小人屠釣卑事也板築賤役也太公起為<lb/>
周師傅説去為殷相非論公侯之世鼎食之資明敡幽<lb/>
仄唯才是與逮於二漢兹道未革胡廣累世農夫伯始<lb/>
致位公相黄憲牛毉之子叔度名動京師且士子居朝<lb/>
咸有職業雖七葉珥貂見崇西漢而侍中身奉奏事又<lb/>
分掌御服東方朔為黄門侍郎執㦸殿下郡縣掾吏並<lb/>
出豪家負戈宿衛皆由勢族若非晚代分為二塗者也<lb/>
漢末䘮亂魏武始基軍中倉卒權立九品蓋以論人才<lb/>
<pb n="KR3k0046_WYG_019-58a"/>
優劣非謂世族高卑因此相沿遂為成法自漢至晉莫<lb/>
之能改州都郡正以才品人而舉世人才升降蓋寡徒<lb/>
以慿藉世資用相陵駕都正俗士斟酌時宜品目少多<lb/>
随事俯仰劉毅所云下品無高門上品無賤族者也歳<lb/>
月遷譌斯風漸篤凡厥衣冠莫非二品自此以還遂成<lb/>
卑庶周漢之道以智役愚臺𨽻參差用成等級魏晉以<lb/>
來以貴役賤士庶之科較然有辨夫人君南面九重奥<lb/>
絶陪奉朝夕義隔卿士堦闥之任宜有司存既而恩以<lb/>
<pb n="KR3k0046_WYG_019-58b"/>
倖生信由恩固無可憚之<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>有易親之色孝建秦始主<lb/>
威獨運空置百司權不外假而刑政紏雜理難遍通耳<lb/>
目所寄事歸近習賞罰之要是謂國權出納王命由其<lb/>
掌握於是方塗結軌輻湊同奔人主謂其身卑位薄以<lb/>
為權不得重曽不知䑕慿社貴狐藉虎威外無逼主之<lb/>
嫌内有専用之功勢傾天下未之或悟挾朋樹黨政以<lb/>
賄成鈇鉞創痏構於牀笫之曲服冕乗軒出於言笑之<lb/>
下南金北毳來悉方艚素縑丹珀至皆兼兩西京許史<lb/>
<pb n="KR3k0046_WYG_019-59a"/>
蓋不足云晉朝王石未或能比及太宗晩運慮經盛衰<lb/>
權倖之徒慴憚宗戚欲使㓜主孤立永竊國權構造同<lb/>
異興樹禍隙帝弟宗王相繼屠勦民忘宋德雖非一塗<lb/>
寳祚夙傾實由於此嗚呼漢書有恩澤侯表又有佞倖<lb/>
傳今采其名列以為恩倖篇云<lb/>
北齊侍中尚書和士開為世祖所親狎出入卧内無復<lb/>
期度遂得幸於胡后及世祖殂齊主以士開受顧託深<lb/>
委任之威權益盛與婁定遠等八人俱用事時號八貴<lb/>
<pb n="KR3k0046_WYG_019-59b"/>
太尉趙郡王叡等皆言於齊王請出士開為外任㑹胡<lb/>
太后觴朝貴於前殿叡面陳士開罪失云士開先帝弄<lb/>
臣城狐社䑕受納貨賂穢亂宫掖臣等義無杜口冐死<lb/>
陳之太后不聽<lb/>
侍中江斆為都官尚書中書舍人紀僧真得幸於武帝<lb/>
容表有士風請於武帝曰臣出自本縣武吏<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>逢聖時<lb/>
階榮至此為兒昏得荀昭光女即時無復所須唯就陛<lb/>
下乞作士大夫武帝曰此由江斆謝瀹我不得措意可<lb/>
<pb n="KR3k0046_WYG_019-60a"/>
自詣之僧真承㫖詣斆登榻坐定斆顧命左右曰移吾<lb/>
牀遠客僧真䘮氣而退告武帝曰士大夫故非天子所<lb/>
命<lb/>
唐武后以蘇良嗣為左相良嗣遇僧懐義於朝堂懐義<lb/>
偃蹇不為禮良嗣大怒命左右捽曵批其頰數十懐義<lb/>
訴於太后太后曰阿師當於北門出入南衙宰相所往<lb/>
來勿犯也太后託言懐義有巧思故使入禁營造補闕<lb/>
王求禮上表以為太宗時有羅黒黒善彈琵琶太宗閹<lb/>
<pb n="KR3k0046_WYG_019-60b"/>
為給使使教宫人陛下若以懐義有巧性欲宫中驅使<lb/>
者臣請閹之庶不亂宫闈表寢不出<lb/>
明皇將幸東都以宋璟為西京留守令馳驛詣闕遣内<lb/>
侍楊思朂迎之璟風度凝遠人莫測其際在塗竟不與<lb/>
思朂交言思朂素貴幸歸訴於明皇明皇嗟歎良乆益<lb/>
重璟<lb/>
開府王毛仲與龍武將軍葛福順為昏毛仲為明皇所<lb/>
信任言無不從故北門諸將多附之進退唯其指使吏<lb/>
<pb n="KR3k0046_WYG_019-61a"/>
部侍郎齊澣乗間言於明皇曰福順典禁兵不宜與毛<lb/>
仲為昏毛仲小人寵過則生姦不早為之恐後成患明<lb/>
皇悦曰知卿忠誠朕徐思其冝<lb/>
王毛仲恃寵驕恣日甚明皇毎優容之毛仲求兵部尚<lb/>
書不得怏怏形於辭色明皇由是不悦是時明皇頗寵<lb/>
任宦官往往為三品將軍門施<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>㦸奉使過諸州官吏<lb/>
奉之惟恐不及楊思朂高力士尤貴幸思朂屢將兵征<lb/>
討力士常居中侍衛而毛仲視宦官貴近者若無人力<lb/>
<pb n="KR3k0046_WYG_019-61b"/>
士等皆害其寵而未敢言㑹毛仲妻産子明皇命力士<lb/>
賜之酒饌金帛甚厚且授其兒五品官力士還明皇問<lb/>
毛仲喜乎對曰毛仲抱其繦中兒示臣曰此兒豈不堪<lb/>
作三品邪明皇大怒曰昔誅韋氏此賊心持兩端朕不<lb/>
欲言之今日乃敢以赤子怨我下制述毛仲不忠怨望<lb/>
貶瀼州别駕行至永州追賜死自是宦官勢益盛高力<lb/>
士尤為上所信<lb/>
宣宗時教坊使祝漢貞滑稽敏給寵冠諸優一日抵掌<lb/>
<pb n="KR3k0046_WYG_019-62a"/>
詼諧頗及外事上正色謂曰我畜養尒曹止供戯笑耳<lb/>
豈得輙預朝政邪㑹其子坐贓流之樂工羅程善琵琶<lb/>
有寵殺人繫獄衆工為請曰程負陛下萬死然臣等惜<lb/>
其絶藝不復得奉宴遊矣上曰汝曹所惜者羅程藝朕<lb/>
所惜者高祖太宗法竟杖殺之<lb/>
李可及有寵於懿宗嘗為子娶婦懿宗賜之酒二銀壷<lb/>
啓之無酒而中實右軍中尉西門季𤣥屢以為言懿宗<lb/>
不聽可及嘗大受賜物載以官車季𤣥謂曰汝它日破<lb/>
<pb n="KR3k0046_WYG_019-62b"/>
家此物復應以官車載還非為受賜徒煩牛足耳及流<lb/>
嶺男籍没其家果如季𤣥言<lb/>
後唐荘宗㓜善音律故伶人多有寵常侍左右莊宗或<lb/>
自傅粉墨與優人共戯於庭以悦劉夫人優名謂之李<lb/>
天下嘗因為優自呼曰李天下李天下優人敬新磨遽<lb/>
前批其頰莊宗失色群優亦駭愕新磨徐曰理天下者<lb/>
只有一人尚誰呼邪莊宗悦厚賜之莊宗嘗畋於中牟<lb/>
踐民稼中牟令當馬前諌曰陛下為民父母奈何毁其<lb/>
<pb n="KR3k0046_WYG_019-63a"/>
所食使轉死溝壑乎莊宗怒叱去將殺之敬新磨追擒<lb/>
至馬前責之曰汝為縣令獨不知吾天子好獵邪奈何<lb/>
縱民耕種以妨吾天子之馳騁乎汝罪當死因請行刑<lb/>
荘宗笑而釋之諸伶出入宫掖侮弄縉紳羣臣憤疾莫<lb/>
敢出氣亦有反相附託以希恩澤者四方藩鎮争以貨<lb/>
賂結之其尤蠧政害人者景進為之首<lb/>
　<lb/>
　<lb/>
<pb n="KR3k0046_WYG_019-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編巻十九<lb/>
</p>
<p>
</p>
  </div>
</body>
</text>
</TEI>
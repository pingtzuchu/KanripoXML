<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷九十六</head> <lb/>
    <p>
<pb n="KR3k0046_WYG_096-1a"/>
欽定四庫全書<lb/>
　經濟類編卷九十六<lb/>
　　　　　　　　　　　明　馮琦馮瑗　撰<lb/>
　道術類三<lb/>
　　老莊<hi>四則</hi>
漢劉安道應訓　太清問於無窮曰子知道乎無窮曰<lb/>
吾弗知也又問於無為曰子知道乎無為曰吾知道子<lb/>
之知道亦有數乎無為曰吾知道有數曰其數奈何無<lb/>
<pb n="KR3k0046_WYG_096-1b"/>
為曰吾知道之可以弱可以强可以柔可以剛可以隂<lb/>
可以陽可以窈可以明可以包裹天地可以應待無方<lb/>
此吾所以知道之數也太清又問於無始曰鄉者吾問<lb/>
道於無窮曰吾弗知之又問於無為無為曰吾知道曰<lb/>
子之知道亦有數乎無為曰吾知道有數曰其數奈何<lb/>
無為曰吾知道之可以弱可以强可以柔可以剛可以<lb/>
隂可以陽可以窈可以明可以包裹天地可以應待無<lb/>
方吾所以知道之數也若是則無為知與無窮之弗知<lb/>
<pb n="KR3k0046_WYG_096-2a"/>
孰是孰非無始曰弗知之深而知之淺弗知内而知之<lb/>
外弗知精而知之粗太清仰而嘆曰然則不知乃知邪<lb/>
知乃不知邪孰知知之為弗知弗知之為知邪無始曰<lb/>
道不可聞聞而非也道不可見見而非也道不可言言<lb/>
而非也孰知形之不形者乎故老子曰天下皆知善之<lb/>
為善斯不善也故知者不言言者不知也白公問於孔<lb/>
子曰人可以微言孔子不應白公曰若以石投水中何<lb/>
如曰吳越之善没者能取之矣曰若以水投水何如孔<lb/>
<pb n="KR3k0046_WYG_096-2b"/>
子曰淄澠之水合易牙嘗而知之白公曰然則人固不<lb/>
可與微言乎孔子曰何謂不可誰知言之謂者乎夫知<lb/>
言之謂者不以言言也爭魚者濡逐獸者趍非樂之也<lb/>
故至言去言至為無為夫淺知之所爭者末矣白公不<lb/>
得也故死於浴室故老子曰言有宗事有君夫唯無知<lb/>
是以不吾知也白公之謂也惠子為惠王為國法已成<lb/>
而示諸先生先生皆善之奏之惠王惠王甚説之以示<lb/>
翟煎曰善惠王曰善可行乎翟煎曰不可惠王曰善而<lb/>
<pb n="KR3k0046_WYG_096-3a"/>
不可行何也翟煎對曰今夫舉大木者前呼邪許後亦<lb/>
應之此舉重勸力之歌也豈無鄭衛激楚之音哉然而<lb/>
不用者不若此其宜也治國有禮不在文辯故老子曰<lb/>
法令滋彰盜賊多有此之謂也田駢以道術說齊王王<lb/>
應之曰寡人所有齊國也道術難以除患願聞國之政<lb/>
田駢對曰臣之言無政而可以為政譬之若林木無材<lb/>
而可以為材願王察其所謂而自取齊國之政焉已雖<lb/>
無除其患害天地之間六合之内可陶冶而變化也齊<lb/>
<pb n="KR3k0046_WYG_096-3b"/>
國之政何足問哉此老耼之所謂無狀之狀無物之象<lb/>
者也若王之所問者齊也田駢所稱者材也材不及林<lb/>
林不及雨雨不及隂陽隂陽不及和和不及道白公勝<lb/>
得荆國不能以府庫分人七日石乙人曰不義得之又<lb/>
不能布施患必至矣不能予人不若焚之毋令人害我<lb/>
白公弗聽也九日葉公入乃發大府之貨以予衆出高<lb/>
庫之兵以賦民因而攻之十有九日而擒白公夫國非<lb/>
其有也而欲有之可謂至貪也不能為人又無以自為<lb/>
<pb n="KR3k0046_WYG_096-4a"/>
可謂至愚矣譬白公之嗇也何以異於梟之愛其子也<lb/>
故老子曰持而盈之不如其已揣而鋭之不可長保也<lb/>
趙簡子以襄子為後董閼于曰無䘏賤今以為後何也<lb/>
簡子曰是為人也能為社稷忍羞異日知伯與襄子飲<lb/>
而批襄子之首大夫請殺之襄子曰先君之立我也曰<lb/>
能為社稷忍羞豈曰能刺人哉處十月知伯圍襄子於<lb/>
晉陽襄子疏隊而擊之大敗知伯破其首以為飲器故<lb/>
老子曰知其雄守其雌其為天下谿齧缺問道於被衣<lb/>
<pb n="KR3k0046_WYG_096-4b"/>
被衣曰正女形一女視天和將至攝女知正女度神將<lb/>
來舍德將來附若美而道將為女居惷乎若新生之犢<lb/>
而無求其故言未卒齧缺繼以讐夷被衣行歌而去曰<lb/>
行若槁骸心如死灰直實知不以故自持墨墨恢恢無<lb/>
心可與謀彼何人哉故老子曰明白四達能無以知乎<lb/>
趙襄子攻翟而勝之尤人終人使者來謁之襄子方將<lb/>
食而有憂左右曰一朝而兩城下此人之所喜也今君<lb/>
有憂色何也襄子曰江河之大也不過三日飄風暴雨<lb/>
<pb n="KR3k0046_WYG_096-5a"/>
日中不須臾今趙氏之德行無所積今一朝兩城下亡<lb/>
其及我乎孔子聞之曰趙氏其昌乎夫憂所以為昌也<lb/>
而喜所以為亡也勝非其難者也賢主以此持勝故其<lb/>
福及後世齊楚吳越皆嘗勝矣然而卒取亡焉不通乎<lb/>
持勝也唯有道之主能持勝孔子勁杓國門之關而不<lb/>
肯以力聞墨子為守攻公輸般服而不肯以兵知善持<lb/>
勝者以强為弱故老子曰道沖而用之又弗盈也惠孟<lb/>
見宋康王蹀足謦欬疾言曰寡人所説者勇有功也不<lb/>
<pb n="KR3k0046_WYG_096-5b"/>
説為仁義者也客將何以敎寡人惠孟對曰臣有道於<lb/>
此人雖勇刺之不入雖巧有力擊之不中大王獨無意<lb/>
邪宋王曰善此寡人之所欲聞也惠孟曰夫刺之而不<lb/>
入擊之而不中此猶辱也臣有道於此使人雖有勇弗<lb/>
敢刺雖有力不敢擊夫不敢刺不敢擊非無其意也臣<lb/>
有道於此使人本無其意也夫無其意未有愛利之心<lb/>
也臣有道於此使天下丈夫女子莫不歡然皆欲愛利<lb/>
之心此其賢於勇有力也四累之上也大王獨無意邪<lb/>
<pb n="KR3k0046_WYG_096-6a"/>
宋王曰此寡人所欲得也惠孟對曰孔墨是已孔丘墨<lb/>
翟無地而為君無官而為長天下丈夫女子莫不延頸<lb/>
舉踵而願安利之者今大王萬乘之主也誠有其志則<lb/>
四境之内皆得其利矣賢於孔墨也逺矣宋王無以應<lb/>
惠孟出宋王謂左右曰辯矣客之以説勝寡人也故老<lb/>
子曰勇於不敢則活由此觀之大勇反為不勇耳昔堯<lb/>
之佐九人舜之佐七人武王之佐五人堯舜武王於九<lb/>
七五者不能一事焉然而垂拱受成功者善乘人之資<lb/>
<pb n="KR3k0046_WYG_096-6b"/>
也故人與驥逐走則不勝驥託於車上則驥不能勝北<lb/>
方有獸其名曰蹷鼠前而兔後趨則頓走則顛常為蛩<lb/>
蛩駏驉取甘草以與之蹷有患害蛩蛩駏驉必負而<lb/>
走此以其能託其所不能故老子曰夫代大匠斵者希不<lb/>
傷其手薄疑説衛嗣君以王術嗣君應之曰予所有者<lb/>
千乘也願以受敎薄疑對曰烏獲舉千鈞又況一斤乎<lb/>
杜赫以安天下説周昭文君文君謂杜赫曰願學所以<lb/>
安周赫對曰臣之所言不可則不能安周臣之所言可<lb/>
<pb n="KR3k0046_WYG_096-7a"/>
則周自安矣此所謂弗安而安者也故老子曰大制無<lb/>
割故致數輿無輿也魯國之法魯人為人妾於諸侯有<lb/>
能贖之者取金於府子贛贖魯人於諸侯來而辭不受<lb/>
金孔子曰賜失之矣夫聖人之舉事也可以移風易俗<lb/>
而受敎順可施後世非獨以適身之行也今國之富者<lb/>
寡而貧者衆贖而受金則為不廉不受金則不復贖人<lb/>
自今以來魯人不復贖人於諸侯矣孔子亦可謂知禮<lb/>
矣故老子曰見小曰明魏武侯問於李克曰吳之所以<lb/>
<pb n="KR3k0046_WYG_096-7b"/>
亡者何也李克對曰數戰而數勝武侯曰數戰數勝國<lb/>
之福其獨以亡何故也對曰數戰則民罷數勝則主憍<lb/>
以憍主使罷民而國不亡者天下鮮矣憍則恣恣則極<lb/>
物罷則怨怨則極慮上下俱極吳之亡猶晚矣夫差之<lb/>
所以自剄於干遂也故老子曰功成名遂身退天之道<lb/>
也甯越欲干齊桓公困窮無以自達於是為商旅將任<lb/>
車以商於齊暮宿於郭門之外桓公郊迎客夜開門辟<lb/>
任車爝火甚盛從者甚衆甯越飯牛車下望見桓公而<lb/>
<pb n="KR3k0046_WYG_096-8a"/>
悲擊牛角而疾商歌桓公聞之撫其僕之手曰異哉歌<lb/>
者非常人也命後車載之桓公及至從者以請桓公贛<lb/>
之衣冠而見説以為天下桓公大説將任之羣臣爭之<lb/>
曰客衛人也衛之去齊不逺君不若使人問之問之而<lb/>
故賢者也用之未晚桓公曰不然問之患其有小惡也<lb/>
以人之小惡而忘人之大美此人主之所以失天下之<lb/>
士也凡聽必有騐一聽而弗復問合其所以也且人固<lb/>
難合也權而用其長者而已矣當是舉也桓公得之矣<lb/>
<pb n="KR3k0046_WYG_096-8b"/>
故老子曰天大地大道大王亦大域中有四大而王處<lb/>
其一焉以言其能包裹之也大王亶父居邠翟人攻之<lb/>
事之以皮帛珠玉而弗受曰翟人之所求者地無以財<lb/>
物為也大王亶父曰與人之兄居而殺其弟與人之父<lb/>
處而殺其子吾弗為皆勉處矣為吾臣與翟人奚以異<lb/>
且吾聞之也不以其所養害其養杖䇿而去民相連而<lb/>
從之遂成國於岐山之下大王亶父可謂能保生矣雖<lb/>
富賁不以養傷身雖貧賤不以利累形今受其先人之<lb/>
<pb n="KR3k0046_WYG_096-9a"/>
爵禄則必重失之所自來者久矣而輕失之豈不惑哉<lb/>
故老子曰貴以身為天下則可以託天下愛以身為天<lb/>
下乃可以寄天下矣中山公子牟謂詹子曰身處江海<lb/>
之上心在魏闕之下為之奈何詹子曰重生重生則輕<lb/>
利中山公子牟曰雖知之猶不能自勝詹子曰不能自<lb/>
勝則從之從之神無怨乎不能自勝而强弗從者此之<lb/>
謂重傷重傷之人無壽類矣故老子曰知和曰常知常<lb/>
曰明益生曰祥心使氣曰强是故用其光復歸其明也<lb/>
<pb n="KR3k0046_WYG_096-9b"/>
楚莊王問詹何曰治國奈何對曰何明於治身而不明<lb/>
於治國楚王曰寡人得立宗廟社稷願學所以守之詹<lb/>
何對曰臣未嘗聞身治而國亂者也未嘗聞身亂而國<lb/>
治者也故本任於身不敢對以末楚王曰善故老子曰<lb/>
修之身其德乃真也桓公讀書於堂輪人斵輪於堂下<lb/>
釋其椎鑿而問桓公曰君之所讀書何書也桓公曰聖<lb/>
人之書輪扁曰其人在焉桓公曰已死矣輪扁曰是直<lb/>
聖人之糟粕耳桓公勃然作色而怒曰寡人讀書工人<lb/>
<pb n="KR3k0046_WYG_096-10a"/>
焉得而譏之哉有説則可無説則死輪扁曰然有説臣<lb/>
試以臣之斵輪語之大疾則苦而不入大徐則甘而不<lb/>
固不甘不苦應於手厭於心而可以至妙者臣不能以<lb/>
敎臣之子而臣之子亦不能得之於臣是以行年七十<lb/>
老而為輪今聖人之所言者亦以懷其實躬而死獨其<lb/>
糟粕在耳故老子曰道可道非常道名可名非常名昔<lb/>
者司城子罕相宋謂宋君曰夫國家之安危百姓之治<lb/>
亂在君行賞罰夫爵賞賜予民之所好也君自行之殺<lb/>
<pb n="KR3k0046_WYG_096-10b"/>
戮刑罰民之所怨也臣請當之宋君曰善寡人當其美<lb/>
子受其怨寡人自知不為諸侯笑矣國人皆知殺戮之<lb/>
專制在子罕也大臣親之百姓畏之居不至期年子罕<lb/>
遂却宋君而專其政故老子曰魚不可脱于淵國之利<lb/>
器不可以示人王壽負書而行見徐馮於周徐馮曰事<lb/>
者應變而動變生於時故知時者無常行書者言之所<lb/>
出也言出於知者知者藏書於是王壽乃焚書而舞之<lb/>
故老子曰多言數窮不如守中令尹子佩請飲莊王莊<lb/>
<pb n="KR3k0046_WYG_096-11a"/>
王許諾子佩疏揖北面立於殿下曰昔者君王許之今<lb/>
不果往意者臣有罪乎莊王曰吾聞子具於强臺强臺<lb/>
者南望料山以臨方皇左江而右淮其樂忘死若吾薄<lb/>
德之人不可以當此樂也恐留而不能反故老子曰不<lb/>
見可欲使心不亂晉公子重耳出亡過曹無禮焉釐負<lb/>
羇之妻謂釐負羇曰君無禮於晉公子吾觀其從者皆<lb/>
賢人也若以相夫子反晉國必伐曹子何不先加德焉<lb/>
釐負羇遺之壺餕而加璧焉重耳受其餕而反其璧及<lb/>
<pb n="KR3k0046_WYG_096-11b"/>
其反國起師伐曹尅之令三軍無入釐負羇之里故老<lb/>
子曰曲則全枉則直越王勾踐與吳戰而不勝國破身<lb/>
亡困於㑹稽忿心張膽氣如涌泉選練甲卒赴火若滅<lb/>
然而請身為臣妻為妾親執戈為吳兵先馬走果擒之<lb/>
於干遂故老子曰柔之勝剛也弱之勝强也天下莫不<lb/>
知而莫之能行越王親之故霸中國趙簡子死未葬中<lb/>
牟入齊已葬五日襄子起兵攻圍之未合而城自壞者<lb/>
十丈襄子擊金而退之軍吏諌曰君誅中牟之罪而城<lb/>
<pb n="KR3k0046_WYG_096-12a"/>
自壞是天助我何故去之襄子曰吾聞之叔向曰君子<lb/>
不乘人於利不迫人於險使之治城城治而後攻之中<lb/>
牟聞其義乃請降故老子曰夫唯不爭故天下莫能與<lb/>
之爭秦繆公請伯樂曰子之年長矣子姓有可使求馬<lb/>
者乎對曰良馬者可以形容筋骨相也相天下之馬者<lb/>
若滅若失若亡其一若此馬者絶塵弭轍臣之子皆下<lb/>
材也可告以良馬而不可告以天下之馬臣有所與供<lb/>
儋纒采薪者九方堙此其於馬非臣之下也請見之穆<lb/>
<pb n="KR3k0046_WYG_096-12b"/>
公見之使之求馬三月而反報曰已得馬矣在於沙丘<lb/>
穆公曰何馬也對曰牡而黃使人往取之牝而驪穆公<lb/>
不説召伯樂而問之曰敗矣子之所使求者毛物牝牡<lb/>
弗能知又何馬之能知伯樂喟然大息曰一至此乎是<lb/>
乃其所以千萬臣而無數者也若堙之所觀者天機也<lb/>
得其精而忘其粗在内而忘其外見其所見而不見其<lb/>
所不見視其所視而遺其所不視若彼之所相者乃有<lb/>
貴乎馬者馬至而果千里之馬故老子曰大直若屈大<lb/>
<pb n="KR3k0046_WYG_096-13a"/>
巧若拙吳起為楚令尹適魏問屈宜若曰王不知起之<lb/>
不肖而以為令尹先生試觀起之為人也屈子曰將奈<lb/>
何吳起曰將衰楚國之爵而平其制禄損其有餘而綏<lb/>
其不足砥礪甲兵時爭利於天下屈子曰宜若聞之昔<lb/>
善治國家者不變其故不易其常今子將衰楚國之爵<lb/>
而平其制禄損其有餘而綏其不足是變其故易其常<lb/>
也行之者不利宜若聞之曰怒者逆德也兵者凶器也<lb/>
爭者人之所本也今子隂謀逆德好用凶器始人之所<lb/>
<pb n="KR3k0046_WYG_096-13b"/>
本逆之至也且子用魯兵不宜得志於齊而得志焉子<lb/>
用魏兵不宜得志於秦而得志焉宜若聞之非禍人不<lb/>
能成禍吾固惑吾王之數逆天道戾人理至今無禍差<lb/>
須夫子也吳起惕然曰尚可更乎屈子曰成形之徒不<lb/>
可更也子不若敦愛而篤行之老子曰挫其鋭解其紛<lb/>
和其光同其塵晉伐楚三舍不止大夫請擊之莊王曰<lb/>
先君之時晉不伐楚及孤之身而晉伐楚是孤之過也<lb/>
若何其辱羣大夫曰先臣之時晉不伐楚今臣之身而<lb/>
<pb n="KR3k0046_WYG_096-14a"/>
晉伐楚此臣之罪也請三擊之王俛而泣涕沾襟起而<lb/>
拜羣大夫晉人聞之曰君臣爭以過為在已且輕下其<lb/>
臣不可伐也夜還師而歸老子曰能受國之垢是謂社<lb/>
稷主宋景公之時熒惑在心公懼召子韋而問焉曰熒<lb/>
惑在心何也子韋曰熒惑天罰也心宋分野禍且當君<lb/>
雖然可移於宰相公曰宰相可使治國家也而移死焉<lb/>
不祥子韋曰可移於民公曰民死寡人誰為君乎寧獨<lb/>
死耳子韋曰可移於歲公曰歲民之命歲饑民必死矣<lb/>
<pb n="KR3k0046_WYG_096-14b"/>
為人君而欲殺其民以自活也其誰以我為君者乎是<lb/>
寡人之命固已盡矣子韋無復言矣子韋還走北面再<lb/>
拜曰敢賀君天之處高而聽卑君有君人之言三天必<lb/>
有三賞君今夕星必徙三舍君延年二十一歲公曰子<lb/>
奚以知之對曰君有君人之言三故有三賞星必三徙<lb/>
舍舍行七里三七二十一故君移年二十一歲臣請伏<lb/>
於陛下以伺之星不徙臣請死之公曰可是夕也星果<lb/>
三徙舍故老子曰能受國之不祥是謂天下王昔者公<lb/>
<pb n="KR3k0046_WYG_096-15a"/>
孫龍在趙之時謂弟子曰人而無能者龍不能與遊有<lb/>
客衣褐帶索而見曰臣能呼公孫龍顧謂弟子曰門下<lb/>
故有能呼者乎對曰無有公孫龍曰與之弟子之籍後<lb/>
數日往説燕王至於河上而航在一汜使善呼者呼之一呼<lb/>
而航來故曰聖人之處世不逆有伎能之士故老子曰<lb/>
人無棄人物無棄物是謂襲明子發攻蔡踰之宣王郊<lb/>
迎列田百頃而封之執圭子發辭不受曰治國立政諸<lb/>
侯入賔此君之德也發號施令師未合而敵遁此將軍<lb/>
<pb n="KR3k0046_WYG_096-15b"/>
之威也兵陳戰而勝敵者此庶民之力也夫乘民之功<lb/>
勞而取其爵禄者非仁義之道也故辭而弗受故老子<lb/>
曰功成而不居夫惟不居是以不去晉文公伐原與大<lb/>
夫期三日三日而原不降文公令去之軍吏曰原不過<lb/>
一二日將降矣君曰吾不知原三日而不可得下也以<lb/>
與大夫期盡而不罷失信得原吾弗為也原人聞之曰<lb/>
有君若此可弗降也遂降温人聞亦請降故老子曰窈<lb/>
兮𡨕兮其中有精其精甚真其中有信故美言可以市<lb/>
<pb n="KR3k0046_WYG_096-16a"/>
尊美行可以加人公儀休相魯而嗜魚一國獻魚公儀<lb/>
子弗受其弟子諫曰夫子嗜魚弗受何也答曰夫唯嗜<lb/>
魚故弗受夫受魚而免於相雖嗜魚不能自給魚毋受<lb/>
魚而不免於相則能長自給魚此明於為人為己者也<lb/>
故老子曰後其身而身先外其身而身存非以其無私<lb/>
邪故能成其私又曰知足不辱狐丘丈人謂孫叔敖曰<lb/>
人有三怨子知之乎孫叔敖曰何謂也對曰爵高者士<lb/>
妬之官大者主惡之禄厚者怨處之孫叔敖曰吾爵益<lb/>
<pb n="KR3k0046_WYG_096-16b"/>
高吾志益下吾官益大吾心益小吾禄益厚吾施益博<lb/>
以是免三怨可乎故老子曰貴必以賤為本高必以下<lb/>
為基大司馬捶鉤者年八十矣而不失鉤芒大司馬曰<lb/>
子巧邪有道邪曰臣有守也臣年二十好捶鉤於物無<lb/>
視也非鉤無察也是以用之者必假於弗用也而以長<lb/>
得其用而況持無不用者乎物孰不濟焉故老子曰從<lb/>
事於道者同於道文王砥德修政三年而天下二分歸<lb/>
之紂聞而患之曰余夙興夜寐與之競行則苦心勞形<lb/>
<pb n="KR3k0046_WYG_096-17a"/>
縱而置之恐伐余一人崇侯虎曰周伯昌行仁義而善<lb/>
謀太子發勇敢而不疑中子旦恭儉而知時若與之從<lb/>
則不堪其殃縱而赦之身必危亡冠雖弊必加於頭及<lb/>
未成請圖之屈商乃拘文王於羑里於是散宜生乃以<lb/>
千金求天下之珍怪得騶虞雞斯之乘𤣥玉百雙大貝<lb/>
百朋𤣥豹黃羆青犴白虎文皮千合以獻於紂因費仲<lb/>
而通紂見而説之乃免其身殺牛而賜之文王歸乃為<lb/>
玉門築靈臺相女童擊鐘鼓以待紂之失也紂聞之曰<lb/>
<pb n="KR3k0046_WYG_096-17b"/>
周伯昌改道易行吾無憂矣乃為炮烙剖比干剔孕婦<lb/>
殺諫者文王乃遂其謀故老子曰知其榮守其辱為天<lb/>
下谷成王問政於尹佚曰吾何德之行而民親其上對<lb/>
曰使之時而敬順之王曰其度安在曰如臨深淵如履<lb/>
薄冰王曰懼哉王人乎尹佚曰天地之間四海之内善<lb/>
之則吾畜也不善則吾讎也昔夏商之臣反讎桀紂而<lb/>
臣湯武宿沙之民皆自攻其君而歸神農此世之所明<lb/>
知也如何其無懼也故老子曰人之所畏不可不畏也<lb/>
<pb n="KR3k0046_WYG_096-18a"/>
跖之徒問跖曰盜亦有道乎跖曰奚適其無道也夫意<lb/>
而中藏者聖也入先者勇也出後者義也分均者仁也<lb/>
知可否者智也五者不備而能成大盜者天下無之由<lb/>
此觀之盜賊之心必託聖人之道而後可行故老子曰<lb/>
絶聖棄智民利百倍楚將子發好求技道之士楚有善<lb/>
為偷者往見曰聞君求技道之士臣偷也願以技齎一<lb/>
卒子發聞之衣不給帶冠不暇正出見而禮之左右諫<lb/>
曰偷者天下之盜也何為之禮君曰此非左右之所得<lb/>
<pb n="KR3k0046_WYG_096-18b"/>
與後無幾何齊興兵伐楚子發將師以當之兵三却楚<lb/>
賢良大夫皆盡其計而悉其誠齊師愈强於是市偷進<lb/>
請曰臣有薄技願為君行之子發曰諾不問其辭而遣<lb/>
之偷則夜解齊將軍之幬帳而獻之子發因使人歸之<lb/>
曰卒有出薪者得將軍之帷使歸之於執事明又復往<lb/>
取其枕子發又使人歸之明日又復往取其簮子發又<lb/>
使歸之齊師聞之大駭將軍與軍吏謀曰今日不去楚<lb/>
君恐取吾頭乃還師而去故曰無細而能薄在人君用<lb/>
<pb n="KR3k0046_WYG_096-19a"/>
之耳故老子曰不善人善人之資也顔回謂仲尼曰回<lb/>
益矣仲尼曰何謂也曰回忘禮樂矣仲尼曰可矣猶未<lb/>
也異日復見曰回益矣仲尼曰何謂也曰回忘仁義矣<lb/>
仲尼曰可矣猶未也異日復見曰回坐忘矣仲尼遽然<lb/>
曰何謂坐忘顔回曰隳支體黜聰明離形去知洞於化<lb/>
通是謂坐忘仲尼曰洞則無善也化則無常矣而夫子<lb/>
薦賢丘請從之後故老子曰載營魄抱一能無離乎專<lb/>
氣致柔能如嬰兒乎秦穆公興師將以襲鄭蹇叔曰不<lb/>
<pb n="KR3k0046_WYG_096-19b"/>
可臣聞襲國者以車不過百里以人不過三十里為其<lb/>
謀未及發泄也甲兵未及鈍弊也糧食未及乏絶也人<lb/>
民未及罷病也皆以其氣之高與其力之盛至是以犯<lb/>
敵能威今行數千里又數絶諸侯之地以襲國臣不知<lb/>
其可也君重圖之穆公不聽蹇叔送師衰絰而哭之師<lb/>
遂行過周而東鄭賈人弦高矯鄭伯之命以十二牛勞<lb/>
秦師而賔之三帥乃懼而謀曰吾行數千里以襲人未<lb/>
至而人已知之其備必先成不可襲也還師而去當此<lb/>
<pb n="KR3k0046_WYG_096-20a"/>
之時晉文公適薨未葬先軫言於襄公曰昔吾先君與<lb/>
穆公交天下莫不聞諸侯莫不知今吾君薨未葬而不<lb/>
弔吾喪而不假道是死吾君而弱吾孤也請擊之襄公<lb/>
許諾先軫舉兵而與秦師遇於殽大破之擒其三帥以<lb/>
歸穆公聞之素服廟臨以説於衆故老子曰知而不知<lb/>
尚矣不知而知病也齊王后死王欲置后而未定使羣<lb/>
臣議薛公欲中王之意因獻十珥而美其一旦日因問<lb/>
美珥之所在因勸立以為王后齊王大説遂尊重薛公<lb/>
<pb n="KR3k0046_WYG_096-20b"/>
故人主之意欲見於外則為人臣之所制故老子曰塞<lb/>
其兊閉其門終身不勤盧敖游乎北海經乎太隂入乎<lb/>
𤣥闕至於蒙穀之上見一士焉深目而𤣥鬢淚注而鳶<lb/>
肩豐上而殺下軒軒然方迎風而舞顧見盧敖慢然下<lb/>
其臂遯迯乎碑盧敖就而視之方倦龜殻而食蛤梨盧<lb/>
敖與之語曰唯敖為背羣離黨窮觀於六合之外者非<lb/>
敖而已乎敖幼而好游至長不渝周行四極唯北隂之<lb/>
未闚今卒睹夫子於是子殆可與敖為友乎若士者齤<lb/>
<pb n="KR3k0046_WYG_096-21a"/>
然而笑曰嘻子中州之民寧肯而逺至此此猶光乎日<lb/>
月而載列星隂陽之所行四海之所生其比夫不名之<lb/>
地猶窔奥也若我南游乎岡㝗之野北息乎沈墨之鄉<lb/>
西窮窅㝠之黨東開鴻濛之先此其下無地而上無天<lb/>
聽焉無聞視焉無矚此其外猶有汰沃之汜其餘一舉<lb/>
而千萬里吾猶未能之在今子游始於此乃語窮觀豈<lb/>
不亦逺哉然子處矣吾與汗漫期干九垓之外吾不可<lb/>
以久駐若士舉臂而竦身遂入雲中盧敖仰而視之弗<lb/>
<pb n="KR3k0046_WYG_096-21b"/>
見乃止駕柸治悖若有喪也曰吾比夫子猶黃鵠與<lb/>
壤蟲也終日行不離咫尺而自以為逺豈不悲哉故莊<lb/>
子曰小人不及大人小知不及大知朝菌不知晦朔蟪<lb/>
蛄不知春秋此言明之有所不見也季子治亶父三年<lb/>
而巫馬期絻衣短褐易容貌往觀化焉見得魚釋之巫<lb/>
馬期問曰凡子所為漁者欲得也今得而釋之何也漁<lb/>
者對曰季子不欲人取小魚也所得者小魚是以釋之<lb/>
巫馬期歸以報孔子曰季子之德至矣使人闇行若有<lb/>
<pb n="KR3k0046_WYG_096-22a"/>
嚴刑在其側者季子何以至於此孔子曰丘嘗問之以<lb/>
治言曰誡於此者刑於彼季子必行此術也故老子曰<lb/>
去彼取此罔兩問於景曰昭昭者神明也景曰非也罔<lb/>
兩曰子何以知之景曰扶桑受謝日照宇宙昭昭之光<lb/>
輝燭四海闔戸塞牖則無由入矣若神明四通竝流無<lb/>
所不及上際於天下蟠於地化育萬物而不可為象俛<lb/>
仰之間而撫四海之外昭昭何足以明之故老子曰天<lb/>
下之至柔馳騁天下之至堅光耀問於無有曰子果有<lb/>
<pb n="KR3k0046_WYG_096-22b"/>
乎其果無有乎無有弗應也光耀不得問而就視其狀<lb/>
貌㝠然忽然視之不見其形聽之不聞其聲摶之不可<lb/>
得望之不可極也光耀曰貴矣哉孰能至于此乎予能<lb/>
有無矣未能無無也及其為無無又何從至于此哉故<lb/>
老子曰無有入于無間吾是以知無為之有益也白公<lb/>
勝慮亂罷朝而立倒杖䇿錣上貫頤血流至地而弗知<lb/>
也鄭人聞之曰頤之忘將何不忘哉此言精神之越於<lb/>
外智慮之蕩於内則不能漏理其形也是故神之所用<lb/>
<pb n="KR3k0046_WYG_096-23a"/>
者逺則所遺者近也故老子曰不出户以知天下不窺<lb/>
牖以見天道其出彌逺其知彌少此之謂也秦皇帝得<lb/>
天下恐不能守發邊戍築長城修關梁設障塞具傳車<lb/>
置邊吏然劉氏奪之若轉閉錘昔武王伐紂破之牧野<lb/>
乃封比干之墓表商容之閭式箕子之門朝成湯之廟<lb/>
發鉅橋之粟散鹿臺之錢破鼓折枹弛弓絶絃去舍露<lb/>
宿以示平易解劒帶笏以示無仇於此天下歌謠而樂<lb/>
之諸侯執幣相朝三十四世不奪故老子曰善閉者無<lb/>
<pb n="KR3k0046_WYG_096-23b"/>
關鍵而不可開也善結者無繩約而不可解也尹需學<lb/>
御三年而無得焉私自苦痛常寢想之中夜夢受秋駕<lb/>
於師明日往朝師望之謂之曰吾非愛道於子也恐子<lb/>
不可予也今日敎子以秋駕尹需反走北面再拜曰臣<lb/>
有天幸今夕固夢受之故老子曰致虚極守靜篤萬物<lb/>
並作吾以觀其復也昔孫叔敖三得令尹無喜志三去<lb/>
令尹無憂色延陵季子吳人願一以為王而不肯許由<lb/>
讓天下而弗受晏子與崔杼盟臨死地不變其儀此皆<lb/>
<pb n="KR3k0046_WYG_096-24a"/>
有所逺通也精神通於死生則物孰能惑之荆有佽非<lb/>
得寶劒於干隊還反度江至於中流陽侯之波兩蛟夾<lb/>
繞其船佽非謂枻舩者曰嘗有如此而得活者乎對曰<lb/>
未嘗見也於是佽非瞑目㪍然攘臂抜劒曰武士可以<lb/>
仁義之禮説也不可刧而奪也此江中之腐肉朽骨棄<lb/>
劒而已余有奚愛焉赴江刺蛟遂斷其頭舩中人盡活<lb/>
風波畢除荆爵為執圭孔子聞之曰夫善載腐肉朽骨<lb/>
棄劒者佽非之謂乎故老子曰夫唯無以生為者是賢<lb/>
<pb n="KR3k0046_WYG_096-24b"/>
於貴生焉齊人淳于髠以從説魏王魏王辯之約車十<lb/>
乘將使荆辭而行人以為從未足也復以衡説其辭若<lb/>
然魏王乃止其行而疏其身失從心志而有不能成衡<lb/>
之事是其所以固也夫言有宗事有本失其宗本技能<lb/>
雖多不若其寡也故周鼎著倕而使齕其指先王以見<lb/>
大巧之不可也故慎子曰匠人知為門能以門所以不<lb/>
知門也故必杜然後能門墨者有田鳩者欲見秦惠王<lb/>
約車申轅留於秦周年不得見客有言之楚王者往見<lb/>
<pb n="KR3k0046_WYG_096-25a"/>
楚王楚王甚悦之予以節使於秦至因見予之將軍之<lb/>
節惠王而説之出舍喟然而嘆告從者曰吾留秦三年<lb/>
不得見不識道之可以從楚也物故有近之而逺逺之<lb/>
而近者故大人之行不掩以繩至所極而已矣此所謂<lb/>
筦子梟飛而維繩者灃水之深千仞而不受塵垢投金<lb/>
鐵鍼焉則形見於外非不深且清也魚鼈龍蛇莫之肯<lb/>
歸也是故石上不生五穀秃山不游麋鹿無所隂蔽隠<lb/>
也昔趙文子問於叔向曰晉六將軍其孰先亡乎對曰<lb/>
<pb n="KR3k0046_WYG_096-25b"/>
中行知氏文子曰何乎對曰其為政也以苛為察以切<lb/>
為明以刻下為忠以計多為功譬之猶廓革者也廓之<lb/>
大則大矣裂之道也故老子曰其政悶悶其民醇醇其<lb/>
政察察其民缺缺景公謂太卜曰子之道何能對曰能<lb/>
動地晏子往見公公曰寡人問太卜曰子之道何能對<lb/>
曰能動地地可動乎晏子黙然不對出見太卜曰昔吾<lb/>
見句星在房心之間地其動乎太卜曰然晏子出太卜<lb/>
走往見公曰臣非能動地地固將動也田子陽聞之曰<lb/>
<pb n="KR3k0046_WYG_096-26a"/>
晏子黙然不對者不欲太卜之死往見太卜者恐公之<lb/>
欺也晏子可謂忠於上而惠於下矣故老子曰方而不<lb/>
割廉而不劌魏文侯觴諸大夫於曲陽飲酒酣文侯喟<lb/>
然嘆曰吾獨無豫讓以為臣子蹇重舉白而進之曰請<lb/>
浮君君曰何也對曰臣聞之有命之父母不知孝子有<lb/>
道之君不知忠臣夫豫讓之君亦何如哉文侯受觴而<lb/>
飲釂不獻曰無管仲鮑叔以為臣故有豫讓之功故老<lb/>
子曰國家昏亂有忠臣孔子觀桓公之廟有器焉謂之<lb/>
<pb n="KR3k0046_WYG_096-26b"/>
宥巵孔子曰善哉予得見此器顧曰弟子取水水至灌<lb/>
之其中則正其盈則覆孔子造然革容曰善哉持盈者<lb/>
乎子貢在側曰請問持盈曰益而損之曰何謂益而損<lb/>
之曰夫物盛而衰樂極則悲日中而移月盈而虧是故<lb/>
聰明睿智守之以愚多聞博辯守之以陋武力毅勇守<lb/>
之以畏富貴廣大守之以儉德施天下守之以讓此五<lb/>
者先王所以守天下而弗失也反此五者未嘗不危也<lb/>
故老子曰保此道者不欲盈夫唯不盈故能弊而不新<lb/>
<pb n="KR3k0046_WYG_096-27a"/>
戕武王問太公曰寡人伐紂天下是臣殺其主而下伐<lb/>
其上也吾恐後世之用兵不休鬭爭不已為之奈何太<lb/>
公曰甚善王之問也夫未得獸者唯恐其創之小也已<lb/>
得之唯恐傷肉之多也王若欲久持之則塞民於兑道<lb/>
全為無用之事煩擾之敎彼皆樂其業供其情昭昭而<lb/>
道㝠㝠於是乃去其瞀而載之木解其劒而帶之笏為<lb/>
三年之喪令類不蕃高辭卑讓使民不爭酒肉以通之<lb/>
竽瑟以娛之鬼神以畏之繁文滋禮以弇其質厚葬久<lb/>
<pb n="KR3k0046_WYG_096-27b"/>
喪以亶其家含珠鱗施綸組以貧其財深鑿高壟以盡<lb/>
其力家貧族少慮患者寡以此移風可以持天下弗失<lb/>
故老子曰化而欲作吾將鎮之以無名之樸也<lb/>
晉郭象莊子序　夫莊子者可謂知本矣故未始藏其<lb/>
狂言言雖無㑹而獨應者也夫應而非㑹則雖當無用<lb/>
言非物事則雖高不行與夫寂然不動不得已而後起<lb/>
者固有間矣斯可謂之無心者也夫心無為則隨感而<lb/>
應應隨其時言唯謹爾故與化為體流萬代而宜物豈<lb/>
<pb n="KR3k0046_WYG_096-28a"/>
曾設對獨遘而游談乎方外哉此其所以不經而為百<lb/>
家之冠也然莊生雖未體之言則至矣通天地之統序<lb/>
萬物之性達死生之變而明内聖外王之道上知造物<lb/>
無物下知有物之自造也其言宏綽其㫖𤣥妙至至之<lb/>
道融微㫖雅泰然遣放放而不敖故曰不知義之所適<lb/>
猖狂妄行而蹈其大方含哺而熙乎澹泊鼓腹而游乎<lb/>
混芒至人極乎無親孝慈終於兼忘禮樂復乎已能忠<lb/>
信發乎天光用其光則其朴自成是以神器獨化於𤣥<lb/>
<pb n="KR3k0046_WYG_096-28b"/>
㝠之境而源流深長也故其長波之所蕩高風之所扇<lb/>
暢乎物宜適乎民願𢎞其鄙解其懸灑落之功未加而<lb/>
矜夸所以散故觀其書超然自以為已當經崑崙涉太<lb/>
虚而游惚恍之庭矣雖復貪婪之人躁進之士暫而攬<lb/>
其餘芳味其溢流仿彿其音影猶足曠然有忘形自得<lb/>
之懷況探其逺情而玩永年者乎遂綿邈清遐去離塵<lb/>
埃而返㝠極者也<lb/>
阮籍莊論　伊單閼之辰執徐之歲萬物權輿之時季<lb/>
<pb n="KR3k0046_WYG_096-29a"/>
秋遙夜之月先生徘徊翺翔迎風而游往遵乎赤水之<lb/>
上來登乎隠坌之丘臨乎曲轅之道顧乎泱莽之州恍<lb/>
然而止惚然而休不識曩之所以行今之所以留悵然<lb/>
而無樂愀然而歸白素焉平晝閒居隠几而彈琴於是<lb/>
縉紳好事之徒相與聞之共議撰辭合句啓所常疑乃<lb/>
闚鑒整飭嚼齒先引推年躡踵相隨俱進奕奕然步䐱<lb/>
䐱然視投跡蹈階趨而翔至羞肩而坐恭袖而檢猶豫<lb/>
相林莫肯先占有一人是其中雄傑也乃怒目擊勢而<lb/>
<pb n="KR3k0046_WYG_096-29b"/>
大言曰吾生乎唐虞之後長乎文武之裔遊乎成康之<lb/>
隆盛乎今者之世誦乎六經之敎習乎五儒之迹被沙<lb/>
衣冠飛翮垂曲裙揚雙鶂有日矣而未聞乎至道之要<lb/>
有以異之於斯乎且大人稱之細人承之願聞至敎以<lb/>
發其疑先生曰何哉子之所疑者客曰天道貴生地道<lb/>
貴貞聖人修之以建其名吉凶有分是非有經務利高<lb/>
勢惡死重生故天下安而大功成也今莊周乃齊禍福<lb/>
而一死生以天地為一物以萬類為一指無乃激惑以<lb/>
<pb n="KR3k0046_WYG_096-30a"/>
失真而自以為誠是也於是先王乃撫琴容與慨然而<lb/>
嘆俛而微笑仰而流盼嘘噏精神言其所見曰昔人有<lb/>
欲觀於閬峰之上者資端冕服驊騮以至乎崑崙之下<lb/>
没而不反端冕者常服之飾驊騮者凡乘之耳非所以<lb/>
矯騰增城之上遊𤣥圃之中也且燭龍之光不照一堂<lb/>
之上鍾山之口不談曲室之内今吾將墮崔巍之高杜<lb/>
衍慢之流言子之所由幾其寤而獲及乎天地生於自<lb/>
然萬物生於天地自然者無外故天地名焉天地者有<lb/>
<pb n="KR3k0046_WYG_096-30b"/>
内故萬物生焉當其無外誰謂異乎當其有内誰謂殊<lb/>
乎地流其燥天抗其濕月東出日西入隨以相從解而<lb/>
後合升謂之陽降謂之隂在地謂之理在天謂之文蒸<lb/>
謂之雨散謂之風炎謂之火凝謂之冰形謂之石象謂<lb/>
之星朔謂之朝晦謂之㝠通謂之川囘謂之淵平謂之<lb/>
土積謂之山男女同位山澤通氣雷風不相射水火不<lb/>
相薄天地合其德日月順其光自然一體則萬物經其<lb/>
常入謂之幽出謂之章一氣盛衰變化而不傷是以重<lb/>
<pb n="KR3k0046_WYG_096-31a"/>
隂雷電非異出也天地日月非殊物也故曰自其異者<lb/>
視之則肝膽楚越也自其同者視之則萬物一體也人<lb/>
生天地之中體自然之形身者隂陽之精氣也性者五<lb/>
行之正性也情者遊魂之變欲也神者天地之所以馭<lb/>
者也以生言之則物無不壽推之以死則物無不夭自<lb/>
小視之則萬物莫不小由大觀之則萬物莫不大殤子<lb/>
為壽彭祖為夭秋毫為大泰山為小故以死生為一貫<lb/>
是非為一條也别而言之則鬚眉異名合而説之則體<lb/>
<pb n="KR3k0046_WYG_096-31b"/>
之一毛也彼六經之言分處之敎也莊周之云致意之<lb/>
辭也大而臨之則至極無外小而理之則物有其制夫<lb/>
守什五之數審左右之名一曲之説也循自然佳天地<lb/>
者寥廓之談也凡耳目之名分之施處官不易司舉奉<lb/>
其身非以絶手足裂肢體也然後世之好異者不顧其<lb/>
本各言我而已矣何待於彼殘生害性還為讐敵斷割<lb/>
肢體不以為痛目視色而不顧耳之所聞耳所聽而不<lb/>
待心之所思心奔欲而不適性之所安故疾<graphic n="KR2096" url="https://raw.githubusercontent.com/kanripo/KR-Gaiji/master/images/KR2096.png" mimeType="image/png"/>萌則生<lb/>
<pb n="KR3k0046_WYG_096-32a"/>
不盡禍亂作則萬物殘矣至人者恬於生而靜於死生<lb/>
恬則情不惑死靜則神不離故能與隂陽化而不易從<lb/>
天地變而不移生究其壽死循其宜心氣平治不消不<lb/>
虧是以廣成子處崆峒之山以入無窮之門軒轅登崑<lb/>
崙之阜而遺𤣥珠之根此則濳身者易以為活而離本<lb/>
者難與永存也馮夷不遇海若則不以已為小雲將不<lb/>
失於其鴻濛則無以知其少由斯言之自是者不章自<lb/>
建者不立守其有者有據持其無者無執月弦則滿日<lb/>
<pb n="KR3k0046_WYG_096-32b"/>
朝則襲咸池不留陽谷之上而懸車之後將入也故求<lb/>
得者喪爭明者失無欲者自足空虚者受實夫山靜而<lb/>
谷深者自然之道也得之道而正者君子之實也是以<lb/>
作智造巧者害於物明著是非者危其身修飭以顯潔<lb/>
者惑於生畏死而榮生者失其真故自然之理不得作<lb/>
天地不泰而日月爭隨朝夕失期而晝夜無分競逐趨<lb/>
利舛倚橫馳父子不合君臣乖離故復言以求信者梁<lb/>
下之誠也克已以為人郭外之仁也竊其雉經者亡家<lb/>
<pb n="KR3k0046_WYG_096-33a"/>
之子也刳腹割肌者亂國之臣也曜菁華被沆瀣者昏<lb/>
世之士也履霜露蒙塵埃者貪冒之民也潔已以尤世<lb/>
修身以明洿者誹謗之屬也繁稱是非背質追文者迷<lb/>
罔之倫也誠非媚悦以容求孚故被珠玉以赴水火者<lb/>
桀紂之終也含菽采薇交餓而死顔夷之窮也是以名<lb/>
利之塗開則忠信之誠薄是非之辭著則醇厚之情爍<lb/>
也故至道之極混一不分同為一體得失無聞伏羲氏<lb/>
結繩神農敎耕逆之者死順之者生又安知貪洿之為<lb/>
<pb n="KR3k0046_WYG_096-33b"/>
罰而貞白之為名乎使至德之要無外而已大均淳固<lb/>
不貳其紀清靜寂寞空豁以俟善惡莫之分是非無所<lb/>
爭故萬物反其所而得其情也儒墨之後堅白並起吉<lb/>
凶連物得失在心結徒聚黨辯説相侵昔大齊之雄三<lb/>
晉之士嘗相與瞋目張膽分别此矣咸以為百年之生<lb/>
難致而日月之蹉無常皆盛僕馬修衣裳美珠玉飾帷<lb/>
牆出媚君上入欺父兄矯厲才智竟遂縱橫家以慧子<lb/>
殘國以才臣亡故不終其天年而大自割繫其於世俗<lb/>
<pb n="KR3k0046_WYG_096-34a"/>
也是以山中之木本大而莫傷復萬數竅相和忽焉自<lb/>
已夫鴈之不存無其質而濁其文死生無變而龜之見<lb/>
寶知吉凶也故至人清其質而濁其文死生無變而未<lb/>
始有云夫别言者壞道之談也折辯者毁德之端也氣<lb/>
分者一身之疾也二心者萬物之患也故夫裝束馮軾<lb/>
者行以離支慮在成敗者坐而求敵踰阻攻險者趙氏<lb/>
之人也舉山填海者燕楚之人也莊周見其若此故述<lb/>
道德之妙叙無為之本寓言以廣之假物以延之聊以<lb/>
<pb n="KR3k0046_WYG_096-34b"/>
娛無為之心而逍遙於一世豈將以希咸陽之門而與<lb/>
稷下爭辯也哉夫善接人者導焉而已無所逆之故公<lb/>
孟季子衣繡而見墨子弗攻中山子牟心在魏闕而詹<lb/>
子不距因其所以來用其所以至循而泰之使自居之<lb/>
發而開之使自舒之且莊周之書何足道哉猶未聞夫<lb/>
大始之論𤣥古之微言乎直能不害於物而形以生物<lb/>
無所毁而神以清形神在我而道德成忠信不離而上<lb/>
下平兹客今談而同古齊説而意殊是心能守其本而<lb/>
<pb n="KR3k0046_WYG_096-35a"/>
口發不相須也於是二三子者風搖波蕩相視䐱脈亂<lb/>
次而退<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>跌失跡隨而望之耳後頗亦以是知其無實<lb/>
喪氣而慙愧於衰僻也<lb/>
唐李谿廣廢莊論　王坦之作廢莊論一篇非莊周之<lb/>
書欲廢之其㫖意固佳矣而文理未甚工也且祇言其<lb/>
壞名敎頽風俗而未能屈其辭折其辯是真詬之而已<lb/>
莊周復生肯伏之乎其終篇又同其均彼我之説斯魯<lb/>
遽也然則莊生之書古今皆知其詭于聖人而未有能<lb/>
<pb n="KR3k0046_WYG_096-35b"/>
破之者何哉則聖人果非而莊生果是矣旣莊生云非<lb/>
聖人云是何為不能勝非哉余甚憎之或有曲為之説<lb/>
使兩合於六經者或有稱名實學與𤣥奥不同欲兩存<lb/>
者皆妄也故荀卿曰天下無二道聖人無兩心則異術<lb/>
必宜廢矣余旣悟荀卿言嘉王生之用心而憐其未盡<lb/>
故為之廣云世多以莊子為𤣥奥吾獨以為粗見理而<lb/>
未盡耳汪洋七萬餘言然撮其大指舉類而証其得失<lb/>
可見矣且觀其體虚無而不知虚無之妙也研幾于天<lb/>
<pb n="KR3k0046_WYG_096-36a"/>
命而未及天命之源也樂言因任而未知因任之本也<lb/>
窮極性情而未盡性情之變也何以知之夫虚無用之<lb/>
心也必馮于有者也有之得行也必存于虚也是以有<lb/>
無相資而後功立獨貴無賤有固已疎矣且所謂無者<lb/>
特未明也惠子以其言之無用而應之曰知無用始可<lb/>
與言用矣今夫地非不廣且大也人之所用容足耳側<lb/>
足而墊之至黃泉人尚有用乎此言假四旁之無用也<lb/>
以自踰其虚辭則敏矣然無用之説有三不可混而同<lb/>
<pb n="KR3k0046_WYG_096-36b"/>
一有虚無之無用者有有餘之無用者有不可用之無<lb/>
用者虚無之無用者則老子埏埴鑿戸之説其用在所<lb/>
無也有餘之無用者則側足之喻其用必假于餘也不<lb/>
可用之無用者苗之莠粟之秕也今莊之壞法亂倫是<lb/>
秕莠之無用矣而自同于有餘之無用不亦謬乎此所<lb/>
謂體虚無而未知虚無之妙也稱屠牛而養刀牧羊而<lb/>
鞭其後指窮于為薪皆在生得納養之和壽矣故譏滅<lb/>
裂鹵莽者責袵席之上設食之間而不知滅者然而衛<lb/>
<pb n="KR3k0046_WYG_096-37a"/>
靈公石槨之銘修短必有天數矣豈在鞭與不鞭<hi>闕十八字</hi>
　　　　　　　　　　　　　　　哉其理自乖<lb/>
舛此所謂硏㡬于天命乃未及天命之源也夫<lb/>
因任者因群才可任而任之耳而莊生欲任天<lb/>
下而不理日聞在宥天下不聞理天下也天地<lb/>
固有常矣日月固有眀矣星辰固有列矣樹木<lb/>
固有立矣禽獸固有羣矣以為上古至徳同乎<lb/>
無知其徳不離同乎無欲是謂素朴而人性得<lb/>
<pb n="KR3k0046_WYG_096-37b"/>
矣自懸仁義禮樂而人好和争歸于利也斯甚<lb/>
不然夫天地日月樹木禽獸不假理者也人則<lb/>
假理者也人生必有欲有欲之心發于自然欲<lb/>
不能無求求不能無争争則不能無亂故聖人<lb/>
立仁以和之陳義以禁之而反以為害之者則<lb/>
若今者盗賊之相刼殺禽獸之相啖食孰行仁<lb/>
義禮樂于盗賊禽獸之間哉含氣之類莫靈于<lb/>
人物有知也有欲也而人反無之何如且果無<lb/>
<pb n="KR3k0046_WYG_096-38a"/>
知也果無欲也則凡是非好惡分别賢不肖冝<lb/>
皆起于人也而稱厲之人夜半生子遽然取火<lb/>
而視之汲汲然恐其似已者言人皆欲好善而<lb/>
惡惡故可放之而自理也夫厲之有是心也豈<lb/>
非聖人之分别驅動使之然也安可放之耶如<lb/>
曰天機非由于聖人則固自有知有欲矣仁義<lb/>
禮樂何罪哉此所謂樂言因任而未知因任之<lb/>
本也自生人以來莫不有争上好勝之心未為<lb/>
<pb n="KR3k0046_WYG_096-38b"/>
之法則争歸于義先王知其然也故髙為之法<lb/>
訓而峻為之行而人竟學之亦争勝已而争勝<lb/>
之循道也猶火之燎上也因為之竈以煬之水<lb/>
之趨下也因鑿之溝以注之是亦燎注之得冝<lb/>
也燎與注者得冝則無焚溺之憂矣争與上者<lb/>
循理則無暴亂之禍矣由知其本而順理之也<lb/>
然則無竈焉火固自燎矣無溝焉水固自流矣<lb/>
將壞竈以絶燎毁溝以息注勢必不可也徒使<lb/>
<pb n="KR3k0046_WYG_096-39a"/>
燎與流者失冝耳無賢聖焉人固有所希暮矣不尚賢<lb/>
殫聖法削曾史之行以絶人之好慕果不可絶徒使所<lb/>
慕所好在於非理耳由不知其本而逆施之莊生徒知<lb/>
好髙慕上之離其本而不知好慕之心發於天機欲絶<lb/>
聖賢使天下各止其知安其分而無所慕何異於毁溝<lb/>
壞竈以止水火者乎其術一何迂此所謂窮極性情而<lb/>
未盡性情之變也用是以觀彼於虚無焉天命焉因任<lb/>
焉性情焉譊譊然道之而無一洞明者不知𤣥奥者固<lb/>
<pb n="KR3k0046_WYG_096-39b"/>
如是乎故曰粗見理而未盡者也雖根源老氏而詭聖<lb/>
敗法尤深王生欲廢之冝哉或曰莊子皆寄言爾以名<lb/>
實案之不亦踈乎夫寄言者若大鵬尺鴳肩吾連叔雲<lb/>
將鴻蒙漁父盗跖求其理者不可責以事也誡惠子以<lb/>
嗜䑕曺啇以䑛痔違其趨者可謂之忿也如是吾豈不<lb/>
鍊哉若理之所塞趨之所塞則托以寄言而免也至於<lb/>
稱至人得醲氣之守濳行萬物而不空得道者挈天地<lb/>
騎列星外死生而色若孺子者公為虚誕無足詰焉<lb/>
<pb n="KR3k0046_WYG_096-40a"/>
　　方術<hi>十八則</hi>
騶衍睹有國者益淫侈不能尚德若大雅整之於身施及黎<lb/>
庶矣乃深觀隂陽消息而作怪迂之變終始大聖之篇十餘<lb/>
萬言其語閎大不經必先驗小物推而大之至於無垠先叙<lb/>
今以上至黃帝學者所共術大並世盛衰因載其禨祥度制<lb/>
推而逺之至天地未生窈㝠不可考而原也先列中國名山<lb/>
大川通谷禽獸水土所殖物類所珍因而推之及海外人之<lb/>
所不能睹稱引天地剖判以來五德轉移治各有宜而符應<lb/>
<pb n="KR3k0046_WYG_096-40b"/>
若兹以為儒者所謂中國者於天下乃八十一分居其一分<lb/>
耳中國名曰赤縣神州赤縣神州内自有九州禹之序九州<lb/>
是也不得為州數中國外如赤縣神州者九乃所謂九州也<lb/>
於是有禆海環之人民禽獸莫能相通者如一區中者乃為<lb/>
一州如此者九乃有大瀛海環其外天地之際焉其術皆此<lb/>
類也然要其歸必止乎仁義節儉君臣上下六親之施始也<lb/>
濫耳王公大人初見其術瞿然顧化其後不能行之是以騶<lb/>
子重於齊適梁梁惠王郊迎執賔主之禮適趙平原君側行<lb/>
<pb n="KR3k0046_WYG_096-41a"/>
襒席如燕昭王擁彗先驅請列弟子之座而受業築碣石宫<lb/>
身親往師之作主運其遊諸侯見尊禮如此豈與仲尼菜色<lb/>
陳蔡孟軻困於齊梁同乎哉故武王以仁義伐紂而王伯夷<lb/>
餓不食周粟衛靈公問陳而孔子不答梁惠王謀欲攻趙孟<lb/>
軻稱太王去邠此豈有意阿世俗茍合而已哉持方枘欲内<lb/>
圜鑿其能入乎或曰伊尹負鼎而勉湯以王百里奚飯牛車<lb/>
下而繆公用霸作先合然後引之大道騶衍其言雖不軌儻<lb/>
亦有牛鼎之意乎<lb/>
<pb n="KR3k0046_WYG_096-41b"/>
客有敎燕王為不死之道者王使人學之所使學者未及<lb/>
學而客死王大怒誅之王不知客之欺已而誅學者之晚<lb/>
也夫信不然之物而誅無罪之臣不察之患也且人所急<lb/>
無如其身不能自使其無死安能使王長生哉<lb/>
詹何坐弟子侍有牛鳴於門外弟子曰是黒牛也而白題詹<lb/>
公曰然是黒牛也而白在其角使人視之果黒牛而以布裹其<lb/>
角以詹子之術嬰衆人之心華焉殆矣故曰道之華也嘗試<lb/>
釋詹子之察而使五尺之愚童子視之亦知其黒牛而以布<lb/>
<pb n="KR3k0046_WYG_096-42a"/>
裹其角也故以詹子之察苦心傷神而後與五尺之愚童子<lb/>
同功是以曰愚之首也故曰前識者道之華也而愚之首也<lb/>
漢光武遣將軍朱祐等討張豐於涿郡禽之初豐好方<lb/>
術有道士言豐當為天子以五綵囊裹石繫豐肘云石<lb/>
中有玉璽豐信之遂反旣執當斬猶曰肘石有玉璽傍人<lb/>
為椎破之豐乃知被詐仰天歎曰當死無恨<lb/>
晉書郭璞葛洪傳論　景純篤志綈緗洽聞彊記在異書而<lb/>
畢綜瞻往滯而咸釋情源秀逸思業高竒襲文雅於西朝振<lb/>
<pb n="KR3k0046_WYG_096-42b"/>
辭鋒於南夏為中興才學之宗矣夫語怪徵神伎成則賤前修<lb/>
貽訓鄙乎兹道景純之探筞定數考往知來邁京管於前圖<lb/>
軼梓竈於遐篆而官微于世禮薄于時區區然寄客傲以申<lb/>
懷斯亦伎成之累也若乃大塊流形𤣥天賦命吉凶修短定<lb/>
乎自然雖稽象或通而厭勝難恃禀之有在必也無差自可<lb/>
居常待終頽心委運何至銜刀被髮遑遑於幽穢之間哉晚<lb/>
抗忠言無救王敦之逆初慙智免竟斃山宗之謀仲尼所謂<lb/>
攻乎異端斯害也已悲夫稚川束髪從師老而忘倦納竒冊<lb/>
<pb n="KR3k0046_WYG_096-43a"/>
府總百代之遺篇紀化仙都窮九丹之秘術謝浮榮而<lb/>
捐雜藝賤尺寶而貴分隂游德棲真超然事外全生之<lb/>
道其最優乎<lb/>
隴西處士王嘉隠居倒虎山有異術能知未然秦人神<lb/>
之秦王堅後秦王萇及慕容沖皆遣使迎之嘉入長安<lb/>
衆聞之以為堅有福故聖人助之三輔堡壁及四山氐<lb/>
羌歸堅者四萬餘人堅置嘉及沙門道安於外殿動靜<lb/>
咨之<lb/>
<pb n="KR3k0046_WYG_096-43b"/>
北魏主築白臺高二百餘尺樂平王丕夢登其上四顧<lb/>
不見人命術士董道秀筮之道秀曰大吉丕黙有喜色<lb/>
及丕卒道秀亦坐棄市高允聞之曰夫筮者皆當依附<lb/>
爻象勸以忠孝王之問道秀也道秀宜曰窮高為亢易<lb/>
曰亢龍有悔又曰高而無民皆不祥也王不可以不戒<lb/>
如此則王安於上身全於下矣道秀反之宜其死也<lb/>
梁昭明太子葬其母丁貴嬪遣人求墓地之吉者或賂<lb/>
宦者俞三副求賣地三副密啓上言太子所得地不如<lb/>
<pb n="KR3k0046_WYG_096-44a"/>
今地於上為吉武帝年老多忌即命市之葬畢有道士<lb/>
云此地不利長子若厭之或可申延乃為蠟鵝及諸物<lb/>
埋於墓側長子位宫監鮑邈之魏雅初皆有寵於太子<lb/>
邈之晚見疎於雅乃密啓上云雅為太子厭禱武帝遣<lb/>
檢掘果得鵝物大驚將窮其事徐勉固諫而止但誅道<lb/>
士由是太子終身慙憤不能自明　司馬光曰昭明太<lb/>
子之仁孝武帝之慈愛一染嫌疑之迹身以憂死罪及<lb/>
後昆求吉得凶不可湔滌是以詭誕之士竒邪之術君<lb/>
<pb n="KR3k0046_WYG_096-44b"/>
子逺之<lb/>
北齊主之誅楊燕也許以長廣王湛為太弟旣而立太<lb/>
子百年湛心不平帝在晉陽湛居守於鄴内不自安問<lb/>
計於高元海元海曰有三䇿恐不堪用耳請殿下如梁<lb/>
孝王故事從數騎入晉陽先見太后求哀後見主上請<lb/>
去兵權以死為限不干朝政必保太山之安此上䇿也<lb/>
不然當具表云威權太盛恐取謗衆口請青齊二州刺<lb/>
史沈靖自居必不招物議此中䇿也更問下䇿曰發言<lb/>
<pb n="KR3k0046_WYG_096-45a"/>
即恐族誅固逼之元海曰濟南世嫡主上假太后令而<lb/>
奪之今集文武尊立濟南號令天下以順討逆此萬世<lb/>
一時也湛大悦然性怯狐疑未能用使術士鄭道謙等<lb/>
卜之皆曰不利舉事靜則吉有林慮令潘于密䁱占候<lb/>
濳謂湛曰宫車當晏駕殿下為天下主湛拘之於内以<lb/>
候之又令巫覡卜之多云不須舉兵自有大慶湛乃奉<lb/>
詔令數百騎送濟南王至晉陽帝使人酖之濟南王不<lb/>
從乃扼殺之<lb/>
<pb n="KR3k0046_WYG_096-45b"/>
唐太宗以近世隂陽雜書訛偽尤多命太常博士吕才<lb/>
與諸術士刋定可行者凡四十七卷書成上之才自為<lb/>
之叙質以經史其序宅經以為近世巫覡妄分五姓如<lb/>
張王為商武庾為羽似取諧韻至於以栁為宫以趙為<lb/>
角又復不類或同出一姓分屬宫商或復姓數字莫辨<lb/>
徵羽此則事不稽古義理乖僻者也叙禄命以為禄命<lb/>
之書多言或中人乃信之然長平坑卒未聞共犯三刑<lb/>
南陽貴士何必俱當六合今亦有同年同禄而貴賤懸<lb/>
<pb n="KR3k0046_WYG_096-46a"/>
殊共命共胎而夭壽更異按魯莊公法應貧賤又尫弱<lb/>
短陋惟得長壽秦始皇法無官爵縱得禄少奴婢為人<lb/>
無始有終漢武帝後魏孝文帝皆法無官爵宋武帝禄<lb/>
與命並當空亡唯宜長子雖有次子法當早夭此皆禄<lb/>
命不騐之著明者也其叙葬以為孝經云卜其宅兆而<lb/>
安厝之葢以窀穸旣終永安體魄而朝市遷變泉石交<lb/>
侵不可前知故謀之龜筮近代或遺年月或相墓田以<lb/>
為一事失所禍及死生按禮天子諸侯大夫葬皆有月<lb/>
<pb n="KR3k0046_WYG_096-46b"/>
數是古人不按年月也春秋九月丁巳葬定公雨不克<lb/>
葬戊午日下昃乃克葬是不擇日也鄭葬簡公司墓之<lb/>
室當路毁之則朝而窆不毁則日中而窆子産不毁是<lb/>
不擇時也古之葬者皆於國都之北兆域有常處是不<lb/>
擇地也今葬書以為子孫富貴貧賤壽夭皆因卜葬所<lb/>
致夫子文為令尹而三已栁下惠為士師而三黜計其<lb/>
丘隴未嘗改移而野俗無識妖巫妄言遂於擗踊之際<lb/>
擇葬地而希官爵荼毒之秋選葬時而規財利或云辰<lb/>
<pb n="KR3k0046_WYG_096-47a"/>
日不可哭泣遂莞爾而對弔客或云同屬忌於臨壙遂<lb/>
吉服不送其親傷敎敗禮莫斯為甚術士皆惡其言而<lb/>
識者以為確論<lb/>
王𤣥䇿之破天竺也得方士那羅邇娑婆寐以歸自言<lb/>
有長生之術太宗頗信之深加禮敬合長生藥發使四<lb/>
方求竒藥異石又發使詣婆羅門諸國采藥其言率皆<lb/>
迂誕無實茍欲以延歲月藥竟不就乃放還高宗即位<lb/>
復詣長安又遣歸𤣥䇿時為道王友奏言此婆羅門實<lb/>
<pb n="KR3k0046_WYG_096-47b"/>
能合長年藥自説必成今遣歸可惜失之𤣥䇿退高宗<lb/>
謂侍臣曰自古安有神仙秦始皇漢武帝求之疲弊生<lb/>
民卒無所成果有不死之人今皆安在李勣對曰誠如<lb/>
聖言此婆羅門今兹再來容髪衰白已改於前何能長<lb/>
生陛下遣之内外皆喜娑婆寐竟死於長安　烏荼國<lb/>
婆羅門盧迦逸多自言能合不死藥高宗將餌之東臺<lb/>
侍郎郝處俊諫曰修短有命非藥可延貞觀之末先帝<lb/>
服那羅邇娑婆寐藥竟無效大漸之際名醫不知所為<lb/>
<pb n="KR3k0046_WYG_096-48a"/>
議者歸罪娑婆寐將加顯戮恐取笑戎狄而止前鑒不<lb/>
逺願陛下深察高宗乃止<lb/>
憲宗與宰相語及神僊問果有之乎李藩對曰秦始皇<lb/>
漢武帝學仙之效具載前史太宗服天竺僧長年藥致<lb/>
疾此古今之明戒也陛下春秋鼎盛方勵志太平宜拒<lb/>
絶方士之説茍道盛德充人安國理何憂無堯舜之壽<lb/>
乎<lb/>
栁泌至台州驅吏民采藥歲餘無所得而懼舉家迯入<lb/>
<pb n="KR3k0046_WYG_096-48b"/>
山中浙東觀察使捕送京師皇甫鎛李道古保䕶之憲<lb/>
宗復使待詔翰林服其藥日加躁渴起居舍人裴潾上<lb/>
言以為除天下之害者受天下之利同天下之樂者饗<lb/>
天下之福自黃帝至於文武享國壽者皆用此道也自<lb/>
去歲以來所在多薦方士轉相汲引其數浸繁借令天<lb/>
下果有神僊彼必深潜巖壑惟畏人知凡伺候權貴之<lb/>
門以大言自衒竒伎驚衆者皆不軌徇利之人豈可信<lb/>
其説而餌其藥耶夫藥以愈疾非朝夕常餌之物況金<lb/>
<pb n="KR3k0046_WYG_096-49a"/>
石酷烈有毒又益以火氣殆非人五臟所能勝也古者<lb/>
君飲藥臣先嘗之乞令獻藥者先自餌一年則真偽自<lb/>
可辨矣上怒貶潾為江陵令<lb/>
穆宗餌金石之藥處士張皋上疏曰神慮澹則血氣和<lb/>
嗜慾勝則疾疹作藥以攻疾無疾不可餌也昔孫思邈<lb/>
有言藥勢有所偏助令人藏起不平借使有疾用藥猶<lb/>
須重慎況無疾乎庶人尚爾況天子乎先帝信方士妄<lb/>
言餌藥致疾此陛下所詳知也豈得復循其覆轍乎上<lb/>
<pb n="KR3k0046_WYG_096-49b"/>
善其言而求之不已<lb/>
高駢好神僊有方士吕用之坐妖黨亡命歸駢駢厚待<lb/>
之補以軍職又引其黨張守一諸葛殷共蠱惑駢駢與<lb/>
鄭畋有隙用之謂駢曰宰相有遣劒客來刺公者今夕<lb/>
至矣駢大懼問計安出用之曰張先生嘗學斯術可以<lb/>
禦之駢請於守一守一許諾乃使駢衣婦人之服濳於<lb/>
他室而守一代居駢寢榻中夜擲銅器於階令鏗然有<lb/>
聲又密以囊盛彘血灑於庭宇如格鬭之狀及旦笑謂<lb/>
<pb n="KR3k0046_WYG_096-50a"/>
駢曰幾落奴手駢泣謝曰先生於駢乃更生之惠也厚酬以金<lb/>
寳有蕭勝者賂用之求鹽城監駢有難色用之曰近得上僊書<lb/>
云有寳劔在鹽城井中須一靈官取之以勝上僊左右之人欲<lb/>
使取劔耳駢乃許之勝至鹽數月函一銅匕首以獻用之見稽<lb/>
首曰此北帝所佩得之則百里之内五兵不能犯駢乃飾以珠<lb/>
玉常置坐隅用之又刻青石為竒字云玉皇授白雲先生髙駢<lb/>
密令左右置道院香案駢得之驚喜用之曰玉皇以公焚修功<lb/>
著將補真官計鸞鶴不日當降此際用之等謫限亦滿必得陪<lb/>
<pb n="KR3k0046_WYG_096-50b"/>
幢節同歸上清耳是後駢於道院庭中刻木鶴時著羽服跨之<lb/>
日夕齋醮鍊金燒丹費以巨萬計用之又言神僊好樓居説駢<lb/>
作神僊樓費十五萬緡又作延和閣髙八丈用之每對駢呵叱<lb/>
風雨仰揖空際云有神僊過雲表駢輙隨而拜之駢倚用之如<lb/>
左右手公私大小之事皆決於用之退賢進不肖淫刑濫賞駢<lb/>
之政事於是大壞矣用之知上下怨憤恐有竊發請置巡察使<lb/>
駢即以用之領之募險獪者百餘人縱横閭巷間謂之察子民<lb/>
間呵妻詈子靡不知之用之欲奪人貲財掠人婦女輙誣以<lb/>
<pb n="KR3k0046_WYG_096-51a"/>
叛逆榜掠取服殺其人而取之所破滅者數百家道路以目將<lb/>
吏士民雖家居皆重足屏氣用之又欲以兵威脅制諸將請<lb/>
選募諸軍驍勇之士二萬人號左右莫邪都駢即以張守一<lb/>
及用之為左右莫邪軍使每出入導從近千人用之侍妾百餘<lb/>
人自奉奢靡用度不足輒留三司綱輸其家用之猶慮人泄其<lb/>
奸謀乃言於駢曰神俺不難致但恨學道者不能絶俗累故不<lb/>
肯降臨耳駢乃悉去姬妾謝絶人事賔客將吏皆不得見有不<lb/>
得己見之者皆先令沐浴齊祓然後見拜起纔畢已復引出由<lb/>
<pb n="KR3k0046_WYG_096-51b"/>
是用之專行威福無所忌憚境内不復知有駢矣<lb/>
南唐主嘗夢吞靈丹旦而方士史守沖獻丹方以為神<lb/>
而餌之浸成躁急左右諫不聽嘗以藥賜李建勲曰臣<lb/>
餌之數日已覺躁熱況多餌乎唐主曰朕服之久矣羣<lb/>
臣奏事往往暴怒唐主問道士王栖霞何道可致太平<lb/>
對曰王者治心治身乃治家國今陛下尚未能去饑嗔<lb/>
飽喜何論太平宋后自簾中稱歎以為至言凡唐主所<lb/>
賜予栖霞皆不受栖霞常為人奏章唐主欲為之築壇<lb/>
<pb n="KR3k0046_WYG_096-52a"/>
辭曰國用方乏何暇及此俟焚章不化乃當奏請耳<lb/>
宋徽宗時濮人王老志初為小吏遇異人授以丹遂棄<lb/>
妻子結草廬田間為人言休咎多驗太僕卿王亶以名<lb/>
聞時帝方嚮道術乃召至京師館於蔡京第嘗緘書一<lb/>
封至帝所啓視乃昔歲秋中與喬劉二妃燕好之語也<lb/>
由是益信之號為洞㣲先生朝士多從求書初若不可<lb/>
觧者卒應者什八九其門如市京慮太甚頗以為戒老<lb/>
志亦謹畏乃奏禁絶之踰年死　洪州人王仔昔初隠<lb/>
<pb n="KR3k0046_WYG_096-52b"/>
于嵩山自言遇許遜得大洞隠書豁落七元之法能道人未來<lb/>
事京薦之帝召見賜號沖隠處士篆符有騐進封通妙先生由<lb/>
是道家之事日興而仔昔恩寵寖加朝臣戚里夤縁關通中<lb/>
丞王安中上疏請自今招延山林道術之士當責所屬保任宣<lb/>
召出入必令察視其所經由仍申嚴臣庻往還之禁并言蔡京<lb/>
欺君僭上蠧國害民數事帝欣然納之已而再疏京罪帝曰本<lb/>
欲即行卿章以近天寧節俟過此當為卿罷京京伺知之大懼<lb/>
其子攸日夕侍禁中泣拜懇祈帝為遷安中翰林學士<lb/>
<pb n="KR3k0046_WYG_096-53a"/>
林靈素温州人少從浮屠苦其師笞罵去為道士善妖幻往來<lb/>
淮泗間丐食僧寺僧寺苦之及王老志死王仔昔寵衰帝訪方<lb/>
士于左階道籙徐知常知常以靈素對即召見靈素大言曰天<lb/>
有九霄而神霄為最髙其治曰府神霄玉清王者上帝之長子<lb/>
主南方號稱長生大帝君陛下是也旣下降于世其弟號青華<lb/>
帝君者主東方攝領之又有僊官八百餘名今蔡京即左元仙<lb/>
伯王黼即文華使鄭居中童貫等皆有名而已即仙卿禇慧<lb/>
下降佐帝君之治時劉貴妃方有寵靈素以為九華玉真安<lb/>
<pb n="KR3k0046_WYG_096-53b"/>
妃帝心獨喜其事甚加寵信賜號通真逹靈先生賞賚無<lb/>
算為改温州為應道軍靈素本無所能惟稍習五雷法召呼風<lb/>
霆間禱雨有小騐而已　時道士皆有俸毎一觀給田亦不下<lb/>
數百千頃凡設大齋輒費緡錢數萬貧下之人多買青布幅巾以<lb/>
赴日得一飫餐而襯施錢三百謂之千道㑹且令士庻入聽靈<lb/>
素講經帝為設幄其側靈素據髙座使人於下再拜請問然所<lb/>
言無殊絶者時時雜以滑稽媟語上下為大鬨笑莫有君臣之<lb/>
禮復令吏民詣宫授神霄秘籙朝士嗜進者亦靡然趨之<lb/>
<pb n="KR3k0046_WYG_096-54a"/>
　　圖緯<hi>二則</hi>
漢張衡上順帝闢圖緯疏　臣聞聖人明審律厯以定<lb/>
吉凶重之以卜筮雜之以九宫經天騐道本盡於此或<lb/>
觀星辰逆順寒燠所由或察龜䇿之占巫覡之言其所<lb/>
因者非一術也立言於前有徴於後故智者貴焉謂之<lb/>
䜟書䜟書始出葢知之者寡自漢取秦用兵力戰功成<lb/>
業遂可謂大事當此之時莫或稱䜟若夏侯勝眭孟之<lb/>
徒以道術立名其所述著無䜟一言劉向父子領校秘<lb/>
<pb n="KR3k0046_WYG_096-54b"/>
書閲定九流亦無䜟錄成哀之後乃始聞之尚書堯使鯀理洪<lb/>
水九載績用不成鯀則殛死禹乃嗣興而春秋䜟云共工理水<lb/>
凡䜟皆云黄帝伐蚩尤而詩䜟獨以為蚩尤敗然後堯受命春<lb/>
秋元命苞中有公輸班與墨翟事見戰國非春秋時也又言别<lb/>
有益州益州之置在于漢世其名三輔諸陵世數可知至于圖<lb/>
中訖于成帝一卷之書𤣥異數事聖人之言埶無若是殆必虚<lb/>
偽之徒以要世取資往者侍中賈逵擿䜟互異三十餘事諸言<lb/>
䜟者皆不能説至于王莽篡位漢世大禍八十篇何為不戒則<lb/>
<pb n="KR3k0046_WYG_096-55a"/>
知圖䜟成于哀平之際也且河洛六藝篇録已定後<lb/>
人皮傅無所容篹永元中清河宋景遂以厯紀推言<lb/>
水灾而偽稱洞視玉版或者至于棄家業入山林<lb/>
後皆無效而復采前世成事以為證騐至于永建復統<lb/>
則不能知此皆欺世㒺俗以昧勢位情偽較然莫之糾<lb/>
禁且律厯卦侯九宫風角數有徴效世莫肯學而競稱<lb/>
不占之書譬猶畫工惡圖犬馬而好作鬼魅誠以實事<lb/>
難形而虚偽不窮也宜收藏圖䜟一禁絶之則朱紫無<lb/>
<pb n="KR3k0046_WYG_096-55b"/>
所眩典籍無瑕玷矣<lb/>
元文宗時司徒香山言陶𢎞景胡笳曲有負扆<lb/>
飛天厯終是甲辰君之語暗合陛下生年紀號<lb/>
實受命之符乞錄付史館頒示中外詔翰林集<lb/>
賢諸儒臣議咸以謂唐開元間薛譲進武后鼎<lb/>
銘云上天降監方建隆基為𤣥宗受命之符姚<lb/>
崇表賀宋司馬光言其采偶就之文以為符瑞<lb/>
此小臣之諂而宰相實之是侮其君也今𢎞景<lb/>
<pb n="KR3k0046_WYG_096-56a"/>
之曲雖於生年紀號若偶合者然陛下應天順<lb/>
人紹隆正統無待於旁引曲説以為符命從其<lb/>
所言恐啓䜟緯之端非所以定民志也事遂<lb/>
寢<lb/>
　　祸福<hi>五則</hi>
老子曰得其所利必慮其所害樂其所成必顧<lb/>
其所敗人為善者天報以福為不善者天報以<lb/>
祸也故曰祸兮福所倚福兮祸所伏戒之慎之<lb/>
<pb n="KR3k0046_WYG_096-56b"/>
君子不務何以備之夫上知天則不失時下知<lb/>
地則不失財日夜慎之則無災害<lb/>
呉人入荆召陳懷公懷公召國人曰欲與荆者<lb/>
左欲與呉者右逢滑當公而進曰呉未有福荆<lb/>
未有祸公曰國勝君出非祸而奚對曰小國有<lb/>
是猶復而況大國乎楚雖無徳亦不斬艾其民<lb/>
呉日弊兵暴骨如莽未見徳焉天其或者正訓<lb/>
荆也祸之適呉何日之有陳侯從之<lb/>
<pb n="KR3k0046_WYG_096-57a"/>
韓非解老篇　人有禍則心畏恐心畏恐則行<lb/>
端直行端直則思慮熟思慮熟則得事理行端<lb/>
直則無禍害無祸害則盡天年得事理則必成<lb/>
功盡天年則全而壽必成功則富與貴全壽富<lb/>
貴之謂福而福本於有祸故曰禍兮福之所倚<lb/>
以成其功也人有福則富貴至富貴至則衣食<lb/>
美衣食美則驕心生驕心生則行邪僻而動棄<lb/>
理行邪僻則身死夭動棄理則無成功夫内有<lb/>
<pb n="KR3k0046_WYG_096-57b"/>
死夭之難而外無成功之名者大禍也而禍本<lb/>
生於有福故曰福兮禍之所伏<lb/>
漢劉向敬慎篇　夫福生於隠約而禍生於得<lb/>
意齊頃公是也齊頃公桓公之子孫也地廣民<lb/>
衆兵彊國富又得覇者之餘尊驕蹇怠傲未嘗<lb/>
肯出㑹同諸侯乃興師伐魯反敗衛師于新築<lb/>
輕小嫚大之行甚俄而晉魯往聘以使者戲二<lb/>
國怒歸求黨與助得衛及曹四國相輔期戰於<lb/>
<pb n="KR3k0046_WYG_096-58a"/>
鞍大敗齊師獲齊頃公斬逢丑父於是戄然大<lb/>
恐頼逢丒父之欺奔逃得歸弔死問疾七年不<lb/>
飲酒不食肉外金玉絲竹之聲逺婦女之色出<lb/>
㑹與盟卑下諸侯國家内得仁義聲問震乎諸<lb/>
侯所亡之地弗求而自為來尊寵不武而得之<lb/>
可謂能詘免變化以致之故福生於隠約而祸<lb/>
生於得意此得失之効也<lb/>
唐王涯有再從弟沐家於家南老且貧聞涯為<lb/>
<pb n="KR3k0046_WYG_096-58b"/>
相跨驢詣之欲求一簿尉留長安二歲餘始得一見涯<lb/>
待之殊落寞久之沐因嬖奴以道所欲涯許以㣲官自<lb/>
是旦夕造涯之門以俟命及涯家被收沐適在其第與<lb/>
涯俱腰斬舒元輿有族子守謙愿而敏元輿愛<lb/>
之從元輿者十年一旦忽以非罪怒之日加遣<lb/>
責奴婢輩亦薄之守謙不自安求歸江南元輿<lb/>
亦不留守謙悲歎而去夕至昭應聞元輿收族<lb/>
守謙獨免<lb/>
<pb n="KR3k0046_WYG_096-59a"/>
　　咎徵<hi>五則</hi>
天王使劉定公勞趙孟於潁館於雒汭劉子曰美哉禹<lb/>
功明德逺矣微禹吾其魚乎吾與子弁冕端委以治民<lb/>
臨諸侯禹之力也子盍亦逺績禹功而大庇民乎對曰<lb/>
老夫罪戾是懼焉能恤逺吾儕偷食朝不謀夕何其長<lb/>
也劉子歸以語王曰諺所謂老將至而耄及之者其趙<lb/>
孟之謂乎為晉正卿以主諸侯而儕於𨽻人朝不謀夕<lb/>
棄神人矣神怒民叛何以能久趙孟不復年矣神怒不<lb/>
<pb n="KR3k0046_WYG_096-59b"/>
歆其祀民叛不即其事祀事不從又何以年<lb/>
后子見趙孟趙孟曰吾子其曷歸對曰鍼懼選於寡君<lb/>
是以在此將待嗣君趙孟曰秦君何如對曰無道趙孟<lb/>
曰亡乎對曰何為一世無道國未艾也國於天地有與<lb/>
立焉不數世淫弗能斃也趙孟曰天乎對曰有焉趙孟<lb/>
曰其幾何對曰鍼聞之國無道而年穀和熟天贊之也<lb/>
鮮不五稔趙孟視䕃曰朝夕不相及誰能待五后子出<lb/>
而告人曰趙孟將死矣主民翫歲而愒日其與幾何<lb/>
<pb n="KR3k0046_WYG_096-60a"/>
魯哀公問于孔子曰寡人聞之東益宅不祥信有之乎<lb/>
孔子曰不祥有五而東益不與焉夫損人而益己身之<lb/>
不祥也棄老取㓜家之不祥也釋賢用不肖國之不祥<lb/>
也老者不敎㓜者不學俗之不祥也聖人伏匿天下之<lb/>
不祥也故不祥有五而東益不與焉詩曰各敬爾儀天<lb/>
命不又未聞東益之與為命也<lb/>
邾隠公來朝子貢觀焉邾子執玉高其容仰公受玉卑<lb/>
其容俯子貢曰以禮觀之二君者皆有死亡焉夫禮死<lb/>
<pb n="KR3k0046_WYG_096-60b"/>
生存亡之體也將左右周旋進退俯仰於是乎取之朝<lb/>
祀喪戎於是乎觀之今正月相朝而皆不度心已亡矣<lb/>
嘉事不體何以能久高仰驕也卑俯㬱也驕近亂㬱近<lb/>
疾君為主其先亡乎夏五月壬申公薨仲尼曰賜不幸<lb/>
言而中是使賜多言者也<lb/>
晉平公出畋見乳虎伏而不動顧謂師曠曰吾聞之也<lb/>
伯王之主出則猛獸伏不敢起今者寡人出見乳虎伏<lb/>
而不動此其猛獸乎師曠曰鵲食猬猬食鵔鸃鵔鸃食<lb/>
<pb n="KR3k0046_WYG_096-61a"/>
豹豹食駮駮食虎夫駮之狀有似駮馬今者君之出必<lb/>
驂駮馬而出畋乎公曰然師曠曰臣聞之一自誣者窮<lb/>
再自誣者辱三自誣者死今夫虎所以不動者為駮馬<lb/>
也固非主君之德義也君奈何一自誣乎平公異日出<lb/>
朝有鳥環平公不去平公顧謂師曠曰吾聞之也伯王<lb/>
之主鳳下之今者出朝有鳥環寡人終朝不去是其鳳<lb/>
鳥乎師曠曰東方有鳥名諌阿其為鳥也文身而朱足<lb/>
憎鳥而愛狐今者吾君必衣狐裘以出朝乎平公曰然<lb/>
<pb n="KR3k0046_WYG_096-61b"/>
師曠曰臣已嘗言之矣一自誣者窮再自誣者辱三自<lb/>
誣者死今鳥為狐裘之故非吾君之德義也君奈何而<lb/>
再自誣乎平公不説異日置酒虒祁之臺使郎中馬章<lb/>
布蒺藜于階上令人召師曠師曠至履而上堂平公曰<lb/>
安在人臣履而上人主堂者乎師曠解履刺足伏刺膝<lb/>
仰天而嘆公引起之曰今者與叟戲叟遽憂乎對曰憂<lb/>
夫肉自生蟲而還自失也木自生蠧而還自刻也人自<lb/>
興妖而還自賊也五鼎之具不當生藜藿人主堂廟不<lb/>
<pb n="KR3k0046_WYG_096-62a"/>
當生蒺藜平公曰今為之奈何師曠曰妖已在前無可<lb/>
奈何入來月八日修百官立太子君將死矣至來月八<lb/>
日平公謂師曠曰叟以今日為期寡人如何師曠不樂<lb/>
謁歸歸未幾而平公死乃知師曠神明矣<lb/>
　<lb/>
　<lb/>
　<lb/>
　<lb/>
<pb n="KR3k0046_WYG_096-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷九十六<lb/>
</p>
<p>
</p>
  </div>
</body>
</text>
</TEI>
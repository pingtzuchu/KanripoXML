<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷四十三</head> <lb/>
    <p>
<pb n="KR3k0046_WYG_043-1a"/>
欽定四庫全書<lb/>
　經濟類編卷四十三<lb/>
　　　　　　　　　　　明　馮琦馮瑗　撰<lb/>
　禮儀類五<lb/>
　　奉使<hi>五十二則</hi>
劉向奉使篇　春秋之辭有相反者四既曰大夫無遂<lb/>
事不得擅生事矣又曰出境可以安社稷利國家者則<lb/>
專之可也既曰大夫以君命出進退在大夫矣又曰以<lb/>
<pb n="KR3k0046_WYG_043-1b"/>
君命出聞喪徐行而不反者何也曰此四者各止其科<lb/>
不轉移也不得擅生事者謂平生常經也專之可者謂<lb/>
救危除患也進退在大夫者謂將帥用兵也徐行而不<lb/>
反者謂出使道聞君親之喪也公子子結擅生事春秋<lb/>
不非以為救莊公危也公子遂擅生事春秋譏之以為<lb/>
僖公無危事也故君有危而不專救是不忠也君無危<lb/>
而擅生事是不臣也傳曰詩無通故易無通吉春秋無<lb/>
通義此之謂也<lb/>
<pb n="KR3k0046_WYG_043-2a"/>
周簡王八年魯成公來朝使叔孫僑如先聘且告見王<lb/>
孫說與之語說言於王曰魯叔孫之來也必有異焉其<lb/>
享覲之幣薄而言諂殆請之也若請之必欲賜也魯執<lb/>
政唯强故不歡焉而後遣之且其狀方上而鋭下宜觸<lb/>
冒人主其勿賜若貪陵之人來而盈其願是不賞善也<lb/>
且財不給故聖人之施舎也議之其喜怒取予也亦議<lb/>
之是以不主寛恵亦不主猛毅主德義而已王曰諾使<lb/>
私問諸魯請之也王遂不賜禮如行人及魯侯至仲孫<lb/>
<pb n="KR3k0046_WYG_043-2b"/>
蔑為介王孫說與之語說讓說以語王王厚賄之<lb/>
叔弓聘于晉報宣子也晉侯使郊勞辭曰寡君使弓來<lb/>
繼舊好固曰女無敢為賔徹命於執事敝邑𢎞矣敢辱<lb/>
郊使請辭致館辭曰寡君命下臣來繼舊好好合使成<lb/>
臣之禄也敢辱大館叔向曰子叔子知禮哉吾聞之曰<lb/>
忠信禮之器也卑讓禮之宗也辭不忘國忠信也先國<lb/>
後已卑讓也詩曰敬慎威儀以近有德夫子近德矣<lb/>
晉使解揚如宋使無降楚曰晉師悉起將至矣鄭人囚<lb/>
<pb n="KR3k0046_WYG_043-3a"/>
而獻諸楚楚子厚賂之使反其言不許三而許之登諸<lb/>
樓車使呼宋人而告之遂致其君命楚子將殺之使與<lb/>
之言曰爾既許不榖而反之何故非我無信爾則棄之<lb/>
速即爾刑對曰臣聞之君能制命為義臣能承命為信<lb/>
信載義而行之為利謀不失利以衛社稷民之主也義<lb/>
無二信信無二命君之賂臣不知命也受命以出有死<lb/>
無霣又可賂乎臣之許君以成命也死而成命臣之禄<lb/>
也寡君有信臣下臣獲考死又何求楚子舎之以歸<lb/>
<pb n="KR3k0046_WYG_043-3b"/>
魯襄公聞亂乗驅自閱門入慶比御公公南楚驂乗使<lb/>
華寅乗貳車及公宫鴻駵魋駟乗于公公載寳以出褚<lb/>
師子申遇公於馬路之衢遂從過齊氏使華寅肉袒執<lb/>
蓋以當其闕齊氏射公中南楚之背公遂出寅閉郭門<lb/>
踰而從公公如死鳥析朱鉏宵從竇出徒行從公齊侯<lb/>
使公孫青聘于衛既出聞衛亂使請所聘公曰猶在竟<lb/>
内則衛君也乃將事焉遂從諸死鳥請將事辭曰亡人<lb/>
不佞失守社稷越在草莽吾子無所辱君命賔曰寡君<lb/>
<pb n="KR3k0046_WYG_043-4a"/>
命下臣於朝曰阿下執事臣不敢貳主人曰君若恵顧<lb/>
先君之好照臨敝邑鎮撫其社稷則有宗祧在乃止衛<lb/>
侯固請見之不獲命以其良馬見為未致使故也衛侯<lb/>
以為乗馬賔將掫主人辭曰亡人之憂不可以及吾子<lb/>
草莽之中不足以辱從者敢辭賔曰寡君之下臣君之<lb/>
牧圉也若不獲扞外役是不有寡君也臣懼不免於戾<lb/>
請以除死親執鐸終夕與於燎<lb/>
楚子西子期伐吳及桐汭陳侯使公孫貞子弔焉及良<lb/>
<pb n="KR3k0046_WYG_043-4b"/>
而卒將以尸入吳子使太宰嚭勞且辭曰以水潦之不<lb/>
時無乃廩然隕大夫之尸以重寡君之憂寡君敢辭上<lb/>
介芉尹蓋對曰寡君聞楚為不道荐伐吳國滅厥民人<lb/>
寡君使蓋備使弔君之下吏無禄使人逢天之慼大命<lb/>
隕隊絶世于良廢日共積一日遷次今君命逆使人曰<lb/>
無以尸造于門是我寡君之命委于草莽也且臣聞之<lb/>
曰事死如生禮也於是乎有朝聘而終以尸將事之禮<lb/>
又有朝聘而遭喪之禮若不以尸將命是遭喪而還也<lb/>
<pb n="KR3k0046_WYG_043-5a"/>
無乃不可乎以禮防民猶或踰之今大夫曰死而棄之<lb/>
是棄禮也其何以為諸侯主先民有言曰無穢虐士備<lb/>
使奉尸將命茍我寡君之命達于君所雖隕于深淵則<lb/>
天命也非君與涉人之過也吳人内之<lb/>
齊晏子使吳吳王謂行人曰吾聞晏嬰蓋北方之辯于<lb/>
辭習于禮者也命儐者客見則稱天子明日晏子有事<lb/>
行人曰天子請見晏子憱然者三曰臣受命敝邑之君<lb/>
將使于吳王之所不佞而迷惑入于天子之朝吳王惡乎<lb/>
<pb n="KR3k0046_WYG_043-5b"/>
存然後吳王曰夫差請見見以諸侯<lb/>
晏子使于楚晏子短楚人為小門于大門之側而延晏子<lb/>
晏子不入曰使至狗國者從狗門入今臣使楚不當從此<lb/>
門儐者更従大門入見楚王王曰齊無人耶晏子對曰齊<lb/>
之臨淄三百閭張袂成帷揮汗成雨比肩繼踵而在何<lb/>
為無人王曰然則何為使子晏子對曰齊命使各有所主<lb/>
其賢者使賢主不肖者使不肖主嬰最不肖故宜使楚耳<lb/>
景公使晏子使于楚楚王進橘致削晏子不剖而并食<lb/>
<pb n="KR3k0046_WYG_043-6a"/>
之楚王曰橘當去剖晏子對曰臣聞之賜人主前者瓜<lb/>
桃不削橘柚不剖今萬乗無教臣不敢剖然臣非不知<lb/>
也<lb/>
晏子將使荆荆王聞之謂左右曰晏子賢人也今方來<lb/>
欲辱之何以也左右對曰為其來也臣請縛一人過王<lb/>
而行于是荆王與晏子立語有縛一人過王而行王曰<lb/>
何為者也對曰齊人也王曰何坐曰坐盗王曰齊人固<lb/>
盗乎晏子反顧之曰江南有橘齊王使人取之而樹之<lb/>
<pb n="KR3k0046_WYG_043-6b"/>
於江北生不為橘乃為枳所以然者何其土地使之然<lb/>
也今齊人居齊不盗來之荆而盗得無土地使之然乎<lb/>
荆王曰吾欲傷子而反自中也<lb/>
蔡使師强王堅使於楚楚王聞之曰人名多章章者獨<lb/>
為師强王堅乎趣見之無以次視其人狀疑其名而醜<lb/>
其聲又惡其形楚王大怒曰今蔡無人乎國可伐也有<lb/>
人不遣乎國可伐也端以此人誡寡人乎國可伐也故<lb/>
發二使見三謀伐者蔡也<lb/>
<pb n="KR3k0046_WYG_043-7a"/>
越使諸發執一枝梅遺梁王梁王之臣曰韓子顧謂左<lb/>
右曰惡有以一枝梅以遺列國之君者乎請為二三子<lb/>
慚之出謂諸發曰大王有命客冠則以禮見不冠則否<lb/>
諸發曰彼越亦天子之封也不得冀兖之州乃處海垂<lb/>
之際屏外蕃以為居而蛟龍又與我争焉是以剪髪文<lb/>
身爛然成章以像龍子者將避水神也今大國其命冠<lb/>
則見以禮不冠則否假令大國之使時過敝邑敝邑之<lb/>
君亦有命矣曰客必剪髪文身然後見之於大國何如<lb/>
<pb n="KR3k0046_WYG_043-7b"/>
意而安之願假冠以見意如不安願無變國俗梁王聞<lb/>
之披衣出以見諸發令逐韓子詩云維君子使媚于天<lb/>
子若此之謂也<lb/>
魏文侯使舍人毋擇獻鵠于齊侯毋擇行道失之徒獻<lb/>
空籠見齊侯曰寡君使臣毋擇獻鵠道饑渴臣出而飲<lb/>
食之而鵠飛冲天遂不復反念思非無錢以買鵠也惡<lb/>
有為其君使輕易其幣者乎念思非不能拔劍刎頸腐<lb/>
肉骨暴於中野也為吾君貴鵠而賤士也念思非不敢<lb/>
<pb n="KR3k0046_WYG_043-8a"/>
走陳蔡之間也惡絶兩君之使故不敢委身逃死來獻<lb/>
空籠惟主君斧鑕之誅齊侯大恱曰寡人今者得兹言<lb/>
三賢于鵠逺矣寡人有都郊地百里願獻子大夫以為<lb/>
湯沐邑毋擇對曰惡有為其君使而輕易其幣而利諸<lb/>
侯之地乎遂出不反<lb/>
魏文侯封太子擊于中山三年使不往來舍人趙倉唐<lb/>
進稱曰為人子三年不聞父問不可謂孝為人父三年<lb/>
不問子不可謂慈君何不遣人使大國乎太子曰願之<lb/>
<pb n="KR3k0046_WYG_043-8b"/>
乆矣未得可使者倉唐曰臣願奉使侯何嗜好太子曰<lb/>
嗜晨鳬好北犬于是乃遣倉唐緤北犬奉晨鳬獻于文<lb/>
侯倉唐至上謁曰孽子擊之使者不敢當大夫之朝請<lb/>
以燕間奉晨鳬敬獻庖厨緤北夫敬上㳙人文侯恱曰<lb/>
擊愛我所嗜知吾所好召倉唐而見之曰擊無恙乎倉<lb/>
唐曰唯唯如是者三乃曰君出太子而封之國君名之<lb/>
非禮也文侯怵然為之變容問曰子之君無恙乎倉唐<lb/>
曰臣來時拜送書于庭文侯顧指左右曰子之君長孰<lb/>
<pb n="KR3k0046_WYG_043-9a"/>
與是倉唐曰禮擬人必于其倫諸侯無偶無所擬之曰<lb/>
長大孰與寡人倉唐曰君賜之外府之裘則能勝之賜<lb/>
之斥帶則不更其造文侯曰子之君何業倉唐曰業詩<lb/>
文侯曰於詩何好倉唐曰好晨風黍離文侯自讀晨風<lb/>
曰鴥彼晨風欝彼北林未見君子憂心欽欽如何如何<lb/>
忘我實多文侯曰子之君以我忘之乎倉唐曰不敢時<lb/>
思耳文侯復讀黍離曰彼黍離離彼稷之苗行邁靡靡<lb/>
中心揺揺知我者謂我心憂不知我者謂我何求悠悠<lb/>
<pb n="KR3k0046_WYG_043-9b"/>
蒼天此何人哉文侯曰子之君怨乎倉唐曰不敢時思<lb/>
耳文侯于是遣倉唐賜太子衣一襲勑倉唐以鷄鳴時<lb/>
至太子起拜受賜發篋視衣盡顛倒太子曰趣早駕君<lb/>
侯召擊也倉唐曰臣來時不受命太子曰君侯視擊衣<lb/>
不以為寒也欲召擊無誰與謀故勑子以鷄鳴時至詩<lb/>
曰東方未明顛倒衣裳顛之倒之自公召之遂西至謁<lb/>
文侯大喜乃置酒而稱曰夫逺賢而近所愛非社稷之<lb/>
長策也乃出少子摯封中山而復太子擊故曰欲知其<lb/>
<pb n="KR3k0046_WYG_043-10a"/>
子視其友欲知其君視其所使趙倉唐一使而文侯為<lb/>
慈父而擊為孝子太子乃稱詩曰鳯凰于飛噦噦其羽<lb/>
亦集爰止藹藹王多吉士維君子使媚于天子舍人之<lb/>
謂也<lb/>
藺相如者趙人也為趙宦者令繆賢舎人趙恵文王時<lb/>
得楚和氏璧秦昭王聞之使人遺趙王書願以十五城<lb/>
請易璧趙王與大將廉頗諸大臣謀欲予秦秦城恐不<lb/>
可得徒見欺欲勿予即患秦兵之來計未定求人可使<lb/>
<pb n="KR3k0046_WYG_043-10b"/>
報秦者未得宦者令繆賢曰臣舍人藺相如可使王問何<lb/>
以知之對曰臣嘗有罪竊計欲亡走燕臣舍人相如止<lb/>
臣曰君何以知燕王臣語曰臣嘗從大王與燕王㑹境<lb/>
上燕王私握臣手曰願結友以此知之故欲往相如謂<lb/>
臣曰夫趙彊而燕弱而君幸於趙王故燕王欲結於君<lb/>
今君乃亡趙走燕燕畏趙其勢必不敢留君而束君歸<lb/>
趙矣君不如肉袒伏斧質請罪則幸得脫矣臣從其計<lb/>
大王亦幸赦臣臣竊以為其人勇士有智謀宜可使于<lb/>
<pb n="KR3k0046_WYG_043-11a"/>
是王召見問藺相如曰秦王以十五城易寡人之璧可予不<lb/>
相如曰秦彊而趙弱不可不許王曰取吾璧不予我城奈何<lb/>
相如曰秦以城求璧而趙不許曲在趙趙予璧而秦不予趙<lb/>
城曲在秦均之二䇿寧許以負秦曲王曰誰可使者相如曰<lb/>
王必無人臣願奉璧往使城入趙而璧留秦城不入臣請完<lb/>
璧歸趙趙王于是遂遣相如奉璧西入秦秦王坐章臺見相<lb/>
如相如奉璧奏秦王秦王大喜傳以示美人及左右左右皆<lb/>
呼萬歲相如視秦王無意償趙城乃前曰璧有瑕請指示王<lb/>
<pb n="KR3k0046_WYG_043-11b"/>
王授璧相如因持璧却立倚柱怒髪上衝冠謂秦王曰<lb/>
大王欲得璧使人發書至趙王趙王悉召羣臣議皆曰<lb/>
秦貪負其彊以空言求璧償城恐不可得議不欲予秦<lb/>
璧臣以為布衣之交尚不相欺况大國乎且以一璧之<lb/>
故逆彊秦之驩不可于是趙王乃齋戒五日使臣奉璧<lb/>
拜送書于庭何者嚴大國之威以脩敬也今臣至大王<lb/>
見臣列觀禮節甚倨得璧傳之美人以戯弄臣臣觀大<lb/>
王無意償趙王城邑故臣復取璧大王必欲急臣臣頭<lb/>
<pb n="KR3k0046_WYG_043-12a"/>
今與璧俱碎于柱矣相如持其璧睨柱欲以擊柱秦王<lb/>
恐其破璧乃辭謝固請召有司案圖指從此以往十五<lb/>
都予趙相如度秦王特以詐佯為予趙城實不可得乃<lb/>
謂秦王曰和氏璧天下所共傳寳也趙王恐不敢不獻<lb/>
趙王送璧時齋戒五日今大王亦宜齋戒五日設九賔<lb/>
于庭臣乃敢上璧秦王度之終不可彊奪遂許齋五日<lb/>
舍相如廣成傳舍相如度秦王雖齋决負約不償城乃<lb/>
使其從者衣褐懷其璧從徑道亡歸璧于趙秦王齋五<lb/>
<pb n="KR3k0046_WYG_043-12b"/>
日後乃設九賔禮于庭引趙使者藺相如相如至謂秦<lb/>
王曰秦自繆公以來二十餘君未嘗有堅明約束者也<lb/>
臣誠恐見欺于王而負趙故令人持璧歸間至趙矣且<lb/>
秦彊而趙弱大王遣一介之使至趙趙立奉璧來今以<lb/>
秦之彊而先割十五都予趙趙豈敢留璧而得罪于大<lb/>
王乎臣知欺大王之罪當誅臣請就湯鑊唯大王與羣<lb/>
臣熟計議之秦王與羣臣相視而嘻左右或欲引相如<lb/>
去秦王因曰今殺相如終不能得璧也而絶秦趙之驩<lb/>
<pb n="KR3k0046_WYG_043-13a"/>
不如因而厚遇之使歸趙趙王豈以一璧之故欺秦耶<lb/>
卒廷見相如畢禮而歸之相如既歸趙王以為賢大夫<lb/>
使不辱于諸侯拜相如為上大夫秦亦不以城子趙趙<lb/>
亦終不予秦璧<lb/>
孟嘗君為從公孫𢎞謂孟嘗君曰君不如使人先觀秦<lb/>
王意者秦王帝王之主也君恐不得為臣奚暇從以難<lb/>
之意者秦王不肖之主也君從以難之未晩孟嘗君曰<lb/>
善願因請公往矣公孫𢎞敬諾以車十乘之秦昭王聞<lb/>
<pb n="KR3k0046_WYG_043-13b"/>
之而欲愧之以辭公孫𢎞見昭王曰薛公之地大小㡬<lb/>
何公孫𢎞對曰百里昭王笑而曰寡人地數千里猶未<lb/>
敢以有難也今孟嘗君之地方百里而因欲以難寡人<lb/>
猶可乎公孫𢎞對曰孟嘗君好人大王不好人昭王曰<lb/>
孟嘗君之好人也奚如公孫𢎞曰義不臣乎天子不友<lb/>
乎諸侯得志不慙為人主不得志不肯為人臣如此者<lb/>
三人而治可為管商之師說義聽行能致其主霸王如<lb/>
此者五人萬乘之嚴主也辱其使者退而自刎必以其<lb/>
<pb n="KR3k0046_WYG_043-14a"/>
血洿其衣如臣者十人昭王笑而謝之曰客胡為若此<lb/>
寡人直與客論耳寡人善孟嘗君欲客之必諭寡人之<lb/>
志也公孫𢎞曰敬諾公孫𢎞可謂不侵矣昭王大國也<lb/>
孟嘗千乘也立千乘之義而不可陵可謂足使矣<lb/>
齊王使使者問趙威后書未發威后問使者曰歲亦無<lb/>
恙耶民亦無恙耶王亦無恙耶使者不說曰臣奉使使<lb/>
威后今不問王而先問歲與民豈先賤而後尊貴者乎<lb/>
威后曰不然茍無歲何有民茍無民何有君故有問舍<lb/>
<pb n="KR3k0046_WYG_043-14b"/>
本而問末者耶乃進而問之曰齊有處士曰鍾離子無<lb/>
恙耶是其為人也有糧者亦食無糧者亦食有衣者亦<lb/>
衣無衣者亦衣是助王養其民者也何以至今不業也<lb/>
葉陽子無恙乎是其為人哀鰥寡䘏孤獨振困窮補不<lb/>
足是助王息其民者也何以至今不業也北宫之女嬰<lb/>
兒子無恙耶徹其環瑱至老不嫁以養父母是皆率民<lb/>
而出于孝情者也胡為至今不朝也此二士弗業一女<lb/>
不朝何以王齊國子萬民乎於陵子仲尚存乎是其為<lb/>
<pb n="KR3k0046_WYG_043-15a"/>
人也上不臣於王下不治其家中不索交諸侯此率民<lb/>
而出於無用者何為至今不殺乎<lb/>
秦攻魏取寜邑諸侯皆賀趙王使賀三反不得通趙王<lb/>
憂之謂左右曰以秦之强得寜邑以制齊趙諸侯皆賀<lb/>
吾往賀而獨不得通此必加兵我為之奈何左右曰使<lb/>
者三往不得通者必所使者非其人也曰諒毅者辯士<lb/>
也大王可試使之諒毅親受命而往至秦獻書秦王曰<lb/>
大王廣地寜邑諸侯皆賀敝邑寡君亦竊嘉之不敢寜<lb/>
<pb n="KR3k0046_WYG_043-15b"/>
居使下臣奉其幣物三至王廷而使不得通使若無罪<lb/>
願大王無絶其懽若使者有罪願得請之秦王使使者<lb/>
報曰吾所使趙國者小大皆聽吾言則受書幣若不從<lb/>
吾言則使者歸矣諒毅對曰下臣之來固願承大國之<lb/>
意也豈敢有難大王若有以令之請奉而行之無所敢<lb/>
疑於是秦王乃見使者曰趙豹平原君數欺弄寡人趙<lb/>
能殺此二人則可若不能殺請令率諸侯受命邯鄲城<lb/>
下諒毅曰趙豹平原君親寡君之母弟也猶大王之有<lb/>
<pb n="KR3k0046_WYG_043-16a"/>
葉陽涇陽君也大王以孝治聞於天下衣服之便於體<lb/>
膳㗖之嗛於口未嘗不分於葉與涇陽君葉陽君涇陽<lb/>
君之車馬衣服無非大王之服御者臣聞之有覆巢毁<lb/>
夘而鳳凰不翔刳胎焚夭而麒麟不至今使臣受大王<lb/>
之令以還報敝邑之君畏懼不敢不行無乃傷葉陽君<lb/>
涇陽君之心乎秦王曰諾勿使從政諒毅曰敝邑之君<lb/>
有母弟不能教誨以惡大國請黜之勿使與政事以稱<lb/>
大國秦王乃喜受幣而厚遇之　恵文王之世趙勢尚<lb/>
<pb n="KR3k0046_WYG_043-16b"/>
强秦雖屢奪趙地而趙亦屢伐秦閼與之敗秦終不能<lb/>
逞志于趙當時之臣外則亷頗趙奢為之禦侮内則藺<lb/>
相如之徒一璧之微一鼓瑟之恥為之死今而告其使<lb/>
曰必殺而二母弟以聽命則雖垂亡之國猶有所不受<lb/>
而秦豈能必趙之從哉徒大言以虚張之耳諒毅之對<lb/>
婉而不廹稱譬當于人心秦知其不可奪故轉而言曰<lb/>
勿使從政其情亦窮矣毅因而順其意則未免失辭使<lb/>
毅應之曰敝邑之君有母弟而授之以政也亦惟先王<lb/>
<pb n="KR3k0046_WYG_043-17a"/>
之故以共衛社稷大國馮恃其威日尋于兵是以二子<lb/>
大懼殄滅之及以與寡君周旋其獲戾于大國則職此<lb/>
之由忠而不貳臣之職也討貳勸忠大國之義也今將<lb/>
討二子之忠而使之釋敝邑之政其何以為勸雖大國<lb/>
亦將有不利焉臣不知所命以是告之庶㡬不失其對<lb/>
矣<lb/>
趙王遣使者之楚方鼓瑟而遣之誡之曰必如吾言使<lb/>
者曰王夙鼓瑟未嘗悲若此也王曰宫商固方調矣使<lb/>
<pb n="KR3k0046_WYG_043-17b"/>
者曰調則何不書其柱耶王曰天有燥濕絃有緩急宫<lb/>
商移徙不可知是以不書使者曰明君之使人也任之<lb/>
以事不制以辭遭吉則賀之凶則吊之今楚趙相去千<lb/>
有餘里吉凶禍患不可預知猶柱之不可書也詩云莘<lb/>
莘征夫每懷靡及<lb/>
秦王使人言於安陵君曰寡人欲以五百里之地易安<lb/>
陵安陵君其許寡人安陵君曰太王加恵以大易小甚<lb/>
善雖然受地於先王願終守之弗敢易秦王不說安陵<lb/>
<pb n="KR3k0046_WYG_043-18a"/>
君因使唐睢使於秦秦王謂唐睢曰寡人以五百里之<lb/>
地易安陵安陵君不聽寡人何也且秦滅韓亡魏而君<lb/>
以五十里之地存者以君為長者故不錯意也今吾以<lb/>
十倍之地請廣於君而君逆寡人者輕寡人與唐睢對<lb/>
曰否非若是也安陵君受地於先王而守之雖千里不<lb/>
敢易也豈直五百里哉秦王怫然怒謂唐睢曰公亦嘗<lb/>
聞天子之怒乎唐睢對曰臣未嘗聞也秦王曰天子之<lb/>
怒伏屍百萬流血千里唐睢曰大王嘗聞布衣之怒乎<lb/>
<pb n="KR3k0046_WYG_043-18b"/>
秦王曰布衣之怒亦免冠徒跣以頭搶地耳唐睢曰此<lb/>
庸夫之怒也非士之怒也夫専諸之刺王僚也彗星襲<lb/>
月聶政之刺韓傀也白虹貫日要離之刺慶忌也蒼鷹<lb/>
擊於殿上此三子皆布衣之士也懷怒未發休祲降於<lb/>
天與臣而將四矣若士必怒伏屍二人流血五步天下<lb/>
縞素今日是也挺劍而起秦王色撓長跪而謝之曰先<lb/>
生坐何至於此寡人諭矣夫韓魏滅亡而安陵以五十<lb/>
里之地存者徒以有先生也<lb/>
<pb n="KR3k0046_WYG_043-19a"/>
漢陸賈從髙祖定天下名為有口辯士居左右嘗使諸<lb/>
侯及髙祖時中國初定尉陀平南越因王之髙祖使陸<lb/>
賈賜尉陀印為南越王陸生至尉陀椎結箕踞見陸生<lb/>
陸生因說陀曰足下中國人親戚昆弟墳墓在真定今<lb/>
足下棄反天性捐冠帯欲以區區之越與天子抗衡為<lb/>
敵國禍且及身矣且夫秦失其政諸侯豪傑並起惟漢<lb/>
王先入闗據咸陽項籍倍約自立為西楚霸王諸侯皆<lb/>
屬可謂至彊然漢王起巴蜀鞭笞天下刼諸侯遂誅項<lb/>
<pb n="KR3k0046_WYG_043-19b"/>
羽滅之五年之間海内平定此非人力天之所建也天<lb/>
子聞君王王南越不助天下誅暴逆將相欲移兵而誅<lb/>
王天子憐百姓新勞苦且休之遣臣授君王印剖符通<lb/>
使君宜郊迎北面稱臣乃欲以新造未集之越屈彊于<lb/>
此漢誠聞之掘燒君王先人冢墓夷種宗族使一偏將<lb/>
將十萬衆臨越越則殺王以降漢如反覆手耳于是尉<lb/>
陀乃蹶然起坐謝陸生曰居蠻夷中乆殊失禮義因問<lb/>
陸生曰我孰與蕭何曹參韓信賢陸生曰王似賢復問<lb/>
<pb n="KR3k0046_WYG_043-20a"/>
我孰與皇帝賢陸生曰皇帝起豐沛討暴秦誅强楚為<lb/>
天下興利除害繼五帝三王之業統理中國中國之人<lb/>
以億計地方萬里居天下之膏腴人衆車輿萬物殷富<lb/>
政由一家自天地剖判未嘗有也今王衆不過數十萬<lb/>
皆蠻夷踦<graphic n="KR1764" url="https://raw.githubusercontent.com/kanripo/KR-Gaiji/master/images/KR1764.png" mimeType="image/png"/>山海之間譬若漢一郡何可乃比于漢王<lb/>
尉陀大笑曰吾不起中國故王此使我居中國何遽不<lb/>
若漢乃大恱陸生與留飲數月曰越中無足與語至生<lb/>
來令我日聞所不聞賜陸生槖中裝直千金佗送亦千<lb/>
<pb n="KR3k0046_WYG_043-20b"/>
金陸生拜尉陀為南越王令稱臣奉漢約歸報髙祖大<lb/>
恱拜為大中大夫<lb/>
鄭衆使北匈奴單于欲令衆拜衆不為屈單于圍守閉<lb/>
之不與水火衆拔刀自誓單于恐而止乃更發使隨衆<lb/>
還京師匈奴雖遣使入貢而寇抄不息明帝議遣使報<lb/>
其使者復遣衆往衆因上言臣前奉使不為匈奴拜單<lb/>
于恚恨遣兵圍臣今復銜命必見陵折臣誠不忍持大<lb/>
漢節對氈裘獨拜如令匈奴遂能服臣將有損大漢之<lb/>
<pb n="KR3k0046_WYG_043-21a"/>
彊明帝不聽衆既行在路連上書固争之詔切責衆追<lb/>
還繫廷尉其後明帝見匈奴來者聞衆與單于争禮之<lb/>
狀乃復召衆為軍司馬<lb/>
漢後帝遣鄧芝以中郎將脩好于吳時吳王猶未與魏<lb/>
絶狐疑不時見芝芝乃自表請見曰臣今來亦欲為吳<lb/>
非但為蜀也吳王見之曰孤誠願與蜀和親然恐蜀主<lb/>
㓜弱國小執偪為魏所乘不自保全耳芝對曰吳蜀二<lb/>
國四州之地大王命世之英諸葛亮亦一時之傑也蜀<lb/>
<pb n="KR3k0046_WYG_043-21b"/>
有重險之固吳有三江之阻合此二長共為唇齒進可<lb/>
并兼天下退可鼎足而立大王今若委質於魏魏必上<lb/>
望大王之入朝下求太子之内侍若不從命則奉辭伐<lb/>
叛蜀亦順流見可而進如此江南之地非復大王之有<lb/>
也吳遂絶魏專與漢連和<lb/>
吳王遣中大夫趙咨入謝魏文帝問曰吳王何等主也<lb/>
對曰聰明仁智雄略之主也文帝問其狀對曰納魯肅<lb/>
於凡品是其聰也拔呂䝉於行陳是其明也獲于禁而<lb/>
<pb n="KR3k0046_WYG_043-22a"/>
不害是其仁也取荆州兵不血刃是其智也據三州虎<lb/>
視於天下是其雄也屈身於陛下是其畧也文帝曰吳<lb/>
王頗知學乎咨曰吳王浮江萬艘帶甲百萬任賢使能<lb/>
志存經畧雖有餘閑博覽書傳厯史籍采竒異不效書<lb/>
生尋章摘句而已文帝曰吳可征不對曰大國有征伐之兵<lb/>
小國有備禦之固文帝曰吳難魏乎對曰帶甲百萬江<lb/>
漢為池何難之有文帝曰吳如大夫者㡬人對曰聰明<lb/>
特達者八九十人如臣之比車載斗量不可勝數<lb/>
<pb n="KR3k0046_WYG_043-22b"/>
晉裴嶷至建康盛稱慕容廆之德元帝謂嶷曰卿中朝<lb/>
名臣當留江東嶷曰臣少䝉國恩出入省闥若得復奉<lb/>
輦轂臣之至榮但以舊京淪没山陵穿毁雖名臣宿將<lb/>
莫能雪恥獨慕容龍驤竭忠王室志除凶逆故使臣萬<lb/>
里歸誠今臣來而不返必謂朝廷以其僻陋而棄之孤<lb/>
其嚮義之心使懈體於討賊此臣之所甚惜是以不敢<lb/>
徇私而忘公也元帝曰卿言是也乃遣使隨嶷拜廆安<lb/>
北將軍平州刺史<lb/>
<pb n="KR3k0046_WYG_043-23a"/>
涼州張駿遣㕘軍王騭聘於趙趙主曜謂之曰貴州欵<lb/>
城和好卿能保之乎騭曰不能侍中徐邈曰君來結好<lb/>
而云不能保何也騭曰齊桓貫澤之盟憂心兢兢諸侯<lb/>
不召自至葵丘之㑹振而矜之叛者九國趙國之化常<lb/>
如今日可也若政教陵遲尚未能察邇者之變况鄙州<lb/>
乎曜曰此涼州之君子也擇使可謂得人矣厚禮而遣<lb/>
之<lb/>
張駿遣治中從事張淳稱藩於成以假道通表建康李<lb/>
<pb n="KR3k0046_WYG_043-23b"/>
雄偽許之將使盗覆諸東峽蜀人宻以告淳淳謂雄曰<lb/>
寡君使小臣行無迹之地萬里通誠於建康者以陛下<lb/>
嘉尚忠義能成人之美故也若欲殺臣者當斬之都市<lb/>
宣示衆目今使盗殺之江中威刑不顯豈足以示天下<lb/>
乎雄大驚曰安有此邪景騫請留之謂淳曰天熱可且<lb/>
遣下吏淳曰寡君以皇輿播越梓宫未返生民塗炭莫<lb/>
之振救故遣臣通誠上都所論事重非下吏所能傳雖<lb/>
火山湯海猶將赴之豈寒暑之足憚哉雄謂淳曰貴主<lb/>
<pb n="KR3k0046_WYG_043-24a"/>
英名蓋世土險兵彊何不亦稱帝自娛一方淳曰寡君祖<lb/>
考以來世篤忠貞以讐恥未雪枕戈待旦何自娛之有<lb/>
雄甚慙曰我之祖考本亦晉臣遭天下大亂與六郡之<lb/>
民避難此州為衆所推遂有今日琅邪若能中興亦當<lb/>
帥衆輔之厚為淳禮而遣之淳卒致命於建康<lb/>
秦苻生聞張祚見殺𤣥靚㓜冲命其征東符栁㕘軍閻<lb/>
負梁殊使涼州以書喻之負殊至姑臧𤣥靚年㓜不見<lb/>
殊等其涼州牧張瓘謂負殊曰孤之本朝世執忠節逺<lb/>
<pb n="KR3k0046_WYG_043-24b"/>
宗大晉臣無境外之交君等何為而至負殊曰晉王以<lb/>
鄰藩義好有自來矣雖擁阻山河然風通道㑹不欲使<lb/>
羊陸二公獨美于前主上以欽明紹統八表宅心光被<lb/>
四海格于天地晉王思與張王齊曜大明交玉帛之好<lb/>
兼與君公同金蘭之契是以不逺而來有何怪乎瓘曰<lb/>
羊陸一時之事亦非純臣之義也本朝六世重光固忠<lb/>
不貳若與符征東交玉帛之好者便是上違先公純誠<lb/>
雅志下乖河右遵奉之情負殊曰昔微子去殷項伯歸<lb/>
<pb n="KR3k0046_WYG_043-25a"/>
漢雖背君違親前史美其先覺亡晉之餘逺逃江㑹天<lb/>
命去之故尊光王翻然改圖北靣二趙蓋神筭無方鑒<lb/>
機而作君公若欲稱制河西衆旅非秦之敵如欲宗歸<lb/>
遺晉深乖先君雅旨孰若逺蹤竇雄附漢之規近述先<lb/>
王歸趙之事垂祚無窮永享遐祉乎瓘曰中州無信好<lb/>
食誓言徃與石氏通好旋見寇襲中國之風誡在昔日<lb/>
不足復論通和之事也負殊曰三王異政五帝殊風趙<lb/>
多奸詐秦以義信豈可同年而語哉張先楊初皆擅兵<lb/>
<pb n="KR3k0046_WYG_043-25b"/>
一方不供王貢先帝命將擒之宥其難恕之罪加以爵<lb/>
封之榮今上道合二儀慈𢎞山海信符隂陽御物無際<lb/>
不可以二趙相况也瓘曰秦若兵彊化盛自可先取江<lb/>
南天下自然盡為秦有何辱征東之命負殊曰先帝以<lb/>
大聖神武開構鴻基彊燕納欵八州順軌主上欽明道<lb/>
必隆世慨徽號擁于河西正朔未加吳㑹以吳必須兵<lb/>
涼可以義故遣行人先申大好如君公不能蹈機而發<lb/>
者正可緩江南數年之命廻師西斾恐涼州弗可保也<lb/>
<pb n="KR3k0046_WYG_043-26a"/>
瓘曰我跨據三州帯甲十萬西包崑域東阻大河伐人<lb/>
有餘而况自固秦何能為患負殊曰貴州險塞孰若崤<lb/>
函五郡之衆何如秦雍張琚杜洪因趙之成資據天阻<lb/>
之固策三秦之鋭藉陸海之饒勁士風集驍騎如雲自<lb/>
謂天下可平闗中可固先帝神矛一指望旗氷解人詠<lb/>
來蘇不覺易主燕雖武視闗東猶以地勢之義逆順之<lb/>
理北靣稱藩貢不踰月致肅慎楛矢通九夷之殄單于<lb/>
屈膝名王内附控絃之士百有餘萬鼓行而濟西河者<lb/>
<pb n="KR3k0046_WYG_043-26b"/>
君公何以抗之盍追遵先王臣趙故事世享大美為秦<lb/>
之西藩瓘曰然秦之德義加於天下江南何以不賔負<lb/>
殊曰文身之俗負阻江山道洿先叛化盛後賔自古而<lb/>
然豈但今也故詩曰蠢爾蠻荆大邦為仇言其不可以<lb/>
德義懷也瓘曰秦據漢舊都地兼將相文武輔臣領袖<lb/>
一時者誰也負殊曰皇室懿藩忠在公旦者則大司馬<lb/>
武都王安征東大將軍晉王栁文武兼才神器秀拔入<lb/>
可允釐百工出能折衝萬里者衛大將軍廣平王黄眉<lb/>
<pb n="KR3k0046_WYG_043-27a"/>
後將軍清河王法龍驤將軍東海王堅之兄弟其耆年<lb/>
碩德侔尚父者則大師錄尚書事廣寗公魚遵其清素<lb/>
剛嚴骨鯁貞亮則左光禄大夫强平金紫光程肱牛夷<lb/>
博聞廣識探賾索幽則中書監胡文中書令王魚黄門<lb/>
侍郎李柔雄毅厚重權智無方則左衛將軍李威右衛<lb/>
將軍符雅才識明達令行禁止則特進領御史中丞梁<lb/>
平老特進光禄大夫强注侍中尚書吕婆樓文史富瞻<lb/>
欝為文宗則尚書右僕射董榮袐書監王颺著作郎梁<lb/>
<pb n="KR3k0046_WYG_043-27b"/>
讜驍勇多權畧攻必取戰必勝闗張之流萬人之敵者<lb/>
則前將軍新興王飛建節將軍鄧羗立忠將軍彭越安<lb/>
逺將軍范俱難建武將軍徐盛常伯納言卿校牧守則<lb/>
人皆文武莫非才賢其餘懷經世之才藴佐時之畧守<lb/>
南山之操遂而不奪者王猛朱肜之倫相望於巖谷濟<lb/>
濟多士焉可罄言姚襄張平一時之傑各擁衆數萬狼<lb/>
顧偏方皆委忠獻欵請為臣妾小不事大春秋所誅惟<lb/>
君公圖之瓘笑曰此事决之主上非身所了負殊曰涼<lb/>
<pb n="KR3k0046_WYG_043-28a"/>
王雖天縱英睿然尚㓜冲君公居伊霍之任安危所繫<lb/>
見機之義實在君公瓘雖新輔政河西所在兵起懼秦<lb/>
師之至乃言於𤣥靚遣使稱藩生因其所稱而授之<lb/>
周﨑邵陵人也為湘州從事王敦之難譙王承使﨑求<lb/>
救於外與周該俱為魏乂偵人所執乂責﨑辭情臨以<lb/>
白刃﨑曰州將使求援於外本無定指隨時制宜耳又<lb/>
謂﨑曰汝為我語城中稱大將軍已破劉隗戴若思甘<lb/>
卓住襄陽無復異議三江州郡萬里肅清外援理絶如<lb/>
<pb n="KR3k0046_WYG_043-28b"/>
是者我當活汝﨑偽許之既到城下大呼曰王敦軍敗<lb/>
於于湖甘安南已剋武昌即日分遣大衆來赴此急努<lb/>
力堅守賊今散矣乂於是數而殺之<lb/>
魏李順奉使至涼涼主䝉遜遣楊定歸謂順曰年衰多<lb/>
疾不堪拜伏小差當相見順曰王之老疾朝廷所知豈<lb/>
得自安不見詔使䝉遜延順入至庭中䝉遜箕坐隠几<lb/>
無動起之狀順正色大言曰不謂此叟無禮乃至於此<lb/>
今不憂覆亡而敢陵侮天地魂魄逝矣何用見之握節<lb/>
<pb n="KR3k0046_WYG_043-29a"/>
將出涼主追止之曰傳聞朝廷有不拜之詔是以敢自<lb/>
安耳順曰齊桓公九合諸侯一匡天下周天子賜胙命<lb/>
無下拜桓公猶不敢失臣禮下拜登受今王雖功髙未<lb/>
如桓公朝廷雖相崇重未有不拜之詔而遽自偃蹇此<lb/>
豈社稷之福邪䝉遜乃起拜受詔使還魏主問以涼事<lb/>
順曰䝉遜控制河右經涉艱難粗識機變雖不能貽厥<lb/>
孫謀猶足以終其一世然禮者德之輿敬者身之基也<lb/>
䝉遜無禮不敬以臣觀之不復年矣諸子又皆庸才也<lb/>
<pb n="KR3k0046_WYG_043-29b"/>
如聞敦煌太守牧犍器性粗立繼䝉遜者必此人也然比<lb/>
之於父皆云不及此殆天之所以資聖明也<lb/>
齊散騎常侍裴昭明如魏弔欲以朝服行事魏主客曰<lb/>
弔有常禮何得以朱衣入凶庭昭明等固執不可魏遣<lb/>
著作郎成淹與之言昭明曰魏朝不聽使者朝服出何<lb/>
典禮淹曰吉凶不相厭羔裘𤣥冠不以弔此童稚所知<lb/>
也昔季孫如晉求遭䘮之禮以行今卿自江南逺來弔<lb/>
魏方問出何典禮行人得失何其逺哉昭明曰齊髙皇<lb/>
<pb n="KR3k0046_WYG_043-30a"/>
帝之䘮魏遣李彪來弔初不素服齊朝亦不以為疑何<lb/>
至今日獨見要逼淹曰齊不能行亮隂之禮踰月即吉<lb/>
齊之君臣鳴玉盈庭貂璫矅目彪敢獨以素服厠其間<lb/>
乎皇帝仁孝執親之䘮居廬食粥豈得以此方彼乎昭<lb/>
明乃曰使人之來唯齎袴褶此既戎服不可以弔唯主<lb/>
人裁其弔服乃以衣幍給昭明等使服入見文武皆哭<lb/>
盡哀魏髙祖嘉淹之敏遷侍郎<lb/>
東魏遣散騎常侍李諧來聘至建康武帝引見與語應<lb/>
<pb n="KR3k0046_WYG_043-30b"/>
對如流諧等出武帝目送之謂左右曰朕今日遇勍敵<lb/>
卿輩常言北間全無人物此等何自而來時南北通好<lb/>
務以俊乂相誇銜命接客必盡一時之選無才地者不<lb/>
得與焉每梁使至鄴鄴下為之傾動貴勝子弟盛飾聚<lb/>
觀禮贈優渥館門成市宴日髙澄常使左右覘之一言<lb/>
制勝澄為之拊掌魏使至建康亦然唐髙祖時突厥寇<lb/>
廉州遣鄭元璹詣頡利是時突厥精騎數十萬自介休<lb/>
至晉州數百里間填溢山谷元璹見頡利責以負約與<lb/>
<pb n="KR3k0046_WYG_043-31a"/>
相辨詰頡利頗慙元璹因說頡利曰唐與突厥風俗不<lb/>
同突厥雖得唐地不能居也今虜掠所得皆入國人於<lb/>
可汗何有不如旋師復修和親可無跋涉之勞坐受金<lb/>
幣又皆入可汗府庫孰與棄昆弟積年之歡而結子孫<lb/>
無窮之怨乎頡利恱引兵還元璹自義寜以來五使突<lb/>
厥㡬死者數焉僕固懷恩死肅宗憐其有功置其女宫<lb/>
中養以為女囘紇請以為可敦五月冊以為崇徽公主<lb/>
遣兵部侍郎李涵送之涵奏嗣部郎中董晉為判官至<lb/>
<pb n="KR3k0046_WYG_043-31b"/>
囘紇囘紇言唐約我為市馬既入而歸我賄不足我於<lb/>
使人乎取之涵懼不敢對晉曰吾非無馬而與汝為市<lb/>
馬汝賜不既多乎爾之馬歲至吾數皮而歸資邊吏請<lb/>
致詰也天子念汝有功故下詔禁侵犯諸戎畏我大國<lb/>
之與爾也莫敢校焉爾之父子寜而蓄馬蕃者非我誰<lb/>
使之於是其衆皆環晉拜既又相帥南靣序立皆舉兩<lb/>
手曰不敢有意大國<lb/>
穆宗遣韓愈慰軍朱克融既得旌節乃出張𢎞靖等而<lb/>
<pb n="KR3k0046_WYG_043-32a"/>
庭湊不解深州之圍詔愈至境更觀事勢勿遽入愈曰<lb/>
止君之仁死臣之義遂往至鎮庭湊拔刃弦弓以迎之<lb/>
及館甲士羅於庭庭湊言曰所以紛紛者乃此曹所為<lb/>
非庭湊心愈厲聲曰天子以尚書有將帥材故賜之節<lb/>
鉞不知尚書乃不能與徤兒語邪甲士前曰先太師為<lb/>
國擊走朱滔血衣猶在此軍何負朝廷乃以為賊乎愈<lb/>
曰汝曹尚能記先太師則善矣夫逆順之為禍福豈逺<lb/>
邪自禄山思明以來至元濟師道其子孫有今尚存者<lb/>
<pb n="KR3k0046_WYG_043-32b"/>
乎田令公以魏博歸朝廷子孫孩提皆為美官王承元<lb/>
以此軍歸朝廷弱冠建節劉悟李祐皆為節度使汝曹<lb/>
亦聞之乎庭湊恐衆心動麾之使出謂愈曰侍郎來欲<lb/>
何為愈曰神策諸將如牛元翼者不少但朝廷顧大體<lb/>
不可棄之耳尚書何為圍之不置庭湊曰即當出之因<lb/>
與愈宴禮而歸之未㡬元翼將十騎突圍出深州<lb/>
後梁晉王聞燕主守光稱帝大笑曰俟彼卜年吾當問<lb/>
其鼎矣張承業請遣使致賀以驕之晉王遣太原少尹<lb/>
<pb n="KR3k0046_WYG_043-33a"/>
李承勲往承勲至幽州用鄰藩通使之禮燕之典客者<lb/>
曰吾王帝矣公當稱臣庭見承勲曰吾受命於唐朝為<lb/>
太原少尹燕王自可臣其境内豈可臣他國之使乎守<lb/>
光怒囚之數日出而問之曰臣我乎承勲曰燕王能臣<lb/>
我王則我請為臣不然有死而已守光竟不能屈<lb/>
後唐明宗遣供奉官姚坤告哀於契丹契丹主聞莊宗<lb/>
為亂兵所害慟哭曰我朝定兒也吾方欲救之以勃海<lb/>
未下不果往致吾兒及此彼言朝定猶華言朋友也又<lb/>
<pb n="KR3k0046_WYG_043-33b"/>
謂坤曰今天子聞洛陽有急何不救對曰地逺不能及<lb/>
曰何故自立坤為言明宗所以即位之由契丹主曰牽<lb/>
牛以蹊人之田而奪之牛可乎坤曰中國無主唐天子<lb/>
不得已而立契丹主曰又聞吾兒専好聲色遊畋不恤<lb/>
軍民宜其及此我自聞之舉家不飲酒散遣伶人解縱<lb/>
鷹犬若亦効吾兒所為行自亡矣又曰吾兒與我雖世<lb/>
舊然屢與我戰争於今天子則無怨足以修好若與我<lb/>
大河之北吾不復南侵矣坤曰此非使臣之所得専也<lb/>
<pb n="KR3k0046_WYG_043-34a"/>
契丹主怒囚之旬餘復召之曰河北恐難得得鎮定幽<lb/>
州亦可也給紙筆趣令為狀坤不可欲殺之韓延徽諫<lb/>
乃復囚之<lb/>
張文寳泛海使杭州船壞水工以小舟濟之風飄至天<lb/>
長吳主厚禮之儀服錢幣數萬文寳獨受飲食餘皆辭<lb/>
之曰本朝與吳乆不通問今既非君臣又非賔主若受<lb/>
兹物何辭以謝吳主嘉之竟達命於杭州而還<lb/>
唐主復以孫晟為司空遣與禮部尚書王崇質奉表入<lb/>
<pb n="KR3k0046_WYG_043-34b"/>
見稱自天祐以來海内分崩或跨據一方或遷革異代<lb/>
臣紹襲先業奄有江表顧以瞻烏未定附鳳何從今天<lb/>
命有歸聲教逺被願奉正朔謹守土疆乞收薄伐之威<lb/>
赦其後服之罪首於下國俾作外臣則柔逺之德云誰<lb/>
不服晟謂馮延已曰此行當在左相晟若辭之則負先<lb/>
帝既行知不免中夜歎息謂崇質曰家君百口宜自為<lb/>
謀吾思之熟矣終不負永陵一坏土餘無所知孫晟等<lb/>
至上所世宗遣中使以孫晟詣夀春城下示劉仁贍且<lb/>
<pb n="KR3k0046_WYG_043-35a"/>
招諭之仁贍見晟戎服拜於城上晟謂仁贍曰君受國<lb/>
厚恩不可開門納寇周世宗聞之甚怒晟曰臣為唐宰<lb/>
相豈可教節度使外叛邪世宗乃釋之<lb/>
張永德與李重進不相恱永德宻表重進有二心周世<lb/>
宗不之信唐主聞之以蠟書遺重進誘以厚利其書皆<lb/>
謗毁及反間之語重進奏之初唐使者孫晟鍾謨從世<lb/>
宗至大梁世宗待之甚厚每朝㑹班於中書省官之後<lb/>
時召見飲以醇酒問以唐事晟但言唐王畏陛下神武<lb/>
<pb n="KR3k0046_WYG_043-35b"/>
事陛下無二心及得唐蠟書世宗大怒召晟責以所對<lb/>
不實晟正色抗辭請死而已問以唐虚實黙不對世宗<lb/>
命都承旨曹翰送晟於右軍廵院更以帝意問之翰與<lb/>
之飲酒數行從容問之晟終不言翰乃謂曰有敕賜相<lb/>
公死晟神色怡然索靴笏整衣冠南向拜曰臣謹以死<lb/>
報國乃就刑并從者百餘人皆殺之貶鍾謨耀州司馬<lb/>
既而世宗憐晟忠節悔殺之<lb/>
後周馬希蕚之帥羣蠻破長沙也府庫累世之積皆為<lb/>
<pb n="KR3k0046_WYG_043-36a"/>
溆州蠻酋符彦通所掠彦通由是富彊稱王於谿洞間<lb/>
王逵既得湖南欲遣使撫之募能往者其將王䖍朗請<lb/>
行既至彦通盛侍衛而見之禮貌甚倨䖍朗厲聲責之<lb/>
曰足下自稱符秦苗裔宜知禮義有以異於羣蠻昔馬<lb/>
氏在湖南足下祖父皆北靣事之今王公盡得馬氏之<lb/>
地足下不早往乞盟致使者先來又不接之以禮異日<lb/>
得無悔乎彦通慙懼起執䖍朗手謝之䖍朗知其可動<lb/>
因說之曰溪洞之地隋唐之世皆為州縣著在圖籍今<lb/>
<pb n="KR3k0046_WYG_043-36b"/>
足下上無天子之詔下無使府之命雖自王於山谷之<lb/>
間不過蠻夷一酋長耳曷若去王號自歸於王公王公<lb/>
必以天子之命授足下節度使與中國侯伯等夷豈不<lb/>
尊榮哉彦通大喜即日去王號因䖍朗獻銅鼓數枚於<lb/>
王逵逵曰䖍朗一言勝數萬兵真國士也承制以彦通<lb/>
為黔中節度使以䖍朗為都指揮使<lb/>
西上閤門使曹彬使于吳越賜吳越王𢎞俶騎軍鋼甲<lb/>
二百歩軍甲五千及他兵器彬事畢亟返不受饋遺吳<lb/>
<pb n="KR3k0046_WYG_043-37a"/>
越人以輕舟追與之至於數四彬曰吾終不受是竊名<lb/>
也盡籍其數歸而獻之世宗曰曏之奉使者乞匄無厭<lb/>
使四方輕朝命卿能如是甚善然彼以遺卿卿自取之<lb/>
彬始拜受悉以散於親識家無留者<lb/>
宋孫洙擇使策　今北方彊抗中夏若古之大敵國聘<lb/>
問歲至日窺吾國家之隙暴侮甚矣朝廷比遣使介初<lb/>
不擇人頗無辯對之材可使張明中國之威信以讋伏<lb/>
强敵之心者茍欲以奉使幣賜寵之故所遣使人不復<lb/>
<pb n="KR3k0046_WYG_043-37b"/>
有稱於絶域者徒侈潔車服整飾騶旅以夸視於夷落<lb/>
細禮曲謹悉受訓策屈膝北庭拜望跪起少不敢輙異<lb/>
還上語記一辭不中䋲度則按以重罪遣削黜矣雖復<lb/>
間選左右名德方重之臣然皆束于儀矩屈欝憤結俯<lb/>
仰上下雖有勁辭直氣竒謀博辯刀筆在後蓄不得發<lb/>
其毅然欲存國大體者法吏反以為生事而左遷之故<lb/>
妄庸之臣茍欲畢事低首下視喑不敢髙吐氣甚者或<lb/>
發狂疾以自免或對館人醉舞跳踉笑呼妄諾重為敵<lb/>
<pb n="KR3k0046_WYG_043-38a"/>
人之所姍笑彼國主方驕吾以繁禮妄說之未足怪也<lb/>
至于主客之員館勞王人者亦復狂誕晨夜皆邀枉王<lb/>
人屢省而蹇仰自便甚可怪也夫以堂堂中國而一介<lb/>
之使如此折辱天威墮損國命臣竊羞之昔漢鄭衆不<lb/>
忍持大漢節對氊裘獨拜而拔刀自誓唐商侑堅立不<lb/>
動責可汗之失禮李景畧以氣制梅䘵坐受其拜近者<lb/>
晉天福中王權猶曰義不能稽顙于穹廬之長而違詔得<lb/>
罪欣然就貶故大節之士直躬徇義者非私一身而以<lb/>
<pb n="KR3k0046_WYG_043-38b"/>
尊主上重國家也今陛下待之過厚責使者之法太宻<lb/>
故不復有倜儻偉節之士立威名于敵國而使彼知中<lb/>
國之多賢也而使者亦復氣息奄然不自振起唯敵人<lb/>
之所嫚視而踞俟之臣聞古之大夫出疆有可以安國<lb/>
家定社稷者專之也又曰受命不受辭何則機事之㑹<lb/>
間不容一息樽爼之間折衝萬里豈復拘以應對之細<lb/>
失容貌之苛謹哉陛下宜與大臣預擇廷臣辯論通古<lb/>
今剛直有威望者俾使北庭使一言足以雄中國之威<lb/>
<pb n="KR3k0046_WYG_043-39a"/>
奪彊隣之氣譬説禍福以厭抑敵人之心其舉動言辭<lb/>
小不合者無法以繩之非有大過類可濶畧使得馳騁<lb/>
辯博應變不窮則專對造命之士出矣<lb/>
徽宗遣趙良嗣至燕謂金主曰本朝徇大國多矣豈平<lb/>
灤一事不能相從邪金主曰平灤欲作邉鎮不可得也<lb/>
遂議租税金主曰燕租六百萬止取一百萬不然還我<lb/>
涿易舊疆及常勝軍我且提兵按邊良嗣曰本朝自以<lb/>
兵下涿易今乃云爾豈無曲直邪且言御筆許十萬至<lb/>
<pb n="KR3k0046_WYG_043-39b"/>
二十萬不敢擅增乃令良嗣歸報金主謂之曰過半月<lb/>
不至吾提兵往矣時左企弓嘗以詩獻金主曰君王莫<lb/>
聽捐燕議一寸山河一寸金故金人欲背初約要求不<lb/>
已良嗣既還金聞遼主謀復故地乃悉斷盧溝北橋梁<lb/>
焚次舍以防之良嗣行至雄州以金書遞奏其畧言貴<lb/>
朝兵不克夾攻特因已力下燕所以拘税今據燕管内<lb/>
每年租六百萬貫良嗣等稱御筆許二十萬以上不敢<lb/>
自專其乎灤等州不在許限儻務侵求難終信義仍速<lb/>
<pb n="KR3k0046_WYG_043-40a"/>
追過界之兵王黼欲功之速成乃請復遣良嗣自雄州<lb/>
再往使許遼人舊歲幣四十萬之外每歲更加燕京代<lb/>
税錢一百萬緡及議畫疆與遣使賀正旦生辰置𣙜場<lb/>
交易金主大喜遂使尼楚赫等持誓書草來許以燕京<lb/>
及六州來歸而山後諸州及西北一帯接連山川不在<lb/>
許與之限帝曲意從之遣盧益趙良嗣等持誓書往至<lb/>
涿州金谷神等先索書觀之言其字畫不謹令易之益<lb/>
言帝親書所以示尊崇於大國也金人不聽凡至汴京<lb/>
<pb n="KR3k0046_WYG_043-40b"/>
更易者數四金人又言近有燕人趙温訊等逃出南朝<lb/>
須先還方可議交燕地良嗣諭宣撫司縛送温訊於金<lb/>
既至尼瑪哈釋其縛而用之金人又求糧良嗣許以二十<lb/>
萬石<lb/>
鄂爾多自東平還雲中尼瑪哈自漬州還燕山髙宗遣<lb/>
洪皓如金遺尼瑪哈書願去尊號用金正朔比于藩臣<lb/>
時所在盗梗皓艱難百端得達太原留一年遣至雲中<lb/>
尼瑪哈廹所使仕劉豫皓曰萬里衘命不得奉兩宫南<lb/>
<pb n="KR3k0046_WYG_043-41a"/>
歸恨力不能磔逆豫忍事之邪留亦死不即豫亦死不<lb/>
願偷生狗䑕間願就鼎鑊無悔尼瑪哈怒將殺之旁一<lb/>
校曰此真忠臣也因止劍士為皓跪請得流遞冷山<lb/>
張邵至濰州見達蘭命邵拜邵曰監軍與邵為南北朝<lb/>
從臣無拜禮且具書言兵不在强弱在曲直天未厭宋<lb/>
而金乃裂地以封劉豫復窮兵不已曲有在矣達蘭怒<lb/>
取國書去送邵宻州囚于祚山砦<lb/>
金髙忠建至臨安議遣使報聘且賀即位工部侍郎張<lb/>
<pb n="KR3k0046_WYG_043-41b"/>
闡請嚴遣使之命正敵國之禮彼或不從則有戰耳如<lb/>
是則中國之威可以復振髙宗然之遂遣洪邁充賀登<lb/>
極使帝謂執政曰向日講和本為梓宫太后雖屈已卑<lb/>
辭有所不憚今兩國之盟已絶宜正名畫境朝儀歲弊<lb/>
當先定之邁乃奏接伴禮儀十有四事既而忠建責事<lb/>
以臣禮以取新復州郡陳康伯以義責之乃止邁行書<lb/>
用敵國禮帝手札賜邁曰祖宗陵寢隔濶三十年不得<lb/>
以時洒掃祭祀心實痛之若彼能以河南地見歸必欲<lb/>
<pb n="KR3k0046_WYG_043-42a"/>
居尊如故正復屈己亦何所惜邁奏言山東之兵未解<lb/>
則兩國之好不成至燕金閣門見圖書不如式抑令于<lb/>
表中改陪臣二字朝見之儀必欲用舊禮邁執不可金<lb/>
鎻使館三日水漿不通及見金人語不遜欲留邁張皓<lb/>
不可乃遣還邁皓季子也<lb/>
建炎以來奉使如金被拘囚者三十餘人多已物故惟<lb/>
洪皓張邵朱弁三人以和議成許歸已而金人遣七騎<lb/>
追之及淮而皓等已在舟中矣皓居冷山距會迎二百<lb/>
<pb n="KR3k0046_WYG_043-42b"/>
里地苦寒穴居百餘家陳王谷神聚落也谷神敬皓使<lb/>
教其子或二年不給衣食盛夏衣麤布嘗大雪薪盡以<lb/>
馬矢然火煨麫食之或獻取蜀策谷神持以問皓皓力<lb/>
折之谷神鋭意南侵曰孰謂海大我力可乾但不能使<lb/>
天地相拍耳皓復辯之谷神怒曰汝作和事官而口硬<lb/>
如此謂不能殺汝邪皓曰自分當死顧大國無受殺行<lb/>
人之名願投之于水以墜淵為辭可也谷神義之而止<lb/>
皓屢因諜者宻奏敵情且力言和議非計請興師進擊<lb/>
<pb n="KR3k0046_WYG_043-43a"/>
嘗求韋太后書遣李微持歸帝大喜曰朕不知太后寜<lb/>
否㡬二十年雖遣使百輩不如此一書每遇貴族名家<lb/>
子流落于金者盡力拯救之留金十五年而還入對内<lb/>
殿求郡養母帝曰卿忠貫日月志不忘君雖蘇武不能<lb/>
過豈可捨朕去邪皓退見秦檜語連日不止曰張和公<lb/>
金人所憚乃不得用錢塘暫居為景靈宫太廟皆極土<lb/>
木之華豈非示無中原意乎檜不懌遂除徽猷閣直學<lb/>
士提舉萬夀觀復以論事忤檜出知饒州邵被囚柞山<lb/>
<pb n="KR3k0046_WYG_043-43b"/>
踰年送劉豫使用之邵見豫長揖而已又呼豫為殿院<lb/>
責以君臣大義詞氣俱厲豫怒械于獄乆之復送至金<lb/>
拘之燕山僧寺從者皆莫知所之邵又以書言于金曰<lb/>
劉豫挾大國之勢日夜南侵不勝則首䑕兩端勝則如<lb/>
養鷹飽則颺去終非大國之利金人徙之㑹寜及還入<lb/>
見除秘書脩撰主管佑神觀司諌詹大方論其使事無<lb/>
成改台州崇道觀弁副王倫使金既就館守之以兵乆<lb/>
之金將議和當遣一人受書還欲弁與倫探策决去留<lb/>
<pb n="KR3k0046_WYG_043-44a"/>
弁曰吾來固自分必死豈應今日覬幸先歸願正使受<lb/>
書歸報天子成兩國之好早申四海之養于兩宫則吾<lb/>
雖暴骨外國猶生之年也倫將歸弁謂曰古之使者有<lb/>
節以為信今無節有印印亦信也願留之使弁得抱以<lb/>
死死不腐矣倫解以授弁弁受而懷之卧起與俱金人<lb/>
廹弁仕劉豫且訹之曰此南歸之漸弁曰豫國賊吾嘗<lb/>
恨不食其肉又忍北靣臣之吾有死耳金人怒絶其餼<lb/>
遺以困之弁固拒驛門忍饑待盡誓不為屈金人感動<lb/>
<pb n="KR3k0046_WYG_043-44b"/>
致禮如初乆之復欲易其官弁曰吾官受之本朝有死<lb/>
而已誓不易以辱吾君也又以書訣洪皓曰殺行人非<lb/>
細事吾曹遭之命也要當舍生以全義耳乃具酒召被<lb/>
掠士夫飲半酣語之曰已得近郊某寺地一旦畢命報<lb/>
國諸公幸瘞我其處題其上曰有宋通問副使朱公之<lb/>
墓于我幸矣衆皆泣下莫能仰視弁談笑自若曰此臣<lb/>
子之常諸君何悲也及尼瑪哈死弁宻䟽金國虚實曰<lb/>
此不可失之時也遣李發間行歸報王倫還以弁奉送<lb/>
<pb n="KR3k0046_WYG_043-45a"/>
徽宗大行之文為獻其辭有曰歎馬角之未生魂消雪<lb/>
窖攀龍髯而莫逮淚灑氷天帝讀之感泣官其親屬五<lb/>
人謂丞相張浚曰弁歸日當以禁林處之及還入見便<lb/>
殿弁謝且曰陛下與金人講和上返梓宫次迎太母此<lb/>
皆知時知㡬之明然時運而往或難固執機動有變宜<lb/>
鑑未兆盟可守而詭詐之心宜嘿以待之兵可息而消<lb/>
弭之術宜詳以講之金人以黷武為至德以茍安為太<lb/>
平虐民而不恤民廣地而不廣德此皆天助中興之勢<lb/>
<pb n="KR3k0046_WYG_043-45b"/>
若時與㡬陛下既知于始願圖厥終帝曰善秦檜惡其<lb/>
言奏以初補官易宣教郎直祕閣而卒<lb/>
孝宗時湯思退奏遣魏祀如金議和書稱姪大宋皇帝<lb/>
某再拜奉于叔大金皇帝歲幣二十萬帝靣諭祀曰今<lb/>
遣使一正名二退師三減歲幣四不發歸附人祀條陳<lb/>
十七事擬問對帝隨事畫可陛辭奏曰臣將㫖出疆豈<lb/>
敢不勉萬一無厭願速加兵帝善之兵部侍郎胡銓言<lb/>
金不可和臣恐再拜不已必至稱臣稱臣不已必至請<lb/>
<pb n="KR3k0046_WYG_043-46a"/>
降請降不已必至納土納土不已必至輿襯輿襯不已<lb/>
必至如晉帝青衣行酒而後為快今日舉朝之士皆婦<lb/>
人也不聽<lb/>
金館伴張恭愈以國書稱大宋脅魏祀去大字祀拒之<lb/>
具言天子神聖才傑奮起人人有敵愾意北朝用兵能<lb/>
保必勝乎金君臣環聽拱竦金主許損歲幣不發歸正<lb/>
人命元帥府罷兵分戍祀卒正敵國禮而還帝慰藉甚<lb/>
厚先是王抃自金師還得二帥報書遂赦沿邊被兵州<lb/>
<pb n="KR3k0046_WYG_043-46b"/>
軍詔畧曰此遣王抃逺抵潁濵得其要約尋澶淵盟誓<lb/>
之信倣大遼書題之儀正皇帝之稱為叔姪之國歲幣<lb/>
减十萬之數地界如紹興之時憐彼此之無辜約叛亡<lb/>
之不遣可使歸正之士咸起寜居之心洪适所草也論<lb/>
者謂前日之所貶損四方蓋未聞知今著之赦文失國<lb/>
體矣<lb/>
寜宗時方信孺使金至濠州赫舍哩子仁止之于獄露<lb/>
刃環守之絶其薪水要以五事信孺曰反俘歸幣可也<lb/>
<pb n="KR3k0046_WYG_043-47a"/>
縛送首謀自古無之稱藩割地則非臣子所敢言子仁<lb/>
怒曰若不望生還邪信孺曰吾將命出國門時已置生<lb/>
死度外矣子仁遣至汴見完顔宗浩出就傳舍宗浩使<lb/>
將命者來堅持五説信孺辨對不少屈宗浩不能詰授<lb/>
以報書曰和與戰俟再至决之信孺還朝廷以林拱辰<lb/>
為通謝使與信孺持國書誓草及許通謝百萬緡信孺<lb/>
至汴宗浩怒信孺不曲折建白遽以誓書來有誅戮禁<lb/>
錮之語信孺不為動將命者曰此非犒軍可了别出事<lb/>
<pb n="KR3k0046_WYG_043-47b"/>
目以示之信孺曰歲幣不可再增故代以通謝錢今得此<lb/>
求彼吾有隕首而已㑹興州遣師復大散闗宗浩益疑<lb/>
之乃遣信孺還復書于張巖曰若能稱臣即以江淮之<lb/>
間取中為界欲世為子國即盡割大江為界且斬元謀<lb/>
姦臣函首以獻及添歲幣五萬兩疋犒師銀一千萬兩<lb/>
方可議和好信孺還致其書韓侂胄問之信孺言敵所<lb/>
欲者五事一割兩淮二增歲幣三索歸正人四犒軍銀<lb/>
五不敢言侂胄固問之信孺徐曰欲得太師頭耳侂胄<lb/>
<pb n="KR3k0046_WYG_043-48a"/>
大怒奪信孺三官臨江軍居住信孺三使金師<lb/>
以口舌折强敵敵人計屈情見雖未即和然已<lb/>
有成説及貶欲再遣使顧在廷無可者近臣以<lb/>
王柟薦乃命假右司郎中持書北行柟倫之孫<lb/>
也<lb/>
元世祖時使梁曾等至安南其國有三門日蹲<lb/>
欲迎詔自旁門入曾貽書責之往復者三卒從<lb/>
中行且風之入朝日蹲不從遣其臣陶子竒偕<lb/>
<pb n="KR3k0046_WYG_043-48b"/>
曾来貢曾進已與日蹲辨論書帝大悅解衣賜<lb/>
之令坐地上右丞阿里意不然帝怒曰梁曾兩<lb/>
使外國以口舌息干戈爾何敢爾時有親王至<lb/>
自和林帝命酌酒先賜曾謂親王曰汝所辦者<lb/>
汝事梁曾所辦者吾與汝之事汝勿以為後也<lb/>
或讒曾受安南賂遺帝以問曾曾曰安南以黄<lb/>
金器幣竒物遺臣臣不受以屬陶子竒帝曰受<lb/>
之亦何不可<lb/>
<pb n="KR3k0046_WYG_043-49a"/>
　　貢獻<hi>三十則</hi>
漢文帝時有獻千里馬者帝曰鸞旗在前屬車在後吉<lb/>
行日五十里師行三十里朕乗千里馬獨先安之於是<lb/>
還其馬與道里費而下詔曰朕不受獻也其令四方毋<lb/>
求來獻<lb/>
光武帝詔曰郡國獻異味其令太官勿復受逺方口實<lb/>
所以薦宗廟自如舊制時異國有獻名馬者日行千里<lb/>
又進寳劍價直百金詔以劍賜騎士馬駕鼓車和帝時<lb/>
<pb n="KR3k0046_WYG_043-49b"/>
嶺南舊獻生龍眼荔支十里一置五里一侯晝夜傳送<lb/>
臨武長汝南唐羗上書曰臣聞上不以滋味為德下不<lb/>
以貢膳為功伏見交趾七郡獻生龍眼等鳥驚風發南<lb/>
州土地炎熱惡虫猛獸不絶于路至于觸犯死亡之害<lb/>
死者不可復生來者猶可救也此二物升殿未必延年<lb/>
益夀和帝下詔曰逺國珍羞本以薦奉宗廟茍有傷害<lb/>
豈愛民之本其敕太官勿復受獻<lb/>
順帝詔曰海内頗有災異朝廷修政太官減膳珍玩不<lb/>
<pb n="KR3k0046_WYG_043-50a"/>
御而桂陽太守文礱不惟竭忠宣暢而逺獻大珠以求<lb/>
幸媚今封以還之<lb/>
晉武帝時太醫司馬程據獻雉頭裘帝焚之于殿前敕<lb/>
内外敢有獻竒技異服者罪之<lb/>
隋煬帝過鴈門太守丘和獻食甚精至馬邑太守楊廓<lb/>
獨無所獻焬帝不恱以和為博陵太守仍使廓至博陵<lb/>
觀和為式由是所至獻食競為豐侈<lb/>
焬帝至江都江淮郡官謁見者專問禮餉豐薄豐則超<lb/>
<pb n="KR3k0046_WYG_043-50b"/>
遷丞守薄則率從停解江都郡丞王世充獻銅鏡屏風<lb/>
遷通守厯陽郡丞趙元楷獻異味遷江都郡丞由是郡<lb/>
縣競務刻剥以充貢獻民外為盗賊所掠内為郡縣所<lb/>
賦生計無遺加之饑饉無食民始采樹皮葉或𢷬藁為<lb/>
末或煮土而食之諸物皆盡乃自相食而官食猶充牣<lb/>
吏皆畏法莫敢賑救王世充宻為煬帝簡閱民間美女<lb/>
獻之由是益有寵<lb/>
唐太宗遣使至涼州都督李大亮有佳鷹使者諷大亮<lb/>
<pb n="KR3k0046_WYG_043-51a"/>
使獻之大亮密表曰陛下乆絶畋遊而使者求鷹若陛<lb/>
下之意深乖昔旨如其自擅乃是使非其人太宗謂侍<lb/>
臣曰李大亮可謂忠直手詔襃美賜以胡缾及荀恱漢<lb/>
紀<lb/>
林邑獻五色鸚鵡新羅獻美女二人魏徴以為不宜受<lb/>
太宗喜曰林邑鸚鵡猶能自言苦寒思歸其國况二女<lb/>
逺别親戚乎并鸚鵡各付使者而歸<lb/>
髙宗時金紫光禄大夫劉祥道薨子齊賢嗣齊賢為人<lb/>
<pb n="KR3k0046_WYG_043-51b"/>
方正髙宗甚重之為晉州司馬將軍史興宗嘗從上獵苑<lb/>
中因言晉州産佳鷂劉齊賢今為司馬請使捕之上曰<lb/>
劉齊賢豈捕鷂者邪卿何以此待之<lb/>
明皇車駕發泰山幸孔子宅致祭還至宋州宴從官于<lb/>
樓上刺史寇泚預焉酒酣明皇謂張説曰曏者屢遣使<lb/>
臣分廵諸道察吏善惡今因封禪歴諸州乃知使臣負<lb/>
我多矣懷州刺史王丘餼牽之外一無他獻魏州刺史<lb/>
崔沔供張無錦繡示我以儉濟州刺史裴耀卿表數百<lb/>
<pb n="KR3k0046_WYG_043-52a"/>
言莫非規諫且曰人或重擾則不足以告成朕常置之<lb/>
坐隅且以戒左右如三人者不勞人以市恩真良吏矣<lb/>
顧謂寇泚曰比亦屢有以酒饌不豐訴于朕者知卿不<lb/>
借譽于左右也自舉酒賜之宰臣帥羣臣起賀樓上皆<lb/>
稱萬歲由是以丘為尚書左丞沔為散騎侍郎耀卿為<lb/>
定州刺史<lb/>
明皇御五鳳樓酺宴時命三百里内刺史縣令各帥所<lb/>
部音樂集于樓下各較勝負懷州刺史以車載樂工數<lb/>
<pb n="KR3k0046_WYG_043-52b"/>
百皆衣文繡服箱之牛皆為虎豹犀象之狀魯山令元<lb/>
德秀惟遣樂工數人連袂歌于蒍明皇曰懷州之人其<lb/>
塗炭乎立以刺史為散官德秀性介潔質樸士大夫皆<lb/>
服其高<lb/>
德宗時李正已畏上威名表獻錢三十萬緡德宗欲受<lb/>
之恐見欺却之則無辭崔祐甫請遣使慰勞淄青將士<lb/>
因以正已所獻錢賜之使將士人人戴上恩又諸道聞<lb/>
之知朝廷不重貨財德宗恱從之正已大慙服天下以<lb/>
<pb n="KR3k0046_WYG_043-53a"/>
為太平之治庶㡬可望焉<lb/>
代宗之世每元日冬至端午生日州府于常賦之外競<lb/>
為貢獻貢獻多者則恱之武將姦吏緣此侵漁下民德<lb/>
宗生日四方貢獻皆不受李正已田恱各獻縑三萬匹<lb/>
德宗悉歸之度支以代租賦<lb/>
德宗謂李泌曰每歲諸道貢獻共直錢五十萬緡今歲<lb/>
僅得三十萬緡言此誠知失體然宫中用度殊不足泌<lb/>
曰古者天子不私求財今請歲供宫中錢百萬緡願陛<lb/>
<pb n="KR3k0046_WYG_043-53b"/>
下不受諸道貢獻及罷宣索必有所須請降敇折税不<lb/>
使姦吏因縁誅剥德宗從之<lb/>
澤州刺史李鷃上慶雲圖德宗曰朕以時和年豐為嘉<lb/>
祥以進賢顯忠為良瑞如卿雲靈芝珍禽竒獸怪草異<lb/>
木何益于人布告天下自今有此無得上獻<lb/>
德宗以奉天窘乏故還宫以來尤專意聚歛藩鎮多以<lb/>
進奉市恩皆云税外方圓亦云用度羡餘其實或割留<lb/>
常賦或増歛百姓或減刻吏禄或販鬻蔬果往往私自<lb/>
<pb n="KR3k0046_WYG_043-54a"/>
入所進纔什一二李兼在江西有月進韋臯在西川有<lb/>
日進其後常州刺史裴肅以進奉遷浙東觀察使刺史<lb/>
進奉自肅始及劉賛卒判官嚴綬掌留務竭府庫以進<lb/>
奉徴為刑部員外郎幕僚進奉自綬始<lb/>
李錡既執天下利權以貢獻固主恩又以饋遺結權貴<lb/>
恃此驕縱無所忌憚盗取縣官財所部官屬無罪受戮<lb/>
者相繼浙西布衣崔善貞詣闕上封事言宫市進奉及<lb/>
鹽鐵之弊因言錡不法事德宗覽之不恱命械送錡錡<lb/>
<pb n="KR3k0046_WYG_043-54b"/>
聞其將至先鑿阬于道旁善貞至并鎻械内阬中生瘞<lb/>
之逺近聞之不寒而慄<lb/>
憲宗時御史中丞盧坦奏彈前山南西道節度使栁晟<lb/>
前浙東觀察使閻濟美違赦進奉憲宗召坦襃慰之曰<lb/>
朕已釋其罪不可失信坦曰赦内宣布海内陛下之大<lb/>
信也晟等不畏陛下法奈何存小信棄大信乎憲宗乃<lb/>
命歸所進于有司<lb/>
淮南節度使王鍔入朝鍔家巨富厚進奉及賂宦官求<lb/>
<pb n="KR3k0046_WYG_043-55a"/>
平章事翰林學士白居易上言以為宰相人臣極位非<lb/>
清望大功不應授昨除裴均外議已紛然今又除鍔則<lb/>
如鍔之輩皆生冀望若盡與之則典章大壞又不感恩<lb/>
不與則厚薄有殊或生怨望倖門一啓無可如何且鍔<lb/>
在鎮五年百計誅求貨財既足自入進奉若除宰相四<lb/>
方藩鎮皆謂鍔以進奉得之競為割剥則百姓何以堪<lb/>
之事遂寢<lb/>
山南東道節度使裴均恃有中人之助于德音後首進<lb/>
<pb n="KR3k0046_WYG_043-55b"/>
銀器千五百餘兩翰林學士李絳白居易等上言均欲<lb/>
以此嘗陛下願却之憲宗遽命出銀器付度支既而有<lb/>
旨諭進奏院自今諸道進奉無得申御史臺有訪問者<lb/>
輙以名聞白居易復以為言憲宗不聽<lb/>
宦官惡李絳在翰林以為户部侍郎判本司憲宗問絳<lb/>
故事户部侍郎皆進羡餘卿獨無進何也對曰守土之<lb/>
官厚歛于人以示私恩天下猶共非之况户部所掌皆<lb/>
陛下府庫之物給納有籍安得羡餘若自左藏輸之内<lb/>
<pb n="KR3k0046_WYG_043-56a"/>
藏以為進奉是猶東庫移之西庫臣不敢踵此弊也憲<lb/>
宗嘉其直益重之<lb/>
國子祭酒孔戣為華州刺史明州歲貢蚶蛤淡菜水陸<lb/>
遞夫勞費戣奏䟽罷之嶺南節度使崔詠薨宰相奏擬<lb/>
代詠者數人憲宗皆不用曰頃有諫進蚶蛤淡菜者為<lb/>
誰可求其人與之以戣為嶺南節度使<lb/>
宣宗時右補闕内供奉張潛上䟽以為藩府代移之際<lb/>
皆奏倉庫蓄積之數以羡餘多為課績朝廷亦因而甄<lb/>
<pb n="KR3k0046_WYG_043-56b"/>
奬竊惟藩府財賦所出有常茍非賦歛過差及停廢將<lb/>
士減削衣糧則羡餘何從而致比來南方諸鎮數有不<lb/>
寜皆此故也一朝有變所蓄之財悉遭剽掠又發兵致<lb/>
討費用百倍然則朝廷竟何有利乞自今藩府長吏不<lb/>
增賦歛不減糧賜獨節遊宴省浮費能致羡餘者然後<lb/>
賞之宣宗嘉納之<lb/>
後唐明宗將祀南郊遣客省使李仁矩以詔諭兩川令<lb/>
西川獻錢一百萬緡東川五十萬緡皆辭以軍用不足<lb/>
<pb n="KR3k0046_WYG_043-57a"/>
西川獻五十萬緡東川獻十萬緡仁矩明宗在藩鎮時<lb/>
客將也為安重誨所厚恃恩驕慢至梓州董璋置宴召<lb/>
之日中不往方擁妓酣飲璋怒從卒徒執兵入驛立仁<lb/>
矩于階下而詬之曰公但聞西川斬李客省謂我獨不<lb/>
能邪仁矩流涕拜請僅而得免既而厚賂仁矩以謝之<lb/>
仁矩還言璋不法未㡬明宗復遣通事舍人李彦珣詣<lb/>
東川入境失小禮璋拘其從者彦珣奔還<lb/>
前彰義節度使李金全屢獻馬明宗不受曰卿在鎮為<lb/>
<pb n="KR3k0046_WYG_043-57b"/>
治何如勿但以獻馬為事<lb/>
後周歸德節度使常思入朝徙平盧節度使將行奏曰<lb/>
臣在宋州舉絲四萬餘兩在民間謹以上進請徴之太<lb/>
祖頷之敕榜宋州凡常思所舉絲悉蠲之已輸者復歸<lb/>
之思亦無怍色<lb/>
金尚書省奏汾陽節度副使牛信昌生日受饋獻法當<lb/>
奪官金主曰朝廷行事茍不自正何以正天下尚書省<lb/>
樞宻院生日節辰饋獻不少此而不問小官饋獻即加<lb/>
<pb n="KR3k0046_WYG_043-58a"/>
按劾豈正天下之道自今宰執樞宻饋獻亦宜罷去<lb/>
髙麗遣使謝金不納叛金有司奏髙麗所進玉帶乃石<lb/>
似玉者金主曰小國無能辨識誤以為玉耳且人不易<lb/>
物惟德其物若復却之豈禮體也<lb/>
元成宗時西域賈人有獻珍寳求售者議以六十萬錠<lb/>
酧其直省臣有謂左丞尚文者曰此所謂押忽大珠也<lb/>
六十萬酧之不為過矣文問何所用之答曰含之可不<lb/>
渇<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>靣可使目有光文曰一人含之千萬人不渇則誠<lb/>
<pb n="KR3k0046_WYG_043-58b"/>
寳也若一寳止濟一人則用已微矣吾之所謂寳者米<lb/>
粟是也有之則百姓安無則天下亂以功用較之豈不<lb/>
愈于彼乎<lb/>
　<lb/>
　<lb/>
　<lb/>
　<lb/>
　經濟類編巻四十三<lb/>
</p>
<p>
</p>
  </div>
</body>
</text>
</TEI>
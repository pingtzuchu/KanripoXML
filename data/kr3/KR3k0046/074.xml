<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷七十四</head> <lb/>
    <p>
<pb n="KR3k0046_WYG_074-1a"/>
欽定四庫全書<lb/>
　經濟類編卷七十四<lb/>
　　　　　　　　　　　明　馮琦馮瑗　撰<lb/>
　工虞類<lb/>
　　治河<hi>十九則</hi>
漢司馬遷河渠書　夏書曰禹抑洪水十三年過家不<lb/>
入門陸行載車水行載舟泥行蹈毳山行即橋以别九<lb/>
州隨山浚川任土作貢通九道陂九澤度九山然河菑<lb/>
<pb n="KR3k0046_WYG_074-1b"/>
衍溢害中國也尤甚唯是為務故道河自積石歴龍門<lb/>
南到華隂東下砥柱及孟津雒汭至于大邳於是禹以<lb/>
為河所從來者髙水湍悍難以行平地數為敗乃厮二<lb/>
渠以引其河北載之髙地過降水至于大陸播為九河<lb/>
同為逆河入于勃海九川既疏九澤既灑諸夏乂安功<lb/>
施于三代自是之後滎陽下引河東南為鴻溝以通宋<lb/>
鄭陳蔡曹衛與濟汝淮泗㑹于楚西方則通渠漢水雲<lb/>
夢之野東方則通鴻溝江淮之間于吳則通渠三江五<lb/>
<pb n="KR3k0046_WYG_074-2a"/>
湖于齊則通菑濟之間于蜀蜀守氷鑿離碓辟沬水之<lb/>
害穿二江成都之中此渠皆可行舟有餘則用溉<graphic n="KR2742" url="https://raw.githubusercontent.com/kanripo/KR-Gaiji/master/images/KR2742.png" mimeType="image/png"/>百<lb/>
姓享其利至于所過徃徃引其水益用溉田疇之渠以<lb/>
萬億計然莫足數也西門豹引漳水溉鄴以富魏之河<lb/>
内而韓聞秦之好興事欲罷之毋令東伐乃使水工鄭<lb/>
國間説秦令鑿涇水自中山西邸瓠口為渠並北山東<lb/>
注洛三百餘里欲以溉田中作而覺秦欲殺鄭國鄭國<lb/>
曰始臣為間然渠成亦秦之利也秦以為然卒使就渠<lb/>
<pb n="KR3k0046_WYG_074-2b"/>
渠就用注填閼之水溉澤鹵之地四萬餘頃收皆畆一<lb/>
鍾于是闗中為沃野無凶年秦以富强卒并諸侯因命<lb/>
曰鄭國渠漢興三十九年孝文時河決酸棗東潰金隄<lb/>
于是東郡大興卒塞之其後四十有餘年今天子元光<lb/>
之中而河決于瓠子東南注距野通于淮泗於是天子<lb/>
使汲黯鄭當時興人徒塞之輙復壞是時武安侯田蚡<lb/>
為丞相其奉邑食鄃鄃居河北河決而南則鄃無水菑<lb/>
邑收多蚡言于上曰江河之決皆天事未易以人力為<lb/>
<pb n="KR3k0046_WYG_074-3a"/>
强塞塞之未必應天而望氣用數者亦以為然於是天<lb/>
子久之不事復塞也是時鄭當時為大農言曰異時闗<lb/>
東漕粟從渭中上度六月而罷而漕水道九百餘里時<lb/>
有難處引渭穿渠起長安並南山下至河三百餘里徑<lb/>
易漕度可令三月罷而渠下民田萬餘頃又可得以溉<lb/>
田此損漕省卒而益肥闗中之地得穀天子以為然令<lb/>
齊人水工徐伯表悉𤼵卒數萬人穿漕渠三嵗而通通<lb/>
以漕大便利其後漕稍多而渠下之民頗得以溉田矣<lb/>
<pb n="KR3k0046_WYG_074-3b"/>
其後河東守畨係言漕從山東西嵗百餘萬石更砥柱<lb/>
之限敗亡甚多而亦煩費穿渠引汾溉皮氏汾隂下引<lb/>
河溉汾隂蒲坂下度可得五千頃五千頃故盡河瓀棄<lb/>
地民茭牧其中耳今溉田之度可得穀二百萬石以上<lb/>
穀從渭上與闗中無異而砥柱之東可無復漕天子以<lb/>
為然𤼵卒數萬人作渠田數嵗河移徙渠不利則田者<lb/>
不能償種久之河東渠田廢予越人令少府以為稍入<lb/>
其後人有上書欲通襃斜道及漕事下御史大夫張湯<lb/>
<pb n="KR3k0046_WYG_074-4a"/>
湯問其事因言抵蜀從故道故道多阪囘逺今穿襃斜<lb/>
道少阪近四百里而褒水通沔斜水通渭皆可以行船<lb/>
漕漕從南陽上沔入襃襃之絶水至斜間百餘里以車<lb/>
轉從斜下下渭如此漢中之穀可致山東從沔無限便<lb/>
于砥柱之漕且襃斜材木竹箭之饒擬于巴蜀天子以<lb/>
為然拜湯子卬為漢中守發數萬人作襃斜道五百餘<lb/>
里道果便近而水湍石不可漕其後莊熊羆言臨晉民<lb/>
願穿洛以溉重泉以東萬餘頃故鹵地誠得水可令畆<lb/>
<pb n="KR3k0046_WYG_074-4b"/>
十石于是為𤼵卒萬餘人穿渠自徵引洛水至商顔下<lb/>
岸善崩乃鑿井深者四十餘丈徃徃為井井下相通為<lb/>
水水頺以絶商顔東至山嶺十餘里間井渠之生自此<lb/>
始穿渠得龍骨故名曰龍首渠作之十餘嵗渠頗通猶<lb/>
未得其饒自河決瓠子後二十餘嵗嵗因以數不登而<lb/>
梁楚之地尤甚天子既封禪巡祭山川其明年旱乾封<lb/>
少雨天子乃使汲仁郭昌𤼵卒數萬人塞瓠子決于是<lb/>
天子已用事萬里沙則還自臨決河沈白馬玉璧于河<lb/>
<pb n="KR3k0046_WYG_074-5a"/>
令羣臣從官自將軍已下皆負薪寘決河是時東流郡<lb/>
燒草以故柴薪少而下淇園之竹以為楗天子既臨河<lb/>
決悼功之不成乃作歌曰瓠子決兮將奈何皓皓旰旰<lb/>
兮閭殫為河殫為河兮地不得寧功無已時兮吾山平<lb/>
吾山平兮鉅野溢魚沸鬱兮柏冬日延道弛兮離常流<lb/>
蛟龍騁兮方逺游歸舊川兮神哉沛不封禪兮安知外<lb/>
為我謂河伯兮何不仁汎濫不止兮愁吾人齧桑浮兮<lb/>
淮泗滿久不反兮水維緩一曰河湯湯兮激潺湲北渡<lb/>
<pb n="KR3k0046_WYG_074-5b"/>
迃兮浚流難搴長茭兮沈美玉河伯許兮薪不屬薪不<lb/>
屬兮衛人罪燒蕭條兮噫乎何以禦水頺林竹兮楗石<lb/>
菑宣房塞兮萬福來于是卒塞瓠子築宫其上名曰宣<lb/>
房宫而道河北行二渠復禹舊迹而梁楚之地復寧無<lb/>
水災自是之後用事争言水利朔方西河河西酒泉皆<lb/>
引河及川谷以溉田而闗中輔渠靈軹引堵水汝南九<lb/>
江引淮東海引鉅定太山下引汶水皆穿渠為溉田各<lb/>
萬餘頃他小渠披山通道者不可勝言然其著者在宣<lb/>
<pb n="KR3k0046_WYG_074-6a"/>
房　太史公曰余南登廬山觀禹疏九江遂至于㑹稽<lb/>
太湟上姑蘇望五湖東闚洛汭大邳迎河行淮泗濟漯<lb/>
洛渠西瞻蜀之岷山及離碓北自龍門至于朔方曰甚<lb/>
哉水之為利害也余從負薪塞宣房悲瓠子之詩而作<lb/>
河渠書<lb/>
賈讓論治河疏　治河有上中下策古者立國居民疆<lb/>
理土地必遺川澤之分度水勢所不及大川無防小水<lb/>
得入陂障卑下以為汙澤使秋水多得有所休息左右<lb/>
<pb n="KR3k0046_WYG_074-6b"/>
游波寛緩而不迫夫土之有川猶人之有口也治土而<lb/>
防其川猶止兒啼而塞其口豈不遽止然其死可立而<lb/>
待也故曰善為川者決之使道善為民者宣之使言葢<lb/>
隄防之作近起戰國壅防百川各以自利齊與趙魏以<lb/>
河為竟趙魏瀕山齊地卑下作隄去河二十五里河水<lb/>
東抵齊隄則西汎趙魏趙魏亦為隄去河二十五里雖<lb/>
非其正水尚有所游盪時至而去則填淤肥美民耕田<lb/>
之或久無害稍築室宅遂成聚落大水時至漂没則更<lb/>
<pb n="KR3k0046_WYG_074-7a"/>
起隄防以自救稍去其城郭排水澤而居之湛溺自其<lb/>
宜也今隄防陿者去水數百步逺者數里近黎陽南故<lb/>
大金隄從河西西北行至西山南頭迺折東與東山相<lb/>
屬民居金隄東為廬舍徃十餘嵗更起隄從東山南頭<lb/>
直南與故大隄㑹又内黄界中有澤方數十里環之有<lb/>
隄徃十餘嵗太守以賦民民今起廬舍其中此臣親所<lb/>
見者也東郡白馬故大隄亦復數重民皆居其間從黎<lb/>
陽北盡魏界故大隄去河逺者數十里内亦數重此皆<lb/>
<pb n="KR3k0046_WYG_074-7b"/>
前世所排也河從河内北至黎陽為石隄激使東抵東<lb/>
郡平剛又為石隄使西北抵黎陽觀下又為石隄使東<lb/>
北抵東郡津北又為石隄使西北抵魏郡昭陽又為石<lb/>
隄激使東北百餘里間河再西三東迫扼如此不得安<lb/>
息今行上策徙冀州之民當水衝者決黎陽遮害亭放<lb/>
河使北入海河西薄太山東薄金隄勢不能逺汎濫期<lb/>
月自定難者將曰若如此敗壞城郭田廬冡墓以萬數<lb/>
百姓怨恨昔大禹治水山陵當路者毁之鑿龍門辟伊<lb/>
<pb n="KR3k0046_WYG_074-8a"/>
闕折底柱破碣石墮㫁天地之性此迺人工所造何足<lb/>
言也今瀕河十郡治隄嵗費且萬萬及其大決所殘無<lb/>
數如出數年治河之費以業所徙之民遵古聖之法定<lb/>
山川之位使神人各處其所而不相干且以大漢方制<lb/>
萬里豈其與水争咫尺之地哉此功一立河定民安千<lb/>
載無患故謂之上策若迺多穿漕渠于冀州地使民得<lb/>
以溉田分殺水怒雖非聖人法然亦救敗術也難者將<lb/>
曰河水髙于平地嵗増隄防猶尚決溢不可以開渠臣<lb/>
<pb n="KR3k0046_WYG_074-8b"/>
竊按視遮害亭西十八里至淇水口迺有金隄髙一丈<lb/>
自是東地稍下隄稍髙至遮害亭髙四五丈徃五六嵗<lb/>
河水大盛増丈七尺壞黎陽南郭門入至隄下水未踰<lb/>
堤二尺所從堤上北望河髙出民屋百姓皆走上山水<lb/>
留十三日隄潰吏民塞之臣循隄上行視水勢南七十<lb/>
餘里至淇口水適至隄半計出地上五尺所今可從淇<lb/>
口以東為石隄多張水門初元中遮害亭下河去隄足<lb/>
數十步至今四十餘嵗適至隄足由是言之其地堅矣<lb/>
<pb n="KR3k0046_WYG_074-9a"/>
恐議者疑河大川難禁制滎陽漕渠足以卜之其水門<lb/>
但用木與土耳今據堅地作石隄勢必完安冀州渠首<lb/>
盡當卬此水門治渠非穿地也但為東方一隄北行三<lb/>
百餘里入漳水中其西因山足髙地諸渠皆徃徃股引<lb/>
取之旱則開東方下水門溉冀州水則開西方髙門分<lb/>
河流通渠有三利不通有三害民常罷于救水半失作<lb/>
業水行地上湊潤上徹民則病濕氣木皆立枯鹵不生<lb/>
穀決溢有敗為魚鼈食此三害也若有渠溉則鹽鹵下<lb/>
<pb n="KR3k0046_WYG_074-9b"/>
隰填淤加肥故種禾麥更為秔稻髙田五倍下田十倍<lb/>
轉漕舟船之便此三利也今瀕河隄吏卒郡數千人伐<lb/>
買薪石之費嵗數千萬足以通渠成水門又民利其溉<lb/>
灌相率治渠雖勞不罷民田適治河隄亦成此誠富國<lb/>
安民興利除害支數百嵗故謂之中策若迺繕完故隄<lb/>
増卑倍薄勞費無已數逢其害此最下策也<lb/>
後晉時滑州河決浸注曹單<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>鄆五代之境詔大發數<lb/>
道丁夫塞之既塞晉主欲刻碑記其事中書舍人楊昭<lb/>
<pb n="KR3k0046_WYG_074-10a"/>
儉諌曰陛下刻石紀功不若降哀痛之詔染翰頌美不<lb/>
若頒罪己之文晉主乃止<lb/>
宋真宗之在大名也詔調丁夫十五萬修黄河監察御<lb/>
史王濟以為勞民請徐圖之乃命濟馳徃經度還奏省<lb/>
其什六七張齊賢以河決為憂因對并召濟入見齊賢<lb/>
請令濟署狀保河不決濟曰河決亦隂陽災沴所致宰<lb/>
相若能和隂陽弭災沴為國家致太平河之不決臣亦<lb/>
可保齊賢曰若是則今非太平邪濟曰北有契丹西有<lb/>
<pb n="KR3k0046_WYG_074-10b"/>
繼遷兩河闗右嵗被侵擾以陛下神武英略茍用得其<lb/>
人可以馴致今則未也上動容獨留濟問以邊事退而<lb/>
署備邊策十五條以獻未幾選官判大理寺欲得剛正<lb/>
不囘者上曰王濟近之即以命濟<lb/>
仁宗時河入中國行大行西曲折山間不能為大患既<lb/>
出大岯東更平地二千餘里特以隄防為之限夏秋霖<lb/>
<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>百川所㑹不免決溢而大名鄆澶滑孟濮齊淄滄棣<lb/>
濱徳博懐衛鄭等郡及開封徃徃受其害於是詔諸州<lb/>
<pb n="KR3k0046_WYG_074-11a"/>
長吏兼河隄使防塞之法甚備而決溢之患時有説者<lb/>
以河隨時漲落自立春後凍解候人量水初至凡一寸<lb/>
則夏秋當至一尺頗為信驗謂之信水非時暴漲謂之<lb/>
客水隨決隨塞瀕河苦之至是河決大名館陶殿中丞<lb/>
李仲昌請自澶州商胡河穿六塔渠入横隴故道以披<lb/>
其勢富弼是其策詔𤼵三十萬丁修六塔河以囘河道<lb/>
以仲昌提舉河渠翰林學士歐陽修三上疏力諌其不<lb/>
可行帝不聴<lb/>
<pb n="KR3k0046_WYG_074-11b"/>
歐陽修論治河疏　臣伏見朝廷定議開修六塔河口<lb/>
囘水入横隴故道此大事也中外之臣皆知不便而未<lb/>
肯有為國家極言其利害者何哉葢其説有三一曰畏<lb/>
大臣二曰畏小人三曰無竒策今執政之臣用心于河<lb/>
事亦勞矣初欲試三十萬人之役以開故道既又舍故<lb/>
道而修六塔未及興役遽又罷之已而終為言利者所<lb/>
勝今又復言修然則其勢難于復止也夫以執政大臣<lb/>
鋭意主其事而又有不可復止之勢固非一人口舌可<lb/>
<pb n="KR3k0046_WYG_074-12a"/>
囘此所以雖知不便而罕肯言也李仲昌小人利口偽<lb/>
言衆所共惡今執政之臣既用其議必主其人且自古<lb/>
未有無患之河今河浸恩冀目下之患雖小然其患已<lb/>
形囘入六塔將來之害雖大而其害未至夫以利口小<lb/>
人為大臣所主欲與之争未形之害勢必難奪就使能<lb/>
奪其議則言者猶須獨任恩冀為患之責使仲昌得以<lb/>
為辭大臣得以為歸罪此所以雖知不便而罕敢言也<lb/>
今執政之臣用心太過不思自古無無患之河直欲使<lb/>
<pb n="KR3k0046_WYG_074-12b"/>
河不為患若得河不為患雖竭人力猶當為之况聞仲<lb/>
昌利口詭辯謂費物少而功用不多不得不信為竒策<lb/>
於是決意用之今言者謂故道既不可復六塔又不可<lb/>
修詰其如何則又無竒策以取勝此所以雖知不便而<lb/>
罕肯言也衆人所不敢言而臣今獨敢言者臣謂大臣<lb/>
非有私仲昌之心也直欲興利除害爾若果知其為害<lb/>
愈大則豈有不囘者哉至于顧小人之後患則非臣之<lb/>
所慮也且事貴知利害權重輕又不得已則擇其害少<lb/>
<pb n="KR3k0046_WYG_074-13a"/>
而患輕者為之此非明智之士不能也况治水本無竒<lb/>
策相地勢謹隄防順水性之所趨爾雖大禹不過此也<lb/>
夫所謂竒策者不大利則大害若循常之計雖無大利<lb/>
亦不至大害此明智之士善擇利者之所為也今言修六塔<lb/>
者竒策也然終不可成而為害愈大言順水治隄者常談<lb/>
也然無大利亦無大害不知為國計者欲何所擇哉若謂<lb/>
利害不可必但聚大衆興大役勞民困國以試竒策而<lb/>
僥倖于有成者臣謂雖執政之臣亦未必肯為也臣前<lb/>
<pb n="KR3k0046_WYG_074-13b"/>
已具言河利害甚詳而未蒙採聽今復略陳其大要惟陛<lb/>
下詔計議之臣擇之謂河水未始不為患今順已決之流<lb/>
治隄防于恩冀者其患一而遲塞商胡復故道者其患<lb/>
二而速開六塔以囘今河者其患三而為害無涯自河<lb/>
決横隴以來大名金隄埽嵗嵗増治及商胡再決而金<lb/>
隄益又加功獨恩冀之間自商胡決後議者貪建塞河<lb/>
之策未嘗留意于隄防是以今河水勢浸溢今若專意<lb/>
併力于恩冀之間謹治隄防則河患可禦不至為大害<lb/>
<pb n="KR3k0046_WYG_074-14a"/>
所謂其患一者十數年間今河下流淤塞則上流必有<lb/>
決處此一患而遲者也今欲塞商胡口使水歸故道治<lb/>
隄修埽功料浩大勞人費物困弊公私此一患也幸而<lb/>
商胡可塞故道復歸髙淤難行不過一二年間上流必<lb/>
決此二患而速者也今六塔河口雖云已有上下約然<lb/>
全塞大河正流為功不小又開六塔河道治二千餘里<lb/>
隄防移一縣兩鎮計其功費又大於塞商胡數倍其為<lb/>
困弊公私不可勝計此一患也幸而可塞水入六塔而<lb/>
<pb n="KR3k0046_WYG_074-14b"/>
東横流散溢濱棣徳博與齊州之界咸被其害此五州<lb/>
者素號富饒河北一路財用所仰今引水注之不惟五<lb/>
州之民破壞田産河北一路坐見貧虛此二患也三五<lb/>
年間五州凋弊河流注溢久又淤髙流行梗澁則上流<lb/>
必決此三患也所謂為害而無涯者也今為國悞計者<lb/>
本欲除一患而反就三患此臣所不諭也至如六塔不<lb/>
能容大河横隴故道本以髙淤難行而商胡決今復驅<lb/>
而注之必横流而散溢自澶至海二千餘里隄埽不可<lb/>
<pb n="KR3k0046_WYG_074-15a"/>
卒修卒修之雖成必不能捍水如此等事甚多士無愚<lb/>
智皆所共知不待臣言而後悉也臣前未奉使契丹時<lb/>
已嘗具言故道六塔皆不可為惟治隄順水為得計及<lb/>
奉使徃來河北詢于知水者其説皆然雖恩冀之人今<lb/>
被水患者亦知六塔不便皆願且治恩冀隄防為是下<lb/>
情如此誰為上通臣既知其詳豈敢自黙伏乞聖慈特<lb/>
諭宰臣使更審利害速罷六塔之役差替李仲昌等不<lb/>
用選一二精幹之臣與河北轉運副使及恩冀州官吏<lb/>
<pb n="KR3k0046_WYG_074-15b"/>
相度隄防併力修治則今河之水必不至為大患此河<lb/>
水天災人力可囘惟當順導防捍之而已不必求竒策<lb/>
立難必之功以為小人僥冀恩賞之資也况功必不成<lb/>
後悔無及者乎臣言狂計愚惟陛下裁擇<lb/>
王同議水　古者之治五行也必有五行之官其去民<lb/>
用尤近而逆其理則有敗害之端莫甚于水故官得其<lb/>
任則不憂乎水之敗害誠其勢也是以舜命益作虞以<lb/>
掌山澤周有川澤之禁而後世修之未嘗廢也由秦漢<lb/>
<pb n="KR3k0046_WYG_074-16a"/>
以來使任其亊而為之水官則莫若都水之職其主灌<lb/>
溉陂池保守河渠自太常及三輔皆有其官至武帝之<lb/>
時尤増重之于是又有左右使者使統其任而居其亊<lb/>
者莫不明于禹貢之學而習于知水之性故劉向以治<lb/>
書為三輔都水都尉平當以明禹貢領䕶河隄葢其任<lb/>
職之人未嘗不修其事而又有水工之徒以佐知其利<lb/>
害是以秦漢之際言水事于書尤著而魏晉已來至于<lb/>
隋唐其官亦未嘗廢于魏則有都尉水衡之號晉宋齊<lb/>
<pb n="KR3k0046_WYG_074-16b"/>
皆曰都水臺或為水衡令及梁天監中始改曰太舟卿<lb/>
而主治舟航河隄隋唐之時又皆為都水使者或改曰<lb/>
監而舟楫河渠二署𨽻之然于水事或領或否矣故天<lb/>
下不喻于水而失其水之性使以憂中國者起矣國家<lb/>
比嵗之間水之為害亦甚矣自京城之中民被其苦亦<lb/>
暴而衍溢者歴月不知所以洩之今國家懲前日之患<lb/>
而求于秦漢之故為之都水之任專其有司欲以知水<lb/>
之性此慮患之本也夫以患而設備求其功效而使之<lb/>
<pb n="KR3k0046_WYG_074-17a"/>
不為虛位則天下宜有明于水性若秦漢之間所謂水<lb/>
工者出矣茍得其水工而又以知水者居其任使之專<lb/>
其職而行于天下就視其水之利害得以循其故而治<lb/>
之不使數遷其任責之課最而信其黜陟則官得其人<lb/>
而分定則事益修矣故為今之慮水莫若如此<lb/>
李仲昌等塞商胡北流入六塔河不能容是夕復決溺<lb/>
兵夫漂芻藁不可勝計詔三司判官沈立徃行視内侍<lb/>
劉恢遂奏六塔之役水死者數千萬人穿土干犯忌禁<lb/>
<pb n="KR3k0046_WYG_074-17b"/>
且河口乃趙征村於國姓御名有嫌而大興鍤劚非便<lb/>
詔罷其役令御史吳中復内侍鄧守恭置獄于澶劾仲<lb/>
昌等違詔㫖不俟秋冬塞北流以致決潰于是流仲昌<lb/>
于英州餘各被謫有差　自李仲昌貶河事久無議者<lb/>
河北都轉運使韓䞇言四界首古大河所經宜浚二股<lb/>
渠分河流入金赤河可以紓決溢之患朝廷如其策役<lb/>
三千人幾月而成未幾又併五股河浚之<lb/>
神宗浚漳河從都水監丞宋昌言内侍程昉之議也役<lb/>
<pb n="KR3k0046_WYG_074-18a"/>
兵萬人袤一百六十里帝患財用不足文彦博曰足財<lb/>
用在乎安百姓安百姓在乎省力役且河久不開不出<lb/>
于東則出于西利害一也今發夫開治徙東從西何利<lb/>
之有王安石謂使漳河不由地中行則或東或西為害<lb/>
一也治之使行地中則有利而無害㑹京東河北風變<lb/>
異常民大恐帝手詔中書令省事安静以應天變漳河<lb/>
之役妨農來嵗為之未晩王安石格詔不下<lb/>
自開直河水勢増漲田廬益壞外都水監丞程昉以不<lb/>
<pb n="KR3k0046_WYG_074-18b"/>
白水災憂死至是大決于澶州曹村北流㫁絶河道南<lb/>
徙東滙于梁山張澤濼分為二𣲖一合南清河入于淮<lb/>
一合北清河入于海凡灌郡縣四十五而濮齊鄆徐尤<lb/>
甚壞田逾三十萬頃遣使修閉判大名府文彦博言河<lb/>
勢變移四散漫流兩㟁俱被水患而都水止固䕶東流<lb/>
北㟁希省費之賞未嘗増修隄㟁今者之決溢非天災<lb/>
實人力不至也逾年決口塞詔改曹村埽曰靈平<lb/>
河溢北京夏津神宗語執政聞京東調夫修河有壞産<lb/>
<pb n="KR3k0046_WYG_074-19a"/>
者且河決不過占一河之地或西或東利害無所校<lb/>
聴其所趨如何王安石曰此流不塞占公私田至多<lb/>
又水散漫久復澱塞昨修二股費至少而公私田皆<lb/>
出向之㵼滷俱為沃壤庸非利乎况調夫已減乎去<lb/>
嵗若復葺理隄防則夫愈減矣帝從之乃始置疏濬<lb/>
黄河司先有選人李公義者獻鐵龍𤓰楊泥車法以<lb/>
濬河其法用鐵為𤓰形繫舟尾乘流相繼而下一再過<lb/>
水深數尺宦官黄懐信以為可用而患其太輕安石請<lb/>
<pb n="KR3k0046_WYG_074-19b"/>
令懐信公義同議増損乃别置濬川杷其法以巨木長<lb/>
八尺齒長一尺列于木下如杷狀以石壓之兩旁繫大<lb/>
船各用滑車絞之撓蕩泥沙或謂水深則杷不及底淺<lb/>
則齒礙泥沙人皆知不可用惟安石善其法乃賞懐信<lb/>
而命公義官以杷法下大名令都大提舉河隄范子淵<lb/>
與通判知縣共試之皆言不可用㑹子淵以事至京師<lb/>
安石問其故子淵意附㑹遽曰法誠善第同官議不合<lb/>
爾安石大悦及置濬河司將自衛州濬至海口差子淵<lb/>
<pb n="KR3k0046_WYG_074-20a"/>
都大提舉公義為之屬<lb/>
河北流閉已久水或横決散漫常虞壅遏外都水監丞<lb/>
王令圖獻議于大名第四第五埽等處開修直河使大<lb/>
河還二股故道王安石主其議言于帝曰開直河則水<lb/>
勢分其不可開者以近河每開數尺即見水不容施功<lb/>
爾今第見水即以濬川杷濬之茍置數千杷則諸河淺<lb/>
澱皆非所患嵗可省開濬之費幾百千萬帝曰果爾甚<lb/>
善乃命范子淵領其事開直河深八尺凡退背魚助河<lb/>
<pb n="KR3k0046_WYG_074-20b"/>
則塞之<lb/>
河復大決澶州小吳埽詔都水監丞李立之經畫以聞<lb/>
帝謂輔臣曰河之為患久矣後世以事治水故常有礙<lb/>
夫水之趨下乃其性也如能順水所向遷徙城邑以避<lb/>
之復有何患已而立之言河流自乾寧軍至劈地口入<lb/>
海宜自北京至瀛州分立東西隄五十九埽詔從之立<lb/>
之在熙寧初已主立隄今竟行其言大抵熙寧專欲導<lb/>
河東流閉北流元豐以後因河決而北議者始欲復禹<lb/>
<pb n="KR3k0046_WYG_074-21a"/>
故迹帝愛惜民力思順水性而水官難其人王安石力<lb/>
主程昉范子淵二人尤以河事自任然縻費財用卒無<lb/>
成功<lb/>
元世祖開㑹通河從夀張縣尹韓仲暉等言也起須城<lb/>
縣安山西南由夀張西北至東昌又西北至臨清引汶<lb/>
水以達御河長二百五十餘里中建牐三十有一以時<lb/>
蓄洩河成名曰㑹通<lb/>
河決汴梁發丁夫三萬塞之蒲口復決乃命亷訪使尚<lb/>
<pb n="KR3k0046_WYG_074-21b"/>
文相度形勢為久利之策文言河自陳留抵睢東西百<lb/>
有餘里南㟁視水髙六七尺或四五尺北㟁故隄水視<lb/>
田髙三四尺或髙下等大較南髙于北約八九尺隄安<lb/>
得不壞水安得不北也蒲口今決千有餘步東走歸舊<lb/>
瀆行二百里至歸徳横隄之下復合正流或彊遏之上<lb/>
決下潰功不可成揆今之計河北郡縣宜順水性築長<lb/>
隄以禦汎溢歸徳徐邳之民任擇所便避其衝突被害<lb/>
民户量給河南退灘地以為業異時決他所亦如之亦<lb/>
<pb n="KR3k0046_WYG_074-22a"/>
一時救患之良䇿也蒲口不塞便成宗從之㑹<lb/>
河朔郡縣及山東憲部争言不塞則河北桑田<lb/>
盡化魚鼈之區塞之便帝復從之是後蒲口復<lb/>
決障塞之役無嵗無之而水北入河復故道竟<lb/>
如文言<lb/>
遣使窮河源招討使達實受命行四閲月始抵其<lb/>
地既還圖其形勢來上言河出吐蕃朶甘斯西鄙<lb/>
有泉百餘泓方可七八十里沮洳散渙不可逼視<lb/>
<pb n="KR3k0046_WYG_074-22b"/>
登髙望之如列星然名鄂端諾爾鄂端諾爾華言<lb/>
星宿海也羣流奔輳近五七里滙為二巨澤名阿<lb/>
拉克諾爾自西而東連屬成川號齊賔河又合伊<lb/>
爾齊呼喇雅爾楚三河其流寖大始名黄河又岐<lb/>
為八九股行二十日至大雪山名騰格哩哈達即<lb/>
崑崙也由崑崙南至庫濟及庫徳二地始相屬又<lb/>
經哈喇博勒齊爾之地合細黄河及竒爾穆蘇二<lb/>
水北行復折而西流過崑崙北又轉而東北行約<lb/>
<pb n="KR3k0046_WYG_074-23a"/>
二十餘日至積石始入中國云約自河發源至中<lb/>
國計及萬里然其間溪澗流絡莫知紀極崑崙之<lb/>
西人跡簡少而山皆草石至積石方林木茂暢世<lb/>
言河九折葢彼地有二折焉<lb/>
順帝時托克托用言昔于都城外開河置牐引金<lb/>
口渾河之水東流達通州以通舟楫廷臣多言不<lb/>
可托克托排羣議不納左丞許有壬言渾河之水<lb/>
湍悍易決而足以為害淤淺易塞而不可行舟况<lb/>
<pb n="KR3k0046_WYG_074-23b"/>
西山水勢髙峻金時在城北流入郊野縱有衝決<lb/>
為害亦輕今則在都城西南若霖<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>漲溢加以水<lb/>
性湍急宗社所在豈容僥倖設使成功一時亦不能<lb/>
保其永無衝決之患帝不聽河成果水急泥壅不<lb/>
可行費用不貲而卒以無功<lb/>
黄河決托克托集羣臣廷議言人人殊惟漕運使<lb/>
賈魯以為必塞北河疏南河使復故道役不興害<lb/>
不能已於是遣工部尚書成遵與大司農圖嚕行<lb/>
<pb n="KR3k0046_WYG_074-24a"/>
視河議其疏塞之方以聞遵等自濟濮汴梁大名<lb/>
行數千里掘井以量地之髙下測岸以究水之淺<lb/>
深博采輿論以謂河之故道㫁不可復且曰山東<lb/>
連歉民不聊生若聚二十萬衆于此地恐他日之<lb/>
憂又有重于河患者時托克托先入嚕言及聞遵<lb/>
等議怒曰汝謂民將反邪自辰至酉論辯終莫能<lb/>
入明日執政謂遵曰修河之役丞相意已定且有<lb/>
人任其責公勿多言幸為兩可之議遵曰腕可㫁<lb/>
<pb n="KR3k0046_WYG_074-24b"/>
議不可易遂出遵河間鹽運使詔開黄河故道命<lb/>
魯以工部尚書充河防使𤼵河南北兵民十七萬<lb/>
自黄陵岡南達白茅放于黄固哈濟等口又自黄<lb/>
陵西至陽青村凡二百八十里有竒興功凡五閲<lb/>
月諸埽堤成河復故道超授魯集賢大學士賜托<lb/>
克托世襲達爾罕之號其餘遷賚有差先是河南<lb/>
北童謡云石人一隻眼挑動黄河天下反及魯治<lb/>
河果于黄陵岡得石人一眼而汝潁之兵起<lb/>
<pb n="KR3k0046_WYG_074-25a"/>
　　築城<hi>十五則</hi>
晉侯使士蒍為二公子築蒲與屈不慎寘薪焉夷吾訴<lb/>
之公使讓之士蒍稽首而對曰臣聞之無喪而慼憂必<lb/>
讐焉無戎而城讐必保焉冦讐之保又何慎焉守官廢<lb/>
命不敬固讐之保不忠失忠與敬何以事君詩云懐徳<lb/>
惟寧宗子惟城君其修徳而固宗子何城如之三年將<lb/>
尋師焉焉用慎退而賦曰狐裘尨茸一國三公吾誰適<lb/>
從<lb/>
<pb n="KR3k0046_WYG_074-25b"/>
晉平公杞出也故治杞六月知悼子合諸侯之大夫以<lb/>
城杞孟孝伯㑹之鄭子大叔與伯石徃子大叔見大叔<lb/>
文子與之語文子曰甚乎其城杞也子大叔曰若之何<lb/>
哉晉國不恤周宗之闕而夏肄是屏其棄諸姬亦可知<lb/>
也已諸姬是棄其誰歸之吉也聞之棄同即異是謂離<lb/>
徳詩曰協比其鄰婚姻孔云晉不鄰矣其誰云之<lb/>
令尹蒍艾獵城沂使封人慮事以授司徒量功命日分<lb/>
財用平板榦稱畚築程土物議逺邇略基趾具餱糧度<lb/>
<pb n="KR3k0046_WYG_074-26a"/>
有司事三旬而成不愆于素<lb/>
周敬王使富辛與石張如晉請城成周天子曰天降禍<lb/>
于周俾我兄弟並有亂心以為伯父憂我一二親昵甥<lb/>
舅不皇啓處於今十年勤戍五年余一人無日忘之閔<lb/>
閔焉如農夫之望嵗懼以待時伯父若肆大惠復二文<lb/>
之業弛周室之憂徼文武之福以固盟主宣昭令名則<lb/>
余一人有大願矣昔成王合諸侯城成周以為東都崇<lb/>
文徳焉今我欲徼福假靈于成王修成周之城俾戍人<lb/>
<pb n="KR3k0046_WYG_074-26b"/>
無勤諸侯用寧蝥賊逺屛晉之力也其委諸伯父使伯<lb/>
父實重圖之俾我一人無徵怨于百姓而伯父有榮施<lb/>
先王庸之范獻子謂魏獻子曰與其戍周不如城之天<lb/>
子實云雖有後事晉勿與知可也從王命以紓諸侯晉<lb/>
國無憂是之不務而又焉從事魏獻子曰善使伯音對<lb/>
曰天子有命敢不奉承以奔告于諸侯遲速衰序于是<lb/>
焉在冬十一月晉魏舒韓不信如京師合諸侯之大夫<lb/>
于狄泉尋盟且令城成周魏子南面衛彪傒曰魏子必<lb/>
<pb n="KR3k0046_WYG_074-27a"/>
有大咎干位以令大事非其任也詩曰敬天之怒不敢<lb/>
戲豫敬天之渝不敢馳驅况敢干位以作大事乎己丑<lb/>
士彌牟營成周計丈數揣髙卑度厚薄仞溝洫物土方<lb/>
議逺邇量事期計徒庸慮材用書餱糧以令役于諸侯<lb/>
屬役賦丈書以授帥而效諸劉子韓簡子臨之以為成<lb/>
命<lb/>
楚靈王城陳蔡不羮使僕夫子晳問于范無宇曰吾不<lb/>
服諸夏而獨事晉何也唯晉近我逺也今吾城三國賦<lb/>
<pb n="KR3k0046_WYG_074-27b"/>
皆千乘亦當晉矣又加之以楚諸侯其來乎對曰其在<lb/>
志也國為大城未有利者昔鄭有京櫟衛有蒲戚宋有<lb/>
蕭蒙魯有弁費齊有渠丘晉有曲沃秦有徵衙叔段以<lb/>
京患嚴公鄭幾不封櫟人實使鄭子不得其位衛蒲戚<lb/>
實出獻公宋蕭蒙實殺昭公魯弁費實弱襄公齊渠丘<lb/>
實殺無知晉曲沃實納齊師秦徵衙實難桓景皆志于<lb/>
諸侯此其不利者也且夫制城邑若體性焉有首領股<lb/>
肱至于手拇毛脉大能掉小故變而不動地有髙下天<lb/>
<pb n="KR3k0046_WYG_074-28a"/>
有晦明民有君臣國有都鄙古之制也先王懼其不帥<lb/>
故制之以義旌之以服行之以禮辯之以名書之以文<lb/>
道之以言既其失也易物之由夫邊境者國之尾也譬<lb/>
之如牛馬處暑之既至䖟䗽之既多而不能掉其尾臣<lb/>
亦懼之不然是三城也豈不使諸侯之心惕惕焉子晳<lb/>
復命王曰是知天咫安知民則是言誕也右尹子革侍<lb/>
曰民天之生也知天必知民矣是其言可以懼哉三年<lb/>
陳蔡及不羔人納棄疾而殺靈王<lb/>
<pb n="KR3k0046_WYG_074-28b"/>
楚子城陳蔡不羔使棄疾為蔡公王問于申無宇曰棄<lb/>
疾在蔡何如對曰擇子莫如父擇臣莫如君鄭莊公城<lb/>
櫟而寘子元焉使昭公不立齊桓公城榖而寘管仲焉<lb/>
至于今賴之臣聞五大不在邊五細不在庭親不在外<lb/>
羈不在内今棄疾在外鄭丹在内君其少戒王曰國有<lb/>
大城何如對曰鄭京櫟實殺曼伯宋蕭亳實殺子游齊<lb/>
渠丘實殺無知衛蒲戚實出獻公若由是觀之則害于<lb/>
國末大必折尾大不掉君所知也<lb/>
<pb n="KR3k0046_WYG_074-29a"/>
楚囊瓦為令尹城郢沈尹戍曰子常必亡郢茍不能衛<lb/>
城無益也古者天子守在四夷天子卑守在諸侯諸侯<lb/>
守在四鄰諸侯卑守在四境慎其四境結其四援民狎<lb/>
其野三務成功民無内憂而又無外懼國焉用城今吳<lb/>
是懼而城于郢守已小矣卑之不獲能無亡乎昔梁伯<lb/>
溝其公宫而民潰民棄其上不亡何待夫正其疆場修<lb/>
其土田險其走集親其民人明其伍候信其鄰國慎其<lb/>
官守守其交禮不僭不貪不懦不耆完其守備以待不<lb/>
<pb n="KR3k0046_WYG_074-29b"/>
虞又何畏矣詩曰無念爾祖聿修厥徳無亦監乎若敖<lb/>
蚡冒至于武文土不過同慎其四竟猶不城郢今土數<lb/>
圻而郢是城不亦難乎<lb/>
魏髙祖欲築城置戍于淮南以撫新附之民賜相州刺<lb/>
史髙閭璽書具論其狀閭上表以為兵法十則圍之五<lb/>
則攻之曏者國家止為受降之計𤼵兵不多東西遼濶<lb/>
難以成功今又欲置戍淮南招撫新附昔世祖以囘山<lb/>
倒海之威步騎數十萬南臨𤓰步諸郡盡降而盱眙小<lb/>
<pb n="KR3k0046_WYG_074-30a"/>
城攻之不克班師之日兵不戍一城土不闢一廛夫豈<lb/>
無人以為大鎮未平不可守小故也夫壅水者先塞其<lb/>
原伐木者先㫁其本本原尚在而攻其末流終無益也<lb/>
夀陽盱眙淮隂淮南之本原也三鎮不克其一而留守<lb/>
孤城其不能自全明矣敵之大鎮逼其外長淮隔其内<lb/>
少置兵則不足以自固多置兵則糧運難通大軍既還<lb/>
士心孤怯夏水盛漲救援甚難以新擊舊以勞禦逸若<lb/>
果如此必為敵擒雖忠勇奮發終何益哉願陛下踵世<lb/>
<pb n="KR3k0046_WYG_074-30b"/>
祖之成規旋轅返斾經營洛邑蓄力觀釁布徳行化中<lb/>
國既和逺人自服矣尚書令陸叡上表以為長江浩蕩<lb/>
彼之巨防又南土昏霧暑氣鬱蒸師人經夏必多疾病<lb/>
而遷鼎草創庶事甫爾且兵徭並舉聖王所難今介胄<lb/>
之士外攻冦讐羸弱之夫内勤土木運給之費日捐千<lb/>
金驅罷弊之兵討堅城之虜將何以取勝乎陛下去冬<lb/>
之舉正欲耀武江漢耳今自春幾夏理宜釋甲願早還<lb/>
洛邑使根本深固聖懐無内顧之憂兆民休斤板之役<lb/>
<pb n="KR3k0046_WYG_074-31a"/>
然後命將出師何憂不服魏髙祖納其言崔慧景以魏<lb/>
人城邵陽患之張欣泰曰彼有去志所以築城者外自<lb/>
誇大懼我躡其後耳今若説之以兩願罷兵彼無不聴<lb/>
矣慧景從之使欣泰詣城下語魏人魏髙祖乃還濟淮<lb/>
唐徳宗以方渠合道水波皆吐蕃要路欲城之使問邠<lb/>
寧節度使楊朝晟須幾何兵對曰邠寧兵足以城之上<lb/>
曰曏城鹽州用兵七萬今三城尤逼虜境如此何也對<lb/>
曰今𤼵本鎮兵不旬日至出其不意而城之虜謂吾衆<lb/>
<pb n="KR3k0046_WYG_074-31b"/>
不減七萬不敢輕來不過三旬吾城已畢虜雖至城旁<lb/>
草盡不能久留虜退則運芻糧以實之此萬全之策也<lb/>
若大集諸道兵踰月始至虜亦聚衆而來與我爭戰勝<lb/>
負未可知何暇築城哉上從之朝晟分軍為三各築一<lb/>
城三月三城成朝晟軍還至馬嶺吐蕃始出追之相拒<lb/>
數日而去朝晟遂城馬嶺而還開地三百里皆如其素<lb/>
髙駢將築成都羅城使僧景仙規度周二十五里悉召<lb/>
縣令庀徒賦役吏受百錢以上皆死蜀土疏惡以甓甃<lb/>
<pb n="KR3k0046_WYG_074-32a"/>
之取土皆剗丘垤平之無得為坎埳以害耕種役者十<lb/>
日而代衆樂其均不費扑撻凡九十六日而畢<lb/>
北周以小司徒韋孝寛嘗立勲于玉璧乃置勲州于玉<lb/>
璧以孝寛為刺史孝寛欲築城于險要以制之乃𤼵河<lb/>
西役徒十萬甲士百人遣姚岳監築之岳以兵少懼不<lb/>
敢前孝寛曰計此城十日可畢城距晉州四百餘里吾<lb/>
一日創手二日敵境始知設使晉州徵兵三日方集謀<lb/>
議之間自稽三日計其軍行二日不到我之城隍足得<lb/>
<pb n="KR3k0046_WYG_074-32b"/>
辦矣乃令築之齊人果至境上疑有大軍停留不進其<lb/>
後孝寛使汾水以南傍介山稷山諸村縱火齊人以為<lb/>
軍營收兵自固岳卒城而還<lb/>
宋仁宗時韓琦自陜西還與范仲淹並對言為今之策<lb/>
當以和好為權宜戰守為實務因畫和守戰三策又言<lb/>
北戎久强今乘元昊議和其勢愈重茍不大為之備禍<lb/>
未可量夫京師坦而無備若契丹一朝稱兵深入必促<lb/>
河朔重兵與之力戰彼戰勝則直趨澶淵若京城堅固<lb/>
<pb n="KR3k0046_WYG_074-33a"/>
戒河朔之兵勿與戰彼不得戰欲深入則前有堅城後<lb/>
有重兵必沮而自退退而邀之擊之皆可也故修京師<lb/>
非徒禦冦誠以伐深入之謀諌官余靖言王者守在四<lb/>
夷今無故而修京城是舍天下之大而為嬰城自守之<lb/>
計遂不果行<lb/>
神宗時夏主秉常既冦秦州復上誓表請納安逺塞門<lb/>
二砦以乞綏州詔將許之鄜延宣撫郭逵上言曰此正<lb/>
商於六百里之策也非光交二砦不可與綏朝議以為<lb/>
<pb n="KR3k0046_WYG_074-33b"/>
然賜以誓詔夏主遣其臣旺明鄂特來言欲先得綏逵命<lb/>
機宜文字趙卨等如夏交所納二砦且定地界旺明鄂特<lb/>
對曰朝廷本欲得二砦地略非所約卨曰然則塞門安<lb/>
逺二牆墟耳安用之二砦之北舊有三十六堡且以長<lb/>
城嶺為界西平王祥符所移書固在也旺明鄂特語塞卨<lb/>
以夏人渝盟請城綏州不以易二砦從之改名綏徳城<lb/>
播州冉璡及弟璞俱有文武材隠居蠻中前後閫帥辟<lb/>
召皆堅辭不至聞余玠賢自詣府上謁玠待以上客璡<lb/>
<pb n="KR3k0046_WYG_074-34a"/>
璞居數月無所言玠疑之乃更闢别館以處之且日使人窺其<lb/>
所為兄弟終日不言惟對踞以堊畫地為山川城池之形起則<lb/>
漫去如是又旬日請見玠屏人曰某兄弟辱明公禮遇思有以<lb/>
少禆益為今日西蜀之計其在徙合州城乎玠不覺躍起執其<lb/>
手曰此玠志也但未得其所耳璡曰蜀口形勝之地莫若釣魚<lb/>
山請徙諸此若任得其人積粟以守之賢于十萬師逺矣玠大<lb/>
喜曰玠固疑先生非淺士先生之謀玠不敢掠以歸己遂宻以<lb/>
其謀聞于朝請不次官之詔璡權發遣合州璞權通判徙城之<lb/>
<pb n="KR3k0046_WYG_074-34b"/>
事悉以任之釣魚城成蜀始可守<lb/>
珠赫髙琪請修南京裏城金主曰此役一與民滋病矣城雖完<lb/>
固能獨安乎髙琪固請築之既而金主慮擾于民募人能致甓<lb/>
五十萬者遷一官百萬升一等於是平陽判官完顔阿喇左廂<lb/>
譏察霍定和𤼵蔡京故居得二百萬有竒准格遷賞金主一日<lb/>
問曰人言此役恐不能就髙琪曰茍防城有法正使兵來臣等<lb/>
愈得効力金主曰與其臨城曷若不令至此為善髙琪無以對<lb/>
及城成髙琪受金鼎之賞建碑書功于㑹朝門<lb/>
<pb n="KR3k0046_WYG_074-35a"/>
　　宫室<hi>二十四則</hi>
晉文公見咎季其廟傳于西牆公曰孰處而西對曰君<lb/>
之老臣也公曰西益而宅對曰臣之忠不如老臣之力<lb/>
其牆壞而不築公曰何不築對曰一日不稼百日不食<lb/>
公出而告之僕僕頓首于<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>曰吕刑云一人有慶兆民<lb/>
賴之君之明羣臣之福也乃令于國曰毋淫宫室以妨<lb/>
人宅版築以時無奪農功<lb/>
晉平公春築臺叔向曰不可古者聖王貴徳而務施緩<lb/>
<pb n="KR3k0046_WYG_074-35b"/>
刑辟而趨民時今春築臺是奪民時也夫徳不施則民<lb/>
不歸刑不緩則百姓愁使不歸之民役愁怨之百姓而<lb/>
又奪其時是重竭也夫牧百姓養育之而重竭之豈所<lb/>
以定命安存而稱為人君于後世哉平公曰善乃罷臺<lb/>
役<lb/>
楚靈王為章華之臺與伍舉升焉曰臺美夫對曰臣聞<lb/>
國君服寵以為美安民以為樂聴徳以為聰致逺以為<lb/>
明不聞其以土木之崇髙彤鏤為美而以金石匏竹之<lb/>
<pb n="KR3k0046_WYG_074-36a"/>
昌大囂庶為樂不聞其以觀大視侈淫色以為明而以<lb/>
察清濁為聰也先君莊王為匏居之臺髙不過望國氛<lb/>
大不過容宴豆木不防守備用不煩官府民不廢時務<lb/>
官不易朝常問誰宴焉則宋公鄭伯問誰相禮則華元<lb/>
駟騑問誰贊事則陳侯蔡侯許男頓子其大夫侍之先<lb/>
君是以除亂克敵而無惡于諸侯今君為此臺也國民<lb/>
罷焉財用盡焉年穀敗焉百官煩焉舉國留之數年乃<lb/>
成願得諸侯與始升焉諸侯皆距無有至者而後使太<lb/>
<pb n="KR3k0046_WYG_074-36b"/>
宰啓疆請于魯侯懼之以蜀之役而僅得以來使富都<lb/>
那豎贊焉而使長鬛之士相焉臣不知其美也夫美也<lb/>
者上下外内小大逺邇皆無害焉故曰美若于目觀則<lb/>
美縮于財用則匱是聚民利以自封而瘠民也胡美之<lb/>
為夫君國者將民之與處民實瘠矣君安得肥且夫私<lb/>
欲𢎞侈則徳義鮮少徳義不行則邇者騷離而逺者距<lb/>
違天子之貴也唯其以公侯為官正而以伯子男為師<lb/>
旅其有美名也唯其施令徳于逺近而小大安之也若<lb/>
<pb n="KR3k0046_WYG_074-37a"/>
斂民利以成其私欲使民蒿焉忘其安樂而有逺心其<lb/>
為惡也甚矣安用目觀故先王之為臺榭也榭不過講<lb/>
軍實臺不過望氛祥故榭度于大卒之居臺度于臨觀<lb/>
之髙其所不奪穡地其為不匱財用其事不煩官業其<lb/>
日不廢時務瘠磽之地于是乎為之城守之木于是乎<lb/>
用之官寮之暇于是乎臨之四時之隙于是乎成之故<lb/>
周詩曰經始靈臺經之營之庶民攻之不日成之經始<lb/>
勿亟庶民子來王在靈囿麀鹿攸伏夫為臺榭將以教<lb/>
<pb n="KR3k0046_WYG_074-37b"/>
民利也不知其所以匱之也若君謂此臺美而為之正<lb/>
則楚其殆矣<lb/>
莊王與晉戰勝之懼諸侯之畏己也乃築為五仞之臺<lb/>
臺成而觴諸侯諸侯請約莊王曰我薄徳之人也諸侯<lb/>
請為觴乃仰而曰將將之臺窅窅其謀我言而不當諸<lb/>
侯伐之於是逺者來朝近者入賓<lb/>
衛靈公以天寒鑿池宛春諌曰天寒起役恐傷民公曰<lb/>
天寒乎宛春曰君衣狐裘坐熊席隩隅有竈是以不寒<lb/>
<pb n="KR3k0046_WYG_074-38a"/>
今民衣弊不補履決不苴君則不寒民誠寒矣公曰善<lb/>
令罷役左右諌曰君鑿池不知天寒以宛春知而罷役<lb/>
是徳歸宛春怨歸於君公曰不然宛春魯國之匹夫吾<lb/>
舉之民未有見焉今將令民以此見之且春也有善寡<lb/>
人有春之善非寡人之善與靈公論宛春可謂知君之<lb/>
道矣<lb/>
嚴公丹桓宫之楹而刻其桷匠師慶言於公曰臣聞聖<lb/>
王公之先封者遺後之人法使無陷於惡其為後世昭<lb/>
<pb n="KR3k0046_WYG_074-38b"/>
前之令聞也使長監於世故能懾固不解以久今先君<lb/>
儉而君侈之令徳替矣公曰吾屬欲美之對曰無益於<lb/>
君而替前之令徳臣故曰庶可以已乎公弗聴<lb/>
齊宣王為大室大蓋百畆堂上三百户以齊國之大具<lb/>
之三年而未能成羣臣莫敢諌者香居問宣王曰荆王<lb/>
釋宣王之禮樂而為淫樂敢問荆邦為有主乎王曰為<lb/>
無主敢問荆邦為有臣乎王曰為無臣居曰今王為大<lb/>
室三年不能成而羣臣莫敢諌者敢問王為有臣乎王<lb/>
<pb n="KR3k0046_WYG_074-39a"/>
曰為無臣香居曰臣請避矣趨而出王曰香子留何諌<lb/>
寡人之晩也遽召尚書曰書之寡人不肖好為大室香<lb/>
子止寡人也<lb/>
魏王將起中天臺令曰敢諌者死許綰負操鍤入曰聞<lb/>
大王將起中天臺臣願加一力王曰子何力有加綰曰<lb/>
雖無力能啇臺王曰若何曰臣聞天與地相去萬五千<lb/>
里今王因而半之當起七千五百里之臺髙既如是其<lb/>
趾須方八千里盡王之地不足以為臺趾古者堯舜建<lb/>
<pb n="KR3k0046_WYG_074-39b"/>
諸侯地方五千里王必起此臺先以兵伐諸侯盡有其<lb/>
地猶不足又伐四夷得方八千里乃足以為臺趾林木<lb/>
之積人徒之衆倉廪之儲數以萬億度八千里之外當<lb/>
定農畆之地足以奉給王之臺者臺具以備乃可以作<lb/>
魏王黙然無以應乃罷<lb/>
趙簡子春築臺於邯鄲天雨而不息謂左右曰可無趨<lb/>
種乎尹鐸對曰公亊急厝種而懸之臺夫雖欲趨種不<lb/>
能得也簡子惕然乃釋臺罷役曰我以臺為急不如民<lb/>
<pb n="KR3k0046_WYG_074-40a"/>
之急也民以不為臺故知吾之愛也<lb/>
趙文子為室斵其椽而礱之張老夕焉而見之不謁而<lb/>
歸文子聞之駕而徃曰吾不善子亦告我何其速也對<lb/>
曰天子之室斵其椽而礱之加宻石焉諸侯礱之大夫<lb/>
斵之士首之備其物義也從其等禮也今子貴而忘義<lb/>
富而忘禮吾懼不免何敢以告文子歸令之勿礱也匠<lb/>
人請皆斵之文子曰止為後世之見之也其斵者仁者<lb/>
之為也其礱者不仁者之為也<lb/>
<pb n="KR3k0046_WYG_074-40b"/>
知襄子為室美士茁夕焉知伯曰室美夫對曰美則美<lb/>
矣抑臣亦有懼也知伯曰何懼對曰臣以秉筆事君志<lb/>
有之曰髙山峻原不生草木松栢之地其土不肥今土<lb/>
木勝臣懼其不安人也室成三年而知氏亡<lb/>
韓昭侯造作髙門屈宜咎曰昭侯不出此門曰何也曰<lb/>
不時吾所謂不時者非時日也人固有利有不利昭侯<lb/>
嘗利矣不作髙門徃年秦拔宜陽明年大旱民饑不以<lb/>
此時恤民之急也而顧反益奢如此所謂福不重至禍<lb/>
<pb n="KR3k0046_WYG_074-41a"/>
必重來者也髙門成昭侯卒竟不出此門<lb/>
晉陸雲上吳王晏啟　間一日敢獻瞽言以干聞聴天<lb/>
恩未加咎責猥𤼵明令臣伏誦聖㫖奉用歎息臣聞有<lb/>
國者不患宫室之不崇患在令名之不立是以賢人之<lb/>
在富貴莫不卑身節欲損己挹情能保其國家令聞百<lb/>
世歴觀古今以約失之者實寡以奢失之者葢衆非天<lb/>
下之至徳孰能居豐行險在富能貧清儉節素自殿下<lb/>
家道此所以懐集四方而使兆民服者也世祖武皇帝<lb/>
<pb n="KR3k0046_WYG_074-41b"/>
富有四海貴為天子居無離宫之館身御家人之服先<lb/>
帝豈欲以此道止於治身而已哉固將必欲遺訓百世<lb/>
貽燕子孫此固殿下所宜祗奉也昔淮南太妃當安厝<lb/>
臣兄比下墨機時為郎中令從行太妃令追稱先帝養<lb/>
生送終事從節儉今宜奉用遺制不事豐厚令㫖懇切<lb/>
言歸于約清河昔起墓宅𤼵手詔又還毁朝野之論于<lb/>
今未已竊以西園第宅用功方嚴雖知聖徳節儉有素<lb/>
猶復思闗愚言以補萬一亦臣繾綣微忠昊天罔極之<lb/>
<pb n="KR3k0046_WYG_074-42a"/>
誠也至被明令聖㫖炳然嘉承至道奉以稱慶不勝下<lb/>
情謹疏以聞<lb/>
陸佐公石闕銘　昔在舜格文祖禹至神宗周變商俗<lb/>
湯黜夏政雖革命殊乎因襲揖讓異於干戈而晷緯冥<lb/>
合天人啟惎克明俊徳大庇生民其揆一也在齊之季<lb/>
昏虐君臨威侮五行怠棄三正刑酷然炭暴踰膏柱民<lb/>
怨神怒衆叛親離蹐地無歸瞻烏靡託於是我皇帝<lb/>
拯之乃操斗極把鉤陳翼百神禔萬福龍飛黒水虎<lb/>
<pb n="KR3k0046_WYG_074-42b"/>
步西河雷動風驅天行地止命旅致屯雲之應登壇有<lb/>
降火之祥龜筮協從人祇響附穿胷露頂之豪箕坐椎<lb/>
髻之長莫不援旗請奮執鋭爭先夏首憑固庸岷負阻<lb/>
協彼離心抗兹同徳帝赫斯怒秣馬訓兵嚴鼓未通凶<lb/>
渠泥首𢎞舸連軸巨檻接艫鐵馬千羣朱旗萬里折簡<lb/>
而禽廬九傳檄以下湘羅兵不血刅士無遺鏃樊鄧<lb/>
威懐巴黔底定於是流湯之黨握炭之徒守似藩籬戰<lb/>
同枯朽革車近次師營商牧華夷士女冠葢相望扶老<lb/>
<pb n="KR3k0046_WYG_074-43a"/>
攜㓜一旦雲集壺漿塞野簞食盈塗似夏民之附成湯<lb/>
殷士之窺周武安老懐少伐罪弔民農不遷業市無易<lb/>
賈八方入計四隩奉圖羽檄交馳軍書狎至一日二日<lb/>
非止萬幾而尊嚴之度不諐於師旅淵黙之容無改於<lb/>
行陣計如投水思若轉規策定帷幄謀成几案曽未浹<lb/>
辰獨夫授首乃焚其綺席棄彼寶衣歸琁臺之珠反諸<lb/>
侯之玉指麾而四海隆平下車而天下大定拯茲塗炭<lb/>
救此横流功均天地明並日月於是仰協三靈俯從億<lb/>
<pb n="KR3k0046_WYG_074-43b"/>
兆受昭華之玉納龍敘之圖類帝禋宗光有神器升中<lb/>
以祀羣望攝袂而朝諸夏布教都畿班政方外謀協上<lb/>
策刑從中典南服緩耳西羈反舌劒騎穹廬之國同川<lb/>
共穴之人莫不屈膝交臂厥角稽䫙鑿空萬里攘地千<lb/>
都幕南罷鄣河西無警於是治定功成邇安逺肅忘茲<lb/>
鹿駭息此狼顧乃正六樂治五禮改章程創法律置博<lb/>
士之職而著録之生若雲開集雅之館而欵闗之學如<lb/>
市興建庠序啟設郊丘一介之才必記無文之典咸秩<lb/>
<pb n="KR3k0046_WYG_074-44a"/>
於是天下學士靡然向風人識㢘隅家知禮讓教臻侍<lb/>
子化洽期門區宇乂安方面息静役休務簡嵗阜民和<lb/>
歴代規謨前王典故莫不芟夷翦截允執厥中以為象<lb/>
闕之制其來已逺春秋設舊章之教經禮垂布憲之文<lb/>
戴記顯游觀之言周史書樹闕之夢北荒明月西極流<lb/>
精海岳黄金河庭紫貝蒼龍𤣥武之制銅爵鐵鳳之工<lb/>
或以聴窮省寃或以布治懸法或以表正王居或以光<lb/>
崇帝里晉氏浸弱宋歷威夷禮經舊典寂寥無記鴻規<lb/>
<pb n="KR3k0046_WYG_074-44b"/>
盛烈湮没罕稱乃假天闕於牛頭託逺圖於博望有欺<lb/>
耳目無補憲章乃命審曲之官選明中之士陳圭置臬<lb/>
瞻星揆地興復表門草創華闕於是嵗次天紀月旅太<lb/>
簇皇帝御天下之七載也構茲盛則興此崇麗方且趨<lb/>
以表敬觀而知法物覩雙碣之容人識百重之典作範<lb/>
垂訓赫矣壯乎爰命下臣式銘盤石其辭曰惟帝建國<lb/>
正位辨方周營洛涘漢啟岐梁居因業盛文以化光爰<lb/>
有象闕是惟舊章青葢南洎黄旗東指懸法無聞藏書<lb/>
<pb n="KR3k0046_WYG_074-45a"/>
弗紀大人造物龍徳休否建此百常興茲雙起偉哉偃<lb/>
蹇壯矣巍巍旁映重疊上連翠㣲布教方顯浹日初輝<lb/>
懸書有附委篋知歸鬱崫重軒穹隆反宇形聳飛棟勢<lb/>
超浮柱色法上圓制模下矩周望原隰俛臨烟雨前賓<lb/>
四㑹却背九房北通二轍南湊五方暑來寒徃地久天<lb/>
長神哉華觀永配無疆<lb/>
晉謝安欲更營宫室王彪之曰中興初即位東府殊為<lb/>
儉陋元明二帝亦不改制蘇峻之亂成帝止蘭臺都坐<lb/>
<pb n="KR3k0046_WYG_074-45b"/>
殆不蔽寒暑是以更營修築方之漢魏誠為儉狹復不<lb/>
至陋殆合豐約之中今自可隨宜増益修補而已强冦<lb/>
未殄正是休兵養士之時何可大興功力勞擾百姓邪<lb/>
安曰宫室不壯後世謂之無能彪之曰任天下事當保<lb/>
國寧家朝政為允豈以修屋宇為能邪安無以奪之故<lb/>
終彪之之世不改營焉<lb/>
穆帝將修後池起閣道江逌上疏諌　王者處萬乘之<lb/>
極享富有之大必顯明制度以表崇髙盛其文物以殊<lb/>
<pb n="KR3k0046_WYG_074-46a"/>
貴賤建靈臺浚辟雍立宫館設苑囿所以𢎞於皇之尊<lb/>
彰臨下之義前聖創其禮後代遵其矩當代之君咸營<lb/>
斯事周宣興百堵之作鴻雁歌安宅之歡魯僖修泮水<lb/>
之宫採芹有思樂之頌葢上之有為非予欲是盈下之<lb/>
奉上不以劬勞為勤此自古之令典軌儀之大式也是<lb/>
以唐虞流化于茅茨夏禹垂美于卑室過儉之陋非中<lb/>
庸之制然三聖行之以致至道漢髙祖當營建之始怒<lb/>
宫庫之壯孝文處既富之世愛十家之産亦以播惠當<lb/>
<pb n="KR3k0046_WYG_074-46b"/>
時著稱來葉今者二虜未殄神州荒蕪舉江左之衆經<lb/>
畧艱難漕揚越之粟北餽河洛兵不獲戢運戍悠逺倉<lb/>
庫内罄百姓力竭如春夏以來水旱為害逺近之收普<lb/>
減常年財傷人困大役未已軍國之用無所取給方之<lb/>
徃代豐弊相懸損之又損實在今日伏惟陛下聖質天<lb/>
縱凝曠清虚闡日新之盛茂欽明之量無欲體于自然<lb/>
沖素型乎萬國韶既盡美則必盡善宜養以𤣥虛守以<lb/>
無為登覽不以臺觀游豫不以苑沼偃息畢於仁義馳<lb/>
<pb n="KR3k0046_WYG_074-47a"/>
騁極于六藝觀巍巍之隆鑒二代之文仰味羲農俯尋<lb/>
周孔其為逍遥足以尊道徳之輔親縉紳之秀疇咨以<lb/>
時顧問不倦獻替諷諌日月而聞則庶績惟凝六合咸<lb/>
熙中興之盛邁于殷宗休嘉之慶流乎無窮昔漢起徳<lb/>
陽鍾離抗言魏營宫殿陳羣正辭臣雖才非若人然職<lb/>
忝近侍言不足採而義在以聞帝嘉其言而止<lb/>
秃髪傉檀讌羣寮于宣徳堂仰視而歎曰古人言作者<lb/>
不居居者不作信矣孟禕進曰張文王築城苑繕宫廟<lb/>
<pb n="KR3k0046_WYG_074-47b"/>
為貽厥之資萬世之業秦師濟河漼然瓦解梁熙㨿全<lb/>
州之地擁十萬之衆軍敗于酒泉身死于彭濟吕氏以<lb/>
排山之勢王有西夏率土崩離銜璧秦雍寛饒有言富<lb/>
貴無常忽輙易人此堂之建年垂百載十有二主唯信<lb/>
順可以久安仁義可以永固願大王勉之傉檀曰非君<lb/>
無以聞讜言也<lb/>
劉曜命起豐明觀立西宫建陵霄臺於滈池又將於霸<lb/>
陵西南營夀陵侍中喬豫和苞上疏　聞人主之興作<lb/>
<pb n="KR3k0046_WYG_074-48a"/>
也必仰準乾象俯臨人時是以衛文承亂亡之後宗廟<lb/>
社稷流漂無所而猶上候營室以構楚宫彼其急也猶<lb/>
尚若茲故能興康叔武公之迹以延九百之慶也奉詔<lb/>
書將營豐明觀市道蒭蕘咸以非之曰一觀之功可以<lb/>
平涼州矣又奉勑㫖復欲擬阿房而建西宫模瓊臺而<lb/>
起陵霄此則費萬豐明功億前役也以此功費亦可以<lb/>
吞吳蜀翦齊魏矣陛下何為于中興之日而縱亡國之<lb/>
事自古聖王人誰無過陛下此役實為過舉過貴在能<lb/>
<pb n="KR3k0046_WYG_074-48b"/>
改終之實難又狀聞勑㫖將營建夀陵周迴四里下深<lb/>
二十五丈以銅為棺槨黄金飾之恐此功費非國内所<lb/>
能辦也且臣聞堯葬穀林市不改肆顓頊葬廣陽下不<lb/>
及泉聖王之所終也如是秦王下錮三泉周輪七里身<lb/>
亡之後毁不旋踵闇主之所終也如此向魋石椁孔子<lb/>
以為不如速朽王孫倮葬識者嘉其矯世自古無有不<lb/>
亡之國不掘之墓故聖王知厚葬之招害也故不為之<lb/>
臣子之於君父陵墓豈不欲髙廣如山岳哉但以保全<lb/>
<pb n="KR3k0046_WYG_074-49a"/>
始終安固萬世為優耳興亡奢儉烱然於前惟陛下覽<lb/>
之<lb/>
隋煬帝築西苑周二百里其内為海周十餘里為方文<lb/>
蓬萊瀛洲諸山髙百餘尺臺觀宫殿羅絡山上海北有<lb/>
渠縈紆注海内緣渠作十六院門皆臨渠每院以四品<lb/>
夫人掌之窮極華麗宫樹凋落則剪䌽為花葉綴之沼<lb/>
内亦剪䌽為荷芰菱芡色渝則易以新者十六院競以<lb/>
殽饈精麗相髙求市恩寵上好以月夜從宫女數千騎<lb/>
<pb n="KR3k0046_WYG_074-49b"/>
遊西苑作清夜遊曲於馬上奏之<lb/>
晉髙祖樂聞讜言詔百官各上封事置詳定院以考之<lb/>
無取者留中可者行之數月應詔者無十人復降御札<lb/>
趣之河南奏修洛陽宫諌議大夫薛融諌曰今宫室雖<lb/>
經焚毁猶侈于帝堯之茅茨所費雖寡猶多于孝文之<lb/>
露臺請俟海内平寧營之未晩詔褒納之<lb/>
宋太祖既廣汴城且命有司畫洛陽宫殿按圖修之以<lb/>
韓重贇董其役營繕既卑太祖坐寢殿令洞開諸門皆<lb/>
<pb n="KR3k0046_WYG_074-50a"/>
端直軒豁無有壅蔽謂左右曰此如我心若有邪曲人<lb/>
皆見之也<lb/>
王曽諌作玉清昭應宫疏　臣伏聞朝廷設諌諍之官<lb/>
防政治之闕非其官而言者葢表其忠况當不諱之朝<lb/>
復忝非常之遇苟進思之無補懼竊禄以貽譏臣曽伏<lb/>
覩國家誕受殊祥荐膺秘籙祚洪圖於萬葉超盛烈於<lb/>
百王陛下寅畏寶符陟封名岳功垂不朽澤浸無垠奉<lb/>
若之心斯為至矣而清衷濬發成命亟行自經始已來<lb/>
<pb n="KR3k0046_WYG_074-50b"/>
庀徒斯廣輦仙山之石相屬於道塗伐豫章之材逺周<lb/>
於林麓累土陶甓揮鍤運斤功極彌年費將鉅萬掩祈<lb/>
年之舊制踰槩日之前聞輟貴近以董臨假使權而領<lb/>
䕶如此則國家尊奉靈文之意不為不厚矣崇飾臺觀<lb/>
之規不為不壯矣然則臣之愚懇或異於斯既有見聞<lb/>
安敢緘黙臣以為今之興作有不便之事五焉雖鳩僝<lb/>
已行未可悉罷苟或萬一采芻蕘之説省其功用抑其<lb/>
制度亦及民之大惠而憂國之逺圖也所謂五者之目<lb/>
<pb n="KR3k0046_WYG_074-51a"/>
請為陛下陳之且今來所創立宫規制宏大凡用木材<lb/>
莫匪楩楠竊聞天下出産之處收市至多船運起宫猶<lb/>
傷人力雖云役軍匠寧免煩擾平民况復軍人亦是黎<lb/>
庶此未便之事一也邇者方畢封崇頗煩經費今茲興<lb/>
造尤費資財雖府庫之中貨寶山積畚築之下工徒子<lb/>
來然而内帑則積代之蓄藏百物盡生民之膏血散之<lb/>
孔易歛之惟艱雖極豐盈尤宜重惜此未便之事二也<lb/>
夫聖人貴於謀始智者察於未形禍起隠微危生安逸<lb/>
<pb n="KR3k0046_WYG_074-51b"/>
今雙闕之下萬衆卑臻暑氣方隆作勞斯甚所役諸雜<lb/>
兵士多是不逞小民其或鼠竄郊鄽狗偷都市有一於<lb/>
此足貽聖憂此未便之事三也王者撫御寰區順承天<lb/>
地舉動必遵於時令裁成不失於物宜靡崇奢侈之風<lb/>
罔悖隂陽之序臣謹按孟夏無𤼵大衆無起土功無伐<lb/>
大樹今肇基卜築衝冐鬱蒸俶擾厚坤乖違前訓矧復<lb/>
旱暵卒痒雷霆迅風拔木飄瓦温沴之氣比屋罹災得<lb/>
非以失承天地之明效歟此未便之事四也臣竊聆中<lb/>
<pb n="KR3k0046_WYG_074-52a"/>
間符命之文有清浄育民之誡今所修宫閣葢本靈篇<lb/>
而乃過興剖撅之功廣務雕鏤之巧雖屢殫於物力恐<lb/>
未協於天心此未便之事五也伏望遵祖宗之大猷察<lb/>
聖賢之深戒遷思囘慮懲徃念來詔將作之官息勤苦<lb/>
之衆輯寧羣品對越髙穹如此則遐邇宅心人祇觖望<lb/>
必若光昭大瑞須建靈宫將畢相勞聿爰成績則臣敢<lb/>
效愚計亦可必行但能損彼規模減其用度止敦樸素<lb/>
無取瑰竒惟將之以誠明仍重之以嚴潔名數之際加<lb/>
<pb n="KR3k0046_WYG_074-52b"/>
等是宜實費之資節儉為要俾四海之内知陛下愛重<lb/>
民力之意豈不美歟昔太宗皇帝建太一上清等宫亦<lb/>
不使窮極壯麗臣竊惟陛下宜遵而行之取為法制以<lb/>
示不敢踰即鳴謙大徳光於千古矣奈何特欲過先帝<lb/>
之制作乎并觀西京造太宗之影殿東嶽置會真之宫<lb/>
計其工庸亦皆不啻中人十家之産然於尊祖禮神則<lb/>
盛矣其於邦國大計則猶未足為當時之急務也臣料<lb/>
陛下必為海内承平邊隅清晏人康俗阜時和年豐縱<lb/>
<pb n="KR3k0046_WYG_074-53a"/>
或築宫無損於事則臣復謂其不然也方今疆場甫定北廷有<lb/>
姑息之虞民俗茍完倉箱無紅腐之積况闗輔之地流亡素多<lb/>
近甸之民農桑失望雖令有司安慰亦恐未復田産秋冬之間<lb/>
饑歉是懼亟經營於神館慮稍鬰於輿情且徃古廢興之端前<lb/>
王得失之事布在方冊足為啇鑒者陛下覽之詳矣非假愚臣<lb/>
一二言焉試觀自昔人君崇尚土木孰若清浄無為者之安全<lb/>
乎願陛下留神垂聴無忽臣言則天下幸甚<lb/>
徽宗時以未得嗣子為念道士劉混康以法籙符水出入禁中<lb/>
<pb n="KR3k0046_WYG_074-53b"/>
言京師西北隅地協堪輿倘形勢加以少髙當有多男之祥始<lb/>
命為數仞岡阜已而後宫生子漸多帝甚喜始信道教於是蔡<lb/>
攸倡為異聞謂有珠星璧月跨鳯乗鸞天書雲篆之符以逢迎<lb/>
之遂竭國力以經營土木之工至是又命户部侍郎孟揆於上<lb/>
清寳籙宫東築山以像餘杭之鳯凰山號曰萬嵗山周十餘里<lb/>
其最髙一峰九十歩上有亭曰介分東南二嶺直接南山山之<lb/>
東有萼緑華堂書館八仙館紫石巖樓直嶝覽秀軒龍吟堂山<lb/>
之南則夀山兩峰並峙有鹽池噰噰亭山之西有藥寮西莊巢<lb/>
<pb n="KR3k0046_WYG_074-54a"/>
雲亭白龍沂濯沜濯龍峽蟠秀練光跨雲亭羅漢巖又西有萬<lb/>
松嶺半嶺有樓曰倚翠上下設兩闗闗下有平地鑿大沼沼中<lb/>
作兩州東為盧渚浮陽亭西為梅渚雪浪亭西流為鳯池東出<lb/>
為雁池中分二館東曰流碧西曰環山有巢鳯閣三秀堂東池<lb/>
後有揮雪㕔復由嶝道上至介亭亭左復有極目亭蕭森亭右<lb/>
復有蕭雲亭半山北俯景龍江引江之上流注山間西行為潄<lb/>
瓊軒又行石間為煉丹凝觀圜山亭下視江際見髙陽酒肆及<lb/>
清澌閣北岸有勝筠庵躡雲臺蕭間館飛岑亭支流别為山莊<lb/>
<pb n="KR3k0046_WYG_074-54b"/>
為囘溪又於南山之外為小山横亘二里曰芙蓉城窮極巧妙<lb/>
而景龍江外則諸館舎尤精其北又因瑶華宫火取其地作大<lb/>
池名曰曲江池中有堂曰蓬壺東盡對封丘門而止其西則天<lb/>
波門橋引水直西殆半里江乃折南又折北南者過閶闔門為<lb/>
復道通茂徳帝姬宅折北者四五里屬之龍徳宫既成帝自為<lb/>
艮嶽記以為山在國之艮位故也初朱勔於太湖取石髙廣數<lb/>
丈載以大舟挽以千夫鑿城㫁橋毀堰折牐數月乃至㑹得燕<lb/>
地因號昭功敷慶神運石立于萬嵗山又作絳霄樓勢極髙峻<lb/>
<pb n="KR3k0046_WYG_074-55a"/>
盡工藝之巧其後羣閹興築不已於是山林巖壑日益髙深亭<lb/>
臺樓觀不可稱紀又以金芝産于萬夀峰更名夀嶽云<lb/>
新作延福宫在大内北拱宸門外初蔡京欲以宫室媚帝<lb/>
召内侍童貫楊戩賈詳何訢藍從熙五人諷以内中逼窄<lb/>
之狀五人乃請因延福舊名而新作之五人分任工役視<lb/>
力所致争以侈麗髙廣相夸尚各為制度不務沿襲<lb/>
及成號延福五位東西配大内南北稍劣其東直景龍<lb/>
門西抵天波門其間殿閣亭臺相望鑿池為海疏泉為湖<lb/>
<pb n="KR3k0046_WYG_074-55b"/>
鶴莊鹿砦文禽竒獸孔翠諸柵蹄尾動以千數嘉花名<lb/>
木類聚區别怪石巖壑幽勝宛若天成不類塵境既成帝<lb/>
自為文以記之其後又為村居野店酒肆清帘於其間<lb/>
毎嵗冬至後即放燈自東華門以北並不禁夜徙市民<lb/>
行舖夾道以居縱博羣飲至上元後乃罷謂之先賞尋又<lb/>
跨舊城修築號延福第六位復跨城外浚濠作二橋橋<lb/>
下疊石為固引舟相通而橋上人物外自通行不覺也<lb/>
名曰景龍江夾江皆植竒花珍木殿宇對峙焉<lb/>
<pb n="KR3k0046_WYG_074-56a"/>
　　道路<hi>二則</hi>
周定王使單襄公聘于宋遂假道於陳以聘於楚火朝<lb/>
覿矣道茀不可行也侯不在彊司空不視塗澤不陂川<lb/>
不梁野有庾積場功未畢道無列樹墾田若蓺膳宰不<lb/>
致餼司里不受館國無寄寓縣無施舍民將築臺于夏<lb/>
氏及陳陳靈公與孔寧儀行父南冠以如夏氏留賓弗<lb/>
見單子歸告王曰陳侯不有大咎國必亡王曰何故對<lb/>
曰夫辰角見而雨畢天根見而水涸本見而草木節解<lb/>
<pb n="KR3k0046_WYG_074-56b"/>
駟見而隕霜火見而清風戒寒故先王之教曰雨畢而<lb/>
除道水涸而成梁草木節解而備藏隕霜而冬裘具清<lb/>
風至而修城郭宫室故夏令曰九月除道十月成梁其<lb/>
時儆曰收而場功偫而畚挶營室之中土功其始火之<lb/>
初見期于司里此先王之所以不用財賄而廣施徳於<lb/>
天下者也今陳國火朝覿矣而道路若塞野場若棄澤<lb/>
不陂障川無舟梁是廢先王之教也周制有之曰列樹<lb/>
以表道立鄙食以守路國有郊牧畺有寓望藪有圃草<lb/>
<pb n="KR3k0046_WYG_074-57a"/>
囿有林池所以禦災也其餘無非榖土民無縣<lb/>
耜野無奥草不奪民時不蔑民功有優無匱有<lb/>
逸無罷國有班事縣有序民今陳國道路不可<lb/>
知田在草間功成而不收民罷於逸樂是棄先<lb/>
王之法制者也周之秩官有之曰敵國賓至闗<lb/>
尹以告行理以節逆之侯人為導卿出郊勞門<lb/>
尹除門宗祝執祝司里授館司徒具徒司空視<lb/>
塗司㓂詰姦虞人入材甸人執薪火師監燎水<lb/>
<pb n="KR3k0046_WYG_074-57b"/>
師監灌膳宰致餐廪人獻餼司馬陳芻工人展<lb/>
車百官各以物至賓入如歸是故小大莫不懷<lb/>
愛其貴國之賓至則以班加一等益度至于王<lb/>
使則皆官正蒞事上卿監之若王巡守則君親<lb/>
監之今雖朝也不才有分族於周承王命以為<lb/>
過賓於陳而司事莫至是蔑先王之官也先王之<lb/>
令有之曰天道賞善而罸淫故凡我造國無從<lb/>
匪彛無即慆淫各守爾典以承天休今陳侯不<lb/>
<pb n="KR3k0046_WYG_074-58a"/>
念𦙍續之常棄其伉儷妃嬪而帥其卿佐以淫<lb/>
於夏氏不亦瀆姓矣乎陳我大姬之後也棄衮<lb/>
冕而南冠以出不亦簡彛乎是又犯先王之令<lb/>
也昔先王之教茂帥其徳也猶恐隕越若廢其<lb/>
教而棄其制蔑其官而犯其令將何以守國居<lb/>
大國之間而無此四者其能乆乎六年單子如<lb/>
楚八年陳侯殺于夏氏九年楚子入陳<lb/>
晉潘岳為懐令時以逆旅逐末廢農姦淫亡命<lb/>
<pb n="KR3k0046_WYG_074-58b"/>
多所依湊敗亂法度勑當除之十里一官攡使老<lb/>
小貧户守之又差吏掌主依客舍收錢岳議曰謹<lb/>
案逆旅久矣其所由来行者頼以頓止居者薄收<lb/>
其直交易貿遷各得其所官無役賦因人成利惠<lb/>
加百姓而公無末費語曰許由辭帝堯之命而舍<lb/>
于逆旅外傳曰晉陽處父過甯舍于逆旅魏武皇<lb/>
帝亦以為宜其詩曰逆旅整設以通商賈然則自<lb/>
堯到今未有不得客舍之法唯商鞅尤之固非聖<lb/>
<pb n="KR3k0046_WYG_074-59a"/>
世所言也方今四海㑹同九服納貢八方翼翼公<lb/>
私滿路近畿輻輳客舍亦稠冬有温廬夏有涼䕃<lb/>
芻秣成行器用取給疲牛必投乘涼近進發楅冩<lb/>
鞍皆有所憩又諸刼盜皆起于逈絶止乎人衆十<lb/>
里蕭條則奸軌生心連陌接館則冦情震懾且聞<lb/>
聲有救已發有追不救有罪不追有戮禁暴捕亡<lb/>
恒有司存凡此皆客舍之益而官㰚之所乏也又<lb/>
行者貪路告糴炊㸑皆以昏晨盛夏晝熱又兼星<lb/>
<pb n="KR3k0046_WYG_074-59b"/>
夜既限早閉不及㰚門或避晚闗迸逐路隅祗是<lb/>
慢藏誨盜之原茍以客舍多敗法教官守棘㰚獨<lb/>
復何人彼河橋孟津解劵輸錢髙第督察數人校<lb/>
出品即兩岸相檢猶懼或失之故懸以禄利許以<lb/>
功報今賤吏疲人獨專㰚税管開閉之權籍不校<lb/>
之勢此道路之蠧奸利所殖也率歴代之舊族獲<lb/>
行留之懽心使客舍洒掃以待征旅擇家而息豈<lb/>
非衆庶顒顒之望請曹列上朝廷從之<lb/>
<pb n="KR3k0046_WYG_074-60a"/>
　　漁獵<hi>六則</hi>
春秋曰正月公狩于郎傳曰春曰蒐夏曰苗秋曰獮冬<lb/>
曰狩苗者奈何曰苗者毛也取之不圍澤不揜羣取禽<lb/>
不麛卵不殺孕重者春蒐者不殺小麛及孕重者冬狩<lb/>
皆取之百姓皆出不失其馳不抵禽不詭遇逐不出防<lb/>
此苗獮蒐狩之義也故苗獮蒐狩之禮簡其戎事也故<lb/>
苗者毛取之蒐者捜索之狩者守留之夏不田何也曰<lb/>
天地隂陽盛長之時猛獸不攫鷙鳥不搏蝮蠆不螫鳥<lb/>
<pb n="KR3k0046_WYG_074-60b"/>
獸蟲蛇且知應天而況人乎哉是以古者必有豢牢其<lb/>
謂之畋何聖人舉事必反本五穀者以祀宗廟養萬民<lb/>
也今禽獸害稼穡者故以田言之聖人作名號而事義<lb/>
可知也<lb/>
唐太宗獵於洛陽苑有羣豕突出林中上引弓四𤼵殪<lb/>
四豕有豕突前及馬鐙民部尚書唐儉投馬搏之上拔<lb/>
劒斬豕顧笑曰天策長史不見上將擊賊邪何懼之甚<lb/>
對曰漢祖以馬上得之不以馬上治之陛下以神武定<lb/>
<pb n="KR3k0046_WYG_074-61a"/>
四方豈復逞雄心於一獸上悦為之罷獵<lb/>
髙宗出畋遇雨問諌議大夫昌樂谷那律曰油衣若為<lb/>
則不漏對曰以瓦為之必不漏髙宗悦為之罷獵<lb/>
武宗頗好畋獵及武戲五坊小兒得出入禁中賞賜甚<lb/>
厚嘗謁郭太后從容問為天子之道太后勸以納諌武<lb/>
宗退悉取諌疏閲之多諌遊獵自是武宗出畋稍希五<lb/>
坊無復横賜<lb/>
白居易續虞人箴　唐受天命十有二聖業業惕惕咸<lb/>
<pb n="KR3k0046_WYG_074-61b"/>
勤于政鳥生深林獸在豐草春蒐冬狩取之以道鳥獸<lb/>
蟲魚各遂其生君民朝野亦克用寧在昔𤣥祖厥訓孔<lb/>
彰馳騁畋獵俾心發狂何以驗之曰羿與康曽不是誡<lb/>
終然覆亡故我列聖鑒彼前王雖有畋獵樂不至荒髙<lb/>
祖方獵蘇長進言不滿十旬未足為懽上心忽悟為之<lb/>
輟畋故武徳業垂二百年降及宋璟亦諌𤣥宗怡顔聴<lb/>
納獻替從容及璟趨出鷂死握中故開元事播于無窮<lb/>
噫逐獸于野走馬于路豈不快哉衘橛可懼噫夜歸禁<lb/>
<pb n="KR3k0046_WYG_074-62a"/>
苑朝出皇都豈不樂哉冦戎可虞臣非獸臣不當獻箴<lb/>
輙思出位敢諌從禽螻蟻命小安危計深苟裨萬一臣<lb/>
死甘心<lb/>
後唐明宗敕解縱五坊鷹隼内外無得更進馮道曰陛<lb/>
下可謂仁及鳥獸明宗曰不然朕昔嘗從武皇獵時秋<lb/>
稼方熟有獸逸入田中遣騎取之比及得獸餘稼無幾<lb/>
以是思之獵有損無益故不為耳<lb/>
　<lb/>
<pb n="KR3k0046_WYG_074-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷七十四<lb/>
</p>
<p>
</p>
  </div>
</body>
</text>
</TEI>
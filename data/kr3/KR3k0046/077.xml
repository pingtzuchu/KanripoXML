<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷七十七</head> <lb/>
    <p>
<pb n="KR3k0046_WYG_077-1a"/>
欽定四庫全書<lb/>
　經濟類編卷七十七<lb/>
　　　　　　　　　　　明　馮琦馮瑗　撰<lb/>
　天類三<lb/>
　　祥瑞<hi>八則</hi>
周成王時有三苗貫桑而生同為一秀大㡬盈車民得<lb/>
而上之成王成王問周公此何也周公曰三苗同秀為<lb/>
一意天下其和而為一乎後三年則越裳氏重譯而朝<lb/>
<pb n="KR3k0046_WYG_077-1b"/>
曰道路悠逺山川阻深恐一使之不通故重三譯而來<lb/>
朝也周公曰德澤不加則君子不饗其質政令不施則<lb/>
君子不臣其人譯曰吾受命于吾國之黄髪乆矣天之<lb/>
無烈風淫雨意中國有聖人邪有則盍朝之然後周公<lb/>
敬受其所以來矣<lb/>
叔孫氏之車士曰子鉏商採薪于大野獲麟焉折其前<lb/>
左足載以歸叔孫以為不祥棄之于郭外使人告孔子<lb/>
孔子往觀之曰麟也胡為來哉胡為來哉反袂拭靣涕<lb/>
<pb n="KR3k0046_WYG_077-2a"/>
泣霑襟叔孫聞之然後取之子貢問曰夫子何泣爾孔<lb/>
子曰麟之至為明王也出非其時而見害吾是以傷焉<lb/>
漢劉向辨物篇　凡六經帝王之所著莫不致四靈焉<lb/>
德盛則以為畜治平則時氣至矣故麒麟麕身牛尾圓<lb/>
頂一角含仁懷義音中律吕行步中規折旋中矩擇土<lb/>
而踐位平然後處不羣居不旅行紛乎其有文質也幽<lb/>
閒則循循如也動則有容儀黄帝即位惟聖恩承天明<lb/>
道一修惟仁是行宇内和平未見鳳凰惟思影像夙夜<lb/>
<pb n="KR3k0046_WYG_077-2b"/>
晨興于是乃問天老曰鳳儀何如天老曰夫鳳鴻前麟<lb/>
後蛇頸魚尾鶴植鴛鴦思麗化枯折所志龍文龜身燕<lb/>
喙雞噣駢翼而中注首戴德頂掲義背負仁心信智食<lb/>
則有質飲則有儀往則有文來則有嘉晨鳴曰𤼵明晝<lb/>
鳴曰保長飛鳴曰上翔集鳴曰歸昌翼挾義𠂻抱忠足<lb/>
履正尾繫武小聲合金大聲合鼔延頸奮翼五光備舉<lb/>
光興八風氣降時雨此謂鳳儀夫惟鳳為能究萬物通<lb/>
天祉象百狀達于道去則有災見則有福覽九州觀八<lb/>
<pb n="KR3k0046_WYG_077-3a"/>
極備文武正王國嚴照四方仁聖皆伏故得鳳之像一<lb/>
者鳳過之得二者鳳下之得三者則春秋下之得四者<lb/>
則四時下之得五者則終身居之黄帝曰於戯盛哉于<lb/>
是乃備黄冕帶黄紳齋于中宫鳳乃蔽日而降黄帝降<lb/>
自東階西靣啓首曰皇天降兹敢不承命于是鳳乃遂<lb/>
集東囿食帝竹實棲帝梧樹終身不去詩云鳳凰鳴矣<lb/>
于彼髙岡梧桐生矣于彼朝陽菶菶萋萋雍雍喈喈此<lb/>
之謂也<lb/>
<pb n="KR3k0046_WYG_077-3b"/>
終軍濟南人年十八至長安上書言事漢武帝異其文<lb/>
拜謁者給事中上幸雍祠五畤獲白麟一角而五蹄又<lb/>
得竒木其枝旁出輙復合于木上上異此二物愽謀羣<lb/>
臣終軍對　臣聞詩誦君德樂舞后功異經而同指明<lb/>
盛德之所隆也南越竄屏葭葦與鳥魚同羣正朔不及<lb/>
其俗有司臨境而東甌内附閩王伏辜南越賴救北胡<lb/>
隨畜薦居禽獸行虎狼心上古未能攝大將軍秉鉞單<lb/>
于奔幕驃騎抗旌昆邪右衽是澤南洽而威北暢也若<lb/>
<pb n="KR3k0046_WYG_077-4a"/>
罰不阿近舉不遺逺設官俟賢懸賞待功能者進以保<lb/>
禄罷者退而勞力刑于宇内矣履衆美而不足懷聖明<lb/>
而不專逮三宫之文質章厥職之所宜封禪之君無聞<lb/>
焉夫天命初定萬事草創及臻六合同風九州共貫必<lb/>
待明聖潤色祖業傳于無窮故周至成王然後制定而<lb/>
休徴之應見陛下盛日月之光垂聖思于勒成專神明<lb/>
之敬奉燔瘞于郊宫獻享之精交神積和之氣塞明而<lb/>
異獸來獲宜矣昔武王中流未濟白魚入于王舟俯取<lb/>
<pb n="KR3k0046_WYG_077-4b"/>
以燎羣公咸曰休哉今郊祀未見于神祗而獲獸以饋<lb/>
此天之所以示饗而上通之符合也宜因昭時令日改<lb/>
定告元苴白茅于江淮發嘉號于營丘以應緝熙使著<lb/>
事者有紀焉蓋六鶂退飛逆也白魚登舟順也夫明闇<lb/>
之徴上亂飛鳥下動淵魚各以類推今野獸并角明同<lb/>
本也衆支内附示無外也若此之應殆將有解編髪削<lb/>
左袵襲冠帶要衣裳而䝉化者斯拱而俟之耳<lb/>
宣帝時黄霸代丙吉為丞相霸材長于治民及為丞相總綱<lb/>
<pb n="KR3k0046_WYG_077-5a"/>
紀號令風采不及丙魏于定國功名損于治郡時京兆尹<lb/>
張敞舍鶡雀飛集丞相府霸以為神雀議欲以聞敞奏<lb/>
霸曰竊見丞相請與中二千石博士雜問郡國上計長<lb/>
吏守丞為民興利除害成大化條其對有耕者讓畔男<lb/>
女異路道不拾遺及舉孝子弟弟貞婦者為一輩先上<lb/>
殿舉而不知其人數者次之不為條教者在後叩頭謝<lb/>
丞相雖口不言而心欲其為之也長吏守丞對時臣敞<lb/>
舍有鶡雀飛止丞相府屋上丞相以下見者數百人邉<lb/>
<pb n="KR3k0046_WYG_077-5b"/>
吏多知鶡雀者問之皆陽不知丞相圖議上奏曰臣聞<lb/>
上計長吏守丞以興化條皇天報下神雀後知從臣敞<lb/>
舍來乃止郡國吏竊笑丞相仁厚有知畧微信竒怪也<lb/>
昔汲黯為淮陽守辭去之官謂大行李息曰御史大夫<lb/>
張湯懷詐阿意以傾朝廷公不早白與俱受戮矣息畏<lb/>
湯終不敢言後湯誅敗上聞黯與息語乃抵息罪而秩<lb/>
黯諸侯相取其思竭忠也臣敞非敢毁丞相也誠恐羣<lb/>
臣莫白而長吏守丞畏丞相指歸舍法令各為私教務<lb/>
<pb n="KR3k0046_WYG_077-6a"/>
相增加澆淳散樸並行偽貌有名亡實傾摇解怠甚者<lb/>
為妖假令京師先行讓畔異路道不拾遺其實無益廉<lb/>
貪貞滛之行而以偽先天下固未可也即諸侯先行之<lb/>
偽聲軼于京師非細事也漢家承敞通變造起律令所<lb/>
以勸善禁姦條貫詳備不可復加宜令貴臣明飭長吏<lb/>
守丞歸告二千石舉三老孝弟力田孝廉廉吏務得其<lb/>
人郡事皆以義法令檢式毋得擅為條教敢挾詐偽以<lb/>
姦名譽者必先受戮以正明好惡天子嘉納敞言召上<lb/>
<pb n="KR3k0046_WYG_077-6b"/>
計吏使侍中臨飭如敞指意霸甚慙<lb/>
鮑照河清頌　臣聞善談天者必徴像于人工言古者<lb/>
先考績于今鴻羲以降遐哉邈乎鏤山嶽雕篆素昭德<lb/>
垂<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>可謂多矣而史編唐堯之功載格于上下樂登文<lb/>
王之操稱於昭于天素狐𤣥玉聿彰符命朴牛文螾爰<lb/>
定祥厯魚鳥動色禾稚興讓皆物不盈眥而美溢金石<lb/>
頌聲為之而寢詩人于是不作庸非惑歟自我皇宋之<lb/>
承天命也仰應龍木之精俯協龜水之靈君圉帝寳粲<lb/>
<pb n="KR3k0046_WYG_077-7a"/>
爛瑰英固以業光曩代事華前徳矣聖上天飛踐極迄<lb/>
兹二十有四載道化周流𤣥澤汪濊地平天成含生阜<lb/>
熙文同軌通表裏釐福曜德中區黎庶知讓觀英遐外<lb/>
夷貊懷恵秩禮恤勤散露臺之金賑民舒國傾御邸之<lb/>
粟約違廹脅奢去甚泰讌無留飲畋不盤樂物色異人<lb/>
優游鯁直顯靡失心幽無怨魄精炤日月事洞天情故<lb/>
不勞仗斧之使號令不肅而自嚴無辱鳳舉之事靈怪<lb/>
不名而自彰萬里神行飈塵不起農商野廬邉城偃析<lb/>
<pb n="KR3k0046_WYG_077-7b"/>
冀馬南金填委内府馴象棲爵充羅外苑阿紈纂組之<lb/>
饒衣覆宗國魚鹽杞梓之利傍瞻荒遐士民殷富繁軼<lb/>
五陵宫宇宏麗崇冠山川閭閈有盈歌吹無絶朱輪疊<lb/>
轍華冕重肩豈徒世無窮人民獲休息朝呼韓罷酤鐵<lb/>
而已哉是以嘉祥累仍福應尤盛青丘之狐丹穴之鳥<lb/>
栖阿閣遊禁園金芝九莖木禾六秀銅池發膏畝宜以<lb/>
竭薦郊廟和協律吕烟霏霧集不可勝紀然而聖上猶<lb/>
夙興昧旦若有望而未至宏規逺圖如有追而莫及神<lb/>
<pb n="KR3k0046_WYG_077-8a"/>
明之貺推而弗居也是以琬碑鏐檢盛典蕪而不治朝<lb/>
神省方大化抑而未許崇文協律之士藴儛頌于外坐<lb/>
朝陪宴之臣懷揄揚于内三靈佇睠九壤注心既有日<lb/>
矣歲宫乾維月邅蒼陸長河巨濟異源同清澄波萬壑<lb/>
潔瀾千里斯誠曠世偉觀昭啓皇明者也語曰影従表<lb/>
瑞従德此其效焉宣尼稱鳳鳥不至河不出圖傳曰俟<lb/>
河之清人夀㡬何皆傷不可見者也然則古人所未見<lb/>
者今殫見之矣孟軻曰千載一聖是旦暮也豈不信哉<lb/>
<pb n="KR3k0046_WYG_077-8b"/>
夫四皇六帝樹聲長世大寳也澤浸羣生國富刑清鴻<lb/>
德也制禮裁樂惇風遷俗文教也誅箠羯黠束顙象闕<lb/>
武功也鳴禽躍魚滌穢河渠至祥也大寳鴻德文教武<lb/>
功其崇如此幽明同贊民秪與能厥應如彼唯天為大<lb/>
堯實則之皇哉唐哉疇與為侣抑又聞之勢之所覃者<lb/>
淺則美之所傳者近道之所感者深則慶之所流者逺<lb/>
是以豐功韙命潤色縢筞盛德形容藻被歌頌察之上<lb/>
代則奚斯吉甫之徒鳴玉鑾于前視之中古則相如王<lb/>
<pb n="KR3k0046_WYG_077-9a"/>
褒之屬馳金羈于後絶景揚光清埃繼路故班固稱漢<lb/>
成之世奏御者千有餘篇文章之盛與三代同風由是<lb/>
言之斯廼臣子舊職國家通議不可輟也臣雖不敏敢<lb/>
不勉乎乃作頌曰窺刋崩石捃逸殘竹巢風寂寥羲埃<lb/>
綿邈鉅生大年贍學淵聞鞶繡成景粉繢顓軒徒翫井<lb/>
科未睹天河亘古通今明鮮晦多千齡一見書史登歌<lb/>
旋我皇駕揆景方塗凌周躐殷蹶唐轢虞如彼七緯累<lb/>
璧重珠髙祖撥亂首物定靈更開天地再鑄羣生帝御<lb/>
<pb n="KR3k0046_WYG_077-9b"/>
三傑龍步八坰朔南暨教海北騰聲淪深格髙浹遐洞<lb/>
㝠毚鼎遷宋𤣥圭告成大明方徽鴻光中微聖命誰堪<lb/>
皇厯攸歸謀従筮協神與民推黄旗西映紫蓋東輝納<lb/>
瑞螭玉升政衡機金輪豹飾珠冕龍衣正位北辰垂拱<lb/>
南靣天下何思日用㒺倦復禮歸仁勸恒通變一物有<lb/>
違戚言毁膳菲躬簡法厚下安宅謙德彌光損道滋益<lb/>
孝崇饗祀勤隆耕籍饘酎秋羊封墐春骼嬰耄兼粱鰥<lb/>
孤重帛體由學染俗以教遷禮導刑清樂鬯風宣分衢<lb/>
<pb n="KR3k0046_WYG_077-10a"/>
讓齒折訟推田野旌伏彦朝賞登賢儒訓優柔武節焱<lb/>
鷙文憲精𢎞戎容犀利樞鈐明審程彠周備吏礪平端<lb/>
民羞幸覬桴皷凝埃烽驛垂轡銷我長兵歸為農器閩<lb/>
外水鄉鄣表炎國隴首西南渤尾東北赩赩嶺丹渾渾<lb/>
泉黒移琛雲勉轉隼卭𤏡狼歌薦功鳥譚陳德治博化<lb/>
光民阜財盛斑白行謡青綺髙詠雲表幽和物章明慶<lb/>
麗植雕質蠢行藻性仁草晨莩德宿宵映海無隠飈山<lb/>
有黄落牛羊内首閭户外拓瑞木朋生祥禽輩作薰風<lb/>
<pb n="KR3k0046_WYG_077-10b"/>
蕩閨飴露流閤器範神妙劑調象藥匪直也斯偉慶芳<lb/>
溱注彼四瀆媚此雙川伏靈遥紀閟貺遐年澄波<hi>缺</hi>嶽<lb/>
鏡流䓗山泉室凝澱水府清涓俛瞰夷都降眡驪淵朱<lb/>
宫潛耀紫閣隂鮮昔在爽德王風不昌廼溢廼竭或壅<lb/>
或亡潔源濫壑曾是未央先民永慨大道悠長云何其<lb/>
實鍾我皇聞諸師說天竦聽宻分介焉如響匪逺惟疾<lb/>
矧是皇心妙夫貞一左右天經户牖人術訏謨布簡絲<lb/>
言盈室穢有綿祀清豈崇日一人之慶吹萬稟和靈根<lb/>
<pb n="KR3k0046_WYG_077-11a"/>
方固修源重波副睿貳哲帝體皇柯景雲蔚嶽秀星駢<lb/>
羅垂先九野騰響四遐輔車鼎足槃石虎牙世匹周室<lb/>
基永漢家泰階既平洪河既清大人在上區宇文明樵<lb/>
夫議道漁父濯纓臣照作頌鋪德樹聲<lb/>
唐德宗時澤川上慶雲圖上曰朕以時和年豐為嘉祥<lb/>
以進賢慶忠為良瑞如卿雲靈芝珍禽竒獸怪草異木<lb/>
何益于人布告天下自今有此毋得上獻内莊宅有官<lb/>
租萬四千餘斛上令分給所在充軍儲先是外國屢獻<lb/>
<pb n="KR3k0046_WYG_077-11b"/>
馴象上曰象費豢養而違物性將安用之命縦于荆山<lb/>
之陽及豹貀鬬鷄獵犬之類悉縦之又出宫女數百人<lb/>
于是中外皆恱淄青軍士至投兵相顧曰明主出矣吾<lb/>
屬猶反乎<lb/>
文宗時杜悰鎮鳳翔時有詔沙汰僧尼會有五色雲見<lb/>
于岐山近法門寺民間訛言佛骨降祥以僧尼不安之<lb/>
故監軍欲奏之悰曰雲物變色何常之有未㡬獲白兎<lb/>
監軍又欲奏之悰曰野獸未馴且宜畜之旬日而斃監<lb/>
<pb n="KR3k0046_WYG_077-12a"/>
軍不恱畵圖獻之及鄭注代悰奏紫雲見又獻白雉是<lb/>
歲遂有甘露之變及悰判度支河中奏騶虞見百官稱<lb/>
賀上謂悰曰李訓鄭注皆因瑞以售其亂乃知瑞物非<lb/>
國之慶卿在鳳翔不奏白芝真先覺也對曰昔河出圖<lb/>
伏羲以畫八卦洛出書大禹以叙九疇皆有益于人故<lb/>
足尚也至于禽獸草木之瑞何時無之劉聰桀逆黄龍<lb/>
三見季龍暴虐得蒼龍白鹿以駕芝蓋以是觀之瑞豈<lb/>
在德願陛下專以百姓富安為國慶自餘不足取也上<lb/>
<pb n="KR3k0046_WYG_077-12b"/>
善之他日謂宰相曰時和歲豐是為上瑞嘉禾靈芝誠<lb/>
何益于事宰相因言春秋記災異以儆人君而不書祥<lb/>
瑞用此故也遂詔諸道有瑞皆勿以聞亦勿申牒所司<lb/>
其祠饗受朝奏祥瑞皆停<lb/>
　　災異<hi>二十八則</hi>
湯之時大旱七年雒坼川竭煎沙爛石于是使人持三<lb/>
足鼎祝山川教之祝曰政不節邪使人疾邪苞苴行邪<lb/>
讒夫昌邪宫室營邪女謁盛邪何不雨之極也蓋言未<lb/>
<pb n="KR3k0046_WYG_077-13a"/>
已而天大雨<lb/>
殷太戊時有桑榖生于庭昏而生比旦而拱史請卜之<lb/>
湯廟太戊従之卜者曰吾聞之祥者福之先者也見祥<lb/>
而為不善則福不生殃者禍之先者也見殃而能為善<lb/>
則禍不至于是乃早朝而晏退問疾弔喪三日而桑榖<lb/>
自亡<lb/>
孔子曰存亡禍福皆在己天災地妖亦不能殺也昔者<lb/>
殷王帝辛之時爵生烏于城之隅工人占之曰凡小以<lb/>
<pb n="KR3k0046_WYG_077-13b"/>
生巨國家必祉王名必倍帝辛喜爵之德不治國家亢<lb/>
暴無極外寇乃至遂亡殷國此逆天之時詭福反為禍<lb/>
至殷王武丁之時先王道闕刑法弛桑榖俱生于朝七<lb/>
日而大拱工人占之曰桑榖者野物也野物生于朝意<lb/>
朝亡乎武丁恐側身修行思昔先王之政興滅國繼絶<lb/>
世舉逸民明養老之道三年之後逺方之君重譯而朝<lb/>
者六國此逆天時得禍反為福也故妖孽者天所以警<lb/>
天子諸侯也惡夢者所以警士大夫也故妖孽不勝善<lb/>
<pb n="KR3k0046_WYG_077-14a"/>
政惡夢不勝善行也至治之極禍反為福太甲曰天作<lb/>
孽猶可違自作孽不可逭<lb/>
周靈王時榖洛鬬將毁王宫王欲壅之太子晉諫曰不<lb/>
可晉聞古之長民者不墮山不崇藪不防川不竇澤夫<lb/>
山土之聚也藪物之歸也川氣之道也澤水之鍾也夫<lb/>
天地成而聚于髙歸物于下䟽為川谷以導其氣陂塘<lb/>
汚庳以鍾其美是故聚不阤崩而物有所歸氣不沉滯<lb/>
而亦不散越是以民生有財用而死有所葬然則無夭<lb/>
<pb n="KR3k0046_WYG_077-14b"/>
昏札瘥之憂而無饑寒乏匱之患故上下能相固以待<lb/>
不虞古之聖王唯此之慎昔共工棄此道也虞于湛樂<lb/>
淫逸其身欲壅防百川墮髙堙庳以害天下皇天弗福<lb/>
庶民弗助禍亂並興共工用滅其在有虞有崇伯鯀播<lb/>
其淫心稱遂共工之過堯用殛之于羽山其後伯禹念<lb/>
前之非度釐改制量象物天地比類百則儀之于民而<lb/>
度之于羣生共之従孫四岳佐之髙髙下下䟽川道滯<lb/>
鍾水豐物封崇九山决汨九川陂障九澤封殖九藪汨<lb/>
<pb n="KR3k0046_WYG_077-15a"/>
越九原宅居九隩合通四海故天無伏隂地無散陽水<lb/>
無沉氣火無災燀神無閒行民無淫心時無逆數物無<lb/>
害生帥象禹之功度之于軌儀莫非嘉績克厭帝心皇<lb/>
天嘉之胙以天下賜名曰姒氏曰有夏謂其能以嘉祉<lb/>
殷富生物也胙四岳國命為侯伯賜姓曰姜氏曰有吕<lb/>
謂其能為禹股肱心膂以養物豐民人也此一王四伯<lb/>
豈繄多寵皆亡王之後唯能釐舉嘉義以有𦙍在下守<lb/>
祀不替其典有夏雖衰杞鄫猶在申吕雖衰齊許猶在<lb/>
<pb n="KR3k0046_WYG_077-15b"/>
唯有嘉功以命姓受賜迄于天下及其失之也必有慆<lb/>
淫之心閒之以亡其氏姓踣弊不振絶後無主堙替隸<lb/>
圉夫亡者豈繄無寵皆黄炎之後也唯不帥天地之度<lb/>
不順四時之序不度民神之義不儀生物之則以殄滅<lb/>
無𦙍至于今不祀及其得之也必有忠信之心閒之度<lb/>
于天地而順于時動龢于民神而儀于物則故髙朗令<lb/>
終顯融昭明命姓受氏而附之以令名若啓先王之遺<lb/>
訓省其典圖刑法而觀其廢興者皆可知也其興者必<lb/>
<pb n="KR3k0046_WYG_077-16a"/>
有夏吕之功焉其廢者必有共鯀之敗焉今吾執政無<lb/>
乃實有所避而滑夫二川之神使至于争明以妨王宫<lb/>
王而飾之無乃不可乎人有言曰無過亂人之門又曰<lb/>
佐雝者嘗焉佐鬬者傷焉又曰禍不好不能為禍詩曰<lb/>
四牡騤騤旟旐有翩亂生不夷靡國不泯又曰民之貪<lb/>
亂寧為荼毒夫見亂而不惕所殘必多其飾彌章民有怨<lb/>
亂猶不可遏而况神乎王將防鬬川以飾宫是飾亂而佐鬬<lb/>
也其無乃章禍且遇傷乎自我先王厲宣幽平而貪天<lb/>
<pb n="KR3k0046_WYG_077-16b"/>
禍至于今未弭我又章之懼長及子孫王室其愈卑乎<lb/>
其若之何自后稷以來寧亂及文武成康而僅克安民<lb/>
自后稷之始基靖民十五王而文始平之十八王而康<lb/>
克安之其難也如是厲始革典十四王矣基德十五而<lb/>
始平基禍十五其不濟乎吾朝夕儆懼曰其何德之修<lb/>
而少光王室以逆天休王又章輔禍亂將何以堪之王<lb/>
無亦鑒于黎苗之王下及夏商之季上不象天下不儀<lb/>
地中不龢民而方不順時不共神祗而蔑棄五則是以<lb/>
<pb n="KR3k0046_WYG_077-17a"/>
人夷其宗廟而火焚其彛器子孫為隸下夷于民而亦<lb/>
未觀夫前哲令德之則則此五者而受天之豐福享民<lb/>
之勲力子孫豐厚令聞不忘是皆天子之所知也天所<lb/>
崇之子孫或在畎畝由欲亂民也畎畝之人或在社稷<lb/>
由欲靖民也無有異焉詩云殷鑒不逺近在夏后之世<lb/>
將焉用飾宫以徼亂也度之天神則非祥也比之地<lb/>
物則非義也類之民則則非仁也方之時動則非順也<lb/>
咨之前訓則非正也觀之詩書與民之憲言皆亡王之<lb/>
<pb n="KR3k0046_WYG_077-17b"/>
為也上下儀之無所比度王其圖之夫事大不從象小<lb/>
不從文上非天刑下非地德中非民則方非時動而作<lb/>
之者必不節矣作又不節害之道也王卒壅之及景王<lb/>
多寵人亂于是乎始生景王崩王室大亂及定王王室<lb/>
遂卑<lb/>
幽王三年西周三川皆震伯陽父曰周將亡矣夫天地<lb/>
之氣不失其序若過其序民之亂也陽伏而不能出隂<lb/>
遁而不能烝于是有地震今三川實震是陽失其所而<lb/>
<pb n="KR3k0046_WYG_077-18a"/>
鎮隂也陽失而在隂川源必塞夫水土演而民用也水<lb/>
土無演民乏財用不亡何待昔伊洛竭而夏亡河竭而<lb/>
商亡今周德若二代之季矣其川源又塞塞必竭夫國<lb/>
必依山川山崩川竭亡之徴也川竭山必崩若國亡不<lb/>
過十年數之紀也夫天之所棄不過其紀是歲也三川<lb/>
竭岐山崩十一年幽王乃滅周乃東遷<lb/>
亢倉子曰水隂沴也隂于國政類刑人事類私旱陽過<lb/>
也陽于國政類德人事類盈楚以為凡遭水旱天子宜<lb/>
<pb n="KR3k0046_WYG_077-18b"/>
正刑修德百官宜去私戒盈則以類而消百福日至矣<lb/>
宋大水魯莊公使弔焉曰天作淫雨害于粢盛若之何<lb/>
不弔對曰孤實不敬天降之災又以為君憂拜命之辱<lb/>
臧文仲曰宋其興乎禹湯罪己其興也浡焉桀紂罪人<lb/>
其亡也忽焉且列國有凶稱孤禮也言懼而名禮其庶<lb/>
乎既而聞之曰公子御說之辭也臧孫達曰是宜為君<lb/>
有恤民之心<lb/>
宋災樂喜為司城以為政使伯氏司里火所未至徹小<lb/>
<pb n="KR3k0046_WYG_077-19a"/>
屋塗大屋陳畚挶具綆缶備水器量輕重蓄水潦積土<lb/>
塗廵丈城繕守備表火道使華臣具正徒令隧正納郊<lb/>
保奔火所使華閱討右官官庀其司向戌討左亦如之<lb/>
使樂遄庀刑器亦如之使皇鄖命校正出馬工正出車<lb/>
備甲兵庀武守使西鉏吾庀府守令司宫巷伯儆宫二<lb/>
師令四鄉正敬享祝宗用馬于四墉祀盤庚于西門之<lb/>
外晉侯問于士弱曰吾聞之宋災于是乎知有天道何<lb/>
故對曰古之火正或食于心或食于咮以出内火是故<lb/>
<pb n="KR3k0046_WYG_077-19b"/>
咮為鶉火心為大火陶唐氏之火正閼伯居商丘祀大<lb/>
火而火紀時焉相土因之故商主大火商人閱其禍敗<lb/>
之釁必始于火是以日知其有天道也公曰可必乎對<lb/>
曰在道國亂無象不可知也<lb/>
大雨雹季武子問于申豐曰雹可禦乎對曰聖人在工<lb/>
無雹雖有不為災古者日在北陸而藏氷西陸朝覿而<lb/>
出之其藏氷也深山窮谷固隂沍寒于是乎取之其出<lb/>
之也朝之祿位賔食䘮祭于是乎用之其藏之也黒牡<lb/>
<pb n="KR3k0046_WYG_077-20a"/>
秬黍以享司寒其出之也桃弧棘矢以除其災其出入<lb/>
也時食肉之祿氷皆與焉大夫命婦䘮浴用氷祭寒而<lb/>
藏之獻羔而啓之公始用之火出而畢賦自命夫命婦<lb/>
至于老疾無不受氷山人取之縣人傳之輿人納之𨽻<lb/>
人藏之夫氷以風壯而以風出其藏之也周其用之也<lb/>
徧則冬無愆陽夏無伏隂春無淒風秋無苦雨雷出不<lb/>
震無災霜雹癘疾不降民不夭札今藏川池之氷棄而<lb/>
不用風不越而殺雷不發而震雹之為災誰能禦之七<lb/>
<pb n="KR3k0046_WYG_077-20b"/>
月之卒章藏氷之道也<lb/>
梁山崩晉侯以傳召伯宗伯宗辟重曰辟傳重人曰待<lb/>
我不如㨗之速也問其所曰絳人也問絳事焉曰梁山<lb/>
崩將召伯宗謀之問將若之何曰山有朽壤而崩可若<lb/>
何國主山川故山崩川竭君為之不舉降服乗縵徹樂<lb/>
出次祝幣史辭以禮焉其如此而已雖伯宗若之何伯宗<lb/>
請見之不可遂以告而従之<lb/>
朔日有食之晉侯問于士文伯曰誰將當日食對曰魯<lb/>
<pb n="KR3k0046_WYG_077-21a"/>
衛惡之衛大魯小公曰何故對曰去衛地如魯地于是<lb/>
有災魯實受之其大咎其衛君乎魯將上卿公曰詩所<lb/>
謂彼日而食于何不臧者何也對曰不善政之謂也國<lb/>
無政不用善則自取謫于日月之災故政不可不慎也<lb/>
務三而已一曰擇人二曰因民三曰従時<lb/>
夏五月火始昏見丙子風梓慎曰是謂融風火之始也<lb/>
七月其火作乎戊寅風甚壬午大甚宋衛陳鄭皆火梓<lb/>
慎登大庭氏之庫以望之曰宋衛陳鄭也數日皆來告<lb/>
<pb n="KR3k0046_WYG_077-21b"/>
火禆竈曰不用吾言鄭又將火鄭人請用之子産不可<lb/>
子太叔曰寳以保民也若有火國㡬亡可以救亡子何<lb/>
愛焉子産曰天道逺人道邇非所及也何以知之竈焉<lb/>
知天道是亦多言矣豈不或信遂不與亦不復火鄭之<lb/>
未災也里析告子産曰將有大祥民震動國㡬亡吾身<lb/>
泯焉弗良及也國遷其可乎子産曰雖可吾不足以定<lb/>
遷矣及火里析死矣未葬子産使輿三十人遷其柩火<lb/>
作子産辭晉公子公孫于東門使司寇出新客禁舊客<lb/>
<pb n="KR3k0046_WYG_077-22a"/>
勿出于宫使子寛子上廵羣屏攝至于大宫使公孫登<lb/>
徒大龜使祝史徙主祏于周廟告于先君使府人庫人<lb/>
各儆其事商成公儆司宫出舊宫人寘諸火所不及司<lb/>
馬司寇列居火道行火所焮城下之人伍列登城明日<lb/>
使野司寇各保其徴郊人助祝史除于國北禳火于𤣥<lb/>
㝠囘祿祈于四鄘書焚室而寛其征與之材三日哭國<lb/>
不市使行人告于諸侯宋衛皆如是陳不救火許不弔<lb/>
災君子是以知陳許之先亡也　火之作也子産授兵<lb/>
<pb n="KR3k0046_WYG_077-22b"/>
登陴子太叔曰晉無乃討乎子産曰吾聞之小國忘守<lb/>
則危况有災乎國之不可小有備故也既晉之邉吏讓<lb/>
鄭曰鄭國有災晉君大夫不敢寜居卜筮走望不愛牲<lb/>
玉鄭之有災寡君之憂也今執事撊然授兵登陴將以<lb/>
誰罪邉人恐懼不敢不告子産對曰若吾子之言敝邑<lb/>
之災君之憂也敝邑失政天降之災又懼讒慝之間謀<lb/>
之以啓貪人荐為敝邑不利以重君之憂幸而不亡猶<lb/>
可說也不幸而亡君雖憂之亦無及也鄭有他竟望走<lb/>
<pb n="KR3k0046_WYG_077-23a"/>
在晉既事晉矣其敢有二心<lb/>
有星孛于大辰西及漢申須曰彗所以除舊生新也天<lb/>
事恒象今除于火火出必布焉諸侯其有火災乎梓慎<lb/>
曰往年吾見之是其徴也火出而見今兹火出而章必<lb/>
火入而伏其居火也乆矣其與不然乎火出于夏為三<lb/>
月于商為四月于周為五月夏數得天若火作其四國<lb/>
當之在宋衛陳鄭乎宋大辰之虚也陳太皥之虚也鄭<lb/>
祝融之虚也皆火房也星孛及漢漢水祥也衛顓頊之<lb/>
<pb n="KR3k0046_WYG_077-23b"/>
虚也故為帝丘其星為大水水火之牡也其以丙子若<lb/>
壬午作乎水火所以合也若火入而伏必以壬午不過<lb/>
其見之月鄭禆竈言于子産曰宋衛陳鄭將同日火若<lb/>
我用瓘斚玉瓚鄭必不火子産弗與<lb/>
司鐸火火踰公宫桓僖災救火者皆曰顧府南宫敬叔<lb/>
至命周人出御書俟于宫曰庀女而不在死子服景伯<lb/>
至命宰人出禮書以待命命不共有常刑校人乘馬巾<lb/>
車脂轄百官官備府庫慎守官人肅給濟濡帷幕鬰攸<lb/>
<pb n="KR3k0046_WYG_077-24a"/>
従之䝉葺公屋自太廟始外内以悛助所不給有不用<lb/>
命則有常刑無赦公父文伯至命校人駕乘車季桓子<lb/>
至御公立于象魏之外命救火者傷人則止財可為也<lb/>
命藏象魏曰舊章不可亡也富父槐至曰無備而官辦<lb/>
者猶拾瀋也于是乎去表之槀道還公宫孔子在陳聞<lb/>
火曰其桓僖乎<lb/>
魏文侯御廩災文侯素服避正殿五日羣臣皆素服而<lb/>
弔公子成父獨不弔文侯復殿公子成父趨而入賀曰<lb/>
<pb n="KR3k0046_WYG_077-24b"/>
甚大善矣夫御廩之災也文侯作色不恱曰夫御廩者<lb/>
寡人寳之所藏也今火災寡人素服避正殿羣臣皆素<lb/>
服而弔至于子大夫而不弔今已復辟矣猶入賀何為<lb/>
公子成父曰臣聞之天子藏于四海之内諸侯藏于境<lb/>
内大夫藏于其家庶人藏于篋櫝非其所藏者不有天<lb/>
災必有人患今幸無人患乃有天災不亦善乎文侯喟<lb/>
然歎曰善<lb/>
宋康王之時有雀生<graphic n="KR1942" url="https://raw.githubusercontent.com/kanripo/KR-Gaiji/master/images/KR1942.png" mimeType="image/png"/>于城之陬使史占之曰小而生<lb/>
<pb n="KR3k0046_WYG_077-25a"/>
巨必霸天下康王大喜于是滅滕伐薛取淮北之地乃<lb/>
愈自信欲霸之速成故射天笞地斬社稷而焚滅之曰<lb/>
威服天下鬼神罵國老諫臣為無顔之冠以示勇剖傴<lb/>
之背鍥朝涉之脛而國人大駭齊聞而伐之民散城不<lb/>
守王乃逃倪侯之館遂得而死見祥而不為祥反為禍<lb/>
漢元帝時有日蝕地震之變問匡衡政治得失衡上䟽<lb/>
　臣聞五帝不同樂三王各異教民俗殊務所遇之時<lb/>
異也陛下躬聖德開太平之路閔愚吏民觸法抵禁比<lb/>
<pb n="KR3k0046_WYG_077-25b"/>
年大赦使百姓得改行自新天下幸甚臣竊見大赦之<lb/>
後姦邪不為衰止今日大赦明日犯法相隨入獄此殆<lb/>
導之未得其務也蓋保民者陳之以德義示之以好惡<lb/>
觀其失而制其宜故動之而和綏之而安今天下俗貪<lb/>
財賤義好聲色上侈靡廉耻之節薄淫辟之意縦綱紀<lb/>
失序䟽者踰内親戚之恩薄婚姻之黨隆茍合徼幸以<lb/>
身設利不改其原雖歲赦之刑猶難使錯而不用也臣<lb/>
愚以為宜一曠然大變其俗孔子曰能以禮讓為國乎<lb/>
<pb n="KR3k0046_WYG_077-26a"/>
何有朝廷者天下之楨榦也公卿大夫相與循禮㳟讓<lb/>
則民不争好仁樂施則下不暴上義髙節則民興行寛<lb/>
柔和恵則衆相愛四者明主之所以不嚴而成化也何<lb/>
者朝有變色之言則下有争鬬之患上有自專之士則<lb/>
下有不讓之人上有克勝之佐則下有傷害之心上有<lb/>
好利之臣則下有盗竊之民此其本也今俗吏之治皆<lb/>
不本禮讓而工克暴或忮害好陷人于罪貪財而慕勢<lb/>
故犯法者衆姦邪不止雖嚴刑峻法猶不為變此非其<lb/>
<pb n="KR3k0046_WYG_077-26b"/>
天性有由然也臣竊考國風之詩周南召南被聖賢之<lb/>
化深故篤于行而廉于色鄭伯好勇而國人暴虎秦穆<lb/>
貴信而士多従死陳夫人好巫而民淫祀晉侯好儉而<lb/>
民畜聚太王躬仁邠國貴恕由是揆之治天下者審所<lb/>
上而已今之偽薄忮害不讓極矣臣聞教化之流非家<lb/>
至而人說之也賢者在位能者布職朝廷崇禮百僚敬<lb/>
讓道德之行由内及外自近者始然後民知所法遷義<lb/>
日進而不自知是以百姓安隂陽和神靈應而嘉祥見<lb/>
<pb n="KR3k0046_WYG_077-27a"/>
詩曰商邑翼翼四方之極夀考且寜以保我後生此成<lb/>
湯所以建至治保子孫化異俗而懷鬼方也今長安天<lb/>
子之都親承聖化然其習俗無以異于逺方郡國來者<lb/>
無所法則或見侈靡而放效之此教化之原本風俗之<lb/>
樞機宜先正者也臣聞天人之際精祲有以相盪善惡<lb/>
有以相推事作乎下者象動乎上隂陽之理各應其感<lb/>
隂變則静者動陽蔽則明者晻水旱之災隨類而至今<lb/>
闗東連年饑饉百姓困乏或至相食此皆生于賦歛多<lb/>
<pb n="KR3k0046_WYG_077-27b"/>
民所共者大而吏安集之不稱之效也陛下祗畏天戒<lb/>
哀閔元元大自減損省甘泉建章宫衛罷珠厓偃武行<lb/>
文將欲度唐虞之隆絶殷周之衰也諸見罷珠厓詔書<lb/>
者莫不忻忻人自以將見太平也宜遂減宫室之度省<lb/>
靡麗之飾考制度修外内近忠正逺巧佞放鄭衛進雅<lb/>
頌舉異材開直言任温良之人退刻薄之吏顯潔白之<lb/>
士昭無欲之路覽六萟之意察上世之務明自然之道<lb/>
博和睦之化以崇至仁匡失俗易民視令海内昭然咸<lb/>
<pb n="KR3k0046_WYG_077-28a"/>
見本朝之所貴道德𢎞于京師淑問揚乎疆外然後大<lb/>
化可成禮讓可興也<lb/>
時石顯五鹿充宗皆疾京房欲逺之建言以房為魏郡<lb/>
太守房自知數以論議為大臣所非不欲離左右及為<lb/>
太守憂懼乃拜上封事　辛酉以來䝉氣衰去太陽精<lb/>
明臣獨欣然以為陛下有所定也然少隂倍力而乘消<lb/>
息臣疑陛下雖行此道猶不得如意臣竊悼懼守陽平<lb/>
侯鳳欲見未得至己夘臣拜為太守此言上雖明下猶<lb/>
<pb n="KR3k0046_WYG_077-28b"/>
勝之效也臣出之後恐必為用亊所蔽身死而功不成<lb/>
故願歲盡乘傳奏事䝉哀見許乃辛巳䝉氣復乘卦太<lb/>
陽侵色此上大夫覆陽而上意疑也己夘庚辰之間必<lb/>
有欲隔絶臣令不得乘傳奏事者　臣前以六月中言<lb/>
遯卦不效法曰道人始去寒涌水為災至其七月涌水<lb/>
出臣弟子姚平謂臣曰房可謂知道未可謂信道也房<lb/>
言災異未嘗不中今涌水已出道人當逐死尚復何言<lb/>
臣曰陛下至仁于臣尤厚雖言而死臣猶言也平又曰<lb/>
<pb n="KR3k0046_WYG_077-29a"/>
房可謂小忠未可謂大忠也昔秦時趙髙用事有正先<lb/>
者非刺髙而死髙威自此成故秦之亂正先趣之今臣<lb/>
得出守郡自詭效功恐未效而死惟陛下毋使臣塞涌<lb/>
水之異當正先之死為姚平所笑　乃丙戌小雨丁亥<lb/>
䝉氣去然少隂并力而乘消息戊子益甚到五十分䝉<lb/>
氣復起此陛下欲正消息雜卦之黨并力而争消息之<lb/>
氣不勝强弱安危之機不可不察己丑夜有還風盡辛<lb/>
夘太陽復侵色至癸巳日月相薄此邪隂同力而太陽<lb/>
<pb n="KR3k0046_WYG_077-29b"/>
為之疑也臣前白九年不改必有星亡之異臣願出任<lb/>
良試考功臣得居内星亡之異可去議者知如此于身<lb/>
不利臣不可蔽故云使弟子不若試師臣為刺史猶當<lb/>
奏事故復云為刺史恐太守不與同心不若以為太守<lb/>
此其所以隔絶臣也陛下不違其言而遂聽之此乃䝉<lb/>
氣所以不解太陽亡色者也臣去朝稍逺太陽侵色益<lb/>
甚唯陛下毋難還臣而易逆天意邪說雖安于人天氣<lb/>
必變故人可欺天不可欺也願陛下察焉<lb/>
<pb n="KR3k0046_WYG_077-30a"/>
翼奉因地震為后舅封事　臣聞之于師曰天地設位<lb/>
懸日月布星辰分隂陽定四時列五行以視聖人名之<lb/>
曰道聖人見道然後知王治之象故畫州土建君臣立<lb/>
律厯陳成敗以視賢者名之曰經賢者見經然後知人<lb/>
道之務則詩書易春秋禮樂是也易有隂陽詩有五際<lb/>
春秋有災異皆列終始推得失考天心以言王道之安<lb/>
危至秦乃不恱傷之以法是以大道不通至于滅亡今<lb/>
陛下明聖深懷要道燭臨萬方布德流恵靡有闕遺罷<lb/>
<pb n="KR3k0046_WYG_077-30b"/>
省不急之用振救困貧賦醫藥賜官錢恩澤甚厚又舉<lb/>
直言求過失盛德純備天下幸甚臣奉竊學齊詩聞五<lb/>
際之要十月之交篇知日蝕地震之效昭然可明猶巢<lb/>
居知風穴處知雨亦不足多適所習耳臣聞人氣内逆<lb/>
則感動天地天變見于星氣日蝕地變見于竒物震動<lb/>
所以然者陽用其精隂用其形猶人之有五臟六體五<lb/>
臟象天六體象地故贓病則氣色發于靣體病則欠申<lb/>
動于貌今年太隂建于甲戌律以庚寅初用事厯以甲<lb/>
<pb n="KR3k0046_WYG_077-31a"/>
午従春厯中甲庚律得參陽性中仁義情得公正貞廉<lb/>
百年之精歲也正以精歲本首王位日臨中時接律而<lb/>
地大震其後連月乆隂雖有大令猶不能復隂氣盛矣<lb/>
古者朝廷必有同姓以明親親必有異姓以明賢賢此<lb/>
聖王之所以大通天下也同姓親而易進異姓䟽而難<lb/>
通故同姓一異姓五廼為平均今左右亡同姓獨以舅<lb/>
后之家為親異姓之臣又䟽二后之黨滿朝非特處位<lb/>
勢尤奢僭過度吕霍上官足以卜之甚非愛人之道又<lb/>
<pb n="KR3k0046_WYG_077-31b"/>
非後嗣之長䇿也隂氣之盛不亦宜乎臣又聞未央建<lb/>
章甘泉宫才人各以百數皆不得天性若杜陵園其已<lb/>
御見者臣子不敢有言雖然太皇太后之事也及諸侯<lb/>
王國與其後宫宜為設員出其過制者此損隂氣應天<lb/>
救邪之道也今異至不應災將隨之其法大水極隂生<lb/>
陽反為大旱甚則有火災春秋宋伯姬是矣唯陛下裁<lb/>
察<lb/>
劉向條災異封事臣前幸得以骨肉備九卿奉法不謹<lb/>
<pb n="KR3k0046_WYG_077-32a"/>
乃復䝉恩竊見災異並起天地失常徴表為國欲終不<lb/>
言念忠臣雖在甽畆猶不忘君惓惓之義也况重以骨<lb/>
肉之親又加以舊恩未報乎欲竭愚誠又恐越職然惟<lb/>
二恩未報忠臣之義一抒愚意退就農畆死無所恨臣<lb/>
聞舜命九官濟濟相讓和之至也衆賢和于朝則萬物<lb/>
和于野故簫韶九成而鳳凰來儀擊石拊石百獸率舞<lb/>
四海之内靡不和寜及至周文開基西郊雜遝衆賢㒺<lb/>
不肅和崇推讓之風以消分争之訟文王既没周公思<lb/>
<pb n="KR3k0046_WYG_077-32b"/>
慕歌詠文王之德其詩曰於穆清廟肅雍顯相濟濟多<lb/>
士秉文之德當此之時武王周公繼政朝臣和于内萬<lb/>
國驩于外故盡得其驩心以事其先祖其詩曰有來雍<lb/>
雍至止肅肅相維辟公天子穆穆言四方皆以和來也<lb/>
諸侯和于下天應報于上周頌曰降福穰穰又曰貽我<lb/>
釐麰釐麰麥也始自天降此皆以和致和獲天助也下<lb/>
至幽厲之際朝廷不和轉相非怨詩人疾而憂之曰民<lb/>
之無良相怨一方衆小在位而従邪議歙歙相是而背<lb/>
<pb n="KR3k0046_WYG_077-33a"/>
君子故其詩曰歙歙訿訿亦孔之哀謀之其臧則具是<lb/>
違謀之不臧則具是依君子獨處守正不撓衆枉勉强<lb/>
以従王事則反見憎毒讒愬故其詩曰密勿従事不敢<lb/>
告勞無罪無辜讒口嗸嗸當是之時日月薄蝕而無光<lb/>
其詩曰朔日辛夘日有蝕之亦孔之醜又曰彼月而微<lb/>
此日而微今此下民亦孔之哀又曰日月鞠㓙不用其<lb/>
行四國無政不用其良天變見于上地變動于下水泉<lb/>
沸騰山谷易處其詩曰百川沸騰山冢卒崩髙岸為谷<lb/>
<pb n="KR3k0046_WYG_077-33b"/>
深谷為陵哀今之人胡憯莫懲霜降失節不以其時其<lb/>
詩曰正月繁霜我心憂傷民之訛言亦孔之將言民以<lb/>
是為非甚衆大也此皆不和賢不肖易位之所致也自<lb/>
此之後天下大亂簒殺殃禍並作厲王奔彘幽王見殺<lb/>
至乎平王末年魯隠之始即位也周大夫祭伯乖離不<lb/>
和出奔于魯而春秋為諱不言來奔傷其禍殃自此始<lb/>
也是後尹氏世卿而專恣諸侯背畔而不朝周室卑微<lb/>
二百四十二年之間日食三十六地震五山林崩阤二<lb/>
<pb n="KR3k0046_WYG_077-34a"/>
彗星三見夜常星不見夜中星隕如雨一火災十四長<lb/>
狄入三國五石隕墜六鶂退飛多麋有蜮蜚鸜鵒來巢<lb/>
者皆一見晝㝠晦雨木氷李梅冬實七月霜降草木不<lb/>
死八月殺菽大雨雹雨雪雷霆失序相乘水旱饑蝝螽<lb/>
螟<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>于並起當是時禍亂輒應弑君三十六亡國五十二<lb/>
諸侯奔走不得保其社稷者不可勝數也周室多禍晉<lb/>
敗其師于貿戎伐其郊鄭傷桓王戎執其使衛侯朔召<lb/>
不往齊逆命而助朔五大夫争權三君更立莫能正理<lb/>
<pb n="KR3k0046_WYG_077-34b"/>
遂至陵夷不能復興由此觀之和氣致祥乖氣致異祥<lb/>
多者其國安異衆者其國危天地之常經古今之通義<lb/>
也今陛下開三代之業招文學之士優游寛容使得並<lb/>
進今賢否渾殽白黒不分邪正雜揉忠讒並進章交公<lb/>
車人滿北軍朝臣舛午膠戾乖剌更相讒愬轉相是非<lb/>
傳授增加文書紛糾前後錯謬毁譽渾亂所以營惑耳<lb/>
目感移心意不可勝載分曹為黨往往羣朋將同心以<lb/>
陷正臣正臣進者治之表也正臣陷者亂之機也乘治<lb/>
<pb n="KR3k0046_WYG_077-35a"/>
亂之機未知熟任而災異數見此臣所以寒心者也夫<lb/>
乘權藉勢之人子弟鱗集于朝羽翼隂附者衆輻凑于<lb/>
前毁譽將必用以終乖離之咎是以日月無光霜雪夏<lb/>
隕海水沸出陵谷易處列星失行皆怨氣之所致也夫<lb/>
遵衰周之軌迹循詩人之所刺而欲以成太平致雅頌<lb/>
猶却行而求及前人也初元以來六年矣按春秋六年<lb/>
之中災異未有稠如今日者也天有春秋之異無孔子<lb/>
之救猶不能解紛况甚于春秋乎原其所以然者讒邪<lb/>
<pb n="KR3k0046_WYG_077-35b"/>
並進也讒邪之所以並進者由上多疑心既已用賢人<lb/>
而行善政如或譖之則賢人退而善政還夫執狐疑之<lb/>
心者來讒賊之口持不斷之意者開羣枉之門讒邪進<lb/>
則衆賢退羣枉盛則正士消故易有否泰小人道長君<lb/>
子道消君子道消則政日亂故為否否者閉而亂也君<lb/>
子道長小人道消小人道消則政日治故為泰泰者通<lb/>
而治也詩又云雨雪麃麃見晛聿消與易同義昔者鯀<lb/>
共工驩兠與舜禹雜處堯朝周公與管蔡並居周位當<lb/>
<pb n="KR3k0046_WYG_077-36a"/>
是時迭進相毁流言相謗豈可勝道哉帝堯成王能賢<lb/>
舜禹周公而消共工管蔡故以大治榮華至今孔子與<lb/>
季孟偕仕于魯李斯與叔孫俱宦于秦定公始皇賢季<lb/>
孟李斯而消孔子叔孫故以大亂汚辱至今故治亂榮<lb/>
辱之端在所信任信任既賢在于堅固而不移詩云我<lb/>
心匪石不可轉也言守善篤也易曰渙汗其大號言號<lb/>
令如汗汗一出而不反者也今出善令未能踰時而反<lb/>
是反汗也用賢未能三旬而退是轉石也論語曰見不<lb/>
<pb n="KR3k0046_WYG_077-36b"/>
善如探湯今二府奏佞諂不當在位厯年而不去故出<lb/>
令則如反汗用賢則如轉石去佞則如拔山如此望隂<lb/>
陽之調不亦難乎是以羣小窺見間隙縁飾文字巧言<lb/>
醜詆流言飛文譁于民間故詩云憂心悄悄愠于羣小<lb/>
小人成羣誠足恤也昔孔子與顔淵子貢更相稱譽不<lb/>
為朋黨禹稷與臯陶傳相汲引不為比周何則忠于為<lb/>
國無邪心也故賢人在上位則引其類而聚之于朝易<lb/>
曰飛龍在天大人聚也在下位則思與其類俱進易曰<lb/>
<pb n="KR3k0046_WYG_077-37a"/>
拔茅茹以其彚征吉在上則引其類在下則推其類故<lb/>
湯用伊尹不仁者逺而衆賢至類相致也今佞邪與賢<lb/>
臣並在交㦸之内合黨共謀違善依惡歙歙訾訾數設<lb/>
危險之言欲以傾移主上如忽然用之此天地之所以<lb/>
先戒災異之所以重至者也自古明聖未有無誅而治<lb/>
者也故舜有四放之罰而孔子有兩觀之心然後聖化<lb/>
可得而行也今以陛下明知誠深思天地之心迹察兩<lb/>
觀之誅覽否泰之卦觀雨雪之詩厯周唐之所進以為<lb/>
<pb n="KR3k0046_WYG_077-37b"/>
法原秦魯之所消以為戒考祥應之福省災異之禍以<lb/>
揆當世之變放逺佞邪之黨壞散險詖之聚杜閉羣枉<lb/>
之門廣開衆正之路决斷狐疑分别猶豫使是非炳然<lb/>
可知則百異消滅而衆羣並至太平之基萬世之利也<lb/>
臣幸得託肺附誠見隂陽不調不敢不通所聞竊推春<lb/>
秋災異以救今事一二條其所以不宜宣泄臣謹重封<lb/>
昧死上<lb/>
成帝時星孛東井蜀郡岷山崩雍江劉向惡此異語在<lb/>
<pb n="KR3k0046_WYG_077-38a"/>
五行志懷不能己復上奏　臣聞帝舜戒伯禹毋若丹<lb/>
朱傲周公戒成王毋若殷王紂詩曰殷監不逺在夏后<lb/>
之世亦言湯以桀為戒也聖帝明王常以敗亂自戒不<lb/>
諱廢興故臣敢極陳其愚唯陛下留神察焉謹按春秋<lb/>
二百四十二年日蝕三十六襄公尤數率三歲五月有<lb/>
竒而一食漢興訖竟寜孝景帝尤數率三歲一月而一<lb/>
食臣向前數言日當食今連三年比食自建始以來二<lb/>
十嵗間而八食率二嵗六月而一𤼵古今罕有異有大<lb/>
<pb n="KR3k0046_WYG_077-38b"/>
小希稠占有舒疾緩急而聖人所以斷疑也易曰觀乎<lb/>
天文以察時變昔孔子對魯哀公並言夏桀殷紂暴虐<lb/>
天下故厯失則攝提失方孟陬無紀此皆易姓之變也<lb/>
秦始皇之末至二世時日月薄食山陵淪亡辰星出于<lb/>
四孟太白經天而行無雲而雷枉矢夜光熒惑襲月㜸<lb/>
火燒宫野禽戲廷都門内崩長人見臨洮石隕于東郡<lb/>
星孛大角大角以亡觀孔子之言考暴秦之異天命信<lb/>
可畏也及項籍之敗亦孛大角漢之入秦五星聚于東<lb/>
<pb n="KR3k0046_WYG_077-39a"/>
井乃得天下之象也孝恵時有雨血日食于衝滅光星<lb/>
見之異孝昭時有泰山卧石自立上林僵栁復起大星<lb/>
如月西行衆星隨之此為特異孝宣興起之表天狗夾<lb/>
漢而西乆隂不雨者二十餘日昌邑不終之異也皆著<lb/>
于漢紀觀秦漢之易世覽恵昭之無後察昌邑之不終<lb/>
視孝宣之紹起天之去就豈不昭昭然㢤髙宗成王亦<lb/>
有雊雉拔木之變能思其故故髙宗有百年之福成王<lb/>
有復風之報神明之應應若影響世所同聞也臣幸得<lb/>
<pb n="KR3k0046_WYG_077-39b"/>
託末屬誠見陛下寛明之德冀消大異而興髙宗成王<lb/>
之聲以崇劉氏故豤豤數姦死亡之誅今日食尤屢星<lb/>
孛東井攝提炎及紫宫有識長老莫不震動此變之大<lb/>
者也其事難一二計故易曰書不盡言言不盡意是以<lb/>
設卦指爻而復說義書曰伻來以圖天文難以相曉臣<lb/>
雖圖上猶須口說然後可知願賜清燕之間指圖陳狀<lb/>
上輙入之然終不能用也<lb/>
谷永為北地太守時災異尤數永當之官上使衛尉淳<lb/>
<pb n="KR3k0046_WYG_077-40a"/>
于長受永所欲言永對　臣永幸得以愚朽之材為大<lb/>
中大夫備拾遺之臣従朝者之後進不能盡思納忠輔<lb/>
宣聖德退無披堅執銳討不義之功猥䝉厚恩仍遷至<lb/>
北地太守絶命隕首身膏草野不足以報塞萬分陛下<lb/>
聖德寛仁不遺易忘之臣垂周文之聽下及芻蕘之愚<lb/>
有詔使衛尉受臣永所欲言臣聞事君之義有言責者<lb/>
盡其忠有官守者修其職臣永幸得免于言責之辜有<lb/>
官守之任當畢力遵職養綏百姓而已不宜復闗得失<lb/>
<pb n="KR3k0046_WYG_077-40b"/>
之辭忠臣之于上志在過厚是故逺不違君死不忘國<lb/>
昔史魚既没餘忠未訖委柩後寢以屍達誠汲黯身外<lb/>
思内發憤舒憂遺言李息經曰雖爾身在外乃心無不<lb/>
在王室臣永幸得給事中出入三年雖執干戈守邉陲<lb/>
思慕之心常存于省闥是以敢越郡吏之職陳累年之<lb/>
憂臣聞天生蒸民不能相治為立王者以統理之方制<lb/>
海内非為天子列土封疆非為諸侯皆以為民也垂三<lb/>
統列三正去無道開有德不私一姓明天下乃天下之<lb/>
<pb n="KR3k0046_WYG_077-41a"/>
天下非一人之天下也王者躬行道德承順天地博愛<lb/>
仁恕恩及行葦籍稅取民不過常法宫室車服不踰制<lb/>
度事節財足黎庶和睦則卦氣理效五徴時序百姓夀<lb/>
考庶草蕃滋符瑞並降以昭保右失道妄行逆天暴物<lb/>
窮奢極欲湛湎荒淫婦言是従誅逐仁賢離逖骨肉羣<lb/>
小用事峻刑重賦百姓愁怨則卦氣悖亂咎徴著郵上<lb/>
天震怒災異婁降日月薄食五星失行山川崩潰水泉<lb/>
涌出妖孽並見茀星耀光饑饉薦臻百姓短折萬物夭<lb/>
<pb n="KR3k0046_WYG_077-41b"/>
傷終不改寤惡洽變備不復譴告更命有德詩云乃眷<lb/>
西顧此惟予宅夫去惡奪弱遷命賢聖天地之常經百<lb/>
王之所同也加以功德有厚薄期質有修短時世有中<lb/>
季天道有盛衰陛下承八世之功業當陽數之標季涉<lb/>
三七之節紀遭無妄之卦運值百六之災阨三難異科<lb/>
雜焉同㑹建始元年以來二十載間羣災大異交錯蜂<lb/>
起多于春秋所書八世著記久不塞除重以今年正月<lb/>
己亥朔日有食之三朝之會四月丁酉四方衆星白晝<lb/>
<pb n="KR3k0046_WYG_077-42a"/>
流隕七月辛未彗星横天乘三難之際會畜衆多之災<lb/>
異因之以饑饉接之以不瞻彗星極異也土精所生流<lb/>
隕之應出于饑變之後兵亂作矣厥期不久隆德積善<lb/>
懼不克濟内則為深宫後庭將有驕臣悍妾醉酒狂悖<lb/>
卒起之敗北宫苑囿街巷之中臣妾之家幽閒之處徴<lb/>
舒崔杼之亂外則為諸夏下土將有樊並蘇令陳勝項<lb/>
梁奮臂之禍内亂朝暮日戒諸夏舉兵以火角為期安<lb/>
危之分界宗廟之至憂臣永所以破膽寒心豫言之累<lb/>
<pb n="KR3k0046_WYG_077-42b"/>
年下有其萌然後變見于上可不致慎禍起細微姦生<lb/>
所易願陛下正君臣之義無復與羣小媟黷燕飲中黄<lb/>
門後庭素驕慢不謹嘗以醉酒失臣禮者悉出勿留勤<lb/>
三綱之嚴修後宫之政抑逺驕妬之寵崇近婉順之行<lb/>
加恵失志之人懷柔怨恨之心保至尊之重秉帝王之<lb/>
威朝覲法出而後駕陳兵清道而後行無復輕身獨出<lb/>
飲食臣妾之家三者既除内亂之路塞矣諸夏舉兵萌<lb/>
在民饑饉而吏不恤興于百姓困而賦歛重𤼵于下怨<lb/>
<pb n="KR3k0046_WYG_077-43a"/>
離而上不知易曰屯其膏小貞吉大貞凶傳曰饑而不<lb/>
損兹謂泰厥災水厥咎亡訞辭曰闗動牡飛辟為無道<lb/>
臣為非厥咎亂臣謀簒王者遭衰難之世有饑饉之災<lb/>
不損用而大自潤故凶百姓困窮無以共求愁悲怨恨<lb/>
故水城闗守國之固固將去焉故牡飛往年郡國二十<lb/>
一傷于水災禾黍不入今年蠶麥咸惡百川沸騰江河<lb/>
溢決大水泛濫郡國十五有餘比年喪稼時過無宿麥<lb/>
百姓失業流散羣軰守闗大異較炳如彼水災浩浩黎<lb/>
<pb n="KR3k0046_WYG_077-43b"/>
庶窮困如此宜損常稅小自潤之時而有司奏請加賦<lb/>
甚繆經義逆于民心布怨趨禍之道也牡飛之狀殆為<lb/>
此𤼵古者榖不登虧膳災婁至損服凶年不塈塗明王<lb/>
之制也詩云凡民有喪匍匐救之論語曰百姓不足君<lb/>
孰與足臣願陛下勿許加賦之奏益減大官導官中御<lb/>
府均官掌畜廩犧用度止尚方織室京師郡國工服官<lb/>
𤼵輸造作以助大司農流恩廣施振贍困乏開闗梁内<lb/>
流民恣所欲之以救其急立春遣使者循行風俗宣布<lb/>
<pb n="KR3k0046_WYG_077-44a"/>
聖德存恤孤寡問民所苦勞二千石勑勸耕桑毋奪農<lb/>
時以慰綏元元之心防塞大姦之隙諸夏之亂庶㡬可<lb/>
息臣聞上主可與為善而不可與為惡下主可與為惡<lb/>
而不可與為善陛下天然之性䟽通聰敏上主之姿也<lb/>
少省愚臣之言感悟三難深畏大異定心為善捐忘邪<lb/>
志毋貳舊愆勵精致政至誠應天則積異塞于上禍亂<lb/>
伏于下何憂患之有竊恐陛下公志未專私好頗存尚愛<lb/>
羣小不肯為耳<lb/>
<pb n="KR3k0046_WYG_077-44b"/>
言黒龍見䟽　臣聞王天下有國家者患在上有危亡<lb/>
之事而危亡之言不得上聞如使危亡之言輙上聞則<lb/>
商周不易姓而迭興三王不變改而更用夏商之將亡<lb/>
也行道之人皆知之晏然自以若天有日莫能危是敌<lb/>
惡日廣而不自知大命傾而不悟易曰危者有其安者<lb/>
也亡者保其存者也陛下誠垂寛明之聽無忌諱之誅<lb/>
使芻蕘之臣得盡所聞于前不懼于後患直言之路開<lb/>
則四方衆賢不逺千里輻輳陳忠羣臣之上願社稷之<lb/>
<pb n="KR3k0046_WYG_077-45a"/>
長福也去年九月黒龍見其晦日有食之今年二月己<lb/>
未夜星隕乙酉日有食之六月之間大異四𤼵二而同<lb/>
月三代之末春秋之亂未嘗有也臣聞三代所以隕社<lb/>
稷喪宗廟者皆由婦人與羣惡沈湎于酒書曰乃用婦<lb/>
人之言自絶于天四方之逋逃多罪是崇是長是信是<lb/>
使詩云燎之方揚寜或滅之赫赫宗周褒姒烕之易曰<lb/>
濡其首有孚失是秦所以二世十六年而亡者養生泰<lb/>
奢奉終泰厚也二者陛下兼而有之臣請畧陳其效易<lb/>
<pb n="KR3k0046_WYG_077-45b"/>
曰在中饋無攸遂言婦人不得與事也詩曰懿厥哲婦<lb/>
為梟為鴟匪降自天生自婦人建始河平之際許班之<lb/>
貴傾動前朝熏灼四方賞賜無量空虚内藏女寵至極<lb/>
不可上矣今之後起天所不饗什倍于前廢先帝法度<lb/>
聽用其言官秩不當縦釋王誅驕其親屬假之威權従<lb/>
横亂政刺舉之吏莫敢奉憲又以掖廷獄大為亂阱榜<lb/>
箠㿊于炮烙絶滅人命主為趙李報德復怨反除白罪<lb/>
逮治正吏多繫無辜掠立廹恐至為人起責分利受謝<lb/>
<pb n="KR3k0046_WYG_077-46a"/>
生入死出者不可勝數是以日食再既以昭其辜王者<lb/>
必先自絶然後天絶之陛下棄萬乗之至貴樂家人之<lb/>
賤事厭髙美之尊號好匹夫之卑字崇聚僄輕無義小<lb/>
人以為私客數離深宫之固挺身晨夜與羣小相隨烏<lb/>
集雜會飲醉吏民之家亂服共坐沈湎媟嫚溷殽無别<lb/>
閔免遁樂晝夜在路典門户奉宿衛之臣執干戈而守<lb/>
空宫公卿百僚不知陛下所在積數年矣王者以民為<lb/>
基民以財為本財竭則下畔下畔則上亡是以明王愛<lb/>
<pb n="KR3k0046_WYG_077-46b"/>
養基本不敢窮極使民如承大祭今陛下輕奪民財不<lb/>
愛民力聽邪臣之計去髙敞初陵捐十年功緒改作昌<lb/>
陵反天地之性因下為髙積土為山發徒起邑並治宫<lb/>
館大興繇役重增賦歛徴發如雨役百乾谿費疑驪山<lb/>
靡敝天下五年不成而又反故又廣旴營表發人塚墓<lb/>
斷絶骸骨暴揚尸柩百姓財竭力盡愁恨感天災異屢<lb/>
降饑饉仍臻流散冗食餧死于道以百萬數公家無一<lb/>
年之畜百姓無旬日之儲上下俱匱無一相救詩云殷<lb/>
<pb n="KR3k0046_WYG_077-47a"/>
監不逺在夏后之世願陛下追觀夏商周秦所以失以<lb/>
鏡考巳行有不合當伏妄言之誅漢興九世百九十餘<lb/>
載繼體之主七皆承天順道遵先祖法度或以中興或<lb/>
以治安至陛下獨違道縦欲輕身妄行當盛壯之隆無<lb/>
繼嗣之福有危亡之憂積失君道不合天意亦已多矣<lb/>
為人後嗣守人功業如此豈不負哉方今社稷宗廟禍<lb/>
福安危之機在于陛下陛下誠肯𤼵明聖之德昭然逺<lb/>
悟畏此上天之威怒深懼危亡之徴兆蕩滌邪僻之惡<lb/>
<pb n="KR3k0046_WYG_077-47b"/>
志勵精致政專心反道絶羣小之私客免不正之詔除<lb/>
悉罷北宫私奴車馬媠出之具克己復禮無貳微行出<lb/>
飲之過以防廹切之禍深惟日食再既之意抑損椒房<lb/>
玉堂之盛寵毋聽後宫之請謁除掖庭之亂獄去炮烙<lb/>
之陷阱誅戮邪佞之臣及左右執左道以事上者以塞<lb/>
天下之望且寢初陵之作止諸繕治宫室闕更減賦盡<lb/>
休力役存恤振救困乏之人以弭逺方厲崇忠直放退<lb/>
殘賊無使素飡之吏久尸厚祿以次貫行固執無違夙<lb/>
<pb n="KR3k0046_WYG_077-48a"/>
夜孳孳婁省無怠舊愆必改新德既章纎介之邪不復<lb/>
載心則赫赫大異庶㡬可銷天命去就庶㡬可復社稷<lb/>
宗廟庶㡬可保唯陛下留神反覆熟省臣言臣幸得備<lb/>
邉部之吏不知本朝失得瞽言觸忌諱罪當萬死<lb/>
杜欽對日蝕地震賢良䇿　臣聞日蝕地震陽微隂盛<lb/>
也臣者君之隂也子者父之隂也妻者夫之隂也夷狄<lb/>
者中國之隂也春秋日蝕三十六地震五或外域侵中<lb/>
國或政權在臣下或婦乘夫或臣子背君父事雖不同<lb/>
<pb n="KR3k0046_WYG_077-48b"/>
其類一也臣竊觀人事以考變異則本朝大臣無不自<lb/>
安之人外戚親屬無乖剌之心闗東諸侯無彊大之國<lb/>
三垂蠻夷無逆理之節殆為後宫何以言之日以戊申<lb/>
蝕時加未戊未土也土者中宫之部也其夜地震未央<lb/>
宫殿中此必適妾將有争寵相害而為患者唯陛下深<lb/>
戒之變咸以類相應人事失于下變象見于上能應之<lb/>
以德則異咎消亡不能應之以善則禍敗至髙宗遭雊<lb/>
雉之戒飭己正事享百年之夀殷道復興要在所以應<lb/>
<pb n="KR3k0046_WYG_077-49a"/>
之應之非誠不立非信不行宋景公小國之諸侯耳有<lb/>
不忍移禍之誠出人君之言三熒惑為之退舍以陛下<lb/>
聖明内推至誠深思天變何應而不感何摇而不動孔<lb/>
子曰仁逺乎哉唯陛下正后妾抑女寵防奢泰去佚游<lb/>
躬節儉親萬事數御安車由輦道親二宫之饔膳致昏<lb/>
晨之定省如此即堯舜不足與比隆咎異何足消滅如<lb/>
不留聽于庶事不論材而授位殫天下之財以奉淫侈<lb/>
匱萬姓之欲以従耳目近諂諛之人而逺公方信䜛賊<lb/>
<pb n="KR3k0046_WYG_077-49b"/>
之人以誅忠良賢俊失在巖穴大臣怨于不以雖無變<lb/>
異社稷之憂也天下至大萬事至衆祖業至重誠不可<lb/>
以佚豫為不可以奢泰持也唯陛下忍無益之欲以全<lb/>
衆庶之命臣欽愚戇言不足采<lb/>
光祿大夫辛慶忌坐小法左遷雲中太守後徴為光祿<lb/>
勲時數有災異何武上封事　虞有宫之竒晉獻不寐<lb/>
衛青在位淮南寢謀故賢人立朝折衝厭難勝于亡形<lb/>
司馬法曰天下雖安忘戰必危夫將不豫設則亡以應<lb/>
<pb n="KR3k0046_WYG_077-50a"/>
卒士不素厲則難使死敵是以先帝建列將之官近戚<lb/>
主内異姓距外故姦軌不得萌動而破滅誠萬世之長<lb/>
䇿也光祿勲慶忌行義修正柔毅敦厚謀慮深逺前在<lb/>
邉郡數破敵獲虜外夷莫不聞乃者大異並見未有其<lb/>
應加以兵革乆寢春秋大災未至而豫禦之慶忌宜在<lb/>
𤓰牙官以備不虞<lb/>
哀帝時息夫躬建言往年熒惑守心太白髙而芒光又<lb/>
角星茀于河鼔其法為有兵亂是又訛言行詔籌經厯<lb/>
<pb n="KR3k0046_WYG_077-50b"/>
郡國天下騷動恐必有非常之變可遣大將軍行邉兵<lb/>
勑武備斬一郡守以立威震四夷因以厭應變異上然<lb/>
之以問丞相王嘉對曰臣聞動民以行不以言應天以<lb/>
實不以文下民微細猶不可詐况于上天神明而可欺<lb/>
哉天之見異所以勑戒人君欲令覺悟反正推誠行善<lb/>
民心説而天意得矣辨士見一端或妄以意傳著星厯<lb/>
虚造匈奴烏孫西羗之難謀動干戈設為權變非應天<lb/>
之道也守相有辠車馳詣闕交臂就死恐懼如此而談<lb/>
<pb n="KR3k0046_WYG_077-51a"/>
説者云動安之危辨口快耳其實未可従夫議政者苦<lb/>
其諂諛傾險辯慧深刻也諂諛則主德毁傾險則下怨<lb/>
恨辯慧則破正道深刻則傷恩恵昔秦穆公不従百里<lb/>
奚蹇叔之言以敗其師悔過自責疾詿誤之臣思黄髪<lb/>
之言名垂于後世唯陛下觀覽古戒反覆㕘考無以先<lb/>
入之語為主上不聽<lb/>
時郡國地震民訛言行籌明年正月朔日蝕上乃徴孔<lb/>
光免孫寵息夫躬罷侍中諸曹黄門郎數十人鮑宣復<lb/>
<pb n="KR3k0046_WYG_077-51b"/>
上書　陛下父事天母事地子養黎民即位以來父虧<lb/>
明母震動子訛言相驚恐今日蝕于三始誠可畏懼小<lb/>
民正月朔日尚恐毁敗器物何况于日虧乎陛下深内<lb/>
自責避正殿舉直言求過失罷退外親及旁仄素飡之<lb/>
人徴拜孔光為光祿大夫發覺孫寵息夫躬過免官遣<lb/>
就國衆庶歙然莫不説喜天人同心人心説則天意解<lb/>
矣乃二月丙戌白虹虷日連隂不雨此天有憂結未解<lb/>
民有怨望未塞者也侍中駙馬都尉董賢本亡葭莩之<lb/>
<pb n="KR3k0046_WYG_077-52a"/>
親但以令色諛言自進賞賜亡度竭盡府藏并合三第<lb/>
尚以為小復壞暴室賢父子坐使天子使者將作治第<lb/>
行夜吏卒皆得賞賜上冢有會輙大官為供海内貢獻<lb/>
當養一君今反盡之賢家豈天意與民意耶天不可久<lb/>
負厚之如此反所以害之也誠欲哀賢宜為謝過天地<lb/>
解讐海内免遣就國收乘輿器物還之縣官如此可以<lb/>
父子終其性命不者海内之所讐未有得久安者也孫<lb/>
寵息夫躬不宜居國皆可免以示天下復徴何武師丹<lb/>
<pb n="KR3k0046_WYG_077-52b"/>
彭宣傅喜曠然使民易視以應天心建立大政以興太<lb/>
平之端髙門去省户數十步求見出入二年未省欲使<lb/>
海瀕仄陋自通逺矣願賜數刻之閒極竭毣毣之思退<lb/>
入三泉死亡所恨<lb/>
孔光日蝕對　臣聞日者衆陽之宗人君之表至尊之<lb/>
象君德衰微隂道盛强侵蔽陽明則日蝕應之書曰羞<lb/>
用五事建用皇極如貌言視聽思失大中之道不立則<lb/>
咎徴荐臻六極屢降皇之不極是以大中不立其傳曰<lb/>
<pb n="KR3k0046_WYG_077-53a"/>
時則有日月亂行謂脁側匿甚則薄蝕是也又曰六沴<lb/>
之作歲之朝曰三朝其應至重乃正月辛丑朔日有蝕<lb/>
之變見三朝之會上天聰明茍無其事變不虚生書曰<lb/>
惟先假王正厥事言異變之來起事有不正也臣聞師<lb/>
曰天右與王者故災異數見以譴告之欲其改更若不<lb/>
畏懼有以塞除而輕忽簡誣則凶罰加焉其至可必詩<lb/>
曰敬之敬之天惟顯思命不易哉又曰畏天之威于時<lb/>
保之皆謂不懼者凶懼之則吉也陛下聖德聰明兢兢<lb/>
<pb n="KR3k0046_WYG_077-53b"/>
業業承順天戒敬畏變異勤心虚已延見羣臣思求其<lb/>
故然後勑躬自約總正萬事放逺讒說之黨援納斷斷<lb/>
之介退去貪殘之徒進用賢良之吏平刑罰薄賦歛恩<lb/>
澤加于百姓誠為政之大本應變之至務也天下幸甚<lb/>
書曰天既付命正厥德言正德以順天也又曰天棐諶<lb/>
辭言有誠道天輔之也明承順天道在于崇德博施加<lb/>
精致誠孳孳而已俗之祈禳小數終無益于應天塞異<lb/>
消禍興福較然甚明無可疑惑<lb/>
<pb n="KR3k0046_WYG_077-54a"/>
杜鄴日食對　臣聞禽息憂國碎首不恨卞和獻寳刖<lb/>
足願之臣幸得奉直言之詔無二者之危敢不極陳臣<lb/>
聞陽尊隂卑卑者隨尊尊者兼卑天之道也是以男雖<lb/>
賤各為其家陽也女雖貴猶為其國隂也故禮明三従<lb/>
之義雖有文母之德必繫于子春秋不書紀侯之母隂<lb/>
義殺也昔鄭伯隨姜氏之欲終有叔段簒國之禍周襄<lb/>
王内廹恵后之難而遭居鄭之危漢興吕太后權私親<lb/>
屬又以外孫為孝恵后是時繼嗣不明凡事多晻晝昏<lb/>
<pb n="KR3k0046_WYG_077-54b"/>
冬雷之變不可勝載竊見陛下行不偏之政每事約儉<lb/>
非禮不動誠欲正身與天下更始也然嘉瑞未應而日<lb/>
食地震民訛言行籌傳相驚恐按春秋災異以指象為<lb/>
言語故在于得一類而達之也日食陽明為隂所臨坤<lb/>
卦乘離明夷之象坤以法地為土為母以安静為德震<lb/>
不隂之效也占象甚明臣不敢直言其事昔曾子問従<lb/>
令之義孔子曰是何言與善閔子騫守禮不茍従親所<lb/>
行無非禮者故無可間也前大司馬新都侯莽退伏弟<lb/>
<pb n="KR3k0046_WYG_077-55a"/>
家以詔䇿决復遣就國髙昌侯宏去蕃自絶猶受封土<lb/>
制書侍中駙馬都尉遷不忠巧佞免歸故郡間未旬月<lb/>
則有詔還大臣奏正其罰卒不得遣而反兼官奉使顯<lb/>
寵過故及陽信侯業皆縁私君國非功義所止諸外家<lb/>
昆弟無賢不肖並侍帷幄布在列位或典兵衛或將軍<lb/>
屯寵意并于一家積貴之勢世所希見所希聞也至乃<lb/>
並置大司馬將軍之官皇甫雖盛三桓雖隆魯為作三<lb/>
軍無以甚此當拜之日晻然日食不在前後臨事而𤼵<lb/>
<pb n="KR3k0046_WYG_077-55b"/>
者明陛下謙遜無專承指非一所言輙聽所欲輙隨有<lb/>
罪惡者不坐辜罰無功能者畢受官爵流漸積猥正尤<lb/>
在是欲令昭昭以覺聖朝昔詩人所刺春秋所譏指象<lb/>
如此殆不在他由後視前忿邑非之逮身所行不自鏡<lb/>
見則以為可計之過者䟽賤獨偏見疑内亦有此類天<lb/>
變不空保右世主如此之至奈何不應臣聞野鷄著怪<lb/>
髙宗深動大風暴過成王怛然願陛下加致精誠思承<lb/>
始初事稽諸古以厭下心則黎庶羣生無不説喜上帝<lb/>
<pb n="KR3k0046_WYG_077-56a"/>
百神收還威怒禎祥福祿何嫌不報<lb/>
李尋災異對　陛下聖德尊天敬地畏命重民悼懼變<lb/>
異不忘䟽賤之臣幸使重臣臨問愚臣不足以奉明詔<lb/>
竊見陛下新即位開大明除忌諱博延名士靡不並進<lb/>
臣尋位卑術淺過隨衆賢待詔食大官衣御府久汙玉<lb/>
堂之署比得召見亡以自效復特見延問至誠自以逢<lb/>
不世出之命願竭愚心不敢有所避庶㡬萬分有一可<lb/>
采唯棄須㬰之間宿留瞽言考之文理稽之五經揆之<lb/>
<pb n="KR3k0046_WYG_077-56b"/>
聖意以㕘天心夫變異之來各應象而至臣謹條陳所<lb/>
聞易曰懸象著明莫大乎日月夫日者衆陽之長輝光<lb/>
所燭萬里同晷人君之表也故日將旦清風發羣隂伏<lb/>
君以臨朝不牽于色日初出炎以陽君登朝佞不行忠<lb/>
直進不蔽障日中輝光君德盛明大臣奉公日將入專<lb/>
以一君就房有常節君不修道則日失其度晻昩無光<lb/>
有云為其于東方作日初出時隂雲邪氣起者法為牽<lb/>
于女謁有所畏難日出後為近臣亂政日中為大臣欺<lb/>
<pb n="KR3k0046_WYG_077-57a"/>
誣日且入為妻妾役使所營間者日尤不精光明侵奪<lb/>
失色邪氣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蜺數作本起于晨相連至昏其日出後至<lb/>
日中間差瘉小臣不知内事竊以日視陛下志操衰于<lb/>
始初多矣其咎恐有以守正直言而得罪者傷嗣害世<lb/>
不可不慎也唯陛下執乾剛之德强志守度毋聽女謁<lb/>
邪臣之態諸保阿乳母甘言悲辭之託斷而勿聽勉强<lb/>
大誼絶小不忍良有不得已可賜以貨財不可私以官<lb/>
位誠皇天之禁也日失其光則星辰放流陽不能制隂<lb/>
<pb n="KR3k0046_WYG_077-57b"/>
隂桀得作間者太白正晝經天宜隆德克躬以執不軌<lb/>
臣聞月者衆隂之長消息見伏百里為品千里立表萬<lb/>
里連紀妃后大臣諸侯之象也朔晦正終始絃為繩墨<lb/>
望成君德春夏南秋冬北間者月數以春夏與日同道<lb/>
過軒轅上后受氣入太微帝廷揚光輝犯上將近臣列<lb/>
星皆失色厭厭如滅此為母后與政亂朝隂陽俱傷兩<lb/>
不相便外臣不知朝事竊信天文即如此近臣已不足<lb/>
仗矣屋大柱小可為寒心唯陛下親求賢士無强所惡<lb/>
<pb n="KR3k0046_WYG_077-58a"/>
以崇社稷尊强本朝臣聞五星者五行之精五帝司命<lb/>
應王者號令為之節度歲星主歲事為統首號令所紀<lb/>
今失度而盛此君指意欲有所為未得其節也又填星<lb/>
不避歲星者后帝共政相留于奎婁當以義斷之熒惑<lb/>
往來無常周歴兩宫作態低卭入天門上明堂貫尾亂<lb/>
宫太白𤼵越犯庫兵寇之應也貫黄龍入帝廷當門而<lb/>
出隨熒惑入天門至房而分欲與熒惑為患不敢當明<lb/>
堂之精此陛下神靈故禍亂不成也熒惑厥弛佞巧依<lb/>
<pb n="KR3k0046_WYG_077-58b"/>
勢微言毁譽進類蔽善太白出端門臣有不臣者火入<lb/>
室金上堂不以時解其憂凶填歲相守又主内亂宜察<lb/>
蕭墻之内毋忽親踈之微誅放佞人防絶萌芽以蕩滌<lb/>
濁濊消散積惡毋使得成禍亂辰星主正四時當效于<lb/>
四仲四時失序則星辰作異今出于歲首之孟天所以<lb/>
譴告陛下也政急則出蚤政緩則出晩政絶不行則伏<lb/>
不見而為彗茀四孟皆出為易王命四季皆出星家所<lb/>
諱今幸獨出寅孟之月蓋皇天所以篤右陛下也宜深<lb/>
<pb n="KR3k0046_WYG_077-59a"/>
自改治國故不可以戚戚欲速則不達經曰三載考績<lb/>
三考黜陟加以號令不順四時既往不咎來事之師也<lb/>
間者春三月治大獄時賊隂立逆恐歲小收季夏舉兵<lb/>
法時寒氣應恐後有霜雹之災秋月行封爵其月土溼<lb/>
奥恐後有雷雹之變夫以喜怒賞罰而不顧時禁雖有<lb/>
堯舜之心猶不能致和善言天者必有效于人設上農<lb/>
夫而欲冬田肉袒深耕汗出種之然猶不生者非人心<lb/>
不至天時不得也易曰時止則止時行則行動静不失<lb/>
<pb n="KR3k0046_WYG_077-59b"/>
其時其道光明書曰敬授民時故古之王者尊天地重<lb/>
隂陽敬四時嚴月令順之以善政則和氣可立致猶枹<lb/>
鼓之相應也今朝廷忽于時月之令諸侍中尚書近臣<lb/>
宜皆令通知月令之意設羣下請事若陛下出令有謬<lb/>
于時者當知争之以順時氣臣聞五行以水為本其星<lb/>
𤣥武婺女天地所紀經始所生水為準平王道公正修<lb/>
明則百川理落脉通偏黨失綱則涌溢為敗書云水曰<lb/>
潤下隂動而卑不失其道天下有道則河出圖洛出書<lb/>
<pb n="KR3k0046_WYG_077-60a"/>
故河洛决溢所為最大今汝頴畎澮皆川水漂踊與雨<lb/>
水並為民害此詩所謂<graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>
                    <graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>震電不寜不令百川沸騰<lb/>
者也其咎在于皇甫卿士之屬唯陛下留意詩人之言<lb/>
少抑外親大臣臣聞地道柔静隂之常義也地有上中<lb/>
下其上位震應妃后不順中位應大臣作亂下位應庶<lb/>
民離畔震或于其國國君之咎四方中央連國厯州俱<lb/>
動者其異最大間者闗東地數震五星作異亦未大逆<lb/>
宜務崇陽抑隂以救其咎固志建威閉絶私路拔進英<lb/>
<pb n="KR3k0046_WYG_077-60b"/>
雋退不任職以强本朝夫本强則精神折衝本弱則招<lb/>
殃致凶為邪謀所陵聞往者淮南王作謀之時其所難<lb/>
者獨有汲黯以為公孫𢎞等不足言也𢎞漢之名相于<lb/>
今亡比而尚見輕何况亡𢎞之屬乎故曰朝廷無人則<lb/>
為賊亂所輕其道自然也天下未聞陛下竒䇿固守之<lb/>
臣也語曰何以知朝廷之衰人人自賢不務于通人故<lb/>
世陵夷馬不伏櫪不可以趨道士不素養不可以重國<lb/>
詩曰濟濟多士文王以寜孔子曰十室之邑必有忠信<lb/>
<pb n="KR3k0046_WYG_077-61a"/>
非虚言也陛下秉四海之衆曾亡柱幹之固守聞于四<lb/>
境殆開之不廣取之不明勸之不篤傳曰土之美者善<lb/>
養禾君之明者善養士中人皆可使為君子詔書進賢<lb/>
良赦小過無求備以博聚英雋如近世貢禹以言事忠<lb/>
切䝉尊榮當此之時士厲身立名者多禹死之後日月<lb/>
以衰及京兆尹王章坐言事誅滅智者結舌邪偽並興<lb/>
外戚顓命君臣隔塞至絶繼嗣女宫作亂此行事之敗<lb/>
誠可畏而悲也本在積任母后之家非一日之漸往者<lb/>
<pb n="KR3k0046_WYG_077-61b"/>
不可及來者猶可追也先帝大聖深見天意昭然使陛<lb/>
下奉承天統欲矯正之也宜少抑外親選練左右舉有<lb/>
德行道術通明之士充備天官然後可以輔聖德保帝<lb/>
位承大宗下至郎吏從官行能無以異又不通一萟及<lb/>
博士無文雅者宜皆使就南畝以示天下明朝廷皆賢<lb/>
才君子于以重朝尊君滅凶致安此其本也臣自知所<lb/>
言害身不辟死亡之誅唯陛下留神反覆愚臣之言<lb/>
　經濟類編卷七十七<lb/>
</p>
<p>
</p>
  </div>
</body>
</text>
</TEI>
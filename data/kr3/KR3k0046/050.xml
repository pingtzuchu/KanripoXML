<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷五十</head> <lb/>
    <p>
<pb n="KR3k0046_WYG_050-1a"/>
欽定四庫全書<lb/>
　經濟類編卷五十<lb/>
　　　　　　　　　　　明　馮琦馮瑗　撰<lb/>
　文學類四<lb/>
　　璽書<hi>附詔十則</hi>
漢文帝答鼂錯璽書　皇帝問太子家令上書言兵體<lb/>
三章聞之書言狂夫之言而明主擇焉今則不然言者<lb/>
不狂而擇者不明國之大患故在於此使夫不明而擇<lb/>
<pb n="KR3k0046_WYG_050-1b"/>
於不狂是以萬聽而萬不當也<lb/>
賜南粤王尉佗書　皇帝謹問南粤王甚苦心勞思朕<lb/>
高皇帝側室之子棄外奉北藩於代道里遼逺壅蔽樸<lb/>
愚未嘗致書高皇帝棄羣臣孝恵皇帝即世高后自臨<lb/>
事不幸有疾日進不衰以故誖暴乎治諸吕為變故亂<lb/>
法不能獨制迺取他姓子為孝恵皇帝嗣賴宗廟之靈<lb/>
功臣之力誅之已畢朕以王侯吏不釋之故不得不立<lb/>
今即位乃者聞王遺將軍隆慮侯書求親昆弟請罷長<lb/>
<pb n="KR3k0046_WYG_050-2a"/>
沙兩將軍朕以王書罷將軍博陽侯親兄弟在真定者<lb/>
已遣人存問修治先人冢前日聞王發兵於邉為冦災<lb/>
不止當其時長沙苦之南郡尤甚雖王之國庸獨利乎<lb/>
必多殺士卒傷良將吏寡人之妻孤人之子獨人父母<lb/>
得一亡十朕不忍為也朕欲定地犬牙相入者以問吏<lb/>
吏曰高皇帝所以介長沙土也朕不得擅變焉吏曰得<lb/>
王之地不足以為大得王之財不足以為富服領以南<lb/>
王自治之雖然王之號為帝兩帝並立亡一乗之使以<lb/>
<pb n="KR3k0046_WYG_050-2b"/>
通其道是爭也爭而不讓仁者不為也願與王分棄前<lb/>
患終今以來通使如故故使賈馳諭告王朕意王亦受<lb/>
之毋為冦災矣上褚五十衣中褚三十衣下褚二十衣<lb/>
遺王願王聽樂娛憂存問鄰國<lb/>
遺匈奴書二首　皇帝敬問匈奴大單于無恙使係虖<lb/>
淺遺朕書云願寢兵休士除前事復故約以安邉民世<lb/>
世平樂朕甚嘉之此古聖王之志也漢與匈奴約為兄<lb/>
弟所以遺單于甚厚背約離兄弟之親者常在匈奴然<lb/>
<pb n="KR3k0046_WYG_050-3a"/>
右賢王事已在赦前勿深誅單于若稱書意明告諸吏<lb/>
使無負約有信敬如單于書使者言單于自將并國有<lb/>
功甚苦兵事服繡袷綺衣長襦錦袍各一比踈一黄金<lb/>
筯且帶一黄金犀毗一繡十匹錦二十匹赤綈緑繪各<lb/>
四十匹使中大夫意謁者令肩遺單于　皇帝敬問匈<lb/>
奴大單于無恙使當户且渠雕渠難郎中韓遼遺朕馬<lb/>
二匹已至敬受先帝制長城以北引弓之國受令單于<lb/>
長城以内冠帶之室朕亦制之使萬民耕織射獵衣食<lb/>
<pb n="KR3k0046_WYG_050-3b"/>
父子毋離臣主相安俱無暴虐今聞渫惡民貪降其趨<lb/>
背義絶約忘萬民之命離兩主之歡然其事已在前矣<lb/>
書云二國已和親兩主驩説寢兵休卒養馬世世昌樂<lb/>
翕然更始朕甚嘉之聖者日新改作更始使老者得息<lb/>
㓜者得長各保其首領而終其天年朕與單于俱由此<lb/>
道順天恤民世世相傳施之無窮天下莫不咸嘉使漢<lb/>
與匈奴鄰敵之國匈奴處北地寒殺氣早降故詔使遺<lb/>
單于秫蘖金帛綿絮他物歳有數今天下大安萬民熈<lb/>
<pb n="KR3k0046_WYG_050-4a"/>
熈獨朕與單于為之父母朕追念前事薄物細故謀臣<lb/>
計失皆不足以離昆弟之驩朕聞天不頗覆地不偏載<lb/>
朕與單于皆捐細故俱蹈大道也墮壊前惡以圖長乆<lb/>
使兩國之民若一家子元元萬民下及魚鼈上及飛鳥<lb/>
跂行喙息蠕動之類莫不就安利避危殆故來者不止<lb/>
天之道也俱去前事朕釋逃虜民單于毋言章尼等朕<lb/>
聞古之帝王約分明而不食言單于留志天下大安和<lb/>
親之後漢過不先單于其察之<lb/>
<pb n="KR3k0046_WYG_050-4b"/>
昭帝賜燕王旦璽書　昔高皇帝王天下建立子弟以<lb/>
藩屏社稷先日諸吕隂謀大逆劉氏不絶若髮賴絳侯<lb/>
等誅討賊亂尊立孝文以安宗廟非以中外有人表裏<lb/>
相應故邪樊酈曹灌携劒推鋒從高皇帝墾菑除害耘<lb/>
鋤海内當此之時頭如蓬葆勤苦至矣然其賞不過封<lb/>
侯今宗室子孫曽無暴衣露冠之勞裂地而王之分財<lb/>
而賜之父死子繼兄終弟及今王骨肉至親敵吾一體<lb/>
迺與他姓異族謀害社稷親其所䟽䟽其所親有逆悖<lb/>
<pb n="KR3k0046_WYG_050-5a"/>
之心無忠愛之義如使古人有知當何面目復奉齋酎<lb/>
見高祖之廟乎<lb/>
元帝賜馮奉世璽書　皇帝問將兵右將軍甚苦暴露<lb/>
羌虜侵邉境殺吏民甚逆天道故遣將軍帥士大夫行<lb/>
天誅以將軍材質之美奮精兵誅不軌百下百全之道<lb/>
也今乃有畔敵之名大為中國羞以昔不閑習之故邪<lb/>
以恩厚未洽信約不明也朕甚怪之上書言羌虜依深<lb/>
山多徑道不得不多分部遮要害須得後發營士足以<lb/>
<pb n="KR3k0046_WYG_050-5b"/>
决事部署已定勢不可復置大將聞之前為將軍兵少<lb/>
不足自守故發近所騎日夜詣非為擊也今發三輔河<lb/>
東𢎞農越騎迹射佽飛彀者羽林孤兒及呼速絫嗕種<lb/>
方急遣且兵㓙器也必有成敗者患策不豫定料敵不<lb/>
審也故復遣奮武將軍兵法曰大將軍出必有偏禆所<lb/>
以揚威武參計策將軍又何疑焉夫愛吏士得衆心舉<lb/>
而無悔禽敵必全將軍之職也若乃轉輸之費則有司<lb/>
存將軍勿憂須奮武將軍兵到合擊羌虜<lb/>
<pb n="KR3k0046_WYG_050-6a"/>
賜淮陽王欽璽書　皇帝問淮陽王有司奏王舅張博<lb/>
數遺王書非毁政治謗訕天子褒舉諸侯稱引周湯以<lb/>
讇惑王所言尤惡悖逆無道王不舉奏而多與金錢報<lb/>
以好言罪至不赦朕惻焉不忍聞為王傷之推原厥本<lb/>
不祥自博惟王之心匪同于凶已詔有司勿治王事遣<lb/>
諫大夫駿申諭朕意詩不云乎靖恭爾位正直是與王<lb/>
其勉之<lb/>
光武賜竇融璽書　制詔行河西五郡大將軍事屬國<lb/>
<pb n="KR3k0046_WYG_050-6b"/>
都尉勞鎮守邉五郡兵馬精强倉庫有蓄民庶殷富外<lb/>
則折挫羌胡内則百姓䝉福威德流聞虛心相望道路<lb/>
隔塞邑邑何已長史所奉書獻馬悉至深知厚意今益<lb/>
州有公孫子陽天水有隗將軍方蜀漢相攻權在將軍<lb/>
舉足左右便有輕重以此言之欲相厚豈有量哉諸事<lb/>
具長史所見將軍所知王者迭興千載一㑹欲遂立桓<lb/>
文輔微國當勉卒功業欲三分鼎足連衡合從亦宜以<lb/>
時定天下未并吾與爾絶域非相吞之國今之議者必<lb/>
<pb n="KR3k0046_WYG_050-7a"/>
有任囂效尉佗制七郡之計王者有分土無分民自適<lb/>
巳事而已今以黄金二百斤賜將軍便宜輒言<lb/>
宋欽宗罪已詔　朕以寡昧之質籍盈成之業言路壅<lb/>
蔽面諛日聞恩倖持權貪饕得志縉紳賢能陷于黨籍<lb/>
政事興廢拘于紀年賦歛竭生民之財戍役困軍旅之<lb/>
力多作無益侈靡成風利源酤𣙜已盡而牟利者尚肆<lb/>
誅求諸軍衣糧不時而冗食者坐享富貴災異謫見而<lb/>
朕不悟衆庶怨懟而朕不知追惟已愆悔之何及思得<lb/>
<pb n="KR3k0046_WYG_050-7b"/>
竒䇿庶解犬紛望四海勤王之師宣二邉禦敵之畧永<lb/>
念累聖仁厚之德涵養天下百年之餘豈無四方忠義<lb/>
之人來徇國家一日之急應天下方鎮郡縣守令各率<lb/>
衆勤王能立竒功者並優加奬異草澤異材能為國家<lb/>
建大計或出使疆外者並不次任用中外臣庶並許直<lb/>
言極諫宇文虛中筆<lb/>
寜宗時韓侂胄聞已得泗州及新息褒信潁上虹縣乃<lb/>
議降詔曰天道好還中國有必伸之理人心效順匹夫<lb/>
<pb n="KR3k0046_WYG_050-8a"/>
無不報之仇蠢茲醜虜猶託要盟朘生靈之資奉溪壑<lb/>
之欲此非出於得已彼乃謂之當然軍入塞而公肆創<lb/>
殘使來庭而敢為桀驁洎行李之繼遣復嫚詞之見加<lb/>
含垢納汚在人情而已極聲罪致討屬胡運之將傾兵<lb/>
出有名師直為壯言乎逺言乎近孰無忠義之心為人<lb/>
子為人臣當念祖宗之憤直學士院李璧之詞也<lb/>
理宗罪已詔　數年之間災難已甚屬讐金之寖滅而<lb/>
䝉古之與鄰逮合謀成破蔡之功恐假道有及虞之勢<lb/>
<pb n="KR3k0046_WYG_050-8b"/>
心之憂矣臍可噬乎又曰兵民之死戰鬪户口之困流<lb/>
離室廬靡存骼胔相望是皆朕明不能燭德有未孚上<lb/>
無以格天心下無以定民志今方施令發政以為綏輯<lb/>
之圖補卒蒐乗以嚴守禦之備想瘡痍之溢目如疾病<lb/>
之在身學士吳泳詞<lb/>
　　書<hi>二十五則</hi>
燕攻齊取七十餘城唯莒即墨未下齊田單以即墨破<lb/>
燕殺騎刼初燕將攻下聊城人或讒之燕將懼誅遂保<lb/>
<pb n="KR3k0046_WYG_050-9a"/>
守聊城不敢歸田單攻之歳餘士卒多死而聊城不下<lb/>
魯連乃為書約之矢以射城中遺燕將曰吾聞之智者<lb/>
不倍時而棄利勇士不怯死而滅名忠臣不先身而後<lb/>
君今公行一朝之忿不顧燕王之無臣非忠也殺身亡<lb/>
聊城而威不信於齊非勇也功廢名滅後世無稱非智<lb/>
也故智者不再計勇士不怯死今死生榮辱尊卑貴賤<lb/>
此其一時也願公之詳計而無與俗同也且楚攻南陽<lb/>
魏攻平陸齊無南面之心以為亡南陽之害不若得濟<lb/>
<pb n="KR3k0046_WYG_050-9b"/>
北之利故定計而堅守之今秦人下兵魏不敢東面横<lb/>
秦之勢合則楚國之形危且棄南陽斷右壤存濟北計<lb/>
必為之今楚魏交退燕救不至齊無天下之規與聊城<lb/>
共據朞年之敝即臣見公之不能得也齊必决之於聊<lb/>
城公無再計彼燕國大亂君臣過計上下迷惑栗腹以<lb/>
十萬之衆五折於外萬乘之國被圍於趙壤削主困為<lb/>
天下戮公聞之乎今燕王方寒心獨立大臣不足恃國<lb/>
敝禍多民心無所歸今公又以聊城之民距全齊之兵<lb/>
<pb n="KR3k0046_WYG_050-10a"/>
朞年不解是墨翟之守也食人炊骨士無反比之心是<lb/>
孫臏吳起之兵也能已見於天下矣故為公計不如罷<lb/>
兵休士全車甲歸報燕王燕王必喜士民見公如見父<lb/>
母交㳺攘臂而議於世功業可明矣上輔孤主以制羣<lb/>
臣下養百姓以資説士矯國革俗於天下功名可立也<lb/>
意者亦捐燕棄世東游於齊乎請裂地定封富比陶衛<lb/>
世世稱寡與齊乆存此亦一計也二者顯名厚實也願<lb/>
公熟計而審處一也且吾聞效小節者不能行大威惡<lb/>
<pb n="KR3k0046_WYG_050-10b"/>
小恥者不能立榮名昔管仲射桓公中鈎簒也遺公子<lb/>
糾而不能死怯也束縳桎梏辱身也此三行者鄉里不通<lb/>
也世主不臣也使管仲終窮抑幽囚而不出慚恥而不<lb/>
見窮年没夀不免為辱人賤行矣然管子并三行之過<lb/>
據齊國之政一匡天下九合諸侯為五覇首名高天下<lb/>
光照鄰國曹沫為魯君將三戰三北而喪地千里使曹<lb/>
子之足不離陳計不顧後出必死而不生則不免為敗<lb/>
軍禽將曹子以敗軍禽將非勇也功廢名滅後世無稱<lb/>
<pb n="KR3k0046_WYG_050-11a"/>
非智也故去三北之恥退而與魯君計也曹子以為遭<lb/>
齊桓公有天下朝諸侯曹子以一劔之任刼桓公於壇<lb/>
位之上顔色不變而辭氣不悖三戰之所喪一朝而反<lb/>
之天下震動驚駭威信吳楚傳名後世若此二公者非<lb/>
不能行小節死小恥也以為殺身絶世功名不立非智<lb/>
也故去忿恚之心而成終身之名除感忿之恥而立累<lb/>
世之功故業與三王爭流名與天壤相敝也公其圖之<lb/>
燕將曰敬聞命矣因罷兵倒韣而去故解齊國之圍救<lb/>
<pb n="KR3k0046_WYG_050-11b"/>
百姓之死仲連之説也<lb/>
章邯既敗於鉅鹿陳餘遺章邯書曰白起為秦將南征<lb/>
鄢郢北阬馬服攻城畧地不可勝計而竟賜死䝉恬為<lb/>
秦將北逐戎人開榆中地數千里竟斬陽周何者功多<lb/>
秦不能盡封因以法誅之今將軍為秦將三歳矣所亡<lb/>
失以十萬數而諸侯並起滋益多彼趙高素䛕日乆今<lb/>
事急亦恐二世誅之故欲以法誅將軍以塞責使人更<lb/>
代將軍以脫其禍夫將軍居外乆多内郤有功亦誅無<lb/>
<pb n="KR3k0046_WYG_050-12a"/>
功亦誅且天之亡秦無愚智皆知之今將軍内不能直<lb/>
諫外為亡國將孤特獨立而欲常存豈不哀哉將軍何<lb/>
不還兵與諸侯為從約共攻秦分王其地南面稱孤此<lb/>
孰與身伏鈇質妻子為僇乎章邯狐疑隂使候始成使<lb/>
項羽欲約約未成項羽使蒲將軍日夜引兵渡三户軍<lb/>
漳南與秦戰再破之項羽悉引兵擊秦軍汙水上大破<lb/>
之章邯使人見項羽欲約項羽召軍吏謀曰糧少欲聽<lb/>
其約軍吏皆曰善項羽乃與期洹水南殷虚上已盟章<lb/>
<pb n="KR3k0046_WYG_050-12b"/>
邯見項羽而流涕為言趙高項羽乃立章邯為雍王置<lb/>
楚軍中<lb/>
漢王遵知隗囂必敗滅而與牛邯舊故知其有歸義意<lb/>
以書諭之曰遵與隗王㰱盟為漢自經厯虎口踐履死<lb/>
地已十數矣于時周洛以西無所統壹故為王䇿欲東<lb/>
收關中北取上郡進以奉天人之用退以懲外夷之亂<lb/>
數年之間兾聖漢復存當挈河隴奉舊都以歸本朝生<lb/>
民以來臣人之勢未有便於此時者也而王之將吏羣<lb/>
<pb n="KR3k0046_WYG_050-13a"/>
居穴處之徒人人抵掌欲為不善之計遵與孺卿日夜<lb/>
所爭害幾及身者豈一事哉前計抑絶後䇿不從所以<lb/>
吟嘯扼腕垂涕登車幸䝉封拜得延論議毎及西州之<lb/>
事未嘗敢忘孺卿之言命車駕大衆已在道路吳耿驍<lb/>
將雲集四境而孺卿以奔離之卒拒要阸當軍衝視其<lb/>
形勢何如哉夫智者覩危思變賢者泥而不滓是以功<lb/>
名終申䇿畫復得故夷吾束縳而相齊黥布仗劔以歸<lb/>
漢去愚就義功名並著今孺卿當成敗之際遇嚴兵之<lb/>
<pb n="KR3k0046_WYG_050-13b"/>
鋒可為怖慄宜斷之心胷參之有識邯得書沉吟十餘<lb/>
日乃謝士衆歸命洛陽<lb/>
隗囂據隴右欲背漢而附公孫述申屠剛説之曰愚聞<lb/>
人所歸者天所與人所畔者天所去也伏念本朝躬聖<lb/>
德舉義兵龔行天罰所當必摧誠天之所福非人力也<lb/>
將軍本無尺土孤立一隅宜推誠奉順與朝并力上應<lb/>
天心下醻人望為國立功可以永年嫌疑之事聖人所<lb/>
絶以將軍之威重逺在千里動作舉措可不慎與今璽<lb/>
<pb n="KR3k0046_WYG_050-14a"/>
書數到委國歸信欲與將軍共同吉凶布衣相與尚有<lb/>
沒身不負然諾之信况于萬乘者哉今何畏何利乆疑<lb/>
如是卒有非常之變上負忠孝下愧當世夫未至豫言<lb/>
固常為虚及其已至又無所及是以忠言至諫希得為<lb/>
用誠願反覆愚老之言囂不納遂畔從述建武七年詔<lb/>
書徵剛剛將歸與囂書曰愚聞専已者孤拒諫者塞孤<lb/>
塞之政亡國之風也雖有明聖之姿猶屈已從衆故慮<lb/>
無餘䇿舉無過事夫聖人不以獨見為明而以萬物為<lb/>
<pb n="KR3k0046_WYG_050-14b"/>
心順人者昌逆人者亡此古今之所共也將軍以布衣<lb/>
為鄉里所推廊廟之計既不豫定動軍發衆又不深料<lb/>
今東方政教日睦百姓平安而西州發兵人人懐憂騷<lb/>
動惶懼莫敢正言羣衆疑惑人懐顧望非徒無精粹之<lb/>
心其患無所不至夫物窮則變生事急則計易其勢然<lb/>
也夫離道德逆人情而能有國有家者古今未有也將<lb/>
軍素以忠孝顯聞是以士大夫不逺千里慕樂德義今<lb/>
茍欲决意徼幸此何如哉夫天所祐者順人所助者信<lb/>
<pb n="KR3k0046_WYG_050-15a"/>
如未䝉祐助令小人受塗地之禍毁壊終身之德敗亂<lb/>
君臣之節汚傷父子之恩衆賢破膽可不慎哉囂不納<lb/>
剛到拜侍御史<lb/>
王莽敗竇融以軍降更始為張掖屬國都尉聞光武即<lb/>
位而心欲東向時隗囂先稱建武年號外順人望内懐<lb/>
異心㑹囂反畔融與書責讓之伏惟將軍國富政修士<lb/>
兵懐附親遇戹㑹之際國家不利之時守節不囘承事<lb/>
本朝後遣伯春委身於國無疑之誠於斯有效融等所<lb/>
<pb n="KR3k0046_WYG_050-15b"/>
以欣服高義願從役於將軍者良為此也而忿悁之間<lb/>
改節易圖君臣分爭上下接兵委成功造難就去從義<lb/>
為横謀百年累之一朝毁之豈不惜乎殆執事者貪功<lb/>
建謀以至於此融竊痛之當今西州地執局迫人兵離<lb/>
散易以輔人難以自建計若失路不反聞道猶迷不南<lb/>
合子陽則北入文伯耳夫負虛交而易彊禦恃逺救而<lb/>
輕近敵未見其利也融聞智者不危衆以舉事仁者不<lb/>
違義以要功今以小敵大於衆何如棄子徼功於義何<lb/>
<pb n="KR3k0046_WYG_050-16a"/>
如且初事本朝稽首北面忠臣節也及遣伯春垂涕相<lb/>
送慈父恩也俄而背之謂吏士何忍而棄之謂留子何<lb/>
自起兵以來轉相攻擊城郭皆為丘墟生人轉於溝壑<lb/>
今其存者非鋒刅之餘則流亡之孤迄今傷痍之體未<lb/>
愈哭泣之聲尚聞幸賴天運少還而大將軍復重於難<lb/>
是使積疴不得遂瘳㓜孤將復流離其為悲痛尤足愍<lb/>
傷言之可為酸鼻庸人且有不忍况仁者乎融聞為忠<lb/>
甚易得宜實難憂人太過以德取怨知且以言獲罪也<lb/>
<pb n="KR3k0046_WYG_050-16b"/>
區區所獻唯將軍省焉<lb/>
馮異與楊廣書　春卿無恙前别冀南寂無音驛援問<lb/>
還長安因留上林竊見四海已定兆民同情而季孟閉<lb/>
拒背畔為天下表的常懼海内切齒思相屠裂故遺書<lb/>
戀戀以致惻隠之計乃聞季孟歸罪於援而納王㳺翁<lb/>
謟邪之説自謂函谷以西舉足可定以今而觀竟何如<lb/>
邪援素知季孟孝愛曾閔不過夫孝於其親豈不慈於<lb/>
其子可有子抱三木而跳梁妄作自同分羮之事乎季<lb/>
<pb n="KR3k0046_WYG_050-17a"/>
孟平生自言所以擁兵衆者欲以保全父母之國而完<lb/>
墳墓也又言茍厚士大夫而已而今所欲全者將破亡<lb/>
之所欲完者將毁傷之所欲厚者將反薄之季孟嘗折<lb/>
愧子陽而不受其爵今更共陸沉欲往附之將難為顔<lb/>
乎若復責以重質當安從得子主給是哉徃時子陽獨<lb/>
欲以王相待而春卿拒之今者歸老更欲低頭與小兒<lb/>
曹共槽櫪而食併肩側身於怨家之朝乎男兒溺死何<lb/>
傷而拘㳺哉今國家待春卿意深宜使牛孺卿與諸耆<lb/>
<pb n="KR3k0046_WYG_050-17b"/>
老大人共説季孟若計畫不從真可引領去矣前披輿<lb/>
地圖見天下郡國百有六所奈何欲以區區二邦以當<lb/>
諸夏百有四乎春卿事季孟外有君臣之義内有朋友<lb/>
之道言君臣邪固當諫爭語朋友邪應有切磋豈有知<lb/>
其無成而但萎腇咋舌叉手從俗乎及今成計殊尚善<lb/>
也過是欲少味矣且來君叔天下信士朝廷重之其意<lb/>
依依常獨為西州言援商朝廷尤欲立信於此必不負<lb/>
約援不得乆留願急賜報<lb/>
<pb n="KR3k0046_WYG_050-18a"/>
遺李軼書　愚聞明鏡所以照形徃事所以知今昔微<lb/>
子去殷而入周項伯畔楚而歸漢周勃迎代王而黜少<lb/>
帝霍光尊孝宣而廢昌邑彼皆畏天知命覩存亡之符<lb/>
見興廢之事故能成功於一時垂業於萬世也茍令長<lb/>
安尚可扶助延期歳月䟽不間親逺不踰近季文豈能<lb/>
居一隅哉今長安壊亂赤眉臨郊王侯構難大臣乖離<lb/>
綱紀已絶四方分崩異姓並起是故蕭王跋渉霜雪經<lb/>
營河北方今英俊雲集百姓風靡雖邠岐慕周不足以<lb/>
<pb n="KR3k0046_WYG_050-18b"/>
喻季文誠能覺悟成敗亟定大計論功古人轉禍為福<lb/>
在此時矣如猛將長驅嚴兵圍城雖有悔恨亦無及已<lb/>
軼報書曰軼本與蕭王首謀造漢結死生之約同榮枯<lb/>
之計今軼守洛陽將軍鎮孟津俱據機軸千載一㑹思<lb/>
成斷金唯深達蕭王願進愚䇿以佐國安人<lb/>
馮衍説鮑永書　衍聞明君不惡切慤之言以測幽㝠<lb/>
之論忠臣不顧爭引之患以達萬機之變是故君臣兩<lb/>
興功名兼立銘勒金石令問不忘今衍幸逢寛明之日<lb/>
<pb n="KR3k0046_WYG_050-19a"/>
將值危言之時豈敢拱黙避罪而不竭其誠哉伏念天<lb/>
下罹王莽之害乆矣始自陳郡之師繼以西海之役巴<lb/>
蜀沒於南夷縁邉破於北狄逺征萬里暴兵累年禍挐<lb/>
未解兵連不息刑法彌深賦斂愈重衆彊之黨横擊於<lb/>
外百僚之臣貪殘於内元元無聊饑寒並臻父子流亡<lb/>
夫婦離散廬落丘墟田疇蕪穢疾疫大興災異蜂起於<lb/>
是江湖之上海岱之濱風騰波涌更相駘藉四垂之人<lb/>
肝腦塗地死亡之數不啻大半殃咎之毒痛入骨髓匹<lb/>
<pb n="KR3k0046_WYG_050-19b"/>
夫僮婦咸懐怨怒皇帝以聖德靈威龍興鳯舉萃宛葉<lb/>
之衆將散亂之兵喢血昆陽長驅武關破百萬之陳摧<lb/>
九虎之軍靁震四海席卷天下攘除禍亂誅滅無道一<lb/>
朞之間海内大定繼高祖之休烈修文武之絶業社稷<lb/>
復存炎精更輝德冠徃初功無與二天下自以去亡新<lb/>
就聖漢當䝉其福而賴其願樹恩布德易以周洽其猶<lb/>
順驚風而飛鴻毛也然而諸將虜掠逆倫絶理殺人父<lb/>
子妻人婦女燔其室屋畧其財産饑者毛食寒者裸跣<lb/>
<pb n="KR3k0046_WYG_050-20a"/>
寃結失望無所歸命今大將軍以明淑之德秉大使之<lb/>
權統三軍之政存撫并州之人恵愛之誠加乎百姓高<lb/>
世之聲聞乎羣士故其延頸企踵而望者非特一人也<lb/>
且大將軍之事豈得珪璧其行束修其心而已哉將定<lb/>
國家之大業成天地之元功也昔周室中興之主齊桓<lb/>
霸彊之君耳猶有申伯召虎夷吾吉甫攘其蝥賊安其<lb/>
疆宇况乎萬里之漢明帝復興而大將軍為之梁棟此<lb/>
誠不可以忽也且衍聞之兵乆則力屈人愁則變生今<lb/>
<pb n="KR3k0046_WYG_050-20b"/>
邯鄲之賊未滅真定之際復擾而大將軍所部不過百<lb/>
里守城不休戰軍不息兵革雲翔百姓震駭奈何自怠<lb/>
不為深憂夫并州之地東帶名關北逼强胡年榖獨熟<lb/>
人庶多資斯四戰之地攻守之場也如其不虞何以待之<lb/>
故曰德不素積人不為用備不豫具難以應卒今生人<lb/>
之命縣於將軍將軍所杖必須良才宜改易非任更選<lb/>
賢良夫十室之邑必有忠信審得其人以承大將軍之<lb/>
明則雖山澤之人無不感德思樂為用矣然後簡精銳<lb/>
<pb n="KR3k0046_WYG_050-21a"/>
之卒發屯守之士三軍既整甲兵已具相其土地之饒<lb/>
觀其水泉之利制屯田之術習戰射之教則威風逺暢<lb/>
人安其業矣若鎮太原撫上黨收百姓之懽心樹名賢<lb/>
之良佐天下無變則足以顯聲譽一朝有事則可以建<lb/>
大功惟大將軍開日月之明發深淵之慮監六經之論<lb/>
觀孫吳之䇿省羣議之是非詳衆士之白黒以超周南<lb/>
之迹垂甘棠之風令夫功烈施於千載富貴傳於無窮<lb/>
伊望之䇿何以加兹<lb/>
<pb n="KR3k0046_WYG_050-21b"/>
世祖即位遣宗正劉延攻天井關與田邑連戰十餘合<lb/>
延不得進邑迎母弟妻子為延所獲後邑聞更始敗乃<lb/>
遣使詣洛陽獻璧馬即拜為上黨太守因遣使者招鮑<lb/>
永馮衍永衍等疑不肯降而忿邑背前約衍乃遺邑書<lb/>
曰葢聞晉文出㚏而子犯宣其忠趙武逢難而程嬰明<lb/>
其賢二子之義當矣今三王背叛赤眉危國天下螘動<lb/>
社稷顛隕是忠臣立功之日志士馳馬之秋也伯玉擢<lb/>
選剖符專宰大郡夫上黨之地有四塞之固東帶三關<lb/>
<pb n="KR3k0046_WYG_050-22a"/>
西為國蔽奈何舉之以資强敵開天下之匈假仇讎之<lb/>
刄豈不哀哉衍聞之委質為臣無有二心挈瓶之智守<lb/>
不假器是以晏嬰臨盟擬以曲㦸不易其辭謝息守郕<lb/>
脅以晉魯不喪其邑由是言之内無鈎頸之禍外無桃<lb/>
萊之利而被畔人之聲䝉降城之恥竊為左右差之且<lb/>
邾庶其竊邑叛君以要大利曰賤而必書莒牟夷以土<lb/>
地求食而名不滅是以大丈夫動則思禮行則思義未<lb/>
有背此而身名能全者也為伯玉深計莫若與鮑尚書<lb/>
<pb n="KR3k0046_WYG_050-22b"/>
同情戮力顯忠貞之節立超世之功如以尊親係累之<lb/>
故能捐位投命歸之尚書大義既全敵人紓怨上不損<lb/>
剖符之責下足救老㓜之命申眉高談無愧天下若乃<lb/>
貪上黨之權惜全邦之實衍恐伯玉必懐周趙之憂上<lb/>
黨復有前年之禍昔晏平仲納延陵之誨終免欒高之<lb/>
難孫林父違穆子之戒故陷終身之惡以為伯玉聞此<lb/>
至言必若刺心自非嬰城而堅守則䇿馬而不顧也聖<lb/>
人轉禍而為福智士因敗以成勝願自强於時無與俗<lb/>
<pb n="KR3k0046_WYG_050-23a"/>
同邑報書曰僕雖駑怯亦欲為人者也豈茍貪生而畏<lb/>
死哉曲㦸在頸不易其心誠僕志也間者老母諸弟見<lb/>
執於軍而邑安然不顧者豈非重其節乎若使人居天<lb/>
地夀如金石要長生而避死地可也今百齡之期未有<lb/>
能至老壯之間相去幾何誠使故朝尚在忠義可立雖<lb/>
者親受戮妻兒横分邑之願也間者上黨黠賊大衆圍<lb/>
城義兵兩軰入據井陘邑親潰敵圍拒擊宗正自試智<lb/>
勇非不能當誠知故朝為兵所害新帝司徒已定三輔<lb/>
<pb n="KR3k0046_WYG_050-23b"/>
隴西北地從風響應其事昭昭日月經天河海帶地不<lb/>
足以比死生有命富貴在天天下存亡誠云命也邑雖<lb/>
沒身能如命何夫人道之本有恩有義義有所宜恩有<lb/>
所施君臣大義母子至恩今故主已亡義其誰為老母<lb/>
拘執恩所當留而厲以貪權誘以䇿馬抑其利心必其<lb/>
不顧何其愚乎邑年三十厯位卿士性少嗜欲情厭事<lb/>
為况今位尊身危財多命殆鄙人知之何疑君子君長<lb/>
敬通掲節垂組自相署立葢仲由使門人為臣孔子譏<lb/>
<pb n="KR3k0046_WYG_050-24a"/>
其欺天君長據位兩州加以一郡而河東畔國兵不入<lb/>
彘上黨見圍不窺太谷宗正臨境莫之能援兵威屈辱<lb/>
國權日損三王背畔赤眉害主未見兼行倍道之赴昔<lb/>
墨翟累繭救宋申包胥重胝存楚衛女馳歸唁兄之志<lb/>
主亡一歳是知定所虛兾妄言茍肆鄙塞未能事生安<lb/>
能事死未知為臣焉知為主豈厭為臣子思為君父乎<lb/>
欲搖泰山而蕩北海事敗身危要思邑言衍不從<lb/>
田邑遺鮑永書　愚聞丈夫不釋故而改圖哲士不徼<lb/>
<pb n="KR3k0046_WYG_050-24b"/>
幸而出危今君長故主敗不能死新帝立不肯降擁衆<lb/>
而據璧欲襲六國之從與邑同事一朝内為刎頸之盟<lb/>
興兵背畔攻取湼城破君長之國壊父母之鄉首結怨<lb/>
輕弄凶器人心難知何意君長當為此計昔者韓信將<lb/>
兵無敵天下功不世出畧不再見威執項羽名出高帝<lb/>
不知天時就烹於漢智伯分國既有三晉欲大無已身<lb/>
死地分頭為飲器君長御命出征擁帶徒士上黨阨不<lb/>
能救河東畔不能取朝有顛沛之憂國有分崩之禍上<lb/>
<pb n="KR3k0046_WYG_050-25a"/>
無仇牧之節下無不占之志天之所壊人不能支君長<lb/>
將兵不與韓信同日而論威行得衆不及智伯萬分之<lb/>
半不見天時不知厭足欲明人臣之義當先知故主之<lb/>
未然欲貪天下之利宜及新主之未為今故王已敗新<lb/>
主既成四海為羅網天下為敵人舉足遇害動搖觸患<lb/>
履深淵之薄氷不為嗁渉千鈞之發機不知懼何如其<lb/>
知也絶鮑氏之姓廢子都之業誦堯之言服桀之行悲<lb/>
夫命也張舒内行邪孽不遵孝友䟽其父族外附妻黨<lb/>
<pb n="KR3k0046_WYG_050-25b"/>
已收三族將行其法能迯不自詣者舒也能夷舒宗者<lb/>
予也永邑遂結怨焉<lb/>
孫䇿責袁術書　葢上天垂司過之星聖主建敢諫之<lb/>
鼓設非謬之備急箴闕之言何哉凡有所長必有所短<lb/>
也去冬傳有大計無不悚懼旋知供備貢獻萬夫解惑<lb/>
頃聞建議復欲追遵前圖即事之期便有定月益使憮<lb/>
然想是流妄設其必爾民何望乎曩日之舉義兵也天<lb/>
下之士所以響應者董卓擅廢置害太后𢎞農王畧烝<lb/>
<pb n="KR3k0046_WYG_050-26a"/>
宫人發掘園陵暴逆至此故諸州郡雄豪聞聲慕義神<lb/>
武外振卓遂内殱元惡既斃㓜主東顧俾保傳宣命欲<lb/>
令諸軍振旅於河北通謀黒山曹操放毒東徐劉表稱<lb/>
亂南荆公孫瓉炰烋北幽劉繇决力江滸劉備爭盟淮<lb/>
隅是以未獲承命櫜弓戢戈也今備繇既破操等饑餒<lb/>
謂當與天下合謀以誅醜類捨而不圖有自取之志非<lb/>
海内所望一也昔成湯伐桀稱有夏多罪武王伐紂曰<lb/>
殷有罪罰重哉此二王者雖有聖德宜當君世如使不<lb/>
<pb n="KR3k0046_WYG_050-26b"/>
遭其時亦無由興矣㓜主非有惡於天下徒以春秋尚<lb/>
少脅於强臣若無過而奪之懼未合於湯武之事二也<lb/>
卓雖狂狡至廢主自與亦猶未也而天下聞其桀虐攘<lb/>
臂同心而疾之以中土希戰之兵當邉地勁捍之虜所<lb/>
以斯須游魂也今四方之人皆玩敵而便戰鬭矣可得<lb/>
而勝者以彼亂而我治彼逆而我順也見當世之紛若<lb/>
欲大舉以臨之適足趣禍三也天下神器不可虛干必<lb/>
須天賛與人力也殷湯有白鳩之祥周武有赤烏之瑞<lb/>
<pb n="KR3k0046_WYG_050-27a"/>
漢高有星聚之符世祖有神光之徴皆因民困瘁於桀<lb/>
紂之政毒苦於秦莽之役故能芟去無道致成其志今<lb/>
天下非患於㓜主未見受命之應騐而欲一旦卒然登<lb/>
即尊號未之或有四也天子之貴四海之富誰不欲焉<lb/>
義不可勢不得耳陳勝項籍王莽公孫述之徒皆南面<lb/>
稱孤莫之能濟帝王之位不可横冀五也㓜主岐㠜若<lb/>
除其偪去其鯁必成中興之業夫致主於周成之盛自<lb/>
受旦奭之美此誠所望於尊明也縱使㓜主有他改異<lb/>
<pb n="KR3k0046_WYG_050-27b"/>
猶望推宗室之譜屬論近親之賢良以紹劉統以固漢<lb/>
宗皆所以書功金石圖形丹青流慶無窮垂聲管絃捨<lb/>
而不為為其難者想明明之素必所不忍六也五世為<lb/>
相權之重勢之盛天下莫得而比為忠貞者必曰宜夙<lb/>
夜思惟所以扶國家之躓頓念社稷之危殆以奉祖考<lb/>
之志以報漢室之恩其忽履道之節而强進取之欲者<lb/>
將曰天下之人非家吏則門生也孰不從我四方之敵<lb/>
非吾匹則吾役也誰能違我盍乘累世之勢起而取之<lb/>
<pb n="KR3k0046_WYG_050-28a"/>
哉二者殊數不可不詳察七也所貴於聖哲者以其審<lb/>
於機宜慎於舉措若難圖之事難保之勢以激羣敵之<lb/>
氣以生衆人之心公義固不可私計又不利明哲不處<lb/>
八也世人多惑於圗緯而牽引非類比合文字以悅所<lb/>
事茍以阿上惑衆終有後悔者自徃迄今未嘗無之不<lb/>
可不深擇而熟思九也九者尊明所見之餘耳庶備起<lb/>
予補所遺忘忠言逆耳幸留神聽<lb/>
袁紹與公孫瓉書　孤與足下既有前盟舊要申之以<lb/>
<pb n="KR3k0046_WYG_050-28b"/>
討亂之誓愛過夷叔分著丹青謂為旅力同仇足踵齊<lb/>
晉故解印釋紱以比帶南分割膏腴以奉執事此非孤<lb/>
赤情之明驗邪豈悟足下棄列士之高義尋禍亡之險<lb/>
蹤輟而改慮以好易怨盜遣士馬犯暴豫州始聞甲卒<lb/>
在南親臨戰陣懼以飛矢迸流狂刃横集以重足下之<lb/>
禍徒增孤子之咎釁也故為薦書懇惻冀可改悔而足<lb/>
下超然自逸矜其威詐謂天罔可吞豪傑可滅果令貴<lb/>
弟殞於鋒刃之端斯言猶在於耳而足下曾不尋討禍<lb/>
<pb n="KR3k0046_WYG_050-29a"/>
源克心罪已茍欲逞其無疆之怒不顧逆順之津匿怨<lb/>
害民騁於余躬遂躍馬控弦處我泜上毒徧生民辜延<lb/>
白骨孤辭不獲已以發界橋之役是時足下兵氣霆震<lb/>
駿馬電發僕師徒肇合機械不嚴强弱殊科衆寡異倫<lb/>
假天之助小戰大克遂陵躡奔北因壘飽榖此非天威<lb/>
棐諶福豐有禮之符表乎足下志猶未厭乃復紏合餘<lb/>
燼率我蛑賊以焚爇渤海孤又不獲寜用及龍河之師<lb/>
羸兵前誘大軍未濟而足下膽破衆散不鼓而敗兵衆<lb/>
<pb n="KR3k0046_WYG_050-29b"/>
擾亂君臣並奔此又足下之為非孤之咎也自此以後<lb/>
禍隙彌深孤之師旅不勝其忿遂至積尸為京頭顱滿<lb/>
野愍彼無辜未嘗不慨然失涕也後比得足下書辭義<lb/>
婉約有改徃修來之言僕既欣於舊好克復且愍兆民<lb/>
之不寜毎輒引師南駕以順簡書弗盈一時而北邉羽<lb/>
檄之文未嘗不至孤是用痛心疾首靡所錯情夫處三<lb/>
軍之帥當列將之任宜令怒妬嚴霜喜如時雨臧否好<lb/>
惡坦然可觀而足下二三其德强弱異謀急則曲躬緩<lb/>
<pb n="KR3k0046_WYG_050-30a"/>
則放逸行無定端言無質要為壯士者固若此乎既乃<lb/>
殘殺老弱幽土憤怨衆叛親離孑然無黨又烏桓濊貊<lb/>
皆足下同州僕與之殊俗各奮迅激怒爭為鋒銳又東<lb/>
西鮮卑舉踵來附此非孤德所能招乃足下驅而致之<lb/>
也夫當荒危之世處干戈之險内違同盟之誓外失戎<lb/>
狄之心兵興州壤禍發蕭墻將以定覇不亦難乎前以<lb/>
西山陸梁出兵平討㑹麴義餘殘畏誅逃命故遂往大<lb/>
軍分兵撲蕩此兵孤之前行乃界橋搴旗㧞壘先登制<lb/>
<pb n="KR3k0046_WYG_050-30b"/>
敵者也始聞足下鐫金紆紫命以元帥謂當因兹奮發<lb/>
以報孟明之恥是故戰夫引領竦望旌斾怪遂含光匿<lb/>
影寂爾無聞卒臻屠滅相為惜之夫有平天下之志希<lb/>
長世之功權御師徒帶養戎馬叛者無討服者不收威<lb/>
懐並喪何以立名今舊京克復天罔云補罪人斯亡忠<lb/>
幹翼化華夏儼然望於穆之作將戢干戈放散牛馬足<lb/>
下獨何守區區之土保軍内之廣甘惡名以速朽亡令<lb/>
德之乆長壯而籌之非良䇿也宜釋憾除嫌敦我舊好<lb/>
<pb n="KR3k0046_WYG_050-31a"/>
若斯言之玷皇天是聞<lb/>
阮瑀為曹公與孫權書　離絶以來于今三年無一日<lb/>
而忘前好亦猶姻媾之義恩情已深違異之恨中間尚<lb/>
淺也孤懐此心君豈同哉毎覧古今所由改趣因縁侵<lb/>
辱或起瑕釁心忿意危用成大變若韓信傷心於失楚<lb/>
彭寵積望於無異盧綰嫌畏於已隙英布憂迫於情漏<lb/>
此事之縁也孤與將軍恩如骨肉割授江南不屬本州<lb/>
豈若淮隂捐舊之恨抑遏劉馥相厚益隆寜放朱浮顯<lb/>
<pb n="KR3k0046_WYG_050-31b"/>
露之奏無匿張勝貸故之變匪有隂構賁赫之吿固非<lb/>
燕王淮南之舋也而忍絶王命明棄碩交實為佞人所<lb/>
構㑹也夫似是之言莫不動聽因形設象易為變觀示<lb/>
之以禍難激之以恥辱大丈夫雄心能無憤發昔蘇秦<lb/>
説韓羞以牛後韓王按劒作色而怒雖兵折地割猶不<lb/>
為悔人之情也仁君年壯氣盛緒信所嬖既懼患至兼<lb/>
懐忿恨不能復逺度孤心近慮事勢遂齎見薄之决計<lb/>
秉飜然之成議加劉備相扇揚事結舋連推而行之想<lb/>
<pb n="KR3k0046_WYG_050-32a"/>
暢本心不願於此也孤以薄德位高任重幸䝉國朝將<lb/>
泰之運蕩平天下懐集異類喜得全功長享其福而姻<lb/>
親坐離厚援生隙常恐海内多以相責以為老夫包藏<lb/>
禍心隂有鄭武取胡之詐乃使仁君飜然自絶以是忿<lb/>
忿懐慚反側常思除棄小事更申前好二族俱榮流祚<lb/>
後嗣以明雅素中誠之效抱懐數年未得散意昔赤璧<lb/>
之役遭離疫氣燒船自還以避惡地非周瑜水軍所能<lb/>
抑挫也江陵之守物盡榖殫無所復據徙民還師又非<lb/>
<pb n="KR3k0046_WYG_050-32b"/>
瑜之所能敗也荆土本非已分我盡與君冀取其餘非<lb/>
相侵肌膚有所割損也思計此變無傷於孤何必自遂<lb/>
於此不復還之高帝設爵以延田横光武指河而誓朱<lb/>
鮪君之負累豈如二子是以至情願聞德音徃年在譙<lb/>
新造舟船取足自載以至九江貴欲觀湖漅之形定江<lb/>
濵之民耳非有深入攻戰之計也將恐議者大為已榮<lb/>
自謂策得長無西患重以此故未肯迴情然智者之慮<lb/>
慮於未形達者所規規於未兆是故子胥知姑蘇之有<lb/>
<pb n="KR3k0046_WYG_050-33a"/>
麋鹿輔果識智伯之為趙禽穆生謝病以免楚難鄒陽<lb/>
北㳺不同吳禍此四士者豈聖人哉徒通變思深以微<lb/>
知著耳以君之明觀孤術數量君所據相計土地豈勢<lb/>
少力乏不能逺舉割江之表晏安而已哉甚未然也若<lb/>
恃水戰臨江塞要欲令王師終不得渡亦未必也夫水<lb/>
戰千里情巧萬端越為三軍吳曾不禦漢潜夏陽魏豹<lb/>
不意江河雖廣其長難衛也凡事有宜不得盡言將<lb/>
修舊好而張形勢更無以威脅重敵人然有所恐恐<lb/>
<pb n="KR3k0046_WYG_050-33b"/>
書無益何則徃者軍逼而自引還今日在逺而興慰納<lb/>
辭遜意狹謂其力盡適以增驕不足相動但明效古當<lb/>
自圗之耳昔淮南信左吳之䇿隗囂納王元之言彭寵<lb/>
受親吏之計三夫不悟終為世笑梁王不受詭勝竇融<lb/>
斥逐張𤣥二賢既覺福亦隨之願仁君少留意焉若能<lb/>
内取子布外擊劉備以效赤心用復前好則江表之任<lb/>
長以相付高位重爵坦然可觀上令聖朝無東顧之勞<lb/>
下令百姓保安全之福君享其榮孤受其利豈不快哉<lb/>
<pb n="KR3k0046_WYG_050-34a"/>
若忽至誠以處僥倖婉彼二人忍不加罪所謂小人之<lb/>
仁大人之賊大雅之人不肯為此也若憐子布願言俱<lb/>
存亦能傾心去恨順君之情更與從事取其後善但禽<lb/>
劉備亦足為效開設二者審處一焉聞荆楊諸將並得<lb/>
降者皆言交州為君所執豫章距命不承執事疫旱並<lb/>
行人兵損減各求進軍其言云云孤聞此言未以為悦<lb/>
然道路既逺降者難信幸人之災君子不為且又百姓<lb/>
國家之有加懐區區樂欲崇和庶幾明德來見招副不<lb/>
<pb n="KR3k0046_WYG_050-34b"/>
勞而定於孤益貴是故案兵守次遣書致意古者兵交<lb/>
使在其中願仁君及孤虛心迴意是以應詩人補衮之<lb/>
歎而慎周易牽復之義濯鱗清流飛翼天衢良時在兹<lb/>
朂之而已<lb/>
審配獻袁譚書　配聞良藥苦口而利於病忠言逆耳<lb/>
而便於行願將軍緩心抑怒終省愚亂葢春秋之義國<lb/>
君死社稷忠臣死君命茍有圗危宗廟敗亂國家王綱<lb/>
典律親踈一也是以周公垂泣而蔽管蔡之獄季友歔<lb/>
<pb n="KR3k0046_WYG_050-35a"/>
欷而行叔牙之鴆何則義重人輕事不得已也昔衛靈<lb/>
公廢蒯瞶而立輒蒯瞶為不道入戚以簒衛師伐之春<lb/>
秋傳曰以石曼姑之義為可以拒之是以蒯瞶終獲叛<lb/>
逆之罪而曼姑永享忠臣之名父子猶然豈况兄弟乎<lb/>
昔先公廢絀將軍以續賢兄立我將軍以為適嗣上告<lb/>
祖靈下書譜牒先公謂將軍為兄子將軍謂先公為叔<lb/>
父海内逺近誰不備聞且先公即世之日我將軍斬衰<lb/>
居廬而將軍齋于堊室出入之分於斯益明是時凶臣<lb/>
<pb n="KR3k0046_WYG_050-35b"/>
逢紀妄畫蛇足曲辭謟媚交亂懿親將軍奮赫然之怒<lb/>
誅不旋時將軍亦奉命承㫖加以淫刑自是之後癰疽<lb/>
破潰骨肉無絲髮之嫌自疑之臣皆保生前之福故悉<lb/>
遣强胡簡命名將料整器械選擇戰士殫府庫之財竭<lb/>
食土之實其所以供奉將軍何求而不備君臣相率共<lb/>
衛旌麾戰為雁行賦為幣主雖傾倉覆庫翦剥民物上<lb/>
下欣戴莫敢告勞何則推戀戀忠赤之情盡家家肝腦<lb/>
之計唇齒輔車不相為賜謂為將軍心合意同混齊一<lb/>
<pb n="KR3k0046_WYG_050-36a"/>
體必當并威偶勢禦冦寜家何圗凶險讒匿之人造餙<lb/>
無端誘𨗳奸利至令將軍翻然改圖忘孝友之仁聽豺<lb/>
狼之謀誣先公廢立之言違近者在喪之位悖綱紀之<lb/>
理不顧逆順之節横易冀州之主欲當先公之繼遂放<lb/>
兵鈔撥屠城殺吏交尸盈原祼民滿野或有髠<graphic n="KR1678" url="https://raw.githubusercontent.com/kanripo/KR-Gaiji/master/images/KR1678.png" mimeType="image/png"/>髪膚<lb/>
割截支體寃魂痛於幽㝠創痍號於草棘又乃圖獲鄴<lb/>
城許賜秦胡財物婦女豫有分界或聞告令吏士云孤<lb/>
雖有老母趣使身體完具而已聞此言者莫不驚愕失<lb/>
<pb n="KR3k0046_WYG_050-36b"/>
氣悼心揮淚使太夫人憂哀憤懣於堂室我州君臣士<lb/>
友假寐悲歎無所措其手足念欲靜師拱黙以聽執事<lb/>
之圗則懼違春秋死命之節貽太夫人不測之患隕先<lb/>
公高世之業且三軍憤慨人懐私怨我將軍辭不獲已<lb/>
以及館陶之役是時外為禦難内實乞罪既不見赦而<lb/>
屠辱各二三其心臨陣叛戾我將軍進退無功首尾受<lb/>
敵引軍奔避不敢告辭亦謂將軍當少垂親親之仁貺<lb/>
以緩追之惠而乃尋蹤躡軌無所逃命困獸必鬭以干<lb/>
<pb n="KR3k0046_WYG_050-37a"/>
嚴行而將軍師旅土崩瓦解此非人力乃天意也是後<lb/>
必望將軍改徃修來克己復禮追還孔懐如初之愛而<lb/>
縱情肆怒趣破家門跂踵鶴立連結外讐散鋒放火播<lb/>
增毒螫烽烟相望渉血千里遺城危民引領悲雖欲勿<lb/>
救惡得已哉故遂引軍東轅保正疆場雖近郊壘未侵<lb/>
境域然望旌麾能不永歎配等備先公家臣奉廢立之<lb/>
命而圖等干國亂家禮有常刑故奮弊州之賦以除將<lb/>
軍之疾若乃天啟于心蚤行其誅則我將軍匍匐悲號<lb/>
<pb n="KR3k0046_WYG_050-37b"/>
於將軍股掌之上配等亦敷躬布體以待斧鉞之刑若<lb/>
必不悛有以國斃圖頭不縣軍不旋踵願將軍詳度事<lb/>
宜錫以環玦<lb/>
法正與劉璋牋　正受性無術盟好違損懼左右不明<lb/>
本末必並歸咎䝉恥沒身辱及執事是以損身于外不<lb/>
敢反命恐聖聽穢惡其聲故中間不有牋敬顧念夙遇<lb/>
瞻望悢悢然惟前後披露腹心自從始初以至於終實<lb/>
不藏情有所不盡但愚闇䇿薄精誠不感以至於此耳<lb/>
<pb n="KR3k0046_WYG_050-38a"/>
今國事已危禍害在速雖損放于外言足增尤猶貪極<lb/>
所懐以盡餘忠明將軍本心正之所知也實為區區不<lb/>
欲失左將軍之意而卒至于是者左右不達英雄從事<lb/>
之道謂可違信黷誓而以意氣相致日月相選趨求順<lb/>
耳悦目隨阿遂指不圖逺慮為國深計故也事變既成<lb/>
又不量强弱之勢以為左將軍縣逺之衆糧穀無儲欲<lb/>
得以多擊少曠日相持而從闗至此所厯輒破離宫别<lb/>
屯日自零落雒下雖有萬兵皆壊陣之卒破軍之將若<lb/>
<pb n="KR3k0046_WYG_050-38b"/>
欲爭一旦之戰則兵將勢力實不相當各欲逺期計糧<lb/>
者今此營守已固穀米已積而明將軍土地日削百姓<lb/>
日困敵對遂多所供逺曠愚意計之謂必先竭將不復<lb/>
以持乆也空爾相守猶不相堪今張益德數萬之衆已<lb/>
定巴東入犍為界分平資中德陽三道並侵將何以禦<lb/>
之本為明將軍計者必謂此軍縣逺無糧饋運不及兵<lb/>
少無繼今荆州道通衆數十倍加孫車騎遣弟及李異<lb/>
甘寜等為其後繼若爭客主之勢以土地相勝者今此<lb/>
<pb n="KR3k0046_WYG_050-39a"/>
全有巴東廣漢犍為過半已定巴西一郡復非明將軍<lb/>
之有也計益州所仰惟蜀蜀亦破壊三分亡二吏民疲<lb/>
困思為亂者十户而八若敵逺則百姓不能堪役敵近<lb/>
則一旦易主矣廣漢諸縣是明比也又魚腹與關頭實<lb/>
為益州禍福之門今二門悉開堅城皆下諸軍並破兵<lb/>
將俱盡而敵家數道並進已入心腹坐守都雒存亡之<lb/>
勢昭然可見斯乃大畧其外較耳其餘屈曲難以辭極<lb/>
也以正下愚猶知此事不可復成况明將軍左右明智<lb/>
<pb n="KR3k0046_WYG_050-39b"/>
用謀之士豈當不見此數哉旦夕偷幸求容取媚不慮<lb/>
逺圖莫肯盡心獻良計耳若事窮勢迫將各索生求濟<lb/>
門戸展轉反覆與今計異不為明將軍盡死難也而尊<lb/>
門猶當受其憂正雖獲不忠之謗然心自謂不負聖德<lb/>
顧惟分義實竊痛心左將軍從本舉來舊心依依實無<lb/>
薄意愚以為可圗變化以保尊門<lb/>
孫楚為石仲容與孫皓書　葢聞見幾而作周易所貴<lb/>
小不事大春秋所誅此乃吉凶之萌兆榮辱之所由興<lb/>
<pb n="KR3k0046_WYG_050-40a"/>
也是故許鄭以銜璧全國曹譚以無禮取滅載籍既記<lb/>
其成敗古今又著其愚智矣不復廣引譬類崇餙浮辭<lb/>
茍以夸大為名更喪忠告之實今粗論事勢以相覺悟<lb/>
昔炎精幽昧厯數將終桓靈失德災釁並興豺狼抗爪<lb/>
牙之毒生人陷荼炭之艱於是九州絶貫皇綱解紐四<lb/>
海蕭條非復漢有太祖承運神武應期征討暴亂克寜<lb/>
區夏協建靈符天命既集遂廓洪基奄有魏域土則神<lb/>
州中岳器則九鼎猶存世載淑美重光相襲固知四隩<lb/>
<pb n="KR3k0046_WYG_050-40b"/>
之攸同天下之壯觀也公孫淵承藉父兄世居東裔擁<lb/>
帶燕胡馮陵險逺講武盤桓不供職貢内傲帝命外通<lb/>
南國乗桴滄海交酬貨賄葛越布於朔土貂馬延乎吳<lb/>
㑹自以為控絃十萬奔走足用信能右折燕齊左振扶<lb/>
桑陵櫟沙漠南面稱王也宣王薄伐猛銳長驅師次遼<lb/>
陽而城池不守桴鼓一震而元凶折首然後逺跡疆場<lb/>
列郡大荒收離聚散咸安其居民庶悅服殊俗欵附自<lb/>
兹遂隆九野清泰東夷獻其樂器肅慎貢其楉矢曠世<lb/>
<pb n="KR3k0046_WYG_050-41a"/>
不羈應化而至巍巍蕩蕩想所具聞吳之先主起自荆<lb/>
州遭時擾攘播潜江表劉備震懼亦迯巴岷遂依丘陵<lb/>
積石之固三江五湖浩汗無涯假氣遊魂迄于四紀二<lb/>
邦合從東西唱和互相扇動距捍中國自謂三分鼎足<lb/>
之勢可與泰山共相終始相國晉王輔相帝室文武桓<lb/>
桓志厲秋霜廟勝之筭應變無窮獨見之鑒與衆絶慮<lb/>
主上欽明委以萬機長轡逺御妙畧潜授偏師同心上<lb/>
下用力稜威奮伐罙入其阻并敵一向奪其膽氣小戰<lb/>
<pb n="KR3k0046_WYG_050-41b"/>
江介則成都自潰曜兵劔閣而姜維面縳開地五千列<lb/>
郡三十師不踰時梁益肅清使竊號之雄稽顙絳闕球<lb/>
琳重錦充於府庫夫虢滅虞亡韓并魏徙此皆前鑒之<lb/>
驗後事之師也又南中吕興深覩天命蟬蛻内向願為<lb/>
臣妾外失輔車唇齒之援内有毛羽零落之漸而徘徊<lb/>
危國冀延日月此猶魏武侯却指山河以自强大殊不知<lb/>
物有興亡則所美非其地也方今百僚濟濟㒞乂盈朝<lb/>
虎臣武將折衝萬里國富兵强六軍精練思復翰飛飲<lb/>
<pb n="KR3k0046_WYG_050-42a"/>
馬南海自頃國家整治器械修造舟楫簡習水戰伐樹<lb/>
北山則泰行木盡濬決河洛則百川通流樓船萬艘千<lb/>
里相望自刳木以來舟車之用未有如今日之盛者也<lb/>
驍勇百萬畜力待時役不再舉今日之謂然主上眷眷<lb/>
未便電邁者以為愛民治國道家所尚崇城遂卑文王<lb/>
退舎故先開示大信喻以存亡殷勤之㫖徃使所究若<lb/>
能審識安危自求多福蹷然改容祗承徃告追慕南越<lb/>
嬰齊入侍北面稱臣伏聽告筞則世祚江表永為藩輔<lb/>
<pb n="KR3k0046_WYG_050-42b"/>
豐報顯賞隆於今日矣若侮慢不式王命然後謀力雲<lb/>
合指麾風從雍益二州順流而東青齊戰士列江而西<lb/>
荆揚兗豫爭驅八衝征東甲卒虎歩秣陵爾乃皇輿整<lb/>
駕六師徐征羽校燭日旌旗流星游龍曜路歌吹盈耳<lb/>
士卒奔邁其㑹如林煙塵俱起震天駭地渇賞之士鋒<lb/>
鏑爭先忽然一旦身首横分宗祀屠覆取誡萬世引領<lb/>
南望良以寒心夫治膏肓者必進苦口之藥决狐疑者<lb/>
必告逆耳之言如其迷謬未知所投恐俞附見其已困<lb/>
<pb n="KR3k0046_WYG_050-43a"/>
扁鵲知其無功也勉思良圖惟所去就<lb/>
晉華譚聞陳敏自相署置而顧榮等並江東首望悉受<lb/>
敏官爵乃遺榮等書曰石氷之亂朝廷録敏㣲功故加<lb/>
越次之禮授以上將之任庶有韓盧一噬之效而本性<lb/>
凶狡素無識達貪榮干運逆天而動阻兵作威盜據吳<lb/>
㑹内用凶弟外委軍吏上負朝廷寵授之榮下孤宰輔<lb/>
過禮之惠天道伐惡人神所不祐雖阻長江命危朝露<lb/>
忠節令圗君子高行屈節附逆義士所恥王蠋匹夫志<lb/>
<pb n="KR3k0046_WYG_050-43b"/>
不可屈於朝暮義隕首燕庭况吳㑹仁人並受國寵或<lb/>
剖符名郡或列為近臣而使辱身姦人之朝降節逆叛<lb/>
之黨稽顙屈節不亦羞乎昔龔勝絶粒不食莽朝魯連<lb/>
赴海恥為秦臣君子義行同符千載遙度雅量豈獨是<lb/>
安昔吳之武烈稱美一代雖奮竒宛葉亦受折襄陽討<lb/>
逆雄氣志存中夏臨江發怒命訖丹徒賴先王承運雄<lb/>
謀天挺尚内倚慈母仁明之教外仗子布廷爭之忠又<lb/>
有諸葛顧歩張朱陸全之族故能鞭笞百越稱制南州<lb/>
<pb n="KR3k0046_WYG_050-44a"/>
然兵家之興不出三世運未盈百歸命入臣今以陳敏<lb/>
倉部令史七第頑冗六品下才欲躡桓王之高蹤蹈太<lb/>
皇之絶軌逺度諸賢猶當未許也諸君垂頭不能建翟<lb/>
義之謀而顧生俛眉已受羈絆之辱皇輿東軒行即紫<lb/>
館百僚垂纓雲翔鳯闕廟勝之謀潜運帷幄然後發荆<lb/>
州武旅順流東下徐州銳鋒南據堂邑征東勁卒耀威<lb/>
厯陽飛橋越横江之津泛舟涉爪步之渚威震丹陽擒<lb/>
冦建鄴而諸賢何顔見中州之士邪小冦隔津音符道<lb/>
<pb n="KR3k0046_WYG_050-44b"/>
濶引領南望情存舊懐忠義之人何世蔑有夫危而不<lb/>
能安亡而不能存將何貴乎永長宿德情所素重彦先<lb/>
垂䯼分著金石公胄蚤交恩紀特隆令伯義聲親好宻<lb/>
結上欲與諸賢效翼紫宸建功帝籍如其不爾亦可泛<lb/>
舟河渭擊楫清歌何為辱身小冦之手以蹈逆亂之禍<lb/>
乎昔為同志今已殊域徃為一體今成異身瞻江長嘆<lb/>
非子誰思願圖良䇿以存嘉謀也<lb/>
石勒被鬻平原與母王相失至是劉琨遣張儒送王于<lb/>
<pb n="KR3k0046_WYG_050-45a"/>
勒遺勒書曰將軍發跡河朔席卷兖豫飲馬江淮折衝<lb/>
漢沔雖自古名將未足為喻所以攻城而不有其人畧<lb/>
地而不有其土翕爾雲合忽復星散將軍豈知其然哉<lb/>
存亡决在得主成敗要在所附得主則為義兵附逆則<lb/>
為賊衆義兵雖敗而功業必成賊衆雖剋而終歸殄滅<lb/>
昔赤眉黄巾横逆宇宙所以一旦敗亡者正以兵出無<lb/>
名聚而為亂將軍以天挺之質威振宇内擇有德而推<lb/>
崇隨時望而歸附勲義堂堂長享遐貴背聰則禍除向<lb/>
<pb n="KR3k0046_WYG_050-45b"/>
主則福至採納徃誨翻然改圖天下不足定螘㓂不足<lb/>
掃今相授侍中持節車騎大將軍領䕶匈奴中郎將襄<lb/>
城郡公總内外之任兼華戎之號顯封大郡以表殊能<lb/>
將軍其受之副逺近之望也自古以來誠無戎人而為<lb/>
帝王者至於名臣建功業者則有之矣今之遲想葢以<lb/>
天下大亂當須雄才遥聞將軍攻城野戰合於機神雖<lb/>
不視兵書闇與孫吳同契所謂生而知之者上學而知<lb/>
之者次但得精騎五千以將軍之才何向不摧至心實<lb/>
<pb n="KR3k0046_WYG_050-46a"/>
事皆張儒所具勒報琨曰事功殊途非腐儒所聞君當<lb/>
逞節本朝吾自夷難為效<lb/>
慕容廆遣使與太尉陶侃箋明公使君轂下振德矅威<lb/>
撫寜方夏勞心文武士馬無恙欽高仰止注情彌乆王<lb/>
塗嶮逺隔以燕越毎瞻江湄極目遐外天降艱難禍害<lb/>
屢臻舊都不守奄為虜庭使皇輿遷幸假勢吳楚大晉<lb/>
啟基祚流萬世天命未改𤣥象著明是以義烈之士深<lb/>
懐憤踊猥以功薄受國殊寵上不能掃除羣羯下不能<lb/>
<pb n="KR3k0046_WYG_050-46b"/>
身赴國難仍縱賊臣屢逼京輦王敦唱禍於前蘇峻肆<lb/>
毒於後凶暴過于董卓惡逆甚于崔汜普天率土誰不<lb/>
同忿深怪文武之士過荷朝榮不能滅中原之冦刷天<lb/>
下之恥君侯植根江陽發曜荆衡杖葉公之權有包胥<lb/>
之志而令白公伍員殆得極其暴竊為丘明恥之區區<lb/>
楚國子重之徒猶恥君弱羣臣不及先大夫厲已戒衆<lb/>
以服陳鄭越之種蠡尚能弼佐勾踐取威黄池况今吳<lb/>
土英賢比肩而不輔翼聖主陵江北伐以義聲之直討<lb/>
<pb n="KR3k0046_WYG_050-47a"/>
逆暴之羯檄命舊都之士招懐存本之人豈不若因風<lb/>
振落頓坂走輪哉且孫氏之初以長沙之衆摧破董卓<lb/>
志匡漢室雖遇冦害雅志不遂原其誠心乃忽身命及<lb/>
權據楊越外杖周張外馮顧陸距魏赤壁剋取襄陽自<lb/>
兹以降世主相襲咸能侵逼徐豫令魏朝旰食不知今<lb/>
之江表為賢儁匿智藏其勇畧邪將吕䝉凌統高蹤曠<lb/>
世哉况今凶羯虐暴中州人士逼迫勢促其顛沛之危<lb/>
甚于累卵假號之强衆心所去敵有釁矣易可震蕩王<lb/>
<pb n="KR3k0046_WYG_050-47b"/>
郎袁術雖自詐偽皆基淺根微禍不旋踵此皆君侯之<lb/>
所聞見者矣王司徒清虛寡欲善于全已昔曹參亦崇<lb/>
此道著畫二之稱也庾公居元舅之尊處申伯之任超<lb/>
然高蹈明智之權廆于冦讎之際受大晉累世之恩自<lb/>
恨絶域無益聖朝徒係心萬里望風懐憤今海内之望<lb/>
足為楚漢輕重者惟在君侯若戮力盡心悉五州之衆<lb/>
據兖豫之郊使向義之士倒戈釋甲則羯冦必滅國恥<lb/>
必除廆在一方敢不竭命孤軍輕進不足使勒畏首畏<lb/>
<pb n="KR3k0046_WYG_050-48a"/>
尾則懐舊之士欲為内應無由自發故也故逺陳冩言<lb/>
不宣盡<lb/>
杜弢南破零陵東侵武昌害長沙太守崔敷宜都太守<lb/>
杜鑒邵陵太守鄭融等元帝命征南將軍王敦荆州刺<lb/>
史陶侃等討之前後數十戰弢將士多物故於是請降<lb/>
帝不許弢乃遺應詹書曰天步艱難始自吾州州黨流<lb/>
移在於荆土其所遇值蔑之如遺頓伏死亡者畧復過<lb/>
半備嘗荼毒足下之所鑒也客主難乆嫌隙易構不謂<lb/>
<pb n="KR3k0046_WYG_050-48b"/>
樂鄉起變出於不意時與足下思散疑結求擒其黨帥<lb/>
惟患筭不經逺力不陷堅耳及在湘中懼死求生遂相<lb/>
結聚欲守善自衛天下小定然後輸誠盟府尋山公鎮<lb/>
夏口即具陳之此公鑒開塞之㑹察窮通之運納吾於<lb/>
衆疑之中非高識𤣥覩孰能若此西州人士得沐浴于<lb/>
清流豈惟滌蕩瑕穢乃骨肉之施此公薨逝斯事中廢<lb/>
賢愚痛毒竊心自悼欲遣滕永文張休豫詣太府備列<lb/>
起事以來本末但恐貪功狥名之徒將讒間于聖主之<lb/>
<pb n="KR3k0046_WYG_050-49a"/>
聽戮吾使于市朝以彰叛逆之罪故未敢遣之而甘陶<lb/>
卒至水陸十萬旌旗曜於山澤舟艦盈于三江威則威<lb/>
矣然吾衆竊未以為懼晉文伐原以全信為本故能使<lb/>
諸侯歸之陶侃宣赦書而繼之以進討豈所以崇奉明<lb/>
詔示軌憲於四海逼向義之夫以為叛逆之虜踧思善<lb/>
之衆以極不赦之責非不戰而屈人之筭也驅畧烏合<lb/>
欲與必死者求一戰未見爭衡之機權也吾之赤心貫<lb/>
於神明西州人士卿粗悉之耳寜當今抱枉於時不證<lb/>
<pb n="KR3k0046_WYG_050-49b"/>
于大府邪昔虞卿不榮大國之相與魏齊同其安危司<lb/>
馬遷明言於李陵雖刑殘而無慨足下抗威千里聲播<lb/>
汶衡進宜為國思靖難之畧退與舊交措枉直之正不<lb/>
亦綽然有餘裕乎望卿騰吾箋令時達盟府遣大使光<lb/>
臨使吾得披露肝膽沒身何恨哉伏想盟府必結紐於<lb/>
紀綱為一匡于聖世使吾厠列義徒負戈前驅迎皇輿<lb/>
于閶闔掃長蛇于荒裔雖死之日猶生之年也若然先<lb/>
清方夏却定中原吾得一年之糧使泝流西歸夷李雄<lb/>
<pb n="KR3k0046_WYG_050-50a"/>
之逋冦修禹貢之舊獻展㣲勞以補愆復州邦以謝鄰<lb/>
國亦其志也唯所裁處耳吾逺州寒士與足下出處殊<lb/>
倫誠不足感神交而濟其傾危但顯吾忠誠則汶岳荷<lb/>
忠順之恕衡湘無伐叛之虞隆足下宏納之望極吾徒<lb/>
陷溺之艱焉可金玉其音哉然顒顒十餘萬口亦勞瘁<lb/>
于警備思放逸于南畆矣衡嶽江湘列吾左右若徃言<lb/>
有二血誠不亮益梁受殃不惟鄙門而已詹甚哀之乃<lb/>
啟呈弢書并上言曰弢益州秀才素有清望文理既優<lb/>
<pb n="KR3k0046_WYG_050-50b"/>
幹事兼美徃因使流寓居詹郡界其貞心堅白詹所委<lb/>
究李驤為變樂鄉刼畧良善弢時出家財招募忠勇登<lb/>
壇㰱血義誠慷慨㑹驤攻燒南平弢遂東下巴漠與湘<lb/>
中鄉人相遇推其素望遂相憑結論弢本情非首作亂<lb/>
階者也然破湘川實弢之罪亦由兵交其間遂使滋蔓<lb/>
按弢今書血誠亦至矣昔朱鮪自疑于洛陽光武詣河<lb/>
水以明心鮪感義歸誠終展力報施受封侯之寵由恕<lb/>
過以録功也詹竊謂今者當圮運之㑹思𢎞逺猷故齊<lb/>
<pb n="KR3k0046_WYG_050-51a"/>
赦射鈎之誅晉貰斬祛之戮用能濟翼戴之高勲隆一<lb/>
匡之美譽况弢等素無斯愆而稽顙投命邪以為可遣<lb/>
大使宣揚聖㫖雲澤沾之于上百姓沐浴于下則上下<lb/>
交泰江左無風塵之虞矣帝乃使前南海太守王運受<lb/>
弢降宣詔書大赦<lb/>
簡文帝輔政桓温擅威率衆北伐軍次武昌高嵩代帝<lb/>
諭温書冦難宜平時㑹宜接此實為國逺圖經畧大筭<lb/>
能宏斯㑹非足下而誰但以興師動衆要當以資實為<lb/>
<pb n="KR3k0046_WYG_050-51b"/>
本運轉之艱古人之所難不可易之于始而不熟慮須<lb/>
所以深用惟疑在乎此耳然異常之舉衆之所駭遊聲<lb/>
噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>想足下亦少聞之茍患失之無所不至或能望風<lb/>
振擾一時崩散如其不然者則望實並喪社稷之事去<lb/>
矣皆由吾闇弱德信不著不能鎮靜羣庶保固維城所<lb/>
以内愧于心外慚良友吾與足下雖職有内外安社稷<lb/>
保家國其致一也天下安危係之明德先存寜國而後<lb/>
圖其外使王基克隆大義宏著所望于足下區區誠懐<lb/>
<pb n="KR3k0046_WYG_050-52a"/>
豈可復顧嫌而不盡哉温得書還鎮<lb/>
唐李淵以書招李宻宻自恃兵强欲自為盟主復書曰<lb/>
所望左提右挈戮力同心執子嬰于咸陽殪商辛于牧<lb/>
野淵得書笑曰宻妄自尊大非折簡可致吾方有事闗<lb/>
中若遽絶之乃是更生一敵不如卑辭推奬以驕其志<lb/>
使為我塞成臯之道綴東都之兵我得專意西征俟闗<lb/>
中平定據險養威徐觀鷸蚌之勢以收漁人之功未為<lb/>
晩也乃復書曰天生蒸民必有司牧當今司牧非子而<lb/>
<pb n="KR3k0046_WYG_050-52b"/>
誰老夫年邁知命頗不及此欣戴大弟攀鱗附翼惟弟<lb/>
蚤膺圖籙以寜兆民宗盟之長屬籍見容復封于唐斯<lb/>
榮足矣宻得書甚喜以示將佐曰唐公見推天下不足<lb/>
定矣自是信使徃來不絶<lb/>
劉宏與劉喬箋適承范陽欲代明使君明使君受命本<lb/>
朝列居方伯當官而行同奬王室横見遷代誠為不允<lb/>
然古人有言牽牛以蹊人之田信有罪矣而奪人之牛<lb/>
罰亦重矣明使君不忍亮直狷介之忿甘為戎首竊以<lb/>
<pb n="KR3k0046_WYG_050-53a"/>
為過何者至人之道用行舎蔵跨下之辱猶宜俯就况<lb/>
於換代之嫌纎介之釁哉范陽國屬使君庶姓周之宗<lb/>
盟踈不間親曲直既均責有所在㢘藺區區戰國之將<lb/>
猶能升降以利社稷况命世之士哉今天下紛紜主上<lb/>
播越正是忠臣義士同心戮力之時宏實闇劣過䝉國<lb/>
恩願與使君共戴盟主雁行下風掃除凶冦救蒼生之<lb/>
倒懸反北辰于太極此功未立不宜乖離備䝉顧遇情<lb/>
隆于常披露丹誠不敢不盡春秋之時諸侯相伐復為<lb/>
<pb n="KR3k0046_WYG_050-53b"/>
和親者多矣願明使君迴既徃之恨追不二之縱解連<lb/>
環之結修如初之好范陽亦將悔前之失思崇後信矣<lb/>
東海王越將討喬宏又與越書曰適聞以吾州將擅舉<lb/>
兵逐范陽當討之誠明同異懲禍亂之宜然吾竊謂不<lb/>
可何者今北辰遷居元首移幸羣后抗義以謀王室吾<lb/>
州將荷國重恩列位方伯亦伐鼓即戎戮力致命之秋<lb/>
也而范陽伐之吾州將不從由伐之不允但矯徃過正<lb/>
更以為罪耳昔齊桓赦射鈎之讎而相管仲晉文忘斬<lb/>
<pb n="KR3k0046_WYG_050-54a"/>
祛之怨而親勃鞮方之于今當何有哉且君子躬自厚<lb/>
而薄責于人今奸臣弄權朝廷困逼此四海之所危懼<lb/>
宜釋私嫌共存公義含垢匿瑕忍所難忍以大逆為先<lb/>
奉迎為急不可思小怨忘大德也茍崇忠恕共明分局<lb/>
連旗推鋒各致臣節吾州將必輸冩肝膽以報所䝉實<lb/>
不足計一朝之謬發然之怒使韓盧東郭相困而為豺<lb/>
狼之擒也吾雖庶姓負乘過分實願足下率齊内外以<lb/>
康王室竊恥同儕自為蠧害貪獻所懐惟足下圖之<lb/>
<pb n="KR3k0046_WYG_050-54b"/>
梁丘希範與陳伯之書　將軍勇冠三軍才為世出棄<lb/>
燕雀之小志慕鴻鵠以高翔昔因機變化遭遇明主立<lb/>
功立業開國稱孤朱輪華轂擁旌萬里何其壯也如何<lb/>
一旦為奔亡之虜聞鳴鏑而股戰對穹廬以屈膝又何<lb/>
劣邪尋君去就之際非有他故直以不能内審諸已外<lb/>
受流言沈迷猖蹶以至於此聖朝赦罪責功棄瑕録用<lb/>
推赤心於天下安反側於萬物將軍之所知不假僕一<lb/>
二談也朱鮪涉血於友于張繡剚刃於愛子漢主不以<lb/>
<pb n="KR3k0046_WYG_050-55a"/>
為疑魏君待之若舊况將軍無昔人之罪而勲重於當<lb/>
世夫迷塗知反徃哲是與不逺而復先典攸高主上屈<lb/>
法申恩吞舟是漏將軍松栢不翦親戚安居高臺未傾<lb/>
愛妾尚在悠悠爾心亦何可言今功臣名將雁行有序<lb/>
佩紫懐黄讃帷幄之謀乗軺建節奉疆場之任並刑馬<lb/>
作誓傳之子孫將軍獨靦顔借命驅馳氈裘之長寜不<lb/>
哀哉夫以慕容超之强身送東市姚泓之盛面縳西都<lb/>
故知霜露所均不育異類姬漢舊邦無取雜種北虜僣<lb/>
<pb n="KR3k0046_WYG_050-55b"/>
盜中原多厯年所惡積禍盈理至燋爛况偽嬖昬狡自<lb/>
相夷戮部落擕離酋豪猜貳方當繫頸蠻邸懸首藁街<lb/>
而將軍魚游於沸鼎之中燕巢於飛幕之上不亦惑乎<lb/>
暮春三月江南草長雜花生樹羣鸚亂飛見故國之旗<lb/>
鼔感生平於疇日撫絃登陴豈不愴悢所以亷公之思<lb/>
趙將吳子之泣西河人之情也將軍獨無情哉想早勵<lb/>
良規自求多福當今皇帝盛明天下安樂白環西獻楛<lb/>
矢東來夜郎滇池解辮請職朝鮮昌海蹶角受化唯北<lb/>
<pb n="KR3k0046_WYG_050-56a"/>
狄野心掘强沙塞之間欲延歳月之命耳中軍臨川殿<lb/>
下明德茂親總兹戎重弔民洛汭伐罪秦中若遂不改<lb/>
方思僕言聊布徃懐君其詳之丘遲頓首<lb/>
宋范仲淹答趙元昊書　先大王歸嚮朝廷心如金石<lb/>
我真宗皇帝命為同姓待以骨肉之親封為夏王履此<lb/>
山河之大旌旗車服降天子一等恩信隆厚始終如一<lb/>
齊桓晉文之盛無以過此朝聘之使徂來如家牛馬駞<lb/>
羊之産金銀綿帛之貨交受其利不可勝紀塞垣之下<lb/>
<pb n="KR3k0046_WYG_050-56b"/>
逾三十年有耕無戰禾黍雲合甲胄塵委養生葬死各<lb/>
終天年使蕃漢之民為堯舜之俗此真宗皇帝之至化<lb/>
亦先大王之大功也自先大王薨皆倉皇震悼累日嘻<lb/>
吁遣使行奠賻之禮以大王嗣守其國爵命崇重一如<lb/>
先大王昨者大王以本國衆多之情推立大位誠不獲<lb/>
讓理有未安而遣行人告于天子又遣行人歸其旌節<lb/>
朝廷中外莫不驚憤請收行人戮於都市皇帝詔曰非<lb/>
不能以四海之力支其一方念先帝歳寒之本意故夏<lb/>
<pb n="KR3k0046_WYG_050-57a"/>
王忠順之大功豈一朝之失而驟絶之乃不殺而逺假<lb/>
有本國諸蕃之長抗禮於大王而能含容之若此乎省<lb/>
初念終天子何負于大王哉二年以來疆事紛起耕者<lb/>
廢耒織者廢杼邉界蕭然豈獨漢民之勞邪使戰守之<lb/>
人日夜豺虎競為吞噬死傷相枕哭泣相聞仁人為之<lb/>
流涕智士為之扼腕天子遣仲淹經度西事而命之曰<lb/>
有征無戰不殺非辜王者之兵也汝徃欽哉仲淹拜手<lb/>
稽首敢不夙夜于懐至邉之日見諸將帥多務小功不<lb/>
<pb n="KR3k0046_WYG_050-57b"/>
為大畧甚未副天子之意仲淹與大王雖未嘗高㑹嚮<lb/>
者同事朝廷於天子則父母也於大王則兄弟也豈有<lb/>
孝於父母而欲害於兄弟哉可不為大王一二而陳之<lb/>
傳曰名不正則言不順言不順則事不成大王世居西土<lb/>
衣冠語言皆從本國之俗何獨名稱與中朝天子侔擬<lb/>
名豈正而言豈順乎如衆情莫奪亦有漢唐故事單于<lb/>
可汗皆本國極尊之稱具在方冊仲淹料大王必以契<lb/>
丹為比故自謂可行且契丹自石晉朝有援立之功時<lb/>
<pb n="KR3k0046_WYG_050-58a"/>
已稱帝今大王世受天子建國封王之恩如諸蕃中有<lb/>
叛朝廷者大王當為覇主率諸侯以伐之則世世有功<lb/>
王王不絶乃欲擬契丹之稱究其體勢昭然不同徒使<lb/>
瘡痍萬民拒朝廷之禮傷天地之仁易曰天地之大德<lb/>
曰生聖人之大寳曰位何以守位曰仁是以天地養萬<lb/>
物故其道不窮聖人養萬民故其位不傾又傳曰國家<lb/>
以仁獲之以仁守之者百世昔在唐末天下恟恟羣雄<lb/>
咆哮日尋干戈血我生靈腥我天地滅我禮樂絶我稼<lb/>
<pb n="KR3k0046_WYG_050-58b"/>
穡皇天震怒罰其不仁五代王侯覆亡相續老氏曰樂<lb/>
殺人者不可如志於天下誠不誣矣後唐顯宗祈于上<lb/>
天曰願早生聖人以救天下是年我太祖皇帝應祈而<lb/>
生及厯試諸難中外忻戴不血一刃受禪于周廣南江<lb/>
南荆湖西川有九江萬里之阻一舉而下豈非應天順<lb/>
人之至乎由是罷諸侯之兵革五代之暴垂八十年天<lb/>
下無禍亂之憂太宗皇帝聖文神武表正萬邦吳越納<lb/>
疆并晉就縳真宗皇帝奉天體道清淨無為與契丹通<lb/>
<pb n="KR3k0046_WYG_050-59a"/>
好受先大王貢禮自兹四海熙然同春今皇帝坐朝至<lb/>
晏從諫如流有忤雷霆雖死必赦故四海之心望如父<lb/>
母此所謂以仁獲之以仁守之百世之朝也仲淹料大<lb/>
王建議之初人有離間妄言邉城無備士心不齊長驅<lb/>
而來所嚮必下今以強人猛馬奔衝漢地二年于兹漢<lb/>
之兵民葢有血戰而死者無一城一將願歸大王者此<lb/>
可見聖宋仁及天下邦本不揺之驗也與夫間者之説無<lb/>
乃異乎今天下乆平人人泰然不習戰鬪不熟紀律劉<lb/>
<pb n="KR3k0046_WYG_050-59b"/>
平之徒忠敢而進不顧衆寡自取其困餘則或勝或負<lb/>
殺傷俱多大王國人必以獲劉平為賀昔鄭人侵蔡獲<lb/>
司馬公子爕鄭人皆喜惟子産曰小國無文德而有武<lb/>
功禍莫大焉而後鄭國之禍皆如子産之言今邉上訓<lb/>
練漸精恩威已立有功必賞敗事必誅將帥而下大知<lb/>
紀律莫不各思奮力效命爭議進兵如其不然何時可<lb/>
了今招討司統兵四十萬約五路入界著其律曰生降<lb/>
者賞殺降者斬獲精强者賞害老㓜婦女者斬遇堅必<lb/>
<pb n="KR3k0046_WYG_050-60a"/>
戰遇險必奪可取則取可城則城縱未能入賀蘭之居<lb/>
彼之兵民降者死者所失多矣是大王自禍其民官軍<lb/>
之勢不獲而已也仲淹又念皇帝有征無戰不殺非辜<lb/>
之訓夙夜于懐雖師帥之行君命有所不受奈何鋒刃<lb/>
之交相傷必衆且蕃兵戰死者非有罪也忠于大王耳<lb/>
漢兵戰死非有罪也忠于天子耳使忠孝之人肝腦塗<lb/>
地積累怨魄為妖為災大王其可忽諸朝廷以王者無<lb/>
外有生之民皆為赤子何蕃漢之限哉何勝負之言哉<lb/>
<pb n="KR3k0046_WYG_050-60b"/>
仲淹與招討太尉夏公經畧宻學韓公嘗議其事莫若<lb/>
通問於大王計而决之重人命也其美利甚衆大王如<lb/>
能以愛民為意禮下朝廷復其王爵承先大王之志天<lb/>
下孰不稱其賢哉一也如衆多之情三讓不獲前所謂<lb/>
漢唐故事如單于可汗之稱尚有可稽於本國語言為<lb/>
便復不失其尊大二也但臣貢上國存中外之體不召<lb/>
天下之怨不速天下之兵使蕃漢邉人復見康樂無死<lb/>
傷相枕哭泣相聞之醜三也又大王之國府用或闕朝<lb/>
<pb n="KR3k0046_WYG_050-61a"/>
廷毎歳必有物帛之厚賜為大王助四也又從來入貢<lb/>
使人止稱蕃吏之職以避中朝之尊按漢諸侯王相皆<lb/>
出真拜又吳越王錢氏有丞制補官故事功高者受朝<lb/>
廷之命亦足隆大王之體五也昨有邉臣上言乞招致<lb/>
番部首領仲淹亦已請罷大王告諭諸蕃首領不須去<lb/>
父母之邦但回意中朝則太平之樂遐邇同之六也國<lb/>
家以四海之廣豈無遺才有在大王之國者朝廷不戮<lb/>
其家安全如故宜善事主以報國士之知惟同心嚮順<lb/>
<pb n="KR3k0046_WYG_050-61b"/>
自不失其富貴而宗族之人必更優恤七也又馬牛駞<lb/>
羊之産金銀繒帛之貨有無交易各得其所八也大王<lb/>
從之則上下同其美利生民之患幾乎息矣不從則上<lb/>
下失其美利生民之患何時而息哉仲淹今日之言非<lb/>
獨利於大王葢以奉君親之訓救生民之患合天地之<lb/>
仁而已乎惟大王擇焉<lb/>
　<lb/>
　經濟類編卷五十<lb/>
</p>
<p>
</p>
  </div>
</body>
</text>
</TEI>
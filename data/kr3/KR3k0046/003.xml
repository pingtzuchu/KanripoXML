<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷三</head> <lb/>
    <p>
<pb n="KR3k0046_WYG_003-1a"/>
欽定四庫全書<lb/>
　經濟類編卷三<lb/>
　　　　　　　　　　　明　馮琦馮瑗　撰<lb/>
　帝王類三<lb/>
　　頌德<hi>十一則</hi>
秦始皇帝登鄒嶧山刻石文　皇帝立國維初在昔嗣<lb/>
世稱王討伐亂逆威動四極武義直方戎臣奉詔經時<lb/>
不久滅六暴强二十有六年上薦髙號孝道顯明既獻<lb/>
<pb n="KR3k0046_WYG_003-1b"/>
泰成乃降専惠親巡逺方登于嶧山羣臣從者咸思攸<lb/>
長追念亂世分土建邦以開事理攻戰日作流血於野<lb/>
自泰古始世無萬數阤及五帝莫能禁止廼今皇帝一<lb/>
家天下兵不復起災害滅除黔首康定利澤長久羣臣<lb/>
誦略刻此樂石以著經紀<lb/>
登泰山刻石文　皇帝臨位作制明法臣下修飭二十<lb/>
有六年初并天下罔不賔服親巡逺方黎民登兹泰山<lb/>
周覽東極從臣思迹本原事業祇誦功德治道運行諸<lb/>
<pb n="KR3k0046_WYG_003-2a"/>
産得宜皆有法式大義休明垂於後世順承勿革皇帝<lb/>
躬聖既平天下不懈於治夙興夜寐建設長利専隆教<lb/>
誨訓經宣達逺近畢理咸承聖志貴賤分明男女禮順<lb/>
慎遵職事昭隔内外靡不清淨施于後嗣化及無窮遵<lb/>
奉遺詔永承重戒<lb/>
登琅邪臺刻石文　維二十六年皇帝作始端平法度<lb/>
萬物之紀以明人事合同父子聖智仁義顯白道理東<lb/>
撫東土以省卒士事已大畢乃臨于海皇帝之功勤勞<lb/>
<pb n="KR3k0046_WYG_003-2b"/>
本事上農除末黔首是富普天之下摶心揖志器械一<lb/>
量同書文字日月所照舟輿所載皆終其命莫不得意<lb/>
應時動事是維皇帝匡飭異俗陵水經地憂恤黔首朝<lb/>
夕不懈除疑定法咸知所辟方伯分職諸治經易舉錯<lb/>
必當莫不如畫皇帝之明臨察四方尊卑貴賤不踰次<lb/>
行姦邪不容皆務貞良細大盡力莫敢怠荒逺邇辟隱<lb/>
専務肅莊端直敦忠事業有常皇帝之德存定四極誅<lb/>
亂除害興利致福節事以時諸産繁殖黔首安寧不用<lb/>
<pb n="KR3k0046_WYG_003-3a"/>
兵革六親相保終無冦賊驩欣奉教盡知法式六合之<lb/>
内皇帝之土西涉流沙南盡北戸東有東海北過大夏<lb/>
人迹所至無不臣者功葢五帝澤及牛馬莫不受德各<lb/>
安其宇維秦王兼有天下立名為皇帝乃撫東土至於<lb/>
琅邪列侯武城侯王離列侯通武侯王賁倫侯建成侯<lb/>
趙亥倫侯昌武侯成倫侯武信侯馮毋釋丞相隗林丞<lb/>
相王綰卿李斯卿王戊五大夫趙嬰五大夫楊樛從與<lb/>
議於海上曰古之帝者地不過千里諸侯各守其封域<lb/>
<pb n="KR3k0046_WYG_003-3b"/>
或朝或否相侵暴亂殘伐不止猶刻金石以自為紀古<lb/>
之五帝三王知教不同法度不明假威鬼神以欺逺方<lb/>
實不稱名故不久長其身未歿諸侯倍叛法令不行今<lb/>
皇帝并一海内以為郡縣天下和平昭明宗廟體道行<lb/>
德尊號大成羣臣相與誦皇帝功德刻于金石以為表<lb/>
經<lb/>
登之罘山刻石文　維二十九年時在中春陽和方起<lb/>
皇帝東游巡登之罘臨照于海從臣嘉觀原念休烈追<lb/>
<pb n="KR3k0046_WYG_003-4a"/>
誦本始大聖作治建定法度顯著綱紀外教諸侯光施<lb/>
文惠明以義理六國回辟貪戾無厭虐殺不已皇帝哀<lb/>
衆遂發討師奮揚武德義誅信行威燀旁達莫不賔服<lb/>
烹滅彊暴振救黔首周定四極普施明法經緯天下永<lb/>
為儀則大矣哉宇縣之中承順聖意羣臣誦功請刻于<lb/>
石表垂于常式<lb/>
刻碣石門文　遂興師旅誅戮無道為逆滅息武殄暴<lb/>
逆文復無罪庶心咸服惠論功勞賞及牛馬恩肥土域<lb/>
<pb n="KR3k0046_WYG_003-4b"/>
皇帝奮威德并諸侯初一泰平墮壞城郭決通川防夷<lb/>
去險阻地勢既定黎庶無繇天下咸撫男樂其疇女脩<lb/>
其業事各有序惠被諸産久並來田莫不安所羣臣誦<lb/>
烈請刻此石垂著儀矩<lb/>
登㑹稽山刻石文　皇帝休烈平一宇内德惠攸長三<lb/>
十有七年親巡天下周覽逺方遂登㑹稽宣省齊俗黔<lb/>
首齋莊羣臣誦功本原事迹追道髙明秦聖臨國始定<lb/>
刑名顯陳舊章初平法式審别職任以立恒常六王専<lb/>
<pb n="KR3k0046_WYG_003-5a"/>
倍貪戾慠猛率衆自彊暴虐恣行負力而驕數動甲兵<lb/>
陰通間使以事合從行為辟方内飾詐謀外來侵邊遂<lb/>
起禍殃義威誅之殄熄暴悖亂賊滅亡聖德廣密六合<lb/>
之中被澤無疆皇帝并宇兼聴萬事逺近畢清運理羣<lb/>
物考驗事實各載其名貴賤並通善否陳前靡有隱情<lb/>
飭省宣義有子而嫁倍死不貞防隔内外禁止淫泆男<lb/>
女絜誠夫為寄猳殺之無罪男秉義程妻為逃嫁子不<lb/>
得母咸化㢘清大治濯俗天下承風蒙被休經皆遵軌<lb/>
<pb n="KR3k0046_WYG_003-5b"/>
度和安敦勉莫不順令黔首條潔人樂同則嘉保太平<lb/>
後敬奉法常治無極輿舟不傾從臣誦烈請刻此石光<lb/>
垂休銘<lb/>
漢司馬相如封禪書　伊上古之初肇自昊穹生民歴<lb/>
撰列辟以迄於秦率邇者踵武聴逖者風聲紛綸葳蕤<lb/>
湮滅而不稱者不可勝數也繼昭夏崇號謚畧可道者<lb/>
七十有二君罔若淑而不昌疇逆失而能存軒轅之前<lb/>
遐哉邈乎其詳不可得聞巳五三六經載籍之傳維風<lb/>
<pb n="KR3k0046_WYG_003-6a"/>
可觀也書曰元首明哉股肱良哉因斯以談君莫盛於<lb/>
唐堯臣莫賢於后稷后稷創業於唐公劉發跡於西戎<lb/>
文王改制爰周郅隆大行越成而後陵遲衰微千載無<lb/>
聲豈不善始善終哉然無異端慎所由於前謹遺教於<lb/>
後耳故軌迹夷易易遵也湛恩龎鴻易豐也憲度著明<lb/>
易則也垂統理順易繼也是以業隆於襁褓而崇冠於<lb/>
二后揆厥所元終都攸卒未有殊尤絶跡可考於今者<lb/>
也然猶躡梁父登泰山建顯號施尊名大漢之德逢涌<lb/>
<pb n="KR3k0046_WYG_003-6b"/>
原泉沕潏曼羨旁魄四塞雲布霧散上暢九垓下泝八<lb/>
埏懷生之類霑濡浸潤協氣横流武節焱逝邇陿游原<lb/>
迴濶泳沫首惡湮没闇昧昭晳昆蟲闓澤回首面内然<lb/>
後囿騶虞之珍羣徼麋鹿之怪獸導一莖六穗於庖犧<lb/>
雙觡共抵之獸獲周餘放龜於岐招翠黄乘龍於沼<lb/>
鬼神接靈圉賔於間館奇物譎詭俶儻窮變欽哉符瑞<lb/>
臻兹猶以為德薄不敢道封禪葢周躍魚隕杭休之以<lb/>
燎微夫斯之為符也以登介丘不亦恧乎進讓之道何<lb/>
<pb n="KR3k0046_WYG_003-7a"/>
其爽與於是大司馬進曰陛下仁育羣生義征不憓諸<lb/>
夏樂貢百蠻執贄德侔往初功無與二休烈浹洽符瑞<lb/>
衆變期應紹至不特創見意者泰山梁父設壇塲望幸<lb/>
葢號以况榮上帝垂恩儲祉將以薦成陛下謙讓而弗<lb/>
發挈三神之驩缺王道之儀羣臣恧焉或曰且天為質<lb/>
闇示珍符固不可辭若然辭之是泰山靡記而梁父罔<lb/>
㡬也亦各並時而榮咸濟厥世而屈説者尚何稱於後<lb/>
而云七十二君哉夫修德以錫符奉符以行事不為進<lb/>
<pb n="KR3k0046_WYG_003-7b"/>
越也故聖王弗替而修禮地祇謁欵天神勒功中嶽以<lb/>
彰至尊舒盛德發榮號受厚福以浸黎民皇皇哉斯事<lb/>
天下之壯觀王者之卒業不可貶也願陛下全之而後<lb/>
因雜縉紳先生之畧術使獲燿日月之末光絶炎以展<lb/>
采錯事猶兼正列其義袚飾厥文作春秋一藝將襲舊<lb/>
六為七攄之無窮俾萬世得激清流揚微波蜚英聲騰<lb/>
茂實前聖之所以永保鴻名而常為稱首者用此宜命<lb/>
掌故悉奏其儀而覽焉於是天子沛然改容曰俞乎朕<lb/>
<pb n="KR3k0046_WYG_003-8a"/>
其試哉迺遷思回慮總公卿之議詢封禪之事詩大澤之<lb/>
博廣符瑞之富乃作頌曰自我天覆雲之油油甘露時<lb/>
雨厥壤可游滋液滲漉何生不育嘉榖六穗我穡曷蓄<lb/>
非唯雨之又潤澤之非唯濡之氾布濩之萬物熙熙懷<lb/>
而慕思名山顯位望君之來君乎君乎侯不邁哉般般<lb/>
之獸樂我君囿白質黒章其儀可嘉旼旼穆穆君子之<lb/>
態葢聞其聲今觀其來厥塗靡從天瑞之徵兹爾於舜<lb/>
虞氏以興濯濯之麟遊彼靈畤孟冬十月君徂郊祀馳<lb/>
<pb n="KR3k0046_WYG_003-8b"/>
我君輿帝用享祉三代之前葢未嘗有宛宛黄龍興德<lb/>
而升采色炫燿煥炳煇煌正陽顯見覺寤黎烝於傳載<lb/>
之云受命所乘厥之有章不必諄諄依類託寓喻以封<lb/>
巒披藝觀之天人之際巳交上下相發允答聖王之德<lb/>
兢兢翼翼故曰興必慮衰安必思危是以湯武至尊嚴<lb/>
不失肅祇舜在假典顧省厥遺此之謂也<lb/>
揚雄劇秦美新　臣雄經術淺薄行能無異數蒙渥恩<lb/>
拔擢倫比與羣賢並愧無以稱職臣伏惟陛下以至聖<lb/>
<pb n="KR3k0046_WYG_003-9a"/>
之德龍興登庸欽明尚古作民父母為天下主執粹清<lb/>
之道鏡照四海聴聆風俗博覽廣包參天貳地兼並神<lb/>
明配五帝冠三王開闢已來未之聞也臣誠樂昭著新<lb/>
德光之罔極往時司馬相如作封禪一篇以彰漢氏之<lb/>
休臣常有顛㫬病恐一且先犬馬填溝壑所懷不章長<lb/>
恨黄泉敢竭肝膽寫腹心作劇秦美新一篇雖未究萬<lb/>
分之一亦臣之極思也臣雄稽首再拜以聞曰權輿天<lb/>
地未祛睢睢盱盱或𤣥而萌或黄而牙𤣥黄剖判上下<lb/>
<pb n="KR3k0046_WYG_003-9b"/>
相嘔爰初生民帝王始存在乎混混茫茫之時舋聞罕<lb/>
漫而不昭察世莫得而云也厥有云者上罔顯於羲皇<lb/>
中莫盛於唐虞邇靡著於成周仲尼不遭用春秋因斯<lb/>
發言神明所祚兆民所託罔不云道德仁義禮智獨秦<lb/>
崛起西戎邠荒岐雍之疆因襄文宣靈之僭跡立基孝<lb/>
公茂惠文奮昭莊至政破從擅衡并吞六國遂稱乎始<lb/>
皇盛從鞅儀韋斯之邪政馳騖起翦恬賁之用兵剗滅<lb/>
古文刮語燒書弛禮崩樂塗民耳目遂欲流唐漂虞滌<lb/>
<pb n="KR3k0046_WYG_003-10a"/>
殷蕩周㸐除仲尼之篇籍自勒功業改制度軌量咸稽<lb/>
之於秦紀是以耆儒碩老抱其書而逺遜禮官博士卷<lb/>
其舌而不談來儀之鳥肉角之獸狙獷而不臻甘露嘉<lb/>
醴景曜浸潭之瑞潛大茀經霣巨狄鬼信之妖發神歇<lb/>
靈繹海水羣飛二世而亡何其劇與帝王之道兢兢乎<lb/>
不可離已夫能貞而明之者窮祥瑞回而昧之者極妖<lb/>
愆上覽古在昔有憑應而尚缺焉壞徹而能全故若古<lb/>
者稽堯舜威侮者䧟桀紂况盡汎埽前聖數千載功業<lb/>
<pb n="KR3k0046_WYG_003-10b"/>
専用己之私而能享祐者哉㑹漢祖龍騰豐沛奮迅宛<lb/>
葉自武關與項羽戮力咸陽創業蜀漢發跡三秦克項山<lb/>
東而帝天下擿秦政慘酷尤煩者應時而蠲如儒林刑<lb/>
辟歴紀圖典之用稍增焉秦餘制度項氏爵號雖違古<lb/>
而猶襲之是以帝典闕而不補王綱弛而未張道極數<lb/>
殫闇忽不還逮至大新受命上帝還資后土顧懷𤣥符<lb/>
靈契黄瑞涌出滭浡沕潏川流海渟雲動風偃霧集雨<lb/>
散誕彌八圻上陳天庭震聲日景炎光飛響盈塞天淵<lb/>
<pb n="KR3k0046_WYG_003-11a"/>
之間必有不可辭讓云爾於是乃奉若天命窮寵極崇<lb/>
與天剖神符地合靈契創億兆規萬世奇偉倜儻詭譎<lb/>
天祭地事其異物殊怪存乎五威將帥班乎天下者四<lb/>
十有八章登假皇穹鋪衍下土非新家其疇離之卓哉<lb/>
煌煌真天子之表也若夫白鳩丹烏素魚斷虵方斯蔑<lb/>
矣受命甚易格來甚勤昔帝纉皇王纉帝隨前踵古或<lb/>
無為而治或損益而亡豈知新室委心積意儲思垂務<lb/>
旁作穆穆明旦不寐勤勤懇懇者非秦之為與夫不勤<lb/>
<pb n="KR3k0046_WYG_003-11b"/>
勤則前人不當不懇懇則覺德不愷是以發秘府覽書<lb/>
林遙集乎文雅之囿翶翔乎禮樂之場𦙍殷周之失業<lb/>
紹唐虞之絶風懿律嘉量金科玉條神卦靈兆古文畢<lb/>
發煥炳照耀靡不宣臻式軨軒旂旗以示之揚和鸞肆<lb/>
夏以節之施黼黻衮冕以昭之正嫁娶送終以尊之親<lb/>
九族淑賢以穆之夫改定神祇上儀也欽修百祀咸秩<lb/>
也明堂雍臺壯觀也九廟長壽極孝也制成六經洪業<lb/>
也北懷單于廣德也若復五爵度三壤經井田免人役<lb/>
<pb n="KR3k0046_WYG_003-12a"/>
方甫刑匡馬法恢崇祇庸爍德懿和之風廣彼縉紳講<lb/>
習言諫箴誦之塗振鷺之聲充庭鴻鸞之黨漸階俾前<lb/>
聖之緒布濩流衍而不韞韣郁郁乎煥哉天人之事盛<lb/>
矣鬼神之望允塞羣公先正罔不夷儀姦宄冦賊罔不<lb/>
振威紹少典之苗著黄虞之裔帝典闕者已補王綱弛<lb/>
者已張炳炳麟麟豈不懿哉厥被風濡化者京師沈潜<lb/>
甸内帀洽侯衞厲揭要荒濯沐而術前典巡四民迄四<lb/>
嶽增封泰山廣禪梁甫斯受命者之典業也葢受命日不<lb/>
<pb n="KR3k0046_WYG_003-12b"/>
暇給或不受命然猶有事矣况堂堂有新正丁厥時崇<lb/>
嶽渟海通瀆之神咸設壇場望受命之臻焉海外遐<lb/>
方信延頸企踵回面内嚮喁喁如也帝者雖勤讓惡可<lb/>
以已乎宜命賢哲作帝典一篇舊三為一襲以示來人<lb/>
摛之罔極令萬世常戴巍巍履栗栗臭馨香含甘實鏡<lb/>
純粹之至精聆清和之正聲則百工伊凝庶績咸熙荷<lb/>
天衢提地釐斯天下之上則己庶可試哉<lb/>
班固典引　臣固言永平十七年臣與賈逵傳毅杜矩展<lb/>
<pb n="KR3k0046_WYG_003-13a"/>
隆郗萌等召詣雲龍門小黄門趙宣持秦始皇帝本紀問臣<lb/>
等曰太史遷下贊語中寧有非耶臣對此贊賈誼過秦篇<lb/>
云向使子嬰有庸主之才僅得中佐秦之社稷未宜絶也<lb/>
此言非是即召臣入問本聞此論非耶將見問意開寤<lb/>
耶臣具對素聞知狀詔因曰司馬遷著書成一家言揚<lb/>
名後世至以身陷刑之故反微文刺譏貶損當世非誼<lb/>
士也司馬相如洿行無節伹有浮華之詞不周於用至<lb/>
於疾病而遺忠主上求取其書竟得頌述功德言封禪<lb/>
<pb n="KR3k0046_WYG_003-13b"/>
事忠臣效也至是賢遷逺矣臣固常伏刻誦聖論昭明<lb/>
好惡不遺微細縁事㫁誼動有規矩雖仲尼之因史見<lb/>
意亦無以加臣固被學最舊受恩浸深誠思畢力竭情<lb/>
昊天罔極臣固頓首頓首伏惟相如封禪靡而不典揚<lb/>
雄美新典而亡實然皆游揚後世垂為舊式臣固才朽<lb/>
不及前人葢詠雲門者難為音觀隨和者難為珍不勝<lb/>
區區竊作典引一篇雖不足雍容明盛萬分之一猶啟<lb/>
發憤懣覺悟童蒙光揚大漢軼聲前代然後退入溝壑<lb/>
<pb n="KR3k0046_WYG_003-14a"/>
死而不朽臣固愚戅頓首頓首曰太極之元兩儀始分<lb/>
烟烟煴煴有沈而奥有浮而清沈浮交錯庶類混成肇<lb/>
命人主五德初起同於草昧𤣥混之中踰繩越契寂寥<lb/>
而亡詔者系不得而綴也厥有氏號紹天闡繹莫不開<lb/>
元於太昊皇初之首上哉夐乎其書猶可得而修也亞<lb/>
斯之世通變神化函光而未曜若夫上稽乾則降承龍<lb/>
翼而炳諸典謨以冠德卓絶者莫崇乎陶唐陶唐舍𦙍<lb/>
而禪有虞有虞亦命夏后稷契熙載越成湯武股肱既<lb/>
<pb n="KR3k0046_WYG_003-14b"/>
周天乃歸功元首將授漢劉俾其承三季之荒末值亢<lb/>
龍之災孽懸象闇而恒文乖彛倫斁而舊章缺故先命<lb/>
𤣥聖使綴學立制宏亮洪業表相祖宗贊揚迪喆備哉<lb/>
燦爛真神明之式也雖臯䕫衡旦密勿之輔比兹褊矣<lb/>
是以髙光二聖辰居其域時至氣動乃龍見淵躍拊翼<lb/>
而未舉則威靈紛紜海内雲蒸雷動電熛胡縊莽分尚<lb/>
不涖其誅然後欽若上下恭揖羣后正位度宗有於德<lb/>
不台淵穆之讓靡號師矢敦奮撝之容葢以膺當天之<lb/>
<pb n="KR3k0046_WYG_003-15a"/>
正統受克讓之歸運蓄炎上之烈精藴孔佐之𢎞陳云<lb/>
爾洋洋乎若德帝者之上儀誥誓所不及已鋪觀二代洪<lb/>
纎之度其賾可探也並開迹於一簣同受侯甸之服奕<lb/>
世勤民以方伯統牧乘其命賜彤弧黄鉞之威用討韋<lb/>
顧黎崇之不恪至于參五華夏京遷鎬亳遂自北面虎<lb/>
螭其師革滅天邑是故誼士華而不敦武稱未盡濩有<lb/>
慙德不其然與亦猶於穆猗那翕純皦繹以崇嚴祖考<lb/>
殷薦宗配帝發祥流慶對越天地者舄奕乎千載豈不<lb/>
<pb n="KR3k0046_WYG_003-15b"/>
克自神明哉誕略有常審言行於篇籍光藻朗而不渝<lb/>
耳矧夫赫赫聖漢巍巍唐基泝測其源迺先孕虞育夏<lb/>
甄殷陶周然後宣二祖之重光襲四宗之緝熙神靈日<lb/>
燭光被六幽仁風翔乎海表威靈行乎鬼區匿亡回而<lb/>
不冺微胡瑣而不頤故夫顯定三才昭登之績匪堯不<lb/>
興鋪聞遺策在下之訓匪漢不𢎞厥道至於經緯乾坤<lb/>
出入三光外運渾元内霑毫芒性類循理品物咸亨其<lb/>
已久矣盛哉皇家帝世德臣列辟功君百王榮鏡宇宙<lb/>
<pb n="KR3k0046_WYG_003-16a"/>
尊亡與抗乃始䖍鞏勞謙兢兢業業貶成抑定不敢論<lb/>
制作至於遷正黜色賔監之事渙揚㝢内而禮官儒林<lb/>
屯用篤誨之士不傳祖宗之髣髴雖云優慎無乃葸與<lb/>
於是三事岳牧之僚僉爾而進曰陛下仰監唐典中述<lb/>
祖則俯蹈宗軌躬奉天經惇睦辨章之化洽巡靖黎蒸<lb/>
懷保鰥寡之惠浹燔瘞縣沈肅祇羣神之禮備是以來<lb/>
儀集羽族於觀魏肉角馴毛宗於外囿擾緇文皓質於<lb/>
郊升黄輝采鱗於沼甘露宵零於豐草三足軒翥於茂<lb/>
<pb n="KR3k0046_WYG_003-16b"/>
樹若乃嘉穀靈草奇獸神禽應圖合諜窮祥極瑞者朝<lb/>
夕坰牧日月邦畿卓犖乎方州洋溢乎要荒昔姬有素<lb/>
雉朱烏𤣥秬黄<graphic n="KR1279" url="https://raw.githubusercontent.com/kanripo/KR-Gaiji/master/images/KR1279.png" mimeType="image/png"/>之事耳君臣動色左右相趨濟濟翼<lb/>
翼峩峩如也葢用昭明寅畏承聿懷之福亦以寵靈文<lb/>
武貽燕後昆覆以懿鑠豈其為身而有顓辭也若然受<lb/>
之亦宜勤恁旅力以充厥道啟恭館之金縢御東序之<lb/>
秘寳以流其占夫圖書亮章天哲也孔繇先命聖孚也<lb/>
體行德本正性也逢吉丁辰景命也順命以創制定性<lb/>
<pb n="KR3k0046_WYG_003-17a"/>
以和神答三靈之蕃祉展放唐之明文兹事體大而允<lb/>
寤寐次於聖心瞻前顧後豈蔑清廟憚勑天乎伊考自<lb/>
遂古乃降戾爰兹作者七十有四人有不俾而假素罔<lb/>
光度而遺章今其如台而獨闕也是時聖上固以垂精<lb/>
遊神包舉藝文屢訪羣儒俞咨故老與之斟酌道德之<lb/>
淵源肴覈仁誼之林藪以望元符之臻焉既感羣后之<lb/>
讜辭又悉經五繇之碩慮矣將絣萬嗣煬洪輝奮炎景<lb/>
扇遺風播芳烈久而愈新用而不竭汪汪乎丕天之大<lb/>
<pb n="KR3k0046_WYG_003-17b"/>
律其疇能亘之哉唐哉皇哉皇哉唐哉<lb/>
晉陸雲盛德頌　臣陸雲稽首再拜上書皇帝陛下臣<lb/>
雲頓首死罪伏惟陛下紹軒轅之叡哲越三代之髙蹤<lb/>
膺有聖之𤣥景詠生民之上略秦政肆虐漸釁生民在<lb/>
昔上帝乃眷多方肅雍寳命鑒民顧天思文叡聖以宅<lb/>
神器六合焱駕八荒星錯企皇居於阿房掎逸鹿於九<lb/>
野謀猷回遹天人匪祚乃薾斯國授漢于京是以先詔<lb/>
五緯章大素神母哀號底命丹野九垓闢授命之符鈞<lb/>
<pb n="KR3k0046_WYG_003-18a"/>
天清建皇之鑒陛下螭蟠泗水龍躍下亭慶雲徘徊紫<lb/>
塵熠爍皇威肇於㫁蛇神武基於豐沛掩四緱以蓋天<lb/>
廓𤣥謨以闢宇華宮山藏玉堂海紬雲蓋景隂金門林<lb/>
蔚拔足崇長揖之賔吐飡納獻規之客𤣥猷上通德輝<lb/>
下濟仰翰雲禽俯躍魚魴是以四海之内莫不企景嶽<lb/>
以接羣望廣川而鱗集乘山涉水視險若夷奔波闕廷<lb/>
思効死節乃鳴鸞在衡奔驥服輅良平鳳栖信布虎據<lb/>
豪雄凌暴於外奇謨補闕乎内威謀兼陳智勇畢効乃凌<lb/>
<pb n="KR3k0046_WYG_003-18b"/>
河海河海無梁乃仆髙山嶽華不重三秦席卷項籍灰<lb/>
分逋虜霧散遺冦雲徹泛時雨以清天灑狂塵以肅地<lb/>
<hi>缺二字</hi>轡於川輿竦峻盖於蒼昊功濟宇宙德被羣生天<lb/>
人允嘉民神協愛歴數在身有命將集而陛下猶復允<lb/>
執髙讓成功靡有普天歸德羣后固請然後謁天皇於<lb/>
圓丘巡萬乘於帝室率土離暴秦之亂臣妾蒙有道之<lb/>
惠戎羌蠻夷之墟雕趾肅慎之國莫非帝臣巍巍蕩蕩<lb/>
蓋天臨地自啟闢以來有皇之美未有若聖功之著盛<lb/>
<pb n="KR3k0046_WYG_003-19a"/>
者也臣雲頓首頓首死罪死罪臣以鄙倍文武無施忝<lb/>
寵本朝承乏下位而臣遘愍自西徂東行邁攸止路經<lb/>
泗水伏見史臣班固撰録聖功竊承陛下扶桑始照天<lb/>
暉未融之日嘗臨御此川於是即命舟人彌檝水沚瞻<lb/>
仰山川舊物不替永惟聖輝罔識所憑逺眺邇念感物<lb/>
興哀終懷靡及俯心遐慕臣命違千載之運身生四百<lb/>
之外恨不得役力聖明之鑒寓目風塵之㑹揮戈前隊<lb/>
待罪下軍抽鋒咸陽之關提鉞項籍之領痛心自悼不<lb/>
<pb n="KR3k0046_WYG_003-19b"/>
知所裁行役之臣牽制朝憲雖懷彷徨王事靡盬肅將<lb/>
言邁實銜罔極臣聞遊魂變化神道無方雖聖靈登遐<lb/>
䧏陟在天連光五精流輝太一或冀神輿䧏觀薄狩五<lb/>
服時邁王輅言巡兹邑是以下臣仰瞻紫宫俯要恍惚愚<lb/>
情振蕩靡審所如不勝延頸紫微結心閶闔之情謹住<lb/>
水濵拜章陳愚臣雲誠惶誠恐頓首頓首死罪死罪稽<lb/>
首以聞臣雲言臣聞歌詠所以宣成功之烈詩頌所以<lb/>
美盛徳之容是以聞其聲則重華之道彌新存其操則<lb/>
<pb n="KR3k0046_WYG_003-20a"/>
文王之容可覩永惟陛下聖德豐化比隆前代元勲茂<lb/>
功超蹤在昔故詩歌之所依詠金石之所揄揚者也臣<lb/>
謹上盛德頌一篇雖不足以仰度天髙伏測地厚貢獻<lb/>
狂夫區區之情臣雲云云晉太子舍人臣陸雲上於皇<lb/>
漢祖纂胄有唐平章在昔文思百王丹輝栖列火精幽<lb/>
光爰兹聖緒頽維弛綱靈曜熠爍隮景扶桑則天未墜<lb/>
重規旻蒼其規伊何横乾作峻厥德不回矩地能順憑<lb/>
河拓景襄岳殷韻龍章景偉虎質碩變有秦不競罔極<lb/>
<pb n="KR3k0046_WYG_003-20b"/>
黔首震驚予師思處神主上帝曰咨天鑒有赫乃眷伊<lb/>
漢此惟予宅明明聖皇既受帝祉雲騰下邑風駭泗水<lb/>
仰鏡天文五緯同晷俯察雲符神母爰止思文聖王克<lb/>
廣克遐威凌羣桀德潤諸華爰祀天人天人攸嘉爰輯<lb/>
蒸徒蒸徒既和既和既順乃矢德音豐沛之旅其㑹如<lb/>
林朱旗虹超彤斾電尋推師蕭曹撫劒髙吟元戎薄伐<lb/>
時罔不龕凌波川潰肆野陸沈咸陽克殄既係秦后峩<lb/>
峩阿房乃清帝宇穆穆聖皇天保攸定有項畔渙不式<lb/>
<pb n="KR3k0046_WYG_003-21a"/>
王命王命既愆黜我西土於鑠王師遵時匪怒爰赫乘<lb/>
釁席卷三夏嘽嘽戎軒矯矯乗馬燮伐强楚至于垓下<lb/>
天誅薄曜暴籍授首區夏既混宇宙蒙乂肅肅帝居巍<lb/>
巍神器有皇於登是臨天位繡文于裳組華于黻明明<lb/>
天子有穆其容至止鏘鏘相惟辟公宣聲路寢發號紫<lb/>
宫頒此愷悌以畜萬邦思樂皇慶協于時雍琴瑟在御<lb/>
大予舞功越裳委贄肅慎來王明明聖皇開國乘制分<lb/>
圭祚勞河山命誓禮律克彰典文垂藝有漢恢恢疏罔<lb/>
<pb n="KR3k0046_WYG_003-21b"/>
不替聖功克明九方孔安良宰内幹武臣外閑漸澤冀<lb/>
域沾被戎蠻連光大素萬載不刋<lb/>
夏赫連勃勃刻石都南頌其功德　夫庸大德盛者必<lb/>
建不刋之業道積慶隆者必享無窮之祚昔在陶唐數<lb/>
終厄運我皇祖大禹以至聖之姿當經綸之㑹鑿龍門<lb/>
而闢伊闕疏三江而決九河夷一元之窮災拯六合之<lb/>
沈溺鴻績侔于天地神功邁于造化故二儀降祉三靈<lb/>
叶賛揖讓受終光啟有夏傳世二十歴數四百賢辟相<lb/>
<pb n="KR3k0046_WYG_003-22a"/>
承哲王繼軌徽猷冠于𤣥古髙範煥乎疇昔而道無常<lb/>
夷數或屯險王桀不綱網漏殷氏用使金暉絶于中天<lb/>
神轡輟于促路然純曜未渝慶綿萬祀龍飛漠南鳯峙<lb/>
朔北長轡逺馭則西罩崑山之外密網遐張則東絙滄<lb/>
海之表爰始逮今二千餘載雖三統迭制于崤函五德<lb/>
革運于伊洛秦雍成簒弑之墟周豫為爭奪之藪而幽<lb/>
朔謐爾主有常尊于上海代晏然物無異望于下故能<lb/>
控弦之衆百有餘萬躍馬長驅鼓行秦趙使中原疲于<lb/>
<pb n="KR3k0046_WYG_003-22b"/>
奔命諸夏不得髙枕為日久矣是以偏師蹔擬涇陽摧<lb/>
隆周之鋒赫斯一奮平陽挫漢祖之鋭雖霸王繼蹤猶<lb/>
朝日之升扶桑英豪接踵若夕月之登濛氾自開闢以<lb/>
來未始聞也非夫卜世與乾坤比長鴻基與山嶽齊固<lb/>
孰能本枝于千葉重光于萬祀履寒霜而逾榮蒙重氛<lb/>
而彌耀者哉於是𤣥符告徵大猷有㑹我皇誕命世之<lb/>
期應天縱之運仰協時來俯順物望龍升北京則義風<lb/>
葢于九區鳯翔天域則威聲格于八表屬奸雄鼎峙之<lb/>
<pb n="KR3k0046_WYG_003-23a"/>
秋羣凶嶽立之際昧旦臨朝日旰忘膳運籌命<lb/>
將舉無遺䇿親御六戎則有征無戰故偽秦以<lb/>
三世之資喪魂于闗隴河源望旗而委質北敵<lb/>
欽風而納欵徳音著于柔服威刑彰于伐叛文<lb/>
教與武功並宣爼豆與干戈俱運五稔之間道<lb/>
風𢎞著暨乎七載而王猷允洽乃逺惟周文啟<lb/>
經始之基近詳山川究形勝之地遂營起都城<lb/>
開建京邑背名山而面洪流左河津而右重塞<lb/>
<pb n="KR3k0046_WYG_003-23b"/>
髙隅隐日崇墉際雲石郭天池周綿千里其為<lb/>
獨守之形險絶之狀固以逺邁于咸陽超羙于<lb/>
周洛若乃廣五郊之義尊七廟之制崇左社之<lb/>
規建右稷之禮御太一以繕眀堂模帝坐而營<lb/>
路寢閶闔披霄而山亭象魏排虚而嶽峙華林<lb/>
靈沼崇臺祕室通房連閣馳道苑囿可以䕃映<lb/>
萬邦光覆四海莫不鬰然並建森然畢備若紫<lb/>
微之帶皇穹閬風之跨后土然宰司鼎臣羣黎<lb/>
<pb n="KR3k0046_WYG_003-24a"/>
士庻僉以為重威之式有闕前王於是延王爾<lb/>
之竒工命班輸之妙匠搜文梓于鄧林採繡石<lb/>
于恒嶽九域貢以金銀八方獻其瓌寳親運神<lb/>
竒參制規矩營離宫于露寢之南𧺫别殿于永<lb/>
安之北髙構千尋崇基萬仞𤣥棟鏤榥若騰虹<lb/>
之揚眉飛簷舒咢似翔鵬之矯翼二序啟矣而<lb/>
五時之坐開四隅陳設而一御之位建温宫膠<lb/>
葛凉殿峥嶸絡以隋珠綷以金鏡雖曦望亙升<lb/>
<pb n="KR3k0046_WYG_003-24b"/>
于表而中無晝夜之殊隂陽迭更于外而内無<lb/>
寒暑之别故善目者不能為其名博辯者不能<lb/>
究其稱斯葢神眀之所規模非人工之所經制<lb/>
若乃尋名以求類跡狀以效真據質以究名擬<lb/>
形以妙出如來須彌之寳塔帝釋忉利之神宫<lb/>
尚未足以喻其麗方其餙矣昔周宣考室而詠<lb/>
于詩人閟宫有侐而頌聲是作况乃太㣲肇制<lb/>
清都啟建軌一文昌舊章唯始咸秩百神賓享<lb/>
<pb n="KR3k0046_WYG_003-25a"/>
萬國羣生開其耳目天下詠其來蘇亦何得不播之管<lb/>
弦刋之金石哉乃樹銘都邑敷讃碩羙俾皇風振于來<lb/>
葉聖庸垂乎不朽其辭曰於赫靈祚配乾比隆巍巍大<lb/>
禹堂堂聖功仁被蒼生徳格𤣥穹帝錫𤣥珪揖譲受終<lb/>
哲王繼軌光闡徽風道無常夷數或不競金精南邁天<lb/>
暉北映靈祉踰昌世業彌盛惟祖惟父克廣休命如彼<lb/>
日月連光接鏡𤣥符瑞徳乾運有歸誕鍾我后應圖龍<lb/>
飛落落神武恢恢聖姿名教内敷羣妖外夷化光四表<lb/>
<pb n="KR3k0046_WYG_003-25b"/>
威截九圍封畿之制王者常經乃延輸爾肇建帝京土<lb/>
苞上壤地跨勝形庻人子來不日而成崇臺霄峙秀闕<lb/>
雲亭千榭連隅萬閣接屏晃若晨曦昭若列星離宫既<lb/>
作别宇云施爰構崇眀仰凖乾儀懸甍風閲飛軒雲垂<lb/>
温室嵳峩層城参差楹雕虬獸節鏤龍螭瑩以寳璞餙<lb/>
以珍竒稱因褒著名由實揚偉哉皇室盛矣厥章義髙<lb/>
靈臺羙隆未央邁軌三五貽則霸王永世垂範億載<lb/>
彌光其秘書監胡義周之辭也<lb/>
<pb n="KR3k0046_WYG_003-26a"/>
　　大計<hi>四則</hi>
漢王設壇場具禮拜韓信大將信拜禮畢上坐王曰丞<lb/>
相數言將軍將軍何以教寡人計策信謝因問王曰今<lb/>
東鄉爭權天下豈非項王邪漢王曰然曰大王自料勇<lb/>
悍仁彊孰與項王漢王黙然良久曰不如也信再拜賀<lb/>
曰惟信亦為大王不如也然臣嘗事之請言項王之為<lb/>
人也項王喑啞叱咤千人皆廢然不能任屬賢將此特<lb/>
匹夫之勇耳項王見人恭敬慈愛言語嘔嘔人有疾病<lb/>
<pb n="KR3k0046_WYG_003-26b"/>
涕泣分食飲至使人有功當封爵者印刓弊忍不能予<lb/>
此所謂婦人之仁也項王雖霸天下而臣諸侯不居關<lb/>
中而都彭城有背義帝之約而以親愛王諸侯不平諸<lb/>
侯之見項王遷逐義帝置江南亦皆歸逐其主而自<lb/>
王善地項王所過無不殘滅者天下多怨百姓不親附<lb/>
特刼於威彊耳名雖為霸實失天下心故曰其彊易弱<lb/>
今大王誠能反其道任天下武勇何所不誅以天下城<lb/>
邑封功臣何所不服以義兵從思束歸之士何所不散<lb/>
<pb n="KR3k0046_WYG_003-27a"/>
且三秦王為秦將將秦子弟數歳矣所殺亡不可勝計<lb/>
又欺其衆降諸侯至新安項王詐坑秦降卒二十餘萬<lb/>
唯獨邯欣翳得脫秦父兄怨此三人痛入骨髓今楚彊<lb/>
以威王此三人秦民莫愛也大王之入武關秋毫無所<lb/>
害除秦苛法與秦民約法三章耳秦民無不欲得大王<lb/>
王秦者於諸侯之約大王當王關中關中民咸知之大<lb/>
王失職入漢中秦民無不恨者今大王舉而東三秦可<lb/>
傳檄而定也於是漢王大喜自以為得信晚遂聴信計<lb/>
<pb n="KR3k0046_WYG_003-27b"/>
琅邪諸葛亮寓居襄陽隆中每自比管仲樂毅時人莫<lb/>
之許也惟潁川徐庶與崔州平謂為信然劉備在荆州<lb/>
訪士於襄陽司馬徽徽曰儒生俗士豈識時務識時務<lb/>
者在乎俊傑此間自有伏龍鳯雛備問為誰曰諸葛孔<lb/>
明龎士元也徐庶見備於新野備器之庶謂備曰諸葛<lb/>
孔明卧龍也將軍豈願見之乎備曰君與俱來庶曰此<lb/>
人可就見不可屈致也將軍宜枉駕顧之備由是詣亮<lb/>
凡三往乃見因屏人曰漢室傾頽姦臣竊命孤不度德<lb/>
<pb n="KR3k0046_WYG_003-28a"/>
量力欲信大義於天下而智術淺短遂用猖蹶至于今<lb/>
日然志猶未已君謂計將安出亮曰今曹操已擁百萬<lb/>
之衆挾天子而令諸侯此誠不可與爭鋒孫權據有江<lb/>
東已歴三世國險而民附賢能為之用此可與為援而<lb/>
不可圖也荆州北據漢沔利盡南海東連呉㑹西通巴<lb/>
蜀此用武之國而其主不能守此殆天所以資將軍也<lb/>
益州險塞沃野千里天府之土劉璋闇弱張魯在北民<lb/>
殷國富而不知存恤智能之士思得明君將軍既帝室<lb/>
<pb n="KR3k0046_WYG_003-28b"/>
之胄信義著於四海若跨有荆益保其巖阻撫和戎越<lb/>
結好孫權内修政治外觀時變則霸業可成漢室可興<lb/>
矣備曰善於是與亮情好日密關羽張飛不恱備解之<lb/>
曰孤之有孔明猶魚之有水也願諸君勿復言羽飛乃<lb/>
止司馬徽清雅有知人之鑑同縣龎德公素有重名徽<lb/>
兄事之德公常謂孔明為卧龍士元為鳯雛德操為氷<lb/>
鑑故德操與劉備語而稱之<lb/>
梁武帝時爾朱榮兵勢强盛魏朝憚之髙歡亡歸爾朱<lb/>
<pb n="KR3k0046_WYG_003-29a"/>
榮劉貴先屢薦歡於榮榮見其憔悴未之奇也歡從榮<lb/>
之馬廐廐有悍馬榮命歡翦之歡不加羈絆而翦之竟<lb/>
不蹄齧起謂榮曰御惡人亦猶是矣榮奇其言坐歡於<lb/>
牀下屏左右訪以時事歡曰聞公有馬十二各色别為<lb/>
羣畜此竟何用也榮曰但言爾意歡曰今天子闇弱太<lb/>
后淫亂嬖孽擅命朝政不行以明公雄武乘時奮發討<lb/>
鄭儼徐紇之罪以清帝側霸業可舉鞭而成此賀六渾<lb/>
之意也榮大恱語自日中至夜半乃出自是每參軍謀<lb/>
<pb n="KR3k0046_WYG_003-29b"/>
北魏比部郎中王朴獻策　中國之失呉蜀幽并皆由<lb/>
失道今必先觀所以失之之原然後知所以取之之術<lb/>
其始失之也莫不以君暗臣奸兵驕民困奸黨内熾武<lb/>
夫外横因小致大積微成著今欲取之莫若反其所為<lb/>
而已進賢退不肖以收其才恩禮誠信以結其心賞功<lb/>
罰罪以盡其力去奢節用以豐其財時使薄歛以阜其<lb/>
民俟羣才既集政事既治財用既充士民既附然後舉<lb/>
而用之功無不成矣彼之人觀我有必取之勢則知其<lb/>
<pb n="KR3k0046_WYG_003-30a"/>
情狀者願為間諜知其山川者願為鄉導民心既歸天<lb/>
意必從矣凡攻取之道必先其易者唐與呉接境㡬<lb/>
二千里其勢易擾也擾之當以無備之處為始備東<lb/>
則擾西備西則擾東彼必奔走而救之奔走之間可<lb/>
以知其虚實彊弱然後避實擊虚避彊擊弱未湏<lb/>
大舉且以輕兵擾之南人懦怯聞小有警必悉師以<lb/>
救之師數動則民疲而財竭不悉師則我可以乘虚<lb/>
取之如此江北諸州将悉為我有既得江北則用<lb/>
<pb n="KR3k0046_WYG_003-30b"/>
彼之民行我之法江南亦易取也得江南則嶺南巴<lb/>
蜀可傳檄而定南方既定則燕地必望風内附若其<lb/>
不至移兵攻之席卷可平矣惟河東必死之冦不可<lb/>
以㤙信誘必當以彊兵制之然彼自髙平之敗力竭氣<lb/>
沮必能為邉患冝且以為後圖俟天下既平然後伺間<lb/>
一舉可擒也今士卒精練甲兵有備羣下畏法諸将<lb/>
効力期年之後可以出師宜自夏秋蓄積實邉矣<lb/>
世宗欣然納之<lb/>
<pb n="KR3k0046_WYG_003-31a"/>
　　起兵<hi>二則</hi>
隋李淵娶於神武肅公竇毅生四男建成世民𤣥霸元<lb/>
吉一女適太子千牛備身臨汾柴紹世民聰明勇決識<lb/>
量過人見隋室方亂陰有安天下之志傾身下士散財<lb/>
結客咸得其歡心娶長孫晟女晟族弟右勲衞順德與<lb/>
右勲衞劉𢎞基皆避遼東之役亡命晉陽與世民善左<lb/>
親衞竇琮亦亡命太原素與世民有隙世民加意待之<lb/>
琮意乃安晉陽宫監裵寂晉陽令劉文靜相與同宿見<lb/>
<pb n="KR3k0046_WYG_003-31b"/>
城上烽火寂嘆曰貧賤如此又逢亂離何以自存文靜<lb/>
笑曰時事可知吾二人相得何憂貧賤文靜見李世民<lb/>
而異之深自結納謂寂曰此人雖少命世才也寂初未<lb/>
然之文靜坐與李密連昏繫獄世民就省之文靜曰天<lb/>
下大亂非髙光之才不能定也世民曰安知其無但人<lb/>
不識耳我來相省非兒女之情欲與君議大事也計將<lb/>
安出文靜曰今主上南巡江淮李密圍偪東都羣盜殆<lb/>
以萬數當此之際有真主驅駕而用之取天下如反掌<lb/>
<pb n="KR3k0046_WYG_003-32a"/>
耳太原百姓皆避盜入城文靜為令數年知其豪傑一<lb/>
旦收集可得十萬人尊公所將之兵復且數萬一言出<lb/>
口誰敢不從以此乘虛入關號令天下不過半年帝業<lb/>
成矣世民笑曰君言正合吾意乃隂署賔客淵不之知<lb/>
也世民恐淵不從久不敢言淵與裵寂有舊每相與宴<lb/>
語或連日夜文靜欲因寂關說乃引寂與世民交世民<lb/>
出私錢數百萬與寂博稍以輸之寂大喜由是欵狎世<lb/>
民乃以其謀告之寂許諾㑹突厥冦馬邑淵遣髙君雅<lb/>
<pb n="KR3k0046_WYG_003-32b"/>
將兵與王仁恭拒之不利恐并獲罪甚憂之世民乘間<lb/>
屏人説淵曰今主上無道國事日非百姓困窮晉陽城<lb/>
外皆為戰場大人若守小節下有冦盜上有嚴刑危亡<lb/>
無日不若順民心興義兵轉禍為福此天授之時也淵<lb/>
大驚曰汝安得為此言吾今執汝以吿縣官世民徐曰<lb/>
世民覩天時人事如此故敢發言必欲執告不敢辭死<lb/>
淵曰吾豈忍告汝汝慎勿出口明日世民復説淵曰人<lb/>
皆傳李氏當應圖䜟故李金才無罪一朝族滅大人設<lb/>
<pb n="KR3k0046_WYG_003-33a"/>
能盡賊則功髙不賞身益危矣惟昨日之言可以救禍<lb/>
此萬全之䇿也願大人勿疑淵乃嘆曰吾一夕思汝言<lb/>
亦大有理今日破家亡軀亦由汝化家為國亦由汝矣<lb/>
先是裵寂私以晉陽宫人侍淵至是淵從寂飲酒酣寂<lb/>
從容言曰二郎陰養士馬欲舉大事正為寂以宫人侍<lb/>
公恐事覺并誅耳衆情己協公意如何淵曰事已如此<lb/>
當復奈何正須從之耳帝以淵與王仁恭不能禦冦遣<lb/>
使者執詣江都淵大懼世民與寂等復説淵曰事已迫<lb/>
<pb n="KR3k0046_WYG_003-33b"/>
矣宜早定計且晉陽士馬精强宫監蓄積巨萬代王幼<lb/>
沖關中豪傑並起公若鼓行而西撫而有之如探囊中<lb/>
之物耳奈何受單使之囚坐取夷滅乎淵然之密部勒<lb/>
將發㑹帝遣使馳驛赦淵及仁恭淵謀亦緩大理司直<lb/>
夏侯端謂淵曰今帝坐不安參墟得歳必有真人起于<lb/>
其分非公而誰乎司馬許世緒世鎧武士彠前勲衞唐<lb/>
憲憲弟儉皆勸淵舉兵時建成元吉皆在河東故淵遷<lb/>
延未發劉文靜謂裵寂曰先發制人後發制于人且公<lb/>
<pb n="KR3k0046_WYG_003-34a"/>
為宫監而以宫人侍客公死可爾何誤唐公也寂甚懼<lb/>
屢趣淵起兵淵乃使文靜詐為敇書發太原西河鴈門<lb/>
馬邑民年二十巳上為兵擊髙麗由是人情忷忷思亂<lb/>
者衆及劉武周據汾陽宫世民言于淵曰大人為留守<lb/>
而盜賊竊據離宫不早建大計禍今至矣淵乃集將佐<lb/>
謂之曰武周據汾陽宫吾輩罪當族滅若之何王威等<lb/>
皆懼請計淵曰朝廷用兵皆禀節度今賊在數百里内<lb/>
江都在三千里外加以道路險要復有他賊據之以嬰<lb/>
<pb n="KR3k0046_WYG_003-34b"/>
城膠柱之兵當巨猾豕突之勢必不全矣進退維谷何<lb/>
為而可威等皆曰公地兼親賢同國休戚要在平賊専<lb/>
之可也淵陽若不得已而從之者曰然則先當集兵乃<lb/>
命世民與劉文靜長孫順德劉𢎞基等各募兵逺近赴<lb/>
集旬日間近萬人仍密遣使召建成元吉于河東柴紹<lb/>
于長安王威髙君雅見軍大集疑淵有異志謂武士彠<lb/>
曰順德𢎞基皆背征三侍安得將兵欲收按之士彠曰<lb/>
二人皆唐公客若爾必大致紛紜威等乃止欲因晉祠<lb/>
<pb n="KR3k0046_WYG_003-35a"/>
祈雨討淵五月淵使世民㐲兵于晉陽宫之城外且與<lb/>
威君雅共坐視事使劉文靜與晉陽府司馬劉正㑹入<lb/>
告威君雅潜引突厥入冦君雅攘袂大詬世民已布兵<lb/>
塞路文靜因與𢎞基順德等共執威君雅繫獄㑹突厥<lb/>
數萬衆冦晉陽淵命裴寂等勒兵為備而悉開諸城門<lb/>
突厥不敢進衆以為威君雅實召之於是斬威君雅以<lb/>
狥突厥大掠而去<lb/>
楊素子𤣥感乗煬帝渡遼水征髙麗謀起兵黎陽隂召<lb/>
<pb n="KR3k0046_WYG_003-35b"/>
李密及弟𤣥挺問計密曰天子出征逺在邊外去幽州<lb/>
猶隔千里公擁兵出其不意長驅入薊扼其咽喉髙麗<lb/>
聞之必躡其後不過旬日資糧皆盡其衆不降必潰可<lb/>
不戰而擒此上計也𤣥感曰更言其次密曰關中四塞<lb/>
天府之國雖衞文昇不足為意今帥衆鼓行而西經城<lb/>
勿攻直取長安收其豪傑撫其人民據險而守之天子<lb/>
雖還失其根本可徐圖也𤣥感曰更言其次密曰簡兵<lb/>
倍道襲取東都以號令四方但恐唐禕告之先巳固守<lb/>
<pb n="KR3k0046_WYG_003-36a"/>
若引兵攻之百日不克天下之兵四面而至非僕所知<lb/>
也𤣥感曰不然今百官家口並在東都若先取之足以<lb/>
動其心且經城不拔何以示威公之下計乃上策也遂<lb/>
引兵向洛陽唐禕據城拒守又使人告東都越王侗等<lb/>
勒兵為備𤣥感度河五戰直抵大陽門父老爭獻牛酒<lb/>
子弟詣軍門請自效者日以千數𤣥感盡鋭攻城樊子<lb/>
蓋隨方拒守不能克代王侑使衛文昇帥兵救東都進<lb/>
屯邙山之陽㑹𤣥挺中流矢死軍稍郤屈突通引軍屯<lb/>
<pb n="KR3k0046_WYG_003-36b"/>
河陽宇文述繼之𤣥感分為兩軍西抗文昇東拒通子<lb/>
葢復出兵大敗𤣥感軍𤣥感引軍西趣潼關宇文述等<lb/>
諸軍躡之至𢎞農宫太守蔡王智積計縻𤣥感軍登陴<lb/>
詈之𤣥感怒留攻之李密諫曰公今詐衆西入追兵將<lb/>
至若前不得據關退無所守大衆一散何以自全𤣥感<lb/>
不從攻三日不拔乃引而西至閺鄉宇文述等追及之<lb/>
與十餘騎奔上洛自度不免謂弟積善曰汝可殺我積<lb/>
善抽刀斫殺之因自刺不死追兵執之<lb/>
<pb n="KR3k0046_WYG_003-37a"/>
　　興復<hi>四則</hi>
唐武后疾甚張易之昌宗居中用事張柬之崔𤣥暐與<lb/>
中臺右丞敬暉司刑少卿桓彦範相王司馬袁恕已謀<lb/>
誅之柬之謂羽林大將軍李多祚曰將軍富貴誰所致<lb/>
也多祚泣曰大帝也柬之曰今大帝之子為二豎所危<lb/>
將軍思報大帝之德乎多祚曰茍利國家惟相公處分<lb/>
不敢顧身遂與定謀初柬之與荆府長史楊元琰相代<lb/>
同泛江至中流語及太后革命事元琰慨然有匡復之<lb/>
<pb n="KR3k0046_WYG_003-37b"/>
志及柬之為相引元琰為右羽林將軍謂曰君頗記江<lb/>
中之言乎今日非輕授也柬之又用彦範暉及右散騎<lb/>
侍郎李湛為羽林將軍委以禁兵易之等疑懼乃更以<lb/>
其黨武攸宜參之易之等乃安俄而姚元之自靈武至<lb/>
都柬之彦範相謂曰事濟矣遂以其謀告之彦範以事<lb/>
白其母母曰忠孝不兩全先國後家可也時太子于北<lb/>
門起居彦範暉謁見密陳國策太子許之柬之𤣥暐彦<lb/>
範乃與左威衞將軍薛思行等帥羽林兵五百餘人至<lb/>
<pb n="KR3k0046_WYG_003-38a"/>
𤣥武門遣多祚湛及内直郎王同蛟詣東宫迎太子斬<lb/>
關而入斬易之昌宗于廡下進至太后所寢長生殿太<lb/>
后驚起問曰亂者誰邪多祚等對曰易之昌宗謀反臣<lb/>
等奉太子令誅之恐有漏洩故不敢以聞稱兵宫禁罪<lb/>
當萬死太后見太子曰小子既誅可還東宫彦範進曰<lb/>
昔天皇以愛子託陛下今年齒已長久在東宫天意人<lb/>
心久思李氏願陛下傳位太子以順天人之望太后謂<lb/>
崔𤣥暐曰卿朕所自擢亦在此邪對曰此乃所以報陛<lb/>
<pb n="KR3k0046_WYG_003-38b"/>
下之大德于是收張昌期皆斬之與易之昌宗梟首天<lb/>
津南收其黨韋承慶房融崔神慶繫獄以太后制命太<lb/>
子監國以袁恕巳為鳯閣侍郎同平章事遣使宣諭諸<lb/>
州明日太后傳位太子中宗復位<lb/>
宋髙宗時宗澤在襄陽聞黄潜善復倡和議上疏曰自<lb/>
金人再至朝廷未嘗命一將出一師伹聞姦邪之臣朝<lb/>
進一言以告和暮入一説以乞盟終至二聖北遷宗社<lb/>
蒙恥臣意陛下赫然震怒大明黜陟以再造王室今即<lb/>
<pb n="KR3k0046_WYG_003-39a"/>
位四十日矣未聞有大號令伹見刑部指揮云不得謄<lb/>
播赦文於河之東西陜之蒲解是禠天下忠義之氣而<lb/>
自絶其民也臣雖駑怯當躬冒矢石為諸將先得捐軀<lb/>
報國恩足矣帝覽其言而壯之及開封尹闕李綱言綏<lb/>
復舊都非澤不可乃以為東京留守知開封府時敵騎<lb/>
留屯河上金鼓之聲日夕相聞而京城樓櫓盡廢兵民<lb/>
雜居盜賊縱横人情洶洶澤威望素著既至首捕誅舍<lb/>
賊者數人下令曰為盜者贓無輕重悉從軍法由是盜<lb/>
<pb n="KR3k0046_WYG_003-39b"/>
賊屛息因撫循軍民備治樓櫓屢出師以挫敵上疏請<lb/>
帝還京師俄有詔荆襄江淮悉狥巡幸澤又上疏言開<lb/>
封物價市肆漸同平時將士農民商旅士大夫之懷忠<lb/>
義者莫不願陛下亟歸京師以慰人心其倡為異議者<lb/>
不過如張邦昌輩陰與金人為地爾既而金人遣使以<lb/>
使偽楚為名至開封澤拘其人乞斬之有詔延置别館<lb/>
澤奏曰金人假使偽楚來覘虚實臣愚乞斬之以破其<lb/>
姦而陛下惑於人言優加禮遇臣愚不敢奉詔以彰國<lb/>
<pb n="KR3k0046_WYG_003-40a"/>
弱帝乃手札諭澤竟縱遣之真定懷衞間敵兵甚盛方<lb/>
密脩戰具為入攻之計澤以為憂乃渡河約諸將共議<lb/>
事宜以圖收復而於京城四壁各置使以領招集之兵<lb/>
造戰車千二百乘又據形勢立堅壁二十四所於城外<lb/>
沿河鱗次為連珠砦連結河東河北山水砦忠義民兵<lb/>
於是陜西京東西諸路人馬咸願聴澤節制澤又開五<lb/>
丈河以通西北商旅守禦之具既備累表請帝還京而<lb/>
帝用黄潜善計決意幸東南不報秉義郎岳飛犯法將<lb/>
<pb n="KR3k0046_WYG_003-40b"/>
刑澤一見奇之曰將材也㑹金人攻氾水以五百騎授<lb/>
飛使立功贖罪飛大敗金人而還升飛為統制而謂之<lb/>
曰爾智勇材藝古良將不能過然好野戰非萬全計因<lb/>
授飛陣圖飛曰陣而後戰兵法之常運用之妙存乎一<lb/>
心澤是其言飛由此知名<lb/>
張浚至興元上疏言漢中實形勝之地前控六路之師<lb/>
後據兩川之粟左通荆襄之財右出秦隴之馬號令中<lb/>
原必基于此宜謹積粟理財以待巡幸於是辟劉子羽<lb/>
<pb n="KR3k0046_WYG_003-41a"/>
參議軍事承制以趙開為隨軍轉運使専總四川財賦<lb/>
開見浚曰蜀之民力盡矣錙銖不可加獨𣙜貨尚存贏<lb/>
餘而貪滑認為己有共相隱匿惟不恤怨詈斷而敢行<lb/>
庶可救一時之急浚鋭意興復委任不疑於是大變酒<lb/>
法即舊撲買坊場所置隔釀設官王之麯與釀具官悉<lb/>
自買聴釀户各以米赴官場自釀斛輸錢三十頭子錢<lb/>
二十二其釀之多寡惟錢是視不限數也又於秦州置<lb/>
錢引務興州鼓鑄銅錢官賣銀縚聽民以錢引或銅錢<lb/>
<pb n="KR3k0046_WYG_003-41b"/>
買之凡民錢當入官者並聽用引折納官支出亦如之<lb/>
民以為便時浚荷重寄旬犒月賞期得士死力費用不<lb/>
貲盡取辦于開開悉智慮於食貨算無遺策雖支賞不<lb/>
可計而貲財常有餘初曲端欲斬王庶朝廷疑其叛浚<lb/>
以百口保之且以其與敵屢角欲仗其威聲承制築壇<lb/>
拜端武威大將軍宣撫司都統制軍士懽聲如雷子羽<lb/>
又薦涇原都監呉玠及弟璘之才勇浚以玠統制璘掌<lb/>
帳前親兵<lb/>
<pb n="KR3k0046_WYG_003-42a"/>
陸秀夫蘇劉義等聞二王走温州繼追及於道遣人召<lb/>
陳宜中於清澳宜中來謁復召張世傑於定海世傑亦<lb/>
以所部兵來温之江心寺舊有髙宗南奔時御座衆相<lb/>
率哭座下奉益王為都元帥廣王副之發兵除吏以秀<lb/>
王與擇為福建察訪使先入閩中撫吏民諭同姓檄召<lb/>
諸路忠義同奬王室㑹太皇太后遣二宦者以兵百人<lb/>
召二王還臨安宜中等沈其兵江中遂入閩時黄萬石<lb/>
降元以嘗為福建漕使欲取全閩為己功汀建諸州方<lb/>
<pb n="KR3k0046_WYG_003-42b"/>
謀從萬石送欵聞二王至復閉門以拒萬石南建守臣<lb/>
林起鰲遣軍逐之萬石敗走其將士多來歸兵勢稍振<lb/>
宜中等遂傳檄嶺海言夏貴已復瀕江州郡元諸戍將<lb/>
以江路既絶不可北歸皆欲託計事還靜江獨廣西宣<lb/>
慰使史格曰君等勿為虛聲所懼待貴踰嶺審不可北<lb/>
歸取途雲南未為不可豈敢輒棄戍哉元行省又欲棄<lb/>
廣之肇慶府慶封州併兵戍梧州亦為格所沮格天澤<lb/>
之子也<lb/>
<pb n="KR3k0046_WYG_003-43a"/>
　　親征<hi>三則</hi>
後周世宗聞北漢主入冦欲自將兵禦之羣臣皆曰劉<lb/>
崇自平陽遁走以來勢蹙氣沮必不敢自來陛下新即<lb/>
位山陵有日人心易揺不宜輕動宜命將禦之世宗曰<lb/>
崇幸我大喪輕朕年少新立有吞天下之心此必自來<lb/>
朕不可不往馮道固爭之世宗曰昔唐太宗定天下未<lb/>
嘗不自行朕何敢偷安道曰未審陛下能為唐太宗否<lb/>
世宗曰以吾兵力之彊破劉崇如山壓卵耳道曰未審<lb/>
<pb n="KR3k0046_WYG_003-43b"/>
陛下能為山否世宗不恱惟王溥勸行北漢乘勝進逼<lb/>
潞州世宗發大梁過澤州宿於州東北北漢主不知世<lb/>
宗至過潞州不攻引兵而南是夕軍於髙平之南前鋒<lb/>
與北漢兵遇擊之北漢兵却世宗慮其遁去趣諸軍亟<lb/>
進北漢主以中軍陳於巴公原張元徽軍其東楊衮軍<lb/>
其西衆頗嚴整時河陽節度使劉詞將後軍未至衆心<lb/>
危懼而帝志氣益銳命白重贊李重進將左軍居西樊<lb/>
愛能何徽將右軍居東向訓史彦超將精騎居中央張<lb/>
<pb n="KR3k0046_WYG_003-44a"/>
永德將禁兵衞世宗世宗介馬自臨陳督戰楊衮策馬前<lb/>
望周軍退謂北漢主曰勍敵也未可輕進北漢主奮<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>曰<lb/>
時不可失請公勿言試觀我戰遂麾東軍先進張元徽將<lb/>
千騎擊周右軍合戰未㡬樊愛能何徽引騎兵先遁右軍<lb/>
潰步兵千餘人解甲呼萬歳降于北漢帝見軍勢危自引<lb/>
親兵犯矢石督戰趙匡𦙍時為宿衞將謂同列曰主危如此<lb/>
吾屬何得不致死又謂張永徳曰賊氣驕力戰可破也公麾<lb/>
下多能左射者請引兵乘髙西出為左翼我引兵為右翼<lb/>
<pb n="KR3k0046_WYG_003-44b"/>
以擊之國家安危在此一舉永徳從之各將二千人進戰匡<lb/>
𦙍身先士卒馳犯其鋒士卒死戰無不一當百北漢兵披靡<lb/>
北漢主知世宗自臨陳褒賞張元徽趣使乘勝進兵元徽<lb/>
前略陳馬倒為周兵所殺元徽北漢之驍將也北軍由是<lb/>
奪氣時南風益盛周兵爭奮北漢兵大敗楊衮恨北漢主<lb/>
之語全軍而退樊愛能何徽引數千騎南走控弦露刃剽<lb/>
掠輜重役徒驚走失亡甚多世宗遣近臣及親軍校追諭<lb/>
止之莫肯奉詔劉詞遇愛能等於塗愛能等止之詞不從<lb/>
<pb n="KR3k0046_WYG_003-45a"/>
引兵而北時北漢主尚有餘衆萬餘人阻澗而陳薄暮<lb/>
詞至復與諸軍擊之北漢兵又敗追至髙平僵尸滿山<lb/>
谷委棄御物及輜重器械雜畜不可勝紀是夕世宗宿<lb/>
於野次樊愛能等聞周兵大捷與士卒稍稍復還北漢<lb/>
主自髙平被褐戴笠乘契丹所贈黄騮帥百餘騎由雕<lb/>
窠嶺遁歸晝夜北走所至得食未舉筯或傳周兵至輒<lb/>
蒼黃而去北漢主衰老力憊伏於馬上晝夜驅驟殆不<lb/>
能支僅得入晉陽世宗欲誅樊愛能等以肅軍政猶豫<lb/>
<pb n="KR3k0046_WYG_003-45b"/>
未決張永德侍側世宗以其事訪之對曰愛能等素無<lb/>
大功忝冒節鉞望敵先逃死未塞責且陛下方欲削平<lb/>
四海茍軍法不立雖有熊羆之士百萬之衆安得而用<lb/>
之世宗擲枕於地大呼稱善即收愛能徽及所部軍使<lb/>
以上七十餘人責之曰汝輩皆累朝宿將非不能戰今<lb/>
望風奔遁者無它正欲以朕為奇貨賣與劉崇耳悉斬<lb/>
之自是驕將惰卒始知所懼不行姑息之政矣<lb/>
宋真宗時契丹䧟德清軍逼冀州遂抵澶州邊書告急<lb/>
<pb n="KR3k0046_WYG_003-46a"/>
一夕五至冦準不發飲笑自如帝聞之大駭以問準對<lb/>
曰陛下欲了此不過五日耳因請帝幸澶州同列懼欲<lb/>
退準止之令候駕起帝難之欲還内準曰陛下入則臣<lb/>
不得見大事去矣請毋還畢士安力勸帝如準所請帝<lb/>
乃議親征召羣臣問方略時以契丹深入中外震駭王<lb/>
欽若臨江人也請幸金陵陳堯叟閬州人也請幸成都<lb/>
帝以問準準心知二人謀乃陽若不知者曰誰為陛下<lb/>
畫此策罪可斬也陛下神武將臣協和若大駕親征敵<lb/>
<pb n="KR3k0046_WYG_003-46b"/>
當自遁不然出奇以撓其謀堅守以老其師勞佚之勢<lb/>
我得勝算矣奈何棄廟社欲幸楚蜀所在人心崩潰敵<lb/>
乘勝深入天下可復保耶帝意乃決時欲擇大臣鎮大<lb/>
名準薦欽若遂詔判天雄軍盖準以欽若多智恐妄有<lb/>
所疑沮故出之<lb/>
帝在道又有以金陵之謀告者帝意稍惑召準問之準<lb/>
曰陛下惟可進尺不可退寸河北諸軍曰夜望鑾輿至<lb/>
士氣百倍若回輦數步則萬衆瓦解敵乘其後金陵亦<lb/>
<pb n="KR3k0046_WYG_003-47a"/>
不可得至也準出遇殿前都指揮使髙瓊曰太尉受國<lb/>
厚恩今日有以報乎瓊曰願効死準復入瓊立庭下準<lb/>
曰陛下不以臣言為然盍試問瓊瓊即奏曰冦準言是<lb/>
準又曰機不可失宜趣駕帝乃晨發適苦寒左右進貉<lb/>
裘帝却之曰將士皆寒朕安用此帝至澶州南城望見<lb/>
契丹軍勢甚盛衆請駐蹕冦準固請曰陛下不過河則<lb/>
人心益危敵氣未懾非所以取威決勝也且王超領勁<lb/>
兵屯中山以扼其吭李繼隆石保吉分大陣以掣其左<lb/>
<pb n="KR3k0046_WYG_003-47b"/>
右肘四方征鎮赴援者日至何疑而不進髙瓊亦固以<lb/>
請即麾衞士進輦帝遂渡河御北城門樓逺近望見御<lb/>
蓋踴躍呼萬歳聲聞數十里契丹相視益怖駭帝悉以<lb/>
軍事付準準承制専決號令明肅士卒畏恱巳而契丹<lb/>
數千騎來薄城下詔士卒迎擊斬獲大半乃引去帝還<lb/>
行宫留準居北城上徐使人視準何為準方與知制誥<lb/>
楊億飲博歌謔懽呼帝喜曰準如是吾復何憂契丹遣<lb/>
其臣韓杞持書與曹利用俱來請盟利用言契丹欲得<lb/>
<pb n="KR3k0046_WYG_003-48a"/>
闗南地帝曰所言歸地事極無名若必邀求朕當决戰若<lb/>
欲金帛朝廷之體固亦無傷凖不欲賂以貨財且欲邀其稱<lb/>
臣及獻幽薊之地因畫䇿以進曰如此則可保百年無事不<lb/>
然數十年後戎且生心矣帝曰數十年後當有扞禦之者吾<lb/>
不忍生靈重困姑聴其和可也凖尚未許㑹有讃凖幸兵<lb/>
以自取重者凖不得已乃許其成復遣曹利用如契丹軍<lb/>
議歳幣帝曰必不得已雖百萬亦可凖聞之召利用至幄<lb/>
謂曰雖有敕㫖汝所許過三十萬吾斬汝矣利用至契丹軍<lb/>
<pb n="KR3k0046_WYG_003-48b"/>
蕭太后謂利用曰晉畀我闗南周世宗取之今冝見還也利<lb/>
用曰晉周事我朝不知若嵗求金帛以佐軍尚不知帝意可<lb/>
否割地之請我不敢以聞契丹政事舍人髙正始遽前曰我<lb/>
引衆以來圖復故地若止得金帛而歸吾愧吾國人矣<lb/>
利用曰子盍為契丹熟計使契丹用子言恐連兵結釁非<lb/>
國利也契丹猶覬關南遣其監門衛大将軍姚柬之持<lb/>
書復議帝不許而去利用竟以銀十萬兩絹二十萬匹<lb/>
成約而還戒諸将勿出兵邀其歸路契丹遣其閣門使<lb/>
<pb n="KR3k0046_WYG_003-49a"/>
丁振持誓書來以兄禮事帝引兵北歸<lb/>
髙宗時金齊之兵日廹羣臣勸帝他幸㪚百司以避之張俊<lb/>
曰避将安之惟進禦乃可耳趙鼎曰戰而不㨗去未晚也帝因<lb/>
曰朕為二聖在逺屈己請和而彼復肆侵凌朕當親總六師<lb/>
臨江決戰沈與求復力賛之鼎喜曰累年退怯敵志益驕今聖<lb/>
㫁親征将士必奮成功可必臣願効區區以圖報國於是以孟<lb/>
庾為行宫留守命百司不預軍旅之務者從便避兵以張俊為<lb/>
浙西江東宣撫使王變為江西沿江制置使胡松年詣江上㑹<lb/>
<pb n="KR3k0046_WYG_003-49b"/>
諸将議進兵劉光世詣軍建康後宫自温州泛海如泉州光<lb/>
世遣人諷鼎曰相公自入蜀何事為他人任患韓世忠亦曰趙<lb/>
丞相真敢為者鼎聞之恐上意中變乘間言陛下養兵十<lb/>
年用之正在今日若少加退沮即人心渙㪚長江之險<lb/>
不可復恃矣帝遂發臨安劉錫楊存中以禁兵扈從韓世<lb/>
忠㨗奏至帝次平江欲自渡江决戰鼎曰敵之逺来利在速戰<lb/>
遽與争鋒非䇿也且逆豫猶遣其子豈可煩至尊邪帝乃止<lb/>
及胡松年自江上還云北兵大集然後知鼎之有先見也<lb/>
<pb n="KR3k0046_WYG_003-50a"/>
　　廢立<hi>五則</hi>
晉師曠侍於晉侯晉侯曰衞人出其君不亦甚乎對曰<lb/>
或者其君實甚良君將賞善而刑淫養民如子蓋之如<lb/>
天容之如地民奉其君愛之如父母仰之如日月敬之<lb/>
如神明畏之如雷霆其可出乎夫君神之主而民之望<lb/>
也若困民之主匱神乏祀百姓絶望社稷無主將安用<lb/>
之弗去何為天生民而立之君使司牧之勿使失性有<lb/>
君而為之貳使師保之勿使過度是故天子有公諸侯<lb/>
<pb n="KR3k0046_WYG_003-50b"/>
有卿卿置側室大夫有貳宗士有朋友庶人工商皁𨽻<lb/>
牧圉皆有親暱以相輔佐也善則賞之過則匡之患則<lb/>
救之失則革之自王以下各有父兄子弟以補察其政<lb/>
史為書瞽為詩工誦箴諫大夫規誨士傳言庶人謗商<lb/>
旅于市百工獻藝故夏書曰遒人以木鐸徇于路官師<lb/>
相規工執藝事以諫正月孟春於是乎有之諫失常也<lb/>
天之愛民甚矣豈其使一人肆於民上以從其淫而弃<lb/>
天地之性必不然矣<lb/>
<pb n="KR3k0046_WYG_003-51a"/>
齊邴意兹來奔陳僖子使召公子陽生陽生駕而見南<lb/>
郭且于曰嘗獻馬於季孫不入於上乘故又獻此請與<lb/>
子乘之出萊門而告之故闞止知之先待諸外公子曰<lb/>
事未可知反與壬也處戒之遂行逮夜至於齊國人知<lb/>
之僖子使子士之母養之與饋者皆入冬十月丁卯立<lb/>
之將盟鮑子醉而往其臣差車鮑點曰此誰之命也陳<lb/>
子曰受命于鮑子遂誣鮑子曰子之命也鮑子曰女忘<lb/>
君之為孺子牛而折其齒乎而背之也悼公稽首曰吾<lb/>
<pb n="KR3k0046_WYG_003-51b"/>
子奉義而行者也若我可不必亡一大夫若我不可不<lb/>
必亡一公子義則進否則退敢不唯子是從廢興無以<lb/>
亂則所願也鮑子曰誰非君之子乃受盟使胡姬以安<lb/>
孺子如賴去鬻姒殺王甲拘江説囚王豹于句竇之丘<lb/>
公使朱毛告於陳子曰微子則不及此然君異於器不<lb/>
可以二器二不匱君二多難敢布諸大夫僖子不對而泣<lb/>
曰君舉不信羣臣乎以齊國之困困又有憂少君不可<lb/>
以訪是以求長君庶亦能容羣臣乎不然夫孺子何罪<lb/>
<pb n="KR3k0046_WYG_003-52a"/>
毛復命公悔之毛曰君大訪於陳子而圖其小可也使<lb/>
毛遷孺子於駘不至殺諸野幕之下葬諸殳冒淳<lb/>
漢昭帝崩亡嗣武帝六男獨有廣陵王胥在羣臣議所<lb/>
立咸持廣陵王王本以行失道先帝所不用霍光内不<lb/>
自安郎有上書言周太王廢太伯立王季文王舍伯邑<lb/>
考立武王唯在所宜雖廢長立少可也廣陵王不可以<lb/>
承宗廟言合光意光以其書視丞相敞等擢郎為九江<lb/>
太守即日承皇太后詔遣行大鴻臚事少府樂成宗正<lb/>
<pb n="KR3k0046_WYG_003-52b"/>
德光禄大夫吉中郎將利漢迎昌邑王賀賀者武帝孫<lb/>
昌邑哀王子也既至即位行淫亂光憂懣獨以問所親<lb/>
故吏大司農田延年延年曰將軍為國柱石審此人不<lb/>
可何不建白太后更選賢而立之光曰今欲如是於古<lb/>
嘗有此不延年曰伊尹相殷廢太甲以安宗廟後世稱<lb/>
其忠將軍若能行此亦漢之伊尹也光迺引延年給事<lb/>
中隂與車騎將軍張安世圖計遂召丞相御史將軍列<lb/>
侯中二千石大夫博士㑹議未央宫光曰昌邑王行昬<lb/>
<pb n="KR3k0046_WYG_003-53a"/>
亂恐危社稷如何羣臣皆驚鄂失色莫敢發言但唯唯<lb/>
而已田延年前離席按劎曰先帝屬將軍以幼孤寄將<lb/>
軍以天下以將軍忠賢能安劉氏也今羣下鼎沸社稷<lb/>
將傾且漢之傳諡常為孝者以長有天下令宗廟血食<lb/>
也如令漢家絶祀將軍雖死何面目見先帝於地下乎<lb/>
今日之議不得旋踵羣臣後應者臣請劒斬之光謝曰<lb/>
九卿責光是也天下匈匈不安光當受難於是議者皆<lb/>
叩頭曰萬姓之命在於將軍唯大將軍令光即與羣臣<lb/>
<pb n="KR3k0046_WYG_003-53b"/>
俱見白太后具陳昌邑王不可以承宗廟狀皇太后迺<lb/>
車駕幸未央承明殿詔諸禁門毋内昌邑羣臣王入朝<lb/>
太后還乘輦欲歸温室中黄門宦者各持門扇王入門<lb/>
閉昌邑羣臣不得入王曰何為大將軍跪曰有皇太后<lb/>
詔毋内昌邑羣臣王曰徐之何迺驚人如是光使盡驅<lb/>
出昌邑羣臣置金馬門外車騎將軍安世將羽林騎收<lb/>
縛二百餘人皆送廷尉詔獄令故昭帝侍中中臣侍守<lb/>
王光勅左右謹宿衞卒有物故自裁令我負天下有殺<lb/>
<pb n="KR3k0046_WYG_003-54a"/>
主名王尚未自知當廢謂左右我故羣臣從官安得罪<lb/>
而大將軍盡繫之乎頃之有太后詔召王王聞召意恐<lb/>
迺曰我安得罪而召我哉太后被珠𥜗盛服坐武帳中<lb/>
侍御數百人皆持兵期門武士陛㦸陳列殿下羣臣以<lb/>
次上殿召昌邑王伏前聴詔光與羣臣連名奏王尚書<lb/>
令讀奏曰丞相臣敞大司馬大將軍臣光車騎將軍臣<lb/>
安世度遼將軍臣明友前將軍臣增後將軍臣充國御<lb/>
史大夫臣誼宜春侯臣譚當塗侯臣聖隨桃侯臣昌樂<lb/>
<pb n="KR3k0046_WYG_003-54b"/>
社侯臣屠耆堂太僕臣延年太常臣昌大司農臣延年宗<lb/>
正臣德少府臣樂成廷尉臣光執金吾臣延壽大鴻臚<lb/>
臣賢左馮翊臣廣明右扶風臣德長信少府臣嘉典屬<lb/>
國臣武京輔都尉臣廣漢司𨽻校尉臣辟兵諸吏文學<lb/>
光禄大夫臣遷臣畸臣吉臣賜臣管臣勝臣梁臣長幸<lb/>
臣夏侯勝太中大夫臣德臣卬昧死言皇太后陛下臣<lb/>
敞等頓首死罪天子所以永保宗廟總壹海内者以慈<lb/>
孝禮誼賞罰為本孝昭皇帝早弃天下亡嗣臣敞等議<lb/>
<pb n="KR3k0046_WYG_003-55a"/>
禮曰為人後者為之子也昌邑王宜嗣後遣宗正大鴻<lb/>
臚光禄大夫奉節使徵昌邑王典喪服斬縗亡悲哀之<lb/>
心廢禮誼居道上不素食使從官畧女子載衣車内所<lb/>
居傳舍始至謁見立為皇太子常私買雞豚以食受<lb/>
皇帝信璽行璽大行前就次發璽不封從官更持節引<lb/>
内昌邑從官騶宰官奴二百餘人常與居禁闥内敖戯<lb/>
自之符璽取節十六朝暮臨令從官更持節從為書曰<lb/>
皇帝問侍中君卿使中御府令髙昌奉黄金千斤賜君卿<lb/>
<pb n="KR3k0046_WYG_003-55b"/>
取十妻大行在前殿發樂府樂器引内昌邑樂人擊鼓<lb/>
歌吹作俳倡㑹下還上前殿擊鐘磬召内泰壹宗廟樂<lb/>
人輦道牟首鼓吹歌舞悉奏衆樂發長安厨三太牢具<lb/>
祠閣室中祀已與從官飲啗駕法駕皮軒鸞旗驅馳北<lb/>
宫桂宫弄彘鬭虎召皇太后御小馬車使官奴騎乘遊<lb/>
戲掖庭中與孝昭皇帝宫人蒙等淫亂詔掖庭令敢泄<lb/>
言要斬太后曰止為人臣子當悖亂如是邪王離席伏<lb/>
尚書令復讀曰取諸侯王列侯二千石綬及墨綬黄綬<lb/>
<pb n="KR3k0046_WYG_003-56a"/>
以并佩昌邑郎官者免奴變易節上黄旄以赤發御府<lb/>
金錢刀劒玉器采繒賞賜所與遊戲者與從官官奴夜<lb/>
飲湛沔於酒詔太官上乘輿食如故食監奏未釋服未<lb/>
可御故食復詔太官趣具無關食監太官不敢具即使<lb/>
從官出買雞豚詔殿門内以為常獨夜設九賔温室延<lb/>
見姊夫昌邑關内侯祖宗廟祠未舉為璽書使使者持<lb/>
節以三太牢祠昌邑哀王園廟稱嗣子皇帝受璽以來<lb/>
二十七日使者旁午持節詔諸官署徵發凡千一百二<lb/>
<pb n="KR3k0046_WYG_003-56b"/>
十七事文學光禄大夫夏侯勝等及侍中傅嘉數進諫<lb/>
以過失使人簿責勝縛嘉繫獄荒淫迷惑失帝王禮誼<lb/>
亂漢制度臣敞等數進諫不變更日以益甚恐危社稷<lb/>
天下不安臣敞等謹與愽士臣霸臣雋舍臣徳臣虞舍<lb/>
臣射臣倉議皆曰髙皇帝建功業為漢太祖孝文皇帝<lb/>
慈仁節儉為太宗今陛下嗣孝昭皇帝後行淫辟不軌<lb/>
詩云藉曰未知亦既抱子五辟之屬莫大不孝周襄王<lb/>
不能事母春秋曰天王出居于鄭繇不孝出之絶之於<lb/>
<pb n="KR3k0046_WYG_003-57a"/>
天下也宗廟重於君陛下未見命髙廟不可以承天序<lb/>
奉祖宗廟子萬姓當廢臣請有司御史大夫臣誼宗正<lb/>
臣德太常臣昌與太祝以一太牢具告祠高廟臣敞等<lb/>
昧死以聞皇太后詔曰可光令王起拜受詔王曰聞天<lb/>
子有爭臣七人雖亡道不失天下光曰皇太后詔廢安<lb/>
得天子迺即持其手解脫其璽組奉上太后扶王下殿<lb/>
出金馬門羣臣隨送王西面拜曰愚戇不任漢事起就<lb/>
乘輿副車大將軍光送至昌邑邸光謝曰王行自絶於<lb/>
<pb n="KR3k0046_WYG_003-57b"/>
天臣等駑怯不能殺身報徳臣寧負王不敢負社稷願<lb/>
王自愛臣長不復見左右光涕泣而去羣臣奏言古者<lb/>
廢放之人屛於逺方不及以政請徙王賀漢中房陵縣<lb/>
太后詔歸賀昌邑賜湯沐邑二千户昌邑羣臣坐亡輔<lb/>
導之誼陷王於惡光悉誅殺二百餘人出死號呼市中<lb/>
曰當斷不斷反受其亂光坐庭中㑹丞相以下議定所<lb/>
立廣陵王已前不用及燕剌王反誅其子不在議中近<lb/>
親唯有衞太子孫號皇曾孫在民間咸稱述焉光遂復<lb/>
<pb n="KR3k0046_WYG_003-58a"/>
與丞相敞等上奏曰禮曰人道親親故尊祖尊祖故敬<lb/>
宗太宗亡嗣擇支子孫賢者為嗣孝武皇帝曾孫病已<lb/>
武帝時有詔掖庭養視至今年十八師受詩論語孝經<lb/>
躬行節儉慈仁愛人可以嗣孝昭皇帝後奉承祖宗廟<lb/>
子萬姓臣昧死以聞皇太后詔曰可光遣宗正劉德至<lb/>
曾孫家尚冠里洗沐賜御衣太僕以軨獵車迎曾孫就<lb/>
齋宗正府入未央宫見皇太后封為陽武侯已而光奉<lb/>
上皇帝璽綬謁于髙廟是為孝宣皇帝<lb/>
<pb n="KR3k0046_WYG_003-58b"/>
梁冀忌質帝聰慧恐為後患遂令左右進鴆帝苦煩甚<lb/>
使促召李固固入前問陛下得患所由帝尚能言曰食<lb/>
煑餅令腹中悶得水尚可活時冀亦在側曰恐吐不可<lb/>
飲水語未絶而崩固伏尸號哭推舉侍醫冀慮其事泄<lb/>
大惡之因議立嗣固引司徒胡廣司空趙戒先與冀書<lb/>
曰天下不幸仍遭大憂皇太后聖德當朝攝統萬機明<lb/>
將軍體履忠孝憂存社稷而頻年之間國祚三絶今當<lb/>
皇帝天下重器誠知太后垂心將軍勞慮詳擇其人務<lb/>
<pb n="KR3k0046_WYG_003-59a"/>
存聖明然愚情眷眷竊獨有懷逺尋先世廢立舊儀近<lb/>
見國家踐阼前事未嘗不詢訪公卿廣求羣議今上應<lb/>
天心下合衆望且永初以來政事多謬地震宫廟彗星<lb/>
竟天誠是將軍用情之日傳曰以天下與人易為天下<lb/>
得人難昔昌邑之立昬亂日滋霍光憂愧發憤悔之折<lb/>
骨自非博陸忠勇延年奮發大漢之祀㡬將傾矣至憂<lb/>
至重可不熟慮悠悠萬事唯此為大國之興衰在此一<lb/>
舉冀得書乃召三公中二千石列侯大議所立固廣戒<lb/>
<pb n="KR3k0046_WYG_003-59b"/>
及大鴻臚杜喬皆以為清河王蒜明德著聞又屬最尊<lb/>
親宜立為嗣先是蠡吾侯志當取冀妹時在京師冀欲<lb/>
立之衆論既異憤憤不得意而未有以相奪中常侍曹<lb/>
騰等聞而夜往説冀曰將軍累世有椒房之親秉攝萬<lb/>
機賔客縱横多有過差清河王嚴明若果立則將軍受<lb/>
禍不久矣不如立蠡吾侯富貴可長保也冀然其言明<lb/>
日重㑹公卿冀意氣凶凶而言詞激切自胡廣趙戒以<lb/>
下莫不懾憚之皆曰惟大將軍令而固獨與杜喬堅守<lb/>
<pb n="KR3k0046_WYG_003-60a"/>
本議冀厲聲曰罷㑹固意既不從猶望衆心可立復以<lb/>
書勸冀愈激怒乃説太后先筞免固竟立蠡吾侯是為<lb/>
桓帝<lb/>
宋寧宗不豫史彌逺遣鄭清之往沂王府告貴誠以將<lb/>
立之意貴誠黙不應清之曰丞相以清之從遊久故使<lb/>
布腹心今不答一語則清之將何以答丞相貴誠始拱<lb/>
手徐言曰紹興老母在清之以告彌逺益相與嘆其不<lb/>
凡壬辰帝疾篤彌逺稱詔以貴誠為皇子改賜名昀授<lb/>
<pb n="KR3k0046_WYG_003-60b"/>
武泰軍節度使封成國公閏月丁酉帝崩彌逺遣皇后<lb/>
兄子谷石以廢立事白后后不可曰皇子竑先帝所立<lb/>
豈敢擅變谷等一夜七往返后終不許谷等乃拜泣曰<lb/>
内外軍民皆已歸心茍不立之禍變必生則楊氏無噍<lb/>
類矣后黙然良乆曰其人安在彌逺即於禁中遣快行<lb/>
宣昀令之曰今所宣是沂靖惠王府皇子非萬歳巷皇<lb/>
子茍誤則汝皆處斬皇子竑時聞帝崩䟦足以需宣召<lb/>
久而不至乃屬目墻壁間見快行過其府而不入疑焉<lb/>
<pb n="KR3k0046_WYG_003-61a"/>
已而擁一人徑過天暝不知為誰甚惑之昀入宫見后<lb/>
后拊其背曰汝今為吾子矣彌逺引盷至柩前舉哀畢<lb/>
然後召竑竑聞命即赴至則每過宫門禁衞拒其從者<lb/>
彌逺亦引竑至柩前舉哀畢引出惟殿帥夏震守之遂<lb/>
召百官立班聴遺制則引竑至舊班竑愕然曰今日之<lb/>
事我豈當仍在此班震紿之曰未宣制前當在此宣制<lb/>
後乃即位竑以為然己而遥見殿上燭影中有人在御<lb/>
座則盷已即位矣宣制畢閤門宣賛呼百官拜賀竑不<lb/>
<pb n="KR3k0046_WYG_003-61b"/>
肯拜震捽其首下拜遂稱遺詔以竑為開府儀同三司<lb/>
封濟陽郡王判寧國府尊楊皇后曰皇太后垂簾同聴<lb/>
政詔遵孝宗故事宫中自服三年喪尋進封竑為濟王<lb/>
出居湖州　史臣曰寧宗恭儉守文初年以舊學輔導<lb/>
之功召用宿儒引拔善類其政可觀中更韓侂胄内蓄<lb/>
羣姦指正為偽外挑强鄰流毒淮甸函首求成國體虧<lb/>
矣及史彌逺擅權幸帝耄荒竊弄威福至於皇儲國統<lb/>
亦得乘機伺間遂其廢立之私他可知也<lb/>
<pb n="KR3k0046_WYG_003-62a"/>
　　勸進<hi>四則</hi>
晉閔帝為劉曜所殺琅邪王睿在江南時劉琨在并州<lb/>
叚疋磾在冀州上表勸進　臣聞天生蒸民樹之以君所以<lb/>
對越天地司牧黎元聖帝明王鑒其若此知天地不可<lb/>
以乏饗故屈其身以奉之知蒸黎不可以無主故不得<lb/>
已而臨之社稷時難則戚藩定其傾郊廟或替則宗哲<lb/>
纂其祀所以𢎞振遐風式固萬世三五以降靡不由之<lb/>
伏惟髙祖宣皇帝肇基景命世祖武皇帝遂造區夏三<lb/>
<pb n="KR3k0046_WYG_003-62b"/>
葉重光四聖繼軌惠澤侔於有虞卜年過於周氏自元<lb/>
康以來艱禍繁興永嘉之際氛厲彌昏宸極失御登遐<lb/>
醜裔國家之危有若綴旒賴先后之徳宗廟之靈皇帝嗣<lb/>
建舊物克甄誕授欽明服膺聰哲玉質幼彰金聲夙振<lb/>
冢宰攝其綱百辟輔其治四海想中興之美羣生懷來<lb/>
蘇之望不圖天不悔禍大災薦臻國未忘難冦害尋興<lb/>
逆胡劉曜縱逸西都敢肆犬羊陵虐天邑臣等奉表使<lb/>
還仍承西朝以去年十一月不守主上幽刧復沈虜廷<lb/>
<pb n="KR3k0046_WYG_003-63a"/>
神器流離再辱荒逆臣每覽史籍觀之前代厄運之極<lb/>
古今未有茍在食土之毛含氣之類莫不叩心絶氣行<lb/>
號巷哭况臣等荷寵三世位厠鼎司承問震惶精爽飛<lb/>
越且悲且惋五情無主舉哀朔垂上下泣血臣聞昏明<lb/>
迭用否泰相濟天命未改厯數有歸或多難以固邦國<lb/>
或殷憂以啟聖明齊有無知之禍而小白為五伯之長<lb/>
晉有驪姬之難而重耳以主諸侯之盟社稷靡安必將<lb/>
有以扶其危黔首㡬絶必將有以繼其緒伏惟陛下𤣥<lb/>
<pb n="KR3k0046_WYG_003-63b"/>
德通於神明聖姿合於兩儀應命世之期紹千載之運<lb/>
夫符瑞之表天人有徵中興之兆圖䜟垂典自京畿隕<lb/>
喪九服崩離天下囂然無所歸懷雖有夏之遘夷羿宗<lb/>
姬之離犬戎蔑以過之陛下撫寧江左奄有舊呉柔服<lb/>
以德伐叛以刑抗明威以懾不類仗大順以肅宇内純<lb/>
化既敷則率土宅心義風既暢則遐方企踵百揆時序<lb/>
於上四門穆穆於下昔少康之隆夏訓以為美談宣王<lb/>
之興周詩以為休詠况茂勲格于皇天清輝光于四海<lb/>
<pb n="KR3k0046_WYG_003-64a"/>
蒼生顒然莫不欣戴聲教所加願為臣妾者哉且宣皇<lb/>
之𦙍唯有陛下億兆攸歸曾無與二天祚大晉必將有<lb/>
主主晉祀者非陛下而誰是以邇無異言逺無異望謳<lb/>
歌者無不吟詠徽猷獄訟者無不思于聖德天地之際<lb/>
既交華裔之情允洽一角之獸連理之木以為休徵者<lb/>
蓋有百數冠帶之倫要荒之衆不謀同辭者動以萬計<lb/>
是以臣等敢考天地之心因函夏之趣昧死以上尊號<lb/>
願陛下存舜禹至公之情狹巢由抗矯之節以社稷為<lb/>
<pb n="KR3k0046_WYG_003-64b"/>
務不以小行為先以黔首為憂不以克讓為事上以慰<lb/>
宗廟乃顧之懷下以釋普天傾首之望則所謂生繁華<lb/>
於枯荑育豐肌於朽骨神人獲安無不幸甚臣聞尊位<lb/>
不可久虛萬機不可久曠虛之一日則尊位以殆曠之<lb/>
浹旬則萬機以亂方今鍾百王之季當陽九之㑹狡冦<lb/>
窺窬伺國瑕隙齊民波蕩無所繫心安可以廢而不恤<lb/>
哉陛下雖欲逡巡其若宗廟何其若百姓何昔惠公虜<lb/>
秦晉國震駭吕郤之謀欲立子圉外以絶敵人之志内<lb/>
<pb n="KR3k0046_WYG_003-65a"/>
以固闔境之情故曰喪君有君羣臣輯睦好我者勸惡<lb/>
我者懼前事之不忘後代之元龜也陛下明並日月無<lb/>
幽不燭深謀逺猷出自胸懷不勝犬馬憂國之情遲覩<lb/>
人神開泰之路是以陳其乃誠布之執事臣等各忝守<lb/>
方任職在遐外不得陪列闕庭共覩盛禮踴躍之懷南<lb/>
望罔極<lb/>
任昉百辟勸進今上牋　近以朝命藴䇿冒奏丹誠奉<lb/>
被還命未蒙虛受縉紳顒顒深所未達蓋聞受金於府<lb/>
<pb n="KR3k0046_WYG_003-65b"/>
通人之𢎞致髙蹈海隅匹夫之小節是以履乘石而周<lb/>
公不以為疑增玉璜而太公不以為讓况世哲繼軌先<lb/>
德在民經綸草昧歎深微管加以朱方之役荆河是依<lb/>
班師振旅大造王室雖累繭救宋重胝存楚以今觀古<lb/>
曾何足云而惑甚盜鍾功疑不賞皇天后土不勝其酷<lb/>
是以玉馬駿奔表微子之去金版出地告龍逢之怨明<lb/>
公據鞍輟哭厲三軍之志獨居掩涕激義士之心故能<lb/>
使海若登祇罄圖效祉山戎孤竹束馬景從伐罪弔民<lb/>
<pb n="KR3k0046_WYG_003-66a"/>
一匡靖亂匪叨天功實勤濡足且明公本自諸生取樂<lb/>
名教道風素論坐鎮雅俗不習孫呉遘兹神武驅盡誅<lb/>
之氓濟必封之俗龜玉不毁誰之功歟獨為君子將使<lb/>
伊周何地某等不達通變實有愚誠不任悾欵悉心重<lb/>
謁㐲願時膺典冊式副民朢<lb/>
長安不守紀瞻王導入勸進帝不許瞻曰二帝失御宗<lb/>
廟虛廢神器去晉于今二載梓宫未殯人神失御陛下<lb/>
膺籙受圖特天所授使六合革面遐荒來庭宗廟既建<lb/>
<pb n="KR3k0046_WYG_003-66b"/>
神主復安億兆向風殊俗畢至若列宿之綰北極百川<lb/>
之歸巨海而猶欲守匹夫之謙非所以闡七廟隆中興<lb/>
也但國賊宜誅當以此屈己謝天下耳而欲逆天時違<lb/>
人事失地利三者一去雖復傾匡于將來豈得救祖宗<lb/>
之危急哉適時之宜萬端其可綱維大業者惟理與當<lb/>
晉祚屯否理盡于今促之則得可以隆中興之祚縱之<lb/>
則失所以資奸冦之權此所謂理也陛下身當厄運纂<lb/>
承帝緒顧望宗室誰復與讓當承大位此所謂當也四<lb/>
<pb n="KR3k0046_WYG_003-67a"/>
祖廓開宇宙大業如此今五都燔爇宗廟無主劉載竊<lb/>
弄神器于西北陛下方欲髙讓于東南此所謂揖讓而<lb/>
而救火也臣等區區尚所不許况大人與天地合德日<lb/>
月並明而可以失機後時哉帝猶不許使殿中將軍韓<lb/>
績徹去御座瞻叱績曰帝坐上應星宿敢有動者斬帝<lb/>
為改容及踐位拜侍中轉尚書諫諍多所匡益帝甚嘉<lb/>
其忠烈<lb/>
晉王拜奉朝請周嵩上疏　臣聞取天下者常以無事<lb/>
<pb n="KR3k0046_WYG_003-67b"/>
及其有事不足以取天下故古之王者必應天順時義<lb/>
全而后取讓成而後得是以享世長久重光萬載也今<lb/>
議者以殿下化流江漢澤被六州功濟蒼生欲推崇尊<lb/>
號臣謂今梓宫未反舊京未清義夫泣血士女震動宜<lb/>
深明周公之道先雪社稷大恥盡忠言嘉謀之助以時<lb/>
濟𢎞仁之功崇謙謙之美推後已之誠然後揖讓以謝<lb/>
天下誰敢不應誰敢不從由是忤㫖<lb/>
　經濟類編卷三<lb/>
</p>
<p>
</p>
  </div>
</body>
</text>
</TEI>
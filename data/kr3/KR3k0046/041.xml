<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷四十一</head> <lb/>
    <p>
<pb n="KR3k0046_WYG_041-1a"/>
欽定四庫全書<lb/>
　經濟類編卷四十一<lb/>
　　　　　　　　　　　明　馮琦馮瑗　撰<lb/>
　禮儀類三<lb/>
　　祭祀<hi>十一則</hi>
海鳥曰爰居止於魯東門之外三日臧文仲使國人祭<lb/>
之展禽曰越哉臧孫之為政也夫祀國之大節也而節<lb/>
政之所成也故慎制祀以為國典今無故而加典非政<lb/>
<pb n="KR3k0046_WYG_041-1b"/>
之宜也夫聖王之制祀也法施於民則祀之以死勤事<lb/>
則祀之以勞定國則祀之能禦大災則祀之能捍大患<lb/>
則祀之非是族也不在祀典昔烈山氏之有天下也其<lb/>
子曰柱能殖百榖百蔬夏之興也周棄繼之故祀以為<lb/>
稷共工氏之伯九有也其子曰后土能平九土故祀以<lb/>
為社黄帝能成命百物以明民共財顓頊能修之帝嚳<lb/>
能序三辰以固民堯能單均刑法以儀民舜勤民事而<lb/>
野死鯀鄣洪水而殛死禹能以徳修鯀之功契為司徒<lb/>
<pb n="KR3k0046_WYG_041-2a"/>
而民輯㝠勤其官而水死湯以寛治民而除其邪稷勤<lb/>
百榖而山死文王以文昭武王去民之穢故有虞氏禘<lb/>
黄帝而祖顓頊郊堯而宗舜夏后氏禘黄帝而祖顓頊<lb/>
郊鯀而宗禹商人禘嚳而祖契郊㝠而宗湯周人禘嚳<lb/>
而郊稷祖文王而宗武王幕能帥顓頊者也有虞氏報<lb/>
焉杼能帥禹者也夏后氏報焉上甲微能帥契者也商<lb/>
人報焉髙圉大王能帥稷者也周人報焉凡禘郊宗祖<lb/>
報此五者國之典祀加之以社稷山川之神皆有功烈<lb/>
<pb n="KR3k0046_WYG_041-2b"/>
於民者也及前哲令徳之人所以為明質也及天之三<lb/>
辰民所以瞻仰也及地之五行所以生殖也及九州名<lb/>
山川澤所以出財用也非是不在祀典今海鳥至已不<lb/>
知而祀之以為國典難以為仁且知矣夫仁者講功而<lb/>
知者處物無功而祀之非仁也不知而不問非知也今<lb/>
兹海其有災乎夫廣川之鳥獸恒知而避其災也是嵗<lb/>
也海多大風冬煗文仲聞栁下季之言曰信吾過也季<lb/>
子之言不可不法也使書以為三筴<lb/>
<pb n="KR3k0046_WYG_041-3a"/>
子路為季氏宰季氏祭逮闇而奠終日不足繼以燭雖有强<lb/>
力之容肅敬之心皆倦怠矣有司跛倚以臨祭其為不敬也<lb/>
大矣他日祭子路與焉室事交于户堂事當于階質明而<lb/>
始行事晏朝而徹孔子聞之曰孰謂由也而不知禮<lb/>
子貢觀於蜡孔子曰賜也樂乎對曰一國之人皆若狂<lb/>
賜未知其為樂也孔子曰百日之勞一日之樂一日之<lb/>
澤非爾所知也張而不弛文武弗能也弛而不張文武<lb/>
弗為也一張一弛文武之道也<lb/>
<pb n="KR3k0046_WYG_041-3b"/>
漢文帝増祀無祈詔　朕獲執犧牲珪幣以事上帝宗<lb/>
廟十四年于今歴日彌長以不敏不明而久撫臨天下<lb/>
朕甚自媿其廣増諸祀壇塲珪幣昔先王遠施不求其<lb/>
報望祀不祈其福右賢左戚先民後已至明之極也今<lb/>
吾聞祠官祝釐皆歸福於朕躬不為百姓朕甚愧之夫<lb/>
以朕之不徳而専鄉獨美其福百姓不與焉是重吾不<lb/>
徳也其令祠官致敬無有所祈<lb/>
晉哀帝以天文失度欲依尚書洪祀之制於太極前殿<lb/>
<pb n="KR3k0046_WYG_041-4a"/>
親執䖍肅兾以免咎使太常集博士草其制江逌上疏<lb/>
　臣尋史漢舊制萟文志劉向五行傳洪祀出於其中<lb/>
然自前代以來莫有用者其文唯説為祀而不載儀注<lb/>
此葢久遠不行之事非常人所叅挍按漢儀天子所親之<lb/>
祠惟宗廟而已祭天於雲陽祭地於汾隂在於别宫遥<lb/>
拜不詣壇所其餘羣祀之所必在幽静是以圓丘方澤<lb/>
列於郊野今若於承明之庭正殿之前設羣神之坐行<lb/>
躬親之禮凖之舊典有乖常式臣聞妖眚之發所以鑒<lb/>
<pb n="KR3k0046_WYG_041-4b"/>
悟時主故寅畏上通則宋災退度徳禮増修則殷道以<lb/>
隆此徃代之成驗不易之定理頃者星辰頗有變異陛<lb/>
下祇戒之誠達於天人在予之懼忘寢與食仰䖍𤣥象<lb/>
俯凝庶政嘉祥之應實在今日而猶乾乾夕惕思廣兹<lb/>
道誠實聖懷殷勤之至然洪祀有書無儀不行於世詢<lb/>
訪時學莫識其禮且其文曰洪祀大祀也陽曰神隂曰<lb/>
靈舉國相率而行祀順四時之序無令過差今按文而<lb/>
言皆漫而無適不可得詳若不詳而修其失不小帝不<lb/>
<pb n="KR3k0046_WYG_041-5a"/>
納　逌又上疏曰臣謹更思尋叅之時事今强戎據於<lb/>
關雍桀狄縱於河朔封豕四佚䖍劉神州長旌不卷鉦<lb/>
鼓日戒兵疲人困嵗無休已人事弊於下則七矅錯於<lb/>
上災沴之作固其宜然又頃者以來無乃大異彼月之<lb/>
蝕義見詩人星辰莫同載於五行故洪範不以為沴陛<lb/>
下今以晷度之失同之六沴引其輕變方之重𤯝求已<lb/>
篤於禹湯憂勤踰乎日昃將大祀以禮神祇傳曰外順<lb/>
天地時氣而祭其鬼神然則神必有號祀必有義按洪<lb/>
<pb n="KR3k0046_WYG_041-5b"/>
祀之文惟神靈大畧而無所祭之名稱舉國行祀而無<lb/>
貴賤之阻有赤黍之盛而無牲醴之奠儀法所用闕畧<lb/>
非一若率文而行則舉義皆閡有所施補則不統其原<lb/>
漢侍中盧植時之達學受法不究則不敢厝心誠以五<lb/>
行深遠神道幽昩探頥之求難以常思錯綜之理不可<lb/>
一數臣非至精孰能與此帝猶勑撰定逌又陳古義帝<lb/>
乃止<lb/>
暴風大雨震電建徳殿端門襄國市西門殺五人雹起<lb/>
<pb n="KR3k0046_WYG_041-6a"/>
西河介山大如雞子平地三尺洿下丈餘行人禽獸死<lb/>
者萬數歴太原樂平武鄉趙郡廣平鉅鹿千餘里樹木<lb/>
摧折禾稼蕩然石勒正服於東堂以問徐光曰歴代以<lb/>
來有斯災幾也光曰周漢魏晉皆有之雖天地之常事<lb/>
然明主未始不為變所以敬天之怒也去年禁寒食介<lb/>
推帝鄉之神也歴代所尊或者以為未宜替也一人吁<lb/>
嗟王道尚為之虧况羣神怨憾而不怒動上帝乎縱不<lb/>
能令天下同爾介山左右晉文之所封也宜任百姓奉<lb/>
<pb n="KR3k0046_WYG_041-6b"/>
之勒下書曰寒食既并州之舊風朕生其俗不能異也<lb/>
前者外議以子推諸侯之臣王者不應為忌故從其議<lb/>
儻或由之而致斯災乎子推雖朕鄉之神非法食者亦<lb/>
不得亂也尚書其促檢舊典定議以聞有司奏以子推<lb/>
歴代攸尊請普復寒食更為殖嘉樹立祠堂給户奉祀<lb/>
勒黄門郎韋諛駁曰按春秋藏氷失道隂氣發洩為雹<lb/>
自子推已前雹者復何所致此自隂陽乖錯所為耳且<lb/>
子推賢者曷為暴虐如此求之㝠趣必不然矣今雖為<lb/>
<pb n="KR3k0046_WYG_041-7a"/>
氷室懼所藏之氷不在固隂沍寒之地多皆山川之側<lb/>
氣洩為雹也以子推忠賢令綿介之間奉之為允于天<lb/>
下則不通矣勒從之於是遷氷室於重隂凝寒之所并<lb/>
州復寒食如初<lb/>
唐長孫無忌先代帝王及先聖先師議　謹按禮記祭<lb/>
法云聖王之制祀也法施於人則祀之以死勤事則祀<lb/>
之以勞定國則祀之能禦大災則祀之能捍大患則祀<lb/>
之又曰堯舜禹湯文武皆有勲烈於人及日月星辰人<lb/>
<pb n="KR3k0046_WYG_041-7b"/>
所瞻仰非此族也不在祀典凖此帝王合與日月同例<lb/>
恒加祭饗議在報功爰及隋代并遵斯典其漢高祖祭<lb/>
法無文但以前代迄今多行秦漢故事始皇無道所以<lb/>
棄之漢祖典章法垂於後自隋已上亦在祀例伏惟大<lb/>
唐稽古垂化網羅前典唯此一議咸秩未申今新禮及<lb/>
令無祭先代帝王之文今請聿遵故實修附禮令依舊<lb/>
三年一祭仍以仲春之月祭唐堯於平陽以契配祭虞<lb/>
舜於河東以咎繇配祭夏禹於安邑以伯益配祭殷湯<lb/>
<pb n="KR3k0046_WYG_041-8a"/>
於偃師以伊尹配祭周文王於酆以太公配祭周武王<lb/>
於鎬以周公召公配祭高祖於長陵以蕭何配又按新<lb/>
禮孔子為先聖顔回為先師又凖貞觀二十一年詔以<lb/>
孔子為先聖更添左丘明等二十二人與顔回俱配尼<lb/>
父於太學並為先師今據永徽令改用周公為先聖遂<lb/>
黜孔子為先師顔回丘明並為從祀謹按禮記云凡學<lb/>
春官釋奠於其先師鄭𤣥注云官謂詩書禮義之官也<lb/>
先師者若漢禮有高堂生樂有制氏詩有毛公書有伏<lb/>
<pb n="KR3k0046_WYG_041-8b"/>
生可以為師者又禮記云始立學釋奠於先聖鄭𤣥注<lb/>
云若周公孔子也據禮為定昭然自别聖則非周即孔<lb/>
師則偏善一經漢魏以來取舍各異顔回夫子互作先<lb/>
師周公宣公迭為先聖求其節文遞為得失所以貞觀<lb/>
之末親降綸言依禮記之明文配康成之奥説正夫子<lb/>
為先聖加衆儒為先儒永垂制於後昆革徃代之訛謬<lb/>
而今新令不詳制㫖輙事刋改遂違明詔但成王㓜年<lb/>
周公踐極制禮作樂功比帝王所以禹湯文武成王周<lb/>
<pb n="KR3k0046_WYG_041-9a"/>
公為六君子又説明王孝道乃述周公嚴配此即周公<lb/>
鴻業合同王者祀之仲尼生衰周之末極文喪之弊祖<lb/>
述堯舜憲章文武𢎞聖教於六經闡儒風於千代故孟<lb/>
軻稱生靈以來一人而已自漢以來奕葉封侯崇奉其<lb/>
聖迄於今日胡可降兹上哲貶乎先師且又丘明之徒<lb/>
見行其學貶為從祀亦無故事今請改令從詔於義為<lb/>
允其周公仍依别禮配饗武王<lb/>
顔師古功臣配饗議　竊以肅恭禋祀經邦彛訓追遠<lb/>
<pb n="KR3k0046_WYG_041-9b"/>
念功歴代鴻典故當立文定制適事從宜垂裕後昆永<lb/>
貽憲則聖王馭㝢𤣥化醇深錯綜遺文包括舊萟於穆<lb/>
清廟備孝饗於吉蠲股肱良哉豫銘常之配侑爰發明<lb/>
詔俾命率由秩宗致請博謀僚列淺聞寡見無足觀採<lb/>
但禮經殘闕年載遐深傳習各殊執見靡一爾雅説祀<lb/>
禘為大祭公羊議大事謂祫何休所釋又異鄭𤣥然皆<lb/>
一配之文曾無重祀之證是非衆論雖曰踳駁隆殺二<lb/>
端厥趣可睹謹按祫者合食禘乃禘祭禘小於祫理則<lb/>
<pb n="KR3k0046_WYG_041-10a"/>
非疑商書稱從與其大饗周禮著祭於大蒸是知小祀<lb/>
不及功臣其事又無可惑魏晉以降莫不通行中間雖<lb/>
經差失梁朝又以矯正有齊立號朝宗河朔周氏命歴<lb/>
卜食咸陽修定禮義皆有憑據同遵此典未嘗釐革今<lb/>
欲更改實謂非宜六經莫見斯文三雍不顯其跡悠悠<lb/>
之論蔑足云也且夫無豐於昵昔賢著誡黷則不敬祀<lb/>
典明文徒見異端假從臆説煩而非當於義無取又尋<lb/>
古之配祭皆在於冬據其時月益明非禘况乎臣之立<lb/>
<pb n="KR3k0046_WYG_041-10b"/>
功各因所奉饗祀之日從主升配禘之為祭自於本室<lb/>
廟未毁者不至太祖之庭君既不來而臣獨當祀列對<lb/>
揚尊極乃非所事豈非山河之誓務乎殷重霜露之感<lb/>
從於簡畧論情即理孰曰可安今請祫配功臣禘則不<lb/>
豫依經合義進退為允謹議<lb/>
李谿敬鬼神議　古人言敬鬼神之禮有禱祠祭祀皆<lb/>
所以立不刋之典而教人孝弟非謂能為禍福而求益<lb/>
則何以言祈福歟若然者則必知鬼神之所在矣不然<lb/>
<pb n="KR3k0046_WYG_041-11a"/>
則何以知其益邪且書稱帝堯命重黎絶地天通無有降<lb/>
格以言天神不降於地地人不姦於天各有其所自然<lb/>
不擾也左氏傳稱大禹鑄鼎象物使人知神姦莫能逢<lb/>
魑魅魍魎此亦言捍禦僻邪也今據史記列堯先禹後<lb/>
年代甚明若既使重黎能絶地天通則神人已不降格<lb/>
矣夏禹何所加益而鑄鼎邪若禹非妄作實欲知神姦<lb/>
則是重黎不能絶天地之通矣研斯二説將為妄則列<lb/>
之經史以為實則甚相悖今不知鬼神尚在域中邪為<lb/>
<pb n="KR3k0046_WYG_041-11b"/>
前聖所遏絶而不通也有無之間果未可詳辨以為果<lb/>
有邪則宣尼固當語神而不拒子路問事也以為果無<lb/>
邪則丕山不若之逢不列於史策既千里著論亦無復<lb/>
也自此已徃或謂之有或謂之無竟無定止有無尚未<lb/>
知而君子敬之豈足求益邪然道固若是矣道斯在豈<lb/>
必徼福而後為哉若徼福而後為則是内懷詐偽曲謟<lb/>
之心非不愧於屋漏也今江東委巷之禮祠夏禹蜀人<lb/>
則祠先主與武侯祈祝徼福昩亦甚矣且夏之後桀奔<lb/>
<pb n="KR3k0046_WYG_041-12a"/>
南巢蜀之後主靣縛於成都茍有神禹先主武侯之靈<lb/>
何不救也豈有未能救其骨肉子孫而愛他人乎推而<lb/>
考之則鬼神未必能專為利害也設令能害盈福謙饗<lb/>
於克誠亦惟徳所動吉凶由人而已豈變化所為哉易<lb/>
曰小人不見利不勸不威不懲若以鬼神未能福人而<lb/>
無敬是不見利不勸也未能禍人而無懼是不威不懲<lb/>
也可以君子而同於小人乎是故敬而無失匪有他也<lb/>
禁滛祀勵疏怠匪求益也茍有前聖之典籍在則禱祠<lb/>
<pb n="KR3k0046_WYG_041-12b"/>
祈福亦設教論道而已故君子敬順而勿疑<lb/>
栁宗元朝日説　栁子為御史主祀事將朝日其寮問<lb/>
曰古之名曰朝日而已今而曰祀朝日何也余曰古之<lb/>
記者則朝拜之云也今而加祀焉者則朝旦之云也今<lb/>
之所云非也問者曰以夕而偶諸朝或者今之是乎余<lb/>
曰夕之名則朝拜之偶也古者旦見曰朝暮見曰夕故<lb/>
詩曰邦君諸侯莫肯朝夕左氏傳曰百官承事朝而不<lb/>
夕禮記曰日入而夕又曰朝不廢朝夕不廢夕晉侯將<lb/>
<pb n="KR3k0046_WYG_041-13a"/>
殺豎襄叔向夕楚子之留乾谿右尹子革夕齊之亂子<lb/>
我夕趙文子礱其椽張老夕智襄子為室美士茁<lb/>
夕皆暮見也漢儀夕則兩郎向𤨏闈拜謂之夕郎<lb/>
亦出是名也故曰大采朝日小采夕月又曰春朝<lb/>
朝日秋夕夕月若是其類足矣又加祀焉盖不學<lb/>
者為之也寮曰欲子之書其說吾将施於世可乎余<lb/>
從之<lb/>
宋鄭褒原祭說　先王之設祭祀所以禮天地而事<lb/>
<pb n="KR3k0046_WYG_041-13b"/>
祖宗報本而反始貴誠而尚徳也尊有異制牲幣<lb/>
有異數上可以兼下下不可以僣上王者繼天為<lb/>
子故郊以饗帝孝以承業廟以祀先諸侯守土地<lb/>
之官宗廟之外得以祭境内之名山大川卿大夫而<lb/>
下臣於人無敢越祭祖禰而已是以神不臨非祭人<lb/>
不祀非鬼季孫旅於泰山孔子非之謂冉有曰汝弗<lb/>
能救與不獨非於季氏而又罪於其臣楚昭王疾卜<lb/>
曰河為祟其大夫請禱之王曰余雖不徳河非獲罪<lb/>
<pb n="KR3k0046_WYG_041-14a"/>
言非其地故也遂不祭孔子美之曰楚子其知大<lb/>
道乎今之世道士之教則曰天地神祗祭之則獲<lb/>
福延年矣浮圖之教則曰天地神祇祭之則獲福<lb/>
延年矣人心懼禍而樂福聞其説誰能拒之川奔<lb/>
而壑赴自庶民而上嵗或一祭或再祭或三四而不<lb/>
止焉祀典之設因民事非為已也有天下然後祭泰<lb/>
山有土地然後祭山川敢有僣擬罪不細矣法寛<lb/>
而不禁斯可懼也棄民而為已如可求之彼秦漢<lb/>
<pb n="KR3k0046_WYG_041-14b"/>
之君殫四海之産勤於神僊其卒有獲乎彼為<lb/>
天子不由先王之禮而從道士之説神猶不享<lb/>
况庻民而上僣於禮而誣於神神其臨哉其傳<lb/>
萌拆於秦枝蔓於晉宋齊梁之間迨今百千<lb/>
嵗根深蒂固牢不可㧞世之人習熟於聞見為<lb/>
之而不思今聞有正其説必以為狂惑之人嗚呼<lb/>
祭法壞矣曰如之何而止之曰不以法理其無可奈<lb/>
何<lb/>
<pb n="KR3k0046_WYG_041-15a"/>
　　廵幸<hi>六則</hi>
劉向修文篇　天子曰廵狩諸侯曰述職廵狩者廵其<lb/>
所守也述職者述其所職也春省耕助不給也秋省歛<lb/>
助不足也天子五年一廵狩歲二月東廵狩至於東嶽<lb/>
柴而望祀山川見諸侯問百年者命太師陳詩以觀民<lb/>
風命市納賈以觀民之所好惡志滛好僻者命典禮考<lb/>
時月定日同律禮樂制度衣服正之山川神祇有不舉<lb/>
者為不敬不敬者君黜以爵宗廟有不順者為不孝不<lb/>
<pb n="KR3k0046_WYG_041-15b"/>
孝者君削其地有功澤於民者然後加地入其境土地<lb/>
辟除敬老尊賢則有慶益其地入其境土地荒穢遺老<lb/>
失賢掊克在位則有讓削其地一不朝者削其爵再不<lb/>
朝者黜其地三不朝者以六師移之歲五月南廵狩至<lb/>
於南嶽如東廵狩之禮歲八月至于西嶽如南廵狩之<lb/>
禮歲十一月北廵狩至于北嶽如西廵狩之禮歸格于<lb/>
祖禰用特隋焬帝西廵河右出臨津關陳兵講武將撃<lb/>
吐谷渾可汗伏允帥衆保覆袁川帝分命内史元夀等<lb/>
<pb n="KR3k0046_WYG_041-16a"/>
圍之伏允遁去遣其名王詐稱伏允保車我真<lb/>
山詔大將軍張定和光禄大夫梁黙等追討皆<lb/>
為所殺獨衛尉卿劉權出伊吾至青海虜獲千<lb/>
餘口追奔至伏俟城而還初帝嘗謂給事郎蔡<lb/>
徴曰自古天子有廵狩之禮而江東諸帝多傅<lb/>
脂粉坐深宫不與百姓相見此何理也及將西<lb/>
廵命裴矩説髙昌王麴伯雅及伊吾吐屯設等<lb/>
㗖以厚利召使入朝至是至燕支山伯雅吐屯<lb/>
<pb n="KR3k0046_WYG_041-16b"/>
設等及西域二十七國謁于道左帝復令武威<lb/>
張掖士女盛飾縱觀以示中國之盛車服不鮮<lb/>
者郡縣督課之吐屯設獻地數千里帝大悦置<lb/>
西海河源鄯善且末等郡讁天下罪人為戍卒<lb/>
以守之命劉權鎮河源郡積石鎮大開屯田捍<lb/>
禦吐谷渾以通西域之路進裴矩銀青光禄大<lb/>
夫是時天下凡有郡一百九十縣一千二百五<lb/>
十五户八百九十萬有竒東西九千三百里南<lb/>
<pb n="KR3k0046_WYG_041-17a"/>
北萬四千八百一十五里隋氏之盛極於此矣<lb/>
自西京及西北諸郡皆轉輸塞外嵗鉅億計或<lb/>
遇㓂鈔死亡不達郡縣皆徴破其家由是百姓<lb/>
失業西方先困矣初伏允使其子順来朝帝留<lb/>
不遣至是伏允敗走帝立順為可汗遣之不果<lb/>
入而還<lb/>
唐太廟四室壞明皇將幸東都以問宋璟蘇頲<lb/>
對曰陛下三年之制未終遽爾行幸恐未契天<lb/>
<pb n="KR3k0046_WYG_041-17b"/>
心災異為戒願且停車駕又問姚崇對曰太廟屋材皆<lb/>
苻堅時物嵗乆杇腐而壞適與行期相㑹何足異也明<lb/>
皇大喜從之禇無量上言隋文帝富有天下遷都之日<lb/>
豈取苻氏舊材以立太廟乎此特䛕臣之言耳願陛下<lb/>
克謹天戒納忠諫逺謟䛕明皇弗聴<lb/>
穆宗將幸華清宫宰相帥兩省供奉官詣延英門三上<lb/>
表切諫且言如此臣軰當扈從求靣對皆不聴諫官伏<lb/>
門下至暮乃退未明穆宗自複道出城幸華清宫獨公<lb/>
<pb n="KR3k0046_WYG_041-18a"/>
主駙馬中尉神策六軍使帥禁兵千餘人扈從晡時還<lb/>
宫<lb/>
敬宗游幸無常昵比羣小浙西觀察使李徳裕獻丹扆<lb/>
六箴六曰防㣲以諷輕出游幸畧曰亂臣猖獗非可遽<lb/>
數𤣥服莫辨觸瑟始仆栢谷㣲行豺豕塞路睹貎獻餐<lb/>
斯可戒懼敬宗優詔答之<lb/>
敬宗欲幸驪山温湯僕射李絳諫議大夫張仲方等屢<lb/>
諫不聴拾遺張權輿伏紫宸殿下叩頭諫極言驪山之<lb/>
<pb n="KR3k0046_WYG_041-18b"/>
凶敬宗曰我宜一徃以驗彼言幸温湯即日還宫謂左<lb/>
右曰彼叩頭者之言安足信哉又欲幸東都宰相及朝<lb/>
臣諫者甚衆皆不聴決意必行已令度支員外郎盧貞<lb/>
按視修東都宫闕及道中行宫裴度從容言曰國家本<lb/>
設兩都以備廵幸自多難以来兹事遂廢今宫闕營壘<lb/>
百司廨舎率已荒弛陛下儻欲行幸宜命有司嵗月間<lb/>
徐加完葺然後可徃敬宗曰從来言事者皆云不當徃<lb/>
如卿所言不徃亦可<lb/>
<pb n="KR3k0046_WYG_041-19a"/>
　　籍田<hi>二則</hi>
周宣王即位不籍千畆虢文公諫曰不可夫民之<lb/>
大事在農上帝命之粢盛於是乎出民之蕃庻於<lb/>
是乎生事之共給於是乎在和協輯睦於是乎興<lb/>
財用蕃殖於是乎始敦龎純固於是乎成是故稷<lb/>
為大官古者大史順時[瓜*見]土陽癉憤盈土氣震發<lb/>
農祥晨正日月底於天廟土乃脉發先時九日大<lb/>
史告稷曰自今至於初吉陽氣俱烝土膏其動弗<lb/>
<pb n="KR3k0046_WYG_041-19b"/>
震弗渝脉其滿𤯝榖乃不殖稷以告王曰史帥陽<lb/>
官以命我司事曰距今九日土其俱動王其祗祓<lb/>
監農不易王乃使司徒咸戒公卿百吏庶民司空<lb/>
除壇於籍命農大夫咸戒農用先時五日瞽告有<lb/>
協風至王即齊宫百官御事各即其齊三日王乃<lb/>
淳濯饗醴及期鬰人薦鬯犧人薦醴王祼鬯饗醴<lb/>
乃行百吏庶民畢從及籍后稷監之膳夫農正陳<lb/>
籍禮大史贊王王敬從之王耕一墢班三之庶人<lb/>
<pb n="KR3k0046_WYG_041-20a"/>
終於千畆其后稷省功大史監之司徒省民大師<lb/>
監之畢宰夫陳饗膳宰監之膳夫贊王王歆大牢<lb/>
班嘗之庶人終食是日也瞽師音官以省風土廩<lb/>
於籍東南鍾而藏之而時布之於農稷則徧戒百<lb/>
姓紀農協功曰隂陽分布震雷出滯土不備墾辟<lb/>
在司㓂乃命其旅曰狥農師一之農正再之后稷<lb/>
三之司空四之司徒五之大保六之大師七之大<lb/>
史八之宗伯九之王則大狥耨穫亦如之民用莫<lb/>
<pb n="KR3k0046_WYG_041-20b"/>
不震動恪恭於農修其疆畔日服其鎛不解於時<lb/>
財用不乏民用和同是時也王事唯農是務無有<lb/>
求利於其官以干農功三時務農而一時講武故<lb/>
征則有威守則有財若是乃能媚於神而和於民<lb/>
矣則享祀時至而布施優裕也今天子欲修先王<lb/>
之緒而棄其大功匱神之祀而困民之財將何以<lb/>
求福用民王弗聴三十九年戰於千畆王師敗績<lb/>
於姜氏之戎<lb/>
<pb n="KR3k0046_WYG_041-21a"/>
漢黄瓊行籍田禮疏　自古聖帝哲王莫不敬<lb/>
恭明祀増致福祥故必躬郊廟之禮親籍田之<lb/>
勤以先群萌率勸農功昔周宣不籍千畆虢文<lb/>
公以為大譏卒有姜戎之難終損中興之名竊<lb/>
見陛下遵稽古之鴻業體䖍肅以應天順時奉<lb/>
元懷柔百神朝夕觸塵埃於道路晝暮聆庶政<lb/>
以恤人雖詩詠成湯之不怠遑書美文王之不<lb/>
暇食誠不能加今廟祀適闋而祈榖潔齋之事<lb/>
<pb n="KR3k0046_WYG_041-21b"/>
近在明日臣恐左右之心不欲屢動聖躬以為<lb/>
親耕之禮可得而廢臣聞先王制典籍田有日<lb/>
司徒咸戒司空除壇先時五日有協風之應王<lb/>
即齋宫饗醴載耒誠重之也自癸巳年以来仍<lb/>
然西北風甘澤不集寒凉尚結而迎春於東<lb/>
郊既不躬親先農之禮所宜自勉以逆和氣<lb/>
以致時風易經有云君子自强不息斯其道<lb/>
也<lb/>
<pb n="KR3k0046_WYG_041-22a"/>
　　明堂月令<hi>十四則</hi>
漢魏相明堂月令疏　臣相幸得備員奉職不修不能<lb/>
宣廣教化隂陽未和災害未息咎在臣等臣聞易曰天<lb/>
地以順動故日月不過四時不忒聖王以順動故刑罰<lb/>
清而民服天地變化必繇隂陽隂陽之分以日為紀日<lb/>
冬夏至則八風之序立萬物之性成各有常職不得相<lb/>
干東方之卦不可以治西方南方之卦不可以治北方<lb/>
春興兊治則饑秋興震治則華冬興離治則泄夏興坎<lb/>
<pb n="KR3k0046_WYG_041-22b"/>
治則雹明王謹於尊天慎於養人故立羲和之官以乗<lb/>
四時節授民事君動静以道奉順隂陽則日月光明風<lb/>
雨時節寒暑調和三者得敘則災害不生五穀熟絲麻<lb/>
遂草木茂鳥獸蕃民不夭疾衣食有餘若是則君尊民<lb/>
説上下亡怨政教不違禮讓可興夫風雨不時則傷農<lb/>
桑農桑傷則民饑寒饑寒在身則亡亷耻冦賊姦宄所<lb/>
繇生也臣愚以為隂陽者王事之本羣生之命自古聖<lb/>
賢未有不繇者也天子之義必純取法天地而觀於先聖<lb/>
<pb n="KR3k0046_WYG_041-23a"/>
高皇帝所述書天子所服第入曰大謁者臣章受詔長<lb/>
樂宫曰令羣臣議天子所服以安治天下相國臣何御<lb/>
史大夫臣昌謹與將軍臣陵太子太傅臣通等議春夏<lb/>
秋冬天子所服當法天地之數中得人和故自天子王<lb/>
侯有土之君下及兆民能法天地順四時以治國家身<lb/>
亡禍殃年夀永究是奉宗廟安天下之大禮也臣請法<lb/>
之中謁者趙堯舉春李舜舉夏兒湯舉秋貢禹舉冬四<lb/>
人各職一時大謁者襄章奏制曰可孝文皇帝時以二<lb/>
<pb n="KR3k0046_WYG_041-23b"/>
月施恩惠於天下賜孝弟力田及罷軍卒祠死事者頗<lb/>
非時節御史大夫鼂錯時為太子家令奏言其狀臣相<lb/>
伏念陛下恩澤甚厚然而災氣未息竊恐詔令有未合<lb/>
當時者也願陛下選明經通知隂陽者四人各主一時<lb/>
時至明言所職以和隂陽天下幸甚<lb/>
陳寵上章帝疏　夫冬至之節陽氣始萌故十一月有<lb/>
蘭射干芸荔之應時令曰諸生蕩安形體天以為正周<lb/>
以為春十二月陽氣上通雉雊雞乳地以為正殷以為<lb/>
<pb n="KR3k0046_WYG_041-24a"/>
春十三月陽氣已至天地已交萬物皆出蟄蟲始振人<lb/>
以為正夏以為春三微成著以通三統也周以天元殷<lb/>
以地元夏以人元若以此時行刑則殷周歲首皆當流<lb/>
血不合人心不稽天意月令曰孟冬之月趣獄刑無留<lb/>
罪明大刑畢在立冬也又仲冬之月身欲寧事欲靜若<lb/>
以降威怒不可謂寧若以行大刑不可謂靜議者咸曰<lb/>
旱之所由咎在改律臣以為殷周斷獄不以三微而化<lb/>
致康平無有災害自元和以前皆用三冬而水旱之異<lb/>
<pb n="KR3k0046_WYG_041-24b"/>
徃徃為患由此言之災害自為他應不以改律秦為虐<lb/>
政四時行刑聖漢初興改從簡易蕭何草律季秋論囚<lb/>
俱避立春之月而不計天地之正二王之春實頗有違<lb/>
陛下探幽析微允執其中革百載之失建永年之功上<lb/>
有迎承之敬下有奉微之惠稽春秋之文當月令之意<lb/>
聖功美業不宜中疑<lb/>
蔡邕明堂月令論　明堂者天子太廟所以宗嗣其祖<lb/>
以配上帝者也夏后氏曰世室殷人曰重屋周人曰明<lb/>
<pb n="KR3k0046_WYG_041-25a"/>
堂東曰靑陽南曰明堂西曰總章北曰𤣥堂中央曰太<lb/>
室易曰離也者明也南方之卦也聖人南靣而聴天下<lb/>
鄉明而治人君之位莫正於此焉故雖有五名而主以<lb/>
明堂其正中皆曰太廟謹承天順時之令昭令徳宗廟<lb/>
之禮明前功百辟之勞起養老敬長之意顯教㓜誨穉<lb/>
之學朝諸侯選造士於其中以明制度生者乘其能而<lb/>
死者論其功而祭故為大教之宫而四學者具焉官司<lb/>
備焉譬如北辰居其所而衆星拱之萬象翼之政教之<lb/>
<pb n="KR3k0046_WYG_041-25b"/>
所由生專變化之所由來明一統也故言明堂之大義<lb/>
深也取其宗祀之清貎則曰清廟取其政室之貎則曰<lb/>
太廟取其尊崇矣則曰太室取其堂則曰明堂取其四<lb/>
門之學則曰太學取其四靣周水圓如壁則曰辟雍異<lb/>
名而同事其實一也春秋因魯取宋之姦賂則顯之太<lb/>
廟以明聖主建清廟明堂之義經曰取郜大鼎于宋戊<lb/>
申納于太廟傳曰非禮也人君者將昭徳塞違故昭令<lb/>
徳以示子孫是清廟茅屋昭其儉也夫徳儉而有度升<lb/>
<pb n="KR3k0046_WYG_041-26a"/>
降而有數文物以紀之聲明以發之以照臨百官百官<lb/>
於是乎戒懼而不敢易紀律所以明大教也以周清廟<lb/>
論曰魯太廟皆明堂也魯禘祀周公於太廟明堂猶周<lb/>
宗祀文王於清廟明堂也禮記檀弓曰王齋禘於清廟<lb/>
明堂也孝經曰宗祀文王於明堂禮記明堂位曰太廟<lb/>
天子曰明堂又曰成王㓜弱周公踐天子位以治天下<lb/>
朝諸侯於明堂制禮作樂頒度量而天下大服成王以<lb/>
周公為有勳勞於天下命魯公世世禘祀周公於太廟<lb/>
<pb n="KR3k0046_WYG_041-26b"/>
以天子之禮升歌清廟下管象舞所以廣魯於天下也<lb/>
取周清廟之歌歌於魯太廟明魯之太廟猶周之清廟<lb/>
也皆所以昭文王周公之徳以示子孫也易傳太初篇<lb/>
曰天子旦入東學晝入南學暮入西學太學在中央天<lb/>
子所自學也禮記傳保篇曰帝入東學上親而貴仁入<lb/>
西學上賢而貴徳入南學上齒而貴信入北學上貴而<lb/>
尊爵入太學承師而問道與易傳同魏文侯孝經傳曰<lb/>
太學者中學明堂之位也禮記古大明堂之禮曰膳夫<lb/>
<pb n="KR3k0046_WYG_041-27a"/>
是相禮日中出南闈見九侯反問子相日側居西闈視<lb/>
五國之事日入出北闈視帝節猷爾視曰宫中之門謂<lb/>
之闈王居明堂之禮又别隂陽門東南稱門西北稱闈<lb/>
故周官有門闈之學師氏教以三徳守王門保氏教以<lb/>
六萟守王闈然則師氏居東門南門保氏居西門北門<lb/>
也督掌教國子與易傳保傅王居明堂之禮叅詳發明<lb/>
為學四焉文王世子篇曰凡大合樂則遂養老天子至<lb/>
乃命有司行事與秩節祭先聖先師焉始之養也適東<lb/>
<pb n="KR3k0046_WYG_041-27b"/>
序釋奠於先老遂設三老五更之席位言教學始之於<lb/>
養由東方歲始也又春夏學干戈秋冬學羽旄皆習於<lb/>
東序凡祭養老乞言語之禮皆小樂正詔之於東序又<lb/>
曰大司成論説在東序然則學皆在東序之堂也學者<lb/>
聚焉故稱詔太學仲夏之月令祀百辟卿士之有徳於<lb/>
民者禮記太學志曰禮士大夫學於聖人善人祭於明<lb/>
堂其無位祭於太學禮記昭穆篇曰祀先賢於西學所<lb/>
以教諸侯之徳也即所以顯行國禮之處也太學明堂<lb/>
<pb n="KR3k0046_WYG_041-28a"/>
之東序也皆以明堂辟雍之内月令記曰明堂者所以<lb/>
明天地統萬物明堂上通於天象曰辰故下十二宫象<lb/>
星辰也水環四周言王者動作法天地徳廣及四海方<lb/>
此水也禮記盛徳篇曰明堂九室以茅蓋屋上圓下方<lb/>
此水名曰辟雍王制曰天子出征執有罪反釋奠於學<lb/>
以訊馘告樂記曰武王伐殷薦俘馘於京太室詩魯頌<lb/>
云矯矯虎臣在泮獻馘京鎬京也太室辟雍之中明堂<lb/>
太室與諸侯泮宫俱獻馘也即王制所謂以訊馘告者<lb/>
<pb n="KR3k0046_WYG_041-28b"/>
也禮記曰祀乎明堂所以教諸侯之孝也孝經曰孝弟<lb/>
之至通於神明光於四海詩云自西自東自南自北無<lb/>
思不服言行孝者則曰明堂行悌者則曰太學故孝經<lb/>
合以為一義而引鎬京之詩以明之凡此皆明堂太室<lb/>
辟雍太學事通文合之義也其制度之數各有所依堂<lb/>
方百四十四尺坤之策也屋圜屋徑二百一十六尺乾<lb/>
之策也太廟明堂方三十六丈通天屋徑九尺隂陽九<lb/>
六之變且圜蓋方載六九之道也八闥以象八卦九室<lb/>
<pb n="KR3k0046_WYG_041-29a"/>
以象九州十二室以應辰三十六户七十二牖以四尺<lb/>
八牖乘九室之數也户皆外設而不閉示天下不藏也<lb/>
通天屋高八十一尺黄鍾九九之實也二十八柱列於<lb/>
四方亦七宿之象也堂高三丈以應三統四鄉五色者<lb/>
象其行升廣二十四氣也四周以水象四海王者之大<lb/>
禮也月令篇名曰因天時制人事天子發號施令命神<lb/>
受職每月異禮故謂之月令所以順隂陽奉四時効氣<lb/>
物以王政也成法備各從時月藏之明堂所以示承祖<lb/>
<pb n="KR3k0046_WYG_041-29b"/>
考神明而明不敢泄瀆之義故以明堂冠以名月令其<lb/>
篇自天地定位有其象聖帝明君也世有詔襲葢以成<lb/>
大業非一代之事也易正月之卦曰其經曰王用饗於<lb/>
帝吉孟春令曰乃擇元日祈穀於上帝顓頊歴衛曰天<lb/>
元正月己巳朔日立春日月俱起於太廟營室五度月<lb/>
令孟春之月日在營室建堯典曰乃命羲和欽若昊天<lb/>
歴象日月星辰敬授人時令曰乃命太史守典司天星<lb/>
辰之行易曰不利為冦利用禦冦令曰兵戎不起不可<lb/>
<pb n="KR3k0046_WYG_041-30a"/>
從我始書曰歲二月同律度量衡中春令日夜分則同<lb/>
度量鈞衡石凡此皆於大厯唐政其類不可稱戴禮夏<lb/>
小正傳曰隂陽生物之後王事之次則夏之月令也殷<lb/>
人無文及周而備文義所説傳衍深逺宜周公之所著<lb/>
也官號職司與周官合周書七十二篇而月令第五十<lb/>
三古者諸侯朝正天子受月令以歸而藏諸廟中天子<lb/>
藏之於明堂也每月告朔朝廟出而行之周室既衰諸<lb/>
侯怠於禮魯文公廢告朔而朝仲尼書譏之經曰閏月<lb/>
<pb n="KR3k0046_WYG_041-30b"/>
不告朔猶朝於廟刺舍大禮而狥小儀自是告朔遂闕<lb/>
而徒用其羊子貢非廢其令而請去之仲尼曰賜也爾<lb/>
愛其羊我愛其禮庶明王復興之君人者昭而明之稽<lb/>
而用之耳無逆聴令無逆政所以臻乎大順隂陽和平<lb/>
穀豐太平給符瑞至由此而已秦相吕不韋著書取月<lb/>
令為記號淮南王安亦以取為第四篇政名曰持則故<lb/>
偏見之徒或云月令吕不韋作或曰淮南皆非也<lb/>
唐魏徵明堂議　稽諸詁訓叅以舊圖其上圓下方複<lb/>
<pb n="KR3k0046_WYG_041-31a"/>
廟重屋百慮一致異軫同歸洎當塗膺籙未遑斯禮典<lb/>
午聿興無所取則裴頠以諸儒持論異端蠭起是非舛<lb/>
互靡所適從遂乃以人廢言止為一殿宋齊即仍其舊<lb/>
梁陳遵而不改雖嚴配有所祭享不匱求之典則道實<lb/>
未𢎞夫孝因心生禮縁情立心不可極故備物以表其<lb/>
誠情無以盡故飾宫以廣其敬宣尼美嘆意在兹乎臣<lb/>
等親奉徳音令叅大議思竭塵露微増山海凡聖人有<lb/>
作義重隨時萬物斯睹事資通變若據蔡邕之説則至<lb/>
<pb n="KR3k0046_WYG_041-31b"/>
理失於文繁若依裴頠所為則大體傷於質畧求之情<lb/>
理未允厥中今之所議非無用舍請為五室重屋上圓<lb/>
下方既體有則象又事多故實下室備布政之居上堂<lb/>
為祭天之所人神不雜禮亦宜之其高下廣袤之䂓几<lb/>
筵尺丈之制則並隨時立法因事制宜自我而作何必<lb/>
師古廓千載之疑議為百王之懿範不使泰山之下惟<lb/>
聞黄帝之法汶水之上獨稱漢武之圖則通乎神明庶<lb/>
幾可俟子來經始成之不日<lb/>
<pb n="KR3k0046_WYG_041-32a"/>
顔師古議　明堂之制爰自古昔求之簡牘全文莫睹<lb/>
肇起黄帝降及唐虞彌歴夏殷迄于周代各立名號别<lb/>
創䂓摹衆説舛駮互執所見巨儒碩學莫有詳通斐然<lb/>
成章不知裁斷䆒其指要實布政之宫也徒以戰國縱<lb/>
衡典籍廢棄暴秦酷烈經禮湮亡今之所存傳記雜説<lb/>
用為凖的理實蕪昩然周書之叙明堂紀其四靣則有<lb/>
應門雉門據此一堂固是王者之常居耳其青陽總章<lb/>
𤣥堂太廟及左个右个與四時之次相用則路寢之義<lb/>
<pb n="KR3k0046_WYG_041-32b"/>
足為明證文王居明堂之篇載𢃄以弓韣禮于禖下九<lb/>
門磔攘以禦疾疫置梁除道以利農夫令國有酒以合<lb/>
三族凡一事等皆合月令之文觀其所為皆在路寢者<lb/>
也戴禮昔周公朝諸侯于明堂之位天子負斧扆南嚮<lb/>
而立明堂也者明諸侯之尊也周官又云周人明堂度<lb/>
九尺之筵東西九筵堂一筵據其制度即大寢也亦曰<lb/>
黄帝曰合宫有虞氏曰總章殷曰陽館周曰明堂斯皆<lb/>
路寢之徵知非别處大戴所説初有近郊之言復稱文<lb/>
<pb n="KR3k0046_WYG_041-33a"/>
王之廟進退無據自為矛盾原夫負扆受朝常居出入<lb/>
既在臯庫之内亦何云於郊野哉孝經傳云在國之陽<lb/>
又無里數漢武有懷創造詢於縉紳言論紛然終無定<lb/>
據乃立于汶水之上而宗祀焉明其不拘遠近亦無方<lb/>
靣孝成之代表行城南雖有其文厥功靡立平帝元始<lb/>
四年大議營創孔牢等乃以為明堂辟雍太學一實三<lb/>
名金裒等又稱經傳無文不能分别同異中興之後蔡<lb/>
邕作論復云明堂太廟一物二名鄭𤣥則在國之陽三<lb/>
<pb n="KR3k0046_WYG_041-33b"/>
里之外七里之内景已之地頴客釋例亦云明堂太廟<lb/>
凡有七名其體一也茍立同異競為巧説並出自胷懷<lb/>
曽無師祖審夫功成作樂治定制禮草創從宜質文遞<lb/>
變旌旗冠冕今古不同律度權衡前後不一隨時之義<lb/>
斷可知矣假如周公舊章猶當擇其可否宣尼彛則尚<lb/>
或補其闕漏况鄭氏臆説淳于謏聞匪異守株何殊膠<lb/>
柱昔漢謹封禪博召諸生則乖戾多端事乃依違累載<lb/>
惟倪寛先覺獻奏昌言獨斷之於天子於是詔制始下<lb/>
<pb n="KR3k0046_WYG_041-34a"/>
決策施行詔列辟之鴻明成天下之壯觀今既時和歲<lb/>
稔俗阜萌安兆庶子來鈎繩庀具揆景置臬良其㑹也<lb/>
愚謂不出墉雉邇接宫闥實允事宜諒無所惑但當上<lb/>
遵天㫖祇奉徳音作皇代之明堂永貽範於來葉區區<lb/>
碎議皆畧而不論<lb/>
陳貞節議　臣等竊聞明堂之建其所從來遠矣天垂<lb/>
象聖人則之蒿柱茅詹之䂓上圓下方之制考之大數<lb/>
不踰三七之間定之方中必居景已之地者豈非得房<lb/>
<pb n="KR3k0046_WYG_041-34b"/>
心布政之所當太微上帝之宫乎故仰協俯從正名定<lb/>
位人神不雜各司其序則嘉應響至保合太和焉漢氏<lb/>
承秦經籍道息旁求堙墜詳據難明孝武初議立明堂<lb/>
於長安城南遭竇太后不好儒術事乃中廢孝成之代<lb/>
又欲立於城南議其制度莫之能決至孝平元始四年<lb/>
始創造於南郊以申嚴配光武中興元年立於國城之<lb/>
南自魏晉迄於梁朝雖䂓制或殊而所居之地恒取景<lb/>
已者斯葢百王不易之道也高祖天皇大帝纂承平之<lb/>
<pb n="KR3k0046_WYG_041-35a"/>
運崇朴素之風四夷來賔九有咸乂永徽三年詔禮官<lb/>
學士議明堂制度羣儒紛競各執異端久之不決因而<lb/>
遂止何也非謂財不足力不堪也將以周孔既遥禮經<lb/>
且紊事不師古或爽天心難用作程神不孚祐者也則<lb/>
天太后總禁闈之政籍軒臺之威屬皇室中圯之期躡<lb/>
和熹從權之制以為乾元大殿承慶小寢當正陽亭午<lb/>
之地實先聖聴斷之宫表順端闈儲精營室爰從朝饗<lb/>
未始臨御乃起工徒挽令推覆既毁之後雷聲隱然衆<lb/>
<pb n="KR3k0046_WYG_041-35b"/>
庶聞之或以為神靈感動之象也於是増土木之麗因<lb/>
府庫之饒南街北闕建天樞大儀之制乾元遺趾興重<lb/>
閣層樓之業烟熖蔽日梁柱排雲人斯告勞天實貽誡<lb/>
煨燼甫邇遽加修復况乎地殊景己未答靈心跡匪膺<lb/>
期乃申嚴配事昩彛典神不昭格此其不可者一也又<lb/>
明堂之制木不鏤土不文今體式乖宜違經紊禮雕鑴<lb/>
所及窮侈極麗此其不可者二也高明爽塏事資䖍敬<lb/>
宻邇宫掖何以祈天人神雜擾不可放物此其不可者<lb/>
<pb n="KR3k0046_WYG_041-36a"/>
三也况兩京上都萬方取則而天子闕當陽之位聴政<lb/>
居便殿之中職司其憂豈容沈黙當須審巧歴之計擇<lb/>
繁省之宜不便者量事改修可因者隨宜適用削彼明<lb/>
堂之號克復乾元之名則當宁無偏人識其舊矣<lb/>
孔𤣥義郊丘明堂等嚴配議　謹按孝經云孝莫大於<lb/>
嚴父嚴父莫大於配天既言莫大於配天明配尊大之<lb/>
天昊天是也物莫大於天推父比天與之相配行孝之<lb/>
大莫大於此以明尊之極也又易曰先王以作樂崇徳<lb/>
<pb n="KR3k0046_WYG_041-36b"/>
殷薦之上帝以配祖考鄭𤣥注上帝天帝也故知昊天<lb/>
之祭合祖考並配請奉太宗文武聖皇帝高宗天皇大<lb/>
帝配昊天上帝於圜丘義符孝經周易之文也神堯皇<lb/>
帝肇基王業應天順人配感帝於南郊義符大傳之文<lb/>
也又按祭法云祖文王而宗武王祖始也宗尊也所以<lb/>
名祭為尊始者明一祭之中有此二義又孝經云宗祀<lb/>
文王於明堂文王言祖而云宗者亦是通武王之義故<lb/>
知明堂之祭祀以祖考請奉太宗文武聖皇帝髙宗天<lb/>
<pb n="KR3k0046_WYG_041-37a"/>
皇大帝配祭於明堂義符周易及祭法之文也<lb/>
沈伯儀議　謹按禮有虞氏禘黄帝而郊嚳祖顓頊而<lb/>
宗堯夏后氏亦禘黄帝而郊鯀祖顓頊而宗禹殷人禘<lb/>
嚳而郊㝠祖契而宗湯周人禘嚳而郊稷祖文王而宗<lb/>
武王鄭𤣥注云禘郊祖宗謂祭祀以配食也禘謂祭昊<lb/>
天於圜丘祭上帝於南郊曰郊祭五帝五神於明堂曰<lb/>
祖宗伏尋嚴配之文於此最為詳備虞夏則退顓頊而<lb/>
郊嚳殷人則舍契而取㝠去取既差前後乖次則禮之<lb/>
<pb n="KR3k0046_WYG_041-37b"/>
序莫尚於周禘嚳郊稷不聞於二主明堂宗祀始兼以<lb/>
兩配成王以文王武王父子殊别文王為父上主五帝<lb/>
武王對父下配五神孝經曰嚴父莫大於配天則周公<lb/>
其人也昔者周公宗祀文王於明堂以配上帝不言嚴<lb/>
父武王以配天則武王雖在明堂理未齊於配祭既稱<lb/>
宗祀義獨主於尊嚴雖同兩祭終為一主故孝經緯曰<lb/>
后稷為天地主文王為五帝宗也必若一神兩祭便則<lb/>
五祭十祠薦獻蘋蘩禮虧於數此則神無二主之道禮<lb/>
<pb n="KR3k0046_WYG_041-38a"/>
宗一配之義竊尋貞觀永徽共遵專配顯配之後始創<lb/>
兼尊必以順古而行實謂從周為美高祖神堯皇帝請<lb/>
配圜丘方丘太宗文武聖皇帝請配南郊北郊高宗天<lb/>
皇大帝徳邁九皇功開萬寓制禮作樂告禪升中率土<lb/>
共休普天同類竊惟莫大之孝理當總配五天<lb/>
元萬頃議　伏惟高祖神堯皇帝鑿乾構象闢宇開基<lb/>
太宗文武聖皇帝紹統披元循機闡極高宗天皇上帝<lb/>
𢎞祖宗之大業廓文武之宏䂓三聖重光千年復旦神<lb/>
<pb n="KR3k0046_WYG_041-38b"/>
功睿徳罄圖牒而難稱盛烈鴻猷超千秋而莫擬豈徒<lb/>
錙銖堯舜糠粃殷周而已哉謹按見行禮昊天上帝等<lb/>
祠五所咸奉高祖神堯皇帝太宗文武聖皇帝兼配今<lb/>
議者引祭法周易孝經之文雖近稽古之辭殊失因心<lb/>
之㫖但子之事父臣之事君孝以承志忠以順美竊惟<lb/>
兼配之禮特禀先聖之懷爰取訓于通䂓遂申情于大<lb/>
孝詩云昊天有成命二后受之易曰殷薦之上帝以配<lb/>
祖考敬尋厥㫖本合斯義今若遠摭遺文近乖成典拘<lb/>
<pb n="KR3k0046_WYG_041-39a"/>
常不變守滯莫遷便是臣黜于君遽易郊丘之位下非<lb/>
于上靡遵弓劍之心豈所以申太后哀感之誠狥皇帝<lb/>
孝思之德慎終追遠良謂非宜嚴父配天寜當若是伏<lb/>
據見行禮高祖神堯皇帝太宗文武聖皇帝今既先配<lb/>
五祠理當依舊無改高宗天皇大帝齊尊耀魄等䆳含<lb/>
樞闡三葉之宏謨開萬代之鴻業重䂓疊矩在功烈而<lb/>
無差享地郊天豈祠配之有别請奉高宗天皇大帝歴<lb/>
配五祠以申典禮<lb/>
<pb n="KR3k0046_WYG_041-39b"/>
明堂大饗議　謹按明堂大饗惟祀五方帝故月令季<lb/>
秋令云是月也大饗帝則典禮所云大饗不問卜鄭𤣥<lb/>
注云謂偏祭五帝于明堂莫適卜是也又按祭法云祖<lb/>
文王而宗武王鄭𤣥注云祭五帝五神於明堂曰祖宗<lb/>
故孝經曰宗祀文王于明堂以配上帝據此諸文明堂<lb/>
正禮唯祀五帝配以祖宗及五帝五官神等自外餘神<lb/>
並不合預伏惟陛下追遠情深崇禮志切故于明堂饗<lb/>
祀加昊天上帝皇地祗重之以先帝先后配饗此乃補<lb/>
<pb n="KR3k0046_WYG_041-40a"/>
前王之闕典𢎞嚴配之䖍誠徃以神都郊壇未建乃于<lb/>
明堂之下廣祭衆神葢義出權時非不刋之禮也謹按<lb/>
禮經其内官中官等五嶽四瀆諸神並合從祀于二至<lb/>
明堂總奠事乃不經然則宗祀配天之親雜與小神同<lb/>
薦于嚴配之道理有不安望請每歲元旦惟祀天地大<lb/>
神配以帝后其五嶽以下請依禮於冬夏二至從祀方<lb/>
丘圜丘庶不煩黷<lb/>
閭仁諝明堂告朔議　臣等謹按經史正文無天子每<lb/>
<pb n="KR3k0046_WYG_041-40b"/>
月告朔之事唯禮記玉藻云天子聴朔於南門之外周<lb/>
禮天官太宰正月之吉布政於邦國都鄙于寳注云周<lb/>
正建子之月吉朔日也此即玉藻之聴朔矣今嵗首元<lb/>
旦于通天宫受朝讀時令布政事京官九品以上諸州朝<lb/>
集使等咸列於庭北則聴朔之事畢而合於周禮玉藻<lb/>
之文矣而鄭𤣥注云玉藻聴朔以頒制月令有五帝五<lb/>
官之事遂云凡聴朔必特牲告其時帝及其神配以文<lb/>
王武王此鄭注之誤也故漢魏至今莫之適用按月令<lb/>
<pb n="KR3k0046_WYG_041-41a"/>
云其帝太昊其神勾芒者謂之宣布時令告示下人其<lb/>
令祠云其帝其神耳所以為敬授之文欲使人奉其時<lb/>
而務其業每月有令故謂之月令非謂天子每月朔日<lb/>
以配祖帝而祭告之其每月告朔者諸侯之禮也故春<lb/>
秋左氏傳曰公既視朔遂登觀臺又鄭注論語曰禮人<lb/>
君每月告朔于廟有祭謂之朝饗魯自文公始不視朔<lb/>
是諸侯之禮明矣今王者行之非所聞也按鄭所謂告<lb/>
其帝者即太昊等五人帝其神者即重黎等五行官雖<lb/>
<pb n="KR3k0046_WYG_041-41b"/>
並功施于人列在祀典庶天子每月拜祭告朔之文臣<lb/>
等謹檢禮論及三禮義宗江都集禮貞觀禮顯慶禮及<lb/>
祠令並無天子每月告朔之事若以為代無明堂故無<lb/>
其告朔之禮則江都集禮貞觀禮顯慶禮及祠令著祀<lb/>
五方上帝于明堂即孝經宗祀文王于明堂也此則無<lb/>
明堂而著其饗祭何為告朔獨闕其文若以為有明堂<lb/>
即令告朔則周秦有明堂而經典正文並無天子每月<lb/>
告朔之事臣等詳求今古博考載籍既無其禮不可習<lb/>
<pb n="KR3k0046_WYG_041-42a"/>
非望請停每歲一月告朔之祭其文以正國經竊以天<lb/>
子之尊而用諸侯之禮非所謂頒告朔令諸侯使奉而<lb/>
行之之義也<lb/>
王方慶議　謹按明堂天子布政之宫也葢所以明天<lb/>
氣統萬物動法於兩儀徳被於四海者也夏曰世室殷<lb/>
曰重屋姬曰明堂此三代之名也明堂天子太廟所以<lb/>
宗祀其祖以配上帝東曰青陽南曰明堂西曰總章北<lb/>
曰𤣥堂中曰太室雖有五名而以明堂太廟為主漢代<lb/>
<pb n="KR3k0046_WYG_041-42b"/>
達學通儒咸以明堂太廟為一漢左中郎將蔡邕立議<lb/>
亦以為然取其宗祀則謂之清廟取其正室則謂之大<lb/>
室取其向陽則謂之明堂取其建學則謂之太學取其<lb/>
圜水則謂之辟雍異名而同事古之制也天子以孟春<lb/>
正月上辛日於郊總校受十二月之政還藏于祖廟月<lb/>
取一政班於明堂諸侯以孟春之月朝於天子受十二<lb/>
月之政藏於祖廟月取一政而行之葢所以和隂陽順<lb/>
天道也如此則禍亂不作災害不生矣故仲尼美而稱<lb/>
<pb n="KR3k0046_WYG_041-43a"/>
之曰明王之以孝理天下也人君以其禮告廟則謂之<lb/>
告朔聴視此月之政則謂之視朔亦曰聴朔雖有三名<lb/>
其實一也今禮官議稱按經史正文無天子每月告朔<lb/>
之事者臣議按春秋文公十年閏十月不告朔榖梁傳<lb/>
云閏附月之餘日天子不以告朔左氏傳曰閏月不告<lb/>
朔非禮也閏以正時時以作事事以厚生生人之道於<lb/>
是乎在矣不告閏朔棄時政也臣據此文則天子閏月<lb/>
亦告朔矣寧有他月而廢其禮者乎博考經籍其文甚<lb/>
<pb n="KR3k0046_WYG_041-43b"/>
著何以明之周禮太史職云頒告朔於邦國閏月告王<lb/>
居門終月又禮記玉藻云閏月則闔門左扉立於其中<lb/>
並是天子閏月而行告朔之事也禮官又稱玉藻天子<lb/>
聴朔於南門之外周禮天官太宰正月之吉布政於邦<lb/>
國都鄙于寳注云周正建子之月吉日也此即玉藻之<lb/>
聴朔矣今每歲首元旦通天宫受朝讀時令布政事京<lb/>
官九品以上諸州朝集使等咸列於庭此聴朔之禮畢<lb/>
而合於周禮玉藻之文矣禮論及三禮義宗江都集禮<lb/>
<pb n="KR3k0046_WYG_041-44a"/>
貞觀禮顯慶禮及祠令並無王者告朔之事者臣謹按<lb/>
玉藻云𤣥冕而朝日於東門之外聴朔於南門之外鄭<lb/>
𤣥注云朝日春分之時也東門皆謂國門也明堂皆在<lb/>
國之陽每月就其時之堂而聴朔焉卒事反宿於路寢<lb/>
凡聴朔必以特牲告其時帝及其神配以文王武王臣<lb/>
謂今歲元旦通天宫受朝及時令及布政自是古禮孟<lb/>
春上辛總校受十二月之政藏於祖廟之禮耳而月取<lb/>
一政頒於明堂其義昭然猶未行也即如禮官所言遂<lb/>
<pb n="KR3k0046_WYG_041-44b"/>
闕其事臣又按禮記月令天子每月居青陽明堂總章<lb/>
𤣥堂即是每月告朔之事先儒言舊説天子行事一年<lb/>
十八度入明堂大饗一問卜一入也每月告朔十二入<lb/>
也四時迎氣四入也巡狩之年一入也今禮官立議惟<lb/>
歲首一入耳與先儒既異在臣不敢用鄭𤣥云凡聴朔<lb/>
告其帝臣愚以為告其朔之時明五方上帝之一帝也<lb/>
春則靈威仰夏則赤熛怒秋則白招矩冬則叶光紀季<lb/>
月則含樞紐也並以始祖而配之焉人帝及神列在祀<lb/>
<pb n="KR3k0046_WYG_041-45a"/>
典亦於其月而饗祭之魯自文公始不視朔子貢見其<lb/>
禮廢欲去其羊孔子以羊存猶可議其禮羊亡其禮遂<lb/>
廢故云爾愛其羊我愛其禮也漢承秦滅學庶事草創<lb/>
明堂辟雍其制遂闕武帝封禪始建明堂於太山既不<lb/>
立於京師所以無告朔之事至平帝元始中王莽輔政<lb/>
庶幾復古乃建明堂辟雍為禘祫祭於明堂諸侯王列<lb/>
侯宗子子弟九百餘人助祭畢皆益户賜爵及金帛増<lb/>
秩補吏各有差漢未喪亂尚得其禮爰至後漢祀典仍<lb/>
<pb n="KR3k0046_WYG_041-45b"/>
存明帝郊祀五帝於明堂以光武配祭牲各一犢奏樂<lb/>
如南郊董卓西移記載烟滅告朔之禮於此而墜暨於<lb/>
晉末戎馬生郊禮樂衣冠掃地總盡告朔之禮於此而<lb/>
墜暨於元帝過江是稱狼狽禮樂制度南遷葢寡彛典<lb/>
殘闕無復舊章軍國所資臨事議定既闕明堂寧論告<lb/>
朔宋朝何承天纂集其文以為禮樂雖加編次事則闕<lb/>
如梁代崔靈恩撰三禮義宗但捃摭前儒因循故事而<lb/>
已隋大業中煬帝命學士撰江都集禮只抄撮禮論更<lb/>
<pb n="KR3k0046_WYG_041-46a"/>
無異文貞觀顯慶禮及祠令不言告朔者葢為歴代不<lb/>
傳所以其文遂闕各有由緒不足依據今禮官引為明<lb/>
證在臣誠寔有疑陛下肇建明堂聿遵古典告朔之禮<lb/>
猶闕舊章欽若稽古應須補葺若每月聴政於一堂事<lb/>
亦煩數孟月視朔恐不可廢<lb/>
張齊賢議　禮官狀云經史正文無天子每月告朔之<lb/>
事者謹按榖梁傳曰閏月天子不以告朔是知他月天<lb/>
子告朔矣又按左氏傳以魯侯不告朔為棄時政也則<lb/>
<pb n="KR3k0046_WYG_041-46b"/>
諸侯雖閏月亦告朔矣又按周禮太史職頒告朔于邦<lb/>
國之中禮記玉藻天子聴朔於南門之外皆有閏月居<lb/>
門之事是天子亦以閏月告朔矣非是天子不告而諸<lb/>
侯亦告也榖梁子去聖尚近雖閏月告朔之義與左氏<lb/>
不同然皆以天子諸侯每月當行告朔之事兩禮之設<lb/>
其文甚著不可謂經史無正文也又禮官狀以周禮天<lb/>
官太宰職曰正月之吉始和布治于邦國都鄙乃懸象<lb/>
法於象魏使萬人觀之浹日而斂之即是謂禮記玉藻<lb/>
<pb n="KR3k0046_WYG_041-47a"/>
之聴朔因此遂謂王者唯以歲首元旦一告朔此説非<lb/>
也何者太宰所云布治于邦國都鄙者布其所掌太宰<lb/>
之典也故地官司徒職則布教典春官宗伯職則布禮<lb/>
典夏官司馬職則布政典秋官司冦職則布刑典唯冬<lb/>
官司空職亡以五官之職言之則其職亦當布事典也<lb/>
此乃六官各以正月之吉宣布其職之典非告朔也于<lb/>
寳之注以經所云正月之吉者即是正月之朔日也故<lb/>
解云吉是朔日也今云告朔日者即傳寫之誤不可據<lb/>
<pb n="KR3k0046_WYG_041-47b"/>
以為説也又禮官狀云每月告朔者諸侯之禮故云左<lb/>
氏傳云既視朔遂登觀臺今王者行之非所聞也又云<lb/>
以天子之尊而用諸侯之禮非所謂頒告朔令諸侯使<lb/>
奉而行之謂此大謬也何者左氏所言視朔者猶玉藻<lb/>
之聴朔也今禮官據左氏有魯侯行視朔之禮即謂諸<lb/>
侯每月當告朔玉藻亦有天子行聴朔之禮又有閏月<lb/>
王居門之事即天子唯歲首一告朔何其一取而一舍<lb/>
也又孝經云昔者明王事父孝故事天明又云明王以<lb/>
<pb n="KR3k0046_WYG_041-48a"/>
孝理天下豈有王者設教使諸侯尊祖告朔而天子不<lb/>
告也非所謂以明事神訓人事君之義又禮官狀云鄭<lb/>
所謂告其時帝者即大皥等五人帝此又非也何者鄭<lb/>
注唯言告其時帝及其神配以文王武王不指言天帝<lb/>
人帝但天帝人帝並配五方時帝之言包天人矣但以<lb/>
文王武王作配則是並告天帝人帝諸侯受朔於天子<lb/>
故但於祖廟告而受行之天子受朔於上天理宜於明<lb/>
堂告其時之天帝人帝而配以祖考也故玉藻疏載賀<lb/>
<pb n="KR3k0046_WYG_041-48b"/>
瑒義亦以時帝為靈威仰等五天帝且聖人為能饗帝<lb/>
孝子為能饗親今若但告人帝則聖人之道未備非所<lb/>
謂能饗也又禮官狀云若天子每月朔旦告祭然後頒<lb/>
行之則諸侯安得受而藏之告而行之是明太宰以歲<lb/>
首宣布一歲之令太史從而頒之今既頒矣政既行矣<lb/>
而王猶日月告朔復欲何所宣布者春官太子職云頒<lb/>
告於邦國是總頒一歲之朔於天下諸侯故諸侯得受<lb/>
而藏之告而行之而王猶日月告朔頒之於官府都鄙<lb/>
<pb n="KR3k0046_WYG_041-49a"/>
也此謂畿内彼謂畿外事不相關也又禮官狀云漢魏<lb/>
至今莫之用者秦人滅學經典不存漢高馬上得之未<lb/>
能備禮自魏以下喪亂𢎞多豈可以漢魏廢禮欲使朝<lb/>
廷法之也又禮官狀云禮論等及祠令並無天子每月<lb/>
告朔之禮崔靈恩三禮義宗廟祭服義亦載天子視朔<lb/>
之服不可言無也又貞觀顯慶禮及祠令非徒無天子<lb/>
每月告朔之文亦無天子嵗首告朔之事今禮官何以<lb/>
言天子嵗首一告朔乎借矛擊楯昭然易了每月告朔<lb/>
<pb n="KR3k0046_WYG_041-49b"/>
在禮不疑尊祖配天於義為得若乃創制垂統損益舊<lb/>
章或欲每月聴政或欲孟月視朔此則斷在宸極事關<lb/>
執政固非羣議所得叅詳<lb/>
宋范祖禹明堂議　伏見明堂大禮已在散齋恭惟仁<lb/>
宗皇帝若稽古典斷以聖意自皇祐二年始制明堂之<lb/>
禮先詔有司乘輿服御務從簡儉無枉勞費御撰樂曲<lb/>
舞名服靴袍御崇政殿閲試雅樂如行禮之次又於禁<lb/>
中靴袍親書明堂及明堂之門二牓將近祀日霖雨不<lb/>
<pb n="KR3k0046_WYG_041-50a"/>
止仁宗禁中齋禱極於恭䖍應禱開霽天日清潤風和<lb/>
氣協祀前之夕即罷警嚴仁宗每詣神座行禮畢鞠躬<lb/>
却行須盡褥位方改步移嚮以示肅恭之至又令侍臣<lb/>
徧諭獻官及進幣徹爼豆悉安徐謹嚴無怠遽失恭質<lb/>
明禮畢比之他時行禮加數刻之緩御樓宣赦畢降詔<lb/>
中書門下止絶請託應内降恩澤及原減罪犯者不得<lb/>
施行仁宗欽崇禋祀布昭明徳傳之萬世大畧如此英<lb/>
宗神宗聖孝遵承皆極嚴敬今陛下嗣位五載再舉宗<lb/>
<pb n="KR3k0046_WYG_041-50b"/>
祀上帝顧饗神考配侑國之大事莫重於此惟陛下囚<lb/>
盡誠敬法則祖宗則神天降祉群生蒙福夫齋者所以<lb/>
致其精明之徳孔子之所慎者齋齋必有專一精潔之<lb/>
誠乃可以交於神禮之言齋曰心不茍慮必依於道手<lb/>
足不茍動必依於禮古之君子其齋如此齋三日必見<lb/>
其所祭者誠之至也夫惟致齋肅恭然後動容周旋無<lb/>
不中禮曰皇天無親克敬惟親鬼神無常享享于克誠<lb/>
夫皇天惟親至敬鬼神惟享至誠天人之交相去不遠<lb/>
<pb n="KR3k0046_WYG_041-51a"/>
惟誠與敬可以感通陛下躬行于上則百官有司莫敢<lb/>
不祇肅于下經曰聖人之徳無以加于孝惟陛下恭䖍<lb/>
祀事以教天下之孝使群臣萬國瞻望盛徳休光臣不<lb/>
勝拳拳之愚<lb/>
　<lb/>
　<lb/>
　<lb/>
　<lb/>
<pb n="KR3k0046_WYG_041-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷七十八</head> <lb/>
    <p>
<pb n="KR3k0046_WYG_078-1a"/>
欽定四庫全書<lb/>
　經濟類編卷七十八<lb/>
　　　　　　　　　　　明　馮琦馮瑗　撰<lb/>
　天類四<lb/>
　　災異<hi>二</hi>　<hi>五十九則</hi>
漢宣帝地震詔　蓋災異者天地之戒也朕承洪業奉<lb/>
宗廟託于士民之上未能和羣生乃者地震北海琅邪<lb/>
壞祖宗廟朕甚懼焉丞相御史其與列侯中二千石博<lb/>
<pb n="KR3k0046_WYG_078-1b"/>
聞經學之士有以應變輔朕之不逮毋有所諱令三輔<lb/>
太常内郡國舉賢良方正各一人律令有可蠲除以安<lb/>
百姓條奏被地震壞敗甚者勿收租賦大赦天下<lb/>
元帝日食求直言詔　蓋聞明王在上忠賢布列則羣<lb/>
生和樂方外䝉澤今朕晻于大道夙夜憂勤不通其理<lb/>
靡瞻不眩靡聽不惑是以政令多還民心未得邪説空<lb/>
進事亡成功此天下所著聞也公卿大夫好惡不同或<lb/>
緣姦作邪侵削細民元元安所歸命哉乃六月晦日有<lb/>
<pb n="KR3k0046_WYG_078-2a"/>
食之詩不云乎今此下民亦孔之哀自今以來公卿大<lb/>
夫其勉思天戒慎身修永以輔朕之不逮直言盡意無<lb/>
有所諱<lb/>
光武日食詔　吾德薄不明寇賊為害彊弱相陵元元<lb/>
失所詩云日月告凶不用其行永念厥咎内疚于心其<lb/>
勑公卿舉賢良公正各一人百僚並上封事無有隠諱<lb/>
有司修職務遵法度<lb/>
地震詔　日者地震南陽尤甚夫地者任物至重静而<lb/>
<pb n="KR3k0046_WYG_078-2b"/>
不動者也而今震裂咎在君上鬼神不順無德災殃將<lb/>
及吏民朕甚懼焉其令南陽勿輸今年田租芻稿遣謁<lb/>
者案行其死罪繫囚在戊辰以前減死罪一等徒皆弛<lb/>
解鉗衣絲絮賜郡中居民壓死者棺錢人三千其口賦<lb/>
逋稅而廬宅尤破壞者勿收責吏民死亡或在壞垣毁<lb/>
屋之下而家羸弱不能收拾者其以見錢榖取傭為尋<lb/>
求之<lb/>
明帝引咎詔　朕以無德奉承大業而下貽人怨上動<lb/>
<pb n="KR3k0046_WYG_078-3a"/>
三光日食之變其災尤大春秋圖䜟所為至譴永思厥<lb/>
咎在予一人羣司勉修職事極言無諱又曰羣僚所言<lb/>
皆朕之過人寃不能理吏黠不能禁而輕用人力繕修<lb/>
宫宇出入無節喜怒過差昔應門失守闗雎刺世飛蓬<lb/>
隨風微子所歎永覽前戒竦然兢懼徒恐薄德乆而致<lb/>
怠耳<lb/>
章帝地震詔　朕以無德奉承大業夙夜慄慄不敢荒<lb/>
寜而災異仍見與政相應朕既不明涉道日寡又選舉<lb/>
<pb n="KR3k0046_WYG_078-3b"/>
乖實俗吏傷人官職耗亂刑罰不中可不憂與昔仲弓<lb/>
季氏之家臣子游武城之小宰孔子猶誨以賢才問以<lb/>
得人明政無大小以得人為本夫鄉舉里選必累功勞<lb/>
今刺史守相不明真偽茂才孝廉歲以百數既非能顯<lb/>
而當授之政事甚無謂也每尋前世舉人貢士或起甽<lb/>
畆不繫閥閱敷奏以言則文章可採明試以功則政有<lb/>
異迹文質彬彬朕甚嘉之其令太傅三公中二千石二<lb/>
千石郡國守相舉賢良方正能直言極諫之士各一人<lb/>
<pb n="KR3k0046_WYG_078-4a"/>
鄭興日食上光武䟽　春秋以天反時為災地反物為<lb/>
妖人反德為亂亂則妖災生往年以來謫咎連見意者<lb/>
執事頗有闕焉案春秋昭公十七年夏六月甲戌朔日<lb/>
有食之傳曰日過分而未至三辰有災于是百官降物<lb/>
君不舉避移時樂用皷祝用幣史用辭今孟夏純乾用<lb/>
事隂氣未作其災尤重夫國無善政則讁見日月變咎<lb/>
之來不可不慎其要在因人之心擇人處用也堯知鯀<lb/>
不可用而用之者是屈己之明因人之心也齊桓反政<lb/>
<pb n="KR3k0046_WYG_078-4b"/>
而相管仲晉文歸國而任郄縠者是不私其私擇人處<lb/>
位也今公卿大夫多舉漁陽太守郭伋可為大司空而<lb/>
不以時定道路流言咸曰朝廷欲用功臣功臣用則人<lb/>
位謬矣願陛下上師唐虞下覽齊晉以成屈己従衆之<lb/>
德以濟羣臣讓善之功夫日月交會數應在朔而頃年<lb/>
日食每多在晦先時而合皆月行疾也日君象而月臣<lb/>
象君亢急則臣下促廹故行疾也今年正月繁霜自邇<lb/>
以來率多寒日此亦急咎之罰天于賢聖之君猶慈父<lb/>
<pb n="KR3k0046_WYG_078-5a"/>
之于孝子也丁寜申戒欲其反政故災變仍見此乃國<lb/>
之福也今陛下髙明羣臣惶促宜留思柔克之政垂意<lb/>
洪範之法博采廣謀納羣下之策<lb/>
明帝時夏旱而大起北宫鍾離意詣闕免冠上䟽　伏<lb/>
見陛下以天時小旱憂念元元降避正殿躬自克責而<lb/>
比日宻雲遂無大潤豈政有未得應天心者邪昔成湯<lb/>
遭旱以六事自責曰政不節歟民失職歟宫室崇數女<lb/>
謁盛歟苞苴行歟䜛夫昌歟竊見北宫大作人失農時<lb/>
<pb n="KR3k0046_WYG_078-5b"/>
此所謂宫室崇也自古非苦宫室小狹但患人不安寜<lb/>
宜且罷止以應天心臣意以匹夫之才無有行能乆食<lb/>
重祿擢偹近臣比受厚賜喜懼相半不勝愚戇征營罪<lb/>
當萬死<lb/>
復工災異䟽　伏惟陛下躬行孝道修明經術郊祀天<lb/>
地畏敬鬼神憂恤黎元勞心不怠而天氣未和日月不<lb/>
明水泉湧溢寒暑違節者咎在羣臣不能宣化理職而<lb/>
以苛刻為俗吏殺良人繼踵不絶百官無相親之心吏<lb/>
<pb n="KR3k0046_WYG_078-6a"/>
人無雍雍之志至于骨肉相殘毒害彌深感逆和氣以<lb/>
致天災百姓可以德勝難以力服先王要道民用和睦<lb/>
故能致天下和平災害不生禍亂不作鹿鳴之詩必言<lb/>
宴樂者以人神之心洽然後天氣和也願陛下垂聖德<lb/>
揆萬㡬詔有司慎人命緩刑罰順時氣以調隂陽垂之<lb/>
無極<lb/>
章帝時大旱榖貴召鮑昱問曰旱既太甚將何以消伏<lb/>
災𤯝鮑昱對　臣聞聖人理國三年有成今陛下始踐<lb/>
<pb n="KR3k0046_WYG_078-6b"/>
天位刑政未著如有得失何能致異但臣前在汝南典<lb/>
理楚事繫者千餘人恐未能盡當其罪先帝詔書大獄<lb/>
一起寃者過半又諸徙者骨肉離分孤魂不祀一人吁<lb/>
嗟王政為虧宜一切還諸徙家屬除禁錮興滅繼絶死<lb/>
生獲所如此和氣可致帝納其言<lb/>
馬嚴日食上封事　臣聞日者衆陽之長食者隂侵之<lb/>
徴書曰無曠庶官天工人其代之言王者代天官人也<lb/>
故考績黜陟以明褒貶無功不黜則隂盛陵陽伏見今<lb/>
<pb n="KR3k0046_WYG_078-7a"/>
刺史太守專州典郡不務奉事盡心為國而司察偏阿<lb/>
取與自己同則舉為尤異異則中以刑法不即垂頭塞<lb/>
耳採取賄賂今益州刺史朱酺揚州刺史倪說涼州刺<lb/>
史尹業等每行考事輒有物故又選舉不實曾無貶坐<lb/>
是使臣下得作威福也故事州部所舉上奏司直察能<lb/>
否以徴虚實今宜加防檢式遵前制舊丞相御史親治<lb/>
職事唯丙吉以年老優游不案吏事于是宰府習為常<lb/>
俗更共㒺養以崇虚名或未曉其職便復遷徙誠非建<lb/>
<pb n="KR3k0046_WYG_078-7b"/>
官賦祿之意宜勑正百司各責以事州郡所舉必得其<lb/>
人若不如言裁以法令傳曰上德以寛服民其次莫如<lb/>
猛故火烈則人望而畏之水懦則人狎而玩之為政者<lb/>
寛以濟猛猛以濟寛如此綏御有體災𤯝日消矣<lb/>
何敞性公正自以趣舍不合時務每請召常稱疾不應<lb/>
元和中辟太尉宋由府由待以殊禮敞論議髙常引大<lb/>
體多所匡正司徒袁安亦甚敬重之是時京師及四方<lb/>
累有竒異鳥獸草木言事者以為祥瑞敞通經傳能為<lb/>
<pb n="KR3k0046_WYG_078-8a"/>
天官意甚惡之乃言于二公曰夫瑞應依德而至災異<lb/>
縁政而生故鸜鵒來巢昭公有乾侯之戹西狩獲麟孔<lb/>
子有兩楹之殯海鳥避風臧文祀之君子譏焉今異鳥<lb/>
翔于殿屋怪草生于庭際不可不察由安懼然不敢答<lb/>
居無何而章帝崩<lb/>
和帝永初初連年水旱災異郡國多被饑困樊準上䟽<lb/>
臣聞傳曰饑而不損兹曰太厥災水春秋榖梁傳曰五<lb/>
榖不登謂之大侵大侵之禮百官備而不製羣神禱而<lb/>
<pb n="KR3k0046_WYG_078-8b"/>
不祀由是言之調和隂陽實在儉節朝廷雖勞心元元<lb/>
事従省約而在職之吏尚未奉承夫建化致理由近及<lb/>
逺故詩曰京師翼翼四方是則今可先令太官尚方考<lb/>
功上林池籞諸官實減無事之物五府調省中都官吏<lb/>
京師作者如此則化及四方人勞省息伏見被災之郡<lb/>
百姓凋殘恐非賑給所能贍雖有其名終無實可依征<lb/>
和元年故事遣使持節慰安尤困乏者徙置荆揚熟郡<lb/>
既省轉運之費且令百姓各安其所今雖有西屯之役<lb/>
<pb n="KR3k0046_WYG_078-9a"/>
宜先東州之急如遣使者與二千石隨事消息悉留富<lb/>
人守其舊土轉尤貧者過所衣食誠父母之計也願以<lb/>
臣言下公卿平議太后従之悉以公田賦與貧人<lb/>
丁鴻論日食為竇氏封事　臣聞日者陽精守實不虧<lb/>
君之象也月者隂精盈毁有常臣之表也故日食者臣<lb/>
乘君隂陵陽月滿不虧下驕盈也昔周室衰季王甫之<lb/>
屬專權于外黨類强盛侵奪主勢則日月薄食故詩曰<lb/>
十月之交朔日辛夘日有食之亦孔之醜春秋日食三<lb/>
<pb n="KR3k0046_WYG_078-9b"/>
十六弑君三十二變不空生各以類應夫威柄不以放<lb/>
下利器不以假人覽觀往古近察漢興傾危之禍靡不<lb/>
由之是以三桓專魯田氏擅齊六卿分晉諸吕握權統<lb/>
嗣㡬移哀平之末廟不血食故雖有周公之親而無其<lb/>
德不得行其勢也今大將軍雖欲敕身自約不敢僭差<lb/>
然而天下逺近皆惶怖承旨刺史二千石初除謁辭求<lb/>
通待報雖奉符璽受臺勑不敢便去乆者至數十日背<lb/>
王室向私門此乃上威損下權盛也人道悖于下效驗<lb/>
<pb n="KR3k0046_WYG_078-10a"/>
見于天雖有隠謀神照其情垂象見戒以告人君間者<lb/>
月滿先節過望不虧此臣驕溢背君專功獨行也陛下<lb/>
未深覺悟故天重見戒誠宜畏懼以防其禍詩云敬天<lb/>
之怒不敢戱豫若敕政責躬杜漸防萌則㓙妖消滅害<lb/>
除福湊矣夫壞崖破巖之水源自涓涓干雲蔽日之木<lb/>
起于葱青禁微則易救末者難人莫不忽于微細以致<lb/>
其大恩不忍誨義不忍割去事之後未然之明鏡也臣<lb/>
愚以為左官外附之臣依託權門傾覆諂諛以求容媚<lb/>
<pb n="KR3k0046_WYG_078-10b"/>
者宜行一切之誅間者大將軍再出威振州郡莫不賦<lb/>
歛吏人遣使貢獻大將軍雖不受而物不還主部署之<lb/>
吏無所畏憚縦行非法不伏罪辜故海内貪滑競為姦<lb/>
利小民吁嗟怨氣滿腹臣聞天不可以不剛不剛則三<lb/>
光不明王不可以不彊不彊則宰牧従横宜因大變改<lb/>
政匡失以塞天意<lb/>
安帝時承上樊豐謝惲等見楊震連切諫不従無所顧<lb/>
忌遂詐作詔書調𤼵司農錢榖大匠見徒材木各起家<lb/>
<pb n="KR3k0046_WYG_078-11a"/>
舍園池廬觀役費無數震因地震復上䟽　　臣䝉恩備<lb/>
台輔不能奉宣政化調和隂陽去年十一月四日京師<lb/>
地動臣聞師言地者隂精當安静承陽而今動摇者隂<lb/>
道盛也其日戊辰三者皆土位在中宫此中臣近官盛<lb/>
于持權用事之象也臣伏惟陛下以邊境未寜躬自菲<lb/>
薄宫殿垣屋傾倚枝柱而已無所興造欲令逺近咸知<lb/>
政化之清流商邑之翼翼也而親近倖臣未崇斷金驕<lb/>
溢踰法多請徒士盛修第舍賣弄威福道路讙譁衆所<lb/>
<pb n="KR3k0046_WYG_078-11b"/>
聞見地動之變近在城郭殆為此𤼵又冬無宿雪春節未<lb/>
雨百僚燋心而繕修不止誠致旱之徴也書曰僭恒陽<lb/>
若臣無作威作福玉食惟陛下奮乾剛之德棄驕奢之<lb/>
臣以掩妖言之口奉承皇天之戒無令威福乆移于下<lb/>
馬融日食上䟽　伏讀詔書陛下深惟禹湯罪巳之義<lb/>
歸咎自責寅畏天戒詳延百僚博問公卿知變所自審<lb/>
得厥故修復往術以答天命臣子逺近莫不延頸企踵<lb/>
茍有隙空一介之知事願自效貢納聖聽臣伏見日蝕<lb/>
<pb n="KR3k0046_WYG_078-12a"/>
之占自昔典籍十月之交春秋傳記漢注所載史官占<lb/>
候羣臣密對陛下所觀覽左右所諷誦可謂詳悉備矣<lb/>
雖復廣問䧟在前志無以復加乃者茀氣干參臣前得<lb/>
敦朴之人後三年二月對䇿北宫端門以為參者西方<lb/>
之位其于分野并州是也殆謂西戎北狄其後種羗叛<lb/>
戾烏桓犯上郡并涼動兵驗畧效矣今復見大異申誠<lb/>
重譴于此二城海内莫見三月一日合辰在婁婁又西<lb/>
方之宿衆占顯明者羗及烏桓有悔過之辭將吏䇿<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>
<pb n="KR3k0046_WYG_078-12b"/>
之名臣恐受任典牧者茍脫目前皆粗圖身一時之權<lb/>
不顧為國百世之利論者美近功忽其逺則各相不大<lb/>
疢病伏惟天象不虚老子曰圖難于其易也為大于其<lb/>
細也消災復異宜在于今詩曰日月告㓙不用其行四<lb/>
國無政不用其良傳曰國無政不用善則自取謫千日<lb/>
月之災故政不可不慎也務三而已一曰擇人二曰安<lb/>
民三曰従時臣融伏惟方今有道之臣漢典設張侯甸<lb/>
采衞司民之吏案繩循墨雖有殿最所差無㡬其䧟罪<lb/>
<pb n="KR3k0046_WYG_078-13a"/>
辟身自取禍百姓未被其大傷至邊郡牧御失和吉之<lb/>
與㓙敗之與成優劣相懸不誡不可審擇其人上以應<lb/>
天變下以安民𨽻竊見列將子孫生長京師食仰租奉<lb/>
不知稼穡之艱又希遭阨困故能果毅輕財施與孤弱<lb/>
以獲死生之用此其所長也不拘法禁奢泰無度功勞<lb/>
足以宣威踰濫足以傷化此其所短也州郡之士出自<lb/>
貧苦長于檢押雖專賞罰不敢越溢此其所長也拘文<lb/>
守法遭遇非常狐疑無斷畏首畏尾威恩纎薄外内離<lb/>
<pb n="KR3k0046_WYG_078-13b"/>
心士卒不附此其所短也必得將兼有二長之才無二<lb/>
短之累參以吏事任以兵法有此數姿然後能折衝厭<lb/>
難致其功實轉災為福孔子曰十室之邑必有忠信如<lb/>
丘者焉以天下之大四海之衆云無若人臣以為誣矣<lb/>
宜擇選詳譽審得其真鎮守二方以應用良擇人之義<lb/>
以塞大異也<lb/>
郎顗上順帝弭災數事䟽　臣聞天垂妖象地見災符<lb/>
所以譴告人主責躬修德使正機平衡流化興政也易<lb/>
<pb n="KR3k0046_WYG_078-14a"/>
内傳曰凡災異之生各以其政變之則除消之亦除伏<lb/>
惟陛下躬日昃之聽温三省之勤思過念咎務消祗悔<lb/>
方今時俗奢佚淺恩薄義夫救奢必于儉約拯薄無若<lb/>
敦厚安上理人莫善于禮修禮遵約蓋惟上興革文變<lb/>
薄事不在下故周南之化闗雎政本本立道生風行草<lb/>
従澄其源者流清溷其本者末濁天地之道其猶鼓籥<lb/>
以虚為德自近及逺者也伏見往年以來園陵數災炎<lb/>
光熾猛驚動神靈易天人應曰君子不思遵利兹謂無<lb/>
<pb n="KR3k0046_WYG_078-14b"/>
澤厥災孽火燒其宫又曰君髙臺府犯隂侵陽厥災火<lb/>
又曰上不儉下不節炎火並作燒君室自傾繕理西苑<lb/>
修復太學宫殿官府多所搆飾昔盤庚遷殷去奢即儉<lb/>
夏后卑室盡力致美又魯人為長府閔子曰仍舊貫何<lb/>
必改作臣愚以為諸所繕脩事宜省減稟恤貧人賑贍<lb/>
孤寡此天之意也人之慶也仁之本也儉之要也焉有<lb/>
應天養人為仁為儉而不降福者哉土者地祗隂性澄<lb/>
静宜以施化之時敬而勿擾竊見正月以來隂闇連日<lb/>
<pb n="KR3k0046_WYG_078-15a"/>
易内傳曰乆隂不雨亂氣也䝉之比也䝉者君臣上下<lb/>
相冒亂也又曰賢德不用厥異常隂夫賢者化之本也<lb/>
雲者雨之具也得賢而不用猶乆隂而不雨也又頃前<lb/>
數日寒過其節氷既解釋還復凝合夫寒往則暑來暑<lb/>
往則寒來此言日月相推寒暑相避以成物也今立春<lb/>
之後火卦用事當温而寒違反時節由功賞不至而刑<lb/>
罰必加也宜湏立秋順氣行罰臣伏案飛候㕘察衆政<lb/>
以為立夏之後當有震裂涌水之害又比熒惑失度盈<lb/>
<pb n="KR3k0046_WYG_078-15b"/>
縮往來涉歴輿鬼環繞軒轅火精南方夏之政也政有<lb/>
失禮不従夏令則熒惑失行正月三日至乎九日三公<lb/>
卦也三公上應台階下同元首政失其道則寒隂反節<lb/>
節彼南山詠自周詩股肱良哉著于虞典今之在位競<lb/>
託髙虚納累鍾之奉忘天下之憂棲遲偃仰寢疾自逸<lb/>
被䇿文得薦即復起矣何疾之易而愈之速以此消伏<lb/>
災𤯝興致升平其可得乎今選舉牧守委任三府長吏<lb/>
不良既咎州郡州郡有失豈得不歸責舉者而陛下崇<lb/>
<pb n="KR3k0046_WYG_078-16a"/>
之彌優自下慢事愈甚所謂大綱䟽小綱數也三公非<lb/>
臣之仇臣非狂夫之作所以𤼵憤忘食懇懇不已者誠<lb/>
念朝廷欲致興平非不能靣譽也臣生長草野不曉禁<lb/>
忌披露肝膽書不擇言伏鑕鼎鑊允不敢恨謹詣闕奉<lb/>
章伏待重誅<lb/>
對臺詰辭　臺詰顗曰對云白虹貫日政變常也朝廷<lb/>
率由舊章何所變易而言變常又言當大蠲法令革易<lb/>
官號或云變常以致災或改舊以除異何也又陽嘉初<lb/>
<pb n="KR3k0046_WYG_078-16b"/>
建復欲改元據何經典其以實對顗對曰方春東作布<lb/>
德之元陽氣開𤼵養導萬物王者因天視聽奉順時氣<lb/>
宜務崇温柔遵其行令而今立春之後考事不息秋冬<lb/>
之政行乎春夏故白虹春見掩蔽日曜凡邪氣乘陽則<lb/>
虹蜺在日斯皆臣下執事刻急所致殆非朝廷優寛之<lb/>
本此其變常之咎也又今選舉皆歸三司每有選用輙<lb/>
參之掾屬公府門巷賔客填集送去迎來財貨無已其<lb/>
當遷者競為薦謁各遣子弟充塞道路開長姦門興致<lb/>
<pb n="KR3k0046_WYG_078-17a"/>
浮偽非所謂率由舊章也尚書職在機衡宫禁嚴密私<lb/>
曲之意羌不得通偏黨之私或無所用選舉之任不如<lb/>
還在機密臣誠愚戇不知折中斯固逺近之論當今之<lb/>
宜又孔子曰漢三百載計厯改憲三百四歲為一德五<lb/>
德千五百二十歲五行更用王者隨天譬猶自春徂夏<lb/>
改青服絳者也自文帝省刑適三百年而輕微之禁漸<lb/>
以殷積王者之法譬猶江河當使易避而難犯故易曰<lb/>
易則易知簡則易従易簡而天下之理得矣今去奢即<lb/>
<pb n="KR3k0046_WYG_078-17b"/>
儉以先天下改易名號隨事稱謂易曰君子之道或出<lb/>
或處同歸殊塗一致百慮是知變常而善可以除災變<lb/>
常而惡必致于異今年仲竟來年入季仲終季始厯運<lb/>
變改故可改元所以順天道也臣顗愚蔽不足以答聖<lb/>
問<lb/>
條便宜七事　一事陵園至重聖人攸馮而災火炎赫<lb/>
廹近寢殿魂而有靈猶將驚動矧宫殿官府近始永平<lb/>
歲時未積便更修造又西苑之設禽畜是處離宫别觀<lb/>
<pb n="KR3k0046_WYG_078-18a"/>
本不常居而皆務精土木營建無已消功殫賄巨億為<lb/>
計易内傳有曰人君奢侈多飾宫室其時旱其災火是<lb/>
故魯僖遭旱修政自敕下鍾鼓之懸休繕治之官雖則<lb/>
不寜而時雨自降由此觀之天之應人敏于影響今月<lb/>
十七日戊午徴日也日加申風従寅來丑時而止丑寅<lb/>
申皆徴也不有火災必當為旱願陛下校計繕修之費<lb/>
永念百姓之勞罷將作之官減雕文之飾損庖厨之饌<lb/>
退宴私之樂易中孚傳曰陽惑天不旋日如是則景雲<lb/>
<pb n="KR3k0046_WYG_078-18b"/>
降集𤯝沴息矣　二事去年以來兊卦用事類多不效<lb/>
易傳曰有貌無實佞人也有實無貌道人也寒温為實<lb/>
清濁為貌今三公皆令色足㳟外厲内荏以虚事上無<lb/>
佐國之實故清濁效而寒温不效也是以隂寒侵犯消<lb/>
息占曰日乘則有妖風日䝉則有地裂如是三年則致<lb/>
日食隂侵其陽漸積所致立春前後温氣應節者詔令<lb/>
寛也其後復寒者無寛之實也夫十室之邑必有忠信<lb/>
率土之人豈無貞賢未聞朝廷有所賞拔非所以求善<lb/>
<pb n="KR3k0046_WYG_078-19a"/>
贊務𢎞濟元元宜採納良臣以助聖化　三事臣聞天<lb/>
道不逺三五復反今年少陽之歲法當乘起恐後年已<lb/>
往將遂驚動涉歴天門災成戊巳今春當旱夏必有水<lb/>
臣以六日七分候之可知夫災𤯝之來緣類而應行有<lb/>
玷缺則氣逆于天精感變出以戒人君王者之義時有<lb/>
不登則損滋徹膳數年以來榖收稍減家貧户饉歲不<lb/>
如昔百姓不足君誰與足水旱之災雖尚未至然君子<lb/>
逺覽防微慮萌老子曰人之饑也以其上食稅之多也<lb/>
<pb n="KR3k0046_WYG_078-19b"/>
故孝文皇帝綈袍革舄木器無文約身薄賦時致升平<lb/>
陛下聖德中興宜遵前典惟節惟約易曰天道無親常<lb/>
與善人故髙宗以享福宋景以延年　四事臣竊見皇<lb/>
子未立儲宫無主仰觀天文太子不明熒惑以去年春<lb/>
分後十六日在婁五度推步三統熒惑今當在翼九度<lb/>
今反在栁三度則不及五十餘度去年八月二十四日<lb/>
戊辰熒惑歴輿鬼東入軒轅出后星北東去四度北旋<lb/>
復還軒轅者後宫也熒惑者至陽之精也天之使也而<lb/>
<pb n="KR3k0046_WYG_078-20a"/>
出入軒轅繞還往來易曰天垂象見吉㓙其意昭然可<lb/>
見矣禮天子一娶九女嫡媵畢具今宫人侍御動以千<lb/>
計或生而幽隔人道不通欝積之氣上感皇天故遣熒<lb/>
惑入軒轅理人倫垂象見異以悟主上昔武王下車以<lb/>
傾宫之女表商容之閭以理人倫以表賢德故天授以<lb/>
聖子成王是也今陛下多積宫人以違天意故皇𦙍多<lb/>
夭嗣體莫寄詩云敬天之怒莫敢戯豫方今之福莫若<lb/>
廣嗣廣嗣之術可不深思宜簡出宫女恣其姻嫁則天<lb/>
<pb n="KR3k0046_WYG_078-20b"/>
自降福子孫千億　五事臣竊見去年閏十月十七日<lb/>
己丑夜有白氣従西方天苑趨左足入玉井數日乃滅<lb/>
春秋曰有星孛于大辰大辰者何大火也廣雅曰罰謂<lb/>
之大辰也北極亦為大辰所以孛一宿而連三宿者言<lb/>
北辰王者之宫也凡中宫無節政教亂逆威武衰微則<lb/>
此三星以應之也罰者白虎其宿主兵其國趙魏變見<lb/>
西方亦應三輔凡金氣為變𤼵在秋節臣恐立秋以後<lb/>
趙魏闗西將有羗寇畔戾之患宜豫宣告諸郡使敬授<lb/>
<pb n="KR3k0046_WYG_078-21a"/>
人時輕徭役薄賦歛勿妄繕起堅倉獄備守衞回選賢<lb/>
能以鎮撫之金精之變責歸上司宜以五月丙午遣太<lb/>
尉服干戚建井旟書玉板之䇿引白氣之異于西郊責<lb/>
躬求愆謝咎皇天消滅妖氣盖以火勝金轉禍為福也<lb/>
　六事臣竊見今月十四日乙夘巳時白虹貫日凡日<lb/>
傍氣色白而純者名為虹貫日中者侵太陽也見于春<lb/>
者政變常也方今中官外司各各考事其所考者或非<lb/>
急務又㳟陵火災主名未立多所收捕備經考毒尋火<lb/>
<pb n="KR3k0046_WYG_078-21b"/>
為天戒以悟人君可順而不可違可敬而不可慢陛下<lb/>
宜㳟己内省以備後災凡諸考案并湏立秋又易傳曰<lb/>
公能其事序賢進士後必有喜反之則白虹貫日以甲<lb/>
乙見者則譴在中台自司徒居位隂陽多謬乆無虚已<lb/>
進賢之䇿天下興議異人同咨且立春以來金氣再見<lb/>
金能勝木必有兵氣宜黜司徒以應天意陛下不早禳<lb/>
之將負臣言遺患百姓　七事伏惟漢興以來三百三<lb/>
十九歲于詩三基髙祖起亥仲二年今在戌仲十年詩<lb/>
<pb n="KR3k0046_WYG_078-22a"/>
汜厯樞曰夘酉為革政午亥為革命神在天門出入候<lb/>
聽言神在戌亥司候帝王興衰得失厥善則昌厥惡則<lb/>
亡于易雄雌祕厯今值困乏凡九二困者衆小人欲共<lb/>
困害君子也經曰困而不失其所亨其惟君子乎唯獨<lb/>
聖賢之君遭困遇險能致命遂志不去其道陛下乃者<lb/>
潛龍養德幽隠屈戹即位之元紫宫驚動厯運之會時<lb/>
氣已應然猶恐妖祥未盡君子思患而豫防之臣以為<lb/>
戌仲巳竟來年入季文帝改法除肉刑之罪至今適三<lb/>
<pb n="KR3k0046_WYG_078-22b"/>
百載録書者宜因斯際大蠲法令官名稱號輿服器械<lb/>
事有所更變大為小去奢就儉機衡之政除煩為簡改<lb/>
元更始招求幽隠舉方正徴有道博采異謀開不諱之路<lb/>
臣陳引際㑹恐犯忌諱書不盡言未敢究暢<lb/>
復條便宜四事　一事孔子作春秋書正月者敬歲之<lb/>
始也王者則天之象因時之序宜開𤼵德號爵賢命士<lb/>
流寛大之澤垂仁厚之德順助元氣含養庶類如此則<lb/>
天文昭爛星辰顯列五緯循軌四時和睦否則太陽不<lb/>
<pb n="KR3k0046_WYG_078-23a"/>
光天地溷濁時氣錯逆霾霧蔽日自立春以來累經旬<lb/>
朔未見仁德有所施布但聞罪罰考掠之聲夫天之應<lb/>
人疾于影響而自従入歲常有䝉氣月不舒光日不宣<lb/>
曜者太陽以象人君政變于下日應于天清濁之占随<lb/>
政抑揚天之見異事無虚作豈獨陛下倦于萬機帷幄<lb/>
之政有所闕歟何天戒之數見也臣願陛下發揚乾剛<lb/>
援引賢能勤求機衡之寄以獲斷金之利臣之所陳輙<lb/>
以太陽為先者明其不可乆闇急當改正其異雖微其<lb/>
<pb n="KR3k0046_WYG_078-23b"/>
事甚重臣言雖約其旨甚廣惟陛下乃眷臣章深留明<lb/>
思　二事孔子曰雷之始發大壯始君弱臣彊従解起<lb/>
今月九日至十四日大壯用事消息之卦也于此六日<lb/>
之中雷當𤼵聲𤼵聲則歲氣和王道興也易曰雷出地<lb/>
奮豫先王以作樂崇德殷薦之上帝雷者所以開發萌<lb/>
芽辟隂除害萬物湏雷而解資雨而潤故經曰雷以動<lb/>
之雨以潤之王者崇寛大順春令則雷應節不則𤼵動<lb/>
于冬當震反潛故易傳曰當雷不雷太陽弱也今䝉氣<lb/>
<pb n="KR3k0046_WYG_078-24a"/>
不除日月變色則其效也天網恢恢踈而不失隨時進<lb/>
退應政得失大人者與天地合其德與日月合其明璇<lb/>
璣動作與天相應雷者號令其德生養號令殆廢當生<lb/>
而殺則雷反作其時無歲陛下若欲除災招祉順天致<lb/>
和宜察臣下尤酷害者亟加斥黜以安黎元則大昊恱<lb/>
和雷聲乃𤼵　三事去年十月二十日癸亥太白與歲<lb/>
星合于房心太白在北歲星在南相離數寸光芒交接<lb/>
房心者天地明堂布政之宫孝經鉤命决曰歲星守心<lb/>
<pb n="KR3k0046_WYG_078-24b"/>
年榖豐尚書洪範記曰月行中道移節應期德厚受福<lb/>
重華留之重華者謂歲星在心也今太白従之交合明<lb/>
堂金木相賊而反同合此以隂陵陽臣下專權之異也<lb/>
房心東方其國主宋石氏經曰歲星出左有年出右無<lb/>
年今金木俱東歲星在南是為出右恐年榖不登宋人<lb/>
饑也陛下宜審詳明堂布政之務然後妖異可消五緯<lb/>
順序矣　四事易傳曰陽無德則旱隂僭陽亦旱陽無<lb/>
德者人君恩澤不施于人也隂僭陽者祿去公室臣下<lb/>
<pb n="KR3k0046_WYG_078-25a"/>
專權也自冬涉春訖無嘉澤數有西風反逆時節朝廷<lb/>
勞心廣為禱祈薦祭山川暴龍移市臣聞皇天感物不<lb/>
為偽動災變應人要在責己若令雨可請降水可禳止<lb/>
則歲無隔并太平可待然而災害不息者患不在此也<lb/>
立春以來未見朝廷賞録有功表顯有德存問孤寡賑<lb/>
恤貧弱而但見洛陽都官奔車東西收繫纎介牢獄充<lb/>
盈臣聞㳟陵火處比有光曜明此天災非人之咎丁丑<lb/>
大風掩蔽天地風者號令天之威怒皆所以感悟人君<lb/>
<pb n="KR3k0046_WYG_078-25b"/>
忠厚之戒又連月無雨將害粟麥若一榖不登則饑者<lb/>
十三四矣陛下誠宜廣被恩澤貸贍元元昔堯遭九年<lb/>
之水人有十載之災者簡稅防災為其方也願陛下早<lb/>
宣德澤以應天功若臣言不用朝政不改者立夏之後<lb/>
乃有澍雨于今之際未可望也若政變于朝而天不雨<lb/>
則臣為誣上愚不知量分當鼎鑊<lb/>
周舉對大旱䇿　隂陽閉隔則二氣否塞二氣否塞則<lb/>
人物不昌人物不昌則風雨不時風雨不時則水旱成<lb/>
<pb n="KR3k0046_WYG_078-26a"/>
災陛下處唐虞之位未行堯舜之政近廢文帝光武之<lb/>
法而循亡秦奢侈之欲内積怨女外有曠夫今皇嗣不<lb/>
興東宫未立傷和逆理斷絶人倫之所致也非但陛下<lb/>
行此而已豎宦之人亦復虚以形勢威侮良家取女閉<lb/>
之至有白首殁無配偶逆于天心昔武王入殷出傾宫<lb/>
之女成湯遭災以六事尅己魯僖公遇旱而自責祈雨<lb/>
皆以精誠轉禍為福自枯旱以來彌厯年歲未聞陛下<lb/>
改過之效徒勞至尊暴露風塵誠無益也又下州郡祈<lb/>
<pb n="KR3k0046_WYG_078-26b"/>
神致請昔齊有大旱景公欲祀河伯晏子諫曰不可夫<lb/>
河伯以水為城國魚鱉為民庶水盡魚枯豈不欲雨自<lb/>
是不能致也陛下所行但務其華不尋其實猶緣木求<lb/>
魚却行求前誠宜推信革政崇道辯惑出後宫不御之<lb/>
女理天下寃枉之獄除太官重膳之費夫五品不訓責<lb/>
在司徒有非其位急宜黜斥臣自藩外擢典納言學薄<lb/>
智淺不足以對易傳曰陽感天不旋日惟陛下留神裁<lb/>
察<lb/>
<pb n="KR3k0046_WYG_078-27a"/>
爰延論倖臣鄧萬封事　臣聞天子尊無上故天以為<lb/>
子位臨臣庶威重四海動静以禮則星辰順序意有邪<lb/>
僻則晷度錯違陛下以河南尹鄧萬有龍潛之舊封為<lb/>
通侯恩重公卿惠豐宗室加頃引見與之對博上下媟<lb/>
黷有虧尊嚴臣聞之帝左右者所以咨政德也故周公<lb/>
戒成王曰其朋其朋言慎所與也昔宋閔公與强臣共<lb/>
博列婦人于側積此無禮以致大災武帝與倖臣李延<lb/>
年韓嫣同卧起尊爵重賜情欲無厭遂生驕浮之心行<lb/>
<pb n="KR3k0046_WYG_078-27b"/>
不義之事卒延年被戮嫣伏其辜夫愛之則不覺其過<lb/>
惡之則不知其善所以事多放濫物情生怨故王者賞<lb/>
人必酧其功爵人必甄其德善人同處則日聞嘉訓惡<lb/>
人従游則日生邪情孔子曰益者三友損者三友邪臣<lb/>
惑君亂妾危主以非所言則恱于耳以非所行則翫于<lb/>
目故令人君不能逺之仲尼曰唯女子與小人為難養<lb/>
近之則不遜逺之則怨蓋聖人之明戒也昔光武皇帝<lb/>
與嚴光俱寢上天之異其夕即見夫以光武之聖德嚴<lb/>
<pb n="KR3k0046_WYG_078-28a"/>
光之髙賢君臣合道尚降此變豈况陛下今所親幸以<lb/>
賤為貴以卑為尊哉惟陛下逺䜛諛之人納謇謇之士<lb/>
除左右之權寤宦官之敝使積善日熙佞惡消殄則乾災<lb/>
可除<lb/>
桓帝時大將軍梁冀專朝帝無子連歲荒饑災異數見<lb/>
劉陶時游太學上䟽陳事　臣聞人非天地無以為生<lb/>
天地非人無以為靈是故帝非人不立人非帝不寜夫<lb/>
天之與帝帝之與人猶頭之與足相須而行也伏惟陛<lb/>
<pb n="KR3k0046_WYG_078-28b"/>
下年隆德茂中天稱號襲常存之慶循不易之制目不<lb/>
視鳴條之事耳不聞檀車之聲天災不有痛于肌膚震<lb/>
食不即損于聖體故蔑三光之謬輕上天之怒伏念髙<lb/>
祖之起始自布衣拾暴秦之敝追亡周之鹿合散扶傷<lb/>
克成帝業功既顯矣勤亦至矣流福遺祚至于陛下陛<lb/>
下既不能增明烈考之軌而忽髙祖之勤妄假利器委<lb/>
授國柄使羣醜刑𨽻芟刈小民彫敝諸夏虐流逺近故<lb/>
天降衆異以戒陛下陛下不悟而競令虎豹窟于麑塲<lb/>
<pb n="KR3k0046_WYG_078-29a"/>
豺狼乳于春囿斯豈唐咨禹稷益典朕虞議物賦土蒸<lb/>
民之意哉又令牧守長吏上下交競封豕長蛇蠶食天<lb/>
下貨殖者為窮寃之魂貧餒者作饑寒之鬼髙門獲東<lb/>
觀之辜豐室羅妖叛之罪死者悲于窀穸生者戚于朝<lb/>
野是愚臣所為咨嗟長懷歎息者也且秦之將亡正諫<lb/>
者誅諛進者賞嘉言結于忠舌國命出于䜛口擅閻樂<lb/>
于咸陽授趙髙以車府權去已而不知威離身而不顧<lb/>
古今一揆成敗同軌願陛下逺覽强秦之傾近察哀平<lb/>
<pb n="KR3k0046_WYG_078-29b"/>
之變得失昭然禍福可見臣又聞危非仁不扶亂非智<lb/>
不救故武丁得傅説以消鼎雉之災周宣用申甫以濟<lb/>
夷厲之荒竊見故冀州刺史南陽朱穆前烏桓校尉臣<lb/>
同郡李膺皆履正清平貞髙絶俗穆前在冀州奉憲操<lb/>
平摧破姦黨掃清萬里膺歴典牧守正身率下及掌戎<lb/>
馬威行朔北斯實中興之良佐國家之柱臣也宜還本<lb/>
朝挾輔王室上齊七燿下鎮萬國臣敢吐不時之義于<lb/>
諱言之朝猶氷霜見日必至消滅臣始悲天下之可悲<lb/>
<pb n="KR3k0046_WYG_078-30a"/>
今天下亦悲臣之愚惑也<lb/>
襄楷論災異䟽　臣聞皇天不言以文象設教堯舜雖<lb/>
聖必厯象日月星辰察五緯所在故能享百年之夀為<lb/>
萬世之法臣竊見去歲五月熒惑入太微犯帝座出端<lb/>
門不軌常道其閏月庚辰太白入房犯心小星震動中<lb/>
耀中耀天王也傍小星者天王子也夫太微天庭五帝<lb/>
之座而金火罰星揚光其中于占天子㓙又俱入房心<lb/>
法無繼嗣今年歲星乆守太微逆行西至掖門還切執<lb/>
<pb n="KR3k0046_WYG_078-30b"/>
法歲為木精好生惡殺而淹留不去者咎在仁德不修<lb/>
誅罰太酷前七年十二月熒惑與歲星俱入軒轅逆行<lb/>
四十餘日而鄧皇后誅其冬大寒殺鳥獸害魚鱉城傍<lb/>
竹栢之葉有傷枯者臣聞于師曰栢傷竹枯不出三年<lb/>
天子當之今洛陽城中人夜無故呌呼云有火光人聲<lb/>
正諠于占亦與竹栢枯同自春夏以來連有霜雹及大<lb/>
雨雷而臣作威福刑罰急刻之所感也太原太守劉瓆<lb/>
南陽太守成瑨志除姦邪其所誅翦皆合人望而陛下<lb/>
<pb n="KR3k0046_WYG_078-31a"/>
受閹豎之譖嚴加考逮三公上書乞哀瓆等不見採察<lb/>
而嚴被譴讓憂國之臣將遂杜口矣臣聞殺無罪誅賢<lb/>
者禍及三世自陛下即位以來頻行誅伐梁寇孫鄧並<lb/>
見族滅其従坐者又非其數李雲上書明主所不當諱<lb/>
杜衆乞死諒以感悟聖朝曾無赦宥而并被殘戮天下<lb/>
之人咸知其寃漢興以來未有拒諫誅賢用刑太深如<lb/>
今者也永平舊典諸當重論皆須冬獄先請後刑所以<lb/>
重人命也頃數十歲以來州郡玩習又欲避請讞之煩<lb/>
<pb n="KR3k0046_WYG_078-31b"/>
輒託疾病多死牢獄長吏殺生自已死者多非其罪魂<lb/>
神寃結無所歸訴滛厲疾疫自此而起昔文王一妻誕<lb/>
致十子今宫女數千未聞慶育宜修德省刑以廣螽斯<lb/>
之祚又七年六月十五日河内野王山上有龍死長可<lb/>
數十丈扶風有星隕為石聲聞三郡夫龍形狀不一小<lb/>
大無常故周易况之大人帝王以為符瑞或聞河内龍<lb/>
死諱以為蛇夫龍能變化蛇亦有神皆不當死昔秦之將<lb/>
衰華山神操璧以授鄭客曰今年祖龍死始皇逃之死<lb/>
<pb n="KR3k0046_WYG_078-32a"/>
于沙丘王莽天鳯二年訛言黄山宫有死龍之異後漢<lb/>
誅莾光武復興虚言猶然况于實邪夫星辰麗天猶萬<lb/>
國之附王者也下將畔上故星亦畔天石者安類墜者<lb/>
失勢春秋五石隕宋其後襄公為楚所執秦之亡也石<lb/>
隕東郡今隕扶風與先帝園陵相近不有大䘮必有畔<lb/>
逆案春秋以來及古帝王未有河清及學門自壞者也<lb/>
臣以為河者諸侯位也清者屬陽濁者屬隂河當濁而<lb/>
反清者隂欲為陽諸侯欲為帝也太學天子教化之宫<lb/>
<pb n="KR3k0046_WYG_078-32b"/>
其門無故自壞者言文德將䘮教化廢也京房易傳曰<lb/>
河水清天下平今天垂異地吐妖人厲疫三者並時而<lb/>
有河清猶春秋麟不當見而見孔子書之以為異也臣<lb/>
前上琅邪宫崇受于吉神書不合明聽臣聞布榖鳴于<lb/>
孟夏蟋蟀呤于始秋物雖微而志信人有賤而言忠臣<lb/>
雖微賤願賜清閒極盡所言<lb/>
靈帝光和中詔召蔡邕與光禄大夫楊賜諫議大夫馬<lb/>
日磾議即張華太史令單颺詣金馬門引入崇德殿使<lb/>
<pb n="KR3k0046_WYG_078-33a"/>
中常侍曹節王甫就問災異及消改變故所宜施行邕<lb/>
悉心以對事在五行天文志又特詔問曰比災變互生<lb/>
未知厥咎朝廷焦心載懷恐懼每訪羣公卿士庶聞忠<lb/>
言而各存括囊莫肯盡心以邕經學深奥故宻特稽問<lb/>
宜披露失得指陳政要勿有依違且生疑諱具對經術<lb/>
以皂囊封上邕對　臣伏惟陛下聖德允明深悼災咎<lb/>
褒臣末學特垂訪及非臣螻蟻所能堪副斯誠輸冩肝<lb/>
膽出命之秋豈可以顧患避害使陛下不聞至戒哉臣<lb/>
<pb n="KR3k0046_WYG_078-33b"/>
伏思諸異皆亡國之怪也天于大漢殷勤不已故屢出<lb/>
災變以當譴責欲令人君感悟改危即安今災𤯝之發<lb/>
不于他所逺則門垣近在寺署其為監戒可謂至切蜺<lb/>
墮雞化皆婦人干政所致也前者乳母趙嬈貴重天下<lb/>
生則貲藏侔于天府死則丘墓踰于園陵兩子受封兄<lb/>
弟典郡續以永樂門史霍玉依阻城社又為姦邪今者<lb/>
道路紛紛復云有程大人者察其風聲將為國患宜髙<lb/>
為隄防明設禁令深惟趙霍以為至戒今聖意勤勤思<lb/>
<pb n="KR3k0046_WYG_078-34a"/>
明邪正而聞太尉張顥為玉所進光禄<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>偉璋有名貪<lb/>
濁又長水校尉趙玹屯騎校尉蓋升並叨時幸榮富優<lb/>
足宜念小人在位之咎退思引身避賢之福伏見廷尉<lb/>
郭禧純厚老成光禄大夫喬𤣥聰達方直故太尉劉寵<lb/>
忠實守正並宜為謀主數見訪問夫宰相大臣君之四<lb/>
體委任責成優劣已分不宜聽納小吏雕琢大臣也又<lb/>
尚方工技之作鴻都篇賦之文可且消息以示惟憂詩<lb/>
云畏天之怒不敢戯豫天戒誠不可戯也宰府孝廉士<lb/>
<pb n="KR3k0046_WYG_078-34b"/>
之髙選近者以辟召不慎切責三公而今並以小文超<lb/>
取選舉開請託之門違明王之典衆心不厭莫之敢言<lb/>
臣願陛下忍而絶之思惟萬機以答天望聖朝既自約<lb/>
厲左右近臣亦宜従化人自抑損以塞咎戒則天道虧<lb/>
滿鬼神福謙矣臣以愚戇感激忘身敢觸忌諱手書具<lb/>
對夫君臣不密上有漏言之戒下有失身之禍願寢臣<lb/>
表無使盡忠之吏受怨姦仇<lb/>
時青蛇見御坐楊賜上封事臣聞和氣致祥乖氣致災<lb/>
<pb n="KR3k0046_WYG_078-35a"/>
休徴則五福應咎徴則六極至夫善不妄來災不空𤼵<lb/>
王者心有所惟意有所想雖未形顔色而五星以之推<lb/>
移隂陽為之變度以此而觀天之與人豈不符哉尚書<lb/>
曰天齊乎人假我一日是其明徴也夫皇極不建則有<lb/>
蛇龍之孽詩云惟虺惟蛇女子之祥故春秋兩蛇鬬于<lb/>
鄭門昭公殆以女敗康王一朝晏起闗雎見㡬而作夫<lb/>
女謁行則䜛夫昌䜛夫昌則苞苴通故殷湯以之自戒<lb/>
終濟亢旱之災惟陛下思乾剛之道别内外之宜崇帝<lb/>
<pb n="KR3k0046_WYG_078-35b"/>
乙之制受元吉之祉抑皇甫之權割艶妻之愛則蛇變<lb/>
可消禎祥立應殷戊宋景其事甚明<lb/>
時有虹蜺晝降于嘉德殿前帝惡之引賜及議郎蔡邕<lb/>
等入金商門崇德署使中常侍曹節王甫問以祥異禍<lb/>
福所在賜仰天而歎謂節等曰吾每讀張禹傳未嘗不<lb/>
憤恚歎息既不能竭忠盡情極言其要而反留意少子<lb/>
乞還女壻朱游欲得尚方斬馬劍以理之固其宜也吾<lb/>
以微薄之學充先師之末累世見寵無以報國猥當大<lb/>
<pb n="KR3k0046_WYG_078-36a"/>
問死而後已乃上書對　臣聞之經傳或得神以昌或<lb/>
得神以亡國家休明則鑒其德邪僻昬亂則視其禍今<lb/>
殿前之氣應為虹蜺皆妖邪所生不正之象詩人所謂<lb/>
蝃蝀者也于中孚經曰蜺之比無德以色親方今内多<lb/>
嬖倖外任小臣上下並怨諠譁盈路是以災異屢見前<lb/>
後丁寜今復投蜺可謂熟矣案春秋䜟曰天投蜺天下<lb/>
怨海内亂加四百之期亦復垂及昔虹貫牛山管仲諫<lb/>
桓公無近妃宫易曰天垂象見吉㓙聖人則之今妾媵<lb/>
<pb n="KR3k0046_WYG_078-36b"/>
嬖人閹尹之徒共專國朝欺㒺日月又鴻都門下招會<lb/>
羣小造作賦說以蟲篆小技見寵于時如驩兠共工更<lb/>
相薦說旬月之間並各拔擢樂松處常伯任芝居納言<lb/>
郄儉梁鵠俱以便辟之性佞辨之心各受豐爵不次之<lb/>
寵而令縉紳之徒委伏畎畝口誦堯舜之言身蹈絶俗<lb/>
之行棄捐溝壑不見逮及冠履倒易陵谷代處従小人<lb/>
之邪意順無知之私欲不念板蕩之作虺蜴之誡殆哉<lb/>
之危莫過于今幸賴皇天垂象譴告周書曰天子見怪<lb/>
<pb n="KR3k0046_WYG_078-37a"/>
則修德諸侯見怪則修政卿大夫見怪則修職士庶人<lb/>
見怪則修身惟陛下慎經典之誠圖變復之道斥逺佞<lb/>
巧之臣速徴鶴鳴之士内親張仲外任山甫斷絶滛佚<lb/>
抑止槃游留思庶政無敢怠遑冀上天還威衆變可弭<lb/>
老臣過受師傅之任數䝉寵異之恩豈敢愛惜垂没之<lb/>
年而不盡其慺慺之心哉<lb/>
張奂言災異䟽　臣聞風為號令動物通氣木生于火<lb/>
相湏乃明蛇能屈伸配龍騰蟄順至為休徴逆來為殃<lb/>
<pb n="KR3k0046_WYG_078-37b"/>
咎隂氣專用則凝精為雹故大將軍竇武太傅陳蕃或<lb/>
志寜社稷或方直不囘前以䜛勝並伏誅戮海内黙黙<lb/>
人懷震憤昔周公葬不如禮天乃動威今武蕃忠貞未<lb/>
被明宥妖眚之來皆為此也宜急為改葬徙還家屬其<lb/>
従坐禁錮一切蠲除又皇太后雖居南宫而恩禮不接<lb/>
朝臣莫言逺近失望宜思大義顧復之報<lb/>
謝弼上封事陳得失　臣聞和氣應于有德妖異生乎<lb/>
失政上天告譴則王者思其愆政道或虧則姦臣當其<lb/>
<pb n="KR3k0046_WYG_078-38a"/>
罰夫蛇者隂氣所生鱗者甲兵之符也鴻範傳曰厥極<lb/>
弱時則有蛇龍之孽又熒惑守亢徘徊不去法有近臣<lb/>
謀亂𤼵于左右不知陛下所與従容帷幄之内親信者<lb/>
為誰宜急斥黜以消天戒又聞維虺維蛇女子之祥伏<lb/>
惟皇太后定䇿宫闥援立聖明書云父子兄弟罪不相<lb/>
及竇氏之誅豈宜咎延太后幽隔空宫愁感天心如有<lb/>
霧露之疾陛下當何面目以見天下昔周襄王不能敬<lb/>
事其母戎狄遂至交侵孝和皇帝不絶竇后之恩前世<lb/>
<pb n="KR3k0046_WYG_078-38b"/>
以為美談禮為人後者為之子今以桓帝為父豈得不<lb/>
以太后為母哉援神契曰天子行孝四夷和平方今邉<lb/>
境日蹙兵革蜂起自非孝道何以濟之願陛下仰慕有<lb/>
虞蒸蒸之化俯思凱風慰母之念臣又聞爵賞之設必<lb/>
酬庸<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>開國成家小人勿用今功臣乆外未䝉爵秩阿<lb/>
母寵私乃享大封大風雨雹亦由于兹又故太傅陳蕃<lb/>
輔相陛下勤身王室夙夜匪懈而見䧟羣邪一旦誅滅<lb/>
其為酷濫駭動天下而門生故吏並離徙錮蕃身已往<lb/>
<pb n="KR3k0046_WYG_078-39a"/>
人百何贖宜還其家屬解除禁網夫台宰重器國命所<lb/>
繼今之四公惟司空劉寵斷斷守善餘皆素餐致寇之<lb/>
人必有折足覆餗之㓙可因災異並加罷黜徴故司空<lb/>
王暢長樂少府李膺並居政事庶災變可消國祚惟永<lb/>
臣山藪頑闇未達國典䇿曰無有所隠敢不盡愚用忘<lb/>
諱忌惟陛下裁其誅罰<lb/>
晉元帝時冬雷電且大雨帝下書責躬引過熊逺復上<lb/>
䟽　被庚午詔書以雷電震暴雨非時深自尅責雖禹<lb/>
<pb n="KR3k0046_WYG_078-39b"/>
湯罪已未足以喻臣闇于天道竊以人事論之陛下節<lb/>
儉敦朴愷悌流惠而王化未興者皆羣公卿士不能夙<lb/>
夜在公以益大化素餐負乘粃穢明時之責也今逆賊<lb/>
猾夏暴虐滋甚二帝幽殯梓宫未反四海延頸莫不東<lb/>
望而未能遣軍北討讐賊未報此一失也昔諸侯既敗<lb/>
七年不飲酒食肉况此恥尤大臣子之責宜在枕戈為<lb/>
王前驅若此志未果者當上下克儉恤人養士徹樂減<lb/>
膳惟修戎事陛下憂勞于上而羣官未同戚容于下每<lb/>
<pb n="KR3k0046_WYG_078-40a"/>
有會同務在調戯酒食而已此二失也選官用人不料<lb/>
實德惟在白望不求才幹鄉舉道廢請託交行有德而<lb/>
無力者退修望而有助者進稱職以違俗見譏虚資以<lb/>
従容見貴是故公正道虧私塗日開彊弱相凌寃枉不<lb/>
理今當官者以理事為俗吏奉法為苛刻盡禮為謟諛<lb/>
従容為髙妙放蕩為達士驕蹇為簡雅此三失也世所<lb/>
謂三失者公法加其身私議貶其非轉見排退陸沉泥<lb/>
滓時所謂三善者王法所不加清論美其賢漸相登進<lb/>
<pb n="KR3k0046_WYG_078-40b"/>
仕不輟官攀龍附鳳翺翔雲霄遂使世人削方為圓撓<lb/>
直為曲豈待顧道德之清塗踐仁義之區域乎是以萬<lb/>
機未整風俗偽薄皆此之由不明其黜陟以審能否此<lb/>
則俗未可得而變也今朝廷羣司以従順為善相違見<lb/>
貶不復論才之曲直言之得失也時有言者或不見用<lb/>
是以朝少辨争之臣士有禄仕之志焉郭翼上書武帝<lb/>
擢為屯留令又置諫官所以容受直言誘進將來故人<lb/>
得自盡言無隠諱任官然後爵之位定然後禄之敷奏<lb/>
<pb n="KR3k0046_WYG_078-41a"/>
以言明試以功車服以庸舜猶厯試諸難而今先禄不<lb/>
試甚違古義亂之所由也求才急于踈賤用刑先于親<lb/>
貴然後令行禁止野無遺滯堯取舜于側陋舜拔賢于<lb/>
巖穴姬公不曲繩于天倫叔向不虧法于孔懷今朝廷<lb/>
法吏多出于寒賤是以章書日奏而不足以懲物官人<lb/>
選才而不足以濟事宜招賢良于屠釣聘耿介于丘園<lb/>
若此道不改雖并官省職無救弊亂也能哲而惠何憂<lb/>
乎驩兠何遷乎有苖何畏乎巧言令色孔壬此官得其<lb/>
<pb n="KR3k0046_WYG_078-41b"/>
人之益也<lb/>
趙劉曜時終南山崩長安人劉終于崩所得白玉方一<lb/>
尺有文字曰皇亡皇亡敗趙昌井水竭構五梁咢酉小<lb/>
衰困囂䘮嗚呼嗚呼赤牛奮靷其盡乎時羣臣咸賀以<lb/>
為勒滅之徴劉曜大恱齊七日而後受之于太廟大赦<lb/>
境内以終為奉瑞大夫中書監劉均進曰臣聞國主山<lb/>
川故山崩川竭君為之不舉終南京師之鎮國之所瞻<lb/>
無故而崩其㓙焉可極言昔三代之季其災也如是今<lb/>
<pb n="KR3k0046_WYG_078-42a"/>
朝臣皆言祥瑞臣獨言非誠上忤聖旨下違衆議然臣<lb/>
不達大理竊所未同何則玉之于山石也猶君之于臣<lb/>
下山崩石壞象國傾人亂皇亡皇亡敗趙昌者此言皇<lb/>
室將為趙所敗趙因之而昌今大趙都于秦雍而勒跨<lb/>
全趙之地趙昌之應當在石勒不在我也井水竭構五<lb/>
梁者井謂東井秦之分也五謂五車梁謂大梁五車大<lb/>
梁趙之分也此言秦將竭滅以構成趙也咢者歲之次<lb/>
名作咢也言歲馭作咢酉之年當有敗軍殺將之事困<lb/>
<pb n="KR3k0046_WYG_078-42b"/>
謂困敦歲在子之年名𤣥囂亦在子之次言歲馭于子<lb/>
國當喪亡赤牛奮靷謂赤奮若在丑之歲名也牛謂牽<lb/>
牛東北維之宿丑之分也言歲在丑當滅亡盡無復遺<lb/>
也此其誠悟蒸蒸欲陛下勤修德化以釀之縦為嘉祥<lb/>
尚願陛下夕惕以答之書曰雖休勿休願陛下追蹤周<lb/>
旦盟津之美捐鄙虢公夣廟之㐫謹歸沐浴以待妖言<lb/>
之誅曜憮然改容御史劾均狂言瞽說誣㒺祥瑞請依<lb/>
大不敬論曜曰此之災瑞誠不可知深戒朕之不德朕<lb/>
<pb n="KR3k0046_WYG_078-43a"/>
收其忠惠多矣何罪之有乎<lb/>
苻秦時太白入東井秦有司奏太白罰星東井秦分必<lb/>
有暴兵起京師秦主生曰太白入井自為渇耳何所怪<lb/>
乎<lb/>
有彗星出于尾箕長十餘丈經太微掃東井自四月始<lb/>
見及秋冬不滅秦太史令張孟言于秦王堅曰尾箕燕<lb/>
分東井秦分也今彗起尾箕而掃東井十年之後燕當<lb/>
滅秦二十年之後代當滅燕慕容暐父子兄弟我之仇<lb/>
<pb n="KR3k0046_WYG_078-43b"/>
敵而布列朝廷貴盛莫二臣竊憂之宜剪其魁傑者以<lb/>
消天變堅不聽陽平公融亦以為狼虎之心終不可養<lb/>
星變如此願少留意堅報曰朕方混六合為一家視夷<lb/>
狄如赤子汝宜息慮勿懷耿介夫惟修德可以禳災茍<lb/>
能内求諸已何懼外患乎<lb/>
劉蘭討蝗經秋冬不能滅有司奏請徴蘭下廷尉秦王<lb/>
堅曰災降自天非人所能除此由朕之失政蘭何罪乎<lb/>
是歲秦大熟<lb/>
<pb n="KR3k0046_WYG_078-44a"/>
孝武時有長星見自湏女至于哭星孝武帝心惡之于<lb/>
華林園舉酒祝之曰長星勸汝一杯酒自古何有萬歲<lb/>
天子邪<lb/>
南燕王超祀南郊有獸如䑕而赤大如馬來至壇側湏<lb/>
臾大風晝晦羽儀帷幄皆毁裂超懼以問太史令成公<lb/>
綏對曰陛下信用姦佞誅戮賢良賦歛繁多事役殷重<lb/>
之所致也超乃大赦黜公孫五樓等俄而復用之<lb/>
有司以天文失度請禳之齊武帝曰應天以實不以文<lb/>
<pb n="KR3k0046_WYG_078-44b"/>
我克己求治思隆惠政若災𤯝在我禳之何益<lb/>
北魏髙祖以乆旱自癸未不食至于乙酉羣臣皆詣中<lb/>
書省請見髙祖在崇虚樓遣舍人辭焉且問來故豫州<lb/>
刺史王肅對曰今四郊雨已霑洽獨京師微少庶民未<lb/>
乏一餐而陛下輟膳三日臣下惶惶無復情地髙祖使<lb/>
舍人應之曰朕不食數日猶無所感比來中外貴賤皆<lb/>
言四郊有雨朕疑其欲相寛勉未必有實方將遣使視<lb/>
之果如所言即當進膳如其不然朕何以生為當以身<lb/>
<pb n="KR3k0046_WYG_078-45a"/>
為萬民塞咎耳是夕大雨<lb/>
魏典事史元顯獻雞雛四翼四足詔以問侍中崔光光<lb/>
上表曰漢元帝初元中丞相府史家雌雞伏子漸化為<lb/>
雄冠距鳴將永光中有獻雄雞生角劉向以為雞者小<lb/>
畜主司時起居人小臣執事為政之象也後石顯伏辜<lb/>
此其効也靈帝光和元年南宫寺雌雞欲化為雄但頭<lb/>
冠未變詔問議郎蔡邕對曰頭為元首人君之象也今<lb/>
雞一身已變未至于頭而上知之是將有其事而不遂<lb/>
<pb n="KR3k0046_WYG_078-45b"/>
成之象也是後黄巾破壞四方天下遂大亂今之雞狀<lb/>
雖與漢不同而其應頗相類誠可畏也臣以向邕言推<lb/>
之翼足衆多亦羣下相扇助之象雛而未大足羽差小<lb/>
亦其勢尚微易制御也臣聞災異之見皆所以示吉㐫<lb/>
明君覩之而懼乃能致福闇主覩之而慢所以致禍或<lb/>
者今亦有自賤而貴闗預政事如前世石顯之事者邪<lb/>
願陛下進賢黜佞則妖弭慶集矣後數日皓等伏誅世<lb/>
宗愈重光<lb/>
<pb n="KR3k0046_WYG_078-46a"/>
河南北大蝗北齊顯祖問于魏郡丞崔叔瓚曰何故致<lb/>
蝗對曰五行志土功不時蝗蟲為災今外築長城内興<lb/>
三臺殆以此乎顯祖大怒使左右歐之擢其髪以溷沃<lb/>
其頭曳足以出<lb/>
唐髙祖詔襄州道行臺僕射趙郡王孝㳟以舟師趣江<lb/>
州嶺南道大使李靖以交廣泉桂之衆趣宣州懷州總<lb/>
管黄君漢出譙亳齊州總管李世勣出淮泗討輔公祏<lb/>
孝㳟與諸將晏集命取水忽變為血在坐皆失色孝㳟<lb/>
<pb n="KR3k0046_WYG_078-46b"/>
舉止自若曰此乃公祏授首之徴也飲而盡之衆皆恱<lb/>
服<lb/>
太宗入苑中見蝗掇數枚祝之曰民以榖為命而汝食<lb/>
之寜食吾之肺腸舉手欲吞之左右諫曰惡物或成疾<lb/>
太宗曰朕為民受災何疾之避遂吞之是歲蝗不為災<lb/>
中宗時三月大雪蘇味道以為瑞帥百官入賀殿中侍<lb/>
御史王求禮止之曰三月雪為瑞雪臘月雷為瑞雷乎<lb/>
味道不從既入求禮獨不賀進言曰今陽和布氣草木<lb/>
<pb n="KR3k0046_WYG_078-47a"/>
發榮而寒雪為災豈得誣以為瑞賀者皆謟諛之士也<lb/>
天后為之罷朝時又有獻三足牛者宰相復賀求禮颺<lb/>
言曰凡物反常皆為妖此鼎足非其人政教不行之象<lb/>
也天后為之愀然<lb/>
明皇以太廟四室壞素服避正殿時明皇將幸東都以<lb/>
問宋璟蘇頲對曰陛下三年之制未終遽爾行幸恐未<lb/>
契天心災異為戒願且停車駕又問姚崇對曰太廟屋<lb/>
材皆苻堅時物歲乆朽腐而壞適與行期相會何足異<lb/>
<pb n="KR3k0046_WYG_078-47b"/>
也且王者以四海為家陛下以闗中不稔幸東都百司供<lb/>
擬已備不可失信但應遷神主于太極殿更修太廟如<lb/>
期自行耳明皇大喜従之賜崇絹二百疋右散騎常侍<lb/>
褚無量上言隋文帝富有天下遷都之日豈取苻氏舊<lb/>
材以立太廟乎此特諛臣之言耳願陛下克謹天戒納<lb/>
忠諫逺謟諛明皇弗聽<lb/>
日食明皇素服以俟變徹樂減膳命中書門下察繫囚<lb/>
賑饑乏勸農功宋璟等奏曰陛下勤恤人隠此誠蒼生<lb/>
<pb n="KR3k0046_WYG_078-48a"/>
之福然臣聞日食修德月食修刑親君子逺小人絶女<lb/>
謁除䜛慝所謂修德也君子耻言浮于行茍推至誠以<lb/>
行之不必數下制書也<lb/>
水旱相繼闗中大饑楊國忠惡京兆尹李峴不附己以<lb/>
災沴歸咎于峴貶長沙太守帝憂雨傷稼國忠取禾之<lb/>
善者獻之曰雨雖多不害稼也帝以為然扶風太守房<lb/>
琯言所部水災國忠使御史推之是歲天下無敢言災<lb/>
者髙力士侍側帝曰滛雨不已卿可盡言對曰自陛下<lb/>
<pb n="KR3k0046_WYG_078-48b"/>
以權假宰相賞罰無章隂陽失度臣何敢言帝黙然<lb/>
後唐明宗時大理少卿康澄上䟽曰臣聞童謡非禍福<lb/>
之本妖祥豈隆替之源故雊雉升鼎而桑榖生朝不能<lb/>
止殷宗之盛神馬長嘶而玉龜告兆不能延晉祚之長<lb/>
是知國家有不足懼者五有深可畏者六隂陽不調不<lb/>
足懼三辰失行不足懼小人訛言不足懼山崩川涸不<lb/>
足懼蟊賊傷稼不足懼賢人藏匿深可畏四民遷業深<lb/>
可畏上下相徇深可畏廉恥道消深可畏毁譽亂真深<lb/>
<pb n="KR3k0046_WYG_078-49a"/>
可畏直言蔑聞深可畏不足懼者願陛下存而勿論深<lb/>
可畏者願陛下修而靡忒明宗優詔奬之<lb/>
後晉時滑州河决浸汴曹單濮鄆五州之境環梁山合<lb/>
于汶詔大𤼵數道丁夫塞之既塞齊王欲刻碑紀其事<lb/>
中書舍人楊昭儉諫曰陛下刻石紀功不若降哀痛之<lb/>
詔染翰頌美不若頒罪己之文齊王善其言而止<lb/>
後漢時帝宫中數有怪癸巳大風雨𤼵屋拔木吹鄭門<lb/>
扉起十餘步而落震死者六七人水深平地尺餘帝召<lb/>
<pb n="KR3k0046_WYG_078-49b"/>
司天監趙延乂問以禳祈之術對曰臣之業在天文時<lb/>
日禳祈非所習也然王者欲弭災異莫如修德延乂歸<lb/>
帝遣中使問如何謂修德延乂對請讀貞觀政要而法<lb/>
之<lb/>
宋趙普論彗星　臣伏覩御批劄子云所為妖星謫見<lb/>
引證古今莫知所措自旦及暮莫敢遑寜臣等伏捧真<lb/>
蹤同承聖旨兢惶戰懼各不勝任其間老臣最負深過<lb/>
三十年之重位但愧叨塵一千載之明君將何輔弼沗<lb/>
<pb n="KR3k0046_WYG_078-50a"/>
列三台之首慙無一德之長自知政術踈遺寜免妖星<lb/>
謫見被苦者無由披訴偷安者不敢指陳雖衆議以明<lb/>
知奈皇情而莫惻隠蔽之咎惟臣最多甘俟嚴誅仰期<lb/>
待罪今則人心頗鬰上象自差起狂夫思亂之謀生醜<lb/>
虜犯邉之計天時人事不比尋常唯有今年倍須保䕶<lb/>
伏審陛下初知妖異親諭德音便欲遍與恩澤優加賞<lb/>
賜既𤼵一言之善須增百福之祥全由惠物之心必有<lb/>
變災之望纔經旬朔似有改移竊聞司天臺内妄陳邪<lb/>
<pb n="KR3k0046_WYG_078-50b"/>
佞之言深惑聖明之聽惟云妖異合滅契丹臣竊慮俱<lb/>
是諂諛未明真偽乞加詢問須見實情乞問司天臺内<lb/>
所有前件奏未委按何經典臣今將所按經典逐件進<lb/>
呈伏望陛下親賜看詳便知可否臣聞五星二十八宿<lb/>
與五嶽四凟皆在中國不在四夷而又尚書堯曰萬方<lb/>
有罪罪在朕躬豈可謂契丹封疆不屬萬方之數臣今<lb/>
老邁豈會隂陽惟將正理㕘詳以前書證驗三墳五典<lb/>
必可依憑今録到故事五件謹分折如後　一按漢書<lb/>
<pb n="KR3k0046_WYG_078-51a"/>
天文志及諸書云歲星辰見東方行疾則不見不見則<lb/>
變為妖星石氏云攙槍為天棓又曰彗星所為掃星也<lb/>
其本類星其末類彗也小者數寸長或竟天彗狀如箒<lb/>
亦為孛孛然如粉絮形狀雖異其殃一也皆是逆亂㓙<lb/>
悖非常惡氣之所生也見則為兵為患除舊布新之狀<lb/>
不有大亂必有大兵天下合謀暗閉不明破軍流血死<lb/>
人如麻哭聲遍天下干戈並出四夷來侵餘災不盡下<lb/>
為水旱饑疫㓙惡之事不可具載又云凡闗天象變異<lb/>
<pb n="KR3k0046_WYG_078-51b"/>
下方必有災殃如人臟腑有疾亦先形于靣色象不虚<lb/>
發惟聖德可以消除　一按左傳云齊有彗星齊侯使<lb/>
禳之晏子曰無益也祇取誣焉天道不諂不二其命若<lb/>
之何禳之且天之有彗以除穢也君無穢德有何禳焉<lb/>
若德之穢禳之無益也詩云惟此文王小心翼翼昭事<lb/>
上帝聿懷多福厥德不囘以受方國君無違德方國將<lb/>
至何患于彗詩曰我無所監夏后及商用亂之政民卒<lb/>
流亡若德回政亂民將流亡祝史之為無能補也公説<lb/>
<pb n="KR3k0046_WYG_078-52a"/>
乃止其後齊國果有田氏簒奪之禍　一按晉書天文<lb/>
志魏文帝黄初六年五月壬戌熒惑入太白一按蜀記<lb/>
魏文帝問黄權曰天下三分鼎立何地為正對曰當驗<lb/>
天文即可知也往昔熒惑守心而文帝崩矣吳蜀無事<lb/>
此其驗也　一按梁書武帝大通元年熒惑犯南斗梁<lb/>
武帝跣足下殿走以厭之是年後魏孝明帝崩武帝歎<lb/>
曰索虜亦應天道　一按唐書云髙宗總章元年四月<lb/>
有彗星見于五車上避正殿減常膳令内外五品以上<lb/>
<pb n="KR3k0046_WYG_078-52b"/>
各上封事極言得失許敬宗上言星雖孛而光芒小此<lb/>
此非國𤯝不足上勞聖慮請御正殿復常膳髙宗不従<lb/>
敬宗又曰星孛而東北王師問罪此髙麗將滅之徴上<lb/>
曰我為萬國之主豈得推過于小蕃哉二十日而星滅<lb/>
　右具如前今檢尋故事聞達宸聰冀將師古之文聊<lb/>
證順情之説伏望陛下勤求理道獨出前王雖然彗星<lb/>
呈妖自有皇天輔德臣所願者除舊布新之事專乞陛<lb/>
下親行變災為福之祥乃為陛下已有如此則商髙宗<lb/>
<pb n="KR3k0046_WYG_078-53a"/>
之桑榖遂至中興周武王之資財須行大賚伏望陛下<lb/>
㳟承天戒大慰物情明施曠蕩之恩更保延長之祚蓋<lb/>
緣凡闗世事否泰相逐倚伏盈虚豈能常定聖朝開國<lb/>
三十年國富兵强近古無比諸方僭偽並受驅除無一<lb/>
國不亡無一人敢敵可謂鞭撻宇宙震懾華夷若非聖<lb/>
德神功終恐兆民未泰戰争勞役寜有了期雖哲后修<lb/>
仁本意固無于虧缺而羣生造業隨緣有近于感招儻<lb/>
時運以相逢于聖賢而不免堯水湯旱乃是明徴臣又<lb/>
<pb n="KR3k0046_WYG_078-53b"/>
竊聞陛下自覩星文深勞帝念轉積動天之德思覃及<lb/>
物之恩則知多難興王傳聞于往昔殷憂啓聖實見于<lb/>
當今可謂何福不生何災不滅臣今誠懇思達冕旒仍<lb/>
須靣具數呈不敢形于翰墨伏恨言詞蹇澁氣力衰羸<lb/>
步履猶艱未任拜跪自従發動多有風涎如或一息不<lb/>
來便憂一詞難措以兹情抱實有感傷乞于閑暇之時<lb/>
伏望畧賜宣喚貴將微細皆具奏聞兼緣臣久負過愆<lb/>
因此合尋陳首伏以臣謬將鄙拙虚受恩榮既不能致<lb/>
<pb n="KR3k0046_WYG_078-54a"/>
主安民又不能除奸殄寇叨據秉鈞之任忽招如彗之<lb/>
妖方抱恥于朝廷實難安于禄位伏况前代每逢災變<lb/>
必先冊免三公今遇盛時乞行嚴憲明加黜責用激忠<lb/>
良臣無任負愧懷悚戰懼兢惶待罪之至<lb/>
京師旱蝗仁宗謂輔臣曰方歲旱而飛蝗百姓何罪罹<lb/>
此黙禱上帝願歸罪𦕈躬余靖等言災異之來實由人<lb/>
事闕失今陛下既有引過之言達于天地神祗伏乞必<lb/>
踐其言必行其實專聽斷攬威權號令信于人恩澤及<lb/>
<pb n="KR3k0046_WYG_078-54b"/>
于下則災異消和氣應矣<lb/>
京師大雨平地湧水壞官私廬舍漂人民畜産不可勝<lb/>
計是日英宗御崇政殿宰相而下朝參者十數人而已<lb/>
詔開西華門以洩宫中積水水奔激東殿侍班屋皆摧<lb/>
没人畜皆溺死官為葬祭其無主者千五百八十人下<lb/>
詔責躬求言且命罷晏減膳禱于山川司馬光上䟽畧<lb/>
云陛下即位以來災異甚衆日有黒子江淮之水或溢<lb/>
或涸去夏霖雨涉秋不止老弱流離積尸成丘今夏疫<lb/>
<pb n="KR3k0046_WYG_078-55a"/>
癘大作彌數千里秋又未穫暴雨大至都城之内道路<lb/>
乗桴官府民居覆没殆盡死于壓溺者不可勝紀陛下<lb/>
安得不側身恐懼思其所以致此者乎又曰先帝擢陛<lb/>
下衆人之中升為天子惟以一后數公主託陛下而梓<lb/>
宫在殯已失太后歡心長公主數人屏居閑宫此陛下<lb/>
所以失人心之始也又曰凡百奏請不肯與奪知人之<lb/>
賢不能舉知人不肖不能去知事之非不能改知事之<lb/>
是不能従此天子所以重失望也又曰臺諫天子之耳<lb/>
<pb n="KR3k0046_WYG_078-55b"/>
目其有所言當以聖意察其是非不宜一付之大臣帝<lb/>
嘉納之<lb/>
劉敞論災異　臣伏以聖王所甚畏事者莫如天所甚<lb/>
聽用者莫如民是故觀天意于災祥察民情于謠俗因<lb/>
災祥以求治之得失原謠俗以知政之善否誠少留意<lb/>
則皆粲然矣前古賢聖之君莫不循此以導其下忠信<lb/>
之臣莫不緣此以諷其上上下相飭而自天祐之竊見<lb/>
朝廷每有吉應嘉瑞則公卿稱賀至于災異非常可怪<lb/>
<pb n="KR3k0046_WYG_078-56a"/>
之事則寂然莫有言者雖歸美將順臣子之常操而于<lb/>
儆戒吁俞理似未盡陛下復不自延問以求天意恐非<lb/>
所謂小心翼翼昭事上帝聿懷多福者也臣愚以謂五<lb/>
經災異之説最深最切設四方所上竒物怪變妖孽沴<lb/>
疾有非常可疑者宜使儒學之臣據經義傳時事以言<lb/>
若其言是可以當天意若其言非足以廣聖聰如近日<lb/>
雨雪驟寒人有凍死者此亦災變之一端矣惟聰明睿<lb/>
智憂深思逺順時防微不可不慮也臣忝近列愚不能<lb/>
<pb n="KR3k0046_WYG_078-56b"/>
通古今切觀近世商髙宗周成王畏天威享福祚之益<lb/>
誠願陛下留意于此臣不勝區區<lb/>
救日論　春秋左傳曰二至二分日有食之不為災又<lb/>
曰非正陽之月不鼓臣以為過矣夫聖王所甚畏而事<lb/>
者莫如天天神之最著而明者莫如日日者衆陽之宗<lb/>
人君之表也日有食之天子則伐鼓于社諸侯則伐鼓<lb/>
于朝非慕為迂濶而塗民耳目也明其隂侵陽柔乗剛<lb/>
臣蔽君妻凌夫逆德之漸不可長也如是則奚救奚不<lb/>
<pb n="KR3k0046_WYG_078-57a"/>
救奚畏奚不畏哉丘明之言使諛臣依以諂其君邪臣<lb/>
資以固其身臣請辨之幽王之詩曰十月之交朔日辛<lb/>
夘日有食之亦孔之醜周之十月則二分已安在其不<lb/>
為災者歟夏書曰乃季秋月朔辰弗集于房瞽奏鼓嗇<lb/>
夫馳庶人走夏之季秋非正陽也安在其不鼓者歟由<lb/>
此觀之日食之必可畏必當救也無所疑矣夫諂諛奸<lb/>
邪之臣出則朋黨比周以遂其私入則詖偽欺㒺以濟<lb/>
其欲固日夜無須臾之間惟恐君之覺已也日有食之<lb/>
<pb n="KR3k0046_WYG_078-57b"/>
是將喜焉庸肯斥言災異以儆于上哉是以或至于夷<lb/>
陵而猶不寤魯季孫漢張禹是也昔者季孫意如之專<lb/>
魯知日食之為傷其君而不憂也卒逐昭公張禹之事<lb/>
漢知日食之為害國而不告也卒成王氏嗚呼變所従<lb/>
來微矣為人上者可不察哉可不察哉<lb/>
叔輙論　叔輙哭日食叔孫昭子譏曰叔輙將死矣非<lb/>
所哭也嗚呼叔孫昭子不知言者乎夫昭公弱君也享<lb/>
國乆矣季氏强臣也能專其政所樹置非親戚則黨與<lb/>
<pb n="KR3k0046_WYG_078-58a"/>
也一臣君不得使焉一民君不得有焉賞罰違于衆而<lb/>
形勢敓于外子家駒達于人者也閉其口而禄仕矣梓<lb/>
慎達于天者也詭辭不敢正言矣是以叔輙知日食之<lb/>
憂必將及君欲陳則不見信欲黙則不能已欲謀則逼<lb/>
于禍欲隨則失其守發憤噎而無與誰語故慷慨感激<lb/>
至于號咷也設使昭公因而感悟聽用其謀援忠直退<lb/>
姦邪破朋黨之蔽禁彊僭之臣魯可復興豈獨長守其<lb/>
貴哉當是之時仲尼聖人也而生魯國顔冉之徒仁人<lb/>
<pb n="KR3k0046_WYG_078-58b"/>
也四方歸之舉而用焉以謀三桓易矣然而遂不覺悟<lb/>
長惡養㐫不及五年奔走失國寄于乾侯終身愁孤従<lb/>
此觀之豈不可大哀而慟哭乎此乃叔輙之所以感也<lb/>
夫忠國之君子明于禮義而陋于知人心人固未易知<lb/>
也易曰書不盡言言不盡意夫言而書之以謂詳矣而<lb/>
猶曰不盡而况乎未始書之未始言之者哉此叔輙所<lb/>
以見譏于當世狂而不信者也嗟夫<lb/>
徽宗時黒𤯝見于禁中初元豐末嘗有物大如席夜見<lb/>
<pb n="KR3k0046_WYG_078-59a"/>
寢殿上而神宗崩元符末又見哲宗崩至大觀間漸晝<lb/>
見政和以來大作每出若列屋摧倒之聲其形僅丈餘<lb/>
彷彿如龜黒氣䝉之不大了了氣之所及腥血四灑又<lb/>
或變人形或為驢晝夜出無時多在掖庭及内殿習以<lb/>
為常人亦不大怖又洛陽府畿内忽有物如人或如犬<lb/>
其色正黒不辨眉目始夜則掠小兒食之後雖白晝入<lb/>
人家為患所至喧然不安謂之黒漢有力者執鎗自衛<lb/>
亦有託以作過者二年乃息<lb/>
<pb n="KR3k0046_WYG_078-59b"/>
元世祖時彗出紫微垣憂之夜召博果宻入禁中問所<lb/>
以消天變之道博果宻曰風雨自天而至則棟宇以待<lb/>
之江河為地之限人則舟楫以通之天地有所不能者<lb/>
人則為之此人所以與天地參也且父母怒人子不敢<lb/>
疾怨起敬起孝故易曰君子以恐懼修省詩曰敬天之<lb/>
怒三代聖王克謹天戒鮮有不終漢文之世同日山崩<lb/>
者二十有九日食地震頻歲有之善用此道天亦悔禍<lb/>
海内乂安此前代之龜鑑也願陛下法之因誦文帝日<lb/>
<pb n="KR3k0046_WYG_078-60a"/>
食求言詔帝悚然曰此言深合朕意可復誦之遂論説<lb/>
至四鼓乃罷<lb/>
仁宗時夜疾風電雹成紀縣北山南移至西河川次日<lb/>
再移平地突出土阜髙者二三丈陷没民居監察御史<lb/>
馬祖常言山不動之物今而動焉由在野有當用不用<lb/>
之賢在官有當言不言之佞故致然爾<lb/>
帝嘗夜坐謂侍臣曰日𤾉不時奈何蕭拜珠曰宰相之<lb/>
過也帝曰卿不在中書邪拜珠惶愧頃之帝露香禱于<lb/>
<pb n="KR3k0046_WYG_078-60b"/>
天既而大雨左右以雨衣進帝曰朕為民祈雨何避焉<lb/>
泰定帝以烈風地震戒飭百官并詔大都守臣集議以<lb/>
聞張珪自大都至以其與樞密院御史臺翰林集賢院<lb/>
等官集議來上言特們徳爾與特克實等結為父子終<lb/>
以遺患搆成弑逆其子索諾木親與逆謀今復給還所籍<lb/>
家産其諸子尚在京師夤緣再入宿衛宜仍籍其家産<lb/>
竄其子孫以明不共戴天之義諸王阿勒台布哈博囉<lb/>
伊哷特穆爾綽羅巴哈等與特克實逆謀其罪止于流竄宜<lb/>
<pb n="KR3k0046_WYG_078-61a"/>
誅之以謝天下遼王托克托居鎮遼東因國家有變報復<lb/>
讐忽殺親王妃主百餘人分其羊馬畜産殘忍骨肉今<lb/>
不之罪仍復厚賜放還臣恐國之紀綱従此不振况今<lb/>
死者含寃感傷和氣宜奪削其爵土置之他所以彰天<lb/>
威武備卿濟勒前太尉巴哈矯制令鷹師强收鄭國寳<lb/>
妻郭哈刑曹逮鞫服實竟原其罪夫匹婦銜寃三年不<lb/>
雨宜仍付刑曹鞫正其罪賈胡中賣寳石分珠寸石價<lb/>
直數萬夫以經國有用之寳而易此不濟饑寒之物是<lb/>
<pb n="KR3k0046_WYG_078-61b"/>
皆時貴與中寳之人妄稱呈獻冒給囘賜髙其價直且至<lb/>
十倍彼此通同暗行分用宜行禁止自古聖君惟誠于<lb/>
治政可以動天地感鬼神初未嘗徼福于僧道也至元<lb/>
三十年醮祠佛事之目止百有二大德七年再立功德<lb/>
使司積五百有餘今年一增其目明年即指為例已倍<lb/>
四之三矣比年佛事愈繁享國不永致災愈速事無應<lb/>
驗斷可知矣宜罷功德使司及累朝忌日醮祠佛事名<lb/>
目止令宣政院主領修舉餘悉講罷游惰之徒妄投宿<lb/>
<pb n="KR3k0046_WYG_078-62a"/>
衛部屬及宦者女紅太醫隂陽之屬不可勝數一人收<lb/>
籍一門蠲復一歲所請衣馬芻糧數十户所徴入不足<lb/>
以給之耗國損民為甚宜如世祖時支請之數給之餘<lb/>
悉減汰自特們徳爾專恣特實搆逆良善死于非命皆<lb/>
未申理宜加褒贈優叙其子孫天下繫囚寃滯宜命省<lb/>
臺選官審録結正邉鎮利病宜命行省行臺體究興除<lb/>
廣海鎮戍卒更病者宜給粥食藥力死者給鈔責所司<lb/>
及同鄉者歸骨于其家廣東採珠勞擾宜悉停罷至元<lb/>
<pb n="KR3k0046_WYG_078-62b"/>
三十年以後冗員宜悉減併不該常調之人不得濫入<lb/>
常選凡官養馬駝宜如大德團槽之制所賜<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>戚及宦<lb/>
者之田悉拘還官其僧道典賣民田及民間所施産業<lb/>
宜悉役之左右之臣非有功<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>勞效著明實跡不加以<lb/>
賞賜請皆著為令凡數千言詞甚切至帝皆不従<lb/>
　<lb/>
　<lb/>
　經濟類編卷七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷六十六</head> <lb/>
    <p>
<pb n="KR3k0046_WYG_066-1a"/>
欽定四庫全書<lb/>
　經濟類編卷六十六<lb/>
　　　　　　　　　　　明　馮琦馮瑗　撰<lb/>
　武功類十二<lb/>
　　請救<hi>八則</hi>　<hi>恤鄰併</hi>
穆叔如晉聘且言齊故晉人曰以寡君之未禘祀與民<lb/>
之未息不然不敢忘穆叔曰以齊人之朝夕釋憾於敝<lb/>
邑之地是以大請敝邑之急朝不及夕引領西望曰庶<lb/>
<pb n="KR3k0046_WYG_066-1b"/>
幾乎比執事之閒恐無及也見中行獻子賦圻父獻子<lb/>
曰偃知罪矣敢不從執事以同恤社稷而使魯及此見<lb/>
范宣子賦鴻鴈之卒章宣子曰匃在此敢使魯無鳩乎<lb/>
伍貟與申包胥友其亡也謂申包胥曰我必復楚國申<lb/>
包胥曰勉之子能復之我必能興之及昭王在隨申包<lb/>
胥如秦乞師曰吳為封豕長蛇以荐食上國虐始於楚<lb/>
寡君失守社稷越在草莾使下臣告急曰夷徳無厭若<lb/>
鄰於君疆場之患也逮吳之未定君其取分焉若楚之<lb/>
<pb n="KR3k0046_WYG_066-2a"/>
遂亡君之土也若以君靈撫之世以事君秦伯使辭焉曰<lb/>
寡人聞命矣子姑就館將圖而告對曰寡君越在草莾<lb/>
未獲所伏下臣何敢即安立依於庭牆而哭日夜不絶勺飲<lb/>
不入口七日秦哀公為之賦無衣九頓首而坐秦師乃出<lb/>
邾茅夷鴻以束帛乘韋自請救於呉曰魯弱晉而逺呉馮恃<lb/>
其衆而背君之盟辟君之執事以陵我小國邾非敢自愛也懼君<lb/>
威之不立君威之不立小國之憂也若夏盟於鄫衍秋而背之成<lb/>
求而不違四方諸侯其何以事君且魯賦八百乘君之貳也邾<lb/>
<pb n="KR3k0046_WYG_066-2b"/>
賦六百乘君之私也以私奉貳唯君圖之呉子從之<lb/>
齊攻魯子貢見哀公請求救于呉公曰奚先君寶之用子貢曰使<lb/>
呉責吾寶而與我師是不可恃也於是以楊幹麻筋之弓六<lb/>
往子貢謂呉王曰齊為無道欲使周公之後不血食且魯賦五<lb/>
百邾賦三百不識以此益齊呉之利與非與呉王懼乃興師救<lb/>
魯諸侯曰齊伐周公之後而呉救之遂朝於呉<lb/>
漢闗寵破北虜圍栁中上書求救章帝新即位乃詔公<lb/>
卿㑹議司空第五倫以為不宜救司徒鮑昱議曰今使人於危難之<lb/>
<pb n="KR3k0046_WYG_066-3a"/>
地急而棄之外則縱蠻夷之暴内則傷死難之臣誠令權時後<lb/>
無邊事可也匈奴如復犯塞為冦陛下將何以使將又二部兵人<lb/>
裁各數千匈奴圍之厯旬不下是其寡弱盡力之効也可令<lb/>
敦煌酒泉太守各將精騎二千多其幡幟倍道兼行以赴其<lb/>
急匈奴疲極之兵必不敢當四十日間足還入塞帝然之<lb/>
狄人伐邢管敬仲言於齊侯曰戎狄豺狼不可厭也諸夏親暱<lb/>
不可棄也宴安酖毒不可懷也詩云豈不懷歸畏此簡書簡書<lb/>
同惡相恤之謂也請救邢以從簡書齊人救邢<hi>以下恤鄰三則併</hi>
<pb n="KR3k0046_WYG_066-3b"/>
晉人伐邢齊桓公將救之鮑叔曰大蚤邢不亡晉不敝晉不敝<lb/>
齊不重且夫扶危之功不如存亡之徳大君不如晚救之以敝<lb/>
晉齊實利待邢亡而復存之其名實美桓公乃弗救<lb/>
晉荐饑使乞糴于秦秦伯謂子桑與諸乎對曰重施而報<lb/>
君將何求重施而不報其民必攜攜而討焉無衆必敗謂百<lb/>
里與諸乎對曰天災流行國家代有救災恤鄰道也行道有<lb/>
福㔻鄭之子豹在秦請伐晉秦伯曰其君是惡其民何罪秦<lb/>
於是乎輸粟于晉自雍及絳相繼命之曰汎舟之役<lb/>
<pb n="KR3k0046_WYG_066-4a"/>
　　襲國<hi>五則</hi>
秦人入滑及滑鄭商人弦高将市於周遇之以乘韋先<lb/>
牛十二犒師曰寡君聞吾子将步師出於敝邑敢犒從<lb/>
者不腆敝邑爲従者之淹居則具一日之積行則備一<lb/>
夕之衛且使遽告于鄭鄭穆公使視客舘則束載厲兵<lb/>
秼馬矣使皇武子辭焉曰吾子淹乆於敝邑唯是脯資<lb/>
餼牽竭矣為吾子之将行也鄭之有原圃猶秦之有具<lb/>
囿也吾子取其麋鹿以閒敝邑若何把子奔齊逢孫揚<lb/>
<pb n="KR3k0046_WYG_066-4b"/>
孫奔宋孟明曰鄭有備矣不可冀也攻之不克圍之不<lb/>
繼吾其還也滅滑而還<lb/>
吳赤市使於智氏假道於衛寗文子具紵絺三百製将<lb/>
以送之大夫豹曰吳雖大國也不壤交假之道則亦敬<lb/>
矣又何禮焉寗文子不聴遂致之吳赤市至於智氏既<lb/>
得事将歸吳知伯命造舟為梁吳赤市曰吾聞之天子<lb/>
濟于水造舟為梁諸侯維舟為梁大夫方舟方舟臣之<lb/>
職也且敬太甚必有故使人視之視則用兵在後矣将<lb/>
<pb n="KR3k0046_WYG_066-5a"/>
以襲衛呉赤市曰衛假吾道而厚贈我我見難而不告是<lb/>
與為謀也稱疾而留使人告衛衛人警戒知伯聞之乃止<lb/>
智伯欲襲衛乃佯亡其太子顔使奔衛南文子曰太子顔之<lb/>
為其君子也甚愛非有大罪也而亡之必有故然人亡而不<lb/>
受不祥使吏逆之曰車過五乘慎勿内也智伯聞之乃止<lb/>
智伯欲襲衛故遺之乘馬先之一璧衛君大悦酌酒諸大<lb/>
夫皆喜南文子獨不喜有憂色衛君曰大國禮寡人<lb/>
寡人故酌諸大夫酒諸大夫皆喜而子獨不喜有憂色<lb/>
<pb n="KR3k0046_WYG_066-5b"/>
者何也南文子曰無方之禮無功之賞禍之先也我未<lb/>
有往彼有以來是以憂也於是衛君乃修梁津而擬邊<lb/>
城智伯聞衛兵在境上乃還<lb/>
趙簡子使人以明白之乘六先以一璧為遺於衛衛叔<lb/>
文子曰見不意可以生故此小之所以事大也今我未以往<lb/>
而簡子先以來必有故於是斬林除圍聚歛蓄積而後<lb/>
遣使者簡子曰吾舉也為不可知也今既已知之矣乃<lb/>
輟圍衛也<lb/>
<pb n="KR3k0046_WYG_066-6a"/>
　　反間<hi>八則</hi>　<hi>嫁禍併</hi>
戎王使由余於秦由余其先晉人也亡入戎能晉言聞<lb/>
繆公賢故使由余觀秦秦繆公示以宫室積聚由余曰<lb/>
使鬼為之則勞神矣使人為之亦苦民矣繆公怪之問<lb/>
曰中國以詩書禮樂法度為政然尚時亂今戎夷無此<lb/>
何以為治不亦難乎由余笑曰此乃中國所以亂也夫<lb/>
自上聖黄帝作為禮樂法度身以先之僅以小治及其<lb/>
後世日以驕滛阻法度之威以責督於下下罷極則以<lb/>
<pb n="KR3k0046_WYG_066-6b"/>
仁義怨望於上上下交爭怨而相簒弑至於滅宗皆以<lb/>
此類也夫戎夷不然上含淳徳以遇其下下懐忠信以<lb/>
事其上一國之政猶一身之治不知所以治此眞聖人<lb/>
之治也於是繆公退而問内史廖曰孤聞隣國有聖人<lb/>
敵國之憂也今由余賢寡人之害将奈之何内史廖曰<lb/>
戎王處辟匿未聞中國之聲君試遺其女樂以奪其志<lb/>
爲由余請以疏其間留而莫遣以失其期戎王怪之必<lb/>
疑由余君臣有間乃可虜也且戎王好樂必怠於政繆<lb/>
<pb n="KR3k0046_WYG_066-7a"/>
公曰善因與由余曲席而坐傳器而食問其地形與其<lb/>
兵埶盡詧而後令内史廖以女樂二八遺戎王戎王受<lb/>
而説之終年不還於是秦乃歸由余由余數諫不聴繆<lb/>
公又數使人間要由余由余遂去降秦繆公以客禮禮<lb/>
之問伐戎之形三十七年秦用由余謀伐戎王益國十<lb/>
二開地千里遂霸西戎<lb/>
秦王欲見頓弱頓弱曰臣不義不叅拜王能使臣無拜<lb/>
則可矣不即不見也秦王許之於是頓子曰天下有有<lb/>
<pb n="KR3k0046_WYG_066-7b"/>
其實而無其名者有無其實而有其名者有無其名又<lb/>
無其實者王知之乎王曰弗知頓子曰有其實而無其<lb/>
名者商人是也無把銚推耨之勞而有積粟之實此有<lb/>
其實而無其名者也無其實而有其名者農夫是也解<lb/>
凍而耕暴背而耨無積粟之實此無其實而有其名者<lb/>
也無其名又無其實者王乃是也已立為萬乘無孝之<lb/>
名以千里養無孝之實秦王悖然而怒頓弱曰山東戰<lb/>
國有六威不掩於山東而掩於母臣竊為大王不取焉<lb/>
<pb n="KR3k0046_WYG_066-8a"/>
秦王曰山東之戰國可兼與頓子曰韓天下之咽喉魏<lb/>
天下之胷腹王資臣萬金而遊聽之韓魏入其社稷之<lb/>
臣於秦即韓魏從而天下可圖也秦王曰寡人之國貧<lb/>
恐不能給也頓子曰天下未嘗無事也非従即横也横<lb/>
成則秦帝從成則楚王秦帝即以天下恭養楚王即王<lb/>
雖有萬金弗得私也亦充軍國之用矣秦王曰善乃資<lb/>
萬金使東遊韓魏入其将相北遊於燕趙而殺李牧齊<lb/>
入朝四國畢從頓子之説也<lb/>
<pb n="KR3k0046_WYG_066-8b"/>
秦攻韓圍陘范睢謂秦昭王曰有攻人者有攻地者穰<lb/>
候十攻魏而不得傷者非秦弱而魏强也其所攻者地<lb/>
也地者人主所甚愛也人主者人臣之所樂為死也攻<lb/>
人主之所愛與樂死者鬭故十攻而弗勝也今王将攻<lb/>
韓圍陘臣願王之毋獨攻其地而攻其人也王攻韓圍<lb/>
陘以張儀為言張儀之力多且割地而以自贖於王幾<lb/>
割地而韓不盡張儀之力少則王逐張儀而更與不如<lb/>
儀者市則王之所求於韓者盡可得也<lb/>
<pb n="KR3k0046_WYG_066-9a"/>
天下之士合従相聚於趙而欲攻秦秦相應侯曰王勿<lb/>
憂也請令廢之秦於天下之士非有怨也相聚而攻秦<lb/>
者以已有富貴耳王見大王之狗卧者卧起者起行者<lb/>
行止者止毋相與鬬者投之一骨輕起相牙者何則有<lb/>
爭意也於是使唐雎載音樂予之五千金居武安高㑹<lb/>
相與飲謂邯鄲人誰来取者於是其謀者固未可得予<lb/>
也其可得予者與之昆弟矣公與秦計功者不問金之<lb/>
所之金盡者功多矣今令人復載五千金隨公唐雎行<lb/>
<pb n="KR3k0046_WYG_066-9b"/>
至武安散不能三千金天下之士大相與鬬矣　六國<lb/>
猶連雞羣士如鬬狗所以虎狼秦張頥哆其口<lb/>
張儀相秦謂昭雎曰楚無鄢郢漢中有所更得乎曰無<lb/>
有曰無昭過陳軫有所更得乎曰無所更得張儀曰為<lb/>
儀謂楚王逐昭過陳軫請復鄢郢漢中昭雎歸報楚王<lb/>
楚王説之有人謂昭過曰甚矣楚王不察於名者也韓<lb/>
求相工陳藉而周不聽魏求相綦毋恢而周不聴何以<lb/>
也周曰是列縣畜我也今楚萬乗之强國也大王天下<lb/>
<pb n="KR3k0046_WYG_066-10a"/>
之賢王也今儀曰逐君與陳軫而王聽之是楚自待不<lb/>
如周而儀重於韓魏之王也且儀之所行有功名者秦<lb/>
也所欲富貴者魏也欲為攻於魏必南伐楚故攻有道<lb/>
外絶其交内逐其謀臣陳軫夏人也習於三晉之事故<lb/>
逐之則楚無謀臣矣今君能用楚之衆故亦逐之則楚<lb/>
衆不用矣此所謂内攻之者也而王不知察今君何不<lb/>
見臣於王請為王使齊交不絶儀聞之其效鄢郢漢中<lb/>
必緩矣是昭雎之言不信也王必薄之<lb/>
<pb n="KR3k0046_WYG_066-10b"/>
大梁人尉繚來説秦王曰以秦之彊諸侯譬如郡縣之<lb/>
君臣但恐諸侯合從翕而出不意此乃智伯夫差湣王<lb/>
之所以亡也願大王毋愛財物賂其豪臣以亂其謀不<lb/>
過亡三十萬金則諸侯可盡秦王従其計<lb/>
鄭桓公将欲襲鄶先問鄶之辨智果敢之士書其名姓<lb/>
擇鄶之良臣而與之爲官爵之名而書之因爲設壇于<lb/>
門外而埋之釁之以猳若盟状鄶君以為内難也盡殺<lb/>
其良臣桓公因襲之遂取鄶<lb/>
<pb n="KR3k0046_WYG_066-11a"/>
楚急攻絶漢甬道圍漢王於滎陽城乆之漢王患之請割滎<lb/>
陽以西以和項王不聴漢王謂陳平曰天下紛紛何時定乎<lb/>
陳平曰項王為人恭敬愛人士之亷節好禮者多歸之至於<lb/>
行功爵邑重之士亦以此不附今大王慢而少禮士亷節者不<lb/>
來然大王能饒人以爵邑士之頑鈍嗜利無耻者亦多歸漢誠<lb/>
各去其兩短襲其兩長天下指麾則定矣然大王恣侮人不能<lb/>
得㢘節之士顧楚有可亂者彼項王骨鯁之臣亞父鍾離意<lb/>
龍且周殷之屬不過數人耳大王誠能出捐數萬斤金行反間<lb/>
<pb n="KR3k0046_WYG_066-11b"/>
間其君臣以疑其心項王為人意忌信讒必内相誅漢因舉<lb/>
兵而攻之破楚必矣漢王以為然乃出黄金四萬斤與陳平恣所<lb/>
為不問其出入陳平既多以金縱反間於楚軍宣言諸將鍾離<lb/>
昧等為項王將功多矣然而終不得裂地而王欲與漢為一以<lb/>
滅項氏而分王其地項羽果意不信鐘離昧等項王既疑之使<lb/>
使至漢漢王為太牢具舉進見楚使即佯驚曰吾以為亞<lb/>
夫使乃項王使復持去更以惡草具進楚使楚使歸具以報項王<lb/>
項王果大疑亞父亞父欲急攻下滎陽城項王不信不肯聼亞<lb/>
<pb n="KR3k0046_WYG_066-12a"/>
父聞項王疑之乃怒曰天下事大定矣君王自為之願請骸<lb/>
骨歸歸未至彭城疽發背而死<lb/>
秦王謂公子他曰昔嵗殽下之事韓為中軍以與諸侯攻<lb/>
秦韓於秦接境壤界其地不能千里展轉不可約日者秦楚戰<lb/>
於藍田韓出鋭師以佐秦秦戰不利因轉與楚不固信盟唯<lb/>
便是從韓之在我心腹之疾吾將伐之何如公子他曰王出兵韓<lb/>
韓必懼懼則可以不戰而深取割王曰善乃起兵一軍臨滎陽<lb/>
一軍臨太行韓恐使陽城君入謝於秦請効上黨之地以為<lb/>
<pb n="KR3k0046_WYG_066-12b"/>
和令韓陽告上黨之守靳黊曰秦起二軍以臨韓韓不能<lb/>
支今王令韓興兵以上黨入和於秦使陽言之太守太守其<lb/>
効之靳黊曰人有言挈瓶之智不失守器王則有令而臣失守<lb/>
雖王與子其亦猜焉臣請悉𤼵守以應秦若不能卒則死之<lb/>
韓陽趨以報王王曰吾始已諾於應侯矣今不與是欺之也乃<lb/>
使馮亭代靳黊馮亭守三十日陰使人請趙王曰韓不能守<lb/>
上黨且以與秦其民皆不欲為秦而願為趙今有城市之<lb/>
邑七十願拜納之於王惟王才之趙王喜召平陽君而告之曰<lb/>
<pb n="KR3k0046_WYG_066-13a"/>
韓不能守上黨且以與秦其吏民不欲為秦而皆願為趙今馮<lb/>
亭令使者以與寡人何如趙豹對曰聖人甚禍無故之利王曰人<lb/>
懷吾義何謂無故乎對曰秦蠶食韓氏之地中絶不令相通<lb/>
自以為坐受上黨也且夫韓所以内趙者欲嫁其禍也秦被其<lb/>
勞而趙受其利雖强大不能得之於小弱而小弱顧能得之强大乎<lb/>
今王取之可謂有故乎且秦以牛田水通糧其死士皆列之於上地<lb/>
令嚴政行不可與戰王自圗之王大怒曰夫用百萬之衆攻戰踰<lb/>
年歴嵗未見一城也今不用兵而得城七十何故不為趙豹出王<lb/>
<pb n="KR3k0046_WYG_066-13b"/>
召趙勝趙禹而告之曰韓不能守上黨今其守以與寡人有城市之<lb/>
邑七十二人對曰用兵踰年未見一城今坐而得城七十此大利也乃使<lb/>
趙勝往受地勝至曰敝邑之王使使者臣勝告太守有詔使臣勝謂<lb/>
曰請以三萬户之都封太守千户封縣令諸吏皆益爵三級民能相集<lb/>
者賜家六金馮亭垂涕而免曰是吾處三不義也為主守地不能死<lb/>
而以與人不義一也主内之秦不順主命不義二也賣主之地而食之不義三<lb/>
也辭封而入韓謂韓王曰趙聞韓不能守上黨今𤼵兵已取之矣韓告<lb/>
秦曰趙起兵取上黨秦王怒令公孫起王齮以兵遇趙於長平<hi>嫁禍一則併</hi>
<pb n="KR3k0046_WYG_066-14a"/>
　　縱横<hi>十三則</hi>
蘓秦始将連横説秦惠王曰大王之國西有巴蜀漢中之<lb/>
利北有胡駱代馬之用南有巫山黔中之限東有殽函<lb/>
之固田肥美民殷富戰車萬乘奮擊百萬沃野千里蓄<lb/>
積饒多地勢形便此所謂天府天下之雄國也以大王<lb/>
之賢士民之衆車騎之用兵法之教可以并諸侯吞天<lb/>
下稱帝而治願大王少留意臣請奏其効秦王曰寡人<lb/>
聞之毛羽不豐滿者不可以高飛文章不成者不可以<lb/>
<pb n="KR3k0046_WYG_066-14b"/>
誅罰道徳不厚者不可以使民政教不順者不可以煩<lb/>
大臣今先生儼然不逺千里而庭教之願以異日蘓秦<lb/>
曰臣固疑大王之不能用也昔者神農伐補遂黄帝伐<lb/>
涿鹿而禽蚩尤堯伐驩兠舜伐三苗禹伐共工湯伐有<lb/>
夏文王伐崇武王伐紂齊桓任戰而霸天下由此觀之<lb/>
惡有不戰者乎古者使車轂撃馳言語相結天下為一<lb/>
約從連横兵革不藏文士並飭諸侯亂惑萬端俱起<lb/>
不可勝理科條既備民多偽態書䇿稠濁百姓不足上<lb/>
<pb n="KR3k0046_WYG_066-15a"/>
下相愁民無所聊明言章理兵甲愈起辯言偉服戰攻<lb/>
不息繁稱文辭天下不治舌敝耳聾不見成功行義約<lb/>
信天下不親於是乃廢文任武厚養死士綴甲厲兵効<lb/>
勝於戰場夫徒處而致利安坐而廣地雖古五帝三王<lb/>
五霸明主賢君常欲坐而致之其勢不能故以戰續之<lb/>
寛則兩軍相攻迫則杖㦸相撞然後可建大功是故兵<lb/>
勝於外義强於内威立於上民服於下今欲并天下凌<lb/>
萬乘詘敵國制海内子元元臣諸侯非兵不可今之嗣<lb/>
<pb n="KR3k0046_WYG_066-15b"/>
主忽於至道皆惽於教亂於治迷於言惑於語沉於辯<lb/>
溺於辭以此論之王固不能行也説秦王書十上而説<lb/>
不行黒貂之裘敝黄金百斤盡資用乏絶去秦而歸贏<lb/>
縢履蹻負書擔囊形容枯槁面目黧黑状有愧色歸至<lb/>
家妻不下絍嫂不為炊父母不與言蘓秦喟然歎曰妻<lb/>
不以我為夫嫂不以我為叔父母不以我為子是皆秦<lb/>
之罪也乃夜發書陳篋數十得太公隂符之謀伏而誦<lb/>
之簡練以為揣摩讀書欲睡引錐自刺其股血流至足<lb/>
<pb n="KR3k0046_WYG_066-16a"/>
曰安有説人主不能出其金玉錦繡取卿相之尊者乎<lb/>
期年揣摩成曰此真可以説當世之君矣於是乃摩燕<lb/>
烏集闕見説趙王於華屋之下抵掌而談趙王大説封<lb/>
為武安君受相印革車百乘綿繡千純白璧百雙黄金<lb/>
萬鎰以隨其後約従散横以抑強秦故蘓秦相於趙而<lb/>
關不通當此之時天下之大萬民之衆王侯之威謀臣<lb/>
之權皆欲决於蘓秦之䇿不費斗粮未煩一兵未戰一<lb/>
士未絶一弦未折一矢諸侯相親賢於兄弟夫賢人在<lb/>
<pb n="KR3k0046_WYG_066-16b"/>
而天下服一人用而天下從故曰式於政不式於勇式<lb/>
於廊廟之内不式於四境之外當秦之隆黄金萬鎰為<lb/>
用轉轂連騎炫熿於道山東之國從風而服使趙大重<lb/>
且夫蘓秦特窮巷掘門桑户棬樞之士耳伏軾撙銜横<lb/>
歴天下庭説諸侯之主杜左右之口天下莫之伉將説<lb/>
楚王路過洛陽父母聞之清宫除道張樂設飲郊迎三<lb/>
十里妻側目而視側耳而聴嫂蛇行匍伏四拜自跪而<lb/>
謝蘓秦曰嫂何前倨而後卑也嫂曰以季子位尊而多金<lb/>
<pb n="KR3k0046_WYG_066-17a"/>
蘓秦曰嗟乎貧窮則父母不子富貴則親戚畏懼人生<lb/>
世上勢位富厚蓋可以忽乎哉<lb/>
秦方誅商鞅疾辯士弗用蘓秦乃東之趙趙肅侯令其<lb/>
弟成為相號奉陽君奉陽君弗説之去游燕嵗餘而後<lb/>
得見説燕文侯曰燕東有朝鮮遼東北有林胡樓煩西<lb/>
有雲中九原南有嘑沱易水地方二千餘里帶甲數十<lb/>
萬車六百乘騎六千匹粟支數年南有碣石鴈門之饒<lb/>
北有棗栗之利民雖不佃作而足於棗栗矣此所謂天<lb/>
<pb n="KR3k0046_WYG_066-17b"/>
府者也夫安樂無事不見覆軍殺将無過燕者大王知<lb/>
其所以然乎夫燕之所以不犯寇被甲兵者以趙之為<lb/>
蔽其南也秦趙五戰秦再勝而趙三勝秦趙相斃而王<lb/>
以全燕制其後此燕之所以不犯寇也且夫秦之攻燕<lb/>
也踰雲中九原過代上谷彌地數千里雖得燕城秦計<lb/>
固不能守也秦之不能害燕亦明矣今趙之攻燕也𤼵<lb/>
號出令不至十日而數十萬之軍軍於東垣矣渡嘑沱<lb/>
渉易水不至四五日而距國都矣故曰秦之攻燕也戰<lb/>
<pb n="KR3k0046_WYG_066-18a"/>
於千里之外趙之攻燕也戰於百里之内夫不憂百里<lb/>
之患而重千里之外計無過於此者是故願大王與趙<lb/>
從親天下為一則燕國必無患矣文侯曰子言則可然<lb/>
吾國小西迫彊楚南近齊齊趙彊國也子必欲合從以<lb/>
安燕寡人請以國從於是資蘓秦車馬金帛以至趙而<lb/>
奉陽君已死即因説趙肅侯曰天下卿相人臣及布衣<lb/>
之士皆高賢君之行義皆願奉教陳忠於前之日乆矣<lb/>
雖然奉陽君妬君而不任事是以賔客游士莫敢自盡<lb/>
<pb n="KR3k0046_WYG_066-18b"/>
於前者今奉陽君捐舘舎君乃今復與士民相親也臣<lb/>
故敢進其愚慮竊為君計者莫若安民無事且無庸有<lb/>
事於民也安民之本在於擇交擇交而得則民安擇交<lb/>
而不得則民終身不安請言外患齊秦為兩敵而民不<lb/>
得安倚秦攻齊而民不得安倚齊攻秦而民不得安故<lb/>
夫謀人之主伐人之國常苦出辭斷絶人之交也願君<lb/>
慎勿出於口請别黒白所以異隂陽而已矣君誠能聴<lb/>
臣燕必致旃裘狗馬之地齊必致魚鹽之海楚必致橘<lb/>
<pb n="KR3k0046_WYG_066-19a"/>
柚之園韓魏中山皆可使致湯沐之奉而貴戚父兄皆<lb/>
可以受封侯夫割地包利五伯之所以覆軍擒将而求<lb/>
也封侯貴戚湯武之所以放弑而爭也今君高拱而兩<lb/>
有之此臣之所以為君願也今大王與秦則秦必弱韓<lb/>
魏與齊則齊必弱楚魏魏弱則割河外韓弱則效宜陽<lb/>
宜陽效則上郡絶河外割則道不通楚弱則無援此三<lb/>
䇿者不可不孰計也夫秦下軹道則南陽危刼韓包周<lb/>
則趙氏自操兵據衛取淇卷則齊必入朝秦秦欲已得<lb/>
<pb n="KR3k0046_WYG_066-19b"/>
乎山東則必舉兵而嚮趙矣秦甲渡河踰漳據畨吾則<lb/>
兵必戰於邯鄲之下矣此臣之所為君患也當今之時<lb/>
山東之建國莫彊於趙趙地方二千餘里帶甲數十萬<lb/>
車千乘騎萬匹粟支數年西有常山南有河漳東有清<lb/>
河北有燕國燕固弱國不足畏也秦之所害於天下者<lb/>
莫如趙然而秦不敢舉兵伐趙者何也畏韓魏之議其<lb/>
後也然則韓魏趙之南蔽也秦之攻韓魏也無有名山<lb/>
大川之限稍蠶食之傅國都而止韓魏不能支秦必入<lb/>
<pb n="KR3k0046_WYG_066-20a"/>
臣於秦秦無韓魏之規則禍必中於趙矣此臣之所為<lb/>
君患也臣聞堯無三夫之分舜無咫尺之地以有天下<lb/>
禹無百人之聚以王諸侯湯武之士不過三千車不過<lb/>
三百乘卒不過三萬立為天子誠得其道也是故明主<lb/>
外料其敵之彊弱内度其士卒賢不肖不待兩軍相當<lb/>
而勝敗存亡之機固已形於胷中矣豈揜於衆人之言<lb/>
而以㝠㝠决事哉臣竊以天下之地圖案之諸侯之地<lb/>
五倍於秦料度諸侯之卒十倍於秦六國為一并力西<lb/>
<pb n="KR3k0046_WYG_066-20b"/>
鄉而攻秦秦必破矣今西面而事之見臣於秦夫破人<lb/>
之與見破於人也臣人之與見臣於人也豈可同日而<lb/>
論哉夫衡人者皆欲割諸侯之地以予秦秦成則高臺<lb/>
榭美宫室聴竽瑟之音前有樓闕軒轅後有長姣美人<lb/>
國被秦患而不與其憂是故夫衡人日夜務以秦權恐<lb/>
愒諸侯以求割地故願大王孰計之也臣聞明主絶疑<lb/>
去讒屛流言之迹塞朋黨之門故尊主廣地彊兵之計<lb/>
臣得陳忠於前矣故竊為大王計莫如一韓魏齊楚燕<lb/>
<pb n="KR3k0046_WYG_066-21a"/>
趙以從親以畔秦令天下之将相㑹於垣水之上通質<lb/>
刳白馬而盟要約曰秦攻楚齊魏各出鋭師以佐之韓<lb/>
絶其糧道趙涉河漳燕守常山之北秦攻韓魏則楚絶<lb/>
其後齊出鋭師以佐之趙涉河漳燕守雲中秦攻齊則<lb/>
楚絶其後韓守成臯魏塞其道趙涉河博關燕出鋭師<lb/>
以佐之秦攻燕則趙守常山楚軍武關齊涉勃海韓魏<lb/>
皆出鋭師以佐之秦攻趙則韓軍宜陽楚軍武關魏軍<lb/>
河外齊涉清河燕出鋭師以佐之諸侯有不如約者以<lb/>
<pb n="KR3k0046_WYG_066-21b"/>
五國之兵共伐之六國從親以賔秦則秦甲必不敢出<lb/>
於函谷以害山東矣如此則霸王之業成矣趙王曰寡<lb/>
人年少立國日淺未嘗得聞社稷之長計也今上客有<lb/>
意存天下安諸侯寡人敬以國従廼飾車百乗黄金千<lb/>
鎰白璧百雙錦繡千純以約諸侯是時周天子致文武<lb/>
之胙於秦惠王惠王使犀首攻魏禽将龍賈取魏之雕<lb/>
隂且欲東兵蘓秦恐秦兵之至趙也乃激怒張儀入之<lb/>
於秦於是説韓宣惠王曰韓北有鞏洛成臯之固西有<lb/>
<pb n="KR3k0046_WYG_066-22a"/>
宜陽商阪之塞東有宛穰洧水南有陘山地方九百餘<lb/>
里𢃄甲數十萬天下之彊弓勁弩皆從韓出谿子少府<lb/>
時力拒来者皆射六百步之外韓卒超足而射百發不<lb/>
暇止遠者括蔽洞胷近者鏑弇心韓卒之劒㦸皆出於<lb/>
𡨕山棠谿墨陽合賻鄧師宛馮龍淵太阿皆陸斷牛馬<lb/>
水截鵠雁當敵則斬堅甲鐡幕革抉㕹芮無不畢具以<lb/>
韓卒之勇被堅甲蹠勁弩帶利劒一人當百不足言也<lb/>
夫以韓之勁與大王之賢乃西面事秦交臂而服羞社<lb/>
<pb n="KR3k0046_WYG_066-22b"/>
稷而為天下笑無大於此者矣是故願大王孰計之大<lb/>
王事秦秦必求宜陽成臯今兹效之明年又復求割地<lb/>
與則無地以給之不與則棄前功而受後禍且大王之<lb/>
地有盡而秦之求無已以有盡之地而逆無已之求此<lb/>
所謂市怨結禍者也不戰而地已削矣臣聞鄙諺曰寜<lb/>
為雞口無為牛後今西面交臂而臣事秦何異於牛後<lb/>
乎夫以大王之賢挾彊韓之兵而有牛後之名臣竊為<lb/>
大王羞之於是韓王勃然作色攘臂瞋目按劒仰天太<lb/>
<pb n="KR3k0046_WYG_066-23a"/>
息曰寡人雖不肖必不能事秦今主君詔以趙王之教<lb/>
敬奉社稷以從又説魏襄王曰大王之地南有鴻溝陳<lb/>
汝南許郾昆陽召陵舞陽新都新郪東有淮潁煮棗無<lb/>
胥西有長城之界北有河外卷衍酸棗地方千里地名<lb/>
雖小然而田舍廬廡之數曽無所芻牧人民之衆車馬<lb/>
之多日夜行不絶輷輷殷殷若有三軍之衆臣竊量大<lb/>
王之國不下楚然衡人怵王交彊虎狼之秦以侵天下<lb/>
卒有秦患不顧其禍夫挾彊秦之勢以内刼其主罪無<lb/>
<pb n="KR3k0046_WYG_066-23b"/>
過此者魏天下之彊國也王天下之賢王也今廼有意<lb/>
西面而事秦稱東藩築帝宫受冠帶祠春秋臣竊為大<lb/>
王耻之臣聞越王句踐戰敝卒三千人禽夫差於干遂<lb/>
武王卒三千人革車三百乘制紂於牧野豈其士卒衆<lb/>
哉誠能奮其威也今竊聞大王之卒武士二十萬蒼頭<lb/>
二十萬奮撃二十萬厮徒十萬車六百乗騎五千匹此<lb/>
其過越王句踐武王逺矣今乃聴於羣臣之説而欲臣<lb/>
事秦夫事秦必割地以効實故兵未用而國已虧矣凡<lb/>
<pb n="KR3k0046_WYG_066-24a"/>
羣臣之言事秦者皆姦人非忠臣也夫為人臣割其主<lb/>
之地以求外交偷取一時之功而不顧其後破公家而<lb/>
成私門外挟彊秦之埶以内刼其主以求割地願大王<lb/>
孰察之周書曰緜緜不絶蔓蔓奈何毫釐不伐将用斧<lb/>
柯前慮不定後有大患将奈之何大王誠能聴臣六國<lb/>
從親專心并力壹意則必無彊秦之患故敝邑趙王使<lb/>
臣效愚計奉明約在大王之詔詔之魏王曰寡人不肖<lb/>
未嘗得聞明教今主君以趙王明詔詔之敬以國従因<lb/>
<pb n="KR3k0046_WYG_066-24b"/>
東説齊宣王曰齊南有㤗山東有琅邪西有清河北有<lb/>
勃海此所謂四塞之國也齊地方二千餘里帶甲數十<lb/>
萬粟如丘山三軍之良五家之兵進如鋒矢戰如雷霆<lb/>
解如風雨即有軍役未嘗倍㤗山絶清河涉勃海也臨<lb/>
菑之中七萬户臣竊度之不下戸三男子三七二十一<lb/>
萬不待𤼵於逺縣而臨菑之卒固已二十一萬矣臨菑<lb/>
甚富而實其民無不吹竽鼓瑟彈琴擊筑鬬雞走狗六<lb/>
博蹋鞠者臨菑之塗車轂擊人肩摩連祍成帷舉𬒮成<lb/>
<pb n="KR3k0046_WYG_066-25a"/>
幕揮汗成雨家殷人足志高氣揚夫以大王之賢與齊<lb/>
之彊天下莫能當今乃西面而事秦臣竊為大王羞之<lb/>
且夫韓魏之所以重畏秦者為與秦接境壤界也兵出<lb/>
而相當不出十日而戰勝存亡之機决矣韓魏戰而勝<lb/>
秦則兵半折四境不守戰而不勝則國以危亡隨其後<lb/>
是故韓魏之所以重與秦戰而輕為之臣也今秦之攻<lb/>
齊則不然倍韓魏之地過衛陽晉之道徑乎亢父之險<lb/>
車不得方軌騎不得比行百人守險千人不敢過也秦<lb/>
<pb n="KR3k0046_WYG_066-25b"/>
雖欲深入則狼顧恐韓魏之議其後也是故恫疑虚喝<lb/>
驕矜而不敢進則秦之不能害齊亦明矣夫不深料秦<lb/>
之無奈齊何而欲西面而事之是羣臣之計過也今無<lb/>
臣事秦之名而有彊國之實臣是故願大王少留意計<lb/>
之齊王曰寡人不敏僻逺守海窮道東境之國也未嘗<lb/>
得聞餘教今足下以趙王詔詔之敬以國従乃西南説<lb/>
楚威王曰楚天下之彊國也王天下之賢王也西有黔<lb/>
中巫郡東有夏州海陽南有洞庭蒼梧北有陘塞郇陽<lb/>
<pb n="KR3k0046_WYG_066-26a"/>
地方五千餘里帶甲百萬車千乘騎萬匹粟支十年此<lb/>
霸王之資也夫以楚之彊與王之賢天下莫能當也今<lb/>
乃欲西面而事秦則諸侯莫不西面而朝於章臺之下<lb/>
矣秦之所害莫如楚楚彊則秦弱秦彊則楚弱其勢不<lb/>
兩立故爲大王計莫如従親以孤秦大王不從秦必起<lb/>
兩軍一軍出武關一軍出黔中則鄢郢動矣臣聞治之<lb/>
其未亂也為之其未有也患至而後憂之則無及已故<lb/>
願大王早孰計之大王誠能聴臣臣請令山東之國奉<lb/>
<pb n="KR3k0046_WYG_066-26b"/>
四時之獻以承大王之明詔委社稷奉宗廟練士厲兵<lb/>
在大王之所用之大王誠能用臣之愚計則韓魏齊燕<lb/>
趙衞之妙音美人必充後宫燕代橐駝良馬必實外廐<lb/>
故合従則楚王衡成則秦帝今釋霸王之業而有事人<lb/>
之名臣竊為大王不取也夫秦虎狼之國也有吞天下<lb/>
之心秦天下之仇讐也衡人皆欲割諸侯之地以事秦<lb/>
此所謂養仇而奉讐者也夫為人臣割其主之地以外<lb/>
交彊虎狼之秦以侵天下卒有秦患不顧其禍夫外挾<lb/>
<pb n="KR3k0046_WYG_066-27a"/>
彊秦之威以内刼其主以求割地大逆不忠無過此者<lb/>
故從親則諸侯割地以事楚衡合則楚割地以事秦此<lb/>
兩䇿者相去逺矣二者大王何居焉故敝邑趙王使臣<lb/>
效愚計奉明約在大王詔之楚王曰寡人之國西與秦<lb/>
接境秦有舉巴蜀并漢中之心秦虎狼之國不可親也<lb/>
而韓魏迫於秦患不可與深謀與深謀恐反人以入於<lb/>
秦故謀未𤼵而國已危矣寡人自料以楚當秦不見勝<lb/>
也内與羣臣謀不足恃也寡人卧不安席食不甘味心<lb/>
<pb n="KR3k0046_WYG_066-27b"/>
搖搖然如縣旌而無所終薄今主君欲一天下收諸侯<lb/>
存危國寡人謹奉社稷以從於是六國從合而併力焉<lb/>
蘇秦為從約長　其後秦使犀首欺齊魏與共伐趙欲<lb/>
敗從約齊魏伐趙趙王讓蘇秦蘇秦恐請使燕必報齊<lb/>
蘇秦去趙而從約皆解秦惠王以其女為燕太子婦是<lb/>
歲文侯卒太子立是為燕易王易王初立齊宣王因燕<lb/>
䘮伐燕取十城易王謂蘇秦曰徃日先生至燕而先王<lb/>
資先生見趙遂約六國從今齊先伐趙次至燕以先生<lb/>
<pb n="KR3k0046_WYG_066-28a"/>
之故為天下笑先生能為燕得侵地乎蘓秦大慙曰請<lb/>
爲王取之蘇秦見齊王再拜俯而慶仰而弔齊王曰是<lb/>
何慶弔相隨之速也蘇秦曰臣聞饑人所以饑而不食<lb/>
烏喙者為其愈充腹而與餓死同患也今燕雖弱小即<lb/>
秦王之少壻也大王利其十城而長與彊秦為仇今使<lb/>
弱燕為鴈行而彊秦敝其後以招天下之精兵是食烏<lb/>
喙之類也齊王愀然變色曰然則奈何蘇秦曰臣聞古<lb/>
之善制事者轉禍為福因敗為功大王誠能聴臣計即<lb/>
<pb n="KR3k0046_WYG_066-28b"/>
歸燕之十城燕無故而得十城必喜秦王知以已之故<lb/>
而歸燕之十城亦必喜此所謂棄仇讎而得石交者也<lb/>
夫燕秦俱事齊則大王號令天下莫敢不聴是王以虛<lb/>
辭附秦以十城取天下此霸王之業也王曰善於是迺<lb/>
歸燕之十城<lb/>
張儀隂令秦伐魏魏與秦戰敗明年齊又来敗魏於觀<lb/>
津秦復欲攻魏先敗韓申差軍斬首八萬諸侯震恐而<lb/>
張儀復説魏王曰魏地方不至千里卒不過三十萬地<lb/>
<pb n="KR3k0046_WYG_066-29a"/>
四平諸侯四通輻輳無名山大川之限從鄭至梁二百<lb/>
餘里車馳人走不待力而至梁南與楚境西與韓境北<lb/>
與趙境東與齊境卒戍四方守亭鄣者不下十萬梁之<lb/>
地勢固戰塲也梁南與楚而不與齊則齊攻其東東與<lb/>
齊而不與趙則趙攻其北不合於韓則韓攻其西不親<lb/>
於楚則楚攻其南此所謂四分五裂之道也且夫諸侯<lb/>
之為從者将以安社稷尊主彊兵顯名也今從者一天<lb/>
下約為昆弟刑白馬以盟洹水之上以相堅也而親昆<lb/>
<pb n="KR3k0046_WYG_066-29b"/>
弟同父母尚有爭錢財而欲恃詐偽反覆蘇秦之餘謀<lb/>
其不可成亦明矣大王不事秦秦下兵攻河外據卷衍<lb/>
酸棗刼衛取陽晉則趙不南趙不南則梁不北梁不北<lb/>
則從道絶従道絶則大王之國欲毋危不可得也秦折<lb/>
韓而攻梁韓怯於秦秦韓為一梁之亡可立而須也此<lb/>
臣所為大王患也爲大王計莫如事秦事秦則楚韓必<lb/>
不敢動無楚韓之患則大王高枕而卧國必無憂矣且<lb/>
夫秦之所欲弱者莫如楚而能弱楚者莫如梁楚雖有<lb/>
<pb n="KR3k0046_WYG_066-30a"/>
富大之名其實空虚其卒雖多然而輕走易北不能堅<lb/>
戰悉梁之兵南面而伐楚勝之必矣割楚而益梁虧楚<lb/>
而適秦嫁禍安國此善事也大王不聴臣秦下甲士而<lb/>
東伐雖欲事秦不可得矣且夫從人多奮辭而少可信<lb/>
説一諸侯而成封侯是故天下之遊談士莫不日夜搤<lb/>
腕瞋目切齒以言従之便以説人主人主賢其辨而牽<lb/>
其説豈得無眩哉臣聞之積羽沉舟羣輕折軸衆口鑠<lb/>
金積毁銷骨故願大王審定計議且賜骸骨辟魏哀王<lb/>
<pb n="KR3k0046_WYG_066-30b"/>
於是乃倍從約而因儀請成于秦張儀既出未去聞蘇<lb/>
秦死乃説楚王曰秦地半天下兵敵四國被險帶河四<lb/>
塞以為固虎賁之士百餘萬車千乗騎萬匹積粟如丘<lb/>
山法令既明士卒安難樂死主明以嚴将智以武雖無<lb/>
出甲席捲常山之險必折天下之脊天下有後服者先<lb/>
亡且夫為從者無以異于驅羣羊而攻猛虎虎之與羊<lb/>
不格明矣今王不與猛虎而與羣羊臣竊以為大王之<lb/>
計過也凡天下彊國非秦而楚非楚而秦兩國交爭其<lb/>
<pb n="KR3k0046_WYG_066-31a"/>
勢不兩立大王不與秦秦下甲據宜陽韓之土地不通<lb/>
下河東取成臯韓必入城梁則從風而動秦攻楚之西<lb/>
韓梁攻其北社稷安得毋危且夫従者聚羣弱而攻至<lb/>
强不料敵而輕戰國貧而數舉兵危亡之術也臣聞之<lb/>
兵不如者勿與挑戰粟不如者勿與持乆夫従人飾辯<lb/>
虛辭高主之節言其利不言其害卒有秦禍無及為巳<lb/>
是故願大王之熟計之秦西有巴蜀大船積粟起于汶<lb/>
山浮江以下至楚三千餘里舫船載卒一舫載五十人<lb/>
<pb n="KR3k0046_WYG_066-31b"/>
與三月之食下水而浮一日行三百餘里里數雖多然<lb/>
而不費牛馬之力不至十日而距扞關扞關驚則從境<lb/>
以東盡城守矣黔中巫郡非王之有秦舉甲出武關南<lb/>
面而伐則北地絶秦兵之攻楚也危難在三月之内而<lb/>
楚待諸侯之救在半歲之外此其勢不相及也夫待弱<lb/>
國之救忘强秦之禍此臣所以為大王患也大王嘗與<lb/>
吳人戰五戰而三勝陣卒盡矣偏守新城存民苦矣臣<lb/>
聞功大者易危而民敝者怨上夫守易危之功而逆强<lb/>
<pb n="KR3k0046_WYG_066-32a"/>
秦之心臣竊為大王危之且夫秦之所以不出兵函谷<lb/>
十五年以攻齊趙者隂謀有合天下之心楚嘗與秦搆<lb/>
難戰于漢中楚人不勝列侯執珪死者七十餘人遂亡<lb/>
漢中楚王大怒興兵襲秦戰于藍田此所謂兩虎相摶<lb/>
者也夫秦楚相敝而韓魏以全制其後計無危於此者<lb/>
矣願大王熟計之秦下甲攻衛陽晉必大關天下之匈<lb/>
大王悉起兵以攻宋不至數月而宋可舉舉宋而東指<lb/>
則泗上十二諸侯盡王之有也凡天下而以信約従親<lb/>
<pb n="KR3k0046_WYG_066-32b"/>
相堅者蘓秦封武安君相燕即隂與燕王謀伐破齊而<lb/>
分其地乃詳有罪出走入齊齊王因受而相之居二年<lb/>
而覺齊王大怒車裂蘇秦於市夫以一詐偽之蘓秦而<lb/>
欲經營天下混一諸侯其不可成亦明矣今秦與楚接<lb/>
境壤界固形親之國也大王誠能聴臣臣請使秦太子<lb/>
入質於楚楚太子入質於秦請以秦女為大王箕箒之<lb/>
妾劾萬室之都以為湯沐之邑長為昆弟之國終身無<lb/>
相攻伐臣以為計無便於此者於是楚王巳得張儀而<lb/>
<pb n="KR3k0046_WYG_066-33a"/>
重出黔中地與秦欲許之屈原曰前大王見欺於張儀<lb/>
張儀至臣以為大王烹之今縱弗忍殺之又聴其邪説<lb/>
不可懐王曰許儀而得黔中美利也後而倍之不可故<lb/>
卒許張儀與秦親張儀去楚因遂之韓説韓王曰韓地<lb/>
險惡山居五榖所生非菽而麥民之食大抵飯菽藿羔<lb/>
一歲不收民不饜糟糠地不過九百里無二歲之食料<lb/>
大王之卒悉之不過三十萬而厮徒負養在其中矣除<lb/>
守徼亭鄣塞見卒不過二十萬而已矣秦帶甲百餘萬<lb/>
<pb n="KR3k0046_WYG_066-33b"/>
車千乘騎萬匹虎賁之士跿跔科頭貫頥奮㦸者至不<lb/>
可勝計秦馬之良戎兵之衆探前趹後蹄間三尋騰者<lb/>
不可勝數山東之士被甲蒙胄以㑹戰秦人捐甲徒裼<lb/>
以趨敵左挈人頭右挾生虜夫秦卒與山東之卒猶孟<lb/>
賁之與怯夫以重力相壓猶烏獲之與嬰兒夫戰孟賁<lb/>
烏獲之士以攻不服之弱國無異垂千鈞之重於鳥卵<lb/>
之上必無幸矣夫羣臣諸侯不料地之寡而聴從人之<lb/>
甘言好辭比周以相飾也皆奮曰聴吾計可以彊霸天<lb/>
<pb n="KR3k0046_WYG_066-34a"/>
下夫不顧社稷之長利而聴須臾之説詿誤人主無過<lb/>
此者大王不事秦秦下甲據宜陽㫁韓之上地東取成<lb/>
臯榮陽則鴻臺之宫桑林之苑非王之有也夫塞成臯<lb/>
絶上地則王之國分矣先事秦則安不事秦則危夫造<lb/>
禍而求其福報計淺而怨深逆秦而順楚雖欲毋亡不<lb/>
可得也故為大王計莫如為秦秦之所欲莫如弱楚而<lb/>
能弱楚者莫如韓非以韓能彊於楚也其地勢然也今<lb/>
王西面而事秦以攻楚秦王必喜夫攻楚以利其地轉<lb/>
<pb n="KR3k0046_WYG_066-34b"/>
禍而説秦計無便於此者韓王聴儀計張儀歸報秦惠<lb/>
王封儀五邑號曰武信君使張儀東説齊湣王曰天下<lb/>
彊國莫過齊者大臣父兄殷衆富樂然而為大王計者<lb/>
皆為一時之説不顧百世之利從人説大王者必曰齊<lb/>
西有彊趙南有韓與梁齊負海之國也地廣民衆兵彊<lb/>
士勇雖有百秦将無奈齊何大王賢其説而不計其實<lb/>
夫従人朋黨比周莫不以従為可臣聞之齊與魯三戰<lb/>
而魯三勝國以危亡隨其後雖有戰勝之名而有亡國<lb/>
<pb n="KR3k0046_WYG_066-35a"/>
之實是何也齊大而魯小也今秦之與齊也猶齊之與<lb/>
魯也秦趙戰於河漳之上再戰而趙再勝秦戰於畨吾<lb/>
之下再戰又勝秦四戰之後趙之亡卒數十萬邯鄲僅<lb/>
存雖有戰勝之名而國已破矣是何也秦彊而趙弱今<lb/>
秦楚嫁女娶婦為昆弟之國韓獻宜陽梁効河外趙入<lb/>
朝澠池割河間以事秦大王不事秦秦驅韓梁攻齊之<lb/>
南地悉趙兵渡清河指愽關臨菑即墨非王之有也國<lb/>
一日見攻雖欲事秦不可得也是故願大王熟計之也<lb/>
<pb n="KR3k0046_WYG_066-35b"/>
齊王曰齊僻陋隠居東海之上未嘗聞社稷之長利也乃<lb/>
許張儀張儀去西説趙王曰敝邑秦王使使臣効愚計於大<lb/>
王大王收率天下以賔秦秦兵不敢出函谷關十五年<lb/>
大王之威行於山東敝邑恐懼懾伏繕甲厲兵飾車騎<lb/>
習馳射力田積粟守四封之内愁居懾處不敢動搖唯<lb/>
大王有意督過之也今以大王之力舉巴蜀并漢中包<lb/>
兩周遷九鼎守白馬之津秦雖僻遠然而心忿含怒之<lb/>
日乆矣今秦有敝甲凋兵軍於澠池願渡河踰漳據畨<lb/>
<pb n="KR3k0046_WYG_066-36a"/>
吾㑹邯鄲之下願以甲子合戰以正殷紂之事敬使使<lb/>
臣先聞左右凡大王之所信為從者恃蘓秦蘓秦熒惑<lb/>
諸侯以是為非以非為是欲反齊國而自令車裂於市<lb/>
夫天下之不可一亦明矣今楚與秦為昆弟之國而韓<lb/>
梁稱為東藩之臣齊獻魚鹽之地此㫁趙之右臂也夫<lb/>
斷右臂而與人鬭失其黨而孤居求欲毋危豈可得乎<lb/>
今秦發三将軍其一軍塞午道告齊使興師渡清河軍<lb/>
於邯鄲之東一軍軍成臯驅韓梁軍於河外一軍軍於<lb/>
<pb n="KR3k0046_WYG_066-36b"/>
澠池約四國為一以攻趙趙服必四分其地是故不敢<lb/>
匿意隠情先以聞於左右臣竊為大王計莫如與秦王<lb/>
遇於澠池面相見而口相結請案兵無攻願大王之定<lb/>
計趙王曰先王之時奉陽君專權擅勢蔽欺先王獨擅<lb/>
綰事寡人居屬師傅不與國謀計先王棄羣臣寡人年<lb/>
㓜奉祀之日新心固竊疑焉以為一從不事秦非國之<lb/>
長利也乃且願變心易慮割地謝前過以事秦方将約<lb/>
車趨行適聞使者之明詔趙王許張儀張儀乃去北之<lb/>
<pb n="KR3k0046_WYG_066-37a"/>
燕説燕昭王曰大王之所親莫如趙昔趙襄子嘗以其<lb/>
姊為代王妻欲并代約與代王遇於句注之塞乃令工<lb/>
人作為金斗長其尾令可以擊人與代王飲隂告厨人<lb/>
曰即酒酣樂進熱啜反斗以擊之於是酒酣樂進熱啜<lb/>
厨人進斟因反斗以擊代王殺之王腦塗地其姊聞之<lb/>
因摩筓以自刺故至今有摩笄之山代王之亡天下莫<lb/>
不聞夫趙王之狠戾無親大王之所明見且以趙王為<lb/>
可親乎趙興兵攻燕再圍燕都而刼大王大王割十城<lb/>
<pb n="KR3k0046_WYG_066-37b"/>
以謝今趙王巳入朝澠池効河間以事秦今大王不事<lb/>
秦秦下甲雲中九原驅趙而攻燕則易水長城非大王<lb/>
之有也且今時趙之於秦猶郡縣也不敢妄舉師以攻<lb/>
伐今王事秦秦王必喜趙不敢妄動是西有彊秦之援<lb/>
而南無齊趙之患是故願大王熟計之燕王曰寡人蠻<lb/>
夷僻處雖大男子裁如嬰兒言不足以采正計今上客<lb/>
幸教之請西面而事秦獻恒山之尾五城儀歸報未至<lb/>
咸陽而秦惠王卒武王立武王自為太子時不説張儀<lb/>
<pb n="KR3k0046_WYG_066-38a"/>
乃即位羣臣多讒張儀曰無信左右賣國以取容秦必<lb/>
復用之恐為天下笑諸侯聞張儀有郤武王皆畔衡復<lb/>
合從秦武王元年羣臣日夜惡張儀未巳而齊讓又至<lb/>
張儀懼誅乃因謂秦武王曰儀有愚計願効之王曰奈<lb/>
何對曰為秦社稷計者東方有大變然後王可以多割<lb/>
得地也今聞齊王甚憎儀儀之所在必興師伐之故儀<lb/>
願乞其不肖之身之梁齊必興師而伐梁梁齊之兵連<lb/>
於城下而不能相去王以其間伐韓入三川出兵函谷<lb/>
<pb n="KR3k0046_WYG_066-38b"/>
而毋伐以臨周祭器必出挾天子按圖籍此王業也秦<lb/>
王以為然乃具革車三十乘入儀之梁齊果興師伐之<lb/>
梁哀王恐張儀曰王勿患也請令罷齊兵乃使其舍人<lb/>
馮喜之楚借使之齊謂齊王曰王甚憎張儀雖然亦厚<lb/>
矣王之託儀於秦也齊王曰寡人憎儀儀之所在必興<lb/>
師伐之何以託儀對曰是乃王之託儀也夫儀之出也<lb/>
固與秦王約曰為王計者東方有大變然後王可以多<lb/>
割得地今齊王甚憎儀儀之所在必興師伐之故儀願<lb/>
<pb n="KR3k0046_WYG_066-39a"/>
乞其不肖之身之梁齊必興師伐之齊梁之兵連於城<lb/>
下而不能相去王以其間伐韓入三川出兵函谷而無<lb/>
伐以臨周祭器必出挾天子案圖籍此王業也秦王以<lb/>
為然故具革車三十乗而入之梁也今儀入梁王果伐<lb/>
之是王内罷國而外伐與國廣鄰敵以内自臨而信儀<lb/>
於秦王也此臣之所謂託儀也齊王曰善乃使解兵<lb/>
秦伐魏陳軫合三晉而東謂齊王曰古之王者之伐也<lb/>
欲正天下而立功名以為後世也今齊楚燕趙韓梁六<lb/>
<pb n="KR3k0046_WYG_066-39b"/>
國之遞甚也不足以立功名適足以强秦而自弱也非<lb/>
山東之上計也能危山東者强秦也不憂强秦而遞相<lb/>
罷弱而兩歸其國於秦此臣之所以為山東之患天下<lb/>
為秦相割秦曽不出刀天下為秦相烹秦曽不出薪何<lb/>
秦之智而山東之愚邪願大王之察也古之五帝三王<lb/>
五霸之伐也伐不道者今秦之伐天下不然必欲反之<lb/>
主必死辱民必死虜今韓梁之目未嘗乾而齊民獨不<lb/>
也非齊親而韓梁䟽也齊逺秦而韓梁近今齊将近矣<lb/>
<pb n="KR3k0046_WYG_066-40a"/>
今秦欲攻梁絳安邑秦得絳安邑以東下河必表裏河<lb/>
山而東攻齊舉齊屬之海南面而孤楚韓梁北向而孤<lb/>
燕趙齊無所出其計矣願王熟慮之今三晉已合矣復<lb/>
為兄弟約而出鋭師以戍梁絳安邑此萬世之計也齊<lb/>
非急以鋭師合三晉必有後憂三晉合秦必不敢攻梁<lb/>
必南攻楚楚秦搆難三晉怒齊不與已也必東攻齊此<lb/>
臣之所謂齊必有大憂不如急以兵合於三晉齊王敬<lb/>
諾果以兵合三晉<lb/>
<pb n="KR3k0046_WYG_066-40b"/>
五國伐秦無功罷於成臯趙欲講於秦楚與韓魏将應<lb/>
之齊弗欲蘇代謂齊王曰臣已為足下見奉陽君矣臣<lb/>
謂奉陽君曰天下散而爭秦秦必據宋魏冉必妬君之<lb/>
有隂也秦王貪魏冉妬則隂不可得已矣君無講齊必<lb/>
攻宋齊攻宋則楚必攻宋魏必攻宋燕趙助之五國據<lb/>
宋不至一二月隂必得矣得隂而講秦雖有變君無患<lb/>
矣若不得已而必講則願五國復堅約五國願得趙足<lb/>
下雄飛與韓氏大吏東勉齊王必無名禁珉也使臣守<lb/>
<pb n="KR3k0046_WYG_066-41a"/>
約若與國有倍約者以四國攻之無倍約者而秦侵約<lb/>
五國復堅而擯之今韓魏與齊相疑也若復不堅約而<lb/>
講臣恐與國之大亂也齊秦非復合也必有觭重者矣<lb/>
復合與觭重者皆非趙之利也且天下散而事秦是秦<lb/>
制天下也秦制天下将何以天下為臣願君之蚤計也<lb/>
天下爭秦有六舉皆不利趙矣天下爭秦秦王受負海<lb/>
内之國合負親之交以據中國而求利於三晉是秦之<lb/>
一舉也秦行是計不利於趙而君終不得隂一矣天下<lb/>
<pb n="KR3k0046_WYG_066-41b"/>
爭秦秦王内韓珉於齊内成陽君於韓相魏懐於魏復<lb/>
合衍交兩王王賁韓佗之曹皆起而行事是秦之一舉<lb/>
也秦行是計也不利於趙而君不得隂二矣天下爭秦<lb/>
秦王受齊趙三強三親以據魏而求安邑是秦之一舉<lb/>
也秦行是計齊趙應之魏不待伐抱安邑而倍秦秦得<lb/>
安邑之饒魏為上交韓必入朝秦過趙已安邑矣秦行<lb/>
是計不利於趙而君必不得隂三矣天下爭秦秦堅燕<lb/>
趙之交以伐齊收楚與韓珉而攻魏是秦之一舉也秦行<lb/>
<pb n="KR3k0046_WYG_066-42a"/>
是計而燕趙應之燕趙伐齊兵始用秦因收楚而攻魏<lb/>
不至一二月魏必破矣秦舉安邑而塞女㦸韓之太原<lb/>
絶下軹道南陽而伐魏絶韓包二周即趙自消爍矣國<lb/>
燥於秦兵分於齊非趙之利也而君終身不得隂四矣<lb/>
天下爭秦秦堅三晉之交攻齊國破財屈而兵東分於<lb/>
齊秦按兵攻魏取安邑是秦之一舉也秦行是計也君<lb/>
按救魏是以攻齊之已敝救之而與秦爭戰也君不救<lb/>
也韓魏焉免西合國在謀之中而君有終身不得隂五<lb/>
<pb n="KR3k0046_WYG_066-42b"/>
矣天下爭秦秦案為義存亡繼絶固危扶弱定無罪之<lb/>
君必起中山與勝焉秦起中山與勝而趙宋同命何暇<lb/>
言隂六矣故曰君必無講則隂必得矣奉陽君曰善乃<lb/>
絶和於秦而收齊魏以成取隂<lb/>
魏将與秦攻韓無忌謂魏王曰秦與戎翟同俗有虎狼之<lb/>
心貪戾好利而無信不識禮義德行茍有利焉不顧親<lb/>
戚兄弟若禽獸耳此天下之所同知非有所施厚積德<lb/>
也故太后母也而以憂死穰侯舅也功莫大焉而竟逐<lb/>
<pb n="KR3k0046_WYG_066-43a"/>
之兩弟無罪而再奪之國此其於親戚兄弟若此而又<lb/>
况於仇讎之敵國乎今大王與秦伐韓而益近秦臣甚<lb/>
惑之而王弗識也則不明矣羣臣知之而莫以此諫則<lb/>
不忠矣今夫韓氏以一女子承一弱主内有大亂外安<lb/>
能支强秦魏之兵王以為不破乎韓亡秦有鄭地與大<lb/>
梁鄰王以為安乎欲得故地今負强秦之親也王以為<lb/>
利乎秦非無事之國也韓亡之後必且更事更事必就<lb/>
易與利就易與利必不伐楚與趙矣是何也夫越山踰<lb/>
<pb n="KR3k0046_WYG_066-43b"/>
河絶韓之上黨而攻强趙則是復閼與之事也秦必不<lb/>
為也若道河内倍鄴朝歌絶漳滏之水而以與趙兵决<lb/>
勝於邯鄲之郊是受智伯之禍也秦又不敢伐楚道涉<lb/>
山谷行三千里而攻危隘之塞所行者甚逺而所攻者<lb/>
甚難秦又弗為也若道河外背大梁而右上蔡召陵以<lb/>
與楚兵决於陳郊秦又不敢也故曰秦必不伐楚與趙<lb/>
矣又不攻衛與齊矣韓亡之後兵出之日非魏無攻矣<lb/>
秦故有懐地邢丘之城垝津而以之臨河内河内之共<lb/>
<pb n="KR3k0046_WYG_066-44a"/>
汲莫不危矣秦有鄭地得垣雍决滎澤而水大梁大梁<lb/>
必亡矣王之使者大過矣乃惡安陵氏於秦秦之欲許<lb/>
之乆矣然而秦之葉陽昆陽與舞陽高陵鄰聴使者之<lb/>
惡也隨安陵氏而欲亡之秦繞舞陽之北以東臨許則<lb/>
南國必危矣南國雖無危則魏國豈得安哉且夫憎韓<lb/>
不受安陵氏可也夫不患秦之不愛南國非也異日者<lb/>
秦乃在河西晉國之去梁也千里有餘有河山以闌之<lb/>
有周韓而間之從横軍以至於今秦十攻魏五入國中<lb/>
<pb n="KR3k0046_WYG_066-44b"/>
邉城盡㧞文臺墮垂都焚林木伐麋鹿盡而國繼以圍<lb/>
又長驅梁北東至陶衛之郊北至乎闞所亡乎秦者山<lb/>
北河外河内大縣數百名都數十秦乃在河西晉國之<lb/>
去大梁也尚千里而禍若是矣又况於使秦無韓而有<lb/>
鄭地無河山以䦨之無周韓以間之去大梁百里禍必<lb/>
百此矣異日者従之不成也楚魏疑而韓不可得而約<lb/>
也今韓受兵三年矣秦撓之以講韓知亡猶弗聴投質<lb/>
於趙而請為天下鴈行頓刃以臣之愚觀之則楚趙必<lb/>
<pb n="KR3k0046_WYG_066-45a"/>
與之攻矣此何也則皆知秦欲之無窮也非盡亡天下<lb/>
之兵而臣海内之民必不休矣是故臣願以従事乎王<lb/>
王速受楚趙之約而挾韓之質以存韓為務因求故地<lb/>
於韓韓必効之如此則士民不勞而故地得其功多於<lb/>
與秦共伐韓然而無與强秦鄰之禍夫存韓安魏而利<lb/>
天下此亦王之大時也通韓之上黨於共莫使道已通<lb/>
因而關之出入者賦之是魏重質韓以其上黨也共有<lb/>
其賦足以富國韓必德魏愛魏重魏畏魏韓必不敢反<lb/>
<pb n="KR3k0046_WYG_066-45b"/>
魏韓是魏之縣也魏徳韓以為縣則衛大梁河外必安<lb/>
矣今不存韓則二周必危安陵必易楚趙大破魏齊甚<lb/>
畏天下之西鄉而馳秦入朝為臣之日不乆<lb/>
魏請與趙為從趙王問虞卿對曰魏過王曰寡人固未<lb/>
之許對曰王過王曰魏請従卿曰魏過寡人未之許又<lb/>
曰寡人過然則従終不可乎對曰臣聞小國之與大國<lb/>
從事也有利則大國受其福有敗則小國受其禍今魏<lb/>
以小國請其禍而王以大國辭其福故曰王過魏亦過<lb/>
<pb n="KR3k0046_WYG_066-46a"/>
竊以為従便王曰善乃合從<lb/>
秦圍邯鄲趙使平原君求救合從於楚約與食客門下<lb/>
有勇力文武備具者二十人偕平原君曰使文能取勝<lb/>
則善矣文不能取勝則㰱血於華屋之下必得定從而<lb/>
還士不外索取於食客門下足矣得十九人餘無可取<lb/>
者無以滿二十人門下有毛遂者前自賛於平原君曰<lb/>
遂聞君将合從於楚約與食客門下二十人偕不外索<lb/>
今少一人願君即以遂備員而行矣平原君曰先生處<lb/>
<pb n="KR3k0046_WYG_066-46b"/>
勝之門下幾年於此矣毛遂曰三年於此矣平原君曰<lb/>
夫賢士之處世也譬若錐之處囊中其末立見今先生<lb/>
處勝之門下三年於此矣左右未有所稱誦勝未有所<lb/>
聞是先生無所有也先生不能先生留毛遂曰臣乃今<lb/>
日請處囊中耳使遂蚤得處囊中乃頴脱而出非特其<lb/>
末見而已平原君竟與毛遂偕十九人相與目笑之而<lb/>
未𤼵也毛遂比至楚與十九人論議十九人皆服平原<lb/>
君與楚合從言其利害日出而言之日中不决十九人<lb/>
<pb n="KR3k0046_WYG_066-47a"/>
謂毛遂曰先生上毛遂按劒歴階而上謂平原君曰從<lb/>
之利害兩言而决耳今日出而言従日中不决何也楚<lb/>
王謂平原君曰客何為者也平原君曰是勝之舍人也<lb/>
楚王叱曰胡不下吾乃與而君言汝何為者也毛遂按<lb/>
劒而言曰王之所以叱遂者以楚國之衆也今十步之<lb/>
内王不得恃楚國之衆也王之命懸於遂手吾君在前<lb/>
叱者何也且遂聞湯以七十里之地王天下文王以百<lb/>
里之壤而臣諸侯豈其士卒衆多哉誠能據其勢而奮<lb/>
<pb n="KR3k0046_WYG_066-47b"/>
其威今楚地方五千里持㦸百萬此霸王之資也以楚<lb/>
之彊天下弗能當白起小豎子耳率數萬之衆興師以<lb/>
與楚戰一戰而舉鄢郢再戰而燒夷陵三戰而辱王之<lb/>
先人此百世之怨而趙之所羞而王弗知惡焉合従者<lb/>
為楚非爲趙也吾君在前叱者何也楚王曰唯唯誠若<lb/>
先生之言謹奉社稷而以從毛遂曰従定乎楚王曰定<lb/>
矣毛遂謂楚王之左右曰取鷄狗馬之血来毛遂奉銅<lb/>
盤而跪進之楚王曰王當㰱血而定從次者吾君次者<lb/>
<pb n="KR3k0046_WYG_066-48a"/>
遂遂定從於殿上毛遂左手持盤血而右手招十九人<lb/>
曰公相與㰱此血於堂下公等録録所謂因人成事者<lb/>
也平原君已定從而歸歸至於趙曰勝不敢復相士勝<lb/>
相士多者千人寡者百數自以為不失天下之士今乃<lb/>
於毛先生而失之也毛先生一至楚而使趙重於九鼎<lb/>
大吕毛先生以三寸之舌彊於百萬之師勝不敢復相<lb/>
士遂以為上客<lb/>
或謂趙王曰三晉合而秦弱三晉離而秦强此天下之<lb/>
<pb n="KR3k0046_WYG_066-48b"/>
所明知也秦之有燕而伐趙有趙而伐燕有梁而伐趙<lb/>
有趙而伐梁有楚而伐韓有韓而伐楚此天下之所明<lb/>
見也然山東不能易其路兵弱也弱而不能相一是何<lb/>
秦之智山東之愚也是臣所為山東之憂也虎将即禽<lb/>
禽不知虎之即巳也而相鬭兩罷而歸其死於虎故使<lb/>
禽知虎之卽己决不相鬭矣今山東之主不知秦之即<lb/>
已也而尚相鬭兩敝而歸其國於秦智不如禽逺矣願<lb/>
王熟慮之也今事有可急者秦之欲伐韓梁東闚於周<lb/>
<pb n="KR3k0046_WYG_066-49a"/>
室甚惟寐忘之今南攻楚者惡三晉之相合也今攻楚<lb/>
休而復之已五年矣攘地千餘里今謂楚王茍來舉玉<lb/>
趾而見寡人必與楚為兄弟之國必為楚攻韓梁反楚<lb/>
之故地楚王美秦之語怒韓梁之不救已必入於秦秦<lb/>
有謀故𤼵使之趙以燕餌趙而離三晉今王美秦之言<lb/>
而欲攻燕攻燕食未飽而禍已及矣楚王入秦秦楚為<lb/>
一東面而攻韓韓南無楚北無趙韓不待伐割挈馬兎<lb/>
而西走秦與韓為上交秦禍安移於梁矣以秦之强有<lb/>
<pb n="KR3k0046_WYG_066-49b"/>
楚韓之用梁不待伐割挈馬兎而西走秦與梁為上交<lb/>
秦禍案環中趙矣以强秦之有韓梁楚與燕之怒割必<lb/>
深矣國之舉此臣之所為來臣故曰事有可急為者及<lb/>
楚王之未入也三晉相親相堅出鋭師以戍韓梁西邉<lb/>
楚王聞之必不入秦秦必怒而循攻楚是秦禍不離楚<lb/>
也便於三晉若楚王入秦秦見三晉之大合而堅也必<lb/>
不出楚王即多割是秦禍不離楚也有利於三晉願王<lb/>
之熟計之也急趙王因起兵南伐山戎戍韓梁之西邉<lb/>
<pb n="KR3k0046_WYG_066-50a"/>
秦見三晉之堅也果不出楚王而多求地<lb/>
或謂楚王曰臣聞従者欲合天下以朝大王臣願大王<lb/>
之聴也夫因詘為信奮患有成勇者義之攝禍為福裁<lb/>
少為多智者官之夫報報之反墨墨之化唯大君能之<lb/>
禍與福相貫生與亡為鄰不偏於生不足以載大名無<lb/>
所冦艾不足以横世夫秦捐德絶命之日乆矣而天下<lb/>
不知今夫横人嚂口利機上干主心下牟百姓公舉而<lb/>
私取利是以國權輕於鴻毛而積禍重於丘山<lb/>
<pb n="KR3k0046_WYG_066-50b"/>
或謂鄭王曰昭釐侯一世之明君也申不害一世之賢士也<lb/>
韓與魏敵侔之國也申不害與昭釐侯執圭而見梁君非好<lb/>
卑而惡尊也非慮過而議失也申不害之計事曰我執珪於<lb/>
魏魏君必得志於韓必外靡於天下矣是魏敝矣諸侯惡魏<lb/>
必事韓是我俛於一人之下而信於萬人之上也夫弱魏之<lb/>
兵而重韓之權莫如朝魏昭釐侯聴而行之明君也申不害<lb/>
慮事而言之忠臣也今之韓弱于始之韓今之秦强于始之秦<lb/>
今秦有梁君之心矣而王與諸臣不事為尊秦以定韓者臣竊<lb/>
<pb n="KR3k0046_WYG_066-51a"/>
以為王之明為不如昭釐侯而王之諸臣莫如申不害<lb/>
也昔者秦穆公一勝於韓原而霸西州晉文公一勝於<lb/>
城濮而定天子此皆以一勝立尊令成功名於天下今<lb/>
秦數世强矣大勝以十數小勝以百數大之不王小之<lb/>
不霸名尊無所立制令無所行然而春秋用兵者非以<lb/>
求主尊成王於天下也昔先王之攻有為名者有為實<lb/>
者為名者攻其心為實者攻其形昔者吳與越戰越人<lb/>
大敗保於㑹稽之上吴人入越而户撫之越王使大夫<lb/>
<pb n="KR3k0046_WYG_066-51b"/>
種行成於吴請男為臣女為妾身執禽而隨諸御吳人<lb/>
果聴其辭與成而不盟此攻其心者也其後越與吳戰<lb/>
吳人大敗亦請男為臣女為妾反以越事吳之禮事越<lb/>
越人不聽也遂殘吳國而禽夫差此攻其形者也今将<lb/>
攻其心乎宜使如吳攻其形乎宜使如越夫攻形不如<lb/>
越而攻心不如吳而君臣上下少長貴賤畢呼霸王臣<lb/>
竊以為猶之井中而謂曰我将爲爾求火也東孟之㑹<lb/>
聶政陽堅刺相兼君許異蹙列侯而殪之立以為鄭君<lb/>
<pb n="KR3k0046_WYG_066-52a"/>
韓氏之衆無不聴令者則許異爲之先也是故列侯為<lb/>
君而許異終身相焉而韓氏之尊許異也猶其尊列侯<lb/>
也今日鄭君不可得而為也雖終身相之焉然而吾弗<lb/>
為云者豈不為過謀哉昔齊桓公九合諸侯未嘗不以<lb/>
周襄王之命然則雖尊襄王桓公亦定霸矣九合諸侯<lb/>
之尊桓公也猶其尊襄王也今日天子不可得而為也<lb/>
雖爲桓公然而吾弗為云者豈不為過謀而不知尊哉<lb/>
韓氏之士數十萬皆戴列侯以為君而許異獨取相焉<lb/>
<pb n="KR3k0046_WYG_066-52b"/>
者無他也諸侯之君無不任事於周室也而桓公獨取<lb/>
霸者亦無他也令强國将有帝王之舋而以國先者此<lb/>
桓公許異之類也豈可不謂善謀哉夫先與强國之利<lb/>
强國能王則我必為之霸强國不能王則可以避其兵<lb/>
使之無伐我然則强國事成則我立帝而霸强國之事<lb/>
不成猶之厚德我也今與强國强國之事成則有福不<lb/>
成則無患然則先與强國者聖人之計也<lb/>
或謂韓公仲曰夫孿子之相似者惟其母知之而已夫<lb/>
<pb n="KR3k0046_WYG_066-53a"/>
利害之相似者唯智者知之而已今公國其利害之相<lb/>
似正如孿子之相似也得其道為之則主尊而身安不<lb/>
得其道則主卑而身危今秦魏之和成而非公適兩束<lb/>
之則韓必謀矣若韓隨魏以善秦是為魏從也則韓輕<lb/>
主卑矣秦已善韓必将置其所愛信者令用事於韓以<lb/>
完之是公危矣今公與安成君為秦魏之和成固為福<lb/>
不成亦為福秦魏之和成而公適兩束之是韓為秦魏<lb/>
之門戸也是韓重而主尊矣安成君東重於魏而西重<lb/>
<pb n="KR3k0046_WYG_066-53b"/>
於秦操右契而為公責德於秦魏之王裂地而為諸侯<lb/>
公之事也若夫安韓魏而終身相公之下服此主尊而<lb/>
身安矣秦魏不終相聴者也秦怒於不得魏必欲善韓<lb/>
以塞魏魏不聽秦必務善韓以備秦是公擇布而割也<lb/>
秦魏和則兩國德公不和則兩國爭事公所謂成為福<lb/>
不成亦為福者也願公之無疑也<lb/>
或謂公仲曰今有一舉而可以忠於主便於國利於身<lb/>
願公之行之也今天下散而事秦則韓最輕矣天下合<lb/>
<pb n="KR3k0046_WYG_066-54a"/>
而離秦則韓最弱矣合離之相續則韓最先危矣此君<lb/>
國長民之大患也今公以韓先合於秦天下隨之是韓<lb/>
以天下事秦秦之徳韓也厚矣韓與天下朝秦而獨厚<lb/>
取德焉公行之計是其於主也至忠矣天下不合秦秦<lb/>
令而不聽秦必起兵以誅不服秦乆與天下結怨搆難<lb/>
而兵不决韓息士民以待其釁公行之計是其於國也<lb/>
大便也昔者周佼以西周善於秦而封於梗陽周啟以<lb/>
東周善於秦而封於平原今公以韓善秦韓之重於兩<lb/>
<pb n="KR3k0046_WYG_066-54b"/>
周也無先計而秦之爭機也萬於周之時今公以韓為<lb/>
天下先合於秦秦必以公為諸侯以明示天下公行之<lb/>
計是其於身大利也願公之加務也<lb/>
　<lb/>
　<lb/>
　<lb/>
　<lb/>
　經濟類編卷六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷五十六</head> <lb/>
    <p>
<pb n="KR3k0046_WYG_056-1a"/>
欽定四庫全書<lb/>
　經濟類編卷五十六<lb/>
　　　　　　　　　　　明　馮琦馮瑗　撰<lb/>
　武功類二<lb/>
　　論兵<hi>二十四則</hi>
管仲兵數篇　為兵之數存乎聚財而財無敵存乎論<lb/>
工而工無敵存乎制器而器無敵存乎選士而士無敵<lb/>
存乎政教而政教無敵存乎服習而服習無敵存乎徧<lb/>
<pb n="KR3k0046_WYG_056-1b"/>
知天下而徧知天下無敵存乎明于機數而明于機數<lb/>
無敵故兵未出境而無敵者八是以欲正天下財不葢<lb/>
天下不能正天下財葢天下而工不葢天下不能正天<lb/>
下工葢天下而器不葢天下不能正天下器葢天下而<lb/>
士不葢天下不能正天下士葢天下而教不葢天下不<lb/>
能正天下教葢天下而習不葢天下不能正天下習葢<lb/>
天下而不徧知天下不能正天下徧知天下而不明于<lb/>
機數不能正天下故明于機數者用兵之勢也大者時<lb/>
<pb n="KR3k0046_WYG_056-2a"/>
也小者計也王道非廢而天下莫敢窺者王者之正也<lb/>
衡庫者天子之禮也是故器成卒選則士知勝矣徧知<lb/>
天下審御機數則獨行而無敵矣所愛之國而獨利之<lb/>
所惡之國而獨害之則令行禁止是以聖主貴之勝一<lb/>
而服百則天下畏之矣立少而觀多則天下懐之矣罰<lb/>
有罪賞有功則天下從之矣故聚天下之精財論百工<lb/>
之鋭器春秋角試以練精鋭為右成器不課不用不試<lb/>
不藏収天下之豪傑有天下之駿雄故舉之如飛鳥動<lb/>
<pb n="KR3k0046_WYG_056-2b"/>
之如雷霆𤼵之如風雨莫當其前莫害其後獨出獨入<lb/>
莫敢禁圉成功立事必順于禮義故不禮不勝天下不<lb/>
義不勝人故賢知之君必立于勝地故正天下而莫<lb/>
之敢御也<lb/>
選陳篇　若夫曲制時舉不失天時毋曠地利其數多<lb/>
少其要必出於計數故凡攻伐之為道也計必先定于<lb/>
内然後兵出乎境計未定於内而兵出乎境是則戰之<lb/>
自勝攻之自毁也是故張軍而不能戰圍邑而不能攻<lb/>
<pb n="KR3k0046_WYG_056-3a"/>
得地而不能實三者見一焉則可破毁也故不明于敵<lb/>
人之正不能加也不明于敵人之情不能約也不明于<lb/>
敵人之將不先軍也不明于敵人之士不先陣也是故<lb/>
以衆擊寡以治擊亂以富擊貧以能擊不能以教卒練<lb/>
士擊敺衆白徒故千戰千勝百戰百勝故事無備兵無<lb/>
主則不蚤知野不辟地無吏則無畜積官無常下怨上<lb/>
則器械不功朝無政則賞罰不明賞罰不明則民幸生<lb/>
故蚤知敵人如獨行有畜積則久而不匱器械功則伐<lb/>
<pb n="KR3k0046_WYG_056-3b"/>
而不費賞罰明則人不幸人不幸則勇士勸之故兵也<lb/>
者審于地圖謀十官日量蓄積齊勇士徧知天下審御<lb/>
機數兵主之事也故有風雨之行故能不逺道里矣有<lb/>
飛鳥之舉故能不險山河矣有雷電之戰故能獨行而<lb/>
無敵矣有水旱之功故能攻國救邑有金城之守故能<lb/>
定宗廟育男女矣有一體之治故能出號令明憲矣風<lb/>
雨之行者速也飛鳥之舉者輕也雷電之戰者士不齊<lb/>
也水旱之功者野不収耕不穫也金城之守者用貨財<lb/>
<pb n="KR3k0046_WYG_056-4a"/>
設耳目也一體之治者去竒説禁雕俗也不逺道里故<lb/>
能威絶域之民不險山河故能服恃固之國獨行無敵<lb/>
故令行而禁止故攻國救邑不恃權輿之固故所恃必<lb/>
聴定宗廟育男女天下莫之能傷然後可以有國制儀<lb/>
法出號令莫不嚮應然後可以治民一衆矣<lb/>
地圖篇　凡兵主者必先審知地圖轘轅之險濫車之<lb/>
水名山通谷經川陵陸丘阜之所在苴草林木蒲葦之<lb/>
所茂道里之逺近城郭之大小名邑廢邑困殖之地必<lb/>
<pb n="KR3k0046_WYG_056-4b"/>
盡知之地形之出入相錯者盡藏之然後可以行軍襲<lb/>
邑舉錯知先後不失地利此地圖之常也人之衆寡士<lb/>
之精粗器之功苦盡知之此乃知形者也知形不如知<lb/>
能知能不如知意故主兵必㕘具者也主明相知將能<lb/>
之謂㕘具故將出令𤼵士期有日數矣宿定所征伐之<lb/>
國使羣臣大吏父兄便辟左右不能議成敗人主之任<lb/>
也論功勞行賞罰不敢蔽賢有私行用貨財供給軍之<lb/>
求索使百吏肅敬不敢解怠行邪以待君之令相室之<lb/>
<pb n="KR3k0046_WYG_056-5a"/>
任也繕器械選練士為教服連什伍徧知天下審御機<lb/>
數此兵主之事也<lb/>
㕘患篇　凡人主者猛毅則伐懦弱則殺猛毅者何也<lb/>
輕誅殺人之謂猛毅懦弱者何也重誅殺人之謂懦弱<lb/>
此皆有失彼此凡輕誅者殺不辜而重誅者失有罪故<lb/>
上殺不辜則道正者不安上失有罪則行邪者不變道<lb/>
正者不安則才能之人去亡行邪者不變則羣臣朋黨<lb/>
才能之人去亡則宜有外難羣臣朋黨則宜有内亂故<lb/>
<pb n="KR3k0046_WYG_056-5b"/>
曰猛毅者伐懦弱者殺也君之所以尊卑國之所以安<lb/>
危者莫要於兵故誅暴國必以兵禁辟民必以刑然則<lb/>
兵者外以誅暴内以禁邪故兵者尊主安國之經也不<lb/>
可廢也若夫世主則不然外不以兵而欲誅暴則地必<lb/>
虧矣内不以刑而欲禁邪則國必亂矣故凡用兵之計<lb/>
三驚當一至三至當一軍三軍當一戰故一期之師十<lb/>
年之蓄積殫一戰之費累代之功盡今交刃接兵而後<lb/>
利之則戰之自勝者也攻城圍邑主人易子而食之析<lb/>
<pb n="KR3k0046_WYG_056-6a"/>
骸而爨之則攻之自拔者也是以聖人小征而大匡不<lb/>
失天時不空地利用日維夢其數不出于計故計必先<lb/>
定而兵出于竟計未定而兵出於竟則戰之自敗攻之<lb/>
自毁者也得衆而不得其心則與獨行者同實兵不完<lb/>
利與無操者同實甲不堅密與俴者同實弩不可以及<lb/>
逺與短兵同實射而不能中與無矢者同實中而不能<lb/>
入與無鏃者同實將徒人與俴者同實短兵待逺矢與<lb/>
坐而待死者同實故凡兵有大論必先論其器論其士<lb/>
<pb n="KR3k0046_WYG_056-6b"/>
論其將論其主故曰器濫惡不利者以其士予人也士<lb/>
不可用者以其將予人也將不知兵者以其主予人也<lb/>
主不積務於兵者以其國予人也故一器成往夫具而<lb/>
天下無戰心二器成驚夫具而天下無守城三器成游<lb/>
夫具而天下無聚衆所謂無戰心者知戰必不勝故曰<lb/>
無戰心所謂無守城者知城必拔故曰無守城所謂無<lb/>
聚衆者知衆必散故曰無聚衆<lb/>
制分篇　凡兵之所以先爭聖人賢士不為愛尊爵道<lb/>
<pb n="KR3k0046_WYG_056-7a"/>
術知能不為愛官職巧技勇力不為愛重祿聰耳明目<lb/>
不為愛金財故伯夷叔齊非于死之日而後有名也其<lb/>
前行多修矣武王非于甲子之朝而後勝也其前政多<lb/>
善矣故小征千里徧知之築堵之墻十人之聚日五間<lb/>
之大征徧知天下日一間之散金財用聰明也故善用<lb/>
兵者無溝壘而有耳目兵不呼儆不茍聚不妄行不强<lb/>
進呼儆則敵人戒茍聚則衆不用妄行則羣卒困強進<lb/>
則鋭士挫故凡用兵者攻堅則軔乘瑕則神攻堅則瑕<lb/>
<pb n="KR3k0046_WYG_056-7b"/>
者堅乘瑕則堅者瑕故堅其堅者瑕其瑕者屠牛坦朝<lb/>
解九牛刀可以莫鐵則刃游其間也故天道不行屈不<lb/>
足從人事荒亂以十破百器備不行以半擊倍故軍爭<lb/>
者不行于完城池有道者不行于無君故莫知其將至<lb/>
也至而不可圉莫知其將去也去而不可止敵人雖衆<lb/>
不能止待治者所道富也而治未必富也必知富之事<lb/>
然後能富富者所道强也而富未必强也必知强之數<lb/>
然後能强强者所道勝也而强未必勝也必知勝之理<lb/>
<pb n="KR3k0046_WYG_056-8a"/>
然後能勝勝者所道制也而勝未必制也必知制之分<lb/>
然後能制是故治國有器富國有事强國有數勝國有<lb/>
理制天下有分<lb/>
荀況議兵篇　臨武君與孫卿子議兵於趙孝成王前<lb/>
王曰請問兵要臨武君對曰上得天時下得地利觀敵<lb/>
之變動後之發先之至此用兵之要術也孫卿子曰不<lb/>
然臣所聞古之道凡用兵攻戰之本在乎一民弓矢不<lb/>
調則羿不能以中㣲六馬不和則造父不能以致逺士<lb/>
<pb n="KR3k0046_WYG_056-8b"/>
民不親附則湯武不能以必勝也故善附民者是乃善<lb/>
用兵者也故兵要在乎善附民而已臨武君曰不然兵<lb/>
之所貴者勢利也所行者變詐也善用兵者感忽悠闇<lb/>
莫知其所從出孫吳用之無敵於天下豈必待附民哉<lb/>
孫卿子曰不然臣之所道仁人之兵王者之志也君之<lb/>
所貴權謀勢利也所行攻奪變詐者諸侯之事也仁人<lb/>
之兵不可詐也彼可詐者怠慢者也路亶者也君臣上<lb/>
下之間滑然有離徳也故以桀詐桀猶巧拙有幸焉以<lb/>
<pb n="KR3k0046_WYG_056-9a"/>
桀詐堯譬之若以卵投石以指撓沸若赴水火入焉焦<lb/>
沒耳故仁人上下百將一心三軍同力臣之於君也下<lb/>
之於上也若子之事父弟之事兄若手臂之扞頭目而<lb/>
覆胸腹也詐而襲之與先驚而後擊之一也且仁人之<lb/>
用十里之國則將有百里之聴用百里之國則將有千<lb/>
里之聴用千里之國則將有四海之聴必將聰明警戒<lb/>
和𫝊而一故仁人之兵聚則成卒散則成列延則若莫<lb/>
耶之長刃嬰之者斷兊則若莫耶之利鋒當之者潰圜<lb/>
<pb n="KR3k0046_WYG_056-9b"/>
居而方正則若盤石然觸之者角摧案角鹿埵隴種東<lb/>
籠而退耳且夫暴國之君將誰與至哉彼其所與至者<lb/>
必其民也而其民之親我歡若父母其好我芬若椒蘭<lb/>
彼反頋其上則若灼黥若仇讎人之情雖桀跖豈又肯<lb/>
為其所惡賊其所好者哉是猶使人之子孫自賊其父<lb/>
母也彼必將來告之夫又何可詐也故仁人用國日明<lb/>
諸侯先順者安後順者危慮敵之者削反之者亡詩曰<lb/>
武王載發有䖍秉鉞如火烈烈則莫我敢遏此之謂也<lb/>
<pb n="KR3k0046_WYG_056-10a"/>
孝成王臨武君曰善請問王者之兵設何道何行而可<lb/>
孫卿子曰凡在大王將率末事也臣請遂道王者諸侯<lb/>
彊弱存亡之效安危之勢君賢者其國治君不能者其<lb/>
國亂隆禮貴義者其國治簡禮賤義者其國亂治者彊<lb/>
亂者弱是彊弱之本也上足卭則下可用也上不足卭<lb/>
則下不可用也下可用則彊下不可用則弱是彊弱之<lb/>
常也隆禮效功上也重禄貴節次也上功賤節下也是<lb/>
彊弱之凡也好士者彊不好士者弱愛民者彊不愛民<lb/>
<pb n="KR3k0046_WYG_056-10b"/>
者弱政令信者彊政令不信者弱民齊者彊不齊者弱<lb/>
賞重者彊賞輕者弱刑威者彊刑侮者弱械用兵革攻<lb/>
完便利者彊械用兵革窳楛不便利者弱重用兵者彊<lb/>
輕用兵者弱權出一者彊權出二者弱是彊弱之常也<lb/>
齊人隆技擊其技也得一首者賜贖錙金無本賞矣是<lb/>
事小敵毳則偷可用也事大敵堅則渙然離耳若飛鳥<lb/>
然傾側反覆無日是亡國之兵也兵莫弱是矣是其出<lb/>
賃市傭而戰之幾矣魏氏之武卒以度取之衣三屬之<lb/>
<pb n="KR3k0046_WYG_056-11a"/>
甲操十二石之弩負服矢五十箇置戈其上冠䩜帶劒<lb/>
嬴三日之糧日中而趨百里中試則復其戸利其田宅<lb/>
是數年而衰而未可奪也改造則不易周也是故地雖<lb/>
大其税必寡是危國之兵也秦人其生民也狹隘其使<lb/>
民也酷烈刼之以勢隠之以阨忸之以慶賞鰌之以刑<lb/>
罰使天下之民所以要利於上者非鬭無由也阨而用<lb/>
之得而後功之功賞相長也五甲首而𨽻五家是最為<lb/>
衆彊長久多地以正故四世有勝非幸也數也故齊之<lb/>
<pb n="KR3k0046_WYG_056-11b"/>
技擊不可以遇魏氏之武卒魏氏之武卒不可以遇秦<lb/>
之鋭士秦之鋭士不可以當桓文之節制桓文之節制<lb/>
不可以敵湯武之仁義有遇之者若以焦熬投石焉兼<lb/>
是數國者皆干賞蹈利之兵也傭徒鬻賣之道也未有<lb/>
貴上安制綦節之理也諸侯有能微妙之以節則作而<lb/>
兼殆之耳故招近募選隆勢詐尚功利是漸之也禮義<lb/>
教化是齊之也故以詐遇詐猶有巧拙焉以詐遇齊辟<lb/>
之猶以錐刀墮太山也非天下之愚人莫敢試故王者<lb/>
<pb n="KR3k0046_WYG_056-12a"/>
之兵不試湯武之誅桀紂也拱挹指麾而彊暴之國莫<lb/>
不趨使誅桀紂若誅獨夫故泰誓曰獨夫紂此之謂也<lb/>
故兵大齊則制天下小齊則制隣敵若夫招近募選隆<lb/>
勢詐尚功利之兵則勝不勝無常代翕代張代存代亡<lb/>
相為雌雄耳矣夫是之謂盜兵君子不由也故齊之田<lb/>
單楚之莊蹻秦之衞鞅燕之繆蟣是皆世俗之所謂善<lb/>
用兵者是其巧拙彊弱則未有以相若也若其道一也<lb/>
未及和齊也掎契司詐權謀傾覆未免盜兵也齊桓晉<lb/>
<pb n="KR3k0046_WYG_056-12b"/>
文楚莊吳闔閭越勾踐是皆和齊之兵也可謂入其域<lb/>
矣然而未有本統也故可以霸而不可以王是彊弱之<lb/>
效也孝成王臨武君曰善請問為將孫卿子曰知莫大<lb/>
乎棄疑行莫大乎無過事莫大乎無悔至無悔而止矣<lb/>
成不可必也故制號政令欲嚴以威慶賞刑罰欲必以<lb/>
信取舍収藏欲周以固徙舉進退欲安以重欲疾以速<lb/>
窺敵觀變欲潛以深欲伍以參遇敵決戰必道吾所明<lb/>
無道吾所疑夫是之謂六術無欲將而惡廢無急勝而<lb/>
<pb n="KR3k0046_WYG_056-13a"/>
亡敗無威内無輕外無見其利而不顧其害凡慮事欲<lb/>
熟而用財欲泰夫是之謂五權所以不受命於主有三<lb/>
可殺而不可使處不完可殺而不可使擊不勝可殺而<lb/>
不可使欺百姓夫是之謂三至凡受命於主而行三軍<lb/>
三軍既定百官得序羣物皆正則主不能喜敵不能怒<lb/>
夫是之謂至臣慮必先事而申之以敬慎終如始終始<lb/>
如一夫是之謂大吉凡百事之成也必在敬之其敗也<lb/>
必在慢之故敬勝怠則吉怠勝敬則滅計勝欲則從欲<lb/>
<pb n="KR3k0046_WYG_056-13b"/>
勝計則凶戰如守行如戰有功如幸敬謀無壙敬事無<lb/>
壙敬吏無壙敬衆無壙敬敵無壙夫是之謂五無壙慎<lb/>
行此六術五權三至而處之以恭敬無壙夫是之謂天<lb/>
下之將則通於神明矣臨武君曰善請問王者之軍制<lb/>
孫卿子曰將死鼔馭死轡百吏死職士大夫死行列聞<lb/>
鼓聲而進聞金聲而退順命為上有功次之令不進而<lb/>
進猶令不退而退也其罪惟均不殺老弱不獵禾稼服<lb/>
者不禽格者不赦犇命者不獲凡誅非誅其百姓也誅<lb/>
<pb n="KR3k0046_WYG_056-14a"/>
其亂百姓者也百姓有捍其賊則是亦賊也以故順刃<lb/>
者生蘇刃者死犇命者貢微子開封於宋曹觸龍斷於<lb/>
軍殷之服民所以養生之者也無異周人故近者歌謳<lb/>
而樂之逺者竭蹷而趨之無幽間辟陋之國莫不趨使<lb/>
而安樂之四海之内若一家通達之屬莫不從服夫是<lb/>
之謂人師詩曰自西自東自南自北無思不服此之謂<lb/>
也王者有誅而無戰城守不攻兵格不擊上下相喜則<lb/>
慶之不屠城不潛軍不留衆師不越時故亂者樂其政<lb/>
<pb n="KR3k0046_WYG_056-14b"/>
不安其上欲其至也臨武君曰善陳囂問孫卿子曰先<lb/>
生議兵常以仁義為本仁者愛人義者循理然則又何<lb/>
以兵為凡所為有兵者為爭奪也孫卿子曰非汝所知<lb/>
也彼仁者愛人愛人故惡人之害之也義者循理循理<lb/>
故惡人之亂之也彼兵者所以禁暴除害也非爭奪也<lb/>
故仁人之兵所存者神所過者化若時雨之降莫不説<lb/>
喜是以堯伐驩兠舜伐有苗禹伐共工湯伐有夏文王<lb/>
伐崇武王伐紂此三帝四王皆以仁義之兵行于天下<lb/>
<pb n="KR3k0046_WYG_056-15a"/>
也故近者親其善逺方慕其徳兵不血刃逺邇來服徳<lb/>
盛於此施及四極詩曰淑人君子其儀不忒此之謂也<lb/>
李斯問孫卿子曰秦四世有勝兵彊海内威行諸侯非<lb/>
以仁義為之也以便從事而已孫卿子曰非汝所知也<lb/>
汝所謂便者不便之便也吾所謂仁義者大便之便也<lb/>
彼仁義者所以修政者也政修則民親其上樂其君而<lb/>
輕為之死故曰凡在於軍將卒末事也秦四世有勝諰<lb/>
諰然常恐天下之一合而軋已也此所謂末世之兵未<lb/>
<pb n="KR3k0046_WYG_056-15b"/>
有本統也故湯之放桀也非其逐之鳴條之時也武王<lb/>
之誅紂也非以甲子之朝而後勝之也皆前行素修也<lb/>
此所謂仁義之兵也今汝不求之於本而索之於末此<lb/>
世之所以亂也禮者治辯之極也彊國之本也威行之<lb/>
道也功名之總也王公由之所以得天下也不由所以<lb/>
隕社稷也故堅甲利兵不足以為勝高城深池不足以<lb/>
為固嚴令繁刑不足以為威由其道則行不由其道則<lb/>
廢楚人鮫革犀兕以為甲鞈如金石宛鉅鐵釶慘如蠭<lb/>
<pb n="KR3k0046_WYG_056-16a"/>
蠆輕利僄遫卒如飄風然而兵殆於垂沙唐蔑死莊蹻<lb/>
起楚分而為三四是豈無堅甲利兵也哉其所以統之<lb/>
者非其道故也汝潁以為險江漢以為池限之以鄧林<lb/>
緣之以方城然而秦師至而鄢郢舉若振槁然是豈無<lb/>
固塞隘阻也哉其所以統之者非其道故也紂刳比干<lb/>
囚箕子為炮烙刑殺戮無時臣下凜然莫必其命然而<lb/>
周師至而令不行乎下不能用其民是豈令不嚴刑不<lb/>
繁也哉其所以統之者非其道故也古之兵戈矛弓矢<lb/>
<pb n="KR3k0046_WYG_056-16b"/>
而已矣然而敵國不待試而詘城郭不辨溝池不拑固<lb/>
塞不樹機變不張然而國晏然不畏外而明内者無故<lb/>
焉明道而分鈞之時使而誠愛之下之和上也如影響<lb/>
有不由令者然後誅之以刑故刑一人而天下服罪人<lb/>
不尤其上知罪之在已也是故刑罰省而威流無他故<lb/>
焉由其道故也古者帝堯之治天下也葢殺一人刑二<lb/>
人而天下治𫝊曰威厲而不試刑措而不用此之謂也<lb/>
凡人之動也為賞慶為之則見害傷焉止矣故賞慶刑<lb/>
<pb n="KR3k0046_WYG_056-17a"/>
罰勢詐不足以盡人之力致人之死為人主上者也其<lb/>
所以接下之百姓者無禮義忠信焉慮率用賞慶刑罰<lb/>
勢詐除阨其下獲其功用而已矣大冦則至使之持危<lb/>
城則必畔遇敵處戰則必北勞苦煩辱則必奔霍焉離<lb/>
耳下反制其上故賞慶刑罰勢詐之為道者傭徒鬻賣<lb/>
之道也不足以合大衆美國家故古之人羞而不道也<lb/>
故厚徳音以先之明禮義以道之致忠信以愛之賞賢<lb/>
使能以次之爵服慶賞以申之時其事輕其任以調齊<lb/>
<pb n="KR3k0046_WYG_056-17b"/>
之長養之如保赤子政令以定風俗以一有離俗不順<lb/>
其上則百姓莫不敦惡莫不毒孽若祓不祥然後刑於<lb/>
是起矣是大刑之所加也辱孰大焉將以為利耶則大<lb/>
刑加焉身茍不狂或戇陋誰睹是而不改也哉然後百<lb/>
姓曉然皆知修上之法像上之志而安樂之於是有能<lb/>
化善修身正行積禮義尊道徳百姓莫不貴敬莫不親<lb/>
譽然後賞於是起矣是高爵豐禄之所加也榮孰大焉<lb/>
將以為害耶則高爵豐禄以持養之生民之屬孰不願<lb/>
<pb n="KR3k0046_WYG_056-18a"/>
也雕雕焉縣貴爵重賞於其前縣明刑大辱於其後雖<lb/>
欲無化能乎哉故民歸之如流水所存者神所過者化<lb/>
而順暴悍勇力之屬為之化而愿旁辟曲私之屬為之<lb/>
化而公矜紏収繚之屬為之化而調夫是之謂大化至<lb/>
一詩曰王猷允塞徐方其來此之謂也凡兼人者有三<lb/>
術有以徳兼人者有以力兼人者有以富兼人者彼貴<lb/>
我名聲美我徳行欲為我民故辟門除塗以迎吾入因<lb/>
其民襲其處而百姓皆安立法施令莫不順比是故得<lb/>
<pb n="KR3k0046_WYG_056-18b"/>
地而權彌重兼人而兵愈彊是以徳兼人者也非貴我<lb/>
名聲也非美我徳行也彼畏我威刼我勢故民雖有離<lb/>
心不敢有畔慮若是則戎甲愈衆奉養必費是故得地<lb/>
而權彌輕兼人而兵愈弱是以力兼人者也非貴我名<lb/>
聲也非美我徳行也用貧求富用饑求飽虚股張口來<lb/>
歸我食若是則必𤼵夫掌窌之粟以食之委之財貨以<lb/>
富之立良有司以接之已朞三年然後民可信也是故<lb/>
得地而權彌輕兼人而國愈貧是以富兼人者也故曰<lb/>
<pb n="KR3k0046_WYG_056-19a"/>
以徳兼人者王以力兼人者弱以富兼人者貧古今一<lb/>
也兼併易能也唯兼凝之難焉齊能并宋而不能凝也<lb/>
故魏奪之燕能并齊而不能凝也故田單奪之韓之上<lb/>
地方数百里完富具而趨趙趙不能凝也故秦奪之<lb/>
故能并之而不能凝則必奪不能并之又不能凝其有<lb/>
則必亡能凝之則必能并之矣得之則凝兼并無彊古<lb/>
者湯以亳武王以鎬皆百里之地天下為一諸侯為臣<lb/>
無他故焉能凝之也故凝士以禮凝民以政禮修而士<lb/>
<pb n="KR3k0046_WYG_056-19b"/>
服政平而民安士服民安夫是之謂大凝以守則固以<lb/>
征則彊令行禁止王者之事畢矣<lb/>
孫武九地篇　用兵之法有散地有輕地有爭地有交<lb/>
地有衢地有重地有圮地有圍地有死地諸侯自戰其<lb/>
地者為散地入人之地而不深者為輕地我得亦利彼<lb/>
得亦利者為爭地我可以往彼可以來者為交地諸侯<lb/>
之地三屬先至而得天下之衆者為衢地入人之地深<lb/>
背城邑多者為重地山林險阻沮澤凡難行之道者為<lb/>
<pb n="KR3k0046_WYG_056-20a"/>
圮地所由入者隘所從歸者迂彼寡可以擊吾之衆者<lb/>
為圍地疾戰則存不疾戰則亡者為死地是故散地則<lb/>
無戰輕地則無止爭地則無攻交地則無絶衢地則合<lb/>
重地則掠圮地則行圍地則謀死地則戰古之所謂善<lb/>
用兵者能使敵人前後不相及衆寡不相恃貴賤不相<lb/>
救上下不相收卒離而不集兵合而不齊合于利而動<lb/>
不合于利而止敢問敵衆整而將來待之若何曰先奪<lb/>
其所愛則聴矣兵之情主速乘人之不及由不虞之道<lb/>
<pb n="KR3k0046_WYG_056-20b"/>
攻其所不戒也凡為客之道深入則專主人不克掠于<lb/>
饒野三軍足食謹養而勿勞并氣積力運兵計謀為不<lb/>
可測投之無所往死且不北死焉不得士人盡力兵士<lb/>
甚陷則不懼無所往則固入深則拘不得已則鬭是故<lb/>
其兵不修而戒不求而得不約而親不令而信禁祥去<lb/>
疑至死無所之吾士無餘財非惡貨也無餘命非惡夀<lb/>
也令發之日士卒坐者涕沾襟偃卧者涕交頥投之無<lb/>
所往則諸劌之勇也故善用兵者譬如率然率然者常山<lb/>
<pb n="KR3k0046_WYG_056-21a"/>
山之蛇也擊其首則尾至擊其尾則首至擊其中則首<lb/>
尾俱至敢問可使如率然乎曰可夫吳人與越人相惡<lb/>
也當其同舟濟而遇風其相救也如左右手是故方馬<lb/>
埋輪未足恃也齊勇若一政之道也剛柔皆得地之理<lb/>
也故善用兵者携手若使一人不得已也將軍之事靜<lb/>
以幽正以治能愚士卒之耳目使之無知易其事革其<lb/>
謀使人無識易其居迂其塗使人不得慮即與之期如<lb/>
登高而去其梯帥與之深入諸侯之地而𤼵其機若驅<lb/>
<pb n="KR3k0046_WYG_056-21b"/>
羣羊驅而往驅而來莫知所之聚三軍之衆投之于險<lb/>
此將軍之事也九地之變屈伸之利人情之理不可不<lb/>
察也凡為客之道深則專淺則散去國越境而師者絶<lb/>
地也四逹者衢地也入深者重地也入淺者輕地也背<lb/>
固前隘者圍地也無所往者死地也是故散地吾將一<lb/>
其志輕地吾將使之屬爭地吾將趨其後交地吾將謹<lb/>
其守衢地吾將固其結重地吾將繼其食圯地吾將進<lb/>
其途圍地吾將塞其闕死地吾將示之以不治故兵之<lb/>
<pb n="KR3k0046_WYG_056-22a"/>
情圍則禦不得已則鬬過則從是故不知諸侯之謀者<lb/>
不能豫交不知山林險阻沮澤之形者不能行軍不用<lb/>
鄉導者不能得地利四五者一不知非霸王之兵也夫<lb/>
霸王之兵伐大國則其衆不得聚威加于敵則其交不<lb/>
得合是故不爭天下之交不養天下之權信已之私威<lb/>
加于敵故其城可拔其國可隳施無法之賞懸無政之<lb/>
令犯三軍之衆若使一人犯之以事勿告以言犯之以<lb/>
利勿告以害投之亡地然後存陷之死地然後生夫衆<lb/>
<pb n="KR3k0046_WYG_056-22b"/>
陷于害然後能為勝敗故為兵之事在詳順敵之意并<lb/>
敵一向千里殺將是謂巧能成事是故政舉之日夷闗<lb/>
折符無通其使厲于廟堂之上以誅其事敵人開闔必<lb/>
亟入之先其所愛微與之期踐墨隨敵以決戰事是故<lb/>
始如處女敵人閉戸後如脱兔敵不及拒<lb/>
虚實篇　凡先處戰地而待敵者逸後處戰地而趨敵<lb/>
者勞故善戰者致人而不致於人能使敵人自至者利<lb/>
之也能使敵人不得至者害之也故敵佚能勞之飽能<lb/>
<pb n="KR3k0046_WYG_056-23a"/>
饑之安能動之出其所不趨趨其所不意行千里而不<lb/>
勞者行于無人之地也攻而必取者攻其所不守也守<lb/>
而必固者守其所不攻也故善攻者敵不知其所守善<lb/>
守者敵不知其所攻微乎微乎至于無形神乎神乎至<lb/>
于無聲故能為敵之司命進而不可禦者衝其虚也退<lb/>
而不可追者速而不可及也故我欲戰敵雖高壘深溝<lb/>
不得不與我戰者攻其所必救也我不欲戰雖畫地而<lb/>
守之敵不得與我戰者乖其所之也故形人而我無形<lb/>
<pb n="KR3k0046_WYG_056-23b"/>
則我專而敵分我專為一敵分為十是以十攻其一也<lb/>
則我衆敵寡能以衆擊寡則吾之所與戰者約矣吾所<lb/>
與戰之地不可知不可知則敵所備者多敵所備者多<lb/>
則吾所與戰者寡矣故備前則後寡備後則前寡備左<lb/>
則右寡備右則左寡無所不備則無所不寡寡者備人<lb/>
者也衆者使人備己者也故知戰之地知戰之日則可<lb/>
千里而㑹戰不知戰地不知戰日則左不能救右右不<lb/>
能救左前不能救後後不能救前而況逺者數十里近<lb/>
<pb n="KR3k0046_WYG_056-24a"/>
者數里乎以吾度之越人之兵雖多亦奚益於勝哉故<lb/>
曰勝可為也敵雖衆可使無鬭故策之而知得失之計<lb/>
作之而知動靜之理形之而知死生之地角之而知有<lb/>
餘不足之處故形兵之極至於無形無形則深間不能<lb/>
窺智者不能謀因形而措勝於衆衆不能知人皆知我<lb/>
所以勝之形而莫知吾所以制勝之形故其戰勝不復<lb/>
而應形於無窮夫兵形象水水之形避髙而趨下兵之<lb/>
形避實而擊虚水因地而制流兵因敵而制勝故兵無<lb/>
<pb n="KR3k0046_WYG_056-24b"/>
常勢水無常形能因敵變化而取勝者謂之神故五行<lb/>
無常勝四時無常位日有短長月有死生<lb/>
吕覽蕩兵篇　古之賢王有義兵而無有偃兵家無怒<lb/>
笞則豎子嬰兒之有過也立見國無刑罰則百姓之<lb/>
相侵也立見天下無誅伐則諸侯之相暴也立見故怒<lb/>
笞不可偃於家刑罰不可偃於國誅伐不可偃於天下<lb/>
有巧有拙而已矣故古之聖王有義兵而無有偃兵夫<lb/>
有以饐死者欲禁天下之食悖有以乘舟死者欲禁天<lb/>
<pb n="KR3k0046_WYG_056-25a"/>
下之船悖有以用兵喪其國者欲偃天下之兵悖夫兵<lb/>
不可偃也譬之若水火然善用之則為福不能用之則<lb/>
為禍若用藥者然得良藥則活人得惡藥則殺人義兵<lb/>
之為天下良藥也亦大矣且兵之所自來者逺矣未嘗<lb/>
少選不用貴賤長少賢者不肖相與同有巨有微而已<lb/>
矣察兵之微在心而未發兵也疾視兵也作色兵也傲<lb/>
言兵也援推兵也連反兵也侈鬬兵也三軍攻戰兵也<lb/>
此八者皆兵也微巨之爭也今世之以偃兵疾説者終<lb/>
<pb n="KR3k0046_WYG_056-25b"/>
身用兵而不自知悖故説雖彊談雖辨文學雖博猶不<lb/>
見聴<lb/>
禁塞篇　夫救守之心未有不守無道而救不義也守<lb/>
無道而救不義則禍莫大焉為天下之民害莫深焉凡<lb/>
救守者太上以説其次以兵以説則承從多羣日夜思<lb/>
之事心任精起則誦之卧則夢之自今單唇乾肺費神<lb/>
傷魂上稱三皇五帝之業以愉其意下稱五伯名士之<lb/>
謀以信其事早朝晏罷以告制兵者行説語衆以明其<lb/>
<pb n="KR3k0046_WYG_056-26a"/>
道道畢説單而不行則必反之兵矣反之於兵則必鬭<lb/>
爭之情必且殺人是殺無罪之民以興無道與不義者<lb/>
也無道與不義者存是長天下之害而止天下之利雖<lb/>
欲幸而勝禍且始長先王之法曰為善者賞為不善者<lb/>
罰古之道也不可易今不别其義與不義而疾取救守<lb/>
不義莫大焉害天下之民者莫甚焉故取攻伐者不可<lb/>
非攻伐不可取救守不可非救守不可取惟義兵為可<lb/>
兵茍義攻伐亦可救守亦可兵不義攻伐不可救守不<lb/>
<pb n="KR3k0046_WYG_056-26b"/>
可使夏桀殷紂無道至於此者幸也使吳夫差智伯瑤<lb/>
侵奪至於此者幸也使晉厲陳靈宋康不善至於此者<lb/>
幸也若令桀紂知必國亡身死殄無後類吾未知其厲<lb/>
為無道之至於此也吳王夫差智伯瑤知必國為丘墟<lb/>
身為刑戮吾未知其為不善無道侵奪之至於此也晉<lb/>
厲知必死於匠麗氏陳靈知必死於夏徵舒宋康知必<lb/>
死於温吾未知其為不善之至於此也此七君者大為<lb/>
無道不義所殘殺無罪之民者不可為萬數壯佼老幼<lb/>
<pb n="KR3k0046_WYG_056-27a"/>
胎<graphic n="KR2213" url="https://raw.githubusercontent.com/kanripo/KR-Gaiji/master/images/KR2213.png" mimeType="image/png"/>之死者大實平原廣堙深谿大谷赴巨水積灰填<lb/>
溝洫險阻犯流矢蹈白刃加之以凍餓饑寒之患以至<lb/>
於今之世為之愈甚故暴骸骨無量數為京丘若山陵<lb/>
世有興主仁士深意念此亦可以痛心矣亦可以悲哀<lb/>
矣察此其所自生生於有道者之廢而無道者之恣行<lb/>
夫無道者之恣行幸矣故世之患不在救守而在於不<lb/>
肖者之幸也救守之説出則不肖者益幸也賢者益疑<lb/>
矣故大亂天下者在於不論其義而疾取救守<lb/>
<pb n="KR3k0046_WYG_056-27b"/>
懐寵篇　凡君子之説也非茍辨也士之議也非茍語<lb/>
也必中理然後説必當義然後議故説議而王公大人<lb/>
益好理矣士民黔首益好義矣義理之道彰則暴虐姦<lb/>
詐侵奪之術息也暴虐姦詐之與義理反也其執不俱<lb/>
勝不兩立故兵入於敵之境則民知所庇矣黔首知不死<lb/>
矣至於國邑之郊不虐五榖不掘墳墓不伐樹术不燒積<lb/>
聚不焚室屋不取六畜得民虜奉而題歸之以彰好惡信<lb/>
與民期以奪敵資若此而猶有憂恨冐疾遂過不聽者雖<lb/>
<pb n="KR3k0046_WYG_056-28a"/>
行武焉亦可矣先𤼵聲出號曰兵之來也不聽者雖行武<lb/>
焉亦可矣先𤼵聲出號曰兵之來也以救民之死子之在<lb/>
上無道倨傲荒怠貪戾虐衆恣睢自用也辟逺聖制謷醜<lb/>
先王排訾舊典上不順天下不恵民徵斂無期來索無厭<lb/>
罪殺不辜慶賞不當若此者天之所誅也民之所讐也不<lb/>
當為君今兵之來也將以誅不當為君者也以除民之讐<lb/>
而順天之道也民有逆天之道衛人之讐者身死家戮不<lb/>
救有能以家聽者禄之以家以里聽者禄之以里以鄉聽<lb/>
<pb n="KR3k0046_WYG_056-28b"/>
者禄之以鄉以邑聽者禄之以邑以國聽者禄之以國故<lb/>
克其國不及其民獨誅所誅而已矣舉其秀士而封侯之<lb/>
選其賢良而尊顯之求其孤寡而振恤之見其長老而敬<lb/>
禮之皆益其禄加其級論其罪人而救出之分府庫之金<lb/>
散倉廩之粟以鎮撫其衆不私其財問其叢社大祠民之<lb/>
所不欲廢者而復興之曲加其祀禮是以賢者榮其名而<lb/>
長老説其禮民懐其徳今有人於此能生死一人則天下<lb/>
必争事之矣義兵之生一人亦多矣人孰不説故義兵至<lb/>
<pb n="KR3k0046_WYG_056-29a"/>
則鄰國之民歸之若流水誅國之民望之若父母行地<lb/>
滋逺得民滋衆兵不接刃而民服其化<lb/>
論威篇　義也者萬事之紀也君臣上下親踈之所由<lb/>
起也治亂安危過勝之所在也過勝之勿求於他必反<lb/>
于已人情欲生而惡死欲榮而惡辱死生榮辱之道一<lb/>
則三軍之士可使一心矣凡軍欲其衆也心欲其一也<lb/>
三軍一心則令可使無敵矣令能無敵者其兵之於天<lb/>
下也亦無敵矣古之至兵至貴重令也重乎天下貴乎<lb/>
<pb n="KR3k0046_WYG_056-29b"/>
天子其藏於民心捷於肌膚也深痛執固不可搖蕩物<lb/>
莫之能動若此則敵胡足勝矣故曰其令彊者其敵弱<lb/>
其令信者其敵詘先勝之於此則必勝之於彼矣凡兵<lb/>
天下之凶器也勇天下之凶徳也舉凶器行凶徳猶不<lb/>
得已也舉凶器必殺殺所以生之也行凶徳必威威所<lb/>
以懾之也敵懾民生此義兵之所以隆也故古之至兵<lb/>
才民未合而威已諭矣敵已服矣豈必用枹鼓干戈哉<lb/>
故善諭威者於其未發也於其未通也窅窅乎㝠㝠莫<lb/>
<pb n="KR3k0046_WYG_056-30a"/>
知其情此之謂至威之誠凡兵欲急疾捷先欲急疾捷<lb/>
先之道在於知緩徐遲後而急疾捷先之分也急疾捷<lb/>
先此所以決義兵之勝也而不可久處知其不可久處<lb/>
則知所兎起鳬舉死㱪之地矣雖有江河之險則凌之<lb/>
雖有太山之塞則陷之并氣專精心無有慮目無有視<lb/>
耳無有聞一諸武而已矣冉叔誓必死於田侯而齊國<lb/>
皆懼豫讓必死於襄子而趙氏皆恐成荆致死於韓主<lb/>
而周人皆畏又況乎萬乘之國而有所誠必乎則何敵<lb/>
<pb n="KR3k0046_WYG_056-30b"/>
之有矣刃未接而欲已得矣敵人之悼懼憚恐單蕩精<lb/>
神盡矣咸若狂魄形性相離行不知所之走不知所往<lb/>
雖有險阻要塞銛兵利械心無敢據意無敢處此夏桀<lb/>
之所以死於南巢也今以木擊木則拌以水投水則散<lb/>
以冰投冰則沈以塗投塗則陷此疾徐先後之勢也夫<lb/>
兵有大要知謀物之不謀之不禁也則得之矣專諸是<lb/>
也獨手舉劒至而已矣吳王壹成又況乎義兵多者數<lb/>
萬少者數千密其躅路開敵之塗則士豈特與專諸議<lb/>
<pb n="KR3k0046_WYG_056-31a"/>
哉<lb/>
決勝篇　夫兵有本幹必義必智必勇義則敵孤獨敵<lb/>
孤獨則上下虚民解落孤獨則父兄怨賢者誹亂内作<lb/>
智則知時化知時化則知虚實盛衰之變知先後逺近<lb/>
縱舍之數勇則能決斷能決斷則能若雷電飄風暴雨<lb/>
能若崩山破潰别辨霣墜若鷙鳥之擊也摶攫則殪中<lb/>
木則碎此以智得也夫民無常勇亦無常怯有氣則實<lb/>
實則勇無氣則虚虚則怯怯勇虚實其由甚微不可不<lb/>
<pb n="KR3k0046_WYG_056-31b"/>
知勇則戰怯則北戰而勝者戰其勇者也戰而北者戰<lb/>
其怯者也怯勇無常儵忽往來而莫知其方惟聖人獨<lb/>
見其所由然故商周以興桀紂以亡巧拙之所以相過<lb/>
以益民氣與奪民氣以能鬭衆與不能鬭衆軍雖大卒<lb/>
雖多無益於勝軍大卒多而不能鬭衆不若其寡也夫<lb/>
衆之為福也大其為禍也亦大譬之若漁深淵其得魚<lb/>
也大其為害也亦大凡兵貴其因也因也者因敵之險<lb/>
以為己固因敵之謀以為己事能審因而加勝則不可<lb/>
<pb n="KR3k0046_WYG_056-32a"/>
窮矣勝不可窮之謂神神則能不可勝也夫兵貴不可<lb/>
勝不可勝在己可勝在彼聖人必在己者不必在彼者<lb/>
故執不可勝之術以遇不勝之敵若此則兵無失矣凡<lb/>
兵之勝敵之生也勝失之兵必隠必微必積必摶隠則<lb/>
勝闡矣微則勝顯矣積則勝散矣摶則勝離矣諸摶攫<lb/>
祗噬之獸其用齒角爪牙也必託於卑微隠蔽此所以<lb/>
成勝<lb/>
魯石公劒迫則能應感則能動䀛穆無窮變無形像復<lb/>
<pb n="KR3k0046_WYG_056-32b"/>
柔委從如影與響如尨之守戸如輪之逐馬響之應聲<lb/>
影之像形也閶不及鞈呼不及吸足舉不及集相離若<lb/>
蟬翼尚在肱北睂睫之微曽不可以大息小以小況大<lb/>
用兵之道其猶然乎此善當敵者也未及夫折衝於未<lb/>
形之前者揖讓乎廟堂之上而施惠乎百萬之民故居<lb/>
則無變動戰則不血刃其湯武之兵與<lb/>
秦與趙兵相拒長平時趙奢已死而藺相如病篤使亷<lb/>
頗攻秦秦數敗趙軍趙軍固壁不戰秦數挑戰亷頗不<lb/>
<pb n="KR3k0046_WYG_056-33a"/>
肯趙主信秦之間秦之間言曰秦之所惡獨畏馬服君<lb/>
趙奢之子趙括為將耳趙王因以括為將代廉頗藺相<lb/>
如曰王以名使括若膠柱而鼓瑟耳括徒能讀其父書<lb/>
𫝊不知合變也趙王不聴遂將之趙括自少時學兵法<lb/>
言兵事以天下莫能當嘗與其父奢言兵事奢不能難<lb/>
然不謂善括母問奢其故奢曰兵死地也而括易言之<lb/>
使趙不將括則已若必將之破趙軍者必括也<lb/>
鄭同北見趙王趙王曰子南方之博士也何以敎之鄭<lb/>
<pb n="KR3k0046_WYG_056-33b"/>
同曰臣南方草鄙之人也何足問雖然王致之於前安<lb/>
敢不對乎臣少之時親嘗教以兵趙王曰寡人不好兵<lb/>
鄭同因撫手仰天而笑之曰兵固天下之狙喜也臣故<lb/>
意大王不好也臣亦嘗以兵説魏昭王昭王亦曰寡人<lb/>
不喜臣曰王之行能如許由乎許由無天下之累故不<lb/>
愛也今王既受先王之𫝊欲宗廟之安壤地不削社稷<lb/>
之血食乎王曰然今有人操隋侯之珠持丘之環萬金<lb/>
之財時宿於野内無孟賁之威荆慶之斷外無弓弩之<lb/>
<pb n="KR3k0046_WYG_056-34a"/>
禦不出宿夕人必危之矣今有强貪之國臨王之境索<lb/>
王之地告以理則不可説以義則不聴王非戰鬭守禦<lb/>
之具其何以當之王若無兵鄰國得志矣趙王曰寡人<lb/>
請奉教<lb/>
趙惠文王相平都君田單問趙奢曰吾非不説將軍之<lb/>
兵法也所以不服者獨將軍之用衆用衆者使民不得<lb/>
耕作糧食輓賃不可給也此坐而自破之道也非單之<lb/>
所為也單聞之帝王之兵所用不過三萬而天下服矣<lb/>
<pb n="KR3k0046_WYG_056-34b"/>
今將軍必負十萬二十萬之衆乃用之此單之所不服<lb/>
也馬服君曰君非徒不逹於兵也又不明其時勢夫吳<lb/>
干之劒肉試則斷牛馬金試則截盤匜薄之柱上而擊<lb/>
之則折為三質之石上而擊之則碎為百今以三萬之<lb/>
衆而應强國之兵是擊柱擊石之謂也且夫吳干之劒<lb/>
材難夫無脊之厚而鋒不入無脾之薄而刃不斷兼有<lb/>
是二者無鈎竿鐔蒙須之便操其刃而刺則未入而手<lb/>
斷君無十萬二十萬之衆而為此鈎竿<graphic n="KR3249" url="https://raw.githubusercontent.com/kanripo/KR-Gaiji/master/images/KR3249.png" mimeType="image/png"/>蒙須之便而<lb/>
<pb n="KR3k0046_WYG_056-35a"/>
徒以三萬行於天下君焉能乎且古者四海之内分為<lb/>
萬國城雖大無過三百丈者人雖衆無過三千家者而<lb/>
以集兵三萬距此奚難哉今取古之為萬國者分以為<lb/>
戰國七不能具數十萬之兵曠日持久數嵗即君之齊<lb/>
已齊以七十萬之衆攻荆五年乃罷趙以二十萬之衆<lb/>
攻中山五年乃歸今者齊韓相方而國圍攻焉豈有敢<lb/>
曰我其以三萬救是者乎哉今千丈之城萬家之邑相<lb/>
望也而索三萬之衆圍千丈之城不存其一角而野戰<lb/>
<pb n="KR3k0046_WYG_056-35b"/>
不足用也君將以此何之平都君喟然太息曰單不至<lb/>
也<lb/>
漢劉安兵略訓　古之用兵者非利土壤之廣而貪金<lb/>
玉之略將以存亡繼絶平天下之亂而除萬民之害也<lb/>
凡有血氣之蟲含牙帶角前爪後距有角者觸有齒者<lb/>
噬有毒者螫有蹄者趹喜而相戲怒而相害人之性也<lb/>
人有衣食之情而物弗能足也故羣居雜處分不均求<lb/>
不贍則爭爭則强脅弱而勇侵怯人無筋骨之强爪牙<lb/>
<pb n="KR3k0046_WYG_056-36a"/>
之利故割革而為甲鎔鐵而為刃貪昧饕餮之人殘賊<lb/>
天下萬人搔動莫寧其所有聖人勃然而起乃討强暴<lb/>
平亂世夷險除穢以濁為清以危為寧故不得不中絶<lb/>
兵之所由來者逺矣黄帝嘗與炎帝戰矣顓頊嘗與共<lb/>
工爭矣故黄帝戰於涿鹿之野堯戰於丹水之浦舜伐<lb/>
有苗啓攻有扈自五帝而弗能偃也又況衰世乎夫兵<lb/>
者所以禁暴討亂也炎帝為火災故黄帝擒之共工為<lb/>
水害故顓頊誅之教之以道導之以徳而不聴則臨之<lb/>
<pb n="KR3k0046_WYG_056-36b"/>
以威武臨之威武而不從則制之以兵革故聖人之用<lb/>
兵也若櫛髮耨苗所去者少而所利者多殺無罪之民<lb/>
而養無義之君害莫大焉殫天下之財而贍一人之欲<lb/>
禍莫深焉使夏桀殷紂有害於民而立被其患不至於<lb/>
為炮烙晉厲宋康行一不義而身死國亡不至於侵奪<lb/>
為暴此四君者皆有小過而莫之計也故至于攘天下<lb/>
害百姓肆一人之邪而長海内之禍此大論之所不取<lb/>
也所為立君者以禁暴討亂也今乗萬民之力而反為<lb/>
<pb n="KR3k0046_WYG_056-37a"/>
殘賊是為虎傅翼曷為弗除夫畜池魚者必去猵獺養<lb/>
禽獸者必去豺狼又況治人乎故霸王之兵以論慮之<lb/>
以策圖之以義扶之非以亡存也將以存亡也故聞敵<lb/>
國之君有加虐於民者則舉兵而臨其境責之以不義<lb/>
刺之以過行兵至其郊乃令軍師曰毋伐樹木毋抉墳<lb/>
墓毋爇五穀毋焚積聚毋捕民虜毋収六畜乃𤼵號施<lb/>
令曰其國之君傲天侮鬼決獄不辜殺戮無罪此天之<lb/>
所以誅民之所以仇也兵之來也以廢不義而復有徳<lb/>
<pb n="KR3k0046_WYG_056-37b"/>
也有逆天之道帥民之賊者身死族滅以家聴者禄以<lb/>
家以里聴者賞以里以鄉聴者封以鄉以縣聴者侯以<lb/>
縣尅國不及其民廢其君而易其政尊其秀士而顯其<lb/>
賢良振其孤寡恤其貧窮出其囹圄賞其有功百姓開<lb/>
門而待之淅米而儲之唯恐其不來也此湯武之所以<lb/>
致王而齊桓晉文之所以成霸也故君為無道民之思<lb/>
兵也若旱而望雨渴而求飲夫有誰與交兵接刃乎故<lb/>
義兵之至也至於不戰而止晩世之兵君雖無道莫不<lb/>
<pb n="KR3k0046_WYG_056-38a"/>
設渠壍傅堞而守攻者非以禁暴除害也欲以侵地廣<lb/>
壤也是故至於伏尸流血相支以日而霸王之功不世<lb/>
出者自為之故也夫為地戰者不能成其王為身戰者<lb/>
不能立其功舉事以為人者衆助之舉事以自為者衆<lb/>
去之衆之所助雖弱必強衆之所去雖大必亡兵失道<lb/>
而弱得道而强將失道而拙得道而工國得道而存失<lb/>
道而亡所謂道者體圓而法方背陰而抱陽左柔而右<lb/>
剛履幽而戴明變化無常得一之原以應無方是謂神<lb/>
<pb n="KR3k0046_WYG_056-38b"/>
明夫圓者天也方者地也天圓而無端故不可得而觀<lb/>
地方而無垠故莫能窺其門天化育而無形象地生長<lb/>
而無計量渾渾沉沉孰知其藏凡物有朕唯道無朕所<lb/>
以無朕者以其無常形勢也輪轉而無窮象日月之運<lb/>
行若春秋有代謝若日月有晝夜終而復始明而復晦<lb/>
莫能得其紀制刑而無刑故功可成物物而不物故勝<lb/>
而不屈刑兵之極也至於無刑可謂極之矣是故大兵<lb/>
無創與鬼神通五兵不厲天下莫之敢當建鼓不出庫<lb/>
<pb n="KR3k0046_WYG_056-39a"/>
諸侯莫不慴㥄沮膽其處故廟戰者帝神化者王所謂<lb/>
廟戰者法天道也神化者法四時也修政於境内而逺<lb/>
方慕其徳制勝於未戰而諸侯服其威内政治也古得<lb/>
道者靜而法天地動而順日月喜怒而合四時呌呼而<lb/>
比雷霆音氣不戾八風詘伸不獲五度下至介鱗上及<lb/>
毛羽條修葉貫萬物百族由本至末莫不有序是故入<lb/>
小而不偪處大而不窕浸乎金石潤乎草木宇中六合<lb/>
振毫之末莫不順比道之浸洽滒淖纖微無所不在是<lb/>
<pb n="KR3k0046_WYG_056-39b"/>
以勝權多也夫射儀度不得則格的不中驥一節不用<lb/>
而千里不至夫戰而不勝者非鼓之日也素行無刑久<lb/>
矣故得道之兵車不發軔騎不被鞍鼓不振塵旗不解<lb/>
卷甲不離矢刃不嘗血朝不易位賈不去肆農不離野<lb/>
招義而責之大國必朝小城必下因民之欲乗民之力<lb/>
而為之去殘除賊也故同利相死同情相成同欲相助<lb/>
順道而動天下為嚮因民而慮天下為鬭獵者逐禽車<lb/>
馳人趨各盡其力無刑罰之威而相為斥闉要遮者同<lb/>
<pb n="KR3k0046_WYG_056-40a"/>
所利也同舟而濟於江卒遇風波百族之子捷捽招杼<lb/>
船若左右手不以相徳其憂同也故明王之用兵也為<lb/>
天下除害而與萬民共享其利民之為用猶子之為父<lb/>
弟之為兄威之所加若崩山決塘敵孰敢當故善用兵<lb/>
者用其自為用也不能用兵者用其為己用也用其自<lb/>
為用則天下莫不可用也用其為己用所得者鮮矣兵<lb/>
有三詆治國家理境内行仁義布徳惠立正法塞邪隧<lb/>
羣臣親附百姓和輯上下一心君臣同力諸侯服其威<lb/>
<pb n="KR3k0046_WYG_056-40b"/>
而四方懐其徳修政廟堂之上而折衝千里之外拱揖<lb/>
指撝而天下響應此用兵之上也地廣民衆王賢將忠<lb/>
國富兵强約束信號令明兩軍相當鼔錞相望未至兵<lb/>
交接刃而敵人奔亡此用兵之次也知土地之宜習險<lb/>
隘之利明竒正之變察行陳解贖之數維枹綰而鼔之<lb/>
白刃合流矢接涉血屬腸輿死扶傷流血千里暴骸盈<lb/>
場乃以決勝此用兵之下也今夫天下皆知事治其末<lb/>
而莫知務修其本釋其根而樹其枝也夫兵之所以佐<lb/>
<pb n="KR3k0046_WYG_056-41a"/>
勝者衆而所以必勝者寡甲堅兵利車固馬良畜積給<lb/>
足士卒殷軫此軍之大資也而勝亡焉明於星辰日月<lb/>
之運刑徳竒賌之數背鄉左右之便此戰之助也而全<lb/>
亡焉良將之所以必勝者恒有不原之智不道之道難<lb/>
以衆同也夫論除謹動靜時吏卒辨兵甲治正行伍連<lb/>
什伯明鼓旗此尉之官也前後知險易見敵知難易發<lb/>
斥不忘遺此侯之官也隧路亟行輜治賦丈均處軍輯<lb/>
井竈通此司空之官也収藏於後遷舍不離無淫輿無<lb/>
<pb n="KR3k0046_WYG_056-41b"/>
遺輜此輿之官也凡此五官之於將也猶身之有股肱<lb/>
手足也必擇其人技能其才使官勝其任人能其事告<lb/>
之以政申之以令使之若虎豹之有爪牙飛鳥之有六<lb/>
翮莫不為用然皆佐勝之具也非所以必勝也兵之勝<lb/>
敗本在於政政勝其民下附其上則兵强矣民勝其政<lb/>
下畔其上則兵弱矣故徳義足以懐天下之民事業足<lb/>
以當天下之急選舉足以得賢士之心謀慮足以知强<lb/>
弱之勢此必勝之本也地廣人衆不足以為強堅甲利<lb/>
<pb n="KR3k0046_WYG_056-42a"/>
兵不足以為勝高城深池不足以為固嚴令繁刑不足<lb/>
以為威為存政者雖小必存為亡政者雖大必亡昔者<lb/>
楚人地南卷沅湘北繞潁泗西包巴蜀東裹郯淮潁汝<lb/>
以為洫江漢以為池垣之以鄧林綿之以方城山高尋<lb/>
雲谿肆無景地利形便下民勇敢蛟革犀兕以為甲胄<lb/>
修鎩短鏦齊為前行積弩陪後錯車衞旁疾如錐矢合<lb/>
如雷電解如風雨然而兵殆於垂沙衆破於栢舉楚國<lb/>
之强大地計衆中分天下然懐王北畏孟嘗君背社稷<lb/>
<pb n="KR3k0046_WYG_056-42b"/>
之守而委身强秦兵挫地削身死不還二世皇帝勢為<lb/>
天子富有天下人迹所至舟檝所通莫不為郡縣然縱<lb/>
耳目之欲窮侈靡之變不顧百姓之饑寒窮匱也興萬<lb/>
乗之駕而作阿房之宫發閭左之戍収大半之賦百姓<lb/>
之隨逮肆刑挽輅首路死者一旦不知千萬之數天下<lb/>
敖然若焦熱傾然若苦烈上下不相寧吏民不相憀戍<lb/>
卒陳勝興於大澤攘臂袒右稱為大楚而天下響應當<lb/>
此之時非有牢甲利兵勁弩强衝也伐棘棗而為矜周<lb/>
<pb n="KR3k0046_WYG_056-43a"/>
錐鑿而為刃剡摲荼奮儋钁以當修㦸强弩攻城略地<lb/>
莫不降下天下為之麋沸螘動雲徹席捲方數千里勢<lb/>
位至賤而器械甚不利然一人唱而天下應之者積怨<lb/>
在於民也武王伐紂東面而迎嵗至汜而水至共頭而<lb/>
墜彗星出而授殷人其柄當戰之時十日亂於上風雨<lb/>
擊於中然而前無蹈難之賞而後無遁北之刑白刃不<lb/>
畢拔而天下得矣是故善守者無與御而善戰者無與<lb/>
鬭明於禁舍開塞之道乗時勢因民欲而取天下故善<lb/>
<pb n="KR3k0046_WYG_056-43b"/>
為政者積其徳善用兵者畜其怒徳積而民可用怒畜<lb/>
而威可立也故文之所以加者淺則勢之所勝者小徳<lb/>
之所施者博而威之所制者廣威之所制者廣則我强<lb/>
而敵弱矣故善用兵者先弱敵而後戰者也故費不半<lb/>
而功自倍也湯之地方七十里而王者修徳也智伯有<lb/>
千里之地而亡者窮武也故千乗之國行文徳者王萬<lb/>
乗之國好用兵者亡故全兵先勝而後戰敗兵先戰而<lb/>
後求勝徳均則衆者勝寡力敵則智者勝愚勢侔則有數<lb/>
<pb n="KR3k0046_WYG_056-44a"/>
者禽無數凡用兵者必先自廟戰主孰賢將孰能民孰<lb/>
附國孰治蓄積孰多士卒孰精甲兵孰利器備孰便故<lb/>
運籌於廟堂之上而決勝於千里之外矣夫有形埒者<lb/>
天下訟見之有篇籍者世人𫝊學之此皆以形相勝者也<lb/>
善形者弗法也所貴道者貴其無形也無形則不可制<lb/>
迫也不可度量也不可巧詐也不可規慮也智見者人<lb/>
為之謀形見者人為之功衆見者人為之伏器見者人<lb/>
為之備動作周還倨句詘伸可巧詐者皆非善者也善<lb/>
<pb n="KR3k0046_WYG_056-44b"/>
者之動也神出而鬼行星燿而𤣥逐進退詘伸不見朕<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鸞舉麟振鳯飛龍騰發如秋風疾如駭龍當以生擊<lb/>
死以盛乗衰以疾掩遲以飽制饑若以水滅火若以湯<lb/>
沃雪何往而不遂何之而不用達在中虚神在外漠志<lb/>
運於無形出於不意與飄飄往與忽忽來莫知其所之<lb/>
與條出與間入莫知其所集卒如雷霆疾如風雨若從<lb/>
地出若從天下獨出獨入莫能應圉疾如鏃矢何可勝<lb/>
偶一晦一明孰知其端緒未見其𤼵固已至矣故善用<lb/>
<pb n="KR3k0046_WYG_056-45a"/>
兵者見敵之虚乗而勿假也追而勿舍也迫而勿去也<lb/>
擊其猶猶陵其與與疾雷不及塞耳疾霆不暇掩目善<lb/>
用兵若聲之與響若鏜之與鞈眛不給撫呼不給吸當<lb/>
此之時仰不見天俯不見地手不麾戈兵不盡拔擊之<lb/>
若雷薄之若風炎之若火凌之若波敵之靜不知其所<lb/>
守動不知其所為故鼔鳴旗麾當者莫不廢滯崩阤天<lb/>
下孰敢厲威抗節而當其前者故淩人者勝待人者敗<lb/>
為人杓者死兵靜則固專一則威分決則勇心疑則北<lb/>
<pb n="KR3k0046_WYG_056-45b"/>
力分則弱故能分人之兵疑人之心則錙銖有餘不能<lb/>
不能分人之兵疑人之心則數倍不足故紂之卒百萬<lb/>
之心武王之卒三千人皆專而一故千人同心則得千<lb/>
人力萬人異心則無一人之用將卒吏民動靜如身乃<lb/>
可以應敵合戰故計定而發分決而動將無疑謀卒無<lb/>
二心動無墮容口無虚言事無嘗試應敵必敏發動必<lb/>
亟故將以民為體而民以將為心心誠則支體親力心<lb/>
疑則支體撓北心不專一則體不節動將不誠心則卒<lb/>
<pb n="KR3k0046_WYG_056-46a"/>
不勇敢故良將之卒若虎之牙若兕之角若鳥之羽若<lb/>
蚈之足可以行可以舉可以噬可以觸强而不相敗衆<lb/>
而不相害一心以使之也故民誠從其令雖少無畏民<lb/>
不從令雖衆為寡故下不親上其心不用卒不畏將其<lb/>
形不戰守有必固而攻有必勝不待交兵接刃而存亡<lb/>
之機固以形矣兵有三勢有二權有氣勢有地勢有因<lb/>
勢將充勇而輕敵卒果敢而樂戰三軍之衆百萬之師<lb/>
志厲青雲氣如飄風聲如雷霆誠積踰而威加敵人此<lb/>
<pb n="KR3k0046_WYG_056-46b"/>
謂氣勢硤路津闗大山名塞龍蛇蟠却笠居羊腸道發<lb/>
笱門一人守隘而千人弗敢過也此謂地勢因其勞倦<lb/>
怠亂饑渴凍暍推其摿摿擠其揭揭此謂因勢善用間<lb/>
諜審錯規慮設蔚施伏隠匿其形出於不意敵人之兵<lb/>
無所適備此謂知權陳卒正前行選進退俱什伍搏前<lb/>
後不相撚左右不相干受刃者少傷敵者衆此謂事權<lb/>
權勢必形吏卒專精選良用才官得其人計定謀決明<lb/>
於死生舉錯得失莫不振驚故攻不待衝隆雲梯而城<lb/>
<pb n="KR3k0046_WYG_056-47a"/>
拔戰不至交兵接刃而敵破明於必勝之攻也故兵不<lb/>
必勝不茍接刃攻不必取不為茍發故勝定而後戰鈴<lb/>
縣而後動故衆聚而不虚散兵出而不徒歸唯無一動<lb/>
動則凌天振地抗泰山蕩四海鬼神移徙鳥獸驚駭如<lb/>
此則野無校兵國無守城矣靜以合躁治以持亂無形<lb/>
而制有形無為而應變雖未能得勝於敵敵不可得勝<lb/>
之道也敵先我動則是見其形也彼躁我靜則是罷其<lb/>
力也形見則勝可制也力罷則威可立也視其所為因<lb/>
<pb n="KR3k0046_WYG_056-47b"/>
與之化觀其邪正以制其命餌之以所欲以罷其足彼<lb/>
若有間急填其隙極其變而束之盡其節而仆之敵若<lb/>
反靜為之出竒彼不吾應獨盡其調若動而應有見所<lb/>
為彼持後節與之推移彼有所積必有所虧精若轉左<lb/>
陷其右陂敵潰而走後必可移敵迫而不動名之曰奄<lb/>
遲擊之如雷霆斬之若草木燿之若火電欲疾以遬人<lb/>
不及步鋗車不及轉轂兵如植木弩如羊角人雖衆多<lb/>
勢莫敢格諸有象者莫不可勝也諸有形者莫不可應<lb/>
<pb n="KR3k0046_WYG_056-48a"/>
也是以聖人藏形於無而遊心於虚風雨可障蔽而寒<lb/>
暑不可開閉以其無形故也夫能滑淖精微貫金石窮<lb/>
至逺放乎九天之上蟠乎黄盧之下唯無形者也善用<lb/>
兵者當擊其亂不攻其治是不襲堂堂之冦不擊填填<lb/>
之旗容未可見以數相持彼有死形因而制之敵人孰<lb/>
數動則就陰以虚應實必為之禽虎豹不動不入陷穽<lb/>
麋鹿不動不離罝罘飛鳥不動不絓網羅魚鼈不動不<lb/>
擐脣喙物未有不以動而制者也是故聖人貴靜靜則<lb/>
<pb n="KR3k0046_WYG_056-48b"/>
能應躁後則能應先數則能應疏博則能禽缺故良將<lb/>
之用卒也同其心一其力勇者不得獨進怯者不得獨<lb/>
退止如丘山𤼵如風雨所凌必破靡不毁沮動如一體<lb/>
莫之應圉是故傷敵者衆而手戰者寡矣夫五指之更<lb/>
彈不若捲手之一挃萬人之更進不如百人之俱至也<lb/>
今夫虎豹便捷熊羆多力然而人食其肉而席其革者<lb/>
不能通其志而壹其力也夫水勢勝火章華之臺燒以<lb/>
升勺沃而救之雖涸井而竭池無奈之何也舉壺榼盆<lb/>
<pb n="KR3k0046_WYG_056-49a"/>
盎而以灌之其滅可立而待也今人之與人非有水火<lb/>
之勝也而欲以少耦衆不能成其功亦明矣兵家或言<lb/>
曰少可以耦衆此言所將非言所戰也或將衆而用寡<lb/>
者勢不齊也將寡而用衆者用力諧也若乃人盡其才<lb/>
悉用其力以少勝衆者自古及今未嘗聞也神莫貴於<lb/>
天勢莫便於地動莫急於時用莫利於人凡此四者兵<lb/>
之榦植也然必待道而後行可一用也夫地利勝天時<lb/>
巧舉勝地利勢勝人故任天者可迷也任地者可束也<lb/>
<pb n="KR3k0046_WYG_056-49b"/>
任時者可迫也任人者可惑也夫仁勇信廉人之美才<lb/>
也然勇者可誘也仁者可奪也信者易欺也廉者易謀<lb/>
也將衆者有一見焉則為人禽矣由此觀之則兵以道<lb/>
理制勝而不以人才之賢亦自明矣是故為麋鹿者可<lb/>
可以罝罘設也為魚鼈者則可以綱罟取也為鴻鵠者<lb/>
則可以矰繳加也唯無所者無可奈也是故聖人藏於<lb/>
無原故其情不可得而觀運於無形故其陳不可得而<lb/>
經無法無儀來而為之宜無名無狀變而為之象深哉<lb/>
<pb n="KR3k0046_WYG_056-50a"/>
睭睭逺哉悠悠且冬且夏且春且秋上窮至高之末下<lb/>
測至深之底變化消息無所凝滯建心乎窈㝠之野而<lb/>
藏志乎九旋之淵雖有明目孰能窺其情兵之所隠議<lb/>
者天道也所圖畫者地形也所明言者人事也所以決<lb/>
勝者鈐勢也故上將之用兵也上得天道下得地利中<lb/>
得人心乃行之以機發之以勢是以無破軍敗兵及至<lb/>
中將上不知天道下不知地理專用人與勢雖未必能<lb/>
萬全勝鈐必多矣下將之用兵也博聞而自亂多知而<lb/>
<pb n="KR3k0046_WYG_056-50b"/>
自疑居則恐懼發則猶豫是以動為人禽矣今使兩人<lb/>
接刃巧拙不異而勇士必勝者何也其行之誠也夫以<lb/>
巨斧擊桐薪不待利時良日而後破之加巨斧於桐薪<lb/>
之上而無人力之捧雖順招搖挾刑徳而弗能破者以<lb/>
其無勢也故水激則悍矢激則逺夫括淇衞箘簵載以<lb/>
銀錫雖有薄縞之幨腐荷之矰然猶不能獨射也假之<lb/>
筋角之力弓弩之勢則貫兕甲而徑於革盾矣夫風之<lb/>
疾至於飛屋折木虚舉之下大遲自上高丘人之有所<lb/>
<pb n="KR3k0046_WYG_056-51a"/>
推也是故善用兵者勢如決積水於千仞之隄若轉員<lb/>
石於萬丈之谿天下見吾兵之必用也則孰敢與我戰<lb/>
者故百人之必死也賢於萬人之必北也況以三軍之<lb/>
衆赴水火而不還踵乎雖誂合刃於天下誰敢在於上<lb/>
者所謂天數者左青龍右白虎前朱雀後𤣥武所謂地<lb/>
利者後生而前死左牡而右牝所謂人事者慶賞信而<lb/>
刑罰必動靜時舉錯疾此世𫝊之所以為儀表者固也<lb/>
然而非所以生儀表者因時而變化者也是故處於堂<lb/>
<pb n="KR3k0046_WYG_056-51b"/>
上之陰而知日月之次序見瓶中之冰而知天下之寒<lb/>
暑夫物之所以相形者微唯聖人達其至故鼔不與於<lb/>
五音而為五音主水不與於五味而為五味調將軍不<lb/>
與於五官之事而為五官督故能調五音者不與五音<lb/>
者也能調五味者不與五味者也能治五官之事者不<lb/>
可揆度者也是故將軍之心滔滔如春曠曠如夏湫漻<lb/>
如秋典凝如冬因形而與之化隨時而與之移夫景不<lb/>
為曲物直響不為清音濁觀彼之所以來各以其勝應<lb/>
<pb n="KR3k0046_WYG_056-52a"/>
之是故扶義而動推理而行掩節而斷割因資而成功<lb/>
使彼知吾所出而不知吾所入知吾所舉而不知吾所<lb/>
集始如狐狸彼故輕來合如兕虎敵故奔走夫飛鳥之<lb/>
擊也俛其首猛獸之攫也匿其爪虎豹不外其爪而噬<lb/>
不見齒故用兵之道示之以柔而迎之以剛示之以弱<lb/>
而乗之以强為之以歙而應之以張將欲西而示之以<lb/>
東先忤而後合前㝠而後明若鬼之無迹若水之無創<lb/>
故所鄉非所之也所見非所謀也舉錯動靜若能識也<lb/>
<pb n="KR3k0046_WYG_056-52b"/>
若雷之擊不可為備所用不復故勝可百全與𤣥明通<lb/>
莫知其門是謂至神兵之所以强者民也民之所以必<lb/>
死者義也義之所以能行者威也是故合之以文齊之<lb/>
以武是謂必取威儀竝行是謂至强夫人之所樂者生<lb/>
也而所憎者死也然而高城深池矢石若雨平原廣澤<lb/>
白刃卒接而卒爭先後者彼非輕死而樂傷也為其賞<lb/>
信而罰明也是故上視下如子則下視上如父上視下<lb/>
如弟則下視上如兄上視下如子則必王四海下視<lb/>
<pb n="KR3k0046_WYG_056-53a"/>
如父則必正天下上親下如弟則不難為之死下事上<lb/>
如兄則不難為之亡是故父子兄弟之冦不可與鬭者<lb/>
積恩先施也故四馬不調造父不能以致逺弓矢不調<lb/>
羿不能以必中君臣乖心則孫子不能以應敵是故内<lb/>
修其政以積其徳外塞其醜以服其威察其勞佚以知<lb/>
其飽饑故戰日有期視死若歸故將必與卒同甘苦俟<lb/>
饑寒故其死可得而盡也故古之善將者必以其身先<lb/>
之暑不張葢寒不被裘所以程寒暑也險隘不乗上陵<lb/>
<pb n="KR3k0046_WYG_056-53b"/>
必下所以齊勞佚也軍食熟然後敢食軍井通然後敢<lb/>
飲所以同饑渴也合戰必立矢射之所及以共安危也<lb/>
故良將之用兵也常以積徳擊積怨以積愛擊積憎何<lb/>
故而不勝主之所求於民者二求民為之勞也求民為<lb/>
之死也民之所望於主者三饑者能食之勞者能息之<lb/>
有功者能徳之民以償其二積而上失其三望國雖大<lb/>
人雖衆兵猶且弱也若苦者必得其樂勞者必得其利<lb/>
斬首之功必全死事之後必賞四者既信於民矣主雖<lb/>
<pb n="KR3k0046_WYG_056-54a"/>
射雲中之鳥而釣深淵之魚彈琴瑟聲鐘竽敦六博投<lb/>
高壺兵猶且强令猶且行也是故上足仰則下可用也<lb/>
徳足慕則威可立也將者必有三隧四義五行十字所<lb/>
謂三隧者上知天道下習地形中察人情所謂四義者<lb/>
便國不負兵為主不顧身見難不畏死決疑不辟罪所<lb/>
謂五行者柔而不可卷也剛而不可折也仁而不可犯<lb/>
也信而不可欺也勇而不可凌也所謂十守者神清而<lb/>
不可濁也謀逺而不可慕也操固而不可遷也知明而<lb/>
<pb n="KR3k0046_WYG_056-54b"/>
不可蔽也不貪於貨不淫於物不嚂於辯不推於方不<lb/>
可喜也不可怒也是謂至於窈窈㝠㝠孰知其情發必<lb/>
中詮言必合數動必順時解必中揍通動靜之機明開<lb/>
塞之節審舉措之利害若合符節疾如彍弩勢如𤼵矢<lb/>
一龍一蛇動無常體莫見其所中莫知其所窮攻則不<lb/>
可守守則不可攻葢聞善用兵者必先修諸已而後求<lb/>
諸人先為不可勝而後求勝修己於人求勝於敵已未<lb/>
能治也而攻人之亂是猶以火救火以水應水也何所<lb/>
<pb n="KR3k0046_WYG_056-55a"/>
能制今使陶人化而為埴則不能成盆盎工女化而為<lb/>
絲則不能織文錦同莫足以相治也故以異為竒兩爵<lb/>
相與鬭未有死者也鸇鷹至則為之解以其異類也故<lb/>
靜為躁竒治為亂竒飽為饑竒佚為勞竒竒正之相應<lb/>
若水火金木之代為雌雄也善用兵者持五殺以應故<lb/>
能全其勝拙者處五死以貪故動而為人擒兵貴謀之<lb/>
不測也形之隠匿也出於不意不可以設備也謀見則<lb/>
窮形見則制故善用兵者上隠之天下隠之地中隠之<lb/>
<pb n="KR3k0046_WYG_056-55b"/>
人隠之天者無不制也何謂隠之天大寒甚暑疾風暴<lb/>
雨大霧㝠晦因此而為變者也何謂隠之地山陵丘阜<lb/>
林叢險阻可以伏匿而不見形者也何謂隠之人蔽之<lb/>
於前望之於後出竒行陳之間發如雷霆疾如風雨<graphic n="KR2081" url="https://raw.githubusercontent.com/kanripo/KR-Gaiji/master/images/KR2081.png" mimeType="image/png"/>
巨旗止鳴鼔而出入無形莫知其端緒者也故前後正<lb/>
齊四方如繩出入解續不相越凌翼輕邊利或前或後<lb/>
離合散聚不失行伍此善修行陳者也明於竒正賌陰<lb/>
陽刑徳五行望氣候星龜策禨祥此善為天道者也設<lb/>
<pb n="KR3k0046_WYG_056-56a"/>
規慮施蔚伏見用水火出珍怪鼔譟軍所以營其耳也<lb/>
曵稍肆柴揚塵起堨所以營其目者此善為詐佯者也<lb/>
錞鉞牢重固植而難恐勢利不能誘死亡不能動此善<lb/>
為充榦者也剽疾輕悍勇敢輕敵疾若滅沒此善用輕<lb/>
出竒者也相地形處次舍治壁壘審烟斥居高陵舍出<lb/>
處此善為地形者也因其饑渴凍暍勞倦怠亂恐懼窘<lb/>
步乗之以選卒擊之以宵夜此善因時應變者也易則<lb/>
用車險則用騎涉水多弓隘則用弩晝則多旌夜則多<lb/>
<pb n="KR3k0046_WYG_056-56b"/>
火晦㝠多鼓此善為設施者也凡此八者不可一無也<lb/>
然而非兵之貴者也夫將者必獨見獨知獨見者見人<lb/>
所不見也獨知者知人所不知也見人所不見謂之明<lb/>
知人所不知謂之神明者先勝者也先勝者守不可攻<lb/>
戰不可勝攻不可守虚實是也上下有隙將吏不相得<lb/>
所持不直卒心積不服所謂虚也主明將良上下同心<lb/>
氣意俱起所謂實也若以水投火所當者陷所薄者移<lb/>
牢柔不相通而勝相竒者虚實之謂也故善戰者不在<lb/>
<pb n="KR3k0046_WYG_056-57a"/>
少善守者不在小勝在得威敗在失氣夫實則鬭虚則<lb/>
走盛則强衰則北吳王夫差地方二千里帶甲七十萬<lb/>
南與越戰棲之㑹稽北與齊戰破之艾陵西遇晉公擒<lb/>
之黄池此用民氣之實也其後驕溢縱欲拒諫喜諛憢<lb/>
悍遂過不可正喻大臣怨懟百姓不附越王選卒三千<lb/>
人擒之于隧因制其虚也夫氣之有虚實也若明之必<lb/>
晦也故勝兵者非常實也敗兵者非常虚也善者能實<lb/>
其民氣以待人之虚也不能者虚其民氣以待人之實<lb/>
<pb n="KR3k0046_WYG_056-57b"/>
也故虚實之氣兵之貴者也凡國有難君自宫召將詔<lb/>
之曰社稷之命在將軍即今國有難願請子將而應之<lb/>
將軍受命乃令祝史太卜齋宿三日之太廟鑚靈龜卜<lb/>
吉日以受鼔旗君入廟門西面而立將入廟門趨至堂<lb/>
下北面而立主親操鉞持頭授將軍其柄曰從此上至<lb/>
天者將軍制之復操斧持頭授將軍其柄曰從此下至<lb/>
淵者將軍制之將已受斧鉞答曰國不可從外治也軍<lb/>
不可從中御也二心不可以事君疑志不可以應敵臣<lb/>
<pb n="KR3k0046_WYG_056-58a"/>
既以受制於前矣鼓旗斧鉞之威臣無還請願君亦以<lb/>
垂一言之命於臣也君若不許臣不敢將君若許之臣<lb/>
辭而行乃𤓰鬋設明衣也鑿凶門而出乗將軍車載旌<lb/>
旗斧鉞累若不勝其臨敵决戰不顧必死無有二心是<lb/>
故無天於上無地於下無敵于前無主于後進不求名<lb/>
退不避罪唯民是保利合于主國之實也上將之道也<lb/>
如此則智者為之慮勇者為之鬭氣厲青雲疾如馳騖<lb/>
是故兵未交接而敵人恐懼若戰勝敵奔畢受功賞吏<lb/>
<pb n="KR3k0046_WYG_056-58b"/>
遷官益爵禄割地而為調決于封外卒論斷軍中顧<lb/>
反于國放旗以入斧鉞報畢于君曰軍無後治乃鎬<lb/>
素辟舍請罪于君君曰赦之退齊服大勝三年反舍<lb/>
中勝二年下勝期年兵之所加者必無道之國也故<lb/>
能戰勝而不報取地而不反民不疾疫將不夭死五<lb/>
穀豐昌風雨時節戰勝于外福生于内是故名必成<lb/>
而後無餘害矣<lb/>
葢勲拜討虜校尉靈帝召見問天下何苦而反亂如<lb/>
<pb n="KR3k0046_WYG_056-59a"/>
此勲曰倖臣子弟擾之時宦者上軍校尉蹇碩在坐帝<lb/>
顧問碩碩懼不知所對而以此恨勲帝又謂勲曰吾已<lb/>
陳師于平樂觀多出中藏財物以餌士何如勲曰臣聞<lb/>
先王耀徳不觀兵今冦在逺而設近陳不足昭果毅祗<lb/>
黷武耳帝曰善恨見君晚羣臣初無是言也<lb/>
梁肅兵箴　皇道無名帝始有征故効天殺作為五兵<lb/>
曰王及霸功濟天下威實助徳伐乃除禍逐鹿於原戰<lb/>
龍在野大寶臲卼非兵孰可動如決河靜踰滅火蒼蒼<lb/>
<pb n="KR3k0046_WYG_056-59b"/>
萬姓懸命在我所行者師所統者徳功本乎義不本乎<lb/>
力順之曰聖逆之曰賊成敗存亡鮮不是則衆不足恃<lb/>
勝不足保武王一戎奄有九有紂之百克其卒無後故<lb/>
長民者無曰我强莫予敢亢尋邑百萬覆乎昆陽無曰<lb/>
我大莫予敢制陳吳攘袂嬴氏大潰武不可翫翫則必<lb/>
窮兵不可制廢則終凶故曰天下雖平忘戰則危不教<lb/>
民戰是謂棄之齊桓矜衆九國以離徐偃仁義本邦亦<lb/>
隳𫝊美止戈易稱以律古之睿智神武不殺治亂之機<lb/>
<pb n="KR3k0046_WYG_056-60a"/>
繫於杪忽壯直且順孰云我遏旅臣斯箴敢告執鉞<lb/>
唐高宗以吐蕃為憂悉召侍臣謀之或欲和親或欲嚴<lb/>
備俟公私富實而討之或欲亟𤼵兵擊之議竟不決太<lb/>
學生魏元忠上封事曰理國之要在文與武今言文者<lb/>
則以辭華為首而不及經綸言武者則以騎射為先而<lb/>
不知方畧故陸機著論辨亡無救河梁之敗養由基射<lb/>
穿七札不濟鄢陵之師此已然之明效也古語有之兵<lb/>
無强弱將有巧拙故選將當以智略為本勇力為末今<lb/>
<pb n="KR3k0046_WYG_056-60b"/>
朝廷用人類取將門子弟及死事之家彼皆庸人豈足<lb/>
當閫外之任古之名將皆出貧賤而立殊功未聞其家<lb/>
代為將也夫賞罰者軍國之切務近日征伐虚有賞格<lb/>
而無事實葢由小才之吏不知大體徒惜勲庸恐虚倉<lb/>
庫不知士不用命所損幾何自蘇定方征遼東李勣破<lb/>
平壤賞絶不行大非川之敗薛仁貴郭待封等不即重<lb/>
誅臣恐吐蕃之平非旦夕可冀也又出師之要全資馬<lb/>
力請開畜馬之禁使百姓皆得畜馬若官軍大舉増價<lb/>
<pb n="KR3k0046_WYG_056-61a"/>
市之則皆為官有矣上善其言召見令直中書省仗内<lb/>
供奉<lb/>
徳宗在東宫聞監察御史嘉興陸贄名即位召為翰林<lb/>
學士數問以得失時兩河用兵久不決賦役日滋贄以<lb/>
兵窮民困恐别生内變乃上奏其略曰克敵之要在乎<lb/>
將得其人馭將之方在乎操得其柄將非其人者兵雖<lb/>
衆不足恃操失其柄者將雖材不為用又曰將不能使<lb/>
兵國不能馭將非止費財翫冦之弊亦有不戢自焚之<lb/>
<pb n="KR3k0046_WYG_056-61b"/>
災又曰無紓目前之虞或興意外之患人者邦之本也<lb/>
財者人之心也其心傷則其本傷其本傷則枝榦顛瘁<lb/>
矣又曰人搖不寧事變難測是以兵貴拙速不尚巧遲<lb/>
若不靖於本而務救於末則救之所為乃禍之所起也<lb/>
又論闗中形勢以為王者蓄威以昭徳偏廢則危居重<lb/>
以馭輕倒持則悖王畿者四方之本也太宗列置府兵<lb/>
分𨽻禁衞大凡諸府八百餘所而在闗中者殆五百焉<lb/>
舉天下不敵闗中則居重馭輕之意明矣承平漸久武<lb/>
<pb n="KR3k0046_WYG_056-62a"/>
備浸微雖府衞具在而卒乘罕習故禄山竊倒持之柄<lb/>
乗外重之資一舉滔天兩京不守是皆失居重馭輕之<lb/>
權忘深根固柢之慮陛下追想及此豈不為之寒心哉<lb/>
今朔方太原之衆逺在山東神策六軍之兵繼出闗外<lb/>
闗輔之間徵𤼵已甚宫苑之内備衞不全萬一將帥之<lb/>
中又有朱滔希烈或負固邊壘誘致豺狼或竊發附畿<lb/>
驚犯城闕未審陛下復何以備之陛下儻過聽愚計所<lb/>
遣神策六軍李晟等及節將子弟悉可追還明敇涇隴<lb/>
<pb n="KR3k0046_WYG_056-62b"/>
邠寧但令嚴備封守仍云更不徵發使知各保安居又<lb/>
徳音罷京城及畿縣間架等雜税則冀已輸者彌怨見<lb/>
處者獲寧人心不搖邦本自固矣徳宗不能用<lb/>
杜牧憤河朔三鎮之桀驁而朝廷議者専事姑息乃作<lb/>
罪言上策莫如先自治中策莫如取魏最下䇿為浪戰<lb/>
不計地勢不審攻守是也又傷府兵廢壊作原十六衞<lb/>
曰貞觀中内以十六衞蓄養戎臣外開折衝果毅府五<lb/>
百七十四以儲兵伍有事則戎臣提兵居外無事則放<lb/>
<pb n="KR3k0046_WYG_056-63a"/>
兵居内其居内也富貴恩澤以奉養之所部之兵散舍<lb/>
諸府三時耕稼一時治武籍藏將府伍散田畝力解勢<lb/>
破人人自愛雖有蚩尤為帥亦不可使為亂耳及其居<lb/>
外也緣部之兵被檄乃來斧鉞在前爵賞在後飄暴交<lb/>
椊豈暇異略雖有蚩尤為帥亦無能為叛也自貞觀至<lb/>
于開元百三十年間戎臣兵伍未始逆簒此大聖人所<lb/>
柄統輕重制節表裏聖筭神術也至於開元末愚懦請<lb/>
罷府兵武夫請摶四夷於是府兵内剷邊兵外作尾大<lb/>
<pb n="KR3k0046_WYG_056-63b"/>
中乾成燕偏重而天下掀然根萌藎燃矣葢兵居外則<lb/>
叛居内則簒使外不叛内不簒其置府立衞乎近代以<lb/>
來為將者率皆市兒輩多齎金玉負倚幽陰折劵受質<lb/>
而得之絶不識禮義之教復無慷慨之氣其强傑愎悖<lb/>
者則撓削法制斬族忠良力一勢便罔不為冦其隂泥<lb/>
巧狡者亦能家算口歛委於邪倖由卿市公去郡得都<lb/>
四履所治指為别舘是以天下兵亂不息齊人乾耗靡<lb/>
不由是矣嗚呼文皇帝十六衞之㫖其誰原而復之乎<lb/>
<pb n="KR3k0046_WYG_056-64a"/>
又作戰論曰河北視天下猶珠璣也天下視河北猶四<lb/>
支也河北氣俗渾厚果於戰耕加以土息健馬便於馳<lb/>
敵是以出則勝處則饒不窺天下之産自可封殖亦猶<lb/>
大農之家不待珠璣然後以為富也國家無河北則精<lb/>
甲鋭卒良弓健馬無有也河東盟津滑臺大梁彭城東<lb/>
平盡宿厚兵不可他使六鎮之師低首仰給咸陽西北<lb/>
戎夷大屯赤地盡取始能應費四支盡解頭腹兀然其<lb/>
能以是久為安乎誠能治其五敗則一戰可定四支可<lb/>
<pb n="KR3k0046_WYG_056-64b"/>
生戰士離落兵甲鋭弊是不蒐練之過其敗一也百人<lb/>
倚戈千夫仰食此不責實之過其敗二也小勝則張皇<lb/>
邀賞貴極富溢則不肯搜竒出死以勤於我此厚賞之<lb/>
過其敗三也多喪兵士跳身而來囬視刀鋸氣色甚安<lb/>
此輕罰之過其敗四也大將兵柄不得自專恩臣敇使<lb/>
迭來揮之愰駭之間虜騎乗之遂取吾之鼔旗此不専<lb/>
任之過其敗五也今誠欲調持干戈灑掃垢汙以為萬<lb/>
世安而乃踵前非是不可為也議者曰夫倔僵之徒吾<lb/>
<pb n="KR3k0046_WYG_056-65a"/>
以良將勁兵為銜策高位美爵充飽其腸安而不撓外<lb/>
而不拘亦猶豢擾虎狼而不拂其心則忿氣不萌此大<lb/>
厯貞元所以守邦也亦何必疾戰焚煎吾民然後以為<lb/>
快也愚曰生人油然多欲欲而不得則爭亂隨之是以<lb/>
教笞於家刑罰於國征伐於天下此所以裁其欲而塞<lb/>
其爭也大厯貞元之間盡反此道提區區之有而塞無<lb/>
涯之爭是以首尾指支幾不能相運掉也不知非此而<lb/>
反用以為經愚見為盗者非止於河北而已又注孫子<lb/>
<pb n="KR3k0046_WYG_056-65b"/>
為之序曰兵者刑也刑者政事也為夫子之徒實仲由<lb/>
冉有之事也不知自何代分為二道縉紳之士不敢言<lb/>
兵茍有言者世以為麄暴異人人不比數不知自古主<lb/>
兵者必聖賢才能多聞博議之士乃能有功議於廊廟<lb/>
之上兵形已成然後付之於將耳彼為相者曰兵非吾<lb/>
事吾不當知君子曰叨居其位可也<lb/>
宋陳師道擬御試武舉策　臣聞古之言無敵者非謂<lb/>
戰勝守固天下不能敵也謂其願為之臣而莫與敵焉<lb/>
<pb n="KR3k0046_WYG_056-66a"/>
昔者商湯東征則西怨南征則北怨可謂不敵矣若夏<lb/>
桀則其衆曰時日曷喪余及汝皆亡非商亡夏夏自亡<lb/>
也夫以不敵攻自亡以天下當一夫安用詐三王之伐<lb/>
行天討也是故謀于蓍龜詢于臣民以定其論法以正<lb/>
名刑以正辠以成其詞詔于鬼神諭于公侯告之于國<lb/>
誓之于軍以致其衆數之以文懼之以武聲之以鐘鼔<lb/>
與天下共之惟公與義詐何施焉故以湯為出不意以<lb/>
伐桀者葢不知義也臣聞命者天之道視人則知矣天<lb/>
<pb n="KR3k0046_WYG_056-66b"/>
從人者也周文之時三分天下而有二天之去商舊矣<lb/>
不待盟津而知臣以為文武後之非命後也君子之道<lb/>
同而各有行也如權之稱物惟其所重文王屈義而伸<lb/>
仁以同于天武王屈仁而伸義以順其命孔子以為文<lb/>
王至徳也夫優為之與不可已而為之者異矣此文之<lb/>
之為文武王之為武也盟津之會禮無𫝊焉其漢儒之<lb/>
説乎故以武王為還師以待時其葢不知命也臣聞君<lb/>
子内徳而外行有其徳而無其行者有矣有其行而無<lb/>
<pb n="KR3k0046_WYG_056-67a"/>
其徳者有矣故君子貴其全也易曰君子以成徳為行<lb/>
君子之行出於徳也徳則有化禮義信者徳之行也是<lb/>
故王以安行伯以利動利之者偽也君子恥之夫徳形<lb/>
於身而加於民謂之化敎其可禁其不可謂之政無化<lb/>
則不革無政則不行本末相用王者之事也晉文公則<lb/>
不然蒐以示禮伐原以示信勤王以示義夫上無化下<lb/>
無教造事舉善以聳觀聴此豈有意於成俗文之以為<lb/>
名爾然能用其民者葢有政焉王者尚政行之以刑有<lb/>
<pb n="KR3k0046_WYG_056-67b"/>
行而無其徳有政而無其化此晉之所以不王也臣讀<lb/>
征誓之書知後世之刑重也虞之誓曰其克有勲刑葢<lb/>
未用也夏商之誓曰孥戮汝周之誓曰有顯戮尚刑也<lb/>
夏商之孥周之辠𨽻也魯之誓曰有常刑有大刑有無<lb/>
餘刑非殺越逐誘盗則服常刑常刑者劓刖也材不足<lb/>
用則服無餘刑或奴或戮猶未至於殺也無餘者盡之<lb/>
之詞也刑盡而非殺猶今之言辠止於流者也餉不足<lb/>
食則服大刑刑至于殺則極矣或者以謂無餘之刑戮<lb/>
<pb n="KR3k0046_WYG_056-68a"/>
及妻子臣不知其説也夫罰弗及嗣臯陶之善舜也罪<lb/>
人以族武王之伐紂也父子兄弟罪不相及周公之命<lb/>
康叔也而伯禽為之乎先王之刑有至於殺而無相及<lb/>
者以非其罪也故刑至於殺不以為暴而遷刑則暴也<lb/>
雖無誓師而至于殺不亦甚乎夫三代異尚惟其時也<lb/>
周有三典施于五刑惟其宜也軍事尚威其用重典乎<lb/>
天下有道征伐出於天子魯之軍刑葢周制也臣則知<lb/>
其仁焉先之以誓期于不悖示之以刑期于不犯未足<lb/>
<pb n="KR3k0046_WYG_056-68b"/>
為仁師克則鮮死焉負則多矣伸之以威以逭死也其<lb/>
仁至矣仁以濟義義以行信此其所以賢也臣聞齊威<lb/>
王使其大夫追論古者司馬兵法附以先齊大司法田<lb/>
穰苴之説號曰司馬穰苴兵法夫所謂古者司馬兵法<lb/>
周之政典也所謂司馬穰苴兵法太史遷之所論今博<lb/>
士弟子之所誦説者也昔周公作政典司馬守之以佐<lb/>
天子平邦國而正百官均萬民故征伐出于天子及上<lb/>
廢其典下失其職而周衰矣故征伐出于諸侯典之用<lb/>
<pb n="KR3k0046_WYG_056-69a"/>
捨興壊繫焉遷徒見七國楚漢之戰以詐勝而身固未<lb/>
嘗行道也遂以仁義為虚名而疑三代以文具可謂不<lb/>
學矣史稱遷博極羣書而其論如此所謂雖多奚為者<lb/>
也臣謹按𫝊記所載司馬法之文今書皆無之則亦非<lb/>
齊之全書也然其書曰禮與法表裏文與武左右又曰<lb/>
殺人以安人殺之可也攻其國愛其民攻之可也以戰<lb/>
去戰戰可也又曰冬夏不興師所以兼愛民也此先王<lb/>
之政也何所難乎至其説曰擊其疑加其卒致其屈襲<lb/>
<pb n="KR3k0046_WYG_056-69b"/>
其規此穰苴之所知秦漢之所行遷之所見而謂先王<lb/>
為之乎臣惟墨子之拒公輸匠之事也武侯之屈孟獲<lb/>
將之事也此百官羣吏之能非王法也昔墨子為守屈<lb/>
其一世而不以守名自惟其術有大者焉墨子之所不<lb/>
為臣愚敢為陛下道哉崇墉浚川完廩衆民可以守矣<lb/>
然而不守者民散故曰地利不如人和也封溝委積所<lb/>
以保民也民固矣而後城郭可得而守也禾粟可得而<lb/>
食也墨子之守可得而用也不然冦將保之巧何施焉<lb/>
<pb n="KR3k0046_WYG_056-70a"/>
夫武侯之縱敵務勝其心以持久専意東方而無後憂<lb/>
可謂善畫矣雖然智以服人可以終侯之世不可繼也<lb/>
此伯者之術也君子制法中材守之所謂百世之道也<lb/>
書曰柔逺能邇惇徳允元而雞任人蠻夷率服又曰無<lb/>
怠無荒四夷來王夫行法于身而效于四海之外臣謂<lb/>
王者之功易也臣聞先漢西𦍑之叛辛武賢則欲攻趙<lb/>
充國則欲守臣愚以為充國之議是也後漢東𦍑之叛<lb/>
張奐則欲廣恩段炯則欲極武臣愚以謂皆非也臣惟<lb/>
<pb n="KR3k0046_WYG_056-70b"/>
武賢之議非為國逺計冐危邀倖以射利耳此邊吏之<lb/>
常態國之大患臣惟充國之議有大焉其説曰帝王之<lb/>
兵以全取勝是以貴謀而賤戰戰而百勝非善之善也<lb/>
故先為不可勝以待敵之可勝夫慮勝而戰度得而攻<lb/>
可謂善矣非全師坐勝之道也不戰而勝不攻而取此<lb/>
充國所謂善之善者屯田是也虜所保者衆所恃者地<lb/>
奪其田里則人畜失職而衆不保矣購之以利則有辠<lb/>
者可得亡辜者可致此坐支解虜之道也逸以待勞久<lb/>
<pb n="KR3k0046_WYG_056-71a"/>
以待變亡費而有備可謂善矣臣猶以為未也兵久則<lb/>
頓役久則怠内有盜賊乗間之虞外有夷狄相因之變<lb/>
防患於未然収利於將來有先王之意焉夫治外與内<lb/>
異譬之於家盜在内攻之可也在外備之可也千金之<lb/>
子不開門穴垣與盜爭死況於國乎臣故曰充國之議<lb/>
是也漢居屬羌於三輔與民雜處而武備不修將吏不<lb/>
選擾以致怨利以啓貪以故數叛夫御失其宜殺之則<lb/>
怨寛之則侮張奐不惟其本而襲儒者之弊以恩易武<lb/>
<pb n="KR3k0046_WYG_056-71b"/>
力窮則服利而復動一切茍安非至計也段炯窮兵以<lb/>
盡敵此蠻夷相攻非中國之政也王者之師務明善惡<lb/>
辠人得則畏威善人伸則懐徳二者各得其一臣故以<lb/>
謂皆非也以臣之愚敺之度塞限以封畧羈以恩信完<lb/>
聚繕守以待其來則漢長無事矣臣聞王者之治夷狄<lb/>
自治而已譬諸身焉氣血外強精神内守則厲邪不干<lb/>
本虚末弛則風濕寒暑乘間而作惟其所致疾何能焉<lb/>
其于强鄰之侵軼我不必計曲直校失得備禦之道因<lb/>
<pb n="KR3k0046_WYG_056-72a"/>
其盛衰來則撫之去則已之其來不怡其去不戚外之<lb/>
也昔文王事昆夷武王通道九夷八蠻太王去邠宣王<lb/>
薄伐至于太原因時之宜非異道也太王諸侯之事也<lb/>
上無王下無霸既不能拒又不能去是危道也宣王王<lb/>
者事也拯民以去亂武之經也逐之盡境以限内外天<lb/>
之制也如鳥之攫如獸之搏敺之則已暴者為之則覆<lb/>
巢熏穴戮及麛卵不可謂政強則事之文王是也弱則<lb/>
懐之武王是也兩強不相下則相傷故下之以保民也<lb/>
<pb n="KR3k0046_WYG_056-72b"/>
孟子曰仁者能以大事小樂天者也智者能以小事大<lb/>
畏天者也樂天者保天下畏天者保其國夫樂天者與<lb/>
天同也畏天者同于天也高而能降以無我也大而能<lb/>
覆以無物也物我兩忘君子之徳也以身與人則身重<lb/>
以身與天下則身輕屈小以伸大君子之事也以大事<lb/>
小以賢事不肖先人後身所以為至徳而賈誼以謂天<lb/>
子貢夷狄為倒置此少年之氣褊者之心也故其論内<lb/>
則欲削諸侯外則欲擊匈奴以尊天子其申韓之餘意<lb/>
<pb n="KR3k0046_WYG_056-73a"/>
乎至其去國十里則憂壽不長一失其職則涕泣以卒<lb/>
無以自容其能容匈奴乎詩云惟是褊心是以為刺誼<lb/>
之謂也智有得失材有能否徳則無不盡也充國可謂<lb/>
智矣而内徙降羗令居循致後患務便於近而忘其逺<lb/>
夫料敵決勝誠非儒者之能見微慮逺建萬世之安亦<lb/>
非武人文吏之所及也臣聞禹伐有苗三旬不克禹不<lb/>
以為恥舜不以為辠葢徳不懐則修刑刑不服則明徳<lb/>
君子固自反也徳刑更用舜之政也自反而不責人舜<lb/>
<pb n="KR3k0046_WYG_056-73b"/>
之所以賢也以舜之政以益佐禹不能得志於有苗而<lb/>
兵家之書有必勝之術非臣所知也夫以禹益之智諸<lb/>
侯之師豈不足以一戰君子勝人不以力有化存焉化<lb/>
者誠服之也故曰滿招損謙受益至諴感神蠢兹有苗<lb/>
然則舞干羽於兩階又豈足以感人哉所以偃革而修<lb/>
文也夫惟有徳可以服人臣又聞栁下惠曰伐國不問<lb/>
仁人問且不及而兵家之書奮然自任欲一試之幸而<lb/>
不得則又以遺人是樂禍也故術不可不慎臣願陛下<lb/>
<pb n="KR3k0046_WYG_056-74a"/>
循大禹之事服栁下之言而却兵家之圖書將不敵於<lb/>
天下而威行萬世區區之虜何足留聖意哉<lb/>
蘇洵孫武論　求之而不窮者天下竒才也天下之士<lb/>
與之言兵而曰我不能者幾人求之于言而不窮者幾<lb/>
人言不窮矣求之于用而不窮者幾人嗚呼至于用而<lb/>
不窮者吾未之見也孫武十三篇兵家舉以為師然以<lb/>
吾評之其言兵之雄乎今其書論竒權密機出入神鬼<lb/>
自古以兵著書者罕所及以是而揣其為人必謂有應<lb/>
<pb n="KR3k0046_WYG_056-74b"/>
敵無窮之才不知武用兵乃不能必克與書所言逺甚<lb/>
吳王闔廬之入郢也武為將軍及秦楚交敗其兵越王<lb/>
入踐其國外禍内患一旦迭𤼵吳王奔走自救不暇武<lb/>
殊無一謀以弭斯亂若按武之書以責武之失凡有三<lb/>
焉九地曰威加于敵家則交不得合而武使秦得聴包<lb/>
胥之言出兵救楚無忌吳之心則不威之甚其失一也<lb/>
作戰曰久暴師則鈍兵挫鋭屈力殫貨則諸侯乘其弊<lb/>
而起且武以九年冬伐楚至十年秋始還可謂久暴矣<lb/>
<pb n="KR3k0046_WYG_056-75a"/>
越人能無乘間入國乎其失二也又曰殺敵者怒也今<lb/>
武縱子胥伯嚭鞭平王尸復一夫之私忿以激怒敵此<lb/>
司馬成子西子期所以必死讎吳也句踐不頽舊塚而<lb/>
吳服田單譎燕掘墓而齊奮知謀與武逺矣武不逹此<lb/>
其失三也然始吳能以入郢乃因胥嚭唐蔡之怒及乘<lb/>
子瓦之不仁武之功葢亦鮮矣夫以武自為書尚不能<lb/>
自用以取敗北況區區祖其故智餘論者而能將乎且<lb/>
吳起與武一體之人也皆著書言兵世稱之曰孫吳然<lb/>
<pb n="KR3k0046_WYG_056-75b"/>
而吳起之言兵也輕法制草畧無所統紀不若武之書<lb/>
詞約而意盡天下之兵説皆歸其中然吳起始用于魯<lb/>
破齊及入魏又能制秦兵入楚楚復霸而武之所為反<lb/>
如是書之不足信也明矣今夫外御一𨽻内治一妾是<lb/>
賤丈夫亦能夫豈必有人而敎之及夫御三軍之衆闔<lb/>
營而自固或且有亂然則是三軍之衆惑之也故善將<lb/>
者視三軍之衆與視一𨽻一妾無加焉故其心常若有<lb/>
餘夫以一人之心當三軍之衆而其中恢恢然猶有餘<lb/>
<pb n="KR3k0046_WYG_056-76a"/>
地此韓信之所以多多而益辦也故夫用兵豈有異術<lb/>
哉能勿視其衆而已矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0046_WYG_056-76b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷五十六<lb/>
</p>
<p>
</p>
  </div>
</body>
</text>
</TEI>
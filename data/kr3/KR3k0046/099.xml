<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷九十九</head> <lb/>
    <p>
<pb n="KR3k0046_WYG_099-1a"/>
欽定四庫全書<lb/>
　經濟類編卷九十九<lb/>
　　　　　　　　　　　明　馮琦馮瑗　撰<lb/>
　雜言類一<lb/>
　　似是而非<hi>五則</hi>
呂覽當務篇　辨而不當論信而不當理勇而不當義<lb/>
法而不當務惑而乗驥也狂而操吴干將也大亂天下<lb/>
者必此四者也所貴辨者為其由所論也所貴信者為<lb/>
<pb n="KR3k0046_WYG_099-1b"/>
其遵所理也所貴勇者為其行義也所貴法者為其當<lb/>
務也跖之徒問於跖曰盗有道乎跖曰奚啻其有道也<lb/>
夫妄意闗内中藏聖也入先勇也出後義也知時智也<lb/>
分均仁也不通此五者而能成大盗者天下無有備說<lb/>
非六王五伯以為堯有不慈之名舜有不孝之行禹有<lb/>
淫湎之意湯武有放殺之事五伯有暴亂之謀世皆譽<lb/>
之人皆諱之惑也故死而操金椎以𦵏曰下見六王五<lb/>
伯將榖其頭矣辨若此不如無辨楚有直躬者其父竊<lb/>
<pb n="KR3k0046_WYG_099-2a"/>
羊而謁之上上執而將誅之直躬者請代之將誅矣告<lb/>
吏曰父竊羊而謁之不亦信乎父誅而代之不亦孝乎<lb/>
信且孝而誅之國將有不誅者乎荆王聞之乃不誅也<lb/>
孔子聞之曰異哉直躬之為信也一父而載取名焉故<lb/>
直躬之信不若無信齊之好勇者其一人居東郭其一<lb/>
人居西郭卒然相遇於塗曰姑相飲乎觴數行曰姑求<lb/>
肉乎一人曰子肉也我肉也尚胡革求肉而為於是具<lb/>
染而已因抽刀而相啖至死而止勇若此不若無勇紂<lb/>
<pb n="KR3k0046_WYG_099-2b"/>
之同母三人其長曰㣲子啓其次曰中衍其次曰受德<lb/>
受德乃紂也甚少矣紂母之生㣲子啟與中衍也尚為<lb/>
妾已而為妻而生紂紂之父紂之母欲置㣲子啟以為<lb/>
太子太史據法而争之曰有妻之子而不可置妾之子<lb/>
紂故為後用法若此不若無法<lb/>
疑似篇　使人大迷惑者必物之相似也玉人之所患<lb/>
患石之似玉者相劔者之所患患劔之似吴干者賢主<lb/>
之所患患人之情聞辨言而似通者亡國之主似智亡<lb/>
<pb n="KR3k0046_WYG_099-3a"/>
國之臣似忠相似之物此愚者之大惑而聖人之所加<lb/>
慮也故墨子見岐道而哭之周宅酆鎬近戎人與諸侯<lb/>
約為高葆禱於王路置皷其上逺近相聞即戎冦至傳<lb/>
皷相告諸侯之兵皆至救天子戎冦嘗至幽王擊皷諸<lb/>
侯之兵皆至褒姒大説喜之幽王欲褒姒之笑也因數<lb/>
擊皷諸侯之兵數至而無冦至於後戎冦真至幽王身<lb/>
之乃死於麗山之下為天下兵此夫以無冦失真冦者<lb/>
也賢者有小惡以致大惡褒姒之敗乃令幽王好小説<lb/>
<pb n="KR3k0046_WYG_099-3b"/>
以致大滅故形骸相離三公九卿出走此褒姒之所用<lb/>
死而平王所以東徙也秦襄晉文之所以勞王勞而賜<lb/>
地也梁北有黎丘部有竒鬼焉喜效人之子姪昆弟之<lb/>
狀邑丈人有之市而醉歸者黎丘之鬼效其子之狀扶<lb/>
而道苦之丈人歸酒醒而誚其子曰吾為汝父也豈謂<lb/>
不慈哉我醉汝道苦我何故其子泣而觸地曰孽矣無<lb/>
此事也昔也徃責於東邑人可問也其父信之曰譆是<lb/>
必夫竒鬼也我固嘗聞之矣明日端復飲於市欲遇而<lb/>
<pb n="KR3k0046_WYG_099-4a"/>
刺殺之明旦之市而醉其真子恐其父之不能反也遂<lb/>
逝迎之丈人望其真子㧞劔而刺之丈人智惑於似其<lb/>
子者而殺於真子夫惑於似士者而失於真士此黎丘<lb/>
丈人之智也疑似之迹不可不察察之必於其人也舜<lb/>
為御堯為左禹為右入於澤而問牧童入於水而問漁<lb/>
師奚故也其知之審也夫人子之相似者其母常識之<lb/>
知之審也<lb/>
似順篇　事多似倒而順多似順而倒有知順之為倒<lb/>
<pb n="KR3k0046_WYG_099-4b"/>
倒之為順者則可與言化矣至長反短至短反長天之<lb/>
道也荆莊王欲伐陳使人視之使者曰陳不可伐也莊<lb/>
王曰何故對曰城郭高溝洫深蓄積多也寜國曰陳可<lb/>
伐也夫陳小國也而蓄積多賦歛重也則民怨上矣城<lb/>
郭高溝洫深則民力罷矣興兵伐之陳可取也莊王聽<lb/>
之遂取陳焉田成子之所以得有國至今者有兄曰完<lb/>
子仁且有勇越人興師誅田成子曰奚故殺君而取國<lb/>
田成子患之完子請率士大夫以逆越師請必戰戰請<lb/>
<pb n="KR3k0046_WYG_099-5a"/>
必敗敗請必死田成子曰夫必與越戰可也戰必敗敗<lb/>
必死寡人疑焉完子曰君之有國也百姓怨上賢良又<lb/>
有死之臣蒙恥以完觀之也國已懼矣今越人起師臣<lb/>
與之戰戰而敗賢良盡死不死者不敢入於國君與諸<lb/>
孤處於國以臣觀之國必安矣完子行田成子泣而遣<lb/>
之夫死敗人之所惡也而反以為安豈一道哉故人主<lb/>
之聽者與士之學者不可不博尹鐸為晉陽下有請於<lb/>
趙簡子簡子曰徃而夷夫壘我將往往而見壘是中行<lb/>
<pb n="KR3k0046_WYG_099-5b"/>
寅與范吉射也鐸徃而増之簡子上之晉陽望見壘而<lb/>
怒曰譆鐸也欺我於是乃舍於郊將使人誅鐸也孫明<lb/>
進諫曰以臣私之鐸可賞也鐸之言固曰見樂則淫侈<lb/>
見憂則諍治此人之道也今君見壘念憂患而况羣臣<lb/>
與民乎夫便國而利於主雖兼於罪鐸為之夫順令以<lb/>
取容者衆能之而况鐸歟君其圖之簡子曰㣲子之言<lb/>
寡人幾過於是乃以免難之賞賞尹鐸人主太上喜怒<lb/>
必循理其次不循理必數更雖未至大賢猶足以葢濁<lb/>
<pb n="KR3k0046_WYG_099-6a"/>
世矣簡子當此世主之患恥不知而矜自用好愎過而<lb/>
惡聽諫以至於危恥無大乎危者<lb/>
虞慶為屋謂匠人曰屋大尊匠人對曰此新屋也塗濡<lb/>
而椽生夫濡塗重而生椽橈以橈椽任重塗此宜卑虞<lb/>
慶曰不然更日久則塗乾而椽燥塗乾則輕椽燥則直<lb/>
以直椽任輕塗此益尊匠人詘為之而屋壞一曰虞慶<lb/>
將為屋匠人曰材生而塗濡夫材生則橈塗濡則重以<lb/>
橈任重今雖成久必壞虞慶曰材乾則直塗乾則輕今<lb/>
<pb n="KR3k0046_WYG_099-6b"/>
誠得乾日以輕直雖久必不壞匠人詘作之成有間屋<lb/>
果壞<lb/>
范且曰弓之折必於其盡也不於其始也夫工人張弓<lb/>
也伏檠三旬而蹈弦一日犯機是節之其始而暴之其<lb/>
盡也乃得無折范且曰不然伏檠一日而蹈弦三日而<lb/>
犯機是暴之其始而節之其盡也工人窮也為之弓折<lb/>
　　浮辯<hi>七則</hi>
韓非問辯篇　或問曰辯安生乎對曰生於上之不明<lb/>
<pb n="KR3k0046_WYG_099-7a"/>
也問者曰上之不明因生辯也何哉對曰明主之國令<lb/>
者言最貴者也法者事最適者也言無二貴法不兩適<lb/>
故言行而不軌於法令者必禁若其無法令而可以接<lb/>
詐應變生利揣事者上必采其言而責其實言當則有<lb/>
大利不當則有重罪是以愚者畏罪而不敢言智者無<lb/>
以訟此所以無辯之故也亂世則不然主上有令而民<lb/>
以文學非之官府有法民以私行矯之人主顧漸其法<lb/>
令而遵學者之智行此世之所以多文學也夫言行者<lb/>
<pb n="KR3k0046_WYG_099-7b"/>
以功用為之的彀者也夫砥礪殺矢而以妄發其端未<lb/>
嘗不中秋毫也然而不可謂善射者無常儀的也設五<lb/>
寸之的引十歩之逺非羿逢蒙不能必中者有常也故<lb/>
有常則羿逢蒙以五寸的為功無常則以妄發之中秋<lb/>
毫為拙今聽言觀行不以功用為之的彀言雖至察行<lb/>
雖至堅則妄發之說也是以亂世之聽言也以難知為<lb/>
察以博文為辯其觀行也以離羣為賢以犯上為抗人<lb/>
主者說辯察之言尊賢抗之行故夫作法術之人立取<lb/>
<pb n="KR3k0046_WYG_099-8a"/>
舍之行别辭争之論而莫為之正是以儒服帶劔者衆<lb/>
而耕戰之士寡堅白無厚之詞章而憲令之法息故曰<lb/>
上不明則辯生焉<lb/>
韓宣子曰吾馬菽粟多矣甚臞何也寡人患之周市對<lb/>
曰使騶盡粟以食雖無肥不可得也名為多與之其實<lb/>
少雖無臞亦不可得也主不審其情實坐而患之馬猶<lb/>
不肥也<lb/>
楚王謂田鳩曰墨子者顯學也其身體則可其言多而<lb/>
<pb n="KR3k0046_WYG_099-8b"/>
不辯何也曰昔秦伯嫁其女於晉公子令晉為之飾裝<lb/>
従衣文之媵七十人至晉晉人愛其妾而賤公女此可<lb/>
謂善嫁妾而未可謂善嫁女也楚人有賣其珠於鄭者<lb/>
為木蘭之櫃薫桂椒之櫝綴以珠玉飾以玫瑰輯以翡<lb/>
翠鄭人買其櫝而還其珠此可謂善買櫝矣未可謂善<lb/>
鬻珠也今世之談也皆道辯說文辭之言人主覽其文<lb/>
而忘有用墨子之說傳先生之道論聖人之言以宣告<lb/>
人若辯其辭則恐人懷其文忘其直以文害用也此與<lb/>
<pb n="KR3k0046_WYG_099-9a"/>
楚人鬻珠秦伯嫁女同類故其言多不辯<lb/>
外儲說　夫新砥礪殺矢彀弩而射雖㝠而妄發其端<lb/>
未嘗不中秋毫也然而莫能復其處不可謂善射無常<lb/>
儀的也設五寸之的引十歩之逺非羿逢蒙不能必全<lb/>
者有常儀的也有度難而無度易也有常儀的則羿逢<lb/>
蒙以五寸為巧無常儀的則以妄發而中秋毫為拙故<lb/>
無度而應之則辯士繁説設度而持之雖知者猶畏失<lb/>
也不敢妄言今人主聽說不應之以度而說其辯不度<lb/>
<pb n="KR3k0046_WYG_099-9b"/>
之以功而譽其行此人主所以長欺而說者所以長養<lb/>
也<lb/>
八說　不能具美食而勸餓人飯不能為活餓者也不<lb/>
能辟草生粟而勸貸施賞賜不能為富民者也今學者<lb/>
之言也不務本作而好末事道虚惠以說民此勸飯之<lb/>
說勸飯之說明主不受也<lb/>
呂覽離謂篇　言者以諭意也言意相離凶也亂國之<lb/>
俗甚多流言而不顧其實務以相毁務以相譽毁譽成<lb/>
<pb n="KR3k0046_WYG_099-10a"/>
黨衆口熏天賢不肖不分以此治國賢主猶惑之也又<lb/>
况乎不肖者乎惑者之患不自以為惑故惑惑之中有<lb/>
曉焉㝠㝠之中有昭焉亡國之主不自以為惑故與桀<lb/>
紂幽厲皆也然有亡者國無二道矣鄭國多相縣以書<lb/>
者子産令無縣書鄧析致之子産令無致書鄧析倚之<lb/>
令無窮則鄧析應之亦無窮矣是可不可無辨也可不<lb/>
可無辨而以賞罰其罰愈疾其亂愈疾此為國之禁也<lb/>
故辨而不當理則偽知而不當理則詐詐偽之民先王<lb/>
<pb n="KR3k0046_WYG_099-10b"/>
之所誅也理也者是非之宗也洧水甚大鄭之富人有<lb/>
溺者人得其死者富人請贖之其人求金甚多以告鄧<lb/>
析鄧析曰安之人必莫之賣矣得死者患之以告鄧析<lb/>
鄧析又答之曰安之此必無所更買矣夫傷忠臣者有<lb/>
似於此也夫無功不得民則以其無功不得民傷之有<lb/>
功得民則又以其有功得民傷之人主之無度者無以<lb/>
知此豈不悲哉比干萇𢎞以此死箕子商容以此窮周<lb/>
公召公以此疑范蠡子胥以此流死生存亡安危従此<lb/>
<pb n="KR3k0046_WYG_099-11a"/>
生矣子産治鄭鄧析務難之與民之有獄者約大獄一<lb/>
衣小獄襦袴民之獻衣襦袴而學訟者不可勝數以非<lb/>
為是以是為非是非無度而可與不可日變所欲勝因<lb/>
勝所欲罪因罪鄭國大亂民口讙譁子産患之於是殺<lb/>
鄧析而戮之民心乃服是非乃定法律乃行今世之人<lb/>
多欲治其國而莫之誅鄧析之類此所以欲治而愈亂<lb/>
也齊有事人者所事有難而弗死也遇故人於塗故人<lb/>
曰固不死乎對曰然凡事人以為利也死不利故不死<lb/>
<pb n="KR3k0046_WYG_099-11b"/>
故人曰子尚可以見人乎對曰子以死為顧可以見人<lb/>
乎是者數傳不死於其君長大不義也其辭猶不可服<lb/>
辭之不足以斷事也明矣夫辭者意之表也鑒其表而<lb/>
棄其意悖故古之人得其意則舍其言矣聽言者以言<lb/>
觀意也聽言而意不可知其與橋言無擇齊人有淳于<lb/>
髠者以従説魏王魏王辯之約車十乗將使之荆辭而<lb/>
行有以横說魏王魏王乃止其行失従之意又失横之<lb/>
事夫其多能不若寡能其有辯不若無辯周鼎著倕而<lb/>
<pb n="KR3k0046_WYG_099-12a"/>
齕其指先王有以見大巧之不可為也<lb/>
淫辭篇　非辭無以相期従辭則亂亂辭之中又有辭<lb/>
焉心之謂也言不欺心則近之矣凡言者以諭心也言<lb/>
心相離而上無以参之則下多所言非所行也所行非<lb/>
所言也言行相詭不祥莫大焉空雄之遇秦趙相與約<lb/>
約曰自今以来秦之所欲為趙助之趙之所欲為秦助<lb/>
之居無幾何秦興兵攻魏趙欲救之秦王不恱使人譲<lb/>
趙王曰約曰秦之所欲為趙助之趙之所欲為秦助之<lb/>
<pb n="KR3k0046_WYG_099-12b"/>
今秦欲攻魏而趙因欲救之此非約也趙王以告平原<lb/>
君平原君以告公孫龍公孫龍曰亦可以發使而譲秦<lb/>
王曰趙欲救之今秦王獨不助趙此非約也孔穿公孫<lb/>
龍相與論於平原君所深而辯至於藏三牙公孫龍言<lb/>
藏之三牙甚辯孔穿不應少選辭而出明日孔穿朝平<lb/>
原君謂孔穿曰昔者公孫龍之言甚辯孔穿曰然幾能<lb/>
令藏三牙矣雖然難願得有問於君謂藏三牙甚難而<lb/>
實非也謂藏兩牙甚易而實是也不知君將從易而是<lb/>
<pb n="KR3k0046_WYG_099-13a"/>
者乎將従難而非者乎平原君不應明日謂公孫龍曰<lb/>
公無與孔穿辯荆柱國莊伯令其父視曰日在天視其<lb/>
奚如曰正圎視其時日當今令謁者駕曰無馬令㳙人<lb/>
取冠進上問馬齒圉人曰齒十二與牙三十人有任臣<lb/>
不亡者臣亡莊伯決之任者無罪宋有澄子者亡緇衣<lb/>
求之塗見婦人衣緇衣援而弗舍欲取其衣曰今者我<lb/>
亡緇衣婦人曰公雖亡緇衣此實吾所自為也澄子曰<lb/>
子不如速與我衣昔吾所亡者紡緇也今子之衣禅緇<lb/>
<pb n="KR3k0046_WYG_099-13b"/>
也以禅緇當紡緇子豈不得哉宋王謂其相唐鞅曰寡<lb/>
人所殺戮者衆矣而群臣愈不畏其故何也唐鞅對曰<lb/>
王之所罪盡不善者也罪不善善者故為不畏王欲羣<lb/>
臣之畏也不若無辨其善與不善而時罪之若此則羣<lb/>
臣畏矣居無幾何宋君殺唐鞅唐鞅之對也不若無對<lb/>
惠子為魏惠王為法為法已成以示諸民人民人皆善<lb/>
之獻之惠王惠王善之以示翟剪翟剪曰善也惠王曰<lb/>
可行耶翟剪曰不可惠王曰善而不可行何故翟剪對<lb/>
<pb n="KR3k0046_WYG_099-14a"/>
曰今舉大木者前呼輿謣後亦應之此其於舉大木者<lb/>
善矣豈無鄭衛之音哉然不若此其宜也夫國亦木之<lb/>
大者也<lb/>
　　無用<hi>五則</hi>
客有為周君畫策者三年而成君觀之與髹策者同狀<lb/>
周君大怒畫策者曰築十版之墻鑿八尺之牖而以日<lb/>
始出時加之其上而觀周君為之望見其狀盡成龍蛇<lb/>
禽獸車馬萬物之狀備具周君大恱此畫䇿之功非不<lb/>
<pb n="KR3k0046_WYG_099-14b"/>
㣲難也然其用與素髹策同<lb/>
魯人身善織屨妻善織縞而徙於越或謂之曰子必窮<lb/>
矣魯人曰何也曰屨為履之也而越人跣行縞為冠之<lb/>
也而越人被髪以子之所長游於不用之國欲使無窮<lb/>
其可得矣<lb/>
齊有居士田仲者宋人屈穀見之曰榖聞先生之義不<lb/>
恃仰人而食今榖有樹瓠之道堅如石厚而無竅獻之<lb/>
仲曰夫瓠所貴者謂其可以盛也今厚而無竅則不可<lb/>
<pb n="KR3k0046_WYG_099-15a"/>
剖以盛物而任重如堅石則不可以剖而以斟吾無以<lb/>
瓠為也曰然榖將以欲棄之今田仲不恃仰人而食亦<lb/>
無益人之國亦堅瓠之類也<lb/>
如耳說衛嗣公衛嗣公說而太息左右曰公何為不相<lb/>
也公曰夫馬似鹿者而題之千金然而有百金之馬而<lb/>
無一金之鹿者馬為人用而鹿不為人用也今如耳萬<lb/>
乗之相也外有大國之意其心不在衛雖辯智亦不為<lb/>
寡人用吾是以不相也<lb/>
<pb n="KR3k0046_WYG_099-15b"/>
墨子為木鳶三年而成蜚一日而敗弟子曰先生之巧<lb/>
至能使木鳶飛墨子曰吾不如為車輗者巧也用咫尺<lb/>
之木不費一朝之事而引三十石之任致逺力多久於<lb/>
嵗數今我為鳶三年成蜚一日而敗惠子聞之曰墨子<lb/>
大巧巧為輗拙為鳶<lb/>
　　貴因<hi>二則</hi>
呂覽貴因篇　三代所寳莫如因因則無敵禹通三江<lb/>
五湖決伊闕溝廻陸注之東海因水之力也舜一徙成<lb/>
<pb n="KR3k0046_WYG_099-16a"/>
邑再徙成都三徙成國而堯授之禪位因人之心也湯<lb/>
武以千乗制夏商因民之欲也如秦者立而至有車也<lb/>
適越者坐而至有舟也秦越逺塗也竫立安坐而至者<lb/>
因其械也武王使人候殷反報岐周曰殷其亂矣武王<lb/>
曰其亂焉至對曰讒慝勝良武王曰尚未也又復徃反<lb/>
報曰其亂加矣武王曰焉至對曰賢者出走矣武王曰<lb/>
尚未也又徃反報曰其亂甚矣武王曰焉至對曰百姓<lb/>
不敢誹怨矣武王曰嘻遽告太公太公對曰讒慝勝良<lb/>
<pb n="KR3k0046_WYG_099-16b"/>
命曰戮賢者出走命曰崩百姓不敢誹怨命曰刑勝其<lb/>
亂至矣不可以駕矣故選車三百虎賁三千朝要甲子<lb/>
之期而紂為禽則武王固知其無與為敵也因其所用<lb/>
何敵之有矣武王至鮪水殷使膠鬲候周師武王見之<lb/>
膠鬲曰西伯將何之無欺我也武王曰不子欺將之殷<lb/>
也膠鬲曰朅至武王曰將以甲子至殷郊子以是報矣<lb/>
膠鬲行天雨日夜不休武王疾行不輟軍師皆諫曰卒<lb/>
病請休之武王曰吾已令膠鬲以甲子之期報其主矣<lb/>
<pb n="KR3k0046_WYG_099-17a"/>
今甲子不至是令膠鬲不信也膠鬲不信也其主必殺<lb/>
之吾疾行以救膠鬲之死也武王果以甲子至殷郊殷<lb/>
已先陳矣至殷因戰大克之此武王之義也人為人之<lb/>
所欲已為人之所惡先陳何益適令武王不耕而穫武<lb/>
王入殷聞殷有長者武王徃見之而問殷之所以亡殷<lb/>
長者對曰王欲知之則請以日中為期武王與周公旦<lb/>
明日早要期則弗得也武王恠之周公曰吾已知之矣<lb/>
此君子也取不能其主有以其惡告王不忍為也若夫<lb/>
<pb n="KR3k0046_WYG_099-17b"/>
期而不當言而不信此殷之所以亡也已以此告王矣<lb/>
夫審天者察列星而知四時因也推厯者視月行而知<lb/>
晦朔因也禹之裸國裸入衣出因也墨子見荆王錦衣<lb/>
吹笙因也孔子道彌子瑕見靈夫人因也湯武遭亂世<lb/>
臨苦民揚其義成其功因也故因則功專則拙因者無<lb/>
敵國雖大民雖衆何益<lb/>
尹喜三極篇　聖人之治天下不我賢愚故因人之賢<lb/>
而賢之因人之愚而愚之不我是非故因事之是而是<lb/>
<pb n="KR3k0046_WYG_099-18a"/>
之因事之非而非之知古今之大同故或先古或先今知<lb/>
内外之大同故或先内或先外天下之物無得以累之故<lb/>
本之以謙天下之物無得以外之故舍之以虚天下之物<lb/>
無得以難之故行之以易天下之物無得以室之故變之<lb/>
以權以此中天下可以制禮以此和天下可以作樂以此<lb/>
公天下可以理財以此周天下可以禦侮以此因天下可<lb/>
以立法以此觀天下可以制器聖人不以一已治天下而<lb/>
以天下治天下天下歸功於聖人聖人任功於天下所以<lb/>
<pb n="KR3k0046_WYG_099-18b"/>
堯舜禹湯之治天下天下皆曰自然<lb/>
　　自然<hi>三則</hi>
韓非喻老篇　物有常容因乗以導之因隨物之容故<lb/>
静則建乎德動則順乎道宋人有為其君以象為楮葉<lb/>
者三年而成豐殺莖柯毫芒繁澤亂之楮葉之中不可<lb/>
别也此人遂以功食禄於宋邦列子聞之曰使天地三<lb/>
年而成一葉則物之有葉者寡矣故不乗天地之資而<lb/>
載一人之身不隨道理之數而學一人之智此皆一葉<lb/>
<pb n="KR3k0046_WYG_099-19a"/>
之行也故冬耕之稼后稷不能羡也豐年大禾臧獲不<lb/>
能惡也以一人力則后稷不足隨自然則臧獲有餘故<lb/>
曰恃萬物之自然而不敢為也<lb/>
功名篇　明君之所以立功成名者四一曰天時二曰<lb/>
人心三曰技能四曰勢位非天時雖十堯不能冬生一<lb/>
穗逆人心雖賁育不能盡人力故得天時則不務而自<lb/>
生得人心則不趣而自勸因技能則不急而自疾得勢<lb/>
位則不推進而名成若水之流若船之浮守自然之道<lb/>
<pb n="KR3k0046_WYG_099-19b"/>
行毋窮之令故曰明主<lb/>
晉嵇康君子無私論　嵇康字叔夜譙國銍人也其先<lb/>
姓奚㑹稽上虞人以避怨徙焉銍有嵇山家於其側因<lb/>
而命氏兄喜有當世才歴太僕宗正康早孤有竒才逺<lb/>
邁不群身長七尺八寸美詞氣有風儀而土木形骸不<lb/>
自藻飾人以為龍章鳳姿天質自然恬静寡慾含垢匿<lb/>
瑕寛簡有大量學不師受愽覽無不該通長好老莊與<lb/>
魏宗室婚拜中散大夫常修養性服食之事彈琴咏詩<lb/>
<pb n="KR3k0046_WYG_099-20a"/>
自足於懷以為神仙稟之自然非積學所得至於導養<lb/>
得理則安期彭祖之倫可及乃著養生論又以為君子<lb/>
無私其論曰夫稱君子者心不措乎是非而行不違乎<lb/>
道者也何以言之夫氣静神虚者心不存於矜尚體亮<lb/>
心達者情不繫於所欲矜尚不存乎心故能越名教而<lb/>
自任自然情不繫於所欲故能審貴賤而通物情物情<lb/>
順通故大道無違越名任心故是非無措也是故言君<lb/>
子則以無措為主以通物為美言小人則以匿情為非<lb/>
<pb n="KR3k0046_WYG_099-20b"/>
以違道為闕何者匿情矜吝小人之至惡虚心無措君<lb/>
子之篤行也是以大道言及吾無身吾又何患無以生<lb/>
為貴者是言於貴生也由斯而言夫至人之用心固不<lb/>
存有措矣故曰君子行道忘其為身斯言是矣君子之<lb/>
行賢也不察於有度而後行也任心無邪不議於善而<lb/>
後正也顯情無措不論於是而後為也是故傲然忘賢<lb/>
而賢與度㑹忽然任心而心與善遇儻然無措而事與<lb/>
是俱也其略如此<lb/>
<pb n="KR3k0046_WYG_099-21a"/>
　　古道不可用<hi>五則</hi>
鄭人有且置履者先自度其足而置之其坐至之市而<lb/>
㤀操之已得屨乃曰吾㤀持度反歸取之及反市罷遂<lb/>
不得屨人曰何不試之以足曰寧信度毋自信也<lb/>
韓非外儲說　書曰紳之束之宋人有治者因重帶自<lb/>
紳束也人曰是何也對曰書言之固然書曰既雕既琢<lb/>
還歸其樸梁人有治者動作言學舉事於文曰難之顧<lb/>
失其實人曰是何也對曰書言之固然郢人有遺燕相<lb/>
<pb n="KR3k0046_WYG_099-21b"/>
國書者夜書火不明因謂持燭者曰舉燭云而過書舉<lb/>
燭舉燭非書意也燕相受書而說之曰舉燭者尚明也<lb/>
尚明也者舉賢而任之燕相白王王大說國以治治則<lb/>
治矣非書意也今世舉學者多似此類<lb/>
八說　搢笏干戚不適有方鐵銛登降周旋不逮日中<lb/>
奏百狸首射侯不當強弩趨發干城距衝不若堙穴伏<lb/>
櫜古人亟於德中世逐於智當今争於力古者寡事而<lb/>
備簡樸陋而不盡故有珧銚而推車者古者人寡而相<lb/>
<pb n="KR3k0046_WYG_099-22a"/>
親物多而輕利易譲故有揖譲而傳天下者然則行揖<lb/>
譲高慈惠而道仁厚皆推政也處多事之時用寡事之<lb/>
器非智者之備也當大争之世而循揖譲之軌非聖人<lb/>
之治也故智者不乗推車聖人不行推政也<lb/>
用人篇　夫人主不塞隙穴而勞力於赭堊暴雨疾風<lb/>
必壞不去眉睫之禍而慕賁育之死不謹蕭墻之患而<lb/>
固金城於逺境不用近賢之謀而外結萬乗之交於千<lb/>
里飄風一旦起則賁育不及救而外交不及至禍莫大<lb/>
<pb n="KR3k0046_WYG_099-22b"/>
於此當今之世為人主忠計者必無使燕王說魯人無<lb/>
使近世慕賢於古無思越人以救中國溺者如此則上<lb/>
下親内功立外名成<lb/>
呂覽察今篇　上胡不法先王之法非不賢也為其不<lb/>
可得而法先王之法經乎上世而来者也人或益之人<lb/>
或損之胡可得而法雖人弗損益猶若不可得而法東<lb/>
夏之命古今之法言異而典殊故古之命多不通乎今<lb/>
之言者今之法多不合乎古之法者殊俗之民有似於<lb/>
<pb n="KR3k0046_WYG_099-23a"/>
此其所為欲同其所為欲異口惛之命不愉若舟車衣<lb/>
冠滋味聲色之不同人以自是反以相誹天下之學者<lb/>
多辯言利辭倒不求其實務以相毁以勝為故先王之<lb/>
法胡可得而法雖可得猶若不可法凡先王之法有要<lb/>
於時也時不與法俱至法雖今而至猶若不可法故釋<lb/>
先王之成法而法其所以為法先王之所以為法者何<lb/>
也先王之所以為法者人也而已亦人也故察已則可<lb/>
以知人察今則可以知古古今一也人與我同耳有道<lb/>
<pb n="KR3k0046_WYG_099-23b"/>
之士貴以近知逺以今知古以益所見知所不見故審<lb/>
堂下之隂而知日月之行隂陽之變見瓶水之氷而知<lb/>
天下之寒魚鱉之藏也嘗一脬肉而知一鑊之味一鼎<lb/>
之調荆人欲襲宋使人先表澭水澭水暴益荆人弗知<lb/>
循表而夜渉溺死者十有餘人軍驚而壞都舎嚮其先<lb/>
表之時可導也今水已變而益多矣荆人尚猶循表而<lb/>
導之此其所以敗也今世之主法先王之法也有似於<lb/>
此其時已與先王之法虧矣而曰此先王之法也而法<lb/>
<pb n="KR3k0046_WYG_099-24a"/>
之以為治豈不悲哉故治國無法則亂守法而弗變則<lb/>
悖悖亂不可以持國世易時移變法宜矣譬之若良醫<lb/>
病萬變藥亦萬變病變而藥不變嚮之夀民今為殤子<lb/>
矣故凡舉事必循法以動變法者因時而化若此論則<lb/>
無過務矣夫不敢議法者衆庶也以死守者有司也因<lb/>
時變法者賢主也是故有天下七十一聖其法皆不同<lb/>
非務相反也時勢異也故曰良劔期乎斷不期乎鏌鎁<lb/>
良馬期乎千里不期乎驥驁夫成功名者此先王之千<lb/>
<pb n="KR3k0046_WYG_099-24b"/>
里也楚人有渉江者其劔自舟中墜於水遽契其舟曰<lb/>
是吾劔之所従墜舟止従其所契者入水求之舟已行<lb/>
矣而劔不行求劔若此不亦惑乎以此故法為其國與<lb/>
此同時已徙矣而法不徙以此為治豈不難哉有過於<lb/>
江上者見人方引嬰兒而欲投之江中嬰兒啼人問其<lb/>
故曰此其父善游其父雖善游其子豈遽善游哉此任<lb/>
物亦必悖矣荆國之為政有似於此<lb/>
　　意有所移<hi>二則</hi>
<pb n="KR3k0046_WYG_099-25a"/>
孔子曰無體之禮敬也無服之䘮憂也無聲之樂懽也<lb/>
不言而信不動而威不施而仁志也鐘皷之聲怒而擊<lb/>
之則武憂而擊之則悲喜而擊之則樂其志變其聲亦<lb/>
變其志誠通乎金石而况人乎<lb/>
漢劉向雜言　今夫世異則事變事變則時移時移則<lb/>
俗易是以君子先相其土地而裁其器觀其俗而和其<lb/>
風總衆議而定其教愚人有學逺射者參天而發已射<lb/>
五歩之内又復參天而發世以易矣不更其儀譬如愚<lb/>
<pb n="KR3k0046_WYG_099-25b"/>
人之學逺射目察秋毫之末者視不能見太山耳聽清<lb/>
濁之調者不聞雷霆之聲何也唯其意有所移也百人<lb/>
操觽不可為固結千人謗獄不可為直辭萬人比非不<lb/>
可為顯士<lb/>
　　明有所蔽<hi>三則</hi>
呂覽去尤篇　世之聽者多有所尤多有所尤則聽必<lb/>
悖矣所以尤者多故其要必因人所喜與因人所悪東<lb/>
靣望者不見西墻南鄉視者不睹北方意有所在也人<lb/>
<pb n="KR3k0046_WYG_099-26a"/>
有亡鈇者意其鄰之子視其行歩竊鈇也顔色竊鈇也<lb/>
言語竊鈇也動作態度無為而不竊鈇也相其谷而得<lb/>
其鈇他日復見其鄰之子動作態度無似竊鈇者其鄰<lb/>
之子非變也已則變矣變也者無他有所尤也邾之故<lb/>
法為甲裳以帛公息忌謂邾君曰不若以組凡甲之所<lb/>
以為固者以滿竅也今竅滿矣而任力者半耳且組則<lb/>
不然竅滿則盡任力矣邾君以為然曰將何所以得組<lb/>
也公息忌對曰上用之則民為之矣邾君曰善下令令<lb/>
<pb n="KR3k0046_WYG_099-26b"/>
官為甲必以組公息忌知說之行也因令其家皆為組<lb/>
人有傷之者曰公息忌之所以欲用組者其家多為組<lb/>
也邾君不說於是復下令令官為甲無以組此邾君之<lb/>
有所尤也為甲以組而便公息忌雖多為組何傷也以<lb/>
組不便公息忌雖無組亦何益也為組與不為組不足<lb/>
以累公息忌之說用組之心不可不察也魯有惡者其<lb/>
父出而見商咄反而告其鄰曰商咄不若吾子矣且其<lb/>
子至惡也商咄至美也彼以至美不如至惡尤乎愛也<lb/>
<pb n="KR3k0046_WYG_099-27a"/>
故知美之惡知惡之美然後能知美惡矣莊子曰以瓦<lb/>
殶者翔以鉤殶者戰以黄金殶者殆其祥一也而有所<lb/>
殆者必外有所重者也外有所重者泄葢内掘魯人可<lb/>
謂外有重矣解在乎齊人之欲得金也及秦墨者之相<lb/>
妬也皆有所乎尤也老聃則得之矣若植木而立手獨<lb/>
必不合於俗則何可擴矣<lb/>
聽言篇　聽言不可不察不察則善不善不分善不善<lb/>
不分亂莫大焉三代分善不善故王今天下彌衰聖王<lb/>
<pb n="KR3k0046_WYG_099-27b"/>
之道廢絶世主多盛其歡樂大其鐘皷侈其臺榭苑囿<lb/>
以奪人財輕用民死以行其忿老弱凍餒夭膌壯狡汔<lb/>
盡窮屈加以死虜攻無罪之國以索地誅不辜之民以<lb/>
永利而欲宗廟之安也社稷之不危也不亦難乎今人<lb/>
曰某氏多貨其室培濕守狗死其勢可穴也則必非之<lb/>
矣曰某國饑其城郭痺其守甚寡可襲而簒之則不非<lb/>
之乃不知類矣周書曰往者不可及來者不可待賢明<lb/>
其世謂之天子故當今之世有能分善不善者其王不<lb/>
<pb n="KR3k0046_WYG_099-28a"/>
難矣善不善夲於義不以愛愛利之為道大矣夫流於<lb/>
海者行之旬月見似人者而喜矣及其朞年也見其所<lb/>
嘗見物於中國者而喜矣夫去人滋久而思人滋深歟<lb/>
亂世之民其去聖王亦久矣其願見之日夜無間故賢<lb/>
王秀士之欲憂黔首者不可不務也功先名事先功言<lb/>
先事不知事惡能聽言不知情惡能當言其與人榖言<lb/>
也其有辯乎其無辯乎造父始習於大豆蠭門始習於<lb/>
甘蠅御大豆射甘蠅而不徙人以為性者也不徙之所<lb/>
<pb n="KR3k0046_WYG_099-28b"/>
以致逺追急也所以除害禁暴也凡人亦必有所習其<lb/>
心然後能聽說不習其心習之於學問不學而能聽說<lb/>
者古今無有也解在乎白圭之非惠子也公孫龍之說<lb/>
燕昭王以偃兵及應空洛之遇也孔穿之議公孫龍翟<lb/>
翦之難惠子之法此四士者之議皆多故矣不可不獨<lb/>
論<lb/>
去宥篇　東方之墨者謝子將西見秦惠王惠王問秦<lb/>
之墨者唐姑果唐姑果恐王之親謝子賢於已也對曰<lb/>
<pb n="KR3k0046_WYG_099-29a"/>
謝子東方之辯士也其為人甚險將奮於說以取少主<lb/>
也王因藏怒以待之謝子至說王王弗聽謝子不説遂<lb/>
辭而行凡聽言以求善也所言茍善雖奮於取少主何<lb/>
損所言不善雖不奮於取少主何益不以善為之慤而<lb/>
徒以取少主為之悖惠王失所以為德矣用志若是見<lb/>
客雖勞耳目雖弊猶不得所謂也此史定所以得行其<lb/>
邪也此史定所以得飾鬼以人罪殺不辜羣臣擾亂國<lb/>
幾大危也人之老也形益衰而智益盛今惠王之老也<lb/>
<pb n="KR3k0046_WYG_099-29b"/>
形與智皆衰邪荆威王學書於沈尹華昭釐惡之威王<lb/>
好制有中謝佐制者昭釐謂威王曰國人皆曰王乃沈<lb/>
尹華之弟子也王不說因疏沈尹華中謝細人也一言<lb/>
而令威王不聞先王之術文學之士不得進令昭釐得<lb/>
行其私故細人之言不可不察也且數怒人主以為姦<lb/>
人除路姦路以除而惡壅却豈不難哉夫激矢則逺激<lb/>
水則旱激主則悖悖則無君子矣夫不可激者其唯先<lb/>
有度鄰父有與人鄰者有枯梧樹其鄰之父言梧樹之<lb/>
<pb n="KR3k0046_WYG_099-30a"/>
不善也鄰人遽伐之鄰父因請而以為薪其人不說曰<lb/>
鄰者若此其險也豈可為之鄰哉此有所宥也夫請以<lb/>
為薪與弗請此不可以疑枯梧樹之善與不善也齊人<lb/>
有欲得金者清旦被衣冠徃鬻金者之所見人操金攫<lb/>
而奪之吏摶而束縛之問曰人皆在焉子攫人之金何<lb/>
故對吏曰殊不見人徒見金耳此真大有所宥也夫人<lb/>
有所宥者固以畫為昏以白為黑以堯為桀宥之為敗<lb/>
亦大矣亡國之主其皆甚有所宥邪故凡人必别宥然<lb/>
<pb n="KR3k0046_WYG_099-30b"/>
後知别宥别能全其天矣<lb/>
　　人各有能有不能<hi>三則</hi>
劉向雜言　太公田不足以償種漁不足以償網治天<lb/>
下有餘智文公種米曾子駕羊孫叔敖相楚三年不知<lb/>
軛在衡後務大者固忘小智伯㕑人忘炙<graphic n="KR3298" url="https://raw.githubusercontent.com/kanripo/KR-Gaiji/master/images/KR3298.png" mimeType="image/png"/>而知之韓<lb/>
魏反而不知邯鄲子陽園人忘桃而知之其亡也不知<lb/>
務小者亦忘大也<lb/>
西閭過東渡河中流而溺船人接而出之問曰今者子<lb/>
<pb n="KR3k0046_WYG_099-31a"/>
欲安之西閭過曰欲東說諸侯王船人掩口而笑曰子<lb/>
渡河中流而溺不能自救安能說諸侯乎西閭過曰無<lb/>
以子之所能相傷為也子獨不聞和氏之璧乎價重千<lb/>
金然以之間紡曾不如瓦塼隋侯之珠國之寳也然用<lb/>
之彈曾不如泥丸騏驥騄駬倚衡負軛而趨一日千里<lb/>
此至疾也然使捕䑕曾不如百錢之狸干將鏌鎁拂鐘<lb/>
不錚試物不知揚刅離金斬羽契鐵斧此至利也然以<lb/>
之補履曾不如兩錢之錐今子持楫乗扁舟處廣水之<lb/>
<pb n="KR3k0046_WYG_099-31b"/>
中當陽侯之波而臨淵流適子所能耳若誠與子東說<lb/>
諸侯王見一國之主子之蒙蒙無異夫未視之狗耳<lb/>
丼戊使於齊渡大河船人曰河水間耳君不能自渡能<lb/>
為王者之說乎丼戊曰不然汝不知也物各有短長謹<lb/>
愿敦厚可事主不施用兵騏驥騄駬足及千里置之宮<lb/>
室使之捕䑕曾不如小狸干將為利名聞天下匠以治<lb/>
石不如斧斤今持楫而上下隨流吾不如子說千乘之<lb/>
君萬乘之主子亦不如戊矣<lb/>
<pb n="KR3k0046_WYG_099-32a"/>
　　精誠感動<hi>二則</hi>
呂覽精通篇　人或謂兎絲無根兎絲非無根也其根<lb/>
不屬也伏苓是慈石召鐵或引之也樹相近而靡或軵<lb/>
之也聖人南靣而立以愛利民為心號令未出而天下<lb/>
皆延頸舉踵矣則精通乎民也夫賊害於人人亦然今<lb/>
夫攻者砥礪五兵侈衣美食發且有日矣所被攻者不<lb/>
樂非或聞之也神者先告也身在乎秦所親愛在於齊<lb/>
死而志氣不安精或往來也德也者萬民之宰也月也<lb/>
<pb n="KR3k0046_WYG_099-32b"/>
者羣隂之本也月望則蚌蛤實羣隂盈月晦則蚌蛤虚<lb/>
羣隂虧夫月形乎天而羣隂化乎淵聖人形德乎已而<lb/>
四荒咸飭乎仁養由基射先中石矢乃飲羽誠乎先也<lb/>
伯樂學相馬所見無非馬者誠乎馬也宋之庖丁好觧<lb/>
牛所見無非死牛者三年而不見生牛用刀十九年刅<lb/>
若新劘研順其理誠乎牛也鍾子期夜聞擊磬者而悲<lb/>
使人召而問之曰子何擊磬之悲也答曰臣之父不幸<lb/>
而殺人不得生臣之母得生而為公家為酒臣之身得<lb/>
<pb n="KR3k0046_WYG_099-33a"/>
生而為公家擊磬臣不睹臣之母三年矣昔為舎氏睹<lb/>
臣之母量所以贖之則無有而身固公家之財也是故<lb/>
悲也鍾子期歎嗟曰悲夫悲夫心非臂也臂非椎非石<lb/>
也悲存乎心而木石應之故君子誠乎此而論乎彼感<lb/>
乎已而發乎人豈必彊說乎哉周有申喜者亡其母聞<lb/>
乞人歌於門下而悲之動於顔色謂聞者内乞人之歌<lb/>
者自覺而問焉曰何故而乞與之語葢其母也故父母<lb/>
之於子也子之於父母也一體而兩分同氣而異息若<lb/>
<pb n="KR3k0046_WYG_099-33b"/>
草莽之有華實也若樹木之有根心也雖異處而相通<lb/>
隠志相及痛疾相救憂思相感生則相歡死則相哀此<lb/>
之謂骨肉之親神出於忠而應乎心兩精相得豈待言<lb/>
哉<lb/>
具備篇　今有羿蠭蒙繁弱於此而無弦則必不能中<lb/>
也中非獨弦也而弦為弓中之具也夫立功名亦有具<lb/>
不得其具賢雖過湯武則勞而無功矣湯嘗約於郼薄<lb/>
矣武王嘗窮於畢裎矣伊尹嘗居於庖㕑矣太公嘗隠<lb/>
<pb n="KR3k0046_WYG_099-34a"/>
於釣魚矣賢非衰也智非愚也皆無其具也故凡立功<lb/>
名雖賢必有其具然後可成宓子賤治亶父恐魯君之<lb/>
聽說人而令已不得行其術也將辭而行請近吏二人<lb/>
於魯君與之俱至於亶父邑吏皆朝宓子賤令吏二人<lb/>
書吏方將書宓子賤従旁時掣摇其肘吏書之不善則<lb/>
宓子賤為之怒吏甚患之辭而請歸宓子賤曰子之書<lb/>
甚不善子勉歸矣二吏歸報於君曰宓子不可為書君<lb/>
曰何故吏對曰宓子使臣書而時掣摇臣之肘書惡而<lb/>
<pb n="KR3k0046_WYG_099-34b"/>
有甚怒吏皆笑宓子此臣所以辭而去也魯君太息而<lb/>
嘆曰宓子以此諫寡人之不肖也寡人之亂子而令宓<lb/>
子不得行其術必數有之矣㣲二人寡人幾過遂發所<lb/>
愛而令之亶父告宓子曰自今以来亶父非寡人之有<lb/>
也子之有也有便於亶父者子決為之矣五歲而言其<lb/>
要宓子敬諾乃得行其術於亶父三年巫馬期短褐衣<lb/>
弊裘而往觀化於亶父見夜漁者得則舍之巫馬期問<lb/>
馬曰漁為得也今子得而舍之何也對曰宓子不欲人<lb/>
<pb n="KR3k0046_WYG_099-35a"/>
之取小魚也所取者小魚也巫馬期歸告孔子曰宓子<lb/>
之德至矣使民闇行若有嚴刑於旁敢問宓子何以至<lb/>
於此孔子曰丘嘗與之言曰誠乎此者刑乎彼宓子必<lb/>
行此術於亶父也夫宓子之得行此術也魯君後得之<lb/>
也魯君後得之者宓子先有其備也先有其備豈遽必<lb/>
哉此魯君之賢也三月嬰兒軒冕在前弗知欲也斧鉞<lb/>
在後弗知惡也慈母之愛諭焉誠也故誠有誠乃合於<lb/>
情精有精乃通於天乃通於天水木石之性皆可動也<lb/>
<pb n="KR3k0046_WYG_099-35b"/>
又况於有血氣者乎故凡說與治之務莫若誠聽言哀<lb/>
者不若見其哭也聽言怒者不若見其鬬也說與治不<lb/>
誠其動人心不神<lb/>
　　務大<hi>二則</hi>
呂覽務大篇　嘗試觀於上志三王之佐其名無不榮<lb/>
者其實無不安者功大故也俗主之佐其欲名實也與<lb/>
三王之佐同其名無不辱者其實無不危者無功故也<lb/>
皆患其身不貴於其國也而不患其主之不貴於天下<lb/>
<pb n="KR3k0046_WYG_099-36a"/>
也此所以欲榮而逾辱也欲安而逾危也孔子曰鷰爵<lb/>
爭善處於一屋之下母子相哺也區區焉相樂也自以<lb/>
為安矣竈突決上棟焚鷰爵顔色不變是何也不知禍<lb/>
之將及之也不亦愚乎為人臣而免於鷰爵之智者寡<lb/>
矣夫為人臣者進其爵禄富貴父子兄弟相與比周於<lb/>
一國區區焉相樂也而以危其社稷其為竈突近矣而<lb/>
終不知也其與鷰爵之智不異故曰天下大亂無有安<lb/>
國一國盡亂無有安家一家盡亂無有安身此之謂也<lb/>
<pb n="KR3k0046_WYG_099-36b"/>
故細之安必待大大之安必待小細大賤貴交相為賛<lb/>
然後皆得其所樂薄疑說衛嗣君以王術嗣君應之曰<lb/>
所有者千乗也願以受教薄疑對曰烏獲奉千鈞又况<lb/>
一斤杜赫以安天下說周昭文君昭文君謂杜赫曰願<lb/>
學所以安周杜赫對曰臣之所言者不可則不能安周<lb/>
矣臣之所言者可則周自安矣此所謂以弗安而安者<lb/>
也鄭君問於被瞻曰聞先生之義不死君不亡君信有<lb/>
之乎被瞻對曰有之夫言不聽道不行則固不事君也<lb/>
<pb n="KR3k0046_WYG_099-37a"/>
若言聽道行則又何死亡哉故被瞻之不死亡也賢乎<lb/>
其死亡者也昔有舜欲服海外而不成既足以成帝矣<lb/>
禹欲帝而不成既足以王海内矣湯武欲繼禹而不成<lb/>
既足以王通達矣五伯欲繼湯武而不成既足以為諸<lb/>
侯長矣孔墨欲行大道於世而不成既足以成顯榮矣<lb/>
大義之不成既有成已故務事大<lb/>
博志篇　先王有大務去其害之者故所欲以必得所<lb/>
惡以必除此功名之所以立也俗主則不然有大務而<lb/>
<pb n="KR3k0046_WYG_099-37b"/>
不能去其害之者此所以無能成也夫去害務與不能<lb/>
去害務此賢不肖之所以分也使獐疾走馬弗及至已<lb/>
而得者其時顧也驥一日千里車輕也以重載則不能<lb/>
數里任重也賢者之舉事也不聞無功然而名不大立<lb/>
利不及世者愚不肖為之任也冬與夏不能兩刑草與<lb/>
稼不能兩成新榖熟而陳榖虧凡有角者無上齒果實<lb/>
繁者木必庳用智褊者無遂功天之數也故天子不處<lb/>
全不處極不處盈全則必闕極則必反盈則必虧先王<lb/>
<pb n="KR3k0046_WYG_099-38a"/>
知物之不可兩大故擇務當而處之孔墨寗越皆布衣<lb/>
之士也慮於天下以為無若先王之術者故日夜學之<lb/>
有便於學者無不為也有不便於學者無肯為也葢聞<lb/>
孔丘墨翟晝日諷誦習業夜親見文王周公旦而問焉<lb/>
用志如此真精也何事而不達何為而不成故曰精而<lb/>
熟之鬼將告之非鬼告之也精而熟之也今有寳劔良<lb/>
馬於此玩之不厭視之無倦寳行良道一而弗復欲身<lb/>
之安也名之章也不亦難乎寗越中牟之鄙人也苦耕<lb/>
<pb n="KR3k0046_WYG_099-38b"/>
稼之勞謂其友曰何為而可以免此苦也其友曰莫如<lb/>
學學三十嵗則可以達矣寗越曰請以十嵗人將休吾<lb/>
將不敢休人將卧吾將不敢卧十五嵗而周威公師之<lb/>
矢之速也而不過二里止也歩之遲也而百舍不止也<lb/>
今以寗越之材而久不止其為諸侯師豈不冝哉養由<lb/>
基尹儒皆六萟之人也荆廷嘗有神曰猨荆之善射者<lb/>
莫之能中荆王請養由基射之養由基矯弓操矢而往<lb/>
未之射而括中之矣發之則猨應矢而下則養由基有<lb/>
<pb n="KR3k0046_WYG_099-39a"/>
先中中之者矣尹儒一御三年而不得焉苦痛之夜夢<lb/>
受秋駕於其師明日往朝其師望而謂之曰吾非愛道<lb/>
也恐子之未可與也今日將教子以秋駕尹儒反走北<lb/>
面再拜曰今昔臣夢受之先為其師言所夢所夢固秋<lb/>
駕已上二士者可謂能學矣可謂無害之矣此其所以<lb/>
勸後世已<lb/>
　　十過<lb/>
韓非十過篇　一曰行小忠則大忠之賊也二曰顧小<lb/>
<pb n="KR3k0046_WYG_099-39b"/>
利則大利之殘也三曰行僻自用無禮諸侯則亡身之<lb/>
至也四曰不務聽治而好五音則窮身之事也五曰貪<lb/>
愎喜利則滅國殺身之本也六曰耽於女樂不顧國政<lb/>
則亡國之禍也七曰離内逺遊而忽於諫士則危身之<lb/>
道也八曰過而不聽於忠臣而獨行其意則滅髙名為<lb/>
人笑之始也九曰内不量力外恃諸侯則削國之患也<lb/>
十曰國小無禮不用諫臣則絶世之勢也　奚謂小忠<lb/>
昔者楚共王與晉厲公戰於鄢陵楚師敗而共王傷其<lb/>
<pb n="KR3k0046_WYG_099-40a"/>
目酣戰之時司馬子反渴而求飲豎榖陽操觴酒而進<lb/>
之子反曰嘻退酒也榖陽曰非酒也子反受而飲之子<lb/>
反之為人也嗜酒而丼之弗能絶於口而醉戰既罷共<lb/>
王欲復戰令人召司馬子反司馬子反辭以心疾共王<lb/>
駕而自往入其幄中聞酒臭而還曰今日之戰不榖親<lb/>
傷所恃者司馬也而司馬又醉如此是亡楚國之社稷<lb/>
而不恤吾衆也不榖無復戰矣於是還師而去斬司馬<lb/>
子反以為大戮故豎榖陽之進酒不以讐子反也其心<lb/>
<pb n="KR3k0046_WYG_099-40b"/>
忠愛之而適足以殺之故曰行小忠則大忠之賊也<lb/>
奚為顧小利昔者晉獻公欲假道於虞以伐虢荀息曰<lb/>
君其以垂棘之璧與屈産之乗賂虞公求假道焉必假<lb/>
我道君曰垂棘之璧吾先君之寳也屈産之乗寡人之<lb/>
駿馬也若受吾幣不假之道將奈何荀息曰彼不假我<lb/>
道必不敢受我幣若受我幣而假我道則是寳猶取之<lb/>
内府而藏之外府也馬猶取之内廐而著之外廐也君<lb/>
勿憂君曰諾乃使荀息以垂棘之璧與屈産之乗賂虞<lb/>
<pb n="KR3k0046_WYG_099-41a"/>
公而求假道焉虞公貪利其璧與馬而欲許之公之竒<lb/>
諫曰不可許夫虞之有虢也如車之有輔輔依車車亦<lb/>
依輔虞虢之勢正是也若假之道則虢朝亡而虞夕従<lb/>
之矣不可願勿許虞公弗聽遂假之道荀息伐虢而還<lb/>
處三年興兵伐虞又尅之荀息牽馬操璧而報獻公獻<lb/>
公說曰璧則猶是也雖然馬齒亦益長矣故虞公之兵<lb/>
殆而地削者何也愛小利而不虞其害故曰顧小利大<lb/>
利之殘也　奚謂行僻昔者楚靈王為申之㑹宋太子<lb/>
<pb n="KR3k0046_WYG_099-41b"/>
後至執而囚之狎徐君拘齊慶封中射士諫曰合諸侯<lb/>
不可無禮此存亡之機也昔者桀為有戎之㑹而為緡<lb/>
叛之紂為黎丘之蒐而戎狄叛之由無禮也君其圗之<lb/>
君不聽遂行其意居未期年靈王南遊羣臣従而刼之<lb/>
靈王餓而死乾溪之上故曰行僻自用無禮諸侯則亡<lb/>
身之至也　奚謂好音昔者衛靈公將之晉至濮水之<lb/>
上稅車而放馬設舎以宿夜分而聞皷新聲者而說之<lb/>
使人問左右盡報弗聞乃召師㳙而告之曰有皷新聲<lb/>
<pb n="KR3k0046_WYG_099-42a"/>
者使人問左右盡報弗聞其狀似鬼神子為聽而寫之<lb/>
師㳙曰諾因靜坐撫琴而寫之師㳙明日報曰臣得之<lb/>
矣而未習也請復一宿習之靈公曰諾因復留宿明日<lb/>
而習之遂去之晉晉平公觴之於施夷之臺酒酣靈公<lb/>
起曰有新聲願請以示平公曰善乃召師㳙令坐師曠<lb/>
之旁援琴皷之未終師曠撫止之曰此亡國之聲不可<lb/>
遂也平公曰此道奚出師曠曰此師延之所作與紂為<lb/>
靡靡之樂也及武王伐紂師延東走至於濮水而自投<lb/>
<pb n="KR3k0046_WYG_099-42b"/>
故聞此聲者必於濮水之上先聞此聲者其國必削不<lb/>
可遂平公曰寡人所好者音子其使遂之師㳙鼓究之<lb/>
平公問師曠曰此所謂何聲也師曠曰此所謂清商也<lb/>
公曰清商固最悲乎師曠曰不如清徴公曰清徵可得<lb/>
而聞乎師曠曰不可古之聽清徵者皆有德義之君也<lb/>
今吾君德薄不足以聽平公曰寡人之所好者音也願<lb/>
試聽之師曠不得已援琴而鼓一奏之有𤣥鶴二八道<lb/>
南方来集於郎門之垝再奏之而列三奏之延頸而鳴<lb/>
<pb n="KR3k0046_WYG_099-43a"/>
舒翼而舞音中宮商之聲聲聞於天平公大說坐者皆<lb/>
喜平公提觴而起為師曠夀反坐而問曰音莫悲於清<lb/>
徵乎師曠曰不如清角平公曰清角可得而聞乎師曠<lb/>
曰不可昔者黄帝合鬼神於泰山之上駕象車而六蛟<lb/>
龍畢力並鎋蚩尤居前風伯進掃雨師灑道虎狼在前<lb/>
鬼神在後螣蛇伏地鳳凰覆上大合鬼神作為清角今<lb/>
主君德薄不足聽之聽之將恐有敗平公曰寡人老矣<lb/>
所好者音也願遂聽之師曠不得已而鼓之一奏之有<lb/>
<pb n="KR3k0046_WYG_099-43b"/>
𤣥雲従西北方起再奏之大風至大雨隨之裂幃幙破<lb/>
爼豆隳廊瓦坐者散走平公恐懼伏於廊室之間晉國<lb/>
大旱赤地三年平公之身遂瘙病故曰不務聽治而好<lb/>
五音不已窮身之事也　奚謂貪愎昔者智伯瑶率趙<lb/>
韓魏而伐范中行滅之反歸休兵數年因令人請地於<lb/>
韓韓康子欲勿與段規諫曰不可不與也夫智伯之為<lb/>
人也好利而騖愎彼來請地而弗與則移兵於韓必矣<lb/>
君其與之與之彼狃又將請地他國他國且有不聽不<lb/>
<pb n="KR3k0046_WYG_099-44a"/>
聽則知伯必加之兵如是韓可以免於患而待其事之<lb/>
變康子曰諾因令使者致萬家之縣一於智伯智伯說<lb/>
又令人請地於魏宣子欲勿與趙葭諫曰彼請地於韓<lb/>
韓與之今請地於魏魏弗與則是魏内自強而外怒智<lb/>
伯也如弗予其措兵於魏必矣不如予之宣子諾因令<lb/>
人致萬家之縣一於智伯智伯又令人之趙請蔡臯狼<lb/>
之地襄子弗與智伯隂約韓魏以伐趙襄子召張孟談<lb/>
告之曰智伯之為人陽規而隂疏三使韓魏而寡人不<lb/>
<pb n="KR3k0046_WYG_099-44b"/>
與其措兵於寡人必矣今吾安居而可張孟談曰夫董<lb/>
閼於簡主之才臣也其治晉陽而尹鐸循之其餘教猶<lb/>
存君其定居晉陽而已君曰諾乃召延陵生令將軍車<lb/>
騎先至晉陽君因従之君至而行其城郭及五官之藏<lb/>
城郭不治倉無積粟府無儲錢庫無甲兵邑無守具襄<lb/>
子懼乃召張孟談曰寡人行城郭及五官之藏皆不備<lb/>
具吾將何以應敵張孟談曰臣聞聖人之治藏於臣不<lb/>
藏於府庫務修其教不治城郭君其出令令民自遺三<lb/>
<pb n="KR3k0046_WYG_099-45a"/>
年之食有餘粟者入之倉遺三年之用有餘錢者入之<lb/>
府遺有竒人者使治城郭之繕君夕出令明日倉不容<lb/>
粟府無積錢庫不受甲兵居五日而城郭已治守備已<lb/>
具君召張孟談而問之曰吾城郭已治守備已具錢粟<lb/>
已足甲兵有餘吾奈無箭何張孟談曰臣聞董子之治<lb/>
晉陽也公宮之垣皆以荻蒿楛楚牆之有楛髙至千丈<lb/>
君發而用之於是發而試之其堅則雖箘簵之勁弗能<lb/>
過也君曰吾箭已足矣奈無金何張孟談曰臣聞董子<lb/>
<pb n="KR3k0046_WYG_099-45b"/>
治晉陽也公宮令舍之堂皆以錬銅為柱質君發而用<lb/>
之於是發而用之有餘金矣號令已定守備已具三國<lb/>
之兵果至至則乘晉陽之城遂戰三月弗能㧞因舒軍<lb/>
而圍之決晉陽之水以灌之圍晉陽三年城中巢居而<lb/>
處懸釜而炊財食將盡士大夫羸病襄子謂張孟談曰<lb/>
糧食匱財力盡士大夫羸病吾恐不能守矣欲以城下<lb/>
何國之可下張孟談曰臣聞之亡弗能存危弗能安則<lb/>
無為貴智矣君失此計者臣請試潜行而出見韓魏之<lb/>
<pb n="KR3k0046_WYG_099-46a"/>
君張孟談見韓魏之君曰臣聞唇亡齒寒今智伯率二<lb/>
君而伐趙趙將亡矣趙亡則二君為之次二君曰我知<lb/>
其然也雖然智伯之為人也麤中而少親我謀而覺則<lb/>
其禍必至矣為之奈何張孟談曰謀出二君之口而入<lb/>
臣之耳人莫之知也二君因與張孟談約三軍之反與<lb/>
之期日夜遣孟談入晉陽以報二君之反於襄子襄子<lb/>
迎孟談而再拜之且恐且喜二君以約遣張孟談因朝<lb/>
智伯而出遇智過於轅門之外智過怪其色因入見智<lb/>
<pb n="KR3k0046_WYG_099-46b"/>
伯曰二君貌將有變君曰何如其行矜而意髙非他時<lb/>
之節也君不如先之君曰吾與二主約謹矣破趙而三<lb/>
分其地寡人所以親之必不侵欺兵之著於晉陽三年<lb/>
今旦暮將㧞之而嚮其利何乃將有他心必不然子釋<lb/>
勿憂勿出於口明旦二主又朝而出復見智過於轅門<lb/>
智過入見曰君以臣之言告二主乎君曰何以知之曰<lb/>
今日二主朝而出見臣而其色動而視屬臣此必有變<lb/>
君不如殺之君曰子置勿復言智過曰不可必殺之若<lb/>
<pb n="KR3k0046_WYG_099-47a"/>
不能殺遂親之君曰親之奈何智過曰魏宣子之謀臣<lb/>
曰趙葭韓康子之謀臣曰段規此皆能移其君之計君<lb/>
與其二君約破趙國因封二子者各萬家之縣一如是<lb/>
則二主之心可以無變矣智伯曰破趙而三分其地又<lb/>
封二子者各萬家之縣一則吾所得者少不可智過見<lb/>
其言之不聽也出因更其族為輔氏至於期日之夜趙<lb/>
氏殺其守隄之吏而決其水灌智伯軍智伯軍救水而<lb/>
亂韓魏翼而擊之襄子將卒犯其前大敗智伯之軍而<lb/>
<pb n="KR3k0046_WYG_099-47b"/>
擒智伯智伯身死軍破國分為三為天下笑故曰貪愎<lb/>
好利則滅國殺身之本也　奚謂耽於女樂昔者戎王<lb/>
使由余聘於秦穆公問之曰寡人嘗聞道而未得目見<lb/>
之也願聞古之明主得國失國何以由余對曰臣嘗得<lb/>
聞之矣嘗以儉得之以奢失之穆公曰寡人不辱而問<lb/>
道於子子以儉對寡人何也由余對曰臣聞昔者堯有<lb/>
天下飯於土簋飲於土鉶其地南至交趾北至幽都東<lb/>
西至日月之所出入者莫不賓服堯禪天下虞舜受之<lb/>
<pb n="KR3k0046_WYG_099-48a"/>
作為食器斬山木而財之削鋸脩之迹流漆墨其上輸<lb/>
之於宮以為食器諸侯以為益侈國之不服者十三舜<lb/>
禪天下而傳之於禹禹作為祭器墨染其外而朱畫其<lb/>
内縵帛為茵蔣席額縁觴酌有采而樽爼有飾此彌侈<lb/>
矣而國之不服者三十三夏后氏没殷人受之作為大<lb/>
輅而建九旒食器雕琢觴酌刻鏤四壁堊墀茵席雕文<lb/>
此彌侈矣而國之不服者五十三君子皆知文章矣而<lb/>
欲服者彌少臣故曰儉其道也由余出公乃召内史廖<lb/>
<pb n="KR3k0046_WYG_099-48b"/>
而告之曰寡人聞隣國有聖人敵國之憂也今由余聖<lb/>
人也寡人患之吾將奈何内史廖曰臣聞戎王之居僻<lb/>
陋而道逺未嘗聞中國之聲君其遺之女樂以獻其政<lb/>
而後為由余請期以疏其諫彼君臣有間而後可圖也<lb/>
君曰諾乃使史廖以女樂二八遺戎王因為由余請期<lb/>
戎王許諾見其女樂而說之設酒張飲日以聽樂終嵗<lb/>
不遷牛馬半死由余歸因諫戎王戎王弗聽由余遂去<lb/>
之秦穆公迎而拜之上卿問其兵勢與其地形既以得<lb/>
<pb n="KR3k0046_WYG_099-49a"/>
之舉兵而伐之兼國十二開地千里故曰耽於女樂不<lb/>
顧國政亡國之禍也　奚謂離内逺遊昔者田成子遊<lb/>
於海而樂之號令諸大夫曰言歸者死顔涿聚曰君遊<lb/>
海而樂之奈人有圖國者何君雖樂之將安得田成子<lb/>
曰寡人布令曰言歸者死今子犯寡人之令援戈將擊<lb/>
之顔涿聚曰昔桀殺闗龍逢而紂殺王子比干今君雖<lb/>
殺臣之身以三之可也臣言為國非為身也延頸而前<lb/>
曰君擊之矣君乃釋戈趣駕而歸至三日而聞國人有<lb/>
<pb n="KR3k0046_WYG_099-49b"/>
謀不内田成子者矣田成子所以遂有齊國者顔涿聚<lb/>
之力也故曰離内逺遊則危身之道也　奚謂過而不<lb/>
聽於忠臣昔者齊桓公九合諸侯一匡天下為五伯長<lb/>
管仲佐之管仲老不能用事休居於家桓公従而問之<lb/>
曰仲父家居有病即不幸而不起政安遷之管仲曰臣<lb/>
老矣不可問也雖然臣聞之知臣莫若君知子莫如父<lb/>
君其試以心決之君曰鮑叔牙何如管仲曰不可夫鮑<lb/>
叔牙為人剛愎而上悍剛則犯民以暴愎則不得民心<lb/>
<pb n="KR3k0046_WYG_099-50a"/>
悍則下不為用其心不懼非覇者之佐也公曰然則豎<lb/>
刁何如管仲曰不可夫人之情莫不愛其身公妬而好<lb/>
内豎刁自獖以為治内其身不愛又安能愛君公曰然<lb/>
則衛公子開方何如管仲曰不可齊魏之間不過十日<lb/>
之行開方為事君欲適君之故十五年不歸見其父母<lb/>
此非人情也其父母之不親也又能親君乎公曰然則<lb/>
易牙何如管仲曰不可夫易牙為君主味君之所未嘗<lb/>
食唯人肉耳易牙蒸其首子而進之君所知也人之情<lb/>
<pb n="KR3k0046_WYG_099-50b"/>
莫不愛其子今蒸其子以為膳於君其子弗愛又安能<lb/>
愛君乎公曰然則孰可管仲曰隰朋可其為人也堅中<lb/>
而亷外少欲而多信夫堅中則足以為表亷外則可以<lb/>
大任少欲則能臨其衆多信則能親隣國此覇者之佐<lb/>
也君其用之君曰諾居一年餘管仲死君遂不用隰朋<lb/>
而與豎刁刁蒞事三年桓公南遊堂阜豎刁卒易牙衛<lb/>
公子開方及大臣為亂桓公渴餒而死南門之寢公守<lb/>
之室身死三月不收虫出於户故桓公之兵横行天下<lb/>
<pb n="KR3k0046_WYG_099-51a"/>
為五伯長卒見弑於其臣而滅髙名為天下笑者何也<lb/>
不用管仲之過也故曰過而不聽於忠臣獨行其意則<lb/>
滅其髙名為人笑之始也　奚謂内不量力昔者秦之<lb/>
攻宜陽韓氏急公仲朋謂韓君曰與國不可恃也豈如<lb/>
因張儀為和於秦哉因賂以名都而南與伐楚是患解<lb/>
於秦而害交於楚也君曰善乃警公仲之行將西和秦<lb/>
楚王聞之懼召陳軫而告之曰韓朋將西和秦今將奈<lb/>
何陳軫曰秦得韓之都而驅其練甲秦韓為一以南鄉<lb/>
<pb n="KR3k0046_WYG_099-51b"/>
楚此秦王之所以廟祠而求也其為楚害必矣王其趣<lb/>
發信臣多其車重其幣以奉韓曰不榖之國雖小卒已<lb/>
悉起願大國之信意於秦也因願大國令使者入境視<lb/>
楚之起卒也韓使人之楚楚王因發軍騎陳之下路謂<lb/>
韓使者曰報韓君韓君大說止公仲公仲曰不可夫以<lb/>
實告我者秦也以名告我者楚也聽楚之虚言而輕誣<lb/>
強秦之實禍則危國之本也韓君弗聽公仲怒而歸十<lb/>
日不朝宜陽益急韓君令使者趣卒於楚冠葢相望而<lb/>
<pb n="KR3k0046_WYG_099-52a"/>
卒無至者宜陽果㧞為諸侯笑故曰内不量力外恃諸<lb/>
侯者則國削之患也　奚謂國小無禮昔者晋公子重<lb/>
耳出亡過於曹曹君袒裼而觀之釐負羈與叔瞻侍於<lb/>
前叔瞻謂曹君曰臣觀晉公子非常人也君遇之無禮<lb/>
彼若有時反國而起兵即恐為曹傷君不如殺之曹君<lb/>
弗聽釐負羈歸而不樂其妻問之曰公従外來而有不<lb/>
樂之色何也負羈曰吾聞之有福不及禍來連我今日<lb/>
吾君召晉公子其遇之無禮我與在前吾是以不樂其<lb/>
<pb n="KR3k0046_WYG_099-52b"/>
妻曰吾觀晉公子萬乗之主也其左右従者萬乗之相<lb/>
也今窮而出亡過於曹曹遇之無禮此若反國必誅無<lb/>
禮則曹其首也子奚不先自貳焉負羈曰諾盛黄金於<lb/>
壷充之以餐加璧其上夜令人遺公子公子見使者再<lb/>
拜受其餐而辭其璧公子自曹入楚自焚入秦入秦三<lb/>
年秦穆公召羣臣而謀曰昔者晉獻公與寡人交諸侯<lb/>
莫弗聞獻公不幸離羣臣出入十年矣其嗣子不善吾<lb/>
恐此將令其宗廟不祓除而社稷不血食也如是弗定<lb/>
<pb n="KR3k0046_WYG_099-53a"/>
則非與人交之道吾欲輔重耳而入之晉何如群臣皆<lb/>
曰善公因起卒革車五百乗疇騎二千歩卒五萬輔重<lb/>
耳入之於晉立為晉君重耳即位三年舉兵而伐曹矣<lb/>
因令人告曹君曰懸叔瞻而出之我且殺而以為大戮<lb/>
又令人告釐負羈曰軍旅薄城吾知子不違也其表子<lb/>
之閭寡人將以為令令軍勿敢犯曹人聞之率其親戚<lb/>
而保釐負羈之閭者七百餘家此禮之所用也故曹國<lb/>
小而廹於晉楚之間其君之危猶累卵也而以無禮蒞<lb/>
<pb n="KR3k0046_WYG_099-53b"/>
之此所以絶世也故曰國小無禮不用諫臣則絶世之<lb/>
勢也<lb/>
　<lb/>
　<lb/>
　<lb/>
　<lb/>
　<lb/>
　經濟類編卷九十九<lb/>
</p>
<p>
</p>
  </div>
</body>
</text>
</TEI>
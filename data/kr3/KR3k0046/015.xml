<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷十五</head> <lb/>
    <p>
<pb n="KR3k0046_WYG_015-1a"/>
欽定四庫全書<lb/>
　經濟類編卷十五<lb/>
　　　　　　　　　　　明　馮琦馮瑗　撰<lb/>
　儲宫類一<lb/>
　　太子<hi>一</hi>　<hi>六十七則</hi>
子夏問於孔子曰記云周公相成王教之以世子之禮<lb/>
有諸孔子曰昔者成王嗣立㓜未能涖祚周公相踐祚<lb/>
而治抗世子法於伯禽欲王之知父子君臣長㓜之道<lb/>
<pb n="KR3k0046_WYG_015-1b"/>
所以善成王也夫知為人子者然後可以為人父知為<lb/>
人臣者然後可以為人君知事人者然後可以使人是<lb/>
故抗世子之法於伯禽使成王知父子君臣長㓜之義<lb/>
焉世子齒於學則國人觀之曰此将君我而與我齒讓<lb/>
何也曰有父在則禮然然而衆知父子之道矣其二曰<lb/>
此将君我而與我齒讓何也曰有君在則禮然然而衆<lb/>
知君臣之義矣其三曰此将君我而與我齒讓何也曰<lb/>
長長也則禮然然而衆知長幼之節矣<lb/>
<pb n="KR3k0046_WYG_015-2a"/>
宣王欲得國子之能導訓諸侯者樊穆仲曰魯侯孝王<lb/>
曰何以知之對曰肅恭明神而敬事耉老賦事行刑必<lb/>
問於遺訓而咨於故實不干所問不犯所咨王曰然則<lb/>
能訓治其民矣乃命魯孝公於夷宫<lb/>
文公問於胥臣曰吾欲使陽處父傅讙也而教誨之其<lb/>
能善之乎對曰是在讙也籧篨不可使俛戚施不可使<lb/>
仰僬僥不可使舉侏儒不可使援矇<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>不可使視嚚瘖<lb/>
不可使言聾聵不可使聽僮昏不可使謀質将善而賢<lb/>
<pb n="KR3k0046_WYG_015-2b"/>
良贊之則濟可竢也若有違質教将不入其何善之為<lb/>
臣聞昔者大任娠文王不變少溲於豕牢而得文王不<lb/>
加病焉文王在母不憂在傅弗勤處師弗煩事主不怒<lb/>
敬友二虢而惠慈二蔡刑于大姒比于諸弟詩云刑于<lb/>
寡妻至于兄弟以御於家邦於是乎用四方之賢良及<lb/>
其即位也詢于八虞而咨于二虢度于閎夭而謀于南<lb/>
宫諏于蔡原而訪于辛尹重之以周召畢榮億寧百神<lb/>
而柔和萬民故詩曰惠于宗公神罔時恫是則文王非<lb/>
<pb n="KR3k0046_WYG_015-3a"/>
専教誨之力也公曰然則教無益乎對曰胡為文益其<lb/>
質故人生而學非學不入公曰奈夫八疾何對曰官師<lb/>
之所材也戚施直鎛籧篨蒙璆侏儒扶盧矇<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>修聲聾<lb/>
聵司火僮昏嚚瘖僬僥官師所不材也以實裔土夫教<lb/>
者因體能質而利之者也若川然有原以卬浦而後大<lb/>
許悼公疾瘧飲藥毒而死太子止自責不嘗藥不立其<lb/>
位與其弟緯専哭泣啜餰粥嗌不容粒痛已之不嘗藥<lb/>
未逾年而死故春秋義之<lb/>
<pb n="KR3k0046_WYG_015-3b"/>
楚荘王使士亹傅太子葴辭王曰頼子之善善之也對<lb/>
曰夫善在太子太子欲善善人将至若不欲善善則不<lb/>
用故堯得丹朱舜有商均啟有五觀湯有太甲文王有<lb/>
管蔡是五王者皆元徳也而有姦子夫豈不欲其善不<lb/>
能故也若民煩可教訓蠻夷戎翟其不賔也久矣中國<lb/>
所不能用也王卒使傅之問於申叔時叔時曰教之春<lb/>
秋而為之聳善而抑惡焉以戒勸其心教之世而為之<lb/>
昭明徳而廢幽昏焉以休懼其動教之詩而為之道廣<lb/>
<pb n="KR3k0046_WYG_015-4a"/>
顯徳以耀明其志教之禮使知上下之則教之樂以疏<lb/>
其穢而鎮其浮教之令使訪物官教之語使明其徳而<lb/>
知先王之務用明徳於民也教之故志使知廢興者而<lb/>
戒懼焉教之訓典使知族類行比義焉若是而不從動<lb/>
而不悛則文詠物以行之求賢良以翼之悛而不攝則<lb/>
身勤之多訓典刑以納之務慎惇篤以固之攝而不徹<lb/>
則明施舎以道之忠明久長以道之信明度量以道之<lb/>
義明等級以道之禮明恭儉以道之孝明敬戒以道之<lb/>
<pb n="KR3k0046_WYG_015-4b"/>
事明慈愛以道之仁明昭利以道之文明除害以道之<lb/>
武明精意以道之罰明正徳以道之賞明齋肅以耀之<lb/>
臨若是而不濟不可為也且夫誦詩以輔相之威儀以<lb/>
先後之體貌以左右之明行以宣翼之制節義以動行<lb/>
之恭敬以臨監之勤勉以勸之孝順以納之忠信以發<lb/>
之徳音以揚之教備而不從者非人也其可興乎夫子<lb/>
踐位則退自退則敬不則赦<lb/>
楚恭王多寵子而世子之位不定屈建曰楚必多亂夫<lb/>
<pb n="KR3k0046_WYG_015-5a"/>
一兎走於街萬人追之一人得之萬人不復走分未定<lb/>
則一兎走使萬人擾分已定則雖貪夫知止今楚多寵<lb/>
子而嫡位無主亂自是生矣夫世太子者國之基也而<lb/>
百姓之望也國既無基又使百姓失望絶其本矣本絶<lb/>
則撓亂猶兎走也恭王聞之立康王為太子其後猶有<lb/>
令尹圍公子棄疾之亂也<lb/>
知宣子将以瑶為後知果曰不如宵也宣子曰宵也狠<lb/>
對曰宵之狠在面瑶之狠在心心狠敗國面狠不害瑶<lb/>
<pb n="KR3k0046_WYG_015-5b"/>
之賢於人者五其不逮者一美鬢長大則賢射御足力<lb/>
則賢伎藝畢給則賢巧文辯惠則賢强毅果敢則賢如<lb/>
是而甚不仁以其五賢陵人而以不仁行之其誰能待<lb/>
之若果立瑶也知宗必滅弗聽知果别族於太史為輔<lb/>
氏及知氏之亡唯輔果在<lb/>
田子方侍魏文侯坐太子擊趨而入見賔客羣臣皆起<lb/>
田子方獨不起文侯有不悦之色太子亦然田子方稱<lb/>
曰為子起歟無如禮何不為子起歟無如罪何請為子<lb/>
<pb n="KR3k0046_WYG_015-6a"/>
誦楚恭王之為太子也将出之雲夢遇大夫工尹工尹<lb/>
遂趨避家人之門中太子下車從之家人之門中曰子<lb/>
大夫何為其若是吾聞之敬其父者不兼其子兼其子<lb/>
者不祥莫大焉子大夫何為其若是工尹曰向吾望見<lb/>
子之面今而後記子之心審如此汝将何之文侯曰善<lb/>
太子擊前誦恭王之言誦三遍而請習之<lb/>
晉獻公太子之至靈臺蛇繞左輪御曰太子下拜吾聞<lb/>
國君之子蛇繞左輪者速得國太子遂不行返乎舎御<lb/>
<pb n="KR3k0046_WYG_015-6b"/>
人見太子太子曰吾聞為人子者盡和順君不行私欲<lb/>
恭嚴承命不逆君安今吾得國是君失安也見國之利<lb/>
而忘君安非子道也聞得國而拜其聲非君欲也廢子<lb/>
道不孝逆君欲不忠而使我行之殆欲吾國之危明也<lb/>
㧞劍将死御止之曰夫禨祥妖孽天之道也恭嚴承命<lb/>
人之行也拜祥戒孽禮也嚴恭承命不以身恨君孝也<lb/>
今太子見福不拜失禮殺身恨君失孝從僻心棄正行<lb/>
非臣之所聞也太子曰不然我得國君之孽也拜君之<lb/>
<pb n="KR3k0046_WYG_015-7a"/>
孽不可謂禮見禨祥而忘君之安國之賊也懐賊心以<lb/>
事君不可謂孝挾偽意以御天下懐賊心以事君邪之<lb/>
大者也而使我行之是欲國之危明也遂伏劍而死君<lb/>
子曰晉太子徒御使之拜蛇祥猶惡之至於自殺者為<lb/>
見疑於欲國也已之不欲國以安君亦以明矣為一愚<lb/>
御過言之故至於身死廢子道絶祭祀不可謂孝可謂<lb/>
逺嫌一節之士也<lb/>
漢髙帝欲廢太子立戚夫人子趙王如意大臣多諫争<lb/>
<pb n="KR3k0046_WYG_015-7b"/>
未能得堅決者也吕后恐不知所為人或謂吕后曰留<lb/>
侯善畫計䇿上信用之吕后乃使建成侯吕澤刼留侯<lb/>
曰君常為上謀臣今上欲易太子君安得髙枕而卧乎<lb/>
留侯曰始上數在困急之中幸用臣策今天下安定以<lb/>
愛欲易太子骨肉之間雖臣等百餘人何益吕澤彊要<lb/>
曰為我畫計留侯曰此難以口舌争也顧上有不能致<lb/>
者天下有四人四人者年老矣皆以為上慢侮人故迯<lb/>
匿山中義不為漢臣然上髙此四人今公誠能無愛金<lb/>
<pb n="KR3k0046_WYG_015-8a"/>
玉璧帛令太子為書卑辭安車因使辯士固請宜來來<lb/>
以為客時時從入朝令上見之則必異而問之問之上<lb/>
知此四人賢則一助也於是吕后令吕澤使人奉太子<lb/>
書卑辭厚禮迎此四人四人至客建成侯所漢十一年<lb/>
黥布反上病欲使太子将往擊之四人相謂曰凡來者<lb/>
将以存太子太子将兵事危矣乃説建成侯曰太子将<lb/>
兵有功則位不益太子無功還則從此受禍矣且太子<lb/>
所與俱諸将皆嘗與上定天下梟将也今使太子将之<lb/>
<pb n="KR3k0046_WYG_015-8b"/>
此無異使羊将狼也皆不肯為盡力其無功必矣臣聞<lb/>
母愛者子抱今戚夫人日夜侍御趙王如意常抱居前<lb/>
上曰終不使不肖子居愛子之上明乎其代太子位必<lb/>
矣君何不急請吕后承間為上泣言黥布天下猛将也<lb/>
善用兵今諸将皆陛下故等夷乃令太子将此屬無異<lb/>
使羊将狼莫肯為用且使布聞之則鼓行而西耳上雖<lb/>
病彊載輜車卧而䕶之諸将不敢不盡力上雖苦為妻<lb/>
子自彊於是吕澤立夜見吕后吕后乘間為上泣涕而<lb/>
<pb n="KR3k0046_WYG_015-9a"/>
言如四人意上曰吾唯豎子固不足遣而公自行耳於<lb/>
是上自将兵而東羣臣居守皆送至㶚上留侯病自彊<lb/>
起至曲郵見上曰臣宜從病甚楚人剽疾願上無與楚<lb/>
人争鋒因説上曰令太子為将軍監闗中兵上曰子房<lb/>
雖病彊卧而傅太子是時叔孫通為太傅留侯行少傅<lb/>
事漢十二年上從擊破布軍歸疾益甚愈欲易太子留<lb/>
侯諫不聽因疾不視事叔孫太傅稱説引古今以死争<lb/>
太子上佯許之猶欲易之及燕置酒太子侍四人從太<lb/>
<pb n="KR3k0046_WYG_015-9b"/>
子年皆八十有餘鬚眉皓白衣冠甚偉上怪之問曰彼<lb/>
何為者四人前對各言姓名曰東園公角里先生綺里<lb/>
季夏黄公上乃大驚曰吾求公數嵗公避迯我今公何<lb/>
自從吾兒游乎四人皆曰陛下輕士善罵臣等義不受<lb/>
辱故恐而亡匿竊聞太子為人仁孝恭敬愛士天下莫<lb/>
不延頸欲為太子死者故臣等來耳上曰煩公幸卒調<lb/>
䕶太子四人為夀已畢趨去上目送之召戚夫人指示<lb/>
四人者曰我欲易之彼四人輔之羽翼已成難動矣吕<lb/>
<pb n="KR3k0046_WYG_015-10a"/>
后真而主矣戚夫人泣上曰為我楚舞吾為若楚歌歌<lb/>
曰鴻鵠髙飛一舉千里羽翮已就横絶四海横絶四海<lb/>
當可奈何雖有繒繳尚安所施歌數闋戚夫人嘘唏流<lb/>
涕上起去罷酒竟不易太子者留侯本招此四人之力<lb/>
也<lb/>
髙帝從破黥布歸疾益甚愈欲易太子張良諫不聽因<lb/>
疾不視事叔孫通諫曰昔者晉獻公以驪姬之故廢太<lb/>
子立奚齊晉國亂者數十年為天下笑秦以不蚤定扶<lb/>
<pb n="KR3k0046_WYG_015-10b"/>
蘇令趙髙得以詐立胡亥自使滅祀此陛下所親見今<lb/>
太子仁孝天下皆聞之吕后與陛下攻苦食淡其可背<lb/>
哉陛下必欲廢嫡而立少臣願先伏誅以頸血汚地髙<lb/>
帝曰公罷矣吾直戯耳叔孫通曰太子天下本本一揺<lb/>
天下震動奈何以天下為戯乎時大臣固争者多髙帝<lb/>
知羣臣心皆不附趙王乃止不立<lb/>
蘇軾漢髙帝論　有進説於君者因其君之資而為之<lb/>
説則用力寡矣人惟好善而求名是故仁義可以誘而<lb/>
<pb n="KR3k0046_WYG_015-11a"/>
進不義可以刼而退若漢髙帝起於草莽之中徒手奮<lb/>
呼而得天下彼知天下之利害與兵之勝負而已安知<lb/>
所謂仁義者哉觀其天資固亦有合於仁義者而不善<lb/>
仁義之説此如小人終日為不義而至以不義説之則<lb/>
亦怫然而怒故當時之善説者未嘗敢言仁義與三代<lb/>
禮樂之教亦惟曰如此而為利如此而為害如此而可<lb/>
如此而不可然後髙帝擇其利與可者而從之盖亦未<lb/>
嘗遲疑天下既平以愛故欲易太子大臣叔孫通周昌<lb/>
<pb n="KR3k0046_WYG_015-11b"/>
之徒力争之不能得用留侯計僅得之盖讀其書至此<lb/>
未嘗不太息以為髙帝最易曉者茍有以當其心彼無<lb/>
所不從盍亦告之曰吕后太子從帝起於布衣以至於<lb/>
定天下天下望以為君雖不肖而大臣心欲之如百嵗<lb/>
後誰肯北面事戚姬子乎所謂愛之者祇以禍之嗟夫<lb/>
無有以奚齊卓子之所以死為髙帝言者歟叔孫通之<lb/>
徒不足以知天下之大計獨有廢嫡立庶之説而欲持<lb/>
此以郤之此固髙帝之所輕為也人固有所不平使如<lb/>
<pb n="KR3k0046_WYG_015-12a"/>
意為天子惠帝為臣絳灌之徒圜視而起如意安得而<lb/>
有之孰與其全安而不失為王之利也如意之為王而<lb/>
不免於死則亦髙帝之過矣不少抑逺之以泄吕后不<lb/>
平之氣而又厚封焉其為計不已疎乎或曰吕后强悍<lb/>
髙帝恐其為變故欲立趙王此又不然自髙帝之時而<lb/>
言之計吕后之年當死於惠帝之手吕后雖悍亦不忍<lb/>
奪之其子以與姪惠帝既死而吕后始有邪謀此出於<lb/>
無聊耳而髙帝安得逆知之且夫事君者不能使其心<lb/>
<pb n="KR3k0046_WYG_015-12b"/>
知其所以然以樂從吾説而欲以勢奪之亦已危矣如<lb/>
留侯之計髙帝顧戚姬悲歌而不忍特以其勢不得不<lb/>
從是以猶欲區區為趙王計使周昌相之此其心猶未<lb/>
悟以為一强項之周昌足以抗吕氏而捍趙王不知周<lb/>
昌激其怒而速之死耳古之善原人情而深識天下之<lb/>
勢者無如髙帝然至此而惑亦無有以告之者悲夫<lb/>
髙帝勑太子　吾遭亂世當秦禁學自喜謂讀書無益<lb/>
洎踐祚以來時方省書乃使人知作者之意追思昔所<lb/>
<pb n="KR3k0046_WYG_015-13a"/>
行多不是<lb/>
又云堯舜不以天下與子而與他人此非為不惜天下<lb/>
但子不中立耳人有好牛馬尚惜况天下耶吾以爾是<lb/>
元子早有立意羣臣咸稱汝友四皓吾所不能致而為<lb/>
汝來為可任大事也今定汝為嗣<lb/>
又云吾生不學書但讀書問字而遂知耳以此故不大<lb/>
工然亦足自辭解今視汝書猶不如吾汝可勤學習每<lb/>
上疏宜自書勿使人也<lb/>
<pb n="KR3k0046_WYG_015-13b"/>
孝文皇帝元年正月有司言曰蚤建太子所以尊宗廟<lb/>
請立太子上曰朕既不徳上帝神明未歆享天下人民<lb/>
未有嗛志今縱不能博求天下賢聖有徳之人而禪天<lb/>
下焉而曰預建太子是重吾不徳也謂天下何其安之<lb/>
有司曰預建太子所以重宗廟社稷不忘天下也上曰<lb/>
楚王季父也春秋髙閲天下之義理多矣明於國家之<lb/>
大體吳王於朕兄也惠仁以好徳淮南王弟也秉徳以<lb/>
陪朕豈為不預哉諸侯王宗室昆弟有功臣多賢及有<lb/>
<pb n="KR3k0046_WYG_015-14a"/>
徳義者若舉有徳以陪朕之不能終是社稷之靈天下<lb/>
之福也今不選舉焉而曰必子人其以朕為忘賢有徳<lb/>
者而專於子非所以憂天下也朕甚不取也有司皆固<lb/>
請曰古者殷周有國治安皆千餘嵗古之有天下者莫<lb/>
不長焉用此道也立嗣必子所從來逺矣髙帝親率士<lb/>
大夫始平天下建諸侯為帝者太祖諸侯王及列侯始<lb/>
受國者皆亦為其國祖子孫繼嗣世世勿絶天下之大<lb/>
義也故髙帝設之以撫海内今釋宜建而更選於諸侯<lb/>
<pb n="KR3k0046_WYG_015-14b"/>
及宗室非髙帝之志也更議不宜子某最長純厚慈仁<lb/>
請建以為太子上乃許之因賜天下民當代父後者爵<lb/>
各一級<lb/>
賈誼胎教雜事　易曰正其本而萬物理失之毫釐差<lb/>
以千里故君子慎始也春秋之元詩之闗雎禮之冠婚<lb/>
易之乾坤皆慎始敬終云爾素成謹為子孫婚妻嫁女<lb/>
必擇孝弟世世有行義者如是則其子孫慈孝不敢淫<lb/>
暴黨無不善三族輔之故曰鳯凰生而有仁義之意虎<lb/>
<pb n="KR3k0046_WYG_015-15a"/>
狼生而有貪戾之心兩者不等各以其母嗚呼戒之哉<lb/>
無養乳虎将傷天下故素成胎教之道書之玉版蔵之<lb/>
金櫃置之宗廟以為後世戒<lb/>
青史氏之記曰古者胎教之道王后有身之七月而就<lb/>
蔞室太師持銅而御户左太宰持斗而御户右太卜持<lb/>
蓍龜而御堂下諸官皆以其職御於門内此三月者王<lb/>
后所求聲音非禮樂則太師撫樂而稱不習所求滋味<lb/>
非正味則太宰荷斗而不敢煎調而曰不敢以侍王太<lb/>
<pb n="KR3k0046_WYG_015-15b"/>
子太子生而泣太師吹銅曰聲中某律太宰曰滋味上<lb/>
某太卜曰命云某然后為王太子懸弧之禮義東方之<lb/>
弧以梧梧者東方之草春木也其牲以雞雞者東方之<lb/>
牲也南方之弧以栁栁者南方之草夏木也其牲以狗<lb/>
狗者南方之牲也中央之弧以桑桑者中央之木也其<lb/>
牲以牛牛者中央之牲也西方之弧以棘棘者西方之<lb/>
草也秋木也其牲以羊羊者西方之牲也北方之弧以<lb/>
棗棗者北方之草冬木也其牲以彘彘者北方之牲也<lb/>
<pb n="KR3k0046_WYG_015-16a"/>
五弧五分矢東方射東方南方射南方中央射中央西<lb/>
方射西方北方射北方皆三射其四弧具其餘各二分<lb/>
矢懸諸國四通門之左中央之弧亦具餘二分矢懸諸<lb/>
社稷門之左然後卜王太子名上毋取於天下毋取於<lb/>
地中毋取於名山通谷毋悖於鄉俗是故君子名難知<lb/>
而易諱也此所以養息之道也正之禮者王太子無羞<lb/>
臣領臣之子也故謂領臣之子也身朝王者妻朝后之<lb/>
子是謂臣之子也此正禮胎教也周后妃妊成王於身<lb/>
<pb n="KR3k0046_WYG_015-16b"/>
立而不跛坐而不差笑而不諠獨處而不倨雖怒而不<lb/>
詈胎教之謂也成王生仁者養之孝者襁之四賢傍之<lb/>
成王有知而選太公為師周公為傅前有與計而後有<lb/>
與慮也是以封於泰山而禪於梁父朝諸侯一天下由<lb/>
此觀之立左右不可不練也<lb/>
立後義　古之聖帝将立世子則帝自朝服升自阼階<lb/>
上西鄉於妃妃抱世子自房出東鄉太史奉書而上堂<lb/>
當兩階之間北面立曰世子名曰某者三帝執禮稱辭<lb/>
<pb n="KR3k0046_WYG_015-17a"/>
命世子曰授太祖太宗與社稷於子者三其命妃曰不<lb/>
敢者再於三命曰謹受命拜而退太史以告太祝太祝<lb/>
以告太祖太宗與社稷太史出以告太宰太宰以告州<lb/>
伯州伯命蔵之州府凡諸貴已下至於百姓男女無敢<lb/>
與世子同者以此防民百姓猶有争為君者夫勢明則<lb/>
民定而出於一道故人皆争為宰相而不姦為世子非<lb/>
宰相尊而世子卑也不可以智求不可以力争也今以<lb/>
為知子莫如父故疾死置後者恣父之所以比使親戚<lb/>
<pb n="KR3k0046_WYG_015-17b"/>
不相親兄弟不相愛亂天下之紀使天下之俗失聞尊<lb/>
敬而不讓其道莫經於此疾死置後以嫡長子如此則<lb/>
親戚相愛而兄弟不争此天下之至義也民之不争亦<lb/>
惟學王官國君室也殷湯放桀武王伐紂此天下之所<lb/>
同聞也為人臣而放其君為人下而弑其上天下之至<lb/>
逆也而所以有天下者以為天下開利除害以義繼之<lb/>
也故聲名稱於天下而傳於後世隠其惡而揚其徳美<lb/>
立其功烈而傳之於久逺故天下皆稱聖帝至治其道<lb/>
<pb n="KR3k0046_WYG_015-18a"/>
之下當天下之散亂以强凌弱衆暴寡智治愚士卒罷<lb/>
斃死於甲兵老弱騷動不得治産業以天下之無天子<lb/>
也髙皇帝起於布衣而兼有天下臣萬方諸侯為天下<lb/>
辟興利除害寝天下之兵天下之至徳也而天下莫能<lb/>
明髙皇帝之徳美定功烈而施於後世也故天下猶行<lb/>
弊世徳與其功烈風俗也夫帝王者莫不相時而立儀<lb/>
度務而制事以馴其時也欲變古易常者不死不亡此<lb/>
聖人之所制也惡民更之故拘為古使結之也所以聞<lb/>
<pb n="KR3k0046_WYG_015-18b"/>
於後世也<lb/>
傅職篇　天子不諭於先聖王之徳不知軍國畜民之<lb/>
道不見禮義之正不察應事之理不博古之典傳不閒<lb/>
於威儀之數詩書禮樂無經天子學業之不法凡此其<lb/>
屬太師之任也古者齊太公職之天子不姻於親戚不<lb/>
惠於庶民無禮於大臣不中於刑獄無經於百官不哀<lb/>
於喪不敬於祭不誡於戎事不信於諸侯不誠於賞罰<lb/>
不厚於徳不彊於行賜予侈於左右近臣吝愛於疏逺<lb/>
<pb n="KR3k0046_WYG_015-19a"/>
卑賤不能懲忿窒欲大行大禮大義大道不從太師之<lb/>
教凡此其屬太傅之任也古者魯周公職之天子處位<lb/>
不端受業不敬教誨諷誦詩書禮樂之不經不法不古<lb/>
言語不序音聲不中律将學趨讓進退節度不以禮升<lb/>
降揖讓無容視瞻俯仰周旋無節妄咳唾數顧趨行不<lb/>
徳色不比順隠琴肆瑟凡此其屬太保之任也古者燕<lb/>
召公職之天子燕辟廢其學左右之習詭其師答逺方<lb/>
諸侯遇貴大人不知文雅之辭答左右近臣不知己諾<lb/>
<pb n="KR3k0046_WYG_015-19b"/>
之適僩聞小誦之不博不習凡此其屬少師之任也古<lb/>
者史佚職之天子居處出入不以禮衣服冠帶不以制<lb/>
御器在側不以度雜綵從美不以章忿怒説喜不以義<lb/>
賦與噍讓不以節小行小禮小義小道凡此其屬少傅<lb/>
之任也天子居處燕私安所易樂而湛夜漏屏人而數<lb/>
飲酒而醉食肉而飽飽而强饑而惏暑而暍寒而𠻳寝<lb/>
而莫宥坐而莫侍行而莫先莫後尚自為開户自取玩<lb/>
好自執器皿函顧還面而御器之不舉不臧拆毁喪傷<lb/>
<pb n="KR3k0046_WYG_015-20a"/>
凡此其屬少保之任也干戚戈羽之舞管籥琴瑟之㑹<lb/>
號呼歌謡聲音不中律燕樂雅誦頌樂序凡此其屬詔<lb/>
工之任也不知日月之不時節不知先王之諱與國之<lb/>
大忌不知風雨雷電之眚凡此其屬太史之任也<lb/>
保傅篇　殷為天子三十餘世而周受之周為天子三<lb/>
十餘世而秦受之秦為天子二世而亡人性非甚相逺<lb/>
也何殷周之君有道之長而秦無道之暴也其故可知<lb/>
也古之王者太子初生固舉以禮使士負之有司齊肅<lb/>
<pb n="KR3k0046_WYG_015-20b"/>
端冕見之南郊見於天也過闕則下過廟則趨孝子之<lb/>
道也故自為赤子時教固已行矣昔者周成王幼在襁<lb/>
褓之中召公為太保周公為太傅太公為太師保保其<lb/>
身體傅傅之徳義師道之教訓此三公之職也於是為<lb/>
置三少皆上大夫也曰少保少傅少師是與太子燕居<lb/>
者也故孩提有識三公三少固明孝仁禮義以道習之<lb/>
逐去邪人不使見惡行於是皆選天下之端士孝弟博<lb/>
聞有道術者以衛翼之使與太子居處出入故太子初<lb/>
<pb n="KR3k0046_WYG_015-21a"/>
生而見正事聞正言行正道左右前後皆正人也習與<lb/>
正人居之不能毋正也猶生長於齊之不能不齊言也<lb/>
習與不正人居之不能毋不正猶生長於楚之不能不<lb/>
楚言也故擇其所嗜必先受業乃得嘗之擇其所樂必<lb/>
先有習乃得為之孔子曰少成若天性習慣如自然是<lb/>
殷周之所以長有道也及太子少長知好色則入於學<lb/>
學者所學之宮也學禮曰帝入東學上親而貴仁則親<lb/>
疏有序而恩相及矣帝入南學上齒而貴信則長㓜有<lb/>
<pb n="KR3k0046_WYG_015-21b"/>
差而民不誣矣帝入西學上賢而貴徳則賢智在位而<lb/>
功不遺矣帝入北學上貴而尊爵則貴賤有等而下不<lb/>
踰矣帝入太學承師問道退習而考於太傅太傅罰其<lb/>
不則而匡其不及則徳智長而理道得矣此五學者既<lb/>
成於上則百姓黎民化輯於下矣學成治就是殷周所<lb/>
以長有道也及太子既冠成人免於保傅之嚴則有司<lb/>
過之史有徹膳之宰天子有過史必書之史之義不得<lb/>
書過則死而宰收其膳宰之義不得收膳即死於是有<lb/>
<pb n="KR3k0046_WYG_015-22a"/>
進善之旌有誹謗之木有敢諫之鼔瞽史誦詩工誦箴<lb/>
諫大夫進謀士傳民語習與智長故切而不愧化與心<lb/>
成故中道若性是殷周之所以長有道也三代之禮天<lb/>
子春朝朝日秋暮夕月所以明有敬也春秋入學坐國<lb/>
老執醤而親饋之所以明有孝也行以鸞和步中采薺<lb/>
趨中肆夏所以明有度也其於禽獸見其生不忍見其<lb/>
死聞其聲不忍食其肉故逺庖厨所以長恩且明有仁<lb/>
也食以禮徹以樂失度則史書之工誦之三公進而讀<lb/>
<pb n="KR3k0046_WYG_015-22b"/>
之宰夫減其膳是天子不得為非也明堂之位曰篤仁<lb/>
而好學多聞而道慎天子疑則問應而不窮者謂之道<lb/>
道者導天子以道者也常立於前是周公也誠立而敢<lb/>
斷輔善而相義者謂之充充者充天子之志者也常立<lb/>
於左是太公也潔廉而切直匡過而諫邪者謂之弼弼<lb/>
者拂天子之過者也常立於右是召公也博聞而强記<lb/>
㨗給而善對者謂之承承者承天子之遺忘者也常立<lb/>
於後是史佚也故成王中立而聽朝則四聖維之是以<lb/>
<pb n="KR3k0046_WYG_015-23a"/>
慮無失記而舉無過事殷周之所以長久者以其輔翼<lb/>
天子有此具也及秦而不然其俗固非貴辭讓也所尚<lb/>
者吿訐也固非貴禮義也所尚者刑罰也故趙髙傅胡<lb/>
亥而教之獄所習者非斬劓人則夷人之三族也故今<lb/>
日即位而明日射人忠諫者謂之誹謗深為之計者謂<lb/>
之妖言其視殺人若刈草菅然豈胡亥之性惡哉彼其<lb/>
所以習道之者非其理故也鄙諺曰不習為吏視己成<lb/>
事又曰前車覆而後車戒夫殷周之所以長久者其已<lb/>
<pb n="KR3k0046_WYG_015-23b"/>
事可知也然而不能從是不法聖智也秦世之所以亟<lb/>
絶者其轍迹可見也然而不避是後車又将覆也夫存<lb/>
亡之變治亂之機其要在是矣天下之命縣於太子太<lb/>
子之善在於蚤諭教與選左右夫心未濫而先諭教則<lb/>
化易成也夫開於道術知義理之指則教之切也若其<lb/>
服習積貫則左右而已矣夫胡越之人生而同聲嗜慾<lb/>
不異及其長而成俗也累數譯而不能相通行者有雖<lb/>
死而不相為者則教習然也臣故曰選左右蚤諭教最<lb/>
<pb n="KR3k0046_WYG_015-24a"/>
急夫教得而左右正則太子正矣太子正而天下定矣<lb/>
書曰一人有慶兆民頼之此時務也<lb/>
鼂錯為太子舎人門大夫遷博士上書言人主所以尊<lb/>
顯功名揚於萬世之後者以知術數也故人主知所以<lb/>
臨制臣下而治其衆則羣臣畏服矣知所以聽言受事<lb/>
則不欺蔽矣知所以利安萬民則海内必從矣知所以<lb/>
忠孝事上則臣子之行備矣此四者臣竊為皇太子急<lb/>
之人臣之議或曰皇太子亡以知事為也臣之愚誠以<lb/>
<pb n="KR3k0046_WYG_015-24b"/>
為不然竊觀上世之君不能奉其宗廟而劫殺於其臣<lb/>
者皆不知術數者也皇太子所讀書多矣而未深知術<lb/>
數者不問書説也夫多誦而不知其説所謂勞苦而不<lb/>
為功臣竊觀皇太子材智髙竒馭射伎藝過人絶逺然<lb/>
於術數未有所守者以陛下為心也竊願陛下幸擇聖<lb/>
人之術可用今世者以賜皇太子因時使太子陳明於<lb/>
前唯陛下裁察上善之於是拜錯為太子家令以其辯<lb/>
得幸太子號曰智囊<lb/>
<pb n="KR3k0046_WYG_015-25a"/>
壺闗三老救太子書　臣聞父者猶天母者猶地子猶<lb/>
萬物也故天平地安隂陽和調物廼茂成父慈母愛室<lb/>
家之中子廼孝順隂陽不和則萬物夭傷父子不和則<lb/>
室家喪亡故父不父則子不子君不君則臣不臣雖有<lb/>
粟吾豈得而食諸昔者虞舜孝之至也而不中於瞽瞍<lb/>
孝已被謗伯竒放流骨肉至親父子相疑何者積毁之<lb/>
所生也由是觀之子無不孝而父有不察今皇太子為<lb/>
漢嫡嗣承萬世之業體祖宗之重親則皇帝之宗子也<lb/>
<pb n="KR3k0046_WYG_015-25b"/>
江充布衣之人閭閻之𨽻臣耳陛下顯而用之銜至尊<lb/>
之命以迫蹙皇太子造飾姦詐羣邪錯謬是以親戚之<lb/>
路隔塞而不通太子進則不得上見退則困於亂臣獨<lb/>
寃結而亡告不忍忿忿之心起而殺充恐懼逋迯子盗<lb/>
父兵以救難自免耳臣竊以為無邪心詩曰營營青蠅<lb/>
止于藩愷悌君子無信䜛言䜛言罔極交亂四國徃者<lb/>
江充䜛殺趙太子天下莫不聞其罪固宜陛下不省察<lb/>
深過太子發盛怒舉大兵而求之三公自将智者不敢<lb/>
<pb n="KR3k0046_WYG_015-26a"/>
言辯士不敢説臣竊痛之臣聞子胥盡忠而忘其號比<lb/>
干盡仁而遺其身忠臣竭誠不顧斧鉞之誅以陳其愚<lb/>
志在匡君安社稷也詩云取彼讚人投畀豺虎唯陛下<lb/>
寛心慰意少察所親母患太子之非亟罷甲兵無令太<lb/>
子久亡臣不勝惓惓出一旦之命待罪建章闕下<lb/>
明帝下詔曰禮王后無嗣擇建支子以繼大宗則當纂<lb/>
正統而奉公義何得復顧私親哉漢宣繼昭帝後加悼<lb/>
考以皇號哀帝以外藩援立而董宏等稱引亡秦惑誤<lb/>
<pb n="KR3k0046_WYG_015-26b"/>
時朝既尊恭皇立廟京都又寵藩妾使比長信叙昭穆<lb/>
於前殿並四位於東宫僭差無度人神弗祐而非罪師<lb/>
丹忠正之諫用致丁傅焚如之禍自是之後相踵行之<lb/>
昔魯文逆祀罪由夏父宋國非度譏在華元其令公卿<lb/>
有司深以前世行事為戒後嗣萬一有由諸侯入奉大<lb/>
統則當明為人後之義敢為佞邪導䛕時君妄建非正<lb/>
之號以干正統謂考為皇稱妣為后則股肱大臣誅之<lb/>
無赦其書之金䇿蔵之宗廟著於令典<lb/>
<pb n="KR3k0046_WYG_015-27a"/>
顯宗始立為皇太子選求明經乃擢桓榮弟子豫章何<lb/>
湯為虎賁中郎将以尚書授太子世祖從容問湯本師<lb/>
為誰湯對曰事沛國桓榮帝即召榮令説尚書甚善之<lb/>
拜為議郎賜錢十萬入使授太子每朝㑹輙令榮於公<lb/>
卿前敷奏經書帝稱善曰得生㡬晚㑹歐陽博士闕帝<lb/>
欲用榮榮叩頭讓曰臣經術淺薄不如同門生郎中彭<lb/>
閎揚州從事臯𢎞帝曰俞徃女諧因拜榮為博士引閎<lb/>
𢎞為議郎車駕幸太學㑹諸博士論難於前榮被服儒<lb/>
<pb n="KR3k0046_WYG_015-27b"/>
衣温恭有藴藉辯明經義每以禮讓相厭不以詞長勝<lb/>
人儒者莫之及特加賞賜又詔諸生雅吹擊磬盡日乃<lb/>
罷後榮入㑹庭中詔賜竒果受者皆懐之榮獨舉手捧<lb/>
之以拜帝笑指之曰此真儒生也以是愈見敬厚常令<lb/>
止宿太子宫積五年榮見門下生九江胡憲侍講乃聽<lb/>
得出旦一入而已榮嘗寝病太子朝夕遣中傅問病賜<lb/>
以珍羞帷帳奴婢謂曰如有不諱無憂家室也後病愈<lb/>
復入侍講二十八年大㑹百官詔問誰可傅太子者羣<lb/>
<pb n="KR3k0046_WYG_015-28a"/>
臣承望上意皆言太子舅執金吾原鹿侯隂識可博士<lb/>
張佚正色曰今陛下立太子為隂氏乎為天下乎即為<lb/>
隂氏則隂侯可為天下則固宜用天下之賢才帝稱善<lb/>
曰欲置傅者以輔太子也今博士不難正朕况太子乎<lb/>
即拜佚為太子太傅而以榮為少傅賜以輜車乘馬榮<lb/>
大㑹諸生陳其車馬印綬曰今日所蒙稽古之力也可<lb/>
不勉哉榮以太子經學成畢上疏謝曰臣幸得侍帷幄<lb/>
執經連年而智學淺短無以補益萬分今皇太子以聰<lb/>
<pb n="KR3k0046_WYG_015-28b"/>
睿之資通明經義觀覽古今儲君副主莫能専精博學<lb/>
若此者也斯誠國家福祐天下幸甚臣師道已盡皆在<lb/>
太子謹使掾臣氾再拜歸道太子報書曰荘以童蒙學<lb/>
道九載而典訓不明無所曉識夫五經廣大聖言幽逺<lb/>
非天下之至精豈能與於此况以不才敢承誨命昔之<lb/>
先師謝弟子者有矣上則通達經㫖分明章句下則去<lb/>
家慕鄉求謝師門今䝉下列不敢有辭願君慎疾加飡<lb/>
重愛玉體<lb/>
<pb n="KR3k0046_WYG_015-29a"/>
班彪論東宫師保書　孔子稱性相近習相逺也賈誼<lb/>
以為習與善人居不能無為善猶生長於齊不能無齊<lb/>
言也習與惡人居不能無惡猶生長於楚不能無楚言<lb/>
也是以聖人審所與居而戒慎所習昔成王之為孺子<lb/>
出則周公召公太史佚入則太顛閎夭南宫适散宜生<lb/>
左右前後禮無違者故成王一日即位天下曠然太平<lb/>
是以春秋愛子教以義方不納於邪驕奢淫佚所自邪<lb/>
也詩云貽厥孫謀以燕翼子言武王之謀遺子孫也漢<lb/>
<pb n="KR3k0046_WYG_015-29b"/>
興太宗使鼂錯導太子以法術賈誼教梁王以詩書及<lb/>
至中宗亦令劉向王褒蕭望之周堪之徒以文章儒學<lb/>
保訓東宮以下莫不崇簡其人就成徳器今皇太子諸<lb/>
王雖結髪學問修習禮樂而傅相未值賢才官屬多闕<lb/>
舊典宜博選名儒有威重明通政事者以為太子太傅<lb/>
東宫及諸王國備置官屬又舊制太子食湯沐十縣設<lb/>
周衛交㦸五日一朝因坐東廂省視膳食其非朝日使<lb/>
僕中允旦旦請問而已明不媟黷廣其敬也<lb/>
<pb n="KR3k0046_WYG_015-30a"/>
安帝延光三年江京樊豐等讚殺太子乳母王男邴吉<lb/>
等太子思吉京豐懼乃與閻后搆䜛太子帝怒召公卿<lb/>
以下議廢太子太僕來歴與太常桓焉廷尉犍為張皓<lb/>
議曰經説年未滿十五過惡不在其身且男吉之謀皇<lb/>
太子容有不知宜選忠良保傅輔以禮義廢置事重此<lb/>
誠聖恩所宜宿留帝不從張皓退復上書曰昔賊臣江<lb/>
充造搆䜛逆傾覆戾園孝武久乃覺寤雖追前失悔之<lb/>
何及今皇太子方十嵗未習保傅之教可遽責乎書奏<lb/>
<pb n="KR3k0046_WYG_015-30b"/>
不省九月丁酉廢皇太子保為濟隂王來歴等十餘人<lb/>
俱詣鴻都門證太子無過帝乃使中常侍奉詔脅羣臣<lb/>
曰父子一體天性自然以義割恩為天下也歴諷等不<lb/>
識大典而與羣小共為讙譁外見忠直而内希後福飾<lb/>
邪違義豈事君之禮朝廷廣開言事之路故且一切假<lb/>
貸若懐迷不反當顯明刑書諫者莫不失色歴獨守闕<lb/>
連日不肯去帝大怒乃免歴兄弟官削國租黜歴母武<lb/>
安公主不得㑹見歴遂杜門不與親戚通時人為之震<lb/>
<pb n="KR3k0046_WYG_015-31a"/>
慄及帝崩閻太后起歴為将作大匠順帝即位咸稱社<lb/>
稷臣<lb/>
順帝立太子炳擢侍御史种暠監太子於承光宫中常<lb/>
侍髙梵從中單駕出迎太子時太傅杜喬等疑不欲從<lb/>
惶惑不知所為暠乃手劍當車曰太子國之儲副人命<lb/>
所闗今常侍來無詔信何以知非姦邪今日有死而已<lb/>
梵辭屈不敢對馳命奏之詔報太子乃得去喬退而嘆<lb/>
息愧暠臨事不惑帝亦嘉其持重稱善者良久<lb/>
<pb n="KR3k0046_WYG_015-31b"/>
袁紹有三子譚字顯思熙字顯雍尚字顯甫譚長而惠<lb/>
尚少而美紹後妻劉有寵而偏愛尚數稱於紹紹亦竒<lb/>
其姿容欲使傳嗣乃以紹繼兄後出為青州刺史沮授<lb/>
諫曰世稱萬人逐兎一人獲之貪者悉止分定故也且<lb/>
年均以賢徳均則卜古之制也願上惟先代成則之誡<lb/>
下思逐兎分定之議若其不改禍始此矣紹曰吾欲令<lb/>
諸子各據一州以視其能於是以中子熙為幽州刺史<lb/>
外甥髙幹為并州刺史<lb/>
<pb n="KR3k0046_WYG_015-32a"/>
晉愍懐太子之廢也閻纉輿棺詣闕上書理太子之寃<lb/>
曰伏見赦文及榜下前太子遹手疏以為驚愕自古以<lb/>
來臣子悖逆未有如此之甚也幸頼天慈全其首領臣<lb/>
伏念遹生於聖父而至此者由於長養深宫沉淪富貴<lb/>
受饒先帝父母驕之每見選師傅下至羣吏率取膏粱<lb/>
擊鐘鼎食之家希有寒門儒素如衛綰周文石奮疏廣<lb/>
洗馬舎人亦無汲黯鄭荘之比遂使不見事父事君之<lb/>
道臣按古典太子居以士禮與國人齒以此明先王欲<lb/>
<pb n="KR3k0046_WYG_015-32b"/>
令知先賤然後乃貴自頃東宫亦㣲大盛所以致敗也<lb/>
非但東宫歴觀諸王師友文學皆豪族力能得者率非<lb/>
龔遂王陽能以道訓友無亮直三益之節官以文學為<lb/>
名實不讀書但共鮮衣好馬縱酒髙㑹嬉游博奕豈有<lb/>
切磋能相長益臣常恐公族遲陵以此嘆息今遹可以<lb/>
為戒恐其被斥棄逐逺郊始當悔過無所復及昔戾太<lb/>
子無状稱兵距命而壺闗三老上書有田千秋之言猶<lb/>
曰子㺯父兵罪應笞耳漢武感悟之築思子之臺今遹<lb/>
<pb n="KR3k0046_WYG_015-33a"/>
無状言語悖逆受罪之日不敢失道猶為輕於戾太子<lb/>
尚可禁持重選保傅如司空張華道徳深逺乃心忠誠<lb/>
以為之師光禄大夫劉寔寒苦自立終始不衰年同吕<lb/>
望經籍不廢以為之保尚書僕射裴頠明允恭肅體道<lb/>
居正以為之友置游談文學皆選寒門孤宦以學行自<lb/>
立者及取服勤更事涉履艱難事君事親名行素聞者<lb/>
使與共處使嚴御史監䕶其家絶貴戚子弟輕薄賔客<lb/>
如此左右前後莫非正人師傅文學可令十日一講使<lb/>
<pb n="KR3k0046_WYG_015-33b"/>
共論議於前勑使但道古今孝子慈親忠臣事君及思<lb/>
愆改過之義皆聞善道庶㡬可全昔太甲有罪放之三<lb/>
年思庸克復為殷明王又魏文帝懼於見廢夙夜自祗<lb/>
竟能自全及至明帝因母得罪廢為平原侯為置家臣<lb/>
庶子師友文學皆取正人共相匡矯兢兢慎罰事父以<lb/>
孝父没事母以謹聞於天下於今稱之漢髙皇帝數置<lb/>
酒於庭欲廢太子後四皓為師子房為傅竟復成就前<lb/>
事不忘後事之戒孟軻有云孤臣孽子其操心也危慮<lb/>
<pb n="KR3k0046_WYG_015-34a"/>
患也深故多善功李斯云慈母多敗子嚴家無格虜由<lb/>
陛下驕遹始至於此庶其受罪以來足自思改方今天<lb/>
下多虞四夷未寜将伺國隙儲副大事不宜空虚宜為<lb/>
大計小復停留先加嚴誨依平原侯故事若不悛改棄<lb/>
之未晚也臣素寒門無力仕宦不經東宫情不私遹念<lb/>
昔楚國處士諫其王曰有龍無尾言年四十未有太子<lb/>
臣嘗備近職雖未得自結天日情同閽寺悾悾之誠皆<lb/>
為國計臣老母見臣為表乃為臣卜卦云書御即死妻<lb/>
<pb n="KR3k0046_WYG_015-34b"/>
子守臣涕泣見止臣獨以為頻見㧞擢嘗為近職此恩<lb/>
難忘何以報徳唯當陳誠以死獻忠輙具棺絮伏須刑<lb/>
誅書奏不省<lb/>
劉𦙍字義孫美姿貌善機對年十嵗身長七尺五寸眉<lb/>
鬢如畫聰竒之謂曜曰此兒神氣豈同義真乎固當應<lb/>
為卿之冡嫡卿可思文王廢伯邑考立武王之意也曜<lb/>
曰臣之藩國僅能守祭祀便足矣不可以亂長㓜之倫<lb/>
也聰曰卿勲格天地國兼百城當世祚太師受専征之<lb/>
<pb n="KR3k0046_WYG_015-35a"/>
任五侯九伯得専征之者卿之子孫奈何言同諸藩國<lb/>
也義真既不能逺追太伯髙讓之風吾不過為卿封之<lb/>
以一國義真曜子儉之字也於是封儉為臨海王立𦙍<lb/>
為世子𦙍雖少離屯難流躓殊荒而風骨俊茂爽朗卓<lb/>
然身長八尺三寸髮與身齊多力善射驍㨗如風雲曜<lb/>
因以重之其朝臣亦屬意焉曜於是顧謂羣下曰義孫<lb/>
可謂嵗寒而不彫湼而不淄者矣義光雖先已樹立然<lb/>
冲㓜儒謹恐難乎為今世之儲貳也懼非所以上固社<lb/>
<pb n="KR3k0046_WYG_015-35b"/>
稷下愛義光義孫年長明徳又先世子也朕欲逺追周<lb/>
文近蹤光武使宗廟有泰山之安義光有無疆之福於<lb/>
諸卿意如何其太傅呼延晏等咸曰陛下逺擬周漢為<lb/>
國家無窮之計豈惟臣等頼之實亦四海宗廟之慶左<lb/>
光禄卜泰太子太保韓廣等進曰陛下若以廢立為是<lb/>
也則不應降日月之明垂訪羣下若以為疑也固思聞<lb/>
臣等異同之言竊以誠廢太子非也何則昔周文以未<lb/>
建之前擇聖表而超樹之可也光武縁母色而廢立豈<lb/>
<pb n="KR3k0046_WYG_015-36a"/>
足為聖朝之模範光武誠以東海纂統何必不如明帝<lb/>
皇子𦙍文武才畧神度𢎞逺信獨絶一時足以擬蹤周<lb/>
發然太子孝友仁慈志尚冲雅亦足以堂負聖基為承<lb/>
平之賢主何况儲宫者六合人神所繫望也不可輕以<lb/>
廢易陛下誠實爾者臣等有死而已未敢奉詔曜黙然<lb/>
𦙍前泣曰慈父之於子也當務存尸鳩之仁何可替熙<lb/>
而立臣也陛下謬恩乃爾者臣請死於此以明赤心且<lb/>
陛下若愛忘其醜以臣㣲堪指授亦當能輔導義光仰<lb/>
<pb n="KR3k0046_WYG_015-36b"/>
遵聖軌因歔欷流涕悲感朝臣曜亦以太子羊氏所生<lb/>
羊有寵哀之不忍廢乃止<lb/>
李雄立兄蕩子班為太子雄有子十餘人羣臣咸欲立<lb/>
雄所生雄曰起兵之初舉手扞頭本不希帝王之業也<lb/>
值天下喪亂晉氏播蕩羣情義舉志濟塗炭而諸君遂<lb/>
見推逼處王公之上本之基業切由先帝吾兄適統丕<lb/>
祚所歸恢懿明叡殆天所命大事垂尅薨於戎戰班姿<lb/>
性仁孝好學夙成必為名器李驤與司徒王達諫曰先<lb/>
<pb n="KR3k0046_WYG_015-37a"/>
王樹冡適者所以防簒奪之萌不可不慎吳子捨其子<lb/>
而立其弟所以有專諸之禍宋宣不立與夷而立穆公<lb/>
卒有宋督之變猶子之言豈若子也深願陛下思之雄<lb/>
不從竟立班驤退而流涕曰亂自此始矣<lb/>
慕容儁讌羣臣於蒲池酒酣賦詩因談經史語及周太<lb/>
子晉澘然流涕顧謂羣臣曰昔魏武追痛倉舒孫權悼<lb/>
登無已孤嘗謂二主縁愛稱竒無大雅之體自曄亡以<lb/>
來孤鬢髮中白始知二主有以而然卿等言曄定何如<lb/>
<pb n="KR3k0046_WYG_015-37b"/>
也孤今悼之得無貽怪将來乎其司徒左長史李績對<lb/>
曰獻懐之在東宫為中庶子既忝近侍聖質志業臣實<lb/>
不敢不知臣聞道備無愆其唯聖人乎先太子大徳有<lb/>
八未見闕也儁曰卿言亦以過矣然試言之績曰至孝<lb/>
自天性與道合此其一也聰敏慧悟機思若流此其二<lb/>
也沉毅好斷理詣無幽此其三也疾䛕亮物雅悦直言<lb/>
此其四也好學愛賢不耻下問此其五也英姿邁古藝<lb/>
業超時此其六也虚襟恭讓尊師重道此其七也輕財<lb/>
<pb n="KR3k0046_WYG_015-38a"/>
好施勤恤民隠此其八也儁泣曰卿雖褒譽然此兒若<lb/>
在吾死無憂也吾既不能追蹤唐虞官天下以禪有徳<lb/>
近模三王以世傳授景茂㓜冲器藝未舉卿以為何如<lb/>
績曰皇太子天姿岐嶷聖敬日躋而八徳閴然二闕未<lb/>
補雅好游畋娱心絲竹所以為損耳儁顧謂暐曰伯陽<lb/>
之言藥石之惠汝宜戢之<lb/>
潘尼釋奠頌　晉元康元年冬十二月上以皇太子富<lb/>
於春秋而人道之始莫先於孝悌初命講孝經於崇政<lb/>
<pb n="KR3k0046_WYG_015-38b"/>
殿實應天縱生知之量㣲言奥義發自聖問業終而體<lb/>
達至三年春閏月将有事於上庠釋奠於先師禮也越<lb/>
二十四日景申侍祠者既齊輿駕次於太學太傅在前<lb/>
少傅在後恂恂乎𢎞保訓之道宫臣畢從三率備衛濟<lb/>
濟乎肅翼賛之敬乃掃壇為殿懸幕為宫夫子位於西<lb/>
序顔回侍於北牖宗伯掌禮司儀辨位二學儒官縉紳<lb/>
先生之徒垂纓珮玉䂓行矩步者皆端委而陪於堂下<lb/>
以待執事之命設樽篚於兩楹之間陳罍洗於阼階之<lb/>
<pb n="KR3k0046_WYG_015-39a"/>
左几筵既布鐘懸既列我后乃躬拜俯之勤資在三之<lb/>
義謙光之美彌邵闕里之教克崇穆穆焉邕邕焉真先<lb/>
王之徽典不刋之美業允不可替已於牲饋之事既終<lb/>
享獻之禮已畢釋𤣥衣御春服弛齋禁反故式天子乃<lb/>
命内外羣司百辟卿士蕃王三事至於學徒國子咸來<lb/>
觀禮我后皆延而與之燕金石簫管之音八佾六代之<lb/>
舞鏗鏘闛<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>盤辟俛仰可以徵神滌欲移風易俗者㒺<lb/>
不畢奏抑淫哇屏鄭衛逺佞邪釋巧辯是日也人無愚<lb/>
<pb n="KR3k0046_WYG_015-39b"/>
智路有逺邇離鄉越國扶老擕㓜不期而俱萃皆延頸<lb/>
以視傾耳以聽希道慕業洗心革志想洙泗之風歌來<lb/>
蘇之惠然後知居室之善著應乎千里之外不言之化<lb/>
洋溢於九有之内於熙乎若典固皇代之壮觀萬載之<lb/>
一㑹也尼昔忝禮官嘗聞俎豆今厠末列親覩盛美瀐<lb/>
漬徽猷沐浴芳潤不知手舞口詠輙作頌一篇義近詞<lb/>
陋不足測盛徳之形容光聖明之遐度其辭曰三元迭<lb/>
運五徳代㣲黄精既亢素靈乃暉有皇承天造我晉畿<lb/>
<pb n="KR3k0046_WYG_015-40a"/>
祚以大寳登以龍飛宣基誕命景熙遐緒三分自文受<lb/>
終惟武席卷要蠻蕩定荒阻道濟羣生化流率土後帝<lb/>
承哉丕隆曾構奄有萬方光宅宇宙篤生上嗣繼期挺<lb/>
秀聖敬日躋濬哲閎茂留精儒術敦閲古訓遵道讓齒<lb/>
降心下問鋪以金聲光以玉潤如日之升如乾之運乃<lb/>
延台保乃命學臣聖容穆穆侍講誾誾抽演㣲言啟發<lb/>
道真探幽窮賾温故知新講業既終精義既研崇聖重<lb/>
師十日告奠陳其三牢引其四縣既戒既式乃盥乃薦<lb/>
<pb n="KR3k0046_WYG_015-40b"/>
恂恂孔聖百王攸希亹亹顔生好學無違曰皇儲后體<lb/>
神合機兆吉先見知來洞㣲濟濟二宫藹藹庶寮俊乂<lb/>
鱗萃髦士盈朝如彼和肆莫匪瓊瑶如彼儀鳯樂我雲<lb/>
韶瓊瑶誰剖四門洞開雲韶奚樂神人允諧蟬冕耀庭<lb/>
細珮振階徳以謙光仁以恩懐我酒惟清我肴惟馨舞<lb/>
以六代歌以九成莘莘胄子祁祁學生洗心自白觀國<lb/>
之榮學猶蒔苖化若偃草博我以文𢎞我以道萬邦蟬<lb/>
蜕矧乃俊造鑚蚌瑩珠剖石摛藻絲匪𤣥黄水罔方圓<lb/>
<pb n="KR3k0046_WYG_015-41a"/>
引之斯流染之斯鮮若金受範若植在甄上好如雲下<lb/>
效如川昔在周興王化之始曰文曰武時惟世子今我<lb/>
皇儲齊聖通理緝熙重光於穆不已於穆伊何思文哲<lb/>
後媚兹一人實副元首孝洽家邦光照九有純嘏自晉<lb/>
永世昌阜㣲㣲下臣過充近侍猥躡風雲鸞鳯是厠身<lb/>
澡芳流日玩盛事竭誠作頌祇詠聖志<lb/>
晉成帝不豫二子丕奕皆在襁褓庾冰自以兄弟秉權<lb/>
日久恐易世之後親屬愈疎為他人所間每説成帝以<lb/>
<pb n="KR3k0046_WYG_015-41b"/>
國有彊敵宜立長君請以母弟琅邪王岳為嗣帝許之<lb/>
中書令何充曰父子相傳先王舊典易之者鮮不致亂<lb/>
故武王不授聖弟非不愛也今琅邪踐祚将如孺子何<lb/>
冰不聽下詔以岳為嗣冰充及武陵王晞㑹稽王昱尚<lb/>
書令諸葛恢並受顧命成帝㓜冲嗣位不親庶政及長<lb/>
頗有勤儉之徳<lb/>
北魏顯祖聰睿夙成剛毅有斷而好黄老浮屠之學每<lb/>
引朝士及沙門共談𤣥理雅薄富貴常有遺世之心以<lb/>
<pb n="KR3k0046_WYG_015-42a"/>
叔父京兆王子推沈雅仁厚素有時譽欲禪以帝位㑹<lb/>
公卿大議皆莫敢先言任城王雲子推之弟也對曰父<lb/>
子相傳其來久矣陛下必欲委棄塵務則皇太子宜承<lb/>
正統夫天下者祖宗之天下陛下若更授旁支恐非先<lb/>
聖之意啟姦亂之心斯乃禍福之原不可不慎也源賀<lb/>
曰陛下今欲禪位皇叔臣恐紊亂昭穆後世必有逆祀<lb/>
之譏願深思任城之言東陽公丕等曰皇太子雖聖徳<lb/>
早彰然實冲㓜陛下富於春秋始覽萬機奈何欲隆獨<lb/>
<pb n="KR3k0046_WYG_015-42b"/>
善不以天下為心其若宗廟何其若億兆何尚書陸馛<lb/>
曰陛下若捨皇太子更議諸王臣請刎頸殿廷不敢奉<lb/>
詔以問宦者趙黒黒曰臣以死奉戴皇太子不知其他<lb/>
帝乃曰然則立太子羣公輔之有何不可又曰陸馛直<lb/>
臣也必能保吾子乃以馛為太保與源賀持節奉皇帝<lb/>
璽紱傳位於太子髙帝即皇帝位大赦改元延興顯祖<lb/>
下詔曰朕希心𤣥古志存澹泊受命儲宫踐升大位朕<lb/>
得優游恭已洗心浩然羣臣奏曰昔漢髙祖稱皇帝尊<lb/>
<pb n="KR3k0046_WYG_015-43a"/>
其父為太上皇明不統天下也今皇帝㓜冲萬機大政<lb/>
猶宜陛下總之謹上尊號曰太上皇帝顯祖從之徙居<lb/>
崇光宫采椽不斵土階而已又建鹿野浮圖於苑中之<lb/>
西山與禪僧居之<lb/>
北魏主殂太子少傅崔光将軍于忠詹事王顯中庶子<lb/>
代人侯剛迎太子詡於東宫至顯陽殿王顯欲須明行<lb/>
即位禮崔光曰天位不可暫曠何待至明顯曰須奏中<lb/>
宫光曰帝崩太子立國之常典何須中宫令也於是光<lb/>
<pb n="KR3k0046_WYG_015-43b"/>
攝太尉奉冊進璽綬太子跪受服衮冕之服御太極殿<lb/>
即皇帝位光等與夜直羣官立廷中北面稽首稱萬嵗<lb/>
廣平王懐扶疾入臨徑至大極西廡哀慟呼侍中黄門<lb/>
領軍二衛云身欲上殿哭大行又須入見主上衆皆愕<lb/>
然相視無敢對者崔光攘衰振杖引漢光武崩趙熹扶<lb/>
諸王下殿故事辭色甚厲聞者莫不稱善懐聲淚俱止<lb/>
曰侍中以古義裁我我敢不服遂還仍頻遣左右致謝<lb/>
魏安定文公宇文泰還至牽屯山而病驛召中山公䕶<lb/>
<pb n="KR3k0046_WYG_015-44a"/>
䕶至涇州見㤗泰謂䕶曰吾諸子皆幼外冦方彊天下<lb/>
之事屬之於汝宜努力以成吾志遂卒於雲陽䕶還長<lb/>
安發喪泰能駕御英豪得其力用性好質素不尚虚飾<lb/>
明達政事崇儒好古凡所施設皆依倣三代而為之世<lb/>
子覺嗣位為太師柱國大冡宰出鎮同州時年十五中<lb/>
山公䕶名位素卑雖為泰所屬而羣公各圖執政莫肯<lb/>
服從䕶問計於大司㓂于謹謹曰謹早蒙先公非常之<lb/>
知恩深膏骨今日之事必以死争之若對衆定䇿公必<lb/>
<pb n="KR3k0046_WYG_015-44b"/>
不得讓明日羣公㑹議謹曰昔帝室傾危非安定公無<lb/>
復今日今公一旦違世嗣子雖㓜中山公親其兄子兼<lb/>
受顧托軍國之事理須歸之辭色抗厲衆皆悚動䕶曰<lb/>
此乃家事䕶雖庸昧何敢有辭謹素與泰等夷䕶常拜<lb/>
之至是謹起而言曰公若統領軍國謹等皆有所依遂<lb/>
再拜羣公迫於謹亦再拜於是衆議始定䕶綱紀内外<lb/>
撫循文武人心遂安<lb/>
北齊太子殷自幼温裕開朗禮士好學闗覽時政甚有<lb/>
<pb n="KR3k0046_WYG_015-45a"/>
美名顯祖常嫌太子得漢家性質不似我欲廢之顯祖<lb/>
登金鳯臺召太子使手刃囚太子惻然有難色再三不<lb/>
斷其首大怒親以馬鞭撞之太子由是氣悸語吃精神<lb/>
昏擾顯祖因酣宴屢云太子性懦社稷事重終當傳位<lb/>
常山太子少傅魏收謂楊愔曰太子國之根本不可動<lb/>
揺至尊三爵之後每言傳位常山令臣下疑貳若其實<lb/>
也當決行之此言非所以為戯恐徒使國家不安愔以<lb/>
收言白顯祖顯祖乃止<lb/>
<pb n="KR3k0046_WYG_015-45b"/>
周太子贇好昵近小人左宫正宇文孝伯言於周主曰<lb/>
皇太子春秋尚少志業未成請妙選正人為其師友調<lb/>
䕶聖質如或不然悔無及矣周主歛容曰正人豈復過<lb/>
卿乃復以尉遲運為右宫正周主常問萬年丞樂運曰<lb/>
太子何如對曰中人周主顧謂齊公憲曰百官佞我惟<lb/>
運所言乃忠直耳因問運中人之状對曰如齊桓公是<lb/>
也管仲相之則伯豎貂輔之則亂可與為善可與為惡<lb/>
周主曰我知之矣乃擇選宫官以輔之太子不悦<lb/>
<pb n="KR3k0046_WYG_015-46a"/>
陳主不豫臺閣衆事並令僕射到仲舉尚書孔奐共決<lb/>
之疾篤奐仲舉與司空尚書令揚州刺史安成王頊尚<lb/>
書袁樞舎人劉師知入侍醫藥陳主以太子伯宗柔弱<lb/>
謂頊曰吾欲遵太伯之事頊拜泣固辭陳主又謂仲舉<lb/>
奐等曰今三方鼎峙四海事理宜須長君卿等宜遵此<lb/>
意孔奐流涕對曰皇太子聖徳日躋安成王足為周旦<lb/>
若有廢立之心臣誠不敢奉詔陳主曰古之遺直復見<lb/>
於卿乃以奐為太子詹事<lb/>
<pb n="KR3k0046_WYG_015-46b"/>
陳太子叔寳欲以江總為詹事令管記陸瑜言於孔奐<lb/>
奐謂瑜曰江有潘陸之華而無園綺之實輔弼儲宫竊<lb/>
有所難太子深以為恨自言於宣帝宣帝将許之奐奏<lb/>
曰江總文華之士今皇太子文華不少豈藉於總如臣<lb/>
愚見願選敦重之才以居輔導之職宣帝曰即如卿言<lb/>
誰當居此奐曰都官尚書王廓世有懿徳識性敦敏可<lb/>
以居之太子時在側乃曰廓王泰之子不宜為太子詹<lb/>
事奐曰宋朝范曄即范泰之子亦為太子詹事前代不<lb/>
<pb n="KR3k0046_WYG_015-47a"/>
疑太子固争之宣帝卒以總為詹事頃之總與太子為<lb/>
長夜之飲養良姊陳氏為女太子亟㣲行游總家宣帝<lb/>
怒免總官<lb/>
唐太宗時左庶子張𤣥素上書以為周武帝平定山東<lb/>
隋文帝混一江南勤儉愛民皆為令主有子不肖卒亡<lb/>
宗祀聖上以殿下親則父子事兼家國所應用物不為<lb/>
節限恩㫖未踰六旬用物已過七萬驕奢之極孰云過<lb/>
此况宫臣正士未嘗在側羣邪淫巧昵近深宫在外瞻<lb/>
<pb n="KR3k0046_WYG_015-47b"/>
仰已有此失居中隠宻寧可勝計苦藥利病苦言利行<lb/>
伏惟居安思危日慎一日太子惡其書令户奴伺𤣥素<lb/>
早朝宻以大馬箠擊之㡬斃<lb/>
太宗定太子見三師儀迎於殿門外先拜三師答拜每<lb/>
門讓於三師三師坐太子乃坐其與書前後稱名惶恐<lb/>
上自立太子遇物則誨之見其飯則曰汝知稼穡之艱<lb/>
難則常有斯飯矣見其乘馬則曰汝知其勞而不竭其<lb/>
力則常得乘之矣見其乘舟則曰水所以載舟亦所以<lb/>
<pb n="KR3k0046_WYG_015-48a"/>
覆舟民猶水也君猶舟也見其息於木下則曰木從繩<lb/>
則直后從諫則聖<lb/>
太宗作帝範十二篇以賜太子曰君體建親求賢審官<lb/>
納諫去讒戒盈崇儉賞罰務農閲武崇文且曰修身治<lb/>
國備在其中一旦不諱更無所言矣又曰汝當更求古<lb/>
之哲王以為師如吾不足法也夫取法於上僅得其中<lb/>
取法於中不免為下吾居位以來不善多矣錦繡珠玉<lb/>
不絶於前宫室臺檄屢有興作犬馬鷹隼無逺不致行<lb/>
<pb n="KR3k0046_WYG_015-48b"/>
游四方供頓煩勞此皆吾之深過勿以為是而法之顧<lb/>
我𢎞濟蒼生其益多肇造區夏其功大益多損少故人<lb/>
不怨功大過㣲故業不墮然比之盡美盡善固多愧矣<lb/>
汝無我之功勤而承我之富貴竭力為善則國家僅安<lb/>
驕惰奢縱則一身不保且成遲敗速者國也失易得難<lb/>
者位也可不惜哉可不慎哉<lb/>
上疑太子柔弱宻謂長孫無忌曰雉奴懦恐不能守社<lb/>
稷吳王恪英果類我我欲立之何如無忌固争以為不<lb/>
<pb n="KR3k0046_WYG_015-49a"/>
可上曰公以恪非己之甥耶無忌曰太子仁厚真守文<lb/>
良主儲副至重豈可數易上乃止謂恪曰父子雖至親<lb/>
及其有罪則法不可私漢立昭帝燕王不服霍光折簡<lb/>
誅之此不可以不戒<lb/>
禇遂良上疏曰聖人制禮庶子雖愛不得踰嫡所以塞<lb/>
嫌疑之漸除禍亂之源也若當親者疎當尊者卑則佞<lb/>
巧之姦乘機而動矣今魏王新出閣宜示以禮上從之<lb/>
上又令泰徙居武徳殿魏徵曰此殿海陵昔嘗居之陛<lb/>
<pb n="KR3k0046_WYG_015-49b"/>
下愛魏王嘗欲使之安全宜每抑其驕奢不可處之嫌<lb/>
疑之地上遽遣泰歸第<lb/>
黄門侍郎劉洎上言以太子宜勤學問親師友今入侍<lb/>
宫闈動踰旬朔師保以下接對甚希伏願少抑下流之<lb/>
愛𢎞逺大之䂓則海内幸甚太宗乃命洎與岑文本禇<lb/>
遂良馬周更日詣東宫與太子游處談論<lb/>
太宗御兩儀殿皇太子侍太宗謂羣臣曰太子性行外<lb/>
人亦聞之乎司徒無忌曰太子雖不出宫門天下無不<lb/>
<pb n="KR3k0046_WYG_015-50a"/>
欽仰聖徳太宗曰吾如治年時頗不能循常度治自幼<lb/>
寛厚諺曰生狼猶恐如羊冀其稍壮自不同耳無忌對<lb/>
曰陛下神武乃撥亂之才太子仁恕實守文之徳趣尚<lb/>
雖異各當其分此乃皇天所以祚大唐而福蒼生者也<lb/>
太宗曰當今國家何事最急諫議大夫禇遂良曰今四<lb/>
方無虞唯太子諸王宜有定分最急太宗曰此言是也<lb/>
時太子承乾失徳魏王泰有寵羣臣日有疑議太宗聞<lb/>
而惡之謂侍臣曰方今羣臣忠直無踰魏徵我遣傅太<lb/>
<pb n="KR3k0046_WYG_015-50b"/>
子用絶天下之疑以魏徵為太子太師徵疾小愈詣朝<lb/>
堂表辭太宗手詔諭以周幽晉獻廢嫡立庶危國亡家<lb/>
漢髙祖㡬廢太子頼四皓然後安我今頼公即其義也<lb/>
知公疾病可卧䕶之徵乃受詔<lb/>
禇遂良諫太宗於寝殿側置太子院疏　臣聞周文問<lb/>
安三至必退漢儲視膳五日乃來前賢作法䂓模宏逺<lb/>
禮曰男子十年出就外傅出宿於外學書記也然則古<lb/>
之達者豈無慈心減兹私愛欲使成立凡人尚猶如此<lb/>
<pb n="KR3k0046_WYG_015-51a"/>
况君之太子乎自當春誦夏絃親近師傅知人間之庶<lb/>
事識君臣之大道使翹足延首皆聆善聲若獻嵗之有<lb/>
陽春𤣥天之有日月𢎞化懿徳乃作元良伏惟陛下道<lb/>
育三才功包九叙新樹太子莫不忻躍既廢昏立明雖<lb/>
稱天下瞻望而教成之道實深乖闕不離膝下常居宫<lb/>
内保傅之説無暢經籍之談蔑如且朋友不可以深交<lb/>
深交必有怨父子不可以滯愛滯愛或生愆伏願逺覽<lb/>
殷周近尊漢魏不可頓革事須階漸恒計旬日半遣還<lb/>
<pb n="KR3k0046_WYG_015-51b"/>
宫専學藝以潤身布芳聲於天下則㣲臣雖死猶曰生<lb/>
年<lb/>
髙宗御翔鸞閣觀大酺分音樂為東西朋使雍王賢主<lb/>
東朋周王顯主西朋角勝為樂郝處俊諫曰二王春秋<lb/>
尚少志趣未定當推棃讓棗相親如一今分二朋遞相<lb/>
誇競俳優小人言辭無度恐其交争勝負譏誚失禮非<lb/>
所以崇禮義勸敦睦也髙宗瞿然曰卿逺識非衆人所<lb/>
及也遽止之<lb/>
<pb n="KR3k0046_WYG_015-52a"/>
武后時張嘉福使洛陽人王慶之等數百人上表請立<lb/>
武承嗣為皇太子岑長倩以皇嗣在東宫不宜有此議<lb/>
奏請切責上書者吿示令散太后又問格輔元輔元固<lb/>
稱不可由是大忤諸武意皆坐誅王慶之見太后太后<lb/>
曰皇嗣我子奈何廢之對曰神不歆非類民不祀非族<lb/>
今誰有天下而以李氏為嗣乎太后諭遣之慶之屢求<lb/>
見太后頗怒之命李徳昭引出光政門外以示朝士曰<lb/>
此賊欲廢我皇嗣立武承嗣命撲之耳目皆血出然後<lb/>
<pb n="KR3k0046_WYG_015-52b"/>
杖殺之其黨乃散昭徳因言於太后曰天皇陛下之夫<lb/>
皇嗣陛下之子陛下身有天下當傳之子孫為萬代業<lb/>
豈得以姪為嗣乎自古未有姪為天子而為姑立廟者<lb/>
也且陛下受天皇顧託若以天下與承嗣則天皇不血<lb/>
食矣太后亦以為然武承嗣三思營求為太子數使人<lb/>
説太后曰自古天子未有以異姓為嗣者太后意未決<lb/>
狄仁傑每從容言於太后曰文皇帝櫛風沐雨親冐鋒<lb/>
鏑以定天下傳之子孫大帝以二子託陛下陛下今乃<lb/>
<pb n="KR3k0046_WYG_015-53a"/>
欲移之他族無乃非天意乎且姑姪之與母子孰親陛<lb/>
下立子則千秋萬嵗後配入太廟承繼無窮立姪則未<lb/>
聞姪為天子而祔姑於廟者也太后曰此朕家事卿勿<lb/>
預知仁傑曰王者以四海為家四海之内孰非臣妾何<lb/>
者不為陛下家事君為元首臣為股肱義同一體况臣<lb/>
備位宰相豈得不預知乎又勸太后召還廬陵王王方<lb/>
慶王及善亦勸之太后意稍寤他日又謂仁傑曰朕夢<lb/>
大鸚鵡兩翼皆折何也對曰武者陛下之姓兩翼二子<lb/>
<pb n="KR3k0046_WYG_015-53b"/>
也陛下起二子則兩翼振矣太后由是無立承嗣三思<lb/>
之意吉頊與張易之昌宗皆為控鶴監供奉頊從容説<lb/>
二人曰公兄弟貴寵如此非以徳業取之也天下側目<lb/>
切齒多矣不有大功於天下将何以自全竊為公憂之<lb/>
二人懼涕泣問計頊曰天下士庶未忘唐徳咸復思廬<lb/>
陵王主上春秋髙大業須有所付武氏諸王非所屬意<lb/>
公何不從容勸主上立廬陵王以繫蒼生之望如此豈<lb/>
徒免禍亦可以長保富貴矣二人以為然承問屢為太<lb/>
<pb n="KR3k0046_WYG_015-54a"/>
后言之太后知謀出於頊乃召問之頊復為太后具陳<lb/>
利害太后意乃定蘇安恒上疏曰陛下欽先聖之顧託<lb/>
受嗣子之推讓敬天順人二十年矣豈不聞帝舜褰裳<lb/>
周公復辟舜之於禹事祗族親旦與成王不離叔父族<lb/>
親何如子之愛叔父何如母之恩今太子孝敬是崇春<lb/>
秋既壮若使統臨宸極何異陛下之身陛下年徳既尊<lb/>
寳位将倦機務繁重浩蕩心神何不禪位東宫自怡聖<lb/>
體自昔理天下者不見二姓而俱王也當今梁定河内<lb/>
<pb n="KR3k0046_WYG_015-54b"/>
建昌諸王承陛下之䕃覆並得封王臣謂千秋萬嵗之<lb/>
後於事非便臣請黜為公侯任以閑簡臣又聞陛下有<lb/>
二十餘孫今無尺寸之封此非長久之計也臣請分土<lb/>
而王之擇立師傅教其孝敬之道以夾輔周室屏藩皇<lb/>
家斯為美矣疏奏太后召見賜食慰諭而遣之<lb/>
太子𢎞武后所生也生四年矣初許敬宗奏曰在東宫<lb/>
者所出本㣲今知國家已有正嫡必不自安恐非宗廟<lb/>
之福於是遂廢忠而立𢎞忠既廢官屬無敢見者右庶<lb/>
<pb n="KR3k0046_WYG_015-55a"/>
子李安仁獨候見涕泣拜辭而去<lb/>
太子𢎞罕接宫臣典膳丞邢文偉輙減所供膳上書諫<lb/>
太子納之上聞之曰直士也擢為右史太子因宴集命<lb/>
宫臣擲倒次至左奉裕率王及善及善曰擲倒自有伶<lb/>
官臣若奉令恐非所以羽翼殿下也太子謝之上聞之<lb/>
賜及善縑百疋尋遷左千牛衛将軍<lb/>
睿宗将立太子以宋王成器嫡長平王隆基有功疑不<lb/>
能決成器辭曰國家安則先嫡長危則先有功茍違其<lb/>
<pb n="KR3k0046_WYG_015-55b"/>
宜四海失望臣死不敢居平王之上劉幽求曰除天下<lb/>
之禍者當享天下之福平王拯社稷之危救君親之難<lb/>
論功語徳無可疑者上從之<lb/>
太平公主與益州長史竇懐貞等結為朋黨欲以危太<lb/>
子睿宗嘗宻召韋安石謂曰聞朝廷皆傾心東宫卿宜<lb/>
察之對曰陛下安得亡國之言此必太平之謀耳太子<lb/>
有功於社稷仁明孝友天下所知願陛下無惑䜛言睿<lb/>
宗瞿然曰朕知之矣卿勿言時公主在簾下竊聽之以<lb/>
<pb n="KR3k0046_WYG_015-56a"/>
飛語陷安石公主又嘗乗輦邀宰相於光範門内諷以<lb/>
易置東宫衆皆失色宋璟抗言曰東宫有大功於天下<lb/>
真宗廟社稷之主公主奈何忽有此議頃之睿宗謂侍<lb/>
臣曰術者言五日中當有急兵入宫卿等為朕備之張<lb/>
説曰此必䜛人欲離問東宫願陛下使太子監國則流<lb/>
言自息矣姚元之曰張説所言社稷之至計也睿宗悦<lb/>
太平公主蒲州安置命太子監國六品以下除官及徒<lb/>
罪以下並取太子處分<lb/>
<pb n="KR3k0046_WYG_015-56b"/>
明皇之為臨菑王也趙麗妃皇甫徳儀劉才人皆有寵<lb/>
麗妃生太子瑛徳儀生鄂王瑶才人生光王琚及即位<lb/>
幸武惠妃麗妃等愛皆弛惠妃生夀王瑁寵冠諸子太<lb/>
子與瑶琚㑹於内第各以母失職有怨望語惠妃泣訴<lb/>
於明皇曰太子隂結黨與将害妾母子亦指斥至尊明<lb/>
皇大怒以語宰相欲皆廢之九齡曰三子皆已成人不<lb/>
聞大過陛下奈何一旦以無根之語盡廢之乎且太子<lb/>
天下本不可輕揺昔晉獻公聽驪姬之䜛殺申生三世<lb/>
<pb n="KR3k0046_WYG_015-57a"/>
大亂漢武帝信江充之誣罪戾太子京城流血晉惠帝<lb/>
用賈后之譖廢愍懐太子中原塗炭隋文帝納獨孤后<lb/>
之言黜太子勇立煬帝遂失天下由此觀之不可不慎<lb/>
陛下必欲為此臣不敢奉詔明皇不悦林甫初無所言<lb/>
退而私謂宦官之貴幸者曰此主上家事何必問外人<lb/>
明皇猶豫未決惠妃宻使官奴牛貴兒謂九齡曰有廢<lb/>
必有興公為之援宰相可長處九齡叱之以其語白明<lb/>
皇明皇為之動色故訖罷相太子得無動<lb/>
<pb n="KR3k0046_WYG_015-57b"/>
建寧王倓英果有才畧從上自馬嵬北行屢逢冦盗日<lb/>
選驍勇居上前後血戰以衛上軍中皆屬目上欲以為<lb/>
元帥李泌曰建寧誠元帥才然廣平兄也若建寧功成<lb/>
豈可使廣平為吳泰伯乎上曰廣平冡嗣也何必以元<lb/>
帥為重泌曰廣平未正位東宫今天下艱難衆心所屬<lb/>
在於元帥若建寧大功既成陛下雖欲不以為儲副同<lb/>
立功者豈可已乎太宗上皇即其事也乃以廣平王俶<lb/>
為元帥諸将皆屬倓聞之謝泌曰此固倓之心也<lb/>
<pb n="KR3k0046_WYG_015-58a"/>
至徳二年㨗書至鳯翔百寮入賀肅宗以駿馬召李泌<lb/>
於長安既至泌曰臣今報徳足矣復為閑人何樂如之<lb/>
肅宗曰朕與先生累年同憂患今方相同娛樂奈何遽<lb/>
欲去乎泌曰臣有五不可留願陛下聽臣去免臣於死<lb/>
肅宗曰何謂也對曰臣遇陛下太早陛下任臣太重寵<lb/>
臣太深臣功太髙迹太竒此其所以不可留也肅宗曰<lb/>
不意卿疑朕如此豈有如朕而辦殺卿邪是直以朕為<lb/>
句踐也對曰陛下不辦殺臣故臣求歸若其既辦臣安<lb/>
<pb n="KR3k0046_WYG_015-58b"/>
得復言且殺臣者非陛下也乃五不可也肅宗良久曰<lb/>
卿以朕不從卿北伐之謀乎對曰非也所不敢言者乃<lb/>
建寧耳肅宗曰建寜朕之愛子性英果艱難時有功朕<lb/>
豈不知之但因此為小人所敎欲害其兄圖繼嗣朕以<lb/>
社稷大計不得已而除之卿不細知其故邪對曰若有<lb/>
此心廣平當怨之廣平每與臣言其寃輙流涕嗚咽臣<lb/>
今必辭陛下去始敢言之耳肅宗曰渠嘗夜捫廣平意<lb/>
欲加害對曰此皆出䜛人之口豈有建寜之孝友聰明<lb/>
<pb n="KR3k0046_WYG_015-59a"/>
肯為此乎且陛下昔欲用建寧為元帥臣請用廣平建<lb/>
寧若有此心當深憾於臣而以臣為忠益相親善陛下<lb/>
以此可察其心矣肅宗乃泣下曰先生言是也既徃不<lb/>
咎朕不欲聞之泌曰臣所以言之者非咎既徃乃欲陛<lb/>
下慎将來耳昔天后有四子長曰太子𢎞天后方圖稱<lb/>
制惡其聰明酖殺之立次子雍王賢賢内憂懼作黄臺<lb/>
𤓰辭冀以感悟天后天后不聽賢卒死於黔中其辭曰<lb/>
種𤓰黄臺下𤓰熟子離離一摘使𤓰好再摘使𤓰稀三<lb/>
<pb n="KR3k0046_WYG_015-59b"/>
摘猶為可四摘抱蔓歸今陛下已一摘矣慎無再摘肅<lb/>
宗愕然曰安有是哉卿録是辭朕當書紳對曰陛下但<lb/>
識之於心何必形於外也是時廣平王有大功良娣忌<lb/>
之潛構流言故泌言及之泌復固請歸山肅宗曰俟将<lb/>
發此議之<lb/>
郜國大長公主適駙馬都尉蕭升主女為太子妃或告<lb/>
主淫亂且為厭禱徳宗大怒幽主於禁中切責太子太<lb/>
子不知所對請與蕭妃離婚徳宗召李泌告之且曰舒<lb/>
<pb n="KR3k0046_WYG_015-60a"/>
王近已長立孝友温仁泌曰何至於是陛下惟有一子<lb/>
奈何一旦疑之欲廢之而立姪得無失計乎徳宗勃然<lb/>
怒曰卿何得聞人父子誰語卿舒王為姪者對曰大厯<lb/>
初陛下語臣今日得數子臣請其故陛下言昭靖諸子<lb/>
主上令吾子之今陛下所生之子猶疑之何有於姪舒<lb/>
王雖孝自今陛下宜努力勿復望其孝矣自古父子相<lb/>
疑未有不亡國覆家者陛下記昔在彭原建寧何故而<lb/>
誅徳宗曰建寧叔實寃肅宗性急譖之者深耳泌曰先<lb/>
<pb n="KR3k0046_WYG_015-60b"/>
帝自建寧之死常懐危懼臣亦為先帝誦黄臺𤓰辭以<lb/>
防䜛構之端徳宗曰朕固知之意色稍解乃曰貞觀開<lb/>
元皆易太子何故不亡對曰昔承乾屢嘗監國託附者<lb/>
衆東宫甲士甚多與宰相侯君集謀反事覺太宗使其<lb/>
舅長孫無忌與朝廷數十人鞫之事状顯白然後集百<lb/>
官而議之當時言者猶云願陛下不失為慈父使太子<lb/>
得終天年太宗從之并廢魏王泰陛下既知肅宗急以<lb/>
建寧為寃臣不勝慶幸願陛下戒覆車之失若果有其<lb/>
<pb n="KR3k0046_WYG_015-61a"/>
迹願陛下如貞觀之法行之并廢舒王而立王孫則百<lb/>
代之後有天下者猶陛下子孫也至於開元之時武惠<lb/>
妃譖太子瑛兄弟殺之海内寃憤此乃百代所當戒又<lb/>
可法乎且陛下昔嘗令太子見臣於蓬萊池觀其容表<lb/>
非有蠭目豺聲商臣之相也正恐失於柔仁耳又太子<lb/>
自貞元以來常居少陽院在寝殿之側未嘗接外人預<lb/>
外事安有異謀乎彼譖人者巧詐百端雖有手書如晉<lb/>
愍懐衷甲如太子瑛猶未可信况但以妻母有罪為累<lb/>
<pb n="KR3k0046_WYG_015-61b"/>
乎幸頼陛下語臣臣敢以家族保太子必不知謀曏使<lb/>
楊素許敬宗李林甫之徒承此㫖已就舒王圖定䇿之<lb/>
功矣上曰為卿遷延至明日思之太子遣人謝泌曰若<lb/>
必不可救欲先自仰藥何如泌曰必無此慮願太子起<lb/>
敬起孝間一日上開延英閣獨召泌流涕闌干撫其背<lb/>
曰非卿切言朕今日悔無及矣皆如卿言太子仁孝實<lb/>
無他也自今軍國及朕家事皆當謀於卿矣泌拜賀因<lb/>
曰陛下聖明察太子無罪臣報國畢矣<lb/>
<pb n="KR3k0046_WYG_015-62a"/>
穆宗與宦者擊毬於禁中有宦者墜馬穆宗驚因得風<lb/>
疾不能履地自是人不聞穆宗起居宰相屢乞入見不<lb/>
報裴度三上疏請立太子且請入見十二月見羣臣於<lb/>
紫宸殿御大繩牀悉去左右衛官獨宦者十餘人侍側<lb/>
人情稍安李逢吉進言景王已長請立為太子裴度請<lb/>
速下詔副天下望穆宗無言既而兩省官亦繼有請立<lb/>
太子者癸巳詔立景王湛<lb/>
太子永之母王徳妃無寵為楊賢妃所譖而死太子頗<lb/>
<pb n="KR3k0046_WYG_015-62b"/>
好游宴昵近小人賢妃日夜毁之文宗開延英召宰相<lb/>
及兩省御史郎官疏太子過惡議廢之曰是宜為天子<lb/>
乎羣臣皆言太子年少容有改過國本至重豈可輕動<lb/>
御史中丞狄兼謩論之尤切至於涕泣給事中韋温曰<lb/>
陛下惟一子不教陷之至是豈獨太子之過乎翰林學<lb/>
士六人神䇿六軍軍使十六人復上表論之文宗意稍<lb/>
解是夕太子始得歸少陽院<lb/>
正月朔諸王親戚入賀太子獨以疾不能來上涕泣悲<lb/>
<pb n="KR3k0046_WYG_015-63a"/>
嘆由是得疾凡二十餘日中外不通莫知兩宫安否帝<lb/>
崩倉猝召翰林鄭絪衛次公等草遺詔宦官或曰禁中<lb/>
議所立尚未定次公遽言曰太子雖有疾地居冢嗣中<lb/>
外屬心必不得已猶應立廣陵王不然必大亂絪等從<lb/>
而和之議始定太子知人心憂疑力疾出九仙門召見<lb/>
諸軍使京師粗安明日即位<lb/>
順帝疾久不愈時扶御殿羣臣瞻望而已莫有親奏對<lb/>
者中外危懼思早立太子而王叔文之黨欲専大權惡<lb/>
<pb n="KR3k0046_WYG_015-63b"/>
聞之宦官俱文珍劉光琦薛盈珍等皆先朝任使舊人<lb/>
疾叔文忠言等朋黨專恣乃啟順宗召翰林學士鄭絪<lb/>
衛次公李程王涯入金鑾殿草立太子制時牛昭容軰<lb/>
以廣陵王淳英睿惡之絪不復請書紙為立嫡以長字<lb/>
呈順宗順宗頷之立淳為太子更名純<lb/>
　<lb/>
　<lb/>
　經濟類編卷十五<lb/>
</p>
<p>
</p>
  </div>
</body>
</text>
</TEI>
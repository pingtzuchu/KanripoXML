<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷四十八</head> <lb/>
    <p>
<pb n="KR3k0046_WYG_048-1a"/>
欽定四庫全書<lb/>
　經濟類編卷四十八<lb/>
　　　　　　　　　　　明　馮琦馮瑗　撰<lb/>
　文學類二<lb/>
　　史學<hi>四十一則</hi>
趙穿攻靈公於桃園宣子未出山而復太史書曰趙盾<lb/>
弑其君以示於朝宣子曰不然曰子為正卿亡不越竟<lb/>
反不討賊非子而誰宣子曰嗚呼我之懐矣自詒伊慼<lb/>
<pb n="KR3k0046_WYG_048-1b"/>
其我之謂矣孔子曰董狐古之賢史也書法不隠宣子<lb/>
古之良大夫也為法受惡惜也越竟乃免邾黒肱以濫<lb/>
來奔賤而書名重地故也君子曰名之不可不慎也如<lb/>
是夫有所有名而不如其已以地叛雖賤必書地以名<lb/>
其人終為不義弗可滅已是故君子動則思禮行則思<lb/>
義不為利囬不為義疚或求名而不得或欲盖而名章<lb/>
懲不義也齊豹為衛司冦守嗣大夫作而不義其書為<lb/>
盜邾庶其莒牟夷邾黒肱以土地出求食而已不求其<lb/>
<pb n="KR3k0046_WYG_048-2a"/>
名賤而必書此五物者所以懲肆而去貪也若艱難其<lb/>
身以險危大人而有名章徹攻難之士將奔走之若竊<lb/>
邑叛君以徼大利而無名貪冐之民將寘力焉是以春<lb/>
秋書齊豹曰盜三叛人名以懲不義數惡無禮其善志<lb/>
也故曰春秋之稱微而顯婉而辦上之人能使昭明善<lb/>
人勸焉滛人懼焉是以君子貴之<lb/>
齊崔杼者齊之相也弑莊公止太史無書君弑及賊太<lb/>
史不聽遂書賊曰崔杼弑其君崔子殺之其弟又嗣書<lb/>
<pb n="KR3k0046_WYG_048-2b"/>
之崔子又殺之死者二人其弟又嗣復書之乃舍之南<lb/>
史氏是其族也聞太史盡死執簡以往將復書之聞既<lb/>
書矣乃還君子曰古之良史<lb/>
劉向戰國䇿序　䕶左都水使者光禄大夫臣向言所<lb/>
校中戰國䇿書中書餘巻錯亂相糅舛又有國别者八<lb/>
篇少不足臣向因國别者畧以時次之分别不以序者<lb/>
以相補除復重得三十三篇本字多誤脫為半字以趙<lb/>
為肖以齊為立如此字者多中書本號或曰國䇿或曰<lb/>
<pb n="KR3k0046_WYG_048-3a"/>
國事或曰短長或曰事語或曰長書或曰修書臣向以為<lb/>
戰國時游士輔所用之國為之䇿謀宜為戰國䇿其事<lb/>
繼春秋以後訖楚漢之起二百四十五年間之事皆定<lb/>
以殺青書可繕冩叙曰周室自文武始興崇道德隆禮<lb/>
義設辟雍泮宫庠序之教陳禮樂絃歌移風之化叙人<lb/>
倫正夫婦天下莫不曉然論孝弟之義惇篤之行故仁<lb/>
義之道滿乎天下卒致之刑措四十餘年逺方慕義莫<lb/>
不賓服雅頌歌詠以思其徳下及康昭之後雖有衰徳<lb/>
<pb n="KR3k0046_WYG_048-3b"/>
其紀綱尚明及春秋時已四五百載矣然其餘業遺烈<lb/>
流而未滅五覇之起尊事周室五霸之後時君雖無徳<lb/>
人臣輔其君者若鄭之子産晉之叔向齊之晏嬰挾君<lb/>
輔政以並立於中國猶以義相支持歌詠以相感聘覲<lb/>
以相交期㑹以相一盟誓以相救天子之命猶有所行<lb/>
㑹享之國猶有所耻小國得有所依百姓得有所息孔<lb/>
子曰能以禮譲為國乎何有周之流化豈不大哉及春<lb/>
秋之後衆賢輔國者既没而禮義衰矣孔子雖論詩書<lb/>
<pb n="KR3k0046_WYG_048-4a"/>
定禮樂王道粲然分明以匹夫無勢化之者七十二人<lb/>
而已皆天下之俊也時君莫尚之是以王道遂用不興<lb/>
故曰非威不立非勢不行仲尼既没之後田氏取齊六<lb/>
卿分晉道徳大廢上下失序至秦孝公捐禮譲而貴戰<lb/>
爭棄仁義而用詐譎茍以取強而已矣夫簒盜之人列<lb/>
為侯王詐譎之國興立為強是以轉相放效後嗣師之<lb/>
遂相吞滅并大兼小暴師經嵗流血滿野父子不相親<lb/>
兄弟不相安夫婦離散莫保其命湣然道徳絕矣晩世<lb/>
<pb n="KR3k0046_WYG_048-4b"/>
益甚萬乗之國七千乘之國五敵侔爭權盡為戰國貪<lb/>
饕無取競進無厭國異政教各自制斷上無天子下無<lb/>
方伯力功爭強勝者為右兵革不休詐偽並起當此之<lb/>
時雖有道徳不得施設有謀而強負阻而恃固連與交<lb/>
質重約結誓以守其國故孟子荀卿儒術之士棄捐於<lb/>
世而游說權謀之徒見貴於俗是以蘇秦張儀公孫衍<lb/>
陳軫代厲之屬生從横短長之說左右傾側蘇秦為從<lb/>
張儀為橫橫則秦帝從則楚王所在國重所去國輕然<lb/>
<pb n="KR3k0046_WYG_048-5a"/>
當此之時秦國最雄諸侯方弱蘇秦結之合六國為一<lb/>
以擯背秦秦人恐懼不敢闚兵於闗中天下不交兵者<lb/>
二十有九年然秦國勢便形利權謀之士咸先馳之蘇<lb/>
秦初欲橫秦弗用故東合從及蘇秦死後張儀連橫諸<lb/>
侯聽之西向事秦是故始皇因四塞之固據崤函之阻<lb/>
跨隴蜀之饒聽衆人之策乘六世之烈以蠶食六國兼<lb/>
諸侯并有天下仗於詐謀之弊終無信篤之誠無道徳<lb/>
之教仁義之化以綴天下之心任刑罰以為治信小術<lb/>
<pb n="KR3k0046_WYG_048-5b"/>
以為道遂燔燒詩書坑殺儒士上小堯舜下邈三王二<lb/>
世愈甚惠不下施情不上達君臣相疑骨肉相疎化道<lb/>
淺薄綱紀壊敗民不見義而懸於不寧撫天下十四嵗<lb/>
天下大潰詐偽之弊也其比王徳豈不逺哉孔子曰道<lb/>
之以政齊之以刑民免而無耻道之以徳齊之以禮有<lb/>
耻且格夫使天下有所耻故化可致也茍以詐偽偷活<lb/>
取容自上為之何以率下秦之敗也不亦宜乎戰國之<lb/>
時君徳淺薄為之謀策者不得不因勢而為資據時而<lb/>
<pb n="KR3k0046_WYG_048-6a"/>
為謀故其扶急持傾為一切之權雖不可以臨國教化<lb/>
兵革救急之勢也皆髙才秀士度時君之所能行出竒<lb/>
策異智轉危為安易亡為存亦皆可喜可觀䕶左都水<lb/>
使者光禄大夫臣向所校戰國策書録<lb/>
曾鞏序　劉向所定戰國䇿三十三篇崇文總目稱第<lb/>
十一篇者闕臣訪之士大夫家始盡得其書正其誤謬<lb/>
而疑其不可考者然後戰國策三十三篇復完叙曰向<lb/>
叙此書言周之先明教化修法度所以大治及其後謀<lb/>
<pb n="KR3k0046_WYG_048-6b"/>
詐用而仁義之路塞所以大亂其說既美矣卒以謂此<lb/>
書戰國之謀士度時君之所能行不得不然則可謂惑<lb/>
於流俗而不篤於自信者也夫孔孟之時去周之初已<lb/>
數百嵗其舊法已亡舊俗已熄久矣二子乃獨明先王<lb/>
之道以謂不可改者豈將強天下之主以後世之所不<lb/>
可為哉亦將因其所遇之時所遭之變而為當世之法<lb/>
使不失乎先王之意而已二帝三王之治其變固殊其<lb/>
法固異而其為國家天下之意本末先後未嘗不同也<lb/>
<pb n="KR3k0046_WYG_048-7a"/>
二子之道如是而已盖法者所以適變也不必盡同道<lb/>
者所以立本也不可不一此理之不易者也故二子者<lb/>
守此豈好為異論哉能勿茍而已矣可謂不惑乎流俗<lb/>
而篤於自信者也戰國之游士則不然不知道之可信<lb/>
而樂於說之易合其設心注意偷為一切之計而已故<lb/>
論詐之便而諱其敗言戰之善而蔽其患其相率而為<lb/>
之者莫不有利者少矣其在人也則魯之晨飲其羊闗<lb/>
轂而輠輪者皆可以為師儒盧之沽名者皆可以為大<lb/>
<pb n="KR3k0046_WYG_048-7b"/>
醫西子之里惡而矉者皆可以當侯王山西之冐没輕<lb/>
儳沓貪而忍者皆可以鑿囚門制閫外山東之稚騃樸<lb/>
鄙力農桑啖棗栗者皆可以謀謨於廟堂之上若是則<lb/>
反倫悖道甚矣何以異於是物哉<lb/>
司馬遷十二諸侯年表論　太史公讀春秋歴譜諜至<lb/>
周厲王未嘗不廢書而歎也曰嗚呼師摯見之矣紂為<lb/>
象箸而箕子唏周道缺詩人本之袵席闗雎作仁義陵<lb/>
遲鹿鳴刺焉及至厲王以惡聞其過公卿懼誅而禍作<lb/>
<pb n="KR3k0046_WYG_048-8a"/>
厲王遂奔於彘亂自京師始而共和行政焉是後或力<lb/>
政彊乗弱興師不請天子然挾王室之義以討伐為㑹<lb/>
盟主政由五霸諸侯恣行淫侈不軌賊臣簒子滋起矣<lb/>
齊晉秦楚其在成周微甚封或百里或五十里晉阻三<lb/>
河齊負東海楚介江淮秦因雍州之固四國迭興更為<lb/>
伯主文武所褒大封皆威而服焉是以孔子明王道干<lb/>
七十餘君莫能用故西觀周室論史記舊聞興於魯而<lb/>
次春秋上記隠下至哀之獲麟約其辭文去其煩重以<lb/>
<pb n="KR3k0046_WYG_048-8b"/>
制義法王道備人事浹七十子之徒口受其傳指為有<lb/>
所刺譏褒諱挹損之文辭不可以書見也魯君子左丘<lb/>
明懼弟子人人異端各安其意失其真故因孔子史記<lb/>
且論其語成左氏春秋鐸椒為楚威王傅為王不能盡<lb/>
觀春秋采取成敗卒四十章為鐸氏微趙孝成王時其<lb/>
相虞卿上采春秋下觀近世亦著八篇為虞氏春秋呂<lb/>
不韋者秦莊㐮王相亦上觀尚古刪拾春秋集六國時<lb/>
事以為八覽六論十二紀為呂氏春秋及如荀卿孟子<lb/>
<pb n="KR3k0046_WYG_048-9a"/>
公孫固韓非之徒各往往捃摭春秋之文以著書不可<lb/>
勝紀漢相張蒼歴譜五德上大夫董仲舒推春秋義頗<lb/>
著文焉而儒者斷其義馳說者騁其辭不務綜其終始<lb/>
歴人取其年月數家隆於神運譜諜獨記世謚其辭畧<lb/>
欲一觀諸要難於是譜十二諸侯自共和訖孔子表見<lb/>
春秋國語學者所譏盛衰大指著於篇為成學治古文<lb/>
者要刪焉<lb/>
自序傳　昔在顓頊命南正重以司天北正黎以司地<lb/>
<pb n="KR3k0046_WYG_048-9b"/>
唐虞之際紹重黎之後使復典之至於夏商故重黎氏<lb/>
世序天地其在周程伯休甫其後也當周宣王時失其<lb/>
守而為司馬氏司馬氏世典周史惠㐮之間司馬氏去周<lb/>
適晉晉中軍隨㑹奔秦而司馬氏入少梁自司馬氏去<lb/>
周適晉分散或在衛或在趙或在秦其在衛者相中山<lb/>
在趙者以𫝊劔論顯蒯聵其後也在秦者名錯與張儀<lb/>
爭論於是惠王使錯將伐蜀遂拔因而守之錯孫靳事<lb/>
武安君白起而少梁更名曰夏陽靳與武安君阬趙長<lb/>
<pb n="KR3k0046_WYG_048-10a"/>
平軍還而與之俱賜死杜郵塟於華池靳孫昌昌為秦<lb/>
主鐵官當始皇之時蒯瞶𤣥孫卬為武信君將而徇朝<lb/>
歌諸侯之相王王卬於殷漢之伐楚卬歸漢以其地為<lb/>
河内郡昌生無澤無澤為漢市長無澤生喜喜為五大<lb/>
夫卒皆塟髙門喜生談談為太史公太史公學天官於<lb/>
唐都受易於楊何習道論於黄子太史公仕於建元<lb/>
元封之間愍學者之不達其意而師悖乃論六家之要<lb/>
指曰易大傳天下一致而百慮同歸而殊塗夫隂陽儒墨<lb/>
<pb n="KR3k0046_WYG_048-10b"/>
名法道德此務為治者也直所從言之異路有省不省<lb/>
耳嘗竊觀隂陽之術大祥而衆忌諱使人拘而多所畏<lb/>
然其序四時之大順不可失也儒者博而寡要勞而少<lb/>
功是以其事難盡從然其序君臣父子之禮列夫婦長<lb/>
㓜之别不可易也墨者險而難遵是以其事不可徧循然其<lb/>
強本節用不可廢也法家嚴而少恩然其正君臣上下<lb/>
之分不可改矣名家使人儉而善失真然其正名實不<lb/>
可不察也道家使人精神専一動合無形贍足萬物其<lb/>
<pb n="KR3k0046_WYG_048-11a"/>
為術也因隂陽之大順采儒墨之善撮名法之要與時<lb/>
遷移應物變化立俗施事無所不宜指約而易操事少<lb/>
而功多儒者則不然以為人主天下之儀表也主倡而<lb/>
臣和主先而臣隨如此則主勞而臣逸至於大道之要<lb/>
去健羡絀聰明釋此而任術夫神大用則竭形大勞<lb/>
則敝形神騷動欲與天地長久非所聞也夫隂陽四<lb/>
時八位十二度二十四節各有教令順之者昌逆之<lb/>
者不死則亡未必然也故曰使人拘而多畏夫春生夏<lb/>
<pb n="KR3k0046_WYG_048-11b"/>
長秋收冬藏此天道之大經也弗順則無以為天下綱<lb/>
紀故曰四時之大順不可失也夫儒者以六蓺為法六<lb/>
蓻經傳以千萬數累世不能通其學當年不能究其<lb/>
禮故曰博而寡要勞而少功若夫列君臣父子之禮序<lb/>
夫婦長㓜之别雖百家弗能易也墨者亦尚堯舜道言<lb/>
其徳行曰堂髙三尺土階三等茅茨不翦采椽不刮食<lb/>
土簋啜土刑糲梁之食藜藿之羮夏日葛衣冬日鹿裘<lb/>
其送死桐棺三寸舉音不盡其哀教喪禮必以此為萬<lb/>
<pb n="KR3k0046_WYG_048-12a"/>
民之率使天下法若此則尊卑無别也夫世異時移事<lb/>
業不必同故曰儉而難遵要曰彊本節用則人給家足<lb/>
之道也此墨子之所長雖百家弗能廢也法家不别親<lb/>
疎不殊貴賤一斷於法則親親尊尊之恩絶矣可以行<lb/>
一時之計而不可長用也故曰嚴而少恩若尊主卑臣<lb/>
明分職不得相踰越雖百家弗能改也名家苛察繳繞<lb/>
使人不得行其意専决於名而失人情故曰使人儉而<lb/>
善失真若夫控名責實參伍不失此不可不察也道家<lb/>
<pb n="KR3k0046_WYG_048-12b"/>
無為又曰無不為其實易行其辭難知其術以虛無為<lb/>
本以因循為用無成埶無常形故能究萬物之情不為<lb/>
物先不為物後故能為萬物主有法無法因時為業有<lb/>
度無度因物與合故曰聖人不杇時變是守虛者道之<lb/>
常也因者君之綱也羣臣並至使各自明也其實中其<lb/>
聲者謂之端實不中其聲者謂之窽窽言不聴姦乃不<lb/>
生賢不肖自分白黒乃形在所欲用耳何事不成乃合<lb/>
大道混混㝠㝠光耀天下復反無名凡人所生者神也<lb/>
<pb n="KR3k0046_WYG_048-13a"/>
所託者形也神大用則竭形大勞則敝形神離則死死<lb/>
者不可復生離者不可復反故聖人重之由是觀之神<lb/>
者生之本也形者生之具也不先定其神而曰我有以<lb/>
治天下何由哉太史公既掌天官不治民有子曰遷遷<lb/>
生龍門耕牧河山之陽年十歲則誦古文二十而南游<lb/>
江淮上㑹稽探禹穴闚九疑浮於沅湘北渉汶泗講業<lb/>
齊魯之都觀孔子之遺風鄉射鄒嶧戹困鄱薛彭城過<lb/>
梁楚以歸於是遷仕為郎中奉使西征巴蜀以南南略<lb/>
<pb n="KR3k0046_WYG_048-13b"/>
卬笮昆明還報命是嵗天子始建漢家之封而太史公<lb/>
留滯周南不得與從事故發憤且卒而子遷適使反<lb/>
見父於河洛之間太史公執手而泣曰余先周室之太<lb/>
史也自上世嘗顯功名於虞夏典天官事後世中衰絶<lb/>
於予乎汝復為太史則續吾祖矣今天子接千嵗之統<lb/>
封泰山而余不得從行是命也夫命也夫余死汝必為<lb/>
太史為太史無忘吾所欲論著矣且夫孝始於事親中<lb/>
於事君終於立身揚名於後世以顯父母此孝之大者<lb/>
<pb n="KR3k0046_WYG_048-14a"/>
夫天下稱誦周公言其能論歌文武之徳宣周邵之風<lb/>
達太王王季之思慮爰及公劉以尊后稷也幽厲之後王<lb/>
道缺禮樂衰孔子修舊起廢論詩書作春秋則學者至<lb/>
今則之自獲麟以來四百餘嵗而諸侯相兼史記放絶<lb/>
今漢興海内一統明主賢君忠臣死義之士余為太史<lb/>
而弗論載廢天下之史文余甚懼焉汝其念哉遷俯首<lb/>
流涕曰小子不敏請悉論先人所次舊聞弗敢闕卒三<lb/>
嵗而遷為太史令紬史記石室金匱之書五年而當太<lb/>
<pb n="KR3k0046_WYG_048-14b"/>
初元年十一月甲子朔旦冬至天厯始改建於明堂諸<lb/>
神受紀太史公曰先人有言自周公卒五百嵗而有孔<lb/>
子孔子卒後至於今五百嵗有能紹明世正易傳繼春<lb/>
秋本詩書禮樂之際意在斯乎意在斯乎小子何敢讓<lb/>
焉上大夫壷遂曰昔孔子何為而作春秋哉太史公曰<lb/>
余聞董生曰周道衰廢孔子為魯司冦諸侯害之大夫<lb/>
壅之孔子知言之不用道之不行也是非二百四十二<lb/>
年之中以為天下儀表貶天子退諸侯討大夫以達王<lb/>
<pb n="KR3k0046_WYG_048-15a"/>
事而已矣子曰我欲載之空言不如見之於行事之深<lb/>
切著明也夫春秋上明三王之道下辨人事之紀别嫌<lb/>
疑明是非定猶豫善善惡惡賢賢賤不肖存亡國繼絶<lb/>
世補敝起廢王道之大者也易著天地隂陽四時五行<lb/>
故長於變禮經紀人倫故長於行書記先王之事故長<lb/>
於政詩記山川谿谷禽獸草木牝牡雌雄故長於風樂<lb/>
樂所以立故長於和春秋辨是非故長於治人是故禮<lb/>
以節人樂以發和書以道事詩以達意易以道化春秋<lb/>
<pb n="KR3k0046_WYG_048-15b"/>
以道義撥亂世反之正莫近於春秋春秋文成數萬其<lb/>
指數千萬物之散聚皆在春秋春秋之中弑君三十六<lb/>
亡國五十二諸侯奔走不得保其社稷者不可勝數察<lb/>
其所以皆失其本已故易曰失之毫釐差以千里故曰<lb/>
臣弑君子弑父非一旦一夕之故也其漸乆矣故有國<lb/>
者不可以不知春秋前有讒而弗見後有賊而不知為<lb/>
人臣者不可以不知春秋守經事而不知其宜遭變事<lb/>
而不知其權為人君父而不通於春秋之義者必蒙首<lb/>
<pb n="KR3k0046_WYG_048-16a"/>
惡之名為人臣子而不通於春秋之義者必陷簒弑之<lb/>
誅死罪之名其實皆以為善為之不知其義被之空言<lb/>
而不敢辭夫不通禮義之㫖至於君不君臣不臣父不<lb/>
父子不子君不君則犯臣不臣則誅父不父則無道子<lb/>
不子則不孝此四行者天下之大過也以天下之大過<lb/>
予之則受而弗敢辭故春秋者禮義之大宗也夫禮禁<lb/>
未然之前法施已然之後法之所為用者易見而禮之<lb/>
所為禁者難知壷遂曰孔子之時上無明君下不得任<lb/>
<pb n="KR3k0046_WYG_048-16b"/>
用故作春秋垂空文以斷禮義當一王之法今夫子<lb/>
上遇明天子下得守職萬事既具咸各序其宜夫子<lb/>
所論欲以何明太史公曰唯唯否否不然余聞之先<lb/>
人曰伏羲至純厚作易八卦堯舜之盛尚書載之禮<lb/>
樂作焉湯武之隆詩人歌之春秋采善貶惡推三代<lb/>
之徳褒周室非獨刺譏而已也漢興以來至明天子<lb/>
獲符瑞封禪改正朔易服色受命於穆清澤流罔極<lb/>
海外殊俗重譯款塞請來獻見者不可勝道臣下百<lb/>
<pb n="KR3k0046_WYG_048-17a"/>
官力誦聖徳猶不能宣盡其意且士賢能而不用有<lb/>
國者之恥主上明聖而徳不布聞有司之過也且余<lb/>
嘗掌其官廢明聖盛徳不載滅功臣世家賢大夫之<lb/>
業不述墮先人所言罪莫大焉余所謂述故事整齊<lb/>
其世傳非所謂作也而君比之於春秋謬矣於是論<lb/>
次其文七年而太史公遭李陵之禍幽於縲紲乃喟<lb/>
然而嘆曰是余之罪也夫是余之罪也夫身毁不用<lb/>
矣退而深惟曰夫詩書隱約者欲遂其志之思也昔<lb/>
<pb n="KR3k0046_WYG_048-17b"/>
西伯拘羑里演周易孔子戹陳蔡作春秋屈原放逐<lb/>
著離騷左丘失明厥有國語孫子臏脚而論兵法不<lb/>
韋遷蜀世傳吕覽韓非囚秦說難孤憤詩三百篇大<lb/>
抵賢聖發憤之所為作也此人皆意有所鬰結不得通<lb/>
其道也故述往事思來者於是卒述陶唐以來至於麟<lb/>
止自黄帝始　惟我漢繼五帝末流接三代統業周道<lb/>
廢秦撥去古文焚滅詩書故明堂石室金匱玉版圖籍<lb/>
散亂於是漢興蕭何次律令韓信申軍法張蒼為章程<lb/>
<pb n="KR3k0046_WYG_048-18a"/>
叔孫通定禮儀則文學彬彬稍進詩書往往間出矣<lb/>
自曹參薦盖公言黄老而賈生鼂錯明申商公孫𢎞<lb/>
以儒顯百年之間天下遺文古事靡不畢集太史公太<lb/>
史公乃父子相續纂其職曰於戯余維先人嘗掌斯事<lb/>
顯於唐虞至於周復典之故司馬氏世主天官至於余<lb/>
乎欽念哉欽念哉罔羅天下放失舊聞王迹所興原始<lb/>
察終見盛觀衰論考之行事略推三代録秦漢上記軒<lb/>
轅下至於兹著十二本記既科條之矣並時異世年差<lb/>
<pb n="KR3k0046_WYG_048-18b"/>
不明作十表禮樂損益律歴改易兵權山川鬼神天人<lb/>
之際承敝通變作八書二十八宿環北辰三十輻共一<lb/>
轂運行無窮輔拂股肱之臣配焉忠信行道以奉主<lb/>
上作三十世家扶義俶儻不令已失時立功名於天下<lb/>
作七十列𫝊凡百三十篇五十二萬六千五百字為太<lb/>
史公書序略以拾遺補藝成一家之言厥協六經異傳<lb/>
整齊百家雜語藏之名山副在京師俟夫後世聖人<lb/>
君子<lb/>
<pb n="KR3k0046_WYG_048-19a"/>
班固司馬遷𫝊論　自古書契之作而有史官其載<lb/>
籍博矣至孔氏纂之上繼唐堯下訖秦繆唐虞以前雖<lb/>
有遺文其語不經故言黃帝顓頊之事未明可也及<lb/>
孔子因魯史記而作春秋而左邱明論輯其本事以為<lb/>
之𫝊又纂異同為國語又有世本録黃帝以來至春秋<lb/>
時帝王公侯卿大夫祖世所出春秋之後七國並爭秦<lb/>
兼諸侯有戰國策漢興伐秦定天下有楚漢春秋故<lb/>
司馬遷據左氏國語采世本戰國策述楚漢春秋接<lb/>
<pb n="KR3k0046_WYG_048-19b"/>
其後事訖于大漢其言秦漢詳矣至於采經摭𫝊分散<lb/>
數家之事甚多疏畧或有抵捂亦其渉獵者廣博貫<lb/>
穿經𫝊馳騁古今上下數千載間斯以勤矣又其是<lb/>
非頗繆於聖人論大道則先黃老而後六經序游俠則<lb/>
退處士而進姦雄述貨殖則崇埶利而羞賤貧此其<lb/>
所蔽也然自劉向揚雄博極羣書皆稱遷有良史之<lb/>
材服其善序事理辨而不華質而不俚其文直其事<lb/>
核不虛美不隠惡故謂之實録嗚呼以遷之博物洽<lb/>
<pb n="KR3k0046_WYG_048-20a"/>
聞而不知以知自全既陷極刑幽而發憤書亦信矣<lb/>
迹其所以自傷悼小雅巷伯之倫夫唯大雅既明且<lb/>
哲能保其身難矣哉<lb/>
前漢書序𫝊　班氏之先與楚同姓令尹子文之後也<lb/>
子文初生棄於瞢中而虎乳之楚人謂乳糓謂虎於檡<lb/>
故名糓於檡字子文楚人謂虎班其子以為號秦之滅<lb/>
楚遷晉代之間因氏焉始皇之末班壹避墬於樓煩致<lb/>
馬牛羊數千羣值漢初定與民無禁當孝惠髙后時以<lb/>
<pb n="KR3k0046_WYG_048-20b"/>
財雄邉出入弋獵旌旗鼔吹年百餘嵗以夀終故北方<lb/>
多以壹為字者壹生孺孺為任俠州郡歌之孺生長官<lb/>
至上谷守長生回以茂材為長子令回生况舉孝廉為<lb/>
郎積功勞至上河農都尉大司農奏課連最入為左<lb/>
曹越騎校尉成帝之初女為偼伃致仕就第貲累千金<lb/>
徙昌陵昌陵後罷大臣名家皆占數於長安况生三子<lb/>
伯斿穉伯少受詩於師丹大將軍王鳳薦伯宜勸學召<lb/>
見宴昵殿容貌甚麗誦說有法拜為中常侍時上方<lb/>
<pb n="KR3k0046_WYG_048-21a"/>
鄉學鄭寛中張禹朝夕入說尚書論語於金華殿中<lb/>
詔伯受焉既通大義又講異同於許商遷奉車都尉數<lb/>
年金華之業絶出與王許子弟為羣在於綺襦紈絝之<lb/>
間非其好也家本北邉志節忼慨數求使匈奴河平<lb/>
中單于來朝上使伯持節迎於塞下㑹定㐮大姓石<lb/>
季羣輩報怨殺追捕吏伯上狀因自請願試守期月上<lb/>
遣侍中中郎將王舜馳𫝊代伯䕶單于并奉璽書印<lb/>
綬即拜伯為定㐮大守定㐮聞伯素貴年少自請治劇<lb/>
<pb n="KR3k0046_WYG_048-21b"/>
畏其下車作威吏民竦息伯至請問耆老父祖故人有<lb/>
舊恩者迎延滿堂日為供具執子孫禮郡中益弛諸所<lb/>
賔禮皆名豪懐恩醉酒共諫伯宜頗攝録盜賊具言<lb/>
本謀亡匿處伯曰是所望於父師矣廼召屬縣長吏選<lb/>
精進掾吏分部收捕及他隠伏旬日盡得郡中震栗咸<lb/>
稱神明嵗餘上徵伯伯上書願過故郡上父祖冢有詔<lb/>
太守都尉以下㑹因召宗族各以親疎加恩施散數百<lb/>
金北州以為榮長老紀焉道病中風既至以侍中光禄<lb/>
<pb n="KR3k0046_WYG_048-22a"/>
大夫養病賞賜甚厚數年未能起㑹許皇后廢班偼伃<lb/>
供養東宫進侍者李平為偼伃而趙飛燕為皇后伯<lb/>
遂稱篤久之上出過臨候伯伯惶恐起眡事自大將<lb/>
軍薨後富平定陵侯張放淳于長等始愛幸出為微<lb/>
行行則同輿執轡入侍禁中設宴飲之㑹及趙李諸<lb/>
侍中皆引滿舉白談笑大噱時乗輿幄坐張畫屏風<lb/>
畫紂醉踞妲己作長夜之樂上以伯新起數目禮之因<lb/>
顧指畫而問伯紂為無道至於是虖伯對曰書云廼<lb/>
<pb n="KR3k0046_WYG_048-22b"/>
用婦人之言何有踞肆於朝所謂衆惡歸之不如是之<lb/>
甚者也上曰茍不若此此圖何戒伯曰沈湎於酒微子<lb/>
所以吿去也式號式謼大雅所以流連也詩書滛亂之<lb/>
戒其原皆在於酒上廼喟然嘆曰吾久不見班生今日<lb/>
復聞讜言放等不懌稍自引起更衣因罷出時長信庭<lb/>
林表適使來聞見之後上朝東宮太后泣曰帝間顔<lb/>
色瘦黑班侍中本大將軍所舉宜寵異之益求其比<lb/>
以輔聖徳宜遣富平侯且就國上曰諾車騎將軍王音<lb/>
<pb n="KR3k0046_WYG_048-23a"/>
聞之以風丞相御史奏富平侯罪過上廼出放為邉都<lb/>
尉後復徵入太后與上書曰前所道尚未效富平侯<lb/>
反復來其能黙虖上謝曰請今奉詔是時許商為少府<lb/>
師丹為光禄勲上於是引商丹入為光禄大夫伯遷<lb/>
水衡都尉與兩師並侍中皆秩中二千石毎朝東宫<lb/>
常從及有大政俱使諭㫖於公卿上亦稍厭游宴復<lb/>
修經書之業太后甚恱丞相方進復奏富平侯竟<lb/>
就國㑹伯病卒年三十八朝廷愍惜焉斿博學有俊<lb/>
<pb n="KR3k0046_WYG_048-23b"/>
才左將軍史丹舉賢良方正以對䇿為議郎遷諌大<lb/>
夫右曹中郎將與劉向校秘書毎奏事斿以選受詔<lb/>
進讀羣書上器其能賜以秘書之副時書不布自東<lb/>
平思王以叔父求太史公諸子書太將軍白不許語在<lb/>
東平王傳斿亦早卒有子曰嗣顯名當世穉少為黄<lb/>
門郎中常侍方直自守成帝季年立定陶王為太子<lb/>
數遣中允請問近臣穉獨不敢答哀帝即位出穉為<lb/>
西河屬國都尉遷廣平相王莽少與穉兄弟同列友<lb/>
<pb n="KR3k0046_WYG_048-24a"/>
善兄事斿而弟畜穉斿之卒也修緦麻賻賵甚厚平<lb/>
帝即位太后臨朝莽秉政方欲文致太平使使者分<lb/>
行風俗采頌聲而穉無所上琅邪太守公孫閎言災害<lb/>
於公府大司空甄豐遣屬馳至兩郡諷吏民而劾閎空<lb/>
造不祥穉絕嘉應嫉害聖政皆不道太后曰不宣徳美<lb/>
宜與言災害者異罰且後宫賢家我所哀也閎獨下獄<lb/>
誅穉懼上書陳恩謝罪願歸相印入補延陵園郎太<lb/>
后許焉食故禄終身由是班氏不顯莾朝亦不罹咎<lb/>
<pb n="KR3k0046_WYG_048-24b"/>
初成帝性寛進入直言是以王音翟方進等繩法舉<lb/>
過而劉向杜鄴王章朱雲之徒肆意犯上故自帝師<lb/>
安昌侯諸舅大將軍兄弟及公卿大夫後宫外屬史<lb/>
許之家有貴寵者莫不被文傷詆唯谷永嘗言建<lb/>
始河平之際許班之貴傾動前朝熏灼四方賞賜無量<lb/>
空虚内臧女寵至極不可尚矣今之後起天所不饗什<lb/>
倍於前永指以駮譏趙李亦無間云穉生彪彪字叔<lb/>
皮㓜與從兄嗣共遊學家有賜書内足於財好古之<lb/>
<pb n="KR3k0046_WYG_048-25a"/>
之士自逺方至父黨揚子雲以下莫不造門嗣雖<lb/>
修儒學然貴老嚴之術桓生欲借其書嗣報曰若夫<lb/>
嚴子者絕聖棄智修生保真清虚澹泊歸之自然獨<lb/>
師友造化而不為世俗所役者也漁釣於一壑則萬物<lb/>
不奸其志棲遲於一丘則天下不易其樂不絓聖人之<lb/>
罔不齅驕君之餌蕩然肆志談者不得而名焉故可貴<lb/>
也今吾子已貫仁誼之覊絆繫名聲之韁鎻伏周孔子<lb/>
軌躅馳顔閔之極摯既繫攣於世教矣何用大道為自<lb/>
<pb n="KR3k0046_WYG_048-25b"/>
昡曜昔有學歩於邯鄲者曾未得其髣髴又復失其<lb/>
故歩遂匍匐而歸耳恐似此類故不進嗣之行已持論如<lb/>
此叔皮唯聖人之道然後盡心焉年二十遭王莽敗世祖<lb/>
即位於冀州時隗囂據隴右擁衆招輯英俊而公孫述<lb/>
稱帝於蜀漢天下雲擾大者連州郡小者據縣邑囂<lb/>
問彪曰往者周亡戰國並爭天下分裂數世然後廼定<lb/>
其抑者從橫之事復起於今乎將承運迭興在於一<lb/>
人也願先生論之對曰周之興廢與漢異昔周立爵五<lb/>
<pb n="KR3k0046_WYG_048-26a"/>
等諸侯從政本根既微枝葉強大故其末流有從橫之<lb/>
事其勢然也漢家承業之制並立郡縣主有専已之威<lb/>
臣無百年之柄至於成帝假借外家哀平短祚國嗣三<lb/>
絶危自上起傷不及下故王氏之貴傾擅朝廷能竊號<lb/>
位而不根於民是以即真之後天下莫不引領而數十<lb/>
餘年間外内騷擾逺近俱發假號雲合咸稱劉氏不<lb/>
謀而同辭方今雄桀𢃄州城者皆無七國世業之資詩<lb/>
云皇矣上帝臨下有赫鑒觀四方求民之莫今民皆謳<lb/>
<pb n="KR3k0046_WYG_048-26b"/>
吟思漢鄉仰劉氏已可知矣囂曰先生言周漢之埶可<lb/>
也至於但見愚民習識劉氏姓號之故而謂漢家復興疏<lb/>
矣昔秦失鹿劉季逐而掎之時民復知漢乎既感囂言<lb/>
又愍狂狡之不息廼著王命論以救時難知隗囂終不<lb/>
寤廼避墬於河西河西大將軍竇融嘉其美徳訪問焉<lb/>
舉茂材為徐令以病去官後數應三公之召仕不為禄所<lb/>
如不合學不為人博而不俗言不為華述而不作有子曰<lb/>
固弱冠而固作幽通之賦以致命遂志固以為唐虞三代<lb/>
<pb n="KR3k0046_WYG_048-27a"/>
詩書所及世有典籍故雖堯舜之盛必有典謨之篇然<lb/>
後揚名於後世冠徳於百王故曰巍巍乎其有成功焕<lb/>
乎其有文章也漢紹堯運以建帝業至於六世史臣乃<lb/>
追述功徳私作本紀編於百王之末厠於秦項之列太<lb/>
初以後闕而不録故探纂前記綴輯所聞以述漢書起<lb/>
元髙祖終於孝平王莽之誅十有二世二百三十年綜<lb/>
其行事旁貫五經上下洽通為春秋考記表志傳凡百<lb/>
篇<lb/>
<pb n="KR3k0046_WYG_048-27b"/>
范曄班固傳論　論曰司馬遷班固父子其言史官載<lb/>
籍之作大義粲然著矣議者咸稱二子有良史之才遷<lb/>
文直而辭覈固文贍而事詳若固之序事不激危不抑<lb/>
抗贍而不穢詳而有體使讀之者亹亹而不厭信哉其<lb/>
能成名也彪固譏遷以為是非頗謬於聖人然其論議<lb/>
常排死節否正直而不叙殺身成仁之為美則輕仁義<lb/>
賤守節愈矣固傷遷博物洽聞不能以智免極刑然亦<lb/>
身陷大戮智及之而不能守之嗚呼古人所以致論於<lb/>
<pb n="KR3k0046_WYG_048-28a"/>
目睫也<lb/>
裴駰史記集觧序　班固有言曰司馬遷據左氏國語<lb/>
采世本戰國策述楚漢春秋接其後事訖於天漢其言<lb/>
秦漢詳矣至於采經摭𫝊分散數家之事甚多疏畧或<lb/>
有牴牾亦其所渉獵者廣博貫穿經傳馳騁古今上下<lb/>
數千載間斯已勤矣又其是非頗謬於聖人論大道則<lb/>
先黃老而後六經序游俠則退處士而進姦雄述貨殖<lb/>
則崇勢利而羞賤貧此其所蔽也然自劉向揚雄博極<lb/>
<pb n="KR3k0046_WYG_048-28b"/>
羣書皆稱遷有良史之才服其善序事理辯而不華質<lb/>
而不俚其文直其事核不虚美不隠惡故謂之實録駰<lb/>
以為固之所言世稱其當雖時有紕繆實勒成一家總<lb/>
其大較信命世之宏才也考校此書文句不同有多有<lb/>
少莫辨其實而實之惑者定彼從此是非相貿真偽舛<lb/>
雜故中散大夫東莞徐廣研核衆本為作音義具列異<lb/>
同兼述訓觧粗有所發明而殊恨省畧聊以遇管增演<lb/>
徐氏采經傳百家并先儒之說豫是有益悉皆抄内刪<lb/>
<pb n="KR3k0046_WYG_048-29a"/>
其游辭取其要實或義在可疑則數家兼列漢書音義<lb/>
稱臣瓚者莫知氏姓今直云瓚曰又都無姓名者但云<lb/>
漢書音義時見微意有所裨補譬嘒星之繼朝陽飛塵<lb/>
之集華嶽以徐為本號曰集觧未詳則闕弗敢臆説人<lb/>
心不同聞見異辭班氏所謂疏畧牴牾者依違不悉辨<lb/>
也愧非胥臣之多聞子産之博物妄言未學蕪穢舊史<lb/>
豈足以闗諸畜徳庶賢無所用心而已<lb/>
班彪前史得失論　唐虞三代詩書所及世有史官以<lb/>
<pb n="KR3k0046_WYG_048-29b"/>
司典籍暨於諸侯國自有史故孟子曰楚之檮杌晉之<lb/>
乗魯之春秋其義一也定哀之間魯君子左邱明論集<lb/>
其文作左氏傳三十篇又撰異同號曰國語二十篇由<lb/>
是乗檮杌之事遂闇而左氏國語獨章又有紀録黃帝<lb/>
以來至春秋時帝王公侯卿大夫號曰世本一十五篇<lb/>
春秋之後七國並爭秦并諸侯則有戰國策三十三篇<lb/>
漢興定天下太中大夫陸賈記録時功作楚漢春秋九<lb/>
篇孝武之世太史令司馬遷採左氏國語刪世本戰國<lb/>
<pb n="KR3k0046_WYG_048-30a"/>
策據楚漢列國時事上自黃帝下訖獲麟作本紀世家<lb/>
列傳書表凡百三十篇而十篇缺焉遷之所記從漢元至<lb/>
武以絶則其功也至於採經摭𫝊分散百家之事甚多疏畧<lb/>
不如其本務欲以多聞廣載為功論議淺而不篤其論術<lb/>
學則崇黃老而薄五經序貨殖則輕仁義而羞貧窮道<lb/>
遊俠則賤守節而貴俗功此其大敝傷道所以遇極刑<lb/>
之咎也然善述事理辯而不華質而不俚文質相稱盖<lb/>
良史之才也誠令遷依五經之法言同聖人之是非意<lb/>
<pb n="KR3k0046_WYG_048-30b"/>
亦庶㡬矣夫百家之書猶可法也若左氏國語世本戰<lb/>
國䇿楚漢春秋太史公書今之所以知古後之所由觀前<lb/>
聖人之耳目也司馬遷序帝王則曰本紀公侯傳國則曰<lb/>
世家卿士特起則曰列傳又進項羽陳渉而黜淮南衡山<lb/>
細意委曲條例不經若遷之著作採獲古今貫穿經傳<lb/>
至廣博也一人之精文重思煩故其書刋落不盡尚有盈<lb/>
辭多不齊一若序司馬相如舉郡縣著其字至蕭曹陳<lb/>
平之屬及董仲舒並時之人不記其字或縣而不郡者盖<lb/>
<pb n="KR3k0046_WYG_048-31a"/>
不暇也今此後篇慎覈其事整齊其文不為世家唯紀<lb/>
傳而已傳曰殺史見極平易正真春秋之義也<lb/>
荀恱置史官疏　古者天子諸侯有事必吿於廟朝有<lb/>
二史左史記言右史書事事為春秋言為尚書君舉<lb/>
必記善惡成敗無不存焉下及士庶茍有茂異咸在載<lb/>
籍或欲顯而不得或欲隠而名章得失一朝而榮辱千<lb/>
載善人勸焉滛人懼焉宜於今者備置史官掌其典文<lb/>
紀其行事毎於嵗盡舉之尚書以助賞罰以𢎞法教獻帝<lb/>
<pb n="KR3k0046_WYG_048-31b"/>
覽而善之<lb/>
漢紀序　昔在上聖惟建皇極經緯天地觀象立法乃<lb/>
作書契以通宇宙揚於王庭厥用大焉先王光演大業<lb/>
肆於時夏亦惟厥後永世作典夫立典有五志焉一曰<lb/>
達道義二曰章法式三曰通古今四曰著功勲五曰表賢<lb/>
能於是天人之際事物之宜粲然顯著罔不備矣世濟<lb/>
其軌不損其業也損益盈虚與時消息臧否不同其揆<lb/>
一也漢四百有六載撥亂反正統武興文永惟祖宗之洪<lb/>
<pb n="KR3k0046_WYG_048-32a"/>
業思光啓乎萬嗣聖上穆然惟文之恤瞻前顧後是紹<lb/>
是繼闡崇大猷命立國典於是綴叙舊書以述漢紀中<lb/>
興以前明王賢臣得失之軌亦足以觀矣<lb/>
劉孔才人物志序　夫聖賢之所美莫美乎聰明聰明<lb/>
之所貴莫貴乎知人知人誠智則衆財得其序而庶績之<lb/>
業興矣是以聖人著爻象則立君子小人之辭叙詩志<lb/>
則别風俗雅正之業制禮樂則考六藝祗庸之徳躬南<lb/>
面則援俊逸輔相之材皆所以達衆善而成天功也天<lb/>
<pb n="KR3k0046_WYG_048-32b"/>
功既成則並受名譽是以堯以克明俊德為稱舜以登<lb/>
庸二八為功湯以拔有莘之賢為名文王以舉渭濱之<lb/>
叟為貴由此論之聖人興徳孰不勞聰明於求人獲安<lb/>
逸於任使者哉是故仲尼不試無所援升猶序門人以<lb/>
為四科泛論衆材以辨三等又歎中庸以殊聖人之德<lb/>
尚德以勸庶㡬之論訓六蔽以戒偏材之失思狂狷以<lb/>
通抗拘之材疾悾悾而無信以明偽似之難保又曰察<lb/>
其所安觀其所由以知舉止之行人物之察也如此其詳<lb/>
<pb n="KR3k0046_WYG_048-33a"/>
是以敢依聖訓志序人物庶以補綴遺忘惟博識君子<lb/>
裁覽其義焉<lb/>
劉昭後漢書註補志序　臣昭曰昔司馬遷作史記爰<lb/>
建八書班固因廣是曰十志天人經緯帝政紘維區分源奥<lb/>
開廓著述創藏山之秘寳肇刋石之遐貫誠有志於春<lb/>
秋亦自敏於改作至乎永平執簡東觀紀傳雖顯書志<lb/>
未聞推檢舊紀先有地理張衡欲存炳發未有成功靈<lb/>
憲精逺天文已焕自蔡邕大𢎞鳴條寔多紹宣協妙元卓<lb/>
<pb n="KR3k0046_WYG_048-33b"/>
律歴已詳承洽伯始禮儀克舉郊廟社稷祭祀該明輪<lb/>
騑冠章車服贍列於是應譙纉其業董巴襲其軌司馬<lb/>
續書總為八志律歴之篇仍乎洪邕所構車服之本即<lb/>
依董蔡所立儀祀得於往志百官就乎故簿並籍據<lb/>
前修以濟一家者也王者之要國典之源粲然畧備可得<lb/>
而知矣既接繼班書通其流貫體裁淵深雖難踰等序<lb/>
致膚約有傷懸越後之名史弗能罷意叔駿之書是謂<lb/>
十典矜緩殺青竟亦不成二子平業俱稱麗富華轍<lb/>
<pb n="KR3k0046_WYG_048-34a"/>
亂亡典則偕泯雅言䆳義於是俱絶沈松因循尤觧功<lb/>
創時改見句非更搜求加文藝以矯前棄流書品採自近<lb/>
録初平永嘉圖籍焚喪塵消烟滅焉識其限借南晉之<lb/>
新虚為東漢之故實是以學者亦無取焉范曄後漢<lb/>
良史誠跨衆氏序或未周志遂全闕國志鴻曠須寄勤<lb/>
閑天才富博猶俟改具若草昧厥始無相憑據窮其身<lb/>
世少能已畢遷有承考之言固深資父之力太初以前<lb/>
班用馬史十志所因實多往制升入校部出二十載續<lb/>
<pb n="KR3k0046_WYG_048-34b"/>
志昭表以助其間成父述者夫何易哉况曄思雜風塵<lb/>
心撓成毁弗克員就豈以兹乎夫辭潤婉贍可得起改<lb/>
覈求見事必應冩襲故序列所論備精與奪及語八志<lb/>
頗褒其美雖出拔前羣歸相沿也又尋本書當作禮樂<lb/>
志其天文五行百官車服為名則同此外諸篇不著紀<lb/>
傳律歴郡國必依往式曄遺書自序應徧作諸志前漢<lb/>
有者悉欲備製巻中發論以正得失書雖未明其大㫖也<lb/>
層臺雲構所缺過乎榱桷為山霞髙不終踰乎一㙺鬱<lb/>
<pb n="KR3k0046_WYG_048-35a"/>
絶斯作吁可痛哉徒懐纘緝理慙鈎逺廼借舊志注<lb/>
以補之狹見寡陋匪同博逺及其所植微得論列分為<lb/>
三十卷以合范史求於齊工孰曰文類此兹闕恨庶賢<lb/>
乎已昔褚先生補子長之削少馬氏接孟堅之不畢相<lb/>
成之義古有之矣引彼先志又何猜焉而嵗代逾藐立<lb/>
言湮散義存廣求一隅未覿兼鍾律之妙素揖校讐參<lb/>
厯算之徵有慙證辯星侯袐阻圖緯藏嚴是須甄明毎<lb/>
用疑畧時或有見頗邀傍遇非覽正部事乖詳宻今令<lb/>
<pb n="KR3k0046_WYG_048-35b"/>
行禁止此書外絶其有疎漏諒不足誚<lb/>
裴松之上三國志注表　臣聞智周則萬里自賓鑒逺<lb/>
則物無遺照雖盡性窮微深不可識至於緒餘所寄則<lb/>
必接乎麤迹是以體備之量猶曰好察邇言畜徳之厚<lb/>
在於多識往行伏惟陛下道該淵極神超妙物輝光日<lb/>
新郁哉彌盛雖一貫墳典怡心𤣥賾猶復降懐近誠博<lb/>
觀興廢將以總括前蹤貽誨來世臣前被詔使采三國<lb/>
異同以注陳夀國志夀書銓叙可觀事多審正誠遊覽之<lb/>
<pb n="KR3k0046_WYG_048-36a"/>
苑囿近世之嘉史然失在於畧時有所脫漏臣奉㫖尋<lb/>
詳務在周悉上搜舊聞旁摭遺逸按三國雖歴年不逺<lb/>
而事闗漢晉首尾所渉出入百載注記分錯毎多舛互<lb/>
其夀所不載事宜存録者則罔不畢取以補其闕或同<lb/>
説一事而辭有乖雜或出事本異疑不能判並皆抄内<lb/>
以備異聞若乃紕謬顯然言不附理則隨違矯正以懲<lb/>
其妄其時事當否及夀之小失頗以愚意有所論辯自就<lb/>
撰集已垂期月寫校始訖謹封上呈竊惟繢事以衆色<lb/>
<pb n="KR3k0046_WYG_048-36b"/>
成文蜜蠭以兼采為味故能使絢素有章甘踰本質臣<lb/>
實頑乏顧慙二物雖自罄厲分絶藻繢既謝淮南食時<lb/>
之敏又微狂簡斐然之作淹留無成祗穢翰墨不足以<lb/>
上酬聖㫖少塞愆責愧懼之深若墜淵谷<lb/>
董卓之死左中郎將髙陽侯蔡邕在王允坐聞之驚歎<lb/>
允勃然叱之曰董卓國之大賊㡬亡漢室君為王臣所宜<lb/>
同疾而懐其私遇反相傷痛豈不共為逆哉即收付廷<lb/>
尉邕謝曰身雖不忠古今大義耳所厭聞口所常玩豈<lb/>
<pb n="KR3k0046_WYG_048-37a"/>
當背國而嚮卓也願黥首刖足繼成漢史士大夫多矜<lb/>
救之不能得大尉馬日磾謂允曰伯喈曠世逸才多識<lb/>
漢事當續成後史為一代大典而所坐至㣲誅之無乃<lb/>
失人望乎允曰昔武帝不殺司馬遷使作謗書流於後<lb/>
世方今國祚中衰戎馬在郊不可令倿臣執筆在㓜主<lb/>
左右既無益聖徳復使吾黨蒙其訕議日磾退而告人<lb/>
曰王公其無後乎善人國之紀也制作國之典也滅紀<lb/>
廢典其能久乎邕遂死獄中<lb/>
<pb n="KR3k0046_WYG_048-37b"/>
晉大司馬桓温發徐兖州民築廣陵城徙鎮之時征役<lb/>
既頻加之疫癘死者什四五百姓嗟怨袐書監太原孫<lb/>
盛作晉春秋直書時事温見之怒謂盛子曰枋頭誠為<lb/>
失利何至乃如尊君所言若此史遂行自是闗君門戸<lb/>
事其子遽拜謝請改之時盛年老家居性方嚴有軌度<lb/>
子孫雖班白待之愈峻至是諸子乃共號洪稽顙請為<lb/>
百口切計盛大怒不許諸子遂私改之盛先已寫别本<lb/>
傳之外國及孝武帝購求異書得之於遼東人與見本<lb/>
<pb n="KR3k0046_WYG_048-38a"/>
不同遂兩存之<lb/>
晉史陳夀文長文虞傳司馬彪王隠虞預孫盛于寳鄧<lb/>
粲謝沉習鑒齒徐廣傳論　古之王者咸建史官昭法立<lb/>
訓莫近于此若夫原始要終紀情括性其言微而顯其<lb/>
義皎而明然可以茵藹緹油作程遐世者也邱明既没<lb/>
班馬迭興奮鴻筆于西京騁直詞于東觀自斯已降分<lb/>
明競爽可以繼明先典者陳夀得之乎江漢英靈信有<lb/>
之矣允源將帥之子篤志典墳紹統戚藩之𦙍研稽載<lb/>
<pb n="KR3k0046_WYG_048-38b"/>
籍咸能綜緝遺文垂諸不朽豈必克傳門業方擅箕表<lb/>
者哉處叔區區勵精著述混淆蕪舛良不足觀叔寜寡<lb/>
聞穿窬王氏雖勒成一家未足多尚令升安國有良史<lb/>
之才而所著之書惜非正典悠悠晉室斯文將墜鄧粲<lb/>
謝沉祖述前史葺宇重軒之下施牀連榻之上奇詞異<lb/>
義罕見稱焉習氏徐公俱云筆削彰善癉惡以為懲勸<lb/>
夫蹈忠履正貞士之心背義圖榮君子不取而彦威跡<lb/>
淪冦壌逡廵于偽國野民運遭革命流連于舊朝行不<lb/>
<pb n="KR3k0046_WYG_048-39a"/>
違言廣得之矣<lb/>
北魏主以崔浩監祕書事使與髙允等共譔國記曰務<lb/>
從實録著作令史閔湛郗標性巧佞為浩所寵信勸浩<lb/>
刋所譔國史于石以彰直筆浩竟用湛標議刋石立于<lb/>
郊壇東方書魏之先世事皆詳實立于衢路往來見者<lb/>
咸以為言北人無不忿恚相與譛浩於魏主以為暴揚<lb/>
國惡魏主大怒使有司案浩及祕書郎吏等罪狀魏主<lb/>
召髙允問曰國書皆浩所為乎對曰太祖記前著作郎<lb/>
<pb n="KR3k0046_WYG_048-39b"/>
鄧淵所為先帝記及今記臣與浩共為之然浩所領事<lb/>
多總裁而已至於著述臣多於浩魏主顧謂太子曰直<lb/>
哉此人情所難而允能為之臨死不易辭信也為臣不<lb/>
欺君貞也遂赦之詔誅浩及僚屬宗欽段承根等下至<lb/>
僮吏凡百二十八人皆夷五族縶浩置檻内送城南衛士數<lb/>
十人溲其上呼聲嗷嗷聞於行路魏主既誅崔浩而悔<lb/>
之㑹比部尚書宣城公李孝伯病篤或𫝊已卒魏主悼<lb/>
之曰李宣城可惜既而曰朕失言崔司徒可惜李宣城<lb/>
<pb n="KR3k0046_WYG_048-40a"/>
可哀<lb/>
齊武帝使太子家令沈約譔宋書疑立袁粲傳審之於<lb/>
武帝武帝曰袁粲自是宋室忠臣約又多載宋世祖太<lb/>
宗諸鄙瀆事武帝曰孝武事迹不容頓爾我昔經事明<lb/>
帝卿可思諱惡之義於是多所刪除<lb/>
沈約禮志序　左史記言右史記事事則春秋是也言<lb/>
則尚書是也至於楚書鄭志晉乗楚杌之篇皆所以昭<lb/>
述前史俾不泯於後司馬遷制一家之言始區别名題<lb/>
<pb n="KR3k0046_WYG_048-40b"/>
至乎禮儀刑政有所不盡乃於紀傳之外剏立八書片<lb/>
文隻事鴻纎備舉班氏因之靡違前式網羅一代滌流<lb/>
遂廣律歴禮樂其名不變以天官為天文改封禪為郊祀<lb/>
易貨殖平凖之稱革河渠溝洫之名綴孫卿之辭以述<lb/>
刑法采孟軻之書用序食貨劉向鴻範始自春秋劉歆<lb/>
七畧儒墨異部朱贛博采風謡尤為詳洽固並因仍以<lb/>
為三志而禮樂疏簡所漏者多典章事數百不記一天<lb/>
文雖為該舉而不言天形致使三天之説渾然莫辨是<lb/>
<pb n="KR3k0046_WYG_048-41a"/>
故蔡邕於朔方上書謂宜載述者也漢興接坑儒之後<lb/>
典墳殘缺耆生碩老常以亡逸為慮劉歆七畧固之藝<lb/>
文蓋為此也河自龍門東注橫被中國毎漂決所漸害<lb/>
重災深堤築之功勞役天下且闗洛髙塏地少川源是<lb/>
故鎬酆潦潏咸入禮典漳滏鄭白之饒溝渠沾溉之利<lb/>
皆民命所祖國以為天溝洫立志亦其宜也世殊事改<lb/>
於今可得而畧竊以班氏律厯前事已詳自楊韋改創<lb/>
景初而魏書闕志及元嘉重造新法大明博議囬改自<lb/>
<pb n="KR3k0046_WYG_048-41b"/>
魏至宋宜入今書班固禮樂郊祀馬彪祭祀禮儀蔡邕<lb/>
朝㑹董巴輿服並各立志夫禮之所苞其用非一郊祀<lb/>
朝饗匪云别事旗章服物非禮而何今總而裁之同謂<lb/>
禮志刑法食貨前説已該隨流𣲖别附之紀傳樂經殘<lb/>
缺其來已逺班氏所述政抄舉樂記馬彪後書又不備<lb/>
續至於八音衆器並不見書雖畧見世本所闕猶衆爰<lb/>
及雅鄭謳謡之節一皆屏落曾無槩見郊廟樂章毎隨<lb/>
世改雅聲舊典咸有遺文又案今鼔吹鐃歌雖有章曲<lb/>
<pb n="KR3k0046_WYG_048-42a"/>
樂人傳習口相師祖所務者聲不先訓以義今樂府鐃<lb/>
歌校漢魏舊曲曲名時同文字永異尋文求義無一可<lb/>
了不知今之鐃章何代曲也今志自郊廟以下凡諸樂<lb/>
章非滛哇之辭並皆詳載天文五行自馬彪以後無復<lb/>
記録何書自黄初之始徐志肇義熙之元今以魏接漢<lb/>
式遵何氏然則自漢髙帝五年之首冬暨宋順帝昇明<lb/>
二年之孟夏二辰六沴甲子無差聖帝哲王咸有瑞命<lb/>
之紀盖所以神明寳位幽賛禎符欲使逐鹿弭苵窺覬<lb/>
<pb n="KR3k0046_WYG_048-42b"/>
不作握河括地緑文赤字之書言之詳矣爰逮道至天<lb/>
而甘露下徳洞地而醴泉出金芝𤣥秬之祥朱草白烏<lb/>
之瑞斯固不可誣也若夫衰世徳爽而嘉應不息斯固<lb/>
天道芒昧難以數推亦猶明主居上而震蝕之災不弭<lb/>
百靈咸順而懸象之應獨違今立符瑞志以補前史之<lb/>
闕地里參差事難該辨魏晉以來遷徙百計一郡分為<lb/>
四五一縣割成兩三或昨屬荆豫今𨽻司兖朝為零桂<lb/>
之士夕為盧九之民去來紛擾無暫止息版籍為之渾<lb/>
<pb n="KR3k0046_WYG_048-43a"/>
淆職方所不能記自戎狄内侮有晉東遷中土遺氓播<lb/>
徙江外幽幷冀雝兖豫青徐之境幽淪冦逆自抶莫而<lb/>
裹足奉首免身於荆越者百郡千城流寓比室人佇鴻<lb/>
鴈之歌士蓄懐本之念莫不各樹邦邑思復舊井既而<lb/>
民單戸約不可獨建故魏邦而有韓邑齊縣而有趙民<lb/>
且省置交加日回月徙寄寓遷流迄無定託邦名邑號<lb/>
難或羣書大宋受命重啟邉隙淮北五州翦為冦境其<lb/>
或奔亡播遷復立郡縣斯則元嘉泰始同名異實今以<lb/>
<pb n="KR3k0046_WYG_048-43b"/>
班固馬彪二志晉宋起居凡諸記注悉皆推討隨條辨<lb/>
析使悉該詳百官置省備有前説尋源討流於事為易<lb/>
元嘉中東海何承天受詔篹宋書其志十五篇以續馬<lb/>
彪漢志其證引該博者即而因之亦猶班固馬遷共為<lb/>
一家者也其有漏闕及何氏後事備加搜采隨就補綴<lb/>
焉淵流浩漫非孤學所盡足蹇途遥豈短䇿能運雖斟<lb/>
酌前史備覩妍嗤而愛嗜異情取捨殊意毎含毫握簡<lb/>
杼軸忘飡終不足與班左並馳董南齊轡庶為後之君<lb/>
<pb n="KR3k0046_WYG_048-44a"/>
子削藁而已焉<lb/>
北齊中書令魏收撰魏書頗用受憎為褒貶每謂人曰<lb/>
何物小子敢與魏收作色舉之則使升天按之則使入<lb/>
地既成盧潜奏收誣罔一代罪當誅盧斐頓丘李庶皆<lb/>
言魏史不直收啓齊主云臣既結怨彊宗將為刺客所<lb/>
殺齊主怒於是斐庶及王松年皆坐謗史鞭二百配甲<lb/>
坊斐庶死於獄中潜亦坐繫獄然時人終不服謂之穢史<lb/>
唐太宗謂諫議大夫禇遂良曰卿猶知起居注所書可<lb/>
<pb n="KR3k0046_WYG_048-44b"/>
得觀乎對曰史官書人君言動備記善惡庶㡬人君不<lb/>
敢為非未聞自取而觀之也太宗曰朕有不善卿亦記<lb/>
之邪對曰臣職當載筆不敢不記黄門侍郎劉洎曰借<lb/>
使遂良不記天下亦皆記之太宗曰誠然太宗謂監修<lb/>
國史房𤣥齡曰前世史官所記皆不令人主見之何也<lb/>
對曰史官不虚美不隠惡若人主見之必怒故不敢獻<lb/>
也太宗曰朕之為心異於前世帝王欲觀國史知前日<lb/>
之惡為後來之戒公可撰次以聞諫議大夫朱子奢上<lb/>
<pb n="KR3k0046_WYG_048-45a"/>
言陛下聖徳在躬舉無過事史官所述義歸盡善陛<lb/>
下獨覽起居於事無失若以此法傳示子孫竊恐曾𤣥<lb/>
之後或非上智飾非䕶短史官必不免刑誅如此則莫<lb/>
不希風順㫖全身逺害悠悠千載何所信乎所以前<lb/>
代不觀蓋為此也大宗不從𤣥齡乃與給事中許敬宗<lb/>
等刪為髙祖今上實録書成上之上見書六月四日事<lb/>
語多微隠謂𤣥齡曰昔周公誅管蔡以安周季友鴆叔<lb/>
牙以存魯朕之所謂亦類是耳史官何諱焉即命削<lb/>
<pb n="KR3k0046_WYG_048-45b"/>
去浮詞直書其事<lb/>
髙祖詔劉仁軌等改修國史以許敬宗等所記多不實<lb/>
故也<lb/>
貞觀之制中書門下及三品官入奏事必使諫官史官<lb/>
隨之有失則匡正美惡必記之諸司皆正衙奏事御史<lb/>
彈百官服豸冠對仗讀彈文故大臣不得専君而小臣<lb/>
不得為讒慝及許敬宗李義府用事政多私僻奏事官<lb/>
多俟仗下於御座前屏人宻奏監察御史及待制官<lb/>
<pb n="KR3k0046_WYG_048-46a"/>
逺立以俟其退諫官史官皆隨仗出仗下後事不復預<lb/>
聞武后以法制羣下諫官御史得以風聞言事互相彈<lb/>
奏於是多以險詖相傾宋璟欲復貞觀之政制自今事<lb/>
非的須秘宻者皆令對仗奏聞史官自依故事<lb/>
安州别駕劉子𤣥卒子𤣥即知㡬也避明皇嫌名以字<lb/>
行著作郎吳兢撰則天實録言宋璟激張說使證魏元<lb/>
忠事說修史見之知兢所為謬曰劉五殊不相借兢起<lb/>
對曰此乃兢所為史草具在不可使明公枉怨死者同<lb/>
<pb n="KR3k0046_WYG_048-46b"/>
僚皆失色其後說隂祈兢改數字兢終不許曰若狥<lb/>
公請則此史不為直筆何以取信於後<lb/>
文宗就起居舍人魏謩取記注觀之謩不可曰記注兼<lb/>
書善惡所以儆戒人君陛下但力為善不必觀史文宗<lb/>
曰朕曏嘗觀之對曰此曏日史官之罪也若陛下自觀<lb/>
史則史官必有所諱避何以取信於後文宗乃止<lb/>
李固言薦崔球為起居舎人鄭覃以為不可文宗曰公<lb/>
事莫相違覃曰若宰相盡同則事必有欺陛下者矣<lb/>
<pb n="KR3k0046_WYG_048-47a"/>
柳宗元與韓愈論史官書前獲書言史事云具與劉秀才<lb/>
書及今乃見書藳私心甚不喜與退之往年言史事甚大謬<lb/>
若書中言退之不宜一日在館下安有探宰相意以為茍以<lb/>
史榮一韓退之耶若果爾豈宜虚受宰相榮已而冐居館下<lb/>
近宻地食奉養役使掌固利紙筆為私書取以供子弟費古<lb/>
之志於道者不若是且退之以為紀録者有刑禍避不肯<lb/>
就尤非也史以名為褒貶猶且恐懼不敢為設使退之為<lb/>
御史中丞大夫其褒貶成敗人愈益顯其宜恐懼尤大也<lb/>
<pb n="KR3k0046_WYG_048-47b"/>
則又將揚揚入臺府美食安坐行呼唱於朝廷而已耶<lb/>
在御史猶爾設使退之為宰相生殺出入升黜天下士<lb/>
其敵益衆則又將揚揚入政事堂美食安坐行呼唱於<lb/>
内庭外衢而已耶何以異不為史而榮其號利其禄者<lb/>
也又言不有人禍則有天刑若以罪夫前古之為史者<lb/>
然亦甚惑凡居其位思直其道道茍直雖死不可回也<lb/>
如回之莫若亟去其位孔子之困於魯衛陳宋蔡齊楚<lb/>
者其時暗諸侯不能以也其不遇而死不以作春秋故<lb/>
<pb n="KR3k0046_WYG_048-48a"/>
也當其時雖不作春秋孔子猶不遇而死也若周公史<lb/>
佚雖紀言書事猶遇且顯也又不得以春秋為孔子累<lb/>
蔚宗悖亂雖不為史其族亦赤司馬遷觸天子喜怒班<lb/>
固不檢下崔浩沽其直以闘暴虜皆非中道左丘明以<lb/>
疾盲出於不幸子夏不為史亦盲不可以是為戒其餘<lb/>
皆不出此是退之宜守中道不忘其直無以他事自恐<lb/>
退之之恐唯在不直不得中道刑禍非所恐也凡言二<lb/>
百年文武事多有誡如此者今退之曰我一人也何能<lb/>
<pb n="KR3k0046_WYG_048-48b"/>
明則同職者又所云若是後來繼今者又所云若是人<lb/>
人皆曰我一人則卒誰能紀傳之耶如退之但以所聞知<lb/>
孜孜不敢怠同職者後來繼今者亦各以所聞知孜孜<lb/>
不敢怠則庶㡬不墜使卒有明也不然徒信人口語毎<lb/>
毎異辭日以滋久則所云磊磊軒天地者决必沉没且<lb/>
亂雜無可考非有志者所忍恣也果有志豈當待人<lb/>
督責廹蹙然後為官守耶鬼神事𦕈茫荒惑無可準明<lb/>
者所不道退之之智而猶懼於此今學如退之辭如退之<lb/>
<pb n="KR3k0046_WYG_048-49a"/>
好言論如退之慷慨自為正直行行焉如退之猶所云<lb/>
若是則唐之史述其卒無可託乎明天子賢宰相得<lb/>
史才如此而又不果甚可痛哉退之宜更思可為速為<lb/>
果卒以為恐懼不敢則一日可引去又何以云行且謀<lb/>
也今當為而不為又誘館中他人及後生者此大惑已<lb/>
不勉已而欲勉人難矣哉<lb/>
皇甫湜編年紀傳論　古史編年至漢史司馬遷始更<lb/>
其制而為紀傳相承至今無以移之歴代論者以遷為<lb/>
<pb n="KR3k0046_WYG_048-49b"/>
率私意盪古法紀傳煩漫不如編年予以為合聖人之<lb/>
經者以心不以跡得良史之體者在適不在同編年紀<lb/>
傳繫於時之所宜才之所長者耳何常之有故是非與<lb/>
衆人同辯善惡得聖人之中不虚美不隠惡則為紀為<lb/>
傳為編年斯皆良史矣若論不足以折星極辭不足以<lb/>
壯無窮雖為紀傳編年斯皆罪人且編年之作豈非以<lb/>
事繫日以日繫月以月繫時繫年者哉司馬氏作紀<lb/>
以項羽承秦以呂后接之亦以歴年不可中廢年不可<lb/>
<pb n="KR3k0046_WYG_048-50a"/>
闕故書也觀其作𫝊之意將以包該事跡參貫話語纎<lb/>
悉百代之務成就一家之說必新制度而騁才力焉又<lb/>
編年之史束於次第牽於渾并必舉其大綱而簡於敘<lb/>
事是以多闕載多逸文乃别為著録以備時之語言而<lb/>
盡事之本末故春秋之作則為尚書左氏之外又為國<lb/>
語可復省左氏於右合外𫝊於内哉故合之則繁離之<lb/>
則異削之則闕子長病其然也出太古之軌鑿無窮之<lb/>
門作為紀𫝊世家表志首尾具敘録表裏相發明庶為<lb/>
<pb n="KR3k0046_WYG_048-50b"/>
得中以是無媿太初以來千有餘嵗史官接躅文人比<lb/>
踵卒不能有所改張奉而遵行𫝊以相授斯亦竒矣唯<lb/>
荀氏為漢紀裴氏為宋畧強欲復古皆為編年然其善<lb/>
語嘉言細事詳正所遺多矣如覽正史方能備明則褒<lb/>
貶得失章章於是矣今之作者茍能遵紀傳之體裁同<lb/>
春秋之是非文敵遷固直蹤南董亦無上矣儻謬乎此<lb/>
則雖服仲尼之服手握絶麟之筆等古人之章句署王<lb/>
正之月日謂之好古則可矣顧其書何如哉<lb/>
<pb n="KR3k0046_WYG_048-51a"/>
宋太祖時史館修撰扈蒙請修日厯從之命宰輔日録<lb/>
時政送史館仍以盧多遜専其職<lb/>
太宗時右諫議大夫張佖請置起居院修左右史之職<lb/>
為起居注與時政記逐月終送史館以備修日厯上嘉<lb/>
之乃置院於禁中命梁周翰等掌其事周翰請以所撰<lb/>
先進御後付史館從之起居注進御始此<lb/>
歐陽修論日厯疏　伏以史者國家之典法也自君臣善<lb/>
惡功過與其百事之廢置可以垂勸戒示後世者皆得<lb/>
<pb n="KR3k0046_WYG_048-51b"/>
直書而不隠故自前世有國者莫不以史職為重伏見<lb/>
國朝之史以宰相監修學士修撰又以兩府之臣撰時<lb/>
政記選三館之士當陞擢者乃命修起居注如此不為<lb/>
不重矣近年以來員具而職廢其所撰述簡畧遺漏百<lb/>
不存一至於事闗大體者皆没而不書此實史官之罪<lb/>
而臣之責也然其弊在於修撰之官惟據諸司供報而<lb/>
不敢書所見聞故也今時政記雖是兩府臣寮修纂然<lb/>
聖君言動有所宣諭臣下奏議事闗得失者皆不紀録<lb/>
<pb n="KR3k0046_WYG_048-52a"/>
惟書除自辭見之類至於起居注亦然與諸司供報公<lb/>
文無異修撰官只據此銓次繫以日月為之日歴而已<lb/>
是以朝廷之事史官雖欲書而不書也自古人君皆不<lb/>
自閱史今撰述既成必録本進呈則事有諱避史官雖<lb/>
欲書而又不敢也加以日歴時政記起居注例皆承前<lb/>
積滯相因故纂録者常務追修累年前事而歲月既<lb/>
逺遺失莫存至於事在目今可以詳於見聞者又以追<lb/>
修積滯不暇及之若不革其弊則前後相因史官永無<lb/>
<pb n="KR3k0046_WYG_048-52b"/>
舉職之時使聖朝典法遂成於廢墜矣臣竊聞趙元昊<lb/>
自初僣叛至復稱臣始終一宗事節皆不曾書亦聞修<lb/>
撰官甚欲紀述以修撰後時追求莫得故也其於他事<lb/>
又可知焉臣今欲乞特詔修時政記起居注之臣並以<lb/>
徳音宣諭臣下奏對之語書之其修撰官不得依前只<lb/>
據諸司供報編次除自辭見並須考駮事實其除某<lb/>
官者以某功如狄青等破儂智髙文彦博等敗王則<lb/>
之類其貶某職者坐某罪如昨來麟州守將及并州龎<lb/>
<pb n="KR3k0046_WYG_048-53a"/>
籍縁白草平事日近孫沔所坐之類事有文據及迹狀<lb/>
明白者皆備書之所以使聖朝賞罰之典可以勸善懲<lb/>
惡昭示後世若大臣用情朝廷賞罰不當者亦得以書<lb/>
為警戒此國家置史之本意也至於其他大事並許史<lb/>
院據所聞見書之如聞見未詳者直牒諸處㑹問及臣<lb/>
寮奏議異同朝廷裁置處分並書之已上事節並令修<lb/>
撰官逐時旋據所得録為草巻標題月分於史院躬親<lb/>
入櫃封鎻候諸司供報齊足修為日歴仍乞每至歲終<lb/>
<pb n="KR3k0046_WYG_048-53b"/>
命監修宰相親至史院㸃檢修撰官紀録事迹内有不<lb/>
勤其事隳官失職者奏行責罰其時政記起居注日歴<lb/>
等除今日以前積滯者不住追修外截自今後並令次<lb/>
月供報如稍違滯許修撰官自至中書樞宻院催請其<lb/>
諸司供報拖延及史院有所㑹問諸處不畫時報應致<lb/>
妨纂修者其當行手分並許史院牒開封府勾追嚴斷<lb/>
其日歴時政記起居注並乞更不進本所貴少修史職<lb/>
上存聖朝典法此乃臣之職事不敢不言<lb/>
<pb n="KR3k0046_WYG_048-54a"/>
蘇洵史論　遷固史雖以事辭勝然亦兼道與法而有<lb/>
之故時得仲尼遺意焉吾今擇其書有不可以文曉而<lb/>
可以意達者四悉顯白之其一曰隠而彰其二曰直而<lb/>
寛其三曰簡而明其四曰微而切遷之𫝊㢘頗也議捄<lb/>
閼與之失不載焉見之趙奢𫝊𫝊酈食其也謀撓楚<lb/>
權之謬不載焉見之留侯𫝊固之𫝊周勃也汁出浹背<lb/>
之耻不載焉見之王陵𫝊𫝊董仲舒也議和親之疏不<lb/>
載焉見之匈奴𫝊夫頗食其勃仲舒皆功十而過一者<lb/>
<pb n="KR3k0046_WYG_048-54b"/>
也茍列一以疵十後之庸人必曰智如廉頗辨如酈食<lb/>
其忠如周勃賢如董仲舒而十功不能贖一過則將苦<lb/>
其難而怠矣是故本𫝊晦之而他𫝊發之則其與善也<lb/>
不亦𨼆而彰乎遷論蘇秦稱其智過人不使獨蒙惡<lb/>
聲論北宮伯子多其愛人長者固贊張湯與其推賢揚<lb/>
善贊酷吏人有所褒不獨暴其惡夫秦伯子湯酷吏皆<lb/>
過十而功一者也茍舉十以廢一後之㓙人必曰蘇秦<lb/>
北宮伯子張湯酷吏雖有善不録矣吾復何望哉<lb/>
<pb n="KR3k0046_WYG_048-55a"/>
是窒其自新之路而堅其私惡之志者也故於𫝊詳之<lb/>
於論於贊復明之則其懲惡也不亦直而寛乎遷表十<lb/>
二諸侯首魯訖吴實十三國而越不與焉夫以十二名<lb/>
篇而載國十三何也不數吴也皆諸侯耳獨不數吴何<lb/>
也用夷禮也不數而載之何也周禮而霸盟上國也春<lb/>
秋書哀七年公㑹吴於鄫書十二年公㑹吴於槖臯書<lb/>
十三年公㑹晉侯及吴子於黄池此其所以雖不數而<lb/>
猶獲載也若越區區於南夷豺狼狐狸之與居不與<lb/>
<pb n="KR3k0046_WYG_048-55b"/>
中國㑹盟以觀華風而用夷俗之名以赴故君子即其<lb/>
自稱以罪之春秋書定五年於越入吴書十四年於越<lb/>
敗吴於檇李書哀十三年於越入吴此春秋所以夷狄畜<lb/>
之也茍遷舉而措之諸侯之末則西戎獫狁亦或庶乎<lb/>
其間是以絶而棄之將使後之人君觀之曰不知中國<lb/>
禮樂雖勾踐之賢猶不免乎絶與棄則其賤夷也不亦<lb/>
簡而明乎固之表八而王侯六書其人也必曰某土某<lb/>
王若侯某或功臣外戚則加其姓而首目之曰號謚姓名<lb/>
<pb n="KR3k0046_WYG_048-56a"/>
此異姓列侯之例也諸侯王其目止號謚豈以其尊故<lb/>
不曰名之耶不曰名之而實名之豈以不名則不著耶<lb/>
此同姓諸侯王之例也王子侯其目為二上則曰號謚名<lb/>
名之而曰名之殺一等矣此同姓列侯之例也及其下<lb/>
則曰號謚姓名夫以同姓列侯而加之異姓之例何哉<lb/>
察其故盖元始之間王莾偽褒宗室而封之者也非天<lb/>
子親親而封之者也宗室天子不能封而使王莾之故<lb/>
從異姓例亦以天子不能有其同姓也將使後之人君<lb/>
<pb n="KR3k0046_WYG_048-56b"/>
觀之曰權之歸於臣雖同姓不能有名器誠不可假人<lb/>
矣則其防僣也不亦微而切乎噫隠而彰則後人樂得<lb/>
為善之利直而寛則後人知有悔過之漸簡而明則人<lb/>
君知中國禮義之為貴微而切則人君知强臣専制之<lb/>
為患用力寡而成功博其能為春秋繼而使後之史無<lb/>
及焉者以是夫<lb/>
蘇轍史官助賞罰論　域中有三權曰天曰君曰史官<lb/>
聖人以此三權者制天下之是非而使之更相助夫惟<lb/>
<pb n="KR3k0046_WYG_048-57a"/>
天之權而後能夀夭禍福天下之人而使賢者無夭横<lb/>
窮困之災不賢者無以享其富貴夀考之福然而季<lb/>
路原憲古所謂賢人者也伏於窮閻之下布衣饘食之<lb/>
不給盗跖莊蹻横行於天下食人之肝以為糧而老死<lb/>
於牗下不見兵革之禍如此則是天之權有時而有所<lb/>
不及也故人君用其賞罰之權於天道所不及之間以<lb/>
助天為治然而賞罰者又豈能盡天下之是非而賞罰<lb/>
之於一時猶懼其不能明著暴見於萬世之下故君舉<lb/>
<pb n="KR3k0046_WYG_048-57b"/>
而屬之於其臣而名之曰史官盖史官之權與天與君<lb/>
之權鈞大抵三者更相助以無遺天下之是非故荀恱<lb/>
曰毎於嵗盡舉之尚書以助賞罰夫史官之興其來尚<lb/>
矣其最著作在周曰佚在魯曰克在齊曰南氏在晉曰<lb/>
董狐在楚曰倚相觀其為人以度其當時之所書必有<lb/>
以助賞罰者然而不獲見其筆墨之所存以不能盡其<lb/>
助治之意獨仲尼因魯之史官左邱明而得其載籍以<lb/>
作為春秋是非二百四十二年雖其名為經而其實史<lb/>
<pb n="KR3k0046_WYG_048-58a"/>
之本大義明者也故齊威晉文有功王室王賞之以侯<lb/>
伯之爵征代四國之權而春秋又從而屢進之此所以<lb/>
助乎賞之當於其功也吴楚徐越之僣皆得罪於其君<lb/>
者也而春秋又從而加之以斥絶擯棄不齒之辭此所<lb/>
以助乎罰之當於其罪也若夫當時賞罰之所不能及<lb/>
則又為之明言其狀而使後世嗟嘆痛惜之不已鳴呼<lb/>
賢人君子之功烈與夫亂世賊子罪惡之狀於此皆可<lb/>
以無憂其無聞焉是故古者聖人重史官當漢之時號<lb/>
<pb n="KR3k0046_WYG_048-58b"/>
曰太史令而其權在丞相之上郡國計吏上計於大史<lb/>
然後以其副上於丞相御史夫惟知其權之可以助賞<lb/>
罰也故從而尊顯之然則後之史官其可以忽哉<lb/>
張舜民史說　馬文淵有言人貧當益堅老當益壯貧<lb/>
而堅者雖市里小民尚有之老而壯雖士人未之見也<lb/>
韓退之潮陽之行齒髪衰矣不若少時之志壯也故以<lb/>
封禪之說迎憲宗又曰自今請改事陛下觀此言傷哉<lb/>
丈夫之操始非不堅誓於金石凌於雪霜既而沐於死<lb/>
<pb n="KR3k0046_WYG_048-59a"/>
生顧於妻孥罕不回心低首求免一時之難者退之是<lb/>
也退之非求富貴者也畏死爾故善為國者如農圃然<lb/>
初則養育其材勿使之夭折終則將就其美勿使之摧<lb/>
折君臣相成同底於道顧必使之至於盡歡竭忠之地<lb/>
亦何有哉唯樂天則不然知其不可為而一舍之危行<lb/>
而放其言懐卷而同其塵可謂晦而明柔而立者也故<lb/>
終其身而不辱如劉夢得栁子厚軰舍文字語言之外<lb/>
復何有哉　劉蕡贊史臣以蕡為疏直蕡於策中引㐮<lb/>
<pb n="KR3k0046_WYG_048-59b"/>
公煞陽父春秋罪漏言而蕡既戒帝漏言而身誦語於<lb/>
庭又蕡不先以忠結上知後為謀之若是殆非史家才<lb/>
識也且蕡布衣也出應詔時何計先結主之知而後言<lb/>
之哉雖諫官御史以在近列儻先視人主之意而方出<lb/>
言是何人也蕡軰造庭待問有所及不列之於廷對何<lb/>
階而上達哉唯其疏直乃得敢言之士儻使來者皆三<lb/>
思後言之朝廷何望哉度斯人也殆是惡直醜正之人<lb/>
使惡直醜正之人執史筆以去取前人之事則一代之<lb/>
<pb n="KR3k0046_WYG_048-60a"/>
人若為凖的蕡雖不第同試如李邰軰公言於朝以為<lb/>
已之不若一時藩侯爭相辟置如牛僧孺令狐楚不敢<lb/>
待以賓幙皆以師禮資之是何同時之人其見重顧如<lb/>
此數百年之後獨不信於史臣之筆亦可歎矣<lb/>
髙宗時翰林學士汪藻言本朝宰相皆兼史館故書榻<lb/>
前議論之詞則有時政記柱下見聞之實則有起居注<lb/>
謂之日歴所以備言垂一世之典茍曠三十年之久漫<lb/>
無一字何以示來世帝從之即以命藻<lb/>
<pb n="KR3k0046_WYG_048-60b"/>
寧宗時有商人私持起居郎熊克中興小歴及九朝通<lb/>
畧等書欲度佳旴𣅿軍以聞遂命諸道察郡邑書坊所<lb/>
鬻書凡事干國體者悉令毁棄言者因請取禮部員外<lb/>
郎李燾續通鑑長編知龍州王偁東都事畧監都鹽<lb/>
倉李丙丁未録及通畧語録家𫝊等書下史官考訂或<lb/>
有裨于公議即乞存留不許刋行從之<lb/>
元仁宗諭省臣曰翰林集賢儒臣須朕自選用毋輒擬<lb/>
奏人言御史臺任重朕謂國史院尤重盖御史臺是一<lb/>
<pb n="KR3k0046_WYG_048-61a"/>
時公論國史院是萬世史論於是陞翰林國史院秩從<lb/>
一品尋勅博選中外才學之士居之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0046_WYG_048-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷四十八<lb/>
</p>
<p>
</p>
  </div>
</body>
</text>
</TEI>
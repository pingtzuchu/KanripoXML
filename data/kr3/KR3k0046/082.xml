<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷八十二</head> <lb/>
    <p>
<pb n="KR3k0046_WYG_082-1a"/>
欽定四庫全書<lb/>
　經濟類編卷八十二<lb/>
　　　　　　　　　　　明　馮琦馮瑗　撰<lb/>
　人倫類二<lb/>
　　宗族<hi>五則</hi>
唐太宗時髙士亷韋挺令狐徳棻岑文本上所撰氏族<lb/>
志先是山東人士崔盧李鄭諸族好自矜地望雖累葉<lb/>
陵夷茍它族欲與為昏姻必多責財帛或捨其鄉里而<lb/>
<pb n="KR3k0046_WYG_082-1b"/>
妄稱名族或兄弟齊列而更以妻族相陵太宗惡之命<lb/>
士亷等徧責天下譜諜質諸史籍考其真偽辨其昭穆<lb/>
第其甲乙襃進忠賢貶退姦逆分為九等士亷等以黄<lb/>
門侍郎崔民幹為第一太宗曰漢髙祖與蕭曹樊灌皆<lb/>
起閭閻布衣卿輩至今推仰以為英賢豈在世禄乎髙<lb/>
氏偏據山東梁陳僻在江南雖有人物蓋何足言況其<lb/>
子孫才行衰薄官爵陵替而猶卬然以門地自負販鬻<lb/>
松檟依託富貴棄亷忘恥不知世人何為貴之今三品<lb/>
<pb n="KR3k0046_WYG_082-2a"/>
以上或以徳行或以勲勞或以文學致位貴顯彼衰世<lb/>
舊門誠何足慕而求與為昬雖多輸金帛猶為彼所偃<lb/>
蹇我不知其解何也今欲釐正訛謬捨名取實而卿曹<lb/>
猶以崔民幹為第一是輕我官爵而狥流俗之情也乃<lb/>
更命刋定專以今朝品秩為髙下於是以皇族為首外<lb/>
戚次之降崔民幹為第三凡二百九十三姓千六百五<lb/>
十一家頒于天下厥後許敬宗等以其書不叙武氏本<lb/>
望奏請改之髙宗乃命禮部郎中孔志約等比類升降<lb/>
<pb n="KR3k0046_WYG_082-2b"/>
以后族為第一等其餘悉以仕唐官品髙下為凖凡九<lb/>
等於是士卒以軍功致位五品者豫士流時人謂之勲<lb/>
格<lb/>
李義府既貴自言本出趙郡與諸李叙昭穆無頼之徒<lb/>
籍其權勢拜伏為兄叔者甚衆給事中李崇徳初與同<lb/>
譜及義府出為普州即除之義府聞而銜之及復為相<lb/>
使人誣構其罪下獄自殺　山東士人自矜門地昬姻<lb/>
多責資財命修氏族志例降一等王妃主壻皆取勲臣<lb/>
<pb n="KR3k0046_WYG_082-3a"/>
家不議山東之族而魏徴房𤣥齡李勣家皆盛與為昬<lb/>
常左右之由是舊望不減或一姓之中更分某房某眷<lb/>
髙下懸隔李義府為其子求昬不獲恨之故以先帝之<lb/>
㫖勸髙宗矯其弊詔後魏隴西李寳等子孫不得自為<lb/>
昬姻仍定天下嫁女受財之數母得受陪門財然族望<lb/>
為時俗所尚終不能禁或載女竊送夫家或女老不嫁<lb/>
終不與異姓為昬其衰宗落譜昭穆所不齒者往往反<lb/>
自稱禁昬家益增厚價<lb/>
<pb n="KR3k0046_WYG_082-3b"/>
宋太宗時江州義門陳兢宜都王叔明之後九世同居<lb/>
長幼凡七百口不畜僕妾上下婣睦人無間言每食必<lb/>
羣坐廣堂未成人者别為一席有犬百餘共一牢食一<lb/>
犬不至羣犬亦皆不食唐僖宗及南唐時旌其門開寳<lb/>
初免徭役至兢子姪益衆常苦乏食知州康戩言于朝<lb/>
詔本州每歲貸粟二千石<lb/>
蘇洵蘇氏族譜亭序　匹夫而化鄉人者吾聞其語矣<lb/>
國有君邑有大夫而爭訟者訴於其門鄉有庠里有學<lb/>
<pb n="KR3k0046_WYG_082-4a"/>
而學道者赴於其家鄉人有為不善於室者父兄輒相<lb/>
與恐曰吾夫子無乃聞之嗚呼彼獨何修而得此哉意<lb/>
者其積之有本末而施之有次第耶今吾族人猶有服<lb/>
者不過百人而歲時蜡社不能相與盡其歡欣愛洽稍<lb/>
逺者至不相往來是無以示吾鄉黨鄰里也乃作蘇氏<lb/>
族譜立亭於髙祖墓塋之西南而刻石焉既而告之曰<lb/>
凡在此者死必赴冠娶妻必告少而孤則老者字之貧<lb/>
而無歸則富者収之而不然者族人之所共誚讓也歲<lb/>
<pb n="KR3k0046_WYG_082-4b"/>
正月相與拜奠於墓下既奠列坐於亭其老者顧少者<lb/>
而歎曰是不及見吾鄉黨風俗之美矣自吾少時見有<lb/>
為不義者則衆相與疾之如見恠物焉慄焉而不寧其<lb/>
後少衰也猶相與笑之今也則相與安之耳是起於某<lb/>
人也夫某人者是鄉之望人也而大亂吾俗焉是故其<lb/>
誘人也速其為害也深自斯人之逐其兄之遺孤子而<lb/>
不恤也而骨肉之恩薄自斯人之多取其先人之貲田<lb/>
而欺其諸孤子也而孝弟之行缺自斯人之為其諸孤<lb/>
<pb n="KR3k0046_WYG_082-5a"/>
子之所訟也而禮義之節廢自斯人之以妾加其妻也<lb/>
而嫡庶之别混自斯人之篤於聲色而父子雜處讙譁<lb/>
不嚴也而閨門之政亂自斯人之瀆財無厭惟富者之<lb/>
為賢也而亷恥之路塞此六行者吾往時所謂大慙而<lb/>
不容者也今無知之人皆曰某人何人也猶且為之其輿<lb/>
馬赫奕婢妾靚麗足以蕩惑里巷之小人其官爵貨力<lb/>
足以摇動府縣其矯詐修飾言語足以欺罔君子是州<lb/>
里之大盜也吾不敢以告鄉人而私以戒族人焉髣髴<lb/>
<pb n="KR3k0046_WYG_082-5b"/>
於斯人之一節者願無過吾門也予聞之懼而請書焉<lb/>
老人曰書其事而闕其姓名使他人觀之則不知其為<lb/>
誰而夫人之觀之則面熱内慙汗出而食不下也且無<lb/>
彰之庶其有悔乎予曰然乃記之<lb/>
蘇軾勸親睦策　夫民相與親睦者王道之始也昔三<lb/>
代之制畫為井田使其比閭族黨各相親愛有急相賙<lb/>
有喜相慶死喪相恤疾病相養是故其民安居無事則<lb/>
往來歡欣而獄訟不生有冦而戰則同心并力而緩急<lb/>
<pb n="KR3k0046_WYG_082-6a"/>
不離自秦漢以來法令峻急使民離其親愛欣歡之心<lb/>
而為鄰里告訐之俗富人子壯則出居貧人子壯則出<lb/>
贅一國之俗而家各有法一家之法而人各有心紛紛<lb/>
乎散亂而不相屬是以禮讓之風息而爭鬬之獄繁天<lb/>
下無事則務為欺詐相傾以自成天下有變則流徙渙<lb/>
散相棄以自存嗟夫秦漢以下天下何其多故而難治<lb/>
也此無他民不愛其身故輕犯法輕犯法則王政不行<lb/>
欲民之愛其身則莫若使其父子親兄弟和而妻子相<lb/>
<pb n="KR3k0046_WYG_082-6b"/>
好夫民仰以事父母旁以睦兄弟而俯以䘏妻子則其<lb/>
所頼於生者重而不忍以其身輕犯法三代之政莫尚<lb/>
於此矣今欲教民和親則其道必始於宗族臣欲復古<lb/>
之小宗以収天下不相親屬之心古者有大宗有小宗<lb/>
故禮曰别子為祖繼别為宗繼禰者為小宗有百世不<lb/>
遷之宗有五世則遷之宗百世不遷者别子之後也宗<lb/>
其繼别子之所自出者百世不遷者也宗其繼髙祖者<lb/>
五世則遷者也古者諸侯之子弟異姓之卿大夫始有<lb/>
<pb n="KR3k0046_WYG_082-7a"/>
家者不敢禰其父而自使其嫡子後之則為大宗族人<lb/>
宗之雖百世而宗子死則為之服齊衰九月故曰宗其<lb/>
繼别子之所自出者百世不遷者也别子之庶子又不<lb/>
得禰别子而自使其嫡子為後則為小宗小宗五世之<lb/>
外則無服其繼禰者親兄弟為之服其繼祖者從兄弟<lb/>
為之服其繼曾祖者再從兄弟為之服其繼髙祖者三<lb/>
從兄弟為之服其服大功九月而髙祖以外親盡則易<lb/>
宗故曰宗其繼髙祖者五世則遷者也小宗四有繼髙<lb/>
<pb n="KR3k0046_WYG_082-7b"/>
祖者有繼曾祖者有繼祖者有繼禰者與大宗為五此<lb/>
所謂五宗也古者立宗之道嫡子既為宗則其庶子之<lb/>
嫡子又各為其庶子之宗其法止於四而其實無窮自<lb/>
秦漢以來天下無世卿大宗之法不可以復立而其可<lb/>
以収合天下之親者有小宗之法存而莫之行此甚可<lb/>
惜也今夫天下所以不重族者有族而無宗也有族而<lb/>
無宗則族不可合族不可合則雖欲親之而無由也族<lb/>
人而不相親則忘其祖矣今世之公卿大臣賢人君子<lb/>
<pb n="KR3k0046_WYG_082-8a"/>
之後所以不能世其家如古之久逺者其族散而忘其<lb/>
祖也故莫若復小宗使族人相率而尊其宗子宗子死<lb/>
則為之加服犯之則以其服坐貧賤不敢輕而富貴不<lb/>
敢以加之冠婚必告喪塟必赴此非有所難行也今夫<lb/>
良民之家士大夫之族亦未必無孝悌相親之心而族<lb/>
無宗子莫為之紏率其勢不得相親是以世之人有親<lb/>
未盡而不相往來冠昏不相告死不相赴而無知之民<lb/>
遂至於父子異名而兄弟相訟然則王道何從而興乎<lb/>
<pb n="KR3k0046_WYG_082-8b"/>
嗚呼世人之患在於不務逺見古之聖人合族之法近<lb/>
於迂闊而行之期月則望其有益故夫小宗之法非行<lb/>
之難而在乎久而不怠也天下之民欲其忠厚和柔而<lb/>
易治其必自小宗始矣<lb/>
　　門第<hi>二則附</hi>
宋王僧達幼聰警能文而跌蕩不拘武帝初踐阼擢為<lb/>
僕射居顔劉之右自負才地謂當時莫及一二年間即<lb/>
望宰相既而遷護軍怏怏不得志累啟求出武帝不悦<lb/>
<pb n="KR3k0046_WYG_082-9a"/>
自是稍稍下遷沈約論曰夫君子小人類物之通稱蹈<lb/>
道則為君子違之則為小人是以太公起屠釣為周師<lb/>
傅説去版築為殷相明剔幽仄唯才是與逮于二漢兹<lb/>
道未革胡廣累世農夫致位公相黄憲牛醫之子名重<lb/>
京師非若晩代分為二塗也自魏始立九品蓋以論人<lb/>
才優劣非謂世族髙卑而近代俗士隨時俯仰憑藉世<lb/>
資用相陵駕因此相㳂遂爲成法周漢之道以智役愚<lb/>
魏晉以來以貴役賤士商之科較然有辨矣　裴子野<lb/>
<pb n="KR3k0046_WYG_082-9b"/>
論曰古者徳義可尊無擇負販苟非其人何取世族名<lb/>
公子孫還齊布衣之伍士庶雖分本無華素之隔有晉<lb/>
以來其流稍改草澤奇士猶顯清塗降及季年専限閥<lb/>
閱自是三公之子傲九棘之家黄散之孫蔑令長之室<lb/>
轉相驕矜互爭銖兩唯論門户不問賢能以謝靈運王<lb/>
僧達之才華輕躁使生自寒宗猶將覆折重以怙其庇<lb/>
廕召禍宜哉<lb/>
北魏髙祖與羣臣論選調曰近世髙卑出身各有常分<lb/>
<pb n="KR3k0046_WYG_082-10a"/>
此果如何李沖對曰未審上古已來張官例位為膏梁子<lb/>
弟乎為致治乎髙祖曰欲為治耳冲曰然則陛下今日何為<lb/>
專取門品不㧞才能乎髙祖曰苟有過人之才不患不知然<lb/>
君子之門借使無當世之用要自徳行純篤朕故用之沖曰<lb/>
傳説吕望豈可以門地得之髙祖曰非常之人曠世乃有一二耳<lb/>
秘書令李彪曰陛下若專取門地不審魯之三卿孰若四科著<lb/>
作佐郎韓顯宗曰陛下豈可以貴襲貴以賤襲賤髙祖曰必有髙<lb/>
眀卓然出類㧞萃者朕亦不拘此制頃之劉昶入朝髙祖謂昶曰<lb/>
<pb n="KR3k0046_WYG_082-10b"/>
或言唯能是寄不必拘門朕以為不爾何者清濁同流混齊一<lb/>
等君子小人名品無别此殊為不可我今八族以上士人品第<lb/>
有九九品之外小人之官復有七等若有其人可𧺫家為三公<lb/>
正恐賢才難得不可止為一人渾我典制也　司馬光曰選舉之<lb/>
法先門第而後賢才此魏晉之深弊而歴代相因莫之能<lb/>
改也夫君子小人不在於世禄與側㣲以今日視之愚智<lb/>
所同知也當是之時雖魏孝文之賢猶不免斯蔽故夫<lb/>
明辨是非而不惑於世俗者誠鮮矣<lb/>
<pb n="KR3k0046_WYG_082-11a"/>
　　賢婦人<hi>二十八則</hi>
季康子問於公父文伯之母曰主亦有以語肥也對曰<lb/>
吾能老而已何以語子康子曰雖然肥願有聞於主對<lb/>
曰吾聞之先姑曰君子能勞後世有繼子夏聞之曰善<lb/>
哉商聞之曰古之嫁者不及舅姑謂之不幸夫婦學於<lb/>
舅姑者也　公父文伯飲南宫敬叔酒以露睹父為客<lb/>
羞鼈焉小睹父怒相延食鼈辭曰將使鼈長而後食之<lb/>
遂出文伯之母聞之怒曰吾聞之先子曰祭養尸饗養<lb/>
<pb n="KR3k0046_WYG_082-11b"/>
上賓鼈於何有而使夫人怒也遂逐之五日魯大夫辭<lb/>
而復之　公父文伯之母如季氏康子在其朝與之言<lb/>
弗應從之及寢門弗應而入康子辭於朝而入見曰肥<lb/>
也不得聞命無乃罪乎曰子弗聞乎天子及諸侯合民<lb/>
事於外朝合神事於内朝自卿以下合官職於外朝合<lb/>
家事於内朝寢門之内婦人治其業焉上下同之夫外<lb/>
朝子將業君之官職焉内朝子將庀季氏之政焉皆非<lb/>
吾所敢言也　公父文伯退朝朝其母其母方績文伯<lb/>
<pb n="KR3k0046_WYG_082-12a"/>
曰以歜之家而主猶績懼干季孫之怒也其以歜為不<lb/>
能事主乎其母歎曰魯其亡乎使僮子備官而未之聞<lb/>
邪居吾語女昔聖王之處民也擇瘠土而處之勞其民<lb/>
而用之故長王天下夫民勞則思思則善心生逸則滛<lb/>
滛則忘善忘善則惡心生沃土之民不材滛也瘠土之<lb/>
民莫不嚮義勞也是故天子大采朝日與三公九卿祖<lb/>
識地徳日中考政與百官之政事師尹惟旅牧相宣序<lb/>
民事少采夕月與太史司載紏䖍天刑日入監九御使<lb/>
<pb n="KR3k0046_WYG_082-12b"/>
潔奉禘郊之粢盛而後即安諸侯朝修天子之業命晝<lb/>
考其國職夕省其典刑夜儆百工使無慆滛而後即安<lb/>
卿大夫朝考其職晝講其庶政夕序其業夜庀其家事<lb/>
而後即安士朝而受業晝而講貫夕而習復夜而計過<lb/>
無憾而後即安自庶人以下明而動晦而休無日以怠<lb/>
王后親織𤣥紞公侯之夫人加之以紘綖卿之内子為<lb/>
大帯命婦成祭服列士之妻加之以朝服自庶士以下<lb/>
皆衣其夫社而賦事烝而獻功男女効績愆則有辟古<lb/>
<pb n="KR3k0046_WYG_082-13a"/>
之制也君子勞心小人勞力先王之訓也自上以下誰<lb/>
敢淫心舍力今我寡也爾又在下位朝夕䖍事猶恐忘<lb/>
先人之業况有怠惰其何以避辟吾冀而朝夕修我曰<lb/>
必無廢先人爾今曰胡不自安以是承君之官余懼穆<lb/>
伯之絶祀也仲尼聞之曰弟子志之季氏之婦不淫矣<lb/>
　公父文伯之母季康子之從祖叔母也康子往焉<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
門與之言皆不踰閾祭悼子康子與焉酢不受徹爼不<lb/>
宴宗不具不繹繹不盡飫則退仲尼聞之以為别於男<lb/>
<pb n="KR3k0046_WYG_082-13b"/>
女之禮矣　公父文伯卒其母戒其妾曰吾聞之好内<lb/>
女死之好外士死之今吾子天死吾惡其以好内聞也<lb/>
二三婦之辱其先祀者請無瘠色無洵涕無掐膺無憂<lb/>
容有降服無加服從禮而静是昭吾子也仲尼聞之曰<lb/>
女知莫如婦男知莫如夫公父氏之婦知也夫欲明其<lb/>
子之令徳也　公父文伯之母朝哭穆伯而莫哭文伯<lb/>
仲尼聞之曰季氏之婦可謂知禮矣愛而無私上下有<lb/>
章<lb/>
<pb n="KR3k0046_WYG_082-14a"/>
伯宗朝以喜歸其妻曰子貎有喜何也曰吾言於朝諸<lb/>
大夫皆謂我知似陽子對曰陽子華而不實主言而無<lb/>
謀是以難及其身子何喜焉伯宗曰吾飲諸大夫酒而<lb/>
與之語爾試聽之曰諾既飲其妻曰諸大夫莫子若也<lb/>
然而民不能戴其上久矣難必及子子盍亟索士憗庇<lb/>
州犂焉得畢陽及欒弗忌之難諸大夫害伯宗將謀而<lb/>
殺之畢陽實送州犂于荆<lb/>
趙王以趙括為將代亷頗及括將行其母上書言于王<lb/>
<pb n="KR3k0046_WYG_082-14b"/>
曰括不可使將王曰何以對曰始妾事其父時為將身<lb/>
所奉飯飲而進食者以十數所友者以百數大王及宗<lb/>
室所賞賜者盡以予軍吏士大夫受命之日不問家事<lb/>
今括一旦為將東向而朝軍吏無敢仰視之者王所賜<lb/>
金帛歸藏于家而日視便利田宅可買者買之王以為<lb/>
何如其父父子異心願王勿遣王曰母置之吾已決矣<lb/>
括母因曰王終遣之即有如不稱妾得無隨坐乎王許<lb/>
諾趙括既代亷頗悉更約束易置軍吏秦將白起聞之<lb/>
<pb n="KR3k0046_WYG_082-15a"/>
縱奇兵佯敗走而絶其糧道分斷其軍為二士卒離心<lb/>
四十餘日軍餓趙括出鋭卒自摶戰秦軍射殺趙括括<lb/>
軍敗數十萬之衆遂降秦秦悉阬之趙前後所亡凢四<lb/>
十五萬明年秦兵遂圍邯鄲歲餘幾不得脱頼楚魏諸<lb/>
侯來救乃得解邯鄲之圍趙王亦以括母先言竟不誅<lb/>
也<lb/>
漢文帝時人上書言淳于意以刑罪當傳西之長安意<lb/>
有五女隨而泣意怒罵曰生女不生男緩急無可使者<lb/>
<pb n="KR3k0046_WYG_082-15b"/>
于是少女緹縈傷父之言乃隨父西上書曰妾父為吏<lb/>
齊中稱其亷平今坐法當刑妾竊痛死者不可復生而<lb/>
刑者不可復續雖欲改過自新其道莫由終不可得妾<lb/>
願入身為官婢以贖父刑罪使得改行自新也書聞上<lb/>
悲其意此歲中亦除肉刑法<lb/>
嚴延年母從東海來欲從延年臘到雒陽適見報囚母<lb/>
大驚便止都亭不肯入府延年出至都亭謁母母閉閤<lb/>
不見延年免冠頓首閤下良久母乃見之因數責延年<lb/>
<pb n="KR3k0046_WYG_082-16a"/>
幸得備郡守專治千里不聞仁愛教化有以全安愚民<lb/>
顧乘刑罰多刑殺人欲以立威豈為民父母意哉延年<lb/>
服罪重頓首謝因自為母御歸府舎母畢正臘謂延年<lb/>
天道神明人不可獨殺我不意當老見壯子被刑戮也<lb/>
行矣去女東歸掃除墓地耳遂去歸郡見昆弟宗人復<lb/>
為言之後歲餘果敗東海莫不賢知其母延年兄弟五<lb/>
人皆有吏材至大官東海號曰萬石嚴嫗<lb/>
渤海鮑宣妻者桓氏之女也字少君宣嘗就少君父學<lb/>
<pb n="KR3k0046_WYG_082-16b"/>
父竒其清苦故以女妻之裝送資賄甚盛宣不悦謂妻<lb/>
曰少君生富驕習美飾而吾實貧賤不可當禮妻曰大<lb/>
人以先生修徳守約故使賤妾侍執巾櫛既奉承君子<lb/>
唯命是從宣笑曰能如是是吾志也妻乃悉歸侍御服<lb/>
飾更著短布裳與宣共挽鹿車歸鄉里拜姑禮畢提甕<lb/>
出汲修行婦道鄉邦稱之宣哀帝時官至司𨽻校尉子<lb/>
永中興初為魯郡太守永子昱從容問少君曰太夫人<lb/>
寧復識挽鹿車時不對曰先姑有言存不忘亡安不忘<lb/>
<pb n="KR3k0046_WYG_082-17a"/>
危吾焉敢忘乎<lb/>
太原王霸少立髙節光武時連徵不仕妻亦美志行初<lb/>
霸與同郡令狐子伯為友後子伯為楚相而其子為郡<lb/>
功曹子伯乃令子奉書于霸車馬服從雍容如也霸子<lb/>
時方耕于野聞賓投耒而歸見令狐子沮怍不能仰視<lb/>
霸目之有愧容客去而久卧不起妻怪問其故始不肯<lb/>
告妻請罪而後言曰吾與子伯素不相若向見其子容<lb/>
服甚光舉措有適而我兒曹蓬髪厯齒未知禮則見客<lb/>
<pb n="KR3k0046_WYG_082-17b"/>
而有慚色父子恩深不覺自失耳妻曰君少修清節不<lb/>
顧榮禄今子伯之貴孰與君之髙柰何忘宿志而慚兒<lb/>
女乎霸屈起而笑曰有是哉遂共終身隱遯<lb/>
河南樂羊子嘗行路得遺金一餅還以與妻妻曰妾聞<lb/>
志士不飲盜泉之水亷者不受嗟來之食况拾遺求利<lb/>
以汚其行乎羊子大慙乃捐金于野而逺尋師學一年<lb/>
來歸妻跪問其故羊子曰久行懐思無他異也妻乃引<lb/>
刀趨機而言曰此織生自蠶繭成于機杼一絲而累以<lb/>
<pb n="KR3k0046_WYG_082-18a"/>
至於寸累寸不已遂成丈匹今若㫁斯織也則捐失成<lb/>
功稽廢時月夫子積學當日知其所亡以就懿徳若中<lb/>
道而歸何異斷斯織乎羊子感其言復還終業遂七年<lb/>
不返妻常躬勤養姑又逺饋羊子嘗有他舎雞謬入園<lb/>
中姑盗殺而食之妻對雞不餐而泣姑怪問其故妻曰<lb/>
自傷居貧使食有他肉姑竟棄之後盜欲有犯妻者乃<lb/>
先刼其姑妻聞操刀而出盜人曰釋汝刀從我者可全<lb/>
不從我者則殺汝姑妻仰天而嘆舉刀刎頸而死盗亦<lb/>
<pb n="KR3k0046_WYG_082-18b"/>
不殺其姑太守聞之即捕殺賊盗而賜妻縑帛以禮塟<lb/>
之號曰貞義<lb/>
漢中陳文矩妻者同郡李法之姊也字穆姜有二男而<lb/>
前妻四子文矩為安衆令喪于官四子以母非所生憎<lb/>
毁日積而穆姜慈愛温仁撫字益隆衣食資供皆兼倍<lb/>
所生或謂母曰四子不孝甚矣何不别居以逺之對曰<lb/>
吾方以義相導使其自遷善也及前妻長子興遇疾困<lb/>
篤母惻隱自然親調藥膳恩情篤宻興疾久乃瘳于是<lb/>
<pb n="KR3k0046_WYG_082-19a"/>
呼三弟謂曰繼母慈仁出自天授吾兄弟不識恩養禽<lb/>
獸其心雖母道益隆我曹過惡亦已深矣遂將三弟詣<lb/>
南鄭獄陳母之徳狀已之過乞就刑辟縣言之于郡郡<lb/>
守怪異其母蠲除家徭遣散四子許以修革自後訓導<lb/>
愈明並為良士穆姜年八十餘卒臨終敕諸子曰吾弟<lb/>
伯度智達士也所論薄塟其義至矣又臨亡遺令賢聖<lb/>
法也今汝曹遵承勿與俗同增吾之累諸子奉行焉<lb/>
安定皇甫䂓喪室家後更娶之妻善屬文能草書時為<lb/>
<pb n="KR3k0046_WYG_082-19b"/>
規答書記衆人怪其工及規卒時妻年猶盛而容色美<lb/>
後董卓為相國承其名娉以軿輜百乘馬二十匹奴婢<lb/>
錢帛充路妻乃輕服詣卓門跪自陳情辭甚酸愴卓使<lb/>
傳奴侍者悉拔刀圍之而謂曰孤之威教欲令四海風<lb/>
靡何有不行于一婦人乎妻知不免乃立罵卓曰君羗<lb/>
胡之種毒害天下猶未足耶妾之先人清徳奕世皇甫<lb/>
氏文武上才為漢忠臣君親非其趨使走吏乎敢欲行<lb/>
非禮于爾君夫人耶卓乃引車庭中以其頭懸軶鞭朴<lb/>
<pb n="KR3k0046_WYG_082-20a"/>
交下妻謂持杖者曰何不重乎速盡為惠遂死車下後<lb/>
人圖畫號曰禮宗云<lb/>
魏丹陽大都督媯覽郡丞戴員殺太守孫翊覽入居軍<lb/>
府中欲逼取翊妻徐氏徐氏紿之曰乞取晦日設祭除<lb/>
服然後聽命覽許之徐氏潜使所親語翊親近舊將孫<lb/>
髙傳嬰等與共圖覽髙嬰涕泣許諾宻呼翊時侍養者<lb/>
二十餘人與盟誓合謀到晦日設祭徐氏哭泣盡哀畢<lb/>
乃除服薰香沐浴言笑懽悦大小悽愴怪其如此覽宻<lb/>
<pb n="KR3k0046_WYG_082-20b"/>
覘無復疑意徐氏呼髙嬰置户内使人召覽入徐氏出<lb/>
户拜覽適得一拜徐大呼二君可起髙嬰俱出共殺覽<lb/>
餘人即就外殺員徐氏乃還衰絰奉覽員首以祭翊墓<lb/>
舉軍震駭<lb/>
曹爽從弟文叔妻夏侯令女早寡而無子其父文寧欲<lb/>
嫁之令女刀截兩耳以自誓居常依爽爽誅其家上書<lb/>
絶昬强迎以歸復將嫁之令女竊入寢室引刀自斷其<lb/>
鼻其家驚惋謂之曰人生世間如輕塵棲弱草耳何至<lb/>
<pb n="KR3k0046_WYG_082-21a"/>
自苦乃爾且夫家夷滅已盡守此欲誰為哉令女曰吾<lb/>
聞仁者不以盛衰改節義者不以存亡易心曹氏全盛<lb/>
之時尚欲保終况今衰亡何忍棄之此禽獸不行吾豈<lb/>
為乎司馬懿聞而賢之聽使乞子字養為曹氏後<lb/>
晉皇甫謐字士安漢太尉嵩之曽孫也出後叔父徙居<lb/>
新安年二十不好學游蕩無度或以為癡嘗得𤓰果輒<lb/>
進所後叔母任氏任氏曰孝經云三牲之養猶為不孝<lb/>
汝今年餘二十目不存敎心不入道無以慰我因嘆曰<lb/>
<pb n="KR3k0046_WYG_082-21b"/>
昔孟母三徙以成仁曾父烹豕以存教豈我居不卜隣<lb/>
教有所闕何爾魯鈍之甚也脩身篤行自汝得之于我<lb/>
何有因對之流涕謐乃感謝就鄉人席坦受書勤力不<lb/>
怠居貧躬自稼穡帶經而農遂博綜典籍百家之言<lb/>
羊耽妻辛氏字憲英魏侍中毗之女也聰朗有才鑒初<lb/>
魏文帝得立為太子抱毗項謂之曰辛君知我喜不毗<lb/>
以告憲英憲英嘆曰太子代君主宗廟社稷者也代君不<lb/>
可以不戚主國不可以不懼宜戚而喜何以能久魏其<lb/>
<pb n="KR3k0046_WYG_082-22a"/>
不昌乎弟敞為大將軍曹爽參軍宣帝將誅爽因其從<lb/>
魏帝出而閉城門爽司馬魯芝率府兵斬闗赴爽呼敞<lb/>
同去敞懼問憲英曰天子在外太傅閉城門人云將不<lb/>
利國家于事可得爾乎憲英曰事有不可知然以吾度<lb/>
之太傅殆不得不爾明皇帝臨崩把太傅臂屬以後事<lb/>
此言猶在朝士之耳且曹爽與太𫝊俱受寄託之任而<lb/>
獨專權勢于王室不忠于人道不直此舉不過以誅爽<lb/>
耳敞曰然則敞無出乎憲英曰安可以不出職守人之<lb/>
<pb n="KR3k0046_WYG_082-22b"/>
大義也凢人在難猶或䘏之為人執鞭而棄其事不祥<lb/>
也且為人任為人死親眤之職也汝從衆而已敞遂出<lb/>
宣帝果誅爽事定後敞嘆曰吾不謀于姊幾不獲于義<lb/>
其後鍾會為鎮西將軍憲英謂躭從子祜曰鍾士季何<lb/>
故西出祜曰將為滅蜀也憲英曰會在事縱恣非持久<lb/>
處下之道吾畏其有他志也及㑹將行請其子琇為參<lb/>
軍憲英憂曰他日吾為國憂今日難至吾家琇固請于<lb/>
文帝帝不聽憲英謂琇曰行矣戒之古之君子入則致<lb/>
<pb n="KR3k0046_WYG_082-23a"/>
孝于親出則致節于國在職思其所司在義思其所立<lb/>
不遺父母憂患而已軍旅之間可以濟者其惟仁恕乎<lb/>
會至蜀果反琇竟以全歸祜嘗送錦被憲英嫌其華反<lb/>
而覆之其明鑒儉約如此<lb/>
張宣子以女妻劉殷宣子家富于財其妻怒曰我女年<lb/>
始十四姿識如此何慮不得為公侯妃而遽以妻劉殷<lb/>
乎宣子曰非爾所及也誡其女曰劉殷至孝㝠感兼才<lb/>
識超世此人終當逺達為世名公汝其謹事之張氏性<lb/>
<pb n="KR3k0046_WYG_082-23b"/>
亦婉順事祖姑王母以孝聞奉殷如君父焉及王氏卒<lb/>
殷夫婦毁瘠幾至滅性時柩在殯而西鄰失火風勢甚<lb/>
盛殷夫婦叩殯號哭火遂越燒東家後二白鳩巢其庭<lb/>
樹自是名譽彌顯<lb/>
陶侃母湛氏豫章新淦人也侃父初聘為妾生侃而陶<lb/>
氏貧賤湛氏毎紡績資給之使交結勝已侃少為尋陽<lb/>
縣吏嘗監魚梁以一蚶鮓遺母湛氏封鮓及書責侃曰<lb/>
爾為吏以官物遺我非惟不能益吾乃以増吾憂矣鄱<lb/>
<pb n="KR3k0046_WYG_082-24a"/>
陽孝亷范逵寓宿于侃時大雪湛氏乃徹所卧薪薦自<lb/>
剉給其馬又宻截髪賣與鄰人供餚饌逵聞之嘆息曰<lb/>
非此母不生此子侃竟以功名顯<lb/>
孟昶妻周氏昶弟顗妻又其從妹也二家並豐財産桓<lb/>
𤣥常雅重昶而劉邁毁之昶知深自惋失及劉裕將建<lb/>
義與昶定謀昶欲盡散財物以供軍糧其妻非常婦人<lb/>
可語以大事乃謂之曰劉邁毁我于桓公便是一生淪<lb/>
陷决當作賊卿幸可早爾離絶脱得富貴相迎不晩也<lb/>
<pb n="KR3k0046_WYG_082-24b"/>
周氏曰君父母在堂欲建非常之謀豈婦人所諫事之<lb/>
不成當于奚官中奉養夫家義無歸志也昶愴然久之<lb/>
而起周氏追昶坐云觀君舉厝非謀及婦人者不過欲<lb/>
得財物耳時其所生女在抱推而示之曰此而可賣亦<lb/>
當不惜况資財乎遂傾資産以給之而託以他用及事<lb/>
之將舉周氏謂顗妻云一昨夢殊不好門内宜浣濯沐<lb/>
浴以除之且不宜赤色我當悉取作七日藏厭顗妻信<lb/>
之所有絳色者悉斂以付焉乃置帳中潜自剔綿以綘<lb/>
<pb n="KR3k0046_WYG_082-25a"/>
與昶遂得數十人被服赫然悉孟氏所出而家人不之<lb/>
知也<lb/>
韋逞母宋氏家世以儒學稱宋氏幼喪母其父躬自養<lb/>
之及長授以周官音義謂之曰吾家世學周官傳業相<lb/>
繼此又周公所制經紀典誥百官品物備于此矣吾今<lb/>
無男可傳汝可受之勿令絶世屬天下喪亂宋氏諷誦<lb/>
不輟其後為石季龍徙之于山東宋氏與夫在徙中推<lb/>
鹿車背負父所授書到冀州依膠東富人程安壽夀養<lb/>
<pb n="KR3k0046_WYG_082-25b"/>
䕶之逞時年小宋氏晝則樵採夜則教逞然紡績無廢<lb/>
壽每嘆曰學家多士大夫得無是乎逞遂學成名立仕<lb/>
苻堅為太常堅常幸其太學問博士經典乃憫禮樂遺<lb/>
闕時博士盧壼對曰廢學既久書傳零落比年綴撰正<lb/>
經粗集唯周官禮注未有其師竊見太常韋逞母宋氏<lb/>
世學家女傳其父業得周官音義今年八十視聽無闕<lb/>
自非此母無可以傳授後生于是就宋氏家立講堂置<lb/>
生員百二十人隔絳紗幔而受業號宋氏為宣文君賜<lb/>
<pb n="KR3k0046_WYG_082-26a"/>
侍婢十人周官學復行于世時稱韋氏宋母焉<lb/>
苻堅妾張氏明辨有才識堅將入冦江左羣臣切諫不<lb/>
從張氏進曰妾聞天地之生萬物聖王之馭天下莫不<lb/>
順其性而暢之故黄帝服牛乘馬因其性也禹鑿龍門<lb/>
决洪河因水之勢也后稷之播殖百榖因地之氣也湯<lb/>
武之滅夏商因人之欲也是以有因成無因敗今朝臣<lb/>
上下皆言不可陛下復何所因也書曰天聰明自我民<lb/>
聰明天猶若此况于人主乎妾聞人君有伐國之志者<lb/>
<pb n="KR3k0046_WYG_082-26b"/>
必上觀乾象下採衆祥天道崇逺非妾所知以人事言<lb/>
之未見其可諺言雞夜鳴者不利行師犬羣嘷者宫室<lb/>
必空兵動馬驚軍敗不歸秋冬已來每夜羣犬大嘷衆<lb/>
雞夜鳴伏聞廐馬驚逸武庫兵器有聲吉凶之理誠非<lb/>
微妾所論願陛下詳而思之堅曰軍旅之事非婦人所<lb/>
豫也遂興兵張氏請從堅果大敗于壽春張氏乃自殺<lb/>
劉聰妻劉氏名娥字麗華偽太保殷女也㓜而聰慧晝<lb/>
營女工夜誦書籍傅母恒止之娥敦習彌厲每與諸兄<lb/>
<pb n="KR3k0046_WYG_082-27a"/>
論經義理趣超逺諸兄深以嘆服性孝友善風儀進止<lb/>
聰既僣位召為右貴嬪甚寵之俄拜為后將起䳨儀殿<lb/>
以居之其廷尉陳元達切諫聰大怒將斬之娥時在後<lb/>
堂私勑左右停刑手䟽啓曰伏聞將為妾營殿今昭徳<lb/>
足居䳨儀非急四海未一禍難猶繁動須人力資財尤<lb/>
宜慎之廷尉之言國家大政夫忠臣之諫豈為身哉帝<lb/>
王距之亦非顧身也妾仰謂陛下上尋明君納諫之昌<lb/>
下忿闇主距諫之禍宜賞廷尉以美爵酬廷尉以列土<lb/>
<pb n="KR3k0046_WYG_082-27b"/>
如何不惟不納而反欲誅之陛下此怒由妾而起廷尉<lb/>
之禍由妾而招人怨國疲咎歸于妾距諌害忠亦妾之<lb/>
由自古敗國喪家未始不由婦人者也妾每覽古事忿<lb/>
之忘食何意今日妾自為之後人之觀妾亦猶妾之視<lb/>
前人也復何面目仰侍巾櫛請歸死此堂以塞陛下誤<lb/>
惑之過聰覽之色變謂其羣下曰朕比得風疾喜怒過<lb/>
常元達忠臣也朕甚愧之以娥表示元達曰外輔如公<lb/>
内輔如此后朕無憂矣<lb/>
<pb n="KR3k0046_WYG_082-28a"/>
陳歐陽紇召陽春太守馮僕至南海誘與同反僕遣使<lb/>
告其母洗夫人夫人曰我忠貞兩世今不能惜汝而負<lb/>
國也遂發兵拒境帥諸酋長迎章昭達昭達至始興紇<lb/>
懼出頓淮口多聚沙石盛以竹籠置于水柵之外昭達<lb/>
令人潜行斫籠因縱大艦突之紇敗擒之斬于建康市<lb/>
紇之反也士人流寓者皆惶駭前著作佐郎蕭引獨恬<lb/>
然曰管幼安袁曜卿亦但安坐耳君子直已行義何憂<lb/>
懼乎至是陳主徴以為侍郎馮僕以其母功封信都侯<lb/>
<pb n="KR3k0046_WYG_082-28b"/>
遷石龍太守遣使者持節冊命洗氏為石龍太夫人賜<lb/>
以繡幰安車鼓吹麾節鹵簿如刺史之儀<lb/>
唐代宗時嚴武三鎮劒南厚賦斂以窮奢侈梓州刺史<lb/>
章彛小不副意召而杖殺之然吐蕃畏之不敢犯其境<lb/>
母數戒其驕暴武不從及死母曰吾今始免為官婢矣<lb/>
杜悰尚岐陽公主公主憲宗長女有賢行杜氏大族尊<lb/>
行不翅數十人公主卑委怡順一同家人禮度二十餘<lb/>
年人未嘗以絲髪間指為貴驕始至則與悰謀曰上所<lb/>
<pb n="KR3k0046_WYG_082-29a"/>
賜奴婢卒不肯窮屈奏請納之悉自市寒賤可制指者<lb/>
自是閨門落然不聞人聲<lb/>
呉元濟以董昌齡為郾城令而質其母其母謂昌齡曰<lb/>
順死賢于逆生汝去逆而吾死乃孝子也從逆而吾生<lb/>
是戮吾也會官軍絶郾城歸路昌齡乃舉城降<lb/>
李景讓母鄭氏性嚴明早寡家貧居於東都諸子皆幼<lb/>
母自教之宅後古牆因雨隤陷得錢盈船奴婢喜走告<lb/>
母母往焚香祝之曰吾聞無勞而獲身之災也天必以<lb/>
<pb n="KR3k0046_WYG_082-29b"/>
先君餘慶矜其貧而賜之則願諸孤它日學問有成乃<lb/>
其志也此不敢取遽命掩而築之三子景讓景温景莊<lb/>
皆舉進士及第景讓宦達髪已班白小有過不免捶楚<lb/>
景讓在浙西有左都押牙迕景讓意景讓杖之而斃軍<lb/>
中憤怒將為變母聞之景讓方視事母出坐聽事立景<lb/>
讓於庭而責之曰天子付汝以方面國家刑法豈得以<lb/>
為汝喜怒之資妄殺無罪之人乎萬一致一方不寧豈<lb/>
惟上負朝廷使垂年之母銜羞入地何以見汝之先人<lb/>
<pb n="KR3k0046_WYG_082-30a"/>
乎命左右褫其衣坐之將撻其背將佐皆為之請拜且泣久<lb/>
乃釋之軍中由是遂安景莊老於塲屋每被黜母輒撻景讓<lb/>
然景譲終不肯屬主司曰朝廷取士自有公道豈敢效人求闗節<lb/>
乎久之宰相謂主司曰李景荘今嵗不可不收可憐彼翁毎嵗<lb/>
受撻由是始及第<lb/>
楚王希範始開天䇿府置䕶軍都尉領軍司馬等官以諸弟及將校<lb/>
為之又以幕僚拓䟦恒李𢎞臯廖匡圖徐仲雅等十八人為學<lb/>
士劉勍等進攻溪州彭士愁兵棄州走保山塞石崖四絶勍為<lb/>
<pb n="KR3k0046_WYG_082-30b"/>
梯棧上圍之廖匡齊戰死楚王希範遣弔其母其母不哭謂<lb/>
使者曰廖氏三百口受王温飽之賜舉族効死未足以報况一<lb/>
子乎願王毋以為念王以其母為賢厚錫其家<lb/>
後周周行逢為武平節度使多計數善發隠伏將卒有謀亂<lb/>
及叛亡者行逢必先覺擒殺之所部凛然然性猜忍常散遣人宻詗<lb/>
諸州事其之邵州者無事可復命但言刺史劉光委多宴飲行<lb/>
逢曰光委數聚飲欲謀我邪即召還殺之行逢妻鄖國夫人鄧氏<lb/>
陋而剛決善治生嘗諫行逢用法太嚴人無親附者行逢怒曰<lb/>
<pb n="KR3k0046_WYG_082-31a"/>
汝婦人何知鄧氏不悦因請之村墅視田園遂不復歸府舍行逢<lb/>
屢遣人迎之不至一旦自帥僮僕來輸税行逢就見之曰吾為節<lb/>
度使夫人何自苦如此鄧氏曰税官物也公為節度不先輸税<lb/>
何以率下且獨不記為里正代人輸税以免楚撻時邪行逢<lb/>
欲與之歸不可曰公誅殺太過嘗恐一旦有變村墅易為逃<lb/>
匿耳行逢慚怒其僚屬曰夫人言直公宜納之<lb/>
宋大長公主太宗女㓜不好華貌類太宗下嫁李遵朂賓客<lb/>
皆一時賢士大夫毎宴集必親視饔饎之節章獻太后賞<lb/>
<pb n="KR3k0046_WYG_082-31b"/>
賜金龍小冠辭不敢服太后訪以政事多語祖宗舊事以諷<lb/>
遵朂守許州暴得疾主亟欲往視不待奏而行従者五六人<lb/>
居夫喪衰蔴未嘗去身服除不復御鮮華嘗燕禁中仁<lb/>
宗親為簪花主辭曰自誓不復為此久矣未幾病目帝自臨<lb/>
視親䑛主目左右感泣帝亦悲慟問子孫所欲主曰豈可以母<lb/>
病而邀賞耶齎賜白金三千兩不受至是以暴疾聞帝促駕<lb/>
往視未至而主已卒乃即主堂易服奠哭謚獻穆<lb/>
張載女戒　婦道之常順惟厥正是曰天明是其帝命嘉爾<lb/>
<pb n="KR3k0046_WYG_082-32a"/>
婉娩克安爾親往之爾家克施克勤爾順惟何無違夫子無然<lb/>
臯臯無然訿訿彼是而違爾焉作非彼舊而革爾焉作儀惟<lb/>
非惟儀女生則戒王姬肅雍酒食是議貽爾五物以銘爾心錫<lb/>
爾佩巾墨予誨言銅爾提匜謹爾賓薦玉爾奩具素爾藻絢<lb/>
枕爾文竹席爾吳筦念爾書訓思爾退安彼實有室爾勿<lb/>
從室遜爾提提爾生引逸<lb/>
　　妬<hi>一則附</hi>
魏王遺楚王美人楚王説之夫人鄭褎知王之説新人也甚愛<lb/>
<pb n="KR3k0046_WYG_082-32b"/>
新人衣服玩好擇其所喜而為之宫室卧具擇其所善而<lb/>
為之愛之甚於王王曰婦人所以事夫者色也而妬者其情<lb/>
也今鄭褎知寡人之説新人也其愛之甚於寡人此孝子之<lb/>
所以事親忠臣之所以事君也鄭褎知王以已為不妬也因<lb/>
謂新人曰王愛子美矣雖然惡子之鼻子為見王則必揜子<lb/>
鼻新人見王因揜其鼻王謂鄭褎曰夫新人見寡人則揜其鼻<lb/>
何也鄭褎曰妾知也王曰雖惡必言之鄭褎曰其似惡聞王之<lb/>
臭也王曰悍哉令劓之無使逆命<lb/>
<pb n="KR3k0046_WYG_082-33a"/>
　　老<hi>十五則</hi>
晉悼夫人食輿人之城把者綘縣人或年長矣無子而<lb/>
往與於食有與疑年使之年曰臣小人也不知紀年臣<lb/>
生之歲正月甲子朔四百有四十五甲子矣其季於今<lb/>
三之一也吏走問諸朝師曠曰魯叔仲惠伯會郤成子<lb/>
于承匡之歲也是歲也狄伐魯叔孫莊叔於是乎敗狄<lb/>
于鹹獲長狄僑如及虺也豹也而皆以名其子七十三<lb/>
年矣史趙曰亥有二首六身下二如身是其日數也士<lb/>
<pb n="KR3k0046_WYG_082-33b"/>
文伯曰然則二萬六千六百有六旬也趙孟問其縣大<lb/>
夫則其屬也召之而謝過焉曰武不才任君之大事以<lb/>
晉國之多虞不能用吾子使吾子辱在泥塗久矣武之<lb/>
罪也敢謝不才遂仕之使助為政辭以老與之田使為<lb/>
君復陶以為綘縣師而廢其輿尉於是魯使者在晉歸<lb/>
以語諸大夫季武子曰晉未可媮也有趙孟以為大夫<lb/>
有伯瑕以為佐有史趙師曠而咨度焉有叔向女齊以<lb/>
師保其君其朝多君子其庸可媮乎勉事之而後可<lb/>
<pb n="KR3k0046_WYG_082-34a"/>
齊桓公田於麥丘見麥丘邑人問之子何為者也對曰<lb/>
麥丘邑人也公曰年幾何對曰八十有三矣公曰美哉<lb/>
壽乎子其以子壽祝寡人麥丘邑人曰祝主君使主君<lb/>
甚壽金玉是賤人為寳桓公曰善哉至徳不孤善言必<lb/>
再吾子其復之麥丘邑人曰祝主君使主君無羞學無<lb/>
惡下問賢者在傍諫者得人桓公曰善哉至徳不孤善<lb/>
言必三吾子一復之麥丘邑人曰祝主君使主君無得<lb/>
罪于羣臣百姓桓公怫然作色曰吾聞之子得罪于父<lb/>
<pb n="KR3k0046_WYG_082-34b"/>
臣得罪于君未嘗聞君得罪于臣者也此一言者非夫<lb/>
二言者之匹也子更之麥丘邑人坐拜而起曰此一言<lb/>
者夫二言之長也子得罪于父可以因姑姊叔父而解<lb/>
之父能赦之臣得罪於君可以因便辟左右而謝之君<lb/>
能赦之昔桀得罪於湯紂得罪于武王此則君之得罪<lb/>
於其臣者也莫為謝至今不赦公曰善頼國家之福社<lb/>
稷之靈使寡人得吾子於此扶而載之自御以歸禮之<lb/>
于朝封之以麥丘而斷政焉<lb/>
<pb n="KR3k0046_WYG_082-35a"/>
景公遊于壽宫覩長年負薪而有饑色公悲之喟然歎<lb/>
曰令吏養之晏子曰臣聞之樂賢而哀不肖守國之本<lb/>
也今君愛老而恩無不逮治國之本也公笑有喜色晏<lb/>
子曰聖王見賢以樂賢見不肖以哀不肖今請求老弱<lb/>
之不養鰥寡不室者論而供秩焉景公曰諾于是老弱<lb/>
有養鰥寡有室<lb/>
宣王出獵于社山社山老父十三人相與勞王宣王曰<lb/>
父老苦矣謂左右賜父老田不租父老皆拜閭丘先生<lb/>
<pb n="KR3k0046_WYG_082-35b"/>
不拜王曰父老以為少耶謂左右復賜父老無徭役父<lb/>
老皆拜閭丘先生又不拜王曰拜者去不拜者前曰寡<lb/>
人今日來觀父老幸而勞之故賜父老田不租父老皆<lb/>
拜先生獨不拜寡人是以為少故賜父老無徭役父老<lb/>
皆拜先生又獨不拜寡人得無有過乎閭丘先生對曰<lb/>
惟聞大王來遊所以為勞大王望得壽于大王望得富<lb/>
于大王望得貴于大王王曰天殺生有時非寡人所得<lb/>
與也無以壽先生倉廩雖實以備菑害無以富先生大<lb/>
<pb n="KR3k0046_WYG_082-36a"/>
官無缺小官卑賤無以貴先生閭丘先生對曰此非人<lb/>
臣所敢望也願大王選良富家子有修行者以為吏平<lb/>
其法度如此臣可少得以壽焉春秋冬夏振之以時無<lb/>
煩擾百姓如是臣可少得以富焉願大王出令令少者<lb/>
敬長長者敬老如是臣可少得以貴焉今大王幸賜臣<lb/>
田不租然則倉廩將虚也賜臣無徭役然則官府無使<lb/>
焉此固非人臣之所敢望也齊王曰善願請先生為相<lb/>
楚丘先生行年七十被裘帯索往見孟嘗君欲趨不能<lb/>
<pb n="KR3k0046_WYG_082-36b"/>
進孟嘗君曰先生老矣春秋髙矣何以教之楚丘先生<lb/>
曰噫將我而老乎噫將使我追車而赴馬乎投石而超<lb/>
距乎逐麋鹿而摶豹虎乎吾已死矣何暇老哉噫將使<lb/>
我出正辭而當諸侯乎决嫌疑而定猶豫乎吾始壯矣<lb/>
何老之有孟嘗君逡巡避席面有愧色詩曰老夫灌灌<lb/>
小子趫趫言老夫欲盡其謀而少者驕而不受也秦穆<lb/>
公所以敗其師殷紂所以亡天下也故書曰黄髪之言<lb/>
則無所愆詩曰夀胥與試美用老人之言以安國也<lb/>
<pb n="KR3k0046_WYG_082-37a"/>
漢文帝養老詔　老者非帛不煖非肉不飽今歲首不<lb/>
時使人存問長老又無布帛酒肉之賜將何以佐天下<lb/>
子孫孝養其親今聞吏禀當受鬻者或以陳粟豈稱養<lb/>
老之意哉具為令有司請令縣道年八十已上賜米人<lb/>
月一石肉二十斤酒五斗其九十已上又賜帛人二疋<lb/>
絮三斤賜物及當稟鬻米者長吏閱視丞若尉致不滿<lb/>
九十嗇夫令史致二千石遣都吏循行不稱者督之刑<lb/>
者及有罪耐以上不用此令<lb/>
<pb n="KR3k0046_WYG_082-37b"/>
武帝復髙年子孫詔　古之立教鄉里以齒朝廷以爵<lb/>
扶世導民莫善於徳然則於鄉里先耆艾奉髙年古之<lb/>
道也今天下孝子順孫願自竭盡以承其親外迫公事<lb/>
内乏資財是以孝心闕焉朕甚哀之民年九十以上已<lb/>
有受鬻法為復子若孫令得身帥妻妾遂其供養之事<lb/>
宣帝令八十以上非誣告等勿坐詔　朕惟耆老之人<lb/>
髮齒墮落血氣衰微亦亡暴虐之心今或罹文法拘執<lb/>
囹圄不終天命朕甚憐之自今以來諸年八十已上非<lb/>
<pb n="KR3k0046_WYG_082-38a"/>
誣告殺傷人他皆勿坐遣大中大夫疆等十二人循行<lb/>
天下存問鰥寡覽觀風俗察吏治得失舉茂材異倫之<lb/>
士<lb/>
明帝行養老禮詔　光武皇帝建三朝之禮而未及臨<lb/>
饗𦕈𦕈小子屬當聖業間暮春吉辰初行大射令月元<lb/>
日復踐辟雍尊事三老兄事五更安車軟輪供綏執授<lb/>
侯王設醬公卿饌珍朕親袒割執爵而酳祝哽在前祝<lb/>
噎在後升歌鹿鳴下管新宫八佾具修萬舞於庭朕固<lb/>
<pb n="KR3k0046_WYG_082-38b"/>
薄徳何以克當易陳負乘詩刺彼已永念慙疚無忘厥<lb/>
心三老李躬年耆學明五更桓榮授朕尚書詩曰無徳<lb/>
不報無言不醻其賜榮爵闗内侯食邑五千户三老五<lb/>
更皆以二千石祿養終厥身其賜天下三老酒人一石<lb/>
肉四十斤有司其存耆耋恤㓜孤惠鰥寡稱朕意焉<lb/>
晉成帝蒸祭太廟歸胙於司徒王導且命無下拜導辭<lb/>
疾不敢當初帝即位沖㓜每見導必拜與導手詔則云<lb/>
惶恐言中書作詔則曰敬問有司議元會日帝應敬導<lb/>
<pb n="KR3k0046_WYG_082-39a"/>
不博士郭熈杜援議以為禮無拜臣之文謂宜除敬侍中馮懐<lb/>
議以為天子臨辟雍拜三老況先帝師傅謂宜盡敬侍中荀奕<lb/>
議以為三朝之首宜明君臣之體則不應敬若他日小㑹自可<lb/>
盡禮詔從之<lb/>
北魏詔中書監中允議定律令允雖篤老而志識不衰詔以允<lb/>
家貧養薄令樂部絲竹十人五日一詣允以娛其志朝晡給膳<lb/>
朔望致牛酒月給衣服綿絹入見則備几杖問以政治允歴事<lb/>
五帝出入三省五十餘年未嘗有譴馮太后及魏主甚重之<lb/>
<pb n="KR3k0046_WYG_082-39b"/>
司徒尉元大鴻臚卿游明根累表請老魏髙祖許之引見賜元<lb/>
𤣥冠素衣明根委貎青紗單衣及被服雜物等而遣之髙祖親<lb/>
飬三老五更於明堂詔以元為三老明根為五更髙祖再<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>三<lb/>
老親袒割牲執爵而饋肅<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>五更且乞言焉元明根勸以孝友<lb/>
化民又飬國老庶老於階下禮畢各賜元明根以歩挽車及衣<lb/>
服禄三老以上公五更以元卿<lb/>
隋文帝賜李穆詔曰公既舊徳且又父黨敬恵來㫖義無有違<lb/>
即以今月十三日恭膺天命俄而穆入朝帝以穆為太師賛拜<lb/>
<pb n="KR3k0046_WYG_082-40a"/>
不名李穆上表乞骸骨詔曰吕尚以期頥佐周張蒼以華皓相<lb/>
漢髙才命世不拘恒禮仍以穆年耆敇蠲朝集有大事就第詢訪<lb/>
周主将視學以太傅燕國公于謹為三老謹上表固辭不許仍<lb/>
賜以延年杖周主幸太學謹入門周主迎<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>於門屏之間謹荅<lb/>
<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>有司設三老席於中楹南向太師䕶升階設几謹升席南向<lb/>
凴几而坐周主升階立於斧扆之前西面有司進饌周主跪設<lb/>
醤豆親為之袒割謹食畢周主親跪授爵北面立而訪道謹起<lb/>
立於席後對曰木受䋲則正后從諫則聖明王虚心納諫以知<lb/>
<pb n="KR3k0046_WYG_082-40b"/>
得失天下乃安又曰去食去兵信不可去願陛下守信勿失又<lb/>
曰有功必賞有罪必罰則為善者日進為惡者日止又曰言行<lb/>
者正身之基願陛下三思而言九慮而行勿使有過天子之過<lb/>
如日月之食人莫不知願陛下慎之周主再<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>受言謹荅<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>禮<lb/>
成而出<lb/>
宋文彦博致仕居洛司馬光言其宿徳元老宜起以自輔太后<lb/>
将用為三省長官言者以為不可乃命平章軍國重事六日一<lb/>
朝一月兩赴經筵班宰相上恩禮甚渥彦博年八十一矣<lb/>
<pb n="KR3k0046_WYG_082-41a"/>
　　㓜<hi>三則</hi>
管仲弟子職　先生施教弟子是則温恭自虚所受是<lb/>
極見善從之聞義則服温柔孝弟無驕恃力志無虚邪<lb/>
行必正直游居有常必就有徳顔色整齊中心必式夙<lb/>
興夜寐衣帶必飭朝益暮習小心翼翼一此不懈是謂<lb/>
學則　少者之事夜寐早作既拚盥潄執事有恪攝衣<lb/>
共盥先生乃作沃盥徹盥汎拚正席先生乃坐出入恭<lb/>
敬如見賓客危坐鄉師顔色毋怍　受業之紀必由長<lb/>
<pb n="KR3k0046_WYG_082-41b"/>
始一周則然其餘則否始誦必作其次則已凡言與行<lb/>
思中以為紀古之將興者必由此始後至就席狹坐則<lb/>
起若有賓客弟子駿作對客無讓應且遂行趨進受命<lb/>
所求雖不得必以反命反坐復業若有所疑捧手問之<lb/>
師出皆起　至於食時先生將食弟子饌饋攝衽盥潄<lb/>
跪坐而饋置醬醋食陳膳毋悖凡置彼食鳥獸魚鼈必<lb/>
先菜羮羮胾中别胾在醬前其設要方飯是為卒左酒<lb/>
右醬告具而退捧手而立三飯二斗左執虚豆右執挾<lb/>
<pb n="KR3k0046_WYG_082-42a"/>
七周還而貳唯嗛之視同嗛以齒周則有始柄尺不跪<lb/>
是謂貳紀　先生有命弟子乃食以齒相要坐必盡席<lb/>
飯必捧擥羮不以手亦有據膝毋有隱肘既食乃飽循<lb/>
咡覆手振祍掃席已食者作摳衣而降旋而鄉席各徹<lb/>
其餽如於賓客既徹并器乃還而立　凡拚之道實水<lb/>
于盤攘臂袂及肘堂上則播灑室中握手執箕膺揲厥<lb/>
中有帚入户而立其儀不忒執帚下箕倚于戸側凡拚<lb/>
之紀必由奥始俯仰磬折拚毋有徹拚前而退聚於户<lb/>
<pb n="KR3k0046_WYG_082-42b"/>
内坐板排之以葉適已實帚于箕先生若作乃興而辭<lb/>
坐執而立遂出棄之既拚反立是協是稽暮食復禮昬<lb/>
將舉火執燭隅坐錯總之法横于坐所櫛之逺近乃承<lb/>
厥火居句如矩蒸間容蒸然者處下捧椀以為緒右手<lb/>
執燭左手正櫛有墮代燭交坐毋倍尊者乃取厥櫛遂<lb/>
出是去磋先生將息弟子皆起敬奉枕席問所何趾俶<lb/>
祍則請有常則否先生既息各就其友相切相磋各長<lb/>
其儀周則復始是謂弟子之紀<lb/>
<pb n="KR3k0046_WYG_082-43a"/>
齊有閭丘卭年十八道遮宣王曰家貧親老願得小仕<lb/>
宣王曰子年尚稚未可也閭丘卭對曰不然昔有顓頊<lb/>
行年十二而治天下秦項槖七歲為聖人師由此觀之<lb/>
卭不肖耳年不稚矣宣王曰未有咫角驂駒而能服重<lb/>
致逺者也由此觀之夫士亦華髮墮顛而後可用耳閭<lb/>
丘卭曰不然夫尺有所短寸有所長驊騮緑驥天下之<lb/>
俊馬也使之與貍鼬試於釡竈之間其疾未必能過貍<lb/>
鼬也黄鵠白鶴一舉千里使之與燕服翼試之堂廡之<lb/>
<pb n="KR3k0046_WYG_082-43b"/>
下廬室之間其便未必能過燕服翼也辟閭巨闕天下<lb/>
之利器也擊石不缺刺石不銼使之與管槀决目出眯<lb/>
其便未必能過管槀也由此觀之華髪墮顛與卭何以<lb/>
異哉宣王曰善子有善言何見寡人之晩也卭對曰夫<lb/>
雞豚讙嗷即奪鐘鼓之音雲霞充咽則奪日月之明讒<lb/>
人在側是以見晩也詩曰聽言則對譛言則退庸得進<lb/>
乎宣王拊軾曰寡人有過遂載與之俱歸而用焉故孔<lb/>
子曰後生可畏安知來者之不如今此之謂也<lb/>
<pb n="KR3k0046_WYG_082-44a"/>
田嬰有子四十餘人其賤妾有子名文文以五月五日<lb/>
生嬰告其母曰勿舉也其母竊舉生之及長其母因兄<lb/>
弟而見其子文於田嬰田嬰怒其母曰吾令若去此子<lb/>
而敢生之何也文頓首因曰君所以不舉五月子者何<lb/>
故嬰曰五月子者長與户齊將不利其父母文曰人生<lb/>
受命於天乎將受命於户邪嬰黙然文曰必受命於天<lb/>
君何憂焉必受命於户則髙其户耳誰能至者嬰曰子<lb/>
休矣<lb/>
<pb n="KR3k0046_WYG_082-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷八十二<lb/>
</p>
<p>
</p>
  </div>
</body>
</text>
</TEI>
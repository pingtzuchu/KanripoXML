<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷二十九</head> <lb/>
    <p>
<pb n="KR3k0046_WYG_029-1a"/>
欽定四庫全書<lb/>
　經濟類編卷二十九<lb/>
　　　　　　　　　　　明　馮琦馮瑗　撰<lb/>
　銓衡類一<lb/>
　　用人<hi>六十二則</hi>
堯之時舜為司徒契為司馬禹為司空后稷為田疇䕫<lb/>
為樂正倕為工師伯夷為秩宗臯陶為大理葢掌敺禽<lb/>
堯體力便巧不能為一焉堯為君而九子為臣其何故<lb/>
<pb n="KR3k0046_WYG_029-1b"/>
也堯知九職之事使九子者各受其事皆勝其任以成<lb/>
九功堯遂成厥功以王天下是故知人者主道也知事<lb/>
者臣道也主道知人臣道知事毋亂舊法而天下治矣<lb/>
湯問伊尹曰三公九卿二十七大夫八十一元士知之<lb/>
有道乎伊尹對曰昔者堯見人而知舜任人然後知禹<lb/>
以成功舉之夫三君之舉賢皆異道而成功然尚有失<lb/>
者況無法度而任已直意用人必大失矣故君使臣自<lb/>
貢其能則萬一之不失矣王者何以選賢夫王者得賢<lb/>
<pb n="KR3k0046_WYG_029-2a"/>
材以自輔然後治也雖有堯舜之明而股肱不備則主<lb/>
恩不流化澤不行故明君在上慎於擇士務於求賢設<lb/>
四佐以自輔有英俊以治官尊其爵重其禄賢者進以<lb/>
顯榮愚者退而勞力是以主無遺憂下無邪慝百官能<lb/>
治臣下樂職恩流羣生潤澤草木昔者虞舜左禹右臯<lb/>
陶不下堂而天下治此使能之效也<lb/>
魯哀公問於孔子曰當今之君孰為最賢孔子對曰抑<lb/>
有衛靈公乎公曰何也曰公子渠牟其智足以治千乘<lb/>
<pb n="KR3k0046_WYG_029-2b"/>
其信足以守之靈公愛而任之又有士林國者見賢必<lb/>
進之而退與分其禄是以無游放之士靈公賢而尊之<lb/>
又有士曰慶足者國有大事則起而治之無事則退而<lb/>
容賢靈公悦而敬之又有大夫史鰌以道去衛而靈公<lb/>
郊舍三日必待史鰌之入而後敢入臣以此取之不亦<lb/>
可乎<lb/>
子貢問於孔子曰今之人臣孰為賢子曰吾未識也往<lb/>
者齊有鮑叔鄭有子皮則賢者矣子貢曰然則齊無管<lb/>
<pb n="KR3k0046_WYG_029-3a"/>
仲鄭無子産乎子曰賜汝聞用力為賢乎進賢為賢乎<lb/>
子貢曰進賢賢哉子曰然吾聞鮑叔逹管仲子皮逹子<lb/>
産未聞二子之逹賢已之才者也<lb/>
哀公問於孔子曰人何若而可取也孔子對曰毋取拑<lb/>
者毋取健者毋取口鋭者哀公曰何謂也孔子曰拑者<lb/>
大給利不可盡用健者必欲兼人不可以為法也口鋭<lb/>
者多誕而寡信後恐不驗也夫弓矢和調而後求其中焉<lb/>
馬慤愿順然後求其良材焉人必忠信重厚然後求其<lb/>
<pb n="KR3k0046_WYG_029-3b"/>
知能焉今人有不忠信重厚而多知能如此人者譬猶<lb/>
豺狼與不可以身近也是故先其仁信之誠者然後親<lb/>
之於是有知能者然後任之故曰親仁而使能夫取人<lb/>
之術也觀其言而察其行夫言者所以抒其匈而發其<lb/>
情者也能行之士必能言之是以先觀其言而揆其行<lb/>
夫以言揆其行雖有奸軌之人無以逃其情矣哀公曰<lb/>
善<lb/>
介子推行年十五而相荆仲尼聞之使人往視還曰廊<lb/>
<pb n="KR3k0046_WYG_029-4a"/>
下有二十五俊士堂上有二十五老人仲尼曰合二十<lb/>
五人之智智於湯武并二十五人之力力於彭祖以治<lb/>
天下其固免矣乎<lb/>
管仲立政篇　君之所審者三一曰徳不當其位二曰<lb/>
功不當其禄三曰能不當其官此三本者治亂之原也<lb/>
故國有徳義未明于朝者則不可加于尊位功力未見<lb/>
于國者則不可授以重禄臨事不信于民者則不可使<lb/>
任大官故徳厚而位卑者謂之過徳薄而位尊者謂之<lb/>
<pb n="KR3k0046_WYG_029-4b"/>
失寧過於君子而毋失于小人過于君子其為怨淺失<lb/>
於小人其為禍深是故國有徳義未明于朝而處尊位<lb/>
者則良臣不進有功力未見于國而有重禄者則勞臣<lb/>
不勸有臨事不信于民而任大官者則材臣不用三本<lb/>
者審則下不敢求三本者不審則邪臣上通而便辟制<lb/>
威如此則明塞于上而治壅于下正道捐棄而邪事日<lb/>
長三本者審則便辟無威于國道塗無行禽疏逺無蔽<lb/>
獄孤寡無隠治故曰刑省治寡朝不合衆<lb/>
<pb n="KR3k0046_WYG_029-5a"/>
管仲言齊桓公曰夫墾田剏邑闢土殖榖盡地之利則<lb/>
臣不若甯戚請置以為田官登降揖讓進退閑習臣不<lb/>
如隰朋請置以為大行蚤入晏出犯君顔色進諌必忠<lb/>
不重富貴不避死亡則臣不若東郭牙請置以為諌臣<lb/>
决獄折中不誣無罪不殺無辜則臣不若弦寧請置以<lb/>
為大理平原廣囿車不結軌士不旋踵鼓之而三軍之<lb/>
士視死若歸則臣不若王子成甫請置以為大司馬君<lb/>
如欲治國强兵則此五子者足矣如欲霸王則夷吾在<lb/>
<pb n="KR3k0046_WYG_029-5b"/>
此夫管仲能知人桓公能任賢所以九合諸侯一匡天<lb/>
下不用兵車管仲之功也詩曰濟濟多士文王以寧桓<lb/>
公其似之矣<lb/>
甯戚欲干齊桓公窮困無以自進於是為商旅賃車以<lb/>
適齊暮宿于郭門之外桓公郊迎客夜開門辟賃車者<lb/>
執火甚盛從者甚衆甯戚飯牛於車下望桓公而悲擊<lb/>
牛角疾商歌桓公聞之執其僕之手曰異哉此歌者非<lb/>
常人也命後車載之桓公反至從者以請桓公曰賜之<lb/>
<pb n="KR3k0046_WYG_029-6a"/>
衣冠將見之甯戚見説桓公以合境内明日復見説桓<lb/>
公以為天下桓公大説將任之羣臣爭之曰客衛人去<lb/>
齊五百里不逺不若使人問之固賢人也任之未晩也<lb/>
桓公曰不然問之恐其有小惡以其小惡忘人之大美<lb/>
此人主所以失天下之士也且人固難全權用其長者<lb/>
遂舉大用之而授之以為卿當此舉也桓公得之矣所<lb/>
以霸也<lb/>
景公問於晏子曰寡人欲從夫子而善齊國之政對曰<lb/>
<pb n="KR3k0046_WYG_029-6b"/>
嬰聞之國具官而後政可善景公作色曰齊國雖小則<lb/>
何為不具官乎對曰此非臣之所復也昔先君桓公身<lb/>
體墮懈辭令不給則隰朋侍左右多過刑罰不中則弦<lb/>
章侍居處肆縱左右懾畏則東郭牙侍田野不修人民<lb/>
不安則甯戚侍軍吏怠戎士偷則王子成父侍徳義不<lb/>
中信行衰微則筦子侍先君能以人之長續其短以人<lb/>
之厚補其薄是以辭令窮逺而不逆兵加於有罪而不<lb/>
頓是故諸侯朝其徳而天子致其胙今君之失多矣未<lb/>
<pb n="KR3k0046_WYG_029-7a"/>
有一士以聞者也故曰未具景公曰善吾聞髙繚與大<lb/>
夫游寡人請見之晏子曰臣聞為地戰者不能成王為<lb/>
禄仕者不能成政若髙繚與嬰為兄弟乆矣未嘗干嬰<lb/>
之過補嬰之闕特仕進之臣也何足以補君<lb/>
景公出獵上山見虎下澤見虵歸召晏子而問之曰今<lb/>
日寡人出獵上山則見虎下澤則見虵殆所謂之不祥<lb/>
也晏子曰國有三不祥是不與焉夫有賢而不知一不<lb/>
祥知而不用二不祥用而不任三不祥也所謂不祥乃<lb/>
<pb n="KR3k0046_WYG_029-7b"/>
若此者也今上山見虎虎之室也下澤見虵虵之穴也<lb/>
如虎之室如虵之穴而見之曷為不祥也<lb/>
子皮欲使尹何為邑子産曰少未知可否子皮曰愿吾<lb/>
愛之不吾叛也使夫往而學焉夫亦愈知治矣子産曰<lb/>
不可人之愛人求利之也今吾子愛人則以政猶未能<lb/>
操刀而使割也其傷實多子之愛人傷之而已其誰敢<lb/>
求愛於子子於鄭國棟也棟折榱崩僑將厭焉敢不盡<lb/>
言子有美錦不使人學製焉大官大邑身之所庇也而<lb/>
<pb n="KR3k0046_WYG_029-8a"/>
使學者製焉其為美錦不亦多乎僑聞學而後入政未<lb/>
聞以政學者也若果行此必有所害譬如田獵射御貫<lb/>
則能獲禽若未嘗登車射御則敗績厭覆是懼何暇思<lb/>
獲子皮曰善哉虎不敏吾聞君子務知大者逺者小人<lb/>
務知小者近者我小人也衣服附在吾身我知而慎之<lb/>
大官大邑所以庇身也我逺而慢之微子之言吾不知<lb/>
也他日我曰子為鄭國我為吾家以庇焉其可也今而<lb/>
後知不足自今請雖吾家聽子而行子産曰人心之不<lb/>
<pb n="KR3k0046_WYG_029-8b"/>
同如其面焉吾豈敢謂子面如吾面乎抑心所謂危亦<lb/>
以告也子皮以為忠故委政焉子産是以能為鄭國<lb/>
子思言茍變於衛侯曰其材可將五百乘公曰吾知其<lb/>
可將然變也嘗為吏賦於民而食人二雞子故弗用也<lb/>
子思曰夫聖人之官人猶匠之用木也取其所長棄其<lb/>
所短故把梓連抱而有數尺之朽良工不棄今君處戰<lb/>
國之世選爪牙之士而以二卵棄干城之將此不可使<lb/>
聞於鄰國也公再拜曰謹受教矣<lb/>
<pb n="KR3k0046_WYG_029-9a"/>
晉平公問于叔向曰昔者齊桓公九合諸侯一匡天下<lb/>
不識其君之力乎其臣之力乎叔向對曰管仲善制割<lb/>
隰朋善削縫賓胥無善純縁桓公知衣而已亦其臣之<lb/>
力也師曠侍曰臣請譬之以五味管仲善斷割之隰朋<lb/>
善煎熬之賓胥無善齊和之羮以熟矣奉而進之而君<lb/>
不食誰能强之亦君之力也<lb/>
楊因見趙簡主曰臣居鄉三逐事君五去聞君好士故<lb/>
走來見簡主聞之絶食而嘆跽而行左右進諫曰居鄉<lb/>
<pb n="KR3k0046_WYG_029-9b"/>
三逐是不容衆也事君五去是不忠上也今君有士見<lb/>
過八矣簡主曰子不知也夫美女者醜婦之仇也盛徳<lb/>
之士亂世所䟽也正直之行邪枉所憎也遂出見之因<lb/>
授以為相而國大治由是觀之逺近之人不可以不察<lb/>
也<lb/>
段干越人謂新城君曰王良之弟子駕云取千里馬遇<lb/>
造父之弟子造父之弟子曰馬不千里王良弟子曰馬<lb/>
千里之馬也服千里之服也而不能取千里何也曰子<lb/>
<pb n="KR3k0046_WYG_029-10a"/>
纆牽長故纆牽於事萬分之一也而難千里之行今臣<lb/>
雖不肖於秦亦萬分之一也而相國見臣不釋塞者是<lb/>
纆牽長也<lb/>
孟嘗君有舍人而弗説欲逐之魯連謂孟嘗君曰猿獮<lb/>
猴錯木據水則不若魚鼈處歴險乘危則騏驥不如狐<lb/>
狸曹沫奮三尺之劍一軍不能當使曹沫釋其三尺之<lb/>
劍而操銚鎒與農人居壠畝之中則不若農夫故物舍<lb/>
其所長之其所短堯亦有所不及矣今使人而不能則<lb/>
<pb n="KR3k0046_WYG_029-10b"/>
謂之不肖教人而不能則謂之拙拙則罷之不肖則棄<lb/>
之使人有棄逐不相與處而來害相報者豈非世之立<lb/>
教首也哉孟嘗君曰善乃弗逐<lb/>
唐睢見春申君曰齊人飾身修行得為益然臣羞而不<lb/>
學也不避絶江河行千餘里來竊慕大君之義而善君<lb/>
之業臣聞之賁諸懐錐刃而天下為勇西施衣褐而天<lb/>
下稱美今君相萬乘之楚禦中國之難所欲者不成所<lb/>
求者不得臣等少也夫梟棊之所以為能者以散棊佐<lb/>
<pb n="KR3k0046_WYG_029-11a"/>
之也夫一梟之不勝不如五散亦明矣今君何不為天<lb/>
下梟而令臣等為散乎<lb/>
韓非用人篇　聞古之善用人者必循天順人而明賞<lb/>
罰循天則用力寡而功立順人則刑罰省而令行明賞<lb/>
罰則伯夷盜跖不亂如此則白黑分矣治國之臣効功於<lb/>
國以履位見能於官以受職盡力於權衡以任事人臣<lb/>
皆宜其能勝其官輕其任而莫懐餘力於心莫負兼官<lb/>
之責於君故内無伏怨之亂外無馬服之患明君使事<lb/>
<pb n="KR3k0046_WYG_029-11b"/>
不相干故莫訟使士不兼官故技長使人不同功故莫<lb/>
争訟争訟止技長立則强弱不觳力冰炭不合形天下<lb/>
莫得相傷治之至也<lb/>
吕覽用衆篇　善學者若齊王之食雞也必食其跖數<lb/>
千而後足雖不足猶若有跖物固莫不有長莫不有短<lb/>
人亦然故善學者假人之長以補其短故假人者遂有<lb/>
天下無醜不能無惡不知醜不能惡不知病矣不醜不<lb/>
能不惡不知尚矣雖桀紂猶有可畏可取者而況於賢<lb/>
<pb n="KR3k0046_WYG_029-12a"/>
者乎故學士曰辯議不可不為辯議而茍可為是教也<lb/>
教大議也辯議而不可為是被褐而出衣錦而入戎人<lb/>
生乎戎長乎戎而戎言不知其所受之楚人生乎楚長<lb/>
乎楚而楚言不知其所受之今使楚人長乎戎戎人長<lb/>
乎楚則楚人戎言戎人楚言矣天下無粹白之狐而有<lb/>
粹白之裘取之衆白也夫取於衆此三皇五帝之所以<lb/>
大立功名也故以衆勇無畏乎孟賁矣以衆力無畏乎<lb/>
烏獲矣以衆視無畏乎離婁矣以衆知無畏乎堯舜矣<lb/>
<pb n="KR3k0046_WYG_029-12b"/>
夫以衆者此君人之大寶也<lb/>
期賢篇　今夫爚蟬者務在乎明其火振其樹而已火<lb/>
不明雖振其樹何益明火不獨在於火在於闇當今之<lb/>
時世闇甚矣人主有能明其徳者天下之士其歸之也<lb/>
若蟬之走明火也凡國不徒安名不徒顯必得賢士趙<lb/>
簡子晝居喟然太息曰異哉吾欲伐衛十年矣而衛不<lb/>
伐侍者曰以趙之大而伐衛之細君若不欲則可也君<lb/>
若欲之請令伐之簡子曰不如而言也衛有士十人於<lb/>
<pb n="KR3k0046_WYG_029-13a"/>
吾所吾乃且伐之十人者其言不義也而我伐之是我<lb/>
為不義也故簡子之時衛以十人者按趙之兵殁簡子<lb/>
之身衛可謂知用人矣遊十士而國家得安簡子可謂<lb/>
好從諫矣聽十士而無侵小奪弱之名魏文侯過段干<lb/>
木之閭而軾之其僕曰君胡為軾曰此非段干木之閭<lb/>
歟段干木葢賢者也吾安敢不軾且吾聞段干木未嘗<lb/>
肯以已易寡人也吾安敢驕之段干木光乎徳寡人光<lb/>
乎地段干木富乎義寡人富乎財其僕曰然則君何不<lb/>
<pb n="KR3k0046_WYG_029-13b"/>
相之於是君請相之段干木不肯受則君乃致禄百萬<lb/>
而時往館之於是國人皆喜相與誦之曰吾君好正段<lb/>
干木之敬吾君好忠段干木之隆居無幾何秦興兵欲<lb/>
攻魏司馬唐諌秦君曰段干木賢者也而魏禮之天下<lb/>
莫不聞無乃不可加兵乎秦君以為然乃按兵輟不敢<lb/>
攻之魏文侯可謂善用兵矣嘗聞君子之用兵莫見其<lb/>
形其功已成其此之謂也野人之用兵也鼓聲則似雷<lb/>
號呼則動地塵氣充天流矢如雨扶傷輿死履膓涉血<lb/>
<pb n="KR3k0046_WYG_029-14a"/>
無罪之民其死者量於澤矣而國之存亡主之死生猶<lb/>
不可知也其離仁義亦逺矣　宓子賤治單父彈鳴琴<lb/>
身不下堂而單父治巫馬期以星出以星入日夜不居<lb/>
以身親之而單父亦治巫馬期問其故於宓子宓子曰<lb/>
我之謂任人子之謂任力任力者故勞任人者故逸<lb/>
陳平因魏無知求見漢王漢王召入是時萬石君奮為<lb/>
漢王中涓受平謁入見平平等七人俱進賜食王曰罷<lb/>
就舍矣平曰臣為事來所言不可以過今日於是漢王<lb/>
<pb n="KR3k0046_WYG_029-14b"/>
與語而説之問曰子之居楚何官曰為都尉是日乃拜<lb/>
平為都尉使為㕘乘典䕶軍諸將盡讙曰大王一日得<lb/>
楚之亡卒未知其髙下而即與同載反使監䕶軍長者<lb/>
漢王聞之愈益幸平遂與東伐項王至彭城為楚所敗<lb/>
引而還收散兵至滎陽以平為亞將屬于韓王信軍廣<lb/>
武綘侯灌嬰等咸讒陳平曰平雖美丈夫如冠玉耳其<lb/>
中未必有也臣聞平居家時盜其嫂事魏不容亡歸楚<lb/>
歸楚不中又亡歸漢今日大王尊官之令䕶軍臣聞平<lb/>
<pb n="KR3k0046_WYG_029-15a"/>
受諸將金金多者得善處金少者得惡處平反覆亂臣<lb/>
也願王察之漢王疑之召讓魏無知無知曰臣所言者<lb/>
能也陛下所問者行也今有尾生孝已之行而無益於<lb/>
勝負之數陛下何暇用之乎楚漢相距臣進竒謀之士<lb/>
顧其計誠足以利國家不耳且盜嫂受金又何足疑乎<lb/>
漢王召讓平曰先生事魏不中遂事楚而去今又從吾<lb/>
游信者固多心乎平曰臣事魏王魏王不能用臣説故<lb/>
去事項王項王不能信人其所任愛非諸項即妻之昆<lb/>
<pb n="KR3k0046_WYG_029-15b"/>
弟雖有竒士不能用平乃去楚聞漢王之能用人故歸<lb/>
大王臣躶身來不受金無以為資誠臣計畫有可采者<lb/>
顧大王用之使無可用者金具在請封輸官得請骸骨<lb/>
漢王乃謝厚賜拜為䕶軍中尉盡䕶諸將諸將乃不敢<lb/>
復言<lb/>
劉安主術篇　天下之物莫凶於雞毒然而良醫橐而<lb/>
藏之有所用也是故林莽之材猶無可棄者而况人乎<lb/>
今夫朝廷之所不舉鄉曲之所不譽非其人不肖也其<lb/>
<pb n="KR3k0046_WYG_029-16a"/>
所以官之者非其職也鹿之上山獐不能跂也及其下<lb/>
牧竪能追之才有所修短也是故有大畧者不可責以<lb/>
㨗巧有小智者不可任以大功人有其才物有其形有<lb/>
任一而大重或任百而尚輕是故審毫釐之計者必遺<lb/>
天下之大數不失小物之選者惑於大數之舉譬猶狸<lb/>
之不可使搏牛虎之不可使搏䑕也<lb/>
賈誼官人篇　王者官人有六等一曰師二曰友三曰<lb/>
大臣四曰左右五曰侍御六曰厮役知足以為源泉行<lb/>
<pb n="KR3k0046_WYG_029-16b"/>
足以為表儀問焉則應求焉則得入人之家足以重人<lb/>
之家入人之國足以重人之國者謂之師知足以為礲<lb/>
礪行足以為輔助仁足以訪議明於進賢敢於退不肖<lb/>
内相匡正外相揚美謂之友知足以謀國事行足以為<lb/>
民率仁足以合上下之驩國有法則退而守之君有難<lb/>
則進而死之職之所守君不得以阿私託者大臣也修<lb/>
身正行不㤰於鄉曲道語談説不㤰於朝廷智能不困<lb/>
於事業服一介之使能合兩君之讙執㦸居前能舉君<lb/>
<pb n="KR3k0046_WYG_029-17a"/>
之失過不難以死持之者左右也不貪於財不淫於色<lb/>
事君不敢有二心居君旁不敢泄君之謀君有失過雖<lb/>
不能正諫以其死持之憔悴有憂色不勸聽從者侍御<lb/>
也柔色傴僂唯諛之行唯言之聽以睚眦之間事君者<lb/>
厮役也故與師為國者帝與友為國者王與大臣為國<lb/>
者伯與左右為國者彊與侍御為國者若存若亡與厮<lb/>
役為國者亡可立待也取師之禮黜位而朝之取友之<lb/>
禮以身先焉取大臣之禮皮幣先焉取左右之禮使使<lb/>
<pb n="KR3k0046_WYG_029-17b"/>
者先焉取侍御之禮以令至焉取厮役之禮以令召矣<lb/>
師至則清朝而侍小事不進友至則清殿而侍聲樂技<lb/>
藝之人不並見大臣奏事則俳優侏儒逃隱聲樂技藝<lb/>
之人不並奏左右在側聲樂不見侍御者在側子女不<lb/>
雜處故君樂雅樂則友大臣可以侍君樂燕樂則左右<lb/>
侍御者可以侍君開北房從薫服之樂則厮役從清晨<lb/>
聽治罷朝而論議從容澤燕夕時開北房從薫服之樂<lb/>
是以聽治論議從容澤燕矜莊皆殊序然後帝王之業<lb/>
<pb n="KR3k0046_WYG_029-18a"/>
可得而行也<lb/>
李淑上更始書　方今賊冦始誅王化未行百官有司<lb/>
宜慎其任夫三公上應台宿九卿下括河海故天工人<lb/>
其代之陛下定業雖因下江平林之勢斯葢臨時濟用<lb/>
不可施之既安宜釐改制度更延英俊因才授爵以匡<lb/>
王國今公卿大位莫非戎陳尚書顯官皆出庸伍資亭<lb/>
長賊捕之用而當輔佐綱維之任唯名與器聖人所重<lb/>
今以所重加非其人望其毗益萬分興化致理譬猶縁<lb/>
<pb n="KR3k0046_WYG_029-18b"/>
木求魚升山採珠海内望此有以闚度漢祚臣非有憎<lb/>
疾以求進也但為陞下惜此舉措敗財傷錦所宜至慮<lb/>
唯割既往謬妄之失思隆周文濟濟之美<lb/>
胡廣駮左雄察舉議　臣聞君以兼覽博照為徳臣以<lb/>
獻可替否為忠書載稽疑謀及卿士詩美先民詢于芻<lb/>
蕘是以慮無失策舉無過事竊見尚書令左雄議郡舉<lb/>
孝亷皆限年四十以上諸生試章句文吏試箋奏明詔<lb/>
既許復令臣等得與相參竊惟王命之重載在篇典當<lb/>
<pb n="KR3k0046_WYG_029-19a"/>
令縣於日月固於金石遺則百王施之萬世詩云天難<lb/>
諶斯不易惟王可不慎與葢選舉英才無拘定制六竒<lb/>
之䇿不出經學鄭阿之政非必章奏甘竒顯用年垂强<lb/>
仕終賈揚聲亦在弱冠漢承周秦兼覽殷夏祖徳師經<lb/>
參雜霸軌聖主賢臣世以致理貢舉之制莫或回革今<lb/>
以一臣之言剗戾舊章便利未明衆心不厭矯枉變常<lb/>
政之所重而不訪台司不謀卿士若事下之後議者剥<lb/>
異異之則朝失其便同之則王言已行臣愚以為可宣<lb/>
<pb n="KR3k0046_WYG_029-19b"/>
下百官參其同異然後覽擇勝否詳採厥衷敢以瞽言<lb/>
冒干天禁<lb/>
韋彪上章帝疏　臣聞政化之本必順陰陽伏見立夏<lb/>
以來當暑而寒殆以刑罰刻急郡國不奉時令之所致<lb/>
也農人急於務而苛吏奪其時賦發充常調而貪吏割<lb/>
其財此其巨患也夫欲急人所務當先除其所患天下<lb/>
樞要在於尚書尚書之選豈可不重而間者多從郎官<lb/>
超升此位雖曉習文法長於應對然察察小慧類無大<lb/>
<pb n="KR3k0046_WYG_029-20a"/>
能宜簡嘗歴州宰素有名者雖進退舒遲時有不逮然<lb/>
端心向公奉職周宻宜鑒嗇夫㨗急之對深思絳侯木<lb/>
訥之功也往時楚獄大起故置令史以助郎職而類多<lb/>
小人好為姦利今者務簡可皆停省又諫議之職應用<lb/>
公直之士通才謇正有補益於朝者今或從徵試輩為<lb/>
大夫又御史外遷動據州郡並宜清選其任責以言績<lb/>
其二千石視事雖乆而為吏民所便安者宜増秩重賞<lb/>
勿妄遷徙惟留聖心<lb/>
<pb n="KR3k0046_WYG_029-20b"/>
後漢書左雄周黄傳論　古者諸侯嵗貢士進賢受上<lb/>
賞非賢貶爵土升之司馬辯論其才論定然後官之任<lb/>
官然後禄之故王者得其人進仕勸其行經邦𢎞務所<lb/>
由乆矣漢初詔舉賢良方正州郡察孝廉秀才斯亦貢<lb/>
士之方也中興以後復増敦朴有道賢能直言獨行<lb/>
髙節質直清白敦厚之屬榮路既廣觖望難裁自是竊<lb/>
名偽服浸以流競權門貴仕請謁繁興自左雄任事限<lb/>
年試才頗有不宻固亦因識時宜而黄瓊胡廣張衡崔<lb/>
<pb n="KR3k0046_WYG_029-21a"/>
瑗之徒泥滯舊方互相詭駮循名者屈其短算實者挺<lb/>
其効故雄在尚書天下不敢妄選十餘年間稱為得人<lb/>
斯亦効實之徵乎順帝始以童弱反政而號令自出知<lb/>
能任使故士得用情天下喁喁仰其風采遂乃備𤣥纁<lb/>
玉帛以聘南陽樊英天子降寢殿設壇席尚書奉引延<lb/>
問失得急登賢之舉虚降已之禮於是處士鄙生忘其<lb/>
拘儒拂巾衽褐以企旌車之招矣至乃英能承風俊乂<lb/>
咸事若李固周舉之淵謨𢎞深左雄黄瓊之政事貞固<lb/>
<pb n="KR3k0046_WYG_029-21b"/>
桓焉楊厚以儒學進崔瑗馬融以文章顯呉祐蘇章种<lb/>
暠欒巴牧民之良幹龎參虞詡將帥之宏規王龔張皓<lb/>
虛心以推士張綱杜喬直道以糾違郎顗陰陽詳宻張<lb/>
衡機術特妙東京之士於兹盛焉向使廟堂納其髙謀<lb/>
疆場宣其智力帷幄容其謇辭舉厝稟其成式則武宣<lb/>
之軌豈其逺而詩云靡不有初鮮克有終可為恨哉及<lb/>
孝桓之時碩徳繼興陳蕃楊秉處稱賢宰皇甫張段出<lb/>
號名將王暢李膺彌縫衮闕朱穆劉陶獻替匡時郭有<lb/>
<pb n="KR3k0046_WYG_029-22a"/>
道奬鑒人倫陳仲弓𢎞道下邑其餘宏儒逺智髙心潔<lb/>
行激揚風流者不可勝言而斯道莫振文武陵墜在朝<lb/>
者以正議嬰戮謝事者以黨錮致災往車雖折而來軫<lb/>
方遒所以傾而未顛决而未潰豈非仁人君子心力之<lb/>
為乎嗚呼<lb/>
王符實貢論　國以賢興以諂衰君以忠安以佞危此<lb/>
古今之常論而時所共知也然衰國危君繼踵不絶者<lb/>
豈時無忠信正直之士哉誠苦其道不得行耳夫十步<lb/>
<pb n="KR3k0046_WYG_029-22b"/>
之間必有茂草十室之邑必有忠信是故亂殷有三仁<lb/>
小衛多君子今以大漢之廣土士民之繁庶朝廷之清<lb/>
明上下之修正而官無善吏位無良臣此豈時之無良<lb/>
諒由取之乖實夫志道者少與逐俗者多疇是以朋黨<lb/>
用私背實趨華其貢士者不復依其質幹準其才行但<lb/>
虚造聲譽妄生羽毛略計所舉嵗且二百覽察其狀則<lb/>
徳侔顔冉詳覈厥能則鮮及中人皆總務升官自相推<lb/>
達夫士者貴其用也不必求備故四友雖美能不相兼<lb/>
<pb n="KR3k0046_WYG_029-23a"/>
三人齊致事不一節髙祖佐命出自亡秦光武得士亦<lb/>
資暴莽况太平之時而云無士乎夫明君之詔也若聲<lb/>
忠臣之和也如響長短大小清濁疾徐必相應也且攻<lb/>
玉以石洗金以鹽濯錦以魚浣布以灰夫物固有以賤<lb/>
理貴以醜化好者矣智者棄短取士以致其功今使貢<lb/>
士必覈以實其有小疵勿彊衣飾出處黙語各因其方<lb/>
則蕭曹周韓之倫何足不致呉鄧良竇之屬企踵可待<lb/>
孔子曰未之思也夫何逺之有<lb/>
<pb n="KR3k0046_WYG_029-23b"/>
夏侯𤣥時事議　太傅司馬宣王問以時事𤣥議以為<lb/>
夫官才用人國之柄也故銓衡專於臺閣上之分也孝<lb/>
行存乎閭巷優劣任之鄉人下之敘也夫欲清教審選<lb/>
在明其分敘不使相涉而已何者上過其分則恐所由<lb/>
之不本而干勢馳騖之路開下踰其敘則恐天爵之外<lb/>
通而機權之門多矣夫天爵下通是庶人議柄也機權<lb/>
多門是紛亂之原也自州郡中正品度官才之來有年<lb/>
載矣緬緬紛紛未聞整齊豈非分敘參錯各失其要之<lb/>
<pb n="KR3k0046_WYG_029-24a"/>
所由哉若令中正但考行倫輩倫輩當行均斯可官矣<lb/>
何者夫孝行著於家門豈不忠恪於在官乎仁恕稱於<lb/>
九族豈不達於為政乎義斷行於鄉黨豈不堪於事任<lb/>
乎三者之類取於中正雖不處其官名斯任官可知矣<lb/>
行有大小比有髙下則所任之流亦煥然明别矣奚必<lb/>
使中正干銓衡之機於下而執機柄者有所委伏於上<lb/>
上下交侵以生紛錯哉且臺閣臨下考功校否衆職之<lb/>
屬各有官長旦夕相方莫究於此閭閻之議以意裁處<lb/>
<pb n="KR3k0046_WYG_029-24b"/>
而使臣宰失位衆人驚駭欲風俗清静其可得乎天臺<lb/>
縣逺衆所絶意所得至者更在側近孰不修飾以要所<lb/>
求所求有路則修己家門者己不如自達於鄉黨矣自<lb/>
達鄉黨者己不如自求之於州邦矣茍開之有路而患<lb/>
其飾真離本雖復嚴責中正督以刑罰猶無益也豈若<lb/>
使各帥其分官長則各以其屬能否獻之臺閣臺閣則<lb/>
據官長能否之第參以鄉閭徳行之次擬其倫比勿使<lb/>
偏頗中正則唯考其行迹别其髙下審定輩類勿使升<lb/>
<pb n="KR3k0046_WYG_029-25a"/>
降臺閣總之如其所簡或有參錯則其責負自在有司<lb/>
官長所第中正輩擬比隨次率而用之如其不稱責負<lb/>
在外然則内外相參得失有所互相形檢孰能相飾斯<lb/>
則人心定而事理得庶可以静風俗而審官才矣又以<lb/>
為古之建官所以濟育羣生統理民物也故為之君長<lb/>
以司牧之司牧之主欲一而專一則官任定而上下安<lb/>
專則職業修而事不煩夫事簡業修上下相安而不治<lb/>
者未之有也先王建萬國雖其詳未可得而究然分疆<lb/>
<pb n="KR3k0046_WYG_029-25b"/>
畫界各守土境則非重累羈絆之體也下考殷周五等<lb/>
之敘徒有小大貴賤之差亦無君官臣民而有二統互<lb/>
相牽制者也夫官統不一則職業不修職業不修則事<lb/>
何得而簡事之不簡則民何得而静民之不静則邪惡<lb/>
並興而姦偽滋長矣先王達其如此故專其職司而一<lb/>
其統業始自秦世不師聖道私以御職姦以待下懼宰<lb/>
官之不修立監牧以董之畏督監之容曲設司察以糾<lb/>
之宰牧相累監察相司人懐異心上下殊務漢承其緒<lb/>
<pb n="KR3k0046_WYG_029-26a"/>
莫能匡改魏室之隆日不暇及五等之典雖難卒復可<lb/>
粗立儀準以一治制今之長史皆君吏民横重以郡守<lb/>
累以刺史若郡所攝唯在大較則與州同無為再重宜<lb/>
省郡守但任刺史刺史職存則監察不廢郡吏萬數還<lb/>
親農業以省煩費豐財殖榖一也大縣之才皆堪郡守<lb/>
是非之訟每生意異順從則安直已則爭夫和羮之美<lb/>
在於合異上下之益在能相濟順從乃安此琴瑟一聲<lb/>
也蕩而除之則官省事簡二也又幹郡之吏職監諸縣<lb/>
<pb n="KR3k0046_WYG_029-26b"/>
營䕶黨親鄉邑舊故如有不副而因公掣頓民之困弊<lb/>
咎生於此若皆并合則亂原自塞三也今承衰弊民人<lb/>
彫落賢才鮮少任事者寡郡縣良吏往往非一郡受縣<lb/>
成其劇在下而吏之上選郡當先足此為親民之吏專<lb/>
得底下吏者輕民命而常頑鄙今如并之吏多選清良<lb/>
者造職大化宣流民物獲寧四也制使萬户之縣名之<lb/>
郡守五千以上名之都尉千户以下令長如故自長以<lb/>
上考課遷用轉以能升所牧亦増此進才効功之敘也<lb/>
<pb n="KR3k0046_WYG_029-27a"/>
若經制一定則官才有次治功齊明五也若省郡守縣<lb/>
皆徑達事不壅隔官無留滯三代之風雖未可必簡一<lb/>
之化庶幾可致便民省費在於此矣又以為文質之更<lb/>
用猶四時之迭興也王者體天理物必因弊而濟通之<lb/>
時彌質則文之以禮時泰侈則救之以質今承百王之<lb/>
末秦漢餘流世俗彌文宜大改之以易民望今科制自<lb/>
公列侯以下位從大將軍以上皆得服綾錦羅綺紈素<lb/>
金銀飾鏤之物自是以下雜采之服通於賤人雖上下<lb/>
<pb n="KR3k0046_WYG_029-27b"/>
等級各示有差然朝臣之制已得侔至尊矣𤣥黄之采<lb/>
已得通於下矣欲使市不鬻華麗之色商不通難得之<lb/>
貨工不作雕刻之物不可得也是故宜大理其本準度<lb/>
古法文質之宜取其中則以為禮度車輿服章皆從質<lb/>
樸禁除末俗華麗之事使幹朝之家有位之室不復有<lb/>
錦綺之飾無兼采之服纎巧之物自上以下至於樸素<lb/>
之差示有等級而已勿使過一二之覺若夫功徳之賜<lb/>
上恩所特加皆表之有司然後服用之夫上之化下猶<lb/>
<pb n="KR3k0046_WYG_029-28a"/>
風之靡草樸素之教興於本朝則彌侈之心自消於下<lb/>
矣<lb/>
曹操以崔琰毛玠並典選舉其所舉用皆清正之士雖<lb/>
於時有盛名而行不由本者終莫得進拔敦實斥華偽<lb/>
進冲遜抑阿黨由是天下之士莫不以亷節自勵雖貴<lb/>
寵之臣輿服不敢過度至乃長吏還者垢面羸衣獨乘<lb/>
柴車軍吏入府朝服徒行吏潔於上俗移於下操聞之<lb/>
嘆曰用人如此使天下人自治吾復何為哉<lb/>
<pb n="KR3k0046_WYG_029-28b"/>
丞相掾和洽言於曹操曰天下之人材徳各殊不可以<lb/>
一節取也儉素過中自以處身則可以此格物所失或<lb/>
多今朝廷之議吏有著新衣乘好車者謂之不清形容<lb/>
不飾衣裘敝壊者謂之廉潔至今士大夫故汙辱其衣<lb/>
藏其輿服朝府大吏或自挈壺餐以入官寺夫立教觀<lb/>
俗貴處中庸為可繼也今崇一概難堪之行以檢殊塗<lb/>
勉而為之必有疲瘁古之大教務在通人情而已凡激<lb/>
詭之行則容隱偽矣操善之下令曰孟公綽為趙魏老<lb/>
<pb n="KR3k0046_WYG_029-29a"/>
則優不可以為滕薛大夫若必廉士而後可用則齊桓<lb/>
其何以霸世二三子其佐我明揚仄陋唯才是舉吾得<lb/>
而用之<lb/>
晉衞瓘以魏立九品是權時之制非經通之道宜復古<lb/>
鄉舉里選與太尉王亮等上疏　昔聖王崇賢舉善而<lb/>
教用使朝廷徳讓野無邪行誠以閭伍之政足以相檢<lb/>
詢事考言必得其善人知名不可虚求故還修其身是<lb/>
以崇賢而俗益穆黜惡而行彌篤斯則鄉舉里選者先<lb/>
<pb n="KR3k0046_WYG_029-29b"/>
王之令典也自兹以降此法陵遲魏氏承顛覆之運起<lb/>
喪亂之後人士流移考詳無地故立九品之制粗具一<lb/>
時選用之本耳其始造也鄉邑清議不拘爵位褒貶所<lb/>
加足為勸勵猶有鄉論餘風中間漸染遂計資定品使<lb/>
天下觀望唯以居位為貴人棄徳而忽道業爭多少于<lb/>
錐刀之末傷損風俗其弊不細今九域同規大化方始<lb/>
臣等以為宜皆蕩除末法一擬古制以土斷定自公卿<lb/>
以下皆以所居為正無復懸客逺屬異土者如此則同<lb/>
<pb n="KR3k0046_WYG_029-30a"/>
鄉鄰伍皆為邑里郡縣之宰即以居長盡除中正九品<lb/>
之制使舉善進才各由鄉論然則下敬其上人安其教<lb/>
俗與政俱清化與法並濟人知善否之教不在交游即<lb/>
華競自息各求於己矣今除九品則宜準古制使朝臣<lb/>
共相舉任於出才之路既博且可以厲進賢之公心覈<lb/>
在位之明闇誠令典也武帝善之而卒不能改<lb/>
石苞遷景帝中䕶軍司馬宣帝聞苞好色薄行以讓景<lb/>
帝景帝答曰苞雖細行不足而有經國才畧夫貞廉之<lb/>
<pb n="KR3k0046_WYG_029-30b"/>
士未必能經濟世務是以齊桓忘管仲之奢僣而録其<lb/>
匡合之大謀漢髙舍陳平之汚行而取其六竒之妙算<lb/>
苞雖未可以上儔二子亦今日之選也意乃釋<lb/>
卻詵對䇿　建不刋之統移風易俗使天下洽和何修<lb/>
而嚮兹臣以為莫大於擇人而官之也今之典刑匪無<lb/>
一統宰牧之才優劣異績或以之興或以之替此葢人<lb/>
能𢎞政非政𢎞人也舍人務政雖勤何益臣竊觀乎古<lb/>
今而考其美惡古人相與求賢今人相與求爵古之官<lb/>
<pb n="KR3k0046_WYG_029-31a"/>
人君責之於上臣舉之於下得其人有賞失其人有罰<lb/>
安得不求賢乎今之官者父兄營之親戚助之有人事<lb/>
則通無人事則塞安得不求爵乎賢茍求達達在修道<lb/>
窮在失義故静以待之也爵茍可求得在進取失在後<lb/>
時故動以要之也動則爭競爭競則朋黨朋黨則誣誷<lb/>
誣誷則臧否失實真偽相冒主聽用惑奸之所會也静<lb/>
則貞固貞固則正直正直則信讓信讓則推賢推賢不<lb/>
伐相下無饜主聽用察徳之所趣也故能使之静雖曰<lb/>
<pb n="KR3k0046_WYG_029-31b"/>
髙枕而人自正不能禁動雖復夙夜俗不一也且人無<lb/>
愚智咸慕名官莫不飾正於外藏邪於内故邪正之人<lb/>
難得而知也任得其正則衆正益至若得其邪則衆邪<lb/>
亦集物繁其類誰能止之故國亡失世者未嘗不為衆<lb/>
邪所積也方其初作必始於微微而不絶其終乃著天<lb/>
地不能頓為寒暑人主亦不能頓為隆替故寒暑漸於<lb/>
春秋隆替起於得失當今之世宦者無關梁邪門啟矣<lb/>
朝廷不責賢正路塞矣得失之源何以甚此所謂責賢<lb/>
<pb n="KR3k0046_WYG_029-32a"/>
使之相舉也所謂關梁使之相保也賢不舉則有咎保<lb/>
不信則有罰故古者諸侯必貢士不貢者削貢而不適<lb/>
亦削夫士者難知也不適者薄過也不得不責彊其所<lb/>
不知也罰其所不適深其薄過非恕也且天子於諸侯<lb/>
有不純臣之義斯責之矣施刑之道寧縱不濫之矣今<lb/>
皆反是何也夫賢者天地之紀品物之宗其急之矣故<lb/>
寧濫以得之無縱以失之也今則不然世之悠悠者各<lb/>
自取辯耳故其材行並不可必於公則政事紛亂於私<lb/>
<pb n="KR3k0046_WYG_029-32b"/>
則汙穢狼藉自頃長吏特多此累有亡命而被購懸者<lb/>
矣有縛束而絞戮者矣貪鄙竊位不知誰升之者獸兕<lb/>
出檻不知誰可咎者網漏吞舟何以過此人之於利如<lb/>
蹈水火焉前人雖敗後人復起如彼此無已誰止之者<lb/>
風流日競誰憂之者雖今聖思勞於夙夜所使為政恒<lb/>
得此屬欲聖世化美俗平亦俟河之清耳若欲善之宜<lb/>
創舉賢之典峻關梁之防其制既立則人慎其舉而不<lb/>
茍則賢者可知知賢而試則官得其人矣官得其人則<lb/>
<pb n="KR3k0046_WYG_029-33a"/>
事得其序事得其序則物得其宜物得其宜則生生豐<lb/>
植人用資給和樂興焉是故寡過而逺刑知耻以近禮<lb/>
此所以建不刋之統移風易俗刑措而不用也<lb/>
劉毅中正疏　臣聞立政者以官才為本官才有三難<lb/>
而興替之所由也人物難知一也愛憎難防二也情偽<lb/>
難明三也今立中正定九品髙下任意榮辱在手操人<lb/>
主之威福奪天朝之權勢愛憎决於心情偽由於己公<lb/>
無考校之負私無告訐之忌用心百態求者萬端廉讓<lb/>
<pb n="KR3k0046_WYG_029-33b"/>
之風滅茍且之俗成天下訩訩但爭品位不聞推讓竊<lb/>
為聖朝耻之夫名狀以當才為清品輩以得實為平安<lb/>
危之要不可不明清平者政化之美也枉濫者亂敗之<lb/>
惡也不可不察然人才異能備體者寡器有大小達有<lb/>
早晩前鄙後修宜受日新之報抱正違時宜有質直之<lb/>
稱度逺闕小宜得殊俗之狀任直不飾宜得清實之譽<lb/>
行寡才優宜獲器任之用是以三仁殊塗而同歸四子<lb/>
異行而均義陳平韓信笑侮於邑里而收功於帝王屈<lb/>
<pb n="KR3k0046_WYG_029-34a"/>
原伍胥不容於人主而顯名於竹帛是篤論之所明也<lb/>
今之中正不精才實務依黨利不均稱尺務隨愛憎所<lb/>
欲與者獲虚以成譽所欲下者吹毛以求疵髙下逐强<lb/>
弱是非由愛憎隨世興衰不顧才實衰則削下興則扶<lb/>
上一人之身旬日異狀或以貨賂自通或以計協登進<lb/>
附託者必達守道者困悴無報於身必見割奪有私於<lb/>
己必得其欲是以上品無寒門下品無勢族暨時有之<lb/>
皆曲有故慢主罔時實為亂源損政之道一也置州都<lb/>
<pb n="KR3k0046_WYG_029-34b"/>
者取州里清議咸所歸服將以鎮異同一言議不謂一<lb/>
人之身了一州之才一人不審便坐之若然自仲尼以<lb/>
上至於庖犧莫不有失則皆不堪何獨責於中人者哉<lb/>
若殊不修自可更選令重其任而輕其人所立品格還<lb/>
訪刁攸攸非州里之所歸非職分之所置今訪之歸正<lb/>
於所不服决事於所不職以長讒搆之源以生乖爭之<lb/>
兆似非立都之本㫖理俗之深防也主者既善刁攸攸<lb/>
之所下而復選以二千石已有數人劉良上攸之所下<lb/>
<pb n="KR3k0046_WYG_029-35a"/>
石公罪攸之所行駮違之論横於州里嫌讐之隙結於<lb/>
大臣夫桑妾之訟禍及呉楚鬬雞之變難興魯邦况乃<lb/>
人倫交爭而部黨興刑獄滋生而禍根結損政之道二<lb/>
也本立格之體將謂人倫有序若貫魚成次也為九品<lb/>
者取下者為格謂才徳有優劣倫輩有首尾今之中正<lb/>
務自逺者則抑割一國使無上人穢劣下比則拔舉非<lb/>
次并容其身公以為格坐成其私君子無小人之怨官<lb/>
政無繩姦之防使得上欺明主下亂人倫乃使優劣易<lb/>
<pb n="KR3k0046_WYG_029-35b"/>
地首尾倒錯推貴異之器使在凡品之下負載不肖越<lb/>
在成人之首損政之道三也陛下踐阼開天地之徳𢎞<lb/>
不諱之詔納忠直之言以覽天下之情太平之基不世<lb/>
之法也然賞罰自王公以至於庶人無不加法置中正<lb/>
委以一國之重無賞罰之防人心多故清平者寡故怨<lb/>
訟者衆聽之則告訐無已禁絶則侵枉無極與其理訟<lb/>
之煩猶愈侵枉之害今禁訟訴則杜一國之口培一人<lb/>
之勢使得縱横無所顧憚諸受枉者抱怨積直獨不蒙<lb/>
<pb n="KR3k0046_WYG_029-36a"/>
天地無私之徳而長壅蔽於邪人之銓使上明不下照<lb/>
下情不上聞損政之道四也昔在前聖之世欲敦風俗<lb/>
鎮静百姓隆鄉黨之義崇六親之行禮教庠序以相率<lb/>
賢不肖於是見矣然鄉老書其善以獻天子司馬論其<lb/>
能以官於職有司考績以明黜陟故天下之人退而修<lb/>
本州黨有徳義朝廷有公正浮華邪佞無所容厝今一<lb/>
國之士多者千數或流徙異邦或取給殊方面猶不識<lb/>
况盡其才力而中正知與不知其當品狀采譽於臺府<lb/>
<pb n="KR3k0046_WYG_029-36b"/>
納毁於流言任已則有不識之蔽聽受則有彼此之偏<lb/>
所知者以愛憎奪其平所不知者以人事亂其度既無<lb/>
鄉老紀行之譽又非朝廷考績之課遂使進官之人棄<lb/>
近求逺背本逐末位以求成不由行立品不校功黨譽<lb/>
虛妄損政五也凡所以立品設狀者求人才以理物也<lb/>
非虚飾名譽相為好醜雖孝悌之行不施朝廷故門外<lb/>
之事以義斷恩既以在官職有大小事有劇易各有功<lb/>
報此人才之實効功分之所得也今則反之於限當報<lb/>
<pb n="KR3k0046_WYG_029-37a"/>
雖職之髙還附卑品無績於官而獲髙敘是為抑功實<lb/>
而隆虚名也上奪天朝考績之分下長浮華朋黨之士<lb/>
損政六也凡官不同事人不同能得其能則成失其能<lb/>
則敗今品不狀才能之所宜而以九等為例以品取人<lb/>
或非才能之所長以狀取人則為本品之所限若狀得<lb/>
其實猶品狀相妨繫縶選舉使不得精於才宜况今九<lb/>
品所疎則削其長所親則飾其短徒結白論以為虛譽<lb/>
則品不料能百揆何以得理萬機何以得修損政七也<lb/>
<pb n="KR3k0046_WYG_029-37b"/>
前九品詔書善惡必書以為褒貶當時天下少有所忌<lb/>
今之九品所下不彰其罪所上不列其善廢褒貶之義<lb/>
任愛憎之斷清濁同流以植其私故反違前品大其形<lb/>
勢以驅動衆人使必歸已進者無功以表勸退者無惡<lb/>
以成懲懲勸不明則風俗汙濁天下人焉得不解徳行<lb/>
而鋭人事損政八也由此論之選中正而非其人授權<lb/>
勢而無賞罰或缺中正而無禁檢故邪黨得肆枉濫從<lb/>
横雖職名中正實為姦府事名九品而有八損或恨結<lb/>
<pb n="KR3k0046_WYG_029-38a"/>
於親親猜生於骨肉當身困於敵讐子孫離其殃咎斯<lb/>
乃歴世之患非徒當今之害也是以時主觀時立法防<lb/>
姦消亂靡有常制故周因於殷有所損益至於中正九<lb/>
品上聖古賢皆所不為豈蔽於此事而有不周哉將以<lb/>
政化之宜無取於此也自魏立以來未見其得人之功<lb/>
而生讐薄之累毁風敗俗無益於化古今之失莫大於<lb/>
此愚臣以為宜罷中正除九品棄魏氏之弊法立一代<lb/>
之美制<lb/>
<pb n="KR3k0046_WYG_029-38b"/>
王濬字士治𢎞農湖人也家世二千石濬博涉墳典美<lb/>
姿貎不修名行不為鄉曲所稱晩乃變節疏通亮逹恢<lb/>
廓有大志嘗起宅開門前路廣數十步人或謂之何太<lb/>
過濬曰吾欲使容長㦸旛旗衆咸笑之濬曰陳勝有言<lb/>
燕雀安知鴻鵠之志州郡辟河東從事守令有不廉潔<lb/>
者皆望風自引而去刺史燕國徐邈有女才淑擇夫未<lb/>
嫁邈乃大會佐吏令女於内觀之女指濬告母邈遂妻<lb/>
之後㕘征南軍事羊祜深知待之祜兄子暨白祜濬為<lb/>
<pb n="KR3k0046_WYG_029-39a"/>
人志大奢侈不節不可專任宜有以裁之祜曰濬有大<lb/>
才將欲濟其所欲必可用也轉車騎從事中郎識者謂<lb/>
祜可謂能舉善焉<lb/>
北魏官員既少應選者多吏部尚書李韶銓注不行大<lb/>
致怨嗟更以崔亮為吏部尚書亮奏為格制不問士之<lb/>
賢愚專以停解月日為斷沈滯者皆稱其能亮甥司空<lb/>
諮議劉景安與亮書曰殷周以鄉塾貢士兩漢由州郡<lb/>
薦才魏晉因循又置中正雖未盡美應什收六七而朝<lb/>
<pb n="KR3k0046_WYG_029-39b"/>
廷貢才止求其文不取其理察孝廉唯論章句不及治<lb/>
道立中正不考才行空辯氏姓取士之途不博沙汰之<lb/>
理未精舅屬當銓衡宜湏改張易調如何反為停年格<lb/>
以限之天下士子誰復修厲名行哉又薛琡上書言黎<lb/>
元之命繫於長吏若以選曹唯取年勞不簡賢否義均<lb/>
行鴈次若貫魚執簿呼名一吏足矣數人而用何謂銓<lb/>
衡書奏不報後因請見復奏乞令王公貴臣薦賢以補<lb/>
郡縣詔公卿議之事亦寢其後甄琛等繼亮為吏部尚<lb/>
<pb n="KR3k0046_WYG_029-40a"/>
書利其便已踵而行之魏之選舉失人自亮始也<lb/>
韓顯宗上書陳事　州郡貢察徒有秀孝之名而無秀<lb/>
孝之實朝廷但檢其門望不復彈坐如此則可令别貢<lb/>
門望以敘士人何假冒秀孝之名也夫門望者乃其父<lb/>
祖之遺烈亦何益於皇家益於時者賢才而已茍有其<lb/>
才雖屠釣奴虜聖王不恥以為臣茍非其才雖三后之<lb/>
𦙍墜於皂𨽻矣議者或云今世等無竒才不若取士於<lb/>
門此亦失矣豈可以世無周召遂廢宰相邪但當校其<lb/>
<pb n="KR3k0046_WYG_029-40b"/>
才長銖重者先敘之則賢才無遺矣<lb/>
北齊辛術遷吏部尚書自魏遷鄴以來大選之職知名<lb/>
者數人互有得失袁叔徳沈密謹厚所傷者細楊愔風<lb/>
流辯給取士失於浮華唯術性尚貞明取士必以才器<lb/>
循名責實新舊㕘舉管庫必擢門閥不遺考之前後最<lb/>
為折𠂻<lb/>
隋牛𢎞選舉先徳行而後文才務在審慎雖致停緩而<lb/>
所進用多稱職侍郎髙孝基鑒賞機悟清慎絶倫然爽<lb/>
<pb n="KR3k0046_WYG_029-41a"/>
俊有餘迹似輕薄時宰多以此疑之𢎞獨推心委任得<lb/>
人為多<lb/>
唐髙宗時吏部侍郎劉祥道知吏部選事祥道以為今<lb/>
選目取士傷濫每年入流之數過一千四百雜色入流<lb/>
曽不銓簡即日内外文武官一品至九品凡萬三千四<lb/>
百六十五員約準三十年則萬三千餘人略盡矣若年<lb/>
别入流者五百人足充所須之數望有釐革既而杜正<lb/>
倫亦言入流人太多髙宗命正倫與祥道詳議而大臣<lb/>
<pb n="KR3k0046_WYG_029-41b"/>
憚於改作事遂寢<lb/>
承平既乆選人益多司列少常伯裴行儉始與員外郎<lb/>
張仁禕設長名姓歴榜引銓注之法又定州縣升降官<lb/>
資髙下其後遂為永制無能革之者大略唐之選法取<lb/>
人以身言書判計資量勞而擬官始集而試觀其書判<lb/>
已試而銓察其身言已銓而注詢其便利已注而唱集<lb/>
衆告之然後類以為甲先簡僕射乃上門下給事中讀<lb/>
侍郎省侍中審之不當者駮下既審然後上聞主者受<lb/>
<pb n="KR3k0046_WYG_029-42a"/>
㫖奉行各給以符謂之告身兵部武選亦然課試之法<lb/>
以騎射及翹關負米人有格限未至而能試文三篇謂<lb/>
之宏詞試判三條謂之拔萃入等者得不限而受其黔<lb/>
中嶺南閩中州縣官不由吏部委都督選擇士人補授<lb/>
凡居官以年為考六品以下四考為滿有劉曉者上疏<lb/>
論之曰今選曹以檢勘為公道書判為得人殊不知考<lb/>
其徳行才能况書判借人者衆矣又禮部取士專用文<lb/>
章為甲乙故天下之士皆捨徳行而趨文藝有朝登甲<lb/>
<pb n="KR3k0046_WYG_029-42b"/>
科而夕陷刑辟者雖日誦萬言何關理體文成七步未足<lb/>
化人取士以徳行為先文藝為末多士雷奔四方風動矣<lb/>
敕桂廣文黔等都督府比來注擬土人簡擇未精自今<lb/>
每四年遣五品已上清正官充使仍令御史同往注擬<lb/>
時人為之南選<lb/>
崔融吏部兵部選人議　唐虞稽古建官惟百舉八才<lb/>
命四子上有以明其化下有以晏其風康哉之歌於是<lb/>
乎出郁乎之徳於此自興夏商倍之亦克用又濟濟多<lb/>
<pb n="KR3k0046_WYG_029-43a"/>
士文王以寧自周道無章秦原競逐張官設府班員積<lb/>
於簡書選衆舉才受垂一於典憲降及漢魏下逮周隋<lb/>
豈其然歟無聞焉爾皇家再造區夏重張宸極四神驟<lb/>
雨而來遊五聖奔星而下降禮明樂備天平地成八百<lb/>
餘國之君長襲賔廷之冠帶七十二代之帝王仰仙閭<lb/>
之軌躅量其土宇固可頓豎亥而迷大章筭其臣人固<lb/>
已讋容成而驚𨽻首室多忠信家盡孝慈老夫不知帝<lb/>
力童子羞論霸道文也武也左之右之實蕃有徒不可<lb/>
<pb n="KR3k0046_WYG_029-43b"/>
勝既出門無咎適顯於明時比屋可封何驚於聖俗誠<lb/>
望博謀俊徳敷求哲人兩曹妙選三官備設然後收其<lb/>
把梓搴其蕭稂其有狀犯贓私罪當懲貶案覆已定景<lb/>
迹具存者此等既未合得官逺來徒為勞費伏望許同<lb/>
選例限以嵗年諸色入流每年㕘選資品未著伎藝未<lb/>
工此等自知未合得官情願更加修習伏望許同選例<lb/>
録以選勞闕外諸州道理迢逓河洛之邑天地所中伏<lb/>
望詔東西貳曹兩都分簡留放既畢同赴京師選人每<lb/>
<pb n="KR3k0046_WYG_029-44a"/>
年長名常至正月半後伏望速加銓簡促以程期夫然<lb/>
有署者不來無徳者不至來者就而簡之至者速而遣<lb/>
之因其物情亦何疲於來往順其人欲亦何費於資糧<lb/>
入官考績先慿善最比來乃有不論徳行惟據功夫奬<lb/>
勸之道未為折衷者愚臣敢不明目以論之書不云乎<lb/>
三考黜陟唐帝虞帝之遺烈燦焉禮有之矣百官會計<lb/>
文王武王之彛典存焉京房進課式之言漢王之所未<lb/>
暇盧毓苦真偽之雜魏后竟以施行盡善之文明詔攸<lb/>
<pb n="KR3k0046_WYG_029-44b"/>
在至如不論徳行惟據功夫者此由外州郡牧未盡得<lb/>
賢監司長官時有其濫褒貶不遵令式髙下隨其愛憎<lb/>
至公外爽曲私内結伏望播告天下申明舊章其有徳<lb/>
有行府寮共推者雖有公坐小失重加褒進之無才無<lb/>
識朝廷罕稱者雖有公事微効量加抑退之徳行雖不<lb/>
能茂因之以勞勤者亦量加褒進之然後命繡衣驄馬<lb/>
糺舉内外隨狀推科以情案察刑兹無赦令在必行夫<lb/>
然徳行為上功夫次之折衷之方庶幾此道微臣等才<lb/>
<pb n="KR3k0046_WYG_029-45a"/>
謝知今學慚半古海内無事君子盈朝天下有道庶人<lb/>
何議<lb/>
武后嘗與宰相議及刺史縣令李嶠唐休璟等奏竊見<lb/>
朝廷物議逺近人情莫不重内官輕外職除授牧伯多<lb/>
所貶累之人風俗不澄實由於此望於臺閣寺監妙簡<lb/>
賢良分典大州共康庶績臣等請輟近侍率先具僚后<lb/>
命書名探之得鳯閣侍郎韋嗣立御史大夫楊再思等<lb/>
二十人各以本官檢校刺史其後政迹可稱者唯常州<lb/>
<pb n="KR3k0046_WYG_029-45b"/>
薛謙光徐州司馬鍠而已<lb/>
桓彦範袁恕已共薦陽嶠為御史楊再思曰嶠不樂搏<lb/>
擊之任如何彦範曰為官擇人豈必待其所欲所不欲<lb/>
者尤須與之所以長難進之風抑躁求之路乃擢為右<lb/>
臺侍御史<lb/>
韋嗣立論職官多濫疏　臣聞設官分職量才置吏此<lb/>
本於理人而務安之也故書曰在知人在安人知人則<lb/>
哲能官人安人則惠黎甿懐之能哲而惠何憂乎驩兠<lb/>
<pb n="KR3k0046_WYG_029-46a"/>
何畏乎有苖者是也則明官得其人而天下自理矣古<lb/>
者取人必先採鄉曲之譽然後辟於州郡州郡有聲然<lb/>
後辟於五府才著五府然後升之於天朝此則用一人<lb/>
所擇者甚悉擢一士所歴者甚深孔子曰譬有美錦不<lb/>
可使人學製此明用人不可不審擇也用得其才則理<lb/>
非其才則亂理亂所繫焉可不深擇之哉今之取人有<lb/>
異此道多未甚試效即頓至遷擢夫競趨者人之常情<lb/>
僥倖者人之所趣今之務進不避僥倖者接踵比肩布<lb/>
<pb n="KR3k0046_WYG_029-46b"/>
於文武之列有文者用理内外則有囬邪贓汚上下敗<lb/>
亂之憂有武者用將軍戎則有庸懦怯弱師旅喪亡之<lb/>
患補授無限員闕不供遂至員外置官數倍正闕曹署<lb/>
典吏困於祇承府庫倉儲竭於資俸國家大事豈甚於<lb/>
此古者懸爵待士唯有才者得之若任以無才則有才<lb/>
之路塞賢人君子所以遁跡銷聲常懐歎恨者也且賢<lb/>
人君子守於正直之道逺於僥倖之門若僥倖開則賢<lb/>
者不可復出矣賢者遂退若欲求人安化洽復不可得<lb/>
<pb n="KR3k0046_WYG_029-47a"/>
也若乃不安國將危矣陛下安可不深慮之<lb/>
蕭至忠諫賣官鬻爵宰相子弟居要職疏　臣聞王者<lb/>
列職分司為人求理求理之道必在用賢得其人則公<lb/>
務克修非其才則厥官加曠曠官則事廢事廢則人殘<lb/>
漸至陵遲率由於此頃者選曹授職政事官人或異才<lb/>
昇多非徳進皆因依貴要互為粉飾茍得即是曽無逺<lb/>
圖上下相蒙誰肯言及臣聞官爵者公器也恩倖者私<lb/>
惠也只可金帛富之粱肉食之以存私澤也若以公器<lb/>
<pb n="KR3k0046_WYG_029-47b"/>
為私用則公議不行而勞人解體以小私而妨至公則<lb/>
私謁門開而正言路塞險人逓進君子道消日消日朘<lb/>
卒見凋弊者為官非其人也昔漢館陶公主為子求郎<lb/>
明帝謂曰郎官上應列宿出宰百里茍非其人則人受<lb/>
其殃賜錢十萬而已此即至公之道不虧恩思之情無<lb/>
替良史直筆將為美談於今稱之不輟其口者也當今<lb/>
列位已廣冗員倍多祈求未厭日月増數陛下降不訾<lb/>
之澤近戚有無涯之請賣官利己鬻法狥私臺寺之内<lb/>
<pb n="KR3k0046_WYG_029-48a"/>
朱紫盈滿官職益輕恩賞咸貴貪利之輩冒進而不識<lb/>
亷隅方雅之流知難而歛分邱壠則才者莫用用者不<lb/>
才二事相形十有其五故人不効力而官匪為人欲求<lb/>
其理實乃難遂臣竊見宰相及近侍要官子孫多居美<lb/>
爵此並勢要親戚罕有才藝遞相囑託虚踐宫榮詩云<lb/>
東人之子職勞不來西人之子粲粲衣服私人之子百<lb/>
寮是試或以其酒不以其漿鞙鞙佩璲不以其長此言<lb/>
王政不平衆官廢職私家之子列試于榮班茍非其人<lb/>
<pb n="KR3k0046_WYG_029-48b"/>
徒長其飾佩臣愚伏願陛下想居安思危之義行改弦<lb/>
易張之道重惜爵賞審量材職官無虛授人必為官進<lb/>
大雅于樞近退小人于閑僻政令惟一威恩以信私不<lb/>
害公情不撓法則天下甚幸臣伏見貞觀故事宰相子<lb/>
弟多居外職者非直抑强宗分大族亦以退不肖擇賢<lb/>
才伏願陛下逺稽舊典近遵先聖特降神敕令宰相以<lb/>
下及諸司長官子弟並改授外官庶望分職四方其寧<lb/>
百姓表裏相統遐邇乂安<lb/>
<pb n="KR3k0046_WYG_029-49a"/>
薛登請選舉擇賢才疏　臣聞國以得賢為寶臣以舉<lb/>
士為忠是以子皮之讓國僑鮑叔之推管仲燕昭委兵<lb/>
於樂毅符堅託政於王猛及子産受國人之謗夷吾貪<lb/>
共賈之材昭王錫路馬以止讒永固戮樊世以除譛處<lb/>
猜嫌而益信行謗毁而無疑此由識之至而察之深也<lb/>
至若宰我見遇於宣尼逢萌被知於文叔韓信無聞於<lb/>
項氏毛遂不齒於平原此失士之故也是以人主受不<lb/>
肖之士則政乖得賢良之佐則時泰故堯資八元而庶<lb/>
<pb n="KR3k0046_WYG_029-49b"/>
績其理周任十亂而天下和平由是言之則知士不可<lb/>
不察而官不可妄授也何者比來舉薦多不以才假譽<lb/>
馳聲互相推奬希潤身之小計忘臣子之大猷非所以<lb/>
報國求賢副陛下翹翹之望者也臣竊窺古之取士實<lb/>
異於今先觀名行之源考其鄉邑之譽崇禮讓以勵已<lb/>
明節義以標信以敦樸為先最以雕蟲為後科故人崇<lb/>
勸讓之風士去輕浮之行希仕者必修貞確不拔之操<lb/>
行難進易退之規衆議以定其髙下郡將難誣於曲直<lb/>
<pb n="KR3k0046_WYG_029-50a"/>
故計貢之賢愚即州縣之榮辱穢行之彰露亦鄉人之<lb/>
厚顔是以李陵降而隴西慙干木隱而西河美故名勝<lb/>
於利則小人之道消利勝於名則貪暴之風扇是知化<lb/>
俗之本須擯輕浮昔冀缺以禮讓升朝則晉人知禮文<lb/>
翁以儒林奬俗則蜀士多儒燕昭好馬則駿馬來庭葉<lb/>
公好龍則真龍入室由是言之未有上之所好而下不<lb/>
從其化者也自亡國之季雖雜縱横而漢代求材猶徵<lb/>
百行是以禮節之士敏徳自修閭里推髙然後為府寺<lb/>
<pb n="KR3k0046_WYG_029-50b"/>
所辟魏氏取人尤愛放達晉宋之後祗重門資為奬人<lb/>
求官之風乖授職惟賢之義有梁薦士雅愛屬辭陳氏<lb/>
簡賢特珍賦詠故其俗以詩酒為重不以修身為務逮<lb/>
至隋室餘風尚存開皇中李諤論之於文帝曰魏之三<lb/>
祖更好文辭忽君人之大道好雕蟲之小藝連篇累牘<lb/>
不出月露之形積案盈箱唯是風雲之狀代俗以此相<lb/>
髙朝廷以兹擇士故文筆日煩其政日亂帝納李諤之<lb/>
䇿由是下制禁斷文筆浮辭其年泗州刺史司馬㓜之<lb/>
<pb n="KR3k0046_WYG_029-51a"/>
以表不典實得罪於是風俗改勵政化大行煬帝嗣興<lb/>
又變前法置進士等科於是後主之徒復相放傚因陋<lb/>
就寡赴速邀時緝綴小文名之䇿學不以指實為本而<lb/>
以浮虛為貴有唐纂厯雖漸革於前非陛下君臨思察<lb/>
才於共理樹本崇化唯在旌賢今之舉人有乖事實鄉<lb/>
議決小人之筆行修無長者之論䇿第喧競於州府祈<lb/>
恩不勝於拜伏或明制纔出試遣搜敡驅馳府寺之門<lb/>
出入王公之第上啟陳詩唯希咳唾之澤摩頂至足冀<lb/>
<pb n="KR3k0046_WYG_029-51b"/>
荷提攜之恩故俗號舉人皆稱覔舉覔為自求之稱未<lb/>
是人知之辭察其行而度其材則人品於兹見矣狥已<lb/>
之心切則至公之理乖貪仕之性彰則廉潔之風薄是<lb/>
知府命雖髙異叔度勤勤之讓黄門已貴無秦嘉耿耿<lb/>
之辭縱不能抱已推賢亦不肯待於三命豈與夫白駒<lb/>
皎皎不雜風塵束帛戔戔榮髙物表校量其廣狹也是<lb/>
以耿介之士羞自拔而致其辭循常之人捨其疎而取<lb/>
其附故選司補署諠然於禮闈州貢賔王紛諍於階闥<lb/>
<pb n="KR3k0046_WYG_029-52a"/>
謗議雜合浸以成風夫競榮者必有競利之心謙遜者<lb/>
亦無貪賄之累自非上智焉能不移既在中人理由習<lb/>
俗若重謹厚之士則懐禄者必崇徳以潔己若開趨競<lb/>
之門則邀仕者皆戚施而附會附會則百姓罹其弊潔<lb/>
己則兆庶蒙其福故風化之漸靡不由兹今訪鄉閭之<lb/>
談唯祗歸於里正縱使名虧禮則罪挂刑章或冒籍以<lb/>
偷資或邀勲而竊級假其不義之賂則是無犯鄉閭豈<lb/>
得比郭有道之銓量茅容望重裴逸人之賞拔夏少名<lb/>
<pb n="KR3k0046_WYG_029-52b"/>
髙語其優劣也祇如才應經邦之流唯令試䇿武能制<lb/>
敵之例祇驗彎弧若其文擅清竒便充甲第藻思微減<lb/>
旋即告歸以此收人恐乖事實何者樂廣假筆於潘岳<lb/>
靈運授辭於穆之平津文劣於長卿子建筆麗於荀彧<lb/>
若以射䇿為最則潘謝曹馬必居孫樂之右若使協贊<lb/>
機猷則安仁靈運亦無禆附之益由此言之不可一槩<lb/>
而取也至如武藝則趙雲雖勇資諸葛之指撝周勃雖<lb/>
雄乏陳平之計略使樊噲居蕭何之任必無指蹤之機<lb/>
<pb n="KR3k0046_WYG_029-53a"/>
使蕭何入戲下之軍亦無免主之效鬬將長於摧鋒謀<lb/>
將審於料事是以文淵聚米知隗囂之可圖陳湯屈指<lb/>
識烏孫之自解八難之謀設髙祖追慙於酈生九拒之<lb/>
計窮公輸息心於伐宋謀將不長於弓馬良相寧資於<lb/>
射䇿豈與夫元長自表妄飾辭鋒曹植題章虚飛麗藻<lb/>
校量其可否也伏願陛下降明制頒峻科千里一賢尚<lb/>
不為少僥倖冒進須立隄防斷浮虚之飾辭收實用之<lb/>
良䇿不取無稽之説必求忠讜之言文則試以效官武<lb/>
<pb n="KR3k0046_WYG_029-53b"/>
則令其守禦始既察言觀行終亦循名責實自然僥倖<lb/>
濫吹之伍無所藏其妄庸故晏嬰云舉之以語考之以<lb/>
事寡其言而多其行拙於文而工於事此取人得賢之<lb/>
道也其有武藝超絶文鋒挺秀有効技之偏用無經國<lb/>
之大才為軍鋒之爪牙作辭賦之標準自可試凌雲之<lb/>
䇿練穿札之功承上命而賦甘泉稟中軍而令赴敵既<lb/>
有隨才之任必無負乘之憂臣謹按呉起臨戰左右進<lb/>
劍呉子曰夫提鼓揮桴臨難決疑此將事也一劍之任<lb/>
<pb n="KR3k0046_WYG_029-54a"/>
非將事也謹按諸葛亮臨戎不親戎服頓蜀兵於渭南<lb/>
宣王持勁卒不敢當此豈弓矢之用也謹按楊徳意誦<lb/>
長卿之文武帝曰恨不得與此人同時及相如至終於<lb/>
文園令不以公卿之位處之者蓋非其所任故也謹案<lb/>
漢法所舉士之主終身保任楊雄之坐田議責其冒薦<lb/>
成子之居魏相酬於得賢賞罰之令行則請謁之心絶<lb/>
退讓之義著則貪競之路銷自然朝廷無爭禄之人選<lb/>
司有撝謙之士仍請寛立年限容其採訪簡汰堪用者<lb/>
<pb n="KR3k0046_WYG_029-54b"/>
令其試守以觀能否㕘驗行事以别是非不實免王丹<lb/>
之官得人加翟璜之賞自然見賢不隱食禄不專則荀<lb/>
彧進鍾繇郭嘉劉陶薦李膺朱穆勢不去逺有稱職者<lb/>
受薦賢之賞濫舉者抵欺罔之罪自然舉得賢行則君<lb/>
子之道長矣<lb/>
魏𤣥同為吏部侍郎上言銓選之弊以為人君之體當<lb/>
委任而責成功所委者當則所用者自精矣故周穆王<lb/>
命伯冏為太僕正曰慎簡乃僚是使羣司各自求其小<lb/>
<pb n="KR3k0046_WYG_029-55a"/>
者而天子命其大者也乃至漢氏得人皆自州縣補署<lb/>
五府辟召然後升於天朝自魏晉以來始專委選部夫<lb/>
以天下之大士人之衆而委之數人之手用刀筆以量<lb/>
才案簿書而察行借使平如權衡明如水鏡猶力有所<lb/>
極照有所窮况所委非人而有愚闇阿私之弊乎願畧<lb/>
依周漢之規以救魏晉之失疏奏不納<lb/>
魏𤣥同請吏部各擇寮屬疏　臣聞制器者必擇匠以<lb/>
簡材為國者必求賢以蒞官匠之不良無以成其工官<lb/>
<pb n="KR3k0046_WYG_029-55b"/>
之非賢無以致其理君者所以牧人也臣者所以佐君<lb/>
也君不養人失君道矣臣不輔君失臣任矣任人者誠<lb/>
國家之基本百姓之安危也方今人不加富盜賊不衰<lb/>
訟獄未清禮義猶闕者何也下吏不稱職庶官非其才<lb/>
也官之不得其材者取人之道有所未盡也臣又聞𫝊<lb/>
説曰明王奉若天道建邦設都樹后王君公承以大夫<lb/>
師長不惟逸豫惟以理人昔之都國今之州縣土有常<lb/>
君人有定主自求臣佐各選英賢其大臣乃命於王朝<lb/>
<pb n="KR3k0046_WYG_029-56a"/>
自秦并天下罷侯置守漢氏因之有沿有革諸侯得自<lb/>
置吏四百石以下其傳相大官則漢為置之州郡掾吏<lb/>
督郵從事悉任之於牧守爰自魏晉始歸吏部近相祖<lb/>
襲以迄於今用刀筆以量才案簿書而察行命官之弊<lb/>
其來自乆蓋君子重因循而憚改作其有不得已者亦<lb/>
當運獨見之明定卓然之議如今選司所存者非上皇<lb/>
之令典乃近代之權道所宜遷革實為至要何以言之<lb/>
夫尺寸之量所及者蓋短豆區鍾庾之器所積者寧多<lb/>
<pb n="KR3k0046_WYG_029-56b"/>
非其所及焉能度之非其所受何以容之况天下之大<lb/>
士人之衆而可委之數人之手乎假使平如權衡明如<lb/>
水鏡力有所極照有所窮銓綜既多紊失斯廣又以比<lb/>
居此任時有非人豈直媿彼清通昩於甄察亦將竭其<lb/>
庸妄糅彼棼絲情故既行何所不至贓私一啟以及萬<lb/>
端至乃為人擇官為身擇吏顧親疎而下筆㸔勢要以<lb/>
措情悠悠風塵屯焉奔競擾擾宦遊同乎市井加以厚<lb/>
貎深衷險如谿壑擇言觀行猶懼不周今使百行九能<lb/>
<pb n="KR3k0046_WYG_029-57a"/>
折之於一面其寮屬庶品專斷於一司不亦難矣且魏<lb/>
人應運所據者乃三分晉氏播遷所臨者非一統逮乎<lb/>
齊宋以及周隋戰爭之日多安泰之時少𤓰分瓦裂各<lb/>
在一方隋氏平陳十餘年耳接以兵禍繼以饑饉既徳<lb/>
業之不逮或時事以未遑非謂是今而非古也武徳貞<lb/>
觀與今亦異皇運之初庶事草創豈惟日不暇給亦乃<lb/>
人物尚稀天祚大聖享國永年比屋可封異人間出咸<lb/>
以為有道恥賤得時無怠諸色流輩嵗以千計羣司列<lb/>
<pb n="KR3k0046_WYG_029-57b"/>
位無復新官加有常員人無定限選集之始霧積雲屯<lb/>
擢敘於終十不收一淄澠混雜玉石難分用舍去留得<lb/>
失相半撫即事之為弊知及後之滋甚夫夏殷以前制<lb/>
度多闕周監二代煥乎可觀蓋諸侯之臣不皆命於天<lb/>
子王朝庶官亦不專於一職故周穆王以伯冏為太僕<lb/>
正命之曰慎簡乃僚無以巧言令色便辟側媚其惟吉<lb/>
士則令其自擇下吏之文也太僕正中大夫耳尚以僚<lb/>
屬委之則三公九卿亦必然矣周禮太宰内史並掌爵<lb/>
<pb n="KR3k0046_WYG_029-58a"/>
禄廢置司徒司馬别掌興賢詔事當時分任於羣司而<lb/>
綂之以數職各自求其小者而王命其大者焉夫委命<lb/>
責成君之體也所委者衆所用者精故能得濟濟之多<lb/>
士盛芃芃之棫樸裴子野有言曰官人之難先正言之<lb/>
尚矣居家觀其孝友鄉黨服其誠信出入觀其志義憂<lb/>
難取其智謀煩之以事以觀其能臨之以利以察其亷<lb/>
周禮始於學校論之州里告諸六事而後貢之王庭其<lb/>
在漢家尚猶然矣州郡積其功能然後為五府所辟五<lb/>
<pb n="KR3k0046_WYG_029-58b"/>
府舉其掾屬而昇於朝三公㕘得除署尚書奏之天子<lb/>
一人之身所試者衆一士之進所課也詳故能官得其<lb/>
人鮮有敗事魏晉反是所失𢎞多子野所論蓋區區之<lb/>
宋朝耳猶謂不勝其弊而况於當今乎又夫從政涖官<lb/>
不可以無學故書曰學古入官議事以制傳曰我聞學<lb/>
以從政不聞以政入學今貴遊子弟例早取官或齠齔<lb/>
之年已腰銀艾或童丱之嵗已襲朱紫言文崇賢之流<lb/>
羽林期門之類課試既淺藝能亦薄而門閥有素資望<lb/>
<pb n="KR3k0046_WYG_029-59a"/>
自髙夫象賢繼父古之道也所謂胄子必裁諸學修六<lb/>
禮以節其性明七教以興其徳齊八政以防其淫舉上<lb/>
賢以崇其徳簡不肖以黜其惡少則受業長則出仕並<lb/>
由徳進必以才昇然後可以利用賔王移家事國少仕<lb/>
則廢學輕試則無才於此一流良足惜也又勲官三衞<lb/>
流外之徒不待州縣之舉直取之於書判恐非先徳而<lb/>
後言才之義也臣又以為國之用人有似人之用財貧<lb/>
者厭糟糠思短褐富者餘肉粱衣輕裘然則當衰弊乏<lb/>
<pb n="KR3k0046_WYG_029-59b"/>
賢之時則可磨䇿朽鈍而乘馭之在太平多士之日亦<lb/>
宜妙選髦俊而任使之詩云翹翹錯薪言刈其楚楚荆<lb/>
也在薪之翹翹者方之用財禮亦當爾選人幸多尤宜<lb/>
簡練臣竊見制書每令三品五品薦士下至九品亦令<lb/>
舉人此聖朝側席旁求之意也但以褒貶不甚明得失<lb/>
無大隔故人上不憂黜責下不盡捜揚茍以應命莫慎<lb/>
所舉且惟賢知賢聖人篤論伊尹既舉不仁咸逺復患<lb/>
階秩雖同人才異等身且濫進鑒豈知人今欲務得實<lb/>
<pb n="KR3k0046_WYG_029-60a"/>
才兼宜擇其舉主流清以源潔影端由表正不詳舉主<lb/>
行能而責貢人之庸濫不可得已漢書云張耳陳餘之<lb/>
賔客厮役皆天下俊傑彼之蕞爾猶能若斯况以神皇<lb/>
之聖明國家之徳業而不建長乆之䇿為無窮之基盡<lb/>
得賢取士之術而但須望魏晉之遺風留意周隋之末<lb/>
事臣竊惑之伏願持者得逥聖慮時採芻言畧依周漢<lb/>
之規以分吏部之選即望所用精詳鮮有差失<lb/>
舊制三品以上官冊授五品以上制授六品以下敕授<lb/>
<pb n="KR3k0046_WYG_029-60b"/>
皆委尚書省奏擬文屬吏部武屬兵部尚書曰中銓侍<lb/>
郎曰東西銓中宗之末嬖倖用事選舉混淆無復綱紀<lb/>
至睿宗以宋璟為吏部尚書李乂盧從愿為侍郎皆不<lb/>
畏彊禦請謁路絶集者萬餘人留者三銓不過二千人<lb/>
服其公以姚元之為兵部尚書陸象先盧懐慎為侍郎<lb/>
武選亦治<lb/>
𤣥宗時進士劉廼遺知選事宋昱書曰禹稷臯陶同居<lb/>
舜朝猶曰載采有九徳考績亦九載近代主司察言於<lb/>
<pb n="KR3k0046_WYG_029-61a"/>
一幅之判觀行於一揖之間何古今遲速不侔之甚哉<lb/>
借使周公孔子今處銓廷考其辭華則不及徐庾觀其<lb/>
利口則不若嗇夫何暇論聖賢之事業乎或言於明皇<lb/>
曰今嵗選敘大濫縣令非才及入謝明皇悉召縣令於<lb/>
宣政殿庭試以理人䇿惟鄄城令韋濟詞理第一擢為<lb/>
醴泉令餘二百餘人不入第且令之官四十五人放歸<lb/>
學問吏部侍郎盧從愿李朝隱皆左遷刺史從愿典選<lb/>
六年與朝隱皆名稱職初髙宗之世馬載裴行儉在吏<lb/>
<pb n="KR3k0046_WYG_029-61b"/>
部最有名時人稱吏部前有馬裴後有盧李<lb/>
明皇疑吏部選試不公時選期已迫御史中丞宇文融<lb/>
密奏請分吏部為十銓以禮部尚書蘇頲等十人掌吏<lb/>
部選試判將畢遽召入禁中决定吏部尚書侍郎皆不<lb/>
得預呉競上表以為萬乘之君豈得下行銓選之事凡<lb/>
選人書判並請委之有司停此十銓明皇雖不即從明<lb/>
年復故<lb/>
張九齡上封事　陛下自克清内難光宅天下常欲躋<lb/>
<pb n="KR3k0046_WYG_029-62a"/>
人於富壽致國於太平聖慮每勤徳音屢發然猶黎人<lb/>
未息水旱為憂臣竊伏思之有由然矣臣聞乖政之氣<lb/>
發為水旱天道雖逺其應甚速昔者東海枉殺孝婦旱<lb/>
者乆之一吏不明匹婦非命則天為之旱以昭其寃况<lb/>
今六合之間元元之衆莫不懸命於縣令宅生於刺史<lb/>
陛下所與共理此尤親於人者也多非其任徒有其名<lb/>
致旱之由豈惟孝婦一事而巳是以親人之任宜得其<lb/>
賢用才之道宜重其選而今刺史縣令除京輔近處雄<lb/>
<pb n="KR3k0046_WYG_029-62b"/>
望之州刺史猶擇其人縣令或備員而巳其餘江淮隴<lb/>
蜀三河諸處除大府之外稍稍非才但於京官之中出<lb/>
為州縣者或是縁身有累在職無聲用於牧宰之間以<lb/>
為斥逐之地或因勢附會遂忝髙班比其勢衰且無他<lb/>
責又謂之不稱京職亦乃出為刺史至於武夫流外積<lb/>
資而得官成於經乆不計於有才諸若此流盡為刺史<lb/>
其餘縣令以下固不可勝言蓋甿庶所繫國家之本務<lb/>
本務之職反為好進者所輕承弊之人每遭非才者所<lb/>
<pb n="KR3k0046_WYG_029-63a"/>
擾陛下聖化從此不宣皆由不重親人之選以成其弊<lb/>
而欲天下和洽固不可得也古者刺史入為三公郎官<lb/>
出宰百里莫不迓有所重勸其所行臣竊怪近俗偏輕<lb/>
此任今朝廷卿士入而不出於其私情遂自得計何則<lb/>
京華之地衣冠所聚子弟之間身名所出從容附會不<lb/>
勞而成一出外藩有異於此人情進取豈忘於私但立<lb/>
法制之不敢違耳原其本意固私是欲今大利在於京<lb/>
職而不在於外郡如此則智能之士欲利之心日夜營<lb/>
<pb n="KR3k0046_WYG_029-63b"/>
營寧肯復出為刺史縣令而陛下國家之利方賴智能<lb/>
之士此輩既自固而不行在外者又技癢而求入如此<lb/>
則知能之輩常無親人者陛下又未格之以法無乃甚<lb/>
不可乎故臣愚以為欲理之本莫若重刺史縣令此官<lb/>
誠重知能者可行正宜懸以科條定其資歴凡不歴都<lb/>
督刺史有髙第者不得入為侍郎列卿不歴縣令有善<lb/>
政者亦不得入為臺郎給舍雖即逺處都督刺史至於<lb/>
縣令以次差降以為出入亦不得十年頻在京職又不<lb/>
<pb n="KR3k0046_WYG_029-64a"/>
得十年盡任外官如此設科以救其失則内外通理萬<lb/>
姓獲安如積習為常遂其私計陛下獨宵衣旰食天下<lb/>
亦未之理也又古之選用賢良取其稱職或遙聞而辟<lb/>
召或一見而任之是以士修素行不圖僥倖羣小不逮<lb/>
亦用息心以故奸偽自止流品不雜今天下未必理於<lb/>
上古而事務日倍於前誠為不正其本而設巧於末所<lb/>
謂末者吏部條章動盈千百刀筆之吏辨析毫釐節制<lb/>
搶攘溺於文墨胥徒之猾又縁隙而起臣以為始造簿<lb/>
<pb n="KR3k0046_WYG_029-64b"/>
書以備用人之遺忘耳今反求精於案牘不急於人才<lb/>
亦何異遺劍中流而刻舟以記去之彌逺可為傷心凡<lb/>
有稱吏部之能者則曰從縣尉與主簿從主簿與縣丞<lb/>
斯選曹執文而善知官次者也惟據其合與不合不論<lb/>
其賢與不肖大畧如此豈不謬哉陛下若不以吏部尚<lb/>
書侍郎為賢必不授以職事尚書侍郎既以賢而受委<lb/>
豈復不能知人人之難知雖自古所慎而拔十得五其<lb/>
道可行今則執以格條貴於謹守幸其心能自覺者每<lb/>
<pb n="KR3k0046_WYG_029-65a"/>
選於所拔亦有三人五人若又專固者則亦一人不拔<lb/>
據資配職自以為能為官擇人初無此意故使時人有<lb/>
平配之議官曹無得賢之實朱紫同色清濁不分是於<lb/>
聖朝有何禆益故臣以為選部之法弊於不變變法之<lb/>
易在陛下煥然行之假且今之銓衡欲自為意亦限行<lb/>
之已乆動必見疑遂用因循益為浮薄今若刺史縣令<lb/>
精覈其人即每年當管之内應有合選之色先委考其<lb/>
才行堪入品流然後送臺臺又推擇據所用之多少為<lb/>
<pb n="KR3k0046_WYG_029-65b"/>
州縣之殿最一則州縣慎於所舉必取入官之才二則<lb/>
吏部因其有成無多庸人之數縱有不在送者妄起怨<lb/>
端且猶分謗於外臺不至喧嘩於南省今則每嵗選者<lb/>
動以萬計京師米物為之空虚豈多士若斯蓋渝濫至<lb/>
此而欲仍舊致理難於改制祇益文法煩碎賢愚混雜<lb/>
就中以一詩一判定其是非適使賢人君子從此遺逸<lb/>
斯亦明代之闕政有識者之所嘆息也又天下雖廣朝<lb/>
廷雖衆而士之名賢誠可知也若使毁譽相亂聽受不<lb/>
<pb n="KR3k0046_WYG_029-66a"/>
明事將已矣無復可説如知其賢能各有品第每一官<lb/>
缺而不以次用之則是知而不為焉用彼相借如諸司<lb/>
清要之職當用第一之人及要官闕時或以下等叨進<lb/>
以故時議無髙無下唯論得與不得自然清議不立名<lb/>
節不修上善則守志而俟時中人則躁求而易操其故<lb/>
何哉朝廷若以令名進人士子亦以修名獲利而利之<lb/>
所出衆則趨焉已而名利不出於清修所得多歸於人<lb/>
事其小者茍求輒得一變而至阿私其大者許以分義<lb/>
<pb n="KR3k0046_WYG_029-66b"/>
再變而成朋黨斯並教化漸漬使之必然故於用人之<lb/>
際不可不第其髙下有次不可妄干天下士流必刻意<lb/>
修飾思齊日衆刑政自清此興衰之大端安可不察易<lb/>
曰履霜堅冰至言聖人之見終始之微矣今所言上刺<lb/>
史縣令等事一皆指實縱臣所欲變法不合時宜伏望<lb/>
更發睿圖及詢於執事作為長筭振此頽風使官修其<lb/>
方人受其福天下幸甚伏惟陛下聰明神武動以聖斷<lb/>
正當可為之運未行反本之法微臣企竦竊有所望伏<lb/>
<pb n="KR3k0046_WYG_029-67a"/>
願少留宸睠稍覽愚誠必無可施行棄之非晩臣不勝<lb/>
塵露禆補之誠<lb/>
協律郎沈既濟上選舉議以為選用之法三科而已曰<lb/>
徳也才也勞也今選曹皆不及焉考校之法皆在書判<lb/>
簿歴言詞俯仰而已夫安行徐言非徳也麗藻芳翰非<lb/>
才也累資積考非勞也執此以求天下之士固未盡矣<lb/>
今人未土著不可本於鄉閭鑒不獨明不可專於吏部<lb/>
臣謹詳酌古今謂五品以上及羣司長官宜令宰臣進<lb/>
<pb n="KR3k0046_WYG_029-67b"/>
敘吏部兵部得㕘議焉其六品以下或僚佐之屬許州<lb/>
府辟用其牧守將帥或選用非公則吏部兵部得察而<lb/>
舉之罪其私冒不慎舉者小加譴黜大正刑典責成授<lb/>
任誰敢不勉今選法皆擇才於吏部試職於州郡若才<lb/>
職不稱紊亂無任責於刺史則曰命官出於吏曹不敢<lb/>
廢也責於侍郎則曰量書判資考而授之不保其往也<lb/>
責於令史則曰按由歴出入而行之不知其它也黎庶<lb/>
徒弊誰任其咎今諸道節度都團練觀察租庸等使自<lb/>
<pb n="KR3k0046_WYG_029-68a"/>
判官副將以下皆使自擇縱其間或有情故大舉其例<lb/>
十猶七全則辟吏之法已試於今但未及於州縣耳利<lb/>
害之理較然可觀曏令諸使僚佐盡受於選曹則安能<lb/>
鎮方隅之重理財賦之殷乎<lb/>
裴光庭兼吏部尚書先是選司注官惟視其人之能否<lb/>
或不次超遷或老於下位有出身二十餘年不得禄者<lb/>
又州縣亦無等級或自大入小或初近後逺皆無定制<lb/>
光庭始奏用循資格各以罷官若干選而集官髙者選<lb/>
<pb n="KR3k0046_WYG_029-68b"/>
少卑者選多無問能否選滿則注限年躡級毋得踰越<lb/>
非負譴者皆有升無降其庸愚沈滯者皆喜謂之聖書<lb/>
而才俊之士無不怨歎宋璟争之不能得光庭又令流<lb/>
外行署亦過門下省審<lb/>
陸贄以郊赦已近半年而竄謫者尚未沾恩乃為狀三<lb/>
擬進上以所擬超越不從贄曰王者待人以誠有責怒<lb/>
而無猜嫌有懲沮而無怨忌斥逺以警其不恪甄恕以<lb/>
勉其自新行法而暫使左遷念材而漸加進敘人知復<lb/>
<pb n="KR3k0046_WYG_029-69a"/>
用誰不増修何憂乎亂常何患乎蓄憾如其貶黜便謂<lb/>
奸兇恒處防閑長從擯棄則悔過者無由自補藴才者<lb/>
終不見伸凡人之情窮則思變含悽念亂或起於兹矣<lb/>
　徳宗猜忌不委任臣下官無大小必自選用一經譴<lb/>
責終身不收好以辯給取人不得敦實之士贄又諫曰<lb/>
登進以懋庸黜退以懲過二者迭用理如循環故能使<lb/>
黜退者克勵以求復登進者儆飾以恪居上無滯疑下<lb/>
無蓄怨故明王不以辭盡人不以意選士如或好善而<lb/>
<pb n="KR3k0046_WYG_029-69b"/>
不擇所用悦言而不驗所行進退隨愛憎之情離合繫<lb/>
異同之趣是由舍繩墨而意裁曲直棄權衡而手揣重<lb/>
輕雖甚精微不能無謬夫中人以上迭有所長茍區别<lb/>
得宜付授當器及乎合以成功亦與全才無異但在明<lb/>
鑒大度御之有道而已以一言稱愜為能而不核虚實<lb/>
以一事違忤為咎而不考忠邪稱愜則付任逾涯不思<lb/>
其所不及違忤則罪責過當不恕其所不能則職司之<lb/>
内無成功君臣之際無定分矣上不聽<lb/>
<pb n="KR3k0046_WYG_029-70a"/>
憲宗嘗謂宰相曰卿輩當為朕惜官勿用之私親故李<lb/>
吉甫權徳輿皆謝不敢李綘曰崔祐甫有言非親非故<lb/>
不諳其才諳者尚不與官不諳者何敢復與但問其才<lb/>
器與官相稱否耳若避親故之嫌使聖朝虧多士之美<lb/>
此乃偷安之臣非至公之道也茍所用非其人則朝廷<lb/>
自有典刑誰敢逃之上以為然又嘗問綘人言外間朋<lb/>
黨太盛何也李綘對曰自古人君所甚惡者莫若朋黨<lb/>
故小人譛君子者必曰朋黨蓋言之則可惡尋之則無<lb/>
<pb n="KR3k0046_WYG_029-70b"/>
跡以此目之則天下之賢人君子無能免者此東漢之<lb/>
所以亡也願陛下深察之夫君子固與君子合豈可必<lb/>
使之與小人合然後謂之非黨邪綘屢以疾辭位至是<lb/>
遂罷<lb/>
李吉甫謂中書舍人裴垍曰吉甫流落江淮踰十五年<lb/>
一旦蒙恩至此思所以報徳惟在進賢而朝廷後進罕<lb/>
所接識君有精鑒願悉為我言之垍取筆疏三十餘人<lb/>
數月之間選用畧盡當時翕然稱吉甫為得人<lb/>
<pb n="KR3k0046_WYG_029-71a"/>
元稹舉縣宰議　右吏部以停年課資之格取宰邑字<lb/>
人之官公幹强白者拘於考淺疾廢耄瞶者得在選中<lb/>
倒置是非無甚於此朝廷將欲漸去其弊所以特設舉<lb/>
薦之科明詔既行起請尋下有司再議釐革何以取信<lb/>
於人據吏部云増加新户開耕荒田以是課考舊條獄<lb/>
絶繫囚寃人申雪亦是政途常事舉寮吏不法恐生告<lb/>
訐之風有利益公家又未指陳其目選授者例無異績<lb/>
尚得四考守常舉薦者從未殊尤豈可二年並罷今請<lb/>
<pb n="KR3k0046_WYG_029-71b"/>
但行連坐舉主之文不必更依吏部分析條件又云見<lb/>
任官及處士散試官等並請停集且處家散試固有才<lb/>
能見任之官何妨撫事若能限其資歴即與常選何殊<lb/>
今請除見任縣令外其餘並令赴集又云檢勘榜様剥<lb/>
放程式及試書判並請準平選人例處分若此則案牘<lb/>
之吏得肆奸欺書判雖工何關政術有同減選赴集豈<lb/>
是特舉與官今請應舉薦人量約文狀便令注擬亦不<lb/>
在剥放及試書判之限又云並請注破碎之縣責其効<lb/>
<pb n="KR3k0046_WYG_029-72a"/>
實本舉良能既蒙優奬皆居破碎之處恐同貶降之條<lb/>
以前數件並恐不可施行伏請但依起請節文處分仍<lb/>
請據今年縣令員闕先盡舉薦人數留闕有餘然後許<lb/>
注擬平選人等冀將允當<lb/>
蔣伸從容言於宣宗曰近日官頗易得人思徼倖上驚<lb/>
曰如此則亂矣對曰亂則未亂但徼倖者多亂亦非難<lb/>
上稱嘆再三曰異日不復得獨對卿矣伸不諭尋拜相<lb/>
蔣防吏部議　吏部擇才用之地職在辨九流之清濁<lb/>
<pb n="KR3k0046_WYG_029-72b"/>
擇四科之邪正推忠良而進英傑舉亷直而黜不職夫<lb/>
天生萬民樹之以元后元后不能以獨任故委之以羣<lb/>
吏羣吏不能以自達故係之以選部選部者風化之本<lb/>
源人倫之砥礪也書曰知人則哲能官人安民則惠哲<lb/>
與惠其選部之志歟所謂羣吏者君之耳目君以衆耳<lb/>
聽天下之哀樂則無逺不聞矣君以衆目視天下之得<lb/>
失則無逺不見矣若以耳不為君之聰目不為君之明<lb/>
非羣吏之過抑亦選部之過其故何也背輪轅之用雜<lb/>
<pb n="KR3k0046_WYG_029-73a"/>
賢愚之跡以至於此也大聖人求賢良而授之政事非<lb/>
徒貴賢良之徳義蓋重元元之性命也今之有司罕通<lb/>
其意每嵗調天下之士但考其書判據其資為之品第<lb/>
授之禄秩先訪私家利便次論俸錢之厚薄多士盈庭<lb/>
而自售若衆賈之徒市焉豈銓綜人物品藻英髦之所<lb/>
在也是以天下百姓未臻於和樂者職此之由矣夫以<lb/>
一鏡之明而照天下之形者固難盡其妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>以一衡之<lb/>
平而稱天下之輕重者固難定其毫釐矣今每嵗選人<lb/>
<pb n="KR3k0046_WYG_029-73b"/>
請委州府長史先研其跡行次考其渝濫曾理務者以<lb/>
恪勤亷慎為一科處丘園者以孝悌貞良為一科著此<lb/>
二科然後申送主司按其詞而閲其材材與行必良則<lb/>
試之以理要可觀則従而禄之其郡府長吏當校其殊<lb/>
考若材行相反朋黨相資則從而黜之其郡府長吏亦<lb/>
書以下考材如此則天下之共公於選吏而選部亦不<lb/>
敢私於天下矣俾夫人顧行行顧材材致用禄無虚授<lb/>
人無茍得亷恥之化行貪競之風息矣嘗聞十目所視<lb/>
<pb n="KR3k0046_WYG_029-74a"/>
十手所指猶是非可辨賢愚可驗況用天下之目乎況<lb/>
用天下之手乎率是道而寮宷不得其人風俗不致和<lb/>
平者未之有也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0046_WYG_029-74b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷二十九<lb/>
</p>
<p>
</p>
  </div>
</body>
</text>
</TEI>
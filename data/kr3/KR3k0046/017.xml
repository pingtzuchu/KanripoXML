<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷十七</head> <lb/>
    <p>
<pb n="KR3k0046_WYG_017-1a"/>
欽定四庫全書<lb/>
　經濟類編卷十七<lb/>
　　　　　　　　　　　明　馮琦馮瑗　撰<lb/>
　宫掖類一<lb/>
　　太后<hi>十則</hi>
後唐晉王即皇帝位尊母晉國太夫人曹氏為皇太后<lb/>
嫡母秦國夫人劉氏為皇太妃詔盧程詣晉陽册太后<lb/>
太妃初太妃無子性賢不妬忌太后為武皇侍姬太妃<lb/>
<pb n="KR3k0046_WYG_017-1b"/>
常勸武皇善待之太后亦自謙退由是相得甚歡及受<lb/>
册太妃詣太后宫賀有喜色太后忸怩不自安太妃曰<lb/>
願吾兒享國久長吾輩獲没于地園陵有主餘何足言<lb/>
因相向歔欷<lb/>
宋杜太后治家嚴而有法陳橋之變后聞之曰吾兒素<lb/>
有大志今果然矣及尊為皇太后宋主拜於殿上羣臣<lb/>
稱賀后愀然不樂左右進曰臣聞母以子貴今子為天<lb/>
子胡為不樂后曰吾聞為君難天子置身兆庶之上若<lb/>
<pb n="KR3k0046_WYG_017-2a"/>
治得其道則此位可尊茍或失馭求為匹夫不可得是<lb/>
吾所以憂也宋主再拜曰謹受教<lb/>
太后疾宋主侍藥餌不離左右疾革召趙普入受遺命<lb/>
且問宋主曰汝知所以得天下乎宋主曰皆祖考及太<lb/>
后之餘慶也后曰不然正由柴氏使幼兒主天下爾若<lb/>
周有長君汝安得至此汝百歳後當傳位光義光義傳<lb/>
光美光美傳徳昭夫四海至廣能立長君社稷之福也<lb/>
宋主泣曰敢不如教后顧謂普曰爾同記吾言不可違<lb/>
<pb n="KR3k0046_WYG_017-2b"/>
也普即榻前為誓書於紙尾署曰臣普記藏之金匱命<lb/>
謹密宫人掌之遂殂<lb/>
真宗崩王曽奉遺詔入殿廬草制命皇后權處分軍國<lb/>
事輔太子聽政丁謂欲去權字曽曰皇帝冲年太后臨<lb/>
朝斯已國家否運稱權猶足示後且增减制書有法表<lb/>
則之地先欲亂之耶謂遂止太子即位年十三矣尊皇<lb/>
后為皇太后淑妃楊氏為皇太妃兩府議太后臨朝儀<lb/>
曾請如東漢故事太后與帝五日一御承明殿太后坐<lb/>
<pb n="KR3k0046_WYG_017-3a"/>
帝右垂簾聽政謂欲擅權不欲同列與聞機政潜結入<lb/>
内押班雷允恭密請太后降手書云帝朔望見羣臣大<lb/>
事則太后召對輔臣决之非大事則令允恭傳奏禁中<lb/>
畫可以下曾曰兩宫異處而柄歸宦官禍端兆矣於是<lb/>
允恭恃勢専恣而謂權傾中外衆莫敢抗獨曽正色立<lb/>
朝時倚為重<lb/>
劉太后稱制十一年雖政出宫闈而號令嚴明恩威加<lb/>
天下左右近習少所假借宫掖間未嘗妄改作内外賜<lb/>
<pb n="KR3k0046_WYG_017-3b"/>
予有節賜族人御食必易以銅器曰尚方器勿使入吾<lb/>
家也三司使程琳獻武后臨朝圖后擲于地曰吾不作<lb/>
此負祖宗事漕使劉綽還京西言在庾有出賸糧千餘<lb/>
斛乞付三司后問白卿識王曽張知白吕夷簡魯宗道<lb/>
乎此四人者豈因獻羡餘進哉晩年稍進外家而任宦<lb/>
者羅崇勲江徳明等訪外事崇勲由此勢傾中外至是<lb/>
后崩帝見左右泣曰太后疾不能言猶數引其衣若有<lb/>
所屬何也薛奎曰其在衮冕也服之豈可見先帝於地<lb/>
<pb n="KR3k0046_WYG_017-4a"/>
下帝悟遂以后服歛謚曰莊獻明肅舊制后皆二謚稱<lb/>
制加四謚自此始太后遺誥尊太妃為皇太后與皇帝<lb/>
同議軍國事閣門趣百僚賀御史中丞蔡齊目臺吏毋<lb/>
追班而入白執政曰上春秋長習知天下情偽今宜趣<lb/>
攬朝政豈可使女后相踵稱制乎殿中侍御史龎籍請<lb/>
下閣門取垂簾儀制盡焚之乃止尊太妃為皇太后而<lb/>
削去同議軍國事之語帝始親政罷創修寺觀裁抑僥<lb/>
倖召宋綬范仲淹而黜内侍羅崇勲等中外大悦劉太<lb/>
<pb n="KR3k0046_WYG_017-4b"/>
后愛帝如已出帝亦盡孝故始終無毫髮間隙及帝親<lb/>
庶務言者多追詆太后時事仲淹言於帝曰太后受遺<lb/>
先帝調䕶陛下者十餘年今宜掩其小故以全大德帝<lb/>
曰此亦朕所不忍聞也遂下詔戒飭中外毋得輙言皇<lb/>
太后垂簾日事<lb/>
仁宗得暴疾詔請皇太后權同處分軍國事后乃御内<lb/>
東門小殿垂簾宰臣自奏事后性慈儉頗涉經史多援<lb/>
以决事中外章奏日數十上一一能記綱要有疑未决<lb/>
<pb n="KR3k0046_WYG_017-5a"/>
者則曰公軰更議之未嘗出己意檢柅曹氏及左右臣<lb/>
僕毫分不以假借宫省肅然<lb/>
神宗事曹太后極誠孝后亦慈愛天至故事外家男子<lb/>
毋得入謁帝以后春秋髙數請召弟佾入見久之乃許<lb/>
及見少頃后謂佾曰此非汝所當得留趣遣出焉帝嘗<lb/>
有意於燕薊已與大臣定議乃詣太后白其事后曰儲<lb/>
蓄賜予備乎鎧仗士卒精乎帝曰固已辦之矣后曰事<lb/>
體至大吉凶悔吝生乎動得之不過南面受賀而已萬<lb/>
<pb n="KR3k0046_WYG_017-5b"/>
一不諧則生靈所繫未易以言茍可取之太祖太宗收<lb/>
復久矣何待今日帝曰敢不受教哲宗時髙太后不豫<lb/>
吕大防范純仁等問疾太皇太后曰試言九年間曽施<lb/>
恩髙氏否只為至公一男一女病且死皆不得見言訖<lb/>
泣下又曰老身没後必多有調戯官家者宜勿聽公等<lb/>
亦宜早退令官家别用一畨人乃呼左右賜社飯曰明<lb/>
年社飯時思量老身也尋崩太后聽政召用故老名臣<lb/>
罷廢新法苛政舉邊砦之地以賜西夏於是宇内復安<lb/>
<pb n="KR3k0046_WYG_017-6a"/>
遼主戒其臣下令勿生事於疆場曰南朝盡行仁宗之<lb/>
政矣有司請循天聖故事帝后皆御殿又請受册寶于<lb/>
文徳殿太后曰母后當陽非國家美事况天子正衙豈<lb/>
所當御就崇政足矣臨朝九年朝廷清明華夏綏定力<lb/>
行故事抑絶外家私恩人以為女中堯舜<lb/>
元成帝初為太后建寺於五臺山至是成太后將臨幸<lb/>
之監察御史李元禮上疏言五臺山創建寺宇工役俱<lb/>
興供億煩重民不聊生伏聞太后臨幸五臺尤不可者<lb/>
<pb n="KR3k0046_WYG_017-6b"/>
有五盛夏禾稼立茂民食所仰騎從經過不無蹂躪一<lb/>
也親勞聖體經冐風日徃復數千里山川之險萬一調<lb/>
養失宜悔將何及二也天子舉動必書簡册以貽萬世<lb/>
書而不法將焉用之三也財不天降皆出於民今日支<lb/>
持調度百倍曩時而又勞民傷財以奉土木四也佛以<lb/>
慈悲為教雖窮天下珍玩供養不為喜雖無一物為獻<lb/>
亦不怒今太后欲為兆民祈福而先勞聖體使天子曠<lb/>
定省之禮五也伏望回轅中道端處深宫上以循先皇<lb/>
<pb n="KR3k0046_WYG_017-7a"/>
后之懿範次以盡聖天子之孝誠下以慰元元之望如此則<lb/>
不祈福而福自至矣臺臣不敢以聞其後侍御史萬僧與中<lb/>
丞崔彧有隙取元禮章封入奏之曰崔中丞私比漢人李御<lb/>
史為大言謗佛謂不宜建寺帝大怒勑旺札勒博果宻鞫之<lb/>
旺札勒曰往吾亦嘗以此諫太后曰我非喜建此寺蓋先帝<lb/>
嘗許為之非汝所知也博果宻曰他御史懼不敢言言者惟<lb/>
一元禮可賞也旺札勒等入言之帝沈思良乆曰御史言是<lb/>
也乃罷萬僧復元禮職<lb/>
<pb n="KR3k0046_WYG_017-7b"/>
初司程陸信等董建寺之役驅迫民夫數千冐險入山谷伐木<lb/>
運石死者萬餘人河東亷訪使王忱乗太后幸五臺因言建寺<lb/>
本以福民今福未及而害己甚恐非朝廷意也太后聞之為减<lb/>
其役仍賜恤死者之家太后鴻吉哩氏有賢徳事昭睿順聖皇<lb/>
后執婦道甚謹及尊為太后置徽政院長其財賦院官有受獻<lb/>
浙西田七百頃者籍於位下后曰我寡居婦人衣食自有餘况<lb/>
江南率土皆國家所有曷敢私之即命盡易院官之受獻者后<lb/>
之弟欲因后求官后拒之曰勿以累我也崩謚徽仁裕聖皇后<lb/>
<pb n="KR3k0046_WYG_017-8a"/>
　　后妃<hi>三十三則</hi>
周襄王降翟師以伐鄭王徳翟人將以其女為后富辰<lb/>
諫曰不可夫婚姻禍福之階也利内則福由之利外則<lb/>
取禍今王外利矣其無乃階禍乎昔摯疇之國也由大<lb/>
任杞繒由大姒齊許申吕由大姜陳由大姬是皆能内<lb/>
利親親者也昔鄢之亡也由仲任宻須由伯姞鄶由叔<lb/>
妘𥅆由鄭姬息由陳媯鄧由楚曼羅由季姬廬由荆媯<lb/>
是皆外利離親者也王曰利何如而内何如而外富辰<lb/>
<pb n="KR3k0046_WYG_017-8b"/>
曰尊貴明賢庸勲長老愛親禮新親舊然則民莫不審<lb/>
固其心力以役上令官不易方而財不匱竭求無不至<lb/>
動無不齊百姓兆民夫人奉利而歸諸上是利之内也<lb/>
若七徳離判民乃携貳各以利退上求不暨是其外利<lb/>
也夫翟無列于王室鄭伯南也王而卑之是不尊貴也<lb/>
翟豺狼之徳也鄭未失周典王而蔑之是不明賢也平<lb/>
桓莊惠皆受鄭勞王而棄之是不庸勲也鄭伯㨗之齒<lb/>
長矣王而弱之是不長老也翟隗姓也鄭出自宣王王<lb/>
<pb n="KR3k0046_WYG_017-9a"/>
而虐之是不愛親也夫禮新不間舊王以翟女間姜任<lb/>
非禮且棄舊也王一舉而棄七徳臣故曰利外矣書有<lb/>
之曰必有忍也若能有濟也王不忍小忿而棄鄭又登<lb/>
叔隗以階翟翟封豕豺狼也不可厭也王弗聽十八年<lb/>
王黜翟后翟人來誅殺譚伯富辰曰昔吾驟諫王王弗<lb/>
從以及此難若我不出王其以我為懟乎乃以其屬死<lb/>
之<lb/>
司馬遷后妃傳論　自古受命帝王及繼體守文之君<lb/>
<pb n="KR3k0046_WYG_017-9b"/>
非獨内徳茂也蓋亦有外戚之助焉夏之興也以塗山<lb/>
而桀之放也以妹喜殷之興也以有娀及有莘而紂之<lb/>
㓕也嬖妲己周之興也以姜嫄及太任太姒而幽王之<lb/>
禽也淫於褒姒故易基乾坤詩始關雎書美釐降春秋<lb/>
譏不親迎夫婦之際人道之大倫也禮之用唯婚姻為<lb/>
兢兢夫樂調而四時和隂陽之變萬物之統也可不慎<lb/>
歟人能𢎞道末如命何甚哉妃匹之愛君不能得之於<lb/>
臣父不能得之於子况卑下乎既驩合矣或不能成子<lb/>
<pb n="KR3k0046_WYG_017-10a"/>
姓能成子姓矣或不能要其終豈非命也哉孔子罕稱<lb/>
命蓋難言之也非通幽明之變惡能識乎性命哉<lb/>
漢武帝李夫人本以倡進初夫人兄延年性知音善歌<lb/>
舞武帝愛之每為新聲變調聞者莫不感動延年侍上<lb/>
起舞歌曰北方有佳人絶世而獨立一顧傾人城再顧<lb/>
傾人國寧不知傾城與傾國佳人難再得上嘆息曰善<lb/>
世豈有此人乎平陽主因言延年有女弟上召見之<lb/>
實妙麗善舞由是得幸生一男是為昌邑哀王李夫人<lb/>
<pb n="KR3k0046_WYG_017-10b"/>
少而蚤卒上憐憫焉圖畫其形於甘泉宫及衛思后廢<lb/>
後四年武帝崩大將軍霍光縁上雅意以李夫人配食<lb/>
追上尊號曰孝武皇后初李夫人病篤上自臨候之夫<lb/>
人蒙被謝曰妾久寢病形貌毁壞不可以見帝願以王<lb/>
及兄弟為託上曰夫人病甚殆將不起一見我屬託王<lb/>
及兄弟豈不快哉夫人曰婦人貌不修飾不見君父妾<lb/>
不敢以燕媠見帝上曰夫人第一見我將加賜千金而<lb/>
予兄弟尊官夫人曰尊官在帝不在一見上復言欲必<lb/>
<pb n="KR3k0046_WYG_017-11a"/>
見之夫人遂轉鄉歔欷而不復言於是上不説而起夫<lb/>
人姊妹讓之曰貴人獨不可一見上屬託兄弟邪何為<lb/>
恨上如此夫人曰所以不欲見帝者乃欲以深託兄弟<lb/>
也我以容貌之好得從㣲賤愛幸於上夫以色事人者<lb/>
色衰而愛弛愛弛則恩絶上所以戀戀顧念我者乃以<lb/>
平生容貌也今見我毁壞顔色非故必畏惡吐棄我意<lb/>
尚肯復追思閔録其兄弟哉及夫人卒上以后禮葬焉<lb/>
其後上以夫人兄李廣利為貳師將軍封海西侯延年<lb/>
<pb n="KR3k0046_WYG_017-11b"/>
為恊律都尉上思念李夫人不已方士齊人少翁言能<lb/>
致其神廼夜張燈燭設帷帳陳酒肉而令上居他帳遥<lb/>
望見好女如李夫人之貌還幄坐而步又不得就視上<lb/>
愈益相思悲感為作詩曰是邪非邪立而望之偏何姍<lb/>
姍其來遲令樂府諸音家絃歌之上又自為作賦以傷<lb/>
悼夫人其後李延年弟季坐姦亂後宫廣利降匈奴家<lb/>
族㓕矣<lb/>
匡衡上元帝疏　妃匹之際生民之始萬福之原婚姻<lb/>
<pb n="KR3k0046_WYG_017-12a"/>
之禮正然後品物遂而天命全孔子論詩以關雎為始<lb/>
言太上者民之父母后夫人之行不侔乎天地則無以<lb/>
奉神靈之統而理萬物之宜故詩曰窈窕淑女君子好<lb/>
仇言能致其貞淑不貳其操情欲之感無介乎容儀宴<lb/>
私之意不形乎動静夫然後可以配至尊而為宗廟主<lb/>
此綱紀之首王教之端也自上世以來三代興廢未有<lb/>
不由此者也<lb/>
成帝為太子時以好色聞及即位皇太后詔采良家女<lb/>
<pb n="KR3k0046_WYG_017-12b"/>
杜欽因是説大將軍鳳曰禮壹娶九女所以極陽數廣<lb/>
嗣重祖也必鄉舉求窈窕不問華色所以助徳理内也<lb/>
娣姪雖缺不復補所以養壽塞爭也故后妃有貞淑之<lb/>
行則𦙍嗣有賢聖之君制度有威儀之節則人君有夀<lb/>
考之福廢而不由則女徳不厭女徳不厭則夀命不究<lb/>
於髙年書曰或四三年言佚欲之生害也男子五十好<lb/>
色未衰婦人四十容貌改前以改前之容侍於未衰之<lb/>
年而不以禮為制則其原不可救而後倈異態後倈異<lb/>
<pb n="KR3k0046_WYG_017-13a"/>
態則正后自疑而支庻有間適之心是以晉獻被納讒<lb/>
之謗申生蒙無罪之辜今聖主富於春秋未有適嗣方<lb/>
鄉術入學未親后妃之時將軍輔政宜因始初之隆建<lb/>
九女之制詳擇有行義之家求淑女之質母必有聲色<lb/>
音技能為萬世大法夫少戒之在色小卞之作可為寒<lb/>
心唯將軍常以為憂鳳白之太后太后以為故事無有<lb/>
欽復重言詩云殷鑒不逺在夏后氏之世刺戒者至迫<lb/>
近而省聽者常怠忽可不慎哉前言九女略陳其禍福<lb/>
<pb n="KR3k0046_WYG_017-13b"/>
甚可悼懼竊恐將軍不深留意后妃之制夭夀治亂存<lb/>
亡之端也迹三代之季世覽宗宣之饗國察近屬之符<lb/>
驗禍敗曷常不由女徳是以佩玉晏鳴關雎歎之知好<lb/>
色之伐性短年離制度之生無厭天下將蒙化陵夷而<lb/>
成俗也故詠淑女幾以配上忠孝之篤仁厚之作也夫<lb/>
君親夀尊國家治安誠臣子之至願所當勉之也易曰<lb/>
正其本萬物理凡事論有疑未可立行者求之徃古則<lb/>
典刑無考之來今則吉凶同卒揺易之則民心惑若是<lb/>
<pb n="KR3k0046_WYG_017-14a"/>
者誠難施也今九女之制合於徃古無害於今不逆於<lb/>
民心至易行也行之至有福也將軍輔政而不蚤定非<lb/>
天下之所望也唯將軍信臣子之願念關雎之思逮委<lb/>
政之隆及始初清明為漢家建無窮之基誠難以忽不<lb/>
可以遴鳳不能自立法度循故事而已<lb/>
成帝班偼伃帝初即位選入後宫始為少使俄而大幸<lb/>
為偼伃居增成舍再就館有男數月失之成帝遊于後<lb/>
庭嘗欲與偼伃同輦載偼伃辭曰觀古圖畫賢聖之君<lb/>
<pb n="KR3k0046_WYG_017-14b"/>
皆有名臣在側三代末主乃有嬖女今欲同輦得無近<lb/>
似之乎上善其言而止太后聞之喜曰古有樊姬今有<lb/>
班偼伃偼伃誦詩及窈窕德象女師之篇每進見上疏<lb/>
依則古禮自鴻嘉後上稍隆于内寵偼伃進侍者李平<lb/>
平得幸立為偼伃上曰始衛皇后亦從微起乃賜平姓<lb/>
曰衛所謂衛偼伃也其後趙飛燕姊弟亦從自㣲賤興<lb/>
隃越禮制䆮盛于前班偼伃及許皇后皆失寵稀復進<lb/>
見鴻嘉三年趙飛燕譛告許皇后班偼伃挾媚道祝詛<lb/>
<pb n="KR3k0046_WYG_017-15a"/>
後宫詈及主上許皇后坐廢考問班偼伃偼伃對曰妾<lb/>
聞死生有命富貴在天修正尚未蒙福為邪欲以何望<lb/>
使鬼神有知不受不臣之愬如其無知愬之何益故不<lb/>
為也上善其對憐憫之賜黄金百斤趙氏姊弟驕妬偼<lb/>
伃恐久見危求共養太后長信宫上許焉<lb/>
成帝許皇后聰慧善史書自為妃至即位常寵於上後<lb/>
宫希得進見皇太后及帝諸舅憂上無繼嗣時又數有<lb/>
災異劉向谷永等皆陳其咎在於後宫上然其言於是<lb/>
<pb n="KR3k0046_WYG_017-15b"/>
省减椒房掖庭用度皇后廼上疏曰妾誇布服糲食加<lb/>
以幼稚愚惑不明義理幸得免離茅屋之下備後宫掃<lb/>
除蒙過誤之寵居非命所當託洿穢不修曠職尸官數<lb/>
逆至法踰越制度當伏放流之誅不足以塞責廼壬寅<lb/>
日大長秋受詔椒房儀法御服輿駕所發諸官署及所<lb/>
造作遺賜外家羣臣妾皆如竟寧以前故事妾伏自念<lb/>
入椒房以來遺賜外家未嘗踰故事每輙决上可覆問<lb/>
也今誠時世異制長短相補不出漢制而已纎微之間<lb/>
<pb n="KR3k0046_WYG_017-16a"/>
未必可同若竟寧前與黄龍前豈相放哉家吏不曉今<lb/>
壹受詔如此且使妾揺手不得今言無得發取諸宫殆<lb/>
謂未央宫不屬妾不宜獨取也言妾家府亦不當得妾<lb/>
竊惑焉幸得賜湯沐邑以自奉養亦小發取其中何害<lb/>
於誼而不可哉又詔書言服御所造皆如竟寧前吏誠<lb/>
不能揆其意即且令妾被服所為不得不如前設妾欲<lb/>
作某屏風張於某所曰故事無有或不能得則必繩妾<lb/>
以詔書矣此二事誠不可行唯陛下省察宦吏忮佷必<lb/>
<pb n="KR3k0046_WYG_017-16b"/>
欲自勝幸妾尚貴時猶以不急事操人况今日日益侵<lb/>
又獲此詔其操約人豈有所訴陛下見妾在椒房終不<lb/>
肯給妾纎㣲内邪若不私府小取將安所仰乎舊故中<lb/>
宫乃私奪左右之賤繒及發乗輿服繒言為待詔補已<lb/>
而貿易其中左右多竊怨者甚耻為之又故事以特牛<lb/>
祠大父母戴侯敬侯皆得蒙恩以太牢祠今當率如故<lb/>
事唯陛下哀之今吏甫受詔讀記直豫言使后知之非<lb/>
可復若私府有所取也其萌牙所以約制妾者恐失人<lb/>
<pb n="KR3k0046_WYG_017-17a"/>
理今但損車駕及母若未央宫有所發遺賜衣服如故<lb/>
事則可矣其餘誠太迫急奈何妾薄命端遇竟寧前竟<lb/>
寧前於今世而比之豈可邪故時酒肉有所賜外家輙<lb/>
上表廼决又故杜陵梁美人歳時遺酒一石肉百斤耳<lb/>
妾甚少之遺田八子誠不可若是事率衆多不可勝以<lb/>
文陳俟自見索言之唯陛下深察焉上於是采劉向谷<lb/>
永之言以報曰皇帝問皇后所言事聞之夫日者衆陽<lb/>
之宗天光之貴王者之象人君之位也夫以陰而侵陽<lb/>
<pb n="KR3k0046_WYG_017-17b"/>
虧其正體是非下陵上妻乘夫賤踰貴之變與春秋二<lb/>
百四十二年變異為衆莫若日蝕大自漢興日蝕亦為<lb/>
吕霍之屬見以今揆之豈有此等之效與諸侯拘迫漢<lb/>
制牧相執持之也又安獲齊趙七國之難將相大臣懐<lb/>
誠秉忠唯義是從乂惡有上官博陸宣成之謀若乃徒<lb/>
歩豪傑非有陳勝項梁之羣也匈奴夷狄非有冐頓郅<lb/>
支之倫也方外内鄉百蠻賔服殊俗慕義八州懷德雖<lb/>
使其懷挾邪意猶不足憂又况其無乎求於夷狄無有<lb/>
<pb n="KR3k0046_WYG_017-18a"/>
求於臣下無有微後宫也當何以塞之日者建始元年<lb/>
正月白氣出於營室營室者天子之後宫也正月於尚<lb/>
書為皇極皇極者王氣之極也白者西方之氣其於春<lb/>
當廢今正於皇極之月興廢氣於後宫視后妾無能懷<lb/>
任保全者以著繼嗣之微賤人將起也至其九月流星<lb/>
如𤓰出於文昌貫紫宫尾委曲如龍臨於鉤陳此又章<lb/>
顯前尤著在内也其後則有北宫井溢南流逆理數郡<lb/>
水出流殺人民後則訛言傳相驚震女童入殿咸莫覺<lb/>
<pb n="KR3k0046_WYG_017-18b"/>
知夫河者水陰四瀆之長今乃大决没漂陵邑斯昭隂<lb/>
盛盈溢違經絶紀之應也迺昔之月䑕巢于樹野鵲變<lb/>
色五月庚子鳥焚其巢太山之域易曰鳥焚其巢旅人<lb/>
先笑後號咷䘮牛于易凶言王者處民上如鳥之處巢<lb/>
也不顧䘏百姓百姓畔而去之若鳥之自焚也雖先快<lb/>
意説笑其後必號而無及也百姓䘮其君若牛亡其毛<lb/>
也故稱凶太山王者易姓告代之處今正於岱宗之山<lb/>
甚可懼也三月癸未大風自西揺祖宗寢廟揚裂帷席<lb/>
<pb n="KR3k0046_WYG_017-19a"/>
折拔樹木頓僵車輦毁壞檻屋災及宗廟足為寒心四<lb/>
月己亥日蝕東井轉旋且索與既無異己猶戊也亥復<lb/>
水也明陰盛咎在内於戊己虧君體著絶世於皇極顯<lb/>
禍敗及京都於東井變怪衆備末重益大來數益甚成<lb/>
形之禍月以迫切不救之患日寖婁深咎敗灼灼若此<lb/>
豈可以忽哉書云髙宗肜日粤有雊雉祖已曰惟先假<lb/>
王正厥事又曰雖休勿休惟敬五刑以成三德即飭椒<lb/>
房及掖庭耳今皇后有所疑便不便其條刺使大長秋<lb/>
<pb n="KR3k0046_WYG_017-19b"/>
來白之吏拘於法亦安足過蓋矯枉者過直古今同之<lb/>
且財幣之省特牛之祠其於皇后所以扶助德美為華<lb/>
寵也咎根不除災變相襲祖宗且不血食何戴侯也傳<lb/>
不云乎以約失之者鮮審皇后欲從其奢與朕亦當法<lb/>
孝武皇帝也如此則甘泉建章可復興矣世俗歳殊時<lb/>
變日化遭事制宜因時而移舊之非者何可放焉君子<lb/>
之道樂因循而重改作昔魯人為長府閔子騫曰仍舊<lb/>
貫如之何何必改作蓋惡之也詩云雖無老成人尚有<lb/>
<pb n="KR3k0046_WYG_017-20a"/>
典刑曾是莫聽大命以傾孝文皇帝朕之師也皇太后<lb/>
皇后成法也假使太后在彼時不如職今見親厚又惡<lb/>
可以踰乎皇后其刻心秉徳母違先后之制度力誼勉<lb/>
行稱順婦道减省羣事謙約為右其孝東宫母闕朔望<lb/>
推誠永究爰何不臧養名顯行以息衆讙垂則列妾使<lb/>
有法焉皇后深惟毋忽<lb/>
成帝欲立趙偼伃為皇后先下詔封偼伃父臨為列侯<lb/>
劉輔上書言臣聞天之所與必先賜以符瑞天之所違<lb/>
<pb n="KR3k0046_WYG_017-20b"/>
必先降以災變此神明之徴應自然之占驗也昔武王<lb/>
周公承順天地以饗魚鳥之瑞然猶君臣祗懼動色相<lb/>
戒况於季世不蒙繼嗣之福屢受威怒之異者乎雖夙<lb/>
夜自責改過易行畏天命念祖業妙選有徳之世考卜<lb/>
窈窕之女以承宗廟順神祇心塞天下望子孫之祥猶<lb/>
恐晩暮今廼觸情縱欲傾於卑賤之下欲以母天下不<lb/>
畏於天不愧於人惑莫大焉里語曰腐木不可以為柱<lb/>
卑人不可以為主天人之所不予必有禍而無福市道<lb/>
<pb n="KR3k0046_WYG_017-21a"/>
皆共知之朝廷莫肯壹言臣竊傷心自念得以同姓拔<lb/>
擢尸禄不忠汚辱諫爭之官不敢不盡死唯陛下深察<lb/>
成帝趙皇后本長安宫人初生時父母不舉三日不死<lb/>
廼收養之及壯屬陽阿主家學歌舞號曰飛燕成帝嘗<lb/>
㣲行出過陽阿主作樂上見飛燕而説之召入宫大幸<lb/>
有女弟復召入俱為偼伃貴傾後宫許后之廢也上欲<lb/>
立趙偼伃皇太后嫌其所出㣲甚難之太后姊子淳于<lb/>
長為侍中數徃來傳語得太后指上立封趙偼伃父臨<lb/>
<pb n="KR3k0046_WYG_017-21b"/>
為成陽侯後月餘乃立偼伃為皇后追以長前白罷昌<lb/>
陵功封為定陵侯皇后既立後寵少衰而弟絶幸為昭<lb/>
儀居昭陽舍其中庭彤朱而殿上髹漆切皆銅沓冒黄<lb/>
金塗白玉階壁帶徃徃為黄金釭函藍田璧明珠翠羽<lb/>
飾之自後宫未當有焉姊弟顓寵十餘年卒皆無子末<lb/>
年定陶王來朝王祖母傳太后私賂遺趙皇后昭儀定<lb/>
陶王竟為太子明年春成帝崩帝素彊無疾病是時楚<lb/>
思王衍梁王立來朝明旦當辭去上宿供張白虎殿又<lb/>
<pb n="KR3k0046_WYG_017-22a"/>
欲拜左將軍孔光為丞相巳刻侯印書贊昏夜平善鄉<lb/>
晨傳絝韤欲起因失衣不能言晝漏上十刻而崩民間<lb/>
歸罪趙昭儀皇太后詔大司馬莽丞相大司空曰皇帝<lb/>
暴崩羣衆讙譁怪之掖庭令輔等在後庭左右侍燕迫<lb/>
近雜與御史丞相廷尉治問皇帝起居發病狀趙昭儀<lb/>
自殺哀帝既立尊趙皇后為皇太后封太后弟侍中駙<lb/>
馬都尉欽為新城侯趙氏侯者凡二人後數月司𨽻觧<lb/>
光奏言臣聞許美人及故中宫史曹宫皆御幸孝成皇<lb/>
<pb n="KR3k0046_WYG_017-22b"/>
帝産子子隱不見臣遣從事掾業史望驗問知狀者掖<lb/>
庭獄丞籍武故中黄門王舜吳恭靳嚴官婢曹曉道房<lb/>
張棄故趙昭儀御者于客子王偏臧兼等皆曰宫即曉<lb/>
子女前屬中宮為學事史通詩授皇后房與宫對食元<lb/>
延元年中宫語房曰陛下幸宫後數月曉入殿中見宫<lb/>
腹大問宫宫曰御幸有身其十月中宫乳掖庭牛官令<lb/>
舍有婢六人中黄門田客持詔記盛緑綈方底封御史<lb/>
中丞印予武曰取牛官令舍婦人新産兒婢六人盡置<lb/>
<pb n="KR3k0046_WYG_017-23a"/>
暴室獄母問兒男女誰兒也武迎置獄宫曰善藏我兒<lb/>
胞丞知是何等兒也後三日客持詔記與武問兒死未<lb/>
手書對牘背武即書對兒見在未死有頃客出曰上與<lb/>
昭儀大怒奈何不殺武叩頭啼曰不殺兒自知當死殺<lb/>
之亦死即因客奏封事曰陛下未有繼嗣子無貴賤惟<lb/>
留意奏入客復持詔記予武曰今夜漏上五刻持兒與<lb/>
舜㑹東交掖門武因問客陛下得武書意何如曰憆也<lb/>
武以兒付舜舜受詔内兒殿中為擇乳母告善養兒且<lb/>
<pb n="KR3k0046_WYG_017-23b"/>
有賞毋令漏泄舜擇棄為乳母時兒生八九日後三日<lb/>
客復持詔記封如前予武中有封小緑篋記曰告武以<lb/>
篋中物書予獄中婦人武自臨飲之武發篋中有裹藥<lb/>
二枚赫蹏書曰告偉能努力飲此藥不可復入女自知<lb/>
之偉能即宫宫讀書已曰果也欲姊弟擅天下我兒男<lb/>
也頟上有壯髮類孝元皇帝今兒安在危殺之矣奈何<lb/>
令長信得聞之宫飲藥死後宫婢六人召入出語武曰<lb/>
昭儀言女無過寧自殺邪若外家也我曹言願自殺即<lb/>
<pb n="KR3k0046_WYG_017-24a"/>
自僇死武皆表奏狀棄所養兒十一日宫長李南以詔<lb/>
書取兒去不知所置許美人前在上林涿沐館數召入<lb/>
飾室中若舍一歳再三召留數月或半歳御幸元延二<lb/>
年褱子其十一月乳詔使嚴持乳醫及五種和藥丸三<lb/>
送美人所後客子偏兼聞昭儀謂成帝曰常紿我言從<lb/>
中宫來即從中宫來許美人兒何從生中許氏竟當復<lb/>
立邪懟以手自𢷬以頭擊壁户柱從牀上自投地啼泣<lb/>
不肯食曰今當安置我欲歸耳帝曰今故告之反怒為<lb/>
<pb n="KR3k0046_WYG_017-24b"/>
殊不可曉也帝亦不食昭儀曰陛下自知是不食謂何<lb/>
陛下常自言約不負女今美人有子竟負約謂何帝曰<lb/>
約以趙氏故不立許氏使天下無出趙氏上者母憂也<lb/>
後詔使嚴持緑囊書予許美人告嚴曰美人當有以予<lb/>
女受來置飾室中簾南美人以葦<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>一合盛所生兒緘<lb/>
封及緑囊報書予嚴嚴持篋書置飾室簾南去帝與昭<lb/>
儀坐使客子解篋緘未巳帝使客子偏兼皆出自開户<lb/>
獨與昭儀在須臾開户嘑客子偏兼使緘封篋及緑綈<lb/>
<pb n="KR3k0046_WYG_017-25a"/>
方底推至屏風東恭受詔持篋方底予武皆封以御史<lb/>
中丞印曰告武篋中有死兒埋屏處勿令人知武穿獄<lb/>
樓垣下為坎埋其中故長定許貴人及故成都平侯家<lb/>
婢王業任孋公孫習前免為庻人詔召入屬昭儀為<lb/>
私婢成帝崩未幸梓宫倉卒悲哀之時昭儀自知罪惡<lb/>
大知業等故許氏王氏婢恐事泄而以大婢羊子等賜<lb/>
予業等各且十人以慰其意屬無道我家過失元延二<lb/>
年五月故掖庭令吾丘遵謂武曰掖庭丞吏以下皆與<lb/>
<pb n="KR3k0046_WYG_017-25b"/>
昭儀合通無可與語者獨欲與武有所言我無子武有<lb/>
子是家輕族人得無不敢乎掖庭中御幸生子者輒死<lb/>
又飲藥傷墯者無數欲與武共言之大臣驃騎將軍貪<lb/>
耆錢不足計事奈何令長信得聞之遵後病困謂武今<lb/>
我已死前所語事武不能獨為也慎語皆在今年四月<lb/>
丙辰赦令前臣謹案永光三年男子忠等發長陵傳夫<lb/>
人冡事更大赦孝元皇帝下詔曰比朕不當所得赦也<lb/>
窮治盡伏辜天下以為當魯嚴公夫人殺世子齊桓召<lb/>
<pb n="KR3k0046_WYG_017-26a"/>
而誅焉春秋予之趙昭儀傾亂聖朝親㓕繼嗣家屬當<lb/>
伏天誅前平安剛侯夫人謁坐大逆同産當坐以蒙赦<lb/>
令歸故郡今昭儀所犯尤誖逆罪重於謁而同産親屬<lb/>
皆在尊貴之位迫近帷幄羣下寒心非所以懲惡崇誼<lb/>
示四方也請事窮竟丞相以下議正法哀帝於是免新<lb/>
成侯趙欽欽兄子成陽侯訢皆為庶人將家屬徙遼西<lb/>
郡時議郎耿育上疏言臣聞繼嗣失統廢適立庻聖人<lb/>
法禁古今至戒然太伯見歴知適逡循固讓委身吳粤<lb/>
<pb n="KR3k0046_WYG_017-26b"/>
權變所設不計常法致位王季以崇聖嗣卒有天下子<lb/>
孫承業七八百載功冠三王道徳最備是以尊號追及<lb/>
太王故世必有非常之變然後廼有非常之謀孝成皇<lb/>
帝自知繼嗣不以時立念雖末有皇子萬歳之後未能<lb/>
持國權柄之重制於女主女主驕盛則嗜欲無極少主<lb/>
㓜弱則大臣不使世無周公抱負之輔恐危社稷傾亂<lb/>
天下知陛下有賢聖通明之德仁孝子愛之恩懷獨見<lb/>
之明内斷於身故廢後宫就館之漸絶微嗣禍亂之根<lb/>
<pb n="KR3k0046_WYG_017-27a"/>
乃欲致位陛下以安宗廟愚臣既不能深援安危定金<lb/>
匱之計又不知推演聖德述先帝之志廼反覆校省内<lb/>
暴露私燕誣汚先帝傾惑之過成結寵妾妬媚之誅甚<lb/>
失賢聖逺見之明逆負先帝憂國之意夫論大德不拘<lb/>
俗立大功不合衆此廼孝成皇帝至思所以萬萬於衆<lb/>
臣陛下聖德盛茂所以符合於皇天也豈當世庸庸斗<lb/>
筲之臣所能及哉且襃廣將順君父之美匡捄銷㓕既<lb/>
徃之過古今通義也事不當時固爭防禍於未然各隨<lb/>
<pb n="KR3k0046_WYG_017-27b"/>
指阿從以求容媚晏駕之後尊號已定萬事已訖廼探<lb/>
追不及之事訐揚幽昩之過此臣所深痛也願下有司<lb/>
議即如臣言宜宣布天下使咸曉知先帝聖意所起不<lb/>
然空使謗議上及山陵下流後世逺聞百蠻近布海内<lb/>
甚非先帝託後之意也蓋孝子善述父之志善成人之<lb/>
事唯陛下省察哀帝為太子亦頗得趙太后力遂不竟<lb/>
其事傳太后恩趙太后趙太后亦歸心故成帝母及王<lb/>
氏皆怨之哀帝崩王莽白太后詔有司曰前皇太后與<lb/>
<pb n="KR3k0046_WYG_017-28a"/>
昭儀俱侍帷幄姊弟専寵錮寢執賊亂之謀殘㓕繼嗣<lb/>
以危宗廟誖天犯祖無為天下母之義貶皇太后為孝<lb/>
成皇后徙居北宫後月餘復下詔曰皇后自知罪惡深<lb/>
大朝請希闊失婦道無共養之禮而有狼虎之毒宗室<lb/>
所怨海内之讐也而尚在小君之位誠非皇天之心夫<lb/>
小不忍亂大謀恩之所不能已者義之所割也今廢皇<lb/>
后為庶人就其園是日自殺凡立十六年而誅先是有<lb/>
童謡曰燕燕尾涎涎張公子時相見木門倉琅根燕飛<lb/>
<pb n="KR3k0046_WYG_017-28b"/>
來啄皇孫皇孫死燕啄矢成帝每㣲行出常與張放俱<lb/>
而稱富平侯家故曰張公子倉琅根宫門銅鍰也<lb/>
順帝欲立皇后而貴人有寵者四人莫知所建議欲探<lb/>
籌以神定選胡廣上疏諫曰竊見詔書以立后事大謙<lb/>
不自専欲假之籌䇿决疑靈神篇籍所記祖宗典故未<lb/>
嘗有也恃神任筮既不必當賢就值其人猶非徳選夫<lb/>
岐嶷形於自然俔天必有異表宜參良家簡求有德徳<lb/>
同以年年均以貌稽之典經斷之聖慮政令猶汗徃而<lb/>
<pb n="KR3k0046_WYG_017-29a"/>
不反詔文一下形之四方臣職在拾遺憂深責重是以<lb/>
焦心冐昧陳聞<lb/>
宦豎孫程等既立順帝誅㓕諸閻議郎陳禪以為閻太<lb/>
后與帝無母子恩宜徙别館絶朝見羣臣議者咸以為<lb/>
宜周舉謂李郃曰昔鄭武姜謀殺莊公誓之黄泉秦始<lb/>
皇怨母失行久而隔絶後感頴考叔茅焦之言循復子<lb/>
道書傳美之今者閻新誅太后幽在離宫若悲愁生疾<lb/>
一旦不虞主上將何以令於天下如從禪議後世歸咎<lb/>
<pb n="KR3k0046_WYG_017-29b"/>
明公宜宻表朝廷令奉太后率厲羣臣朝覲如舊以厭<lb/>
天心以荅人望郃即上疏陳之明年正月帝乃朝于東<lb/>
宫太后由此以安<lb/>
晉后妃傳序　夫乾坤定位男女流形伉儷之義同歸<lb/>
貴賤之名異等若乃作配皇極齊體紫宸象玉牀之連<lb/>
後星喻金波之合羲璧爰自夐古是謂元妃降及中年<lb/>
乃稱皇后四人並列光于帝嚳之宫二妃同降著彼有<lb/>
虞之典夏商以上六宫之制其詳靡得聞焉姬劉以降<lb/>
<pb n="KR3k0046_WYG_017-30a"/>
五翟之規其事可畧言矣周禮天子立一后三夫人九<lb/>
嬪二十七世婦八十一御妻以聽王者内政故婚義曰<lb/>
天子之與后如日之與月陰之與陽由斯而譚其所從<lb/>
來逺矣故能母儀天㝢助宣王化徳均載物比大坤維<lb/>
宗廟歆其薦羞穹壤俟其交泰是以哲王垂憲尤重造<lb/>
舟之禮詩人立言先奬葛覃之訓後燭流景所以裁其<lb/>
宴私房樂希聲是用節其容止履端正本抑斯之謂歟<lb/>
若乃聘納有方防閑有禮肅尊儀而修四徳體柔範而<lb/>
<pb n="KR3k0046_WYG_017-30b"/>
𢎞六義陰教洽于宫闈淑譽騰于區域則𤣥雲入户上<lb/>
帝錫母萌之符黄神降徴坤靈賛夀丘之道終能鼎祚<lb/>
惟永𦙍嗣克昌至若儷極虧閑慿天作孽倒裳衣於袵<lb/>
席感脁側于弦望則龍漦結釁宗周鞠為黍苗鷰尾挻<lb/>
灾隆漢墜其枌社矣自曹劉内主位以色登甄衛之家<lb/>
榮非德舉淫荒挺性蔑西郊之禮容婉孌含辭作南國<lb/>
之奇態詖謁由斯外入穢徳於是内宣椒掖播晨牝之<lb/>
風蘭殿絶河雎之響永言彤史大練之範逾微緬視青<lb/>
<pb n="KR3k0046_WYG_017-31a"/>
蒲脫珥之猷替矣晉承其末與世汙隆宣皇創基功𢎞<lb/>
而道屈穆后一善勣侔於十亂洎乎太祖始親選良家<lb/>
既而帝掩紈扇躬行請託后採長白實彰妬忌之情賈<lb/>
納短青竟踐覆亡之轍得失遺跡煥在綈緗興㓕所由<lb/>
義同畫一故列其本事以為后妃傳云史臣曰方祇體<lb/>
安儷乾儀而合徳圓舒循晷配羲曜以齊明故知陽爍<lb/>
陰凝萬物假其陶鑄火炎水潤六氣由其調理取譬賢<lb/>
淑作伉文思靈根式固實資於此宣穆閲理偶徳潜鱗<lb/>
<pb n="KR3k0046_WYG_017-31b"/>
翊天造之艱虞嗣塗山之逸響寶運歸其後𦙍蓋有母<lb/>
儀之助焉武元楊氏預聞朝政明不逮逺愛溺私情深<lb/>
杜衛瓘之言不曉張泓之詐運其陰沴韜映乾明晉道<lb/>
中微基於是矣惠皇禀質天縱其嚚識暗鳴蛙智昏文<lb/>
蛤南風肆狡扇禍稽天初踐椒宫逞梟心於長樂方觀<lb/>
梓樹頒鴆羽於離明褒后㓕周方之蓋小妹妃傾夏曽<lb/>
何足喻中原䧟於鳴鏑其兆彰於此焉昔者髙宗諒闇<lb/>
總百官於元老成王沖𦕈託萬機于上公太后御宸諒<lb/>
<pb n="KR3k0046_WYG_017-32a"/>
知非古而明穆康憲仍世臨朝時屬委裘躬行負扆各<lb/>
免華陽之釁竟躡和熹之蹤保凌遲以克終所幸實為<lb/>
多矣<lb/>
張華女史箴　茫茫造化二儀既分散氣流形既陶既<lb/>
甄在帝庖羲肇經天人爰始夫婦以及君臣家道以正<lb/>
而王猷有倫婦徳尚柔含章貞吉婉嫕淑慎正位居室<lb/>
施衿結褵䖍恭中饋肅慎爾儀式瞻清懿樊姬感莊不<lb/>
食鮮禽衛女矯桓耳忘和音志厲義髙而二主易心𤣥<lb/>
<pb n="KR3k0046_WYG_017-32b"/>
熊攀檻馮媛趨進夫豈無畏知死不恡班妾有辭割驩<lb/>
同輦夫豈不懷防微慮逺道㒺隆而不殺物無盛而不<lb/>
衰日中則昃月滿則微崇猶塵積替若駭機人咸知飾<lb/>
其容而莫知飾其性性之不飾或愆禮正斧之藻之克<lb/>
念作聖出其言善千里應之茍違斯義則同衾以疑出<lb/>
言如微而榮辱由兹勿謂幽昧靈監無象勿謂𤣥漠神<lb/>
聽無響無矜爾榮天道惡盈無恃爾貴隆隆者墜鑒于<lb/>
小星戒彼攸遂比心螽斯則繁爾類驩不可以黷寵不<lb/>
<pb n="KR3k0046_WYG_017-33a"/>
可以專専實生漫愛極則遷致盈必損理有固然美者<lb/>
自美翩以取尤冶容求好君子所讎結恩而絶職此之<lb/>
由故曰翼翼矜矜福所以興靖恭自思榮顯所期女史<lb/>
司箴敢吿庶姬<lb/>
北漢中常侍王沈養女有美色漢主聰立以為左皇后<lb/>
尚書令王鑒中書監崔懿之中書令曹恂諫曰臣聞王<lb/>
者立后比德乾坤生承宗廟没配后土必擇世徳名宗<lb/>
出閑令淑乃副四海之望稱神祇之心孝成帝以趙飛<lb/>
<pb n="KR3k0046_WYG_017-33b"/>
鷰為后使繼嗣絶㓕社稷為墟此前鑑也自麟嘉以來<lb/>
中宫之位不以徳舉借使沈之弟女刑餘小醜猶不可<lb/>
以塵汙椒房况其家婢邪六宫妃嬪皆公子公孫奈何<lb/>
一旦以婢主之臣恐非國家之福也聰大怒使中常侍<lb/>
宣懷謂太子粲曰鑒等小子狂言侮慢無復君臣上下<lb/>
之禮其速考竟於是收鑒等送市皆斬之金紫光禄大<lb/>
夫王延馳將入諫門者勿通聰又立宣懷養女為中皇<lb/>
后<lb/>
<pb n="KR3k0046_WYG_017-34a"/>
周書皇后傳論　書紀有虞之徳釐降二女詩述文王<lb/>
之美刑于寡妻是知婚姻之道男女之别實有國有家<lb/>
者之所慎也爰自三代迄于魏晉興衰之數得失之迹<lb/>
備乎傳記故其詳可得聞焉若乃納聘以徳防閑以禮<lb/>
大義正于宫闈王化行于邦國則坤儀式固而鼎命惟<lb/>
永矣至于邪僻既進法度莫修冶容迷其主心私謁蠧<lb/>
其公政則風化陵替而宗社不守矣夫然者豈非皇王<lb/>
之龜鏡歟周氏率由姬制内職有序太祖創基修袵席<lb/>
<pb n="KR3k0046_WYG_017-34b"/>
以儉約髙祖嗣厯節情欲于矯枉宫闈有魚貫之美戚<lb/>
里無私溺之尤可謂得君人之體宣皇外行其志内逞<lb/>
其欲溪壑難滿採擇無厭恩之所加莫限厮皂榮之所<lb/>
及無隔險詖于是升蘭殿而正位踐椒庭而齊體者非<lb/>
一人焉階房帷而拖青紫縁恩幸而擁玉帛者非一族<lb/>
焉雖辛癸之荒淫趙李之傾惑曽未足比其髣髴也民<lb/>
厭煩苛弊事實多太祖之祚忽諸特由于此故叙其事<lb/>
迹以為皇后傳云<lb/>
<pb n="KR3k0046_WYG_017-35a"/>
獨孤皇后家世貴盛而能謙恭雅好讀書言事多與隋<lb/>
主意合文帝甚寵憚之宫中稱為二聖文帝每臨朝后<lb/>
輙與文帝方輦而進至閤乃止使宦官伺文帝政有所<lb/>
失隨則匡諫候文帝退朝同反燕寢有司奏稱周禮百<lb/>
官之妻命於王后請依古制后曰婦人預政或從此為<lb/>
漸不可開其源也大都督崔長仁后之中外兄弟也犯<lb/>
法當斬文帝以后故欲免其罪后曰國家之事焉可顧<lb/>
私長仁竟坐死后性儉約文帝常合止利藥須胡粉一<lb/>
<pb n="KR3k0046_WYG_017-35b"/>
兩宫内不用求之竟不得又欲賜柱國劉嵩妻織成衣<lb/>
領宫内亦無之然文帝懲周氏之失不以權任假借外<lb/>
戚后兄弟不過將軍刺史陳長城公於光昭殿前起臨<lb/>
春結綺望仙三閣各髙數十丈連延數十間其牕牖壁<lb/>
帶縣楣欄檻皆以沈檀為之飾以金玉間以珠翠外施<lb/>
珠簾内有寶牀寶帳其服玩瑰麗近古所未有每微風<lb/>
暫至香聞數里其下積石為山引水為池雜植奇花異<lb/>
卉長城公自居臨春閣張貴妃居結綺閣龔孔二貴嬪<lb/>
<pb n="KR3k0046_WYG_017-36a"/>
居望仙閣並複道交相徃來又以宫人有文學者為女<lb/>
學士僕射江總雖為宰輔不親政務日與都官尚書孔<lb/>
範散騎常侍王瑳等文士十餘人侍長城公遊宴後庭<lb/>
無復尊卑之序謂之狎客長城公每飲酒使諸妃嬪及<lb/>
女學士與狎客共賦詩互相贈荅采其尤艷麗者被以<lb/>
新聲選宮女千餘人習而歌之分部送進其曲有玉樹<lb/>
後庭花臨春樂等大畧皆美諸妃嬪之容色君臣酣歌<lb/>
自夕達旦以此為常文武解體以至覆㓕<lb/>
<pb n="KR3k0046_WYG_017-36b"/>
唐長孫皇后性仁孝儉素好讀書常與太宗從容商略<lb/>
古事因而獻替裨益𢎞多宫壼之中刑無枉濫訓諸子<lb/>
常以謙儉為先太子乳母遂安夫人嘗白后以東宫器<lb/>
用少請奏益之后不許曰為太子患在徳不立名不揚<lb/>
何患無器用邪太宗得疾累年不愈后侍奉晝夜不離<lb/>
側常繫毒藥於衣帶曰若有不諱義不獨生后素有氣<lb/>
疾前年從太宗幸九成宫柴紹等中夕告變太宗擐甲<lb/>
出閤問狀后扶疾以從左右止之后曰上既震驚吾何<lb/>
<pb n="KR3k0046_WYG_017-37a"/>
心自安由是疾遂甚太子言於后曰醫藥備盡而疾不<lb/>
瘳請奏赦罪人及度人入道庶獲㝠福后曰死生有命<lb/>
非智力所移若為善有福則吾不為惡如其不然妄求<lb/>
何益赦者國之大事不可數下道釋異端之教蠧國病<lb/>
民皆上素所不為奈何以吾一婦人使上為所不為乎<lb/>
必行汝言吾不如速死太子不敢奏及病篤與太宗訣<lb/>
時房𤣥齡以譴歸第后言於太宗曰𤣥齡事陛下久小<lb/>
心慎宻茍無大故願勿棄之妾之本宗因縁葭莩以致<lb/>
<pb n="KR3k0046_WYG_017-37b"/>
禄位欲使其子孫保全慎勿處之權要妾生無益於人<lb/>
不可以死害人但因山為墳器用瓦木而已仍願陛下<lb/>
親君子逺小人納忠諫屏讒慝省作役止遊畋妾雖没<lb/>
於九泉誠無所恨又嘗采自古婦人得失事為女則三<lb/>
十卷又嘗著論駮漢明徳馬后以不能抑退外親使當<lb/>
朝貴盛徒戒其車如流水馬如龍是開其禍敗之源而<lb/>
防其末流也及崩宫司并女則奏之太宗覽之悲慟以<lb/>
示羣臣曰皇后此書足以垂範百世朕非不知天命而<lb/>
<pb n="KR3k0046_WYG_017-38a"/>
為無益之悲但入宫不復聞規諫之言失一良佐故不<lb/>
能忘懷耳乃召房𤣥齡使復其位<lb/>
髙宗一日退朝召長孫無忌李勣于志寧禇遂良入内<lb/>
殿勣稱疾不入無忌等至内殿髙宗顧謂無忌曰皇后<lb/>
無子武昭儀有子今欲立昭儀為后何如遂良對曰皇<lb/>
后名家先帝為陛下所娶先帝臨崩執陛下手謂臣曰<lb/>
朕佳兒佳婦今以付卿此陛下所聞言猶在耳皇后未<lb/>
聞有過豈可輕廢今不敢曲從陛下上違先帝之命髙<lb/>
<pb n="KR3k0046_WYG_017-38b"/>
宗不悦而罷明日又言之遂良曰陛下必欲易皇后伏<lb/>
請妙擇天下令族何必武氏武氏經事先帝衆所共知<lb/>
天下耳目安可蔽也萬代之後謂陛下為如何願留三<lb/>
思臣今忤陛下意罪當死因置笏於殿階觧巾叩頭流<lb/>
血曰還陛下笏乞放歸田里髙宗大怒命引出昭儀在<lb/>
簾中大言曰何不撲殺此獠無忌曰遂良受先朝顧命<lb/>
有罪不可加刑于志寧不敢言韓瑗上疏諫曰皇后母<lb/>
儀萬國善惡由之故嫫母輔佐黄帝妲己傾覆殷王詩<lb/>
<pb n="KR3k0046_WYG_017-39a"/>
云赫赫宗周褒姒㓕之每覽前古常興歎息不謂今日<lb/>
塵黷聖代作而不法後嗣何觀臣恐海内失望棘荆生<lb/>
於闕庭宗廟不血食期有日矣來濟上表諫曰王者立<lb/>
后上法乾坤必擇禮教名家幽閑令淑副四海之望稱<lb/>
神祇之意是故周禮造舟以迎太姒而興關雎之化百<lb/>
姓蒙祚孝成縱欲以婢為后使皇統亡絶社稷傾淪有<lb/>
周之隆既如彼大漢之禍又如此惟陛下詳察髙宗不<lb/>
納它日李勣入見髙宗問之曰朕欲立武昭儀為后遂<lb/>
<pb n="KR3k0046_WYG_017-39b"/>
良固執以為不可遂良既顧命大臣事當且已乎對曰<lb/>
此陛下家事何必更問外人髙宗意遂决下詔稱王皇<lb/>
后蕭淑妃謀行鴆毒廢為庶人又下詔曰武氏門著勲<lb/>
庸地華纓黻徃以才行選入後庭特荷先慈以武氏賜<lb/>
朕事同政君可立為皇后命司空李勣齎璽綬册皇后<lb/>
武氏故后王氏淑妃蕭氏並囚於别院<lb/>
武后能屈身忍辱奉順上意故髙宗排羣議而立之及<lb/>
得志専作威福髙宗欲有所為動為后所制髙宗不勝<lb/>
<pb n="KR3k0046_WYG_017-40a"/>
其忿有道士郭行真出入禁中嘗為厭勝之術宦者王<lb/>
伏勝發之髙宗大怒宻召西臺侍郎同東西臺二品上<lb/>
官儀議之儀因言皇后專恣海内所不與請廢之髙宗<lb/>
意亦以為然即命儀草詔左右奔告于后后遽詣髙宗<lb/>
自訴詔草猶在髙宗所髙宗羞縮不忍復待之如初猶<lb/>
恐后怨怒因紿之曰我初無此心皆上官儀教我於是<lb/>
使許敬宗誣奏儀伏勝與太子忠謀大逆儀下獄與其<lb/>
子庭芝王伏勝皆死籍没其家賜忠死于流所朝士流<lb/>
<pb n="KR3k0046_WYG_017-40b"/>
貶者甚衆皆坐與儀交通故也自是髙宗每視事則后<lb/>
垂簾於後政無大小皆預聞之天下大權悉歸中宫黜<lb/>
陟生殺决於其口天子拱手而已中外謂之二聖<lb/>
中宗在房陵與韋后同幽閉備嘗艱危情愛甚篤中宗<lb/>
每聞勑使至輙惶恐欲自殺后止之曰禍福無常寧失<lb/>
一死何遽如是中宗嘗與后私誓曰異時幸復見天日<lb/>
當惟卿所欲不相禁禦及再為皇后遂干預朝政如武<lb/>
后在髙宗之世桓彦範上表以為易稱無攸遂在中饋<lb/>
<pb n="KR3k0046_WYG_017-41a"/>
貞吉書稱牝雞之辰惟家之索伏見陛下每臨朝皇后<lb/>
必施帷幔坐殿上預聞政事臣竊觀自古帝王未有與<lb/>
婦人共政而不破國亡身者也且以陰乗陽違天也以<lb/>
婦陵夫違人也伏願陛下覽古今之戒以社稷蒼生為<lb/>
念令皇后専居中宫治陰教勿出外朝干國政先是胡<lb/>
僧慧範以妖妄遊權貴之門與張易之兄弟善韋后亦<lb/>
重之及易之誅復稱慧範預其謀以功加銀青光禄大<lb/>
夫賜爵上庸縣公出入宫掖中宗數微行幸其舍彦範<lb/>
<pb n="KR3k0046_WYG_017-41b"/>
復表言慧範執左道以亂政請誅之中宗皆不聽<lb/>
明皇寵楊貴妃每乗馬則髙力士執轡授鞭織繡之工<lb/>
専供貴妃院者七百人中外爭獻器服珍玩民間歌之<lb/>
曰生男勿喜女勿悲君今看女作門楣妃欲得生荔支<lb/>
歳命嶺南馳驛致之比至長安色味不變至是妃以妬<lb/>
悍不遜明皇怒命送歸第是日明皇不懌髙力士欲嘗<lb/>
明皇意請悉載院中儲偫送貴妃明皇自分御膳以賜<lb/>
之及夜迎貴妃歸院自是恩遇愈隆後宫莫得進矣<lb/>
<pb n="KR3k0046_WYG_017-42a"/>
後唐晉王元妃衛國韓夫人次燕國伊夫人次魏國劉<lb/>
夫人劉夫人最有寵其父成安人以醫卜為業夫人㓜<lb/>
時晉將袁建豐掠得之入于王宫性狡悍淫妬從王在<lb/>
魏父聞其貴詣魏宫上謁王召袁建豐示之建豐曰始<lb/>
得夫人時有黄鬚丈人䕶之此是也王以語夫人夫人<lb/>
方與諸夫人爭寵以門地相髙耻其家寒微大怒曰妾<lb/>
去鄉時略可記憶妾父不幸死亂兵妾守屍哭之而去<lb/>
今何物田舍翁敢至此命笞劉叟于宫門<lb/>
<pb n="KR3k0046_WYG_017-42b"/>
劉知逺還至晉陽議率民財以賞將士夫人李氏諫曰<lb/>
陛下因河東創大業未有以惠澤其民而先奪其生生<lb/>
之資殆非新天子所以救民之意也請悉出宫中所有<lb/>
以勞軍雖復不厚人無怨言知逺從之中外大悦<lb/>
宋劉皇后父通為虎捷都指揮使從征太原道卒后在<lb/>
襁褓而孤鞠于外氏善播鼗蜀人龔美者以鍜銀為業<lb/>
携之至京師年十五入襄邸帝即位自美人進位徳妃<lb/>
専寵後宫郭后崩帝欲立之翰林學士李廸言妃起於<lb/>
<pb n="KR3k0046_WYG_017-43a"/>
寒微不可以母天下帝不從欲得楊億草制使丁謂喻<lb/>
㫖億難之謂曰勉為此不憂不富貴億曰如此富貴亦<lb/>
非所願也乃命他學士焉后既立以無宗族更以美為<lb/>
兄改其姓為劉聞李廸之諫大恨之后性警敏曉書史<lb/>
聞朝廷事能記其本末帝退朝閲天下封奏多至中夜<lb/>
后皆預聞宫闈事有問輙援引故實以對帝深重之由<lb/>
是漸干外政<lb/>
仁宗時尚美人楊美人俱得幸數與郭后忿争一日尚<lb/>
<pb n="KR3k0046_WYG_017-43b"/>
氏於帝前有侵后語后不勝忿批其頰帝自起救之誤<lb/>
批帝頸帝大怒内侍閻文應因與帝謀廢后且勸以爪<lb/>
痕示執政帝以示吕夷簡告之故夷簡有憾于后遂主<lb/>
廢黜之議帝猶疑之夷簡曰光武漢之明主也郭后止<lb/>
以怨懟坐廢况傷陛下頸乎帝意遂决夷簡先敇有司<lb/>
母得受臺諫章奏乃詔稱皇后願入道封凈妃玉京冲<lb/>
妙仙師居長寧宫臺諫章疏果不得入於是中丞孔道<lb/>
輔率諫官范仲淹孫祖德宋庠劉渙御史蔣堂郭勸楊<lb/>
<pb n="KR3k0046_WYG_017-44a"/>
偕馬絳叚少連十人詣垂拱殿伏奏皇后天下之母不<lb/>
當輕廢願賜對盡所言殿門闔不為通道輔叩鐶大呼<lb/>
曰皇后被廢奈何不聽臺臣言尋有詔令夷簡諭以皇<lb/>
后當廢狀道輔等至中書語夷簡曰大臣之於帝后猶<lb/>
子事父母也父母不和可以諫止奈何順父出母乎夷<lb/>
簡曰廢后有漢唐故事道輔曰人臣當道君以堯舜豈<lb/>
得以漢唐失徳為法耶夷簡不能答即奏言伏閣請對<lb/>
非太平美事遂出道輔知泰州仲淹知睦州祖德等罰<lb/>
<pb n="KR3k0046_WYG_017-44b"/>
金仍詔臺諫自今母相率請對明日道輔等趨朝欲留<lb/>
百官揖宰相廷爭至待漏院聞詔乃退道輔鯁挺特達<lb/>
遇事彈劾無所避天下皆以直道許之簽書河陽判官<lb/>
富弼言朝廷一舉而兩失縱不能復后宜還仲淹等不<lb/>
聽<lb/>
范祖禹論立后　臣伏奉詔㫖皇帝納后六禮令翰林<lb/>
學士御史中丞兩省給舍與禮部太常寺官同共詳議<lb/>
臣竊伏思此乃國家大事萬世之福祚所繫風化所先<lb/>
<pb n="KR3k0046_WYG_017-45a"/>
自古帝王重之今陛下宜先知者有四不可不慎也臣<lb/>
謹稽之上古參之後世為陛下悉數而詳言之一曰族<lb/>
姓二曰女徳三曰隆禮四曰博議所謂族姓者臣聞古<lb/>
之帝王所與為婚姻者必大國諸侯先聖王之後勲賢<lb/>
之裔不然則甥舅之國也不以㣲賤上敵至尊故其福<lb/>
祚盛大子孫蕃昌昔者黄帝娶於西陵之女是為嫘祖<lb/>
為黄帝正妃其子孫皆有天下五帝三王皆黄帝之後<lb/>
也髙辛娶陳鋒氏之女是生帝堯虞舜娶帝堯之二女<lb/>
<pb n="KR3k0046_WYG_017-45b"/>
釐降于媯汭遂有天下大禹娶于塗山是生夏啟天下<lb/>
歸之子孫享國四百七十餘年成湯娶于有莘氏子孫<lb/>
有天下六百餘年周之先祖后稷生于姜嫄世有賢妃<lb/>
太王娶太姜是生王季王季娶太任是生文王文王娶<lb/>
太姒其禮尤盛大雅歌之曰文王初載天作之合言文<lb/>
王之初有識天已生賢女為之配也乂曰大邦有子俔<lb/>
天之妹文定厥祥親迎于渭造舟為梁不顯其光自古<lb/>
婚禮未有如文王之盛也太姜炎帝之後也太任太昊<lb/>
<pb n="KR3k0046_WYG_017-46a"/>
之後也太姒大禹之後也太姒生十子武王周公皆聖<lb/>
人也其餘皆為顯諸侯周之子孫徧于天下太姒之徳<lb/>
也詩人美文王之聖本由太任其詩曰思齊太任文王<lb/>
之母思媚周姜京室之婦太姒嗣徽音則百斯男乂曰<lb/>
刑于寡妻至于兄弟以御于家邦言文王之化自家及<lb/>
國以正天下也周南關雎后妃之徳人倫之始風化天<lb/>
下皆美太任太姒也武王亦娶于姜是生成王周有天<lb/>
下三十餘世八百餘年其基本蓋由此也故族姓不可<lb/>
<pb n="KR3k0046_WYG_017-46b"/>
不貴所謂女徳者臣聞禮本夫婦詩始后妃治亂因之<lb/>
興亡繫焉三代之興皆有賢妃其亡也皆有孽女夏之<lb/>
興也以塗山其亡也以妹喜商之興也以有娀其亡也<lb/>
以妲己周之興也以姜嫄其亡也以褒姒此皆聖賢所<lb/>
紀詩書所載垂之後世以為永鑒者也秦漢以後婚姻<lb/>
多不正無足取法惟後漢顯宗明徳馬后唐太宗文徳<lb/>
長孫后憲宗懿安郭后皆有后德出於勲賢之家其餘<lb/>
敗亂足以為戒而已恭惟本朝太祖皇帝以來家道正<lb/>
<pb n="KR3k0046_WYG_017-47a"/>
而人倫明厯世皆有聖后内徳之助自三代以後未有<lb/>
如本朝家法也皇帝聖徳明茂睿質純粹天監在下必<lb/>
生聖女以佑皇家惟陛下逺觀上古近鑒後世上思天<lb/>
地宗廟之奉下為萬世子孫之計選卜窈窕以母儀萬<lb/>
國表正六宫非有德孰可以當之然閨門之德不可著<lb/>
見必視其世族觀其祖考察其家風參以庶事亦可知<lb/>
也昔漢之初大臣議欲立髙帝子齊王皆曰王母家駟<lb/>
鈞惡戾虎而冠者也代王母家薄氏君子長者乃立代<lb/>
<pb n="KR3k0046_WYG_017-47b"/>
王是為文帝為漢之賢主亦由其母家仁善也故女德<lb/>
不可不先所謂隆禮者臣聞天子之與后猶天之與地<lb/>
日之與月陰之與陽相須而後成者也禮曰天子聽男<lb/>
教后聽女順天子理陽道后治陰徳教順成俗内外和<lb/>
順國家理治此之謂盛德又曰天子修男教父道也后<lb/>
修女順母道也孔子對魯哀公曰古之為政愛人為大<lb/>
所以治愛人禮為大所以治禮敬為大敬之至矣大婚<lb/>
為大大婚至矣大婚既至冕而親迎親之也是故君子<lb/>
<pb n="KR3k0046_WYG_017-48a"/>
興敬為親舍敬是遺親也弗愛不親弗敬不正愛與敬<lb/>
其政之本歟哀公曰寡人願有言然冕而親迎不已重<lb/>
乎孔子愀然作色而對曰合二姓之好以繼先聖之後<lb/>
以為天地宗廟社稷之主君何謂已重乎又曰天地不<lb/>
合萬物不生大婚萬世之嗣也君何謂已重焉蓋深非<lb/>
之也孔子遂言曰昔三代明王之政必敬其妻子也有<lb/>
道妻也者親之主也敢不敬歟禮又曰元冕齋戒鬼神<lb/>
陰陽也將以為社稷主為先祖後其可以不致敬乎又<lb/>
<pb n="KR3k0046_WYG_017-48b"/>
曰敬而親之先王之所以得天下也今臣與衆官討論<lb/>
講議皆約先王之禮參酌其宜不為過隆願陛下勿以<lb/>
疑為進言者必曰天子至尊無敵於天下不當行夫婦<lb/>
之禮而荀卿有言天子無妻告人無匹也如此則是周<lb/>
公之典孔子之言皆不可信而荀卿之言可信也臣謹<lb/>
案禮冠婚唯有士禮而無天子諸侯之禮故三代以來<lb/>
唯以士禮推而上之為天子諸侯之禮蓋以成人之與<lb/>
夫婦自天子至於士則一也臣竊聞親王宗室之間娶<lb/>
<pb n="KR3k0046_WYG_017-49a"/>
妻殊無齊體之禮敬而親之之義天下豈有獨尊而無<lb/>
偶配者哉至於鄙慝之禮或雜戎狄之俗或習委巷之<lb/>
風下自士族上流宫禁有涉於此者願陛下一切屏絶<lb/>
之以正基本以先天下故禮不可不隆所謂博議者臣<lb/>
聞古者天子聘后上公逆之諸侯主之故春秋書祭公<lb/>
來遂逆王后于紀夫國有大事大臣不容不預聞也昔<lb/>
慈聖光獻之立也吕夷簡定其議故其詔曰覽上宰之<lb/>
敷言其册曰宗公鼎臣誦言于朝先是茶商陳氏女亦<lb/>
<pb n="KR3k0046_WYG_017-49b"/>
預選擇王曾宋綬皆以為言大臣繼有言者遂罷陳氏<lb/>
仁宗所以為聖者能從衆也進言者必曰此陛下家事<lb/>
非外人所預自古誤人主者多由此言也天子以四海<lb/>
為家中外之事孰非陛下家事大臣無不可預之事亦<lb/>
無不當預之人且陛下用一執政進一近臣必欲恊天<lb/>
下人望况立皇后以母天下乎臣恐陛下一日降詔云<lb/>
立某氏為皇后則大臣雖有所見亦難乎論議矣今陛<lb/>
下之所選擇莫若出其姓氏宣問大臣若聖志既定而<lb/>
<pb n="KR3k0046_WYG_017-50a"/>
衆議僉同則卜筮恊從鬼神其依天人之意無不同矣<lb/>
故議不可不博臣幸備勸講其職在以帝王之事禆益<lb/>
聖徳故敢獻其所聞臣之愚誠惟中宗正位之後四海<lb/>
之内室家相愛則宗社之福也狂瞽之言惟陛下留聽<lb/>
鄒浩諫立后　臣聞禮曰天子之與后猶日之與月陰<lb/>
之與陽相須而成者也天子理陽道后治陰德天子聽<lb/>
外治后聽内職然則立后以配天子安得不審今陛下<lb/>
為天下擇母而所立乃賢妃劉氏一時公議莫不疑惑<lb/>
<pb n="KR3k0046_WYG_017-50b"/>
誠以國家自有仁祖故事不可不遵用之耳蓋皇后郭<lb/>
氏與美人尚氏爭寵致罪仁祖既廢后不旋踵并斥美<lb/>
人所以示公也及至立后則不選於妃嬪必選於貴族<lb/>
而立慈聖光獻所以逺嫌也所以為天下萬世法也陛<lb/>
下以罪廢孟氏與廢郭氏實無以異然孟氏之罪未嘗<lb/>
付外雜治果與賢妃爭寵而致罪乎世固不得而知也<lb/>
果不與賢妃爭寵而致罪乎世亦不得而知也若與賢<lb/>
妃爭寵而致罪則并斥美人以示公固有仁祖故事存<lb/>
<pb n="KR3k0046_WYG_017-51a"/>
焉若不與賢妃爭寵而致罪則不立妃嬪以逺嫌亦有<lb/>
仁祖故事存焉二者必居一於此矣不可得而逃也况<lb/>
孟氏罪廢之初天下孰不疑賢妃以為后及讀詔書有<lb/>
别選賢族之語又聞陛下臨朝慨歎以廢后為國家不<lb/>
幸又見宗景有立妾之請陛下怒其輕亂名分而重賜<lb/>
譴責於是天下始釋然不疑陛下立后之意在賢妃也<lb/>
今果立之則天下之所以期陛下者皆莫之信矣載在<lb/>
史册傳示萬世不免上累聖徳可不惜哉且五霸三王<lb/>
<pb n="KR3k0046_WYG_017-51b"/>
之罪人也其葵丘之㑹載書猶首曰無以妾為妻况陛<lb/>
下之聖髙出三王之上其可忽此乎萬一自此以後士<lb/>
大夫有以妾為妻者臣寮糾劾以聞陛下何以處之不<lb/>
治則傷化敗俗無以為國治之則上行下效難以責人<lb/>
孔子曰名不正則言不順言不順則事不成事不成則<lb/>
禮樂不興禮樂不興則刑罰不中刑罰不中則民無所<lb/>
措手足夫名之不正遂至氏無所措手足其為害何可<lb/>
道尤不可不察也臣伏觀陛下天性仁孝追奉謨烈性<lb/>
<pb n="KR3k0046_WYG_017-52a"/>
恐一毫不當先帝之意然先帝在位動以二帝三王為<lb/>
法斥兩漢而下不取今陛下乃引自漢以來有為五覇<lb/>
之所不為者以自比是豈先帝之意乎是豈繼志述事<lb/>
所當然者乎此尤公議之所未諭也臣觀白麻内再三<lb/>
言之者不過稱賢妃有子及引永平祥符立后事以為<lb/>
所咨之故實臣請論其所以然者若曰有子可以為后<lb/>
則永平中貴人馬氏未嘗有子也所以立為后者以冠<lb/>
徳後宫故也祥符中徳妃劉氏亦未嘗有子也所以立<lb/>
<pb n="KR3k0046_WYG_017-52b"/>
為后者以鍾英甲族故也又况貴人之系實為馬援之<lb/>
女德妃之時且無廢后之嫌其與賢妃事體逈然異矣<lb/>
若曰賢妃冠德後宫亦如貴人鍾英甲族亦如德妃則<lb/>
何不於孟氏罪廢之初用立慈聖光獻故事便立之乎<lb/>
必遷延四年以待今日果何意邪必欲以此示天下果<lb/>
信之邪兼臣聞頃年冬享景靈宫賢妃實隨駕以徃是<lb/>
日雷作其變甚異今又宣麻之後大雨繼日已而飛雹<lb/>
又自告天地宗廟社稷以來陰霪不止以動人心則上<lb/>
<pb n="KR3k0046_WYG_017-53a"/>
天之意益可見矣陛下事天甚謹畏天甚至尤宜思所<lb/>
以動天而致然者攷之人事既如彼求之天意又如此<lb/>
伏望聖慈深賜詔納不以一時改命為甚難而以萬世<lb/>
公議為足畏追停冊禮别選賢族如初詔施行庶幾上<lb/>
答天意下慰人心為宗廟社稷無疆之計不勝幸甚<lb/>
劉敞論温成立忌　臣伏聞敇㫖為温成皇后立忌禮<lb/>
官請對不許臣切惑之自太祖以來后廟四室皆陛下<lb/>
之妣也猶不立忌奈何以温成私昵之愛變古越禮則<lb/>
<pb n="KR3k0046_WYG_017-53b"/>
是寘妾於妣尊嬖於嫡上無以事宗廟下無以教後嗣<lb/>
恐祖宗神靈不樂於此非陛下奉先思孝之意也願陛<lb/>
下毋篤於嬖近之寵毋安於邪佞之説毋變先帝之舊<lb/>
典無枉宗廟之正禮回意易慮割情去私詢于司存追<lb/>
寢過命使萬萬億年無譏議天下幸甚<lb/>
司馬光論後宫等級　臣聞王化之興始於閨門故易<lb/>
基乾坤詩首關雎前世皆擇良家子以充後宫位號等<lb/>
級各有員數祖宗之時猶有公卿大夫之女在宫掖者<lb/>
<pb n="KR3k0046_WYG_017-54a"/>
其始入宫皆須年十二三以下醫工胗視防禁甚嚴近<lb/>
歳以來頗隳舊制内中下陳之人競置私身等級寖多<lb/>
無復限極監勒牙人使之雇買前後相繼無時蹔絶致<lb/>
有軍營井市下俚婦人雜處其間不可辨識此等置之<lb/>
宫掖豈得為便臣嘗念此不勝憤惋今陛下即位之初<lb/>
百度惟親嬪嬙之官皆闕而未備臣謂宜當此之時定<lb/>
立制度依約古禮使後宫之人共為幾等等有幾人若<lb/>
未足之時且虚其貟數既足之後不可更增凢初入宫<lb/>
<pb n="KR3k0046_WYG_017-54b"/>
皆須㓜年未適人者若求乳母亦須選擇良家性行和<lb/>
謹者方得入宫傳之子孫為萬世法此誠治乳之本禍<lb/>
福之原不可以為細事而忽之<lb/>
孫沔論治本　臣聞虞舜治家而納麓姬文刑寡而御<lb/>
邦周南歌關雎之德仲尼刪詩著為三百篇之首魯史<lb/>
先經以紀元妃丘明直書為十二公之始易以風自火<lb/>
出為家人之象言號令之行于外由中正而明于内非<lb/>
嚴火風之威則難以正于家矣禮云身修而家齊家齊<lb/>
<pb n="KR3k0046_WYG_017-55a"/>
而國治國治而天下平王政之本基乎此矣是知先聖<lb/>
懼昵情之為患而立教於將來者也今朝無専權之臣<lb/>
上無失道之事然而陰陽未和災變未息法令不行恩<lb/>
威不著者豈治内之道有所未至歟臣不欲迂濶引喻<lb/>
前古願以聞見五事而陳之若以言獲罪臣之職也伏<lb/>
以中宫正位徳配至尊主治陰教為天下母三妃九嬪<lb/>
世婦御妾上下分統無有僣差百世不易之論也伏自<lb/>
景祐已來三黜宫闈兩犯宸扆蓋所起幽微不勝恩遇<lb/>
<pb n="KR3k0046_WYG_017-55b"/>
身貴則性悍福極則患生退屏繼跡踰僣如舊茍不建<lb/>
立嚴制竊恐漸生厲階昨見上元嘉節内庭出遊美人<lb/>
才人多不隨從飛蓋蔽景流車激霆各崇華衛分道爭<lb/>
行衆目共觀與后為並此非所以示外而垂範者也臣<lb/>
乞今後貴品嬪御等並令修備禮節戒約奢侈常隨皇<lb/>
后出入不得各排儀衛輒自矜越仍乞選擇端嚴近上<lb/>
夫人一兩貟立為宫師以佐内則所冀上下有别而中<lb/>
外不敢惑矣竊以宫政之設内職是先尚書侍御司記<lb/>
<pb n="KR3k0046_WYG_017-56a"/>
典言一百二十人則為大備故先朝之數侍史不過五<lb/>
百人俸給止千五十貫皆有紀律不甚奢盈今聞十倍<lb/>
増人已踰三二千十倍添俸或至二十萬私身飬女數<lb/>
復過之百司供億按簿可知一歳之中所用何極非所<lb/>
以示節儉也臣乞取索宫中諸院宫人及私身養女都<lb/>
大數目呈取進止若非遊幸之所宜令檢勘合用人量<lb/>
留外並放歸本家任從其便而請給之數見在者宜節<lb/>
减其半此所以消幽曠之氣而省財廪之費也竊以内<lb/>
<pb n="KR3k0046_WYG_017-56b"/>
侍之職最為親近宣傳國命出納王言常行抑制尚或<lb/>
騰陵今遷秩不踰年賞賜無虛日甲第連坊名園接畛<lb/>
玉帛盈於後房絲竹聞於别院官尊禄厚職重貟多若<lb/>
不立之儀式必恐亢於寵榮臣欲乞御藥依舊只用二<lb/>
貟御帶押班都知並乞選擇謹重公嚴勤慎舊有心力<lb/>
者充三年一遷官不許非次改轉未有嗣者令養一子<lb/>
則内無久貴之人下有進身之路亦一代之永制也切<lb/>
以勾陳九重華蓋萬乗垣直太紫庭儼雲龍非深嚴不<lb/>
<pb n="KR3k0046_WYG_017-57a"/>
為尊非禁戒不為備闌入則抵罪誤至則伏誅使内言<lb/>
不出於閫外言不入於閫所以防未然而限中外也今<lb/>
上之起居言語衆無不知帷箔宴遊外無不傳内降斜<lb/>
封坦夷若道免刑要賞響應如神皆由左右之人出入<lb/>
為地邇臣頗邪能伺動静迎合巧中率用斯道若不早<lb/>
辨以防微竊恐長奸而忽變臣欲乞應合入内及聽喚<lb/>
中人並用五十已上十五已下者諸宫院子須限七十<lb/>
已上分定畨次上下不得參雜出入仍令内東門司專<lb/>
<pb n="KR3k0046_WYG_017-57b"/>
切㸃檢其暗祗候俳優人及公主院檐子官各放歸本<lb/>
營所有内道場乞今後斷絶此則整肅於宸庭足以輝<lb/>
光於史牒竊以王者所須歳終不㑹蓋天下之財天子<lb/>
用之有司不得而吝也其或出納不謹支費不節豈可<lb/>
容奸不詰其弊今御寶慿由司内東門劄子取諸庫犀<lb/>
玉金銀錢帛一歳僅三百餘萬貫但有入内之名不知<lb/>
所用之處此數既多不可悉記昨聞胥吏偽取庫金三<lb/>
十兩抵法况御寶是中禁所掌外何計而詐得之竊恐<lb/>
<pb n="KR3k0046_WYG_017-58a"/>
前後妄用此非一吏也乞差不干礙公幹有心力臣寮<lb/>
置司將寶元後來繫御寶慿由及内東門劄子取左藏<lb/>
庫等金銀犀玉錢帛大數對帳簿及謝恩表狀造作文<lb/>
厯并内藏諸庫亦自寶元後來内中支使金寶錢帛都<lb/>
數逐件磨勘即見無涯費用積久欺弊仍乞今後諸宫<lb/>
閤凡有取索出到慿由劄子先下内侍省都知入内復<lb/>
奏然後置簿抄上番換通簽正牒下諸庫藏方得即官<lb/>
支物不得直行取索或更别設關防節减用度亦經久<lb/>
<pb n="KR3k0046_WYG_017-58b"/>
之利也此五事者實政教之本源昇平之基構<lb/>
元皇后鴻吉哩氏性明敏達於事機國家初政左右匡<lb/>
正與有力焉四集賽奏割京城外近地牧馬帝許之后<lb/>
將諫陽責劉秉忠曰汝何不諫若初定都時以地牧馬<lb/>
則可今軍民分業已定奪之可乎事遂止宋亡㓜主入<lb/>
朝后不樂帝曰江南平自此不用兵甲人皆喜之爾何<lb/>
獨不樂后曰自古無千歳之國母使吾母子及見此則<lb/>
幸矣帝以宋府庫物置殿庭召后觀之后一視而反帝<lb/>
<pb n="KR3k0046_WYG_017-59a"/>
問后何欲后曰宋人貯蓄以貽子孫子孫不能守而歸<lb/>
於我我又何忍取之邪宋太后全氏至京不習風土后<lb/>
屢奏乞令回江南帝不允后退亦厚待之<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0046_WYG_017-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷五十三</head> <lb/>
    <p>
<pb n="KR3k0046_WYG_053-1a"/>
欽定四庫全書<lb/>
　經濟類編卷五十三<lb/>
　　　　　　　　　　　明　馮琦馮瑗　撰<lb/>
　文學類七<lb/>
　　設論<hi>十八則</hi>
宋玉對楚王問　楚襄王問於宋玉曰先生其有遺行<lb/>
與何士民衆庻不譽之甚也宋玉對曰唯然有之願大<lb/>
王寛其罪使得畢其辭客有歌于郢中者其始曰下里<lb/>
<pb n="KR3k0046_WYG_053-1b"/>
巴人國中屬而和者數千人其為陽阿薤露國中屬而<lb/>
和者數百人其為陽春白雪國中屬而和者不過數十<lb/>
人引商刻羽雜以流徵國中屬而和者不過數人而已<lb/>
是其曲彌高其和彌寡故鳥有鳯而魚有鯤鳯凰上撃<lb/>
九千里絶雲霓負蒼天翺翔乎杳𠖇之上夫藩籬之鷃<lb/>
豈能與之料天地之高哉鯤魚朝發崑崙之墟暴鬐於<lb/>
碣石暮宿於孟諸夫尺澤之鯢豈能與之量江海之大<lb/>
哉故非獨鳥有鳯而魚有鯤也士亦有之夫聖人瑰意<lb/>
<pb n="KR3k0046_WYG_053-2a"/>
琦行超然獨處世俗之民又安知臣之所為哉<lb/>
漢東方朔非有先生論　非有先生仕於呉進不能稱<lb/>
往古以廣主意退不能揚君美以顯其功黙然無言者<lb/>
三年矣呉王恠而問之曰寡人獲先人之功寄於衆賢<lb/>
之上夙興夜寐未嘗或怠也今先生率然高舉逺集呉<lb/>
地將以輔治寡人誠竊嘉之體不安席食不甘味目不<lb/>
視靡曼之色耳不聽鐘鼓之音虚心定志欲聞流議者<lb/>
三年於兹矣今先生進無以輔治退不揚主譽竊為先<lb/>
<pb n="KR3k0046_WYG_053-2b"/>
生不取也盖懐能而不見是不忠也見而不行主不明<lb/>
也意者寡人殆不明乎非有先生伏而唯唯呉王曰可<lb/>
以談矣寡人將竦意而覽焉先生曰於戲可乎哉談何<lb/>
容易夫談者有悖於目而拂於耳謬於心而便於身者<lb/>
或有恱於目順於耳快於心而毁於行者非有眀王聖<lb/>
主孰能聽之矣呉王曰何為其然也中人以上可以語<lb/>
上也先生試言寡人將覽焉先生對曰昔關龍逢深諌<lb/>
於桀而王子比干直言於紂此二臣者皆極慮盡忠閔<lb/>
<pb n="KR3k0046_WYG_053-3a"/>
主澤不下流而萬民騷動故直言其失切諌其邪者將<lb/>
以為君之榮除主之禍也今則不然反以為誹謗君之<lb/>
行無人臣之禮果紛然傷於身蒙不辜之名戮及先人<lb/>
為天下笑故曰談何容易是以輔弼之臣瓦解而邪謟<lb/>
之人並進遂及飛亷惡來革等二人皆詐偽巧言利口<lb/>
以進其身隂奉彫琢刻鏤之好以納其心務快耳目之<lb/>
欲以苟容為度遂徃不戒身没被戮宗廟崩弛國家為<lb/>
墟殺戮賢臣親近讒夫詩不云乎讒人㒺極交亂四國<lb/>
<pb n="KR3k0046_WYG_053-3b"/>
此之謂也故卑身賤體説色微辭愉愉喣喣終無益於<lb/>
主上之治即志士仁人不忍為也將儼然作矜莊之色<lb/>
深言直諌上以拂人主之邪下以損百姓之害則忤於<lb/>
邪主之心歴於衰世之法故養夀命之士莫肯進也遂<lb/>
居深山之間積土為室編蓬為戸彈琴其中以詠先王<lb/>
之風亦可以樂而忘死矣是以伯夷叔齊避周餓於首<lb/>
陽之下後世稱其仁如是邪主之行固足畏也故曰談<lb/>
何容易於是呉王戄然易容捐薦去几危坐而聽先生<lb/>
<pb n="KR3k0046_WYG_053-4a"/>
曰接輿避世箕子披髪徉狂此二子者皆避濁世以全<lb/>
其身者也使遇明王聖主得賜清讌之間寛和之色發<lb/>
憤畢誠圖畫安危揆度得失上以安主體下以便萬民<lb/>
則五帝三王之道可幾而見也故伊尹蒙耻辱負鼎俎<lb/>
和五味以干湯太公釣於渭之陽以見文王心合意同<lb/>
謀無不成計無不從誠得其君也深念逺慮引義以正<lb/>
其身推恩以廣其下本仁祖義褒有徳祿賢能誅惡亂<lb/>
總逺方一統類美風俗此帝王所由昌也上不變天性<lb/>
<pb n="KR3k0046_WYG_053-4b"/>
下不奪人倫則天地和洽逺方懐之故號聖主臣子之<lb/>
職既加矣於是裂地定封爵為公侯傳國子孫名顯後<lb/>
世民到于今稱之以遇湯與文王也太公伊尹以如此<lb/>
龍逢比干獨如彼豈不哀哉故曰談何容易於是呉王<lb/>
穆然俛而深惟仰而泣下交頥曰嗟乎余國之不亡也<lb/>
綿綿連連殆哉世之不絶也於是正明堂之朝齊君臣<lb/>
之位舉賢才布徳惠施仁義賞有功躬節儉减後宮之<lb/>
費損車馬之用放鄭聲逺佞人省庖厨去侈靡卑宮館<lb/>
<pb n="KR3k0046_WYG_053-5a"/>
壊苑囿塡池塹以與貧民無産業者開内藏賑貧窮存<lb/>
耆老恤孤獨薄賦斂省刑罰行此三年海内晏然天下<lb/>
大治隂陽調和萬物咸得其宜國無灾害之變民無饑<lb/>
寒之色家給人足畜積有餘囹圄空虚鳯凰來集麒麟<lb/>
來郊甘露既降朱草萌芽逺方異俗之人嚮風慕義各<lb/>
奉其職而來朝賀故治亂之道存亡之端若此易見而<lb/>
君人者莫肯為也臣愚竊以為過故詩曰王國克生惟<lb/>
周之楨濟濟多士文王以寧此之謂也<lb/>
<pb n="KR3k0046_WYG_053-5b"/>
答客難　客難東方朔曰蘇秦張儀一當萬乘之主而<lb/>
身都卿相之位澤及後世今子大夫修先王之術慕聖<lb/>
人之議諷誦詩書百家之言不可勝記著於竹帛唇腐<lb/>
齒落服膺而不可釋好善樂道之效明白甚矣自以為<lb/>
智能海内無雙即可謂博聞辨智矣然悉力盡忠以事<lb/>
聖帝曠日持久積數十年官不過侍郎位不過執㦸意<lb/>
者尚有遺行邪同胞之徒無所容居其故何也東方先<lb/>
生喟然長息仰而應之曰是固非子之所能知彼一時<lb/>
<pb n="KR3k0046_WYG_053-6a"/>
也此一時也豈可同哉夫蘇秦張儀之時周室大壊諸<lb/>
侯不朝力政爭權相擒以兵并為十二國未有雌雄得<lb/>
士者强失士者亡故説得行焉自處尊位珍寳充内外<lb/>
有倉廪澤及後世子孫長享今則不然聖帝徳流天下<lb/>
震摺諸侯賔服連四海之外以為帶安於覆盂天下平<lb/>
均合為一家動發舉事猶運之掌賢與不肖何以異哉<lb/>
遵天之道順地之理物無不得其所故綏之則安動之<lb/>
則苦尊之則為將卑之則為虜抗之則在青雲之上抑<lb/>
<pb n="KR3k0046_WYG_053-6b"/>
之則向深淵之下用之則為虎不用則為鼠雖欲盡節<lb/>
效情安知前後夫天下之大士民之衆竭精馳説並進<lb/>
輻輳者不可勝數悉力慕之困於衣食或失門户使蘇<lb/>
秦張儀與僕並生於今之世曾不得掌故安敢望侍郎<lb/>
乎傳曰天下無害雖有聖人無所施其才上下和同雖<lb/>
有賢者無所立功故曰時異事異雖然安可以不務脩<lb/>
身乎哉詩曰鼓鍾于宮聲聞於外鶴鳴九臯聲聞于天<lb/>
茍能脩身何患不榮太公體行仁義七十有二逢文王<lb/>
<pb n="KR3k0046_WYG_053-7a"/>
得信其說封于齊七百歳而不絶此士所以日夜孳孳<lb/>
修學敏行而不敢怠也譬若鶺鴒飛且鳴矣傳曰天不<lb/>
為人之惡寒而輟其冬地不為人之惡險而輟其廣君<lb/>
子不為小人之匈匈而易其行天有常度地有常形君<lb/>
子有常行君子道其常小人計其功詩云禮義之不愆<lb/>
何恤人之言水至清則無魚人至察則無徒冕而前旒<lb/>
所以蔽明黈纊充耳所以塞聰明有所不見聰有所不<lb/>
聞舉大徳赦小過無求備於一人之義也枉而直之使<lb/>
<pb n="KR3k0046_WYG_053-7b"/>
自得之優而柔之使自求之揆而度之使自索之盖聖<lb/>
人之教化如此欲其自得之則敏且廣矣今世之處士<lb/>
時雖不用塊然無徒廓然獨居上觀許由下察接輿計<lb/>
同范蠡忠合子胥天下和平與義相扶寡偶少徒固其<lb/>
宜也子何疑於予哉若夫燕之用樂毅秦之任李斯酈<lb/>
食其之下齊說行如流曲從如環所欲必得功若丘山<lb/>
海内定國家安是遇其時者也子又何恠之耶語曰以<lb/>
筦窺天以蠡測海以筳撞鍾豈能通其條貫考其文理<lb/>
<pb n="KR3k0046_WYG_053-8a"/>
發其音聲哉由是觀之譬猶鼱鼩之襲狗孤豚之咋虎<lb/>
至則靡耳何功之有今以下愚而非處士雖欲勿困固<lb/>
不得已此適足以明其不知權變而終惑於大道也<lb/>
揚雄解嘲　客嘲揚子曰吾聞上世之士人綱人紀不<lb/>
生則已生必上尊人君下榮父母析人之珪儋人之爵<lb/>
懐人之符分人之祿紆青拖紫朱丹其轂今吾子幸得<lb/>
遭明盛之世處不諱之朝與羣賢同行歴金門上玉堂<lb/>
有日矣曽不能畫一竒出一䇿上說人主下談公卿目<lb/>
<pb n="KR3k0046_WYG_053-8b"/>
如耀星舌如電光一從一横論者莫當顧黙而作太𤣥<lb/>
五千文枝葉扶䟱獨説四十餘萬言深者入黄泉高者<lb/>
出蒼天大者含元氣細者入無間然而位不過侍郎擢<lb/>
纔給事黄門意者元得無尚白乎何為官之拓落也揚<lb/>
子笑而應之曰客徒欲朱丹吾轂不知一跌將赤吾之<lb/>
族也徃者周網解結羣鹿爭逸離為十二合為六七四<lb/>
分五剖並為戰國士無常君國無定臣得士者富失士<lb/>
者貧矯翼厲翮恣意所存故或自盛以槖或鑿坏以遁<lb/>
<pb n="KR3k0046_WYG_053-9a"/>
是故鄒衍以頡頏而取世資孟軻雖連蹇猶為萬乘師<lb/>
今大漢左東海右渠搜前番禺後陶塗東南一尉西北<lb/>
一侯徽以紏墨制以鑕鈇散以禮樂風以詩書曠以歳<lb/>
月結以倚廬天下之士雷動雲合魚鱗雜襲咸營于八<lb/>
區家家自以為稷契人人自以為臯陶戴縰垂纓而談<lb/>
者皆擬於阿衡五尺童子羞比晏嬰與夷吾當途者升<lb/>
青雲失路者委溝渠旦握權則為卿相夕失勢則為匹<lb/>
夫譬若江湖之崖渤澥之島乘鴈集不為之多雙鳬飛<lb/>
<pb n="KR3k0046_WYG_053-9b"/>
不為之少昔三仁去而殷墟二老歸而周熾子胥死而<lb/>
呉亡種蠡存而越覇五羖入而秦喜樂毅出而燕懼范<lb/>
睢以折摺而危穣侯蔡澤以噤吟而笑唐舉故當其有<lb/>
事也非蕭曹子房平勃樊霍則不能安當其無事也章<lb/>
句之徒相與坐而守之亦無所患故世亂則賢哲馳騖<lb/>
而不足世治則庸夫高枕而有餘夫上世之士或解縛<lb/>
而相或釋褐而傅或倚夷門而笑或横江潭而漁或七<lb/>
十說而不遇或立談而封侯或枉千乘於陋巷或擁篲<lb/>
<pb n="KR3k0046_WYG_053-10a"/>
而先驅是以士頗得信其舌而奮其筆窒隙蹈瑕而無<lb/>
所詘也當今縣令不請士郡守不迎師羣卿不揖客將<lb/>
相不俛眉言竒者見疑行殊者得辟是以欲談者卷舌<lb/>
而同聲欲歩者擬足而投跡嚮使上世之士處乎今世<lb/>
策非甲科行非孝亷舉非方正獨可抗疏時道是非高<lb/>
得待詔下觸聞罷又安得青紫且吾聞之炎炎者滅隆<lb/>
隆者絶觀雷觀火為盈為實天收其聲地藏其熱高明<lb/>
之家鬼瞰其室攫拏者亡黙黙者存位極者高危自守<lb/>
<pb n="KR3k0046_WYG_053-10b"/>
者身全是故知𤣥知黙守道之極爰清爰静游神之庭<lb/>
惟寂惟漠守徳之宅世異事變人道不殊彼我易時未<lb/>
知何如今子乃以鴟梟而笑鳯凰執蝘蜓而嘲龜龍不<lb/>
亦病乎子之笑我𤣥之尚白吾亦笑子病甚不遇俞跗<lb/>
與扁鵲也悲夫客曰然則靡𤣥無所成名乎范蔡以下<lb/>
何必𤣥哉揚子曰范睢魏之亡命也折脇摺髂免於徽<lb/>
索翕肩蹈背扶服入槖激昻萬乘之主介涇陽抵穣侯<lb/>
而代之當也蔡澤山東之匹夫也顩頥折頞涕唾流沬<lb/>
<pb n="KR3k0046_WYG_053-11a"/>
西揖强秦之相搤其咽而亢其氣拊其背而奪其位時<lb/>
也天下已定金革已平都於洛陽婁敬委輅脫輓掉三<lb/>
寸之舌建不㧞之策舉中國徙之長安適也五帝垂典<lb/>
三王傳禮百世不易叔孫通起于枹鼓之間解甲投戈<lb/>
遂作君臣之儀得也呂刑靡敝秦法酷烈聖漢權制而<lb/>
蕭何造律宜也故有造蕭何之律於唐虞之世則悖矣<lb/>
有作叔孫通儀於夏殷之時則惑矣有建婁敬之策於<lb/>
成周之世則繆矣有談范蔡之説於金張許史之間則<lb/>
<pb n="KR3k0046_WYG_053-11b"/>
狂矣夫蕭規曹随留侯畫䇿陳平出竒功若㤗山響若<lb/>
坁隤雖其人之贍智哉亦㑹其時之可為也故為可為<lb/>
於可為之時則從為不可為於不可為之時則凶若夫<lb/>
藺生收功於章臺四皓采榮於南山公孫創業於金馬<lb/>
驃騎發跡於祁連司馬長卿竊貲於卓氏東方朔割炙<lb/>
於細君僕誠不能與此數子並故黙然獨守吾太𤣥<lb/>
解難　客難揚子曰凡著書者為衆人之所好也美味<lb/>
期乎合口工聲調於比耳今吾子乃抗辭幽説閎意𦕈<lb/>
<pb n="KR3k0046_WYG_053-12a"/>
指獨馳騁於有亡之際而陶冶大鑪㫄薄羣生歴覽者<lb/>
兹年矣而殊不寤亶費精神於此而煩學者於彼譬畫<lb/>
者畫於無形弦者放於無聲殆不可乎揚子曰俞若夫<lb/>
閎言崇議幽微之塗盖難與覽者同也昔人有觀象於<lb/>
天視度於地察法於人者天麗且彌地普而深昔人之<lb/>
辭廼玉廼金彼豈好為艱難哉勢不得已也獨不見夫<lb/>
翠虬絳螭之將登乎天必聳身於蒼梧之淵不階浮雲<lb/>
翼疾風虚舉而上升則不能撠膠葛騰九閎日月之經<lb/>
<pb n="KR3k0046_WYG_053-12b"/>
不千里則不能燭六合耀八紘㤗山之高不嶕嶢則不<lb/>
能浡滃雲而散歊蒸是以宓羲氏之作易也綿絡天地<lb/>
經以八卦文王附六爻孔子錯其象而彖其辭然後發<lb/>
天地之藏定萬物之基典謨之篇雅頌之聲不温純深<lb/>
潤則不足以揚鴻烈而章緝熈盖胥靡為宰寂寞為戶<lb/>
大味必淡大音必希大語呌呌大道低囬是以聲之𦕈<lb/>
者不可同於衆人之耳形之美者不可混于世俗之目<lb/>
辭之衍者不可齊於庸人之聽今夫弦者高張急徽追<lb/>
<pb n="KR3k0046_WYG_053-13a"/>
趍逐耆則坐者不期而附矣試為之施咸池揄六莖發<lb/>
簫韶詠九成則莫有和也是故鍾期死伯牙絶絃破琴<lb/>
而不肯與衆鼓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>人亡則匠石輟斤而不敢妄斲師曠<lb/>
之調鐘俟知音者之在後也孔子作春秋幾君子之前<lb/>
睹也老聃有遺言貴知我者希此非其操歟<lb/>
班固賔戲　賔戲主人曰盖聞聖人有一定之論烈士<lb/>
有不易之分亦云名而已矣故太上有立徳其次有立<lb/>
功夫徳不得後身而特盛功不得背時而獨彰是以聖<lb/>
<pb n="KR3k0046_WYG_053-13b"/>
哲之治棲棲遑遑孔席不暖墨突不黔由此言之取舍<lb/>
者昔人之上務著作者前列之餘事耳今吾子幸遊帝<lb/>
王之世躬帶紱冕之服浮英華湛道徳矕龍虎之文舊<lb/>
矣卒不能攄首尾奮翼鱗振㧞洿塗跨騰風雲使見之<lb/>
者影駭聞之者響震徒樂枕經藉書紆體衡門上無所<lb/>
蔕下無所根獨攄意乎宇宙之外銳思於毫芒之内濳<lb/>
神黙記縆以年歳然而器不賈於當已用不效於一世<lb/>
雖馳辯如波濤摛藻如春華猶無益於殿最也意者且<lb/>
<pb n="KR3k0046_WYG_053-14a"/>
運朝夕之策定合㑹之計使存有顯號亡有美謚不亦<lb/>
優乎主人<graphic n="KR1225" url="https://raw.githubusercontent.com/kanripo/KR-Gaiji/master/images/KR1225.png" mimeType="image/png"/>爾而笑曰若賔之言所謂見世利之華闇<lb/>
道徳之實守窔奥之熒爥未仰天庭而覩白日也曩者<lb/>
王塗蕪穢周失其馭侯伯方軌戰國横騖於是七雄虓<lb/>
闞分裂諸夏龍戰虎爭遊說之徒風颮電激並起而救<lb/>
之其餘焱飛景附霅煜其間者盖不可勝載當此之時<lb/>
搦朽磨鈍鉛刀皆能一㫁是故魯連飛一矢而蹶千金<lb/>
虞卿以顧盼而捐相印夫啾發投曲感耳之聲合之律<lb/>
<pb n="KR3k0046_WYG_053-14b"/>
度淫䵷而不可聽者非韶夏之樂也因勢合變偶時之<lb/>
㑹風移俗易乖迕而不可通者非君子之法也及至從<lb/>
人合之衡人散之亡命漂説羈旅騁辭商鞅挾三策以<lb/>
鑽孝公李斯奮時務而要始皇彼皆躡風塵之㑹履顚<lb/>
沛之勢據徼乘邪以求一日之富貴朝為榮華夕而顦<lb/>
顇福不盈眥禍溢於世凶人且以自悔况吉士而是頼<lb/>
乎且功不可以虚成名不可以偽立韓設辨以徼君呂<lb/>
行詐以賈國説難既遒其身乃囚秦貨既貴厥宗亦墜<lb/>
<pb n="KR3k0046_WYG_053-15a"/>
是以仲尼抗浮雲之志孟軻養浩然之氣彼豈樂為迂<lb/>
濶哉道不可以二也方今大漢灑掃羣穢夷險芟荒廓<lb/>
帝紘恢皇綱基隆於羲農䂓廣於黄唐其君天下也炎<lb/>
之如日威之如神函之如海養之如春是以六合之内<lb/>
莫不同源共流沐浴𤣥徳禀仰太和枝附葉著譬猶草<lb/>
木之植山林鳥魚之毓川澤得氣者蕃滋失時者零落<lb/>
叅天地而施化豈云人事之厚薄哉今吾子䖏皇代而<lb/>
論戰國曜所聞而疑所覿欲從堥敦而度高乎㤗山懐<lb/>
<pb n="KR3k0046_WYG_053-15b"/>
汎濫而測深乎重淵亦未至也賔曰若夫鞅斯之倫衰<lb/>
周之凶人既聞命矣敢問上古之士處身行道輔世成<lb/>
名可述於後者黙而已乎主人曰何為其然也昔者咎<lb/>
繇謨虞箕子訪周言通帝王謀合神聖殷説夢發於傅<lb/>
巗周望兆動於渭濵齊寗激聲於康衢漢良受書於邳<lb/>
垠皆俟命而神交匪詞言之所信故能建必然之䇿展<lb/>
無窮之勲也近者陸子優游新語以興董生下帷發藻<lb/>
儒林劉向司籍辯章舊聞揚雄譚思法言太𤣥皆及時<lb/>
<pb n="KR3k0046_WYG_053-16a"/>
君之門闈究先聖之壼奥婆娑乎術藝之塲休息乎篇<lb/>
籍之囿以全其質而發其文用納乎聖徳烈炳乎後人<lb/>
斯非亞歟若乃伯夷抗行于首陽柳惠降志而辱仕顔<lb/>
耽樂於簞瓢孔終篇於西狩聲盈塞於天淵眞吾徒之<lb/>
師表也且吾聞之一隂一陽天地之方乃文乃質王道<lb/>
之綱有同有異聖哲之常故曰愼修所志守爾天符委<lb/>
命共已味道之腴神之聽之名其舍諸賔又不聞和氏<lb/>
之璧韞於荆石隋侯之珠藏於蚌蛤乎歴世莫眡不知<lb/>
<pb n="KR3k0046_WYG_053-16b"/>
其將含景曜吐英精曠千載而流光也應龍濳於潢汙<lb/>
魚黿媟之不覩其能奮靈徳合風雲超忽荒而躆昊蒼<lb/>
也故夫泥蟠而天飛者應龍之神也先賤而後貴者和<lb/>
隋之珍也時闇而久章者君子之眞也若乃牙曠清耳<lb/>
於管絃離婁𦕈目於毫分逢蒙絶技於<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>矢般輸摧巧<lb/>
於斧斤良樂軼能於相馭烏獲抗力於千鈞和鵲發精<lb/>
於鍼石研桑心計於無垠走亦不任厠技於彼列故宻<lb/>
爾自娯於斯文<lb/>
<pb n="KR3k0046_WYG_053-17a"/>
崔駰逹㫖　或説已曰易稱備物致用可觀而有所合<lb/>
故能扶陽以出順隂而入春發其華秋收其實有始有<lb/>
極爰登其質今子韞櫝六經服膺道術歴世而游高談<lb/>
有日俯鉤深於重淵仰探逹乎九乾窮至賾於幽微測<lb/>
濳隱之無源然下不歩卿相之庭上不登王公之門進<lb/>
不黨以讚已退不黷於庸人獨師友道徳合符嚢貞抱<lb/>
景特立與士不羣盖高樹靡隂獨木不林隨時之宜道<lb/>
貴從凡于時太上運天徳以君世憲王僚而布官臨雍<lb/>
<pb n="KR3k0046_WYG_053-17b"/>
泮以恢儒疏軒冕以崇賢率惇徳以厲忠孝揚茂化以<lb/>
砥仁義選利器於良材求鏌鋣於明智不以此時攀台<lb/>
階闚紫闥據高軒望朱闕夫欲千里而咫尺未發蒙竊<lb/>
惑焉故英人乘斯時也猶逸禽之赴深林蝱蚋之趨大<lb/>
沛胡為嘿嘿而久沉滯也答曰有是言乎子苟欲勉我<lb/>
以世路不知其跌而失吾之度也古者隂陽始分天地<lb/>
初制皇綱云緒帝紀乃設傳序歴數三代興滅昔大庭<lb/>
尚矣赫胥㒺識淳樸散離人物錯乖高辛攸降厥趨各<lb/>
<pb n="KR3k0046_WYG_053-18a"/>
違道無常稽與時張弛失仁為非得義為是君子通變<lb/>
各審所履故士或掩目而淵濳或盥耳而山棲或草耕<lb/>
而僅飽或木茹而長饑或重聘而不來或屢黜而不去<lb/>
或冐訽以干進或望色而斯舉或以役夫發夢於王公<lb/>
或以漁父見兆於元龜若夫紛繷塞路凶虐播流人有<lb/>
昏墊之戹主有疇咨之憂條垂藟蔓上下相求於是乎<lb/>
賢人授手援世之災䟦渉赴俗急斯時也昔堯含慼而<lb/>
臯陶謨高祖嘆而子房慮禍不散而曹絳奮結不解而<lb/>
<pb n="KR3k0046_WYG_053-18b"/>
陳平權及其䇿合道從克亂弭衝乃將鏤𤣥珪冊顯功<lb/>
銘昆吾之冶勒景㐮之鍾與其有事則褰裳濡足冠挂<lb/>
不顧人溺不拯則非仁也當其無以則躐纓整襟規矩<lb/>
其歩徳譲不修則非忠也是以儉則救俗平則守禮舉<lb/>
以公心不私其體今聖上之育斯人也樸以皇質彫以<lb/>
唐文六合怡怡比屋為仁一天下之衆異齊品類之萬<lb/>
殊参差同量坯冶一陶羣生得理庶績其凝家家有以<lb/>
和樂人人有以自優威械藏而俎豆布六典陳而九刑<lb/>
<pb n="KR3k0046_WYG_053-19a"/>
措濟兹兆庻出於平易之路雖有力牧之略尚父之厲<lb/>
伊臯不論奚事范蔡夫廣厦成而茂木暢逺求存而良<lb/>
馬縶隂事終而水宿藏塲功畢而大火入方斯之際處<lb/>
士山積學者川流衣裳被宇冠盖雲浮譬猶衡陽之林<lb/>
岱隂之麓伐尋抱不為之稀藝拱把不為之數悠悠㒺<lb/>
極亦各有得彼採其華我收其實舍之則藏已所學也<lb/>
故進動以道則不辭執珪而秉柱國復靜以理則不厭<lb/>
糟糠而安藜藿夫君子非不欲仕也恥夸毗以求舉非<lb/>
<pb n="KR3k0046_WYG_053-19b"/>
不欲室也惡登牆而摟處叫呼衒鬻縣旌自表非隋和<lb/>
之寳也暴智耀世因以干祿非仲尼之道也游不倫黨<lb/>
茍以狥已汗血競時利合而友子笑我之沉滯吾亦病<lb/>
子屑屑而不已也先人有則而我弗虧行有枉徑而我<lb/>
非隨臧否在予唯世所議固將因天質之自然誦上哲<lb/>
之高訓詠太平之清風行天下之至順懼吾躬之穢徳<lb/>
勤百畆之不耘縶余馬以安行俟性命之所存昔孔子<lb/>
起威於夾谷晏嬰發勇於崔杼曹劌舉節於柯盟卞嚴<lb/>
<pb n="KR3k0046_WYG_053-20a"/>
克㨗於彊禦范蠡錯勢於㑹稽伍員樹功於栢舉魯連<lb/>
辯言以退燕包胥單辭而存楚唐且華顚以悟秦甘羅<lb/>
童牙而報趙原衰見亷於壺飱宣孟收徳於束脯呉札<lb/>
結信於丘木展季効貞於門女顔囘明仁於度轂程嬰<lb/>
顯義於趙武僕誠不能編徳於數者竊慕古人之所序<lb/>
張衡應間説　有間余者曰盖聞前哲首務務於下學<lb/>
上逹佐國理民有云為也朝有所聞則夕行之立功立<lb/>
事式昭徳音是故伊尹思使君為堯舜而民處唐虞彼<lb/>
<pb n="KR3k0046_WYG_053-20b"/>
豈虚言而已哉必旌厥素爾咎單巫咸實守王家申伯<lb/>
樊仲實幹周邦服衮而朝介圭作瑞厥跡不朽垂烈後<lb/>
昆不亦丕歟且學非以要利而富貴萃之貴以行令富<lb/>
以施惠惠施令行故易稱以大業質以文美實由華興<lb/>
器頼彫飾為好人以輿服為榮吾子性徳體道篤信安<lb/>
仁約已博藝無堅不鑽以思世路斯何逺矣曩滯日官<lb/>
令又原之雖老氏曲全進道若退然行亦以需必也學<lb/>
非所用術有所仰故臨川將濟而舟楫不存焉徒經思<lb/>
<pb n="KR3k0046_WYG_053-21a"/>
天衢内昭獨智固合理民之式也故嘗見謗於鄙儒深<lb/>
厲淺掲隨時為義曾何貪於支離而習其孤技邪參輪<lb/>
可使自轉木雕猶能獨飛已垂翅而還故棲盍亦調其<lb/>
機而銛諸昔有文王自求多福人生在勤不索何獲曷<lb/>
若卑體屈已美言以相尅鳴於喬木乃金聲而玉振之<lb/>
用後勲雪前吝倖佷不柔以意誰靳也應之曰是何觀<lb/>
同而見異也君子不患位之不尊而患徳之不崇不耻<lb/>
祿之不夥而耻智之不博是故藝可學而行可力也天<lb/>
<pb n="KR3k0046_WYG_053-21b"/>
爵髙懸得之在命或不速而自懐或羡旃而不臻求之<lb/>
無益故智者靣而不思阽身以徼幸固貪夫之所為未<lb/>
得而豫䘮也枉尺直尋議者譏之盈欲虧志孰云非羞<lb/>
於心有猜則簋飱饌餔猶不屑餐旌瞀以之意之無疑<lb/>
則兼金盈百而不嫌辭孟軻以之士或解裋褐而襲黼<lb/>
黻或委臿築而據文軒者度徳拜爵量績受祿也輸力<lb/>
致庸受必有階渾元初基靈軌未紀吉凶紛錯人用朣<lb/>
朦黄帝為斯深惨有風后者是焉亮之察三辰於上跡<lb/>
<pb n="KR3k0046_WYG_053-22a"/>
禍福於下經緯厯數然後天歩有常則風后之為也當<lb/>
少昊清陽之末實或亂徳人神襍擾不可方物重黎又<lb/>
相顓頊而申理之日月即次則重黎之為也人各有能<lb/>
因藝受任鳥師别名四叔三正官無二業事不並齊晝<lb/>
長則宵短日南則景北天且不堪兼况以人該之夫𤣥<lb/>
龍迎夏則陵雲而奮鱗樂時也渉冬則淈泥而濳蟠避<lb/>
害也公旦道行故制典禮以尹天下懼教誨之不從有<lb/>
人之不理仲尼不遇故論六經以俟來辟耻一物之不<lb/>
<pb n="KR3k0046_WYG_053-22b"/>
知有事之無範所考不齊如何可一夫戰國交爭戎車<lb/>
競驅君若綴旒人無所麗燭武縣縋而秦伯退師魯連<lb/>
係箭而聊城弛析從往則合横來則離安危無常要在<lb/>
説夫咸以得人為梟失士為尤故樊噲披帷入見高祖<lb/>
高祖踞洗以對酈生當此之㑹乃黿鳴而鼈應也故能<lb/>
同心戮力勤恤人隠奄受區夏遂定帝位皆謀臣之由<lb/>
也故一介之策各有攸建子長諜之爛然有第夫女魃<lb/>
北而應龍翔洪鼎聲而軍容息溽暑至而鶉火棲寒氷<lb/>
<pb n="KR3k0046_WYG_053-23a"/>
沍而黿鼉蟄今也皇澤宣洽海外混同萬方億醜并質<lb/>
共劑若修成之不暇尚何功之可立立事有三言為下<lb/>
列下列且不可庶矣奚冀其二哉于兹縉紳如雲儒士<lb/>
成林及津者風攄失塗者幽僻遭遇難要趨偶為幸世<lb/>
易俗異事勢乖殊不能通其變而一度以揆之斯契船<lb/>
而求劔守株而伺兔也冐愧逞願必無仁以繼之有道<lb/>
者所不履也越王勾踐事此故厥緒不永㨗徑邪至我<lb/>
不忍以投歩干進茍容我不忍以歙肩雖有犀舟勁檝<lb/>
<pb n="KR3k0046_WYG_053-23b"/>
猶人渉卬否有湏者也姑亦奉順敦篤守以忠信得之<lb/>
不休不獲不吝不見是而不惽居下位而不憂允上徳<lb/>
之常服焉方將師天老而友地典與之乎高睨而大談<lb/>
孔甲且不足慕焉稱殷彭及周𥅆與世殊技固孤是求<lb/>
子憂朱泙曼之無所用吾恨輪扁之無所教也子覩木<lb/>
雕獨飛愍我垂翅故棲吾感蠧鼃附鴟悲爾先笑而後<lb/>
號也斐豹以斃督燔書禮至以掖國作銘弦高以牛餼<lb/>
退敵墨翟以榮帶全城貫高以端辭顯義蘇武以秃節<lb/>
<pb n="KR3k0046_WYG_053-24a"/>
效貞蒲且以飛矰逞巧詹何以沈鉤致精奕秋以棋局<lb/>
取譽王豹以清謳流聲僕進不能參名於二立退又不<lb/>
能羣彼數子愍三墳之既頽惜八索之不理庶前訓之<lb/>
可鑽聊朝隱乎柱史且韞櫝以待價踵顔氏以行止曾<lb/>
不慊夫晉楚敢告成於知己<lb/>
蔡邕釋誨　有務世公子誨於華顚胡老曰盖聞聖人<lb/>
之大寳曰位故以人守位以財聚人然則有位斯貴有<lb/>
財斯富行義逹道士之司也故伊摯有負鼎之衒仲尼<lb/>
<pb n="KR3k0046_WYG_053-24b"/>
設執鞭之言寗子有清商之歌百里有豢牛之事夫如<lb/>
是則聖哲之通趣古人之明志也夫子生清穆之世秉<lb/>
醇和之靈覃思典籍韞櫝六經安貧樂賤與世無營沈<lb/>
精重淵抗志高㝠包括無外綜析無形其已久矣曾不<lb/>
能㧞萃出羣揚芳飛文登天庭叙彛倫掃六合之穢慝<lb/>
清宇宙之埃塵連光芒於白日屬炎氣於景雲時逝歲<lb/>
暮黙而無聞小子惑焉是以有云方今聖上寛明輔弼<lb/>
賢智崇英逸偉不墜於地徳宏者建宰相而裂土才羡<lb/>
<pb n="KR3k0046_WYG_053-25a"/>
者荷榮祿而蒙賜盍亦囘途要至俛仰取容輯當世之<lb/>
利定不㧞之功榮家宗於此時遺不滅之令蹤夫獨未<lb/>
之思耶何為守彼而不通此胡老慠然而笑曰若公子<lb/>
所謂覩曖昧之利而忘昭晳之害專必成之功而忽蹉<lb/>
跌之敗者已公子謖爾斂袂而興曰胡為其然也胡老<lb/>
曰居吾將釋爾昔自太極君臣始基有羲皇之洪寧唐<lb/>
虞之至時三代之隆亦有緝熈五伯扶微勤而撫之於<lb/>
斯以降天綱縱人紘弛王塗壊太極陁君臣土崩上下<lb/>
<pb n="KR3k0046_WYG_053-25b"/>
瓦解於是智者騁詐辯者馳説武夫奮略戰士講銳電<lb/>
駭風馳霧散雲披變詐乖詭以合時宜或畫一策而綰<lb/>
萬金或談崇朝而錫瑞珪連衡者六印磊落合從者駢<lb/>
組流離隆貴翕習積富無涯據巧蹈機以忘其危夫華<lb/>
離蔕而萎條去幹而枯女冶容而淫士背道而辜人毁<lb/>
其滿神疾其邪利端始萌害漸亦芽遫遫方穀夭夭是<lb/>
加欲豐其屋乃蔀其家是故天地否閉聖哲濳形石門<lb/>
守晨沮溺耦耕顔歜抱璞蘧瑗保生齊人歸樂孔子斯<lb/>
<pb n="KR3k0046_WYG_053-26a"/>
征雍渠驂乘逝而遺輕夫豈傲主而背國乎道不可以<lb/>
傾也且我聞之曰南風至則黄鍾應融風動而魚上氷<lb/>
蕤賔統則微隂萌蒹葭蒼而白露凝寒暑相推隂陽代<lb/>
興運極則化理亂相承今大漢紹陶唐之洪烈盪四海<lb/>
之殘災隆隱天之高拆絙地之基皇道惟融帝猷顯丕<lb/>
泜泜庶類含甘吮滋檢六合之羣品濟之乎雍熈羣僚<lb/>
恭已於職司聖主垂拱乎兩楹君臣穆穆守之以平濟<lb/>
濟多士端委縉珽漸鴻盈階振鷺充庭譬猶鍾山之玉<lb/>
<pb n="KR3k0046_WYG_053-26b"/>
泗濵之石累圭璧不為之盈採浮磬不為之索曩者洪<lb/>
源辟而四隩宅武功定而干戈戢玁狁襄而吉甫宴城<lb/>
濮㨗而晉凱入故當其有事也則蓑笠並載擐甲揚鋒<lb/>
不給於務當其無事也則舒紳緩珮鳴玉以歩綽有餘<lb/>
裕夫世臣門子<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之族天隆其祐主豐其祿抱膺從<lb/>
容爵位自從攝須理髯餘官委貴其進取也順傾轉圓<lb/>
不足以喻其便逡廵放屣不足以况其易故百夫有逸<lb/>
羣之才人人有優贍之智童子不問疑於老成瞳矇不<lb/>
<pb n="KR3k0046_WYG_053-27a"/>
稽謀於先生心恬淡於守高意無為於持盈粲乎煌煌<lb/>
莫非華榮明哲泊焉不失所寧狂摇振蕩乃亂其情貪<lb/>
夫狥財夸者死權瞻仰此事體躁心煩闇謙盈之效迷<lb/>
損益之數騁駑駘於修路慕騏驥而増驅卑俯乎外戚<lb/>
之門乞助乎近貴之譽榮顯未副從而顚踣下獲熏胥<lb/>
之辜高受滅家之誅前車已覆襲軌而鶩曾不鍳禍以<lb/>
知畏懼予惟悼哉害其若是天高地厚跼而踳之怨豈<lb/>
在明患生不思戰戰兢兢必慎厥尤且用之則行聖訓<lb/>
<pb n="KR3k0046_WYG_053-27b"/>
也舍之則藏至順也夫九河盈溢非一閈所防帶甲百<lb/>
萬非一勇所抗今子責匹夫以清宇宙庸可以水旱而<lb/>
累堯湯乎懼煙炎之毁熸何光芒之敢揚哉且夫地將<lb/>
震而樞星直井無景則日隂食元首寛則望舒朓侯王<lb/>
肅則月側匿是以君子推微逹著尋端見緒履霜知氷<lb/>
踐露知暑時行則行時止則止消息盈沖取諸天紀利<lb/>
用遭㤗可與處否樂天知命持神任已羣車方奔乎險<lb/>
路安能與之齊軌思危難而自豫故在賤而不耻方將<lb/>
<pb n="KR3k0046_WYG_053-28a"/>
騁馳乎典籍之崇塗休息乎仁義之淵藪盤旋乎孔周<lb/>
之庭宇揖儒墨而與為友舒之足以光四表收之則莫<lb/>
能知其所有若乃丁千載之運應神靈之符闓閶闔乘<lb/>
天衢擁華盖而奉皇樞納元策於聖徳宣太平於中區<lb/>
計合謀從已之圖也勲績不立予之辜也龜鳳山翳霧<lb/>
露不除踊躍草萊祗見其愚不知我者將謂之迂修業<lb/>
思眞棄此焉如靜以俟命不斁不渝百歲之後歸乎其<lb/>
居幸其獲稱天所誘也罕漫而已非己咎也昔伯翳綜<lb/>
<pb n="KR3k0046_WYG_053-28b"/>
聲於鳥語葛盧辨音於鳴牛董父受氏於豢龍奚仲供<lb/>
徳於衡輈倕氏興政於巧工造父登御於驊驑非子享<lb/>
土於善圉狼曋取右於禽囚弓父畢精於筋角佽非明<lb/>
勇於赴流夀王創基於格五東方要幸於談優上官效<lb/>
力於執盖𢎞羊據相於運籌僕不能參跡於若人故抱<lb/>
璞而優游於是公子仰首降階忸怩而避胡老乃揚衡<lb/>
含笑援琴而歌歌曰練余心兮浸太清滌穢濁兮存正<lb/>
靈和液暢兮神氣寧情志泊兮心亭亭嗜欲息兮無由<lb/>
<pb n="KR3k0046_WYG_053-29a"/>
生踔宇宙而遺俗兮𦕈翩翩而獨征<lb/>
夏侯湛抵疑　當路子有疑夏侯湛者而謂之曰吾聞<lb/>
有其才而不遇者時也有其時而不遇者命也吾子童<lb/>
幼而岐嶷弱冠而著徳少而流聲長而垂名㧞萃始立<lb/>
而登宰相之朝揮翼初儀而受卿尹之舉盪典籍之華<lb/>
談先王之言入閶闔躡丹墀染彤管吐洪煇干當世之<lb/>
務觸人主之威有效矣而官不過散郎舉不過賢良鳯<lb/>
棲五期龍蟠六年英耀秃落羽儀摧殘而獨雍容藝文<lb/>
<pb n="KR3k0046_WYG_053-29b"/>
蕩駘儒林志不輟著述之業口不釋雅頌之音徒費精<lb/>
而耗力勞神而苦心此術亦以薄矣而終莫之辯宜吾<lb/>
子之陸沈也且以言乎才則吾子優矣以言乎時則子<lb/>
之所與二三公者義則骨肉之固交則明道之觀也富<lb/>
於徳貴於官其所發明雖叩牛操築之客傭賃抱闗之<lb/>
𨽻負俗懐譏之士猶將登為大夫顯為卿尹於何有寳<lb/>
咳唾之音愛錙銖之力向若垂一鱗囘一翼令吾子攀<lb/>
其飛騰之勢挂其羽翼之末猶奮迅於雲霄之際騰驤<lb/>
<pb n="KR3k0046_WYG_053-30a"/>
於四極之外今乃金口玉音漠然沈黙使吾子栖遲窮<lb/>
巷守此困極心有窮志貌有饑色吝江河之流不以濯<lb/>
舟船之畔惜東璧之光不以寓貧婦之目抑非二三公<lb/>
之蔽賢也寔吾子之拙惑也夏侯子曰噫湛也幸有過<lb/>
人必知之矣吾子所以褒飾之大矣斟酌之喻非小醜<lb/>
之所堪也然過承古人之誨抑因子大夫之忝在弊室<lb/>
敢布其腹心豈能隐几以覽其槩乎客曰敢祗以聽夏<lb/>
侯子曰吾聞先大夫孔聖之言徳之不修學之不講聞<lb/>
<pb n="KR3k0046_WYG_053-30b"/>
義不能徙不善不能改是吾憂也四徳具而名位不至<lb/>
者非吾任也是以君子求諸己小人求諸人僕也承門<lb/>
户之業受過庭之訓是以得接冠𢃄之末充乎士大夫<lb/>
之列頗闚六經之文覽百家之學弱年而入公朝蒙蔽<lb/>
而當顯舉進不能㧞羣出萃却不能抗排當世志則乍<lb/>
顯乍昧文則乍幽乍蔚知之者則謂之欲逍遙以飬生<lb/>
不知之者則謂之欲遑遑以求逹此皆未是僕之所匱<lb/>
也僕又聞世有道則士無所執其節黜陟明則下不在<lb/>
<pb n="KR3k0046_WYG_053-31a"/>
量其力是以當舉而不辭入朝而酬問僕東野之鄙人<lb/>
頑直之陋生也不識當世之便不逹朝廷之情不能倚<lb/>
靡容悅出入崎傾逐巧㸃妍嘔喁辯佞隨羣班之次伏<lb/>
簡墨之後當此之時若失水之魚䘮家之狗行不勝衣<lb/>
言不出口安能干當世之務觸人主之威適足以露狂<lb/>
簡而增塵垢縱使心有至言言有偏直此委巷之誡非<lb/>
朝廷之欲也今天子以茂徳臨天下以八方六合為四<lb/>
境海内無虞萬國𤣥靜九夷之從王化猶洪聲之收清<lb/>
<pb n="KR3k0046_WYG_053-31b"/>
響黎苗之樂函夏若遊形之招惠景鄉曲之徒一介之<lb/>
士曾諷急就習甲子者皆奮筆揚文議制論道出草茅<lb/>
起林藪御青瑣入金墉者無日不有充三臺之寺盈中<lb/>
書之閣有司不能竟其文當年不能編其籍此執政之<lb/>
所厭聞也若乃羣公百辟卿士常伯被朱佩紫耀金𢃄<lb/>
白坐而論道者又充路盈寢黄幄玉階之内飽其尺牘<lb/>
矣若僕之言皆糞土之説消磨灰爛垢辱招穢適可充<lb/>
衛士之㸑盈掃除之器譬猶投盈寸之膠而欲使江海<lb/>
<pb n="KR3k0046_WYG_053-32a"/>
易色燒一羽之毛而欲令大鑪增熱若燎原之煙彌天<lb/>
之雲嘘之不益其熱翕之不减其氣今子見僕入朝蹔<lb/>
對便欲坐望高位吐言數百便謂崚嶒一世何吾子之<lb/>
失評也僕因脂車以須放秣馬以待却反耕於枳落歸<lb/>
志乎渦瀬從容乎農夫優游乎卒歳矣古者天子畫土<lb/>
以封羣后羣后受國以臨其邦縣大賞以樂其成列九<lb/>
伐以討其違興衰相形安危相傾故在位者以求賢為<lb/>
務受任者以進才為急今也則九州為一家萬國為百<lb/>
<pb n="KR3k0046_WYG_053-32b"/>
郡政有常道法有恒訓因循而禮樂自定揖譲而天下<lb/>
大順夫道學之貴游閭邑之搢紳皆高門之子世臣之<lb/>
𦙍宏風長譽推成而進悠悠者皆天下之彦也諷詁訓<lb/>
傳詩書講儒墨說𤣥虛僕皆不如也二三公之簡僕於<lb/>
凡庸之肆顯僕於細猥之中則為功也重矣時而清談<lb/>
則為親也周矣且古之君子不知士則不明不安是以<lb/>
居逸而思危對食而肴乾今也則否居位者以善身為<lb/>
靜以寡交為慎以弱㫁為重以怯言為信不知士者無<lb/>
<pb n="KR3k0046_WYG_053-33a"/>
公誹不得士者不私愧彼在位者皆稷契咎益伊呂周<lb/>
召之倫叔豹仲熊之儔稽古則踰黄唐經緯則越虞夏<lb/>
蔑昆吾之功嗤桓公之勲抵㧙管仲蹉跎晏嬰其逺則<lb/>
欲升鼎湖近則欲超太平方將保重嗇神獨善其身𤣥<lb/>
白沖虛仡爾養真雖力挾太山將不舉一羽揚波萬里將<lb/>
不濯一鱗咳唾成珠玉揮袂出風雲豈肯䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>鄙事取<lb/>
才進人此又吾子之失言子獨不聞夫神人乎噏風飲<lb/>
露不食五穀登太清遊山嶽靡芝草弄白玉不因而獨<lb/>
<pb n="KR3k0046_WYG_053-33b"/>
備無假而自足不與人路同嗜欲不與世務齊榮辱故<lb/>
能入無窮之門享不死之年以此言之何待進賢客曰<lb/>
聖人有言曰邦有道貧且賤焉恥也今子值有道之世<lb/>
當太平之㑹不攘袂奮氣發謀出竒使鳴鶴受和好爵<lb/>
見縻抑乃沈身郎署約志勤卑不亦羸哉且伊尹之干<lb/>
成湯寗戚之迕桓公或投已鼎俎或庸身飯牛明廢興<lb/>
之機歌白水之流徳入殷王義感齊侯故伊尹起庖厨<lb/>
而登阿衡寗戚出車下而階大夫外無微介内無請謁<lb/>
<pb n="KR3k0046_WYG_053-34a"/>
矯身擢手徑躡名位吾子亦何不慕賢以自厲希古以<lb/>
慷慨乎夏侯子曰嗚呼是何言歟富與貴是人之所欲<lb/>
非僕之所惡也夫干將之劒陸㫁狗馬水截蛟龍而鉛<lb/>
刀不能入泥騏驥驊騮之乘一日而致千里而駑蹇不<lb/>
能邁畆百錬之鑑别鬚眉之數而壁土不見㤗山鴻鵠<lb/>
一舉横四海之區出青雲之外而尺<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不陵桑榆此利<lb/>
鈍之較優劣之决也夫欲進其身者不過千萬乘而僕<lb/>
已上朝堂答世問不過顯所知而僕已竭心思盡才學<lb/>
<pb n="KR3k0046_WYG_053-34b"/>
意無雅正可凖論無片言可採是以頓於鄙劣而莫之<lb/>
能起也以此言之僕何為其不自衒哉子不嫌僕徳之<lb/>
不邵而疑其位之不到是猶反鏡而索照登木而下釣<lb/>
僕未以此為不肖也若乃伊尹負鼎以干湯呂尚隐遊<lb/>
以徼文傅説操築以寤主寗戚擊角以要君此非僕所<lb/>
能也莊周駘蕩以放言君平賣卜以自賢接輿揚狂以<lb/>
蔽身梅福棄家以求仙又非僕之所安也若乃季札抗<lb/>
節於延陵揚雄覃思於太𤣥伯玉和柔於仕懐柳惠三<lb/>
<pb n="KR3k0046_WYG_053-35a"/>
絀於士官僕雖不敏竊頗彷彿其清塵<lb/>
晉皇甫謐釋勸論　客曰盖聞天以懸象致明地以含<lb/>
通吐靈故黄鐘次序律呂分形是以春華發蕚夏繁其<lb/>
實秋風逐暑冬氷乃結人道以之應機乃發三才連利<lb/>
明若符契故士或同升於唐朝或先學於有莘或通夢<lb/>
以感主或釋釣於渭濵或叩角以干齊或解褐以相秦<lb/>
或冐謗以安鄭或乘駟以救屯或班荆以求友或借術<lb/>
於黄神故能電飛景㧞超次邁倫騰高聲以奮逺抗宇<lb/>
<pb n="KR3k0046_WYG_053-35b"/>
宙之清音由此觀之進徳貴乎及時何故屈此而不伸<lb/>
今子以英茂之才游精於六藝之府散意於衆妙之門<lb/>
者有年矣既遭皇禪之朝又投禄利之際委聖明之主<lb/>
偶知己之㑹時清道直可以冲邁此眞吾生濯髪雲漢<lb/>
鴻漸之秋也韜光逐藪含章未曜龍濳九泉䃘然執高<lb/>
棄通道之逺由守介人之局操無乃乖於道之趣乎且<lb/>
吾聞招搖昬廻則天位正五教班叙則人理定如今王<lb/>
命切至委慮有司上招迕主之累下致駭衆之疑逹者<lb/>
<pb n="KR3k0046_WYG_053-36a"/>
貴同何必獨異羣賢可從何必守意方今司命並臻饑<lb/>
不待餐振藻皇塗咸秩天官子獨棲遲衡門放形世表<lb/>
遜遯丘園不睨華好惠不加人行不合道身嬰大疢性<lb/>
命難保若其羲和促轡大火西傾臨川恨晚將復何階<lb/>
夫貴隂賤璧聖所約也顚倒衣裳明所箴也子其鍳先<lb/>
哲之洪範副聖朝之虚心沖靈翼於雲路浴天池以濯<lb/>
鱗排閶闔歩玉岑登紫闥侍北辰翻然景曜雜㳫英塵<lb/>
輔唐虞之主化堯舜之人宣刑措之政配殷周之臣銘<lb/>
<pb n="KR3k0046_WYG_053-36b"/>
功景鍾叅叙彜倫存則鼎食亡為貴臣不亦茂哉而忽<lb/>
金白之輝曜忘青紫之班瞵辭容服之光粲抱弊褐以<lb/>
終年無乃勤乎主人笑而應之曰吁若賔可謂習外觀<lb/>
之暉暉未覩幽人之髣髴也見俗人之不容未喻聖皇<lb/>
之兼愛也循方圓於䂓矩未知大形之無外也故曰天<lb/>
𤣥而清地靜而寧含羅萬類旁薄羣生寄生聖世託道<lb/>
之靈若夫春以陽散冬以隂凝㤗液含光元氣混蒸衆<lb/>
品仰化誕制殊徵故進者享天祿處者安丘陵是以寒<lb/>
<pb n="KR3k0046_WYG_053-37a"/>
暑相推四宿代中隂陽不治運化無窮自然分定兩克<lb/>
厥中二物俱靈是謂大同彼此無怨是謂至通若乃衰<lb/>
周之末貴詐賤誠牽於權力以利要榮故蘇子出而六<lb/>
主合張儀入而横勢成亷頗存而趙重樂毅去而燕輕<lb/>
公叔没而魏敗孫臏刖而齊寧蠡種親而越霸屈子踈<lb/>
而楚傾是以君無常籍臣無定名損義放誠一虚一盈<lb/>
故馮以彈劒感主文有反賜之説項奮㧞山之力蒯陳<lb/>
鼎足之勢東郭刼於田榮顔闔耻於見逼斯皆棄禮䘮<lb/>
<pb n="KR3k0046_WYG_053-37b"/>
眞茍榮朝夕之急者也豈道化之本與若乃聖帝之創<lb/>
化也叅徳乎三皇齊風乎虞夏欲温温而和暢不欲察<lb/>
察而明切也欲混混若𤣥流不欲蕩蕩而名發也欲索<lb/>
索而條解不欲契契而䋲結也欲芒芒而無垠際不欲<lb/>
區區而分别也欲闇然而内章不欲示白若氷雪也欲<lb/>
醇醇而任徳不欲𤨏𤨏而執法也是以見機者以動成<lb/>
好遯者無所廹故曰一明一昧徳道之槩一弛一張合<lb/>
禮之方一浮一沈兼得其真故上有勞謙之愛下有不<lb/>
<pb n="KR3k0046_WYG_053-38a"/>
召之臣朝有聘賢之禮野有遯竄之人是以支伯以幽<lb/>
疲距唐李老寄迹於西隣顔氏安陋以成名原憲娯道<lb/>
於至貧榮期以三樂感尼父黔婁定市於布衾干木偃<lb/>
息以存魏荆萊志邁於江岑君平因蓍以著道四皓濳<lb/>
徳於洛濵鄭眞躬耕以致譽幼安發令乎今人皆持難<lb/>
奪之節執不廻之意遭㧞俗之主全彼人之志故有獨<lb/>
定之計者不借謀於衆人守不動之安者不假慮於羣<lb/>
賢故能棄外觀之華通内道之眞去顯顯之明路入昧<lb/>
<pb n="KR3k0046_WYG_053-38b"/>
昧之埃塵宛轉萬情之形表排托虛寂以寄身居無事<lb/>
之宅交釋利之人輕若鴻毛重若泥沈損之不得測之<lb/>
愈深眞吾徒之師表余疾追而不能及者也子議吾失<lb/>
時而駭衆吾亦恠子較論而不折中也夫才不周用衆<lb/>
所斥也寢疾彌年朝所棄也是以胥克之廢丘明列焉<lb/>
伯牛有疾孔子斯歎若黃帝創制於九經岐伯剖腹以<lb/>
蠲腸扁鵲造號而尸起文摯狥命於齊王醫和顯術於<lb/>
秦晉倉公發袐於漢皇華佗存精於獨識仲景垂妙於<lb/>
<pb n="KR3k0046_WYG_053-39a"/>
定方徒恨生不逢乎君人故乞命訴乎明王求絶編於<lb/>
天籙亮我躬之辛苦冀微誠之降霜故俟罪而窮處<lb/>
卻令先釋譏　或有譏余者曰聞之前記夫事與時並<lb/>
名與功偕然則名之與事前哲之急務也是故創制作<lb/>
範匪時不立流稱垂名匪功不記名必須功而乃顯事<lb/>
亦俟時以行止身没名滅君子所耻是以逹人研道探<lb/>
賾索微觀天運之符表考人事之盛衰辯者馳説智者<lb/>
應機謀夫演略武士奮威雲合霧集風激霓飛量時揆<lb/>
<pb n="KR3k0046_WYG_053-39b"/>
宜用取世資小屈大伸存公忽私雖尺枉而尋直終揚<lb/>
光以發輝也今三方鼎峙九有未乂悠悠四海嬰於禍<lb/>
敗嗟道義之沈塞愍生民之顚沛此誠聖賢拯救之秋<lb/>
烈士樹功之㑹也吾子以高朗之才珪璋之質兼覽博<lb/>
闚留心道術無逺不致無幽不悉挺身取命幹兹奥祕<lb/>
躊躇紫闥喉舌是執九考不移有入無出究古今之眞<lb/>
偽計時務之得失雖時獻一策偶進一言釋彼官責慰<lb/>
此素餐固未能輸竭忠欵盡瀝胷肝排方入直惠彼黎<lb/>
<pb n="KR3k0046_WYG_053-40a"/>
元俾吾徒草鄙並有聞焉也盍亦緩衡轡囘軌易塗輿<lb/>
安駕肆思馬斯徂審厲掲以投濟要夷庚之赫憮播秋<lb/>
蘭以芳世副吾徒之彼圖不亦盛與余聞而歎曰嗚呼<lb/>
有若云乎邪夫人心不同實若其靣子雖光麗既美且<lb/>
艶管闚筐舉守厥所見未可以言八紘之形埓信萬事<lb/>
之精練也或人率爾仰而揚衡曰是何言歟是何言歟<lb/>
余應之曰虞帝以靣從為戒孔聖以恱己為尤若子之<lb/>
言良我所思將為吾子論而釋之昔在鴻荒朦昧肇初<lb/>
<pb n="KR3k0046_WYG_053-40b"/>
三皇應籙五帝承符爰暨夏商前典攸書姬衰道缺霸<lb/>
者翼扶嬴氏慘虐吞嚼八區於是從横雲起徂詐如星<lb/>
竒邪蠭動智巧萌生或飾真以讐偽或挾邪以干榮或<lb/>
詭道以要上或鬻技以自矜背正崇邪棄直就佞忠無<lb/>
定分義無常經故鞅法窮而慝作斯義敗而姦成呂門<lb/>
大而宗滅韓辯立而身刑夫何故哉利囘其心寵耀其<lb/>
目赫赫龍章鑠鑠車服媮幸茍得如反如復淫邪荒迷<lb/>
恣睢自極和鸞未調而身在轅側庭宇未踐而棟折榱<lb/>
<pb n="KR3k0046_WYG_053-41a"/>
覆天收其精地縮其澤人吊其躬鬼芟其額初升高岡<lb/>
終隕幽壑朝含榮潤夕為枯魄是以賢人君子深圗逺<lb/>
慮畏彼咎戾超然高舉寧曵尾於塗中穢濁世之休譽<lb/>
彼豈輕主慢民而忽於時務哉盖易著行止之戒詩有<lb/>
靖恭之歎乃神之聽之而道使之然也自我大漢應天<lb/>
順民政治之隆皓若陽春俯憲坤典仰式乾文播皇澤<lb/>
以熈世揚茂化之醲醇君臣履度各守厥眞上垂詢納<lb/>
之宏下有匡救之責士無虚華之寵民有一行之迹粲<lb/>
<pb n="KR3k0046_WYG_053-41b"/>
乎亹亹尚此忠益然而道有隆窳物有興廢有聲有寂<lb/>
有光有翳朱陽否於素秋𤣥隂抑於孟春羲和逝而望<lb/>
舒係運氣匿而耀靈陳沖質不永桓靈墜敗英雄雲布<lb/>
豪傑盖世家挾殊議人懐異計故縱横者歘披其胷狙<lb/>
詐者暫吐其舌也今天綱已綴徳樹西隣丕顯祖之宏<lb/>
規縻好爵於士人興五教以訓俗豐九徳以濟民肅明<lb/>
祀以初祭幾皇道以輔真雖峙者未一偽者未合聖人<lb/>
垂戒盖均無貧故君臣協美於朝黎庶欣戴於野動若<lb/>
<pb n="KR3k0046_WYG_053-42a"/>
重規靜若叠矩濟濟偉彦元凱之倫也有過必知顔子<lb/>
之仁也侃侃庶政冉季之治也鷹揚鷙騰伊望之事也<lb/>
總羣俊之上略含薛氏之三計敷張陳之祕策故力征<lb/>
以勤世援華英而不遑豈暇修枯籜於榛穢哉然吾不<lb/>
才在朝累紀託身所天心焉是恃樂滄海之廣深歎嵩<lb/>
嶽之高峙聞仲尼之賛商感鄉校之益已彼平仲之和<lb/>
羮亦進可而替否故矇誦瞽説時有攸獻譬遒人之有<lb/>
采於市閭游童之吟詠乎疆畔庶以增廣福祥輸力規<lb/>
<pb n="KR3k0046_WYG_053-42b"/>
諌若其合也則以闇恊明進應靈符如其違也自我常<lb/>
分退守已愚進退任數不矯不誣循性樂天夫何恨諸<lb/>
此其所以既入不出有而若無者也狹屈氏之常醒濁<lb/>
漁父之必醉溷栁季之卑辱𥚹夷叔之高懟合不以得<lb/>
違不以失得不充詘失不慘悸不樂前以顧軒不就後<lb/>
以慮輊不粥譽以干澤不辭愆以忌絀何責之釋何餐<lb/>
之䘏何方之排何直之入九考不移固其所執也方今<lb/>
朝士山積髦俊成羣猶鱗介之濳乎巨海毛羽之集乎<lb/>
<pb n="KR3k0046_WYG_053-43a"/>
鄧林游禽逝不為之尠浮魴臻不為之殷且陽靈幽於<lb/>
唐葉隂精應於商時陽旰請而洪災息桑林禱而甘澤<lb/>
滋行止有道啟塞有期我師遺訓不怨不尤委命恭已<lb/>
我又何辭辭窮路單將反初節綜墳典之流芳尋孔氏<lb/>
之遺藝綴微辭以存道憲先軌而投制韙叔肸之優游<lb/>
美疏氏之遐逝收止足以言歸汎浩然以容商欣環堵<lb/>
以恬媉免咎悔於斯世顧茲心之未㤗懼末塗之泥滯<lb/>
仍永激而増憤肆中懐以告誓昔九方考精於至貴秦<lb/>
<pb n="KR3k0046_WYG_053-43b"/>
牙沈思於殊形薛燭察寳以飛譽瓠梁託弦以流聲齊<lb/>
𨽻拊髀以濟文楚客濳㓂以保荆雍門援琴而挾説韓<lb/>
哀秉轡而馳名盧敖翺翔乎𤣥闕若士竦身於雲清余<lb/>
實不能齊技於數子故乃靜然守已而自寧<lb/>
束晢𤣥居釋　束子閒居門人並侍方下帷深譚隱機<lb/>
而咍含毫散藻考撰同異在側者進而問之曰盖聞道<lb/>
尚變通逹者無窮世亂則救其紛時㤗則扶其隆振天<lb/>
維以贊百務熈帝載而鼓皇風生則率土樂其存死則<lb/>
<pb n="KR3k0046_WYG_053-44a"/>
宇内哀其終是以君子屈己伸道不耻於時上國有不<lb/>
索何獲之言周易著躍以求進之辭莘老負金鉉以陳<lb/>
烹割之説齊客當康衢而咏白水之詩今先生耽道修<lb/>
藝嶷然山峙濳朗通微洽覽深識夜兼亡寐之勤晝騁<lb/>
鑽𤣥之思曠年累稔不墮其志鱗翼成而愈伏術業優<lb/>
而不試乃欲闔匱辭價泥蟠深處永戢琳琅之耀匿首<lb/>
窮魚之渚當唐年而慕長沮邦有道而反寗武識彼迷<lb/>
此愚竊不取若乃士以㧞登進必待求附勢之黨横擢<lb/>
<pb n="KR3k0046_WYG_053-44b"/>
則林藪之彦不抽丹墀歩紈袴之童東野遺白顚之叟<lb/>
盍亦因子都而事博陸憑鷁首以渉洪流蹈翠雲以駭<lb/>
逸龍振光耀以驚沈鰌徒屈蟠於塪井盼天路而不遊<lb/>
學既積而自困夫何為乎祕丘且嵗不我與時若奔駟<lb/>
有來無反難得易失先生不知盱豫之誡悔遲而忘夫<lb/>
朋盍之義務疾亦豈登海湄而抑東流之水臨虞泉而<lb/>
招西歸之日徒以曲畏為梏儒學自桎囚大道於環堵<lb/>
苦形骸於蓬室豈若託身權戚憑勢假力擇棲芳林飛<lb/>
<pb n="KR3k0046_WYG_053-45a"/>
不待翼夕宿七娥之房朝享五鼎之食匡三正則㤗階<lb/>
平贊五教而玉繩直孰若茹藿餐蔬終身自匿哉束子<lb/>
曰居吾將導爾以君子之道論爾以出處之事爾其明<lb/>
受余訊謹聽余志昔元一既啓兩儀肇立離光夜隱望<lb/>
舒晝戢羽族翔林蟩蛁赴濕物從性之所安士樂志之<lb/>
所執或背豐榮以巖栖或排蘭闥而求入在野者龍逸<lb/>
在朝者鳯集雖其軌迹不同而道無貴賤必安其業交<lb/>
不相羡稷契奮庸以宣道巢由洗耳以避禪同垂不朽<lb/>
<pb n="KR3k0046_WYG_053-45b"/>
之稱俱入賢者之流參名比譽誰劣誰優何必貪與二<lb/>
八羣而耻為七人之儔乎且道暌而通士不同趣吾竊<lb/>
綴處者之末行未敢聞子之高喻將忽蒲輪而不盼夫<lb/>
何權威之云附哉昔周漢中衰時難自託福兆既開患<lb/>
端亦作朝遊巍峩之宮夕墜崢嶸之壑晝笑夜歎晨華<lb/>
暮落忠不足以衛已過不可以預度是以士諱登朝而<lb/>
競赴林薄或毁名自汙或不食其禄比從政於匣笥之<lb/>
龜譬官者於郊廟之犢公孫泣涕而辭相揚雄抗論於<lb/>
<pb n="KR3k0046_WYG_053-46a"/>
赤族今大晉熈隆六合寧靜蜂蠆止毒熊羆輟猛五刑<lb/>
勿用八紘備整主無矯肆之怒臣無氂纓之請上下相<lb/>
安率禮從道朝養觸邪之獸庭有指佞之草禍戮可以<lb/>
忠逃寵祿可以順保且夫進無險懼而惟寂之務者率<lb/>
其性也兩可俱是而舍彼趣此者從其志也盖無為可<lb/>
以解天下之紛澹泊可以救國家之急當位者事有所<lb/>
窮陳策者言有不入翟璜不能囘西隣之冦平勃不能<lb/>
正如意之立干木卧而秦師退四皓起而戚姬泣夫如<lb/>
<pb n="KR3k0046_WYG_053-46b"/>
是何舍何執何去何就謂山岑之林為芳谷底之莽為<lb/>
臭守分任性唯天所授鳥不假甲於龜魚不借足於獸<lb/>
何必笑孤竹之貧而羡齊景之富耻布衣以肆志寜文<lb/>
裘而拖繡且能約其躬則擔石之畜以豐苟肆其欲則<lb/>
海陵之積不足存道徳者則匹夫之身可榮忘大倫者<lb/>
則萬乘之主猶辱將研六籍以訓世守寂泊以鎮俗偶<lb/>
鄭老於海隅匹嚴叟於僻蜀且世以太虚為輿𤣥鑪為<lb/>
肆神遊莫競之林心存無營之室榮利不擾其覺殷憂<lb/>
<pb n="KR3k0046_WYG_053-47a"/>
不干其寐捐夸者之所貪收躁者之所棄薙聖籍之荒<lb/>
蕪總羣言之至一企素履於丘園背纓緌而長逸請子<lb/>
課吾業於千載無聽吾言於今日也<lb/>
陳琳應譏　客有譏余者云聞君子動作周旋無所茍<lb/>
而已矣今主君鍾隂陽之美總賢聖之風固非世人所<lb/>
能及遭豺狼肆虐社稷隕傾既不能抗節服義與主存<lb/>
亡而背枉違難耀兹武功徒使震撲山東剝落元元結<lb/>
疑本朝假拒羣姦使已蒙噂沓之謗而他人受討賊之<lb/>
<pb n="KR3k0046_WYG_053-47b"/>
勲捐功棄才以徳取怨今賤文徳而貴武勇任權譎而<lb/>
背舊章無乃非至徳之純美而有闕於後人哉主人曰<lb/>
是何言也夫兵之設亦乆矣所以威不軌而懲浮慝也<lb/>
夫申鳴違父樂羊食子季友鴆兄周公戮弟猶忍而行<lb/>
之王事所不得已也而况將避讒慝之嫌棄社稷之難<lb/>
愛暫勞之民忘永康之樂此庸夫猶所不為何有冠世<lb/>
之士哉昔洪水滔天汎濫中國伯禹躬之過門而不入<lb/>
率萬方之民致力乎溝洫及至簫韶九成百獸率舞垂<lb/>
<pb n="KR3k0046_WYG_053-48a"/>
拱無為而天下宴如夫豈前好勤而後媮樂乎盖以彼<lb/>
勞求斯逸也夫世治則責人以禮世亂則考人以功斯<lb/>
各一時之宜故有論戰陣之權於清廟之堂者則狂矣<lb/>
陳俎豆之器於城濮之墟者則悖矣是以逹人君子必<lb/>
相時以立功必揆宜以處事孝靈既䘮妭官放禍棟臣<lb/>
殘酷宮室焚火主君乃芟凶族夷惡醜蕩滌朝姦清澄<lb/>
守職也既乃卓為封虵幽鴆帝后强以暴國非力所討違<lb/>
而去之宜也是故天賛人和無思不至用能合師百萬<lb/>
<pb n="KR3k0046_WYG_053-48b"/>
若運諸掌者義也今主君以寛宏為宇仁惠為廬若地<lb/>
之載如天之燾故當其聞管籥之聲則恐民之病也見<lb/>
羽旄之美則懼士之勞也察稼穡之不時則推民之匱<lb/>
也臨臺觀之崇高則恤役之病也是以虚心恭巳取人<lb/>
之謨闢四門廣諌路貴讜言賤巧偽慮不專行功不擅<lb/>
美咨事若不及求愆恐不聞用能使賢智者盡其策勇<lb/>
敢者竭其身故舉無遺策而風烈宿宣也<lb/>
嵇康卜疑集　有𢎞逹先生者恢廓其度寂寥䟽闊方<lb/>
<pb n="KR3k0046_WYG_053-49a"/>
而不制亷而不割超世獨歩懐玉被褐交不茍合仕不<lb/>
期逹常以為忠信篤敬直道而行之可以居九夷遊八<lb/>
蠻浮滄海踐河源甲兵不足忌猛獸不為患是以機心<lb/>
不存泊然純素從容縱肆遺忘好惡以天道為一指不<lb/>
識品物之細故也然而大道既隱智巧滋繁世俗膠加<lb/>
人情萬端利之所在若鳥之追鸞富為積蠧貴為聚怨<lb/>
動者多累靜者鮮患爾乃思邱中之隱士樂川上之執<lb/>
竿也於是逺念長想超然自失郢人既没誰為吾質聖<lb/>
<pb n="KR3k0046_WYG_053-49b"/>
人吾不得見兾聞之於數術乃適太史貞父之廬而訪<lb/>
之曰吾有所疑願子卜之貞父乃危坐操蓍拂几陳龜<lb/>
曰君何以命之先生曰吾寧發憤陳誠讜言帝庭不屈<lb/>
王公乎將卑懦委隨承㫖倚靡為靣從乎寧愷悌宏覆<lb/>
施而不得乎將進趣世利茍容偷合乎寧隱居行義推<lb/>
至誠乎將崇飾矯誣養虚名乎寧斥逐凶佞守正不傾<lb/>
明否臧乎將傲睨滑稽挾智任術為智嚢乎寧與王喬<lb/>
赤松為侶乎將追伊摯而友尚父乎寧隱鱗藏彩若淵<lb/>
<pb n="KR3k0046_WYG_053-50a"/>
中之龍乎寧舒翼揚聲若雲間之鴻乎寧外化其形内<lb/>
隱其情屈身隨時陸沈無名雖在人間實處㝠㝠乎將<lb/>
激昻為清銳思為精行與世異心與俗并所在必聞恒<lb/>
營營乎寧寥落閒放無所矜尚彼我為一不爭不譲遊<lb/>
心皓素忽然坐忘追羲農而不及行中路而惆愴乎將<lb/>
慷慨以為壯感槩以為亮上干萬乘下凌將相尊嚴其<lb/>
容高自矯抗常如失職懐恨怏怏乎寧聚貨千億擊鐘<lb/>
鼎食枕藉芬芳婉孌美色乎將苦身竭力剪除荆棘山<lb/>
<pb n="KR3k0046_WYG_053-50b"/>
居谷飲倚巖而息乎寕如伯奮仲堪二八為偶排擯共鯀<lb/>
令失所乎將如箕山之夫潁水之父輕賤唐虞而笑大<lb/>
禹乎寧如㤗山之隱徳濳譲而不揚乎將如季札之顯<lb/>
節義慕為子臧乎寧如老聃之清淨微妙守𤣥抱一乎<lb/>
將如莊周之齊物變化洞逹而放逸乎寧如夷吾之不<lb/>
吝束縛而終在霸功乎將如魯連之輕世肆志高談從<lb/>
容乎寧如市南子之神勇四固山淵其志乎將如毛公<lb/>
藺生之龍驤虎歩慕為壯士乎此誰得誰失何凶何吉<lb/>
<pb n="KR3k0046_WYG_053-51a"/>
時移俗易好貴慕名臧文不譲位於柳季公孫不歸美<lb/>
於董生賈誼一當於明主絳灌作色而揚聲况今千龍<lb/>
並馳萬驥徂征紛紜交競逝若流星敢不惟思謀於老<lb/>
成哉太史貞父曰吾聞至人不相逹人不卜若先生者<lb/>
文明在中見素表璞内不愧心外不負俗交不為利仕<lb/>
不謀禄鑒乎古今滌情蕩欲夫如是呂梁可以遊湯谷<lb/>
可以浴方將觀大鵬於南溟又何憂於人間之委曲<lb/>
郭璞客傲　客傲郭生曰王以兼城為寳士以知名為<lb/>
<pb n="KR3k0046_WYG_053-51b"/>
賢明月不妄映蘭葩豈虚鮮今足下既以㧞文秀於叢<lb/>
薈䕃弱根於慶雲陵扶搖而竦翮揮清瀾以濯鱗而響<lb/>
不徹於一臯價不登乎千金傲岸榮悴之際頡頏龍魚<lb/>
之間進不為諧隱退不為放言無沈㝠之韻而希風乎<lb/>
嚴光徒費思於鑽咏摹洞林乎連山尚何名乎攀驪龍<lb/>
之髯撫翠禽之毛者而不得絶霞肆跨天津者未之前<lb/>
聞也郭生粲然而笑曰鷦鷯不可與論雲翼井蛙難與<lb/>
量海鼇雖然將袪子之惑訊以未悟其可乎乃者地維<lb/>
<pb n="KR3k0046_WYG_053-52a"/>
中絶乾光墜采皇運暫囘廓祚淮海龍徳時乘羣才雲<lb/>
駭藹若鄧林之㑹逸翰爛若溟海之納奔濤不煩咨嗟<lb/>
之訪不假蒲帛之招羈九有之竒駿咸總之於一朝豈<lb/>
帷豐沛之英南陽之豪昆吾挺鋒驌驦軒髦杞梓競敷<lb/>
蘭荑爭翹嚶聲冠於伐木援類繁乎㧞茅是以水無浪<lb/>
士巖無幽人刈蘭不暇㸑桂不給安事錯薪乎且夫窟<lb/>
泉之濳不思雲翬熈氷之采不羡旭晞混光耀於埃靄<lb/>
者亦曷願滄浪之深秋陽之映乎登降紛於九五淪湧<lb/>
<pb n="KR3k0046_WYG_053-52b"/>
懸乎龍津蚓蛾以不才陸槁蟒蛇以騰騖暴鱗連城之<lb/>
寳藏於褐裏三秀雖艶糜干麗采香惡乎芬賈惡乎在<lb/>
是以不塵不㝠不驪不騂支離其神憔悴其形形廢則<lb/>
神王迹麤而名生體全者為犧至獨者不孤傲俗者不<lb/>
得以自得黙覺者不足以渉無故不恢心而形遺不外<lb/>
累而智䘮無巖穴而㝠寂無江湖而放浪𤣥悟不以應<lb/>
機洞鑒不以昭曠不物物我我不是是非非忘意非我<lb/>
意得意非我懐寄羣籟乎無象域萬殊於一歸不夀殤<lb/>
<pb n="KR3k0046_WYG_053-53a"/>
子不夭彭涓不壯秋毫不小㤗山蚊䖟與天地齊流蜉<lb/>
蝣與大椿齒年然一闔一開兩儀之迹一冲一溢懸象<lb/>
之節渙沍期於寒暑凋蔚要乎春秋青陽之翠秀龍豹<lb/>
之委潁駿狼之長暉𤣥陸之短景故臯壌為悲欣之府<lb/>
胡蝶為物化之器矣夫欣黎黄之音者不顰蟪蛄之吟<lb/>
豁雲臺之觀者必閟𢃄索之歡縱蹈而詠採薺擁璧而<lb/>
歎抱關戰機心以外物不能得意於一弦悟徃復於嗟<lb/>
歎安可與言樂天者乎若乃莊周偃蹇於漆園老萊婆<lb/>
<pb n="KR3k0046_WYG_053-53b"/>
娑於林窟嚴平澄漠於塵肆梅眞隱淪乎市卒梁生吟<lb/>
嘯而矯迹焦先混沌而槁杌阮公昏酣而賣傲翟叟遯<lb/>
形以倐忽吾不幾韻於數賢故寂然玩此員策與智骨<lb/>
曹毗對儒　或問曹子曰夫寳以含珍為貴士以藏器<lb/>
為俊麟以絶迹標竒松以負霜稱儁是以蘭生幽澗玉<lb/>
輝千仞故子州浮滄瀾而龍蟠呉季忽萬乘以解印虞<lb/>
公濳崇巖以頥神梁生適南越以保愼固能全真養和<lb/>
夷迹洞潤陵冬揚芳披雪獨振也今子少晞㝠風弱挺<lb/>
<pb n="KR3k0046_WYG_053-54a"/>
秀容竒發㓜齡翰披孺童吐辭則藻落揚班抗心則志<lb/>
擬高鴻味道則理貫莊肆研妙則潁奪豪鋒固以騰廣<lb/>
莫而萋蒨排素薄而青葱者矣何必以刑禮為己任申<lb/>
韓為宏通既登東觀染史筆又據太學理儒功曾無𤣥<lb/>
韻淡泊逸氣虚洞養素幽翳晦明蒙籠不追林棲之迹<lb/>
不希抱鱗之龍不營練真之術不慕内聽之聰而處汎<lb/>
位以祇物扇塵教以自濛負鹽車以顯能飾一巳以求<lb/>
恭退不居漆園之塲出不躡曾城之衝游不踐綽約之<lb/>
<pb n="KR3k0046_WYG_053-54b"/>
室趠不希騄駬之蹤徒以區區之懐而整名目之典覆<lb/>
蕢之量而塞北川之洪檢名實於俄頃之間定得失乎<lb/>
一管之鋒子若謂是果是邪則是不必以合俗子若云<lb/>
俗果非邪則俗非不可以苟從俗我紛以交爭利害渾<lb/>
而彌重何異執朽轡以御逸駟承勁風以握秋蓬役恬<lb/>
性以充勞府對羣物以耦怨雙者乎子不聞乎終軍之<lb/>
穎賈生之才技竒山東玉映漢臺可謂響播六合聲駭<lb/>
嬰孩而見毁絳灌之口身離狼狽之災由此言之名為<lb/>
<pb n="KR3k0046_WYG_053-55a"/>
實賔福萌禍胎朝敷榮華夕歸塵埃未若澄虚心於𤣥<lb/>
圃䕃瑤林於蓬萊絶世事而儁黄綺皷滄川而浪龍鰓<lb/>
者矣蒙竊惑焉主人莞爾而笑欣然而言曰夫兩儀既<lb/>
闢隂陽汗浩五才迭用化生紛擾萬類云云孰測其兆<lb/>
故不登閬風安以瞻殊目之形不歩景宿何以觀恢廓<lb/>
之表是以迷麤者循一往之智狷介者守一方之矯豈<lb/>
知火林之蔚炎柯氷津之擢陽草故大人逹觀任化昏<lb/>
曉出不極勞處不巢皓在儒亦儒在道亦道運屈則紆<lb/>
<pb n="KR3k0046_WYG_053-55b"/>
其清暉時申則散其龍藻此盖員動之用舍非尋常之<lb/>
所寳也今三明𤣥照二氣載宣𤣥教夕凝朗風晨鮮道<lb/>
以才暢化隨理全故三典克明於百揆虞音齊響於五<lb/>
絃安期解褐於秀林漁父擺釣於長川如斯則化無不<lb/>
融道無不延風澄於俗波清於川方將舞黄蚪於慶雲<lb/>
招儀鳳於靈山流玉醴乎華闥秀朱草於庭前何有違<lb/>
理之患累真之嫌子徒知辯其説而未測其源明朝菌<lb/>
不可踰晦朔蟪蛄無以觀大年固非管翰之所述聊敬<lb/>
<pb n="KR3k0046_WYG_053-56a"/>
對以終篇<lb/>
唐韓愈進學解　國子先生晨入太學招諸生立館下<lb/>
誨之曰業精於勤荒於嬉行成于思毁于隨方今聖賢<lb/>
相逢治具畢張㧞去兇邪登崇俊良占小善者率以錄<lb/>
名一藝者無不庸爬羅剔抉刮垢磨光盖有幸而獲選<lb/>
孰云多而不揚諸生業患不能精無患有司之不明行<lb/>
患不能成無患有司之不公言未既有笑於列者曰先<lb/>
生欺予哉弟子事先生于茲有年矣先生口不絶吟于<lb/>
<pb n="KR3k0046_WYG_053-56b"/>
六藝之文手不停披於百家之編記事者必提其要纂<lb/>
言者必鉤其𤣥貪多務得細大不捐焚膏油以繼晷恒<lb/>
兀兀以窮年先生之業可謂勤矣觝排異端攘斥佛老<lb/>
補苴鏬漏張皇幽渺尋墜緒之茫茫獨旁搜而逺紹障<lb/>
百川而東之㢠廻狂瀾於既倒先生之於儒可謂有勞矣<lb/>
沈浸醲郁含英咀華作為文章其書滿家上窺姚姒渾<lb/>
渾無涯周誥殷盤佶屈聱牙春秋謹嚴左氏浮誇易竒<lb/>
而法詩正而葩下逮莊騷太史所錄子雲相如同工異<lb/>
<pb n="KR3k0046_WYG_053-57a"/>
曲先生之於文可謂閎其中而肆其外矣少始知學勇<lb/>
於敢為長通於方左右具宜先生之於為人可謂成矣<lb/>
然而公不見信於人私不見助于友䟦前躓後動輙得<lb/>
咎暫為御史遂竄南夷三年博士冗不見治命與仇謀<lb/>
取敗幾時冬暖而兒號寒年豐而妻啼饑頭童齒豁竟<lb/>
死何裨不知慮此而反教人為先生曰吁子來前夫大<lb/>
木為杗細木為桷欂櫨侏儒椳闑扂楔各得其宜施以<lb/>
成室者匠氏之工也玉札丹砂赤箭青芝牛溲馬勃敗<lb/>
<pb n="KR3k0046_WYG_053-57b"/>
鼓之皮俱收並蓄待用無遺者醫師之良也登明選公<lb/>
雜進巧拙紆餘為妍卓犖為傑校短量長惟器是適者<lb/>
宰相之方也昔者孟軻好辨孔道以明轍環天下卒老<lb/>
于行荀卿守正大論是宏逃讒于楚廢死蘭陵是二儒<lb/>
者吐辭為經舉足為法絶類離倫優入聖域其遇於世<lb/>
何如也今先生學雖勤而不繇其統言雖多而不要其<lb/>
中文雖竒而不濟於用行雖脩而不顯於衆猶且月費<lb/>
俸錢歳縻廩粟子不知耕婦不知織乘馬從徒安坐而<lb/>
<pb n="KR3k0046_WYG_053-58a"/>
食踵常途之促促窺陳編以盗竊然而聖主不加誅宰<lb/>
臣不見斥兹非其幸歟動而得謗名亦隨之投閒置散<lb/>
乃分之宜若夫商財賄之有亡計班資之崇庳忘已量<lb/>
之所稱指前人之瑕疵是所謂詰匠氏之不以杙為楹<lb/>
而訾醫師以昌陽引年欲進其豨苓也<lb/>
　<lb/>
　<lb/>
　<lb/>
<pb n="KR3k0046_WYG_053-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷五十三<lb/>
</p>
<p>
</p>
  </div>
</body>
</text>
</TEI>
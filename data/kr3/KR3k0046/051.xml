<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷五十一</head> <lb/>
    <p>
<pb n="KR3k0046_WYG_051-1a"/>
欽定四庫全書<lb/>
　經濟類編卷五十一<lb/>
　　　　　　　　　　　明　馮琦馮瑗　撰<lb/>
　文學類五<lb/>
　　檄<hi>七則</hi>
漢司馬相如喻巴蜀檄　告巴蜀太守蠻夷自擅不討<lb/>
之日久矣時侵犯邊境勞士大夫陛下即位存撫天下<lb/>
安集中國然後興師出兵北征匈奴單于怖駭交臂受<lb/>
<pb n="KR3k0046_WYG_051-1b"/>
事詘膝請和康居西域重譯納貢稽首來享移師東指<lb/>
閩越相誅右弔番禺太子入朝南夷之君西𤏡之長常<lb/>
效貢職不敢墮怠延頸舉踵喁喁然皆嚮風慕義欲為<lb/>
臣妾道里遼逺山川阻深不能自致夫不順者已誅而<lb/>
為善者未賞故遣中郎將往賓之發巴蜀之士各五百<lb/>
人以奉幣帛衞使者不然靡有兵革之事戰鬭之患今<lb/>
聞其乃發軍興制驚懼子弟憂患長老郡又擅為轉粟<lb/>
運輸皆非陛下之意也當行者或亾逃自賊殺亦非人<lb/>
<pb n="KR3k0046_WYG_051-2a"/>
臣之節也夫邊郡之士聞烽舉燧燔皆攝弓而馳荷兵<lb/>
而走流汗相屬唯恐居後觸白刃冒流矢議不反顧計<lb/>
不旋踵人懷怒心如報私讐彼豈樂死惡生非編列之<lb/>
民而與巴蜀異主哉計深慮逺急國家之難而樂盡人<lb/>
臣之道也故有剖符之封析珪而爵位為通侯處列東<lb/>
第終則遺顯號於後世傳土地於子孫行事甚忠敬居<lb/>
位甚安佚名聲施於無窮功烈著而不滅是以賢人君<lb/>
子肝腦塗中原膏液潤野草而不辭也今奉幣役至南<lb/>
<pb n="KR3k0046_WYG_051-2b"/>
夷即自賊殺或亾逃抵誅身死無名諡為至愚恥及父<lb/>
母為天下笑人之度量相越豈不逺哉然此非獨行者<lb/>
之罪也父兄之教不先子弟之率不謹寡廉鮮恥而俗<lb/>
不長厚也其被刑戮不亦宜乎陛下患使者有司之若<lb/>
彼悼不肖愚民之如此故遣信使曉諭百姓以發卒之<lb/>
事因數之以不忠死亾之罪讓三老孝弟以不教誨之<lb/>
過方今田時重煩百姓已親見近縣恐逺所谿谷山澤<lb/>
之民不徧聞檄到亟下縣道使咸喻陛下之意無忽<lb/>
<pb n="KR3k0046_WYG_051-3a"/>
伏隆告青徐檄　乃者猾臣王莽殺帝盜位宗室興兵<lb/>
除亂誅莽故羣下推立聖公以主宗廟而任用賊臣殺<lb/>
戮賢良三王作亂盜賊從横忤逆天心卒為赤睂所害<lb/>
皇天祐漢聖哲應期陛下神武奮發以少制衆故尋邑<lb/>
以百萬之軍潰散於昆陽王郎以全趙之師土崩於邯<lb/>
鄲大肜高明望旗消靡鐵脛五校莫不摧破梁王劉永<lb/>
幸以宗室屬籍爵為侯王不知厭足自求禍棄遂封爵<lb/>
牧守造為詐逆今虎牙大將軍屯營十萬已抜雎陽劉<lb/>
<pb n="KR3k0046_WYG_051-3b"/>
永奔迸家已族矣此諸君所聞也不先自圖後悔何及<lb/>
吕凱答雍闓檄　天降喪亂奸雄乗釁天下切齒萬國<lb/>
悲悼臣妾大小莫不思竭筋力肝腦塗地以除國難伏<lb/>
惟將軍世受漢恩以為當躬聚黨衆率先啓行上以報<lb/>
國家下不負先人書功竹帛遺名千載何期臣僕呉越<lb/>
背本就末乎昔舜勤民事隕于蒼梧書籍嘉之流聲無<lb/>
窮崩于江浦何足可悲文武受命成王乃平先帝龍興<lb/>
海内望風宰臣聰睿自天降康而將軍不覩盛衰之紀<lb/>
<pb n="KR3k0046_WYG_051-4a"/>
成敗之符譬如野火在原蹈履河冰火滅冰泮將何所<lb/>
依附曩者將軍先君雍侯造怨而封竇融知興歸志世<lb/>
祖皆流名後葉世歌其美今諸葛丞相英才挺出深覩<lb/>
未萌受遺託孤翊贊季興與衆無忌錄功忘瑕將軍若<lb/>
能翻然改圖易跡更步古人不難追鄙土何足宰哉盖<lb/>
聞楚國不恭齊相是責夫差僭號晉人不長況臣於非<lb/>
主誰肯歸之邪竊惟古義臣無越境之交是以前後有<lb/>
來無往重承告示發憤忘食故略陳所愚惟將軍察焉<lb/>
<pb n="KR3k0046_WYG_051-4b"/>
袁紹討曹操檄　盖聞明主圖危以制變忠臣慮難以<lb/>
立權曩者彊秦弱主趙高執柄専制朝命威福由已終<lb/>
有望夷之禍汙辱至今及臻吕后祿産専政擅斷萬機<lb/>
決事禁省下陵上替海内寒心於是絳侯朱虛興威奮<lb/>
怒誅夷逆暴尊立太宗故能道化興隆光明融顯此則<lb/>
大臣立權之明表也司空曹操祖父騰故中常侍與左<lb/>
悺徐璜並作妖孽饕餮放横傷化虐人父嵩乞匄攜養<lb/>
因贓買位輿金輦璧輸貨權門竊盜鼎司傾覆重器操<lb/>
<pb n="KR3k0046_WYG_051-5a"/>
贅閹遺醜本無令徳慓狡鋒俠好亂樂禍幕府董統鷹<lb/>
揚掃夷凶逆續遇董卓侵官暴國於是提劒揮鼔發命<lb/>
東夏廣羅英雄棄瑕錄用故遂與操參咨策略謂其鷹<lb/>
犬之才爪牙可任至乃愚佻短慮輕進易退傷夷折衂<lb/>
數喪師徒幕府輙復分兵命銳修完補輯表行東郡太<lb/>
守兖州刺史被以虎文授以偏師奬就威柄冀獲秦師<lb/>
一克之報而遂乗資䟦扈肆行酷烈割剝元元殘賢害<lb/>
義故九江太守邊讓英才雋逸以直言正色論不阿諂<lb/>
<pb n="KR3k0046_WYG_051-5b"/>
身首被梟懸之戮妻孥受灰滅之咎自是士林憤痛人<lb/>
怨天怒一夫奮臂舉州同聲故躬破於徐方地奪於吕<lb/>
布彷徨東裔蹈據無所幕府推强榦弱枝之義且不登<lb/>
畔人之黨故復援旌環甲席卷赴征金鼓響震布衆破<lb/>
沮拯其死亡之患復其方伯之任是則幕府無徳於兖<lb/>
土而有大造於操也㑹後鑾駕東反羣虜亂政時冀州<lb/>
方有北鄙之警匪遑離局故使從事中郎徐勛就發遣<lb/>
操使繕修郊廟翼衞幼主而便放志専行威刼省禁卑<lb/>
<pb n="KR3k0046_WYG_051-6a"/>
侮王僚敗法亂紀坐召三臺専制朝政爵賞由心刑戮<lb/>
在口所愛光五宗所怨滅三族羣談者受顯誅腹議者<lb/>
蒙隱戮道路以目百辟鉗口尚書記朝㑹公卿充員品<lb/>
而已故太尉楊彪歴典二司享國極位操因睚眦被以<lb/>
非罪榜楚并兼五毒俱至觸情放慝不顧憲章又議郎<lb/>
趙彦忠諫直言議有可納故聖朝含聴改容加錫操欲<lb/>
迷奪時明杜絶言路擅收立殺不俟報聞又梁孝王先<lb/>
帝母弟墳陵尊顯松栢桑梓猶宜恭肅操率將吏士親<lb/>
<pb n="KR3k0046_WYG_051-6b"/>
臨發掘破棺祼尸掠取金寶至令聖朝流涕士民傷懷<lb/>
又署發丘中郎將摸金校尉所過毁突無骸不露身處<lb/>
三公之官而行桀虜之態汙國虐民毒施人鬼加其細<lb/>
政苛慘科防互設矰繳充蹊阬穽塞路舉手挂網羅動<lb/>
足蹈機䧟是以兖豫有無聊之人帝都有呼嗟之怨歴<lb/>
觀古今書籍所載貪殘虐烈無道之臣於操為甚幕府<lb/>
方詰外姦未及整訓加意含覆冀可彌縫而操豺狼野<lb/>
心潛包禍謀乃欲橈折棟梁孤弱漢室除忠害善専為<lb/>
<pb n="KR3k0046_WYG_051-7a"/>
梟雄往嵗伐鼓北征公孫瓚彊禦桀逆拒圍一年操因<lb/>
其未破隂交書命欲託助王師内相掩襲故引兵造河<lb/>
方舟北濟會行人發露瓚亦梟夷故使鋒芒挫縮厥圖<lb/>
不果屯據敖倉沮河為固乃欲運螳螂之斧禦隆車之<lb/>
隧幕府奉漢威靈折衝宇宙長㦸百萬胡騎千羣奮中<lb/>
黃賁獲之士騁良弓勁弩之埶并州越太行青州涉濟<lb/>
漯大軍汎黄河以角其前荆州下宛葉而掎其後雷震<lb/>
虎步並集虜廷若舉炎火以焚飛蓬覆滄海而注熛炭<lb/>
<pb n="KR3k0046_WYG_051-7b"/>
有何不消滅者哉當今漢道陵遲綱弛紀絶操以精兵<lb/>
七百圍守宫闕外稱陪衞内以拘執懼簒逆之禍因斯<lb/>
而作乃忠臣肝膽塗地之秋烈士立功之會也可不勗<lb/>
哉<lb/>
魏陳琳檄呉將校部曲文　尚書令荀彧告江東諸將<lb/>
校部曲及孫權宗親中外盖聞禍福無門唯人所召夫<lb/>
見機而作不處凶危上聖之明也臨事制變困而能通<lb/>
智者之慮也漸漬荒沈往而不反愚之蔽也是以大雅<lb/>
<pb n="KR3k0046_WYG_051-8a"/>
君子於安思危以逺咎悔小人臨禍懷佚以待死亡二<lb/>
者之量不亦殊乎孫權小子未辨菽麥要領不足以膏<lb/>
齊斧名字不足以洿簡墨譬猶鷇卵始生翰毛而便陸<lb/>
梁放肆顧行吠主謂為舟楫足以距皇威江湖可以逃<lb/>
靈誅不知天網設張以在綱目爨鑊之魚期于消爛也<lb/>
若使水而可恃則洞庭無三苗之墟子陽無荆門之敗<lb/>
朝鮮之壘不刋南越之旌不拔昔夫差承闔廬之逺跡<lb/>
用申胥之訓兵棲越㑹稽可謂强矣及其抗衡上國與<lb/>
<pb n="KR3k0046_WYG_051-8b"/>
晉爭長都城屠於勾踐武卒散於黄池終於覆滅身罄<lb/>
越軍及呉王濞驕恣屈强猖猾始亂自以兵強國富勢<lb/>
臨京城太尉帥師甫下滎陽則七國之軍瓦解氷泮濞<lb/>
之罵言未絶於口而丹徒之刃以陷其胷何則天威不<lb/>
可當而悖逆之罪重也且江湖之衆不可恃也自董卓<lb/>
作亂以迄于今將三十載其間豪傑縱横熊據虎跱彊<lb/>
如二袁勇如吕布跨州連郡有威有名十有餘輩其餘<lb/>
鋒捍特起鸇視狼顧爭為梟雄者不可勝數然皆伏鈇<lb/>
<pb n="KR3k0046_WYG_051-9a"/>
嬰鉞首腰分離雲散原燎罔有孑遺近者闗中諸將復<lb/>
相合聚續為叛亂阻二華據河渭驅率羌胡齊鋒東向<lb/>
氣髙志逺似若無敵丞相秉越鷹揚順風烈火元戎啓<lb/>
行未鼔而破伏尸千萬流血漂樐此皆天下所共知也<lb/>
是後大軍所以臨江而不濟者以韓約馬超逋逸迸脫<lb/>
走還涼州復欲鳴吠逆賊宋建僭號河首同惡相救並<lb/>
為脣齒又鎮南將軍張魯負固不恭皆我王誅所當先<lb/>
加故且觀兵旋斾復整六師長驅西征致天下誅偏將<lb/>
<pb n="KR3k0046_WYG_051-9b"/>
涉隴則建約梟夷旍首萬里軍入散闗則羣氐率服王<lb/>
侯豪帥奔走前驅進臨漢中則平陽不守十萬之師土<lb/>
崩魚爛張魯逋竄走入巴中懷恩悔過委質還降巴夷<lb/>
王朴胡賨邑侯杜濩各帥種落共舉巴郡以奉王職鉦<lb/>
鼓一動二方俱定利盡西海兵不鈍鋒若此之事皆上<lb/>
天威明社稷神武非徒人力所能立也聖朝寛仁覆載<lb/>
允信允文大啓爵命以示四方魯及胡濩皆享萬户之<lb/>
封魯之五子各受千室之邑胡濩子弟部曲將校為列<lb/>
<pb n="KR3k0046_WYG_051-10a"/>
侯將軍以下千有餘人百姓安堵四民反業而建約支<lb/>
屬皆為鯨鯢超之妻孥焚首金城父母嬰孩覆尸許市<lb/>
非國家鍾禍於彼降福於此也逆順之分不得不然夫<lb/>
擊鳥先高攫鷙之勢也牧野之威孟津之退也今者枳<lb/>
棘翦扞戎夏以清萬里肅齊六師無事故大舉天師百<lb/>
萬之衆與匈奴南單于呼完厨及六郡烏桓丁令屠各<lb/>
湟中羌僰霆奮席捲自夀春而南又使征西將軍夏侯<lb/>
淵等率精甲五萬及武都氐羌巴漢銳卒南臨汶江搤<lb/>
<pb n="KR3k0046_WYG_051-10b"/>
據庸蜀江夏襄陽諸軍横截湘沅以臨豫章樓船横海<lb/>
之師直指呉㑹萬里尅期五道並入權之期命於是至<lb/>
矣丞相銜奉國威為人除害元惡大憝必當梟夷至於<lb/>
枝附葉從皆非詔書所特禽疾故毎破滅强敵未嘗不<lb/>
務在先降後誅拔將取才各盡其用是以立功之士莫<lb/>
不翹足引領望風響應昔袁術僭逆王誅將加則廬江<lb/>
太守劉勲先舉其郡還歸國家吕布作亂師臨下邳張<lb/>
遼侯成率衆出降還討眭固薛洪樛尚開城就化官渡<lb/>
<pb n="KR3k0046_WYG_051-11a"/>
之役則張郃高奐舉事立功後討袁尚則都督將軍馬<lb/>
延故豫州刺史隂䕫射聲校尉郭昭臨陣來降圍守鄴<lb/>
城則將軍蘇游反為内應審配兄子開門入兵既誅袁<lb/>
譚則幽州大將焦觸攻逐袁熙舉縣來服凡此之輩數<lb/>
百人皆忠壯果烈有智有仁悉與丞相參圖畫策折衝<lb/>
討難芟敵搴旗靜安海内豈輕舉措也哉誠乃天啓其<lb/>
心計深慮逺審邪正之律明可否之分勇不虛死節不<lb/>
茍立屈伸變化唯道所存故乃建邱山之功享不訾之<lb/>
<pb n="KR3k0046_WYG_051-11b"/>
祿朝為仇虜夕為上將所謂臨難知變轉禍為福者也<lb/>
若夫説誘甘言懷寶小恵泥滯茍且没而不覺隨波漂<lb/>
流與熛俱滅者亦甚衆多吉凶得失豈不哀哉昔嵗軍<lb/>
在漢中東西懸隔合肥遺守不滿五千權親以數萬之<lb/>
衆破敗奔走今乃欲當禦雷霆難以冀矣夫天道助順<lb/>
人道助信事上之謂義親親之謂仁盛孝章君也而權<lb/>
誅之孫輔兄也而權殺之賊義殘仁莫斯為甚乃神靈<lb/>
之逋罪下民所同讎辜讎之人謂之㓙賊是故伊摯去<lb/>
<pb n="KR3k0046_WYG_051-12a"/>
夏不為傷徳飛廉死紂不可謂賢何者去就之道各有<lb/>
宜也丞相深惟江東舊徳名臣多在載籍近魏叔英秀<lb/>
出高峙著名海内虞文繡砥礪清節耽學好古周泰明<lb/>
當世儁彦徳行修明皆宜膺受多福保艾子孫而周盛<lb/>
門户無辜被戮遺類流離湮没林莽言之可為愴然聞<lb/>
魏周榮虞仲翔各紹堂構能負析薪及呉諸顧陸舊族<lb/>
長者世有高位當報漢徳顯祖揚名又諸將校孫權婚<lb/>
親皆我國家良寶利器而並見驅迮雨絶於天有斧無<lb/>
<pb n="KR3k0046_WYG_051-12b"/>
柯何以自濟相隨顛没不亦哀乎盖鳯鳴高岡以逺罻<lb/>
羅賢聖之徳也鸋鴂之鳥巢於葦苕苕折子破下愚之<lb/>
惑也今江東之地無異葦苕諸賢處之信亦危矣聖朝<lb/>
開𢎞曠蕩重惜民命誅在一人與衆無忌故設非常之<lb/>
賞以待非常之功乃霸夫烈士奮命之良時也可不勉<lb/>
乎若能翻然大舉建立元勲以膺顯祿福之上也如其<lb/>
未能笇量大小以存易亡亦其次也夫係蹄在足則猛<lb/>
虎絶其蟠蝮蛇在手則壯士斷其節何則以其所全者<lb/>
<pb n="KR3k0046_WYG_051-13a"/>
重所棄者輕若乃樂禍懷寧迷而忘復闇大雅之所保<lb/>
背先賢之去就忽朝陽之安甘折苕之末日忘一日以<lb/>
至覆没大兵一放玉石俱碎雖欲救之亦無及已故今<lb/>
往購募爵賞科條如左檄到詳思至言如詔律令<lb/>
東魏使軍司杜弼檄梁納侯景　皇家垂統光配彼天<lb/>
唯彼呉越獨阻聲教元首懷止戈之心上宰薄兵車之<lb/>
命遂解縶南冠喻以好睦雖嘉謀長筭爰自我始罷戰<lb/>
息民彼獲其利侯景豎子自生猜貳逺託闗隴依憑姦<lb/>
<pb n="KR3k0046_WYG_051-13b"/>
偽逆主定君臣之分偽相結兄弟之親豈曰無恩終成<lb/>
難養俄而易慮親尋干戈釁暴惡盈側首無託以金陵<lb/>
逋逃之藪江南流寓之地甘辭卑禮進孰圖身詭言浮<lb/>
説抑可知矣而偽朝大小幸災忘義主荒於上臣蔽於<lb/>
下連結姦惡斷絶鄰好徵兵保境縱盜侵國葢物無定<lb/>
方事無定勢或乘利而受害或因得而更失是以呉侵<lb/>
齊境遂得句踐之師趙納韓地終有長平之役矧乃鞭<lb/>
撻疲民侵軼徐部築壘擁川舍舟徼利是以援枹秉麾<lb/>
<pb n="KR3k0046_WYG_051-14a"/>
之將拔距投石之士含怒作色如赴私讎彼連營擁衆<lb/>
依山傍水舉螳螂之斧被蛣蜣之甲當窮轍以待輪坐<lb/>
積薪以候燎及鋒刃暫交埃塵且接已亡㦸棄戈土崩<lb/>
瓦解掬指舟中衿甲鼓下同宗異姓縲紲相望曲直既<lb/>
殊强弱不等獲一人而夫一國見黄雀而忘深穽智者<lb/>
所不為仁者所不向誠既往之難逮猶將來之可追侯<lb/>
景以鄙俚之夫遭風雲之會位班三事邑啓萬家揣身<lb/>
量分久當止足而周章向背離披不已夫豈徒然意亦<lb/>
<pb n="KR3k0046_WYG_051-14b"/>
可見彼反授之以利器誨之以慢藏使其勢得容姦時<lb/>
堪乗便今見南風不競天亡有徵老賊姦謀將復作矣<lb/>
然推堅彊者難為功摧枯朽者易為力計其雖非孫呉<lb/>
猛將燕趙精兵猶是久涉行陳曽習軍旅豈同剽輕之<lb/>
師不比危脆之衆拒此則雄氣不足攻彼則為勢有餘<lb/>
終恐尾大於身踵麤於股倔强不掉狼戾難馴呼之則<lb/>
反速而舋小不徵則叛遲而禍大㑹應遙望廷尉不肯<lb/>
為臣自據淮南亦欲稱帝但恐楚國亡猨禍延林木城<lb/>
<pb n="KR3k0046_WYG_051-15a"/>
門失火殃及池魚横使江淮士子荆揚人物死<lb/>
亡矢石之下夭折霧露之中彼梁主操行無聞<lb/>
輕險有素射雀論功蕩舟稱力年既老矣耄又<lb/>
及之政㪚民流禮崩樂壊加以用舎乖方廢立<lb/>
失所矯情動俗飾智驚愚毒螫滿懐妄敦戒業<lb/>
躁競盈胷謬治清浄災異降於上怨讟興於下<lb/>
人人厭苦家家思亂履霜有漸堅冰且至傳險躁<lb/>
之風俗任輕薄之子孫朋黨路開兵權在外必<lb/>
<pb n="KR3k0046_WYG_051-15b"/>
將禍生骨肉釁起腹心强弩衝城長戈指闕徒<lb/>
探雀鷇無救府藏之虛空請熊蹯詎延晷刻之<lb/>
命外崩中潰今實其時鷸蚌相持我乗其便方<lb/>
使駿騎追風精甲輝日四七並列百萬為羣以<lb/>
轉石之形為破竹之勢當使鍾山渡江青葢入<lb/>
洛荆棘生於建業之宫麋鹿遊於姑蘇之館但<lb/>
恐革車之所轥轢劒騎之所蹂踐把梓於焉傾<lb/>
折竹箭以此摧殘若呉之王孫蜀之公子歸欵<lb/>
<pb n="KR3k0046_WYG_051-16a"/>
軍門委命下吏當即授客卿之秩時特加驃騎<lb/>
之號凡百君子勉求多福其後梁室禍敗皆如<lb/>
弼言<lb/>
宋劉裕討桓𤣥檄　夫成敗相因理不常泰狡<lb/>
焉肆虐或遇聖明自我大晉屢遘陽九隆安以<lb/>
來皇家多故貞良弊於豺狼忠臣碎於虎口逆<lb/>
臣桓𤣥敢肆陵慢阻兵荆郢肆暴都邑天未忘<lb/>
難凶力寔繁踰年之間遂傾皇祚主上播越流<lb/>
<pb n="KR3k0046_WYG_051-16b"/>
幸非所神器沈辱七廟毁墜雖是夏后之罹浞<lb/>
豷有漢之遭莽卓方之於兹未足為踰自𤣥簒<lb/>
逆于今歴載彌年亢旱人不聊生士庶疲於轉<lb/>
輸文武困於版築室家分析父子乖離豈唯大<lb/>
東有杼軸之悲標梅有頃筐之怨而已哉仰觀<lb/>
天文俯察人事此而可有孰為可亡凡在有心<lb/>
誰不枙腕裕等所以叩心泣血不遑啓處者也<lb/>
是故夕寐宵興<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>奨忠烈潛構﨑嶇過於履虎<lb/>
<pb n="KR3k0046_WYG_051-17a"/>
乗機奮發義不圖全輔國將軍劉毅廣武將軍<lb/>
何無忌鎮北主簿孟昶兖州主簿魏詠之寧逺<lb/>
將軍劉道規龍驤參軍劉藩振威將軍檀憑之<lb/>
等忠烈斷金精貫白日荷戈俟奮志在畢命益<lb/>
州刺史毛璩萬里齊契掃定荆楚江州刺史郭<lb/>
昶之奉迎主上宫于尋陽鎮北將軍王元徳等並<lb/>
率部曲保據石頭揚武將軍諸葛長人収集義士已據<lb/>
歴陽征虜參軍庾賾之等潛相連結以為内應同力<lb/>
<pb n="KR3k0046_WYG_051-17b"/>
恊契所在蠭起即目斬偽徐州刺史安成王修青州刺<lb/>
史𢎞義衆既集文武争先咸謂不有一統則事無以緝<lb/>
裕辭不獲命遂總軍要庶上憑祖宗之靈下罄義夫之<lb/>
節翦馘逋逆蕩清京華公侯諸君或世樹忠貞或身荷<lb/>
爵寵而並俛睂猾豎無由自效顧瞻周道寧不弔乎今<lb/>
日之舉良其㑹也裕以虚薄才非古人受任於既頽之<lb/>
運契接於已替之機丹忱未宣感慨憤激望霄漢以永<lb/>
懐眄山川以増佇投檄之日神馳賊庭<lb/>
<pb n="KR3k0046_WYG_051-18a"/>
　　書問<hi>十九則</hi>
漢公孫𢎞為國士所推上為賢良國人鄒長倩以其家<lb/>
貧少自資致乃解衣裳以衣之釋所著冠履以與之又<lb/>
贈以芻一束素絲一襚撲滿一枚書題遺之曰夫人無<lb/>
幽顯道在則為尊雖生芻之賤也不能脫落君子故贈<lb/>
君生芻一束詩人所謂生芻一束其人如玉五絲為䌰<lb/>
倍䌰為升倍升為緘倍緘為紀倍紀為緵倍緵為繸皆<lb/>
自少之多自微至著士之立功勲效名節亦復如之勿<lb/>
<pb n="KR3k0046_WYG_051-18b"/>
以小善不足修而不為也故贈君素絲一繸撲滿者以<lb/>
土為器以蓄錢具其有入竅而無出竅滿則撲之土麄<lb/>
物也錢重貨也入而不出積而不散故撲之士有聚斂<lb/>
而不能散者將有撲滿之敗可不誡歟故贈君撲滿一<lb/>
枚猗嗟盛歟山川阻修加以風露次卿足下勉作功名<lb/>
竊在下風以俟嘉譽<lb/>
司馬遷報任安書　太史公牛馬走司馬遷再拜言少<lb/>
卿足下曩者辱賜書教以順於接物推賢進士為務意<lb/>
<pb n="KR3k0046_WYG_051-19a"/>
氣懃懃懇懇若望僕不相師而用流俗人之言僕非敢<lb/>
如此也僕雖罷駑亦嘗側聞長者之遺風矣顧自以為<lb/>
身殘處穢動而見尤欲益反損是以獨鬱悒而誰與語<lb/>
諺曰誰為為之孰令聴之葢鍾子期死伯牙終身不復<lb/>
鼓琴何則士為知己者用女為説己者容若僕大質已<lb/>
虧缺矣雖才懷隋和行若由夷終不可以為榮適足以<lb/>
見笑而自㸃耳書辭宜答㑹東從上來又迫賤事相見<lb/>
日淺卒卒無須臾之間得竭志意今少卿抱不測之罪<lb/>
<pb n="KR3k0046_WYG_051-19b"/>
涉旬月迫季冬僕又薄從上雍恐卒然不可為諱是僕<lb/>
終已不得舒憤懣以曉左右則長逝者魂魄私恨無窮<lb/>
請略陳固陋闕然久不報幸勿為過僕聞之修身者智<lb/>
之符也愛施者仁之端也取與者義之表也恥辱者勇<lb/>
之決也立名者行之極也士有此五者然後可以託於<lb/>
世而列於君子之林矣故禍莫憯於欲利悲莫痛於傷<lb/>
心行莫醜於辱先詬莫大於宫刑刑餘之人無所比數<lb/>
非一世也所從來逺矣昔衞靈公與雍渠同載孔子適<lb/>
<pb n="KR3k0046_WYG_051-20a"/>
陳商鞅因景監見趙良寒心談子參乘袁絲變色自古<lb/>
而恥之夫中才之人事有闗於宦豎莫不傷氣而況於<lb/>
慷慨之士乎如今朝廷雖乏人柰何令刀鋸之餘薦天<lb/>
下豪俊哉僕賴先人緒業得待罪輦轂下二十餘年矣<lb/>
所以自惟上之不能納忠效信有竒策才力之譽自結<lb/>
明主次之又不能拾遺補闕招賢進能顯巖穴之士外<lb/>
之又不能備行伍攻城野戰有斬將搴旗之功下之不<lb/>
能積日累勞取尊官厚祿以為宗族交㳺光寵四者無<lb/>
<pb n="KR3k0046_WYG_051-20b"/>
一遂茍合取容無所短長之效可見於此矣嚮者僕常<lb/>
厠下大夫之列陪奉外廷末議不以此時引綱維盡思<lb/>
慮今已虧形為掃除之隷在闒茸之中乃欲仰首伸睂<lb/>
論列是非不亦輕朝廷羞當世之士邪嗟乎嗟乎如僕<lb/>
尚何言哉尚何言哉且事本末未易明也僕少負不羈<lb/>
之行長無鄉曲之譽主上幸得以先人之故使得奏薄<lb/>
伎出入周衞之中僕以為戴盆何以望天故絶賓客之<lb/>
知忘室家之業日夜思竭其不肖之才力務一心營職<lb/>
<pb n="KR3k0046_WYG_051-21a"/>
以求親媚於主上而事乃有大謬不然者夫僕與李陵<lb/>
俱居門下素非能相善也趣舍異路未嘗銜盃酒接慇<lb/>
懃之餘歡然僕觀其為人自守竒士事親孝與士信臨<lb/>
財廉取與義分别有讓恭儉下人常思奮不顧身以狥<lb/>
國家之急其素所蓄積也僕以為有國士之風夫人臣<lb/>
出萬死不顧一生之計赴公家之難斯亦竒矣今舉事<lb/>
一不當而全軀保妻子之臣隨而媒㜸其短僕誠私心<lb/>
痛之且李陵提步卒不滿五千深踐戎馬之地足歴王<lb/>
<pb n="KR3k0046_WYG_051-21b"/>
庭垂餌虎口横挑彊胡仰億萬之師與單于連戰十有<lb/>
餘日所殺過當慮救死扶傷不給旃裘之君長咸震怖<lb/>
乃悉徵其左右賢王舉引弓之人一國共攻而圍之轉<lb/>
鬭千里矢盡道窮救兵不至士卒死傷如積然陵一呼<lb/>
勞軍士無不起躬自流涕沫血飲泣更張空弮冒白刃<lb/>
北嚮爭死敵者陵未没時使有來報漢公卿王侯皆奉<lb/>
觴上夀後數日陵敗書聞主上為之食不甘味聴朝不<lb/>
怡大臣憂懼不知所出僕竊不自料其卑賤見主上慘<lb/>
<pb n="KR3k0046_WYG_051-22a"/>
愴怛悼誠欲効其款款之愚以為李陵素與士大夫絶<lb/>
甘分少能得人死力雖古之名將不能過也身雖陷敗<lb/>
彼觀其意且欲得其當而報於漢事已無可柰何其所<lb/>
摧敗功亦足以暴於天下矣僕懷欲陳之而未有路適<lb/>
㑹召問即以此指推言陵之功欲以廣主上之意塞睚<lb/>
眦之辭未能盡明明主不曉以為僕沮貳師而為李陵<lb/>
㳺説遂下於理拳拳之忠終不能自列因為誣上卒從<lb/>
吏議家貧貨賂不足以自贖交游莫救左右親近不為<lb/>
<pb n="KR3k0046_WYG_051-22b"/>
一言身非木石獨與法吏為伍深幽囹圄之中誰可告<lb/>
愬者此真少卿所親見僕行事豈不然乎李陵既生降<lb/>
隤其家聲而僕又佴之蠶室重為天下觀笑悲夫悲夫<lb/>
事未易一二為俗人言也僕之先人非有剖符丹書之<lb/>
功文史星歴近乎卜祝之間固主上所戱弄倡優所畜<lb/>
流俗之所輕也假令僕伏法受誅若九牛亡一毛與螻<lb/>
蟻何以異而世俗又不能與死節者次比特以為智窮<lb/>
罪極不能自免卒就死耳何也素所自樹立使然也人<lb/>
<pb n="KR3k0046_WYG_051-23a"/>
固有一死或重於太山或輕於鴻毛用之所趣異也太<lb/>
上不辱先其次不辱身其次不辱理色其次不辱辭令<lb/>
其次詘體受辱其次易服受辱其次闗木索被箠楚受<lb/>
辱其次剔毛髮嬰金鐵受辱其次毁肌膚斷肢體受辱<lb/>
最下腐刑極矣傳曰刑不上大夫此言士節不可不勉<lb/>
勵也猛虎在深山百獸震恐及在檻穽之中搖尾而求<lb/>
食積威約之漸也故有畫地為牢埶不可入削木為吏<lb/>
議不可對定計於鮮也今交手足受木索暴肌膚受榜<lb/>
<pb n="KR3k0046_WYG_051-23b"/>
箠幽於圜牆之中當此之時見獄吏則頭槍地視徒隷<lb/>
則心惕息何者積威約之埶也及以至是言不辱者所<lb/>
謂彊顔耳曷足貴乎且西伯伯也拘於羑里李斯相也<lb/>
具於五刑淮隂王也受械於陳彭越張敖南面稱孤繫<lb/>
獄抵罪絳侯誅諸吕權傾五伯囚於請室魏其大將也<lb/>
衣赭衣闗三木季布為朱家鉗奴灌夫受辱於居室此<lb/>
人皆身至王侯將相聲聞隣國及罪至罔加不能引決<lb/>
自裁在塵埃之中古今一體安在其不辱也由此言之<lb/>
<pb n="KR3k0046_WYG_051-24a"/>
勇怯埶也强弱形也審矣何足怪乎夫人不能早自裁<lb/>
繩墨之外以稍凌遲至於鞭箠之間乃欲引節斯不亦<lb/>
逺乎古人所以重施刑於大夫者殆為此也夫人情莫<lb/>
不貪生惡死念父母顧妻子至激於義理者不然乃有<lb/>
所不得已也今僕不幸早失父母無兄弟之親獨身孤<lb/>
立少卿視僕於妻子何如哉且勇者不必死節怯夫慕<lb/>
義何處不勉焉僕雖怯懦欲茍活亦頗識去就之分矣<lb/>
何至自湛溺縲紲之辱哉且夫臧獲婢妾由能引決況<lb/>
<pb n="KR3k0046_WYG_051-24b"/>
僕之不得已乎所以隱忍茍活幽於糞土之中而不辭<lb/>
者恨私心有所不盡鄙陋没世而文彩不表於後世也<lb/>
古者富貴而名磨滅不可勝紀唯倜儻非常之人稱焉<lb/>
葢文王拘而演周易仲尼厄而作春秋屈原放逐乃賦<lb/>
離騷左丘失明厥有國語孫子臏脚兵法修列不韋遷<lb/>
蜀世傳吕覽韓非囚秦説難孤憤詩三百篇大抵賢聖<lb/>
發憤之所為作也此人皆意有所鬱結不得通其道故<lb/>
述往事思來者乃如左丘無目孫子斷足終不可用退<lb/>
<pb n="KR3k0046_WYG_051-25a"/>
而論書策以舒其憤思垂空文以自見僕竊不遜近自<lb/>
託於無能之辭網羅天下放失舊聞略考其行事綜其<lb/>
終始稽其成敗興壞之理上計軒轅下至於兹為十表<lb/>
本紀十二書八章世家三十列傳七十凡百三十篇亦<lb/>
欲以䆒天人之際通古今之變成一家之言草創未就<lb/>
㑹遭此禍惜其不成是以就極刑而無愠色僕誠以著<lb/>
此書藏諸名山傳之其人通邑大都則僕償前辱之責<lb/>
雖萬被戮豈有悔哉然此可為智者道難為俗人言也<lb/>
<pb n="KR3k0046_WYG_051-25b"/>
且負下未易居下流多謗議僕以口語遇遭此禍重為<lb/>
鄉里所戮笑以汚辱先人亦何面目復上父母之坵墓<lb/>
乎雖累百世垢彌甚耳是以腸一日而九迴居則忽忽<lb/>
若有所亡出則不知其所往毎念斯恥汗未嘗不發背<lb/>
霑衣也身直為閨閣之臣寧得自引深藏巖穴邪故且<lb/>
從俗浮沉與時俯仰以通其狂惑今少卿乃教以推賢<lb/>
進士無乃與僕私心刺謬乎今雖欲自雕琢曼辭以自<lb/>
飾無益於俗不信適足取辱耳要之死日然後是非乃<lb/>
<pb n="KR3k0046_WYG_051-26a"/>
定書不能悉意畧陳固陋<lb/>
蘇武報李陵書　曩以人之奉使方外至使遐夷作逆<lb/>
封豕造悖豺狼出爪摧辱王命身幽於無人之處跡戢<lb/>
於胡塞之地㰱朝露以為飲茹田鼠以為糧窮目極望<lb/>
不見所識側耳逺聴不聞人聲當此之時生不足甘死<lb/>
不足惡所以忍困强存徒念忠義雖誘僕以隆爵厚寵<lb/>
黄金之利不以滑其慮也迫以白刃在頸鐵鑕在喉不<lb/>
以動其心也何則志定於不回期誓於没命幸賴聖明<lb/>
<pb n="KR3k0046_WYG_051-26b"/>
逺承拯贖得使入湯之禽復假羽毛刖斷之足復蒙連<lb/>
續毎念足下才為世英器為時出語曰夜行被繡不足<lb/>
為榮況於家室孤滅棄在絶域衣則異制食味不均棄<lb/>
捐功名雖尚視息與亡無異向使君服節死難書功竹<lb/>
帛傳名千代茅土之封永在不朽不亦休哉嗟乎李卿<lb/>
事已去矣失之毫釐差之千里將復何言所貺重遺義<lb/>
當順承本為一體今為異俗余歸漢室子留彼國臣無<lb/>
境外之交故不當受乖離邈矣相見未期國别俗殊死<lb/>
<pb n="KR3k0046_WYG_051-27a"/>
生隔絶岱馬越鳥能不依依謹奉答報并還所贈<lb/>
李陵答蘇武書　子卿足下勤宣令徳策名清時榮問<lb/>
休暢幸甚幸甚逺託異國昔人所悲望風懷想能不依<lb/>
依昔者不遺逺辱還答慰誨懃懃有踰骨肉陵雖不敏<lb/>
能不慨然自從初降以至今日身之窮困獨坐愁苦終<lb/>
日無覩但見異類韋韝毳幙以禦風雨羶肉酪漿以充<lb/>
饑渴舉目言笑誰與為歡胡地𤣥冰邊土慘裂但聞悲<lb/>
風蕭條之聲涼秋九月塞外草衰夜不能寐側耳逺聴<lb/>
<pb n="KR3k0046_WYG_051-27b"/>
胡笳互動牧馬悲鳴吟嘯成羣邊聲四起晨坐聴之不<lb/>
覺淚下嗟乎子卿陵獨何心能不悲哉與子别後益復<lb/>
無聊上念老母臨年被戮妻子無辜並為鯨鯢身負國<lb/>
恩為世所悲子歸受榮我留受辱命也如何身出禮義<lb/>
之鄉而入無知之俗違棄君親之恩長為蠻夷之域傷<lb/>
已令先君之嗣更成戎狄之族又自悲矣功大罪小不<lb/>
蒙明察孤負陵心區區之意毎一念至忽然忘生陵不<lb/>
難刺心以自明刎頸以見志顧國家於我已矣殺身無<lb/>
<pb n="KR3k0046_WYG_051-28a"/>
益適足増羞故毎攘臂忍辱輒復茍活左右之人見陵<lb/>
如此以為不入耳之歡來相勸勉異方之樂秖令人悲<lb/>
增忉怛耳嗟乎子卿人之相知貴相知心前書倉卒未<lb/>
盡所懷故復畧而言之昔先帝授陵步卒五千出征絶<lb/>
域五將失道陵獨遇戰而裹萬里之糧帥徒步之師出<lb/>
天漢之外入彊胡之域以五千之衆對十萬之軍策疲<lb/>
乏之兵當新羈之馬然猶斬將搴旗追奔逐北滅跡掃<lb/>
塵斬其梟帥三軍之士視死如歸陵也不才希當大任<lb/>
<pb n="KR3k0046_WYG_051-28b"/>
意謂此時功難堪矣匈奴既敗舉國興師更練精兵彊<lb/>
踰十萬單于臨陣親自合圍客主之形既不相如步馬<lb/>
之埶又甚懸絶疲兵再戰一以當千然猶扶乗創痛決<lb/>
命爭首死傷積野餘不滿百而皆扶病不任干戈然陵<lb/>
振臂一呼創病皆起舉刃指虜胡馬奔走兵盡矢窮人<lb/>
無尺鐵猶復徒首奮呼爭為先登當此時也天地為陵<lb/>
震怒戰士為陵飲血單于謂陵不可復得便欲引還而<lb/>
賊臣教之遂便復戰故陵不免耳昔高皇帝以三十萬<lb/>
<pb n="KR3k0046_WYG_051-29a"/>
衆困於平城當此之時猛將如雲謀臣如雨然猶七日<lb/>
不食僅乃得免況當陵者豈易為力哉而執事者云云<lb/>
茍怨陵以不死然陵不死罪也子卿視陵豈偷生之士<lb/>
而惜死之人哉寧有背君親捐妻子而反為利者乎然<lb/>
陵不死有所為也故欲如前書之言報恩於國主耳誠<lb/>
以虛死不如立節滅名不如報徳也昔范蠡不殉㑹稽<lb/>
之恥曹沬不死三敗之辱卒復勾踐之讎報魯國之羞<lb/>
區區之心竊慕此耳何圖志未立而怨已成計未從而<lb/>
<pb n="KR3k0046_WYG_051-29b"/>
骨肉受刑此陵所以仰天椎心而泣血也足下又云漢<lb/>
與功臣不薄子為漢臣安得不云爾乎昔蕭樊囚縶韓<lb/>
彭葅醢鼂錯受戮周魏見辜其餘佐命立功之士賈誼<lb/>
亞夫之徒皆信命世之才抱將相之具而受小人之讒<lb/>
並受禍敗之辱卒使懷才受謗能不得展彼二子之遐<lb/>
舉誰不為之痛心哉陵先將軍功畧葢天地義勇冠三<lb/>
軍徒失貴臣之意剄身絶域之表此功臣義士所以負<lb/>
㦸而長歎者也何謂不薄哉且足下昔以單車之使適<lb/>
<pb n="KR3k0046_WYG_051-30a"/>
萬乘之虜遭時不遇至於伏劒不顧流離辛苦幾死朔<lb/>
北之野丁年奉使皓首而歸老母終堂生妻去帷此天<lb/>
下所希聞古今所未有也蠻貊之人尚猶嘉子之節況<lb/>
為天下之主乎陵謂足下當享茅土之薦受千乘之賞<lb/>
聞子之歸賜不過二百萬位不過典屬國無尺土之封<lb/>
嘉子之勤而妨功害能之臣盡為萬户侯親戚貪佞之<lb/>
類悉為廊廟宰子尚如此陵復何望哉且漢厚誅陵以<lb/>
不死薄賞子以守節欲使逺聴之臣望風馳命此實難<lb/>
<pb n="KR3k0046_WYG_051-30b"/>
矣所以毎顧而不悔者也陵雖孤恩漢亦負徳昔人有<lb/>
言雖忠不烈視死如歸陵誠能安而主豈復能眷眷乎<lb/>
男兒生以不成名死則葬蠻夷中誰復能屈身稽顙還<lb/>
向北闕使刀筆之吏弄其文墨邪願足下勿復望陵嗟<lb/>
乎子卿夫復何言相去萬里人絶路殊生為别世之人<lb/>
死為異域之鬼長與足下生死辭矣幸謝故人勉事聖<lb/>
君足下𦙍子無恙勿以為念努力自愛時因北風復恵<lb/>
徳音<lb/>
<pb n="KR3k0046_WYG_051-31a"/>
更始遣使徵隗囂及崔義等囂將行方望以為更始成<lb/>
敗未可知固止之囂不聴望辭以書足下將建伊吕之<lb/>
業𢎞不世之功而大事草創英雄未集以望異域之人<lb/>
疵瑕未露欲先崇郭隗想望樂毅故欽承大旨順風不<lb/>
讓將軍以至徳尊賢廣其謀慮動有功發中權基業已<lb/>
定大勲方緝今俊乂並會羽翮比肩望無耆耉之徳而<lb/>
猥託賓客之上誠自愧也雖懷介然之節欲潔去就之<lb/>
分誠終不背其本貳其志也何則范蠡收責句踐乘偏<lb/>
<pb n="KR3k0046_WYG_051-31b"/>
舟於五湖咎犯謝罪文公亦逡巡於河上夫以二子之<lb/>
賢勒銘兩國猶削跡歸愆請命乞身望之無勞葢其宜<lb/>
也望聞烏氏有龍池之山微徑南通與漢相屬其旁時<lb/>
有竒人聊及閒暇廣求其真願將軍勉之<lb/>
大將軍竇武援立靈帝初秉機政朝議欲加封爵盧植<lb/>
雖布衣以武素有名譽乃獻書以規之植聞嫠有不恤<lb/>
緯之事漆室有倚楹之戚憂深思逺君子之情夫士立<lb/>
爭友義貴切磋書陳謀及庶人詩詠詢于芻蕘植誦先<lb/>
<pb n="KR3k0046_WYG_051-32a"/>
王之書久矣敢愛其瞽言哉今足下之於漢朝猶旦奭<lb/>
之在周室建立聖主四海有係論者以為吾子之功於<lb/>
斯為重天下聚目而視攢耳而聴謂準之前事將有景<lb/>
風之祚尋春秋之義王后無嗣擇立親長年均以徳徳<lb/>
均則決之卜筮今同宗相後披圖案牒以次建之何勲<lb/>
之有豈横叨天工以為己力乎宜辭大賞以全身名又<lb/>
比世祚不競仍外求嗣可謂危矣而四方未寧盜賊伺<lb/>
隙恒岳勃碣特多姦盜將有楚人脅比尹氏立朝之變<lb/>
<pb n="KR3k0046_WYG_051-32b"/>
宜依古禮置諸子之官徵王侯愛子宗室賢才外崇訓<lb/>
道之義内息貪利之心簡其良能隨用爵之强榦弱枝<lb/>
之道也<lb/>
曹操忌孔融名重天下外相容忍而潛忌正議鯁大業<lb/>
山陽郄慮承望風旨以微法奏免融官因顯明讎怨操<lb/>
故書激厲融葢聞唐虞之朝有克讓之臣故麟鳯來而<lb/>
頌聲作也後世徳薄猶有殺身為君破家為國及至其<lb/>
敝睚眦之怨必讎一餐之恵必報故晁錯念國遘禍於<lb/>
<pb n="KR3k0046_WYG_051-33a"/>
袁盎屈平悼楚受譛於椒蘭彭寵傾亂起自朱浮鄧禹<lb/>
威損失於宗馮由此言之喜怒怨愛禍福所因可不慎<lb/>
與昔廉藺小國之臣猶能相下寇賈倉卒武夫屈節崇<lb/>
好光武不問伯升之怨齊侯不疑射鉤之虜夫立大操<lb/>
者豈累細故哉往聞二君有執法之平以為小介當收<lb/>
舊好而怨毒漸積志相危害聞之憮然中夜而起昔國<lb/>
家東遷文舉盛嘆鴻豫名實相副綜達經學出於鄭𤣥<lb/>
又明司馬法鴻豫亦稱文舉竒逸博聞誠怪今者與始<lb/>
<pb n="KR3k0046_WYG_051-33b"/>
相違孤與文舉既非舊好又於鴻豫亦無恩紀然願人<lb/>
之相美不樂人之相傷思以區區思恊歡好又知羣小<lb/>
所搆孤為人臣進不能風化海内退不能建徳和人然<lb/>
撫養戰士殺身為國破浮華交㑹之徒計有餘矣融報<lb/>
曰猥恵書教告所不逮融與鴻豫州里比隣知之最早<lb/>
雖嘗陳其功美欲以厚於見私信於為國不求其覆過<lb/>
掩惡有罪望不坐也前者黜退懽欣受之昔趙簡子朝<lb/>
登韓厥夕被其戮喜而求賀況無彼人之功而敢枉當<lb/>
<pb n="KR3k0046_WYG_051-34a"/>
官之平哉忠非三閭智非鼂錯竊位為過免罪為幸乃<lb/>
使餘論逺聞所以慙懼也朱彭寇賈為世壯士愛惡相<lb/>
攻能為國憂至於輕弱薄劣猶昆䖝之相囓適足還害<lb/>
其身誠無所至也晉侯嘉其臣所爭者大而師曠以為<lb/>
不如心競性既遲緩與人無傷雖出胯下之負榆次之<lb/>
辱不知貶毁之於巳猶蚊虻之過也子産謂人心不相<lb/>
似或矜埶者欲以取勝為榮不念宋人待四海之客大<lb/>
罏不欲令酒酸也至於屈穀巨瓠堅而無竅當以無用<lb/>
<pb n="KR3k0046_WYG_051-34b"/>
罪之耳它者奉尊嚴教不敢失墜郗為故吏融所推進<lb/>
趙衰之拔郤縠不輕公叔之升臣也知同其愛訓誨發<lb/>
中雖懿伯之忌猶不得念況侍舊交而欲自外於賢吏<lb/>
哉輒布腹心修好如初苦言至意終身誦之<lb/>
曹植與呉季重書　前日雖因常調得為密坐雖讌飲<lb/>
彌日其於别逺㑹稀猶不盡其勞積也若夫觴酌凌波<lb/>
於前簫笳發音於後足下鷹揚其體鳯觀虎視謂蕭曹<lb/>
不足儔衞霍不足侔也左顧右盼謂若無人豈非吾子<lb/>
<pb n="KR3k0046_WYG_051-35a"/>
壯志哉過屠門而大嚼雖不得肉貴且快意當斯之時<lb/>
願舉泰山以為肉傾東海以為酒伐雲夢之竹以為笛<lb/>
斬泗濱之梓以為箏食若填巨壑飲若灌漏巵其樂固<lb/>
難量豈非大丈夫之樂哉然日不我與曜靈急節面有<lb/>
逸景之速别有參商之闊思抑六龍之首頓羲和之轡<lb/>
折若木之華閉濛汜之谷天路高邈良無由縁懷戀反<lb/>
側如何如何得所來訊文采委曲曄若春榮瀏若清風<lb/>
申詠反覆曠若復面其諸賢所著文章想還所治復申<lb/>
<pb n="KR3k0046_WYG_051-35b"/>
詠之也可令憙事小史諷而誦之夫文章之難非獨今<lb/>
也古之君子猶亦病諸家有千里驥而不珍焉人懷盈<lb/>
尺和氏而無貴矣夫君子而不知音樂古之達論謂之<lb/>
通而蔽墨翟不好伎何為過朝歌而迴車乎足下好伎<lb/>
而正值墨氏迴車之縣想足下助我張目也又聞足下<lb/>
在彼自有佳政夫求而不得者有之矣未有不求而自<lb/>
得者也且改轍易行非良樂之御易民而治非楚鄭之<lb/>
政願足下勉之而已矣適對嘉賓口授不悉往來數相<lb/>
<pb n="KR3k0046_WYG_051-36a"/>
聞<lb/>
呉質荅東阿王書　信到奉所恵貺發函伸紙是何文<lb/>
采之巨麗而慰喻之綢繆乎夫登東岳者然後知衆山<lb/>
之邐迆也奉至尊者然後知百里之卑微也自旋之初<lb/>
伏念五六日至于旬時精散思越惘若有失非敢羨寵<lb/>
光之休慕猗頓之富也誠以身賤犬馬徳輕鴻毛至乃<lb/>
厯𤣥闗排金門升玉堂伏虛檻於前殿臨曲池而行觴<lb/>
既威儀虧替言辭漏渫雖恃平原養士之懿愧無毛遂<lb/>
<pb n="KR3k0046_WYG_051-36b"/>
燿穎之才深蒙薛公折節之禮而無馮諼三窟之效屢<lb/>
獲信陵虚左之徳又無侯生可述之美凡此數者乃質<lb/>
之所以憤積於胷臆懷眷而悁邑者也若追前宴謂之<lb/>
未究欲傾海為酒并山為殽伐竹雲夢斬梓泗濱然後<lb/>
極雅意盡歡情信公子之壯觀非鄙人之所庶幾也若<lb/>
質之志實在所天思投印釋黻朝夕侍坐鑽仲父之遺<lb/>
訓覽老氏之要言對清酤而不酌抑嘉殽而不享使西<lb/>
施出帷嫫母侍側斯盛徳之所蹈明哲之所保也若乃<lb/>
<pb n="KR3k0046_WYG_051-37a"/>
近者之觀實蕩鄙心秦箏發徽二八迭奏塤簫激於華<lb/>
屋靈鼓動於座左耳嘈嘈於無聞情踊躍於鞍馬謂可<lb/>
兆懾肅慎使貢其楛矢南震百越使獻其白雉又況權<lb/>
備夫何足視乎還治諷采所著觀省英瑋實賦頌之宗<lb/>
作者之師也衆賢所述亦各有志昔趙武過鄭七子賦<lb/>
詩春秋載列以為美談質小人也無以承命又所荅貺<lb/>
辭醜義陋申之再三赧然汗下此邦之人閑習辭賦三<lb/>
事大夫莫不諷誦何但小史之有乎重恵苦言訓以政<lb/>
<pb n="KR3k0046_WYG_051-37b"/>
事惻隱之恩形乎文墨墨子迴車而質四年雖無徳與<lb/>
民式歌且舞儒墨不同固以久矣然一旅之衆不足以<lb/>
揚名步武之間不足以騁跡若不改轍易御將何以效<lb/>
其力哉今處此而求大功猶絆良驥之足而責以千里<lb/>
之任檻猨猴之勢而望其巧捷之能也不勝見恤謹附<lb/>
遣白答不敢繁詞<lb/>
晉習鑿齒與桓秘書　吾以去五月三日來達襄陽觸<lb/>
目悲感略無懽情痛惻之事故非書言之所能具也毎<lb/>
<pb n="KR3k0046_WYG_051-38a"/>
定省家舅從北門入西望隆中想卧龍之吟東眺白沙<lb/>
思鳯雛之聲北臨樊墟存鄧老之高南眷城邑懷羊公<lb/>
之風縱目檀溪念崔徐之友肆睇魚梁追二徳之逺未<lb/>
嘗不徘徊移日惆悵極夕撫乘躊躇慨爾而泣曰若乃<lb/>
魏武之所置酒孫堅之所隕斃裴杜之故居繁王之舊<lb/>
宅遺事猶存星列滿目璅璅常流碌碌凡士焉足以感<lb/>
其方寸哉夫芬芳起於椒蘭清響生乎琳琅命世而作<lb/>
佐者必垂可大之餘風高尚而邁徳者必有明勝之遺<lb/>
<pb n="KR3k0046_WYG_051-38b"/>
事若向八君子者千載猶使義想其為人況相去之不<lb/>
逺乎彼一時也此一時也焉知今日之才不如疇辰百<lb/>
年之後吾與足下不並為景升乎<lb/>
王羲之遺殷浩書　知安西敗喪公私惋怛不能須臾<lb/>
去懷以區區江左所營綜如此天下寒心固以久矣而<lb/>
加之敗喪此可熟念往事豈復可追願思𢎞將來令天<lb/>
下寄命有所自隆中興之業政以道勝寛和為本力爭<lb/>
武功作非所當因循所長以固大業想識其由來也自<lb/>
<pb n="KR3k0046_WYG_051-39a"/>
寇亂以來處内外之任者未有深謀逺慮括嚢至計而<lb/>
疲竭根本各從所志竟無一功可論一事可記忠言嘉<lb/>
謀棄而莫用遂令天下將有土崩之勢何能不痛心悲<lb/>
慨也任其事者豈得辭四海之責追咎往事亦何所復<lb/>
及宜更虛已求賢當與有識共之不可復令忠允之言<lb/>
常屈於當權今軍破於外資竭於内保淮之志非復所<lb/>
及莫過還保長江都督將校各復舊鎮自長江以外羈<lb/>
縻而已任國鈞者引咎責躬深自貶降以謝百姓更與<lb/>
<pb n="KR3k0046_WYG_051-39b"/>
朝賢思布平正除其煩苛省其賦役與百姓更始庶可<lb/>
以允答羣望救倒懸之急使君起於布衣任天下之重<lb/>
尚徳之舉未能事事允稱當重統之任而喪敗至此恐<lb/>
闔朝羣賢未有與人分其謗者今亟脩徳輔闕廣延羣<lb/>
賢與之分任尚未知獲濟所期若猶以前事為未工故<lb/>
復求之於分外宇宙雖廣自容何所知言不必用或取<lb/>
怨執政然當情慨所在正自不能不盡懷極言若必親<lb/>
征未達此旨果行者愚智所不解也願復與衆共之復<lb/>
<pb n="KR3k0046_WYG_051-40a"/>
被州符增運千石徵役兼至皆以軍期對之喪氣罔知<lb/>
所厝自頃年割剝遺黎刑徒竟路殆同秦政惟未加參<lb/>
夷之刑耳恐勝廣之憂無復日矣<lb/>
徐蕃與范寗書　知足下遣十五議曹各之一縣又吏<lb/>
假歸白所聞見誠足下留意百姓故廣其視聴吾謂勸<lb/>
導以實不以文十五議曹欲何所敷宣邪庶事辭訟足<lb/>
下聴斷允塞則物理足矣上有理務之心則下之求理<lb/>
者至矣日昃省覽庶事無滯則吏慎其負而人聴不惑<lb/>
<pb n="KR3k0046_WYG_051-40b"/>
豈須邑至里詣飾其㳺聲哉非徒不足致益乃是蠶漁<lb/>
之所資又不可縱小吏為耳目也豈有善人君子而干<lb/>
非其事多所告白者乎君子之心誰毁誰譽如有所譽<lb/>
必由歴試如有所毁必以著明託社之鼠政之甚害自<lb/>
古以來欲為左右耳目者無非小人皆先因小忠而成<lb/>
其大不忠先藉小信而成其大不信遂使君子道消善<lb/>
人輿尸前史所書可為深鑒足下選綱紀必得國士足<lb/>
以攝諸曹諸曹皆是良吏則足以掌文按又擇公方之<lb/>
<pb n="KR3k0046_WYG_051-41a"/>
人以為監司則清濁能否與事而明足下但平心居宗<lb/>
何取於耳目哉昔明徳馬后未嘗顧與左右言可謂逺<lb/>
識況大丈夫而不能免此乎<lb/>
賀彦先報虞預書　此子開拔有志意只言異於凡猥<lb/>
耳不圖偉才如此其文甚有竒分若出其胸臆乃是一<lb/>
國所推豈但牧豎中逸羣邪聞處舊黨之中好有謙沖<lb/>
之行此亦立身之一隅然世衰道喪人物彫敝毎聞一<lb/>
介之徒有向道之志冀之願之如方者乃荒萊之特苗<lb/>
<pb n="KR3k0046_WYG_051-41b"/>
鹵田之善秀姿質已良但沾染未足耳移植豐壤必成<lb/>
嘉穀足下才為世英位為朝右道隆化立然後為貴昔<lb/>
許子將拔樊仲昭於賈豎郭林宗成魏徳公於畎畝足<lb/>
下志隆此業二賢之功不為難及也<lb/>
伏義與阮步兵書　葢聞建功立勲者必以聖賢為本<lb/>
樂真養性者必以榮名為主若棄聖背賢則不離乎狂<lb/>
狷淩榮起名則不免乎窮辱故自生民以來同此圃例<lb/>
雖歴百代業不易網譬如大道徒以奔趨遲疾定其駑<lb/>
<pb n="KR3k0046_WYG_051-42a"/>
良舉足向路揔趨一也然流名震響非實不著而抱實<lb/>
之竒非人不寶貴徳保身非禮不成伏禮之矩非勤不<lb/>
辨是使薄於實而爭名者或因飾虛以自矜慎於禮而<lb/>
莫持者或因倨怠以自外其自矜也必闗闔晻曖以示<lb/>
之不測之量其自外也必排摧禮俗以見其不羇之達<lb/>
又有滑稽之士糅於其間浮沉不一際畔相亂或使時<lb/>
人莫能早分推其大歸綜之行事徒可力極一噱觀盡<lb/>
崇朝遭清世邪則將吹其噓以露其實值其闇耶則將<lb/>
<pb n="KR3k0046_WYG_051-42b"/>
矜其貌以疑其樸從此觀之治大而見遺不如資小而<lb/>
必集出俗而見削不如入檢而必令驟聴論者洋溢之<lb/>
聲雖未傾葢其情如舊然重牆難極管短幽密觀容相<lb/>
額所執各異或謂吾子英才秀發邈與世𤣥而經緯之<lb/>
氣有蹇缺矣或謂吾子知不出凡器無隈奥而陶變以<lb/>
眩流俗善子者欲斤斵以拒樸惡子者欲抽鍵以騖空<lb/>
虛毎承此聲未嘗不開精斥運放思天淵欲為吾子廣<lb/>
推奥異端求所安也葢自生民之性受氣之源好惡大<lb/>
<pb n="KR3k0046_WYG_051-43a"/>
歸不得相逺君子狥名而不顧亦有慕名以為顯夫名<lb/>
利者揔人之網集衢之門也出此有為於義未聞吾子<lb/>
若欲逆取順守及時行志則當矜而莫疑以速民望若<lb/>
欲娯情養神不厚於俗則當浩然恣意唯樂是治今觀<lb/>
其規時則行已無育徳之身報門無慕業之客察其樂<lb/>
則食無方丈之殽室無傾城之色徒泄泄以疑世為竒<lb/>
縱體為逸執此不回既以怪矣且人非金石不可剖練<lb/>
設使至寶咸在子身疑於國寶為不得行天官雖博無<lb/>
<pb n="KR3k0046_WYG_051-43b"/>
偏駮之任王道雖寛無縱逸之流茍無其分則為身害<lb/>
教賊怨布天下以此略之殆恐攻害其至無日安坐難<lb/>
保而聞吾子乃長嘯慷慨悲涕潺湲又或拊腹大笑騰<lb/>
目高視形性<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>張動與世乖抗風立侯蔑若無人儻獨<lb/>
竒變逸運漸在於此將以神接虚交異物所亂使之然<lb/>
也夫智之清者貴其知運而不憂徳之懿者善其持沖<lb/>
以守滿就其為憂必發於見孤孤不自孤而怨時也就<lb/>
其持滿必起於見崇崇不自崇而驕世也行來之議又<lb/>
<pb n="KR3k0046_WYG_051-44a"/>
傳吾子雅性博古篤意文學積書盈房無不燭覽目厭<lb/>
義藻口飽道潤俯詠仰嘆術若純儒然開闔之節不制<lb/>
於禮動靜之度不羈於俗凡諮詠善之則教慈於父兄<lb/>
惡之則言醜於讎敵未有慈其教而不修其事醜其言<lb/>
而樂其業者也古人稱竊簡寫律踞厠讀書誦之可悼<lb/>
深怪達者之行其象若莊周淮南東方之徒皆投跡教<lb/>
外放思太𤣥其大言異旨殆自謂能回天維舉地絡歸<lb/>
義無所出然衆論雲擾僉稱大異疑夫鬱氣之下必有<lb/>
<pb n="KR3k0046_WYG_051-44b"/>
祕伏重奥之内必有積寶雖無顔氏之妙思覩恍惚之<lb/>
迹雖無鍾子之達樂聞山林之音想亦不隱才潁於肝<lb/>
膈而不揚之於清觀任賢智於骨氣而不播之於髙聽<lb/>
且明智之為物猶泉流之吐潤固不於挹酌而為損舍<lb/>
佇而増益也張儀之志激於見刼季路晚悟滯在持滿<lb/>
是以不嫌盡言究其良苦想必勃然承聲響發若乃羣<lb/>
能獨踊無以應唱懸機待時不能觸物則不達於談者<lb/>
所謂挾祖奕以守要際閉虛門以示不測者也昔輪扁<lb/>
<pb n="KR3k0046_WYG_051-45a"/>
不能言微於其弟伯樂不能語妙於其子此葢智術之<lb/>
曲撓非道理之正例自古有不可及之人未有不可聞<lb/>
之業有不可料之微未有不可稱之略幸以竭示所志<lb/>
若變通卓逸行得天符言發恍然邈在世表則將為吾<lb/>
子謝物輸力因風自釋染筆附紳諮所未悟庶足存弟<lb/>
子之一隅<lb/>
阮籍答伏義書　承音覽旨有心翰跡夫九蒼之髙迅<lb/>
羽不能尋其巔四溟之深幽鱗不能測其底矧無毛分<lb/>
<pb n="KR3k0046_WYG_051-45b"/>
所能論哉且𤣥雲無定體應龍不常儀或朝濟夕卷翕<lb/>
忽代興或泥潛天飛晨降宵升舒體則八維不足以暢<lb/>
迹促節則無間足以從容是又瞽夫所不能瞻璅虫所<lb/>
不能解也然則𢎞修淵邈者非近力所能究矣靈變神<lb/>
化者非局器所能察矣何吾子之區區而吾真之務求<lb/>
乎人力勢不能齊好尚舛異鸞鳯淩雲漢以舞翼鳩鵷<lb/>
悦蓬林以翺翔螭浮八濱以濯鱗鼈娯行潦而羣逝斯<lb/>
用情各從其好以取樂焉據此非彼胡可齊乎夫人之<lb/>
<pb n="KR3k0046_WYG_051-46a"/>
立節也將舒網以籠世豈樽樽以入罔方開模以範俗<lb/>
何暇毁質以通檢若良運未協神機無准則騰精抗志<lb/>
邈世高超蕩精舉於𤣥區之表攄妙節於九垓之外而<lb/>
翺翔之乘景躍踸踔陵忽慌從容與道化同逌逍遙與<lb/>
日月並流交名虛以齊變及英祇以等化上乎無上下<lb/>
乎無下居乎無室出乎無門齊萬物之去留随六氣之<lb/>
虚盈摠𤣥綱於太極撫天一於寥廓飄埃不能揚其波<lb/>
飛塵不能垢其潔徒寄形軀於斯域何精神之可察雖<lb/>
<pb n="KR3k0046_WYG_051-46b"/>
業無不聞略無不稱而明有所建未可怪也觀吾子之<lb/>
趨欲衒傾城之金求百錢之售制造天之禮儗膚寸之<lb/>
檢勞王躬以役物守臊穢以自畢沈牛跡之浥薄慍河<lb/>
漢之無根其陋可愧其事可悲亮規略之懸踰信大道<lb/>
之𢎞幽且局步於常衢無為思逺以自愁比連疹㿉力<lb/>
喻不多<lb/>
應璩與廣川長岑文瑜書　頃者炎旱日更増甚沙礫<lb/>
銷鑠草木焦卷處涼臺而有鬱蒸之煩浴寒水而有灼<lb/>
<pb n="KR3k0046_WYG_051-47a"/>
爛之慘宇宙雖廣無隂以憩雲漢之詩何以過此土龍<lb/>
矯首於𤣥寺泥人鶴立於闕里修之歴旬靜無徵效明<lb/>
勸教之術非致雨之備也知恤下民躬自暴露拜起靈<lb/>
壇勤亦至矣昔夏禹之解陽旴殷湯之禱桑林言未發<lb/>
而水旋流辭未卒而澤滂沛今者雲重積而復散雨垂<lb/>
落而復收得無賢聖殊品優劣異姿割髮宜及膚剪爪<lb/>
宜侵肌乎周征殷而年豐衛伐邢而致雨善否之應甚<lb/>
於影響未可以為不然也想雅思所未及謹書起予<lb/>
<pb n="KR3k0046_WYG_051-47b"/>
陸雲答車茂安書　前書未報重得來況知賢甥石季<lb/>
甫當屈鄮令尊堂憂灼賢姊涕泣上下愁勞舉家慘慼<lb/>
何可爾耶輒為足下具説鄮縣土地之快非徒浮言華<lb/>
艶而已皆有實徵也縣去郡治不出三日直東而出水<lb/>
陸並通西有大湖廣縱千頃北有名山南有林澤東臨<lb/>
巨海往往無涯泛船長驅一舉千里北接青徐東洞交<lb/>
廣海物惟錯不可稱名遏長川以為陂燔茂草以為田<lb/>
火耕水種不煩人力決泄任意高下在心舉鍤成雲下<lb/>
<pb n="KR3k0046_WYG_051-48a"/>
鍤成雨既浸既潤隨時代序也官無逋滯之穀民無饑<lb/>
乏之慮衣食常充倉庫恒實榮辱既明禮節甚備為君<lb/>
甚簡為民亦易季冬之月牧養既畢嚴霜隕而兼葭萎<lb/>
林鳥祭而罻羅設因民所欲順時逰獵結罝繞堽密罔<lb/>
彌山放鷹走犬弓弩亂發鳥不得飛獸不得逸真光赫<lb/>
之觀盤戲之至樂也若乃斷遏海浦隔截曲隈隨潮進<lb/>
退采蜯捕魚鱣鮪赤尾䱟齒比目不可紀名鱠鰡鰒炙<lb/>
䱥鯸烝石首臛<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR1736" url="https://raw.githubusercontent.com/kanripo/KR-Gaiji/master/images/KR1736.png" mimeType="image/png"/>真東海之俊味殽膳之至妙也及<lb/>
<pb n="KR3k0046_WYG_051-48b"/>
其蜯蛤之屬目所希見耳所不聞品類數百難可盡言<lb/>
也昔秦始皇至尊至貴前臨終南退燕阿房離宫别館<lb/>
隨意所居沉淪涇渭飲馬昆明四方竒麗天下珍玩無<lb/>
所不有猶以不如呉會也鄉東觀滄海遂御六軍南巡<lb/>
狩登稽嶽刻文石身在鄮縣三十餘日夫以帝王之尊<lb/>
不憚再行季甫年少受命牧民武城之歌足以興化桑<lb/>
弧蓬矢丈夫之志經營四方古人所嘆何足憂乎且彼<lb/>
吏民恭謹篤慎敬愛官長鞭朴不施聲教風靡漢呉以<lb/>
<pb n="KR3k0046_WYG_051-49a"/>
來臨此縣者無不遷變尊大夫賢姊上下當為喜慶歌<lb/>
舞相送勿為慮也足下急啓喻寛慰具説此意吾不虚<lb/>
言也停及不一一<lb/>
吕安與嵇叔夜書　昔李叟入秦及闗而嘆梁生適越<lb/>
登岳長謠夫以嘉遯之舉猶懷戀恨況乎不得已者哉<lb/>
惟别之後離羣獨遊背榮宴辭倫好經逈路涉沙漠鳴<lb/>
鷄戒旦則飄爾晨征日薄西山則馬首靡託尋歴曲阻<lb/>
則沈思紆結乘高逺眺則山川悠隔或乃迴飈狂厲白<lb/>
<pb n="KR3k0046_WYG_051-49b"/>
日寢光崎嶇交錯陵隰相望徘徊九臯之内慷慨重阜<lb/>
之巔進無所依退無所據涉澤求蹊披榛覔路嘯詠溝<lb/>
渠良不可度斯亦行路之艱難然非吾心之所懼也至<lb/>
若蘭茞傾頓桂林移植根萌未樹牙淺絃急常恐風波<lb/>
潛駭危機密發斯所以怵惕於長衢按轡而歎息者也<lb/>
又北土之性難以託根投人夜光鮮不按劒今將植橘<lb/>
柚於𤣥朔蔕華藕於修陵表龍章於祼壤奏韶武於聾<lb/>
俗固難以取貴矣夫物不我貴則莫之與莫之與則傷<lb/>
<pb n="KR3k0046_WYG_051-50a"/>
之者至矣飄颻逺遊之士託身無人之郷總轡遐路則<lb/>
有前言之艱懸鞍陋宇則有後慮之戒朝霞啓暉則身<lb/>
疲於遄征太陽戢曜則情劬於夕惕肆目平隰則遼廓<lb/>
而無覩極聴修原則淹寂而無聞吁其悲矣心傷悴矣<lb/>
然後乃知步驟之士不足為貴也若乃顧影中原憤氣<lb/>
雲涌哀物悼世激情風烈龍睇大野虎嘯六合猛氣紛<lb/>
紜雄心四據思躡雲梯横奮八極披艱掃穢蕩海夷岳<lb/>
蹴崑崙使西倒蹋泰山令東覆平滌九區恢廓宇宙斯<lb/>
<pb n="KR3k0046_WYG_051-50b"/>
亦吾之鄙願也時不我與垂翼逺逝鋒鉅靡加翅翮摧<lb/>
屈自非知命誰能不憤悒者哉吾子植根芳苑擢秀清<lb/>
流布葉華崖飛藻雲肆俯據潛龍之淵仰䕃栖鳯之林<lb/>
榮曜眩其前艷色餌其後良儔交其左聲名馳其右翺<lb/>
翔倫黨之間㺯姿帷房之裏從容顧盼綽有餘裕俯仰<lb/>
吟嘯自以為得志矣豈能與吾同大丈夫之憂樂者哉<lb/>
去矣稽生永離隔矣焭焭飄寄臨沙漠矣悠悠三千路<lb/>
難涉矣攜手之期邈無日矣思心彌結誰云釋矣無金<lb/>
<pb n="KR3k0046_WYG_051-51a"/>
玉爾音而有遐心身雖胡越意存㫁金各敬爾儀<lb/>
敦履璞沈繁華流蕩君子弗欽臨書悵然知復何<lb/>
云<lb/>
齊謝朓辭子隆箋　朓聞潢汙之水願朝宗而毎竭駑<lb/>
蹇之乘希沃若而中疲何則臯壤搖落對之惆悵歧路<lb/>
東西或以嗚唈或乃服義徒擁歸志莫從邈若墜雨翩<lb/>
似秋蔕朓實庸流行能無筭屬天地休明山川受納襃<lb/>
采一介抽揚小善故捨耒場圃奉筆兔園東亂三江西<lb/>
<pb n="KR3k0046_WYG_051-51b"/>
浮七澤契闊戎旃從容讌語長裾日曳後乘載脂榮立<lb/>
府庭恩加顔色沐髪晞陽未測涯涘撫臆論報早誓肌<lb/>
骨不悟滄溟未運波臣自蕩渤澥方春旅翮先謝清切<lb/>
蕃房寂寥舊蓽輕舟反溯弔影獨留白雲在天龍門不<lb/>
見去徳滋永思徳滋深唯待青江可望侯歸艎於春渚<lb/>
朱邸方聞効蓬心於秋實如其簮履或存祍席無改雖<lb/>
復身填溝壑猶望妻子知歸攬涕告辭悲來横集不任<lb/>
犬馬之誠<lb/>
<pb n="KR3k0046_WYG_051-52a"/>
　　奏記<hi>七則</hi>
漢董仲舒詣公孫𢎞記室　君侯以周召自然休質擢<lb/>
升三公統理海内總緝百寮未有半言之教郡國翕然<lb/>
望風更思改新以助至治羣衆所占必有成功仲舒叩<lb/>
頭死罪仲舒愚戇素無治名大漢之檢式數蒙君侯哀<lb/>
憐之恩悞被非任無以稱職仲舒竊見宰職任天下之<lb/>
重羣心所歸須推賢佐以成聖化願君侯大開蕭相國<lb/>
求賢之路廣選舉之門既得其人接以周公下士之義<lb/>
<pb n="KR3k0046_WYG_051-52b"/>
即竒偉隱世異倫之人各思竭愚歸往盛徳英俊滿朝<lb/>
百能備具即君侯大立則道徳𢎞通化流四極仲舒愚<lb/>
陋經術淺薄所識褊陋不能贊揚萬分君侯所棄捐竊<lb/>
聞春秋曰賢聖博觀以彰其名擇善者從之無所不聴<lb/>
又曰近而不言為諂逺而不言為怨故輒披心陳誠仲<lb/>
舒叩頭死罪死罪夫堯舜三王之業皆由仁義為本仁<lb/>
者所以理人倫也故聖王以為治首或曰發號出令利<lb/>
天下之民者謂之仁政疾天下之害於人者謂之仁心<lb/>
<pb n="KR3k0046_WYG_051-53a"/>
二者備矣然後海内應以誠惟君侯深觀往古思本仁<lb/>
義至誠而已方今闗東五穀咸貴家有饑餓其死傷者<lb/>
半盜賊並起發亡不止良民被害為聖主憂咎皆由仲<lb/>
舒等典職防禁無素當先坐仲舒叩頭死罪死罪仲舒<lb/>
至愚以為扶衰止姦本在吏耳宜一考察天下領民之<lb/>
吏留心署置以明消滅邪枉之迹使百姓各安其産業<lb/>
無有寇盜之患以蠲主憂仲舒叩頭死罪謹奉春秋署<lb/>
置術再拜君侯足下<lb/>
<pb n="KR3k0046_WYG_051-53b"/>
杜欽見王鳯専政泰重戒之曰昔周公身有至聖之徳<lb/>
屬有叔父之親而成王有獨見之明無信讒之聴然管<lb/>
蔡流言而周公懼穰侯昭王之舅也權重於秦威震鄰<lb/>
敵有旦莫偃伏之愛心不介然有間然范睢起徒步由<lb/>
異國無雅信開一朝之説而穰侯就封及近者武安侯<lb/>
之見退三事之跡相去各數百嵗若合符節甚不可不<lb/>
察願將軍由周公之謙懼損穰侯之威放武安之欲毋<lb/>
使范睢之徒得間其説頃之復日蝕京兆尹王章上封<lb/>
<pb n="KR3k0046_WYG_051-54a"/>
事求見果言鳯専權蔽主之過宜廢勿用以應天變於<lb/>
是天子感寤召見章與議欲退鳯鳯甚憂懼欽令鳯上<lb/>
疏謝罪乞骸骨文指甚哀太后涕泣為不食上少而親<lb/>
倚鳯亦不忍廢復起鳯就位鳯心慙稱病篤欲遂退欽<lb/>
復説之曰將軍深悼輔政十年變異不已故乞骸骨歸<lb/>
咎於身刻己自責至誠動衆愚知莫不感傷雖然是無<lb/>
屬之臣執進退之分絜其去就之節者耳非主上所以<lb/>
待將軍非將軍所以報主上也昔周公雖老猶在京師<lb/>
<pb n="KR3k0046_WYG_051-54b"/>
明不離成周示不忘王室也仲山父異姓之臣無親於<lb/>
宣就封于齊猶嘆息永懷宿夜徘徊不忍逺去況將軍<lb/>
之於主上主上之與將軍哉夫欲天下治安變異之意<lb/>
莫有將軍主上照然知之故攀援不遣書稱公毋困我<lb/>
唯將軍不為四國流言自疑於成王以固至忠鳯復起<lb/>
視事<lb/>
王莽大司空王邑辟范升為議曹史時王莽頻發兵役<lb/>
徵賦繁興升乃奏記大司空邑曰升聞子以人不間於<lb/>
<pb n="KR3k0046_WYG_051-55a"/>
其父母為孝臣以下不非其君上為忠今衆人咸稱朝<lb/>
聖皆曰公明葢明者無不見聖者無不聞今天下之事<lb/>
昭昭於日月震震於雷霆而朝云不見公云不聞則元<lb/>
元焉所呼天公以為是而不言則過小矣知而從令則<lb/>
過大矣二者於公無可以免宜乎天下歸怨於公矣朝<lb/>
以逺者不服為至念升以近者不悦為重憂今動與時<lb/>
戾事與道反馳騖覆車之轍探湯敗事之後後出益可<lb/>
怪晚發愈可懼耳方春嵗首而動發逺役藜藿不充田<lb/>
<pb n="KR3k0046_WYG_051-55b"/>
荒不耕穀價騰躍斛至數千吏人陷於湯火之中非國<lb/>
家之福也如此則胡貊守闗青徐之寇在於帷帳矣升<lb/>
有一言可以解天下倒懸免元元之急不可書傳願蒙<lb/>
引見極陳所懷<lb/>
竇氏専政外戚奢侈賞賜過制倉帑為虛何敞奏記太<lb/>
尉宋由曰敞聞事君之義進思盡忠退思補過歴觀世<lb/>
主時臣莫不各欲為化垂之無窮然而平和之政萬無<lb/>
一者葢以聖主賢臣不能相遭故也今國家秉聰明之<lb/>
<pb n="KR3k0046_WYG_051-56a"/>
𢎞道明公履晏晏之純徳君臣相合天下翕然治平之<lb/>
化有望於今孔子曰如有用我者三年有成今明公視<lb/>
事出入再期宜當克己以醻四海之心禮一穀不升則<lb/>
損服徹膳天下不足若已使然而比年水旱人不收穫<lb/>
涼州縁邊家被凶害男子疲於戰陳妻女勞於轉運老<lb/>
幼孤寡嘆息相依又中州内郡公私屈竭此實損膳節<lb/>
用之時國恩覆載賞賚過度但聞臘賜自郎官以上公<lb/>
卿王侯以下至於空竭帑藏損耗國資尋公家之用皆<lb/>
<pb n="KR3k0046_WYG_051-56b"/>
百姓之力明君賜賚宜有品制忠臣受賞亦應有度是<lb/>
以夏禹𤣥圭周公束帛今明公位尊任重責深負大上<lb/>
當匡正綱紀下當濟安元元豈但空空無違而已哉宜<lb/>
先正已以率羣下還得所賜因陳得失奏王侯就國除<lb/>
苑囿之禁節省浮費賑䘏窮孤則恩澤下暢黎庶悦豫<lb/>
上天聰明必有立應使百姓歌誦史官紀徳豈但子文<lb/>
逃祿公儀退食之比哉<lb/>
梁冀驕暴不悛朝野嗟毒朱穆以故吏懼其釁積招禍<lb/>
<pb n="KR3k0046_WYG_051-57a"/>
奏記諫曰古之明君必有輔徳之臣規諫之官下至器<lb/>
物銘書成敗以防遺失故君有正道臣有正路從之如<lb/>
升堂違之如赴壑今明將軍地有申伯之尊位為羣公<lb/>
之首一日行善天下歸仁終朝為惡四海傾覆頃者官<lb/>
人俱匱加以水蟲為害京師諸官費用増多詔書發調<lb/>
或至十倍各言官無見財皆當出民榜掠割剝彊令充<lb/>
足公賦既重私斂又深牧守長吏多非徳選貪聚無厭<lb/>
遇人如虜或絶命於箠楚之下或自賊於迫切之求又<lb/>
<pb n="KR3k0046_WYG_051-57b"/>
掠奪百姓皆託之尊府遂令將軍結怨天下吏人酸毒<lb/>
道路嘆嗟昔秦政煩苛百姓土崩陳勝奮臂一呼天下<lb/>
鼎沸而面諛之人猶言安耳諱惡不悛卒至亡滅昔永<lb/>
和之末紀綱少弛頗失人望四五嵗耳而財空户散下<lb/>
有離心馬免之徒乗敝而起荆陽之間幾成大患幸賴<lb/>
順烈皇后初政清静内外同力僅乃討定今百姓戚戚<lb/>
困於永和内非仁愛之心可得容忍外非守國之計所<lb/>
宜久安也夫將相大臣均體元首共輿而馳同舟而濟<lb/>
<pb n="KR3k0046_WYG_051-58a"/>
輿傾舟覆患實共之豈可以去明即味履危自安主孤<lb/>
時困而莫之䘏乎宜時易宰守非其人者減省第宅園<lb/>
池之費拒絶郡國諸所奉送内以自明外解人惑使挾<lb/>
姦之吏無所依託司察之臣得盡耳目憲度既張逺邇<lb/>
清壹則將軍身尊事顯徳燿無窮天道明察無言不信<lb/>
惟垂省覽<lb/>
梁商請李固為從事中郎商以后父輔政而柔和自守<lb/>
不能有所整裁災異數見下權日重固欲令商先正風<lb/>
<pb n="KR3k0046_WYG_051-58b"/>
化退辭高滿乃奏記曰春秋褒儀父以開義路貶無駭<lb/>
以閉利門夫義路閉則利門開利門開則義路閉也前<lb/>
孝安皇帝内任伯榮樊豐之屬外委周廣謝惲之徒開<lb/>
門受賂署用非次天下紛然怨聲滿道朝廷初立頗存<lb/>
清靜未能數年稍復墮損左右黨進者日有遷拜守死<lb/>
善道者滯涸窮路而未有改敝立徳之方又即位以來<lb/>
十有餘年聖嗣未立羣下繼望可令中宫博簡嬪媵兼<lb/>
採微賤宜子之人進御至尊順助天意若有皇子母自<lb/>
<pb n="KR3k0046_WYG_051-59a"/>
乳養無委保妾醫巫以致飛燕之禍明將軍望尊位顯<lb/>
當以天下為憂崇尚謙省垂則萬方而新營祠堂費功<lb/>
億計非以昭明令徳崇示清儉自數年以來災怪屢見<lb/>
比無雨潤而沉隂鬱泱宫省之内容有隂謀孔子曰智<lb/>
者見變思刑愚者覩怪諱名天道無親可為祇畏加近<lb/>
者月食既于端門之側月者大臣之體也夫窮高則危<lb/>
大滿則溢月盈則缺日中則移凡此四者自然之數也<lb/>
天地之心福謙忌盛是以賢達功遂身退全名養夀無<lb/>
<pb n="KR3k0046_WYG_051-59b"/>
有怵廹之憂誠令王綱一整道行忠立明公踵伯成之<lb/>
高全不朽之譽豈與此外戚凡輩躭榮好位者同日而<lb/>
論哉固狂夫下愚不達大體竊感古人一飯之報況受<lb/>
顧遇而容不盡乎<lb/>
晉阮籍奏記太尉蔣濟　伏惟明公以含一之徳據上<lb/>
台之位英豪翹首俊賢抗足開府之日人人自以為掾<lb/>
屬辟書始下而下走為首昔子夏處於西河之上而文<lb/>
侯擁篲鄒子居於黍谷之隂而昭王陪乗夫布衣韋帶<lb/>
<pb n="KR3k0046_WYG_051-60a"/>
之士孤居特立王公大人所以禮下之者為道存也今<lb/>
籍無鄒卜之道而有其陋猥見採擇無以稱當方將耕<lb/>
於東臯之陽輸黍稷之稅負薪疲病足力不彊補吏之<lb/>
召非所克堪乞迴謬恩以光清舉<lb/>
　<lb/>
　<lb/>
　<lb/>
　<lb/>
<pb n="KR3k0046_WYG_051-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷五十一<lb/>
</p>
<p>
</p>
  </div>
</body>
</text>
</TEI>
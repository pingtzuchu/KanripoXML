<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷九十七</head> <lb/>
    <p>
<pb n="KR3k0046_WYG_097-1a"/>
欽定四庫全書<lb/>
　經濟類編卷九十七<lb/>
　　　　　　　　　　　明　馮琦馮瑗　撰<lb/>
　道術類四<lb/>
　　鬼神<hi>十四則</hi>
宰我問於孔子曰吾聞鬼神之名而不知其所謂敢問<lb/>
焉孔子曰人生有氣有魂有魄氣魂魄㑹謂之生氣也<lb/>
者神之盛也魄也者鬼之盛也生必有死形魄歸於地<lb/>
<pb n="KR3k0046_WYG_097-1b"/>
謂之鬼魂氣歸于天謂之神合鬼與神而享之教之至<lb/>
也是故築為宫室設為宗祧春秋祭祀以别親疏逺邇<lb/>
教民反古復始不敢忘其所由生也尊其生必致其敬<lb/>
古聖之道仁人之徳教也昔者文王之祭也事死如事<lb/>
生思死者而不欲生忌日則必哀稱諱則如見親祀之<lb/>
忠也如見親之所愛如欲色然詩云明發不寐有懐二<lb/>
人文王之詩也敬而致之又從而思之祭之日樂與哀<lb/>
半致之必樂已至必哀孝子之情也文王為能得之矣<lb/>
<pb n="KR3k0046_WYG_097-2a"/>
周惠王時有神降於莘王問於内史過曰是或故有之<lb/>
乎對曰有之國將興其君齋明中正精潔惠和其徳足<lb/>
以昭其馨香其惠足以同其民人神饗而民聽民神無<lb/>
怨故明神降焉觀其政徳而均布福焉國將亡其君貪<lb/>
冒滛僻邪佚荒怠蕪穢暴虐其政腥臊馨香不豋其刑<lb/>
矯誣百姓擕貳明神不蠲而民有逺意民神痛怨無所<lb/>
依懐故神亦徃焉觀其苛慝而降之禍是以或見神而<lb/>
興亦有以亡昔夏之興也祝融降于崇山其亡也回祿<lb/>
<pb n="KR3k0046_WYG_097-2b"/>
信于亭隧商之興也檮杌次于丕山其亡也夷羊在牧<lb/>
周之興也鸑鷟鳴于岐山其衰也杜伯射宣王於鎬是<lb/>
皆明神之紀者也王曰今是何神也對曰昔昭王娶于<lb/>
房曰房后是有爽徳恊于丹朱丹朱馮身以儀之生穆<lb/>
王焉是監燭周之子孫而禍福之夫一神不逺徙遷若<lb/>
由是觀之其丹朱耶王曰其誰受之對曰在虢王曰然<lb/>
則何為對曰臣聞之道而得神是謂豐福滛而得神是<lb/>
謂貪禍今虢少荒其亡也王曰吾其奈何對曰彼太宰<lb/>
<pb n="KR3k0046_WYG_097-3a"/>
以祝史率狸姓奉犧牲粢盛玉帛徃獻焉無有祈也王<lb/>
曰虢其幾何對曰昔堯臨民以五今其胄見鬼神之見<lb/>
也不失其物若由是觀之不過五年王使太宰己父率<lb/>
傳氏及祝奉犧牲玉觴徃獻焉内史過從至虢虢公亦<lb/>
使祝史請土焉内史過歸告王曰虢必亡矣不禋于神<lb/>
而求福焉神必禍之不親于民而求用焉民必違之精<lb/>
意以享禋也慈保庶民親也今虢公動匱百姓以盈其<lb/>
違離民怒神怨而求利焉不亦難乎十九年晉取虢也<lb/>
<pb n="KR3k0046_WYG_097-3b"/>
齊景公畋於梧丘夜猶早公姑坐睡而夢有五丈夫北<lb/>
靣倖盧稱無罪焉公覺召晏子而告其所夢公曰我其<lb/>
嘗殺不辜而誅無罪耶晏子對曰昔者先君靈公畋五<lb/>
丈夫罟而駭獸故殺之斷其首而葬之曰五丈夫之丘<lb/>
其此耶公令人掘而求之則五頭同穴而存焉公曰嘻<lb/>
令吏葬之國人不知其夢也曰君憫白骨而况于生者<lb/>
乎不遺餘力矣不釋餘智矣故曰人君之為善易矣<lb/>
楚昭王問於觀射父曰周書所謂重黎實使天地不通<lb/>
<pb n="KR3k0046_WYG_097-4a"/>
者何也若夫然民將能豋天乎對曰非此之謂也古者<lb/>
民神不雜民之精爽不攜貳者而又能齊肅𠂻正其知<lb/>
能上下比義其聖能光逺宣朗其明能光昭之其聰能<lb/>
聽徹之如是則明神降之在男曰覡在女曰巫是使制<lb/>
神之處位次主而為之牲器時服而後使先聖之後之<lb/>
有光烈而能知山川之號髙祖之主宗廟之事昭穆之<lb/>
世齊敬之勤禮節之宜威儀之則容貌之崇忠信之質<lb/>
禋潔之服而敬恭明神者以為之祝使名姓之後能知<lb/>
<pb n="KR3k0046_WYG_097-4b"/>
四時之生犧牲之物玉帛之類采服之儀彛器之量次<lb/>
主之度屏攝之位壇場之所上下之神氏姓之出而心<lb/>
率舊典者為之宗於是乎有天地神民類物之官謂之<lb/>
五官各司其序不相亂也民是以能有忠信神是以能<lb/>
有明徳民神異業敬而不瀆故神降之嘉生民以物享<lb/>
禍灾不至求用不匱及少皞之衰也九黎亂徳民神雜<lb/>
糅不可方物夫人作享家為巫史無有要質民匱于祀<lb/>
而不知其福烝享無度民神同位民瀆齊盟無有嚴威<lb/>
<pb n="KR3k0046_WYG_097-5a"/>
神狎民則不蠲其為嘉生不降無物以享禍灾荐臻莫<lb/>
盡其氣顓頊受之乃命南正重司天以屬神命火正黎<lb/>
司地以屬民使復舊常無相侵瀆是謂絶地天通其後<lb/>
三苗復九黎之徳堯復肓重黎之後不忘舊者使復典<lb/>
之以至於夏商故重黎氏世叙天地而别其分主者也<lb/>
其在周程伯休父其後也當宣王時失其官守而為司<lb/>
馬氏寵神其祖以取威于民曰重實上天黎實下地遭<lb/>
世之亂而莫之能禦也不然夫天地成而不變何比之<lb/>
<pb n="KR3k0046_WYG_097-5b"/>
有<lb/>
鄭簡公使公孫成子來聘平公有疾韓宣子贊授客館<lb/>
客問君疾對曰寡君之疾乆矣上下神祇無不徧諭也<lb/>
而無除今夢黄能入於寑門不知人殺乎抑厲鬼邪子<lb/>
産曰以君之明子為大政其何厲之有僑聞之昔者鯀<lb/>
違帝命殛之於羽山化為黄能以入于羽淵實為夏郊<lb/>
三代舉之夫鬼神之所及非其族類則紹其同位是故<lb/>
天子祀上帝公侯祀百辟自卿以下不過其族今周室<lb/>
<pb n="KR3k0046_WYG_097-6a"/>
少卑晉實繼之其或者未舉夏郊邪宣子以告祀夏郊<lb/>
董伯為尸五日公見子産賜之莒鼎<lb/>
鄭人相驚以伯有曰伯有至矣則皆走不知所徃鑄刑<lb/>
書之嵗二月或夢伯有介而行曰壬子余將殺𢃄也明<lb/>
年壬寅余又將殺段也及壬子駟𢃄卒國人益懼齊燕<lb/>
平之月壬寅公孫叚卒國人愈懼其明月子産立公孫<lb/>
洩及良止以撫之乃止子大叔問其故子産曰鬼有所<lb/>
歸乃不為厲吾為之歸也大叔曰公孫洩何為子産曰<lb/>
<pb n="KR3k0046_WYG_097-6b"/>
說也為身無義而圖說從政有所反之以取媚也不媚<lb/>
不信不信民不從也及子産適晉趙景子問焉曰伯有<lb/>
猶能為鬼乎子産曰能人生始化曰魄既生魄陽曰魂<lb/>
用物精多則魂魄強是以有精爽至於神明匹夫匹婦<lb/>
強死其魂魄猶能馮依於人以為滛厲况良霄我先君<lb/>
穆公之胄子良之孫子耳之子敝邑之卿從政三世矣<lb/>
鄭雖無腆抑諺曰蕞爾國而三世執其政柄其用物也<lb/>
𢎞矣其取精也多矣其族又大所馮厚矣而強死能為<lb/>
<pb n="KR3k0046_WYG_097-7a"/>
鬼不亦宜乎<lb/>
虢公夢在廟有神人靣白毛虎爪執鉞立在西阿公懼<lb/>
而走神曰無走帝今日使晉襲于爾門公拜頓首覺召<lb/>
史嚚占之嚚曰如君之言則蓐收也天之罰神也天事<lb/>
官成公使囚之且使國人賀夢舟之僑告其諸侯曰虢<lb/>
不乆矣吾乃今知之君不度而嘉大國之襲於已也何<lb/>
瘳吾聞之曰大國無道小國襲焉曰服小國傲大國襲<lb/>
焉曰誅民疾君之侈也是以由于逆命今嘉其夢侈必<lb/>
<pb n="KR3k0046_WYG_097-7b"/>
展是天奪之鑒而益其疾也民疾其態天又誑之大國<lb/>
來誅出令而逆宗國既卑諸侯逺已外内無親其誰云<lb/>
救之吾不忍俟將行以其族適晉三年虢乃亡<lb/>
墨子明鬼篇　逮至昔三代聖王既沒天下失義諸侯<lb/>
力正是以存夫為人君臣上下者之不惠忠也父子弟<lb/>
兄之不慈孝弟長貞良也正長之不強於聽治賤人之<lb/>
不強於從事也民之為滛暴冦盜賊以兵刅毒藥水火<lb/>
退無罪人乎道路率徑奪人車馬衣裘以自利者並作<lb/>
<pb n="KR3k0046_WYG_097-8a"/>
由此始是以天下亂此其故何以然也則皆以疑惑鬼<lb/>
神之有與無之别不明乎鬼神之能賞賢而罰暴也今<lb/>
若使天下之人借若信鬼神之能賞賢而罰暴也則夫<lb/>
天下豈亂哉今執無鬼者曰鬼神者固無有旦暮以為<lb/>
教誨乎天下之疑天下之衆使天下之衆皆疑惑乎鬼<lb/>
神有無之别是以天下亂是故子墨子曰今天下之王<lb/>
公大人士君子實將欲求興天下之利除天下之害故<lb/>
當鬼神之有與無之别以為將不可以明察此者也既<lb/>
<pb n="KR3k0046_WYG_097-8b"/>
以鬼神有無之别以為不可不察已然則吾為明察此<lb/>
其說將奈何而可子墨子曰是與天下之所以察知有<lb/>
與無之道者必以衆之耳目之實知有與亡為儀者也<lb/>
請惑聞之見之則必以為無若是何不嘗入一鄉一里<lb/>
而問之自古以及今生民以來者亦有嘗見鬼神之物<lb/>
聞鬼神之聲則鬼神何謂無乎若莫聞莫見則鬼神可<lb/>
謂有乎今執無鬼者言曰夫天下之為聞見鬼神之物<lb/>
者不可勝計也亦孰為聞見鬼神有無之物哉子墨子<lb/>
<pb n="KR3k0046_WYG_097-9a"/>
曰若以衆之所同見與衆之所同聞則若昔者杜伯是<lb/>
也周宣王殺其臣杜伯而不辜杜伯曰吾君殺我而不<lb/>
辜若以死者為無知則止矣若死而有知不出三年必<lb/>
使吾君知之其三年周宣王合諸侯而田於圃田車數<lb/>
百乘從數千人滿野日中杜伯乘白馬素車朱衣冠執<lb/>
朱弓挾朱矢追周宣王射入車上中心折脊殪車中伏<lb/>
弢而死當是之時周人從者莫不見逺者莫不聞著在<lb/>
周之春秋為君者以教其臣為父者以警其子曰戒之<lb/>
<pb n="KR3k0046_WYG_097-9b"/>
慎之凡殺不辜者其得不祥鬼神之詳若此之㦧遫以<lb/>
若書之說觀之則鬼神之有豈可疑哉非惟若書之説<lb/>
為然昔者鄭穆公當晝日中處乎廟有神入門而左鳥<lb/>
身素服三絶靣狀正方鄭穆公見之乃恐懼犇帝享女<lb/>
明徳使予錫女夀十年有九使若國家蕃昌子孫茂毋<lb/>
失鄭穆公再拜稽首曰敢問神曰予為句芒若以鄭穆<lb/>
公之所身見為儀則鬼神之有豈可疑哉非惟若書之<lb/>
說為然也昔者燕簡公殺其臣莊子儀而不辜莊子儀<lb/>
<pb n="KR3k0046_WYG_097-10a"/>
曰吾君王殺我而不辜死人毋知亦已死人有知不出<lb/>
三年必使吾君知之期年燕將馳祖燕之有祖當齊之<lb/>
社稷宋之有桑林楚之有雲夢也此男女之所屬而觀<lb/>
也日中燕簡公方將馳於祖塗莊子儀荷朱杖而擊之<lb/>
殪之車上當是時燕人從者莫不見逺者莫不聞著在<lb/>
燕之春秋諸侯傳而言之曰凡殺不辜者其得不祥鬼<lb/>
神之誅若此其㦧遫也以若書之說觀之則鬼神之有<lb/>
豈可疑哉非惟若書之說為然也昔者宋文君鮑之時<lb/>
<pb n="KR3k0046_WYG_097-10b"/>
有臣曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>觀辜固嘗從事於厲株子杖揖出與言曰觀<lb/>
辜是何陸璧之不滿度量酒醴粢盛之不淨潔也犧牲<lb/>
之不全肥春夏秋冬選失時豈女為之與意鮑為之與<lb/>
觀辜曰鮑㓜弱在荷繈之中鮑何與識焉官臣觀辜特<lb/>
為之株子舉揖而槀之殪之壇上當是宋人從者莫不<lb/>
見逺者莫不聞著在宋之春秋諸侯傳而語之曰諸不<lb/>
敬慎祭祀者鬼神之誅至若此其㦧遫以若書之說觀<lb/>
之鬼神之有豈可疑哉非惟若書之說為然也昔者齊<lb/>
<pb n="KR3k0046_WYG_097-11a"/>
莊君之有所謂王里國中里徼者此二子者訟三年而<lb/>
獄不斷齊君由謙殺之恐不辜由謙釋之恐失有罪乃<lb/>
使之人共一羊盟齊之神社二子許諾於是泏洫<graphic n="KR3676" url="https://raw.githubusercontent.com/kanripo/KR-Gaiji/master/images/KR3676.png" mimeType="image/png"/>羊<lb/>
而漉其血讀王里國之辭既已終矣讀中里徼之辭末<lb/>
半也羊起而觸之折其脚祧神之而槀之殪之盟所當<lb/>
是時齊人從者莫不見逺者莫不聞著在齊之春秋諸<lb/>
侯傳而語之曰請品先不以其請者鬼神之誅至若此<lb/>
其㦧遫也以若書之說觀之鬼神之有豈可疑哉是故<lb/>
<pb n="KR3k0046_WYG_097-11b"/>
子墨子言曰雖有深谿愽林幽澗毋人之所施行不可<lb/>
以不董見有鬼神視之今執無鬼者曰夫衆人耳目之<lb/>
請豈足以斷疑哉奈何其欲為髙君子於天下而有復<lb/>
信衆之耳目之請哉子曰若以衆之耳目之請以為不<lb/>
足信也不以斷疑不識若昔者三代聖王堯舜禹湯文<lb/>
武者足以為法乎故於此乎自中人以上皆曰若昔者<lb/>
三代聖王足以為法矣若茍昔者三代聖王足以為法<lb/>
然則姑嘗上觀聖王之事昔者武王之攻殷誅紂也使<lb/>
<pb n="KR3k0046_WYG_097-12a"/>
諸侯分其祭曰使親者受内祀疏者受外祀故武王必<lb/>
以鬼神為有是故攻殷誅紂使諸侯分其祭若鬼神無<lb/>
有則武王何祭分哉非為武王之事為然也故聖王其<lb/>
賞也必於祖其僇也必於社賞於祖者何也告分之均<lb/>
也僇於社者何也告聽之中也非惟若書之說為然也<lb/>
且惟昔者虞夏商周三代之聖王其始建國營都日必<lb/>
擇國之正壇置以為宗廟必擇木之脩茂者立以為菆<lb/>
位必擇國之父兄慈孝貞良者以為祝宗必擇六畜之<lb/>
<pb n="KR3k0046_WYG_097-12b"/>
勝腯肥倅毛以為犧牲珪璧琮璜稱財為度必擇五榖<lb/>
之芳黄以為酒醴粢盛故酒醴粢盛與嵗上下也故古<lb/>
聖王治天下也故必先鬼神而後人者此也故曰官府<lb/>
選効必先祭器祭服畢藏於府祝宗有司畢立於朝犧<lb/>
牷不與昔聚羣故古者聖王之為政若此古者聖王必<lb/>
以鬼神為其務鬼神厚矣又恐後世子孫不能知也故<lb/>
書之竹帛傳遺後世子孫咸恐其腐蠧絶滅後世子孫<lb/>
不得而記故琢之盤盂鏤之金石以重之有恐後世子<lb/>
<pb n="KR3k0046_WYG_097-13a"/>
孫不能敬莙以取災故先王之書聖人一尺之帛一篇<lb/>
之書語數鬼神之有也重有重之此其故何則聖王務<lb/>
之今執無鬼者曰鬼神者固無有則此反聖王之務反<lb/>
聖王之務則非所以為君子之道也今執無鬼者之言<lb/>
曰先王之書慎無一尺之帛一篇之書語數鬼神之有<lb/>
重有重亦何書之亦何書有之哉子墨子曰周書大雅<lb/>
有之大雅曰文王在上於昭于天周雖舊邦其命維新<lb/>
有周不顯帝命不時文王陟降在帝左右穆穆文王令<lb/>
<pb n="KR3k0046_WYG_097-13b"/>
問不已若鬼神無有則文王既死彼豈能在帝之左右<lb/>
哉此吾所以知周書之鬼也且周書獨鬼而商書不鬼<lb/>
則未足以為法也然則姑嘗止觀乎商書曰嗚呼古者<lb/>
有夏方未有禍之時百獸貞蟲允及飛鳥莫不比方矧<lb/>
住人面胡敢異心山川鬼神亦莫敢不寧若能共允住<lb/>
天下之合下上之葆察山川鬼神之所以莫敢不寧者<lb/>
以佐謀禹也此吾所以知周商之鬼也且商書獨鬼而<lb/>
夏書不鬼則未足以為法也然則姑嘗止觀乎夏書禹<lb/>
<pb n="KR3k0046_WYG_097-14a"/>
誓曰大戰于甘王乃命左右六人下聽誓于中軍曰有<lb/>
扈氏威侮五行怠棄三正天用勦絶其命有曰日中今<lb/>
予與有扈氏爭一日之命且爾卿大夫庻人予非爾田<lb/>
野葆士之欲也予共行天之罰也左不共于左右不共<lb/>
于右若不共命御非爾馬之政若不共命是以賞于祖<lb/>
而僇於社賞于祖者何也言分命之均也僇於社者何<lb/>
也言聽獄之事也故古聖王必以鬼神為賞賢而罰暴<lb/>
是故賞必于祖而僇必于社此吾所以知夏書之鬼也<lb/>
<pb n="KR3k0046_WYG_097-14b"/>
故尚書夏書其次商周之書語數鬼神之有也重有重<lb/>
之此其故何也則聖王務之以若書之說觀之則鬼神<lb/>
之有豈可疑哉於古曰吉日丁卯周代祝社方嵗干社<lb/>
考以延年夀若無鬼神彼豈有所延年夀哉是故子墨<lb/>
子曰嘗若鬼神之能賞賢如罰暴也葢本施之國家施<lb/>
之萬民實所以治國家利萬民之道也若以為不然是<lb/>
以吏治官府之不潔㢘男女之為無别者鬼神見之民<lb/>
之為滛暴宼亂盗賊以兵刅毒藥水火退無罪人乎道<lb/>
<pb n="KR3k0046_WYG_097-15a"/>
路奪人車馬衣裘以自利者有鬼神現之是以吏治官<lb/>
府不敢不潔㢘見善不敢不賞見暴不敢不罪民之為<lb/>
滛暴宼亂盗賊以兵刅毒藥水火退無罪人乎道路奪<lb/>
車馬衣裘以自利者由此止是以莫放幽間疑乎鬼神<lb/>
之明顯明有一人畏上誅罰是以天下治故鬼神之明<lb/>
不可為幽間廣澤山林深谷鬼神之明必知之鬼神之<lb/>
罸不可富貴衆強勇力強武堅甲利兵鬼神之罰必勝<lb/>
之若以為不然昔者夏王桀貴為天子富有天下上詬<lb/>
<pb n="KR3k0046_WYG_097-15b"/>
天侮鬼下殃傲天下之萬民祥上帝伐元山帝行故於<lb/>
此乎天乃使湯至明罰焉湯以車九兩鳥陣鴈行湯乘<lb/>
大賛犯遂下衆人之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>遂王乎禽推哆大戯故昔夏王<lb/>
桀貴為天子富有天下有勇之推哆大戯主别兕虎指<lb/>
畫殺人人民之衆兆億侯盈厥澤陵然不能以此圉鬼<lb/>
神之誅此吾所謂鬼神之罰不可為富貴衆強勇力強<lb/>
武堅甲利兵者此也且不惟此為然昔者殷王紂貴為<lb/>
天子富有天下上詬天侮鬼下殃傲天下之萬民播棄<lb/>
<pb n="KR3k0046_WYG_097-16a"/>
黎老賊誅孩子楚毒無罪刳剔孕婦庶舊鰥寡號咷無<lb/>
告也故於此乎天乃使武王至明罰焉武王以擇車百<lb/>
兩虎賁之卒四百人先庶國節窺戌與殷人戰乎牧之<lb/>
野王乎禽費中惡來衆畔百走武王遂奔入宫萬年梓<lb/>
株折紂而繫之赤環載之白旗以為天下諸侯僇故昔<lb/>
者殷王紂貴為天子富有天下有勇力之人費中惡來<lb/>
崇侯虎指寡殺人人民之衆兆億侯盈厥澤陵然不能<lb/>
以此圉鬼神之誅此吾所謂鬼神之罰不可為富貴衆<lb/>
<pb n="KR3k0046_WYG_097-16b"/>
強力勇強武堅甲利兵者此也且禽艾之道之曰得璣<lb/>
無小滅宗無大則此言鬼神之所賞無小必賞之鬼神<lb/>
以所罰無大必罰之今執無鬼者曰意不忠親之利而<lb/>
害為孝子乎子墨子曰古之今之為鬼非他也有天鬼<lb/>
亦有山水鬼神者亦有人死而為鬼者今有子先其父<lb/>
死弟先其兄死者矣意雖使然然而天下之陳物曰先<lb/>
生者先死若是則先死者非父則母非兄而姒也今㓗<lb/>
為酒醴粢盛以敬慎祭祀若使鬼神請有是得其父母<lb/>
<pb n="KR3k0046_WYG_097-17a"/>
姒兄而飲食之也豈非厚利哉若使鬼神請亡是乃費<lb/>
其所為酒醴粢盛之財耳自夫費之特注之汙<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>而棄<lb/>
之也内者宗族外者鄉里皆得如具飲食之雖使鬼神<lb/>
請亡此猶可以合驩聚衆取親於鄉里今執無鬼者言<lb/>
曰鬼神者固請無有是以不共其酒醴粢盛犧牲之財<lb/>
吾非乃今愛其酒醴粢盛犧牲之財乎其所得者臣將<lb/>
何哉此上逆聖王之書内逆民人孝子之行而為上士<lb/>
於天下此非所以為上士道是故子墨子曰今吾為祭<lb/>
<pb n="KR3k0046_WYG_097-17b"/>
祀也非直注之汙<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>而棄之也上以交鬼之福下以合<lb/>
驩聚衆取親乎鄉里若神有則是得吾父母兄弟而食<lb/>
之也則此豈非天下利事也哉是故子墨子曰今天下<lb/>
之王公大人士君子中實將欲求興天下之利除天下<lb/>
之害當若鬼神之有也將不可不尊明也聖王之道也<lb/>
漢谷永論神怪疏　臣聞明於天地之性不可惑以神<lb/>
恠知萬物之情不可罔以非類諸背仁義之正道不遵<lb/>
五經之法言而盛稱竒恠鬼神廣崇祭祀之方求報無<lb/>
<pb n="KR3k0046_WYG_097-18a"/>
福之祠及言世有僊人服食不終之藥<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>興輕舉豋遐<lb/>
倒景覽觀縣圃浮游蓬萊耕耘五徳朝種暮穫與山石<lb/>
無極黄冶變化堅氷淖溺化色五倉之術者皆姦人惑<lb/>
衆挾左道懐詐偽以欺罔世主聽其言洋洋滿耳若將<lb/>
可遇求之盪盪如繫風捕影終不可得是以明王距而<lb/>
不聽聖人絶而不語昔周史萇𢎞欲以鬼神之術輔尊<lb/>
靈王㑹朝諸侯而周室愈㣲諸侯愈叛楚懐王隆祭祀<lb/>
事鬼神欲以獲福助卻秦師而兵剉地削身辱國危秦<lb/>
<pb n="KR3k0046_WYG_097-18b"/>
始皇初并天下甘心于神僊之道遣徐福韓終之屬多<lb/>
齎童男童女入海求神采藥因逃不還天下怨恨漢興<lb/>
新垣平齊人少翁公孫卿欒大等皆以僊人黄冶祭祠<lb/>
事鬼使物入海求神采藥貴幸賞賜累千金大尤尊盛<lb/>
至妻公主爵位重絫震動海内元鼎元封之際燕齊之<lb/>
間方士瞋目扼掔言有神僊祭祀致福之術者以萬數<lb/>
其後平等皆以術窮詐得誅夷伏辜至初元中有天淵<lb/>
玉女鉅鹿神人轑陽侯師張宗之姦紛紛復起夫周秦<lb/>
<pb n="KR3k0046_WYG_097-19a"/>
之末三五之隆已嘗專意散財厚爵禄竦精神舉天下<lb/>
以求之矣曠日經年靡有毫釐之驗足以揆今經曰享<lb/>
多儀儀不及物惟曰不享論語說曰子不語恠神唯陛<lb/>
下距絶此類毋令姦人有以窺朝者<lb/>
王忳除郿令到官至斄亭亭長曰亭有鬼數殺過客不<lb/>
可宿也忳曰仁勝凶邪徳除不祥何鬼之避即入亭止<lb/>
宿夜中聞有女子稱寃之聲忳呪曰有何枉狀可前求<lb/>
理乎女子曰無衣不敢進忳便投衣與之女子乃前訴<lb/>
<pb n="KR3k0046_WYG_097-19b"/>
曰妾夫為涪令之官過宿此亭亭長無狀枉殺妾家十<lb/>
餘口埋在樓下悉盗取財貨忳問亭長姓名女子曰即<lb/>
今門下游徼者也忳曰汝何故數殺過客對曰妾不得<lb/>
白日自訴毎夜陳寃客輙眠不見應不勝感恚故殺之<lb/>
忳曰當為汝理此寃勿復殺良善也因解衣於地忽然<lb/>
不見明旦召游徼詰問具服罪即收繫及同謀十餘人<lb/>
悉伏辜遣吏送其䘮歸鄉里於是亭遂清<lb/>
晉元帝時暨陽人任谷因耕息于樹下忽有一人著羽<lb/>
<pb n="KR3k0046_WYG_097-20a"/>
衣就滛之既而不知所在谷遂有娠積月將産羽衣人<lb/>
復來以刀穿其隂下出一蛇子便去谷遂成宦者復詣<lb/>
闕上書自云有道術帝留谷于宫中郭璞復上疏曰任<lb/>
谷所為妖異無有因由陛下𤣥鑒廣覽欲知其情狀引<lb/>
之禁内供給安處臣聞為國以禮正不聞以竒邪所聽<lb/>
惟人故人降之吉陛下簡黙居正動遵典刑按周禮竒<lb/>
服恠人不入宫况谷妖詭恠人之甚者而豋講肄之堂<lb/>
宻邇殿省之側塵㸃日月穢亂天聽臣之私情竊所以<lb/>
<pb n="KR3k0046_WYG_097-20b"/>
不取也陛下若以谷信為神靈所憑者則應敬而逺之<lb/>
夫神聰明正直接以人事若以谷為妖蠱詐妄者則當<lb/>
投畀裔土不宜令䙝近紫闈若以谷或是神祗告譴為<lb/>
國作𤯝者則當克己脩禮以弭其妖不宜令谷安然自<lb/>
容肆其邪變也臣愚以為隂陽陶蒸變化萬端亦是狐<lb/>
狸魍魎憑陵作慝願陛下採臣愚懐特譴谷出臣以人<lb/>
乏忝荷史任敢忘直筆惟義是規其後元帝崩谷因亡<lb/>
走<lb/>
<pb n="KR3k0046_WYG_097-21a"/>
趙劉聰子約死一指猶煖遂不殯殮及蘇言見元海於<lb/>
不周山經五日遂復從至崑崙山三日而復返于不周<lb/>
見諸王公卿將相死者悉在宫室甚壯麗號曰蒙珠離<lb/>
國元海謂約曰東北有遮須夷國無主乆待汝父為之<lb/>
汝父後三年當來後國中大亂相殺害居家死亡畧盡<lb/>
但可永明輩十數人在耳汝且還後年當來見汝不乆<lb/>
約拜辭而歸道遇一國曰猗尼渠餘國引約入宫與約<lb/>
皮囊一枚曰為吾遺漢皇帝約辭而歸謂約曰劉郎後<lb/>
<pb n="KR3k0046_WYG_097-21b"/>
年來必見過當以小女相妻約持歸皮囊置于几上俄<lb/>
而蘇使左右凡上取皮囊開之有一方白玉題文曰猗<lb/>
尼渠餘國天王敬信遮須夷國天王嵗在攝提當相見<lb/>
也馳使呈聰聰曰若審如此吾不懼死也及聰死與此<lb/>
玉并葬焉<lb/>
劉曜自以形質異衆恐不容于世隠迹菅涔山以琴書<lb/>
為事嘗夜閑居有二童子入跪曰菅涔王使小臣奉謁<lb/>
趙皇帝獻劒一口置前再拜而去以燭視之劒長二尺<lb/>
<pb n="KR3k0046_WYG_097-22a"/>
光澤非常赤玉為室背上有銘曰神劒御除衆毒曜隨<lb/>
服之劒隨四時而變為五色<lb/>
梁范縝神滅論　或問予云神滅何以知其滅也答曰<lb/>
神即形也形即神也是以形存則神存形謝則神滅也<lb/>
問曰形者無知之稱神者有知之名知與無知即事有<lb/>
異神之與形理不容一形神相即非所聞也答曰形者<lb/>
神之質神者形之用是則形稱其質神言其用形之與<lb/>
神不得相異也問曰神故非用不得為異其義安在荅<lb/>
<pb n="KR3k0046_WYG_097-22b"/>
曰名殊而體一也問曰名既已殊體何得一荅曰神之<lb/>
於質猶利之於刀形之於用猶刀之於利利之名非刀<lb/>
也刀之名非利也然而捨利無刀捨刀無利未聞刀没<lb/>
而利存豈容形亡而神在問曰刀之與利或如來說形<lb/>
之與神其義不然何以言之木之質無知也人之質有<lb/>
知也人既有如木之質而有異木之知豈非木有一人<lb/>
有二邪荅曰異哉言乎人若有如木之質以為形又有<lb/>
異木之知以為神則可如來論也今人之質質有知也<lb/>
<pb n="KR3k0046_WYG_097-23a"/>
木之質質無知也人之質非木質也木之質非人質也<lb/>
安有如木之質而復有異木之知哉問曰人之質所以<lb/>
異木質者以其有知耳人而無知與木何異荅曰人無<lb/>
無知之質猶木無有知之形問曰死者之形骸豈非無<lb/>
知之質邪答曰是無人質問曰若然者人果有如木之<lb/>
質而有異木之知矣荅曰死者如木而無異木之知生<lb/>
者有異木之知而無如木之質也問曰死者之骨骼非<lb/>
生之形骸耶荅曰生形之非死形死形之非生形區已<lb/>
<pb n="KR3k0046_WYG_097-23b"/>
革矣安有生人之形骸而有死人之骨骼哉問曰若生<lb/>
者之形骸非死者之骨骼非死者之骨骼則應不由生<lb/>
者之形骸不由生者之形骸則此骨骼從何而至此耶<lb/>
荅曰是生者之形骸變為死者之骨骼也問曰生者之<lb/>
形骸雖變為死者之骨骼豈不從生而有死則知死體<lb/>
猶生體也荅曰如因榮木變為枯木枯木之質寧是榮<lb/>
木之體問曰榮體變為枯體枯體即是榮體絲體變為<lb/>
縷體縷體即是絲體有何别焉荅曰若枯即是榮榮即<lb/>
<pb n="KR3k0046_WYG_097-24a"/>
是枯應榮時凋零枯時結實也又榮木不應變為枯木<lb/>
以榮即枯無所復變也榮枯是一何不先枯後榮要先<lb/>
榮後枯何也絲縷之義亦同此破問曰生形之謝便應<lb/>
豁然都盡何故方愛死形綿厯未已邪荅曰生滅之體<lb/>
要有其次故也夫歘而生者必歘而滅漸而生者必漸<lb/>
而滅歘而生者飄驟是也漸而生者動植是也有歘有<lb/>
漸物之理也問曰形即是神者手等亦是邪荅曰皆是<lb/>
神之分也問曰若皆是神之分神既能慮手等亦應能<lb/>
<pb n="KR3k0046_WYG_097-24b"/>
慮也荅曰手等亦應能有痛癢之知而無是非之慮問<lb/>
曰慮為一為異荅曰知即是慮淺則為知深則為慮問<lb/>
曰若爾應有二乎荅曰人體惟一神何得二問曰若不<lb/>
得二安有痛癢之知復有是非之慮荅曰如手足雖異<lb/>
總為一人是非痛癢雖復有異亦總為一神矣問曰是<lb/>
非之慮不關手足當關何處荅曰是非之意心器所主<lb/>
問曰心器是五臟之心非邪荅曰是也問曰五臟有何<lb/>
殊别而心獨有是非之慮乎荅曰七竅亦復何殊而司<lb/>
<pb n="KR3k0046_WYG_097-25a"/>
用不均問曰慮思無方何以知是心器所主荅曰五臟<lb/>
各有所司無有能慮者是以心為慮本問曰何不寄在<lb/>
眼等分中荅曰若慮可寄於眼分何故不寄於耳分耶<lb/>
問曰慮體無本故可寄之於眼分眼目有本不假寄於<lb/>
它分也荅曰眼何故有本而慮無本茍無本於我形而<lb/>
可徧寄於異地亦可張甲之情寄王乙之軀李丙之性<lb/>
託趙丁之體然乎哉不然也問曰聖人形猶凡人之形<lb/>
而有凡聖之殊故知形神異矣荅曰不然金之精者能<lb/>
<pb n="KR3k0046_WYG_097-25b"/>
昭穢者不能昭有能昭之精金寧有不昭之穢質又豈<lb/>
有聖人之神而寄凡人之器亦無凡人之神而託聖人<lb/>
之體是以八采重瞳勛華之容龍顔馬口軒皥之狀形<lb/>
表之異也比干之心七竅列角伯約之膽其大若拳此<lb/>
心器之殊也是知聖人定分每絶常區非惟道革羣生<lb/>
乃亦形超萬有凡聖均體所未敢安問曰子云聖人之<lb/>
形必異於凡者敢問陽貨類仲尼項籍似大舜舜項孔<lb/>
陽智革形同其故何耶荅曰珉似玉而非玉雞類鳯而<lb/>
<pb n="KR3k0046_WYG_097-26a"/>
非鳯物誠有之人故宜爾項陽貌似而非實似心器不<lb/>
均雖貌無益問曰凡聖之殊形器不一可也員極理無<lb/>
有二而丘旦殊姿湯文異狀神不侔色於此益明矣荅<lb/>
曰聖同於心器形不必同也猶馬殊毛而齊逸玉異色<lb/>
而均美是以晉棘荆和等價連城驊騮騄驪俱致千里<lb/>
問曰形神不二既聞之矣形謝神滅理固宜然敢問經<lb/>
云為之宗廟以鬼饗之何謂也荅曰聖人之教然也所<lb/>
以彌孝子之心而厲偷薄之意神而明之此之謂矣問<lb/>
<pb n="KR3k0046_WYG_097-26b"/>
曰伯有被甲彭生豕見墳素著其事寧是設教而已邪<lb/>
荅曰妖恠茫茫或存或亡彊死者衆不皆為鬼彭生伯<lb/>
有何獨能然乍為人豕未必齊鄭之公子也問曰易稱<lb/>
故知鬼神之情狀與天地相似而不違又曰載鬼一車<lb/>
其義云何荅曰有禽焉有獸焉飛走之别也有人焉有<lb/>
鬼焉幽明之别也人滅而為鬼鬼滅而為人則未之知<lb/>
也問曰知此神滅有何利用邪荅曰浮屠害政桑門蠧<lb/>
俗風驚霧起馳蕩不休吾哀其弊思拯其溺夫竭財以<lb/>
<pb n="KR3k0046_WYG_097-27a"/>
赴僧破産以趨佛而不恤親戚不憐窮匱者何良由厚<lb/>
我之情深濟物之意淺是以圭撮渉於貧友吝情動於<lb/>
顔色千鍾委於富僧歡意暢於容髪豈不以僧有多稌<lb/>
之期友無遺秉之報務施闕於周急歸徳必于在己又<lb/>
惑以茫昧之言懼以阿鼻之苦誘以虚誕之辭欣以兠<lb/>
率之樂故捨逢掖襲横衣廢爼豆列缾鉢家家棄其親<lb/>
愛人人絶其嗣續致使兵挫於行間吏空於官府粟罄<lb/>
於惰遊貨殫於泥木所以姦宄弗勝頌聲尚擁惟此之<lb/>
<pb n="KR3k0046_WYG_097-27b"/>
故其流莫已其病無限若陶甄禀於自然森羅均於獨<lb/>
化忽焉自有恍爾而無來也不禦去也不追乘夫天理<lb/>
各安其性小人甘其壟畆君子保其恬素耕而食食不<lb/>
可窮也蠶而衣衣不可盡也下有餘以奉其上上無為<lb/>
以待其下可以全生可以匡國可以霸君用此道也<lb/>
　　巫祝<hi>十一則</hi>
齊侯疥遂痁期而不瘳諸侯之賔問疾者多在梁丘據<lb/>
與裔款言於公曰吾事鬼神豐於先君有加矣今君疾<lb/>
<pb n="KR3k0046_WYG_097-28a"/>
病為諸侯憂是祝史之罪也諸侯不知其謂我不敬君<lb/>
盍誅於祝固史嚚以辭賔公說告晏子晏子曰日宋之<lb/>
盟屈建問范㑹之徳於趙武趙武曰夫子之家事治言<lb/>
於晉國竭情無私其祝史祭祀陳信不愧其家事無猜<lb/>
其祝史不祈建以語康王康王曰神人無怨宜夫子之<lb/>
光輔五君以為諸侯主也公曰據與款謂寡人能事鬼<lb/>
神故欲誅於祝史子稱是語何故對曰若有徳之君外<lb/>
内不廢上下無怨動無違事其祝史薦信無愧心矣是<lb/>
<pb n="KR3k0046_WYG_097-28b"/>
以鬼神用饗國受其福祝史與焉其所以蕃祉老夀者<lb/>
為信君使也其言忠信於鬼神其適遇滛君外内頗邪<lb/>
上下怨疾動作辟違從欲厭私髙臺深池撞鐘舞女斬<lb/>
刈民力輸掠其聚以成其違不恤後人暴虐滛從肆行<lb/>
非度無所還忌不思謗讟不憚鬼神神怒民痛無悛於<lb/>
心其祝史薦信是言罪也其蓋失數美是矯誣也進退<lb/>
無辭則虚以求媚是以鬼神不饗其國以禍之祝史與<lb/>
焉所以夭昏孤疾者為暴君使也其言僭嫚於鬼神公<lb/>
<pb n="KR3k0046_WYG_097-29a"/>
曰然則若之何對曰不可為也山林之木衡鹿守之澤<lb/>
之萑蒲舟鮫守之藪之薪蒸虞侯守之海之鹽蜃祈望<lb/>
守之縣鄙之人入從其政偪介之關暴征其私承嗣大<lb/>
夫強易其賄布常無藝徴歛無度宫室日更滛樂不違<lb/>
内寵之妾肆奪於市外寵之臣僣令於鄙私欲養求不<lb/>
給則應民人苦病夫婦皆詛祝有益也詛亦有損聊攝<lb/>
以東姑尤以西其為人也多矣雖有善祝豈能勝億兆<lb/>
人之詛君若欲誅於祝史修徳而後可公說使有司寛<lb/>
<pb n="KR3k0046_WYG_097-29b"/>
政毁關去禁薄歛己責<lb/>
齊有彗星齊侯使禳之晏子曰無益也祗取誣焉天道<lb/>
不謟不貳其命若之何禳之且天之有彗也以除穢也<lb/>
君無穢徳又何禳焉若徳之穢禳之何益詩曰帷此文<lb/>
王小心翼翼昭事上帝聿懐多福厥徳不回以受方國<lb/>
君無違徳方國將至何患於彗詩曰我無所監夏后及<lb/>
商用亂之故民卒流亡若徳回亂民將流亡祝史之為<lb/>
無能補也公說乃止<lb/>
<pb n="KR3k0046_WYG_097-30a"/>
景公為露寢之臺成而不通焉栢常騫曰為臺甚急臺<lb/>
成君何為不通焉公曰然梟昔者鳴其聲無不為也吾<lb/>
惡之甚是以不通焉栢常騫曰臣請禳而去之公曰何<lb/>
具對曰築新室為置白茅焉公使為室成置白茅焉栢<lb/>
常騫夜用事明日問公曰今昔聞梟聲乎公曰一鳴而<lb/>
不復聞使人徃視之梟當陛布翼伏地而死公曰子之<lb/>
道若此其明也亦能益寡人夀乎對曰能公曰能益幾<lb/>
何對曰天子九諸侯七大夫五公曰亦有徴兆之見乎<lb/>
<pb n="KR3k0046_WYG_097-30b"/>
對曰得夀地且動公喜令百官趣具騫之所求栢常騫<lb/>
出遭晏子于塗拜馬前辭曰騫為君禳梟而殺之君謂<lb/>
騫曰子之道若此其明也亦能益寡人夀乎騫曰能今<lb/>
且大祭為君請夀故將徃以聞晏子曰嘻亦善矣能為<lb/>
君請夀也雖然吾聞之惟以政與徳順乎神為可以益<lb/>
夀今徒祭可以益夀乎然則福名有見乎對曰得夀地<lb/>
將動晏子曰騫昔吾見維星絶樞星散地其動汝以是<lb/>
乎栢常騫俯有間仰而對曰然晏子曰為之無益不為<lb/>
<pb n="KR3k0046_WYG_097-31a"/>
無損也薄賦斂無費民且令君知之<lb/>
齊大旱景公召羣臣問曰天不雨久矣民且有饑色吾使<lb/>
人卜之祟在髙山廣水寡人欲少賦歛以祠靈山可乎羣臣<lb/>
莫對晏子進曰不可祠此無益也夫靈山固以石為身以草<lb/>
木為髪天久不雨髪將焦身將熱彼獨不欲雨乎祠之無<lb/>
益景公曰不然吾欲祠河伯可乎晏子曰不可祠此無益<lb/>
也夫河伯以水為國以魚鱉為民天久不雨水泉時下百<lb/>
川竭國將亡民將滅矣彼獨不用雨乎祠之何益景公曰<lb/>
<pb n="KR3k0046_WYG_097-31b"/>
今為之奈何晏子曰君誠避宫殿暴露與靈山河伯共憂<lb/>
其幸而雨乎于是景公出野暴露三日天果大雨民盡得<lb/>
種樹景公曰善哉晏子之言可無用乎其惟有徳也<lb/>
吴伐陳復脩舊怨也楚子曰吾先君與陳有盟不<lb/>
可以不救乃救陳師于城父卜戰不吉卜退不吉<lb/>
王曰然則死也再敗楚師不如死棄盟逃讎亦不<lb/>
如死死一也其死讎乎命公子申為王不可則命<lb/>
公子結亦不可則命公子啓五辭而後許將戰王<lb/>
<pb n="KR3k0046_WYG_097-32a"/>
有疾庚寅昭王攻大㝠卒于城父子閭退曰君王舍其<lb/>
子而議羣臣敢忘君乎從君之命順也立君之子亦順<lb/>
也二順不可失也與子西子期謀濳師閉塗逆越女之<lb/>
子章立之而後還是嵗也有雲如衆赤鳥夾日以飛三<lb/>
日楚子使問諸周大史周大史曰其當王身乎若榮之<lb/>
可移於令尹司馬王曰除腹心之疾而寘諸股肱何益<lb/>
不榖不有大過天其夭諸有罪受罸又焉移之遂弗禜<lb/>
初昭王有疾卜曰河為祟王弗祭大夫請祭諸郊王曰<lb/>
<pb n="KR3k0046_WYG_097-32b"/>
三代命祀祭不越望江漢睢漳楚之望也禍福之至不<lb/>
是過也不穀雖不徳河非所獲罪也遂弗祭孔子曰楚<lb/>
昭王知大道矣其不失國也宜哉夏書曰惟彼陶唐師<lb/>
彼天常有此冀方今失其行亂其紀綱乃滅而亡又曰<lb/>
允出兹在兹由己率常可矣<lb/>
邾文公卜徙於繹史曰利於民不利于君君曰茍利於<lb/>
民寡人之利也天生烝民而樹之君以利之也民既利<lb/>
矣孤必與焉侍者曰命可長也君胡不為君曰命在牧<lb/>
<pb n="KR3k0046_WYG_097-33a"/>
民死之短長時也民茍利矣吉孰大焉遂徙於繹<lb/>
韓褐子濟於河津人告曰夫人過於此者未有不快用<lb/>
者也而子不用乎韓褐子曰天子祭海内之神諸侯祭<lb/>
封域之内大夫祭其親士祭其祖禰褐也未得事河伯<lb/>
也津人申楫舟中水而運津人曰向也役人固已告矣<lb/>
夫子不聼役人之言也今舟中水而運甚殆治裝衣而<lb/>
下遊乎韓子曰吾不為人之惡我而改吾志不為我將<lb/>
死而改吾義言未已舟泆然行韓褐子曰詩云莫莫葛<lb/>
<pb n="KR3k0046_WYG_097-33b"/>
藟施于條枚愷悌君子求福不回鬼神且不回况於人<lb/>
乎<lb/>
宋景公時熒惑在心懼召子韋而問曰熒惑在心何也<lb/>
子韋曰熒惑天罰也心宋分野也禍當君身雖然可移<lb/>
于宰相公曰宰相所使治國也而移死焉不祥寡人請<lb/>
自當也子韋曰可移于民公曰民死將誰君乎寧獨死<lb/>
耳子韋曰可移于嵗公曰嵗饑民餓必死為人君欲殺<lb/>
其民以自活其誰以我為君乎是寡人之命固盡矣子<lb/>
<pb n="KR3k0046_WYG_097-34a"/>
無復言矣子韋還走北靣再拜曰臣敢賀君天之處髙<lb/>
而聽卑君有仁人之言三天必三賞君今夕星必徙舍<lb/>
君延夀二十一嵗公曰子何以知之對曰君有三善故<lb/>
三賞星必三舍舍行七星星當一年三七二十一故曰<lb/>
延夀二十一年臣請伏於陛下以伺之星不徙臣請死<lb/>
之公曰可是夕也星三徙舍如子韋言老子曰能受國<lb/>
之不祥是謂天下之王也<lb/>
晉元帝所幸鄭貴嬪有疾以祈禱頗廢萬機顧榮上牋<lb/>
<pb n="KR3k0046_WYG_097-34b"/>
　昔文王父子兄弟乃有三聖可謂窮理者也而文王<lb/>
日昃不暇食周公一沐三握髪何哉誠以一日萬機不<lb/>
可不理一言蹉跌患必及之故也當今衰季之末屬亂<lb/>
離之運而天子流播豺狼塞路公宜露營野次星言夙<lb/>
駕伏軾怒蛙以募勇士懸膽于庭以表辛苦貴嬪未安<lb/>
藥石實急禱祀之事誠復可脩豈有便塞叅佐白事斷<lb/>
賔客問訊今彊賊臨境流言滿國人心萬端去就紛紜<lb/>
願冲虚納下廣延儁彦思畫今日之要塞鬼道淫祀𢎞<lb/>
<pb n="KR3k0046_WYG_097-35a"/>
九合之勤雪天下之恥則羣生有賴開泰有期矣<lb/>
哀帝詔曰天文失度太史雖有祈禳之事猶釁𤯝屢彰<lb/>
今欲依鴻祀之制於太極殿前庭親執䖍肅孔嚴諫曰<lb/>
鴻祀雖出尚書大傳先儒所不䆒厯代莫之興承天接<lb/>
神豈可以疑殆行事乎天道無親唯徳是輔陛下祗順<lb/>
恭敬留心兆庶可以消灾復異皆已蹈而行之徳合神<lb/>
明丘禱乆矣豈須屈萬乘之尊脩雜祀之事君舉必書<lb/>
可不慎歟帝嘉之而止<lb/>
<pb n="KR3k0046_WYG_097-35b"/>
宋夏竦請斷妖巫疏　臣聞左道亂俗妖言或衆在昔<lb/>
之法皆殺無赦蓋以姦臣逆節狂賊亂規多假鬼神摇<lb/>
動耳目漢之張角晉之孫恩偶失防閑遂至屯聚國家<lb/>
宜有嚴制以肅多方切以當州東引七閩南控百粤編<lb/>
氓右鬼舊俗尚巫在漢欒巴已嘗翦理爰從近嵗傳習<lb/>
滋多假託禨祥愚弄黎庶勦絶性命規取貨財皆於所<lb/>
居塑畫魅魑陳列幡幟鳴擊皷角謂之神壇嬰孺襁褓<lb/>
已令寄育字曰壇留壇保之類及其稍長則傳習妖法<lb/>
<pb n="KR3k0046_WYG_097-36a"/>
驅為童𨽻民之有病則門施符術禁絶徃還斥逺至親<lb/>
屏去便物家人營藥則曰神不許服病者欲飯則云神<lb/>
未聽餐率令疫人死於饑渇洎至亡者服用又言餘祟<lb/>
所憑人不敢留規以自分若幸而獲免家之所資假神<lb/>
而言無求不可其間有孤子單族首面㓜妻或絶户以<lb/>
圖財或害夫而納婦浸滛既乆習熟為常民被非辜了<lb/>
不為怪奉之愈謹信之益深從其言甚於典章畏其威<lb/>
重於官吏竒神異像圖繪嵗増邪籙妖符傳寫日夥小<lb/>
<pb n="KR3k0046_WYG_097-36b"/>
則雞豚致祀歛以還家大則歌舞聚人食其餘胙婚葬<lb/>
出處動必求師刼盗闘爭行須作水蠧耗衣食眩惑里<lb/>
閭設欲扇摇不難連結在於典憲具有章條其如法未<lb/>
勝姦藥弗瘳疾宜頒峻典以革祅風當州師巫一千九<lb/>
百餘户臣已勒令改業歸農及攻習鍼灸之脉所有首<lb/>
納祅妄神像符籙神衫神杖魂巾魂帽鍾角刀笏沙羅<lb/>
等一萬一千餘事已令焚毁及納官伏乞朝廷嚴賜條<lb/>
約所冀屏除巨害宥保羣生杜漸防萌少禆萬一<lb/>
<pb n="KR3k0046_WYG_097-37a"/>
　　妖恠<hi>八則</hi>
武王伐紂過隧斬岸過水折舟過谷發梁過山焚萊示<lb/>
民無返志也至於有戎之隧大風拆斾散宜生諫曰此<lb/>
其妖歟武王曰非也天落兵也風霽而乘以大雨水土<lb/>
平而嗇散宜生又諫曰此其妖歟武王曰非也天洒兵<lb/>
也卜而龜熸散宜生又諌曰此其妖歟武王曰不利以<lb/>
禱祠利以擊衆是熸之已故武王順天地犯三妖而禽<lb/>
紂於牧野其所獨見者精也<lb/>
<pb n="KR3k0046_WYG_097-37b"/>
鄭大水龍鬬于時門之外洧淵國人請為禜焉子産弗<lb/>
許曰我鬬龍不我覿也龍鬬我獨何覿焉禳之則彼其<lb/>
室也吾無求於龍龍亦無求於我乃止也<lb/>
鄭厲公自櫟侵鄭及大陵獲傳瑕傳瑕曰茍舍我吾請<lb/>
納君與之盟而赦之六月甲子傳瑕殺鄭子及其二子<lb/>
而納厲公初内蛇與外蛇鬬於鄭南門中内蛇死六年<lb/>
而厲公入公聞之問於申繻曰猶有妖乎對曰人之所<lb/>
忌其氣燄以取之妖由人興也人無釁焉妖不自作人<lb/>
<pb n="KR3k0046_WYG_097-38a"/>
棄常則妖興故有妖<lb/>
石言于晉魏榆晉侯問於師曠曰石何故言對曰石不<lb/>
能言或馮焉不然民聽濫也抑臣又聞之曰作事不時<lb/>
怨讟動于民則有非言之物而言今宫室崇侈民力雕<lb/>
盡怨讟竝作莫保其性石言不亦宜乎於是晉侯方築<lb/>
虒祁之宫叔向曰子野之言君子哉君子之言信而有<lb/>
徴故怨逺於其身小人之言僭而無徴故怨咎及之詩<lb/>
曰哀哉不能言匪舌是出唯躬是瘁哿矣能言巧言如<lb/>
<pb n="KR3k0046_WYG_097-38b"/>
流俾躬處休其是之謂乎是宫也成諸侯必叛君必有<lb/>
咎夫子知之矣<lb/>
趙簡子問于翟封荼曰吾聞翟雨穀三日信乎曰信又<lb/>
聞雨血三日信乎曰信又聞馬生牛牛生馬信乎曰信<lb/>
簡子曰大哉妖亦足以亡國矣對曰雨榖三日䖟風之<lb/>
所飄也雨血三日鷙鳥擊於上也馬生牛牛生馬雜牧<lb/>
也此非翟之妖也簡子曰然則翟之妖奚也對曰其國<lb/>
數散其君㓜弱其諸卿貨其大夫比黨以求祿爵其百<lb/>
<pb n="KR3k0046_WYG_097-39a"/>
官肆斷而無告其政令不竟而數化其志巧貪而有怨<lb/>
此其妖也<lb/>
晉武帝時龍見武庫井中羣臣將上賀孫楚上言　聞<lb/>
武庫井中有二龍羣臣或有謂之禎祥而稱賀者或有<lb/>
謂之非祥無所賀者可謂楚既失之而齊亦未為得也<lb/>
夫龍或附鱗潜于重泉或仰攀雲漢游乎蒼昊而今蟠<lb/>
于坎井同於蛙蝦者豈獨筦庫之士或有隠伏厮役之<lb/>
賢沒于行伍故龍見光景有所感悟願陛下赦小過舉<lb/>
<pb n="KR3k0046_WYG_097-39b"/>
賢才垂夢于傅岩望想于渭濵脩學官起淹滯申命公<lb/>
卿舉獨行君子可惇風厲俗者又舉亮㧞秀異之才可<lb/>
以撥煩理難矯世抗言者無繫世族必先逸賤夫戰勝<lb/>
攻取之勢并兼混一之威五伯之事韓白之功耳至於<lb/>
制禮作樂闡揚道化甫是士人出筋力之秋也伏願陛<lb/>
下擇狂夫之言<lb/>
王述為庾氷征虜長史時庾翼鎮武昌以累有妖恠又<lb/>
猛獸入府欲移鎮避之述與氷牋　聞安西欲移鎮樂<lb/>
<pb n="KR3k0046_WYG_097-40a"/>
鄉不審此為筭邪將為情邪若謂為筭則彼去武昌千<lb/>
有餘里數萬之衆創造移徙方當興立城壁公私勞擾<lb/>
若信要害之地所宜進㨿猶當計移徙之煩權二者輕<lb/>
重况此非今日之要耶方今彊胡陸梁當稸力養銳而<lb/>
無故遷動自取非筭又江州當泝流數千供繼軍府力<lb/>
役増倍疲曵道路且武昌實是江東鎮戌之中非但捍<lb/>
禦上流而已急緩赴告駿奔不難若移樂鄉逺在西陲<lb/>
一朝江渚有虞不相接救方嶽取重將故當居要害之<lb/>
<pb n="KR3k0046_WYG_097-40b"/>
地為内外形勢使闚𨵦之心不知所向若是情邪則天<lb/>
道𤣥逺鬼情難言妖祥吉凶誰知其故是以逹人君子<lb/>
直道而行不以道失昔秦忌亡胡之䜟卒為劉項之資<lb/>
周惡檿弧之謡而成褒姒之亂此既然矣厯觀古今鑒<lb/>
其遺事妖異速禍敗者蓋不少矣禳避之道茍非所審<lb/>
且當擇人事之勝理思社稷之長計斯則天下幸甚令<lb/>
名可保矣若安西盛意已耳不能安於武昌但得近移<lb/>
夏口則其次也樂鄉之舉咸謂不可願將軍體國為家<lb/>
<pb n="KR3k0046_WYG_097-41a"/>
固審此舉時朝議亦不允翼遂不移鎮<lb/>
宋石介恠說二　三才位焉各有常道反厥常道則謂<lb/>
之恠矣夫三光代明四時代終天之常道也日月為薄<lb/>
蝕五星為彗孛可恠也夫五嶽安焉四瀆流焉地之常<lb/>
道也山為之崩川為之竭可恠也夫君南靣臣北面君<lb/>
臣之道也父坐子立父子之道也而臣抗於君子敵於<lb/>
父可恠也夫中國聖人之常治也四民之所常居也衣<lb/>
冠之所常聚也而緇衣把鉢不士不農不工不商坐食<lb/>
<pb n="KR3k0046_WYG_097-41b"/>
者半鄒魯可恠也夫中國道徳之所治也禮樂之所施<lb/>
也五常之所被也而汗漫不經之教行焉妖誕幻惑之<lb/>
說滿焉可恠也夫天子七廟諸侯五廟大夫三廟士二<lb/>
廟庶人祭于寢所以不忘孝也而忘而祖廢而祭去事<lb/>
祅神之鬼可恠也夫法施于民則祀之以死勤事則祀<lb/>
之以勞定國則祀之能禦大災則祀之能捍大患則祀<lb/>
之契能殖百糓祀以為稷后土能平九州祀以為社帝<lb/>
嚳堯舜禹湯文武有功烈於民者及夫日月星辰民所<lb/>
<pb n="KR3k0046_WYG_097-42a"/>
瞻仰也山林川谷丘陵民所取財也非此族也不在祀<lb/>
典而老觀佛寺徧滿天下可怪也人君見一日蝕一星<lb/>
縮一風雨不調順一草木不生殖則能知其為天地之<lb/>
怪也乃避寢减膳徹樂恐懼責已脩徳以禳除焉彼其<lb/>
滅君臣之道絕父子之親棄道徳悖禮樂裂五常遷四<lb/>
民之常居毁鄒魯之衣冠去祖宗而祀祅神汗漫不經<lb/>
之教行妖誕幻惑之說滿則反不知為怪既不能禳除<lb/>
之又崇奉焉時人見一狐媚一鵲噪一梟鳴一雉入則<lb/>
<pb n="KR3k0046_WYG_097-42b"/>
能知其為人之怪也乃啓呪祈祭以厭勝焉彼其孫其<lb/>
子其父其母忘而宗祖去而父母離而常業裂而常服<lb/>
習夷鬼則反不知其怪既厭勝之又尊異焉愈可怪也<lb/>
甚矣中國之多怪也人不為怪者幾少矣噫一日蝕一<lb/>
星縮則天為之不明一山崩一川竭則地為之不寧釋<lb/>
老之為怪也千有餘年矣中國蠧壊亦千有餘年矣不<lb/>
知更千餘年釋老之為怪也如何中國之蠧壊也如何<lb/>
堯舜禹湯文武周公孔子不生吁　或曰天下不謂之<lb/>
<pb n="KR3k0046_WYG_097-43a"/>
怪子謂之怪今有子不謂怪而天下謂之怪請為子而<lb/>
言之可乎曰奚其為怪也曰昔楊翰林欲以文章為宗<lb/>
於天下憂天下未盡信己之道於是盲天下人目聾天<lb/>
下人耳使天下人目盲不見有周公孔子孟軻揚雄文<lb/>
中子吏部之道使天下人耳聾不聞有周公孔子孟軻<lb/>
揚雄文中子吏部之道俟周公孔子孟軻揚雄文中子<lb/>
吏部之道滅乃發其盲開其聾使天下唯見己之道唯<lb/>
聞己之道莫知其他今天下有楊億之道四十年矣今<lb/>
<pb n="KR3k0046_WYG_097-43b"/>
人欲反盲天下人目聾天下人耳使天下人目盲不見<lb/>
有楊億之道使天下人耳聾不聞有楊億之道俟楊億<lb/>
道滅反發其盲開其聾使目唯見周公孔子孟軻揚雄<lb/>
文中子吏部之道耳唯聞周公孔子孟軻揚雄文中子<lb/>
吏部之道周公孔子孟軻楊雄文中子吏部之道堯舜<lb/>
禹湯文武之道也三才九疇五常之道也反厥常則為<lb/>
怪矣夫書則有堯舜典皋陶益稷謨禹貢箕子之洪範<lb/>
詩則有大小雅周頌商頌春秋則有聖人之經易則有<lb/>
<pb n="KR3k0046_WYG_097-44a"/>
文王之繇周公之爻夫子之十翼今楊億窮研極態綴<lb/>
風月弄花草滛巧侈麗浮華纂組刑鎪聖人之經破碎<lb/>
聖人之言離析聖人之意蠧蝕聖人之道使天下不為<lb/>
書之典謨禹貢洪範詩之雅頌春秋之經易之繇爻十<lb/>
翼而為楊億之窮研極態綴風月弄花草滛巧侈麗浮<lb/>
華纂組其為怪大矣是人欲去其怪而就於無怪今天<lb/>
下反謂之怪而怪之嗚呼<lb/>
　　醫<hi>八則</hi>
<pb n="KR3k0046_WYG_097-44b"/>
晉平公有疾秦景公使醫龢視之出曰疾不可為也是<lb/>
謂逺男而近女惑以生蠱非鬼非食惑以䘮志良臣不<lb/>
生天命不佑若君不死必失諸侯趙文子聞之曰武從<lb/>
二三子以佐君為諸侯盟主於今八年矣内無苛慝諸<lb/>
侯不二子胡曰良臣不生天命不祐對曰自今之謂龢<lb/>
聞之曰直不輔曲明不規闇摇木不生危松柏不生埤<lb/>
吾子不能諫惑使至於生疾又不自退而寵其政八年<lb/>
之謂多矣何以能乆文子曰醫及國家乎對曰上醫醫<lb/>
<pb n="KR3k0046_WYG_097-45a"/>
國其次疾人固醫官也文子曰子稱蠱何實生之對曰<lb/>
蠱之慝榖之飛實生之物莫伏於蠱莫嘉於穀穀興蠱<lb/>
伏而章明者也故食榖者晝選男徳以象榖明宵靜女<lb/>
徳以伏蠱慝今君一之是不饗榖而食蠱也是不昭榖<lb/>
明而皿蠱也夫文蟲皿為蠱吾是以云文子曰君其幾<lb/>
何對曰若諸侯服不過三年不服不過十年過是晉之<lb/>
殃也是嵗趙文子卒諸侯叛晉十年平公薨<lb/>
醫扁鵲見秦武王武王示之病扁鵲請除左右曰君之<lb/>
<pb n="KR3k0046_WYG_097-45b"/>
病在耳之前目之下除之未必已也將使耳不聰目不<lb/>
明君以告扁鵲扁鵲怒而投其石曰君與知之者謀之<lb/>
而與不知者敗之使此知秦國之政也則君一舉而亡<lb/>
國矣<lb/>
扁鵲見齊桓侯立有間扁鵲曰君有疾在腠理不治將<lb/>
恐深桓侯曰寡人無疾扁鵲出桓侯曰醫之好利也欲<lb/>
治不疾以為功居十日扁鵲復見曰君之疾在肌膚不<lb/>
治將深桓侯不應扁鵲出桓侯不恱居十日扁鵲復見<lb/>
<pb n="KR3k0046_WYG_097-46a"/>
曰君之疾在腸胃不治將深桓侯不應扁鵲出桓侯又<lb/>
不恱居十日扁鵲復見望桓侯而還走桓侯使人問之<lb/>
扁鵲曰疾在腠理湯熨之所及也在肌膚鍼石之所及<lb/>
也在腸胃大劑之所及也在骨髓司命之所無奈何也<lb/>
今在骨髓臣是以無請也居五日桓侯體痛使人索扁<lb/>
鵲扁鵲已逃之秦矣桓侯遂死使聖人預知㣲能使良<lb/>
醫得蚤從事則疾可己身可活也人之所病病疾多而<lb/>
醫之所病病道少故病有六不治驕恣不論于理一不<lb/>
<pb n="KR3k0046_WYG_097-46b"/>
治也輕身重財二不治也衣食不能適三不治也隂陽<lb/>
并藏氣不定四不治也形羸不能服藥五不治也信巫<lb/>
不信醫六不治也有此一者則重難治也<lb/>
扁鵲過趙趙王太子暴疾而死鵲造宫門曰吾聞國中<lb/>
卒有壤土之事得無有急乎中庶子之好方者應之曰<lb/>
然王太子暴疾而死扁鵲曰入言鄭毉秦越人能活太<lb/>
子中庶子難之曰吾聞上古之為毉者曰苖父苗父之<lb/>
為毉也以菅為席以芻為狗北靣而祝發十言耳諸扶<lb/>
<pb n="KR3k0046_WYG_097-47a"/>
而來者舉而來者皆平復如故子之方能如此乎扁鵲<lb/>
曰不能又曰吾聞中古之為毉者曰愈柎愈柎之為毉<lb/>
也搦腦髓束盲莫炊灼九竅而定經絡死人復為生人<lb/>
故曰愈柎子之方能若是乎扁鵲曰不能中庶子曰子<lb/>
之方如此譬若以管窺天以錐刺地所窺者甚大所見<lb/>
者甚少鈞若子之方豈足以變駭童子哉扁鵲曰不然<lb/>
物故有昧揥而中蛟頭掩目而别白黒者太子之疾所<lb/>
謂尸厥者也以為不然入診之太子股隂當温耳中焦<lb/>
<pb n="KR3k0046_WYG_097-47b"/>
焦如有嘯者聲然者皆可治也中庶子入報趙王趙王<lb/>
跣而趨出門曰先生逺辱幸臨寡人先生幸而有之則<lb/>
糞土之息得蒙天履地而長為人矣先生不有之則先<lb/>
犬馬填溝壑矣言未巳涕泣沾襟扁鵲遂為診之先造<lb/>
軒光之竈八成之湯砥鍼礪石取三陽五輸子容禱藥<lb/>
子明吹耳陽儀反神子越扶形子游矯摩太子遂得復<lb/>
生天下聞之皆曰扁鵲能生死人鵲辭曰予非能生死<lb/>
人也特使夫當生者活耳夫死者猶不可藥而生也悲<lb/>
<pb n="KR3k0046_WYG_097-48a"/>
夫亂君之治不可藥而息也詩曰多將熇熇不可救藥<lb/>
甚之之辭也<lb/>
漢郭玉者廣漢雒人也初有老父不知何出常漁釣于<lb/>
涪水因號涪翁乞食人間見有疾者時下鍼石輙應時<lb/>
而效乃著鍼經診脉法傳于世弟子程髙尋求積年翁<lb/>
乃授之髙亦隠跡不仕玉少師事髙學方診六徴之技<lb/>
隂陽隠測之術和帝時為太醫丞多有効應帝竒之仍<lb/>
試令嬖臣美手腕者與女子雜處帷中使玉各診一手<lb/>
<pb n="KR3k0046_WYG_097-48b"/>
問所疾苦玉曰左隂右陽脉有男女狀若異人臣疑其<lb/>
故帝嘆息稱善玉仁愛不矜雖貧賤厮養必盡其心力<lb/>
而醫療貴人時或不愈帝乃令貴人羸服變處一鍼即<lb/>
差召玉詰問其狀對曰醫之為言意也腠理至㣲隨氣<lb/>
用巧鍼石之間毫芒即乖神存于心手之際可得解而<lb/>
不可得言也夫貴者處尊髙以臨臣臣懐怖懾以承之<lb/>
其為療也有四難焉自用意而不任臣一難也將身不<lb/>
謹二難也骨節不能使藥三難也好逸惡勞四難也鍼<lb/>
<pb n="KR3k0046_WYG_097-49a"/>
有分寸時有破漏重以恐懼之心加以裁慎之志臣意<lb/>
且猶不盡何有於病哉此其所以為不愈也帝善其對<lb/>
梁簡文帝勸醫論　天地之中惟人最靈人之所重莫<lb/>
過於命雖修短有分夭夀懸天然而寒暑反常嗜慾乖<lb/>
節故虐寒痟首致斃不同伐性爛腸摧年匪一極斯之<lb/>
要實在良方故祗域醫王明于釋典如大師乃以醫王<lb/>
為號以如來能煩惱病祗能治四大乖為故亦有騷人<lb/>
之詠彭城秦國之稱和緩季梁之遇盧氏虢子之值越<lb/>
<pb n="KR3k0046_WYG_097-49b"/>
人爰至九市飛仙長生妙道猶變六一於金液改三七<lb/>
於銀丸蓄玉匣之秘研紫書之奥桃膠何是北斗靡遯<lb/>
其刑金漿非逺明珠還恥其價能使業門之下鼓響獨<lb/>
聞雍祝之旁簫聲猶在周禮疾醫掌萬民之疾凡民之<lb/>
有病者分而治之嵗終則各書其所治而入於醫師知<lb/>
其愈與不愈以為後法之戒也至如研精𤣥理考覆儒<lb/>
宗盡日清談終夜講習始學則負墟尚䛕積功則為師<lb/>
乃著日就月將方稱碩學専經之後猶須劇談網羅愈<lb/>
<pb n="KR3k0046_WYG_097-50a"/>
廣鈎深理見厭飫不寤惟日不足又若為詩則多須見<lb/>
意或古或今或雅或俗皆須寓目詳其去取然後麗辭<lb/>
方吐逸韻乃生豈有秉筆不訊而能善詩塞兊不談而<lb/>
能善義揚子雲言讀賦千首則能為賦况醫之為道九<lb/>
部之診甚精百藥之品難䆒察色辨聲其功甚秘秋辛<lb/>
夏苦幾㣲難識而比之術者未嘗稽合曽無討論多以<lb/>
少壯之時渉獵方疏略知甘草為甜桂心為辣便是宴<lb/>
馭自足經方冺棄同庾敳之讀莊子異孔丘之好周易<lb/>
<pb n="KR3k0046_WYG_097-50b"/>
然而疾者求我又不能盡意攻治假使不能為地自可<lb/>
即為已益所以然者若無隔貴賤精加消息以前騐後<lb/>
自可解之日知所亡坐成妙術而又告以不能也治疾<lb/>
者衆必以溢浪酬塞惡之者多愛之者鮮是則日處百<lb/>
方月為千治未嘗不輕其藥性任其死生浮華之功於<lb/>
何而得及其愛深親屬情切支肌患起膏盲疴興府俞<lb/>
雖欲盡其治功思無所出何以故然本不素習卒難改<lb/>
變故也周靡麻鹿藿止救頭痛之病麥麴芎藭反救河<lb/>
<pb n="KR3k0046_WYG_097-51a"/>
魚之疾思不出位事局轅下醫者忘志於𤣥都揚已名<lb/>
於綠帙其可得乎術道困窮於斯實至誠當善思此意<lb/>
更興其美非直傳名於後亦是功徳甚深比夫脫一鴿<lb/>
于權衡活萬魚于池水不可同日而論焉<lb/>
唐劉禹錫華佗論　史稱華佗以恃能厭事為曹公所<lb/>
怒荀文若請曰佗術實工人命係焉宜議能以宥曹公<lb/>
曰憂天下無此鼠輩耶遂考竟佗至蒼舒病且死見醫<lb/>
不能生始有悔之之歎嗟乎以操之明略見幾然猶輕<lb/>
<pb n="KR3k0046_WYG_097-51b"/>
殺材能如是文若之智力地望以的然之理攻之然猶<lb/>
不能反其恚執柄者之恚真可畏諸亦可慎諸原夫史<lb/>
氏之書于冊也是使後之人寛能者之刑納賢者之諭<lb/>
而懲暴者之輕殺故自恃能至有悔悉書焉後之惑者<lb/>
復用是為口實悲哉夫賢能不能無過茍寘于理矣或<lb/>
必有寛之之請彼壬人皆曰憂天下無材耶曽不知悔<lb/>
之日方痛材之不可多也或必有惜之之難彼壬人皆<lb/>
曰譬彼死矣將若何曽不知悔之日方痛生之不可再<lb/>
<pb n="KR3k0046_WYG_097-52a"/>
也可不謂大哀乎夫以佗之不宜殺昭昭然不足言也<lb/>
獨病夫史書之義是將推而廣耳吾觀自曹魏以來執<lb/>
死生之柄者用一恚而殺材能衆矣又焉用書佗之事<lb/>
為嗚呼前事之不忘期有勸且懲也而暴者復藉口以<lb/>
快意孫權則曰曹孟徳殺孔文舉矣孤於虞翻何如而<lb/>
孔融亦以應泰山殺孝亷自譬仲謀近覇者文舉有髙<lb/>
名然猶以可懲為故事矧他人哉<lb/>
宋龔鼎臣述醫論　周官載醫掌養萬民之疾病蓋凡<lb/>
<pb n="KR3k0046_WYG_097-52b"/>
受疾者舉可治也唯乆之不治遂革以死未見其有始<lb/>
疾而不可治者也巴楚之地俗信巫鬼實自古而然當<lb/>
五氣相沴或致厲疫之苦率以謂天時被是疾非醫藥<lb/>
所能攻故請禱鬼神無少暇雞豚鴨羊之薦唯恐不豐<lb/>
迨其不能則莫不自咎事鬼神之未至或幸而愈乃曰<lb/>
由禱之勤也薦之數也不然烏能與天時抗乎又有治<lb/>
之不早其疾氣之毒日相薫灼一家之人皆至乎病故<lb/>
雖親友之厚百歩之外不敢望其門廬以至得病之家<lb/>
<pb n="KR3k0046_WYG_097-53a"/>
懼相遷染子畏其父婦避其夫若富財之人尚得一巫<lb/>
覡守之其窮匱者獨僵卧呻吟一室而已如是則不特<lb/>
絶醫藥之饋其飲食之給蓋亦闕如是以死者未嘗不<lb/>
十八九而民終不悟余嘗訪於人其患非它繇覡師之<lb/>
勝醫師耳嗚呼覡者豈能必勝諸醫哉其所勝之者蓋<lb/>
世俗之人易以邪惑也夫疾病干諸内鬼神㝠諸外良<lb/>
藥所以治内也今不務除疾於内而專求外福之來及<lb/>
其甚也其存䘏訊問之宜不復相通不其謬與夫稼荗<lb/>
<pb n="KR3k0046_WYG_097-53b"/>
田疇為螟<graphic n="KR2048" url="https://raw.githubusercontent.com/kanripo/KR-Gaiji/master/images/KR2048.png" mimeType="image/png"/>所害唯能悉除螟<graphic n="KR2048" url="https://raw.githubusercontent.com/kanripo/KR-Gaiji/master/images/KR2048.png" mimeType="image/png"/>則稼之秀可實也家<lb/>
蓄髙貨而盗入其門主人操刅持挺或殺或捕則貲之<lb/>
厚可全也人之身亦然冐隂陽之氣輙遇癘疫當得醫<lb/>
者察聲視色按脉授藥使離諸腹心肝膈然後其體可<lb/>
平若不醫之用曷異不除螟<graphic n="KR2048" url="https://raw.githubusercontent.com/kanripo/KR-Gaiji/master/images/KR2048.png" mimeType="image/png"/>而望稼穡之實不驅盗<lb/>
賊而求家貲之全决不可得矧惟國家重醫藥之書最<lb/>
為事要先朝編輯名方頒布天下郡國其間述時疫之<lb/>
狀實為纎悉及慶厯中范文正公建言俾自京師以逮<lb/>
<pb n="KR3k0046_WYG_097-54a"/>
四方學醫之人皆聚而講習以精其術其黜庸謬救生<lb/>
靈倬然為治道之助而世俗罔識朝廷仁愛之意如此<lb/>
而徒惑邪誕而夭性命愚實憫之今已戒醫慱士日與<lb/>
醫之徒考神農子儀扁鵲秦和之術一㑹於岐伯俞附<lb/>
之道以正絀邪以誠消妄使可治之疾不終害人亦濟<lb/>
民之一事也而慮巴賨之俗尚安故態不知醫効之神<lb/>
倍禱滛祀之鬼故刻言以告<lb/>
　　卜<hi>十則</hi>
<pb n="KR3k0046_WYG_097-54b"/>
孔子問漆雕馬人曰子事臧文仲武仲孺子容三大夫<lb/>
者孰為賢漆雕馬人對曰臧氏家有龜焉名曰蔡文仲<lb/>
立三年為一兆焉武仲立三年為二兆焉孺子容立三<lb/>
年為三兆焉馬人見之矣若夫三大夫之賢不賢馬人<lb/>
不識也孔子曰君子哉漆雕氏之子其言人之美也隠<lb/>
而顯言人之過也㣲而著故智不能及明不能見得無<lb/>
數卜乎<lb/>
城濮之戰晉文公謂咎犯曰吾卜戰而龜熸我迎嵗彼<lb/>
<pb n="KR3k0046_WYG_097-55a"/>
背嵗彗星見彼操其柄我操其標吾又夢與荆王搏彼<lb/>
在上我在下吾欲無戰子以為何如咎犯對曰卜戰龜<lb/>
熸是荆人也我迎嵗彼背嵗彼去我從之也彗星見彼<lb/>
操其柄我操其標以掃則彼利以擊則我利君夢與荆<lb/>
王摶彼在上君在下則君見天而荆王伏其罪也且吾<lb/>
以宋衛為主齊秦輔我我合天道獨以人事固將勝之<lb/>
矣文公從之荆人大敗<lb/>
漢司馬遷日者列傳　自古受命而王王者之興何嘗<lb/>
<pb n="KR3k0046_WYG_097-55b"/>
不以卜筮决于天命哉其於周尤甚及秦可見代王之<lb/>
入任于卜者太卜之起由漢興而有　司馬季主者楚<lb/>
人也卜于長安東市宋忠為中大夫賈誼為愽士同日<lb/>
俱出洗沐相從論議誦易先王聖人之道術䆒徧人情<lb/>
相視而嘆賈誼曰吾聞古之聖人不居朝廷必在卜醫<lb/>
之中今吾已見三公九卿朝士大夫皆可知矣試之卜<lb/>
數中以觀采二人即同輿而之市游于卜肆中天新雨<lb/>
道少人司馬季主閒坐弟子三四人侍方辯天地之道<lb/>
<pb n="KR3k0046_WYG_097-56a"/>
日月之運隂陽吉凶之本二大夫再拜謁司馬季主視<lb/>
其狀貌如類有知者即禮之使弟子延之坐坐定司馬<lb/>
季主復理前語分别天地之終始日月星辰之紀差次<lb/>
仁義之際列吉凶之符語數千言莫不順理宋忠賈誼<lb/>
瞿然而悟獵纓正襟危坐曰吾望先生之狀聽先生之<lb/>
辭小子竊觀于世未嘗見也今何居之卑何行之汙司<lb/>
馬季主捧腹大笑曰觀大夫類有道術者今何言之陋<lb/>
也何辭之野也今夫子所賢者何也所髙者誰也今何<lb/>
<pb n="KR3k0046_WYG_097-56b"/>
以卑汙長者二君曰尊官厚祿世之所髙也賢才處之<lb/>
今所處非其地故謂之卑言不信行不騐取不當故謂<lb/>
之汙夫卜筮者世俗之所賤簡也世皆言曰夫卜者多<lb/>
言誇嚴以得人情虚髙人祿命以說人志擅言禍災以<lb/>
傷人心矯言鬼神以盡人財厚求拜謝以私于已此吾<lb/>
之所恥故謂之卑汙也司馬季主曰公且安坐公見夫<lb/>
被髮童子乎日月照之則行不照則止問之日月疵瑕<lb/>
吉凶則不能理由是觀之能知别賢與不肖者寡矣賢<lb/>
<pb n="KR3k0046_WYG_097-57a"/>
之行也直道以正諌三諫不聽則退其譽人也不望其<lb/>
報惡人也不顧其怨以便國家利衆為務故官非其任<lb/>
不處也禄非其功不受也見人不正雖貴不敬也見人<lb/>
有汙雖尊不下也得不為喜去不為恨非其罪也雖累<lb/>
辱而不愧也今公所謂賢者皆可為羞矣卑疵而前<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>
趨而言相引以勢相導以利比周賔正以求尊譽以受<lb/>
公奉事私利枉主法獵農民以官為威以法為機求利<lb/>
逆暴譬無異于操白刅刼人者也初試官時倍力為巧<lb/>
<pb n="KR3k0046_WYG_097-57b"/>
詐飾虚功執空文以誷主上用居上為右試官不讓賢<lb/>
陳功見偽増實以無為有以少為多以求便勢尊位食<lb/>
飲驅馳從姬歌兒不顧於親犯法害民虚公家此夫為<lb/>
盗不操矛弧者也攻而不用弦刅者也欺父母未有罪<lb/>
而弑君未伐者也何以為髙賢才乎盗賊發不能禁夷<lb/>
貊不服不能懾姦邪起不能塞官耗亂不能治四時不<lb/>
和不能調嵗榖不熟不能適才賢不為是不忠也才不<lb/>
賢而託官位利上奉妨賢者處是竊位也有人者進有<lb/>
<pb n="KR3k0046_WYG_097-58a"/>
財者禮是偽也子獨不見鴟梟之與鳯凰翔乎蘭芷芎<lb/>
藭棄于廣野蒿蕭成林使君子退而不顯衆公等是也<lb/>
述而不作君子義也今夫卜者必法天地象四時順於<lb/>
仁義分䇿定卦旋式正棊然後言天地之利害事之成<lb/>
敗昔先王之定國家必先龜䇿日月而後乃敢代正時<lb/>
日乃後入家産子必先占吉凶後乃有之自伏羲作八<lb/>
卦周文王演三百八十四爻而天下治越王句踐倣文<lb/>
王八卦以破敵國霸天下由是言之卜筮有何負哉且<lb/>
<pb n="KR3k0046_WYG_097-58b"/>
夫卜筮者掃除設坐正其冠帶然後乃言事此有禮也<lb/>
言而鬼神或以饗忠臣以事其上孝子以養其親慈父<lb/>
以畜其子此有徳者也而以義置數十百錢病者或以<lb/>
愈且死或以生患或以免事或以成嫁子娶婦或以養<lb/>
生此之為徳豈直數十百錢哉此夫老子所謂上徳不<lb/>
徳是以有徳今夫卜筮者利大而謝少老子之云豈異<lb/>
于是乎莊子曰君子内無饑寒之患外無刼奪之憂居<lb/>
上而敬居下不為害君子之道也今夫卜筮者之為業<lb/>
<pb n="KR3k0046_WYG_097-59a"/>
也積之無委聚藏之不用府庫徙之不用輕車負裝之<lb/>
不重止而用之無盡索之時持不盡索之物游於無窮<lb/>
之世雖莊氏之行未能増於是也子何故而云不可卜<lb/>
哉天不足西北星辰西北移地不足東南以海為池日<lb/>
中必移月滿必虧先王之道乍存乍亡公責卜者言必<lb/>
信不亦惑乎公見夫談士辨人乎慮事定計必是人也<lb/>
然不能以一言說人主意故言必稱先王語必道上古<lb/>
慮事定計飾先王之成功語其敗害以恐喜人主之志<lb/>
<pb n="KR3k0046_WYG_097-59b"/>
以求其欲多言誇嚴莫大於此矣然欲彊國成功盡忠<lb/>
于上非此不立今夫卜者導惑教愚也夫愚惑之人豈<lb/>
能以一言而知之哉言不厭多故騏驥不能與罷驢為<lb/>
駟而鳯凰不與燕雀為羣而賢者亦不與不肖者同列<lb/>
故君子處卑隠以辟衆自匿以辟倫㣲見徳順以除羣<lb/>
害以明天性助上養下多其功利不求尊譽公之等喁<lb/>
喁者也何知長者之道乎宋忠賈誼忽而自失芒乎無<lb/>
色悵然噤口不能言於是攝衣而起再拜而辭行洋洋<lb/>
<pb n="KR3k0046_WYG_097-60a"/>
也出市門僅能自上車伏軾低頭卒不能出氣居三日<lb/>
宋忠見賈誼于殿門外乃相引屏語相謂自嘆曰道髙<lb/>
益安勢髙益危居赫赫之勢失身且有日矣夫卜而有<lb/>
不審不見奪糈為人主計而不審身無所處此相去逺<lb/>
矣猶天冠地履也此老子之所謂無名者萬物之始也<lb/>
天地曠曠物之熈熈或安或危莫知居之我與若何足<lb/>
預彼哉彼乆而愈安雖曽氏之義未有以異也乆之宋<lb/>
忠使匈奴不至而還抵罪而賈誼為梁懐王傅王墮馬<lb/>
<pb n="KR3k0046_WYG_097-60b"/>
薨誼不食毒恨而死此務華絶根者也太史公曰古者<lb/>
卜人所以不載者多不見于篇及至司馬季主余志而<lb/>
著之<lb/>
龜䇿列傳　自古聖王將建國受命興動事業何嘗不<lb/>
寳卜筮以助善唐虞以上不記已自三代之興各㨿禎<lb/>
祥塗山之兆從而夏啓世飛燕之卜順故殷興百榖之<lb/>
筮吉故周王王者决定諸疑參以卜筮斷以蓍龜不易<lb/>
之道也蠻夷氐羗雖無君臣之序亦有决疑之卜或以<lb/>
<pb n="KR3k0046_WYG_097-61a"/>
金石或以草木國不同俗然皆可以戰伐攻擊推兵求<lb/>
勝各信其神以知來事略聞夏殷欲卜者乃取蓍龜已<lb/>
則棄去之以為龜藏則不靈蓍乆則不神至周室之卜<lb/>
官常寳藏蓍龜又其大小先後各有所尚要其歸等耳<lb/>
或以為聖王遭事無不定决疑無不見其設稽神求問<lb/>
之道者以為後世衰㣲愚不師智人各自安化分為百<lb/>
室道散而無垠故推歸之至㣲要潔于精神也或以為<lb/>
昆蟲之所長聖人不能與爭其處吉凶别然否多中于<lb/>
<pb n="KR3k0046_WYG_097-61b"/>
人至髙祖時因秦太卜官天下始定兵革未息及孝惠<lb/>
享國日少吕后女主孝文孝景因襲掌故未遑講試雖<lb/>
父子疇官世世相傳其精㣲深妙多所遺失至今上即<lb/>
位博開藝能之路悉延百端之學通一伎之士咸得自<lb/>
効絶倫超竒者為右無所阿私數年之間太卜大集㑹<lb/>
上欲擊匈奴西攘大宛南收百越卜筮至預見表象先<lb/>
圖其利及猛將推鋒執節獲勝於彼而蓍龜時日亦有<lb/>
力于此上尤加意賞賜至或數千萬如邱子明之屬富<lb/>
<pb n="KR3k0046_WYG_097-62a"/>
溢貴寵傾於朝廷至以卜筮射蠱道巫蠱時或頗中素<lb/>
有眦睚不快因公行誅恣意所傷以破族滅門者不可<lb/>
勝數百僚蕩恐皆曰龜䇿能言後事覺奸窮亦誅三族<lb/>
夫摓䇿定數灼龜觀兆變化無窮是以擇賢而用占焉<lb/>
可謂聖人重事者乎周公卜三龜而武王有瘳紂為暴<lb/>
虐而元龜不占晉文將定襄王之位卜得黄帝之兆卒<lb/>
受<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>弓之命獻公貪驪姬之色卜而兆有口象其禍竟<lb/>
流五世楚靈將背周室卜而龜逆終被乾溪之敗兆應<lb/>
<pb n="KR3k0046_WYG_097-62b"/>
信誠于内而時人明察見之於外可不謂兩合者哉君<lb/>
子謂夫輕卜筮無神明者悖背人道信禎祥者鬼神不<lb/>
得其正故書建稽疑五謀而卜筮居其二五占從其多<lb/>
明有而不專之道也余至江南觀其行事問其長老云<lb/>
龜千嵗乃遊蓮葉之上蓍百莖共一根又其所生獸無<lb/>
虎狼草無毒螫溪傍家人常畜龜飲食之以為能導引<lb/>
致氣有益於助衰養老豈不信哉　龜能見夢于元王<lb/>
而不能自出漁者之籠身能十言盡當不能通使于河<lb/>
<pb n="KR3k0046_WYG_097-63a"/>
還報於江賢能令人戰勝攻取不能自解於刀鋒免剝<lb/>
刺之患聖能先知亟見而不能令衛平無言言事百全<lb/>
至身而攣當時不利又焉事賢賢者有恒常士有適然<lb/>
是故明有所不見聽有所不聞人雖賢不能左畫方右<lb/>
畫員日月之明而時蔽于浮雲羿名善射不如雄渠蠭<lb/>
門禹名為辨智而不能勝鬼神地柱折天故毋掾又奈<lb/>
何責人於全孔子聞之曰神龜知吉凶而骨直空枯日<lb/>
為徳而君於天下辱於三足之烏月為刑而相左見食<lb/>
<pb n="KR3k0046_WYG_097-63b"/>
於蝦蟇蝟辱于鵲騰蛇之神而殆於即且竹外有節理<lb/>
中直空虚松栢為百木長而守門閭日辰不全故有孤<lb/>
虚黄金有疵白玉有瑕事有所疾亦有所徐物有所拘<lb/>
亦有所㨿罔有所數亦有所疎人有所貴亦有所不如<lb/>
何可而適乎物安可全乎天尚不全故世為屋不成三<lb/>
瓦而陳之以應之天天下有階物不全乃生也<lb/>
章帝拜孔僖郎中從還京師使校書東觀冬拜臨晉令<lb/>
崔駰以家林筮之謂為不吉止僖曰子盍辭乎僖曰學<lb/>
<pb n="KR3k0046_WYG_097-64a"/>
不為人仕不擇官吉凶由己而由卜乎在縣三年卒官<lb/>
遺令即葬二子長彦季彦並十餘嵗蒲坂令許君然勸<lb/>
令反魯對曰今載柩而歸則違父令舍墓而去心所不<lb/>
忍遂留華隂<lb/>
范曄方術傅論　仲尼稱易有君子之道四焉曰卜筮<lb/>
者尚其占占也者先王所以定禍福决嫌疑幽賛於神<lb/>
明遂知來物者也若夫隂陽推歩之學往往見于墳記<lb/>
矣然神經怪牒玉䇿金䋲關扄於明靈之府封縢于瑶<lb/>
<pb n="KR3k0046_WYG_097-64b"/>
壇之上者靡得而闚也至乃河洛之文龜龍之圖箕子<lb/>
之術師曠之書緯候之部鈴决之符皆所以探抽㝠賾<lb/>
參驗人區時有可聞者焉其流又有風角遁甲七政元<lb/>
氣六日七分逢占日者挺專須㬰孤虚之術及望雲省<lb/>
氣推處祥妖時亦有以効於事也而斯道隠逺𤣥奥難<lb/>
原故聖人不語怪神罕言性命或開末而抑其端或曲<lb/>
辭以章其義所謂民可使由之不可使知之漢自武帝<lb/>
頗好方術天下懐挾道蓺之士莫不負䇿抵掌順風而<lb/>
<pb n="KR3k0046_WYG_097-65a"/>
届焉後王莾矯用符命及光武尤信䜟言士之赴趨時<lb/>
宜者皆馳騁穿鑿爭談之也故王梁孫咸名應圖籙越<lb/>
豋槐鼎之任鄭興賈逵以附同稱顯桓譚尹敏以乖忤<lb/>
淪敗自是習為内學尚竒文貴異數不乏於時矣是以<lb/>
通儒碩生忿其姦妄不經奏議慷慨以為宜見藏擯子<lb/>
長亦云觀隂陽之書使人拘而多忌蓋為此也夫物之<lb/>
所偏未能無蔽雖云大道其硋或同若乃詩之失愚書<lb/>
之失誣然則術數之失至於詭俗乎如令温柔敦厚而<lb/>
<pb n="KR3k0046_WYG_097-65b"/>
不愚斯深於詩者也疏通知逺而不誣斯深于書者也<lb/>
極數知變而不詭俗斯深於術數者也故曰茍非其人<lb/>
道不虚行意者多迷其統取遣頗偏甚有雖流宕過誕<lb/>
亦失也中世張衡乃隂陽之宗即顗咎徴最宻餘亦班<lb/>
班名家焉其徒亦有雅才偉徳未必體極蓺能今蓋紏<lb/>
其推變尤長可以𢎞補時事因合表之云<lb/>
晉隗炤汝隂人也善於易臨終書版授其妻曰吾亡後<lb/>
當大荒窮雖爾慎莫賣宅也却後五年春當有詔來頓<lb/>
<pb n="KR3k0046_WYG_097-66a"/>
此亭姓龔此人負吾金即以此版往責之勿違言也炤<lb/>
亡後其家大困乏欲賣宅憶夫言輙止期日有龔使者<lb/>
止亭中妻遂賫版徃責之使者執版惘然不知所以妻<lb/>
曰夫臨亡手書版見命如此不敢妄也使者沉吟良乆<lb/>
而悟謂曰賢夫何善妻曰夫善於易而未曽為人卜也<lb/>
使者曰噫可知矣乃命取蓍筮之卦成撫掌而歎曰妙<lb/>
哉隗生含明隠迹可謂鏡窮逹而洞吉凶者也於是告<lb/>
炤妻曰吾不相負金也賢夫自有金耳知亡後當暫窮<lb/>
<pb n="KR3k0046_WYG_097-66b"/>
故藏金以待太平所以不告兒婦者恐金盡而困無已<lb/>
也知吾善易故書版以寄意耳金有五百斤盛以青瓮<lb/>
覆以銅柈埋在堂屋東頭去壁一丈入地九尺妻還掘<lb/>
之皆如卜焉<lb/>
王勃八卦卜大演論　昔者聖人之作易也始畫八卦<lb/>
以通神明之徳以類萬物之情以為分太極者兩儀也<lb/>
分四象者八卦也成八卦者十六將也司八卦者十二<lb/>
月也分十六將者三十二候也分十二月者二十四氣<lb/>
<pb n="KR3k0046_WYG_097-67a"/>
也分三十二候者六十四卦也司二十四氣者三十六<lb/>
旬也進退于三百六十六日屈伸于三百八十四爻往<lb/>
来飛伏之理盡矣其孤虚消息之端極矣三才之道不<lb/>
可不及也五行之義不能復過也翕之以幽明張之以<lb/>
寒暑㑹之以生死申之以去就禍福生焉吉凶著焉成<lb/>
敗行焉順逆興焉賢者識其大者逺者不賢者識其小<lb/>
者近者奉之者則順背之者則愆圓立者稱聖偏據者<lb/>
號賢嘗試論之曰三才易之門户也八卦者易之徑路<lb/>
<pb n="KR3k0046_WYG_097-67b"/>
也引而伸之終於六十四卦天下之能事畢矣陳而别<lb/>
之極于三百八十四爻天下之㣲理罄矣夫隂陽之道<lb/>
一向一背天地之理一升一降故明暗相隨寒暑相因<lb/>
剛柔相形髙下相傾動靜相乘出入相藉泯之者神也<lb/>
形之者道也可以一理徴也可以一端騐也故天尊則<lb/>
地卑矣水濕則火燥矣山盈則澤虚矣雷動則風適矣<lb/>
是以天下有風可以姤矣則地中有雷可以復矣天下<lb/>
有山可以遯矣則地上於澤可以臨矣天地不交可以<lb/>
<pb n="KR3k0046_WYG_097-68a"/>
否矣則天地既交可以泰矣以風行地上可以觀矣則<lb/>
雷行天上可以大壯矣山附地上可以剥矣則火附天<lb/>
上可以大有矣風行水上可以涣矣則水在地上可以<lb/>
比矣雷出地奮可以豫矣則風行天上可以小畜矣雷<lb/>
之與水作解矣則風之與火可以家人矣雷在風上可<lb/>
以恒矣則風在雷上可以益矣風在地下可以升矣則<lb/>
雷在天下可以无妄矣風在水下可以井矣則雷在火<lb/>
下可以噬嗑矣風在澤下謂大過矣則雷在山下可為<lb/>
<pb n="KR3k0046_WYG_097-68b"/>
頥矣雷在澤下可以隨矣則風在山下可為蠱矣澤上<lb/>
有水可為節矣則山下有火可為旅矣雷在水下可為<lb/>
屯矣則風在火下可為鼎矣水在火上可為既濟矣則<lb/>
火在水上可為未濟矣澤上有火可以革矣則山下有<lb/>
水可為蒙矣火在地下可以明夷矣則水在天下可為<lb/>
訟矣地下有水可為師矣則山下有火可為賁矣澤上<lb/>
于天可為夬矣則澤下有水可為困矣山下有天可以<lb/>
為大畜矣則澤下有地可以為萃矣以山在澤上可為<lb/>
<pb n="KR3k0046_WYG_097-69a"/>
損矣則澤在山上可為咸矣澤上有火可為暌矣則山<lb/>
上有水可為蹇矣上天下澤可為履矣則地下有山可<lb/>
謂謙矣澤上有風可為中孚矣則山上有雷可為小過<lb/>
矣山上有風可為漸矣則澤上有雷可以歸妹矣此天<lb/>
地以對成之義隂陽反合之理故卦相次則反爻以成<lb/>
義易之八卦是也八八相生則錯卦以興理因而重之<lb/>
是也故聖人之道可縱焉可横焉可合焉可離焉逆而<lb/>
陳之未嘗逆焉順而别之未嘗順焉三畫以變雖天地<lb/>
<pb n="KR3k0046_WYG_097-69b"/>
之數可無韜也九六相推雖萬二千五百之浩蕩不能<lb/>
踰於三百八十四三百八十四之紏紛不能踰于六十<lb/>
四重之以六十四不能過於八卦張之於八卦不能過<lb/>
四象紀之兩儀兩儀之理逹而太極得矣故古徃今來<lb/>
寒進暑退死生亂動是非謄結未嘗非兩儀也而未嘗<lb/>
離太極也故曰有寒有暑則兩儀不廢也無思無為則<lb/>
太極未嘗逺也見之則兩儀忘之則太極夫然故不捨<lb/>
二求一未嘗離動以求靜未嘗離動以逹静也有可有<lb/>
<pb n="KR3k0046_WYG_097-70a"/>
不可非聖人之謂也無可無不可是夫子之心也然天<lb/>
下之理不可窮也天下之往不可盡也有窮盡之地者<lb/>
其唯聖心乎有窮盡之路者其惟聖言乎故據滄海而<lb/>
觀衆水則江河之㑹歸可見也登泰山而覽羣嶽則岡<lb/>
巒之本末可知也是以貞一徳之極權六爻之變振三<lb/>
才之柄尋萬方之動又何往而不通乎又何疑而不釋<lb/>
乎故孔子曰必也正名乎名者義之本也非聖人孰能<lb/>
正之哉若抑末執本研精覃思非聖人之書則不讀也<lb/>
<pb n="KR3k0046_WYG_097-70b"/>
非聖人之言則不取也庶幾乎神明之徳可通乎萬物<lb/>
之情可類乎本末之思也夫何逺之有君子可不務乎<lb/>
哉<lb/>
唐于邵蓍龜論　卜筮生靈之緼耶必遵以信時日畏<lb/>
法令决嫌疑定猶豫者也自伏羲畫卦周公制禮率先<lb/>
斯道以惠其人故立筮人建卜曰卜職或掌三易以辨<lb/>
乎九筮或開四兆以作乎八命俾吉不相習假爾有常<lb/>
叶乎乾坤調彼昭昧占兆審卦異位同功不其然歟夫<lb/>
<pb n="KR3k0046_WYG_097-71a"/>
以原始要終鈎深索隠則象事知器占事知来蓍辨吉<lb/>
凶則圓神而方知龜窮禍福乃戴陽而履隂繇得蒺藜<lb/>
終驗齊莊之難兆聞鳴鳯便興敬仲之宗然則筮短龜<lb/>
長嘗聞其語義之何者今試論之且其兆體百有二十<lb/>
夫其頌聲千有二百由是其尚也夫龜者著性命之理<lb/>
有好惡之情善出入之端存死生之變冠羣甲之長居<lb/>
四靈之間上髙法天下平象地受三千嵗而遊于蓮葉<lb/>
之上吸以沆瀣之精葢通其聖也何彼叢薄之下蘙薈<lb/>
<pb n="KR3k0046_WYG_097-71b"/>
之中生而無靈長而無識奉大衍之數而為凖求元亨<lb/>
之義而為用探賾而知其變審爻而據其辭豈與夫灼<lb/>
而専達居然獨見同年而語矣史偏以之佐昌此其效<lb/>
也墨以之從長又其效也衛人以龜為有知漆雕以為<lb/>
善對又其効也至如管輅卜鄰之火孔愉反顧之鑄葢<lb/>
小之也則知靈徳感應觸類而長矣故朔望則灼孟冬<lb/>
命舋葢先王之重者萬事之階也信矣夫<lb/>
李華卜論　天地之大徳曰生舜好生之徳洽于人心<lb/>
<pb n="KR3k0046_WYG_097-72a"/>
五福首乎夀麟鳯龜龍謂之四靈龜不傷物呼吸元氣<lb/>
於介蟲為長而夀古之聖者刳而朘之觀其裂畫以定<lb/>
吉凶殘其生勦其夀既勦殘之而求其靈夫何故愚未<lb/>
知夫天地之心聖達之謨靈之夀之而夭戮之脫其肉<lb/>
鑚其骸精氣復於無物而貞悔發乎焦朽不其反耶夫<lb/>
大人與天地合其徳與日月合其明與四時合其序與<lb/>
鬼神合其吉凶不當妄也夀而夭之豈合其徳乎因物<lb/>
求徴豈合其明乎毒靈介而徼其神豈合其序乎假枯<lb/>
<pb n="KR3k0046_WYG_097-72b"/>
殻而决狐疑豈合其吉凶乎洪範曰爾有大疑謀及卜<lb/>
筮聖人不當有疑於人以筮也夫祭有尸自虞夏商周<lb/>
不變戰國蕩古法祭無尸尸之重重於卜則明廢龜可<lb/>
也又聞夫鑄刀劒者不成則屠犬彘而祭之被髪而哭<lb/>
之則成而利葢不祥器也其神者躍為龍蛇穿木石入<lb/>
泉源以至發烱光聲音人不能自神因天地之氣化天<lb/>
地之物而為神固無悉然是亦為怪古者成宫室必落<lb/>
之鐘皷器械必釁之豈神明貴殺享羶腥歟今亡其禮<lb/>
<pb n="KR3k0046_WYG_097-73a"/>
未聞屋室不安身而器物不利用由是而言則卜筮隂<lb/>
陽之流皆妄作也夫潔壇墠而布精意求福之来緬不<lb/>
可致耕夫蠶婦神一草木禱一禽畜鼓而舞之謂妖祥<lb/>
如答實歟妄歟犧文之易更周孔之述以為至矣揚子<lb/>
雲為太𤣥設卦辨吉凶如易之告若使後代有如子雲<lb/>
又為一書可筮則象數之變其可既乎專任道徳以貫<lb/>
之則天地之理盡矣又焉假夫蓍龜乎又焉徴夫鬼神<lb/>
乎子不語是存乎道義也<lb/>
<pb n="KR3k0046_WYG_097-73b"/>
　　相<hi>二則</hi>
李徳裕相論　夫相之相在於清明將之相在於雄傑<lb/>
清明者珠玉是也為天下所寳雄傑者虎兕是也為百<lb/>
獸所伏然清者必得大權不能享豐富雄者必當昌侈<lb/>
不能得大柄兼而有之者在乎粹美而已余頃嵗蒞淮<lb/>
海屬縣有旴𣅿而山多珉玉剖而為器清明洞徹雖水<lb/>
精明氷不如也而價不及於凡玉終不得為至寳以其<lb/>
不粹也清而粹者天也故髙不可測清而澈者泉也故<lb/>
<pb n="KR3k0046_WYG_097-74a"/>
深亦可察此其大略也余嘗精而求之多士以才為命<lb/>
婦人以色為命天賦是美者必將有以貴之才髙者雖<lb/>
孟嘗𦕈小蔡澤折頞亦居萬人之上色美者雖鈎弋之<lb/>
拳子夫之賤亦為萬乗之偶然不如清而粹者必身名<lb/>
俱榮福祿終泰張良是也擇士能用此術可以㧞十得<lb/>
九無所疑也<lb/>
杜牧相論　吕公善相人言女吕后當大貴宜以配季<lb/>
季後為天子吕后復稱制天下王吕氏子弟悉以大國<lb/>
<pb n="KR3k0046_WYG_097-74b"/>
隋文帝相工来和輩數人亦言當為帝者後篡竊果得<lb/>
之誠相法之不謬矣吕氏自稱制通為后凡二十餘年<lb/>
間隋氏自簒至滅凡三十六年間男女族屬殺滅殆盡<lb/>
當秦末吕氏大族也周末楊氏為八柱國公侯相襲乆<lb/>
矣且以一女子一男子偷竊位號不三二十年間壯老<lb/>
嬰兒皆不得其死不知一女子為吕氏之福耶為禍耶<lb/>
一男子為楊氏之禍耶為福耶得一時之貴滅百世之<lb/>
族彼知相法者當曰世必為吕氏楊氏之禍乃可為善<lb/>
<pb n="KR3k0046_WYG_097-75a"/>
相人矣今斷一指得四海凡人不欲為况以一女子一<lb/>
男子易一族哉余讀荀卿非相因感吕氏楊氏知卿為<lb/>
大儒矣<lb/>
　　釣<hi>一則</hi>
列禦冦湯問篇　詹何曰臣聞先大夫之言蒲且子之<lb/>
弋也弱弓纎繳乘風振之連雙鶬于青雲之際用心專<lb/>
動手均也臣因其事放而學釣五年始盡其道當臣之<lb/>
臨河持竿心無雜慮唯魚之念投綸沈鈎手無輕重物<lb/>
<pb n="KR3k0046_WYG_097-75b"/>
莫能亂魚見臣之鈎餌猶塵埃聚沫吞之不疑所以能<lb/>
以弱制強以輕致重也大王治國誠能若此則天下可<lb/>
運于一握將亦奚事哉楚王曰善<lb/>
　　射<hi>二則</hi>
孔子觀於鄉射喟然歎曰修身而發而不失正鵠者其<lb/>
唯賢者乎於是退而與門人習射於矍相之圃葢觀者<lb/>
如堵墻焉射至于司馬使子路執弓矢出延射者曰奔<lb/>
軍之將亡國之大夫與為人後者不得入其餘皆入葢<lb/>
<pb n="KR3k0046_WYG_097-76a"/>
去者半又使公罔之裘序㸃揚觶而語公罔之裘揚觶<lb/>
而語曰㓜壯孝悌耆耋好禮不從流俗修身以俟死者<lb/>
在此位葢去者半處者半序㸃揚觶而語曰好學不倦<lb/>
好禮不變耄期稱道而不亂者不在此位也葢僅有存<lb/>
者焉射既闋子路進曰由與二三子者之為司馬何如<lb/>
孔子曰能用命矣孔子曰吾觀於鄉而知王道之易易<lb/>
也<lb/>
飛衛學射于甘蝇而巧過其師紀昌者又學射於飛衛<lb/>
<pb n="KR3k0046_WYG_097-76b"/>
飛衛曰爾先學不瞬而後可言射矣紀昌歸偃卧其妻<lb/>
之機下以目承牽挺二年之後雖錐未倒眥而不瞬也<lb/>
以告飛衛飛衛曰未也亞學視而後可視小如大視㣲<lb/>
如著而後告我昌以氂懸虱于牖南靣而望之旬日之<lb/>
間浸大也三年之後如車輪焉以覩餘物皆丘山也乃<lb/>
以燕角之弧朔蓬之簳射之貫虱之心而懸不絶以告<lb/>
飛衛飛衛髙蹈拊膺曰汝得之矣紀昌既盡衛之術計<lb/>
天下之敵己者一人而已乃謀殺飛衛相遇于野二人<lb/>
<pb n="KR3k0046_WYG_097-77a"/>
交射中路矢鋒相觸而墜于地而塵不揚飛衛之矢先<lb/>
窮紀昌遺一矢既發飛衛以棘刺之端扞之而無差焉<lb/>
於是二子泣而投弓相拜請為父子尅臂以誓不得告<lb/>
術於人<lb/>
　　慱奕<hi>二則</hi>
漢班固奕㫖　大冠言慱既終或進而問之曰孔子稱<lb/>
有慱奕今博行於世而奕獨絕慱義既𢎞奕義不述問<lb/>
之論家師不能說其聲可聞乎曰學不廣慱無以應客<lb/>
<pb n="KR3k0046_WYG_097-77b"/>
北方之人謂棊為奕𢎞而說之舉其大畧厥義深矣局<lb/>
必方正象地則也道必正直神明徳也棊有白黒隂陽<lb/>
分也駢羅列布效天文也四象既陳行之在人葢王政<lb/>
也成敗臧否為仁由己危之正也夫博懸於投不專在<lb/>
行優者有不遇劣者有僥倖踦挐相凌氣勢力爭雖有<lb/>
雄雌未足以為平也至於奕則不然髙下相推人有等<lb/>
級若孔氏之門回賜相服循名責實謀以計䇿若唐虞<lb/>
之朝考功黜陟器用有常施設無析因敵為資應時屈<lb/>
<pb n="KR3k0046_WYG_097-78a"/>
伸續之不復變化日新或虚設豫置以自䕶衛葢象庖<lb/>
羲罔罟之制隄防周起障塞漏决有似夏后治水之勢<lb/>
一孔有闕壊頽不振有似瓠子汎濫之敗一棊破窐亡<lb/>
地復還曹子之威作伏設詐突圍横行田單之竒要厄<lb/>
相刼割地取償蘇張之姿固本自廣敵人恐懼三分有<lb/>
二釋而不誅周文之徳知者之慮也既有過失能量弱<lb/>
强逡廵需行保角依旁却自補續雖敗不亡繆公之智<lb/>
中庸之方也上有天地之象次有帝王之治中有五霸<lb/>
<pb n="KR3k0046_WYG_097-78b"/>
之權下有戰國之事覽其得失古今畧備及其晏也至<lb/>
於發憤忘食樂以忘憂推而髙之仲尼概也樂而不滛<lb/>
哀而不傷質之詩書關睢類也紕專知柔隂陽代至施<lb/>
之養性彭祖氣也外若無為黙而識淨泊自守以道意<lb/>
隠居放言逺咎悔行象虞仲信可喜感乎大冠論未備<lb/>
故因問者喻其事<lb/>
吴韋曜慱奕論　葢君子恥當年而功不立疾沒世而<lb/>
名不稱故曰學如不及猶恐失之是以古之志士悼年<lb/>
<pb n="KR3k0046_WYG_097-79a"/>
齒之流邁而懼名稱之不建也勉精勵操晨興夜寐不<lb/>
遑寜息經之以嵗月累之以日力若寗越之勤董生之<lb/>
篤漸漬徳義之淵栖遲道藝之域且以西伯之聖姬公<lb/>
之賢猶有日昃待旦之勞故能隆興周道垂名億載况<lb/>
在臣庻而可以己乎厯觀古今功名之士皆有積累殊<lb/>
異之迹勞神苦體契闊勤思平居不惰其業窮困不易<lb/>
其素是以卜式立志於耕牧而黄霸受道於囹圄終有<lb/>
榮顯之福以成不朽之名故山甫勤於夙夜而吴漢不<lb/>
<pb n="KR3k0046_WYG_097-79b"/>
離公門豈有游惰哉今世之人多不務經術好翫慱奕<lb/>
廢事棄業忘寢與食窮日盡明繼以脂燭當其臨局交<lb/>
爭雌雄未決專精銳意神迷體倦人事曠而不修賔旅<lb/>
闕而不接雖有太牢之饌韶夏之樂不暇存也至或賭<lb/>
及衣物徙棊易行亷恥之意弛而忿戾之色發然其所<lb/>
志不出一枰之上所務不過方罫之間勝敵無封爵之<lb/>
賞獲地無兼土之實伎非六藝用非經國立身者不階<lb/>
其術徴選者不由其道求之戰陣則非孫吴之倫也考<lb/>
<pb n="KR3k0046_WYG_097-80a"/>
之於道藝則非孔氏之門也以變詐為務則非忠信之<lb/>
事也以刼殺為名則非仁者之意也而空妨日廢業終<lb/>
無補益是何異設木而擊之置石而投之哉且君子之<lb/>
居室也勤身以致養其在朝也竭命以納忠臨事且猶<lb/>
旰食而何暇博奕之足耽夫然故孝友之行立貞純之<lb/>
名章也方今大吴受命海内未平聖朝乾乾務在得人<lb/>
勇略之士則受熊虎之任儒雅之徒則處龍鳯之署百<lb/>
行兼包文武並騖博選良才旌簡髦俊設程試之科垂<lb/>
<pb n="KR3k0046_WYG_097-80b"/>
金爵之賞誠千載之嘉㑹百世之良遇也當世之士宜<lb/>
勉思至道愛功惜力以佐明時使名書吏籍勲在盟府<lb/>
乃君子之上務當今之先急也夫一木之枰孰與方國<lb/>
之封枯棊三百孰與萬人之將衮龍之服金石之樂足<lb/>
以兼棋局而貿博奕矣假令世士移博奕之力用之於<lb/>
詩書是有顔閔之志也用之於智計是有良平之思也<lb/>
用之於資貨是有猗頓之富也用之於射御是有將帥<lb/>
之備也如此則功名立而鄙賤逺矣<lb/>
<pb n="KR3k0046_WYG_097-81a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0046_WYG_097-81b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷九十七<lb/>
</p>
<p>
</p>
  </div>
</body>
</text>
</TEI>
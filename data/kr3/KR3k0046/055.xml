<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷五十五</head> <lb/>
    <p>
<pb n="KR3k0046_WYG_055-1a"/>
欽定四庫全書<lb/>
　經濟類編卷五十五<lb/>
　　　　　　　　　　　明　馮琦馮瑗　撰<lb/>
　武功一<lb/>
　　名將<hi>三十二則</hi>
太公兵法曰致慈愛之心立武威之戰以卑其衆練其<lb/>
精鋭砥礪其節以高其氣分為五選異其旗章勿使冒<lb/>
亂堅其行陣連其什伍以禁淫非壘陳之次車騎之處<lb/>
<pb n="KR3k0046_WYG_055-1b"/>
勒兵之勢軍之法令賞罰之數使士赴火蹈刃陷陳取<lb/>
將死不旋踵者多異于今之將者也<lb/>
將師受命者將率入軍吏畢入皆北面再拜稽首受命<lb/>
天子南面而授之鉞東行西面而揖之示弗御也故受<lb/>
命而出忘其國即戎忘其家聞枹鼔之聲唯恐不勝忘<lb/>
其身故必死必死不如樂死樂死不如甘死甘死不如<lb/>
義死義死不如視死如歸此之謂也故一人必死十人<lb/>
弗能待也十人必死百人弗能待也百人必死千人弗<lb/>
<pb n="KR3k0046_WYG_055-2a"/>
能待也千人必死萬人不能待也萬人必死横行于天<lb/>
下令行禁止王者之師也<lb/>
秦伐韓軍于閼與趙王召亷頗問曰可救不對曰道逺<lb/>
險狹難救又召樂乘而問焉樂乗對如廉頗言又召問<lb/>
趙奢奢對曰其道逺險狹譬之猶兩鼠鬭于穴中將勇<lb/>
者勝王乃令趙奢將救之兵去邯鄲三十里而令軍中<lb/>
曰有以軍事諫者死秦軍軍武安西秦軍鼓譟勒兵武<lb/>
安屋瓦盡振軍中候有一人言急救武安趙奢立斬之<lb/>
<pb n="KR3k0046_WYG_055-2b"/>
堅壁留二十八日不行復益増壘秦間來入趙奢善食<lb/>
而遣之間以報秦將秦將大喜曰夫去國三十里而軍<lb/>
不行乃増壘閼與非趙地也趙奢既已遣秦間乃卷甲<lb/>
而趨之二日一夜至令善射者去閼與五十里而軍壘<lb/>
成秦人聞之悉甲而至軍士許厯請以軍事諫趙奢曰<lb/>
内之許厯曰秦人不意趙師至此其來氣盛將軍必厚<lb/>
集其陣以待之不然必敗趙奢曰請受令許厯曰請就<lb/>
鈇質之誅趙奢曰胥後令邯鄲許厯復請諫曰先據北<lb/>
<pb n="KR3k0046_WYG_055-3a"/>
山上者勝後至者敗趙奢許諾即𤼵萬人趨之秦兵後<lb/>
至爭山不得上趙奢縱兵擊之大破秦軍秦軍解而走<lb/>
遂解閼與之圍而歸趙惠文王賜奢號為馬服君以許<lb/>
厯為國尉趙奢與廉頗藺相如同位<lb/>
秦始皇既滅三晉走燕王而數破荆師秦將李信者年<lb/>
少壯勇嘗以兵數千逐燕太子丹至于衍水中卒破得<lb/>
丹始皇以為賢勇于是始皇問李信吾欲攻取于將軍<lb/>
度用幾何人而足李信曰不過用二十萬人始皇問王<lb/>
<pb n="KR3k0046_WYG_055-3b"/>
翦王翦曰非六十萬人不可始皇曰王將軍老矣何怯<lb/>
也李將軍果勢壯勇其言是也遂使李信及䝉恬將貳<lb/>
十萬南伐荆王翦言不用因謝病歸老于頻陽李信攻<lb/>
平與䝉恬攻寢大破荆軍信又攻鄢郢破之于是引兵<lb/>
而西與䝉恬㑹城父荆人因隨之三日三夜不頓舍大<lb/>
破李信軍入兩壁殺七都尉秦兵走始皇聞之大怒自<lb/>
馳如頻陽見謝王翦曰寡人以不用將軍計李信果辱<lb/>
秦軍今聞荆兵日進而西將軍雖病獨忍棄寡人乎王<lb/>
<pb n="KR3k0046_WYG_055-4a"/>
翦謝曰老臣罷病悖亂唯大王更擇賢將始皇謝曰已<lb/>
矣將軍勿復言王翦曰大王必不得已用臣非六十萬<lb/>
人不可始皇曰為聴將軍計耳于是王翦將兵六十萬<lb/>
人始皇自送至㶚上王翦行請美田宅園池甚衆始皇<lb/>
曰將軍行矣何憂貧乎王翦曰為大王將有功終不得<lb/>
封侯故及大王之嚮臣臣亦及時以請園池為子孫業耳<lb/>
始皇大笑王翦既至闗使使還請善地者五輩或曰將<lb/>
軍之乞貸亦已甚矣王翦曰不然夫秦王怛而不信人<lb/>
<pb n="KR3k0046_WYG_055-4b"/>
今空秦國甲士而專委于我我不多請田宅為子孫業<lb/>
以自堅顧令秦王坐而疑我耶王翦東代李信擊荆荆<lb/>
聞王翦益軍而來乃悉國中兵以拒秦王翦至堅壁而<lb/>
守之不肯戰荆兵數出挑戰終不出王翦日休士洗沐<lb/>
而善飲食撫循之親與士卒同食久之王翦使人問軍<lb/>
中戯乎對曰方投石超距于是王翦曰士卒可用矣荆<lb/>
數挑戰而秦不出乃引而東翦因舉兵追之令壯士擊<lb/>
大破荆軍至蘄南殺其將軍項燕荆兵遂敗走秦因乗<lb/>
<pb n="KR3k0046_WYG_055-5a"/>
勝略定荆地城邑嵗餘虜荆王負芻竟平荆地為郡縣<lb/>
因南征百越之君而王翦子王賁與李信破定燕齊地<lb/>
秦始皇二十六年盡并天下王氏蒙氏功為多名施于<lb/>
後世秦二世之時王翦及其子賁皆已死而又滅蒙氏<lb/>
陳勝之反秦秦使王翦之孫王離擊趙圍趙王及張耳<lb/>
鉅鹿城或曰王離秦之名將也今將彊秦之兵攻新造<lb/>
之趙舉之必矣客曰不然夫為將三世者必敗必敗者<lb/>
何也以其所殺伐多矣其後受其不祥今王離已三世<lb/>
<pb n="KR3k0046_WYG_055-5b"/>
將矣居無何項羽救趙擊秦軍果虜王離王離軍遂降<lb/>
漢文帝時匈奴三萬騎入上郡三萬騎入雲中所殺略<lb/>
甚衆烽火通於甘泉長安以中大夫令免為車騎將軍<lb/>
屯飛狐故楚相蘇意為將軍屯句注將軍張武屯北地<lb/>
河内太守周亞夫為將軍次細栁宗正劉禮為將軍次<lb/>
霸上祝兹侯徐厲為將軍次棘門以備胡文帝自勞軍<lb/>
至霸上及棘門軍直馳入將以下騎送迎已而之細栁<lb/>
軍軍士吏被甲鋭兵刃彀弓弩持滿天子先驅至不得<lb/>
<pb n="KR3k0046_WYG_055-6a"/>
入先驅曰天子且至軍門都尉曰將軍令曰軍中聞將<lb/>
軍令不聞天子之詔居無何文帝至又不得入於是文<lb/>
帝乃使使持節詔將軍吾欲入營勞軍亞夫乃𫝊言開<lb/>
壁門壁門士請車騎曰將軍約軍中不得馳驅於是天<lb/>
子乃按轡徐行至營將軍亞夫持兵揖曰介胄之士不<lb/>
拜請以軍禮見天子為動改容式車使人稱謝皇帝敬<lb/>
勞將軍成禮而去既出軍門羣臣皆驚文帝曰嗟乎此<lb/>
真將軍矣曩者霸上棘門軍若兒戯耳其將固可襲而<lb/>
<pb n="KR3k0046_WYG_055-6b"/>
虜也至於亞夫可得而犯邪稱善者久之月餘漢兵至<lb/>
邊匈奴亦逺塞漢兵亦罷乃拜周亞夫為中尉孝文且<lb/>
崩時誡太子曰即有緩急周亞夫真可任將兵文帝崩<lb/>
拜亞夫為車騎將軍<lb/>
景帝時吳楚反周亞夫以中尉為太尉東擊吳楚因自<lb/>
請上曰楚兵剽輕難與争鋒願以梁委之絶其糧道乃<lb/>
可制上許之亞夫既㑹兵滎陽吳方攻梁梁急請救亞<lb/>
夫引兵東北走昌邑深壁而守梁王使使請亞夫亞夫<lb/>
<pb n="KR3k0046_WYG_055-7a"/>
守便宜不肯往梁上書言景帝景帝使使詔救梁亞夫<lb/>
不奉詔堅壁不出而使輕騎兵弓高侯等絶吳楚兵後<lb/>
食道吳兵乏糧饑欲挑戰終不出夜軍中驚内相攻擊<lb/>
擾亂至于帳下亞夫終卧不起頃之復定吳奔壁東南<lb/>
陬亞夫使備西北已而其精兵果奔西北不得入吳楚<lb/>
既饑乃引而去亞夫出精兵追擊大破之吳王濞棄其<lb/>
軍與壯士數千人亡走保于江南丹徒漢兵因乘勝遂<lb/>
盡虜之降其兵購吳王千金月餘越人斬吳王頭以告<lb/>
<pb n="KR3k0046_WYG_055-7b"/>
凢相攻守三月而吳楚破平于是諸將乃以太尉計謀<lb/>
為是<lb/>
李廣為上郡太守匈奴大入上郡天子使中貴人從廣<lb/>
勒習兵擊匈奴中貴人將騎數十縱見匈奴三人與戰<lb/>
三人還射傷中貴人殺其騎且盡中貴人走廣廣曰是<lb/>
必射雕者也廣乃遂從百騎往馳三人三人亡馬步行<lb/>
行數十里廣令其騎張左右翼而廣身自射彼三人者<lb/>
殺其二人生得一人果匈奴射雕者也已縛之馬上望<lb/>
<pb n="KR3k0046_WYG_055-8a"/>
匈奴有數千騎見廣以為誘騎皆驚上山陳廣之百騎<lb/>
皆大恐欲馳還走廣曰吾去大軍數十里今如此以百<lb/>
騎走匈奴追射我立盡今我留匈奴必以我為大軍誘<lb/>
之必不敢擊我廣令諸騎曰前前未到匈奴陳二里所<lb/>
止令曰皆下馬解鞍其騎曰虜多且近即有急奈何廣<lb/>
曰彼虜以我為走今皆解鞍以示不走用堅其意于是<lb/>
胡騎遂不敢擊有白馬將出䕶其兵李廣上馬與十餘<lb/>
騎犇射殺胡白馬將而復還至其騎中解鞍令士皆縱<lb/>
<pb n="KR3k0046_WYG_055-8b"/>
馬卧是時㑹暮胡兵終怪之不敢擊夜半皆引兵而去<lb/>
平旦李廣乃歸其大軍　程不識故與李廣俱以邊太<lb/>
守將軍屯及出擊胡而廣行無部伍行陣就善水草屯<lb/>
舍止人人自便不擊刁斗以自衞莫府省約文書籍事<lb/>
然亦逺斥候未嘗遇害程不識正部曲行伍營陳擊刁<lb/>
斗士吏治軍簿至明軍不得休息然亦未嘗遇害是時<lb/>
漢邊郡李廣程不識皆為名將然匈奴畏李廣之略士<lb/>
卒亦多樂從李廣而苦程不識<lb/>
<pb n="KR3k0046_WYG_055-9a"/>
驃騎將軍霍去病為人少言不泄有氣敢任武帝嘗欲<lb/>
教之孫吳兵法對曰顧方略何如耳不至學古兵法天<lb/>
子為治第令驃騎視之對曰匈奴未滅無以家為也由<lb/>
此上益重之然少而侍中貴不省士其從軍天子為遣<lb/>
太官齎數十乘既還重車餘棄梁肉而士有饑者其在<lb/>
塞外卒乏糧或不能自振而驃騎尚穿城蹋鞠事多此<lb/>
類自四年軍後三年卒天子悼之子嬗少武帝愛之幸<lb/>
其壯而將之<lb/>
<pb n="KR3k0046_WYG_055-9b"/>
晉羊祜歸自江陵務修徳信以懐吳人每交兵刻日方<lb/>
戰不為掩襲之計將帥有欲進譎計者輒飲以醇酒使<lb/>
不得言祜出軍行吳境刈穀為糧皆計所侵送絹償之<lb/>
每㑹衆江沔遊獵嘗止晉地若禽獸先為吳人所傷而<lb/>
為晉兵所得者皆送還之於是吳邊人皆悅服祜與陸<lb/>
抗對境使命常通抗遺祜酒祜飲之不疑抗疾求藥於<lb/>
祜祜以成藥與之抗即服之人多諫抗抗曰豈有酖人<lb/>
羊叔子哉抗告其邊戍曰彼專為徳我專為暴是不戰<lb/>
<pb n="KR3k0046_WYG_055-10a"/>
而自服也各保分界而已無求細利<lb/>
唐𤣥宗以朔方節度使王忠嗣兼河東節度使忠嗣少<lb/>
以勇敢自負及鎮方面專以持重安邊為務常曰太平<lb/>
之將但當撫循訓練士卒而已不可疲中國之力以邀<lb/>
功名有漆弓百五十斤常貯之橐中以示不用軍中日<lb/>
夜思戰忠嗣多遣諜人伺其間隙見可勝然後興師故<lb/>
出必有功既兼兩道節制自朔方至雲中邊陲數千里<lb/>
要害之地悉列置城堡斥地各數百里邊人以為自張<lb/>
<pb n="KR3k0046_WYG_055-10b"/>
仁亶之後將帥皆不及<lb/>
王忠嗣以部將哥舒翰為大斗軍副使李光弼為河西<lb/>
兵馬司翰本突騎施别部酋長光弼契丹王楷洛之子<lb/>
也皆以勇略為忠嗣所重每嵗積石軍麥熟吐蕃輒來<lb/>
穫之無能禦者翰先伏兵於其側虜至斷其後夾擊之<lb/>
無一人得返自是不敢復來𤣥宗欲使忠嗣攻吐蕃石<lb/>
堡城忠嗣上言石堡險固吐蕃舉國守之非殺數萬人<lb/>
不能克臣恐所得不如所亡不如厲兵秣馬俟其有釁<lb/>
<pb n="KR3k0046_WYG_055-11a"/>
然後取之上意不快將軍董延光請行上命忠嗣分兵<lb/>
助之忠嗣不得已奉詔而不盡如其所欲李光弼曰大<lb/>
夫以多殺士卒之故不欲成延光之功雖迫于制書實<lb/>
奪其謀也何以知之今以數萬衆授之而不立重賞士<lb/>
卒安肯為之盡力乎然此天子之意也彼無功必歸罪<lb/>
于大夫大夫何愛數萬段帛不以杜其讒口乎忠嗣曰<lb/>
今以數萬之衆爭一城得之不足以制敵不得亦無害<lb/>
于國故忠嗣不欲為之忠嗣今受責天子不過以將軍<lb/>
<pb n="KR3k0046_WYG_055-11b"/>
歸宿衞其次不過黔中上佐忠嗣豈以數萬人之命易<lb/>
一官乎光弼曰大夫能行古人之事非光弼所及也<lb/>
郭子儀為上將擁彊兵程元振魚朝恩讒謗百端詔書<lb/>
一紙徵之無不即日就道由是讒謗不行嘗遣使至田<lb/>
承嗣所承嗣西望拜之曰此膝不屈於人若干年矣李<lb/>
靈曜據汴州作亂公私物過汴者皆留之惟子儀物不<lb/>
敢近遣兵衞送出境校中書令考凡二十四月入俸錢<lb/>
二萬緡私産不在焉府庫珍貨山積家人三千人八子<lb/>
<pb n="KR3k0046_WYG_055-12a"/>
七壻皆為朝廷顯官諸孫數十人每問安不能盡辯頷<lb/>
之而已僕固懐恩李懐光渾瑊輩皆出麾下雖貴為王<lb/>
公常頥指役使趨走於前家人亦以僕𨽻視之天下以<lb/>
其身為安危者殆三十年功葢天下而主不疑位極人<lb/>
臣而衆不疾窮奢極欲而人不非之年八十五而終其<lb/>
將佐至大官為名臣者甚衆<lb/>
憲宗以韓𢎞為諸軍都統𢎞亦欲倚賊自重不願淮西<lb/>
速平時李光顔戰最力𢎞欲結之舉大梁城索得一美<lb/>
<pb n="KR3k0046_WYG_055-12b"/>
婦人容色絶世遣使遺之光顔乃大饗將士謂使者曰<lb/>
戰士數萬皆棄家逺來冒犯白刃光顔何忍獨以聲色<lb/>
自娛悦乎因流涕坐者皆泣乃即席厚贈使者并妓返<lb/>
之曰為光顔多謝相公光顔以身許國誓不與逆賊同<lb/>
戴日月死無貳矣<lb/>
王叡將略篇　炙轂子曰昔祝其之㑹仲尼云夫有文<lb/>
徳者必有武備遂斬萊人頭足異處故曰文武之道未<lb/>
墜于地是以古之儒者服逢掖之衣頂章甫之冠佩環<lb/>
<pb n="KR3k0046_WYG_055-13a"/>
玦負櫑劒近代文儒恥言兵事茍或議及則僉謂之兇<lb/>
人今以翠華去酆鎬黄屋軫堯心率土之濱莫寧啓處<lb/>
方可論兵粗議將略矣且自罹亂以來儒道既息武弁<lb/>
是崇然而將帥多以勇力爭强少有精練兵機而懐謀<lb/>
策者所謂以強凌弱以衆暴寡迭相吞噬適足以塗炭<lb/>
生靈搆怨結禍夫兵之成敗在將帥之器能各有限劑<lb/>
須定等差淮隂侯與漢高祖論綘灌以下用兵多少信<lb/>
曰陛下不過將十萬衆所謂能將將不能將兵夫高祖之<lb/>
<pb n="KR3k0046_WYG_055-13b"/>
雄才大略尚如此況其下哉楚子玉賢大夫也亦不能<lb/>
越三百乘是以王翦能將六十萬而李牧不能二十萬<lb/>
此方見將帥才器之大小也凡為將料敵之情偽而後<lb/>
决策制勝須知彼帥之能否乃操我之所長假如韓信<lb/>
能設伏走我則奔逐不逺從襲不及白起能攻城野戰<lb/>
則當深溝高壘以挫其銳俾蜂蠆無所施其毒螫虎狼<lb/>
不能逞其爪牙本謀既壊伺其大隙而擊之因變其正<lb/>
以待敵整衡軸以攻險兵法曰始如處女敵人開戸後<lb/>
<pb n="KR3k0046_WYG_055-14a"/>
如脱兎敵不及距此兵之要也司馬宣王曰諸葛孔明<lb/>
志大而不見機多謀而少决好兵而無權雖提卒十萬<lb/>
已墮吾計中破之必矣及鄭褒亦能知毌丘儉好謀而<lb/>
不達事情文欽勇而無筭至儉兵敗皆如其言又潘濬<lb/>
見樊伷為武昌從事與州人設饌十餘度自起比至日<lb/>
中可得知以兵五千足以擒之果在濬度内漢王謂魏<lb/>
大將栢直口尚乳臭不能當韓信謂騎將馮敬不能當<lb/>
灌嬰謂歩將項它不能當曹參吾無患矣乃使韓灌曹<lb/>
<pb n="KR3k0046_WYG_055-14b"/>
三將軍果大破之後魏高祖宏曰青齊之兵可以禮遇<lb/>
徐兖之卒理須義撫斯測度將卒之明驗也今之將帥<lb/>
多不自量其才器又不知彼之短長卒爾合戰卒然求<lb/>
勝猶聚卵以擊山驅羊而鬭虎欲期弭兵靜亂不亦難<lb/>
哉帝王宜開英鑒審將帥之器量文武之才則崇勲大<lb/>
業庶幾可立夫宰制山河剸割疆宇舉大綱則易定滋<lb/>
苛細則難安故子房佐漢畫大謀六七件遂定天下孔<lb/>
明剙蜀决沉機二三策遽成鼎峙英雄之大略將帥之<lb/>
<pb n="KR3k0046_WYG_055-15a"/>
宏規也安危之機存亡之要審諸將略可見徵焉<lb/>
後唐龍武都虞候柴克宏再用之子也沈黙好施不事<lb/>
家産雖典宿衞日與賓客博奕飲酒未嘗言兵時人以<lb/>
為非將帥才至是請效死行陳其母亦表稱克宏有父<lb/>
風可為將唐主乃以為右武衞將軍使救常州時唐精<lb/>
兵悉在江北克宏所將數千人皆羸老李徵古復以鎧<lb/>
仗之朽蠧者給之克宏訴于徵古慢罵之衆皆憤恚克<lb/>
宏恬然至潤州徵古遣使召克宏以朱匡業代之𢎞冀<lb/>
<pb n="KR3k0046_WYG_055-15b"/>
謂克宏君但前戰吾當論奏乃表克宏才略可以成功<lb/>
常州危在旦莫不宜中易主將克宏引兵徑趨常州徵<lb/>
古復遣使召之克宏曰吾計日破賊汝來召吾必奸人<lb/>
也命斬之使者曰受李樞宻而來克宏曰李樞宻來吾<lb/>
亦斬之乃蒙船以幕匿甲士其中襲吳越營大破之斬<lb/>
首萬級<lb/>
楚王殷遣六軍使袁詮副使王環監軍馬希瞻將水軍<lb/>
擊荆南高季興以水軍逆戰希瞻夜匿戰艦數十于港<lb/>
<pb n="KR3k0046_WYG_055-16a"/>
中詰旦合戰出戰艦横擊之季興大敗進逼江陵季興<lb/>
請和乃還殷讓環不遂取荆南環曰江陵在中朝及吳<lb/>
蜀之間四戰之地也宜存之以為吾扞蔽殷悦環毎戰<lb/>
身先士卒與衆同甘苦嘗置鍼藥於座右戰罷索傷者<lb/>
于帳前自傅治之士卒𨽻環麾下者相賀曰吾屬得死<lb/>
所矣故所向有功<lb/>
後漢史𢎞肇為人沈毅寡言御衆嚴整將校小不從命<lb/>
立撾殺之士卒所過犯民田及繫馬於樹者皆斬之軍<lb/>
<pb n="KR3k0046_WYG_055-16b"/>
中惕息莫敢犯令故所向必克帝自晉陽安行入洛及<lb/>
汴兵不血刃皆𢎞肇之力也<lb/>
皇甫遇與濮州刺史慕容彦超將數千騎前覘契丹至<lb/>
鄴都遇契丹數萬遇等且戰且却至榆林店契丹大至<lb/>
二將謀曰吾屬今走死無遺矣乃止布陣自午至未力<lb/>
戰百餘合相殺傷甚衆遇馬斃步戰其僕杜知敏以所<lb/>
乗馬授之戰稍解顧知敏已為契丹所擒遇曰知敏義<lb/>
士不可棄也與彦超躍馬入陳取知敏而還俄而契丹<lb/>
<pb n="KR3k0046_WYG_055-17a"/>
繼出新兵來戰二將曰吾屬勢不可走以死報國耳日<lb/>
且暮安陽諸將怪覘兵不還審琦即引騎兵出將救之<lb/>
從恩曰虜衆猥至盡吾軍恐未足以當之公往何益審<lb/>
琦曰成敗天也萬一不濟當共受之借使虜不南來坐<lb/>
失皇甫大帥吾屬何顔以見天子遂踰水而進契丹解<lb/>
遇等乃得還<lb/>
宋郭進從征澤路遷洺州防禦使充西山巡檢御下嚴<lb/>
毅太祖遣戍卒必諭之曰汝輩謹奉法我猶貸汝郭進<lb/>
<pb n="KR3k0046_WYG_055-17b"/>
殺汝矣嘗有軍校自西山詣汴誣訟進不法事宋主詰<lb/>
知其情送進令殺之㑹北漢來伐進語其人曰汝敢論<lb/>
我信有膽氣今貰汝罪汝能掩殺敵兵當即薦汝如敗<lb/>
可自投河東其人踴躍赴戰大致克捷進即以聞乞還<lb/>
其職宋主從之<lb/>
太祖聞蜀兵亂凡使者至各令陳王全斌等不法事因<lb/>
盡得其狀乃皆徵還以其初立功不欲屬吏但令中書<lb/>
問狀全斌等具伏黷貨殺降之罪遂責降全斌崇義節<lb/>
<pb n="KR3k0046_WYG_055-18a"/>
度留後崔彦進昭化節度留後王仁贍右衞大將軍以<lb/>
劉光義等廉謹並進爵秩復召吕餘慶參知政事仁贍<lb/>
等厯詆諸將冀以自免獨曰清亷畏慎不負陛下者曹<lb/>
彬一人耳彬之還也槖中惟圖書衣衾又能戢下於是<lb/>
賞彬特優彬入謝曰諸將皆獲罪臣不敢奉詔太祖曰<lb/>
卿有茂功又不矜伐懲勸國之常典可無遜　彬疾真<lb/>
宗臨問因詢契丹事宜彬對曰太祖英武定天下猶經<lb/>
營和好帝曰此事朕當屈節為天下蒼生然須執綱紀<lb/>
<pb n="KR3k0046_WYG_055-18b"/>
存大體即乆逺之利也又問以後事對曰臣無事可言<lb/>
臣子璨瑋材器皆堪為將帝問其優劣對曰璨不如瑋<lb/>
及卒帝哭之慟贈中書令追封濟陽王謚武惠彬在朝<lb/>
廷未嘗忤㫖亦未嘗言人過失位兼將相不以等威自<lb/>
異遇士大夫於途必引車避之不名下吏每白事必冠<lb/>
而後見居官俸入給宗族無餘積君子謂彬仁恕清慎<lb/>
能保功名守法度為宋良將第一<lb/>
潘美既敗于飛狐議引兵護雲應寰朔吏民内徙時耶<lb/>
<pb n="KR3k0046_WYG_055-19a"/>
律斜軫已陷寰州兵勢甚盛楊業欲避其鋒但領兵出<lb/>
大石路直入石竭谷護軍王侁等以為畏懦欲從鴈門<lb/>
北川中而往業不可侁曰君侯素號無敵今逗撓不戰<lb/>
得非有他志乎業曰業非避死葢時有未利徒殺士卒<lb/>
而功不立今君責業以不死當為諸公先乃引兵自石<lb/>
跌路趨朔州將行泣謂美曰此行必不利業太原降將<lb/>
分當死上不之殺寵以連帥授之兵柄非縱敵不擊葢<lb/>
欲伺便以立尺寸功報國家耳今諸君責業避敵尚敢<lb/>
<pb n="KR3k0046_WYG_055-19b"/>
自愛乎因指陳家谷口曰諸君幸於此張步兵彊弩以<lb/>
相援也業轉戰當至此可夾擊之不然無遺類矣美遂<lb/>
與侁帥麾下陣於谷口斜軫聞業且至遣副部署蕭達<lb/>
蘭伏兵于路業至斜軫擁衆為戰勢業麾幟而進斜軫<lb/>
佯敗伏兵四起斜軫還兵前戰業大敗退趨狼牙村侁<lb/>
自寅至巳不得業報使人登托邏臺望之無所見以為<lb/>
契丹敗走欲爭其功即領兵離谷口美不能制乃緣交<lb/>
河西南而進行二十里聞業敗即麾兵却走賀懐浦敗<lb/>
<pb n="KR3k0046_WYG_055-20a"/>
沒業且戰且行自午至暮果至谷口望見無人拊膺大<lb/>
慟再率麾下力戰身被數十創士卒殆盡猶手刃數十<lb/>
百人馬重傷不能進匿深林中耶律實迪望見袍影射<lb/>
之業墮馬被擒其子延玉死焉業因太息曰上遇我厚<lb/>
期討賊捍邊以報而反為姦臣所廹致王師敗績何面<lb/>
目求活耶乃不食三日死業既敗麾下尚百餘人業謂<lb/>
曰汝等各有父母妻子與我俱死無益也可走還報天<lb/>
子衆感激皆戰死無一生還者於是雲應朔州及諸城<lb/>
<pb n="KR3k0046_WYG_055-20b"/>
將吏聞業悉棄城走斜軫復陷其地事聞帝深痛惜詔<lb/>
贈業太尉削美三任除侁名<lb/>
仁宗時尹洙薦狄青於韓琦范仲淹曰此良將材也二<lb/>
人待之甚厚仲淹授以左氏春秋且曰將不知古今匹<lb/>
夫勇耳青由是折節讀書悉通秦漢以來將帥兵法累<lb/>
進馬軍副都指揮使青起行五十餘年而顯貴面涅猶<lb/>
存帝嘗勑青傅藥除之青指其面曰陛下以功擢臣不<lb/>
問門地臣所以有今日由此涅耳臣願留以勸軍中不<lb/>
<pb n="KR3k0046_WYG_055-21a"/>
敢奉詔帝益重之至是自知延州召拜副使　青為人<lb/>
慎宻寡言其計事必審中機㑹而後𤼵行師先正部伍<lb/>
明賞罰與士卒同饑寒勞苦雖敵猝犯之無一士敢後<lb/>
先者故數有功嘗有持狄梁公畫像及告身詣青獻之<lb/>
以為青之逺祖青謝之曰一時遭際安敢自附梁公厚<lb/>
贈其人而遣之卒謚武襄<lb/>
環原之間有明珠滅臧康奴三族最大其北有二川交<lb/>
通西界宣撫使范仲淹議築古細腰城斷其路命种<lb/>
<pb n="KR3k0046_WYG_055-21b"/>
世衡及知原州蔣偕董其事世衡時知環州方卧病檄<lb/>
至即將所部甲士晝夜興築城成而卒世衡善撫士卒<lb/>
得人死力教士人習弧矢以佐官軍吏民有謀某事辭<lb/>
某事者咸使之射從其中否而與奪之坐過失者亦用<lb/>
此得贖吏農工商無不樂射在邊數年積穀通貨所至<lb/>
不煩縣官益兵増饋而武功自振夏戎聞屬𦍑不可誘<lb/>
土人皆善射乃不復以環為患及卒青澗及環人皆畫<lb/>
像祠之<lb/>
<pb n="KR3k0046_WYG_055-22a"/>
蘓洵心術篇　為將之道當先治心泰山崩於前而色<lb/>
不變麋鹿興於左而目不瞬然後可以制利害可以待<lb/>
敵凢兵上義不義雖利勿動非一動之為利害而他日<lb/>
將有所不可措手足也夫惟義可以怒士士以義怒可<lb/>
與百戰凡戰之道未戰養其財將戰養其力既戰養其<lb/>
氣既勝養其心謹烽燧嚴斥堠使耕者無所顧忌所以<lb/>
養其財豐犒而優游之所以養其力小勝益急小挫益<lb/>
厲所以養其氣用人不盡其所欲為所以養其心故士<lb/>
<pb n="KR3k0046_WYG_055-22b"/>
嘗蓄其怒懐其欲而不盡怒不盡則有餘勇欲不盡則<lb/>
有餘貪故雖并天下而士不厭兵此黄帝之所以七十<lb/>
戰而兵不殆也不養其心一戰而勝不可用矣凡將欲<lb/>
智而嚴凡士欲愚智則不可測嚴則不可犯故士皆委<lb/>
已而聴命夫安得不愚夫惟士愚而後可與之皆死凡<lb/>
兵之動知敵之主知敵之將而後可以動於險鄧艾縋<lb/>
兵於蜀中非劉禪之庸則百萬之師可以坐縳彼固有<lb/>
所侮而動也故古之賢將能以兵嘗敵而又以敵自嘗<lb/>
<pb n="KR3k0046_WYG_055-23a"/>
故去就可以決凡主將之道知理而後可以舉兵知勢<lb/>
而後可以加兵知節而後可以用兵知理則不屈知勢<lb/>
則不沮知節則不窮見小利不動見小患不避小利小<lb/>
患不足以辱吾技也夫然後有以支大利大患夫惟養<lb/>
技而自愛者無敵於天下故一忍可以支百勇一靜可<lb/>
以制百動兵有長短敵我一也敢問吾之所長吾出而<lb/>
用之彼將不與吾校吾之所短吾蔽而置之彼將強與<lb/>
吾角奈何曰吾之所短吾抗而暴之使之疑而却吾之<lb/>
<pb n="KR3k0046_WYG_055-23b"/>
所長吾陰而養之使之狎而墮其中此用長短之術也<lb/>
善用兵者使之無所顧有所恃無所顧則知死之不足<lb/>
惜有所恃則知不至於必敗尺箠當猛虎奮呼而操擊<lb/>
徒手遇<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>蝪變色而却歩人之情也如此者可以將矣<lb/>
袒裼而按劒則烏獲不敢逼冠胄衣甲據兵而寢則童<lb/>
子彎弓殺之矣故善用兵者以形固夫能以形固則力<lb/>
有餘矣<lb/>
宗澤前後請高宗還京二十餘奏毎為黄潛善汪伯彦<lb/>
<pb n="KR3k0046_WYG_055-24a"/>
所抑潛善伯彦又疑澤為變以郭仲苟為副留守以察<lb/>
之澤憂憤成疾疽𤼵于背諸將入問疾澤矍然曰吾以<lb/>
二帝䝉塵憤憤至此汝等能殲敵則我死無恨衆皆流<lb/>
涕曰敢不盡力諸將出澤歎曰出師未捷身先死長使<lb/>
英雄淚滿襟無一語及家事但連呼過河者三而卒年<lb/>
七十都人號慟訃聞贈觀文殿學士謚忠簡澤子頴居<lb/>
戎幕素得士心都人請以頴繼父任時已命杜充代澤<lb/>
不許充酷而無謀至汴悉反澤所為於是豪傑離心降<lb/>
<pb n="KR3k0046_WYG_055-24b"/>
盜聚城下者復去剽掠矣　史臣曰方二帝北行宗社<lb/>
失主宗澤一呼而河北義族數十萬衆若響之應聲實<lb/>
澤之忠義有以風動之也使當時無或齟齬牽制之則<lb/>
反二帝復舊都一指顧間耳黄潛善汪伯彦嫉能忌功<lb/>
而高宗惑於憸邪之口善善而不能用使澤不得信其<lb/>
志發憤而卒悲哉<lb/>
韓世忠性戇直勇敢忠義事闗廟社必流涕極言屢詆<lb/>
和議觸秦檜嗜義輕財錫賚悉分將士持軍嚴重與士<lb/>
<pb n="KR3k0046_WYG_055-25a"/>
卒同甘苦器仗規畫精絶過人嘗中毒矢入骨以彊弩<lb/>
括取之十指僅全四不能動刀痕箭瘢如刻畫然知人<lb/>
善奬用成閔解元劉寶等起行伍秉將旄皆其部曲也<lb/>
及解兵罷政卧家凡十年至是卒孝宗朝追封蘄王諡<lb/>
忠武子彦直彦質彦古皆以才見用<lb/>
劉錡以劉汜敗發怒嘔血數升至是卒贈開府儀同三<lb/>
司諡武穆錡慷慨深毅有儒將風金主亮之南下也令<lb/>
有敢言錡姓名者斬枚舉南朝諸將問其下孰敢當者<lb/>
<pb n="KR3k0046_WYG_055-25b"/>
皆隨姓名以對其答如響至錡莫有應者亮曰吾自當<lb/>
之惜錡以疾不能成功齎恨而沒<lb/>
吳玠家貧落魄無行亡命走揚州上謁趙葵葵壯之留<lb/>
置幕府俾帥舟師泝淮入河抵汴所向有功累推淮東<lb/>
制置副使入對言方今指即戎之士為麤人斥為噲伍<lb/>
願陛下視文武之士為一勿令偏有所重偏則必至於<lb/>
激文武交激非國之福帝曰卿人物議論皆不尋常可<lb/>
獨當一面乃授四川宣諭使至是加制置使知重慶府<lb/>
<pb n="KR3k0046_WYG_055-26a"/>
蜀中財賦入戸部三司者五百餘萬緡入四總領所者<lb/>
二千五百餘萬緡金銀綾錦之類不與焉自寶慶三年<lb/>
失闗外端平三年蜀地殘破所存州郡無幾國用益窮<lb/>
十六年間凡授宣撫使者三人制置使者九人俱無成<lb/>
績於是兩川無復紀律遺民咸不聊生監司戎帥各專<lb/>
號令擅辟守宰蕩無法度蜀日益壊玠至大更弊政遴<lb/>
選守宰築招賢舘于府左士之至者玠不厭接隨其材<lb/>
而任之遂以利閬城大獲山以䕶蜀口蓬州城營山渠<lb/>
<pb n="KR3k0046_WYG_055-26b"/>
州城大良平嘉定城舊治瀘州城神臂山其他因山為<lb/>
壘棊布星列如臂使指氣勢聮絡屯兵聚糧為必守計<lb/>
民始有安土之心　玠善讀史凡往事可師者錄置座<lb/>
右積久牆牗皆格言也用兵本孫吳務逺略不求近小<lb/>
利故能保必勝御下嚴而有恩虚心請受雖身為大將<lb/>
卒伍最下者得以情達故士樂為之死選用兵佐視勞<lb/>
能為高下先後不以親故權貴撓之卒年四十七贈少<lb/>
師諡武安自富平之敗金人專意圖蜀微玠身當其衡<lb/>
<pb n="KR3k0046_WYG_055-27a"/>
無蜀久矣故西人思之立祠以祀<lb/>
吳璘剛勇喜大節略苛細代兄玠守蜀二十年隠然為<lb/>
方面之重威聲亞於玠卒贈太師諡武順上皇嘗問勝<lb/>
敵之術於璘璘對曰弱者出戰彊者繼之上皇曰此孫<lb/>
武子三駟之法一敗而二勝也璘選諸將率以功有薦<lb/>
才者璘曰兵官非嘗試難知其才以小善進之則僥倖<lb/>
者獲志而邊人宿將之心怠矣尋以虞允文為四川宣<lb/>
撫使<lb/>
<pb n="KR3k0046_WYG_055-27b"/>
孟珙忠君愛國之念可貫金石在軍中參佐部曲論事<lb/>
言人人異珙徐以片言折衷衆志皆愜謁士遊客老校<lb/>
退卒壹以恩意撫接名位雖重惟建旗鼓臨將吏面色<lb/>
凜然無敢涕唾者退則掃地焚香隠几危坐若蕭然事<lb/>
外逺貨色絶滋味尤邃於易學累贈太師追封吉國公<lb/>
諡忠襄<lb/>
　　馭將<hi>四十三則</hi>
漢王追項王至陽夏南止軍與淮陰侯韓信建成侯彭<lb/>
<pb n="KR3k0046_WYG_055-28a"/>
越期㑹而擊楚軍至固陵而信越之兵不㑹楚擊漢軍<lb/>
大破之漢王復入壁深塹而自守謂張子房曰諸侯不<lb/>
從約為之奈何對曰楚兵且破信越未有分地其不至<lb/>
固宜君王能與共分天下今可立致也即不能事未可<lb/>
知也君王能自陳以東傅海盡與韓信睢陽以北至穀<lb/>
城以與彭越使各自為戰則楚易敗也漢王曰善於是<lb/>
乃發使者告韓信彭越曰并力擊楚楚破自陳以東傅<lb/>
海與齊王睢陽以北至穀城與彭相國使者至韓信彭<lb/>
<pb n="KR3k0046_WYG_055-28b"/>
越皆報曰請今進兵<lb/>
韓信平齊使人言漢王曰齊偽詐多變反覆之國也<lb/>
南邊楚不為假王以鎮之其勢不定願為假王便當<lb/>
是時楚方急圍漢王於滎陽韓信使者至發書漢王<lb/>
大怒罵曰吾困於此旦暮望若來佐我乃欲自立為<lb/>
王張良陳平躡漢王足因附耳語曰漢方不利寧能<lb/>
禁信之王乎不如因而立善遇之使自為守不然變<lb/>
生漢王亦悟因復罵曰大丈夫定諸侯即為真王耳<lb/>
<pb n="KR3k0046_WYG_055-29a"/>
何以假為乃遣張良往立信為齊王徵其兵擊楚<lb/>
楊僕宜陽人也以千夫為吏河南守案舉以為能遷<lb/>
御史使督盜賊闗東治放尹齊以敢擊行稍遷至主<lb/>
爵都尉武帝以為能南越反拜為樓舩將軍有功封<lb/>
將梁侯東越反上欲復使將為其伐前勞以書勑責<lb/>
之曰將軍之功獨有先破石門尋陿非有斬將搴旗<lb/>
之實也烏足以驕人哉前破畨禺捕降者以為虜掘<lb/>
死人以為獲是一過也建徳吕嘉逆罪不容於天下<lb/>
<pb n="KR3k0046_WYG_055-29b"/>
將軍擁精兵不窮追超然以東越為援是二過也士<lb/>
卒暴露連嵗為朝㑹不置酒將軍不念其勤勞而造<lb/>
佞巧請乗𫝊行塞因用歸家懐銀黄垂三組夸鄉里<lb/>
是三過也失期内顧以道惡為解失尊尊之序是四<lb/>
過也欲請蜀刀問君賈幾何對曰率數百武庫日出<lb/>
兵而陽不知挾偽干君是五過也受詔不至蘭池宫<lb/>
明日又不對假令將軍之吏問之不對令之不從其<lb/>
罪何如推此心以在外江海之間可得信乎今東越<lb/>
<pb n="KR3k0046_WYG_055-30a"/>
深入將軍能率衆以掩過不僕惶恐對曰願盡死贖<lb/>
罪與王温舒俱破東越<lb/>
唐太宗謂太子曰李世勣才智有餘然汝與之無恩<lb/>
我今黜之若其即行俟我死汝用為僕射親任之若<lb/>
徘徊顧望當殺之耳乃左遷世勣為疊州都督世勣<lb/>
受詔不至家而去<lb/>
武太后欲遣韋待價擊吐蕃韋方質奏請遣御史監<lb/>
軍太后曰古者明君遣將閫外之事悉以委之比聞<lb/>
<pb n="KR3k0046_WYG_055-30b"/>
御史監軍軍中事皆承禀以下制上非令典也且何<lb/>
以責其有功遂罷之　胡氏曰武后不置監軍可為<lb/>
法矣自明皇肅代徳憲皆不免此蔽賢臣勸諫終莫<lb/>
肯囘用是見武氏智術之高控勒四海竒才碩徳皆<lb/>
不能出其籠絡<lb/>
裴度之在淮西也布衣柏耆以策干韓愈曰元濟就擒<lb/>
承宗破膽矣願得奉丞相書往說之可不煩兵而服愈<lb/>
白度為書遣之承宗懼求哀於田𢎞正請以二子為質<lb/>
<pb n="KR3k0046_WYG_055-31a"/>
及獻徳棣二州輸租税請官吏𢎞正為之請上許之𢎞<lb/>
正遣使送其二子知感知信及二州圖印至京師幽州<lb/>
大將譚忠亦説劉總曰自元和以來劉闢李錡田季安<lb/>
盧從史吳元濟阻兵憑險自以為深根固蔕天下莫能<lb/>
危也然顧盼之間身死家覆此非人力所能及殆天誅<lb/>
也況今天子神聖威武苦身焦思縮衣節食以養戰士<lb/>
此志豈須臾忘天下哉今國兵駸駸北來趙人已獻城<lb/>
十二忠深為公憂之總泣曰聞先生言吾心定矣遂專<lb/>
<pb n="KR3k0046_WYG_055-31b"/>
意歸朝廷<hi>以下三十八則皆處分鎮將雜事原本収出師類</hi>
郭子儀常奏請除州縣官吏一人於肅宗肅宗不報僚<lb/>
佐相謂曰以令公之勲徳奏一屬吏而不從何宰相之<lb/>
不知體子儀聞之謂僚佐曰自兵興以來方鎮武臣多<lb/>
䟦扈凡有所求朝廷常委曲從之此無它乃疑之也令<lb/>
子儀所奏事人主以其不可行而置之是不以武臣相<lb/>
待而親厚之也諸君可賀矣又何怪焉聞者悦服<lb/>
肅宗以史朝義降將薛嵩為相衞邢洺具磁六州節度<lb/>
<pb n="KR3k0046_WYG_055-32a"/>
使田承嗣為魏博徳滄瀛五州都防禦使李懐仙仍故<lb/>
地為盧龍節度使時河北諸州皆已降嵩等迎僕固懐<lb/>
恩拜於馬首乞行間自効懐恩恐賊平寵衰故奏留嵩<lb/>
等及李寶臣分帥河北自為黨援朝廷亦厭苦兵革苟<lb/>
冀無事因而授之承嗣舉管内户口壯者皆籍為兵惟<lb/>
使老弱耕稼數年間有衆十萬又選其驍健者萬人自<lb/>
衞謂之牙兵　范氏曰唐失河北實自此始由任蕃夷<lb/>
為制將也<lb/>
<pb n="KR3k0046_WYG_055-32b"/>
崔寧在蜀十餘年恃地險兵強恣為淫侈朝廷患之而<lb/>
不能易至於入朝吐蕃與南詔合兵三道入冦諸將不<lb/>
能禦州縣多陷上憂之趣寧歸鎮楊炎言于徳宗曰蜀<lb/>
地富饒寧據有之貢賦不入與無蜀同若其有功則義<lb/>
不可奪是蜀地敗固失之勝亦不得也不若留寧𤼵范<lb/>
陽戍兵雜禁兵擊之何憂不克因得納親兵于其腹中<lb/>
蜀將必不敢動然後更授他帥使千里沃壤復為國有<lb/>
是因小害而収大利也上遂留寧使神策都將李晟將<lb/>
<pb n="KR3k0046_WYG_055-33a"/>
兵四千又𤼵汾隴范陽兵五千使將軍曲環將之與東<lb/>
川山南兵合擊吐蕃南詔破之<lb/>
陸䞇對徳宗曰賢君選將委任責成故能有功況今秦<lb/>
梁千里兵勢無常遙為規畫未必合宜彼違命則失君<lb/>
威從命則害軍事進退羈礙難以成功不若假以便宜<lb/>
之權待以殊常之賞則將帥感悦智勇得伸矣夫鋒鏑<lb/>
交于原野而決策于九重之中機㑹變于斯須而定計<lb/>
于千里之外是以用捨相礙否臧皆凶上有掣肘之譏<lb/>
<pb n="KR3k0046_WYG_055-33b"/>
而下無死綏之志矣且君上之權特異臣下惟不自用<lb/>
力乃能用人惟陛下圖之<lb/>
劉士寧淫亂殘忍軍中苦之兵馬使李萬榮得衆心㑹<lb/>
士寧出畋數日不返萬榮召親兵詐之曰敕徵大夫入<lb/>
朝以吾掌留務汝輩人賜錢三十緡衆皆聴命乃分兵<lb/>
閉城士寧逃歸京師陸贄請選朝臣宣勞徐察事情此<lb/>
安危強弱之機不可不審上欲令萬榮知留後贄復奏<lb/>
曰萬榮鄙躁殊異純良得志驕盈不悖則敗況茍邀不<lb/>
<pb n="KR3k0046_WYG_055-34a"/>
順茍允不誠君臣之間勢必嫌阻與其圖之于滋蔓不<lb/>
若絶之萌芽且為國之道以義訓人將教事君先令順<lb/>
長若使傾奪之徒便得代居其任非獨長亂之道亦開<lb/>
謀逆之端但選能臣命為節度奬萬榮而别加寵任褒<lb/>
將士而厚賜資裝揆其大情理必寧息上不從之<lb/>
李希烈請討梁崇義上亟稱其忠黜陟使李承自淮西<lb/>
還言于上曰希烈必立微功但恐立功之後更煩朝廷<lb/>
用兵耳上不以為然希烈既得襄陽遂據之上乃思承<lb/>
<pb n="KR3k0046_WYG_055-34b"/>
言以為山東道節度使欲以禁兵送上承請單騎赴鎮<lb/>
至襄陽希烈寘之外館迫脅萬方承不屈希烈乃大掠<lb/>
而去承治期年軍府稍完<lb/>
憲宗時劉闢既得旌節志益驕求兼領三川憲宗不許<lb/>
闢遂發兵圍東川節度使李康於梓州憲宗欲討闢而<lb/>
重於用兵公卿議者亦以為蜀險固難取杜黄裳獨曰<lb/>
闢狂戇書生取之如拾芥耳臣知神策軍使高崇文勇<lb/>
略可用願陛下專以軍事委之勿置監軍闢必可擒憲<lb/>
<pb n="KR3k0046_WYG_055-35a"/>
宗從之時宿將名位素重者甚衆皆自謂當征蜀之選<lb/>
及詔用崇文皆大驚憲宗與杜黄裳論及藩鎮黄裳曰<lb/>
徳宗自經憂患務為姑息不生除節帥有物故者先遣<lb/>
中使察軍情所與則授之中使或私受大將賂歸而譽<lb/>
之即降旄鉞未嘗有出朝廷之意者陛下不欲振舉綱<lb/>
紀宜稍以法度裁制藩鎮然後天下可得而理也憲宗<lb/>
深以為然於是始用兵討蜀以至威行兩河皆黄裳啟<lb/>
之也<lb/>
<pb n="KR3k0046_WYG_055-35b"/>
憲宗密問諸學士曰今欲用王承宗為成徳留後割其<lb/>
徳棣二州更為一鎮使輸二税請官吏何如李綘等對<lb/>
曰徳棣𨽻成徳為日已久一旦割之恐其憂疑怨望復<lb/>
為鄰道搆扇萬一旅拒倍難處置不若使弔祭使以其<lb/>
私諭承宗令自表請幸而聴命於理固順若有不聴體<lb/>
亦無損上又問今劉濟田季安皆病若其物故又如成<lb/>
徳天下何時當平議者皆言宜乗此際代之不受則發<lb/>
兵討之如何對曰羣臣見取蜀吳易於反掌故謟躁之<lb/>
<pb n="KR3k0046_WYG_055-36a"/>
徒爭獻策勸開河北臣竊謂河北之勢與二方異何則<lb/>
西川浙西皆非反側之地其四郡皆國家臂指之臣劉<lb/>
闢李錡獨生狂謀大軍一臨則渙然離耳河北則不然<lb/>
其將士百姓懐其累代煦嫗之恩不知君臣逆順之理<lb/>
鄰道各為子孫之謀亦慮他日及此萬一或相表裏兵<lb/>
連禍結戎狄乗間其為憂患可勝道哉濟及季安物故<lb/>
之際若有隙可乘當臨事圖之於今用兵則恐未可太<lb/>
平之業非朝夕可致願陛下審處之且以吳少誠病必<lb/>
<pb n="KR3k0046_WYG_055-36b"/>
不起淮西四旁皆國家州縣不與賊通朝廷命帥今正<lb/>
其時萬一不從可議征討故臣願捨恒冀難致之策就<lb/>
申蔡易成之謀脱或恒冀連兵事未如意蔡州有釁勢<lb/>
可興師復以財力不贍而赦承宗則恩威兩廢不如早<lb/>
賜處分既而承宗以未得朝命頗懼累表自訴上遣裴<lb/>
武宣慰承宗受詔甚恭請獻徳棣二州武復命以承宗<lb/>
為成徳軍節度徳州刺史薛昌朝為保信軍節度領徳<lb/>
棣二州昌朝王氏壻故就用之田季安使謂承宗曰昌<lb/>
<pb n="KR3k0046_WYG_055-37a"/>
朝陰與朝廷通故受節鉞承宗襲執昌朝囚之上以裴<lb/>
武為欺罔又有譛之者曰武使還先宿裴垍家明旦乃<lb/>
入見上怒甚欲貶之李綘曰武昔陷李懐光軍中守節<lb/>
不屈豈容今日遽為姦囘葢承宗始懼朝廷誅討故請<lb/>
獻二州而鄰道不欲其然計必有隂行間説使不得守<lb/>
其初心者非武之罪也且今抵武罪使後奉使者以武<lb/>
為戒茍求便身率為依阿兩可之言莫肯盡誠具陳利<lb/>
害非國家之利也況垍武久處朝廷諳練事體豈有使<lb/>
<pb n="KR3k0046_WYG_055-37b"/>
未復命而先宿宰相家乎此殆讒人中傷之言願陛下<lb/>
察之上遂不問<lb/>
田季安聞吐突承璀討王承宗聚其徒曰師不跨河二<lb/>
十五年矣今一旦越魏代趙趙虜魏亦虜矣為之奈何<lb/>
其將有超伍而言者自願借騎五千以除君憂季安欲<lb/>
從之幽州牙將譚忠使魏知其謀入謂季安曰如某之<lb/>
計是引天下之兵也往年王師取蜀取吳筭不一失是<lb/>
皆相臣之謀今王師越魏伐趙不使耆臣宿將而專付<lb/>
<pb n="KR3k0046_WYG_055-38a"/>
中臣不輸天下之甲而多出秦甲君知誰為之謀此乃<lb/>
天子自為之謀欲將夸服於臣下也若師未叩趙而先<lb/>
碎於魏曰上之謀反不如下能不恥且怒乎既恥且怒<lb/>
必任智士畫長策仗猛將練精兵畢力再舉鑑前之敗<lb/>
必不越魏而伐趙校罪輕重必不先趙而後魏矣季安<lb/>
曰然則若之何忠曰王師入魏君厚犒之而悉甲壓境<lb/>
號曰伐趙陰遺趙書使解陴障遺魏一城持以奏捷則<lb/>
魏之霸基安矣季安曰善遂與趙陰計得其堂陽<lb/>
<pb n="KR3k0046_WYG_055-38b"/>
譚忠歸幽州欲激劉濟討趙㑹濟合諸將言曰天子知<lb/>
我怨趙今必命我伐之趙亦必大備我伐與不伐孰利<lb/>
忠曰是必皆將無之濟怒曰我與承宗反乎命繫忠獄<lb/>
使人視成徳之境果不為備而詔至亦止令之宗正少<lb/>
卿李拭奏承宗不可不討承瓘親信近臣宜委以禁兵<lb/>
使統諸軍上以拭狀示諸學士曰此姦臣也卿曹記之<lb/>
勿令得進用時昭義節度使盧從史遭父䘮朝廷久未<lb/>
起復從史懼因承瓘進説請以本軍討承宗詔起復金<lb/>
<pb n="KR3k0046_WYG_055-39a"/>
吾大將軍<lb/>
盧從史陰與王承宗通謀憲宗甚患之㑹從史遣牙將<lb/>
王翊元入奏事裴垍引與語為言為臣之義微動其心<lb/>
翊元遂輸誠言從史陰謀及可取之狀垍令翊元還本<lb/>
軍經營遂得其都知兵馬使烏重胤款要垍言於上曰<lb/>
從史必為亂今與承璀對營而不設備失今不取後雖<lb/>
興大兵未可以嵗月平也上許之承璀乃召從史入營<lb/>
與博伏壯士擒縳之馳詣京師昭義士卒聞之皆甲以<lb/>
<pb n="KR3k0046_WYG_055-39b"/>
出烏重胤當軍門叱之曰天子詔從者賞違者斬遂皆<lb/>
散上嘉重胤功欲即以為昭義帥李綘以為不可請授<lb/>
重胤河陽㑹吐突承璀奏已牒重胤勾當昭義留後綘<lb/>
上言昭義五州據山東要害魏博恒幽諸鎮蟠結朝廷<lb/>
惟恃此以制之誠國之寶地安危所繫也昨為從史所<lb/>
據使朝廷旰食計不獲已誘而執之已失大體今又以<lb/>
承璀文牒差本軍牙將為重鎮留後物情頓沮紀綱大<lb/>
紊校計利害更不若從史為之何則從史雖蓄姦謀已<lb/>
<pb n="KR3k0046_WYG_055-40a"/>
是朝廷牧伯重胤出於列校以承璀一牒代之竊恐河<lb/>
南北諸侯聞之憤怒恥與為伍且謂承璀誘重胤使逐<lb/>
從史而代其位必將人人自危萬一連表罪狀承璀不<lb/>
知陛下何以待之不報則衆怒益甚若為改除則朝廷<lb/>
之威去矣上悦乃以重胤鎮河陽而徙河陽節度使孟<lb/>
元陽鎮昭義貶從史為驩州司馬<lb/>
田懐諫幼弱軍政皆決於家僮蔣士則數以愛憎移易<lb/>
諸將衆皆憤怒朝命久不至軍中不安田興晨入府士<lb/>
<pb n="KR3k0046_WYG_055-40b"/>
卒大譟環拜請為留後興驚仆久之起謂衆曰汝肯聴<lb/>
吾言乎皆曰惟命興曰勿犯副大使守朝廷守令申版<lb/>
籍請官吏然後可皆曰諾興乃殺蔣士則等十餘人遷<lb/>
懐諫於外監軍以聞上亟召綘曰卿揣魏博若符契吉<lb/>
甫請遣中使宣慰以觀其變綘曰今田興奉其土地兵<lb/>
衆坐待詔命不乘此際推心撫納必待敇使至彼持將<lb/>
士表來然後與之則是恩出於下而其感戴之心非今<lb/>
日比矣吉甫素與樞密使梁守謙相結守謙亦為之言<lb/>
<pb n="KR3k0046_WYG_055-41a"/>
上竟遣中使張忠順如魏綘復上言朝廷恩威得失在<lb/>
此一舉時機可惜奈何棄之計忠順之行甫應過陜乞<lb/>
明旦即降白麻除興節度使猶可及也上欲且除留後<lb/>
綘曰田興恭順如此自非恩出不次無以深慰其心上<lb/>
從之忠順未還制命已至興感恩流涕士衆鼓舞<lb/>
李綘又言魏博五十餘年不霑皇化一旦舉六州之地<lb/>
來歸刳河朔之腹心傾叛亂之巢穴不有重賞過其所<lb/>
望則無以慰士卒之心使四隣勸慕請發内庫錢百五<lb/>
<pb n="KR3k0046_WYG_055-41b"/>
十萬緡以與之左右宦官以為所與太多後有此比將<lb/>
何以給之憲宗以語綘綘曰田興不貪專地之利不顧<lb/>
四鄰之患歸命聖朝陛下奈何愛小費而遺大計不以<lb/>
収一道人心錢用盡更來機事一失不可復追借使國家<lb/>
發十五萬兵以取六州期年而克之其費豈止百五十<lb/>
萬緡而已乎憲宗悦曰朕所以惡衣菲食蓄聚貨財正<lb/>
為欲平定四方不然徒貯之府庫何為遣知制誥裴度<lb/>
至魏博宣慰以錢百五十萬緡賞軍士六州百姓給復<lb/>
<pb n="KR3k0046_WYG_055-42a"/>
一年軍士受賜歡聲如雷成徳兖鄆使者數輩見之相<lb/>
顧失色歎曰倔强者果何益乎度為興陳君臣上下之<lb/>
義興聴之終夕不倦待度禮極厚請度徧至所部州縣<lb/>
宣布朝命<lb/>
田𢎞正李愬屢敗平盧兵李師道𤼵民治城塹役及婦<lb/>
人民懼且怨都知兵馬使劉悟將兵萬餘人屯陽榖以<lb/>
拒官軍務為寛惠使士卒人人自便軍中號曰劉父或<lb/>
謂師道曰悟專収衆心恐有他志師道潛遣二使齎帖<lb/>
<pb n="KR3k0046_WYG_055-42b"/>
授行營軍使張暹令斬悟暹素與悟善懐帖示之悟召<lb/>
諸將謂曰悟與公輩不顧死亡以抗官軍誠無負於司<lb/>
空今司空信讒來取悟首悟死諸公其次矣且天子所<lb/>
欲誅者獨司空一人今軍勢日蹙吾曹何為隨之滅族<lb/>
欲與諸公還入鄆州奉行天子之命豈徒免危亡富貴<lb/>
可圖也有後應者皆立斬之衆懼皆曰唯都頭命乃令<lb/>
士卒皆飽食執兵夜半聴鼔三聲絶即行人衘枚馬縳<lb/>
口遇行人執留之天未明軍至城下城中譟譁動地子<lb/>
<pb n="KR3k0046_WYG_055-43a"/>
城門已洞開牙中兵不滿數百皆投弓矢於地悟勒兵<lb/>
捕師道與二子斬之慰喻軍民斬賛師道逆謀者二十<lb/>
餘家文武將吏且懼且喜悟見李公度執手歔欷出賈<lb/>
直言於獄置之幕府田𢎞正遣使往賀悟函師道父子<lb/>
三首送𢎞正營𢎞正大喜露布以聞淄青等十二州皆<lb/>
平上命戸部侍郎楊於陵宣撫淄青分其地為三道以<lb/>
鄆曹濮為一道淄青齊登萊為一道兖海沂宻為一道<lb/>
自廣徳以來垂六十年藩鎮跋扈河南北三十餘州自<lb/>
<pb n="KR3k0046_WYG_055-43b"/>
除官吏不供貢賦至是盡遵朝廷約束矣<lb/>
王承宗卒其下秘不𤼵喪立承宗之弟承元承元時<lb/>
年二十曰諸公未忘先徳不以承元年少使攝軍務<lb/>
承元請盡節天子以遵忠烈王之志諸公肯從之乎<lb/>
衆許諾承元乃視事于都將聴事不稱留後表請除<lb/>
帥諸將及鄰道争以故事勸之皆不聴詔以田𢎞正<lb/>
為承徳帥承元移鎮滑州將士諠譁不受命承元以<lb/>
詔㫖諭之諸將號哭不從承元出家財以散之謂曰<lb/>
<pb n="KR3k0046_WYG_055-44a"/>
諸公之意甚厚然使承元違天子之詔其罪大矣昔<lb/>
李師道之未敗也朝廷嘗赦其罪師道欲行諸將固<lb/>
留之其後殺師道者亦諸將也諸將勿使承元為師<lb/>
道則幸矣大將李寂等因留承元承元斬以徇軍中<lb/>
乃定<lb/>
李正已先有淄青齊海登萊沂宻徳棣十州之地及<lb/>
李靈曜之亂諸道合兵攻之所得之地各為己有又<lb/>
得曹濮徐兖鄆五州因徙治鄆使子納守青州正已<lb/>
<pb n="KR3k0046_WYG_055-44b"/>
用刑嚴峻法令齊一賦均而輕擁兵十萬雄㨿東方<lb/>
隣藩畏之是時田承嗣㨿魏博相衞洺具澶七州李<lb/>
寶臣㨿恒易趙定深冀滄七州各擁衆五萬梁崇義<lb/>
㨿襄鄧均房復郢六州有衆六萬相與根㨿蟠結雖<lb/>
奉事朝廷而不用其法令官爵甲兵租賦刑殺皆自<lb/>
專之上寛仁一聴其所為朝廷或完一城増一兵輒有<lb/>
怨言以為猜貳常為之罷役而自于境内築壘繕兵無<lb/>
虚日以是雖在中國名藩臣而實如蠻貊異域焉<lb/>
<pb n="KR3k0046_WYG_055-45a"/>
李寶臣與李正已田承嗣梁崇義相結期以土地𫝊子<lb/>
孫故承嗣之死寶臣力為悦請繼襲至是悦屢為惟岳<lb/>
請上亦不許或曰不與必為亂上曰賊本無資以為亂<lb/>
皆藉我土地假我位號以聚其衆耳曏日因其所欲而<lb/>
命之多矣而亂益滋是爵命不足以已亂而適足以長<lb/>
亂也竟不許<lb/>
時河北略定惟魏州未下李納勢日蹙朝廷謂天下不<lb/>
日可平以孝忠為易定滄州節度使武俊日知為恒冀<lb/>
<pb n="KR3k0046_WYG_055-45b"/>
深趙團練使以徳𨽻二州𨽻朱滔令還鎮滔固請深州<lb/>
不許由是怨望留屯深州武俊自以不得為節度使又<lb/>
失趙定不悦復有詔令武俊以糧三千石給朱滔馬五<lb/>
百匹給馬燧武俊以為魏博既下朝廷必取恒冀故分<lb/>
其糧馬以弱之疑未肯奉詔田悦聞之遣判官王侑説<lb/>
朱滔曰今上志欲掃清河朔不使藩承襲魏亡則燕趙<lb/>
為之次矣若司徒矜魏博而救之則非徒得存亡繼絶<lb/>
之義亦子孫萬世之利也滔大喜即遣侑歸又遣王邳<lb/>
<pb n="KR3k0046_WYG_055-46a"/>
説王武俊曰大夫出萬死之計誅逆首康日知豈得與<lb/>
大夫同日論功而朝廷褒賞略同誰不憤悒今又聞詔<lb/>
支糧馬與鄰道朝廷之意先欲貧弱軍府俟平魏之日<lb/>
使馬僕射朱司徒共相滅耳司徒不敢自保郅等效<lb/>
愚計欲與大夫共救田尚書而以深州與大夫三鎮連<lb/>
衡若耳目手足之相救則他日永無患矣武俊亦喜許<lb/>
諾相與刻日舉兵南向<lb/>
穆宗時盧龍節度使劉總既殺其父兄心常自疑數見<lb/>
<pb n="KR3k0046_WYG_055-46b"/>
父兄為祟常於府舍飯僧使為佛事晩年恐懼尤甚亦<lb/>
見河南北皆從化奏乞棄官為僧詔從之子弟將佐皆<lb/>
加超擢百姓給復一年軍士賜錢一百萬緡總以印節<lb/>
授留後張玘夜遁去卒于定州初總奏分所屬為三道<lb/>
以幽涿營為一道平薊媯擅為一道請除張𢎞靖薛平<lb/>
為節度使瀛莫為一道請除盧士玫為觀察使𢎞靖先<lb/>
在河東以寛簡得衆總以燕人桀驁日久故舉𢎞靖以<lb/>
安輯之平嵩之子知河朔風俗而盡誠於國士玫則總<lb/>
<pb n="KR3k0046_WYG_055-47a"/>
妻族之親也總又盡擇麾下宿將有功難制者朱克融<lb/>
等送京師乞加奬㧞使燕人有慕羨朝廷禄位之志又<lb/>
獻征馬萬伍千匹然後委去克融滔之孫也是時上方<lb/>
酣宴不以天下為意崔植杜元頴無逺略不知安危大<lb/>
體茍欲崇重張𢎞靖惟割瀛莫二州以士玫領之餘皆<lb/>
統於𢎞靖朱克融輩久羈旅京師至假匄衣食日詣中<lb/>
書求官植元頴不之省尋勒歸本軍驅使克融輩皆憤<lb/>
怨先是河北節度使皆與士卒均勞逸𢎞靖雍容驕貴<lb/>
<pb n="KR3k0046_WYG_055-47b"/>
莊黙自尊涉旬乃一出坐決事賓客將吏罕得聞其言<lb/>
情意不接政事多委之幕僚韋雍輩又皆年少輕薄嗜<lb/>
酒豪縱裁刻軍士糧賜數以反虜詬之謂軍士曰今天<lb/>
下太平汝曹能挽兩石弓不若識一丁字由是軍中人<lb/>
人怨怒<lb/>
翰林學士元<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>與知樞密魏𢎞簡深相結求為宰相由<lb/>
是有寵<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>無怨於裴度但以度先達重望恐其復有功<lb/>
大用妨已進取故度所奏軍事多與𢎞簡從中沮之度<lb/>
<pb n="KR3k0046_WYG_055-48a"/>
上表曰逆豎構亂震驚山東姦臣作朋撓敗軍政陛下<lb/>
欲掃蕩幽鎮先宜肅清朝廷河朔逆賊祗亂山東禁闈<lb/>
姦臣必亂天下是則河朔患小禁闈患大小者臣與諸<lb/>
將必能翦滅大者非陛下覺寤制斷無以驅除臣蒙陛<lb/>
下委付之意不輕遭姦臣抑損之事不少但欲令臣失<lb/>
所而於天下理亂山東勝負悉不之顧若朝中姦臣盡<lb/>
去則河朔逆賊不討自平若姦臣尚存則逆賊縱平無<lb/>
益表三上上雖不悦以度大臣不得已罷𢎞簡樞密解<lb/>
<pb n="KR3k0046_WYG_055-48b"/>
<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>翰林而恩遇如故<lb/>
武宗時劉從諫累表言仇士良罪惡遂與朝廷相猜恨<lb/>
招納亡命繕完兵械𣙜馬牧及商旅賣鐵煑鹽假大商<lb/>
以牙職使通好諸道因為販易嵗入數十萬及疾病與<lb/>
幕客張谷等謀效河北諸鎮以弟之子<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>為都知兵馬<lb/>
使至是薨<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>秘不發喪押牙王恊曰正當如寶厯年様<lb/>
為之不出百日旌節至矣於是逼監軍崔士康奏稱從<lb/>
諫疾病請命其子<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>為留後上遣供奉官薛士幹往諭<lb/>
<pb n="KR3k0046_WYG_055-49a"/>
從諫使就東都療疾遣<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>入朝宰相諫官多以為囘鶻<lb/>
餘燼未滅邊鄙猶須警備復討澤潞國力不支李徳裕<lb/>
獨曰澤潞事體與河朔三鎮不同河朔習亂已久人心<lb/>
難化是故累朝以來置之度外澤潞近處腹心一軍素<lb/>
稱忠義如李抱真成立此軍徳宗猶不許承襲敬宗不<lb/>
恤國務宰相又無逺畧劉悟之死因授從諫使其跋扈<lb/>
垂死之際復以兵權擅付豎子若又因而授之則諸鎮<lb/>
誰不思效其所為天子威令不復行矣上曰卿以何術<lb/>
<pb n="KR3k0046_WYG_055-49b"/>
制之果可克否對曰稹所恃者三鎮但得鎮魏不與之<lb/>
同則<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>無能為也若遣重臣往諭王元逵何𢎞敬以河<lb/>
朔自艱難以來列聖許其𫝊襲已成故事與澤潞不同<lb/>
今將加兵澤潞不欲更出禁軍其山東三州委兩鎮攻<lb/>
之賊平之日將士並當厚加官賞茍兩鎮聴命不從旁<lb/>
沮撓官軍則<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>必成擒矣上喜曰吾與徳裕同之保無<lb/>
後悔遂決意討<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>羣臣言者不復入矣上命徳裕草詔<lb/>
賜元逵𢎞敬曰澤潞一鎮與卿事體不同勿為子孫之<lb/>
<pb n="KR3k0046_WYG_055-50a"/>
謀欲存輔車之勢但能顯立功效自然福及後昆上曰<lb/>
當如此直告之是也又賜張仲武詔令專禦囘鶻元逵<lb/>
𢎞敬得詔悚息聴命士幹入境不問從諌之疾直為己<lb/>
知其死之意都押牙郭誼等大出兵迎之請用河朔事<lb/>
體遂扶<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>出見將士發喪不受敇命黄州刺史杜牧上<lb/>
李徳裕書曰牧嘗問董重質以淮西四嵗不破之由重<lb/>
質以為由朝廷徵兵太雜客軍數少勢羸力弱心志不<lb/>
一多致敗亡其時朝廷若使鄂壽唐州只保境土但用<lb/>
<pb n="KR3k0046_WYG_055-50b"/>
陳許鄭滑兩道全軍帖以宣閠弩手令其守隘即不出<lb/>
一嵗無蔡州矣今上黨叛逆鎮魏雖盡節效順亦不過<lb/>
圍一城攻一堡繫纍穉老而已若使河陽萬人為壘窒<lb/>
天井之口高壁深塹勿與之戰只以忠武武寧兩軍帖<lb/>
以青州五千精甲宣閠二千弩手徑𢷬上黨不過數月<lb/>
必覆其巢穴矣徳裕又以議者多言劉悟有功<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>未可<lb/>
亟誅請下百官議上曰悟迫於救死耳非素心徇國也<lb/>
藉使有功父子為將相二十餘年國家報之足矣<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>何<lb/>
<pb n="KR3k0046_WYG_055-51a"/>
得復自立朕以為凡有功當顯賞有罪亦不可茍免也<lb/>
徳裕又以分司賓客李宗閔與劉從諫交通不宜寘之<lb/>
東都奏以為湖州刺史制削奪從諫及稹官爵以王元<lb/>
逵何𢎞敬為招討使與河東節度使劉沔河陽節度使<lb/>
王茂元合力攻討先是河北諸鎮有自立者朝廷必先<lb/>
有弔祭使冊贈使宣慰使繼往商度然後用兵故常及<lb/>
半嵗軍中得以為備至是宰相亦欲遣使上即下詔討<lb/>
之元逵即日出師<lb/>
<pb n="KR3k0046_WYG_055-51b"/>
李徳裕以韓全義以來將帥出征屢敗其弊有三一者<lb/>
詔令下軍前者日有三四宰相多不預聞二者監軍各<lb/>
以意見指揮軍事將帥不得專進退三者毎軍各有宦<lb/>
者為監使悉選軍中驍勇數百為牙隊其在陳戰鬬者<lb/>
皆怯弱之士毎戰監使自有信旗乘高立馬以牙隊自<lb/>
衞視軍勢小却輒引旗先走陳從而潰徳裕乃與樞密<lb/>
使楊欽義劉行深議約敇監軍不得與軍政每兵千人<lb/>
聴監軍取十人自衞有功隨例霑賞二樞密皆以為然<lb/>
<pb n="KR3k0046_WYG_055-52a"/>
白武宗行之自禦囘鶻至澤潞罷兵皆守此制自非中<lb/>
書進詔更無它詔自中出者號令既簡將帥得以施其<lb/>
謀略故所向有功<lb/>
河北三鎮每遣使者至京師李徳裕常面諭之曰河朔<lb/>
兵力雖强不能自立須藉朝廷官爵威命以安軍情歸<lb/>
語汝使與其使大將邀宣慰敇使以求官爵何如自奮<lb/>
忠義立功立事結知明主使恩出朝廷不亦榮乎且以<lb/>
耳目所立者言之李載義在幽州為國家盡忠平滄景<lb/>
<pb n="KR3k0046_WYG_055-52b"/>
及為軍中所逐不失作節度使後鎮太原位至宰相楊<lb/>
至誠遣大將遮敇使馬求官及為軍中所逐朝廷竟不<lb/>
赦其罪此二人禍福足以觀矣徳裕復以其言白武宗<lb/>
武宗曰要當如此明告之由是三鎮不敢有異志<lb/>
盧龍軍亂殺節度使史元忠惟牙將陳行泰王留務表<lb/>
求節鉞李徳裕曰河朔事勢臣所熟諳比來朝廷遣使<lb/>
太速故軍情遂固若置之數月不問必自生變今請勿<lb/>
遣使以觀之既而軍中果殺行泰立張綘復求節鉞朝<lb/>
<pb n="KR3k0046_WYG_055-53a"/>
廷亦不問雄武軍使張仲武起兵擊綘且遣軍吏吳仲<lb/>
舒奉表以聞詔宰相問狀仲舒言行泰綘皆遊客故人<lb/>
心不附仲武幽州舊將性忠義通書習事人心向之計<lb/>
今軍中已逐綘矣李徳裕問雄武士卒幾何對曰軍士<lb/>
土團合千餘人徳裕曰兵少何以立功對曰在得人心<lb/>
不在兵多徳裕又問萬一不克如何對曰幽州糧食皆<lb/>
在媯州及北邊七鎮萬一未能入則據居庸闗絶其糧<lb/>
道幽州自困矣徳裕奏行泰綘皆使大將上表脅朝廷<lb/>
<pb n="KR3k0046_WYG_055-53b"/>
邀節鉞故不可與今仲武表請討亂與之有名乃以仲<lb/>
武知盧龍留後仲武尋克幽州<lb/>
王元逵前鋒入邢州境已踰月何𢎞敬尚未出師元逵<lb/>
密表𢎞敬懐兩端李徳裕言忠武累戰有功軍聲頗振<lb/>
王宰年力方壯謀略可稱請詔𢎞敬以河陽河東未能<lb/>
進軍賊屢出兵焚掠晉綘今遣王宰將忠武前軍徑魏<lb/>
博抵磁州以分賊勢𢎞敬必懼此攻心伐謀之術也從<lb/>
之𢎞敬倉皇出師拔肥鄉平恩殺傷甚衆上曰𢎞敬已<lb/>
<pb n="KR3k0046_WYG_055-54a"/>
拔兩縣可釋前疑既有殺傷雖欲持兩端不可得已<lb/>
王宰言遊奕將得劉<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>表有意歸附李徳裕言宰擅受<lb/>
<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>表似欲擅招撫之功昔韓信破田榮李靖擒頡利皆<lb/>
因其請降潛兵掩襲止可令王宰失信豈得損朝廷威<lb/>
命建立竒功實在今日必不可以太原小擾失此事機<lb/>
望即遣使督其進兵必<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>與諸將舉族面縳方可受納<lb/>
兼諭石雄以宰若納<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>則雄無功可紀當於垂成之際<lb/>
自取竒功又為相府與宰書言昔王承宗雖逆命猶遣<lb/>
<pb n="KR3k0046_WYG_055-54b"/>
子弟奉表入朝憲宗猶未之許今稹置章表於衢路之<lb/>
間遊奕將不即毁除實恐非是且稹逆狀如此而將帥<lb/>
受之是私忠歸於臣下不赦在朝廷事體之間交恐不<lb/>
可自今更有章表宜即所在焚之惟面縳而來始可容<lb/>
受徳裕又上言太原人心從來忠順止是貧虚賞犒不<lb/>
足況千五百人何能為事必不可縱且用兵未罷深慮<lb/>
所在動心望詔李石還赴太原召兵討亂上皆從之詔<lb/>
王逢留太原兵守榆社以易定汴兖兵還討弁又遣中<lb/>
<pb n="KR3k0046_WYG_055-55a"/>
使馬元實至太原曉諭且覘之元實受弁賂還於衆中<lb/>
大言相公須早與之節徳裕曰何故元實曰自牙門至<lb/>
栁子列十五里曳地光明甲若之何取之徳裕曰李相<lb/>
正以無兵故發横水兵赴榆社弁何能遽致如此之衆<lb/>
乎元實曰召募所致耳徳裕曰召募須有貨財李相止<lb/>
以欠軍士絹一匹故致此亂弁何從得之元實辭屈徳<lb/>
裕曰從其有十五里光明甲必須殺此賊因奏弁㣲賊<lb/>
決不可恕如國力不支寧捨劉稹河東兵戍榆社者聞<lb/>
<pb n="KR3k0046_WYG_055-55b"/>
朝廷令客軍取太原恐妻孥為所屠滅乃擁監軍吕義<lb/>
忠自取太原擒楊弁盡誅亂卒送弁京師并其黨斬之<lb/>
李徳裕訪高文端破賊之䇿高文端曰官軍令直攻潞州<lb/>
澤州兵約萬五千人賊常分兵大半潛伏山谷伺官軍<lb/>
攻城疲敝則四集救之官軍必失利請令陳許軍過乾<lb/>
河立寨城連延築為夾城環遶澤州日遣大軍布陳於外<lb/>
以扞救兵賊見圍將合必出戰待其敗北然後乘勢可<lb/>
取固鎮寨四崖懸絶勢不可攻然寨中無水宜令王逢<lb/>
<pb n="KR3k0046_WYG_055-56a"/>
絶其水道不過三日賊必遁去又都頭王釗將萬兵戍<lb/>
潞州以稹數誅大將疑懼召之不入但釗及士卒家屬<lb/>
皆在潞州招之必不肯來若諭以引兵取稹事成即除<lb/>
他鎮仍厚有賜與庶幾肯從鎮州奏事官高迪密陳二<lb/>
事其一以為賊中好為偷兵術潛抽諸處兵聚於一處<lb/>
官軍多就迫逐以致失利官軍須知此情自非來攻慎<lb/>
勿與戰彼淹留不過三日須散歸舊屯如此數四空歸<lb/>
自然喪氣官軍密遣諜者詗其抽兵之處乘虚襲之無<lb/>
<pb n="KR3k0046_WYG_055-56b"/>
不捷矣其二鎮魏下營不離故處每三兩月一深入燒<lb/>
掠而去賊但固守城柵城外百姓賊亦不惜宜令進營<lb/>
㨿其要害以漸迫之徳裕皆請以其言諭諸將<lb/>
劉稹年少懦弱押牙王協兵馬使李士貴用事專聚貨<lb/>
財府庫充溢而將士有功無賞由是人心離怨協請税<lb/>
商人毎州遣軍將一人主之并籍編戸家貲十分取二<lb/>
民恟恟不安邢州將裴問稹之舅也所將兵多富商子<lb/>
弟問以其父兄被拘為之請不得乃殺稅商軍將而請<lb/>
<pb n="KR3k0046_WYG_055-57a"/>
降於王元逵洺州守將王釗磁州守將安玉聞之皆請<lb/>
降於何𢎞敬李徳裕曰昭義根本盡在山東三州降則<lb/>
上黨不日有變矣上曰郭誼必梟劉稹以自贖徳裕曰<lb/>
誠如聖料上曰於今所宜先處者何事徳裕曰萬一鎮<lb/>
魏請占三州朝廷難於可否請以給事中盧𢎞止為三<lb/>
州留後上從之詔盧鈞乘驛赴鎮潞人聞三州降大懼<lb/>
郭誼王協謀説劉<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>以兵授誼束身歸朝稹許之遂殺<lb/>
稹滅其族函首遣使奉表降於王宰宰以狀聞宰相入<lb/>
<pb n="KR3k0046_WYG_055-57b"/>
賀上曰郭誼宜如何處之徳裕對曰劉稹騃孺子耳阻<lb/>
兵拒命皆誼為之謀主及勢孤力屈又賣稹以求賞此<lb/>
而不誅何以懲惡宜及諸軍在境并誼等誅之上曰朕<lb/>
意亦以為然乃詔石雄將七千人入潞州以應謠言杜<lb/>
悰請赦誼等上不應詔昭義五州給復一年横増賦斂<lb/>
悉從蠲免所籍團兵並縱歸農諸道將上等級加賞雄<lb/>
至潞州盡執誼等送京師盧鈞素寛厚愛人襄州士卒<lb/>
在行營者對陳輒揚其美及赴鎮散卒歸之者皆厚撫<lb/>
<pb n="KR3k0046_WYG_055-58a"/>
之人情大洽昭義遂安郭誼王協等至京師皆斬之<lb/>
僖宗時右補闕常濬上疏以為陛下姑息藩鎮太甚是<lb/>
非功過駢首並足致天下紛紛若此猶未之悟豈可不<lb/>
念駱谷之艱危復懐西顧之計乎宜稍振典刑以威四<lb/>
方田令孜之黨言於僖宗曰此疏𫝊於藩鎮豈不致其<lb/>
猜忿於是貶濬萬州司戸尋賜死<lb/>
諸道兵皆㑹闗中獨平盧不至王鐸遣判官張濬往説<lb/>
之時平盧大將王敬武方逐節度使自為留後已受黄<lb/>
<pb n="KR3k0046_WYG_055-58b"/>
巢官爵不出迎濬見而責之曰公為藩臣侮慢詔使不<lb/>
能事上何以使下敬武愕然謝之既宣詔將士皆不應<lb/>
濬徐諭之曰人生當先曉逆順次知利害黄巢前日販<lb/>
鹽虜耳公等捨累葉天子而臣之果何利哉今天下勤<lb/>
王之師皆集京畿而淄青獨不至一旦賊平天子返正<lb/>
公等何面見天下之人乎將士皆改容引咎曰諫議之<lb/>
言是也敬武即𤼵兵從濬而西<lb/>
宋太祖以趙普為樞宻使嘗謂普曰天下自唐季以來<lb/>
<pb n="KR3k0046_WYG_055-59a"/>
數十年間帝王凡易八姓鬭戰不息生民塗地其故何<lb/>
也吾欲息天下之兵為國家長久計其道何如普對曰<lb/>
此無他方鎮太重君弱臣彊而已今欲治之宜稍奪其<lb/>
權制其錢穀収其精兵則天下自安矣語未畢帝曰卿<lb/>
勿復言吾已諭矣石守信王審琦等皆太祖故人有功<lb/>
典禁衞兵普數以為言帝曰彼等必不吾叛卿何憂之<lb/>
深耶普曰臣亦不憂其叛也然熟觀數人者皆非統御<lb/>
才恐不能制伏其下則軍伍間萬一有作孽者彼臨時<lb/>
<pb n="KR3k0046_WYG_055-59b"/>
亦不能自由爾帝悟一日因晚朝與守信等飲酒酣屏<lb/>
左右謂曰朕非卿等不及此然天下亦大艱難殊不若<lb/>
為節度使之樂朕終夕未嘗敢安枕卧也守信等請其<lb/>
故帝曰是不難知此位誰不欲為守信等頓首曰陛下<lb/>
何為出此言今天命已定誰復有異心帝曰卿等固然<lb/>
其如麾下欲富貴何一旦有以黄袍加汝身汝雖欲不<lb/>
為其可得乎守信等泣謝曰臣等愚不及此惟陛下哀<lb/>
矜指示可生之途帝曰人生如白駒過隙所以好富貴<lb/>
<pb n="KR3k0046_WYG_055-60a"/>
者不過欲多積金錢厚自娛樂使子孫無貧乏爾卿等<lb/>
何不釋去兵權出守大藩擇好便田宅市之為子孫立<lb/>
永逺不可動之業多置歌兒舞女日夕飲酒相歡以終<lb/>
天年朕且與卿等約為婚姻君臣之間兩無猜疑上下<lb/>
相安不亦善乎守信等皆謝曰陛下念臣等至此所謂<lb/>
生死而肉骨也明日皆稱疾乞罷典兵帝從之以守信<lb/>
為天平節度使高懐徳為歸徳節度使王審琦為忠正<lb/>
節度使張令鐸為鎮寧節度使皆罷宿衞就鎮賜賚甚<lb/>
<pb n="KR3k0046_WYG_055-60b"/>
厚唯守信兼職如故其實兵權不在也鳯翔節度使王<lb/>
彦超及諸藩鎮入朝太祖宴于後苑酒酣從容謂之曰<lb/>
卿等皆國家宿舊久臨劇鎮王事鞅掌非朕所以優賢<lb/>
之意也彦超諭意即前奏曰臣本無勲勞久冒榮寵今<lb/>
已衰朽乞骸骨歸丘園臣之願也安逺節度使武行徳<lb/>
䕶國節度使郭從義定國節度使白重贊保大節度使楊廷<lb/>
璋競自陳攻戰閥閲及厯履艱苦帝曰此異代事何足<lb/>
論明日皆罷鎮復朝請<lb/>
<pb n="KR3k0046_WYG_055-61a"/>
詔設通判于諸州凡軍民之政皆統治之事得專逹與<lb/>
長史均禮大州或置二員又令節鎮所領支郡皆直𨽻<lb/>
京師得自奏事不屬諸藩於是節度使之權始輕用趙<lb/>
普之言也　吕中曰天下之所以四分五裂者方鎮之<lb/>
專地也干戈之所以交爭互戰者方鎮之專兵也民之<lb/>
所以苦于賦䌓役重者方鎮之專利也民之所以苦于<lb/>
刑苛法峻者方鎮之專殺也朝廷命令不得行于天下<lb/>
者方鎮之繼襲也太祖與趙普長慮却顧知天下之弊<lb/>
<pb n="KR3k0046_WYG_055-61b"/>
源在乎此於是以文臣知州以朝官知縣以京朝官監<lb/>
臨財賦又置運使置通判皆所以漸取其權朝廷以一<lb/>
紙下郡縣如身使臂如臂使指無有留難而天下之勢<lb/>
一矣<lb/>
曹彬之伐江南也帝謂曰俟克李煜當以卿為使相潘<lb/>
美預以為賀彬曰不然夫是行也仗天威遵廟謨乃能<lb/>
成事吾何功哉況使相極品乎美曰何謂也彬曰太原<lb/>
未平耳及還帝謂曰本授卿使相然劉繼恩未下姑少<lb/>
<pb n="KR3k0046_WYG_055-62a"/>
待之美視彬㣲笑帝詰之美以實對帝亦大笑乃賜彬<lb/>
錢五十萬彬退曰人生何必使相好官不過多得錢耳<lb/>
未幾乃拜樞密使<lb/>
李漢超在闗南民有訟其彊娶己女為妾及貸民錢不<lb/>
償者太祖召謂曰汝女可適何人對曰農家爾又問漢<lb/>
超未至闗南時契丹何如對曰嵗苦侵暴曰今復爾邪<lb/>
對曰無也太祖曰漢超朕之貴臣汝女為之妾不猶愈<lb/>
為農婦乎且使漢超不在闗南汝家尚能保其所有貨<lb/>
<pb n="KR3k0046_WYG_055-62b"/>
財邪責其人而遣之宻使諭漢超曰亟還其女并所貸<lb/>
朕姑貰汝勿復為也不足於用何不以告朕邪漢超感<lb/>
泣由是益修政理吏民愛之<lb/>
趙賛至延州前後分置步騎使綿綿不絶林莽之際逺<lb/>
見旌旗所部𦍑渾來迎莫測其數相視奪氣莫不畏服<lb/>
太祖嘗注意于謀帥命賛屯延州姚内斌守慶州董遵<lb/>
誨屯環州王彦昇守原州馮繼業鎮靈武以備西夏李<lb/>
漢超屯闗南馬仁瑀守瀛州韓令坤鎮常州賀惟忠守<lb/>
<pb n="KR3k0046_WYG_055-63a"/>
易州何繼筠領𨽻州以拒北敵又以郭進控西山武守<lb/>
琪戍晉州李謙溥守隰州李繼勲鎮昭義以禦太原其<lb/>
家族在京師者撫之甚厚郡中筦𣙜之利悉與之恣其<lb/>
圖囘貿易免所過征税令招募驍勇以為爪牙凡軍中<lb/>
事許從便宜毎來朝必召對命坐賜以飲食錫賚殊異<lb/>
由是邊臣皆富於財得以養募死力使為間諜洞知蕃<lb/>
情毎入㓂必能先知預為之備設伏掩擊多致克捷自此<lb/>
累年無西北之慮得以盡力東南取荆湖川廣吳楚之<lb/>
<pb n="KR3k0046_WYG_055-63b"/>
地<lb/>
王全斌之代蜀汴京大雪太祖設氊帷于講武殿衣紫<lb/>
貂裘㡌以視事忽謂左右曰我被服如此體尚覺寒念<lb/>
西征將士衝冐霜雪何以堪處即解裘㡌遣中使馳賜<lb/>
全斌仍諭諸將曰不能徧及也全斌拜賜感泣故所向<lb/>
有功<lb/>
蘇洵御將篇　人君御臣相易而將難將有二有賢將<lb/>
有才將而御才將尤難御相以禮御將以術御賢將之<lb/>
<pb n="KR3k0046_WYG_055-64a"/>
術以信御才將之術以智不以禮不以信是不為也不<lb/>
以術不以智是不能也故曰御將難而御才將尤難六<lb/>
畜其初皆獸也彼虎豹能搏能噬而馬亦能蹄牛亦能<lb/>
觸先王知其能搏能噬者不可以人力制故殺之殺之<lb/>
不能驅之而後已蹄者可馭以羈紲觸者可拘以楅衡<lb/>
故先王不忍棄其才而廢天下之用如曰是能蹄是能<lb/>
觸當與虎豹並殺而同驅則是天下無騏驥終無以服<lb/>
乘耶先王之選才也自非大姦劇惡如虎豹之不可以<lb/>
<pb n="KR3k0046_WYG_055-64b"/>
變其搏噬者未嘗不欲制之以術而全其才以適於用<lb/>
況為將者又不可責以廉隅細謹顧其才何如耳漢之<lb/>
衞霍趙充國唐之李靖李勣賢將也漢之韓信黥布彭<lb/>
越唐之薛萬徹侯君集盛彦師才將也賢將既不多有<lb/>
得才者而任之可也茍又曰是難御則是不肖者而後<lb/>
可也結以重恩示以赤心美田宅豐飲饌歌童舞女以<lb/>
極其口腹耳目之欲而折之以威此先王之所以御才<lb/>
將者也近之論者或曰將之所以畢智竭力犯霜露蹈<lb/>
<pb n="KR3k0046_WYG_055-65a"/>
白刃而不辭者冀賞耳為國家者不如勿先賞以邀其<lb/>
成功或曰賞所以使人不先賞人不為我用是皆一隅<lb/>
之説非通論也將之才固有大小傑然於庸將之中者<lb/>
才小者也傑然於才將之中者才大者也才小志亦小<lb/>
才大志亦大人君當觀其才之小大而為制御之術以<lb/>
稱其志一隅之説不可用也夫養騏驥者豐其芻粒潔<lb/>
其羈絡居之新閑浴之清泉而後責之千里彼騏驥者<lb/>
其志常在千里也夫豈以一飽而廢其志哉至於養鷹<lb/>
<pb n="KR3k0046_WYG_055-65b"/>
則不然獲一雉飼以一雀獲一兎飼以一鼠彼知不盡<lb/>
力於擊搏則其勢無所得食故然後為我用才大者騏<lb/>
驥也不先賞之是養騏驥者饑之而責其千里不可得<lb/>
也才小者鷹也先賞之是養鷹者飽之而求其擊搏亦<lb/>
不可得也是故先賞之説可施之才大者不先賞之説<lb/>
可施之才小者兼而用之可也昔者漢高帝一見韓信<lb/>
而授以上將解衣衣之推食哺之一見黥布而以為淮<lb/>
南王供具飲食如王者一見彭越而以為相國當是時<lb/>
<pb n="KR3k0046_WYG_055-66a"/>
三人者未有功於漢也厥後追項籍垓下與信越期而<lb/>
不至捐數千里之地以畀之如棄敝屣項氏未滅天下<lb/>
未定而三人者已極富貴矣何則高帝知三人者之志<lb/>
大不極於富貴則不為我用雖極於富貴而不滅項氏<lb/>
不定天下則其志不已也至於樊噲滕公灌嬰之徒則<lb/>
不然拔一城陷一陣而後増數級之爵否則終嵗不遷<lb/>
也項氏已滅天下已定樊噲滕公灌嬰之徒計百戰之<lb/>
功而後爵之通侯夫豈高帝至此而嗇哉知其才小而<lb/>
<pb n="KR3k0046_WYG_055-66b"/>
志小雖不先賞不怨而先賞之則彼將泰然自滿而不<lb/>
復以立功為念故也噫方韓信之立於齊蒯通武涉之<lb/>
説未去也當是之時而奪之王漢其殆哉夫人豈不欲<lb/>
三分天下而自立者而彼則曰漢王不奪我齊也故齊<lb/>
不捐則韓信不懐韓信不懐則天下非漢之有嗚呼高<lb/>
帝可謂知大計矣<lb/>
　　論將<hi>八則</hi>
天下合從趙使魏加見楚春申君曰君有將乎曰有矣<lb/>
<pb n="KR3k0046_WYG_055-67a"/>
僕欲將臨武君魏加曰臣少之時好射臣願以射譬之<lb/>
可乎春申君曰可加曰異日者更嬴與魏王處京臺<lb/>
之下仰見飛鳥更嬴謂魏王曰臣為君引弓虚發而下<lb/>
鳥魏王曰然則射可至此乎更嬴曰可有間雁從東方<lb/>
來更嬴以虚發而下之魏王曰然則射可至此乎更嬴<lb/>
曰此孽也王曰先生何以知之對曰其飛徐而鳴悲飛<lb/>
徐者故瘡痛也鳴悲者久失羣也故瘡未息而驚心未<lb/>
去也聞弦者音烈而高飛故瘡隕也今臨武君嘗為秦<lb/>
<pb n="KR3k0046_WYG_055-67b"/>
孽不可為拒秦之將也<lb/>
燕封宋榮蚠高陽君使將而攻趙趙王因割濟東三城<lb/>
合盧高唐平原陵地城市邑五十七命以與齊而以求<lb/>
安平君而將之馬服君謂平原君曰國奚無人甚哉君<lb/>
致安平君而將之乃將濟東三城合城市邑五十七以<lb/>
與齊此夫予與敵國戰覆軍殺將之所取割地於敵國<lb/>
者也今君以此與齊而求安平君而將之國奚無人甚<lb/>
哉且君奚不將奢也奢嘗抵罪居燕燕以奢為上谷守<lb/>
<pb n="KR3k0046_WYG_055-68a"/>
燕之通谷要塞奢習知之百日之内天下之兵未聚<lb/>
奢已舉燕矣然則君奚求安平君而為將乎平原君<lb/>
曰將軍釋之矣僕己言之僕主矣僕主幸己聴僕也<lb/>
將軍無言已馬服君曰君過矣君之所以求安平君<lb/>
者以齊之於燕也茹肝涉血之仇邪其於奢也不然<lb/>
使安平君愚固不能當榮蚠使安平君智又不肯與<lb/>
燕人戰此兩言者安平君必處一焉雖然兩者有一<lb/>
也使安平君智則奚以趙之强為趙强則齊不復霸<lb/>
<pb n="KR3k0046_WYG_055-68b"/>
矣今得强趙之兵以杜燕將曠日持久數歳今士大<lb/>
夫餘子之力盡於溝壘車甲羽毛裂敝府庫倉廩虚<lb/>
兩國交以習之乃引其兵而歸夫盡兩國之兵無明<lb/>
此者矣是軍也懸釡而炊得三城城大無能過百雉<lb/>
者果如馬服之言也<lb/>
漢馮唐者其大父趙人父徙代漢興徙安陵唐以孝<lb/>
著為中郎署長事文帝文帝輦過問唐曰父老何<lb/>
自為郎家安在唐具以實對文帝曰吾居代時吾<lb/>
<pb n="KR3k0046_WYG_055-69a"/>
尚食監高袪數為我言趙將李齊之賢戰于鉅鹿下<lb/>
今吾毎飯意未嘗不在鉅鹿也父知之乎唐對曰尚<lb/>
不如亷頗李牧之為將也上曰何以唐曰臣大父在<lb/>
趙時為官卒將善李牧臣父故為代相善趙將李齊<lb/>
知其為人也上既聞廉頗李牧為人良説而搏髀曰<lb/>
嗟乎吾獨不得亷頗李牧時為吾將吾豈憂匈奴哉<lb/>
唐曰主臣陛下雖得廉頗李牧弗能用也上怒起入<lb/>
禁中良久召唐讓曰公奈何衆辱我獨無閒處乎唐<lb/>
<pb n="KR3k0046_WYG_055-69b"/>
謝曰鄙人不知忌諱當是之時匈奴新大入朝那殺<lb/>
北地都尉昂上以胡寇為意乃卒復問唐曰公何以<lb/>
知吾不能用廉頗李牧也唐對曰臣聞上古王者之<lb/>
遣將也跪而推轂曰閫以内者寡人制之閫以外者<lb/>
將軍制之軍功爵賞皆决于外歸而奏之此非虚言<lb/>
也臣大父言李牧為趙將居邊軍市之租皆自用饗<lb/>
士賞賜决于外不從中擾也委任而責成功故李牧<lb/>
乃得盡其智能遣選車千三百乗百金之士十萬是<lb/>
<pb n="KR3k0046_WYG_055-70a"/>
以北逐單于破東胡滅澹林西抑彊秦南支韓魏當是<lb/>
之時趙幾霸其後㑹趙王遷立其母倡也王遷立乃用<lb/>
郭開讒卒誅李牧令顔聚代之是以兵破士北為秦所<lb/>
禽滅今臣竊聞魏尚為雲中守其軍市租盡以饗士卒<lb/>
私養錢五日一椎牛饗賓客軍吏舍人是以匈奴逺避<lb/>
不近雲中之塞虜曽一入尚率車騎擊之所殺甚衆夫<lb/>
士卒盡家人子起田從軍安知尺籍伍符終日力戰斬<lb/>
首捕虜上功幕府一言不相應文吏以法繩之其賞不<lb/>
<pb n="KR3k0046_WYG_055-70b"/>
行而吏奉法必用臣愚以為陛下法太明賞太輕罰太<lb/>
重且雲中守魏尚坐上功首虜差六級陛下下之吏削<lb/>
其爵罰作之由此言之陛下已得廉頗李牧弗能用也<lb/>
臣誠愚觸忌諱死罪死罪文帝悦是日令馮唐持節赦<lb/>
魏尚復以為雲中守而拜唐為車騎都尉<lb/>
晉虞預以冦賊未平當須良將乃上䟽　臣聞承平之<lb/>
世其敎先文撥亂之運非武不剋故牧野之戰吕望杖<lb/>
鉞淮夷作難召伯專征玁狁為暴衞霍長驅故陰陽不<lb/>
<pb n="KR3k0046_WYG_055-71a"/>
和擢士為相三軍不勝拔卒為將漢帝既定天下猶思<lb/>
猛士以守四方孝文志存鉅鹿馮唐進説魏尚復守詩<lb/>
稱赳赳武夫公侯干城折衝之佐豈可忽哉況今中州<lb/>
荒弊百無一存牧守官長非戎貊之族類即冦竊之幸<lb/>
脱陛下登祚威暢四逺故令此等反善向化然狼子野心<lb/>
輕薄易動㓂賊未殄益使難安周撫陳川相係背叛徐<lb/>
龕驕黠無所拘忌放兵侵掠罪已彰灼昔葛伯違道湯<lb/>
獻之牛吳濞失禮錫以几杖惡成罪著方復加戮龕之<lb/>
<pb n="KR3k0046_WYG_055-71b"/>
小醜可不足滅然豫備不虞古之善教矧乃有虞可不<lb/>
為防為防之術宜得良將將不素簡難以應敵夀春無<lb/>
鎮祖逖孤立前有勁虜後無係援雖有智力非可持久<lb/>
願陛下諮之羣公博舉于衆若當局之才必允其任則<lb/>
宜奬勵使不顧命旁料冗猥或有可者厚加寵待足令<lb/>
忘身昔英布見慢恚欲自裁出觀供置然後致力禮遇<lb/>
之恩可不隆哉誠知山河之量非塵露可益神鑒之慮<lb/>
非愚淺所測然匹夫婺婦猶有憂國之言況臣得厠朝<lb/>
<pb n="KR3k0046_WYG_055-72a"/>
堂之末䝉冠帶之榮者乎<lb/>
晉穆帝時凉州張耽言于張重華曰臣聞國以兵為彊<lb/>
以將為主主將者存亡之機吉凶所係故燕任樂毅尅<lb/>
平全齊及任騎刼喪七十城之地是以古之明君靡不<lb/>
慎于將相也今之所要在于軍師然議者舉將多推宿<lb/>
舊未必妙盡精才也且韓信之舉非舊名也穰苴之信<lb/>
非舊將也吕蒙之進非舊勲也魏延之用非舊徳也葢<lb/>
明王之舉舉無常人才之所能則授之以大事今彊冦<lb/>
<pb n="KR3k0046_WYG_055-72b"/>
在郊諸將不進人情騷動危機稍逼主簿謝艾兼資文<lb/>
武明識兵略若授以斧鉞委以專征必能折衝禦侮殲<lb/>
殄凶類重華召艾問以討冦方略艾曰昔耿弇不欲以<lb/>
賊遺君父黄權願以萬人當冦乞假臣兵七千為殿下<lb/>
吞王擢麻秋等重華大悦以艾為中堅將軍<lb/>
唐太宗嘗謂侍臣曰於今名將惟李世勣道宗萬徹三<lb/>
人而已世勣道宗不能大勝亦不大敗萬徹非大勝即<lb/>
大敗<lb/>
<pb n="KR3k0046_WYG_055-73a"/>
唐興以來邊帥皆用忠厚名臣不久任不遙領不兼統<lb/>
功名著者往往入為宰相其四夷之將雖才略如阿史<lb/>
那社爾契苾何力猶不專大將之任皆以大臣為使以<lb/>
制之及開元中天子有吞四夷之志為邊將者十餘年<lb/>
不易始久任矣皇子則慶忠諸王宰相則蕭嵩牛仙客<lb/>
始遙領矣葢嘉運王忠嗣專制數道始兼統矣李林甫<lb/>
欲杜邊帥入相之路以邊人不知書乃奏言文臣為將<lb/>
怯當矢石不若用寒族邊人邊人則勇決習戰寒族則<lb/>
<pb n="KR3k0046_WYG_055-73b"/>
孤立無黨陛下誠以恩洽其心彼必能為朝廷盡死𤣥<lb/>
宗悦其言始用安禄山至是諸道節度使盡用胡人精<lb/>
兵咸戍北邊天下之勢偏重卒使禄山傾覆天下皆出<lb/>
於林甫專寵固位之謀也<lb/>
李太后以典兵者多非其人謂蜀主曰吾昔見莊宗跨<lb/>
河與梁戰及先帝在太原平王蜀諸將非有大功無得<lb/>
典兵故士卒畏服今王昭逺出于厮養伊審徵韓保貞<lb/>
趙崇韜皆膏梁乳臭子素不習兵徒以舊恩寘于人上<lb/>
<pb n="KR3k0046_WYG_055-74a"/>
平時誰敢言者一旦疆場有事安能禦大敵乎<lb/>
　　遣將<hi>三則</hi>
楚懐王以宋義為上將軍項羽為次將范増為末將北<lb/>
救趙令沛公西略地入闗與諸將約先入定闗中者王<lb/>
之當是時秦兵彊常乗勝逐北諸將莫利先入闗獨項<lb/>
羽怨秦破項梁軍奮願與沛公西入闗懐王諸父老皆<lb/>
曰項羽為人僄悍猾賊嘗攻襄城襄城無遺類皆阬之<lb/>
諸所過無不殘滅且楚數進取前陳王項梁皆敗不如<lb/>
<pb n="KR3k0046_WYG_055-74b"/>
更遣長者仗義而西告諭秦父兄秦父兄苦其主久矣<lb/>
今誠得長者徃毋侵暴宜可下今項羽僄悍不可遣獨<lb/>
沛公素寛大長者可遣卒不許項羽而遣沛公西略地<lb/>
漢光武命馮異討赤睂車駕送至河南賜以乗輿七尺<lb/>
貝劒勑異曰三輔遭王莽更始之亂重以赤睂延岑之<lb/>
酷元元塗炭無所依訴今之征伐非必略地屠城要在<lb/>
平定安集之耳諸將非不健鬭然好虜掠卿本能御吏<lb/>
士其念自修勑無為郡縣所苦<lb/>
<pb n="KR3k0046_WYG_055-75a"/>
魏司馬懿將伐遼東何曽上疏明帝曰臣聞先王制法<lb/>
必全于慎故建官受任則置副佐陳師命將則立監貳<lb/>
宣命遣使則設介副臨敵交刃又㕘御右葢以盡思謀<lb/>
之功防安危之變也是以在險當難則權足相濟隕缺<lb/>
不豫則才足相代其為國防至深至遠及至漢氏亦循<lb/>
舊章韓信伐趙張耳為貳馬援討越劉隆副軍前世之<lb/>
迹著在篇志今太尉奉辭誅罪精甲銳鋒步騎數萬道<lb/>
路逈阻且四千里雖假天威有征無戰冦或潜遁消引<lb/>
<pb n="KR3k0046_WYG_055-75b"/>
日月命無常期人非金石逺慮詳備誠宜有副今北軍<lb/>
諸將及太尉所督皆為寮屬名位不殊素無定分統御<lb/>
之尊卒有變急不相鎮攝存不忘亡聖逹所裁臣愚以<lb/>
為宜選大臣名將威重宿著者成其禮秩遣詣北軍進<lb/>
同謀略退為副佐雖有萬一不虞之變軍主有儲則無<lb/>
患矣<lb/>
　<lb/>
　經濟類編卷五十五<lb/>
</p>
<p>
</p>
  </div>
</body>
</text>
</TEI>
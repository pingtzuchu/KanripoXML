<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷八十</head> <lb/>
    <p>
<pb n="KR3k0046_WYG_080-1a"/>
欽定四庫全書<lb/>
　經濟類編卷八十<lb/>
　　　　　　　　　　　明　馮琦馮瑗　撰<lb/>
　地類二<lb/>
　　封建<hi>四十則</hi>
周成王與唐叔虞燕居剪梧桐葉以為珪而授唐叔虞<lb/>
曰余以此封汝唐叔虞喜以告周公周公以請曰天子<lb/>
封虞耶成王曰予一與虞戲也周公對曰臣聞之天子<lb/>
<pb n="KR3k0046_WYG_080-1b"/>
無戲言言則史書之工誦之士稱之於是遂封唐叔虞<lb/>
于晉周公旦可謂善説矣一稱而成王益重言明愛弟<lb/>
之義有輔王室之固<lb/>
栁宗元辨　古之傳者有言成王以桐葉與小弱弟戲<lb/>
曰以封汝周公入賀王曰戲也周公曰天子不可戲乃<lb/>
封小弱弟於唐吾意不然王之弟當封耶周公宜以時<lb/>
言於王不待其戲而賀以成之也不當封耶周公乃成<lb/>
其不中之戲以地以人與小弱弟者為之主其得為聖<lb/>
<pb n="KR3k0046_WYG_080-2a"/>
乎且周公以王之言不可茍焉而已必從而成之也設<lb/>
有不幸王以桐葉戲婦寺亦得舉而從之乎凡王者之<lb/>
徳在行之何若設未得其當雖十易之不為病要於其<lb/>
當不可使易也而況以其戲乎若戲而必行之是周公<lb/>
教王遂過也吾意周公輔成王宜以道從容優樂要之<lb/>
歸大中而已必不逢其失而為之辭又不當束縳之馳<lb/>
驟之使若牛馬然急則敗矣且家人父子尚不能以此<lb/>
自克況號為君臣者耶是特小丈夫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者之事非周<lb/>
<pb n="KR3k0046_WYG_080-2b"/>
公所宜用故不可信或曰封唐史佚成之<lb/>
晉惠王之二十四年晉始亂故封桓叔于曲沃靖侯之<lb/>
孫欒賔傅之師服曰吾聞國家之立也本大而末小是<lb/>
以能固故天子建國諸侯立家卿置側室大夫有貳宗<lb/>
士有𨽻子弟庶人工商各有分親皆有等衰是以民服<lb/>
事其上而下無覬覦今晉甸矦也而建國本既弱矣其<lb/>
能久乎<lb/>
辛櫟見魯穆公曰周公不如太公之賢也穆公曰子何<lb/>
<pb n="KR3k0046_WYG_080-3a"/>
以言之辛櫟對曰周公擇地而封曲阜太公擇地而封<lb/>
營丘爵土等其地不若營丘之美人民不如營丘之衆<lb/>
不徒若是營丘又有天固穆公心慙不能應也辛櫟趨<lb/>
而出南宫邊子入穆公具以辛櫟之言語南宫邊子南<lb/>
宫邊子曰昔周成王之卜居成周也其命龜曰予一人<lb/>
兼有天下辟就百姓敢無中土乎使予有罪則四方伐<lb/>
之無難得也周公卜居曲阜其命龜曰作邑乎山之陽<lb/>
賢則茂昌不賢則速亡季孫行父之戒其子也曰吾欲<lb/>
<pb n="KR3k0046_WYG_080-3b"/>
室之俠于兩社之間也使吾後世有不能事上者使其<lb/>
替之益速如是則曰賢則茂昌不賢則速亡安在擇地<lb/>
而封哉或示有天固也辛櫟之言小人也子無復道也<lb/>
鄭桓公東會封于鄭暮舍于宋東之逆旅逆旅之叟從<lb/>
外來曰客將焉之曰會封于鄭逆旅之叟曰吾聞之時<lb/>
難得而易失也今客之寢安殆非封也鄭桓公聞之援<lb/>
轡自駕其僕接淅而載之行十日夜而至釐何與之爭<lb/>
封故以鄭桓公之賢㣲逆旅之叟幾不會封也<lb/>
<pb n="KR3k0046_WYG_080-4a"/>
虞卿謂春申居曰臣聞之春秋於安思危危則慮安今<lb/>
楚王春秋高矣而君之封地不可不早定也為主君慮<lb/>
封者莫如逺楚秦孝公封商君孝公死而後主不免殺<lb/>
之秦惠王封冉子惠王死而後王奪之公孫鞅功臣也<lb/>
冉子親姻也然而不免奪死者封近故也太公望封於<lb/>
齊邵公奭封於燕為其逺王室矣今燕之罪大而趙怨<lb/>
深故君不如北兵以徳趙踐亂燕以定身封此百代之<lb/>
一時也君曰所道攻燕非齊則魏魏齊新怨楚楚軍雖<lb/>
<pb n="KR3k0046_WYG_080-4b"/>
欲攻燕將道何哉對曰請令魏王可君曰何如對曰臣<lb/>
請到魏而使所以信之廼謂魏王曰夫楚亦强大矣天<lb/>
下無敵乃且攻燕魏王曰鄉也子云天下無敵今也子<lb/>
云乃且攻燕者何也對曰今謂馬多力則有矣若曰勝<lb/>
千鈞則不然者何也夫千鈞非馬之任也今謂楚强大<lb/>
則有矣若越趙魏而鬬兵於燕則豈楚之任也哉非楚<lb/>
之任而楚為之是敝楚也敝楚是强魏也其於王孰便<lb/>
也<lb/>
<pb n="KR3k0046_WYG_080-5a"/>
秦丞相王綰等言諸侯初破燕齊荆地逺不為置王毋<lb/>
以填之請立諸子唯上幸許始皇下其議於羣臣羣臣<lb/>
皆以為便廷尉李斯議曰周文武所封子弟同姓甚衆<lb/>
然後屬疏逺相攻擊如仇讐諸侯更相誅伐周天子弗<lb/>
能禁止今海内賴陛下神靈一統皆為郡縣諸子功臣<lb/>
以公賦税重賞賜之甚足易制天下無異意則安寧之<lb/>
術也置諸侯不便始皇曰天下共苦戰鬭不休以有侯<lb/>
王賴宗廟天下初定又復立國是樹兵也而求其寧息<lb/>
<pb n="KR3k0046_WYG_080-5b"/>
豈不難哉廷尉議是分天下以為三十六郡<lb/>
李翰漢祖吕后五等論　或稱漢祖建五等封異姓其<lb/>
計得乎高后立四王非劉氏其事順乎嘗試論之曰夫<lb/>
思治惡亂體國之常理去危就安宅生之大域然而制<lb/>
業圖逺隨化㑹機是非較於毫釐得失差於興滅可不<lb/>
謂然乎揆夫高祖造漢殷鑒亡秦宗族無尺寸之封子<lb/>
弟立虚空之地故衆枝莫助而孤根易拔封建之心肇<lb/>
於此矣又謂大業可以力取神器推於命歸思得包四<lb/>
<pb n="KR3k0046_WYG_080-6a"/>
海以獨富舉百郡以從欲而外誘異端内疑成計及見<lb/>
羣心交阻偶語間興適悟天下不可獨理專欲不能葢<lb/>
衆分利推恩乃先封雍齒然後將士歛手不懷反覆豪<lb/>
俊息慮知難於動五等之制於是行焉既而鸞輅龍旂<lb/>
皆王室昭穆黼衣朱黻即功臣子孫君利世祚人安定<lb/>
主上敦子愛之情下結體信之志羣后因犬牙之勢匹<lb/>
夫絶烏合之舉此所以為計之是也何創五等之議不<lb/>
遵三代之典境土踰溢隄防漏下權敵上都制方偶國<lb/>
<pb n="KR3k0046_WYG_080-6b"/>
過當啓陵僣之端怙强連交爭之兆賈誼痛其將亂鼂<lb/>
錯憂其必危卒使諸侯失節朝廷忿忌此所以為計之<lb/>
非也且夫中興之主不讓肇基之勲成務之臣有高佐<lb/>
命之力故禮樂大備取惟新之格言琴瑟不調除仍舊<lb/>
之弊法觀乎孝惠既崩高后稱制侯王諸吕何不可哉<lb/>
當若卑署禄産之位宜序親疎之節小其國以圖全薄<lb/>
其勢以逺害而陳平周勃亦分茅錫土將相之後誓同<lb/>
山河舅甥之國穆若唇齒預閉覬覦之心不踐嫌猜之<lb/>
<pb n="KR3k0046_WYG_080-7a"/>
路克復明辟決自我躬高謝壽陵無負先帝安有齊兵<lb/>
之觀變代邸之危疑哉此所以為計之得也神害久盈<lb/>
物無兩大以吕氏之盛跨漢朝之權專禁兵以候疑秉<lb/>
大政以速謗趦趄異姓蓄姦候隙刺促大臣側目相視<lb/>
自投機穽實履憂虞此所以為計之失也嗚呼物有益<lb/>
之而損損之而益凡人臨事多惑視往則明向使高祖<lb/>
吕后觀既往之勢析當時之疑斷必然之䇿杜未萌之<lb/>
禍則惠文之間無劉吕之難哀平之末有晉鄭是依況<lb/>
<pb n="KR3k0046_WYG_080-7b"/>
復周陳諸家休戚連漢黎獻思徳謳歌未改雖天命興<lb/>
廢孰能明之然人謨恊宻必無悔矣<lb/>
司馬遷漢興以來諸侯年表論　殷以前尚矣周封五<lb/>
等公侯伯子男然封伯禽康叔於魯衞地各四百里親<lb/>
親之義褒有徳也太公於齊兼五侯地尊勤勞也武王<lb/>
成康所封數百而同姓五十五地上不過百里下三十<lb/>
里以輔衞王室管蔡康叔曹鄭或過或損幽厲之後王<lb/>
室缺侯伯彊國興焉天子㣲弗能正非徳不足形勢弱<lb/>
<pb n="KR3k0046_WYG_080-8a"/>
也漢興序二等高祖末年非劉氏而王者若無功上所<lb/>
不置而侯者天下共誅之高祖子弟同姓為王者九國<lb/>
唯獨長沙異姓而功臣侯者百餘人自鴈門太原以東<lb/>
至遼陽為燕代國常山以南太行左轉度河濟阿甄以<lb/>
東薄海為齊趙國自陳以西南至九疑東帶江淮穀泗<lb/>
薄會稽為梁楚吳淮南長沙國皆外接於胡越而内地<lb/>
北距山以東盡諸侯地大者或五六郡連城數十置百<lb/>
官宫觀僭於天子漢獨有三河東郡潁川南陽自江陵<lb/>
<pb n="KR3k0046_WYG_080-8b"/>
以西至蜀北自雲中至隴西與内史凡十五郡而公主<lb/>
列侯頗食邑其中何者天下初定骨肉同姓少故廣彊<lb/>
庶孽以鎮撫四海用承衞天子也漢定百年之間親屬<lb/>
益疎諸侯或驕奢怵邪臣計謀為淫亂大者叛逆小者<lb/>
不軌于法以危其命殞身亡國天子觀於上古然後加<lb/>
惠使諸侯得推恩分子弟國邑故齊分為七趙分為六<lb/>
梁分為五淮南分三及天子支庶子為王王子支庶為<lb/>
侯百有餘焉呉楚時前後諸侯或以適削地是以燕代<lb/>
<pb n="KR3k0046_WYG_080-9a"/>
無北邊郡吳淮南長沙無南邊郡齊趙梁楚支郡名山<lb/>
陂海咸納於漢諸侯稍㣲大國不過十餘城小侯不過<lb/>
數十里上足以奉貢職下足以供養祭祀以蕃輔京師<lb/>
而漢郡八九十形錯諸侯間犬牙相臨秉其阸塞地利<lb/>
彊本幹弱枝葉之勢也尊卑明而萬事各得其所矣臣<lb/>
遷謹記高祖以來至太初諸侯譜其下益損之時令後<lb/>
世得覽形勢雖彊要之以仁義為本<lb/>
三王世家　大司馬臣去病昧死再拜上疏皇帝陛下<lb/>
<pb n="KR3k0046_WYG_080-9b"/>
陛下過聴使臣去病待罪行間宜專邊塞之思慮暴骸<lb/>
中野無以報乃敢惟他議以干用事者誠見陛下憂勞<lb/>
天下哀憐百姓以自㤀虧膳貶樂損郎員皇子賴天能<lb/>
勝衣趨拜至今無號位師傅官陛下恭讓不恤羣臣私<lb/>
望不敢越職而言臣竊不勝犬馬心願陛下詔有司因<lb/>
盛夏吉時定皇子位唯陛下幸察臣去病昧死再拜以<lb/>
聞皇帝陛下三月乙亥御史臣光守尚書令奏未央宫<lb/>
制曰下御史六年三月戊申朔乙亥御史臣光守尚書<lb/>
<pb n="KR3k0046_WYG_080-10a"/>
令臣非下御史書到言丞相臣青翟御史大夫臣湯太<lb/>
常臣充大行令臣息太子少傅臣安行宗正事昧死上<lb/>
言大司馬去病上疏曰陛下過聴使臣去病待罪行間<lb/>
宜專邊塞之思慮暴骸中野無以報乃敢惟他議以干<lb/>
用事者誠見陛下憂勞天下哀憐百姓以自㤀虧膳貶<lb/>
樂損郎員皇子賴天能勝衣趨拜至今無號位師傅官<lb/>
陛下恭讓不恤羣臣私望不敢越職而言臣竊不勝犬<lb/>
馬心昧死願陛下詔有司因盛暑吉時定皇子位唯願<lb/>
<pb n="KR3k0046_WYG_080-10b"/>
陛下幸察制曰下御史臣謹與中二千石二千石臣賀<lb/>
等議古者裂地立國並建諸侯以承天子所以尊宗廟<lb/>
重社稷也今臣去病上疏不㤀其職因以宣恩乃道天<lb/>
子卑讓自貶以勞天下慮皇子未有號位臣青翟臣湯<lb/>
等宜奉義遵職愚憧而不逮事方今盛夏吉時臣青翟<lb/>
臣湯等昧死請立皇子臣閎臣旦臣胥為諸侯王昧死<lb/>
請所立國名制曰葢聞周封八百姬姓並列或子男附<lb/>
庸禮支子不祭云並建諸侯所以重社稷朕無聞焉且<lb/>
<pb n="KR3k0046_WYG_080-11a"/>
天非為君生民也朕之不徳海内未洽乃以未教成者<lb/>
彊君連城即股肱何勸其更議以列矦家之三月丙子<lb/>
奏未央宫丞相臣青翟御史大夫臣湯等昧死言臣謹<lb/>
與列矦臣嬰齊中二千石臣賀諌大夫博士臣安等謹<lb/>
議曰伏聞周封八百姬姓並列奉承天子康叔以祖考<lb/>
顯而伯禽以周公立咸為建國諸侯以相傳為輔百官<lb/>
奉憲各遵其職而國統備矣竊以為並建諸侯所以重<lb/>
社稷者四海諸侯各以其職奉貢祭支子不得奉祭宗<lb/>
<pb n="KR3k0046_WYG_080-11b"/>
祖禮也封建使守藩國帝王所以扶徳施化陛下奉承<lb/>
天統明開聖緒尊賢顯功興滅繼絶續蕭文終之後于<lb/>
鄼褒厲羣臣平津侯等昭六親之序明天施之屬使諸<lb/>
侯王封君得推私恩分子弟戸邑錫號尊建百有餘國<lb/>
而家皇子為列侯則尊卑相踰列位失序不可以垂統<lb/>
于萬世臣請立臣閎臣旦臣胥為諸侯王三月丙子奏<lb/>
未央宫制曰康叔親屬有十而獨尊者褒有徳也周公<lb/>
祭天命郊故魯有白牡騂剛之牲羣公不毛賢不肖差<lb/>
<pb n="KR3k0046_WYG_080-12a"/>
也高山仰之景行嚮之朕甚慕焉所以抑未成家以列<lb/>
矦可四月戊寅奏未央宫丞相臣青翟御史大夫臣湯<lb/>
昧死言臣青翟與列侯吏二千石諫大夫博士臣慶等<lb/>
議昧死奏請立皇子為諸侯王制曰康叔親屬有十而<lb/>
獨尊者褒有徳也周公祭天命郊故魯有白牡騂剛之<lb/>
牲羣公不毛賢不肖差也高山仰之景行嚮之朕甚慕<lb/>
焉所以抑未成家以列矦可臣青翟臣湯博士臣將行<lb/>
等伏聞康叔親屬有十武王繼體周公輔成王其八人<lb/>
<pb n="KR3k0046_WYG_080-12b"/>
皆以祖考之尊建為大國康叔之年㓜周公在三公之<lb/>
位而伯禽據國于魯葢爵命之時未至成人康叔後扞<lb/>
禄父之難伯禽殄淮夷之亂昔五帝異制周爵五等春<lb/>
秋三等皆因時而序尊卑高皇帝撥亂世反諸正昭至<lb/>
徳定海内封建諸侯爵位二等皇子或在襁褓而立為<lb/>
諸侯王奉承天子為萬世法則不可易陛下躬親仁義<lb/>
體行聖徳表裏文武顯慈孝之行廣賢能之路内褒有<lb/>
徳外討彊暴極臨北海西湊月氏匈奴西域舉國奉師<lb/>
<pb n="KR3k0046_WYG_080-13a"/>
輿械之費不賦于民虚御府之蔵以賞元戎開禁倉以<lb/>
賑貧窮減戍卒之半百蠻之君靡不嚮風承流稱意逺<lb/>
方殊俗重譯而朝澤及外方故珍獸至嘉穀興天應甚<lb/>
彰今諸侯支子封至諸矦王而家皇子為列矦臣青翟<lb/>
臣湯等竊伏熟計之皆以為尊卑失序使天下失望不<lb/>
可臣請立臣閎臣旦臣胥為諸矦王四月癸未奏未央<lb/>
宫留中不下丞相臣青翟太僕臣賀行御史大夫事太<lb/>
常臣充太子少傅臣安行宗正事昧死言臣青翟等前<lb/>
<pb n="KR3k0046_WYG_080-13b"/>
奏大司馬臣去病上疏言皇子未有號位臣謹與御史<lb/>
大夫臣湯中二千石二千石諌大夫博士臣慶等昧死<lb/>
請立皇子臣閎等為諸侯王陛下謙讓文武躬自切及<lb/>
皇子未教羣臣之議儒者稱其術或誖其心陛下固辭<lb/>
弗許家皇子為列矦臣青翟等竊與列矦臣壽成等二<lb/>
十七人議皆曰以為尊卑失序高皇帝建天下為漢太<lb/>
祖王子孫廣支輔先帝法則弗改所以宣至尊也臣請<lb/>
令史官擇吉日具禮儀上御史奏輿地圖他皆如前故<lb/>
<pb n="KR3k0046_WYG_080-14a"/>
事制曰可四月丙申奏未央宫太僕臣賀行御史大夫<lb/>
事昧死言太常臣充言卜入四月二十八日乙巳可立<lb/>
諸侯王臣昧死奏輿地圖請所立國名禮儀别奏臣昧<lb/>
死請制曰立皇子閎為齊王旦為燕王胥為廣陵王四<lb/>
月丁酉奏未央宫六年四月戊寅朔癸夘御史大夫湯<lb/>
下丞相丞相下中二千石二千石下郡太守諸侯相丞<lb/>
書從事下當用者如律令維六年四月乙巳皇帝使御<lb/>
史大夫湯廟立子閎為齊王䇿曰於戲小子閎受兹青<lb/>
<pb n="KR3k0046_WYG_080-14b"/>
社朕承祖考維稽古建爾國家封于東土世為漢藩輔<lb/>
於戲念哉恭朕之詔惟命不于常人之好徳克明顯光<lb/>
義之不圖俾君子怠悉爾心允執其中天禄永終厥有<lb/>
愆不臧乃凶于而國害于爾躬於戲保國艾民可不敬<lb/>
與王其戒之　立子旦為燕王䇿曰於戲小子旦受兹<lb/>
𤣥社朕承祖考維稽古建爾國家封于北土世為漢藩<lb/>
輔於戲葷粥氏虐老獸心侵犯冦盜加以奸巧邊萌於<lb/>
戲朕命將率徂征厥罪萬夫長千夫長三十有二君皆<lb/>
<pb n="KR3k0046_WYG_080-15a"/>
來降旗奔師葷粥徙域北州以綏悉爾心毋作怨毋俷<lb/>
徳毋乃廢備非教士不得從徵於戲保國艾民可不敬<lb/>
與王其戒之　立子胥為廣陵王䇿曰於戲小子胥受<lb/>
兹赤社朕承祖考維稽古建爾國家封于南土世為漢<lb/>
藩輔古人有言大江之南五湖之間其人輕心揚州保<lb/>
彊三代要服不及以政於戲悉爾心戰戰兢兢乃惠乃<lb/>
順毋侗好佚毋邇宵人維法維則書云臣不作威不作<lb/>
福靡有后羞於戲保國艾民可不敬與王其戒之　太<lb/>
<pb n="KR3k0046_WYG_080-15b"/>
史公曰古人有言曰愛之欲其富親之欲其貴故王者<lb/>
疆土建國封立子弟所以褒親親序骨肉尊先祖貴支<lb/>
體廣同姓于天下也是以形勢彊而王室安自古至今<lb/>
所由來久矣非有異也故弗論著也燕齊之事無足采<lb/>
者然封立三王天子恭讓羣臣守義文辭爛然甚可觀<lb/>
也是以附之世家<lb/>
賈誼請封建子弟疏　陛下即不定制如今之勢不過<lb/>
一傳再傳諸侯猶且人恣而不制豪植而大彊漢法不<lb/>
<pb n="KR3k0046_WYG_080-16a"/>
得行矣陛下所以為藩扞及皇太子之所恃者唯淮陽<lb/>
代二國耳代北邊匈奴與彊敵為鄰能自完則足矣而<lb/>
淮陽之比大諸侯厪如黑子之著面適足以餌大國耳<lb/>
不足以有所禁禦方今制在陛下制國而令子適足以<lb/>
為餌豈可謂工哉人主之行異布衣布衣者飾小行競<lb/>
小㢘以自託於鄉黨人主唯天下安社稷固不耳高皇<lb/>
帝𤓰分天下以王功臣反者如蝟毛而起以為不可故<lb/>
蔪去不義諸侯而虚其國擇良日立諸子雒陽上東門<lb/>
<pb n="KR3k0046_WYG_080-16b"/>
之外畢以為王而天下安故大人者不牽小行以成大<lb/>
功今淮南地逺者或數千里越兩諸侯而縣屬於漢其<lb/>
吏民繇役往來長安者自悉而補中道衣敝錢用諸費<lb/>
稱此其苦屬漢而欲得王至甚逋逃而歸諸侯者已不<lb/>
少矣其勢不可久臣之愚計願舉淮南地以益淮陽而<lb/>
為梁王立後割淮陽北邊二三列城與東郡以益梁不<lb/>
可者可徙代王而都睢陽梁起於新郪以北著之河淮<lb/>
陽包陳以南捷之江則大諸侯之有異心者破膽而不<lb/>
<pb n="KR3k0046_WYG_080-17a"/>
敢謀梁足以扞齊趙淮陽足以禁吳楚陛下高枕終亡<lb/>
山東之憂矣此二世之利也當今恬然適遇諸侯之皆<lb/>
少數嵗之後陛下且見之矣夫秦日夜苦心勞力以除<lb/>
六國之禍今陛下力制天下頥指如意高拱以成六國<lb/>
之禍難以言智茍身亾事畜亂宿禍孰視而不定萬年<lb/>
之後傳之老母弱子將使不寧不可謂仁臣聞聖主言<lb/>
問其臣而不自造事故使人臣得畢其愚忠唯陛下裁<lb/>
幸<lb/>
<pb n="KR3k0046_WYG_080-17b"/>
諫復封淮南四子疏　竊恐陛下接王淮南諸子曽不<lb/>
與如臣者孰計之也淮南王之悖逆無道天下孰不知<lb/>
其罪陛下幸而赦遷之自疾而死天下孰以王死之不<lb/>
當今奉尊罪人之子適足以負謗於天下耳此人少壯<lb/>
豈能㤀其父哉白公勝所為父報仇者大父與伯父叔<lb/>
父也白公為亂非欲取國代主也發忿快志剡手以衝<lb/>
仇人之胷固為俱靡而已淮南雖小黥布嘗用之矣漢<lb/>
存特幸耳夫擅仇人足以危漢之資於䇿不便雖割而<lb/>
<pb n="KR3k0046_WYG_080-18a"/>
為四四子一心也予之衆積之財此非有子胥白公報<lb/>
於廣都之中即疑有專諸荆軻起於兩柱之間所謂假<lb/>
賊兵為虎翼者也願陛下少留計<lb/>
大都篇　昔楚靈王問范無宇曰我欲大城陳蔡葉與<lb/>
不羮賦車各千乘焉亦足以當晉矣又加之以楚諸侯<lb/>
其來朝乎范無宇曰不可臣聞大都疑國大臣疑主亂<lb/>
之媒也都疑則交爭臣疑則並令禍之深者也今大城<lb/>
陳蔡葉與不羮或不充不足以威晉若充之以資財實<lb/>
<pb n="KR3k0046_WYG_080-18b"/>
之以重禄之臣是輕本而重末也臣聞尾大不掉末大<lb/>
必折此豈不施威諸侯之心哉然終為楚國大患者必<lb/>
此四城也靈王弗聴果城陳蔡葉與不羮實之以兵車<lb/>
充之以大臣是嵗也諸侯果朝居數年陳蔡葉與不羹<lb/>
或奉公子棄疾内作難楚國雲亂王遂死於乾溪于守<lb/>
亥之井為計若此豈不痛也哉悲夫本細末大弛心必<lb/>
至時乎時乎可痛惜者此也天下之勢方病大尰一脛<lb/>
之大㡬如要一指之大㡬如股臣聞尾大不掉末大必<lb/>
<pb n="KR3k0046_WYG_080-19a"/>
折惡病也平居不可屈信一二指慉身固無聊也失今<lb/>
弗治必為痼疾後雖有扁鵲弗能為巳此所以竊為陛<lb/>
下患也病非徒尰也又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盩元王之子帝之從弟也<lb/>
今之王者從弟之子也惠王親兄之子也今之王者兄<lb/>
子之子也親者或無分地以安天下疏者或專大權以<lb/>
偪天子故曰非徒病尰也又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盩也可痛哭者此病<lb/>
是也<lb/>
等齊篇　諸矦王所在之宫衞織履蹲夷以皇帝在所<lb/>
<pb n="KR3k0046_WYG_080-19b"/>
宫法論之郎中謁者受臈取告以官皇帝之法子之事<lb/>
諸侯王或不㢘潔平端以事皇帝之法罪之曰一用漢<lb/>
事諸侯王乃事皇帝也推是則諸矦之王乃將至尊也<lb/>
然則天子之與諸侯臣之與下宜撰然齊等若是乎天<lb/>
子之相號為丞相黄金之印諸侯之相號為丞相黄金<lb/>
之印而尊無異等秩加二千石之上天子列卿秩二千<lb/>
石諸侯列卿秩二千石則臣已同矣人主登臣而尊今<lb/>
臣既同則法惡得不齊天子衞御號為大僕銀印秩二<lb/>
<pb n="KR3k0046_WYG_080-20a"/>
千石諸侯之御號曰大僕銀印秩二千石則御已齊矣<lb/>
御既已齊則車飾具惡得不齊天子親號云太后諸侯<lb/>
親號云太后天子妃號曰后諸侯妃號曰后然則諸侯何<lb/>
損而天子何加焉妻既已同則夫何以異天子宫門曰<lb/>
司馬䦨入者為城旦諸侯宫門曰司馬䦨入者為城旦<lb/>
殿門俱為殿門䦨入之罪亦俱棄市宫墻門衞同名其<lb/>
嚴一等罪已鈞矣天子之言曰令令甲令乙是也諸侯<lb/>
之言曰令令儀之言是也天下卑號皆稱陛下諸侯卑<lb/>
<pb n="KR3k0046_WYG_080-20b"/>
號稱陛下天子車曰乘輿諸侯車曰乘輿乘輿等也衣<lb/>
被次齊貢死經緯也茍工巧而志欲之唯冒上軼主次<lb/>
也然則所謂主者安居臣者安在人之情不異面目狀<lb/>
貌同類貴賤之别非人人天根著於形容也所持以别<lb/>
貴賤明尊卑者等級勢力衣服號令也亂且不息滑曼<lb/>
無紀天理則同人事無别然則所謂臣主者非有相臨<lb/>
之具尊卑之經也特面形而膚之耳近習乎晝近貌然<lb/>
後能識則疏逺無所放衆庶無以期則下惡能不疑其<lb/>
<pb n="KR3k0046_WYG_080-21a"/>
上君臣同倫異等同服則上惡能不眩於其下孔子曰<lb/>
長民者衣服不貳從容有常以齊其民則民徳一詩云<lb/>
彼都人士狐裘黄裳行歸于周萬民之望孔子曰為上<lb/>
可望而知也為下可述而志也則君不疑於其臣而臣<lb/>
不惑於其君而此之不行沐瀆無界可謂長太息者此<lb/>
也<lb/>
鼂錯為太子家令得幸太子數從容言吳過可削數上<lb/>
書説孝文帝文帝覽不忍罰以此吳日益横及孝景帝<lb/>
<pb n="KR3k0046_WYG_080-21b"/>
即位錯為御史大夫説上曰昔高祖初定天下昆弟少<lb/>
諸子弱大封同姓故王孽子悼惠王王齊七十餘城庶<lb/>
弟元王王楚四十餘城兄子濞王吳五十餘城封三庶<lb/>
孽分天下半今吳王前有太子之郄詐稱病不朝于古<lb/>
法當誅文帝弗忍因賜几杖徳至厚宜改過自新乃益<lb/>
驕溢即山鑄錢煑海水為鹽誘天下亾人謀作亂今削<lb/>
之亦反不削之亦反削之其反亟禍小不削反遲禍大<lb/>
梁孝王使人殺故吳相袁盎景帝召田叔案梁具得其<lb/>
<pb n="KR3k0046_WYG_080-22a"/>
事還報景帝曰死罪有之上曰其事安在田叔曰上毋<lb/>
以梁事為也上曰何也曰今梁王不伏誅是漢法不行<lb/>
也如其伏法而太后食不甘味卧不安席此憂在陛下<lb/>
也景帝大賢之以為魯相　禇先生梁孝王傳論曰臣<lb/>
為郎時聞之于宫殿中老郎吏好事之者稱道之也竊<lb/>
以為今梁孝王怨望欲為不善者事從中生今太后女<lb/>
主也以愛少子故欲令梁王為太子大臣不時正言其<lb/>
不可狀阿意治小私説意以受賞賜非忠臣也齊如魏<lb/>
<pb n="KR3k0046_WYG_080-22b"/>
其矦竇嬰之正言也何以有後禍景帝與王燕見侍太<lb/>
后飲景帝曰千秋萬嵗之後傳王太后喜說竇嬰在前<lb/>
據地言曰漢法之約傳子適孫今帝何以得傳其弟擅<lb/>
亂高帝約乎于是景帝黙然無聲太后意不悦故成王<lb/>
與小弱弟立樹下取一桐葉以與之曰吾用封汝周公<lb/>
聞之進見曰天王封弟甚善成王曰吾直與戲耳周公<lb/>
曰人主無過舉不當有戲言言之必行之于是乃封小<lb/>
弟以應縣是後成王没齒不敢有戲言言必行之孝經<lb/>
<pb n="KR3k0046_WYG_080-23a"/>
曰非法不言非道不行此聖人之法言也今主上不宜<lb/>
出好言于梁王梁王上有太后之重驕蹇日久數聞景<lb/>
帝好言千秋萬世之後傳王而實不行又諸侯王朝見<lb/>
天子漢法凡當四見耳始到入小見到正月朔旦奉皮<lb/>
薦璧玉賀正月法見後三日為王置酒賜金錢財物後<lb/>
二日復入小見辭去凡留長安不過二十日小見者燕<lb/>
見于禁門内飲于省中非士人所得入也今梁王西朝<lb/>
因留且半嵗入與人主同輦出與同車示風以大言而<lb/>
<pb n="KR3k0046_WYG_080-23b"/>
實不與令出怨言謀叛逆乃隨而憂之不亦逺乎非大<lb/>
賢人不知退讓今漢之儀法朝見賀正月者常一王與<lb/>
四矦俱朝見十餘嵗一至今梁王常比年入朝見久留<lb/>
鄙語曰驕子不孝非惡言也故諸侯王當為置良師傅<lb/>
相忠言之士如汲黯韓長孺等敢直言極諫安得有患<lb/>
害葢聞梁王西入朝謁竇太后燕見與景帝俱侍坐于<lb/>
太后前言語私説太后謂帝曰吾聞殷道親親周道尊<lb/>
尊其義一也安車大駕用梁孝王為寄景帝跪席舉身<lb/>
<pb n="KR3k0046_WYG_080-24a"/>
曰諾罷酒出帝召袁盎諸大臣通經術者曰太后言如<lb/>
是何謂也皆對曰太后意欲立梁王為帝太子帝問其<lb/>
狀袁盎對曰殷道親親者立弟周道尊尊者立子殷道<lb/>
貭貭者法天親其所親故立弟周道文文者法地尊者<lb/>
敬也敬其本始故立長子周道太子死立適孫殷道太<lb/>
子死立其弟帝曰於公何如皆對曰方今漢家法周周<lb/>
道不得立弟當立子故春秋所以非宋宣公宋宣公不<lb/>
立子而與弟弟受國死復反之與兄之子弟之子爭之<lb/>
<pb n="KR3k0046_WYG_080-24b"/>
以為我當代父後即刺殺兄子以故國亂禍不絶故春<lb/>
秋曰君子大居正宋之禍宣公為之臣請見太后白之<lb/>
袁盎等入見太后太后言欲立梁王梁王即終欲誰立<lb/>
太后曰吾復立帝子袁盎等以宋宣公不立正生禍禍<lb/>
亂後五世不絶小不忍害大義狀報太后太后乃解說<lb/>
即使梁王歸就國而梁王聞其議出于袁盎諸大臣所<lb/>
怨望使人來殺袁盎袁盎顧之曰我所謂袁將軍者也<lb/>
公得毋誤乎刺者曰是矣刺之<lb/>
<pb n="KR3k0046_WYG_080-25a"/>
主父偃説武帝曰古者諸侯地不過百里彊弱之形易<lb/>
制今諸侯或連城數十地方千里緩則驕奢易為淫亂<lb/>
急則阻其彊而合從以逆京師今以法割削則逆節萌<lb/>
起前日鼂錯是也今諸侯子弟或十數而適嗣代立餘<lb/>
雖骨肉無尺地之封則仁孝之道不宣願陛下令諸侯<lb/>
得推恩分子弟以地矦之彼人人喜得所願上以徳施<lb/>
實分其國必稍自銷弱矣於是上從其計<lb/>
元帝敕東平王傅相　夫人之性皆有五常及其少長<lb/>
<pb n="KR3k0046_WYG_080-25b"/>
耳目率于嗜欲故五常銷而邪心作情亂其性利勝其<lb/>
義而不失厥家者未之有也今王富于春秋氣力武勇<lb/>
獲師傅之教淺加以少所聞見自今以來非五經之正<lb/>
術敢以游獵非禮道王者輙以名聞<lb/>
成帝時梁王立淫亂谷永上疏　臣聞禮天子外屏不<lb/>
欲見外也是故帝王之意不窺人閨門之私聴聞中冓<lb/>
之言春秋為親者諱詩云戚戚兄弟莫逺具邇今梁王<lb/>
年少頗有狂病始以惡言按驗既亾事實而發閨門之<lb/>
<pb n="KR3k0046_WYG_080-26a"/>
私非本章所指王辭又不服猥强劾力傅致難明之事<lb/>
獨以偏辭成辠斷獄亾益于治道汙衊宗室以内亂之<lb/>
惡披布宣揚于天下非所以為公族隠諱増朝廷之榮<lb/>
華昭聖徳之風化也臣愚以為王少而父同産長年齒<lb/>
不倫梁國之富足以厚聘美女招致妖麗父同産亦有<lb/>
耻辱之心案事者乃驗問惡言何故猥自發舒以三者<lb/>
揆之殆非人情疑有所迫切過誤失言文吏躡尋不得<lb/>
轉移萌芽之時加恩勿治上也既已案驗舉憲宜及王<lb/>
<pb n="KR3k0046_WYG_080-26b"/>
辭不服詔廷尉選上徳通理之吏更審考清問著不然<lb/>
之效定失誤之法而反命于下吏以廣公族附疏之徳<lb/>
為宗室刷汙亂之耻甚得治親之誼天子由是寢而不<lb/>
治<lb/>
北海王睦少好學博通書傳光武愛之數被延納顯宗<lb/>
之在東宫尤見幸待入侍諷誦出則執轡中興初禁網<lb/>
尚濶而睦性謙恭好士千里交結自名儒宿徳莫不造<lb/>
門由是聲價益廣永平中法憲頗峻睦乃謝絶賔客放<lb/>
<pb n="KR3k0046_WYG_080-27a"/>
心音樂然性好讀書常為愛翫嵗終遣中大夫奉璧朝<lb/>
賀召而謂之曰朝廷設問寡人大夫將何辭以對使者<lb/>
曰大王忠孝慈仁敬賢樂士臣雖螻蟻敢不以實睦曰<lb/>
吁此危我哉此乃孤㓜時進趣之行也大夫其對以孤<lb/>
襲爵以來志意衰惰聲色是娯犬馬是好使者受命而<lb/>
行其能屈申若此<lb/>
廣陵思王荆建武十五年封山陽公十七年進爵為王<lb/>
荆性刻急隠害有才能而喜文法光武崩大行在前殿<lb/>
<pb n="KR3k0046_WYG_080-27b"/>
荆哭不哀而作飛書封以方底令蒼頭詐稱東海王彊<lb/>
舅大鴻臚郭況書與彊曰君王無罪猥被斥廢而兄弟<lb/>
至有束縛入牢獄者太后失職别守北宫及至年老逺<lb/>
斥居邊海内深痛觀者鼻酸及太后尸柩在堂洛陽吏<lb/>
以次捕斬賔客至有一家三尸伏堂者痛甚矣今天下<lb/>
有䘮弓弩張設甚備間梁松勑虎賁史曰吏以便宜見<lb/>
非勿有所拘封矦難再得也郎官竊悲之為王寒心累<lb/>
息今天下爭欲思刻賊王以求功寧有量邪若歸并二<lb/>
<pb n="KR3k0046_WYG_080-28a"/>
國之衆可聚百萬君王為之主鼓行無前功易于太山破<lb/>
鷄子輕于四馬載鴻毛此湯武兵也今年軒轅星有白<lb/>
氣星家及喜事者皆云白氣者䘮軒轅女主之位又太<lb/>
白前出西方至午兵當起又太子星色黒至辰日輙變<lb/>
赤夫黒為病赤為兵弩力卒事高祖起亭長陛下興白<lb/>
水何況于王陛下長子故副主哉上以求天下事必舉<lb/>
下以雪除沉沒之耻報死母之讐精誠所加金石為開<lb/>
當為秋霜無為檻羊雖欲為檻羊又可得乎竊見諸相<lb/>
<pb n="KR3k0046_WYG_080-28b"/>
工言王貴天子法也人主崩亾閭閻之伍尚為盜賊欲<lb/>
有所望何況王邪夫受命之君天之所立不可謀也今<lb/>
新帝人之所置彊者為右願君王為高祖陛下所志無<lb/>
為扶蘇將閭呌呼天也彊得書惶怖即執其使封書上<lb/>
之顯宗以荆毋弟祕其事遣荆出止河南宫時西羌反<lb/>
荆不得志冀天下因羌驚動有變私迎能為星者與謀<lb/>
議帝聞之乃徙封荆廣陵王遣之國其後荆復呼相工<lb/>
謂曰我貌類先帝先帝三十得天下我今亦三十可起<lb/>
<pb n="KR3k0046_WYG_080-29a"/>
兵未相者詣吏告之荆惶恐自繫獄帝復加恩不考極<lb/>
其事下詔不得臣屬吏人唯食租如故使相中尉謹宿<lb/>
衞之荆猶不改其後使巫祭祀祝詛有司舉奏請誅之<lb/>
荆自殺<lb/>
東平王蒼上疏求朝章帝許之特賜裝錢千五百萬其<lb/>
餘諸王各千萬帝以蒼冒涉寒露遣竭者賜貂裘及大<lb/>
官食物珍果使大鴻臚竇固持節郊迎帝乃親自循行<lb/>
邸第豫設帷床其錢帛器物無不充備下詔曰禮云伯<lb/>
<pb n="KR3k0046_WYG_080-29b"/>
父歸寧乃國詩云叔父建爾元子敬之至也昔蕭相國<lb/>
加以不名優忠賢也況兼親尊者乎其沛濟南東平中<lb/>
山四王讚皆勿名蒼既至升殿乃拜天子親荅之其後<lb/>
諸王入宫輙以輦迎至省閤乃下蒼以受恩過禮情不<lb/>
自寧上疏辭曰臣聞貴有常尊賤有等威卑高列序上<lb/>
下以理陛下至徳廣施慈愛骨肉既賜奉朝請咫尺天<lb/>
儀而親屈至尊降禮下臣毎賜讌見輙興席改容中宮<lb/>
親拜事過典故臣惶怖戰慄誠不自安毎會見踧踖無<lb/>
<pb n="KR3k0046_WYG_080-30a"/>
所措置此非所以章示羣下安臣子也帝省奏嘆息愈<lb/>
褒貴焉舊典諸王女皆封鄉主乃獨封蒼五女為縣公<lb/>
主三月大鴻臚奏遣諸王歸國帝特留蒼賜以祕書列<lb/>
僊圖道術祕方至八月飲酎畢有司復奏遣蒼乃許之<lb/>
手詔賜蒼曰骨肉天性誠不以逺近為親疎然數見顔<lb/>
色情重昔時念王久勞思得還休欲署大鴻臚奏不忍<lb/>
下筆顧授小黄門中心戀戀惻然不能言于是車馬祖<lb/>
送流涕而訣復賜乘輿服御珍寶輿馬錢布以億萬計<lb/>
<pb n="KR3k0046_WYG_080-30b"/>
宋意上章帝疏　陛下至孝烝烝恩愛隆深以濟南王<lb/>
康中山王焉先帝昆弟特蒙禮寵聖情戀戀不忍逺離<lb/>
比年朝見久留京師崇以叔父之尊同之家人之禮車<lb/>
入殿門即席不拜分甘損膳賞賜優渥昔周公懷聖人<lb/>
之徳有致太平之功然後王曰叔父加以賜幣今康焉<lb/>
支庶享食大國陛下即位蠲除前過還所削黜衍食它<lb/>
縣男女少長並受爵邑恩寵踰制禮敬過度春秋之義<lb/>
諸父昆弟無所不臣所以尊尊卑卑幹强弱枝者也陛<lb/>
<pb n="KR3k0046_WYG_080-31a"/>
下徳業隆盛當為萬世典法不宜以私恩損上下之序<lb/>
失君臣之正又西平王羨等六王皆妻子成家官屬備<lb/>
具當早就蕃國為子孫基阯而室第相望久槃京邑婚<lb/>
姻之盛過於本朝僕馬之衆充塞城郭驕侈僣擬寵禄<lb/>
隆過今諸國之封並皆膏腴風氣平調道路夷近朝聘<lb/>
有期行來不難宜割情不忍以義斷恩發遣康焉各歸<lb/>
蕃國令羨等速就便時以塞衆望<lb/>
何敞諫濟南安王康疏　葢聞諸侯之義制節謹度然<lb/>
<pb n="KR3k0046_WYG_080-31b"/>
後能保其社稷和其民人大王以骨肉之親享食茅土<lb/>
當施張正令明其典法出入進止宜有期度輿馬臺𨽻<lb/>
應為科品而今奴婢廐馬皆有千餘増無用之口以自<lb/>
蠶食宫婢閉隔失其天性惑亂和氣又多起内第觸犯<lb/>
防禁費以百萬而功猶未半夫文繁者質荒木勝者人<lb/>
亾皆非所以奉禮承上傳福無窮者也故楚作章華以<lb/>
凶吳興姑蘇而滅景公千駟民無稱焉今數遊諸第晨<lb/>
夜無節又非所以逺防未然臨深履薄之法也願大王<lb/>
<pb n="KR3k0046_WYG_080-32a"/>
修恭儉遵古制省奴婢之口減乘馬之數斥私田之富<lb/>
節遊觀之宴以禮起居則敞乃敢安心自保惟大王深<lb/>
慮愚言<lb/>
史弼上桓帝封事　臣聞帝王之於親戚愛雖隆必示<lb/>
之以威體雖貴必禁之以度如是和睦之道興骨肉之<lb/>
恩遂昔周襄王恣甘昭公孝景皇帝驕梁孝王二弟階<lb/>
寵終用㪍慢卒周有播蕩之禍漢有爰盎之變竊聞渤<lb/>
海王悝憑至親之屬恃偏私之愛失奉上之節有僣慢<lb/>
<pb n="KR3k0046_WYG_080-32b"/>
之心外聚剽輕不逞之徒内荒酒樂出入無常所與羣<lb/>
居皆有口無行或家之棄子或朝之斥臣必有羊勝伍<lb/>
被之變州司不敢彈紏傅相不能匡輔陛下隆於友于<lb/>
不忍遏絶恐遂滋蔓為害彌大乞露臣奏宣示百僚使<lb/>
臣得於清朝明言其失然後詔公卿平處其法法決罪<lb/>
定乃下不忍之詔臣下固執然後少有所許如是則聖<lb/>
朝無傷親之譏渤海有享國之慶不然懼大獄將興使<lb/>
者相望於路矣臣職典禁兵備禦非常而妄加藩國干<lb/>
<pb n="KR3k0046_WYG_080-33a"/>
犯至戚罪不容誅不勝憤懣謹冒死以聞<lb/>
魏曹冏六代論　昔夏殷周歴世數十而秦二世而亡<lb/>
何則三代之君與天下共其民故天下同其憂秦王獨<lb/>
制其民故傾危而莫救夫與人共其樂者人必憂其憂<lb/>
與人同其安者人必拯其危先王知獨治之不能久也<lb/>
故與人共治之知獨守之不能固也故與人共守之兼<lb/>
親疎而兩用參同異而並進是以輕重相鎮親疎相衞<lb/>
並兼路塞逆節不生及其衰也桓文帥禮苞茅不貢齊<lb/>
<pb n="KR3k0046_WYG_080-33b"/>
師伐楚宋不城周晉戮其宰王綱弛而復張諸矦傲而<lb/>
復肅二霸之後寖以陵遲吳楚憑江負固方城雖心希<lb/>
九鼎而畏迫宗姬姦情散於胷懷逆謀消於唇吻斯豈<lb/>
非信重親戚任用賢能枝葉碩茂本根賴之與自此之<lb/>
後轉相攻伐吳并於越晉分為三魯滅於楚鄭兼於韓<lb/>
暨乎戰國諸姬㣲矣唯燕衞獨存然皆弱小西迫彊秦<lb/>
南畏齊楚救於滅亾匪遑相恤至於王赧降為庶人猶<lb/>
枝幹相持得居虚位海内無主四十餘年秦據勢勝之<lb/>
<pb n="KR3k0046_WYG_080-34a"/>
地馳譎詐之術征伐關東蠶食九國至於始皇乃定天<lb/>
位曠日若彼用力若此豈非深根固蔕不㧞之道乎易<lb/>
曰其亾其亾繫于苞桑周徳其當之矣秦觀周之弊以<lb/>
為小弱見奪於是廢五等之爵立郡縣之官棄禮樂之<lb/>
敎任苛刻之政子弟無尺寸之封功臣無立錐之土内<lb/>
無宗子以自毗輔外無諸矦以為蕃衞仁心不加於親<lb/>
戚惠澤不流於枝葉譬猶芟刈股肱獨任胷腹浮舟江<lb/>
海捐棄楫櫂觀者為之寒心而始皇宴然自以為關中<lb/>
<pb n="KR3k0046_WYG_080-34b"/>
之固金城千里子孫帝王萬世之業也豈不悖哉是時<lb/>
淳于越諫曰臣聞殷周之王封子弟功臣千有餘人今<lb/>
陛下君有海内而子弟為匹夫卒有田常六卿之臣而<lb/>
無輔弼何以相救事不師古而能長久者非所聞也始<lb/>
皇聴李斯偏説而黜其義至於身死之日無所寄付委<lb/>
天下之重於凡夫之手託廢立之命於奸臣之口至令<lb/>
趙高之徒誅鋤宗室胡亥少習刻薄之敎長遵凶父之<lb/>
業不能改制易法寵任兄弟而乃師謨申商諮謀趙高<lb/>
<pb n="KR3k0046_WYG_080-35a"/>
自幽深宫委政讒賊身殘望夷求為黔首豈可得哉遂<lb/>
乃郡國離心衆庶潰叛勝廣倡之於前劉項斃之於後<lb/>
向使始皇納淳于之䇿抑李斯之論割裂州國分王子<lb/>
弟封三代之後報功臣之勞士有常君民有定主枝葉<lb/>
相扶首尾為用雖使子孫有失道之行時人無湯武之<lb/>
賢奸謀未發而身已屠戮何區區之陳項而復得措其<lb/>
手足哉故漢祖奮三尺之劒驅烏集之衆五年之中而<lb/>
成帝業自開闢以來其興功立勲未有若漢祖之易者<lb/>
<pb n="KR3k0046_WYG_080-35b"/>
也夫伐深根者難為功摧枯朽者易為力理勢然也漢<lb/>
鑒秦之失封植子弟及諸呂擅權圖危劉氏而天下所<lb/>
以不傾動百姓所以不易心者徒以諸矦彊大磐石膠<lb/>
固東牟朱虚授命於内齊代吳楚作衞於外故也向使<lb/>
高祖踵亾秦之法忽先王之制則天下已傳非劉氏有<lb/>
也然高祖封建地過古制大者跨州兼域小者連城數<lb/>
十上下無别權侔京室故有吳楚七國之患賈誼曰諸<lb/>
侯彊盛長亂起姦夫欲天下之治安莫若衆建諸矦而<lb/>
<pb n="KR3k0046_WYG_080-36a"/>
少其力令海内之勢若身之使臂臂之使指則下無背<lb/>
叛之心上無誅伐之事文帝不從至於孝景猥用晁錯<lb/>
之計削黜諸矦親者怨恨疎者震怒吳楚倡謀五國從<lb/>
風兆發高祖釁成文景由寛之過制急之不漸故也所<lb/>
謂末大必折尾大難掉尾同於體猶或不從況乎非體<lb/>
之尾其可掉哉武帝從主父之䇿下推恩之令自是之<lb/>
後齊分為七趙分為六淮南三割梁代五分遂以陵遲<lb/>
子孫㣲弱衣食租税不豫政事或以酎金免削或以無<lb/>
<pb n="KR3k0046_WYG_080-36b"/>
後國除至於成帝王氏擅朝劉向諫曰臣聞公族者國<lb/>
之枝葉葉落則本根無所庇䕃方今同姓疎逺母黨專<lb/>
政排擯宗室孤弱公族非所以保守社稷安固國嗣也<lb/>
其言深切多所稱引成帝雖悲傷歎息而不能用至于<lb/>
哀平異姓秉權假周公之事而為田常之亂高拱而竊<lb/>
天位一朝而臣四海漢宗室王矦解印釋綬貢奉社稷<lb/>
猶懼不得為臣妾或乃為之符命頌莽恩徳豈不哀哉<lb/>
由斯言之非宗子獨忠孝於惠文而叛逆於哀平也徒<lb/>
<pb n="KR3k0046_WYG_080-37a"/>
權輕勢弱不能有定爾賴光武皇帝挺不世之姿禽王<lb/>
莽於己成紹漢嗣於既絶斯豈非宗子之力邪而曽不<lb/>
鑒秦之失䇿襲周之舊制踵亾國之法而僥倖無疆之<lb/>
期至於桓靈閹豎執衡朝無死難之臣外無同憂之國<lb/>
君孤立於上臣㺯權於下本末不能相御身手不能相<lb/>
使由是天下鼎沸姦凶並爭宗廟焚為灰燼宫室變為<lb/>
蓁藪居九州之地而身無安處悲夫魏太祖躬聖明之<lb/>
資兼神武之畧耻王綱之廢絶愍漢室之傾覆龍飛譙<lb/>
<pb n="KR3k0046_WYG_080-37b"/>
沛鳳翔兖豫掃除凶逆剪滅鯨鯢迎帝西京定都潁邑<lb/>
漢氏奉天禪位大魏于今二十有四年矣觀五代之存<lb/>
亾而不用其長䇿覩前車之傾覆而不改其轍迹子弟<lb/>
王空虚之地君有不使之民宗室竄於閭閻不聞邦國<lb/>
之政權均匹夫勢齊凡庶内無深根不㧞之固外無磐<lb/>
石宗盟之助非所以安社稷為萬世之業也且今之州<lb/>
牧郡守古之方伯諸矦皆跨有千里之土兼軍伍之任<lb/>
或此國數人或兄弟並據而宗室子弟曽無一人間厠<lb/>
<pb n="KR3k0046_WYG_080-38a"/>
其間與相維持非所以彊幹弱枝備萬一之慮也今之<lb/>
用賢或超為名都之主或為偏師之帥而宗室有文者<lb/>
必限小縣之宰有武者必置百人之上使夫㢘高之士<lb/>
畢志於衡軛之内才能之人耻與非類為伍非所以勸<lb/>
進賢能褒異宗族之禮也夫泉竭則流涸根朽則葉枯<lb/>
枝繁者䕃根條落者本孤故語曰百足之蟲至死不僵<lb/>
扶之者衆也此言雖小可以譬大且墉基不可倉卒而<lb/>
成威名不可一朝而立皆為之有漸建之有素譬之種<lb/>
<pb n="KR3k0046_WYG_080-38b"/>
樹久則深固其根本茂盛其枝葉若造次徙於山林之<lb/>
中植於宫殿之下雖壅之以黒墳暖之以春日猶不救<lb/>
於枯槁何暇繁育哉夫樹猶親戚土猶士民建置不久<lb/>
則輕下慢上平居猶懼其離叛危急將如之何是以聖<lb/>
王安而不逸以慮危也存而設備以懼亾也故疾風卒<lb/>
至而無摧㧞之憂天下有變而無傾危之患矣<lb/>
曹植求通親親表　臣植聞天稱其高者以無不覆地<lb/>
稱其廣者以無不載日月稱其明者以無不照江海稱<lb/>
<pb n="KR3k0046_WYG_080-39a"/>
其大者以無不容故孔子曰大哉堯之為君惟天為大<lb/>
唯堯則之夫天徳於萬物可謂𢎞廣矣葢堯之為教先<lb/>
親後疎自近及逺其傳曰克明峻徳以親九族九族既<lb/>
睦平章百姓及周文王亦崇厥化其詩曰刑于寡妻至<lb/>
于兄弟以御于家邦是以雍雍穆穆風人詠之昔周公<lb/>
弔管蔡之不咸廣封懿親以藩屏王室傳曰周之宗盟<lb/>
異姓為後誠骨肉之恩聚而不離親親之義寔在敦固<lb/>
未有義而後其君仁而遺其親者也伏惟陛下咨帝唐<lb/>
<pb n="KR3k0046_WYG_080-39b"/>
欽明之徳體文王翼翼之仁惠洽椒房恩昭九族羣臣<lb/>
百寮番休逓上執政不廢於公朝下情得展於私室親<lb/>
理之路通慶弔之情展誠可謂恕己治人推惠施恩者<lb/>
矣至於臣者人道絶緒禁固明時臣竊自傷也不敢乃<lb/>
望交氣類修人事叙人倫近且婚媾不通兄弟永絶吉<lb/>
凶之問塞慶弔之禮廢恩紀之違甚於路人隔閡之異<lb/>
殊於胡越今臣以一切之制永無朝覲之望至於注心<lb/>
皇極結情紫闥神明知之矣然天實為之謂之何哉退<lb/>
<pb n="KR3k0046_WYG_080-40a"/>
惟諸王常有戚戚具爾之心願陛下沛然垂詔使諸國<lb/>
慶問四節得展以叙骨肉之歡恩全怡怡之篤義妃妾<lb/>
之家膏沐之遺嵗得再通齊義於貴宗等惠於百司如<lb/>
此則古人之所歎風雅之所詠復存於聖世矣臣伏自<lb/>
惟省無錐刀之用及觀陛下之所㧞授若以臣為異姓<lb/>
竊自料度不後於朝士矣若得辭逺遊戴武弁解朱組<lb/>
佩青紱駙馬奉車趣得一號安宅京室執鞭珥筆出從<lb/>
華葢入侍輦轂承荅聖問拾遺左右乃臣丹情之至願<lb/>
<pb n="KR3k0046_WYG_080-40b"/>
不離于夢想者也逺慕鹿鳴君臣之宴中詠棠棣匪他<lb/>
之誡下思伐木友生之義終懷蓼莪㒺極之哀毎四節<lb/>
之㑹塊然獨處左右唯僕𨽻所對唯妻子高談無所與<lb/>
陳發義無所與展未嘗不聞樂而拊心臨觴而歎息也<lb/>
臣伏以為犬馬之誠不能動人譬人之誠不能動天崩<lb/>
城隕霜臣初信之以臣心況徒虚語爾若葵藿之傾葉<lb/>
太陽雖不為迴光然向之者誠也臣竊自比葵藿若降<lb/>
天地之施垂三光之明者寔在陛下臣聞文子曰不為<lb/>
<pb n="KR3k0046_WYG_080-41a"/>
禍始不為福先今之否隔友于同憂而臣獨倡言者竊<lb/>
不願於聖世使有不蒙施之物有不蒙施之物必有慘<lb/>
毒之懷故柏舟有天只之怨谷風有棄予之歎伊尹耻<lb/>
其君不為堯舜孟子曰不以舜之所以事堯事其君者<lb/>
不敬其君也臣之愚蔽固非虞伊至於欲使陛下崇光<lb/>
被時雍之美宣緝熈章明之徳者是臣慺慺之誠竊所<lb/>
獨守寔懷鶴立企佇之心敢復陳聞者冀陛下儻發天<lb/>
聰而垂神聴也<lb/>
<pb n="KR3k0046_WYG_080-41b"/>
晉陸機五等諸侯論　夫體國營治先王所慎創制垂<lb/>
基思隆後葉然而經畧不同長世異術五等之制始於<lb/>
黄唐郡縣之治創自秦漢得失成敗備在典謨是以其<lb/>
詳可得而言夫先王知帝業至重天下至曠曠不可以<lb/>
偏制重不可以獨任任重必於借力制曠終乎因人故<lb/>
設官分職所以輕其任也並建五長所以𢎞其制也於<lb/>
是乎立其封疆之典財其親疎之宜使萬國相維以成<lb/>
磐石之固宗庶雜居而定維城之業又有以見綏世之<lb/>
<pb n="KR3k0046_WYG_080-42a"/>
長御識人情之大方知其為人不如厚己利物不如圖<lb/>
身安上在乎恱下為己在乎利人故易曰恱以使人人<lb/>
㤀其勞孫卿曰不利而利之不如利而後利之之利也是<lb/>
以分天下以厚樂而已得與之同憂饗天下以豐利而<lb/>
我得與之共害利博則恩篤樂逺則憂深故諸矦饗食<lb/>
土之實萬國受世及之祚矣夫然則南面之君各務其<lb/>
治九服之民知有定主上之子愛於是乎生下之體信<lb/>
於是乎結世治足以敦風道衰足以御暴故彊毅之國<lb/>
<pb n="KR3k0046_WYG_080-42b"/>
不能擅一時之勢雄俊之民無所寄霸王之志然後國<lb/>
安由萬邦之思治主尊賴羣后之圖身譬猶衆目營方<lb/>
則天綱自㫤四體辭難而心膂獲乂葢三代所以直道<lb/>
四王所以垂業也夫盛衰隆敝理所固有教之廢興繫<lb/>
乎其人愿法期於必凉明道有時而闇故世及之制敝<lb/>
於彊禦厚下之典漏於末折侵弱之釁遘自三季陵夷<lb/>
之禍終於七雄昔者成湯親照夏后之鑒公旦目涉商<lb/>
人之戒文質相濟損益有物故五等之體不革於時封<lb/>
<pb n="KR3k0046_WYG_080-43a"/>
畛之制有隆焉爾者豈玩二王之禍而闇經世之筭乎<lb/>
固知百世非可懸御善制不能無敝而侵弱之辱愈於<lb/>
殄祀土崩之困痛於陵夷也是以經始權其多福慮終<lb/>
取其少禍非謂矦伯無可亂之符郡縣非致治之具故<lb/>
國憂賴其釋位主弱憑其翼戴及承積其敝王室遂卑<lb/>
猶保名位祚垂後嗣皇統幽而不輟神器否而必存者<lb/>
豈非置勢使之然歟降及亾秦棄道任術懲周之失自<lb/>
矜其得尋斧始於所庇制國昧於弱下國慶獨饗其利<lb/>
<pb n="KR3k0046_WYG_080-43b"/>
主憂莫與其害雖速亾趣亂不必一道顛沛之釁實由<lb/>
孤立是葢思五等之小怨㤀經國之大徳知陵夷之可<lb/>
患闇土崩之為痛也周之不競有自來矣國乏令主十<lb/>
有餘世然片言勤王諸矦必應一朝振矜逺國先叛故<lb/>
彊晉收其請隧之圖暴楚頓其觀鼎之志豈劉項之能<lb/>
闚闗勝廣之敢號澤哉借使秦人因循周制雖則無道<lb/>
有與共敝而覆滅之禍豈在曩日漢矯秦枉大啓矦王<lb/>
境土踰溢不遵舊典故賈生憂其危晁錯痛其亂是以<lb/>
<pb n="KR3k0046_WYG_080-44a"/>
諸矦阻其國家之富憑其士民之力勢足者反疾土狹<lb/>
者逆遲六臣犯其弱綱七子衝其漏網皇祖夷於黥徒<lb/>
西京病於東帝是葢過正之災而非建矦之累也然呂<lb/>
氏之難朝士外顧宋昌䇿漢必稱諸矦逮至中葉忌其<lb/>
失節割削宗子有名無實天下曠然復襲亾秦之軌矣<lb/>
是以五矦作威不忌萬邦新都襲漢易於拾遺也光武<lb/>
中興纂隆皇統而猶遵覆車之遺轍養䘮家之宿疾僅<lb/>
及數世姦宄充斥卒有彊臣專朝則天下風靡一夫從<lb/>
<pb n="KR3k0046_WYG_080-44b"/>
横則城池自夷豈不危哉在周之衰難興王室放命者<lb/>
七臣干位者三子嗣王委其九鼎凶族據其天邑鉦鼙<lb/>
震於閫宇鋒鏑流乎絳闕然禍止畿甸害不覃及天下<lb/>
安然以治待亂是以厲宣興於共和襄惠振於晉鄭豈<lb/>
若二漢階闥蹔擾而四海已沸孽臣朝入而九服夕亂<lb/>
哉逺惟王莽簒逆之事近覽董卓擅權之際億兆悼心<lb/>
愚智同痛然周以之存漢以之亾夫何故哉豈世乏曩<lb/>
時之臣士無匡合之志歟葢逺績屈於時異雄心挫於<lb/>
<pb n="KR3k0046_WYG_080-45a"/>
卑勢耳故烈士扼腕終委冦讎之手中人變節以助虐<lb/>
國之桀雖復時有鳩合同志以謀王室然上非奥主下<lb/>
皆市人師旅無先定之班君臣無相保之志是以義兵雲<lb/>
合無救刼殺之禍民望未改而已見大漢之滅矣或以<lb/>
諸矦世位不必常全昬主暴君有時比跡故五等所以<lb/>
多亂今之牧守皆以官方庸能雖或失之其得固多故<lb/>
郡縣易以為治夫徳之休明黜陟日用長率連屬咸述<lb/>
其職而淫昏之君無所容過何則其不治哉故先代有<lb/>
<pb n="KR3k0046_WYG_080-45b"/>
以之興矣茍或衰陵百度自悖鬻官之吏以貨准才則<lb/>
貪殘之氓皆如羣后也安在其不亂哉故後王有以之<lb/>
廢矣且要而言之五等之君為已思治郡縣之長為利<lb/>
圖物何以徵之葢企及進取仕子之常志修己安民良<lb/>
士之所希及夫進取之情銳而安民之譽遲是故侵百<lb/>
姓以利己者在位所不憚損實事以養名者官長所夙<lb/>
夜君無卒嵗之圖臣挾一時之志五等則不然知國為<lb/>
己土衆皆我民民安己受其利國傷家嬰其病故前人<lb/>
<pb n="KR3k0046_WYG_080-46a"/>
欲以垂後後嗣思其堂構為上無茍且之心羣下知膠<lb/>
固之義使其並賢居治固功有厚薄兩愚處亂則過有<lb/>
深淺然則探八代之制㡬可以一理貫秦漢之典殆可<lb/>
以一言蔽矣<lb/>
晉書元帝明帝紀論贊　維揚作寓憑帶洪流楚江恒<lb/>
戰方城對敵不得不推誠將相以總戎麾樓船萬計兵<lb/>
倍王室處其利而無心者周公其人也威權外假嫌隙<lb/>
内興彼有順流之師此無强藩之援商逢九亂堯止八<lb/>
<pb n="KR3k0046_WYG_080-46b"/>
音明皇負圖屬在兹日運龍韜于掌握起天斾于江靡<lb/>
燎其餘燼有若秋原去衰絰而踐戎塲斬鯨鯢而拜園<lb/>
闕鎮削威權州分江漢覆車不踐貽厥孫謀其後七十<lb/>
餘年終罹敬道之害或曰興亾在運非止上流豈創制<lb/>
不殊而𢎞之者異也贊曰傾天起害猛獸呈灾琅琊之<lb/>
子仁義歸來龔行趙璧命箠荆臺雲瞻北海江望南開<lb/>
晉陽禦敵河西全壤胡寇雖艱靈心弗爽三方馳騖百<lb/>
蠻從響寶命還昌金輝載朗明后岐嶷軍書接要莽首<lb/>
<pb n="KR3k0046_WYG_080-47a"/>
晨懸董臍昏燎厥徳不回餘風可劭<lb/>
八王傳論　自古帝王之臨天下也皆欲廣樹藩屏崇<lb/>
固維城唐虞以前憲章葢闕夏殷以後遺跡可知然而<lb/>
玉帛㑹于塗山雖云萬國至于分疆胙土猶或未詳洎<lb/>
乎周室燦焉可觀封建親賢並為列國當其興也周召<lb/>
贊其升平及其衰也桓文輔其危亂故得卜世之祚克<lb/>
昌卜年之基惟永逮赧王即位天禄已終虚位無王三<lb/>
十餘載爰及暴秦并吞天下戒衰周之削弱忽帝業之<lb/>
<pb n="KR3k0046_WYG_080-47b"/>
逺圖謂王室之陵遲由諸侯之彊大于是罷矦置守獨<lb/>
尊諸已至乎子弟並為匹夫惟欲肆虐陵威莫顧謀孫<lb/>
翼子枝葉微弱宗祏孤危内無社稷之臣外闕藩維之<lb/>
助陳項一呼海内沸騰隕身于望夷係頸于軹道事不<lb/>
師古二世而滅漢祖勃興爰革斯弊于是分王子弟列<lb/>
建功臣錫之山川誓以帶礪然而矯枉過直懲羮吹虀<lb/>
土地封疆踰越徃古始則韓彭葅醢次乃吳楚稱亂然<lb/>
雖克滅權偪猶足維翰王畿洎成哀之後戚藩陵替君<lb/>
<pb n="KR3k0046_WYG_080-48a"/>
臣乘兹間隙竊位偷安光武雄畧緯天慷慨下國遂能<lb/>
除兇靜亂復禹配天休祉盛于兩京鼎祚隆于四百宗<lb/>
支繼絶之力可得而言魏武㤀經國之宏規行忌刻之<lb/>
小數功臣無立錐之地子弟君不使之人徒分茅社實<lb/>
傳虚爵本根無所庇䕃遂乃三葉而亾有晉思改覆車<lb/>
復隆盤石或出擁旄節蒞嶽牧之榮入踐台階居端揆<lb/>
之重然付託失所授任乖方政令不恒賞罰斯濫或有<lb/>
材而不任或無刑而見誅朝為伊周夕為莽卓機權失<lb/>
<pb n="KR3k0046_WYG_080-48b"/>
于上禍亂作于下楚趙諸王相仍構釁徒興晉陽之甲<lb/>
竟匪勤王之師始則為身擇利利未加而害及初乃無<lb/>
心憂國國非憂而奚拯遂使昭陽興廢有甚奕棊乘輿<lb/>
幽縶更同羑里胡羯陵侮宗廟丘墟良可悲也夫為國<lb/>
之有藩屏猶濟川之有舟楫安危成敗義實相資舟楫<lb/>
且完波濤不足稱其險藩屏式固禍亂何以成其階向<lb/>
使八王之中一藩繄賴如梁王之禦大敵若朱虚之除<lb/>
大憝則外冦焉敢憑陵内難奚由竊𤼵縱令天子暗劣<lb/>
<pb n="KR3k0046_WYG_080-49a"/>
鼎臣奢放雖或顛沛未至土崩何以言之琅琊譬彼諸<lb/>
王權輕衆寡度長絜大不可同年遂能匹馬濟江奄有<lb/>
吳㑹存重宗社百有餘年雖曰天時抑亦人事豈如趙<lb/>
倫齊冏之軰河間東海之徒家國俱亾身名並滅善惡<lb/>
之數此非其效歟西晉之政亂朝危雖由時主然而煽<lb/>
其風速其禍者咎在八王故序而論之總為其傳云耳<lb/>
議親王令自選國内長吏齊獻王攸奏議曰昔聖王封<lb/>
建萬國以親諸矦軌跡相承莫之能改誠以君不世居<lb/>
<pb n="KR3k0046_WYG_080-49b"/>
則人心偷幸人無常主則風俗偽薄是以先帝深覽經<lb/>
逺之綂思復先哲之軌分土畫疆建爵五等或以進徳<lb/>
或以酬功伏惟陛下應期創業樹建親戚聴使藩國自<lb/>
除長吏而今草創制度初立雖庸蜀順軌吳猶未賔宜<lb/>
俟清泰乃議復古之制書比三上輙報不許其後國相<lb/>
上長吏缺典書令請求差選攸下令曰忝受恩禮不稱<lb/>
惟憂至于官人叙才皆朝廷之事非國所宜裁也其令<lb/>
自上請之<lb/>
<pb n="KR3k0046_WYG_080-50a"/>
王渾諫齊王攸之藩疏　　伏承聖詔憲章古典進齊王<lb/>
攸為上公崇其禮儀遣攸之國昔周氏建國大封諸姬<lb/>
以藩帝室永世作憲至于公旦武王之弟左右王事輔<lb/>
濟大業不使歸藩明至親義著不可逺朝故也是故周<lb/>
公得以聖徳光弼幼主忠誠著于金縢光述文武仁聖<lb/>
之徳攸于大晉姬旦之親也宜贊皇朝與聞政事實為<lb/>
陛下腹心不貳之臣且攸為人修絜義信加以懿親志<lb/>
存忠貞今陛下出攸之國假以都督虚號而無典戎幹<lb/>
<pb n="KR3k0046_WYG_080-50b"/>
方之實去離天朝不預王政傷母弟至親之體虧友于<lb/>
欵篤之義懼非陛下追述先帝文明太后待攸之宿意<lb/>
也若以攸望重于事宜出者今以汝南王亮代攸亮宣<lb/>
皇帝子文皇帝弟伷駿各處方任有内外之資論以後慮<lb/>
亦不為輕攸今之國適足長異同之論以損仁慈之美<lb/>
耳而令天下窺陛下有不崇親親之情臣竊為陛下不<lb/>
取也若以妃后外親任以朝政則有王氏傾漢之權吕<lb/>
産專朝之禍若以同姓至親則有吳楚七國逆亂之殃<lb/>
<pb n="KR3k0046_WYG_080-51a"/>
歴觀古今茍事輕重所在無不為害也不可事事曲設<lb/>
疑防慮方來之患者也唯當任正道而求忠良若以智<lb/>
計猜物雖親見疑至于疏逺者亦何能自保乎人懷危<lb/>
懼非為安之理此最有國有家者之深忌也愚以為太<lb/>
子太保缺宜留攸居之與太尉汝南王亮衞將軍楊珧<lb/>
共為保傅幹理朝事三人齊位足相持正進有輔納廣<lb/>
義之益退無偏重相傾之勢令陛下有篤親親之恩使<lb/>
攸蒙仁覆之惠臣同國休戚義在盡言心之所見不能<lb/>
<pb n="KR3k0046_WYG_080-51b"/>
黙已私慕魯女存國之志敢陳愚見觸犯天威欲陛下<lb/>
事毎盡善兾萬分之助臣而不言誰當言者帝不納<lb/>
王敦有無君之心表疏輕慢帝夜召譙王承以敦表示<lb/>
之曰王敦頃年位任足矣而新求不已言至于此將若<lb/>
之何承曰陛下不早裁之難將作矣帝欲樹藩屏㑹敦<lb/>
表以宣城内史沈充為湘州帝謂承曰湘州南楚險固<lb/>
在上流之要控三州之㑹是用武之國也今以叔父居<lb/>
之如何承曰臣幸託末屬身當宿衞未有驅馳之勞頻<lb/>
<pb n="KR3k0046_WYG_080-52a"/>
受過厚之遇夙夜自厲思報天徳君之所命惟力是視<lb/>
敢有辭焉然湘州蜀冦之餘人物凋盡若上憑天威得<lb/>
之所莅比及三年請從戎役若未及此雖復灰身亦無<lb/>
益也于是詔曰夫王者體天理物非羣才不足濟其務<lb/>
外建賢哲以樹風聲内睦親親以廣藩屏是以太公封<lb/>
齊伯禽居魯此先王之令典古今之通議也我晉開基<lb/>
列國相望乃授琅邪武王鎮統東夏汝南文成總一淮<lb/>
許扶風梁王迭據關右爰暨東嬴作司并州今公族雖<lb/>
<pb n="KR3k0046_WYG_080-52b"/>
寡不逮曩時豈得替舊章乎散騎常侍左將軍譙王承<lb/>
貞素欵亮志存忠恪便蕃左右恭肅彌著今以承監湘<lb/>
州諸軍事南中郎將湘州刺史初劉隗以王敦威權大<lb/>
盛終不可制勸帝出諸心腹以鎮方隅故先以承為湘<lb/>
州續用隗及戴若思等並為州牧承行達武昌釋戎備<lb/>
見王敦敦與之宴欲觀其意謂承曰大王雅素佳士恐<lb/>
非將帥才也承曰公未見知耳鈆刀豈不能一割乎承<lb/>
以敦欲測其情故發此言敦果謂錢鳳曰彼不知懼而<lb/>
<pb n="KR3k0046_WYG_080-53a"/>
學壯語此之不武何能為也聴承之鎮時湘土荒殘公<lb/>
私困弊承躬自儉約乘葦茭車而傾心綏撫甚有能名<lb/>
敦恐其為已患詐稱北伐悉召境内船乘承知其奸計<lb/>
分半與之敦尋構難遣叅軍桓羆説承以劉隗等專寵<lb/>
今便討擊請承以為軍司以軍期上道承嘆曰吾其死<lb/>
矣地荒人鮮勢孤援絶赴君難忠也死王事義也惟忠<lb/>
與義夫復何求便欲唱義而衆心疑惑承曰吾受國恩<lb/>
義無有貳府長史虞悝慷慨有志節謂承曰王敦居分<lb/>
<pb n="KR3k0046_WYG_080-53b"/>
陜之任而一旦作逆天地所不容人神所痛疾大王宗<lb/>
室藩屏寧可從其偽耶便宜電奮存亾以之于是與悝<lb/>
及弟前丞相掾望建昌太守長沙王循衡陽太守淮陵<lb/>
劉翼等共盟誓囚桓羆馳檄湘川指期至巴陵零陵太<lb/>
守尹奉首同義謀出軍營陽于是一州之内皆同義舉<lb/>
乃使虞望討諸不服斬湘東太守鄭澹澹敦姊夫也敦<lb/>
遣南蠻校尉魏乂將軍李恒田嵩等甲卒二萬以攻承<lb/>
承且戰且守待救于尹奉虞望而城池不固人情震恐<lb/>
<pb n="KR3k0046_WYG_080-54a"/>
或勸承南投陶侃又云可退據零桂承曰吾舉義衆志<lb/>
在死節寧偷生茍免為奔敗之將乎事之不濟其令百<lb/>
姓知吾心耳初安南將軍甘卓與承書勸使固守當以<lb/>
兵出沔口斷敦歸路則湘圍自解承荅書曰季思足下<lb/>
勞于王事天綱暫圮中原丘墟四海義士方謀尅復中<lb/>
興江左草創始爾豈啚惡逆萌自寵臣吾以闇短託宗<lb/>
皇屬仰豫宻命作鎮南夏親奉中詔成規在心伯仁諸<lb/>
賢扼腕岐路至止尚淺凡百茫然豺狼易驚遂肆醜毒<lb/>
<pb n="KR3k0046_WYG_080-54b"/>
聞知駭踊神氣衝越子來之義人思自百不命而至衆<lb/>
過數千誠足以決一旦之機攄山海之憤矣然迫於倉<lb/>
卒舟檝未備魏乂李恒尋見圍逼是故事與意違志力<lb/>
未展猥辱來使深同大趣嘉謀英筭發自深衷執讀周<lb/>
復欣無以量足下若能卷甲電赴猶或有濟若有狐疑<lb/>
求我枯魚之肆矣兵聞拙速未覩工遲季思足下勉之<lb/>
勉之書不盡意絶筆而已卓軍次䐗口聞王師敗績停<lb/>
師不進乂等攻戰日逼敦又送所得臺中人書疏令乂<lb/>
<pb n="KR3k0046_WYG_080-55a"/>
射以示承城内知朝廷不守莫不悵惋劉翼戰死相持<lb/>
百餘日城遂沒乂檻送承荆州刺史王<graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>承敦㫖于道<lb/>
中害之<lb/>
唐太宗時議將封建諸矦李百藥上封建論　臣竊聞<lb/>
經國庇民王者之常制尊主安上人情之大方思闡治<lb/>
定之規以𢎞長世之業者萬古不易百慮同歸然命厯<lb/>
有賖促之殊邦家有理亂之異遐觀載籍論之詳矣咸<lb/>
云周過其數秦不及期存亾之理在于邦國周氏以鑒<lb/>
<pb n="KR3k0046_WYG_080-55b"/>
夏殷之長久遵黄唐之並建維城盤谷深根固本雖王<lb/>
綱廢弛而枝幹相持故使逆節不生宗祀不絶秦氏背<lb/>
師古之訓棄先王之道踐華恃險罷矦置守子弟無尺<lb/>
土之邑兆庶罕共治之憂故一夫號呼七廟隳圯臣以<lb/>
為自古皇王君臨宇内莫不受命上𤣥飛名帝録遘遇<lb/>
興王之運殷憂啟聖之期雖魏武攜養之資漢高徒役<lb/>
之賤非止意有覬覦推之亦不能去也若其獄訟不歸<lb/>
菁華已竭雖帝堯之光被四表大舜之上齊七政非惟<lb/>
<pb n="KR3k0046_WYG_080-56a"/>
情存揖讓守之亦不可固焉以放勛重華之徳尚不能<lb/>
克昌厥後是知祚之長短必在天時政或盛衰有關人<lb/>
事宗周卜世三十卜年七百雖淪胥之道斯極而文武<lb/>
之器猶存斯則龜鼎之祚已懸定于杳㝠也至使南征<lb/>
不返東遷避逼禋祀如綫郊畿不守此乃陵夷之漸有<lb/>
累于封建焉暴秦運距閏餘數鍾百六受命之主徳異<lb/>
禹湯繼世之君才非啟誦借李斯王綰之軰咸開四履<lb/>
將閭子嬰之徒俱啓千乘豈能逆帝子之勃興抗龍顔<lb/>
<pb n="KR3k0046_WYG_080-56b"/>
之基命者也然則得失成敗各有由焉而著述之家多<lb/>
守常轍莫不情㤀今古理蔽澆淳欲以百王之季行三<lb/>
代之法天下五服之内盡封諸矦王畿千乘之間俱為<lb/>
采地是則以結繩之化行虞夏之朝用象刑之典治劉<lb/>
曹之末紀綱弛紊斷可知焉刻船求劍未見其可膠柱<lb/>
成音彌所多惑徒知問鼎請隧有懼勤王之師白馬素<lb/>
車無復藩籬之援不悟望夷之釁未甚羿浞之灾既罹<lb/>
高貴之殃寧異申繒之酷此乃欽明昏亂自革安危固<lb/>
<pb n="KR3k0046_WYG_080-57a"/>
非守宰公矦以成興廢且數世之後王室寖㣲始自藩<lb/>
屏化為讐敵家殊俗國異政强淩弱衆暴寡疆場彼此<lb/>
干戈日尋臺駘之役女子盡<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>崤陵之師隻輪不返斯<lb/>
葢畧舉一隅其餘不可勝數陸士衡方規規然云嗣王<lb/>
委其九鼎凶族據其大邑天下晏然以治待亂何斯言<lb/>
之謬也而設官分職任賢使能以循良之才膺共治之<lb/>
寄刺舉分竹何代無人至使地或呈祥天不愛寶民稱<lb/>
父母政比神明曹元首方區區然稱與人共其樂者人<lb/>
<pb n="KR3k0046_WYG_080-57b"/>
必憂其憂與人同其安者人必拯其危豈容委以矦伯<lb/>
則同其安危任之牧宰則殊其憂樂何斯言之妄也封<lb/>
君列國藉慶門資㤀其先業之艱難輕其自然之榮貴<lb/>
莫不世増淫虐代益驕侈自離宫别館切漢淩雲或刑<lb/>
人力而將盡或召諸矦而共落陳靈則君臣悖禮共侮<lb/>
徴舒衞宣則父子聚麀終誅壽朔乃云為巳思治豈若<lb/>
是乎内外羣官選自朝廷擢士庶以任之澄水鏡以鑒<lb/>
之年勞優其階品考績明其黜陟進取事切砥礪情深<lb/>
<pb n="KR3k0046_WYG_080-58a"/>
或俸禄不入私門妻子不之官舎頒條之貴食不舉火<lb/>
剖符之重衣唯補褐南郡太守幣布裹身萊蕪長縣凝<lb/>
塵生甑專云為利圖物何其爽歟總而言之爵非世及<lb/>
用賢之路斯廣民無定主附下之情不固此乃愚智之<lb/>
辯安可惑哉至如滅國殺君亂常干紀春秋二百年間<lb/>
畧無寧嵗次睢咸秩遂周玉帛之君魯道有蕩每等衣<lb/>
裳之㑹縱使西漢哀平之際東洛桓靈之時下吏淫暴<lb/>
必不至此為政之道可以一言蔽焉伏惟陛下握紀御<lb/>
<pb n="KR3k0046_WYG_080-58b"/>
天膺期啓聖救億兆之焚溺掃氛祲于寰宇創業垂統<lb/>
配二儀以立徳發號施令妙萬物以為言獨照宸衷永<lb/>
懷前古將復五等而修舊制建萬國以親諸矦竊以漢<lb/>
魏以還餘風之弊未盡勛華既往至公之道斯革況晉<lb/>
氏失馭宇縣崩離後魏乘時華夷雜處重之以關河分<lb/>
阻吳楚懸隔習文學者尚長短縱横之術習武藝者盡<lb/>
干戈爭戰之心畢為狙詐之階彌長澆浮之俗開皇在<lb/>
運因藉外家驅御羣英任雄猜之數坐移時運非克定<lb/>
<pb n="KR3k0046_WYG_080-59a"/>
之功年踰二紀民不見徳及大業嗣文世道交䘮先王<lb/>
人物掃地將盡雖天縱神武削平冦虐兵威不息勞止<lb/>
未康自陛下仰順聖慈嗣膺寶厯情深致理綜覈前王<lb/>
雖至道難名言象所絶畧陳梗槩實所庶㡬愛敬蒸蒸<lb/>
勞而不倦大舜之孝也訪安内竪親嘗御膳文王之徳<lb/>
也毎憲司讞罪尚書奏獄大小必察枉直咸舉以斷趾<lb/>
之法易大辟之刑情必隠惻貫徹幽顯大禹之泣辠也<lb/>
正色直言虚心受納不簡鄙訥無棄芻蕘帝堯之求諫<lb/>
<pb n="KR3k0046_WYG_080-59b"/>
也𢎞奬名教敦勸學徒既擢明經于青紫將升碩儒于<lb/>
卿相聖人之善誘也羣臣以宫中暑濕寢膳或違請徙<lb/>
御高明營一小閤遂惜十家之産竟抑子來之願不紊<lb/>
隂陽所感以安卑陋之居去嵗凶儉普天饑饉䘮亂甫<lb/>
爾倉廩虚空聖情矜憫勤加賑䘏竟無一人流離道路<lb/>
猶且食㗖藜藿樂撒簨簴言必悽動貌成臞痩公旦喜<lb/>
于重譯文命矜其即序陛下毎見四夷欵附萬里歸仁<lb/>
必退思進省凝神勤慮恐妄勞中國以來逺方不藉萬<lb/>
<pb n="KR3k0046_WYG_080-60a"/>
古之英聲以存一時之茂實心切憂勞跡絶遊幸每旦<lb/>
視朝聴受無倦智周于萬物道濟于普天罷朝之後引<lb/>
進名臣討論是非備盡肝膈唯及政事更無異辭纔及<lb/>
日昃必命才學之士賜以清閒高談典籍雜以文詠間以<lb/>
𤣥言一夜㤀疲中宵不寐此之四道獨邁往初斯實生<lb/>
民以來一人而已𢎞兹風化昭示四方信可以期月之<lb/>
間彌綸天壤而淳朴尚阻浮詭未移此由習之已久難<lb/>
以卒變請待琢琱成朴以質代文刑措之教一行登封<lb/>
<pb n="KR3k0046_WYG_080-60b"/>
之禮云畢然後定疆理之制議山河之賞未為晩焉易<lb/>
稱天地盈虚與時消息況于人乎美哉斯言也<lb/>
李公緒五等論　葢為天下任勢而不任人任勢者諸<lb/>
侯是也任人者郡縣是也五等之制始於黄唐郡縣之<lb/>
治剏于秦漢守令為政小理察而大勢危諸侯牧民近<lb/>
多違而逺慮固聖人苞彼小違以據大安然後足以藩<lb/>
固内外為千百年計得失成敗備在典謨是以其詳可<lb/>
得而説也三代所以長而且治者積仁義又任勢故也<lb/>
<pb n="KR3k0046_WYG_080-61a"/>
秦氏所以短而亂者積刑罰而失維持者也漢兼置郡縣<lb/>
雜而任之所以兩代皆二百年自魏晉以降謀不圖逺唯<lb/>
事任人不復任勢是故易代殺伐皆不永年易曰悦以<lb/>
使人人㤀其勞孫卿有言不利而利之不如利而後利<lb/>
之之利世知其為人不如厚己利物不如圖身安上在<lb/>
于悦下為巳存乎利人然跡其衰亾恒在同姓失職諸<lb/>
侯㣲弱也故劉頌上書陸機五等論皆欲建立成國令<lb/>
復古制則不可也何者昔舜禹奠九州然後揖讓契棄<lb/>
<pb n="KR3k0046_WYG_080-61b"/>
修仁義二三十世下至湯武然後滅秦自非子襄穆蠶<lb/>
食諸侯六七百年始皇之時乃并六國以徳者如彼用<lb/>
力者如此甚難故億兆之所咸以為帝者必湏天人感<lb/>
應世所不測綿歴代序經數十世乃可得耳故絶希聖<lb/>
僥倖之心及漢祖起于布衣忽成大業乘秦之弊不因<lb/>
父祖所資天地提三尺之劍而取天下夫鐫石者難為<lb/>
功摧朽者易為力其勢然也韓英之徒見漢取天下之<lb/>
易故數年之中反者六七王莽之亂南面者蜂起漢獻<lb/>
<pb n="KR3k0046_WYG_080-62a"/>
之時稱制者三國又光武曹馬皆自閭閻而升帝位孫<lb/>
劉二族各據一方逮晉之失御九服分崩以迄于今二<lb/>
三百年跨州連郡者二十餘姓皆擅假符璽列置百辟<lb/>
或至數世或盡一身前車雖覆後跡不懲觖望之心死<lb/>
而無悔其懷不遜之意挾無君之心而日致湮滅者不<lb/>
可勝紀今若借之以成國假之以勢權則人欲帝王矣<lb/>
若欲建萬國則宗室功臣朝士外戚亦不止千人矣其<lb/>
無功徳者則無容望封如置數百千國便力强起于驕<lb/>
<pb n="KR3k0046_WYG_080-62b"/>
奢違度之則反漢氏之初可為殷鑒若盡建諸矦興滅<lb/>
繼絶是永無亾國一世之後又有子弟功臣無置之地<lb/>
如此則疎逺者據强國親勲者無尺土此周之所以衰<lb/>
自漢以來海内士子官京師編名天朝耻為藩職今一<lb/>
旦令背皇闕趨外邦為諸矦陪臣必不可也其雄俊之<lb/>
人負才之豪當生奸計競尊其主是所謂時移勢異萬<lb/>
國雖賢不可復建設使黄帝更出亦不議之矣是故孔<lb/>
子曰周因於殷禮所損益可知當擇宜于今者而用之<lb/>
<pb n="KR3k0046_WYG_080-63a"/>
耳竊謂宜如漢初置郡國度其强弱逺近領之以牧伯<lb/>
節之以綱紀大都偶國並后匹嫡皆亂之道也其嗣子<lb/>
之立也詔㫖師旅之興當諮牧伯以防未然若有妄舉<lb/>
者而皆國除又天朝之威制其越逸子弟之力足為扞<lb/>
屏選其賢者能者入為公卿出為矦伯此周召晉鄭朱<lb/>
虚齊梁之為也然則骨肉世疎亦不可久令强盛宜法<lb/>
主父推恩分封漸次黜之而受封之君輙屬州牧不可<lb/>
繼于父兄毎封世建號使親者恒强疎者稍弱其王矦<lb/>
<pb n="KR3k0046_WYG_080-63b"/>
無子親嗣大功不得及有過皆從國除還屬郡縣更立<lb/>
子弟親者以君之則朝廷有恃維城有固此萬世之利<lb/>
也<lb/>
李谿反五等六代論　魏曹元首六代論稱夏殷周與<lb/>
人共治歴世數十秦王獨制二世而亾亦言周氏陵夷<lb/>
侵弱大底非秦廢五等之爵置郡縣之官至晉陸士衡<lb/>
著五等論陳八代秦漢興亾之由言五等之制始于黄<lb/>
唐郡縣之治創自秦漢以為周制萬邦思治郡后圖身<lb/>
<pb n="KR3k0046_WYG_080-64a"/>
及承㣲積弊王室遂卑猶保名位祚垂後嗣秦棄道任<lb/>
術顛沛之釁實由孤立夫百世非可懸御善制不能無<lb/>
弊侵弱愈于殄祀土崩痛于陵夷欲權其多福取其小<lb/>
禍總二家之㫖皆是五等而非郡縣徒茍救于疾顛而<lb/>
未免于陵夷也譬猶醫者茍欲救人之死而不能愈其<lb/>
病苦豈謂知經脉藥石之本決存亾禍福之機乎且陵<lb/>
夷土崩二患俱免者豈無通論哉但二家不能知耳故<lb/>
皆引五等之長説郡縣之短元首則言五等藩衞引春<lb/>
<pb n="KR3k0046_WYG_080-64b"/>
秋勤王之事以為證欲使秦人割裂州國分王子弟使<lb/>
土有常君人有定主士衡又謂五等之國為己土衆皆<lb/>
我人人安我受其利國傷家嬰其病故為己思制郡縣<lb/>
之長進趨之情鋭安人之譽遲是以侵百姓以利己損<lb/>
實事以養名故為利圖物以為諸矦享食茅土萬國受<lb/>
世及則南面之君各務其治九服之人知有定主此皆<lb/>
不知之説也夫春秋之時諸矦擅相攘伐茍欲求伯則<lb/>
以正王室為事故曰求諸矦莫如勤王外雖詐忠以邀<lb/>
<pb n="KR3k0046_WYG_080-65a"/>
名内實包蔵禍心以啚神器此老子所謂將欲弱之必<lb/>
固强之也豈所以為藩衞哉所謂為巳思治者誠憂其<lb/>
國傷其家病而致治矣且若國不富兵不强則未出于<lb/>
傷病也若富國强兵彊陵弱衆暴寡蹙而為九并而為<lb/>
七是豈非古制耶故知雖少其力猶益也比身臂則不<lb/>
同矣夫身手者大小常定也諸矦之土變易者也向使<lb/>
臂指能變而為大小于身又烏得而使耶是知五等之<lb/>
制不計于大小强弱皆得擅權獨斷自有卿相恣之則<lb/>
<pb n="KR3k0046_WYG_080-65b"/>
不遜削之則怨陵夷逆節固必有矣且士衡云勢足者<lb/>
反疾土狹者逆遲夫土狹既不免逆豈過正境土者之<lb/>
灾耶假令小制七國則反有遲速者之小異耳不足稱<lb/>
也豈如郡縣之主權弱勢輕跨有千里負阻山嶠奸謀<lb/>
未畢而身已遷代然而强兵練甲足以禦四夷之患人<lb/>
徒租税足以備家國之急則未必無土崩之事而秦漢<lb/>
俱敗豈由此耶元首又徵秦之敗于委政趙高誅夷宗<lb/>
族西漢則王氏擅朝排擯宗室後漢則閹竪執衡孤立<lb/>
<pb n="KR3k0046_WYG_080-66a"/>
于上此乃滅君親臣强之殃而非郡縣之失也設有矦<lb/>
伯之國則有助亂而已焉足賴哉由是觀之五等與郡<lb/>
縣其利害相去逺矣向使早覺悟廢五等世及之法立<lb/>
郡縣可制之符以矯周枉威靈不假于臣下及刑戮强<lb/>
兵耶則必修文武之業設霸王之術設業固則帝位危<lb/>
矣雖各安其國致天子于何地豈可以為思治哉今郡<lb/>
縣或侵百姓損實事然而升降黜陟在于一人比之矦<lb/>
伯固不為大患也又且奉京師之法稟宰輔之威雖職<lb/>
<pb n="KR3k0046_WYG_080-66b"/>
官遷轉不一而法已定矣五等者世及相承擅更法令<lb/>
如魯作丘甲晉立六軍鄭鑄刑書如此者寔繁天下所<lb/>
以安上之國土非愛事身與子孫也安與不安在于立<lb/>
教化正法令國雖一姓而法已萬變豈所以為知有定<lb/>
主哉由是知曹陸之論所謂藩衞者乃簒逆之萌也思<lb/>
治者乃禍亂之萌也定主者乃不定也夫如是則焉有<lb/>
不為患也昔漢有吳楚七國之患元首乃懲之于高祖<lb/>
封建地過古制引賈誼之言欲衆建諸矦而少其力使<lb/>
<pb n="KR3k0046_WYG_080-67a"/>
海内若身之使臂臂之使指則下無背叛之心上無誅<lb/>
伐之事士衡亦謂漢大啓侯王境土踰溢以七國為過<lb/>
正之灾若然者則班固漢書贊言周制千八百國載記<lb/>
分天下為九州二百一十國則千八百九十國也公矦<lb/>
百里伯七十里子男五十里其為褊小以極矣其卒也<lb/>
强不一一于骨肉以懲秦失去其弊政用其上䇿如此<lb/>
則可歴世長逺而支派强大矣豈有周室陵遲嬴氏土<lb/>
崩之釁乎<lb/>
<pb n="KR3k0046_WYG_080-67b"/>
栁宗元封建論　天地果無初乎吾不得而知之也生<lb/>
人果有初乎吾不得而知之也然則孰為近曰有初為<lb/>
近孰明之由封建而明之也彼封建者更古聖王堯舜<lb/>
禹湯文武而莫能去之葢非不欲去之也勢不可也勢<lb/>
之來其生人之初乎不初無以有封建封建非聖人意<lb/>
也彼其初與萬物偕生草木榛榛鹿豕狉狉人不能搏<lb/>
噬而且無毛羽莫克自奉自衞荀卿有言必將假物以<lb/>
為用者也夫假物者必爭爭而不已必就其能斷曲直<lb/>
<pb n="KR3k0046_WYG_080-68a"/>
者而聴命焉其智而明者所伏必衆告之以直而不改<lb/>
必痛之而後畏由是君長刑政生焉故近者聚而為羣<lb/>
羣之分其爭必大大而後有兵徳又大者衆羣之長又<lb/>
就而聴命焉以安其屬於是有諸矦之列則其爭又有<lb/>
大者焉徳又大者諸矦之列又就而聴命焉以安其封<lb/>
於是有方伯連帥之類則其爭又有大者焉徳又大者<lb/>
方伯連帥之類又就而聴命焉以安其人然後天下㑹<lb/>
於一是故有里胥而後有縣大夫有縣大夫而後有諸<lb/>
<pb n="KR3k0046_WYG_080-68b"/>
矦有諸矦而後有方伯連帥有方伯連帥而後有天子自天<lb/>
子至於里胥其徳在人者死必求其嗣而奉之故封建非<lb/>
聖人意也勢也夫堯舜禹湯之事逺矣及有周而甚詳周<lb/>
有天下裂土田而𤓰分之設五等邦羣后布履星羅四<lb/>
周于天下輪運而輻集合為朝覲㑹同離為守臣扞城<lb/>
然而降于夷王害禮傷尊下堂而迎覲者歴于宣王挾<lb/>
中興復古之徳雄南征北伐之威卒不能定魯矦之嗣<lb/>
陵夷迄于幽厲王室東徙而自列為諸矦厥後問鼎之<lb/>
<pb n="KR3k0046_WYG_080-69a"/>
輕重者有之射王中肩者有之伐凡伯誅萇𢎞者有之<lb/>
天下乖盩無君君之心余以為周之䘮久矣徒建空名<lb/>
於公矦之上耳得非諸矦之盛强末大不掉之咎歟遂<lb/>
判為十二合為七國威分于陪臣之邦國殄于後封之<lb/>
秦則周之敗端其在此矣秦有天下裂都㑹而為之郡<lb/>
邑廢矦衞而為之守宰據天下之雄圖都六合之上游<lb/>
攝制四海運於掌握之内此其所以為得也不數世而<lb/>
天下大壞其有由矣亟役萬人暴其威刑竭其貨賄負鋤<lb/>
<pb n="KR3k0046_WYG_080-69b"/>
謫戍之徒圜視而合從大呼而成羣時則有叛人而無<lb/>
叛吏人怨于下而吏畏于上天下相合殺守刼令而並<lb/>
起咎在人怨非郡邑之制失也漢有天下矯秦之枉徇<lb/>
周之制剖海内而立宗子封功臣數年之間奔命扶傷<lb/>
而不暇困平城病流矢淩遲不救者三代後乃謀臣獻<lb/>
畫而離削自守矣然而封建之始郡邑居半時則有叛<lb/>
國而無叛郡秦制之得亦已明矣繼漢而帝者雖百代<lb/>
可知也唐興制州邑立守宰此其所以為宜也然猶桀<lb/>
<pb n="KR3k0046_WYG_080-70a"/>
猾時起虐害方域者失不在於州而在於兵時則有叛<lb/>
將而無叛州州縣之設不可革也或者曰封建者必私<lb/>
其土子其人適其俗修其理施化異也守宰者茍其心<lb/>
思遷其秩而已何能理乎余又非之周之事跡斷可見<lb/>
矣列矦驕盈黷貨事戎大凡亂國多理國寡矦伯不得<lb/>
變其政天子不得變其君私土子人者百不有一失在<lb/>
於制不在於政周事然也秦之事迹亦斷可見矣有理<lb/>
人之制而不委郡邑是矣有理人之臣而不使守宰是<lb/>
<pb n="KR3k0046_WYG_080-70b"/>
矣郡邑不得正其制守宰不得行其理酷刑苦役而萬<lb/>
人側目失在於政不在於制秦事然也漢興天子之政<lb/>
行於郡不行於國制其守宰不制其矦王矦王雖亂不<lb/>
可變也國人雖病不可除也及夫大逆不道然後揜捕<lb/>
而遷之勒兵而夷之耳大逆未彰奸利浚財怙勢作威<lb/>
大刻于民者無如之何及夫郡邑可謂理且安矣何以<lb/>
言之且漢知孟舒於田叔得魏尚於馮唐聞黄霸之明<lb/>
審覩汲黯之簡靖拜之可也復其位可也卧而委之以<lb/>
<pb n="KR3k0046_WYG_080-71a"/>
輯一方可也有罪得以黜有能得以奬朝拜而不道夕<lb/>
斥之矣夕受而不法朝斥之矣假使漢室盡城邑而矦<lb/>
王之縱令其亂人戚之而已孟舒魏尚之術莫得而施<lb/>
黄霸汲黯之化莫得而行明譴而導之拜受而退已違<lb/>
矣下令而削之締交約從之謀周於同列則相顧裂眦<lb/>
勃然而起幸而不起則削其半削其半民猶瘁矣曷若<lb/>
舉而移之以全其人乎漢事然也今國家盡制郡邑連<lb/>
置守宰其不可變也固矣善制兵謹擇守則理平矣或<lb/>
<pb n="KR3k0046_WYG_080-71b"/>
者又曰夏商周漢封建而延秦郡邑而促尤非所謂知<lb/>
理者也魏之承漢也封爵猶建晉之承魏也因循不革<lb/>
而二姓淩替不聞延祚今矯而變之垂二百祀大業彌<lb/>
固何繫於諸矦哉或者又以為商周聖王也而不革其<lb/>
制固不當復議也是大不然夫商周之不革者是不得<lb/>
已也葢以諸矦歸商者三千焉資以黜夏湯不得而廢<lb/>
歸周者八百焉資以勝商武王不得而易徇之以為安<lb/>
仍之以為俗湯武之所不得已也夫不得已非公之大<lb/>
<pb n="KR3k0046_WYG_080-72a"/>
者也私其力於巳也私其衞於子孫也秦之所以革之<lb/>
者其為制公之大者也其情私也私其一己之威也私<lb/>
其盡臣畜於我也然而公天下之端自秦始夫天下之<lb/>
道理安斯得人者也使賢者居上不肖者居下而後可<lb/>
以理安今夫封建者繼世而理繼世而理者上果賢乎<lb/>
下果不肖乎則生人之理亂未可知也將欲利其社稷<lb/>
以一其人之視聴則又有世大夫世食禄邑以盡其封<lb/>
畧聖賢生于其時亦無以立於天下封建者為之也豈<lb/>
<pb n="KR3k0046_WYG_080-72b"/>
聖人之制使至于是乎吾固曰非聖人之意也勢也<lb/>
宋廖偁封建論　栁子厚為封建論以短封建者誠以<lb/>
周之亾由立諸矦之過也故曰周之失在制不在政又<lb/>
云諸矦各專其國繼世而理其人之賢不肖不可知而<lb/>
民之理亂亦不可察也又云諸矦世祿在位各據其地<lb/>
則天下雖有聖賢者生無以立於天下如子厚之論是<lb/>
葢知其本而不知其末知其末而不知其本故以封建<lb/>
為非故曰封建非聖賢之意也勢也又云湯武之所以<lb/>
<pb n="KR3k0046_WYG_080-73a"/>
不去封建者因其力以得天下故不去也此亦見子厚<lb/>
之惑者也夫事有得失理有是非固不易也偁謂聖賢<lb/>
之立封建者道也非勢也周之亂天下非制失也失在<lb/>
政也又謂天下諸矦雖專國繼世而理亦不能亂也雖<lb/>
世祿在位亦不能妨天下之聖賢也又謂湯武之不去<lb/>
封建者實以封建者古之常道也非因其力以取天下<lb/>
而不去也且夫聖賢之立制度皆取法于天地而節制<lb/>
於人使人悉得其所耳當生人之初萬物屯蒙而莫知<lb/>
<pb n="KR3k0046_WYG_080-73b"/>
其所以理易云天造草昧宜建矦而不寧是也是封建<lb/>
者聖人所以理民之逹道觀三代封建之制因地制民<lb/>
因民制禄使大不至於難制小不至無賴是故如身使<lb/>
臂如臂使指上下相制㒺有不順則封建者固因人之<lb/>
利而為之也夫所謂勢者乃不得已之辭也豈有取法<lb/>
天地節制於人而曰不得已哉以此為勢則天下孰不<lb/>
為勢是則君臣父子夫婦長㓜之分皆勢也何止於封<lb/>
建而已乎偁故曰封建者道也非勢也且封建之制地<lb/>
<pb n="KR3k0046_WYG_080-74a"/>
有差等禄有多少禮樂器物各有分限是故下者不可<lb/>
上少者不可多降者不可升無者不可有執是而行雖<lb/>
世未有亂者也若地不必有差等禄不必有多少禮樂<lb/>
器物不必有分限下者不必下少者不必少降者不必<lb/>
降無者不必無則未有不亂者也觀周世之末然矣豈<lb/>
制之失乎是葢失其政而然也且三代之盛則非不封<lb/>
建也而不聞亂何封建利於三代之初而不利於三代<lb/>
之末乎是葢政存與政夫之謂也使周末之天子執文<lb/>
<pb n="KR3k0046_WYG_080-74b"/>
武成康之法而不失則文武成康之時也又安得有問<lb/>
鼎射王之事當夷王而后禮樂征伐天子不能有也安<lb/>
得諸矦不為逆設使雖不封建未有不大亂者也偁故<lb/>
曰周之亂在失政也且夫諸矦者奉天子之法以理其<lb/>
國也動靜進退莫不由天子也是故山川神祗有不舉<lb/>
者為不恭不恭者君削以地宗廟有不順者為不孝不<lb/>
孝者君絀以爵變禮易樂者為不從不從者君流革制<lb/>
度衣服者為叛叛者君討夫然則天下諸矦莫敢不為<lb/>
<pb n="KR3k0046_WYG_080-75a"/>
善也五國為屬屬有長十國為連連有帥三十國為卒<lb/>
卒有正二百一十國為州州有伯天下八州各以其屬<lb/>
屬天子之吏吏以治伯伯以理正正以理卒卒以理帥<lb/>
帥以理長長有不善則帥舉之帥有不善則卒舉之卒<lb/>
有不善則正舉之正有不善則伯舉之伯有不善則吏<lb/>
舉之上下相制雖有不肖者固不敢為不善矣設有為<lb/>
者則流矣討矣而不存之於天下也夫然則天下無不<lb/>
善矣偁故曰雖專國繼世而不能為亂也且聖賢之用<lb/>
<pb n="KR3k0046_WYG_080-75b"/>
與不用繫乎在上者也在上者果其人則能用之果非<lb/>
其人則不能用之此亊之固然者也當三代之時不聞<lb/>
有聖賢不居其位當三代之季則然後聖賢有不用者<lb/>
則是用與不用繫於上明矣彼封建者亦所以待聖賢<lb/>
者也安得反妨聖賢哉當聖賢不用之時乃封建失制<lb/>
之時也曰天子之法不必行諸矦之惡不必絀是故天<lb/>
下各據其地而聖賢棄矣觀其然夫豈在於封建是誠<lb/>
制亂之罪也偁故曰雖世禄在位不能妨聖賢若以湯<lb/>
<pb n="KR3k0046_WYG_080-76a"/>
武不去封建為因其力以得天下則是湯武茍於得天<lb/>
下也孔子以湯武為仁人乎孔子以為仁人則湯武之不<lb/>
茍得可知也且聖賢之心唯欲利後世益天下茍事有<lb/>
利益者雖死焉為之也若封建果不利天下益後世則<lb/>
去之以利益乎天下後世矣又豈肯因而不革況封建<lb/>
者以天下為公也而守宰者示天下以私也封建者與<lb/>
天下共天下守宰者欲以獨制天下為心公私之道昭<lb/>
昭矣而公私之義固有差矣偁故曰湯武之不去封建<lb/>
<pb n="KR3k0046_WYG_080-76b"/>
者葢古之常道也非因其力而不去之也且子厚不䆒<lb/>
天子之法亂而使諸矦叛反以封建為周之失制不䆒<lb/>
法不亂則不善莫由在位反以繼世不肖致亂為患不<lb/>
䆒升賢絀不肖為當世常法而反以聖賢不立為慮不<lb/>
䆒聖賢立法制必取法天地而利人反以立封建為勢<lb/>
不䆒聖賢之心無所茍反以湯武不去封建為利其力<lb/>
偁故曰子厚之論封建知其末而不知其本也雖然子<lb/>
厚以封建為非者以守宰為是故也以守宰為是者無<lb/>
<pb n="KR3k0046_WYG_080-77a"/>
他乃曰有罪得以絀有能得以奬朝拜而不讎夕斥之<lb/>
矣夕拜而不讎朝斥之矣又云漢知孟舒於田叔得魏<lb/>
尚於馮唐聞黄霸之明審覩汲黯之簡靖使漢室盡封<lb/>
矦王則孟舒魏尚之術莫得施黄霸汲黯之化莫得行<lb/>
明譴而道之拜受而退已違矣下令而削之諦交約從<lb/>
之謀周於同列矣嗚呼若是者子厚果大不明其本也<lb/>
以是為是則豈封建之世有罪者不得而絀乎有能者<lb/>
不得而升乎朝拜而不讎夕不能斥之乎夕拜而不讎<lb/>
<pb n="KR3k0046_WYG_080-77b"/>
朝不能斥之乎若有罪不絀有能不升法制不能拘者<lb/>
皆已亂之世也已亂之世無不失也何止於封建哉已<lb/>
亂而罪之何異惡桀紂之不道而責湯武嫉商均之不<lb/>
肖而非堯舜也於理順乎雖然子厚止知漢之封矦王<lb/>
而不知古之封建也止知漢之封矦王則宜其所謂明<lb/>
譴而道之拜受而退已違矣下令而削之諦交約從之<lb/>
謀周於同列也若古之封建固不至是三代之封建凡<lb/>
天下四海九州二百一十國在夏商則百里極矣國凡<lb/>
<pb n="KR3k0046_WYG_080-78a"/>
有五等五等之國制度不同同出於天子者也古之一<lb/>
大國止今之一郡耳是故其力易制其患易救固未有<lb/>
能為亂者也漢之封矦王則一矦王之地如古之大國<lb/>
數十則漢豈行封建之法哉乃漢自為之法非封建之<lb/>
法也若以漢自為之法而疑古封建為短是由以溺咽<lb/>
之故欲去舟與食者也豈封建果非哉而又孟舒魏尚<lb/>
黄霸汲黯之軰當三代之時不啻千萬軰在卿大夫之<lb/>
列安得謂在封建之世則不得伸其才術豈數子者之<lb/>
<pb n="KR3k0046_WYG_080-78b"/>
才能為太守而不能為他哉而子厚固以為封建則能<lb/>
用之不知意之若何也嗚呼是非得失之理明明若是<lb/>
又何曲為之言也偁非好辨也庶聖人之道少有明耳<lb/>
仁宗時富弼言契丹率以近親為名王將相以治國事<lb/>
掌兵柄今嵗荆王之薨識者憂之臣願陛下擇宗室中<lb/>
賢者數人封之内以藩屏王室外以威示四夷時祖宗<lb/>
之後未有封王爵者帝用弼議封秦王廷美子徳文為<lb/>
東平王潤王元份子允讓為汝南王燕王徳昭孫從藹<lb/>
<pb n="KR3k0046_WYG_080-79a"/>
為頴國公岐王徳芳孫從照為安國公同時封王公者<lb/>
凡十人<lb/>
蘇軾秦始皇罷侯置守論　秦初并天下丞相綰等言<lb/>
燕齊荆地逺不置王無以填之請立諸子始皇下其議<lb/>
羣臣皆以為便廷尉斯曰周文武所封子弟同姓甚衆<lb/>
然後屬疏逺相攻擊如仇讎諸矦更相誅伐天子弗能<lb/>
禁止今海内賴陛下神靈一統皆為郡縣諸子功臣以<lb/>
公賦税重賞賜之甚足易制天下無異意則安寧之術<lb/>
<pb n="KR3k0046_WYG_080-79b"/>
也置諸矦不便始皇曰天下共苦戰鬬不休以有矦王<lb/>
賴宗廟之靈天下初定又復立國是樹兵也求其寧息<lb/>
豈不難哉廷尉議是分天下為三十六郡郡置守尉監<lb/>
蘇子曰聖人不能為時亦不失時時非聖人之所能為<lb/>
也能不失時而已三代之興諸矦無罪不可奪削因而<lb/>
君之雖欲罷侯置守可得乎此所謂不能為時者也周<lb/>
衰諸矦相并齊晉秦楚皆千餘里其勢足以建矦樹屏<lb/>
至於七國皆稱王行天子之事然終不封諸矦不立彊<lb/>
<pb n="KR3k0046_WYG_080-80a"/>
家世卿者以魯三桓晉六卿齊田氏為戒也久矣世之<lb/>
畏諸矦之禍也非獨李斯始皇知之始皇既并天下分<lb/>
郡邑置守宰理固當然如冬裘夏葛時之所宜非人之<lb/>
私智獨見也所謂不失時者而學士大夫多非之漢高<lb/>
帝欲立六國後張子房以為不可世未有非之者李斯<lb/>
之論與子房何異世特以成敗為是非耳高帝聞子房<lb/>
之言吐哺罵酈生知諸矦之不可復明矣然卒王韓彭<lb/>
英盧豈獨高帝子房亦與焉故栁宗元曰封建非聖人<lb/>
<pb n="KR3k0046_WYG_080-80b"/>
意也勢也昔之論封建者曹元首陸機劉頌及唐太宗<lb/>
時魏徵李百藥顔師古其後有劉秩杜佑栁宗元宗元<lb/>
之論出而諸子之論廢矣雖聖人復起不能易也故吾<lb/>
取其説而附益之曰凡有血氣必爭爭必以利利莫大<lb/>
於封建封建者爭之端而亂之始也自書契以來臣弑<lb/>
其君子弑其父父子兄弟相賊殺有不出於襲封而爭<lb/>
位者乎自三代聖人以禮樂教化天下至刑措不用然<lb/>
終不能已簒弑之禍至漢以來君臣父子相賊虐者皆<lb/>
<pb n="KR3k0046_WYG_080-81a"/>
諸矦王子孫其餘卿大夫不世襲者葢未嘗有也近世<lb/>
無復封建則此禍㡬絶仁人君子忍復開之歟故吾以<lb/>
為李斯始皇之言栁宗元之論當為萬世法也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0046_WYG_080-81b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷八十<lb/>
</p>
<p>
</p>
  </div>
</body>
</text>
</TEI>
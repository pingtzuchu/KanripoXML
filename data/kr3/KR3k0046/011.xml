<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編巻十一</head> <lb/>
    <p>
<pb n="KR3k0046_WYG_011-1a"/>
欽定四庫全書<lb/>
　經濟類編巻十一<lb/>
　　　　　　　　　　　明　馮琦馮瑗　撰<lb/>
　政治類五<lb/>
　　仁政<hi>一則</hi>
管仲入國篇　入國四旬五行九惠之教一曰老老二<lb/>
曰慈幼三曰恤孤四曰養疾五曰合獨六曰問疾七曰<lb/>
通窮八曰振困九曰接絶所謂老老者凡國都皆有掌<lb/>
<pb n="KR3k0046_WYG_011-1b"/>
老年七十已上一子無征三月有饋肉八十已上二子<lb/>
無征月有饋肉九十已上盡家無征日有酒肉死上共<lb/>
棺槨勸子弟精膳食問所欲求所嗜此之謂老老所謂<lb/>
慈幼者凡國都皆有掌幼士民有子子有幼弱不勝養<lb/>
為累者有三幼者無婦征四幼者盡家無征五幼又予<lb/>
之葆受二人之食能事而後止此之謂慈幼所謂恤孤<lb/>
者凡國都皆有掌孤士人死子孤幼無父母所養不能<lb/>
自生者屬之其鄉黨知識故人養一孤者一子無征養<lb/>
<pb n="KR3k0046_WYG_011-2a"/>
二孤者二子無征養三孤者盡家無征掌孤數行問之<lb/>
必知其食飲饑寒身之膌胜而哀憐之此之謂恤孤所<lb/>
謂養疾者凡國都皆有掌養疾聾盲喑啞跛躄偏枯握<lb/>
遞不耐自生者上收而養之疾官而衣食之殊身而後<lb/>
止此之謂養疾所謂合獨者凡國都皆有掌媒丈夫無<lb/>
妻曰鰥婦人無夫曰寡取鰥寡而合和之予田宅而家<lb/>
室之三年然後事之此之謂合獨所謂問疾者凡國都<lb/>
皆有掌病士人有病者掌病以上令問之九十以上日<lb/>
<pb n="KR3k0046_WYG_011-2b"/>
一問八十以上二日一問七十以上三日一問衆庶五<lb/>
日一問疾甚者以告上身問之掌病行於國中以問病<lb/>
為事此之謂問病所謂通窮者凡國都皆有通窮若有<lb/>
窮夫婦無居處窮賔客絶糧食居其鄉黨以聞者有賞<lb/>
不以聞者有罰此之謂通窮所謂振困者歲凶庸人訾<lb/>
厲多死䘮弛刑罰赦有罪散倉粟以食之此之謂振困<lb/>
所謂接絶者士民死上事死戰事使其知識故人受資<lb/>
於上而祠之此之謂接絶也<lb/>
<pb n="KR3k0046_WYG_011-3a"/>
　　小惠<hi>五則</hi>　<hi>附</hi>
桓公之平陵見家人有年老而自養者公問其故對曰<lb/>
吾有子九人家貧無以妻之吾使傭而未返也桓公取<lb/>
外御者五人妻之筦仲入諫曰公之施惠不亦小矣公<lb/>
曰何也對曰公待所見而施惠焉則齊國之有妻者少<lb/>
矣公曰若何筦仲曰令國丈夫二十而室女子十五而<lb/>
嫁<lb/>
子路為蒲令備水災與民春修溝瀆為人煩苦故予人<lb/>
<pb n="KR3k0046_WYG_011-3b"/>
一簞食一壺漿孔子聞之使子貢復之子路忿然不悦<lb/>
徃見夫子曰由也以暴雨將至恐有水災故與人修溝<lb/>
瀆以備之而民多匱於食故予人一簞食一壺漿而夫<lb/>
子使賜止之何也夫子止由之行仁也夫子以仁教而<lb/>
禁其行仁也由也不受子曰爾以民為饑何不吿於君<lb/>
發倉廪以給食之而以爾私饋之是汝不明君之惠見<lb/>
汝之德義也速己則可矣否則爾之受罪不久矣子路<lb/>
心服而退也<lb/>
<pb n="KR3k0046_WYG_011-4a"/>
景差相鄭鄭人有冬渉水者出而脛寒後景差過之下<lb/>
陪乘而載之覆以上袵晉叔向聞之曰景子為人國相<lb/>
豈不固哉吾聞良吏居之三月而溝渠修十月而津梁<lb/>
成六畜且不濡况於人乎<lb/>
唐中宗遣使者分道詣江淮贖生中書舍人李乂上疏<lb/>
諌曰江南鄉人采捕為業魚鼈之利黎元所資雖雲雨<lb/>
之私有霑於末類而生成之惠未洽於平人何則江湖<lb/>
之饒生育無限府庫之用支供易殫費之若少則所濟<lb/>
<pb n="KR3k0046_WYG_011-4b"/>
何成用之儻多則常支有闕在於拯物豈若憂人且鬻<lb/>
生之徒唯利斯視錢刀日至網罟年滋施之一朝營之<lb/>
百倍未若廻救贖之錢物減貧無之徭賦活國愛人其<lb/>
福勝彼<lb/>
僖宗時宰相有好施者常使人以布囊貯錢自隨行施<lb/>
匄者每出襤褸盈路有朝士以書䂓之曰今百姓疲弊<lb/>
冦盗充斥相公宜舉賢任能紀綱庶務捐不急之費杜<lb/>
私謁之門使萬物各得其所則家給人足自無貧者何<lb/>
<pb n="KR3k0046_WYG_011-5a"/>
必如此行小惠乎宰相大怒<lb/>
　　公利<hi>三則</hi>
晉文公時翟人有封狐文豹之皮者文公喟然嘆曰封<lb/>
狐文豹何罪哉以其皮為罪也大夫欒枝曰地廣而不<lb/>
平財聚而不散獨非狐豹之罪乎文公曰善哉説之欒<lb/>
枝曰地廣而不平人將平之財聚而不散人將争之於<lb/>
是列地以分民散財以賑民<lb/>
文公問政於舅犯舅犯對曰分熟不如分腥分腥不如<lb/>
<pb n="KR3k0046_WYG_011-5b"/>
分地割地以分民而益其爵禄是以上得地而民知富<lb/>
上失地而民知貧古之所謂致師而戰者其此之謂也<lb/>
魯哀公問於仲尼曰吾欲小則守大則攻其道若何仲<lb/>
尼曰若朝廷有禮上下有親民之衆皆君之畜也君將<lb/>
誰攻若朝廷無禮上下無親民之衆皆君之讐也君將<lb/>
誰與守於是廢澤梁之禁弛關市之征以為民惠也<lb/>
　　政體<hi>七則</hi>
齊明帝躬親細務綱目亦宻於是郡縣及六署九府常<lb/>
<pb n="KR3k0046_WYG_011-6a"/>
行職事莫不啓聞取決詔勑文武勲舊皆不歸選部親<lb/>
近慿勢互相通進人君之務過繁宻鍾嶸上書言古者<lb/>
明君揆才頒政量能授職三公坐而論道九卿作而成<lb/>
務天子唯㳟已南面而已書奏明帝不懌謂大中大夫<lb/>
顧暠曰鍾嶸何人欲斷朕機務卿識之不對曰嶸雖位<lb/>
未名卑而所言或有可采且繁碎職事各有司存今人<lb/>
主總而親之是人主愈勞而人臣愈逸所謂代庖人宰<lb/>
而為大匠斵也明帝不顧而言他<lb/>
<pb n="KR3k0046_WYG_011-6b"/>
北齊肅宗識度沈敏少居臺閣明習吏事即位尤自勤<lb/>
勵大革顯祖之弊時人服其明而譏其細嘗問舍人裴<lb/>
澤在外議論得失澤率爾對曰陛下聰明至公自可逺<lb/>
侔古昔而有識之士咸言傷細帝王之度頗為未𢎞肅<lb/>
宗笑曰誠如卿言朕初臨萬幾慮不周悉故致爾耳此<lb/>
事安可久行恐後乂嫌疎漏澤由是被寵遇厙狄顯安<lb/>
侍坐肅宗曰顯安我姑之子可言我之不逮顯安曰陛<lb/>
下太細天子乃更似吏肅宗曰朕甚知之然無法日久<lb/>
<pb n="KR3k0046_WYG_011-7a"/>
將整之以至無為耳<lb/>
陳主起自艱難知民疾苦性明察儉約每夜刺閨取外<lb/>
事分判者前後相續勑傳更籖於殿中者必投籖於階<lb/>
石之上令鎗然有聲曰吾雖眠亦令驚覺<lb/>
栁彧見隋主勤於聽受百僚奏請多有煩碎上疏諌曰<lb/>
自古聖帝莫過唐虞然皆勞於求賢而佚於任使陛下<lb/>
留心治道無憚疲勞乃至營造細小之事出給輕微之<lb/>
物一日之内酬答百司日旰忘食夜分未寢動以文簿<lb/>
<pb n="KR3k0046_WYG_011-7b"/>
憂勞聖躬願察臣言少減煩務唯經國大事非臣下所<lb/>
能裁斷者奏請詳決自餘細務責成所司隋主嘉之曰<lb/>
栁彧真上國之寶也<lb/>
唐太學生王循之上表乞假還鄉武太后許之狄仁傑<lb/>
曰臣聞君人者唯殺生之柄不假人自餘皆歸之有司<lb/>
故左右丞徒以下不拘左右相流以上乃判為其漸貴<lb/>
故也彼學生求假丞簿事耳若天子為之發勑則天下<lb/>
之事幾勑可盡乎必欲不違其願請普為立制而已太<lb/>
<pb n="KR3k0046_WYG_011-8a"/>
后善之<lb/>
憲宗嘗與宰相論自古帝王或勤勞庶政或垂拱無為<lb/>
何為而可杜黄裳曰王者上承天地宗廟下撫百姓四<lb/>
夷夙夜憂勤固不可自暇逸然上下有分紀綱有序茍<lb/>
慎選賢才而委任之有功則賞有罪則刑則誰不盡力<lb/>
明主勞於求人而逸於任人此虞舜所以無為而治者<lb/>
也至於簿書獄市煩細之事各有司存非人主所宜親<lb/>
也昔秦始皇以衡石程書魏明帝自按行尚書事隋文<lb/>
<pb n="KR3k0046_WYG_011-8b"/>
帝衛士傳餐皆無補當時取譏後世所務非其道也夫<lb/>
人主患不推誠人臣患不竭忠茍上疑其下下欺其上<lb/>
將以求理不亦難乎上深然之<lb/>
後周世宗違衆議破北漢自是政事無大小皆親決百<lb/>
官受成於上而已河南府推官髙錫上書諌以為四海<lb/>
之廣萬幾之衆雖堯舜不能獨治必擇人而任之今陛<lb/>
下一以身親之天下不謂陛下聰明睿智足以兼百官<lb/>
之任皆言陛下褊迫疑忌舉不信羣臣也不若選能知<lb/>
<pb n="KR3k0046_WYG_011-9a"/>
人公正者以為宰相能愛民聽訟者以為守令能豐財<lb/>
足食者使掌金榖能原情守法者使掌刑獄陛下但垂<lb/>
拱明堂視其功過而賞罰之天下何憂不治何必降君<lb/>
尊而代臣職屈貴位而親賤事無乃失為政之本乎世<lb/>
宗不從<lb/>
　　教化<hi>二則</hi>
孔子為魯大司冦有父子訟者夫子同狴執之三月不<lb/>
别其父請止夫子赦之焉季孫聞之不悦曰司冦欺予<lb/>
<pb n="KR3k0046_WYG_011-9b"/>
曩告予曰為國家必先以孝予令戮一不孝以教民孝<lb/>
不亦可乎而又赦何哉冉有以告孔子夫子喟然歎曰<lb/>
嗚呼上失其道而殺其下非禮也不教以孝而聽其獄<lb/>
是殺不辜也三軍大敗不可斬也獄犴不治不可刑也<lb/>
何者上教之不行罪不在民故也夫慢令謹誅賊也徵<lb/>
歛無時暴也不試責成虐也政無此三者然後刑可即<lb/>
也書云義刑義殺勿庸以即汝心惟曰未有慎事言必<lb/>
教而後刑也故先王既陳之以道德上先服之而猶不<lb/>
<pb n="KR3k0046_WYG_011-10a"/>
可尚賢以勸之又不可即廢之又不可而後以威憚之<lb/>
若是三年而百姓正矣其有邪民不從化者然後待之<lb/>
以刑則民咸知罪矣詩云尹氏大師維民之氐秉國之<lb/>
均四方之維天子是毘俾民不迷是以威厲而不試刑<lb/>
錯而不用今世則不然亂其教繁其刑使民迷惑而䧟<lb/>
焉又從而制之放刑彌繁而盗不勝也三尺之岸而虛<lb/>
車不能登也百仞之山任負車登焉則陵遲故也數仞<lb/>
之墻而民不踰也百仞之山而豎子馮而游焉陵遲故<lb/>
<pb n="KR3k0046_WYG_011-10b"/>
也今世之陵遲亦久矣而能使民勿踰乎詩云周道如<lb/>
砥其直如矢君子所履小人所視眷焉顧之<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然出涕<lb/>
豈不哀哉詩曰瞻彼日月悠悠我思道之云逺曷云能<lb/>
來子曰伊稽首不其有來乎<lb/>
孔子曰入其國其教可知也其為人也温柔敦厚詩教<lb/>
也疏通知逺書教也廣博易良樂教也㓗淨精微易教<lb/>
也㳟儉莊敬禮教也屬辭比事春秋教也故詩之失愚<lb/>
書之失誣樂之失奢易之失賊禮之失煩春秋之失亂<lb/>
<pb n="KR3k0046_WYG_011-11a"/>
其為人也温良敦厚而不愚則深於詩者矣疏通知逺<lb/>
而不誣則深於書者矣廣博易良而不奢則深於樂者<lb/>
矣㓗淨精微而不賊則深於易者矣㳟儉莊敬而不煩<lb/>
則深於禮者矣屬辭比事而不亂則深於春秋者矣天<lb/>
有四時春夏秋冬風雨霜露無非教也地載神氣吐納<lb/>
雷霆流行萬物露生無非教也清明在躬志氣如神有<lb/>
物將至其兆必先是故聖人之教與天地相參<lb/>
　　禁令<hi>十六則</hi>
<pb n="KR3k0046_WYG_011-11b"/>
管仲治國篇　凡為國之急者必先禁末作文巧末作<lb/>
文巧禁則民無所游食民無所游食則必農民事農則<lb/>
田墾田墾則粟多粟多則國富國富者兵彊兵彊者戰<lb/>
勝戰勝者地廣是以先王知衆民彊兵廣地富國之必<lb/>
生於粟也故禁末作止竒巧而利農事今為末作竒巧<lb/>
者一日而作五日食農夫終歲之作不足以自食也然<lb/>
則民舍本事而事末作舍本事而事末作則田荒而國<lb/>
貧矣<lb/>
<pb n="KR3k0046_WYG_011-12a"/>
法禁篇　擅國權以深索於民者聖王之禁也其身毋<lb/>
任於上者聖王之禁也進則受禄於君退則藏禄於室<lb/>
毋事治職但力事屬私王官私君事去非其人而人私<lb/>
行者聖王之禁也修行則不以親為本治事則不以官<lb/>
為主舉毋能進毋功者聖王之禁也交人則以為己賜<lb/>
舉人則以為己勞仕人則與分其禄者聖王之禁也交<lb/>
於利通而獲於貧窮輕取於其民而重致於其君削上<lb/>
以附下枉法以求於民者聖王之禁也用不稱其人家<lb/>
<pb n="KR3k0046_WYG_011-12b"/>
富於其列其禄甚寡而資財甚多者聖王之禁也拂世<lb/>
以為行非上以為名常反上之法制以成羣於國者聖<lb/>
王之禁也飾於貧窮而發於勤勞權於貧賤身無職事<lb/>
家無常姓列上下之間議言為民者聖王之禁也壺士<lb/>
以為亡資修田以為亡本則生之養私不死然後失矯<lb/>
以深與上為市者聖王之禁也審飾小節以示民時言<lb/>
大事以動上逺交以踰羣假爵以臨朝者聖王之禁也<lb/>
卑身襍處隱行辟倚側入迎逺遁上而遁民者聖王之<lb/>
<pb n="KR3k0046_WYG_011-13a"/>
禁也詭俗異禮大言法行難其所為而髙自錯者聖王<lb/>
之禁也守委閒居博分以致衆勤身遂行説人以貨財<lb/>
濟人以買譽其身甚静而使人求者聖王之禁也行辟<lb/>
而堅言詭而辯術非而博順惡而澤者聖王之禁也以<lb/>
朋黨為友以蔽惡為仁以數變為知以重歛為忠以遂<lb/>
忿為勇者聖王之禁也固國之本其身務歸於上深附<lb/>
於諸侯者聖王之禁也<lb/>
五輔篇　五經既布然後逐姦民詰詐偽屏䜛慝而毋<lb/>
<pb n="KR3k0046_WYG_011-13b"/>
聽淫詞毋作淫巧若民有淫行邪性樹為淫詞作為淫<lb/>
巧以上謟君上而下惑百姓移國動衆以害民務者其<lb/>
刑死流凡人君之所以内失百姓外失諸侯兵挫而地<lb/>
削名卑而國虧社稷滅覆身體危殆非生於淫謟者未<lb/>
之嘗聞也何以知其然也淫聲謟耳淫觀謟目耳目之<lb/>
所好謟心心之所好傷民民傷而國不危者未之嘗聞<lb/>
也故明王之務在於彊本事去無用然後民可使富今<lb/>
工以巧矣而民不足於備用者其悦在玩好農以勞矣<lb/>
<pb n="KR3k0046_WYG_011-14a"/>
而天下饑者其悦在珍怪方丈陳於前女以巧矣而天<lb/>
下寒者其悦在文繡是故博帶梨大袂列文繡染刻鏤<lb/>
削雕琢采古之良工不勞其知巧以為玩好是故無用<lb/>
之物守法者不失<lb/>
齊桓公好服紫一國盡服紫當是時也五素不得一紫<lb/>
桓公患之謂管仲曰寡人好衣紫紫貴甚一國百姓好<lb/>
服紫不已寡人奈何管仲曰君欲何不試勿衣紫也謂<lb/>
左右曰吾甚惡紫之臭於是左右適有衣紫而進者公<lb/>
<pb n="KR3k0046_WYG_011-14b"/>
必曰少逺吾惡紫臭公曰諾於是日郎中莫衣紫其明<lb/>
日國中莫衣紫三日境内莫衣紫也一曰齊王好紫衣<lb/>
齊人皆好也齊人五素不得一紫齊王患紫貴傳説王<lb/>
曰詩云不躬不親庶民不信今王欲民無紫衣者王以<lb/>
自解紫衣而朝羣臣有紫衣進者曰益逺寡人惡臭是<lb/>
日也郎中莫衣紫是月也國中莫衣紫是歲也境内莫<lb/>
衣紫<lb/>
鄒君好服長纓左右皆服長纓甚貴鄒君患之問左右<lb/>
<pb n="KR3k0046_WYG_011-15a"/>
左右曰君好服百姓亦多服是以貴君因先自斷其纓<lb/>
而出國中皆不服長纓君不能下令為百姓服度以禁<lb/>
之乃斷纓出以示民是先戮以涖民也<lb/>
齊景公好婦人而丈夫飾者國人盡服之公使吏禁之<lb/>
曰女子而男子飾者裂其衣斷其帶裂衣斷帶相望而<lb/>
不止晏子見公曰寡人使吏禁女子而男子飾者裂其<lb/>
衣斷其帶相望而不止者何也對曰君使服之於内而<lb/>
禁之於外猶懸牛首於門而求買馬肉也公胡不使内<lb/>
<pb n="KR3k0046_WYG_011-15b"/>
勿服則外莫敢為也公曰善使内勿服不旋月而國莫<lb/>
之服也<lb/>
齊人甚好轂擊相犯以為樂禁之不止晏子患之乃為<lb/>
新車良馬出與人相犯也曰轂擊者不祥臣其祭祀不<lb/>
順居處不敬乎下車棄而去之然後國人乃不為故曰<lb/>
禁之以制而身不先行也民不肯止故化其心莫若教<lb/>
也<lb/>
韓非守道篇　明主之守禁也賁育見侵於其所不能<lb/>
<pb n="KR3k0046_WYG_011-16a"/>
勝盗跖見害於其所不能取故能禁賁育之所不能犯<lb/>
守盗跖之所不能取則暴者守愿邪者反正大勇愿巨<lb/>
盗貞則天下公平而齊民之情正矣<lb/>
魏文侯問李克曰刑罰之源安生李克曰生於姦邪淫<lb/>
佚之行凡姦邪之心饑寒而起淫佚者久饑之詭也雕<lb/>
文刻鏤害農事者也錦繡纂組傷女工者也農事害則<lb/>
饑之本也女工傷則害之原也饑寒並至而能不為姦<lb/>
邪者未之有也男女飾美以相矜而能無淫佚者未嘗<lb/>
<pb n="KR3k0046_WYG_011-16b"/>
有也故上不禁技巧則國貧民侈國貧窮者為姦邪而<lb/>
富足者為淫佚則驅民而為邪也民以為邪因以法隨<lb/>
誅之不赦其罪則是為民設䧟也刑罰之起有原人主<lb/>
不塞其本而替其末傷國之道乎文侯曰善以為法服<lb/>
也<lb/>
劉向修文篇　古者必有命民命民能敬長憐孤取舍<lb/>
好讓居事力者命於其君命然後得乗飭輿駢馬未得<lb/>
命者不得乗乗者皆有罰故其民雖有餘財侈物而無<lb/>
<pb n="KR3k0046_WYG_011-17a"/>
仁義功德則無所用其餘財侈物故其民皆興仁義而<lb/>
賤財利賤財利則不爭不爭則强不凌弱衆不暴寡是<lb/>
唐虞所以興象刑而民莫敢犯法而亂斯止矣詩云告<lb/>
爾民人謹爾侯度用戒不虞此之謂也<lb/>
漢王符浮侈篇　王者以四海為家兆人為子一夫不<lb/>
耕天下受其饑一婦不織天下受其寒今舉俗舍本農<lb/>
趨商賈牛馬車輿填塞道路游手為巧充盈都邑務本<lb/>
者少浮食者衆商邑翼翼四方是極今察洛陽資末業<lb/>
<pb n="KR3k0046_WYG_011-17b"/>
者什於農夫虛偽游手者什於末業則一夫耕百人食<lb/>
之一婦桑百人衣之以一奉百孰能供之天下百郡千<lb/>
縣市邑萬數類皆如此本末不足相供則民安得不饑<lb/>
寒饑寒並至則民安能無姦軌姦軌繁多則吏安能無<lb/>
嚴酷嚴酷數加則下安能無愁怨愁怨者多則咎徵並<lb/>
臻下民無聊而上天降災則國危矣夫貧生於富弱生<lb/>
於彊亂生於化危生於安是故明主之養民憂之勞之<lb/>
教之誨之慎微防萌以斷其邪故易美節以制度不傷<lb/>
<pb n="KR3k0046_WYG_011-18a"/>
財不害民七月之詩大小教之終而復始由此觀之人<lb/>
固不可恣也今人奢衣服侈飲食事口舌而習調欺或<lb/>
以謀姦合任為業或以游博持掩為事丁夫不扶犁鋤<lb/>
而懷丸挾彈攜手上山遨遊或好取土作丸賣之外不<lb/>
足禦冦盗内不足禁鼠雀或作泥車瓦狗諸戱弄之具<lb/>
以巧詐小兒此皆無益也詩刺不績其麻市也婆娑又<lb/>
婦人不修中饋休其蠶織而起學巫祝皷舞事神以欺<lb/>
誣細民熒惑百姓妻女羸弱疾病之家懷憂憤憤易為<lb/>
<pb n="KR3k0046_WYG_011-18b"/>
恐懼至使奔走便時去離正宅﨑嶇路側風寒所傷姦<lb/>
人所利盗賊所中或增禍重祟至於死亡而不知巫所<lb/>
欺誤反恨事神之晚此妖妄之甚者也或刻畫好繒以<lb/>
書祝辭或虛飾巧言希致福祚或縻折金綵令廣分寸<lb/>
或斷截衆縷繞帶手腕或裁切綺縠縫紩成幡皆單費<lb/>
百縑用功千倍破牢為偽以易就難坐食嘉榖消損白<lb/>
日夫山林不能給野火江海不能實漏巵皆所宜禁也<lb/>
昔孝文皇帝躬衣弋綈革舄韋帶而今京師貴戚衣服<lb/>
<pb n="KR3k0046_WYG_011-19a"/>
飲食車輿廬第奢過王制固亦甚矣且其徒御僕妾皆<lb/>
服文組綵牒錦繡綺紈葛子升越筩中女布犀象珠玉<lb/>
虎魄瑇瑁石山隱飾金銀錯鏤窮極麗美轉相誇咤其<lb/>
嫁娶者車駢數里緹帷竟道騎奴侍童夾轂並引富者<lb/>
競欲相過貧者耻其不逮一饗之所費破終身之業古<lb/>
者必有命然後乃得衣繒絲而乗車馬今雖不能復古<lb/>
宜令細民畧用孝文之制古之𦵏者厚衣之以薪𦵏之<lb/>
中野不封不樹䘮期無數後世聖人易之以棺槨桐木<lb/>
<pb n="KR3k0046_WYG_011-19b"/>
為棺葛采為緘下不及泉上不泄臭中世以後轉用楸<lb/>
梓槐柏杶樗之屬各因方士裁用膠漆使其堅足恃其<lb/>
用足任如此而已今者京師貴戚必欲江南檽梓豫章<lb/>
之木邊逺下土亦競相放效夫檽梓豫章所出殊逺伐<lb/>
之髙山引之窮谷入海乗淮逆河泝洛工匠雕刻連累<lb/>
日月會衆而後動多牛而後致重且千觔功將萬夫而<lb/>
東至樂浪西達敦煌費力傷農於萬里之地古者墓而<lb/>
不墳中世墳而不崇仲尼䘮母冢髙四尺遇雨而崩弟<lb/>
<pb n="KR3k0046_WYG_011-20a"/>
子請修之夫子泣曰古不修墓及鯉也死有棺無槨文<lb/>
帝𦵏芷陽明帝𦵏洛陽皆不藏珠寶不起山陵墓雖卑<lb/>
而德最髙今京師貴戚郡縣豪家生不極養死乃崇䘮<lb/>
或至金縷玉匣檽梓楩柟多埋珍寶偶人車馬造起大<lb/>
冢廣種松柏廬舍祠堂務崇華侈案鄗畢之陵南城之<lb/>
冡周公非不忠曾子非不孝以為褒君愛父不在於聚<lb/>
財揚名顯親無取於車馬昔晉靈公多賦以雕墻春秋<lb/>
以為不君華元樂舉厚𦵏文公君子以為不臣况於羣<lb/>
<pb n="KR3k0046_WYG_011-20b"/>
司士庶乃可僣侈主上過天道乎<lb/>
唐明皇以風俗奢靡制乗輿服御金銀器玩宜令有司<lb/>
銷毁以供軍國之用其珠玉錦繡焚於殿前后妃以下<lb/>
皆毋得服珠玉錦繡勑百官所服帶及酒器馬銜鐙三<lb/>
品以上聽飾以玉四品以金五品以銀自餘皆禁之婦<lb/>
人服飾從其夫子其舊成錦繡聽染為皁自今天下更<lb/>
毋得采珠玉織錦繡等物違者杖一百工人減一等罷<lb/>
兩京織錦坊　司馬光曰明皇始欲為治能自刻厲節<lb/>
<pb n="KR3k0046_WYG_011-21a"/>
儉如此晚節猶以奢敗甚哉奢靡之易以溺人也詩云<lb/>
靡不有初鮮克有終可不慎哉<lb/>
宋錢彦逺敦儉篇　聞享四海之奉者文采藩飾備味極盛<lb/>
勢適當然豈過自刻損稱為儉德蓋去泰甚屏奢侈之為儉<lb/>
爾一人儉則百官儉百官儉則庶民耻費敦朴浮囂輕偽無<lb/>
所售利農夫工女完固充給我太祖太宗知稼穡艱難奉養<lb/>
清約裁冗貶侈今郊廟大禮陳國初器械車服堅樸素質<lb/>
至甚餘可追驗矣先帝雖据太平全盛之實然儉節聖<lb/>
<pb n="KR3k0046_WYG_011-21b"/>
躬嘗見内直黄門給錦衾命紫裀代幸西京時嬪御食<lb/>
品准從駕羣臣天禧間欲禁塗金飾下詔自乗輿始期<lb/>
月逺邇杜絶化之之誠耆老於今稱道陛下嗣位音樂<lb/>
宫室車馬無所加近歲差踰前臣疎逺不悉時事但聞<lb/>
調諸官署財物為玩好頗衆北門内作工雕鏤鎔冶刻<lb/>
削幾千人復以大官調絮麄畧就近署私立饔爨後苑<lb/>
置酒府醖釀共燕昵之須宫中發取市物百費震動掖<lb/>
廷親戚亟齒班列佩印綬給侍禁省是數者皆無益睿<lb/>
<pb n="KR3k0046_WYG_011-22a"/>
明臣料此誠左右佞謟恐天聰納諌切厲兢兢畏天下<lb/>
過已始相與迎惡先意隱屏為此快一時欲圖少頃兑<lb/>
説賜予放宕流溢源發有漸殊不知暴於外則愈損美<lb/>
德謹按禮王者皮弁以食重身防微故有和食醫嘗食<lb/>
監失䭃癏職則刑而别庖所薦異内羞正饌旋取區肆<lb/>
間或非時珍怪不問從出不思時禁止小使三數人庀<lb/>
其事陛下安自輕御焉奈宗廟社稷何臣之深憂也且<lb/>
京師四方囘首易聽取為表式今縱未大失風俗已溢經<lb/>
<pb n="KR3k0046_WYG_011-22b"/>
曰上好是下必有甚者臣視貴臣家悉相燿以技巧聲色<lb/>
狗馬或竊畜尚方器物起屋室跨通衢大路富商豪族<lb/>
歆慕結納貨賂上流緣而民益貧游手益衆猾細乘作<lb/>
淫巧日變月新營媚富貴耳目且利令智昏盛令心驕<lb/>
昏則慮不精驕則所惜重元僚邇臣安危所託使昏且<lb/>
驕後何望邪昔秦王責范睢以楚鐵劒利優倡拙吾恐<lb/>
其圖秦夫倡優巧拙小節也古人用覘勝負况奢儉乎<lb/>
使天下聞之可也四夷聞之不可也臣嘗行都下見先<lb/>
<pb n="KR3k0046_WYG_011-23a"/>
朝宰相若呂端李沆舊第存焉窮辟痺陋今公卿𨽻人<lb/>
所舍或加之蓋當時法令肅而習尚正也故衣弋綈焚<lb/>
雉頭裘是迺帝王末事前史皆書之者顧治亂所繫迺<lb/>
深美絶稱聳示後世陛下宜醇法列聖成績歴考三代<lb/>
所以得失凡違典章舊制者亟罷揭還有司抑減内寵<lb/>
之勢其父子兄弟纔賜衣食不命以要官劇職諸郡國<lb/>
纎靡輕綃之服止其歲輸雕纂竒器斥破撤藏有金銀<lb/>
飾者出付度支助軍費皇皇然穆穆然用天子禮以自<lb/>
<pb n="KR3k0046_WYG_011-23b"/>
澹樂而有節儉不偪下使知聖人之心垂精勤勞興亡<lb/>
之際羣下率化亷耻張立萬有恃榮阿近遂惡未悛者<lb/>
嚴刑刑之假一勸百所舉雖尊爼俯仰而所濟逺矣<lb/>
石介明禁篇　夫國家之禁疎宻不得其中矣今山澤<lb/>
江海皆有禁鹽鐵酒茗皆有禁布綿絲枲皆有禁關市<lb/>
河梁皆有禁子去其父則不禁民去其君則不禁男去<lb/>
耒耜則不禁女去織紝則不禁工作竒巧則不禁商通<lb/>
珠貝則不禁士亡仁義則不禁左法亂俗則不禁淫文<lb/>
<pb n="KR3k0046_WYG_011-24a"/>
害正則不禁市有游手則不禁官有游食則不禁衣服<lb/>
踰制則不禁宫室過度則不禁豪强兼并則不禁權要<lb/>
横暴則不禁賄行於上則不禁吏貪於下則不禁夫子<lb/>
去其父則亂也民去其君則叛也男去耒耜女去織紝<lb/>
則離其業也工作竒巧商通珠貝士亡仁義則棄其本<lb/>
也左法亂俗則中華夷也淫文害正則經籍息也士有<lb/>
游手官有游食則公私墮也衣服踰制宫室過度則上<lb/>
下僣也豪强兼并權要横暴則貧人困也賄行於上吏<lb/>
<pb n="KR3k0046_WYG_011-24b"/>
貪於下則公道闕也如是而不禁彼山澤江海人所取<lb/>
財也鹽鐵酒茗人所資也布綿絲枲人所取用也關市<lb/>
河梁人所取濟也而禁豈先王之法乎三代之制乎哉<lb/>
或曰如何則先王之法也三代之制也曰惟禁其不禁<lb/>
而弛其禁則先王之法也三代之制也<lb/>
蘇軾重巽以申命論　昔聖人之始畫卦也皆有以配<lb/>
乎物者也巽之配於風者以其發而有所動也配於木<lb/>
者以其仁且順也夫發而有所動者不仁則不可以久<lb/>
<pb n="KR3k0046_WYG_011-25a"/>
不順則不可以行故發而仁動而順而巽之道備矣聖<lb/>
人以為不重則不可以變故因而重之使之動而能變<lb/>
變而不窮故曰重巽以申命言天子之號令如此而後<lb/>
可也天地之化育有可以指而言者有不可以求而得<lb/>
之者今夫日皆知其所以為煖雨皆知其所以為潤雷<lb/>
霆皆知其所以為震霜雪皆知其所以為殺至為風悠<lb/>
然布於天地之間來不知其所自去不知其所入噓而<lb/>
炎吹而冷大而鼓乎太山喬嶽之上細而入乎窽室蔀<lb/>
<pb n="KR3k0046_WYG_011-25b"/>
屋之下發達萬物而天下不以為德摧㧞草木而天下<lb/>
不以為怒故曰天地之化育有不可求而得者此聖人<lb/>
之所法以令天下之術也聖人在上天下之民各得其<lb/>
職士者皆曰吾學而仕農者皆曰吾耕而食工者皆曰<lb/>
吾作而用賈者皆曰吾負而販不知聖人之制命令以<lb/>
鼓舞通變其道而使之安乎此也聖人之在上也天下<lb/>
可由而不可知可言而不可議蓋得乎巽之道也易者<lb/>
聖人之動而卦者動之時也蠱之彖曰先甲三日後甲<lb/>
<pb n="KR3k0046_WYG_011-26a"/>
三日而巽之九五亦曰先庚三日後庚三日而説者謂<lb/>
甲庚皆所以申命而先後者慎之至也聖人憫斯民之<lb/>
愚而不忍使之遽䧟於罪戾也故先三日而令之後三<lb/>
日而申之不從而後誅蓋其用心之慎也以至神之化<lb/>
令天下使天下不測其端以至詳之法曉天下使天下<lb/>
明知其所避天下不測其端而明知其所避故靡然相<lb/>
率而不敢議也上令而下不議下從而上不誅順之至<lb/>
也故重巽之道上下順也<lb/>
<pb n="KR3k0046_WYG_011-26b"/>
蔡襄福州五戒　觀今之俗為父母者視己之子猶有<lb/>
厚薄迨至娶婦多令異食貧者困於日給其勢不得不<lb/>
然富者亦何為之蓋父母之心不能均於諸子以至此<lb/>
不可不戒　人子之孝本於養親以順其志死生不違<lb/>
於禮是孝誠之至也觀今之俗貧富之家多於父母異<lb/>
則兄弟分養乃至纎悉無有不校及其亡也破産賣宅<lb/>
以為酒肴設勞親知施與浮圖以求冥福原其為心不<lb/>
在於親將以誇勝於人是不知為孝之本也生則盡養<lb/>
<pb n="KR3k0046_WYG_011-27a"/>
死不妄費如此豈不善乎　兄弟之愛出於天性少小<lb/>
相從其心懽忻豈有間哉迨因娶婦或至臨財憎惡一<lb/>
開即成怨隙至有興訴訟冐刑獄至死而不息者殊可<lb/>
哀也蓋由聽婦言貪財利絶同胞之恩友愛之情遂及<lb/>
於此　娶婦何謂欲以傳嗣豈為財也觀今之俗娶其<lb/>
妻不顧門户直求資財隨其貧富未有婚姻之家不為<lb/>
怨怒原其由蓋婚禮之夕廣縻費已而校奩槖朝索其<lb/>
一暮索其二夫虐其妻求之不已若不滿意至有割男<lb/>
<pb n="KR3k0046_WYG_011-27b"/>
女之愛輙相棄背習俗日久不以為怪此生民之大弊<lb/>
人行最惡者也　凡人情莫不欲富至於農人商賈百<lb/>
工之家莫不晝夜營度以求其利然農人兼并商賈欺<lb/>
謾大率刻剥貧民罔昧神理譬如百蟲聚其强者食㗖<lb/>
曾不暫息求而得之廣為施與兾滅罪惡其愚甚矣今<lb/>
欲為福孰若減刻剥之心以寛貧民去欺謾之行以畏<lb/>
神理為子孫之計則亦久逺居鄉黨之間則為良善其<lb/>
義至明不可不志<lb/>
<pb n="KR3k0046_WYG_011-28a"/>
　　風俗<hi>八則</hi>
劉安齊俗訓　易曰履霜堅氷至聖人之見終始微言<lb/>
故糟丘生乎象櫡炮烙生乎熱升子路撜溺而受牛謝<lb/>
孔子曰魯國必好救人於患子贛贖人而不受金於府<lb/>
孔子曰魯國不復贖人矣子路受而勸德子贛讓而止<lb/>
善孔子之明以小知大以近知逺通於論者也由此觀<lb/>
之亷有所在而不可公行也故行齊於俗可隨也事周<lb/>
於能易為也矜偽以惑世伉行以違衆聖人不以為民<lb/>
<pb n="KR3k0046_WYG_011-28b"/>
俗廣厦濶屋連闥通房人之所安也鳥入之而憂髙山<lb/>
險阻深林叢薄虎豹之所樂也人入之而畏川谷通原<lb/>
積水重泉黿鼉之所便也人入之而死咸池承雲九韶<lb/>
六英人之所樂也鳥獸聞之而驚深谿峭㟁峻木尋枝<lb/>
猨狖之所樂也人上之而慄形殊性詭所以為樂者乃<lb/>
所以為哀所以為安者乃所以為危也乃至天地之所<lb/>
覆載日月之所照誋使各便其性安其居處其宜為其<lb/>
能故愚者有所修智者有所不足柱不可以摘齒筐不<lb/>
<pb n="KR3k0046_WYG_011-29a"/>
可以持屋馬不可以服重牛不可以追速鈆不可以為<lb/>
刀銅不可以為弩鐵不可以為舟木不可以為釜各用<lb/>
之於其所適施之於其所宜即萬物一齊而無由相過<lb/>
夫明鏡便於照形其於以函食不如簞犧牛粹毛宜於<lb/>
廟牲其於以致雨不若黑蜧由此觀之物無貴賤因其<lb/>
所貴而貴之物無不貴也因其所賤而賤之物無不賤<lb/>
也夫玉璞不厭厚角䚩不厭薄漆不厭黑粉不厭白此<lb/>
四者相反也所急則均其用一也今之裘與蓑孰急見<lb/>
<pb n="KR3k0046_WYG_011-29b"/>
雨則裘不用升堂則蓑不御此代為常者也譬若舟車<lb/>
楯肆窮廬故有所宜也故老子曰不上賢者言不致魚<lb/>
於木沉鳥於淵　亂國若盛治國若虛亡國若不足存<lb/>
國若有餘虛者非無人也皆守其職也盛者非多人也<lb/>
皆徼於末也有餘者非多財也欲節事寡也不足者非<lb/>
無貨也民躁而費多也　羌氐𤏡翟嬰兒生皆同聲及<lb/>
其長也雖重象狄鞮不能通其言教俗殊也今三月嬰<lb/>
兒生而徙國則不能知其故俗由此觀之衣服禮俗者<lb/>
<pb n="KR3k0046_WYG_011-30a"/>
非人之性也所受於外也夫竹之性浮殘以為牒束而<lb/>
投之水則沉失其體也金之性沉託之於舟上則浮勢<lb/>
有所支也夫素之質白染之以涅則黑縑之性黄染之<lb/>
以丹則赤人之性無邪久湛於俗則易易而忘本合於<lb/>
若性故日月欲明浮雲蓋之河水欲清沙石濊之人性<lb/>
欲平嗜欲害之惟聖人能遺物而反已夫乘舟而惑者<lb/>
不知東西見斗極則寤矣夫性亦人之斗極也　凡將<lb/>
舉事必先平意清神神清意平物乃可正若璽之抑埴<lb/>
<pb n="KR3k0046_WYG_011-30b"/>
正與之正傾與之傾　故水擊則波興氣亂則智昏智<lb/>
昏不可以為政波興不可以為平　强哭者雖病不哀<lb/>
强親者雖笑不和情發於中而聲應於外故釐負羈之<lb/>
壺餐愈於晉獻公之垂棘趙宣孟之束脯賢於智伯之<lb/>
大鐘　古者非不知繁升降槃還之禮也蹀采齊肆夏<lb/>
之容也以為曠日煩民而無所用故制禮足以佐實諭<lb/>
意而已矣古者非不能陳鐘皷盛筦簫揚干戚奮羽旄<lb/>
以為費財亂政制樂足以合歡宣意而已喜不羡於音<lb/>
<pb n="KR3k0046_WYG_011-31a"/>
非不能竭國麋民虛府殫財含珠鱗施綸組節束追送<lb/>
死也以為窮民絶業而無益於槁骨腐肉也故𦵏埋足<lb/>
以收歛蓋藏而已昔舜𦵏蒼梧市不變其肆禹𦵏會稽<lb/>
之山農不易其畆明乎死生之分通乎侈儉之適者也<lb/>
亂國則不然言與行相悖情與貎相反禮飾以煩樂優<lb/>
以淫崇死以害生久䘮以招行是以風俗濁於世而誹<lb/>
譽萌於朝是故聖人廢而不用也義者循理而行宜也<lb/>
禮者體情制文者也義者宜也禮者體也昔有扈氏為<lb/>
<pb n="KR3k0046_WYG_011-31b"/>
義而亡知義而不知宜也魯治禮而削知禮而不知體<lb/>
也　夫以一世之變欲以耦化應時譬猶冬被葛而夏<lb/>
被裘夫一儀不可以百發一衣不可以出歲儀必應乎<lb/>
髙下衣必適乎寒暑是故世異則事變時移則俗易故<lb/>
聖人論世而立法隨時而舉事尚古之王封於泰山禪<lb/>
於梁父七十餘聖法度不同非務相反也時世異也是<lb/>
故不法其已成之法而法其所以為法所以為法者與<lb/>
化推移者也　今夫為平者凖也為直者繩也若夫不<lb/>
<pb n="KR3k0046_WYG_011-32a"/>
在於繩凖之中可以平直者此不共之術也故叩宫而<lb/>
宫應彈角而角動此同音之相應也其於五音無所比<lb/>
而二十五絃皆應此不傳之道也故蕭條者形之君而<lb/>
寂漠者音之主也　道德之論譬猶日月也江南河北<lb/>
不能易其指馳騖千里不能易其處趨舍禮俗猶室宅<lb/>
之居也東家謂之西家西家謂之東家雖臯陶為之理<lb/>
不能定其處　治國之道上無苛令官無煩治士無偽<lb/>
行工無淫巧其事經而不擾其器完而不飾亂世則不然<lb/>
<pb n="KR3k0046_WYG_011-32b"/>
為行者相揭以髙為禮者相矜以偽車輿極於雕琢器<lb/>
用逐於刻鏤求貨者爭難得以為寶詆文者處煩撓以<lb/>
為慧爭為佹辨久積而不訣無益於治工為竒器歴歲<lb/>
而後成不周於用故神農之法曰丈夫丁壯而不耕天<lb/>
下有受其饑者婦人當年而不織天下有受其寒者故<lb/>
身自耕妻親織以為天下先其導民也不貴難得之貨<lb/>
不器無用之物是故其耕不强者無以養生其織不强<lb/>
者無以揜形有餘不足各歸其身衣食饒溢姦邪不生<lb/>
<pb n="KR3k0046_WYG_011-33a"/>
安樂無事而天下均平故孔丘曾參無所施其善孟賁<lb/>
成荆無所行其威衰世之俗以其知巧詐偽飾衆無用<lb/>
貴逺方之貨珍難得之財不積於養生之具澆天下之<lb/>
淳析天下之樸牿服馬牛以為牢滑亂萬民以清為濁<lb/>
性命飛揚皆亂以營貞信漫瀾人失其情性於是乃有<lb/>
翡翠犀象黼黻文章以亂其目芻豢黍梁荆呉芬馨以<lb/>
嚂其口鐘皷管簫絲竹金石以淫其耳趨舍行義禮節<lb/>
謗議以營其心於是百姓糜沸豪亂暮行逐利煩挐澆<lb/>
<pb n="KR3k0046_WYG_011-33b"/>
淺法與義相非行與利相反雖十管仲弗能治也且富<lb/>
人則車輿衣纂錦馬飾傅旄象帷幕茵席綺繡絛組青<lb/>
黄相錯不可為象貧人則夏被褐帶索唅菽飲水以充<lb/>
腸以支暑熱冬則羊裘解札短褐不掩形而煬竈口故<lb/>
其為編户齊民無以異然貧富之相去也猶人君與僕<lb/>
虜不足以論之夫乗竒技偽邪施者自足乎一世之間<lb/>
守正修理不茍得者不免乎饑寒之患而欲民之去末<lb/>
反本由是發其原而壅其流也夫雕琢刻鏤傷農事者<lb/>
<pb n="KR3k0046_WYG_011-34a"/>
也錦繡纂組害女工者也農事廢女工傷則饑之本而<lb/>
寒之原也夫饑寒並至能不犯法干誅者古今之未聞<lb/>
也　夫民有餘即讓不足則争讓則禮義生争則暴亂<lb/>
起叩門求水莫弗與者所饒足也林中不賣薪湖上不<lb/>
鬻魚所有餘也故物豐則欲省求贍則争止秦王之時<lb/>
或人葅子利不足也劉氏持政獨夫收孤財有餘也故<lb/>
世治則小人守政而利不能誘也世亂則君子為姦而<lb/>
法弗能禁也<lb/>
<pb n="KR3k0046_WYG_011-34b"/>
賈誼時變篇　秦國失理天下大敗衆揜寡知欺愚勇<lb/>
刼懦壯淩衰攻擊奮者為賢貴人善突盜者為圻諸侯<lb/>
設謟而相飭設輹而相紹者為知天下亂至矣是以大<lb/>
賢起之威振海内德從天下曩之為秦者今轉而為漢<lb/>
矣今者何如進取之時去矣并兼之勢過矣胡以孝弟<lb/>
循順為善書而為吏耳胡以行義禮節為家富而出官<lb/>
耳驕耻偏而為祭尊黥劓者攘臂而為祭政行為狗彘<lb/>
也茍家富財足隱機吁視而為天子耳唯告罪昆弟欺<lb/>
<pb n="KR3k0046_WYG_011-35a"/>
突伯父逆於父母乎然錢財多也衣服循也我何妨為<lb/>
世之基公唯愛季母妻公之接女乎車馬嚴也走犬良<lb/>
也矯誣而家美盗賊而財多何傷欲交吾擇貴寵者而<lb/>
交之欲勢擇吏權者而使之取婦嫁子非有權勢吾不<lb/>
與婚姻非有貴戚不與兄弟非富大家不與出入因何<lb/>
也今俗侈靡以出相驕出倫踰等以富過其事相競今<lb/>
世貴空爵而賤良俗靡而尊姦富民不為姦而貧為里<lb/>
母罵亷吏釋官而歸為邑笑居官敢行姦而富為賢吏<lb/>
<pb n="KR3k0046_WYG_011-35b"/>
家處者犯法為利為材士故兄勸其弟父勸其子則俗<lb/>
之邪至於此矣商君違禮義棄倫理并心於進取行之<lb/>
三歲秦俗日敗秦人有子家富子壯則出分家貧子壯<lb/>
則出贅假父耰鉏杖彗而慮有德色母取瓢椀箕帚慮<lb/>
立而訊語抱哺其子與公併踞婦姑不相説則反脣而<lb/>
睨其慈子嗜利而輕簡父母也念罪非有倫理也其不<lb/>
同禽獸僅焉耳然并心而赴時猶曰蹷六國兼天下功<lb/>
成求得矣終不知反亷耻之節仁義之厚信并兼之法<lb/>
<pb n="KR3k0046_WYG_011-36a"/>
遂進取之業凡十三歲而社稷為墟不知守成之數得<lb/>
失之術也悲夫<lb/>
瑰瑋篇　天下有瑰政於此予民而民愈貧衣民而民<lb/>
愈寒使民樂而民愈苦使民知而愈不知不知避縣網<lb/>
甚可瑰也今有瑋術於此奪民而民益富不衣民而民<lb/>
益煖苦民而民益樂使民愈愚而民愈知不罹縣網陛<lb/>
下無意少聽其數與夫雕文刻鏤周用之物繁多纎微<lb/>
苦窳之器日變而起民棄完堅之物而務雕鏤纎巧以<lb/>
<pb n="KR3k0046_WYG_011-36b"/>
相競髙作之宜一日今十日不輕能成用一歲今半歲<lb/>
而弊作之費日挾巧用之易弊不耕而多食農人之食<lb/>
是天下之所以困貧而不足也故以末予民民大貧以<lb/>
本予民民大富黼黻文繡纂組害女工且夫百人作之<lb/>
不能衣一人方且萬里不輕能具天下之力勢安得不<lb/>
寒世之俗侈相耀人慕其所不如悚迫於俗願其所未<lb/>
至以相競髙而上非有制度也今雖刑餘鬻妾下賤衣<lb/>
服得過諸侯擬天子是使天下公得冐主而使人務侈<lb/>
<pb n="KR3k0046_WYG_011-37a"/>
也冐主務侈則天下寒而衣食不足矣故以文繡衣民<lb/>
而民愈寒以布帛被民民必煖而有布帛之饒矣夫竒<lb/>
巧末技商販游食之民形佚樂而心縣愆志茍得而行<lb/>
淫侈則用不足而蓄積少矣即遇凶旱必先困窮迫身<lb/>
則苦饑甚焉今敺民而歸之農皆著於本則天下各食<lb/>
於力末技游食之民轉而緣南畆則民安性勸業而無<lb/>
縣愆之心無茍得之志行㳟儉蓄積而人樂其所矣故<lb/>
曰苦民而民益樂也世淫侈矣飾知巧以相詐利者為<lb/>
<pb n="KR3k0046_WYG_011-37b"/>
知士敢犯法禁昧大姦者為識理故邪人務而日起姦<lb/>
詐繁而不可止罪人積下衆多而無時已君臣相冐上<lb/>
下無辨此生於無制度也今去淫侈之俗行節儉之術<lb/>
使車輿有度衣服器械各有制數制數已定故君臣絶<lb/>
尤而上下分明矣擅退則讓上僣者誅故淫侈不得生<lb/>
知巧詐謀無為起姦邪盗賊自為止則民離罪逺矣知<lb/>
巧詐謀不起所謂愚故曰使民愚而民愈知不罹縣網<lb/>
此四者使君臣相冐上下無别天下困貧姦詐盗賊並<lb/>
<pb n="KR3k0046_WYG_011-38a"/>
起罪人蓄積無己者也故不可不急速救也<lb/>
朱穆崇厚論　夫俗之薄也有自來矣故仲尼嘆曰大<lb/>
道之行也而丘不與焉蓋傷之也夫道者以天下為一<lb/>
在彼猶在己也故行違於道則愧生於心非畏義也事<lb/>
違於理則負結於意非憚禮也故率性而行謂之道得<lb/>
其天性謂之德德性失然後貴仁義是以仁義起而道<lb/>
德遷禮法興而淳樸散故道德以仁義為薄淳樸以禮<lb/>
法為賦也夫中世之所敦己為上世之所薄况又薄於<lb/>
<pb n="KR3k0046_WYG_011-38b"/>
此乎故夫天不崇大則覆幬不廣地不深厚則載物不<lb/>
博人不敦龎則道數不逺昔在仲尼不失舊於原壤楚<lb/>
嚴不忍章於絶纓由此觀之聖賢之德敦矣老氏之經<lb/>
曰大丈夫處其厚不處其薄居其實不居其華故去彼<lb/>
取此夫時有薄而厚施行有失而惠用故覆人之過者<lb/>
敦之道也救人之失者厚之行也往者馬援深昭此道<lb/>
可以為德誡其兄子曰吾欲汝曹聞人之過如聞父母<lb/>
之名耳可得聞口不可得言斯言要矣逺則聖賢履之<lb/>
<pb n="KR3k0046_WYG_011-39a"/>
上世近則邴吉張子孺行之漢廷故能振英聲於百世<lb/>
播不滅之遺風不亦美哉然而時俗或異風化不敦而<lb/>
尚相誹謗謂之臧否記短則兼折其長貶惡則并伐其<lb/>
善悠悠者皆是其可稱乎凡此之類豈徒乖為君子之<lb/>
道哉將有危身累家之禍焉悲夫行之者不知憂其然<lb/>
故害興而莫之及也斯既然矣又有異焉人皆見之而<lb/>
不能自遷何則務進者趨前而不顧後榮貴者矜已而<lb/>
不待人智不接愚富不賑貧貞士孤而不恤賢者戹而<lb/>
<pb n="KR3k0046_WYG_011-39b"/>
不存故田蚡以尊顯致安國之金淳于以貴勢引方進<lb/>
之言夫以韓翟之操為漢之名宰然猶不振一貧賢薦<lb/>
一孤士又况其下者乎此禽息史魚所以専名於前而<lb/>
莫繼於後者也故時敦俗美則小人守正利不能誘也<lb/>
時否俗薄雖君子為邪義不能止也何則先進者既往<lb/>
而不返後來者復習俗而追之是以虛華盛而忠信微<lb/>
刻薄稠而純篤稀斯蓋谷風有棄予之歎伐木有鳥鳴<lb/>
之悲矣嗟乎世士誠躬師孔聖之崇則嘉楚嚴之美行<lb/>
<pb n="KR3k0046_WYG_011-40a"/>
希李老之雅誨思馬援之所尚鄙二宰之失度美韓稜<lb/>
之抗正貴邴張之𢎞裕賤時俗之誹謗則道豐績盛名<lb/>
顯身榮載不刋之德播不滅之聲然知薄者之不足厚<lb/>
者之有餘也彼與草木俱朽此與金石相傾豈得同年<lb/>
而語並日而談哉<lb/>
晉庾峻為侍中是時風俗趣競禮讓淩遲峻上疏<lb/>
臣聞黎庶之性人衆而賢寡設官分職則官寡而賢衆<lb/>
為賢衆而多官則妨化以無官而棄賢則廢道是故聖<lb/>
<pb n="KR3k0046_WYG_011-40b"/>
王之御世也因人之性或出或處故有朝廷之士又有<lb/>
山林之士朝廷之士佐主成化猶人之有股肱心膂共<lb/>
為一體也山林之士被褐懷玉太上栖于丘園髙節出<lb/>
于衆庶其次輕爵服逺耻辱以全志最下就列位唯無<lb/>
功而能知止彼其清劭足以抑貪汚退讓足以息鄙事<lb/>
故在朝之士聞其風而悦之將受爵者皆耻躬之不逮<lb/>
斯山林之士避寵之臣所以為美也先王嘉之節雖離<lb/>
世而德合於主行雖詭朝而功同於政故大者有玉帛<lb/>
<pb n="KR3k0046_WYG_011-41a"/>
之命其次有几杖之禮以厚德載物出處有地既廊廟<lb/>
多賢才而野人亦不失為君子此先王之𢎞也秦塞斯<lb/>
路利出一官唯有處士之名而無爵列于朝者商君謂<lb/>
之六蝎韓非謂之五蠧時不知德惟爵是聞故閭閻以<lb/>
公乗侮其鄉人郎中以上爵傲其父兄漢祖反之大暢<lb/>
斯否任蕭曹以天下重四皓於南山以張良之勲而班<lb/>
在叔孫之後蓋公之賤而曹相諮之以政帝王貴德於<lb/>
上俗亦反本於下故田叔等十人漢廷臣無出其右者<lb/>
<pb n="KR3k0046_WYG_011-41b"/>
而未嘗干祿於時以釋之之貴結王生之襪於朝而其<lb/>
名愈重自非主臣尚德兼愛孰能通天下之志如此其<lb/>
大者乎夫不革百王之弊徒務救世之政文士競智而<lb/>
務入武夫恃力而爭先功高矣而意未滿功報矣其求<lb/>
不已又國無隨才任官之制俗無難進易退之耻位一<lb/>
髙雖無功而不見下已負敗而後見用故因前而升則<lb/>
處士之路塞矣又仕者黜陟無章是以普天之下先競<lb/>
而後讓舉世之士有進而無退大人溺於動俗執政撓<lb/>
<pb n="KR3k0046_WYG_011-42a"/>
於羣言衡石為之失平清濁安可復分昔者先王患向<lb/>
之所以取天下者今之為弊是故功成必改其物業定<lb/>
必易其教雖以爵祿使下臣無貪陵之行雖以甲兵定<lb/>
功主無窮武之悔臣愚以為古者大夫七十懸車今自非<lb/>
元功國老三司上才可聽七十致仕則士無懷祿之嫌<lb/>
矣其父母八十可聽終養則孝莫大於事親矣吏歴試<lb/>
無績依古終身不仕則官無秕政矣能小而不能大可<lb/>
降還涖小則使人以器矣人主進人以禮退人以禮人<lb/>
<pb n="KR3k0046_WYG_011-42b"/>
臣亦量能受爵矣其有孝如王陽臨九折而去官潔如<lb/>
貢禹冠一免而不著及知止如王孫知足如疏廣雖去<lb/>
列位而居東野與人父言依於慈與人子言依於孝此<lb/>
其出言合於國檢危行彰於本朝去勢如脱屣路人為<lb/>
之隕涕辤寵如金石庸夫為之興行是故先王許之而<lb/>
聖人貴之夫人之性陵上猶水之趣下也益而不已必<lb/>
決升而不已必困始於匹夫行義不敦終於皇輿為之<lb/>
敗績固不可不慎也下人并心進趣上宜以退讓去其<lb/>
<pb n="KR3k0046_WYG_011-43a"/>
甚者退讓不可以刑罰使莫若聽朝士時時從志山林<lb/>
往往間出無使入者不能復出往者不能復返然後出<lb/>
處交泰提衡而立時靡有爭天下可得而化矣<lb/>
宋文帝性仁厚㳟儉勤於為政守法而不峻容物而不<lb/>
弛百官皆久於其職守宰以六期為斷吏不茍免民有<lb/>
所係三十年間四境之内晏安無事户口蕃息出租供<lb/>
徭止於歲賦晨出暮歸自事而已閭閻之内講誦相聞<lb/>
士敦操尚鄉耻輕薄江左風俗於斯為美後之言政治<lb/>
<pb n="KR3k0046_WYG_011-43b"/>
者皆稱元嘉焉<lb/>
唐髙宗時吐蕃遣其大臣仲琮入貢上問以吐蕃風俗<lb/>
對曰吐蕃地薄氣寒風俗樸魯然法令嚴整上下一心<lb/>
議事常自下而起因人所利而行之斯所以能持久也<lb/>
宋唐庚憫俗論　自古諸侯風俗大小曷嘗不與其國<lb/>
相稱齊地負海膏壤二千里則其俗濶達寛緩而多智<lb/>
全晉未分時在春秋世最為强國則其俗用意深逺有<lb/>
古帝王之遺風鄒魯居洙泗之間迫於齊楚國小而地<lb/>
<pb n="KR3k0046_WYG_011-44a"/>
狹則其俗亦復齷齪而謹畏今天下大矣堯舜三代之<lb/>
地蓋不至於此民生其間耳之所聞目之所睹禮之所<lb/>
安者壯矣而風俗之大不足以稱之有是理否風俗非<lb/>
一事要以人材為本今士大夫達時變識事情警敏有<lb/>
餘矣至於學治道通大體氣力度量足以支久而任重<lb/>
者未可多得是豈無有也有則不容於時今之建言也<lb/>
類皆薄物細故非天下所以治亂安危而士之所言亦<lb/>
不過趣一切辦治而己非能有益於宗廟社稷也學術<lb/>
<pb n="KR3k0046_WYG_011-44b"/>
小故無大論議力量狹故無大功名以為上世悉然則<lb/>
前此風俗嘗廣矣當是之時唯恐其疏爾形勢非有不<lb/>
同年表日厯非甚相逺而更病其隘是必有説矣吾聞江<lb/>
海之水必有吞舟之魚通邑大都必有千金之家以四<lb/>
方萬里之國而非得恢廓宏逺之風以充之是猶衣九尺<lb/>
之衣束十圍之帶髙視濶歩而血氣不逾中人也可乎<lb/>
建武永平之治未必優於西京而風俗不及者正其小<lb/>
也傳曰不知其形視其影也今百工之所造商賈之所<lb/>
<pb n="KR3k0046_WYG_011-45a"/>
鬻士女之所服者日益狹陋而一時人物大率悍而短<lb/>
小此非其影耶古之化俗惡者可使為善邪者可使為<lb/>
正今俗非有他也獨患小爾顧不可使之大乎<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0046_WYG_011-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷十一<lb/>
</p>
<p>
</p>
  </div>
</body>
</text>
</TEI>
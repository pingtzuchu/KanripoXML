<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷七</head> <lb/>
    <p>
<pb n="KR3k0046_WYG_007-1a"/>
欽定四庫全書<lb/>
　經濟類編卷七<lb/>
　　　　　　　　　　　明　馮琦馮瑗　撰<lb/>
　政治類一<lb/>
　　治道<hi>三十八則</hi>
黄帝曰道若川谷之水其出無已其行無止故服人而<lb/>
不為仇分人而不譐者惟其道矣故播之於天下而不<lb/>
忘者其惟道矣是以道高比於天道明比於日道安比<lb/>
<pb n="KR3k0046_WYG_007-1b"/>
於山故言之者見謂智學之者見謂賢守之者見謂信<lb/>
樂之者見謂仁行之者見謂聖人故惟道不可竊也不<lb/>
可以虚為也故黄帝職道義經天地紀人倫序萬物以<lb/>
信與仁為天下先然後濟東海入江内取緑圖而濟積<lb/>
石涉流沙登於崑崙於是還歸中國以平天下天下太<lb/>
平唯躬道而已<lb/>
帝顓頊曰至道不可過也至義不可易也是故以後者<lb/>
復迹也故上縁黄帝之道而行之學黄帝之道而賞之<lb/>
<pb n="KR3k0046_WYG_007-2a"/>
加而弗損天下亦平也　功莫美於去惡而為善罪莫<lb/>
大於去善而為惡故非善善而已也善縁善也非惡惡<lb/>
而已也惡縁惡也吾日慎一日其此已也<lb/>
帝嚳曰縁道者之辭而學為道已縁巧者之事而學為巧<lb/>
已行仁者之操而學為仁已故節仁之器以修其躬而身<lb/>
専其美矣故士縁黄帝之道而明之學帝顓頊之道而行<lb/>
之而天下亦平矣　徳莫高於博愛人而政莫高於博利<lb/>
人故政莫大於信治莫大於仁吾慎此而已矣<lb/>
<pb n="KR3k0046_WYG_007-2b"/>
帝堯曰吾存心於先古加意於窮民痛萬姓之罹罪憂<lb/>
衆生之不遂也故一民或饑曰此我饑之也一民或寒<lb/>
曰此我寒之也一民有罪曰此我陷之也仁行而義立<lb/>
徳博而化富故不賞而民勸不罰而民治先恕而後行<lb/>
是以徳音逺也是故堯敎化及雕題蜀越撫交趾身涉<lb/>
流沙地封獨山西見王母訓及太夏渠捜北中幽都及<lb/>
狗國與人身鳥面及焦僥好賢而隠不逮彊於行而菑<lb/>
於志率以仁而恕至此而已矣<lb/>
<pb n="KR3k0046_WYG_007-3a"/>
帝舜曰吾盡吾敬以事吾上故見謂忠焉吾盡吾敬以<lb/>
接吾敵故見謂信焉吾盡吾敬以使吾下故見謂仁焉<lb/>
是以見愛親於天下之民而見貴信於天下之君故吾<lb/>
取之以敬也吾得之以敬也故欲明道而諭敎唯以敬<lb/>
也故欲明道而諭敎唯以敬者為忠必服之<lb/>
大禹之治天下也諸侯萬人而禹一皆知其體故大禹<lb/>
豈能一見而知之也豈能一聞而識之也諸侯朝㑹而<lb/>
禹親服之故是以禹一皆知其國也其士月朝而禹親<lb/>
<pb n="KR3k0046_WYG_007-3b"/>
見之故是以禹一皆知其體也然且大禹其猶大恐諸<lb/>
侯㑹則問於諸侯曰諸侯以寡人為驕乎朔日士朝則<lb/>
問於士曰諸大夫以寡人為汰乎其聞寡人之驕之汰<lb/>
耶而不以語寡人者此敎寡人之殘道也滅天下之敎<lb/>
也故寡人之所怨於人者莫大於此也大禹曰民無食<lb/>
也則我弗能使也功成而不利於民我弗能勸也故鬟<lb/>
河而導之九牧鑿江而導之九路澄五湖而定東海民<lb/>
勞矣而弗苦者功成而利於民也禹嘗晝不暇食夜不<lb/>
<pb n="KR3k0046_WYG_007-4a"/>
暇寢矣方是時也憂務故也故禹與民士同務故不自<lb/>
言其信而信諭矣故治天下以信為之也<lb/>
湯曰學聖王之道者譬其如日静思而獨居譬其若火<lb/>
夫舍學聖之道而静居獨思譬其若去日之明於庭而<lb/>
就火之光於室也然可以小見而不可以大知是故明<lb/>
君而君子貴尚學道而賤下獨思也故諸君得賢而舉<lb/>
之得賢而與之譬其若登山乎得不肖而舉之得不肖<lb/>
而與之譬其若下淵乎故登山而望其何不臨而何不<lb/>
<pb n="KR3k0046_WYG_007-4b"/>
見凌遲而入淵其孰不䧟溺是以明君慎其舉而君子<lb/>
慎於得舉然後福可必菑可去矣　藥食嘗於卑然後<lb/>
至於貴藥言獻於貴然後聞於卑故藥食嘗於卑然後<lb/>
至於貴教也藥言獻於貴然後聞於卑道也故使人味<lb/>
食然後食者其得味也多使人味言然後聞者其得言<lb/>
也少故以是明上之於言也必自也聽之必自也擇之<lb/>
必自也聚之必自也藏之必自也行之必自也故道以<lb/>
數取之為明以數行之為章以數施之萬姓為藏是故<lb/>
<pb n="KR3k0046_WYG_007-5a"/>
求道者不以目而以心取道者不以手而以耳致道者<lb/>
以言入道者以忠積道者以信樹道者以人故人主有<lb/>
欲治安之心前無治安之政者雖欲治顯榮也弗得矣<lb/>
故治安不可以虚成也顯榮不可以虚得也故明君敬<lb/>
士察吏愛民以叅其極非此者則四美不附矣<lb/>
周文王問於粥子曰敢問君子將入其職則其於民也<lb/>
何如粥子對曰唯疑請以上世之政詔於君王故曰君<lb/>
子將入其職則其於民也旭旭然如日之始出也文王<lb/>
<pb n="KR3k0046_WYG_007-5b"/>
曰受命矣曰君子既入其職則其於民也何若對曰君<lb/>
子既入其職則其於民也暯暯然如日之正中文王曰<lb/>
受命矣曰君子既去其職則其於民也何若對曰君子<lb/>
既去其職則其於民也暗暗然如日之已入也故君子<lb/>
將入而旭旭者義先聞也既入而暯暯者民保其福也<lb/>
既去而暗暗者民失其敎也文王曰受命矣<lb/>
武王問於粥子曰寡人願守而必存攻而必得戰而必<lb/>
勝則吾為此奈何粥子曰唯攻守而戰乎同器而和與<lb/>
<pb n="KR3k0046_WYG_007-6a"/>
嚴其備也故曰和可以守而嚴可以守而嚴不若和之<lb/>
固也和可以攻而嚴可以攻而嚴不若和之徳也和可<lb/>
以戰而嚴可以戰而嚴不若和之勝也則唯由和而可<lb/>
也故諸侯發政施令政平於人者謂之文政矣諸侯接<lb/>
士而使吏禮恭於人者謂之文禮矣諸侯聽獄斷刑仁<lb/>
於治陳于行而由此守而不存攻而不得戰而不勝者<lb/>
自古而至于今自天地之辟也未之嘗聞也今也君王<lb/>
欲守而必存攻而必得戰而必勝則唯由此也為可也<lb/>
<pb n="KR3k0046_WYG_007-6b"/>
武王曰受命矣<lb/>
武王問於王子旦曰敢問治必有成而戰有必勝乎攻<lb/>
有必得而守有必存乎王子旦對曰有政曰諸侯政平<lb/>
於内而威於外矣君子行修於身而信於輿人矣治民<lb/>
民治而榮於名矣故諸侯凡有治心者必修之以道而<lb/>
興之以敬然後能以成也凡有戰心者必修之以政而<lb/>
興之以義然後能以勝也凡有攻心者必結之以約而<lb/>
諭之以信然後能以得也凡有守心者必固之以和而<lb/>
<pb n="KR3k0046_WYG_007-7a"/>
諭之以愛然後能有存也武王曰受命矣<lb/>
武王問於太公曰賢君治國何如對曰賢君之治國其<lb/>
政平其吏不苛其賦歛節其自奉薄不以私善害公法<lb/>
賞賜不加于無功刑罸不施于無罪不因喜以賞不因<lb/>
怒以誅害民者有罪進賢舉過者有賞後宫不荒女謁<lb/>
不聽上無淫慝下不隂害不幸宫室以費財不多觀逰<lb/>
臺池以罷民不彫文刻鏤以逞耳目官無腐蠧之藏國<lb/>
無流餓之民此賢君之治國也武王曰善哉<lb/>
<pb n="KR3k0046_WYG_007-7b"/>
師尚父曰吾聞之於政也曰天下壙壙然一人有之萬<lb/>
民藂藂一人理之故天下者非一家之有也有道者之<lb/>
有也故夫天下者唯有道者理之唯有道者紀之唯有<lb/>
道者使之唯有道者宜處而久之故夫天下者難得而<lb/>
易失也難常而易亡也故守天下者非以道則弗得而<lb/>
長也故夫道者萬世之寳也武王曰受命矣<lb/>
成王年六嵗即位享國親以其身見於粥子之家而問<lb/>
焉曰昔者先王與帝修道而道修寡人之望也亦願以<lb/>
<pb n="KR3k0046_WYG_007-8a"/>
敎敢問興國之道奈何粥子對曰唯疑請以上世之政<lb/>
詔於君王政曰興國之道君思善則行之君聞善則行<lb/>
之君知善則行之位敬而常之行信而長之則興國之<lb/>
道也成王曰受命矣　成王曰敢問於道之要奈何粥<lb/>
子對曰唯疑請以上世之道詔於君王政曰為人下者<lb/>
敬而肅為人上者恭而仁為人君者敬士愛民以終其<lb/>
身此道之要也成王曰受命矣　成王曰敢問治國之<lb/>
道若何粥子曰唯疑請以上世之政詔於君王政曰治<lb/>
<pb n="KR3k0046_WYG_007-8b"/>
國之道上忠於主而中敬其士而下愛其民故上忠其<lb/>
主者非以道義則無以入忠也而中敬其士則不以禮<lb/>
節無以諭敬也下愛其民非以忠信則無以諭愛也故<lb/>
忠信行於民禮節諭於士道義入於上則治國之道也<lb/>
雖治天下者由此而已成王曰受命矣　成王曰寡人<lb/>
聞之有上人者有下人者有賢人者有不肖人者有智<lb/>
人者有愚人者敢問上下之人何以為異粥子對曰唯<lb/>
疑請以上世之政詔於君王政曰凡人者若賤若貴若<lb/>
<pb n="KR3k0046_WYG_007-9a"/>
幼若老聞道志而藏之知道善而行之上人矣聞道而<lb/>
弗取藏也知道而弗取行也則謂之下人矣故夫行者<lb/>
善則謂之賢人矣行者惡則謂之不肖矣故夫言者善<lb/>
則謂之智矣言者不善則謂之愚矣故知愚之人有其<lb/>
辭矣賢不肖之人别其行矣上下之人等其志矣成王<lb/>
曰受命矣　成王曰寡人聞之聖王在上位使民富且<lb/>
夀云若夫富則可為也若夫夀則不在於天乎粥子曰<lb/>
唯疑請以上世之政詔於君王政曰聖王在上位則天<lb/>
<pb n="KR3k0046_WYG_007-9b"/>
下不死軍兵之事故諸侯不私相攻而民不私相鬭䦧<lb/>
不私相煞也故聖王在上位則民免於一死而得一生<lb/>
矣聖王在上則臣積於道而吏積於徳而民積於用力<lb/>
故婦為其所衣丈夫為其所食則民無凍餒矣聖王在<lb/>
上則民免於二死而得二生矣聖王在上則君積於仁<lb/>
而吏積於愛而民積於順則刑罸廢矣而民無大過之<lb/>
誅故聖王在上則民免於三死而得三生矣故聖王在<lb/>
上則使民有時而用之有節則民無厲疾故聖王在上<lb/>
<pb n="KR3k0046_WYG_007-10a"/>
則民免於四死而得四生矣故聖王在上則使盈境内<lb/>
興賢良以禁邪惡故賢人必用而不肖人不作則已得<lb/>
其命矣故夫富且夀者聖王之功也成王曰受命矣<lb/>
孔子閒居曽子侍孔子曰參乎今之君子唯士與大夫<lb/>
之言聞也至於君子之言者希於乎吾以王言之其不<lb/>
出户牖而化天下曽子下席而對曰敢問何謂王者言<lb/>
孔子曰夫道者所以明徳也徳者所以尊道也是以非<lb/>
徳道不尊非道徳不明是故昔者明王内修七敎外行<lb/>
<pb n="KR3k0046_WYG_007-10b"/>
三至七敎修然後可以守三至行然後可以征故曰内<lb/>
修七敎而上不勞外行三至而財不費此之謂明王之<lb/>
道也曽子曰可得聞焉孔子曰昔者帝舜左禹而右臯<lb/>
陶不下席而天下治夫如此何上之勞乎政之不中君<lb/>
之患也令之不行臣之罪也若乃十一而税用民之力<lb/>
嵗不過三日入山澤以其時而無征闗譏市㕓皆不收<lb/>
賦此則生財之路而明王節之何財之費乎曽子曰敢<lb/>
問何謂七敎孔子曰上敬老則下益孝上尊齒則下益<lb/>
<pb n="KR3k0046_WYG_007-11a"/>
弟上樂施則下益寛上親賢則下擇友上好徳則下不<lb/>
隠上惡貪則下恥爭上亷讓則下恥節此之謂七敎七<lb/>
敎者治民之本也七者修則四海無刑民矣上之親下<lb/>
也如手足之於腹心下之親上也如幼子之於慈母矣<lb/>
上下相親如此故令則從施則行民懐其徳近者悦服<lb/>
逺者來附政之致也曽子曰敢問何謂三至孔子曰至<lb/>
禮不讓而天下治至賞不費而天下士悦至樂無聲而<lb/>
天下民和明王篤行三至故天下之君可得而知天下<lb/>
<pb n="KR3k0046_WYG_007-11b"/>
之士可得而臣天下之民可得而用曽子曰敢問此義<lb/>
何謂孔子曰古者明王必盡知天下良士之名既知其<lb/>
名又知其實然後因天下之爵以尊之此之謂至禮不<lb/>
讓而天下治因天下之禄以富天下之士此之謂至賞<lb/>
不費而天下之士悦如此則天下之名譽興焉此之謂<lb/>
至樂無聲而天下之民和<lb/>
子張問入官於孔子子曰安身取譽為難子張曰為之<lb/>
如何子曰已有善勿専敎不能勿怠已有過勿發失言<lb/>
<pb n="KR3k0046_WYG_007-12a"/>
勿倚不善勿遂行事勿留君子入官具此六者則身安<lb/>
譽至而政從矣且夫忿數者獄之所由生也距諫者忠<lb/>
之所以塞也慢易者禮之所以失也怠惰者時之所以<lb/>
後也奢侈者財之所以不足也専獨者事之所以不成<lb/>
也君子入官除此六者則身安譽至而政從矣故君子<lb/>
南向臨官而公治之精智而略行之進是利而除是害<lb/>
無求其報焉是故臨官不治則亂亂生則爭之者至明<lb/>
君必寛宥以容其民慈愛以優游之而民自得矣君上<lb/>
<pb n="KR3k0046_WYG_007-12b"/>
者臣之儀也有司執政者民之表也邇臣便辟者羣僕<lb/>
之倫也故儀不正則民失表不端則百姓亂邇臣便辟<lb/>
則羣臣汙矣古者聖王冕而前旒所以蔽明也紞紘充<lb/>
耳所以蔽聦也水至清則無魚人至察則無徒枉而直<lb/>
之使自得之優而柔之使自求之揆而度之使自索之<lb/>
民有小罪必求其善以赦其過民有大罪必原其故以<lb/>
仁輔化如有死罪其使之生則善也是以上下親而不<lb/>
離道化流而不藴此治民之至道矣入官之大統矣<lb/>
<pb n="KR3k0046_WYG_007-13a"/>
閔子騫為費宰問政於孔子子曰以徳以法夫徳法者<lb/>
御民之具猶御馬之有衘勒也君者人也吏者轡也刑<lb/>
者策也夫人君之政執其轡策而已古者天子以内史<lb/>
為左右手以徳法為銜勒以百官為轡以刑罸為策以<lb/>
萬民為馬故御天下數百年而不失善御馬者正衘勒<lb/>
齊轡策均馬力和馬心故口無聲而馬應轡策不舉而<lb/>
極千里善御民者壹其徳法正其百官以均齊民力和<lb/>
安民心故令不再而民順從刑不用而天下治是以天<lb/>
<pb n="KR3k0046_WYG_007-13b"/>
地徳之而兆民懐之古之御天下者以六官總治焉冡<lb/>
宰之官以成道司徒之官以成徳宗伯之官以成仁司<lb/>
馬之官以成聖司宼之官以成義司空之官以成禮六<lb/>
官在手以為轡均仁以為納故曰御四馬者執六轡御<lb/>
天下者正六官<lb/>
子貢曰葉公問政于夫子夫子曰政在附近而來逺魯<lb/>
哀公問政于夫子夫子曰政在於諭臣齊景公問政於<lb/>
夫子夫子曰政在於節用三君問政于夫子夫子應之<lb/>
<pb n="KR3k0046_WYG_007-14a"/>
不同然則政有異乎孔子曰夫荆之地廣而都狹民有<lb/>
離志焉故曰在於附近而來逺哀公有臣三人内比周<lb/>
以惑其君外鄣距諸侯賔客以蔽其明故曰政在諭臣<lb/>
齊景公奢於臺榭淫於苑囿五官之樂不解一旦而賜<lb/>
人百乗之家者三故曰政在於節用此三者政也詩不<lb/>
云乎亂離斯瘼奚其適歸此傷離散以為亂者也匪其<lb/>
止恭惟王之卭此傷姦臣蔽主以為亂者也相亂蔑資<lb/>
曽莫惠我師此傷奢侈不節以為亂者也察此三者之<lb/>
<pb n="KR3k0046_WYG_007-14b"/>
所欲政其同乎哉<lb/>
衛靈公問於史鰌曰政孰為務對曰大理為務聽獄不<lb/>
中死者不可生也斷者不可屬也故曰大理為務少焉<lb/>
子路見公公以史鰌言告之子路曰司馬為務兩國有<lb/>
難兩君相當司馬執枹以行之一鬬不當死者數萬以<lb/>
殺人為非也此其為殺人亦衆矣故曰司馬為務少焉<lb/>
子貢入見公以二子言告之子貢曰不識哉昔禹與有<lb/>
扈氏戰三陳而不服禹於是修敎一年而有扈氏請服<lb/>
<pb n="KR3k0046_WYG_007-15a"/>
故曰去民之所事奚獄之所聽兵革之不陳奚鼓之所<lb/>
鳴故曰敎為務也<lb/>
管仲勢地篇　制斷五刑各當其名罪人不怨善人不<lb/>
驚曰刑正之服之勝之飾之必嚴其令而民則之曰政<lb/>
如四時之不貣如星辰之不變如宵如晝如隂如陽如<lb/>
日月之明曰法愛之生之養之成之利民不得天下親<lb/>
之曰徳無徳無怨無好無惡萬物崇一隂陽同度曰道<lb/>
刑以弊之政以命之法以遏之徳以養之道以明之刑<lb/>
<pb n="KR3k0046_WYG_007-15b"/>
以弊之毋失民命令之以終其欲明之毋徑遏之以絶<lb/>
其志意毋使民幸養之以化其惡必自身始明之以察<lb/>
其生必修其理致刑其民庸心以蔽致政其民服信以<lb/>
聽致徳其民和平以静致道其民付而不爭<lb/>
牧民篇　凡牧民者欲民之正也欲民之正則㣲邪不<lb/>
可不禁也㣲邪者大邪之所生也㣲邪不禁而求大邪<lb/>
之無傷國不得也　凡牧民者欲民之可御也欲民之<lb/>
可御則法不可不審法者將立朝廷者也將立朝廷者<lb/>
<pb n="KR3k0046_WYG_007-16a"/>
則爵服不可不貴也爵服加于不義則民賤其爵服民<lb/>
賤其爵服則人主不尊人主不尊則令不行矣法者將<lb/>
用民力者也將用民力者則禄賞不可不重也禄賞加<lb/>
于無功則民輕其禄賞民輕其禄賞則上無以勸民上<lb/>
無以勸民則令不行矣法者將用民能者也將用民能<lb/>
者則授官不可不審也授官不審則民間其治民間其<lb/>
治則理不上通理不上通則下怨其上下怨其上則令<lb/>
不行矣法者將用民之死命者也用民之死命者則刑<lb/>
<pb n="KR3k0046_WYG_007-16b"/>
罸不可不審刑罸不審則有辟就有辟就則殺不辜而<lb/>
赦有罪殺不辜而赦有罪則國不免于賊臣矣故夫爵<lb/>
服賤禄賞輕民間其治賊臣首難此謂敗國之敎也<lb/>
士經篇　錯國于不傾之地積于不涸之倉藏于不竭<lb/>
之府下令于流水之原使民于不爭之官明必死之路<lb/>
開必得之門不為不可成不求不可得不處不可久不<lb/>
行不可復錯國于不傾之地者授有徳也積于不涸之<lb/>
倉者務五榖也藏于不竭之府者養桑麻育六畜也下<lb/>
<pb n="KR3k0046_WYG_007-17a"/>
令于流水之原者令順民心也使民于不爭之官者使<lb/>
各為其所長也明必死之路者嚴刑罸也開必得之門<lb/>
者信慶賞也不為不可成者量民力也不求不可得者<lb/>
不彊民以其所惡也不處不可久者不偷取一世也不<lb/>
行不可復者不欺其民也故授有徳則國安務五榖則<lb/>
食足養桑麻育六畜則民富令順民心則威令行使民<lb/>
各為其所長則用備嚴刑罸則民逺邪信慶賞則民輕<lb/>
難量民力則事無不成不彊民以其所惡則詐譌不生<lb/>
<pb n="KR3k0046_WYG_007-17b"/>
不偷取一世則民無怨心不欺其民則下親其上<lb/>
臣主篇　夫倉庫非空虚也商宦非虚壊也法令非虚<lb/>
亂也國家非虚亡也彼時有春秋嵗有敗凶政有急緩<lb/>
政有急緩故物有輕重嵗有敗凶故民有義不足時有<lb/>
春秋故榖有貴賤而上不調淫故游商得以什伯其本<lb/>
也百姓之不田貧富之不訾皆用此作城郭不守兵士<lb/>
不用皆道此始夫亡國踣家者非無壤土也其所事者<lb/>
非其功也夫凶嵗雷旱非無雨露也其燥濕非其時也<lb/>
<pb n="KR3k0046_WYG_007-18a"/>
亂世煩政非無法令也其所誅賞者非其人也暴主迷<lb/>
君非無心腹也其所取舍非其術也<lb/>
禁藏篇　凡治亂之情皆道上始故善者圉之以害牽<lb/>
之以利能利害者財多而過寡矣大凡人之情見利莫<lb/>
能勿就見害莫能勿避其商人通賈倍道兼行夜以續<lb/>
日千里而不逺者利在前也漁人之入海海深數仞就<lb/>
彼逆流乗危百里宿夜不出者利在水也故利之所在<lb/>
雖千仞之山無所不上深淵之下無所不入焉故善者<lb/>
<pb n="KR3k0046_WYG_007-18b"/>
勢利之在而民自美安不推而往不引而來不煩不擾<lb/>
而民自富如鳥之覆卵無形無聲而唯見其成　夫為<lb/>
國之本得天之時而為經得人之心而為紀法令為綱<lb/>
維吏為網罟什伍以為行列賞誅為文武繕農具當器<lb/>
械耕農當攻戰推引銚耨以當劍㦸被簔以當鎧鑐葅<lb/>
笠以當盾櫓故耕器具則戰器備農事習則功戰巧矣<lb/>
當春三月荻室熯造鑚燧易火杼井易水所以去兹毒<lb/>
也舉春祭塞久禱以魚為牲以蘖為酒相召所以屬親<lb/>
<pb n="KR3k0046_WYG_007-19a"/>
戚也毋殺畜生毋拊卵毋伐木毋夭英毋拊竿所以息<lb/>
百長也賜鰥寡振孤獨貸無種與無賦所以勸弱民發<lb/>
五正赦薄罪出拘民解仇讐所以建時功施生榖也夏<lb/>
賞五徳滿爵禄遷官位禮孝弟復賢力所以勸功也秋<lb/>
行五刑誅大罪所以禁淫邪止盜賊冬收五藏最萬物<lb/>
所以内作民也四時事備而民功百倍矣<lb/>
亢倉子曰政煩苛則人姦偽政省一則人醇樸夫人俗<lb/>
随國政之方圓猶蠖屈之於葉也食黄則身黄食蒼則<lb/>
<pb n="KR3k0046_WYG_007-19b"/>
身蒼作法貴於易避而難犯救弊貴於省事而一令<lb/>
子産始知然明問為政焉對曰視民如子見不仁者誅<lb/>
之如鷹鸇之逐鳥雀也子産喜以語子大叔且曰他日<lb/>
吾見蔑之面而已今吾見其心矣子大叔問政於子産<lb/>
子産曰政如農功日夜思之思其始而成其終朝夕而<lb/>
行之行無越思如農之有畔其過鮮矣<lb/>
董安于治晉陽問政於蹇老蹇老曰曰忠曰信曰敢董<lb/>
安于曰安忠乎曰忠於主曰安信乎曰信於令曰安敢<lb/>
<pb n="KR3k0046_WYG_007-20a"/>
乎曰敢於不善人董安于曰此三者足矣<lb/>
單快曰國有五寒而冰凍不與焉一曰政外二曰女厲<lb/>
三曰謀泄四曰不敬卿士而國家敗五曰不能治内而<lb/>
務外此五者一見雖祠無福除禍必得致福則貸<lb/>
楊朱見梁王治天下如運諸掌然梁王曰先生有一妻<lb/>
一妾不能治三畝之園不能芸言治天下如運諸手掌<lb/>
何以楊朱曰臣有之君不見夫羊乎百羊而羣使五尺<lb/>
童子荷杖而随之欲東而東欲西而西君且使堯牽一<lb/>
<pb n="KR3k0046_WYG_007-20b"/>
羊舜荷杖而随之則亂之始也臣聞之夫吞舟之魚不<lb/>
逰淵鴻鵠高飛不就汙池何則其志極逺也黄鍾大吕<lb/>
不可從繁奏之舞何則其音疏也將治大者不治小成<lb/>
大功者不小苛此之謂也<lb/>
墨子尚同篇　知者之事必計國家百姓之所以治者<lb/>
而為之必計國家百姓之所以亂者而辟之然計國家<lb/>
百姓之所以治者何也上之為政得下之情則治不得<lb/>
下之情則亂何以知其然也上之為政得下之情則是<lb/>
<pb n="KR3k0046_WYG_007-21a"/>
明民於善非也茍若明於民之善非也則得善人而賞<lb/>
之得暴人而罸之也善人賞而暴人罸則國必治上之<lb/>
為政也不得下之情則是不明於民之善非也若茍不<lb/>
明於民之善非則以不得善人而賞之不得暴人而罸<lb/>
之善人不賞而暴人不罸為政若此國衆必亂故賞不<lb/>
得下之情而不可不察者也然計得下之情將奈何可<lb/>
故子墨子曰唯能以尚同一義為政然後可矣何以知<lb/>
尚同一義之可而為政於天下也然胡不審稽古之治<lb/>
<pb n="KR3k0046_WYG_007-21b"/>
為政之説乎古者天之始生民未有正長也百姓為人<lb/>
若茍百姓為人是一人一義十人十義百人百義千人<lb/>
千義逮至人之衆不可勝計也則其所謂義者亦不可<lb/>
勝計此皆是其義而非人之義是以厚者有鬬而蕩者<lb/>
有爭是故天下之欲同一天下之義也是故選擇賢者<lb/>
立為天子天子以其知力為未足獨治天下是以選擇<lb/>
其次立為三公三公又以其知力為未足獨左右天子<lb/>
也是以分國建諸侯諸侯又以其知力為未足獨治其<lb/>
<pb n="KR3k0046_WYG_007-22a"/>
四境之内也是以選擇其次立為卿之宰卿之宰又以<lb/>
其知力為未足獨左右其君也是以選擇其次立而為<lb/>
鄉長家君是故古者天子之立三公諸侯卿之宰鄉長<lb/>
家君非特富貴游佚而擇之也將使助治亂刑政也故<lb/>
古者建國設都乃立后王君公奉以卿士師長此非欲<lb/>
用説也唯辯而使助治天助明也今此何為人上而不<lb/>
能治其下為人下而不能事其上則是上下相賤也何<lb/>
故以然則義不同也若茍義不同者有黨上以若人為<lb/>
<pb n="KR3k0046_WYG_007-22b"/>
善將毁之若人唯使得上之賞而辟百姓之毁是以為<lb/>
善者必未可使勸見有賞也上以若人為暴將罸之若<lb/>
人唯使得上之罸而懐百姓之譽是以為暴者必未可<lb/>
使沮見有罸也故計上之賞譽不足以勸善計其毁罸<lb/>
不足以沮暴此何故以然則欲同一天下之義將奈何<lb/>
可故子墨子言曰然胡不賞使家君試用家君發憲布<lb/>
令其家曰若見愛利家者必以告若見惡賊家者亦必<lb/>
以告若見愛利家以告亦猶愛利家者也上得且賞之<lb/>
<pb n="KR3k0046_WYG_007-23a"/>
衆聞則譽之若見惡賊家不以告亦猶惡賊家者也上<lb/>
得且罸之衆聞則非之是以禍若家之人皆欲得其長<lb/>
上之賞譽辟其毁罸是以善言之家君得善人而賞之<lb/>
得暴人而罸之善人之賞而暴人之罸則家必治矣然<lb/>
計若家之所以治者何也唯以尚同一義為政故也家<lb/>
既已治國之道盡此已邪則未也天下為家數也甚多<lb/>
此皆是其家而非人之家是以厚者有亂而薄者有爭<lb/>
故又使家君總其家之以尚同於國君國君以為發憲<lb/>
<pb n="KR3k0046_WYG_007-23b"/>
布令於國之衆曰若見愛利國者必以告若見惡賊國<lb/>
者亦必以告若見愛利國以告者亦猶愛利國者也上<lb/>
得且賞之衆聞則譽之若見惡賊國不以告者亦猶惡<lb/>
賊國者也上得且罸之衆聞則非之是以禍若國之人<lb/>
皆欲得其長上之賞譽避其毁罸是以民見善者言之<lb/>
見不善者言之國君得善人而賞之得暴人而罸之善<lb/>
人賞而暴人罸則國必治矣然計若國之所以治者何<lb/>
也唯能以尚同一義為政故也國既已治矣天下之道<lb/>
<pb n="KR3k0046_WYG_007-24a"/>
盡此已耶則未也天下之為國數也甚多此皆是國而<lb/>
非人之國是以厚者有載而薄者有爭故又使國君選<lb/>
其國之義以義尚同於天子天子亦為發憲布令於天<lb/>
下之衆曰若見愛利天下者必以告若見惡賊天下者<lb/>
亦以告若見愛利天下以告者亦猶愛利天下者也上<lb/>
得則賞之衆聞則譽之若見惡賊天下不以告者亦猶<lb/>
惡賊天下者也上得且罸之衆聞則非之是以禍天下<lb/>
之人皆欲得其長上之賞譽避其毁罸是以見善不善<lb/>
<pb n="KR3k0046_WYG_007-24b"/>
者告之天子得善人而賞之得暴人而罸之善人賞而<lb/>
暴人罸之天下必治矣然計天下之所以治者何也唯<lb/>
能以尚同一義為政故也天下既以治天子又總天下<lb/>
之義以尚同於天故當尚同之為説也尚同之天子可<lb/>
以治天下矣中用之諸侯可以治其國矣小用之家君<lb/>
可用而治其家矣是故大用之治天下不窕小用之治<lb/>
一國一家而不横者若道之謂也故曰治天下之國若<lb/>
治一家使天下之民若使一夫意獨子墨子有此而先<lb/>
<pb n="KR3k0046_WYG_007-25a"/>
王無此其有邪則亦然也聖王皆以尚同為政故天下<lb/>
治何以知其然也於先王之書也大誓之言然曰小人<lb/>
見姦巧乃聞不言也發罪鈞此言見淫辟不以告者其<lb/>
罪亦猶淫辟者也故古之聖王治天下也其所差論以<lb/>
自左右羽翼者皆良外為之人助之視聽者衆故與人<lb/>
謀事先人得之與人舉事先人成之先之譽令問先人<lb/>
發之唯信身而從事故利若此古者有語焉曰一目視<lb/>
也不若二目之視也一耳之聽也不若二耳之聽也一<lb/>
<pb n="KR3k0046_WYG_007-25b"/>
手之操也不若二手彊也夫唯能信身而從事故利若<lb/>
此是故古之聖王之治天下也千里之外有賢人焉其<lb/>
鄉里之人皆未之均聞見也聖王得而賞之千里之内<lb/>
有暴人焉其鄉里未之均聞見也聖王得而罸之故唯<lb/>
母以聖王為聦耳明目與豈能一視而通見千里之外<lb/>
哉一聽而通聞千里之外哉聖王不往而視也不就而<lb/>
聽也然而使天下之為寇亂盜賊者周流天下無所重<lb/>
足者何也其以尚同為政善也是故子墨子曰凡使民<lb/>
<pb n="KR3k0046_WYG_007-26a"/>
尚同者愛民不疾民無可使曰必疾愛而使之致信而<lb/>
持之富貴以道其前明罸以率其後為政若此唯欲毋<lb/>
與我同將不可得也是以子墨子曰今天下王公大人<lb/>
士君子中情將欲為仁義求為士上欲中聖之道下欲<lb/>
中國家百姓之利故當上同之説而不察尚同為政之<lb/>
本而治要也<lb/>
吕覽功名篇　由其道功名之不可得逃猶表之與影<lb/>
若呼之與響善釣者出魚乎十仞之下餌香也善弋者<lb/>
<pb n="KR3k0046_WYG_007-26b"/>
下鳥乎百仞之上弓良也善為君者蠻夷反舌殊俗異<lb/>
習皆服之徳厚也水泉深則魚鱉歸之樹木盛則飛鳥<lb/>
歸之庶草茂則禽獸歸之人主賢則豪傑歸之故聖王<lb/>
不務歸之者而務其所以歸彊令之笑不樂彊令之哭<lb/>
不悲彊令之為道也可以成小而不可以成大缶醯黄<lb/>
蚋聚之有酸徒水則必不可以貍致鼠以冰致蠅雖工<lb/>
不能以茹魚去蠅蠅愈至不可禁以致之之道去之也<lb/>
桀紂以去之之道致之也罸雖重刑雖嚴何益大寒既<lb/>
<pb n="KR3k0046_WYG_007-27a"/>
至民煗是利大熱在上民清是走故民無常處見利之<lb/>
聚無之去欲為天子民之所走不可不察今之世至寒<lb/>
矣至熱矣而民無走者取則行鈞也欲為天子所以示<lb/>
民不可不異也行不異亂雖信今民猶無走民無走則<lb/>
王者廢矣暴君幸矣民絶望矣桀紂貴為天子富有天<lb/>
下能盡害天下之民而不能得賢名之關龍逢王子比<lb/>
干能以要領之死爭其上之過而不能與之賢名名固<lb/>
不可以相分必由其理<lb/>
<pb n="KR3k0046_WYG_007-27b"/>
先己篇　夏后相與有扈戰於甘澤而不勝六卿請復<lb/>
之夏后相曰不可吾地不淺吾民不寡戰而不勝是吾<lb/>
徳薄而敎不善也於是乎處不重席食不貳味琴瑟不<lb/>
張鐘鼓不修子女不飾親親長長尊賢使能期年而有<lb/>
扈氏服故欲勝人者必先自勝欲論人者必先自論欲<lb/>
知人者必先自知詩曰執轡如組孔子曰審此言也可<lb/>
以為天下子貢曰何其躁也孔子曰非謂其躁也謂其<lb/>
為之於此而成文於彼也聖人組修其身而成文於天<lb/>
<pb n="KR3k0046_WYG_007-28a"/>
下矣故子華子曰丘陵成而宂者安矣大水深淵成而<lb/>
魚鱉安矣松栢成而塗之人已䕃矣孔子見魯哀公哀<lb/>
公曰有語寡人曰為國家者為之堂上而已矣寡人以<lb/>
為迂言也孔子曰此非迂言也丘聞之得之於身者得<lb/>
之人失之於身者失之人不出於門户而天下治者其<lb/>
惟知反於己身者乎<lb/>
韓非安危篇　安術有七危道有六安術一曰賞罸随<lb/>
是非二曰禍福随善惡三曰生死随法度四曰有賢不<lb/>
<pb n="KR3k0046_WYG_007-28b"/>
肖而無愛惡五曰有愚智而無非譽六曰有尺寸而無<lb/>
意度七曰有信而無詐危道一曰斵削於繩之内二曰<lb/>
斷割於法之外三曰利人之所害四曰樂人之所禍五<lb/>
曰危人之所安六曰所愛不親所惡不疏如此則人失<lb/>
其所以樂生而忘其所以重死人不樂生則人主不尊<lb/>
不重死則令不行<lb/>
賈誼陳政事疏　臣竊惟事勢可為痛哭者一可為流<lb/>
涕者二可為長太息者六若其他背理而傷道者難徧<lb/>
<pb n="KR3k0046_WYG_007-29a"/>
以疏舉進言者皆曰天下已安已治矣臣獨以為未也<lb/>
曰安且治者非愚則䛕皆非事實知治亂之體者也夫<lb/>
抱火厝之積薪之下而寢其上火未及燃因謂之安方<lb/>
今之勢何以異此本末舛逆首尾衡決國制搶攘非甚<lb/>
有紀胡可謂治陛下何不壹令臣得熟數之於前因陳<lb/>
治安之策試詳擇焉夫射獵之娛與安危之機孰急使<lb/>
為治勞智慮苦身體乏鐘鼔之樂勿為可也樂與今同<lb/>
而加之諸侯軌道兵革不動民保首領匈奴賔服四荒<lb/>
<pb n="KR3k0046_WYG_007-29b"/>
鄉風百姓素朴獄訟衰息大數既得則天下順治海内<lb/>
之氣清和咸理生為明帝沒為明神名譽之美垂於無<lb/>
窮禮祖有功而宗有徳使顧成之廟稱為太宗上配太<lb/>
祖與漢亡極建乆安之埶成長治之業以承祖廟以奉<lb/>
六親至孝也以幸天下以育羣生至仁也立經陳紀輕<lb/>
重同得後可以為萬世法程雖有愚幼不肖之嗣猶得<lb/>
蒙業而安至明也以陛下之明達因使少知治體者得<lb/>
佐下風致此非難也其具可素陳於前願幸無忽臣謹<lb/>
<pb n="KR3k0046_WYG_007-30a"/>
稽之天地驗之往古按之當今之務日夜念此至熟也<lb/>
雖使舜禹復生為陛下計亡以易此夫樹國固必相疑<lb/>
之埶下數被其殃上數爽其憂甚非所以安上而全下<lb/>
也今或親弟謀為東帝親兄之子西鄉而擊今吳又見<lb/>
告矣天子春秋鼎盛行義未過徳澤有加焉猶尚如是<lb/>
况莫大諸侯權力且十此者虖然而天下少安何也大<lb/>
國之王幼弱未壯漢之所置傅相方握其事數年之後<lb/>
諸侯之王大抵皆冠血氣方剛漢之傅相稱病而賜罷<lb/>
<pb n="KR3k0046_WYG_007-30b"/>
彼自丞尉以上徧置私人如此有異淮南濟北之為邪<lb/>
此時而欲為治安雖堯舜不治黄帝曰日中必熭操刀<lb/>
必割今令此道順而全安甚易不肯早為己廼墮骨肉<lb/>
之屬而抗剄之豈有異秦之季世虖夫以天子之位乗<lb/>
今之時因天之助尚憚以危為安以亂為治假設陛下<lb/>
居齊桓之處將不合諸侯而匡天下虖臣又知陛下有<lb/>
所必不能矣假設天下如曩時淮隂侯尚王楚黥布王<lb/>
淮南彭越王梁韓信王韓張敖王趙貫高為相盧綰王<lb/>
<pb n="KR3k0046_WYG_007-31a"/>
燕陳豨在代令此六七公者皆無恙當是時而陛下即<lb/>
天子位能自安虖臣有以知陛下之不能也天下淆亂<lb/>
高皇帝與諸公併起非有仄室之埶以豫席之也諸公<lb/>
幸者廼為中涓其次厪得舍人材之不逮至逺也高皇<lb/>
帝以明聖威武即天子位割膏腴之地以王諸公多者<lb/>
百餘城少者乃三四十縣徳至渥也然其後七年之間<lb/>
反者九起陛下之與諸公非親角材而臣之也又非身<lb/>
封王之也自高皇帝不能以是一嵗為安故臣知陛下<lb/>
<pb n="KR3k0046_WYG_007-31b"/>
之不能也然尚有可諉者曰疏臣請試言其親者假令<lb/>
悼惠王王齊元王王楚中子王趙幽王王淮陽共王王<lb/>
梁靈王王燕厲王王淮南六七貴人皆無恙當是時陛<lb/>
下即位能為治虖臣又知陛下之不能也若此諸王名<lb/>
雖為臣實皆有布衣昆弟之心慮亡不帝制而天子自<lb/>
為者擅爵人赦死辠甚者或戴黄屋漢法令非行也雖<lb/>
行不軌如厲王者令之不肯聽召之安可致虖幸而來<lb/>
至法安可得加動一親戚天下圜視而起陛下之臣雖<lb/>
<pb n="KR3k0046_WYG_007-32a"/>
有悍如馮敬者適啓其口匕首已陷其匈矣陛下雖賢<lb/>
誰與領此故疏者必危親者必亂已然之效也其異姓<lb/>
負彊而動者漢已幸勝之矣又不易其所以然同姓襲<lb/>
是跡而動既有徵矣其埶盡又復然殃禍之變未知所<lb/>
移明帝處之尚不能以安後世將如之何屠牛坦一朝<lb/>
解十二牛而芒刅不頓者所排擊剥割皆衆理解也至<lb/>
於髖髀之所非斤則斧夫仁義恩厚人主之芒刅也權<lb/>
埶法制人主之斤斧也今諸侯王皆衆髖髀也釋斤斧<lb/>
<pb n="KR3k0046_WYG_007-32b"/>
之用而欲嬰以芒刅臣以為不缺則折胡不用之淮南<lb/>
濟北勢不可也臣竊跡前事大抵彊者先反淮隂王楚<lb/>
最彊則最先反韓信倚胡則又反貫高因趙資則又反<lb/>
陳豨兵精則又反彭越用梁則又反黥布用淮南則又<lb/>
反盧綰最弱最後反長沙乃在二萬五千户耳功少而<lb/>
最完勢疏而最忠非獨性異人也亦形勢然也曩令樊<lb/>
酈絳灌據數十城而王今雖以殘亡可也令信越之倫<lb/>
列為徹侯而居雖至今存可也然則天下之大計可知<lb/>
<pb n="KR3k0046_WYG_007-33a"/>
已欲諸王之皆忠附則莫若令如長沙王欲臣子之勿<lb/>
葅醢則莫若令如樊酈等欲天下之治安莫若衆建諸<lb/>
侯而少其力力少則易使以義國小則亡邪心令海内<lb/>
之埶如身之使臂臂之使指莫不制從諸侯之君不敢<lb/>
有異心輻湊並進而歸命天子雖在細民且知其安故<lb/>
天下咸知陛下之明割地定制令齊趙楚各為若干國<lb/>
使悼惠王幽王元王之子孫畢以次各受祖之分地地<lb/>
盡而止及燕梁他國皆然其分地衆而子孫少者建以<lb/>
<pb n="KR3k0046_WYG_007-33b"/>
為國空而置之須其子孫生者舉使君之諸侯之地其<lb/>
削頗入漢者為徙其侯國及封其子孫也則以數償之<lb/>
一寸之地一人之衆天子無所利焉誠以定治而已故<lb/>
天下咸知陛下之亷地制壹定宗室子孫莫慮不王下<lb/>
無倍畔之心上無誅伐之志故天下咸知陛下之仁法<lb/>
立而不犯令行而不逆貫高利幾之謀不生柴竒開章<lb/>
之計不萌細民鄉善大臣致順故天下咸知陛下之義<lb/>
卧赤子天下之上而安植遺腹朝委裘而天下不亂當<lb/>
<pb n="KR3k0046_WYG_007-34a"/>
時大治後世誦聖壹動而五業附陛下誰憚而久不為<lb/>
此天下之勢方病大瘇一脛之大幾如要一指之大幾<lb/>
如股平居不可屈信一二指搐身慮亡聊失今不治必<lb/>
為錮疾後雖有扁鵲不能為己病非徒瘇也又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭<lb/>
元王之子帝之從弟也今之王者從弟之子也惠王親<lb/>
兄子也今之王者兄子之子也親者或亡分地以安天<lb/>
下疏者或制大權以偪天子臣故曰非徒病瘇也又苦<lb/>
<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭可痛哭者此病是也天下之埶方倒縣凡天子者<lb/>
<pb n="KR3k0046_WYG_007-34b"/>
天下之首何也上也蠻夷者天下之足何也下也今匈<lb/>
奴嫚侮侵掠至不敬也為天下患至亡已也而漢嵗致<lb/>
金絮采繒以奉之夷狄徵令是主上之操也天下共貢<lb/>
是臣下之禮也足反居上首顧居下倒懸如此莫之能<lb/>
解猶為國有人乎非亶倒懸而已又類辟且病痱夫辟<lb/>
者一面病痱者一方痛今西邊北邊之郡雖有長爵不<lb/>
輕得復五尺以上不輕得息斥候望烽燧不得卧將吏<lb/>
被介胄而睡臣故曰一方病矣醫能治之而上不使可<lb/>
<pb n="KR3k0046_WYG_007-35a"/>
為流涕者此也陛下何忍以帝皇之號為戎人諸侯埶<lb/>
既卑辱而禍不息長此安窮進謀者率以為是固不可<lb/>
解也亡具甚矣臣竊料匈奴之衆不過漢一大縣以天<lb/>
下之大困於一縣之衆甚為執事者羞之陛下何不試<lb/>
以臣為屬國之官以主匈奴行臣之計請必係單于之<lb/>
頸而制其命伏中行説而笞其背舉匈奴之衆唯上之<lb/>
令今不獵猛敵而獵田彘不摶反寇而摶畜菟翫細娛<lb/>
而不圖大患非所以為安也徳可逺施威可逺加而直<lb/>
<pb n="KR3k0046_WYG_007-35b"/>
數百里外威令不信可為流涕者此也今民賣僮者為<lb/>
之繡衣絲履偏諸縁内之閑中是古天子后服所以廟<lb/>
而不宴者也而庶人得以衣婢妾白縠之表薄紈之裏<lb/>
緁以偏諸美者黼繡是古天子之服今富人大賈嘉㑹<lb/>
召客者以被牆古者以奉一帝一后而節適今庶人屋<lb/>
壁得為帝服倡優下賤得為后飾然而天下不屈者殆<lb/>
未有也且帝之身自衣皁綈而富民墻屋被文繡天子<lb/>
之后以縁其領庶人嬖妾縁其履此臣所謂舛也夫百<lb/>
<pb n="KR3k0046_WYG_007-36a"/>
人作之不能衣一人欲天下亡寒胡可得也一人耕之<lb/>
十人聚而食之欲天下亡饑不可得也饑寒切於民之<lb/>
肌膚欲其亡為姦邪不可得也國已屈矣盜賊直須時<lb/>
耳然而獻計者曰毋動為大耳夫俗至大不敬也至亡<lb/>
等也至冐上也進計者猶曰母為可為長太息者此也商<lb/>
君遺禮義棄仁恩并心於進取行之二嵗秦俗日敗故<lb/>
秦人家富子壯則出分家貧子壯則出贅借父耰鉏慮<lb/>
有徳色母取箕箒立而誶語抱哺其子與公併倨婦姑<lb/>
<pb n="KR3k0046_WYG_007-36b"/>
不相説則反脣而相稽其慈子耆利不同禽獸者亡幾<lb/>
耳然并心而赴時猶日蹷六國兼天下功成求得矣終<lb/>
不知反亷愧之節仁義之厚信并兼之法遂進取之業<lb/>
天下大敗衆掩寡智欺愚勇威怯壯凌衰其亂至矣是<lb/>
以大賢起之威震海内徳從天下曩之為秦者今轉而<lb/>
為漢矣然其遺風餘俗猶尚未改今世以侈靡相競而<lb/>
上亡制度棄禮義捐亷恥日甚可謂月異而嵗不同矣<lb/>
逐利非耳慮非顧行也今其甚者殺父兄矣盜者剟寢<lb/>
<pb n="KR3k0046_WYG_007-37a"/>
户之簾搴兩廟之器白晝大都之中剽吏而奪之金矯<lb/>
偽者出幾十萬石粟賦六百餘萬錢乗傳而行郡國此<lb/>
其亡行義之尤至者也而大臣特以簿書不報期㑹之<lb/>
間以為大故至於俗流失世壊敗因恬而不知怪慮不<lb/>
動於耳目以是為適然耳夫移風易俗使天下回心而<lb/>
鄉道類非俗吏之所能為也俗吏之所務在於刀筆筐<lb/>
篋而不知大體陛下又不自憂竊為陛下惜之夫立君<lb/>
臣等上下使父子有禮六親有紀此非天之所為人之<lb/>
<pb n="KR3k0046_WYG_007-37b"/>
所設也夫人之所設不為不立不植則僵不修則壊筦<lb/>
子曰禮義亷恥是謂四維四維不張國乃滅亡使筦子<lb/>
愚人也則可筦子而少知治體則是豈可不為寒心哉<lb/>
秦滅四維而不張故君臣乖亂六親殃戮姦人並起萬<lb/>
民離叛凡十五嵗而社稷為墟今四維猶未備也故姦<lb/>
人幾幸而衆心疑惑豈如今定經制令君君臣臣上下<lb/>
有差父子六親各得其宜姦人無所幾幸而羣臣衆信<lb/>
上不疑惑此業壹定世世常安而後有所持循矣若夫<lb/>
<pb n="KR3k0046_WYG_007-38a"/>
經制不定是猶渡江河亡維楫中流而遇風波船必覆<lb/>
矣可為長太息者此也夏為天子十有餘世而殷受之<lb/>
殷為天子二十餘世而周受之周為天子三十餘世而<lb/>
秦受之秦為天子二世而亡人性不甚相逺也何三代<lb/>
之君有道之長而秦無道之暴也其故可知也古之王<lb/>
者太子廼生固舉以禮使士負之有司齊肅端冕見之<lb/>
南郊見于天也過闕則下過廟則趨孝子之道也故自<lb/>
為赤子而敎固己行矣昔者成王幼在襁抱之中召公<lb/>
<pb n="KR3k0046_WYG_007-38b"/>
為太保周公為太傅太公為太師保保其身體傅傅之<lb/>
徳義師道之敎訓此三公之職也於是為置三少皆上<lb/>
大夫也曰少保少傅少師是與太子宴者也故廼孩提<lb/>
有識三公三少因明孝仁禮義以道習之逐去邪人不<lb/>
使見惡行於是皆選天下之端士孝弟博聞有道術者<lb/>
以衛翼之使與太子居處出入故太子廼生而見正事<lb/>
聞正言行正道左右前後皆正人也夫習與正人居之<lb/>
不能母正猶生長於齊不能不齊言也習與不正人居<lb/>
<pb n="KR3k0046_WYG_007-39a"/>
之不能母不正猶生長於楚之地不能不楚言也故擇<lb/>
其所耆必先受業廼得嘗之擇其所樂必先有習廼得<lb/>
為之孔子曰少成若天性習貫如自然及太子少長知<lb/>
妃色則入于學學者所學之官也學禮曰帝入東學上<lb/>
親而貴仁則親䟱有序而恩相及矣帝入南學上齒而<lb/>
貴信則長幼有差而民不誣矣帝入西學上賢而貴徳<lb/>
則聖智在位而功不遺矣帝入北學上貴而尊爵則貴<lb/>
賤有等而下不隃矣帝入太學承師問道退習而考於<lb/>
<pb n="KR3k0046_WYG_007-39b"/>
太傅太傅罸其不則而匡其不及則徳智長而治道得<lb/>
矣此五學者既成於上則百姓黎民化輯於下矣及太<lb/>
子既冠成人免於保傳之嚴則有紀過之史徹膳之宰<lb/>
進善之旌誹謗之木敢諫之鼓瞽史誦詩工誦箴諫大<lb/>
夫進謀士傳民語習與智長故切而不媿化與心成故<lb/>
中道若性三代之禮春朝朝日秋暮夕月所以明有敬<lb/>
也春秋入學坐國老執醬而親餽之所以明有孝也行<lb/>
以鸞和步中采齊趣中肆夏所以明有度也其於禽獸<lb/>
<pb n="KR3k0046_WYG_007-40a"/>
見其生不見其死聞其聲不食其肉故逺庖厨所以長<lb/>
恩且明有仁也夫三代之所以長久者以其輔翼太子<lb/>
有此具也及秦而不然其俗固非貴辭讓也所上者告<lb/>
訐也固非貴禮義也所上者刑罸也使趙高傅胡亥而<lb/>
敎之獄所習者非斬劓人則夷人之三族也故胡亥今<lb/>
日即位而明日射人忠諫者謂之誹謗深計者謂之妖<lb/>
言其視殺人若艾草菅然豈惟胡亥之性惡哉彼其所<lb/>
以道之者非其理故也鄙諺曰不習為吏視已成事又<lb/>
<pb n="KR3k0046_WYG_007-40b"/>
曰前車覆後車誡夫三代之所以長久者其己事可知<lb/>
也然而不能從者是不法聖智也秦世之所以亟絶者<lb/>
其轍迹可見也然而不避是後車又將覆也夫存亡之<lb/>
變治亂之機其要在是矣天下之命懸於太子太子之<lb/>
善在於早諭敎與選左右夫心未濫而先諭敎則化易<lb/>
成也開於道術智誼之指則敎之力也若其服習積貫<lb/>
則左右而已夫胡粤之人生而同聲耆欲不異及其長<lb/>
而成俗累數譯而不能相通行者有雖死而不相為者<lb/>
<pb n="KR3k0046_WYG_007-41a"/>
則敎習然也臣故曰選左右早諭敎最急夫敎得而左<lb/>
右正則太子正矣太子正而天下定矣書曰一人有慶<lb/>
兆民頼之此時務也凡人之智能見已然不能見將然<lb/>
夫禮者禁於將然之前而法者禁於已然之後是故法<lb/>
之所用易見而禮之所為至難知也若夫慶賞以勸善<lb/>
刑罸以懲惡先王執此之政堅如金石行此之令信如<lb/>
四時據此之公無私如天地耳豈顧不用哉然而曰禮<lb/>
云禮云者貴絶惡於未萌而起敎於㣲𦕈使民日遷善<lb/>
<pb n="KR3k0046_WYG_007-41b"/>
逺辠而不自知也孔子曰聽訟吾猶人也必也使無訟<lb/>
乎為人主計者莫如先審取舍取舍之極定於内而安<lb/>
危之萌應於外矣安者非一日而安也危者非一日而<lb/>
危也皆以積漸然不可不察也人主之所積在其取舍<lb/>
以禮義治之者積禮義以刑罸治之者積刑罸刑罸積<lb/>
而民怨背禮義積而民親和故世主欲民之善同而所<lb/>
以使民善者或異或道之以徳敎或敺之以法令道之<lb/>
以徳敎者徳敎洽而民氣樂敺之以法令者法令極而<lb/>
<pb n="KR3k0046_WYG_007-42a"/>
民風哀哀樂之感禍福之應也秦王之欲尊宗廟而安<lb/>
子孫與湯武同然而湯武廣大其徳行六七百嵗而弗<lb/>
失秦王治天下十餘嵗則大敗此亡它故矣湯武之定<lb/>
取舍審而秦王之定取舍不審矣夫天下大器也今人<lb/>
之置器置諸安處則安置諸危處則危天下之情與器<lb/>
亡以異在天子之所置之湯武置天下於仁義禮樂而<lb/>
徳澤洽禽獸草木廣裕徳被蠻貊四夷累子孫數十世<lb/>
此天下所共聞也秦王置天下於法令刑罸徳澤亡一<lb/>
<pb n="KR3k0046_WYG_007-42b"/>
有而怨毒盈於世下憎惡之如仇讐禍幾及身子孫誅<lb/>
絶此天下之所共見也是非其明效大驗耶人之言曰<lb/>
聽言之道必以其事觀之則言者莫敢妄言今或言禮<lb/>
誼之不如法令敎化之不如刑罸人主胡不引殷周秦<lb/>
事以觀之也人主之尊譬如堂羣臣如陛衆庶如地故<lb/>
古陛九級上亷逺地則堂高陛亡級亷近地則堂卑高<lb/>
者難攀卑者易陵理勢然也故古者聖王制為等列内<lb/>
有公卿大夫士外有公侯伯子男然後有官師小吏延<lb/>
<pb n="KR3k0046_WYG_007-43a"/>
及庶人等級分明而天子加焉故其尊不可及也里諺<lb/>
曰欲投鼠而忌器此善諭也鼠近於器尚憚不投恐傷<lb/>
其器况於貴臣之近主虖亷恥節禮以治君子故有賜<lb/>
死而亡戮辱是以黥劓之辠不及大夫以其離主上不<lb/>
逺也禮不敢齒君之路馬蹵其芻者有罸見君之几杖<lb/>
則起遭君之乗車則下入正門則趨君之寵臣雖或有<lb/>
過刑戮之辠不加其身者尊君之故也此所以為主上<lb/>
豫逺不敬也所以體貎大臣而厲其節也今自王侯三<lb/>
<pb n="KR3k0046_WYG_007-43b"/>
公之貴皆天子之所改容而禮之也古天子之所謂伯<lb/>
父伯舅也而今與衆庶同黥劓髠刖笞傌棄市之法然<lb/>
則堂不亡陛乎被戮辱者不泰迫虖亷恥不行大臣無<lb/>
廼握重權大官而有徒𨽻亡恥之心虖夫望夷之事二<lb/>
世見當以重法者投鼠而不忌器之習也臣聞之履雖<lb/>
鮮不加於枕冠雖敝不以苴履夫已嘗在貴寵之位天<lb/>
子改容而禮貎之矣吏民嘗俯伏以敬畏之矣今而有<lb/>
過帝令廢之可也退之可也賜之死可也滅之可也若<lb/>
<pb n="KR3k0046_WYG_007-44a"/>
夫束縛之係緤之輸之司寇編之徒官司寇小吏詈罵<lb/>
而榜笞之殆非所以令衆庶見也夫卑賤者習知尊貴<lb/>
者之一旦吾亦廼可以加此也非所以習天下也非尊<lb/>
尊貴貴之化也夫天子之所嘗敬衆庶之所嘗寵死而<lb/>
死耳賤人安得如此而頓辱之哉豫讓事中行之君智<lb/>
伯伐而滅之移事智伯及趙滅智伯豫讓釁面吞炭必<lb/>
報襄子五起而不中人問豫子豫子曰中行衆人畜我<lb/>
我故衆人事之智伯國士遇我我故國士報之故此一<lb/>
<pb n="KR3k0046_WYG_007-44b"/>
豫讓也反君事讐行若狗彘已而抗節致忠行出乎烈<lb/>
士人主使然也故主上遇其大臣如遇犬馬彼將犬馬<lb/>
自為也如遇官徒彼將官徒自為也頑頓亡恥奊詬亡<lb/>
節亷恥不立且不自好茍若而可故見利則逝見便則<lb/>
奪主上有敗則因而挻之矣主上有患則吾茍免而已<lb/>
立而觀之耳有便吾身者則欺賣而利之耳人主將何<lb/>
便於此羣下至衆而主上至少也所託財器職業者粹<lb/>
於羣下也俱亡恥俱茍安則主上最病故古者禮不及<lb/>
<pb n="KR3k0046_WYG_007-45a"/>
庶人刑不至大夫所以厲寵臣之節也古者大臣有坐<lb/>
不亷而廢者不謂不亷曰簠簋不飾坐汙穢淫亂男女<lb/>
亡别者不曰汙穢曰帷薄不修坐罷軟不勝任者不謂<lb/>
罷軟曰下官不職故貴大臣定有其辠矣猶未斥然正<lb/>
以謼之也尚選就而為之諱也故其在大譴大何之域<lb/>
者聞譴何則白冠氂纓盤水加劒造請室而請辠耳上<lb/>
不執縛係引而行也其有中罪者聞命而自弛上不使<lb/>
人頸盭而加也其有大辠者聞命則北面再拜跪而自<lb/>
<pb n="KR3k0046_WYG_007-45b"/>
裁上不使捽抑而刑之也曰子大夫自有過耳吾遇子<lb/>
有禮矣遇之有禮故羣臣自憙嬰以亷恥故人矜節行<lb/>
上設亷恥禮義以遇其臣而臣不以節行報其上者則<lb/>
非人類也故化成俗定則為人臣者主耳忘身國耳忘<lb/>
家公耳忘私利不茍就害不茍去唯義所在上之化也<lb/>
故父兄之臣誠死宗廟法度之臣誠死社稷輔翼之臣<lb/>
誠死君上守國扞敵之臣誠死城郭封疆故曰聖人有<lb/>
金城者比物比志也彼且為我死故吾得與之俱生彼<lb/>
<pb n="KR3k0046_WYG_007-46a"/>
且為我亡故吾得與之俱存夫將為我危故吾得與之<lb/>
皆安顧行而忘利守節而伏義故可以託不御之權可<lb/>
以寄六尺之孤此厲亷恥行禮誼之所致也主上何喪<lb/>
焉此之不為而顧彼之久行故曰可為長太息者此也<lb/>
大政篇　易使喜難使怒者宜為君識人之功而忘人<lb/>
之罪者宜為貴故曰刑罸不可以慈民簡泄不可以得<lb/>
士故欲以刑罸慈民辟其猶以鞭狎狗也雖久弗親矣<lb/>
故欲以簡泄得士辟其猶以弧怵鳥也雖久弗得矣夫<lb/>
<pb n="KR3k0046_WYG_007-46b"/>
士者弗敬則弗至民者弗愛則弗附故欲求士必至民<lb/>
必附惟恭與敬忠與信古今無易矣渚澤有枯木而國<lb/>
無枯士矣故有不能求士之君而無不可得之士有不<lb/>
能治民之吏而無不可治之民故君明而吏賢矣吏賢<lb/>
而民治矣故見其民而知其吏見其吏而知其君矣故<lb/>
君功見於選吏吏功見於治民故勸之其上者猶其下<lb/>
而上睹矣此道之謂也　故民之治亂在於吏國之安<lb/>
危在於政是以明君之於政也慎之於吏也選之然後<lb/>
<pb n="KR3k0046_WYG_007-47a"/>
國興也故君能為善則吏必能為善矣吏能為善則民<lb/>
必能為善矣故民之不善也失之者吏也故民之善者<lb/>
吏之功也故吏之不善也失之者君也吏之善者君之<lb/>
功也是故君明而吏賢吏賢而民治矣故茍上好之其<lb/>
下必化之此道之政也夫民為言萌也萌之為言也盲<lb/>
也故惟上之所扶而以之民無不化也故曰民萌民萌<lb/>
哉直言其意而為之名也夫民者賢不肖之材也賢不<lb/>
肖皆具焉故賢人得焉不肖者休焉技能輸焉忠信飾<lb/>
<pb n="KR3k0046_WYG_007-47b"/>
焉故民者積愚也故夫民者雖愚也明上選吏焉必使<lb/>
民與焉故士民譽之則明上察之見歸而舉之故士民<lb/>
苦之明上察之見非而去之故王者取吏不妄必使民<lb/>
唱然後和之故夫民者吏之程也察吏於民然後随之<lb/>
夫民至卑也使之取吏焉必取其愛焉故十人愛之有<lb/>
歸則十人之吏也百人愛之有歸則百人之吏也千人<lb/>
愛之有歸則千人之吏也萬人愛之有歸則萬人之吏<lb/>
也故萬人之吏也撰卿相焉夫民者諸侯之本也敎者<lb/>
<pb n="KR3k0046_WYG_007-48a"/>
政之本也道者敎之本也有道然後敎也有敎然後政<lb/>
治也政治然後民勸之民勸之然後國豐富也故國豐<lb/>
且富然後君樂也忠臣之功也臣之忠者君之明也臣<lb/>
忠君明此之謂政之綱也故國也者行之綱然後國臧<lb/>
也故君之信在於所信所信不信雖欲論信也終身不<lb/>
信矣故所信不可不慎也事君之道不過於事父故不<lb/>
肖者之事父也不可以事君事長之道不過於事兄故<lb/>
不肖者之事兄也不可以事長使下之道不過於使弟<lb/>
<pb n="KR3k0046_WYG_007-48b"/>
故不肖者之使弟也不可以使下交接之道不過於為<lb/>
身故不肖者之為身也不可以接友慈民之道不過於<lb/>
愛其子故不肖者之愛其子不可以慈民居官之道不<lb/>
過於居家故不肖者之於家也不可以居官夫道者行<lb/>
之於父則行之於君矣行之於兄則行之於長矣行之<lb/>
於弟則行之於下矣行之於身則行之於友矣行之於<lb/>
子則行之於民矣行之於家則行之於官矣故士則未<lb/>
仕而能以試矣<lb/>
<pb n="KR3k0046_WYG_007-49a"/>
劉向政理篇　政有三品王者之政化之覇者之政威<lb/>
之彊者之政脅之夫此三者各有所施而化之為貴矣<lb/>
夫化之不變而後威之威之不變而後脅之脅之不變<lb/>
而後刑之夫至於刑者則非王者之所得已也是以聖<lb/>
王先徳敎而後刑罸立榮恥而明防禁崇禮義之節以<lb/>
示之賤貨利之弊以變之修近禮内政橛機之禮壹妃<lb/>
匹之際則莫不慕義理之榮而惡貪亂之恥其所由致<lb/>
之者化使然也　内治未得不可以正外本惠未襲不<lb/>
<pb n="KR3k0046_WYG_007-49b"/>
可以制末是以春秋先京師而後諸夏先諸華而後夷<lb/>
狄及周惠王以遭亂世繼先王之體而强楚稱王諸侯<lb/>
背叛欲申先王之命一統天下不先廣養京師以及諸<lb/>
夏諸夏以及夷狄内治未得忿則不料力權得失興兵<lb/>
而征强楚師大敗撙辱不行大為天下戮笑幸逢齊桓<lb/>
公以得安尊故内治未得不可以正外本惠未襲不可<lb/>
以制末<lb/>
鼂錯對策　詔策曰吏之不平政之不宜民之不寜愚<lb/>
<pb n="KR3k0046_WYG_007-50a"/>
臣竊以秦事明之臣聞秦始并天下之時其主不及三<lb/>
王而臣不及其佐然功力不遲者何也地形便山川利<lb/>
財用足民利戰其所與並者六國六國者臣主皆不肖<lb/>
謀不輯民不用故當此之時秦國最富彊夫國富彊而<lb/>
鄰國亂者帝王之資也故秦能兼六國立為天子當此<lb/>
之時三王之功不能進焉及其末塗之衰也任不肖而<lb/>
信䜛賊宫室過度嗜慾亡極民力罷盡賦歛不節矜奮<lb/>
自賢羣臣恐䛕驕溢縱恣不顧患禍妄賞以随喜意妄<lb/>
<pb n="KR3k0046_WYG_007-50b"/>
誅以快怒心法令煩<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>刑罸暴酷輕絶人命身自射殺<lb/>
天下寒心莫安其處姦邪之吏乗其亂法以成其威獄<lb/>
官主斷生殺自恣上下瓦解各自為制秦始亂之時吏<lb/>
之所先侵者貧人賤民也至其中節所侵者富人吏家<lb/>
也及其末塗所侵者宗室大臣也是故親䟱皆危外内<lb/>
咸怨離散逋逃人有走心陳勝先倡天下大潰絶祀亡<lb/>
世為異姓福此吏不平政不宣民不寜之禍也　詔策<lb/>
曰悉陳其志母有所隠愚臣竊以五帝之賢臣明之五<lb/>
<pb n="KR3k0046_WYG_007-51a"/>
帝其臣莫能及則自親之三王臣主俱賢則共憂之五<lb/>
伯不及其臣則任使之此所以神明不遺而賢聖不廢<lb/>
也故各當其世而立功徳焉傳曰往者不可及來者猶<lb/>
可待能明其世者謂之天子此之謂也竊聞戰不勝者<lb/>
易其地民貧窮者變其業今以陛下神明徳厚資財不<lb/>
下五帝臨制天下至今十有六年民不益富盜賊不衰<lb/>
邊境未安其所以然意者陛下未之躬親而待羣臣也<lb/>
今執事之臣皆天下之選已然莫能望陛下清光譬之<lb/>
<pb n="KR3k0046_WYG_007-51b"/>
猶五帝之佐也陛下不自躬親而待不望清光之臣臣<lb/>
竊恐神明之遺也日損一日嵗亡一嵗日月益暮盛徳<lb/>
不及究於天下以傳萬世愚臣不自度量竊為陛下惜<lb/>
之<lb/>
董仲舒對賢良策　其一曰臣謹按春秋之中視前世<lb/>
已行之事以觀天人相與之際甚可畏也國家將有失<lb/>
道之敗而天廼先出災害以譴告之不知自省又出怪<lb/>
異以警懼之尚不知變而傷敗廼至以此見天心之仁<lb/>
<pb n="KR3k0046_WYG_007-52a"/>
愛人君而欲止其亂也自非大亡道之世者天盡欲扶<lb/>
持而全安之事在彊勉而已矣彊勉學問則聞見博而<lb/>
知益明彊勉行道則徳日起而大有功此皆可使還至<lb/>
而立有效者也詩曰夙夜匪懈書云懋哉懋哉皆勉彊<lb/>
之謂也道者所繇以適於治之路也仁義禮樂皆其具<lb/>
也故聖王已沒而子孫長久安寜數百嵗此皆禮樂敎<lb/>
化之功也王者未作樂之時乃用先王之樂宜於世者<lb/>
而以深入敎化於民敎化之情不得雅頌之樂不成故<lb/>
<pb n="KR3k0046_WYG_007-52b"/>
王者功成作樂樂其徳也樂者所以變民風化民俗也<lb/>
其變民也易其化人也著故聲發於和而本於情接於<lb/>
肌膚藏於骨髄故王道雖微缺而筦絃之聲未衰也夫<lb/>
虞氏之不為政久矣然而樂頌遺風猶有存者是以孔<lb/>
子在齊而聞韶也夫人君莫不欲安存而惡危亡然而<lb/>
政亂國危者甚衆所任者非其人而所繇者非其道是<lb/>
以政日以仆滅也夫周道衰於幽厲非道亡也幽厲不<lb/>
繇也至於宣王思昔先王之徳興滯補弊明文武之功<lb/>
<pb n="KR3k0046_WYG_007-53a"/>
業周道粲然復興詩人美之而作上天祐之為生賢佐<lb/>
後世稱誦至今不絶此夙夜不懈行善之所致也孔子<lb/>
曰人能𢎞道非道𢎞人故治亂廢興在於己非天降命<lb/>
不可得反其所操持誖謬失其統也臣聞天之所大奉<lb/>
使之王者必有非人力所能致而自至者此受命之符<lb/>
也天下之人同心歸之若歸父母故天瑞應誠而至書<lb/>
曰白魚入于王舟有火復于王屋流為烏此葢受命之<lb/>
符也周公曰復哉復哉孔子曰徳不孤必有鄰皆積善<lb/>
<pb n="KR3k0046_WYG_007-53b"/>
累徳之效也及至後世淫佚衰㣲不能統理羣生諸侯<lb/>
背畔殘賊良民以爭壤土廢徳敎而任刑罸刑罸不中<lb/>
則生邪氣邪氣積於下怨惡畜於上上下不和則隂陽<lb/>
謬盭而妖孽生矣此災異所縁而起也臣聞命者天之<lb/>
令也性者生之質也情者人之欲也或夭或夀或仁或<lb/>
鄙陶冶而成之不能粹美有治亂之所生故不齊也孔<lb/>
子曰君子之徳風也小人之徳草也草上之風必偃故<lb/>
堯舜行徳則民仁夀桀紂行暴則民鄙夭夫上之化下<lb/>
<pb n="KR3k0046_WYG_007-54a"/>
下之從上猶泥之在鈞唯甄者之所為猶金之在鎔唯<lb/>
冶者之所鑄綏之斯來動之斯和此之謂也臣謹按春<lb/>
秋之文求王道之端得之於正正次王王次春春者天<lb/>
之所為也正者王之所為也其意曰上承天之所為而<lb/>
下以正其所為正王道之端云爾然則王者欲有所為<lb/>
宜求其端於天天道之大者在隂陽陽為徳隂為刑刑<lb/>
主殺而徳主生是故陽常居大夏而以生育養長為事<lb/>
隂常居大冬而積於空虚不用之處以此見天之任徳<lb/>
<pb n="KR3k0046_WYG_007-54b"/>
不任刑也天使陽出布施於上而主嵗功使隂入伏於<lb/>
下而時出佐陽陽不得隂之助亦不能獨成嵗終陽以<lb/>
成嵗為名此天意也王者承天意以從事故任徳敎而<lb/>
不任刑刑者不可任以治世猶隂之不可任以成嵗也<lb/>
為政而任刑不順於天故先王莫之肯為也今廢先王<lb/>
徳敎之官而獨任執法之吏治民母乃任刑之意與孔<lb/>
子曰不敎而誅謂之虐虐政用於下而欲徳敎之被四<lb/>
海故難成也臣謹按春秋謂一元之意一者萬物之所<lb/>
<pb n="KR3k0046_WYG_007-55a"/>
從始也元者辭之所謂大也謂一為元者視大始而欲<lb/>
正本也春秋深探其本而反自貴者始故為人君者正<lb/>
心以正朝廷正朝廷以正百官正百官以正萬民正萬<lb/>
民以正四方四方正逺近莫敢不一於正而亡有邪氣<lb/>
奸其間者是以隂陽調而風雨時羣生和而萬民殖五<lb/>
榖熟而草木茂天地之間被潤澤而大豐美四海之内<lb/>
聞盛徳而皆來臣諸福之物可致之祥莫不畢至而王<lb/>
道終矣孔子曰鳯鳥不至河不出圖吾已矣夫自悲可<lb/>
<pb n="KR3k0046_WYG_007-55b"/>
致此物而身卑賤不得致也今陛下貴為天子富有四<lb/>
海居得致之位操可致之勢又有能致之資行高而恩<lb/>
厚知明而意美愛民而好士可謂誼主矣然而天地未<lb/>
應而美祥莫至者何也凡以敎化不立而萬民不正也<lb/>
夫萬民之從利也如水之走下不以敎化隄防之不能<lb/>
止也是故敎化立而姦邪皆止者其隄防完也敎化廢<lb/>
而姦邪並出刑罸不能勝者其隄防壊也古之王者明<lb/>
於此是故南面而治天下莫不以敎化為大務立太學<lb/>
<pb n="KR3k0046_WYG_007-56a"/>
以敎於國設庠序以化於邑漸民以仁摩民以誼節民<lb/>
以禮故其刑罸甚輕而禁不犯者敎化行而習俗美也<lb/>
聖王之繼亂世也掃除其迹而悉去之復修敎化而崇<lb/>
起之敎化已明習俗已成子孫循之行五六百嵗尚未<lb/>
敗也至周之末世大為亡道以失天下秦繼其後獨不<lb/>
能改又益甚之重禁文學不得挾書棄捐禮誼而惡聞<lb/>
之其心欲盡滅先聖之道而顓為自恣茍簡之治故立<lb/>
為天子十四嵗而國亡矣自古以來未嘗有以亂濟亂<lb/>
<pb n="KR3k0046_WYG_007-56b"/>
大敗天下之民如秦者其遺毒餘烈至今未滅使習俗<lb/>
薄惡人民嚚頑抵冒殊扞孰爛如此之甚者也孔子曰<lb/>
腐朽之木不可彫也糞土之牆不可圬也今漢繼秦之<lb/>
後如朽木糞牆矣雖欲善治之亡可奈何法出而姦生<lb/>
令下而詐起如以湯止沸抱薪救火愈甚亡益也竊譬<lb/>
之琴瑟不調甚者必解而更張之乃可鼓也為政而不<lb/>
行甚者必變而更化之乃可理也當更張而不更張雖<lb/>
有良工不能善調也當更化而不更化雖有大賢不能<lb/>
<pb n="KR3k0046_WYG_007-57a"/>
善治也故漢得天下已來常欲善治而至今不可善治<lb/>
者失之於當更化而不更化也古人有言曰臨淵羨魚<lb/>
不如退而結網今臨政而願治七十餘嵗矣不如退而<lb/>
更化更化則可善治善治則災害日去福禄日來詩云<lb/>
宜民宜人受禄于天夫仁為政而宜於民者固當受禄<lb/>
于天夫仁誼禮智信五常之道王者所當修飾也五者<lb/>
修飾故受天之祐而享鬼神之靈徳施于方外延及羣<lb/>
生也<lb/>
<pb n="KR3k0046_WYG_007-57b"/>
其二曰臣聞堯受命以天下為憂而未以位為樂也故<lb/>
誅逐亂臣務求賢聖是以得舜禹稷卨咎繇衆聖輔徳<lb/>
賢能佐職敎化大行天下和洽萬民皆安仁樂誼各得<lb/>
其宜動作應禮從容中道故孔子曰如有王者必世而<lb/>
後仁此之謂也堯在位七十載廼遜于位以禪虞舜堯<lb/>
崩天下不歸堯子丹朱而歸舜舜知不可辟乃即天子<lb/>
之位以禹為相因堯之輔佐繼其統業是以垂拱無為<lb/>
而天下治孔子曰韶盡美矣又盡善也此之謂也至於<lb/>
<pb n="KR3k0046_WYG_007-58a"/>
殷紂逆天暴物殺戮賢知殘賊百姓伯夷太公皆當世<lb/>
賢者隠處而不為臣守職之人皆奔走逃亡入于河海<lb/>
天下耗亂萬民不安故天下去殷而從周文王順天理<lb/>
物師用賢聖是以閎夭太顛散宜生等亦聚於朝廷愛<lb/>
施兆民天下歸之故太公起海濵而即三公也當此之<lb/>
時紂尚在上尊卑昬亂百姓散亡故文王悼痛而欲安<lb/>
之是以日昃而不暇食也孔子作春秋先正王而繫萬<lb/>
事見素王之文焉繇此觀之帝王之條貫同然而勞逸<lb/>
<pb n="KR3k0046_WYG_007-58b"/>
異者所遇之時異也孔子曰武盡美矣未盡善也此之<lb/>
謂也臣聞制度文采𤣥黄之飾所以明尊卑異貴賤而<lb/>
勸有徳也故春秋受命所先制者改正朔易服色所以<lb/>
應天也然則宫室旌旗之制有法而然者也故孔子曰<lb/>
奢則不遜儉則固儉非聖人之中制也臣聞良玉不琢<lb/>
資質潤美不待刻琢此亡異於達巷黨人不學而自知<lb/>
也然則常玉不琢不成文章君子不學不成其徳臣聞<lb/>
聖王之治天下也少則習之學長則材諸位爵禄以養<lb/>
<pb n="KR3k0046_WYG_007-59a"/>
其徳刑罸以威其惡故民曉於禮誼而恥犯其上武王<lb/>
行大誼平殘賊周公作禮樂以文之至於成康之隆囹<lb/>
圄空虚四十餘年此亦敎化之漸而仁誼之流非獨傷<lb/>
肌膚之效也至秦則不然師申商之法行韓非之説憎<lb/>
帝王之道以貪狠為俗非有文徳以敎訓於天下也誅<lb/>
名而不察實為善者不必免而犯惡者未必刑也是以<lb/>
百官皆飾空言虚辭而不顧實外有事君之禮内有背<lb/>
上之心造偽飾詐趨利無恥又好用<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>酷之吏賦歛亡<lb/>
<pb n="KR3k0046_WYG_007-59b"/>
度竭民財力百姓散亡不得從耕織之業羣盜並起是<lb/>
以刑者甚衆死者相望而姦不息俗化使然也故孔子<lb/>
曰道之以政齊之以刑民免而無恥此之謂也今陛下<lb/>
并有天下海内莫不率服廣覽兼聽極羣下之知盡天<lb/>
下之美至徳昭然施於方外夜郎康居殊方萬里説徳<lb/>
歸誼此太平之致也然而功不加於百姓者殆王心未<lb/>
加焉曽子曰尊其所聞則高明矣行其所知則光大矣<lb/>
高明光大不在於他在乎加之意而已願陛下因用所<lb/>
<pb n="KR3k0046_WYG_007-60a"/>
聞設誠於内而致行之則三王何異哉陛下親耕籍田<lb/>
以為農先夙寤晨興憂勞萬民思惟往古而務以求賢<lb/>
此亦堯舜之用心也然而未云獲者士素不厲也夫不<lb/>
素養士而欲求賢譬猶不琢玉而求文采也故養士之<lb/>
大者莫大虖太學太學者賢士之所闗也敎化之本原<lb/>
也今以一郡一國之衆對亡應善書者是王道往往而<lb/>
絶也臣願陛下興太學置明師以養天下之士數考問<lb/>
以盡其材則英俊宜可得矣今之郡守縣令民之師帥<lb/>
<pb n="KR3k0046_WYG_007-60b"/>
所使承流而宣化也故師帥不賢則主徳不宣恩澤不<lb/>
流今吏既亡敎訓於下或不承用主上之法暴虐百姓<lb/>
與姦為市貧窮孤弱寃苦失職甚不稱陛下之意是以<lb/>
隂陽錯繆氛氣充塞羣生寡遂黎民未濟皆長吏不明<lb/>
使至於此也夫長吏多出於郎中中郎吏二千石子弟<lb/>
選郎吏又以富訾未必賢也且古所謂功者以任官稱<lb/>
職為差非所謂積日累久也故小材雖累日不離於小<lb/>
官賢材雖未久不害為輔佐是以有司竭力盡知務治<lb/>
<pb n="KR3k0046_WYG_007-61a"/>
其業而以赴功今則不然累日以取貴積久以致官是<lb/>
以亷恥貿亂賢不肖渾殽未得其真臣愚以為使諸列<lb/>
侯郡守二千石各擇其吏民之賢者嵗貢各二人以給<lb/>
宿衛且以觀大臣之能所貢賢者有賞所貢不肖者有<lb/>
罸夫如是諸侯吏二千石皆盡心於求賢天下之士可<lb/>
得而官使也徧得天下之賢人則三王之盛易為而堯<lb/>
舜之名可及也毋以日月為功實試賢能為上量材而<lb/>
授官録徳而定位則亷恥殊路賢不肖異處矣陛下加<lb/>
<pb n="KR3k0046_WYG_007-61b"/>
惠寛臣之罪勿牽制於文使得切磋究之臣敢不盡愚<lb/>
其三曰臣聞論語曰有始有卒者其惟聖人乎今陛下<lb/>
幸加留聽於承學之臣復下明策以切其意而究盡聖<lb/>
徳非愚臣之所能具也前所條貫靡竟統紀不終辭不<lb/>
别白指不分明此臣淺陋之罪也策曰善言天者必有<lb/>
徵於人善言古者必有驗於今臣聞天者羣物之祖也<lb/>
故徧覆包涵而無所殊建日月風雨以和之經隂陽寒<lb/>
暑以成之故聖人法天而立道亦溥愛而忘私布徳施<lb/>
<pb n="KR3k0046_WYG_007-62a"/>
仁以厚之設誼立禮以導之春者天之所以生也仁者<lb/>
君之所以愛也夏者天之所以長也徳者君之所以養<lb/>
也霜者天之所以殺也刑者君之所以罸也繇此言之<lb/>
天人之徵古今之道也孔子作春秋上揆之天道下質<lb/>
諸人情參之於古考之於今故春秋之所譏災害之所<lb/>
加也春秋之所惡怪異之所施也書邦家之過兼災異<lb/>
之變以此見人之所為其美惡之極乃與天地流通而<lb/>
往來相應此亦言天之一端也古者修敎訓之官務以<lb/>
<pb n="KR3k0046_WYG_007-62b"/>
徳善化民民以大化之後天下常亡一人之獄矣今世<lb/>
廢而不修亡以化民民以故棄仁誼而死財利是以犯<lb/>
法而罪多一嵗之獄以萬千數以此見古之不可不用<lb/>
也故春秋變古則譏之天令之謂命命非聖人不行質<lb/>
檏之謂性性非敎化不成人欲之謂情情非度制不節<lb/>
是故王者上謹於承天意以順命也下務明敎化民以<lb/>
成性也正法度之宜别上下之序以防欲也修此三者<lb/>
而大本舉矣人受命於天固超然異於羣生入有父子<lb/>
<pb n="KR3k0046_WYG_007-63a"/>
兄弟之親出有君臣上下之誼㑹聚相遇則有耆老長<lb/>
幼之施粲然有文以相接驩然有恩以相愛此人之所<lb/>
以貴也生五穀以食之桑麻以衣之六畜以養之服牛<lb/>
乗馬圏豹檻虎是其得天之靈貴於物也故孔子曰天<lb/>
地之性人為貴明於天性知自貴於物知自貴於物然<lb/>
後知仁誼知仁誼然後重禮節重禮節然後安處善安<lb/>
處善然後樂循理樂循理然後謂之君子故孔子曰不<lb/>
知命亡以為君子此之謂也策曰上嘉唐虞下悼桀紂<lb/>
<pb n="KR3k0046_WYG_007-63b"/>
寖㣲寖滅寖明寖昌之道虚心以改臣聞衆少成多積<lb/>
小致鉅故聖人莫不以晻致明以㣲致顯是以堯發於<lb/>
諸侯舜興乎深山非一日而顯也葢有漸以致之矣言<lb/>
出於己不可塞也行發於身不可掩也言行治之大者<lb/>
君子之所以動天地也故盡小者大慎㣲者著詩曰惟<lb/>
此文王小心翼翼故堯競兢日行其道而舜業業日致<lb/>
其孝善積而名顯徳章而身尊此其寖明寖昌之道也<lb/>
積善在身猶長日加益而人不知也積惡在身猶火之<lb/>
<pb n="KR3k0046_WYG_007-64a"/>
銷膏而人不見也非明乎情性察乎流俗者孰能知之<lb/>
此唐虞之所以得令名而桀紂之可為悼懼者也夫善<lb/>
惡之相從如影響之應形聲也故桀紂暴謾䜛賊並進<lb/>
賢知隠伏惡日顯國日亂晏然自以如日在天終陵夷<lb/>
而大壊夫暴逆不仁者非一日而亡也亦以漸至故桀<lb/>
紂雖亡道然猶享國十餘年此其寖微寖滅之道也策<lb/>
曰三王之敎所祖不同而皆有失或謂久而不易者道<lb/>
也意豈異哉臣聞夫樂而不亂復而不厭者謂之道道<lb/>
<pb n="KR3k0046_WYG_007-64b"/>
者萬世亡弊弊者道之失也先王之道必有偏而不起<lb/>
之處故政有眊而不行舉其偏者以補其弊而已矣三<lb/>
王之道所祖不同非其相反將以捄溢扶衰所遭之變<lb/>
然也故孔子曰亡為而治者其舜乎改正朔易服色以<lb/>
順天命而已其餘盡循堯道何更為哉故王者有改制<lb/>
之名亡變道之實然夏上忠殷上敬周上文者所繼之<lb/>
捄當用此也孔子曰殷因於夏禮所損益可知也周因<lb/>
於殷禮所損益可知也其或繼周者雖百世可知也此<lb/>
<pb n="KR3k0046_WYG_007-65a"/>
言百王之用以此三者矣夏因於虞而獨不言所損益<lb/>
者其道如一而所上同也道之大原出於天天不變道<lb/>
亦不變是以禹繼舜舜繼堯三聖相受而守一道亡救<lb/>
弊之政也故不言其所損益也繇是觀之繼治世者其<lb/>
道同繼亂世者其道變今漢繼大亂之後若宜少損周<lb/>
之文致用夏之忠者陛下有明徳嘉道愍世俗之靡薄<lb/>
悼王道之不昭故舉賢良方正之士論誼考問將欲興<lb/>
仁誼之休徳明帝王之法制建太平之道也臣愚不肖<lb/>
<pb n="KR3k0046_WYG_007-65b"/>
述所聞誦所學道師之言厪能勿失耳若廼論政事之<lb/>
得失察天下之息耗此大臣輔佐之職三公九卿之任<lb/>
非臣仲舒所能及也然而臣竊有恠者夫古之天下亦<lb/>
今之天下今之天下亦古之天下共是天下古亦大治<lb/>
上下和睦習俗美盛不令而行不禁而止吏亡姦邪民<lb/>
亡盜賊囹圄空虚徳潤草木澤被四海鳳皇來集麒麟<lb/>
來游以古準今壹何不相逮之逺也安所繆盭而陵夷<lb/>
若是意者有所失於古之道與有所詭於天之理與試<lb/>
<pb n="KR3k0046_WYG_007-66a"/>
迹之古返之於天黨可得見乎夫天亦有所分予予之<lb/>
齒者去其角傅其翼者兩其足是所受大者不得取小<lb/>
也古之所予禄者不食於力不動於末是亦受大者不<lb/>
得取小與天同意者也夫已受大又取小天不能足而<lb/>
况人乎此民之所以囂囂若不足也身寵而載高位家<lb/>
温而食厚禄因乗富貴之資力以與民爭利於下民安<lb/>
能如之哉是故衆其奴婢多其牛羊廣其田宅博其産<lb/>
業畜其積委務此而亡已以迫蹵民民日削月朘寖以<lb/>
<pb n="KR3k0046_WYG_007-66b"/>
大窮富者奢侈羨溢貧者窮急愁苦窮急愁苦而上不<lb/>
救則民不樂生民不樂生尚不避死安敢避罪此刑罸<lb/>
之所以蕃而奸邪不可勝者也故受禄之家食禄而已<lb/>
不與民爭業然後利可均布而民可家足此上天之理<lb/>
而亦太古之道天子之所宜法以為制大夫之所當循<lb/>
以為行也故公儀子相魯之其家見織帛怒而出其妻<lb/>
食於舍而茹葵愠而㧞其葵曰吾已食禄又奪園夫紅<lb/>
女利乎古之賢人君子在列位者皆如是是故下高其<lb/>
<pb n="KR3k0046_WYG_007-67a"/>
行而從其敎民化其亷而不貪鄙及至周室之衰其卿<lb/>
大夫緩於誼而急於利亡推讓之風而有爭田之訟故<lb/>
詩人疾而刺之曰節彼南山惟石巖巖赫赫師尹民具<lb/>
爾瞻爾好誼則民鄉仁而俗善爾好利則民好邪而俗<lb/>
敗由是觀之天子大夫者下民之所視效逺方之所回<lb/>
面而内望也近者視而放之逺者望而效之豈可以居<lb/>
賢人之位而為庶人行哉夫皇皇求財利常恐乏匱者<lb/>
庶人之意也皇皇求仁義常恐不能化民者大夫之意<lb/>
<pb n="KR3k0046_WYG_007-67b"/>
也易曰負且乗致寇至乗車者君子之位也負擔者小<lb/>
人之事也此言居君子之位而為庶人之行者其患禍<lb/>
必至也若居君子之位當君子之行則舍公儀休之相<lb/>
魯亡可為者矣春秋大一統者天地之常經古今之通<lb/>
誼也今師異道人異論百家殊方指意不同是以上亡<lb/>
以持一統法制數變下不知所守臣愚以為諸不在六<lb/>
藝之科孔子之術者皆絶其道勿使並進邪辟之説滅<lb/>
息然後統紀可一而法度可明民知所從矣<lb/>
<pb n="KR3k0046_WYG_007-68a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0046_WYG_007-68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷四十四</head> <lb/>
    <p>
<pb n="KR3k0046_WYG_044-1a"/>
欽定四庫全書<lb/>
　經濟類編卷四十四<lb/>
　　　　　　　　　　　明　馮琦馮瑗　撰<lb/>
　禮儀類六<lb/>
　　禮<hi>二十一則</hi>
周襄王使太宰文公及内史興賜晉文公命上卿逆于<lb/>
境晉侯郊勞館諸宗廟饋九牢設庭燎及期命于武宫<lb/>
設桑主布几筵太宰涖之晉侯端委以入太宰以王命<lb/>
<pb n="KR3k0046_WYG_044-1b"/>
命冕服内史贊之三命而後即冕服既畢賔饗贈餞如<lb/>
公命侯伯之禮而加之以宴好内史興歸以告王曰晉<lb/>
不可不善也其君必霸逆王命敬奉禮義成敬王命順<lb/>
之道也成禮義德之則也則德以道諸侯諸侯必歸之<lb/>
且禮所以觀忠信仁義也忠所以分也仁所以行也信<lb/>
所以守也義所以節也忠分則均仁行則報信守則固<lb/>
義節則度分均無怨行報無匱守固不偷節度不攜若<lb/>
民不怨而財不匱令不偷而動不攜其何事不濟中能<lb/>
<pb n="KR3k0046_WYG_044-2a"/>
應外忠也施三服義仁也守禮不淫信也行禮不疚義<lb/>
也臣入晉境四者不失臣故曰晉侯其能禮矣王其善<lb/>
之樹于有禮艾人必豐王從之使于晉者道相逮也及<lb/>
恵后之難王出在鄭晉侯納之襄王十六年立晉文公<lb/>
二十一年以諸侯朝于衡雝且獻楚㨗遂為踐土之盟<lb/>
于是乎始霸<lb/>
哀姜至魯莊公使大夫宗婦覿用幣宗人夏父展曰非<lb/>
故也公曰君作故對曰君作而順則故之逆則亦書其<lb/>
<pb n="KR3k0046_WYG_044-2b"/>
逆也臣從有司懼逆之書于後也故不敢不告夫婦贄<lb/>
不過棗㮚以告䖍也男則玉帛禽鳥以章物也今婦執<lb/>
幣是男女無别也男女之别國之大節也不可無也公<lb/>
弗聽<lb/>
孔子閒居子張子貢子游侍論及於禮孔子曰居汝三<lb/>
人者吾語汝以禮使汝以禮周流無不徧也子貢越席<lb/>
而對曰敢問何如子曰敬而不中禮謂之野㳟而不中<lb/>
禮謂之給勇而不中禮謂之逆子曰給奪慈仁子曰師<lb/>
<pb n="KR3k0046_WYG_044-3a"/>
爾過而商也不及子産猶衆人之母也能食之不能教也<lb/>
子貢越席而對曰敢問將何以為此中者也子曰禮乎<lb/>
禮夫禮所以制中也子貢退子游進曰敢問禮也者領<lb/>
惡而全好者與子曰然然則何如子曰郊社之禮所以<lb/>
仁鬼神也禘嘗之禮所以仁昭穆也饋奠之禮所以仁<lb/>
死䘮也射饗之禮所以仁鄉黨也食饗之禮所以仁賔<lb/>
客也明乎郊社之義禘嘗之禮治國其如指諸掌而已<lb/>
乎是故以之居家有禮故長㓜辨也以之閨門有禮故<lb/>
<pb n="KR3k0046_WYG_044-3b"/>
三族和也以之朝廷有禮故官職序也以之田獵有禮<lb/>
故戎事閒也以之軍旅有禮故武功成也是故宫室得<lb/>
其度量鼎得其象味得其時樂得其節車得其式鬼神<lb/>
得其饗䘮紀得其哀辯説得其黨官得其體政事得其<lb/>
施加于身而錯于前凡衆之動得其宜子游退子張進<lb/>
曰敢問禮者何也其即事之治也與子曰然君子有其<lb/>
事必有其治也治國而無禮譬猶瞽之無相倀倀乎其<lb/>
何所之譬猶終夜有求于幽室之中非燭何以見故無<lb/>
<pb n="KR3k0046_WYG_044-4a"/>
禮則手足無所錯耳目無所加進退揖讓無所制是故<lb/>
以之居處長㓜失其别閨門三族失其和朝廷官爵失<lb/>
其序田獵戎事失其策軍旅武功失其勢宫室失其度<lb/>
量鼎失其象味失其時樂失其節車失其式鬼神失其<lb/>
饗䘮紀失其哀辯説失其黨官失其體政事失其施加<lb/>
於身而錯于前凡衆之動失其宜如此則以祖洽于衆<lb/>
也是故古之君子無物而不在禮矣<lb/>
孔子曰夫禮先王所以承天之道以治人之情故失之<lb/>
<pb n="KR3k0046_WYG_044-4b"/>
者死得之者生詩曰相䑕有體人而無禮人而無禮胡<lb/>
不遄死是故禮必本于天殽于地列于鬼神達于䘮祭<lb/>
射御冠㛰朝聘故聖人以禮示之故天下國家可得而<lb/>
正也言偃曰今之在位者莫知有禮何也孔子曰嗚呼<lb/>
哀哉我觀周道幽厲傷之吾舍魯何適矣夫魯之郊及<lb/>
禘皆非禮也周公其已衰矣杞之郊也禹宋之郊也契<lb/>
是天子之事守也天子以杞宋二王之後周公攝政致<lb/>
太平而與天子同是禮也天子祭天地諸侯祭社稷宗<lb/>
<pb n="KR3k0046_WYG_044-5a"/>
廟上下皆奉其典而祝嘏莫敢易其常法是謂大嘉夫<lb/>
聖人能以天下為一家以中國為一人者非意之也必<lb/>
知其情辟于其義明于其利達于其患然後能為之何<lb/>
謂人情喜怒哀懼愛惡欲七者不學而能何謂人義父<lb/>
慈子孝兄良弟悌夫義婦聽長恵㓜順君仁臣忠十者<lb/>
謂之人義講信修睦謂之人利争奪相殺謂之人患故<lb/>
聖人之所以治七情修十義講信修睦尚慈讓去争奪<lb/>
舍禮何以治之飲食男女人之大欲存焉死亡貧苦人<lb/>
<pb n="KR3k0046_WYG_044-5b"/>
之大惡存焉故欲惡者心之大端也人藏其心不可測<lb/>
度也美惡皆在其心不見其色也欲一以窮之舍禮何<lb/>
以哉故人者其天地之德隂陽之交鬼神之㑹五行之<lb/>
秀氣也故天秉陽垂日星地秉隂載于山川播五行于<lb/>
四時和四氣而後月生是故三五而盈三五而闕是故<lb/>
夫禮必本于大一分而為天地轉而為隂陽變而為四<lb/>
時列而為鬼神其降曰命其官于天也故聖人修義之<lb/>
柄禮之序以治人情故人情者聖人之田也修禮以耕<lb/>
<pb n="KR3k0046_WYG_044-6a"/>
之陳義以種之講學以耨之本仁以聚之播樂以安之<lb/>
是故治國不以禮猶無耜而耕也為禮不本于義猶耕<lb/>
而弗種也為義而不講之以學猶種而弗耨也講之以<lb/>
學而不合之以仁猶耨而弗穫也合之以仁而不安之<lb/>
以樂猶耨而弗食也安之以樂而不達于順猶食而弗<lb/>
肥也四體既正膚革充盈人之肥也父子篤兄弟睦夫<lb/>
婦和家之肥也大臣法小臣亷官職相序君臣相正國<lb/>
之肥也天子以德為車以樂為御諸侯以禮相與大夫<lb/>
<pb n="KR3k0046_WYG_044-6b"/>
以法相序士以信相考百姓以睦相守天下之肥也是<lb/>
謂大順大順者所以養生送死事鬼神之常也<lb/>
魯昭公如晉自郊勞至于贈賄無失禮晉侯謂女叔齊<lb/>
曰魯侯不亦善于禮乎對曰魯侯焉知禮公曰何為自<lb/>
郊勞至于贈賄禮無違者何故不知對曰是儀也不可<lb/>
謂禮禮所以守其國行其政令無失其民者也今政令<lb/>
在家不能取也有子家羈弗能用也姦大國之盟凌虐<lb/>
小國利人之難不知其私公室四分民食于他思莫在<lb/>
<pb n="KR3k0046_WYG_044-7a"/>
公不圖其終為國君難將及身不恤其所禮之本末將<lb/>
於此乎在而屑屑焉習儀以亟言善于禮不亦逺乎君<lb/>
子謂叔侯于是乎知禮<lb/>
昭公至自楚孟僖子病不能相禮乃講學之茍能禮者<lb/>
從之及其將死也召其大夫曰禮人之幹也無禮無以<lb/>
立吾聞將有達者曰孔丘聖人之後也而滅于宋其祖<lb/>
弗父何以有宋而授厲公及正考父佐戴武宣三命兹<lb/>
益共故其鼎銘云一命而僂再命而傴三命而俯循墻<lb/>
<pb n="KR3k0046_WYG_044-7b"/>
而走亦莫余敢侮饘于是鬻于是以糊余口其共也如<lb/>
是臧孫紇有言曰聖人有明德者若不當世其後必有<lb/>
達人今其將在孔丘乎我若獲没必屬説與何忌于夫<lb/>
子使事之而學禮焉以定其位故孟懿子與南宫敬叔<lb/>
師事仲尼仲尼曰能補過者君子也詩曰君子是則是<lb/>
效孟僖子則可效已矣<lb/>
哀公問于孔子曰大禮何如君子之言禮何其尊也孔<lb/>
子曰丘小人也不足以知禮公曰否吾子言之也孔子<lb/>
<pb n="KR3k0046_WYG_044-8a"/>
曰丘聞之民之所以生者禮為大非禮則無以節事天<lb/>
地之神也非禮則無以辨君臣上下長㓜之位也非禮<lb/>
則無以别男女父子兄弟婚姻親族䟽數之交也是故<lb/>
君子此為之尊敬然後以其所能教順百姓夫禮之初<lb/>
始于飲食太古之時其燔黍捭豚汙尊而抔飲蕢桴而<lb/>
土鼔猶可以致敬鬼神昔之王者未有宫室冬則居營<lb/>
窟夏則居橧巢未有火化食草木之實鳥獸之肉飲其<lb/>
血茹其毛未有絲麻衣其羽皮後聖人有作然後修火<lb/>
<pb n="KR3k0046_WYG_044-8b"/>
之利范金合土以為臺榭宫室户牖以炮以燔以烹以<lb/>
炙以為醴酪治其麻絲以為布帛以養生送死以事鬼<lb/>
神與其先祖以篤父子以睦兄弟以齊上下夫婦此禮<lb/>
之大成也<lb/>
齊侯與晏子坐于路寢公歎曰美哉室其誰有此乎晏<lb/>
子曰敢問何謂也公曰吾以為在德對曰如君之言其<lb/>
陳氏乎陳氏雖無大德而有施于民豆區釡鍾之數其<lb/>
取之公也薄其施之民也厚公厚歛焉陳氏厚施焉民<lb/>
<pb n="KR3k0046_WYG_044-9a"/>
歸之矣詩曰雖無德與女式歌且舞陳氏之施民歌舞<lb/>
之矣後世若少惰陳氏而不亡則國其國也已公曰善<lb/>
哉是可若何對曰唯禮可以已之在禮家施不及國民<lb/>
不遷農不移工賈不變士不濫官不滔大夫不收公利<lb/>
公曰善哉我不能矣吾今而後知禮之可以為國也對<lb/>
曰禮之可以為國也乆矣與天地並君令臣共父慈子<lb/>
孝兄愛弟敬夫和妻柔姑慈婦聽禮也君令而不違臣<lb/>
共而不貳父慈而教子孝而箴兄愛而友弟敬而順夫<lb/>
<pb n="KR3k0046_WYG_044-9b"/>
和而義妻柔而正姑慈而從婦聽而婉禮之善物也公<lb/>
曰善哉寡人今而後聞此禮之上也對曰先王所稟于<lb/>
天地以為其民也是以先王上之<lb/>
子太叔見趙簡子簡子問揖讓周旋之禮焉對曰是儀<lb/>
也非禮也簡子曰敢問何謂禮對曰吉也聞諸先大夫<lb/>
子産曰夫禮天之經也地之義也民之行也天地之經<lb/>
而民實則之則天之明因地之性生其六氣用其五行<lb/>
氣為五味發為五色章為五聲淫則昏亂民失其性是<lb/>
<pb n="KR3k0046_WYG_044-10a"/>
故為禮以奉之為六畜五牲三犧以奉五味為九文六<lb/>
采五章以奉五色為九歌八風七音六律以奉五聲為<lb/>
君臣上下以則地義為夫婦外内以經二物為父子兄<lb/>
弟姑姊甥舅婚媾姻亞以象天明為政事庸力行務以<lb/>
從四時為刑罰威獄使民畏忌以類其震曜殺戮為温<lb/>
慈恵和以效天之生殖長育民有好惡喜怒哀樂生于<lb/>
六氣是故審則宜類以制六志哀有哭泣樂有歌舞喜<lb/>
有施舍怒有戰鬬喜生于好怒生于惡是故審行信令<lb/>
<pb n="KR3k0046_WYG_044-10b"/>
禍福賞罰以制死生生好物也死惡物也好物樂也惡<lb/>
物哀也哀樂不失乃能協于天地之性是以長乆簡子<lb/>
曰甚哉禮之大也對曰禮上下之紀天地之經緯也民<lb/>
之所以生也是以先王尚之故人之能自曲直以赴禮<lb/>
者謂之成人大不亦宜乎簡子曰鞅也請終身守此言<lb/>
也<lb/>
景公飲酒而樂釋衣冠自鼓缶謂侍者曰仁人亦樂是<lb/>
夫梁丘子曰仁人耳目亦猶人也奚為獨不樂此也公<lb/>
<pb n="KR3k0046_WYG_044-11a"/>
曰速駕迎晏子晏子朝服以至公曰寡人甚樂此樂也<lb/>
願與夫子共之請去禮晏子對曰君之言過矣齊國五<lb/>
尺之童子力盡勝嬰而又勝君所以不敢亂者畏禮也<lb/>
上若無禮無以使其下下若無禮無以事其上夫麋鹿<lb/>
唯無禮故父子同麀人之所以貴于禽獸者以有禮也<lb/>
詩曰人而無禮胡不遄死故禮之不可去也公曰寡人<lb/>
無良左右淫湎寡人以至于此請殺之晏子曰左右何<lb/>
罪君若好禮左右有禮者至無禮者去君若惡禮亦將<lb/>
<pb n="KR3k0046_WYG_044-11b"/>
如之公曰善請革衣冠更受命乃廢酒而更尊朝服而<lb/>
坐觴三行晏子趨出<lb/>
韓非解老篇　禮者所以貌情也羣義之文章也君臣<lb/>
父子之交也貴賤賢不肖之所以别也中心懷而不諭<lb/>
故疾趨卑拜而明之實心愛而不知故好言繁辭以信<lb/>
之禮者外飾之所以諭内也故曰禮以情貌也凡人之<lb/>
為外物動也不知其為身之禮也衆人之為禮也以尊<lb/>
他人也故時勸時衰君子之為禮以為其身以為其身故<lb/>
<pb n="KR3k0046_WYG_044-12a"/>
神之為上禮上禮神而衆人貳故不能相應不能相應<lb/>
故曰上禮為之而莫之應衆人雖貳聖人之復㳟敬盡<lb/>
手足之禮也不衰故曰攘臂而仍之道有積而德有功<lb/>
德者道之功功有實而實有光仁者德之光光有澤而<lb/>
澤有事義者仁之事也事有禮而禮有文禮者義之文<lb/>
也故曰失道而後失德失德而後失仁失仁而後失義<lb/>
失義而後失禮禮為情貌者也文為質飾者也夫君子<lb/>
取情而去貌好質而惡飾夫恃貌而論情者其情惡也<lb/>
<pb n="KR3k0046_WYG_044-12b"/>
須飾而論質者其質衰也何以論之和氏之璧不飾以<lb/>
五采隋侯之珠不飾以銀黄其質至美物不足以飾之<lb/>
夫物之待飾而後行者其質不美也是以父子之間具<lb/>
禮而不明故曰禮薄也凡物不並盛隂陽是也理相奪<lb/>
予威德是也實厚者貌薄父子之禮是也由是觀之禮<lb/>
繁者實心衰也然則為禮者事通人之樸心者也衆人<lb/>
之為禮也人應則輕歡不應則責怨今為禮者事通人<lb/>
之樸心而資之以相責之分能無争乎有争則亂故曰<lb/>
<pb n="KR3k0046_WYG_044-13a"/>
夫禮者忠信之薄也而亂之首乎<lb/>
漢髙祖已并天下諸侯共尊漢王為皇帝于定陶叔孫<lb/>
通就其儀號髙帝悉去秦苛儀法為簡易羣臣飲酒争<lb/>
功醉或妄呼拔劍擊柱髙帝患之叔孫通知上益厭之<lb/>
也説上曰夫儒者難于進取可與守成臣願徴魯諸生<lb/>
與臣弟子共起朝儀髙帝曰得無難乎叔孫通曰五帝<lb/>
異樂三王不同禮禮者因時世人情為之節文者也故<lb/>
夏殷周之禮所因損益可知者謂不相復也臣願頗采<lb/>
<pb n="KR3k0046_WYG_044-13b"/>
古禮與秦儀雜就之上曰可試為之令易知度吾所能<lb/>
行為之于是叔孫通使徴魯諸生三十餘人魯有兩生<lb/>
不肯行曰公所事者且十主皆靣諛以得親貴今天下<lb/>
初定死者未葬傷者未起又欲起禮樂禮樂所由起積<lb/>
德百年而後可興也吾不忍為公所為公所為不合古<lb/>
吾不行公往矣無汙我叔孫通笑曰若真鄙儒也不知<lb/>
時變遂與所徴三十人西及上左右為學者與其弟子<lb/>
百餘人為綿蕞野外習之月餘叔孫通曰上可試觀上<lb/>
<pb n="KR3k0046_WYG_044-14a"/>
既觀使行禮曰吾能為此乃令羣臣習𨽻㑹十月漢七<lb/>
年長樂宫成諸侯羣臣皆朝十月儀先平明謁者治禮<lb/>
引以次入殿門廷中陳車騎歩卒衞宫設兵張旗志傳<lb/>
言趨殿下郎中俠陛陛數百人功臣列侯諸將軍軍吏<lb/>
以次陳西方東鄉文官丞相以下陳東方西鄉大行設<lb/>
九賔臚句傳于是皇帝輦出房百官執職傳警引諸侯王<lb/>
以下至吏六百石以次奉賀自諸侯王以下莫不振恐肅<lb/>
敬至禮畢復置法酒諸侍坐殿上皆伏抑首以尊卑次<lb/>
<pb n="KR3k0046_WYG_044-14b"/>
起上夀觴九行謁者言罷酒御史執法舉不如儀者輙<lb/>
引去竟朝置酒無敢讙譁失禮者于是髙帝曰吾乃今<lb/>
日知為皇帝之貴也乃拜叔孫通為太常賜金五百斤<lb/>
賈誼禮篇　周文王使太公望傅太子發嗜鮑魚而太<lb/>
公弗與曰禮鮑魚不登于爼豈有非禮而可以養太子<lb/>
哉尋常之室無奥剽之位則父子不别六尺之輿無左<lb/>
右之義則君臣不明尋常之室六尺之輿處無禮即上<lb/>
下踳逆父子悖亂而况其大者乎故道德仁義非禮不<lb/>
<pb n="KR3k0046_WYG_044-15a"/>
成教訓正俗非禮不備分争辨訟非禮不决君臣上下<lb/>
父子兄弟非禮不定宦學事師非禮不親班朝治軍涖<lb/>
官行法非禮威嚴不行禱祠祭祀供給鬼神非禮不誠<lb/>
不莊是以君子㳟敬樽節退讓以明禮禮者所以固國<lb/>
家定社稷使君無失其民者也主臣禮之正也威德在<lb/>
君禮之分也尊卑小大强弱有位禮之數也禮天子愛<lb/>
天下諸侯愛境内大夫愛官屬士庶各愛其家失愛不<lb/>
仁過愛不義禮者所以守尊卑之經强弱之稱者也禮<lb/>
<pb n="KR3k0046_WYG_044-15b"/>
天子適諸侯之宫諸侯不敢自阼階者主之階也天子<lb/>
適諸侯諸侯不敢有宫不敢為主人禮也君仁臣忠父慈<lb/>
子孝兄愛弟敬夫和妻柔姑慈婦聽禮之至也君仁則<lb/>
不厲臣忠則不二父慈則教子孝則恊兄愛則友弟敬<lb/>
則順夫和則義妻柔則正姑慈則從婦聽則婉禮之質<lb/>
也禮者臣下所以承其上也故詩云一發五豝吁嗟乎<lb/>
騶虞騶者天子之囿也虞者囿之司獸者也天子佐輿<lb/>
十乗以明貴也二牲而食以優飽也虞人翼五豝以待<lb/>
<pb n="KR3k0046_WYG_044-16a"/>
一發所以復中也人臣于其所尊敬不敢以節待敬之<lb/>
至也甚尊其主敬慎其所掌職而厚志盡矣作此詩者<lb/>
以其事深見良臣順上之志也良臣順上之志者可以<lb/>
義矣故其歎之也長曰于嗟乎雖古之善為人臣者亦<lb/>
若此而已禮者所以節義而設不還故饗飲之禮先爵<lb/>
于卑賤而後貴者始羞殽膳下浹而樂人始奏觴不下<lb/>
徧君不賞羞殽不下浹上不舉樂故禮者所以恤下也<lb/>
由余曰乾肉不腐則左右親苞苴時有筐篚時至則羣<lb/>
<pb n="KR3k0046_WYG_044-16b"/>
臣附官無蔚藏腌陳時發則戴其上詩曰投我以木𤓰<lb/>
報之以瓊琚匪報也永以為好也上少投之則下以軀<lb/>
償矣弗敢謂報願長以為好古之蓄其下者其施報如<lb/>
此國無九年之蓄謂之不足無六年之蓄謂之急無三<lb/>
年之蓄國非其國也民三年耕必餘一年之食九年而<lb/>
餘三年之食三十歲相通而餘十年之積雖有凶旱水<lb/>
溢民無饑饉然後天子備味而食日舉以樂諸侯食珍<lb/>
不失鐘鼓之縣可使樂也者上下同之故禮國有饑人<lb/>
<pb n="KR3k0046_WYG_044-17a"/>
人主不飱國有凍人人主不裘報囚之日人主不舉樂<lb/>
歲凶榖不登臺扉榭徹于侯馬不食榖馳道不除食減<lb/>
膳饗祭有闕故禮者自行之義養民之道也受計之禮<lb/>
主所親拜者二聞生民之數則拜之聞登榖則拜之詩<lb/>
曰君子樂胥受天之祜胥者相也祜大福也夫憂民之<lb/>
憂者民必憂其憂樂民之樂者民亦樂其樂與士民樂<lb/>
此者受天之福矣禮聖王之于禽獸也見其生不忍見<lb/>
其死聞其聲不忍嘗其肉隠弗忍也故逺庖厨仁之至<lb/>
<pb n="KR3k0046_WYG_044-17b"/>
也不合圍不掩羣不射宿不涸澤豺不祭獸不田獵獺<lb/>
不祭魚不設網罟鷹隼不鷙雎而不逮不出頴羅草木<lb/>
不零落斧斤不入山林昆蟲不蟄不以火田不麛不卵<lb/>
不刳胎不夭魚肉不入廟門鳥獸不成毫毛不登庖厨<lb/>
取之有時用之有節則物蕃多故仁人行其禮則天下<lb/>
安而萬理得矣逮至德渥澤洽調和大暢則天清徹地<lb/>
富煴物時熟民心不挾詐賊氣脉淳化無攫齧摶擊之<lb/>
鮮毒蠚猛虭之蟲山不蕃草木少薄矣樂乎大仁之化<lb/>
<pb n="KR3k0046_WYG_044-18a"/>
也<lb/>
司馬遷禮書　洋洋美德乎宰制萬物役使羣衆豈人<lb/>
力也哉余至大行禮官觀三代損益廼知縁人情而制<lb/>
禮依人性而作儀其所由來尚矣人道經緯萬端規矩<lb/>
無所不貫誘進以仁義束縛以刑罰故德厚者位尊禄<lb/>
重者寵榮所以總一海内而整齊萬民也人體安駕乗<lb/>
為之金輿錯衡以繁其飾目好五色為之黼黻文章以<lb/>
表其能耳樂鐘磬為之調諧八音以蕩其心口甘五味<lb/>
<pb n="KR3k0046_WYG_044-18b"/>
為之庶羞酸鹹以致其美情好珍善為之琢磨圭璧以<lb/>
通其意故大路越席皮弁布裳朱絃洞越太羔𤣥酒所<lb/>
以防其淫侈救其彫敝是以君臣朝廷尊卑貴賤之序<lb/>
下及黎庶車輿衣服宫室飲食嫁娶䘮祭之分事有宜<lb/>
適物有節文仲尼曰禘自既灌而往者吾不欲觀之矣<lb/>
周衰禮廢樂壞大小相踰管仲之家兼備三歸循法守<lb/>
正者見侮于世奢溢僭差者謂之顯榮自子夏門人之<lb/>
髙弟也猶云出見紛華盛麗而説入聞夫子之道而樂<lb/>
<pb n="KR3k0046_WYG_044-19a"/>
二者心戰未能自决而况中庸以下漸漬于失教被服<lb/>
于成俗乎孔子曰必也正名于衛所居不合仲尼没後<lb/>
受業之徒沉湮而不舉或適齊楚或入河海豈不痛哉<lb/>
至秦有天下悉内六國禮儀采擇其善雖不合聖制其<lb/>
尊君抑臣朝廷濟濟依古以來至于髙祖光有四海叔<lb/>
孫通頗有所增益減損大抵皆襲秦故自天子稱號下<lb/>
至佐寮及宫室官名少所變改孝文即位有司議欲定<lb/>
儀禮孝文好道家之學以為繁禮飾貌無益于治躬化<lb/>
<pb n="KR3k0046_WYG_044-19b"/>
謂何耳故罷去之孝景時御史大夫鼂錯明于世務刑<lb/>
名數干諫孝景曰諸侯藩輔臣子一例古今之制也今<lb/>
大國專治異政不禀京師恐不可傳後孝景用其計而<lb/>
六國畔逆以錯首名天子誅錯以解難事在袁盎語中<lb/>
是後官者養交安禄而已莫敢復議今上即位招致儒<lb/>
術之士令共定儀十餘年不就或言古者太平萬民和<lb/>
喜瑞應辨至乃采風俗定制作上聞之制詔御史曰蓋<lb/>
受命而王各有所由興殊路而同歸謂因民而作追俗<lb/>
<pb n="KR3k0046_WYG_044-20a"/>
為制也議者咸稱太古百姓何望漢亦一家之事典法<lb/>
不傳謂子孫何化隆者閎博治淺者褊狹可不勉與廼<lb/>
以太初之元改正朔易服色封泰山定宗廟百官之儀<lb/>
以為典常垂之于後云禮由人起人生有欲欲而不得<lb/>
則不能無忿忿而無度量則争争則亂先王惡其亂故<lb/>
制禮義以養人之欲給人之求使欲不窮于物物不屈<lb/>
于欲二者相待而長是禮之所起也故禮者養也稻粱<lb/>
五味所以養口也椒蘭芬<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>所以養鼻也鐘鼔管絃所<lb/>
<pb n="KR3k0046_WYG_044-20b"/>
以養耳也刻鏤文章所以養目也䟽房牀笫几席所以<lb/>
養體也故禮者養也君子既得其養又好其辨也所謂<lb/>
辨者貴賤有等長少有差貧富輕重皆有稱也故天子<lb/>
大路越席所以養體也側載臭茞所以養鼻也前有錯<lb/>
衡所以養目也和鸞之聲歩中武象驟中韶濩所以養<lb/>
耳也龍旂九斿所以養信也寢兕持虎鮫韅彌龍所以<lb/>
養威也故大路之馬必信至教順然後乗之所以養安<lb/>
也孰知夫士出死要節之所以養生也孰知夫輕費用<lb/>
<pb n="KR3k0046_WYG_044-21a"/>
之所以養財也孰知夫恭敬辭讓之所以養安也孰知<lb/>
夫禮義文理之所以養情也人茍生之為見若者必死<lb/>
茍利之為見若者必害怠惰之為安若者必危情勝之<lb/>
為安若者必滅故聖人一之于禮義則兩得之矣一之<lb/>
于情性則兩失之矣故儒者將使人兩得之者也墨者<lb/>
將使人兩失之者也是儒墨之分治辨之極也彊固之<lb/>
本也威行之道也功名之總也王公由之所以一天下<lb/>
臣諸侯也弗由之所以捐社稷也故堅革利兵不足以<lb/>
<pb n="KR3k0046_WYG_044-21b"/>
為勝髙城深池不足以為固嚴令繁刑不足以為威由<lb/>
其道則行不由其道則廢楚人鮫革犀兕所以為甲堅<lb/>
如金石宛之鉅鐵施鑽如蠭蠆輕利剽遫卒如熛風然<lb/>
而兵殆于垂涉唐昧死焉莊蹻起楚分而為四參是豈<lb/>
無堅革利兵哉其所以統之者非其道故也汝潁以為<lb/>
險江漢以為池阻之以鄧林縁之以方城然而秦師至<lb/>
鄢郢舉若振槁是豈無固塞險阻哉其所以統之者非<lb/>
其道故也紂剖比干囚箕子為炮烙刑殺無辜時臣下<lb/>
<pb n="KR3k0046_WYG_044-22a"/>
凜然莫必其命然而周師至而令不行乎下不能用其<lb/>
民是豈令不嚴刑不峻哉其所以統之者非其道故也<lb/>
古者之兵戈矛弓矢而已然而敵國不待試而詘城郭<lb/>
不集溝池不掘固塞不樹機變不張然而國晏然不畏<lb/>
外而固者無他故焉明道而均分之時使而誠愛之則<lb/>
下應之如景響有不由命者然後俟之以刑則民知罪<lb/>
矣故刑一人而天下服罪人不尤其上知罪之在已也<lb/>
是故刑罰省而威行如流無他故焉由其道故也故由<lb/>
<pb n="KR3k0046_WYG_044-22b"/>
其道則行不由其道則廢古者帝堯之治天下也蓋殺<lb/>
一人刑二人而天下治傳曰威厲而不試刑措而不用<lb/>
天地者生之本也先祖者類之本也君師者治之本也<lb/>
無天地惡生無先祖惡出無君師惡治三者偏亡則無<lb/>
安人故禮上事天下事地尊先祖而隆君師是禮之三<lb/>
本也故王者天太祖諸侯不敢懷大夫士有常宗所以<lb/>
辨貴賤貴賤治得之本也郊疇乎天子社至乎諸侯函<lb/>
及士大夫所以辨尊者事尊卑者事卑宜鉅者鉅宜小<lb/>
<pb n="KR3k0046_WYG_044-23a"/>
者小故有天下者事七世有一國者事五世有五乗之<lb/>
地者事三世有三乗之地者事二世有特牲而食者不<lb/>
得立宗廟所以辨積厚者流澤廣積薄者流澤狹也大<lb/>
饗上𤣥尊爼上腥魚先大羔貴食飲之本也大饗上𤣥<lb/>
尊而用薄酒食先黍稷而飯稻粱祭嚌先大羔而飽庶<lb/>
羞貴本而親用也貴本之謂文親用之謂理兩者合而<lb/>
成文以歸太一是謂太隆故尊之上𤣥尊也爼之上腥<lb/>
魚也豆之上大羔一也利爵弗啐也成事爼弗嘗也三<lb/>
<pb n="KR3k0046_WYG_044-23b"/>
宥之弗食也大昏之未廢齊也大廟之未内尸也始絶<lb/>
之未小歛一也大路之素幬也郊之麻絻裘服之先散<lb/>
麻一也三年哭之不反也清廟之歌一倡而三歎縣一<lb/>
鐘尚拊膈朱絃而通越一也凡禮始乎脱成乎文終乎<lb/>
税故至備情文俱盡其次情文代勝其下復情以歸太<lb/>
一天地以合日月以明四時以序星辰以行江河以流<lb/>
萬物以昌好惡以節喜怒以當以為下則順以為上則<lb/>
明太史公曰至矣哉立隆以為極而天下莫之能益損<lb/>
<pb n="KR3k0046_WYG_044-24a"/>
也本末相順終始相應至文有以辨至察有以説天下<lb/>
從之者治不從者亂從之者安不從者危小人不能則<lb/>
也禮之貌誠深矣堅白同異之察入焉而弱其貌誠大<lb/>
矣擅作典制褊陋之説入焉而嗛其貌誠髙矣暴慢恣<lb/>
睢輕俗以為髙之屬入焉而墜故繩誠設則不可欺以<lb/>
曲直衡誠縣則不可欺以輕重䂓矩誠錯則不可欺以<lb/>
方圓君子審禮則不可欺以詐偽故繩者直之至也衡<lb/>
者平之至也䂓矩者方圓之至也禮者人道之極也然<lb/>
<pb n="KR3k0046_WYG_044-24b"/>
而不法禮者不足禮謂之無方之民法禮足禮謂之有<lb/>
方之士禮之中能思索謂之能慮能慮勿易謂之能固<lb/>
能慮能固加好之焉聖矣天者髙之極也地者下之極<lb/>
也日月者明之極也無窮者廣大之極也聖人者道之<lb/>
極也以財物為用以貴賤為文以多少為異以隆殺為<lb/>
要文貌繁情欲省禮之隆也文貌省情欲繁禮之殺也<lb/>
文貌情欲相為内外表裏並行而雜禮之中流也君子<lb/>
上致其隆下盡其殺而中處其中歩驟馳騁廣騖不外<lb/>
<pb n="KR3k0046_WYG_044-25a"/>
是以君子之性守宫庭也人域是域士君子也外是民<lb/>
也于是中焉房皇周浹曲直得其次序聖人也故厚者<lb/>
禮之積也大者禮之廣也髙者禮之隆也明者禮之盡<lb/>
也<lb/>
章帝時博士曹褒上䟽以為宜定文制著成漢禮太常<lb/>
巢堪以為一世大典非褒所定不可許帝知諸儒拘攣<lb/>
難與圖始朝廷禮憲宜以時立乃拜褒侍中班固以為<lb/>
宜廣集諸儒共議得失帝曰諺言作舍道邊三年不成<lb/>
<pb n="KR3k0046_WYG_044-25b"/>
㑹禮之家名為聚訟互生疑異筆不得下昔堯作大章<lb/>
一䕫足矣<lb/>
唐明皇命張説與諸學士刋定五禮説薨蕭嵩繼之起<lb/>
居舍人王仲丘請依顯慶禮祈榖大雩明堂皆祀昊天<lb/>
上帝嵩又請依上元勑父在為母齊衰三年皆從之以<lb/>
髙祖配圜丘方丘太宗配雩祀及神州地祗睿宗配明<lb/>
堂新禮成上之號曰開元禮<lb/>
宋蘇洵禮論　夫人之情安于其所常為無故而變其<lb/>
<pb n="KR3k0046_WYG_044-26a"/>
俗則其勢必不従聖人之始作禮也不因其勢之可以<lb/>
危亡困辱之者以厭服其心而徒欲使之輕去其舊而<lb/>
樂就吾法不能也故無故而使之事君無故而使之事<lb/>
父無故而使之事兄彼其初非如今之人知君父兄之<lb/>
不事則不可也而遂翻然以從我者吾以恥厭服其心<lb/>
也彼為吾君彼為吾父彼為吾兄聖人曰彼為吾君父<lb/>
兄何以異于我于是坐其君與其父以及其兄而以立<lb/>
于其旁且俛首屈膝于其前以為禮而謂之拜率天下<lb/>
<pb n="KR3k0046_WYG_044-26b"/>
之人而使之拜其君父兄夫無故而使之拜其君無故<lb/>
而使之拜其父無故而使之拜其兄則天下之人將復<lb/>
嗤笑以為迂怪而不従而君父兄又不可以不得其臣<lb/>
子弟之拜而徒為其君父兄于是聖人者又有術焉以<lb/>
厭服其心而使之肯拜其君父兄然則聖人者果何術<lb/>
也恥之而已古之聖人將欲以禮治天下之民故先自<lb/>
治其身使天下皆信其言曰此人也其言如是是必不<lb/>
可不如是也故聖人曰天下有不拜其君父兄者吾不<lb/>
<pb n="KR3k0046_WYG_044-27a"/>
與之齒而天下之人亦曰彼將不與我齒也于是相率<lb/>
以拜其君父兄以求齒于聖人雖然彼聖人者必欲天<lb/>
下之拜其君父兄何也其微權也彼為吾君彼為吾父<lb/>
彼為吾兄聖人之拜不用于世吾與之皆坐于此皆立<lb/>
于此比肩而行于此無以異也吾一旦而怒奮手舉梃<lb/>
而搏逐之可也何則彼其心常以為吾儕也不見其異<lb/>
于吾也聖人知人之安于佚而苦于勞故使貴者逸而<lb/>
賤者勞且又知坐之為逸而立且拜者之為勞也故舉<lb/>
<pb n="KR3k0046_WYG_044-27b"/>
其君父兄坐之于上而使之立且拜于下明日彼將有<lb/>
怒作于心者徐而自思之必曰此吾嚮之所坐而拜之<lb/>
且立于其下者也聖人固使之逸而使我勞是賤于彼<lb/>
也奮手舉梃以搏逐之吾心不安焉刻木而為人朝夕<lb/>
而拜之他日折之以為薪而猶且忌之彼其始木焉已<lb/>
拜之猶且不敢以為薪故聖人以其微權而使天下尊<lb/>
其君父兄而權者又不可以告人故先之以恥嗚呼其<lb/>
事如此然後君父兄得以安其尊而至于今今之匹夫<lb/>
<pb n="KR3k0046_WYG_044-28a"/>
匹婦莫不知拜其君父兄乃曰拜起坐立禮之末也不<lb/>
知聖人其始之教民拜起坐立如此之勞也此聖人之所<lb/>
慮而作易以神其教也<lb/>
蔡襄明禮　二帝三王相因作禮樂以正民性革其非<lb/>
心使之寡罪而逺刑通萬世之法也秦任兵刑而棄禮<lb/>
樂漢魏以還至晉日用干戈禮典殘闕至于民俗盡矣<lb/>
唐興四方治定欲有所為制作雖具朝廷之禮時亦修<lb/>
舉而風教習尚各隨其俗五代禍亂日不遑暇專以刑<lb/>
<pb n="KR3k0046_WYG_044-28b"/>
治之宋興五十餘年太祖太宗平天下皆以兵威助治<lb/>
真宗皇帝契丹結好之後遂至無事朝廷禮文㒺不修<lb/>
舉仁宗皇帝好生恤刑澤及禽獸然四方之俗未聞由<lb/>
禮尚專用法法者網羅過咎而施刑耳臣請以一二事<lb/>
言之冠婚葬䘮禮之大者冠禮今不復議婚禮無復有<lb/>
古之遺文而䘮禮盡用釋氏獨三年日月則類古矣臣<lb/>
請集大儒鴻博之士約古制而立今禮使百官萬民皆<lb/>
有等夷便而易行逺罪省刑之一途也<lb/>
<pb n="KR3k0046_WYG_044-29a"/>
王安石禮論　嗚呼荀卿之不知禮也其言曰聖人化<lb/>
性而起偽吾是以和其不知禮也知禮者貴乎知禮之<lb/>
意而荀卿盛稱其法度節奏之美至于言化則以為偽<lb/>
也亦烏知禮之意哉故禮始于天而成于人知天而不<lb/>
知人則野知人而不知天則偽聖人惡其野而疾其偽<lb/>
以是禮興焉今荀卿以為聖人之化性而起偽則是不<lb/>
知天之過也然彼亦有見而云爾凡為禮者必詘其放<lb/>
傲之心逆其嗜慾之性莫不欲逸而為尊者勞莫不欲<lb/>
<pb n="KR3k0046_WYG_044-29b"/>
得而為長者讓擎跽曲拳以見其㳟夫民之于此豈皆<lb/>
有樂之之心哉患上之惡已而隨之以刑也故荀卿以<lb/>
為特刼之法度之威而為之于外耳此亦不思之過也<lb/>
夫斵木而為之器服馬而為之駕此非生而能者也故<lb/>
必削之以斧斤直之以繩墨圓之以規而方之以矩束<lb/>
聨膠漆之而後器適于用焉前之以銜勒之制後之以<lb/>
鞭䇿之威馳驟舒疾無得自放而一聽于人而後馬適<lb/>
于駕焉由是觀之莫不刼之于外而服之以力者也然<lb/>
<pb n="KR3k0046_WYG_044-30a"/>
聖人舍木而不為器舍馬而不為駕者固亦因其天資<lb/>
之材也今人生而有嚴父愛母之心聖人因其性之欲<lb/>
而為之制焉故其制雖有以强人而乃以順其性之欲<lb/>
也聖人茍不為之禮則天下蓋將有慢其父而疾其母<lb/>
者矣此亦可謂失其性也得性者以為偽則失其性者<lb/>
乃可以為真乎此荀卿之所以為不思也夫狙猿之形<lb/>
非不若人也欲繩之以尊卑而節之以揖讓則彼有趨<lb/>
于深山大麓而走耳雖畏之以威而馴之以化其可服<lb/>
<pb n="KR3k0046_WYG_044-30b"/>
耶以謂天性無是而可以化之使偽耶則狙猿亦可使<lb/>
為禮矣故曰禮始于天而成于人天則無是而人欲為<lb/>
之者舉天下之物吾蓋未之見也<lb/>
蘇軾禮論　昔者商周之際何其為禮之易也其在宗<lb/>
廟朝廷之中籩豆簠簋牛羊酒醴之薦交于堂上而天<lb/>
子諸侯大夫卿士周旋揖讓獻酬百拜樂作于上禮行<lb/>
于上雍容和睦終日而不亂夫古之人何其知禮而行<lb/>
之不勞也當此之時天下之人惟其習慣而無疑衣服<lb/>
<pb n="KR3k0046_WYG_044-31a"/>
器皿冠冕佩玉皆其所常用也是以其人入于其間耳<lb/>
目聰明而手足無所忤其身安于禮之曲折而其心不<lb/>
亂以能深思禮樂之意故其廉耻退讓之節睟然見于<lb/>
靣而盎然發于其躬夫是以能使天下觀其行事而忘<lb/>
其暴戾鄙野之氣至于後世風俗變易更數千年以至<lb/>
于今天下之事已大異矣然天下之人尚且記録三代<lb/>
禮樂之名詳其節目而習其俯仰冠古之冠服古之服<lb/>
而御古之器皿傴僂拳曲勞苦於宗廟朝廷之中區區<lb/>
<pb n="KR3k0046_WYG_044-31b"/>
而莫得其紀交錯紛亂而不中節此無足怪也其所用<lb/>
者非其素所習也而彊使焉甚矣夫後世之好古也昔<lb/>
者上古之世蓋嘗有巢居穴處汙樽抔飲燔黍捭豚蕢<lb/>
桴土鼓而以為是足以養生送死而無以加之者矣及<lb/>
其後世聖人以為不足以大利于天下是故易之以宫<lb/>
室新之以籩豆鼎爼之器以濟天下之所不足而盡去<lb/>
太古之法惟其祭祀以交于鬼神乃始薦其血毛豚解<lb/>
而腥之體解而爓之以為是不忘本而非以為後世之<lb/>
<pb n="KR3k0046_WYG_044-32a"/>
禮不足用也是以退而體其犬豕牛羊實其簠簋籩豆鉶羮以極<lb/>
今世之美未聞其牽于上古之説巽愞而不為决也且方今之人<lb/>
佩玉服韍冕而垂旒拱手而不知所為而天下之人亦且見而笑<lb/>
之是何所復望于其有以感發天下之心哉且又有所大不安者<lb/>
宗廟之祭聖人所以追求先祖之神靈庶幾得而享之以安䘏孝<lb/>
子之志也是以思其生平起居飲食之際而設其器用薦其酒食<lb/>
皆從其生以冀其来而安之而後世宗廟之際皆用三代之器則<lb/>
是先祖終莫得而安也蓋三代之時席地而食是以器用各因其<lb/>
<pb n="KR3k0046_WYG_044-32b"/>
所便而為之髙下大小之制今世之禮坐于牀而食于牀上是以<lb/>
其器不得不有所變雖正使三代之聖人生于今而用之亦將以<lb/>
為便安故夫三代之視上古猶今之視三代也三代之器不可復<lb/>
用矣而其制禮之意尚可依倣以為法也宗廟之祭薦之以血毛<lb/>
重之以體薦有以存古之道風矣而其餘者可以易三代之器而<lb/>
用今世之所便以從鬼神之所安惟其春秋社稷釋奠釋菜凡所<lb/>
以享古之鬼神者則皆從其器蓋周人之祭蜡與田祖也吹葦籥<lb/>
擊土鼔此亦各從其所安耳嗟夫天下之禮宏濶而難言自非聖<lb/>
<pb n="KR3k0046_WYG_044-33a"/>
人何以處此故夫推之而不明講之而不詳則愚實有罪焉唯其<lb/>
近于正而易行庶㡬天下之安而從之是則有取焉耳<lb/>
秦始皇帝論　昔者生民之初不知所以養生之具擊摶挽裂與<lb/>
禽獸争一旦之命惴惴然朝不謀夕憂死不給是故巧詐不生而<lb/>
民無知然聖人惡其無别而憂其無以生也是以作為器用耒耜<lb/>
弓矢舟車網罟之類莫不備至使民樂生便利役御萬物而適其<lb/>
情而民始有以極其口腹耳目之欲器利用便而巧詐生求得欲<lb/>
從而心志廣聖人又憂其桀猾變詐而難治也是故制禮以反其<lb/>
<pb n="KR3k0046_WYG_044-33b"/>
初禮者所以反本復始也聖人非不知箕踞而坐不揖而食便于<lb/>
人情而適于四體之安也將必使之習為迂濶難行之節寛衣博<lb/>
𢃄佩玉履舄所以回翔容與而不可以馳驟上自朝廷而下至于<lb/>
民其所以視聽其耳目者莫不近于迂濶其衣以黼黻文章其食<lb/>
以籩豆簠簋其耕以井田其進取選舉以學校其治民以諸侯嫁<lb/>
娶死䘮莫不有法嚴之以鬼神而重之以四時所以使民自尊而<lb/>
不輕為姦故曰禮之近于人情者非其至也周公孔子所以區區<lb/>
于升降揖讓之間丁寧反覆而不敢失墜者世俗之所謂迂濶而<lb/>
<pb n="KR3k0046_WYG_044-34a"/>
不知夫聖人之權固在于此也自五帝三代相承而不<lb/>
敢破至秦有天下始皇帝以詐力而并諸侯自以為智<lb/>
術之有餘而禹湯文武之不知出此也于是廢諸侯破<lb/>
井田凡所以治天下者一切出于便利而不耻于無禮<lb/>
决壞聖人之藩墻而以利器明示天下故自秦以来天<lb/>
下唯知所以求生避死之具而以禮者為無用贅疣之<lb/>
物何者其意以為生之無事乎禮也苟生之無事乎禮<lb/>
則凡可以得生者無所不為矣嗚呼此秦之禍所以至<lb/>
<pb n="KR3k0046_WYG_044-34b"/>
今而未息歟昔者始有書契以科斗為文而其後始有<lb/>
規矩摹畫之迹蓋今所謂大小篆者至秦而更以𨽻其<lb/>
後日以變革貴乎速成而從其易又創為紙以易簡策<lb/>
是以天下簿書符檄繁多委壓而吏不能究姦人有以<lb/>
措其手足如使今世而尚用古之篆書簡䇿則雖欲繁<lb/>
多其勢無由由此觀之則凡所以便利天下者是開詐<lb/>
偽之端也嗟夫秦既不可及矣茍後之君子欲治天下<lb/>
而惟便利之求則是引民而日趨于詐也悲夫<lb/>
<pb n="KR3k0046_WYG_044-35a"/>
　　敬<hi>七則</hi>
周襄王使召公過及内史過賜晉惠公命呂甥郤芮相<lb/>
晉侯不敬晉侯執玉卑拜不稽首内史過歸以告王曰<lb/>
晉不亡其君必無後且呂郤將不免王曰何故對曰夏<lb/>
書有之曰衆非元后何戴后非衆無與守邦在湯誓曰<lb/>
予一人有罪無以萬夫萬夫有罪在予一人在盤庚曰<lb/>
國之臧則維女衆國之不臧則維予一人是有逸罰如<lb/>
是則長衆使民不可不慎也民之所急在于大事先王<lb/>
<pb n="KR3k0046_WYG_044-35b"/>
知大事之必以衆濟也故袚除其心以和惠民考中度<lb/>
衷以涖之昭明物則以訓之制義庶孚以行之袚除其<lb/>
心精也考中度衷忠也昭明物則禮也制義庶孚信也<lb/>
然則長衆使民之道非精不和非忠不立非禮不順非<lb/>
信不行今晉侯即位而背外内之賂虐其處者棄其信<lb/>
也不敬王命棄其禮也施其所惡棄其忠也以惡實心<lb/>
棄其精也四者皆棄則逺不至而近不和矣將何以守<lb/>
國古者先王既有天下又崇立上帝明神而敬事之于<lb/>
<pb n="KR3k0046_WYG_044-36a"/>
是乎有朝日夕月以教民事君諸侯春秋受職于王以<lb/>
臨其民大夫士日恪位著以儆其官庶人工商各守其<lb/>
業以共其上猶恐有墜失也故為車服旗章以旌之為<lb/>
摰幣瑞節以鎮之為班爵貴賤以列之為令聞嘉譽以<lb/>
聲之猶有散遷解慢而著在刑辟流在裔土于是乎有<lb/>
蠻夷之國有斧鉞刀墨之民而况可以淫縦其身乎夫<lb/>
晉侯非嗣也而得其位亹亹怵惕保任戒懼猶曰未也<lb/>
若將廣其心而逺其鄰陵其民而卑其上將何以固守<lb/>
<pb n="KR3k0046_WYG_044-36b"/>
夫執玉卑替其摰也拜不稽首誣其王也替摰無鎮誣<lb/>
王無民夫天事恒象任重享大者必速及故晉侯誣王<lb/>
人亦將誣之欲替其鎮人亦將替之大臣享其禄弗諫<lb/>
而阿之亦必及焉襄王三年而立晉侯八年而隕于韓<lb/>
十六年而晉人殺懷公無胄秦人殺子金子公<lb/>
臼季使舍于兾野兾缺耨其妻饁之敬相待如賔従而<lb/>
問之兾芮之子也與之歸既復命而進之曰臣得賢人<lb/>
當以告文公曰其父有罪可乎對曰國之良也滅其前<lb/>
<pb n="KR3k0046_WYG_044-37a"/>
惡是故舜之刑也殛鯀其舉也興禹今君之所<lb/>
聞也齊桓親舉管敬子其賊也公曰子何以知<lb/>
其賢也對曰臣見其不忘敬也夫敬徳之恪也<lb/>
恪于徳以臨事其何不濟公見之使為下軍大<lb/>
夫<lb/>
成子受脤于社不敬劉子曰吾聞之民受天地<lb/>
之中以生所謂命也是以有動作禮義威儀之<lb/>
則以定命也能者養之以福不能者敗以取禍<lb/>
<pb n="KR3k0046_WYG_044-37b"/>
是故君子勤禮小人盡力勤禮莫如致敬盡力<lb/>
莫如敦篤敬在養神篤在守業國之大事在祀<lb/>
與戎祀有執膰戎有受脤神之大節也今成子<lb/>
惰棄其命矣其不反乎<lb/>
齊閭丘来盟子服景伯戒宰人曰䧟而入于恭<lb/>
閔馬父笑景伯問之對曰笑吾子之太滿也昔<lb/>
正考父校啇之名頌十二篇于周大師以那為<lb/>
首其輯之亂曰自古在昔先民有作温恭朝夕<lb/>
<pb n="KR3k0046_WYG_044-38a"/>
執事有恪先聖王之傳恭猶不敢専稱曰自古<lb/>
古曰在昔昔曰先民今吾子之戒吏人曰陷而<lb/>
入于恭其滿之甚也周恭王能庇昭穆之闕而<lb/>
為恭楚恭王能知其過而為恭今吾子之教官<lb/>
寮曰陷而後恭道將何為<lb/>
劉向敬慎篇　凡司其身必慎五本一曰柔以<lb/>
仁二曰誠以信三曰富而貴毋敢以驕人四曰<lb/>
恭以敬五曰寛以静思此五者則無凶命用能<lb/>
<pb n="KR3k0046_WYG_044-38b"/>
治敬以助天時凶命不至而禍不来敬人者非<lb/>
敬人也自敬也貴人者非貴人也自貴也昔者<lb/>
吾嘗見天雨金石與血吾嘗見四月十日並出<lb/>
有與天滑吾嘗見髙山之崩深谷之窒大都王<lb/>
宫之破大國之滅吾嘗見髙山之為裂深淵之<lb/>
沙竭貴人之車裂吾嘗見稠林之無木平原為<lb/>
溪谷君子為御僕吾嘗見江河乾為坑正冬采<lb/>
榆葉仲夏兩霜雪千乗之君萬乗之主死而不葬<lb/>
<pb n="KR3k0046_WYG_044-39a"/>
是故君子敬以成其名小人敬以除其刑奈何無戒而<lb/>
不慎五本哉<lb/>
魯有恭士名曰機汜行年七十其恭益甚冬日行隂夏<lb/>
日行陽市次不敢不行叅行必隨坐必危一食之間三<lb/>
起不羞見衣裘褐之士則為之禮魯君問曰機子年甚<lb/>
長矣不可釋恭乎機汜對曰君子好恭以成其名小人<lb/>
學㳟以除其刑對君之坐豈不安哉尚有差跌一食之<lb/>
上豈不美哉尚有哽噎今若汜所謂幸者也固未能自<lb/>
<pb n="KR3k0046_WYG_044-39b"/>
必鴻鵠冲天豈不髙哉矰繳尚得而加之虎豹為猛人<lb/>
尚食其肉席其皮譽人者少惡人者多行年七十常恐<lb/>
斧質之加於汜者何釋恭為<lb/>
成回學于子路三年回恭敬不已子路問其故何也回<lb/>
對曰臣聞之行者比于鳥上畏鷹鸇下畏綱羅夫人為<lb/>
善者少為讒者多若身不死安知禍罪不施行年七十<lb/>
常恐行節之虧回是以恭敬待大命子路稽首曰君子<lb/>
哉<lb/>
<pb n="KR3k0046_WYG_044-40a"/>
　　威儀<hi>五則</hi>
衞侯在楚北宫文子見令尹圍之威儀言于衞侯曰令<lb/>
尹似君矣將有他志雖獲其志不能終也詩云靡不有<lb/>
初鮮克有終終之實難令尹其將不免公曰子何以知<lb/>
之對曰詩云敬慎威儀惟民之則令尹無威儀民無則<lb/>
焉民所不則以在民上不可以終公曰善哉何謂威儀<lb/>
對曰有威而可畏謂之威有儀而可象謂之儀君有君<lb/>
之威儀其臣畏而愛之則而象之故能有其國家令聞<lb/>
<pb n="KR3k0046_WYG_044-40b"/>
長世臣有臣之威儀其下畏而愛之故能守其官職保<lb/>
族宜家順是以下皆如是是以上下能相固也衞詩曰<lb/>
威儀棣棣不可選也言君臣上下父子兄弟内外大小<lb/>
皆有威儀也周詩曰朋友攸攝攝以威儀言朋友之道<lb/>
必相教訓以威儀也周書數文王之德曰大國畏其力<lb/>
小國懷其德言畏而愛之也詩云不識不知順帝之則<lb/>
言則而象之也紂囚文王七年諸侯皆従之囚紂于是<lb/>
乎懼而歸之可謂愛之文王伐崇再駕而降為臣蠻夷<lb/>
<pb n="KR3k0046_WYG_044-41a"/>
帥服可謂畏之文王之功天下誦而歌舞之可謂則之<lb/>
文王之行至今為法可謂象之有威儀也故君子在位<lb/>
可畏施舍可愛進退可度周旋可則容止可觀作事可<lb/>
法德行可象聲氣可樂動作有文言語有章以臨其下<lb/>
謂之有威儀也<lb/>
吕覽士容篇　士不偏不黨柔而堅虛而實其狀朖然<lb/>
不儇若失其一傲小物而志屬于大似無勇而未可恐<lb/>
狼勢固横敢而不可辱害臨患涉難而處義不越南靣<lb/>
<pb n="KR3k0046_WYG_044-41b"/>
稱寡而不以侈大今日君民而欲服海外節物甚髙而細<lb/>
利弗賴耳目遺俗而可與定世富貴弗就而貧賤弗朅<lb/>
德行尊理而羞用巧衛寛裕不訾而中心甚厲難動以<lb/>
物而必不妄折此國士之容也齊有善相狗者其鄰假<lb/>
以賢取鼠之狗朞年乃得之曰是良狗也其鄰畜之數<lb/>
年而不取䑕以吿相者相者曰此良狗也其志在獐麋<lb/>
豕鹿不在䑕欲其取䑕也則桎之其鄰桎其後足狗乃<lb/>
取䑕夫驥驁之氣鴻鵠之志有諭乎人心者誠也人亦<lb/>
<pb n="KR3k0046_WYG_044-42a"/>
然誠有之則神應乎人矣言豈足以諭之哉此謂不言<lb/>
之言也客有見田駢者被服中法進退中度趨翔閑雅<lb/>
辭令遜敏田駢聽之畢而辭之客出田駢送之以目弟<lb/>
子謂田駢曰客士歟田駢曰殆乎非士也今者客所弇<lb/>
歛士所術施也士所弇歛客所術施也客殆乎非士也<lb/>
故火燭一隅則室偏無光骨節蚤成空竅哭厯身必不<lb/>
長衆無謀方乞謹視見多故不良志必不公不能立功<lb/>
好得惡予國雖大不為王禍災日至故君子之容純乎<lb/>
<pb n="KR3k0046_WYG_044-42b"/>
其若鍾山之玉桔乎其若陵上之木淳淳乎慎謹畏化<lb/>
而不肯自足乾乾乎取舍不悅而心甚素樸唐尚敵年<lb/>
為史其故人謂唐尚願之以謂唐尚唐尚曰吾非不得<lb/>
為史也羞而不為也其故人不信也及魏圍邯鄲唐尚<lb/>
說惠王而解之圍以與伯陽其故人乃信其羞為史也<lb/>
居有閒其故人為其兄請唐尚曰衛君死吾將汝兄以<lb/>
代之其故人反興再拜而信之夫可信而不信不可信<lb/>
而信此愚者之患也知人情不能自遺以此為君雖有<lb/>
<pb n="KR3k0046_WYG_044-43a"/>
天下何益故敗莫大于愚愚之患在必自用自用則戇<lb/>
陋之人従而賀之有國若此不若無有古之與賢從此<lb/>
生矣非惡其子孫也非徼而矜其名也反其實也<lb/>
賈誼容經　志有四興朝廷之志淵然清以嚴祭祀之<lb/>
志諭然思以和軍旅之志怫然愠然精以厲䘮紀之志<lb/>
漻然㵞然憂以下四志形中四色發外維如志色之經<lb/>
也容有四起朝廷之容師師然翼翼然整以敬祭祀之<lb/>
容遂遂然粥粥然敬以婉軍旅之容湢然肅然固以猛<lb/>
<pb n="KR3k0046_WYG_044-43b"/>
䘮紀之容怮然懾然若不還容經也視有四則朝廷之<lb/>
視端若平衡祭祀之視視如有將軍旅之視固植虎張<lb/>
䘮紀之視不若垂綱視經也言有四術言敬以和朝廷<lb/>
之言也文言有序祭祀之言也屏氣折聲軍旅之言也<lb/>
言若不足䘮紀之言也言經也固頥正視平肩正背臂<lb/>
如抱鼓足間二寸端靣攝纓端股整足體不揺肘曰經<lb/>
立因以微磬曰共立因以磬折曰肅立因以垂佩曰卑<lb/>
立立容也坐以經立之容肘不差而足不跌視平衡曰<lb/>
<pb n="KR3k0046_WYG_044-44a"/>
經坐微俯視尊者之膝曰共坐仰首視不出尋常之内<lb/>
曰肅坐廢首低肘曰卑坐坐容也行以微磬之容臂不<lb/>
揺掉肩不下上身似不則從然而任行容也趨以微磬<lb/>
之容飄然翼然肩狀若流足如射箭趨容也旋以微磬<lb/>
之容其始動也穆如驚倐其固復也旄如濯絲跘旋之<lb/>
容也跪以微磬之容揄右而下進左而起手有抑揚各<lb/>
尊其紀跪容也拜以磬折之容吉事上左凶事上右隨<lb/>
前以舉項衡以下寜速無遲背項之狀如屋之𤣥拜容<lb/>
<pb n="KR3k0046_WYG_044-44b"/>
也拜而未起<hi>闕</hi>伏容也坐乗以經坐之容手撫式視五<lb/>
旅欲無顧顧不過轂小禮動中禮式大禮下坐車之容<lb/>
也立乗以經立之容右持綏而左臂詘存劍之緯欲無<lb/>
顧顧不過轂小禮據中禮式大禮下立乗之容也禮介<lb/>
者不拜兵車不式不顧不言反抑式以應武容也兵車<lb/>
之容也若夫立而跛坐而蹁體怠懈志驕傲䟃視數顧<lb/>
容色不比動静不以度妄咳唾疾言嗟氣不順皆禁也<lb/>
古者年九歲入就小學蹍小節焉業小道焉束髪就大<lb/>
<pb n="KR3k0046_WYG_044-45a"/>
學蹍大節焉業大道焉是以邪放非辟無因入之焉諺<lb/>
曰君子重襲小人無由入正人十倍邪辟無由來古之<lb/>
人其謹于所近乎詩曰芃芃域樸薪之槱之濟濟辟王<lb/>
左右趨之此言左右日以善趨也古者聖王居有法則<lb/>
動有文章位執戒輔鳴玉以行佩玉也上有雙珩下有<lb/>
雙璜衝牙蠙珠以約其間琚瑀以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之行以采齊趨以<lb/>
肆夏步中䂓折中矩登車則馬行而鸞鳴鸞鳴而和應<lb/>
聲曰和和則敬故詩曰和鸞雝雝萬福攸同言動以紀<lb/>
<pb n="KR3k0046_WYG_044-45b"/>
度則萬福之所聚也故曰明君在位可畏施舍可愛進<lb/>
退可度周旋可則容貌可觀作事可法德行可象聲氣<lb/>
可樂動作有文言語有章以承其上以接其等以臨其<lb/>
下以畜其民故為之上者敬而信之等者親而重之下<lb/>
者畏而愛之民者肅而樂之是以上下和協而士民順<lb/>
一故能綜攝其國以藩衛天子而行義足法夫有威而<lb/>
可畏謂之威有儀而可象謂之儀富不可為量多不可<lb/>
為數故詩曰威儀棣棣不可選也棣棣富也不可選衆<lb/>
<pb n="KR3k0046_WYG_044-46a"/>
也言接君臣上下父子兄弟内外小大品事之各有容<lb/>
志也子贛由其家來謁于孔子孔子正顔舉杖磬折而<lb/>
立曰子之大親毋乃不寜乎放杖而立曰子之兄弟亦<lb/>
得無恙乎曵杖倍而行曰妻子家中得無病乎故身之<lb/>
倨佝手之髙下顔色聲氣各有宜稱所以明尊卑别踈<lb/>
戚也子路見孔子之背磬折舉哀曰唯由也見孔子問<lb/>
之曰由也何以遺亡也故過猶不及有餘猶不足也語<lb/>
曰况乎明王執中履衡言秉中適而據乎宜故威勝德<lb/>
<pb n="KR3k0046_WYG_044-46b"/>
則淳德勝威則施威之與德交若糾纒且畏且懷君道<lb/>
正矣質勝文則野文勝質則史文質彬彬然後君子龍<lb/>
也者人主之辭也亢龍往而不反故易曰有悔悔者凶<lb/>
也潛龍入而不能出故曰勿用勿用者不可也龍之神<lb/>
也其惟飛龍乎能與細細能與巨巨能與髙髙能與下<lb/>
下吾故曰龍變無常能幽能章故至人者在小不寳在<lb/>
大不窕狎而不能作習而不能順姚不昏卒不妄饒裕<lb/>
不贏廹不自䘮明是審非察中居宜此之謂有威儀古<lb/>
<pb n="KR3k0046_WYG_044-47a"/>
之為路輿也蓋圜以象天二十八撩以象列星軫方以<lb/>
象地三十輻以象月故仰則觀天文俯則察地理前視<lb/>
則睹鸞和之聲側聽則觀四時之運此輿教之道也人<lb/>
主太淺則知闇太博則業厭二者異同敗其傷必至故<lb/>
師傳之道既美且施又慎其齊適疾徐任多少造而勿<lb/>
趣稍而勿苦省其所省而堪其所堪故力不勞而身大<lb/>
盛此全人之化也<lb/>
禮容語　魯叔孫昭聘于宋宋元公與之燕飲酒樂昭<lb/>
<pb n="KR3k0046_WYG_044-47b"/>
子右坐歌終而語因相泣也樂祁曰過哉兹非哀所也<lb/>
已而告人曰今兹君與叔孫其皆死乎吾聞之當樂而<lb/>
哀皆䘮心也心之精爽是謂魂魄魂魄已失何以能乆<lb/>
且吾聞之主民者不可以媮媮必死今君與叔孫其語<lb/>
皆媮死日不逺矣居六月宋元公薨間一月叔孫婼卒<lb/>
晉叔向聘于周發幣大夫及單靖公靖公享之儉而敬<lb/>
賔禮贈賄同是禮而從享燕無私送不過郊語說昊天<lb/>
有成命既而叔向告人曰吾聞之曰一姓不再興今周<lb/>
<pb n="KR3k0046_WYG_044-48a"/>
有單子以為臣周其復興乎昔史佚有言曰動莫若敬<lb/>
居莫若儉德莫若讓事莫若資今單子皆有焉夫宫室<lb/>
不崇器無蟲鏤儉也身㳟除潔外内肅給敬也燕好享<lb/>
賜雖懽不踰等讓也賔之禮事稱工而差資也若是而<lb/>
加之以無私重之以不侈能辟怨矣居儉動敬禮讓事<lb/>
資而能辟怨以為卿佐其有不興乎夫昊天有成命頌<lb/>
之盛德也其詩曰昊天有成命二后受之成王不敢康<lb/>
夙夜基命宥謐宥謐寜也億也命者制令也基者經也<lb/>
<pb n="KR3k0046_WYG_044-48b"/>
勢也夙早也康安也后王二后文王武王成王者武王<lb/>
之子文王之孫也文王有大德而功未就武王有大功<lb/>
而治未成及成王承嗣仁以臨民故稱昊天焉不敢怠安<lb/>
蚤興夜寐以繼文王之業布文陳紀經制度設犧牲使<lb/>
四海之内懿然葆德各遵其道故曰有成承順武王之<lb/>
功奉揚文王之德九州之民四荒之國歌謡文武之烈<lb/>
纍九譯而請朝致貢職以供祀故曰二后受之方是時<lb/>
也天地調和神民順億鬼不厲<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>民不謗怨故曰宥謐<lb/>
<pb n="KR3k0046_WYG_044-49a"/>
成王質仁聖哲能明其先能承其親不敢惰懈以安天<lb/>
下以敬人民今單子美説其志也以佐王室吾故曰周<lb/>
其復興乎故周平王既崩以後周室稍稍衰弱不墜當<lb/>
單子之佐政也天子加尊周室加興晉之三卿郄錡郄<lb/>
犨郄至從晉厲公㑹諸侯于柯陵周單襄公在㑹晉厲<lb/>
公視逺步髙郄錡見單子其語犯郄犨見其語訐郄至<lb/>
見其語伐齊國佐見其語盡單襄公告魯成公曰晉將<lb/>
有亂其君與三郄其當之乎魯侯曰寡人固晉而强其<lb/>
<pb n="KR3k0046_WYG_044-49b"/>
君今君曰將有亂敢問天道乎抑人故也對曰吾非瞽<lb/>
史也焉知天道吾見晉君之容而聽三郄之語矣殆必<lb/>
有禍矣君子目以正體足以從之是以觀容而知其心<lb/>
今晉侯視逺而足髙目不在體而足不步目其心必異<lb/>
矣目體不相從何以能乆夫合諸侯國之大事也于是<lb/>
觀存亡之徴焉故國將有福其君步言視聽必皆得適<lb/>
順善則可以知德矣視逺日絶其義足髙日棄其德言<lb/>
爽日反其信聽淫日離其名目以處義足以踐德口以<lb/>
<pb n="KR3k0046_WYG_044-50a"/>
庇信耳以聽名者矣故不可不慎也偏者不免于亡既<lb/>
亡則國従之今晉侯無一可焉吾是以云夫郄氏晉之<lb/>
寵人也是族在晉有三卿五大夫貴矣亦可以戒懼矣<lb/>
今郄伯之語犯郄叔訐郄季伐犯則凌人訐則誣人伐<lb/>
則揜人有是寵也而益之以三怨其誰能忍之齊國武<lb/>
子亦將有禍齊亂國也立于淫亂之朝而好盡言以暴<lb/>
人過怨之本也惟善人能受盡言今齊既亂其能善乎<lb/>
居二年晉殺三卿明年厲公弑于東門是歲也齊人果<lb/>
<pb n="KR3k0046_WYG_044-50b"/>
殺國武子詩曰敬之敬之天惟顯思命不易哉毋曰髙<lb/>
髙在上陟降厥士日監在兹唯予小子不聰敬止日就<lb/>
月將學有緝熙于光明佛時仔肩視我顯德行故弗順<lb/>
弗敬天下必定忘敬而怠人必乗之嗚呼戒之哉<lb/>
徐幹法象篇　夫法象立所以為君子法象者莫先乎<lb/>
正容貌慎威儀是故先王之制禮也為冕服采章以旌<lb/>
之為佩玉鳴璜以聲之欲其尊也欲其莊也焉可以懈<lb/>
慢也夫容貌者人之符表也符表正故情性治情性治<lb/>
<pb n="KR3k0046_WYG_044-51a"/>
故仁義存仁義存故盛徳著故可以為法象斯<lb/>
謂之君子矣君子者無尺土之封而萬民尊之<lb/>
無刑罰之威而萬民畏之無羽籥之樂而萬民<lb/>
樂之無爵禄之賞而萬民懐之其所以致之者<lb/>
一也故孔子曰君子威而不猛泰而不驕詩云<lb/>
敬慎威儀惟民之則若夫惰其威儀恍其瞻視<lb/>
忽其辭令而望民之則我者未之有也莫之則<lb/>
者必慢之者至矣小人見慢也而致怨乎人患<lb/>
<pb n="KR3k0046_WYG_044-51b"/>
已之卑而不思其所以然哀哉故書曰惟聖㒺<lb/>
念作狂惟狂克念作聖人性之所簡也存乎幽<lb/>
㣲人情之所忽也存乎孤獨夫幽㣲者顯之原<lb/>
也孤獨者見之端也胡可簡也胡可忽也是故君<lb/>
子敬孤獨而慎幽㣲雖在隠蔽鬼神不得見其<lb/>
隙耳詩云肅肅兎罝施于中林處獨之謂也又<lb/>
有顛沛而不可亂者則成王季路其人也昔成<lb/>
王將崩體被冕服然後發顧命之辭季路遭亂<lb/>
<pb n="KR3k0046_WYG_044-52a"/>
正冠結纓而後死白刃之難夫以彌留之困白刃<lb/>
之難猶不忘敬况于游宴乎故詩曰就其深矣方<lb/>
之舟之就其淺矣泳之游之言必濟也君子口無<lb/>
戯謔之言言必有防無戯謔之行行必有檢言必有<lb/>
防行必有檢故雖妻妾不得而黷也雖朋友不得<lb/>
而狎也是以不愠怒而教行于閨門不諫論而風<lb/>
聲紀乎鄉黨傳稱大人正已而物正者蓋此之謂<lb/>
也以匹夫之居猶然况得志而行于天下乎唐堯<lb/>
<pb n="KR3k0046_WYG_044-52b"/>
之帝允恭克讓而光被四表成湯不敢怠遑而奄<lb/>
有九域文王祇畏而造被區夏易曰觀盥而不薦<lb/>
有孚顒若言下觀而化也禍敗之所由也則有媟<lb/>
慢以為階可無慎乎昔宋敏碎首于棋局陳靈被<lb/>
禍于戯言閻邴造逆于相詬子公生弑于嘗黿是<lb/>
故君子居身也謙在敵也讓臨下也莊事上也敬<lb/>
四者備而怨咎不作福禄從之詩云靖共爾位正<lb/>
直是與神之聴之式榖以女故君子之交人也歡<lb/>
<pb n="KR3k0046_WYG_044-53a"/>
而不媟和而不同好而不佞詐學而不虛行易親而<lb/>
難媚多怨而寡非故無絶交無畔朋書曰慎始而<lb/>
敬終終以不困夫禮也者人之急也可終身蹈而<lb/>
不可須㬰離也須㬰離則慆慢之行臻焉須㬰忘<lb/>
則慆慢之心生焉况無禮而可以終始乎夫禮也<lb/>
者敬之經也敬也者禮之情也無敬無以行禮無<lb/>
禮無以節敬道不偏廢相須而成是能盡敬以從<lb/>
禮者謂之成人過則生亂亂則災及其身昔晉惠<lb/>
<pb n="KR3k0046_WYG_044-53b"/>
公以慢瑞無嗣文公以肅命興國郄犨以傲享徴<lb/>
亡兾缺以敬妻受服子圉以大明招亂薳罷以既<lb/>
醉保禄良霄以鶉奔䘮家子展以草蟲昌族君子<lb/>
感凶徳之如彼見吉徳之如此故立必罄折坐必<lb/>
抱皷周旋中規折旋中矩視不離于結禬之間言<lb/>
不越乎表著之位聲氣可範精神可愛俯仰可宗<lb/>
揖讓可貴述作有方動静有常帥禮不荒故為萬<lb/>
夫之望也<lb/>
<pb n="KR3k0046_WYG_044-54a"/>
　　名諱<hi>五則</hi>
晉穆侯之夫人姜氏以條之役生太子命之曰仇其弟<lb/>
以千畆之戰生命之曰成師師服曰異哉君之名子也<lb/>
夫名以制義義以出禮禮以體政政以正民是以政成<lb/>
而民聽易則生亂嘉耦曰妃怨耦曰仇古之命也今君<lb/>
命太子曰仇弟曰成師始兆亂矣兄其替乎<lb/>
魯桓公子同生以太子生之禮舉之接以太牢卜士負<lb/>
之士妻食之公與文姜宗婦命之公問名于申繻對曰<lb/>
<pb n="KR3k0046_WYG_044-54b"/>
名有五有信有義有象有假有類以名生為信以德命<lb/>
為義以類命為象取于物為假取于父為類不以國不<lb/>
以官不以山川不以隠疾不以畜牲不以器幣周人以<lb/>
諱事神名終將諱之故以國則廢名以官則廢職以山<lb/>
川則廢主以畜牲則廢祀以器幣則廢禮晉以僖侯廢<lb/>
司徒宋以武公廢司空先君獻武廢二山是以大物不<lb/>
可以命公曰是其生也與我同物命之曰同<lb/>
吳張昭辨諱論　客有見大國之議士君子之論云起<lb/>
<pb n="KR3k0046_WYG_044-55a"/>
元建武以來舊君名諱五十六人以為後生不得恊也<lb/>
取乎經論譬諸行事義髙辭麗甚可嘉羡愚見褊淺竊<lb/>
有疑焉蓋乾坤剖分萬物定形肇有父子君臣之經故<lb/>
聖人順天之性制禮尚敬在三之義君實食之在䘮之<lb/>
哀君親臨之厚莫重焉恩莫大焉誠臣子所尊仰萬夫<lb/>
所大恃焉得而同之哉然親親有衰尊尊有殺故禮服<lb/>
上不盡髙祖下不盡𤣥孫又傳記四世而緦麻服之窮<lb/>
也五世袒免降殺同姓也六世而親族竭矣又曲禮有<lb/>
<pb n="KR3k0046_WYG_044-55b"/>
不逮事之義則不諱不諱者蓋名之謂屬絶之義不拘<lb/>
于恊况乃古君五十六哉邾子㑹盟季友來歸不稱其<lb/>
名咸書字者是時魯人嘉之也何解臣子為君父諱乎<lb/>
周穆王諱滿至定王時有王孫滿者其為大夫是臣協<lb/>
君也又厲王諱胡及莊王之子名胡其比衆多夫類事<lb/>
建議經有明據傳有徴案然後進攻退守萬無奔北垂<lb/>
示百世永無咎失今應劭雖上尊舊君之名而下無所<lb/>
斷齊猶歸之疑云曲禮之篇疑事無質觀省上下闕義<lb/>
<pb n="KR3k0046_WYG_044-56a"/>
自證文辭可為倡而不法將来何觀言聲一放猶拾瀋也過辭<lb/>
在前悔其何追<lb/>
晉選司以江統叔父春為宜春令統因上䟽曰故事父祖與官<lb/>
職同名皆得改選而未有身與官職同名不在改選之例臣以<lb/>
為父祖改選者蓋為臣子開地不為父祖之身也而身名所加<lb/>
亦施于臣子佐吏係屬朝夕從事官位之號發言所稱若指實<lb/>
而語則違經禮諱親之義若詭辭避廻則為廢官擅犯憲制今<lb/>
以四海之廣職位之衆名號繁多士人殷富至使有受寵皇朝<lb/>
<pb n="KR3k0046_WYG_044-56b"/>
出身宰牧而令佐吏不得表其官稱子孫不得言其位號所以<lb/>
上嚴君父下為臣子體例不通若易私名以避官職則違春秋不<lb/>
奪人親之義臣以為身名與官職同者宜與觸父祖名為比體<lb/>
例既全于義為𢎞朝廷從之<lb/>
唐韓愈諱辨　愈與李賀書勸賀舉進士賀舉進士有名與賀<lb/>
争名者毁之曰賀父名晉肅賀不舉進士為是勸之舉者為非<lb/>
聴者不察和而倡之同然一辭皇甫湜曰若不明白子與賀且<lb/>
得罪愈曰然律曰二名不偏諱釋之者曰謂若言徴不稱在言<lb/>
<pb n="KR3k0046_WYG_044-57a"/>
在不稱徴是也律曰不諱嫌名釋之者曰謂若禹與雨丘與蓲<lb/>
之類是也今賀父名晉肅賀舉進士為犯二名律乎為犯嫌名<lb/>
律乎父名晉子不得舉進士若父名仁子不得為人乎夫諱始<lb/>
于何時作法制以教天下者非周公孔子歟周公作詩不諱孔<lb/>
子不偏諱二名春秋不譏不諱嫌名康玉釗之孫實為昭王曾<lb/>
參之父名晳曾子不諱昔周之時有騏期漢之時有杜度此其<lb/>
子宜如何諱将諱其嫌遂諱其姓乎将不諱其嫌乎漢諱武帝<lb/>
名徹為通不聞又諱車轍之轍為某字也唐諱吕后名雉為野<lb/>
<pb n="KR3k0046_WYG_044-57b"/>
鷄不聞又諱治天下之治為某字也今上章及詔不聞諱滸勢<lb/>
秉饑也惟宧官宫妾乃不敢言諭及機以為觸犯士君子立言<lb/>
行事宜何所法守也今考之于經質之于律稽之以國家之典<lb/>
賀舉進士為可邪為不可邪凡事父母得如曾參可以無譏矣<lb/>
作人得如周公孔子亦可以止矣今世之士不務行周公孔子<lb/>
之行而諱親之名則務勝于曾參周公孔子亦見其惑也夫周<lb/>
公孔子曾參卒不可勝勝周公孔子曾參乃比于宧官宫妾則<lb/>
是宧官宫妾之孝于其親賢于周公孔子曾參者耶<lb/>
<pb n="KR3k0046_WYG_044-58a"/>
　　諡<hi>六則</hi>
楚子疾告大夫曰不榖不德少主社稷生十年而䘮先<lb/>
君未及習師保之教訓而應受多福是以不德而亡師<lb/>
于鄢以辱社稷為大夫憂其𢎞多矣若以大夫之靈䕶<lb/>
保首領以没于地唯是春秋窀穸之事所以従先君于<lb/>
禰廟者請為靈若厲大夫擇焉莫對及五命乃許秋楚<lb/>
㳟王卒子囊謀謚大夫曰君有命矣子囊曰君命以共<lb/>
若之何毁之赫赫楚國而君臨之撫有蠻夷奄征南海<lb/>
<pb n="KR3k0046_WYG_044-58b"/>
以屬諸夏而知其過可不謂共乎請諡之共大夫從之<lb/>
晉秦秀何曾諡議　故太宰何曾雖階世族之𦙍而少<lb/>
以髙亮嚴肅顯登王朝事親有色養之名在官奏科尹<lb/>
模此二者實得臣子事上之槩然恣性驕奢不循軌則<lb/>
詩云節彼南山惟石巖巖赫赫師尹民具爾瞻言其德<lb/>
行高峻動必以禮耳丘明有言儉德之㳟侈惡之大也<lb/>
大晉受命勞謙隠約曾受寵二代顯赫累世暨乎耳順<lb/>
之年身兼三公之位食大國之租荷保傅之貴執司徒<lb/>
<pb n="KR3k0046_WYG_044-59a"/>
之均二子皆金貂卿校列于帝側方之古人責深負重<lb/>
雖舉門盡死猶不稱位而乃驕奢過度名被九域行不<lb/>
履道而享位非常以古義言之非惟失輔相之宜違斷<lb/>
金之利也穢皇代之美壞人倫之教生天地之醜示後<lb/>
世之傲莫大于此自近世以來宰臣輔相未有受垢辱<lb/>
之聲被有司之劾父子塵累而䝉恩貸若曾者也周公<lb/>
弔二季之陵遲哀大教之不行于是作謚以紀其終曾<lb/>
參奉之啓手歸全易簀而没蓋明慎終死而後已齊之<lb/>
<pb n="KR3k0046_WYG_044-59b"/>
史氏亂世陪臣耳猶書君賊累死不懲况于皇代守典<lb/>
之官敢畏强盛而不盡禮管子有言禮義亷耻是謂四<lb/>
維四維不張國乃滅亡宰相大臣人之表儀若生極其<lb/>
情死又無貶是則帝室無正刑也王公貴人復何畏哉<lb/>
所謂四維復何寄乎謹按謚法名與實爽曰繆怙亂肆<lb/>
行曰醜曾之行已皆與此同宜諡繆醜公時雖不同秀<lb/>
議而聞者懼焉<lb/>
范𢎞之衛将軍謝石諡議　石階藉門䕃屢登崇顯總<lb/>
<pb n="KR3k0046_WYG_044-60a"/>
司百揆翼贊三臺閑練庶事勤勞匪懈内外僉議皆曰<lb/>
與能當淮淝之㨗勲拯危墜雖皇威遐振狡寇天亡因<lb/>
時立功石亦與焉又開建學校以延胄子雖盛化未洽<lb/>
亦愛禮存羊然古之賢輔大則以道事君侃侃終日次<lb/>
則厲身奉國夙夜無怠下則愛人惜力以濟時務此數<lb/>
者然後可以免惟塵之譏塞素餐之責矣今石位居朝<lb/>
端任則論道唱言無忠國之謀守職則容身而已不可<lb/>
謂厲身坐擁大衆侵食百姓大東流于逺近怨毒結于<lb/>
<pb n="KR3k0046_WYG_044-60b"/>
衆心不可謂愛人工徒勞于土木思慮殫于機巧紈綺<lb/>
盡于婢妾財用縻于絲桐不可謂惜力此人臣之大害<lb/>
有國之所去也先王所以正風俗理人倫者莫重乎節<lb/>
儉故夷吾受謗乎三歸平仲流美于約已自頃風軌陵<lb/>
遲奢僭無度廉耻不興利競交馳不可不深防原本以<lb/>
絶其流漢文襲弋綈之服諸侯猶侈武帝焚雉頭之裘<lb/>
靡麗不息良由儉德雖彰而威禁不肅道自我建而刑<lb/>
不及物若存罰其危亡貶其惡則四維必張禮義行矣<lb/>
<pb n="KR3k0046_WYG_044-61a"/>
按謚法因事有功曰襄貪以敗官曰墨宜謚曰襄墨公魏南陽<lb/>
公鄭羲與李冲婚姻冲引為中書令出為西兖州刺史在州貪<lb/>
鄙文明太后為魏主納其女為嬪徴為祕書監及卒尚書奏<lb/>
謚曰宣詔曰蓋棺定謚激揚清濁故何曾雖孝良史載其繆醜<lb/>
賈充有勞直士謂之荒公羲雖宿有文業而治闕亷清尚書何<lb/>
乃情遺至公論違明典依謚法博文多見曰文不勤成名曰靈<lb/>
可贈以本官加諡文靈<lb/>
唐許敬宗卒袁思古議敬宗棄長子于荒徼嫁少女于夷貊案<lb/>
<pb n="KR3k0046_WYG_044-61b"/>
謚法名與實爽曰繆請謚為繆敬宗孫彦伯訟思古與許氏有<lb/>
怨請改謚王福畤議以為謚者得失一朝榮辱千載若嫌隙有<lb/>
實當據法推繩如其不然義不可奪戴至徳謂福畤曰髙陽公<lb/>
任遇如是何以諡之為繆對曰昔晉司空何曾既忠且孝徒以<lb/>
日食萬錢秦秀謚之曰繆許敬宗忠孝不逮于曾而飲食男女<lb/>
之累過之謚之曰繆無負許氏矣詔集五品以上更議揚思敬<lb/>
議按謚法既過能改曰恭請諡曰㳟詔從之敬宗嘗奏流其子昂<lb/>
于嶺南又以女嫁蠻酋馮盎之子多納其貨故思古議及之<lb/>
<pb n="KR3k0046_WYG_044-62a"/>
　<lb/>
謚故太子重俊曰節愍韋湊上書以為賞罰所不加者則考行<lb/>
立謚以褒貶之故太子重俊與李多祚等稱兵入宫中宗登𤣥<lb/>
武門以避之太子據鞍督兵自若及其徒倒戈多祚等死太子<lb/>
方逃竄曏使宿衞不守其為禍也胡可忍言明日中宗雨泣謂<lb/>
供奉官曰幾不與卿等相見其危如此今聖朝禮葬謚為節愍<lb/>
臣竊惑之夫臣子之禮過朝必下過位必趨漢成帝之為太子<lb/>
不敢絶馳道而重俊稱兵宫内跨馬御前無禮甚矣若以其誅<lb/>
<pb n="KR3k0046_WYG_044-62b"/>
武三思父子而嘉之則興兵以誅姦臣而尊君父可也今欲自<lb/>
取之是與三思競為逆也又足嘉乎若以其欲廢韋氏而嘉之<lb/>
則韋氏于時逆状未彰大義未絶茍無中宗之命而廢之是脅<lb/>
父廢母也庸可乎漢戾太子困于江充之䜛發憤殺充雖興兵<lb/>
交戰非圍逼君父也兵敗而死及其孫為天子始得改葬猶謚曰<lb/>
戾况重俊可謚之曰節愍乎臣恐後之亂臣賊子得引以為比<lb/>
開悖逆之原非所以彰善癉惡也請改其謚多祚等從重俊興<lb/>
兵不為無罪陛下今宥之可也名之為雪亦所未安睿宗甚然<lb/>
其言而執政以為制命已行不為追改但停多祚等贈官而已<lb/>
<pb n="KR3k0046_WYG_044-63a"/>
　　冠<hi>四則</hi>
成王將冠周公使祝雍祝王曰達而勿多也祝雍曰使<lb/>
王近于民逺于佞嗇于時恵于財任賢使能于此始成<lb/>
之時祝辭四加而後退公冠自以為主卿為賔饗之以<lb/>
三獻之禮公始加𤣥端與皮弁皆必朝服𤣥冕四加諸<lb/>
侯太子庶子冠公為主其禮與上同冠于祖廟曰令月<lb/>
吉日加子元服去爾幼志順爾成德冠禮十九見正而<lb/>
冠古之通禮也<lb/>
<pb n="KR3k0046_WYG_044-63b"/>
魯襄公送晉侯晉侯以公宴于河上問公年季武子對<lb/>
曰㑹于沙隨之歲寡君以生晉侯曰十二年矣是謂一<lb/>
終一星終也國君十五而生子冠而生子禮也君可以<lb/>
冠矣大夫盍為冠具武子對曰君冠必以祼享之禮行<lb/>
之以金石之樂節之以先君之祧處之今寡君在行未<lb/>
可具也請及兄弟之國而假備焉晉侯曰諾公還及衛<lb/>
冠于成公之廟假鐘磬焉禮也<lb/>
趙文子冠見欒武子武子曰美哉昔我逮事莊主華則<lb/>
<pb n="KR3k0046_WYG_044-64a"/>
榮矣實之不知請務實乎見中行宣子宣子曰美哉惜<lb/>
也吾老矣見范文子文子曰而今可以戒矣夫賢者寵<lb/>
至而益戒不足者為寵驕故興王賞諫臣逸王罰之吾<lb/>
聞古之王者政德既成又聽于民于是乎使工誦諫于<lb/>
朝在列者獻詩使勿兠風聽臚言于市辨妖祥于謡考<lb/>
百事于朝問謗譽于路有邪而正之盡戒之術也先王<lb/>
疾是驕也見郤駒伯駒伯曰美哉然而壮不若老者多<lb/>
矣見韓獻子獻子曰戒之此謂成人成人在始與善始<lb/>
<pb n="KR3k0046_WYG_044-64b"/>
與善善進善不善蔑由至矣始與不善不善進不善善<lb/>
亦蔑由至矣如草木之産也各以其物人之有冠猶宫<lb/>
室之有墻屋也糞除而已何又加焉見知武子武子曰<lb/>
吾子勉之成宣之後而老為大夫非耻乎成子之文宣<lb/>
子之忠其可忘乎夫成子道前志以佐先君道法而卒<lb/>
以政可不謂文乎夫宣子盡諫於襄靈以諫取惡不憚<lb/>
死進也可不謂忠乎吾子勉之有宣子之忠而納之以<lb/>
成子之文事君必濟見苦成叔子叔子曰抑年少而執<lb/>
<pb n="KR3k0046_WYG_044-65a"/>
官者衆吾安容子見温季子季子曰誰之不如可以求<lb/>
之見張老而語之張老曰善矣從欒伯之言可以滋范叔<lb/>
之教可以大韓子之戒可以成物備矣志在子若夫三卻<lb/>
亡人之言也何稱述焉知子之道善矣是先主覆露子也<lb/>
邾隠公既即位將冠使大夫因孟懿子問禮于孔子子曰其禮如世<lb/>
子之冠冠于阼階以著代也醮于客位加其有成三加彌尊道喻其<lb/>
志冠而字之敬其名也行冠事必于祖廟以裸饗之禮將之以金石<lb/>
之樂節之所以自卑而尊先祖示不敢擅也懿子曰天子未冠即位<lb/>
<pb n="KR3k0046_WYG_044-65b"/>
長亦冠乎孔子曰古者王世子雖幼其即位則尊為人君以為成人<lb/>
之事者也何冠之有懿子曰然則諸侯之冠異天子與孔子曰君薨<lb/>
而世子主䘮是冠也與人君無異也懿子曰今邾君之冠非禮也孔<lb/>
子曰諸侯之冠禮也夏之末造也有自來矣今無譏焉天子冠者武<lb/>
王崩成王年十三而嗣立周公攝政以治天下冠成王而朝于祖以<lb/>
見于諸侯周公使祝雍作頌命之曰祝王辭達而勿多也此周公之<lb/>
制也懿子曰三王之冠其異何也孔子曰周弁殷冔夏收一也三王<lb/>
共皮弁素積委貌周道也章甫殷道也毋追夏后氏之道也<lb/>
<pb n="KR3k0046_WYG_044-66a"/>
　　婚<hi>九則</hi>
魯莊公如齊逆女何以書親迎禮也其禮奈何曰諸侯<lb/>
以屨二兩加琮大夫庶人以屨二兩加束修二曰某國寡<lb/>
小君使寡人奉不珍之琮不珍之屨禮夫人貞女夫人<lb/>
曰有幽室數辱之産未諭于傅母之教得承執衣裳之<lb/>
事敢不敬拜祝祝答拜夫人受琮取一兩屨以履女正<lb/>
笄衣裳而命之曰往矣善事爾舅姑以順為宫室無貳<lb/>
爾心無敢囘也女拜乃親引其手授夫乎户夫引手出<lb/>
<pb n="KR3k0046_WYG_044-66b"/>
户夫行女從拜辭父于堂拜諸母于大門夫先升輿執<lb/>
轡女乃升輿轂三轉然後夫下先行大夫士庶人稱其<lb/>
父曰某之父某之師友使某執不珍之屨不珍之束修<lb/>
敢不敬禮某氏貞女母曰有草茅之産未習于織絍紡<lb/>
績之事得奉執箕帚之事敢不敬拜<lb/>
孔子侍坐于魯哀公公曰敢問人道誰為大孔子對曰<lb/>
君之言及此也百姓之惠也臣敢無辭而對人道政為<lb/>
大夫政者正也君為正則百姓従而正矣公曰敢問為<lb/>
<pb n="KR3k0046_WYG_044-67a"/>
政如之何孔子對曰夫婦别父子親君臣信三者正則<lb/>
庶物從之公曰寡人願知所以行三者之道對曰古之<lb/>
為政愛人為大所以治愛人禮為大所以治禮敬為大<lb/>
敬之至矣大婚為大大婚至矣大婚既至冕而親迎親<lb/>
迎者敬之至也是故君子以敬為親舍敬是遺親也弗<lb/>
愛弗親弗敬不正愛與敬其政之本與公曰冕而親迎<lb/>
不已重乎孔子曰合二姓之好以繼先聖之後以為天<lb/>
地宗廟社稷之主君何謂已重乎天地不合萬物不生<lb/>
<pb n="KR3k0046_WYG_044-67b"/>
大婚萬世之嗣也昔三代明王之政必敬妻子也蓋有<lb/>
道焉妻也者親之主也子也者親之後也敢不敬與君<lb/>
子無不敬也敬身為大身也者親之枝也不能敬其身<lb/>
是傷其親傷其親是傷其本傷其本枝從而亡王者百<lb/>
姓之象也身以及身子以及子妃以及妃君行此三者<lb/>
則愾乎天下矣大王之道也如此則國家順矣<lb/>
哀公問于孔子曰禮男子三十而有室女子二十而有<lb/>
夫也豈不晩哉孔子曰夫禮言其極不是過也男子二<lb/>
<pb n="KR3k0046_WYG_044-68a"/>
十而冠有為人父之端女子十五許嫁有適人之道羣<lb/>
生閉藏乎隂而為化育之始故聖人因時以合偶男女<lb/>
窮夫數也霜降而婦功成嫁娶者行焉氷泮而農桑起<lb/>
婚禮而殺于此男子者任天道而長萬物者也是故審<lb/>
其倫而明其别女子者順男子之教而長其理者也是<lb/>
故無專制之義而有三從之道幼従父兄既嫁從夫夫<lb/>
死従子言無再醮之端教令不出閨門事在供酒食而<lb/>
已無閫外之非儀也婦有七出三不去七出者不順父<lb/>
<pb n="KR3k0046_WYG_044-68b"/>
母無子淫僻嫉妬惡疾多口舌竊盗不順父母者為其<lb/>
逆德也無子者為其絶世也淫僻者為其亂族也嫉妬<lb/>
者為其亂家也惡疾者為其不可供粢盛也多口舌者<lb/>
為其離親也竊盗者為其反義也三不去為其有所取<lb/>
無所歸也與共經三年之䘮也先貧賤後富貴也凡此<lb/>
皆聖人所以順男女之際重婚姻之始也<lb/>
齊欲妻鄭太子忽太子忽辭人問其故太子曰人各有<lb/>
偶齊大非吾偶也詩云自求多福在我而已矣後戎伐<lb/>
<pb n="KR3k0046_WYG_044-69a"/>
齊齊請師于鄭鄭太子忽率師而救齊大敗戎師齊又<lb/>
欲妻之太子固辭人問其故對曰無事于齊吾猶不敢<lb/>
今以君命救齊之急受室以歸人其以我為師婚乎終<lb/>
辭之<lb/>
懿氏卜妻敬仲其妻占之曰吉是謂鳳凰于飛和鳴鏘<lb/>
鏘有媯之後將育于姜五世其昌並于正卿八世之後<lb/>
莫之與京陳厲公蔡出也故蔡人殺五父而立之生敬<lb/>
仲其少也周史有以周易見陳侯者陳侯使筮之遇觀<lb/>
<pb n="KR3k0046_WYG_044-69b"/>
之否曰是謂觀國之光利用賔于王此其代陳有國乎<lb/>
不在此其在異國非此其身在其子孫光逺而自他有<lb/>
耀者也坤土也巽風也乾天也風為天于土上山也有<lb/>
山之材而照之以天光于是乎居土上故曰觀國之光<lb/>
利用賔于王庭實旅百奉之以玉帛天地之美具焉故<lb/>
曰利用賔于王猶有觀焉故曰其在後乎風行而著于<lb/>
土故曰其在異國乎若在異國必姜姓也姜大嶽之後<lb/>
也山嶽則配天物莫能兩大陳衰此其昌乎及陳之初<lb/>
<pb n="KR3k0046_WYG_044-70a"/>
亡也陳桓子始大于齊其後亡也成子得政<lb/>
齊侯使晏嬰請繼室于晉曰寡君願事君朝夕不倦將<lb/>
奉質幣以無失時則國家多難是以不獲不腆先君之<lb/>
適以備内官焜燿寡人之望則又無禄早世隕命寡人<lb/>
失望君若不忘先君之好惠顧齊國辱收寡人徼福于<lb/>
太公丁公照臨敝邑鎮撫其社稷則猶有先君之適及<lb/>
遺姑姊妹若而人君若不棄敝邑而辱使董振擇之以<lb/>
備嬪嬙寡人之望也韓宣子使叔向對曰寡君之願也<lb/>
<pb n="KR3k0046_WYG_044-70b"/>
寡君不能獨任其社稷之事未有伉儷在縗絰之中是<lb/>
以未敢請君有辱命惠莫大焉若惠顧敝邑撫有晉國<lb/>
賜之内主豈唯寡君舉羣臣實受其貺其自唐叔以下<lb/>
實寵嘉之<lb/>
晉叔向欲娶于申公巫臣氏其母欲娶其黨叔向曰吾<lb/>
母多而庶鮮吾懲舅氏矣其母曰子靈之妻殺三夫一<lb/>
君一子而亡一國兩卿矣可無懲乎吾聞之甚美必有<lb/>
甚惡是鄭穆少妃姚子之子子貉之妹也子貉早死無<lb/>
<pb n="KR3k0046_WYG_044-71a"/>
後而天鍾美于是將必以是大有敗也昔有仍氏生女<lb/>
黰黑而甚美光可以鑑名曰𤣥妻樂正后䕫取之生伯<lb/>
封實有豕心貪惏無饜忿纇無期謂之封豕有窮后羿<lb/>
滅之䕫是以不祀且三代之亡共子之廢皆是物也女<lb/>
何以為哉夫有尤物足以移人茍非德義則必有禍叔<lb/>
向懼不敢取平公强使取之生伯石伯石始生子容之<lb/>
母走謁諸姑曰長叔姒生男姑視之及堂聞其聲而還<lb/>
曰是豺狼之聲也狼子野心非是莫䘮羊舌氏矣遂弗<lb/>
<pb n="KR3k0046_WYG_044-71b"/>
視<lb/>
晉成帝時有遭亂與父母乖離者議者或以進仕理王<lb/>
事婚姻繼百世于理非嫌謝尚議曰典禮之興皆因循<lb/>
情理開通𢎞勝如運有屯夷要當斷之以大義夫無後<lb/>
之罪三千所不過今婚姻將以繼百世崇宗緒此固不<lb/>
可塞也然至于天屬生離之哀父子乖絶之痛痛之深<lb/>
者莫深于兹夫以一體之小患猶或忘思慮損聽察况<lb/>
乎抱傷心之巨痛懷忉怛之至慼方寸既亂豈能綜理<lb/>
<pb n="KR3k0046_WYG_044-72a"/>
時務哉有心之人决不冒榮茍進冒榮荀進之儔必非<lb/>
所求之旨徒開偷薄之門而長流弊之路或有執志丘<lb/>
園守心不革者猶當崇其操業以𢎞風尚而况含艱履<lb/>
戚之人勉之以榮貴耶<lb/>
宋英宗嘗謂神宗曰舊制帝女出降輙皆升行以避舅<lb/>
姑之尊義甚無謂朕嘗思此寐寤不平豈可以富貴之<lb/>
故屈人倫長㓜之序也可詔有司革之㑹疾不果至是<lb/>
始詔令公主行見姑舅禮著為令<lb/>
<pb n="KR3k0046_WYG_044-72b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷四十四<lb/>
</p>
<p>
</p>
  </div>
</body>
</text>
</TEI>
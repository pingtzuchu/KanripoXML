<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷七十三</head> <lb/>
    <p>
<pb n="KR3k0046_WYG_073-1a"/>
欽定四庫全書<lb/>
　經濟類編卷七十三<lb/>
　　　　　　　　　　明　馮琦馮瑗　撰<lb/>
　刑法類<lb/>
　　贖罪<hi>二則</hi>
漢蕭望之入粟贖罪議　民函隂陽之氣有<lb/>
仁義欲利之心在教化之所助雖堯在上不<lb/>
能去民欲利之心而能令其欲利不勝其好<lb/>
<pb n="KR3k0046_WYG_073-1b"/>
義也雖桀在上不能去民好義之心而能令<lb/>
其好義不勝其欲利也故堯桀之分在於義<lb/>
利而已道民不可不慎也今欲令民量粟以<lb/>
贖罪如此富者得生貧者獨死是貧富異刑<lb/>
而法不一也人情貧窮父兄囚執間出財得<lb/>
以生活為人子弟者將不顧死亡之患敗亂<lb/>
之行以赴財利求親戚一人得生十人以喪<lb/>
如此伯夷之行壞公綽之名滅政教一傾<lb/>
<pb n="KR3k0046_WYG_073-2a"/>
雖有周召之佐恐不能復古者蔵於民不足<lb/>
則取有餘則與詩曰爰及矜人哀此鰥寡上<lb/>
惠下也又曰雨我公田遂及我私下急上也<lb/>
今有西邉之役民失作業雖户賦口歛以贍<lb/>
其困乏古人通義百姓莫以為非以死救生<lb/>
恐未可也陛下布徳施教教化既成堯舜亡<lb/>
以加也今議開利路以傷既成之化臣竊痛<lb/>
之<lb/>
<pb n="KR3k0046_WYG_073-2b"/>
貢禹除贖罪法疏　孝文皇帝時貴亷潔賤<lb/>
貪汙賈人贅壻及吏坐贓者皆禁錮不得為<lb/>
吏賞善罰惡不阿親戚罪白者伏其誅疑者<lb/>
以與民亡贖罪之法故令行禁止海内大化<lb/>
天下㫁獄四百與刑錯亡異武帝始臨天下<lb/>
尊賢用士闢地廣境數千里自見功大威行<lb/>
遂從嗜欲用度不足乃行一切之變使犯法<lb/>
者贖罪入榖者補吏是以天下奢侈官亂民<lb/>
<pb n="KR3k0046_WYG_073-3a"/>
貧盜賊並起亡命者衆郡國恐伏其誅則擇<lb/>
使巧史書習於計簿能欺上府者以為右職<lb/>
姦軌不勝則取勇猛能操切百姓者以苛暴<lb/>
威服下者使居大位故亡義而有財者顯於<lb/>
世欺謾而善書者尊於朝誖逆而勇猛者貴<lb/>
於官故俗皆曰何以孝弟為財多而光榮何<lb/>
以禮義為史書而仕宦何以謹慎為勇猛而<lb/>
臨官故黥劓而髠鉗者猶復攘臂為政於世<lb/>
<pb n="KR3k0046_WYG_073-3b"/>
行雖犬彘家富埶足目指氣使是為賢耳故謂<lb/>
居官而置富者為雄桀處姦而得利者為壯士<lb/>
兄勸其弟父勉其子俗之壞敗乃至于是察其<lb/>
所以然者皆以犯法得贖罪求士不得真賢相<lb/>
守崇財利誅不行之所致也今欲興至治致太<lb/>
平宜除贖罪之法相守選舉不以實及有贓者<lb/>
輙行其誅亡但免官則爭盡力為善貴孝弟賤<lb/>
賈人進真賢舉實㢘而天卞治矣<lb/>
<pb n="KR3k0046_WYG_073-4a"/>
　　訟罪<hi>三十三則</hi>
漢文帝召田叔問之曰公知天下長者乎叔曰故雲中<lb/>
守孟舒長者也上曰先帝置孟舒雲中十餘年虜曽一<lb/>
入孟舒不能堅守毋故士卒戰死者數百人長者固殺<lb/>
人乎叔叩頭對曰是乃孟舒所以為長者也夫貫髙等<lb/>
謀反上下明詔趙有敢隨張王罪三族然孟舒自髠鉗<lb/>
隨張王敖之所在欲以身死之豈自知為雲中守哉漢<lb/>
與楚相距士卒罷敝匈奴冐頓新服北夷來為邊害孟<lb/>
<pb n="KR3k0046_WYG_073-4b"/>
舒知士卒罷敝不忍出言士争臨城死敝如子為父弟<lb/>
為兄以故死者數百人孟舒豈故驅戰之哉是乃孟舒<lb/>
所以為長者也於是上曰賢哉孟舒復召孟舒以為雲<lb/>
中守<lb/>
景帝時吳楚反表盎説上誅晁錯鄧先擊吳楚還見上<lb/>
上問曰聞晁錯死吳楚罷不鄧先曰吳王為反數十年<lb/>
矣𤼵怒削地以誅錯為名其意非在錯也且臣恐天下<lb/>
之士噤口不敢復言也夫晁錯患諸侯彊大不可制故<lb/>
<pb n="KR3k0046_WYG_073-5a"/>
請削地以尊京師萬世之利也計畫始行卒受大戮内<lb/>
杜忠臣之口外為諸侯報仇臣竊為陛下不取也於是<lb/>
景帝黙然良久曰公言善吾亦恨之乃拜鄧先為城陽<lb/>
中尉<lb/>
諫大夫鄭昌愍傷蓋寛饒忠直憂國以言事不當意而<lb/>
為文吏所詆挫上書訟寛饒寃　臣聞山有猛獸藜藿<lb/>
為之不采國有忠臣姦邪為之不起司𨽻校尉蓋寛饒<lb/>
居不求安食不求飽進有憂國之心退有死節之義上<lb/>
<pb n="KR3k0046_WYG_073-5b"/>
無許史之屬下無金張之託職在司察直道而行多仇<lb/>
少與上書陳國事有司劾以大辟臣幸得從大夫之後<lb/>
官以諫為名不敢不言<lb/>
劉向訟蕭望之等疏　故前將軍蕭望之等皆忠正無<lb/>
私欲致大治忤於貴戚尚書今道路人聞望之等復進<lb/>
以為且復見毁讒必曰嘗有過之臣不宜復用是大不<lb/>
然臣聞春秋地震為在位執政太盛也不為三獨夫動<lb/>
亦已明矣且徃者髙皇帝季布有罪至於夷滅後赦以<lb/>
<pb n="KR3k0046_WYG_073-6a"/>
為將軍髙后孝文之間卒為名臣孝武帝時倪寛有重<lb/>
罪繫按道侯韓説諌曰前吾丘夀王死陛下至今恨之<lb/>
今殺寛後將復大恨矣上感其言遂貰寛復用之位至<lb/>
御史大夫御史大夫未有及寛者也又董仲舒坐私為<lb/>
災異書主父偃取奏之下吏罪至不道幸蒙不誅復為<lb/>
大中大夫膠西相以老病免歸漢有所欲興常有詔問<lb/>
仲舒為世儒宗定議有益天下孝宣皇帝時夏侯勝坐<lb/>
誹謗繫獄三年免為庶人宣帝復用勝至長信少府太<lb/>
<pb n="KR3k0046_WYG_073-6b"/>
子太傅名敢直言天下美之若乃羣臣多此比類難一<lb/>
二計有過之臣無負國家有益天下此四臣者足以觀<lb/>
矣前𢎞恭奏望之等獄決三月地大震恭移病出後復<lb/>
視事天隂雨雪由是言之地動殆為恭等臣愚以為宜<lb/>
退恭顯以彰蔽善之罰進望之等以通賢者之路如此<lb/>
太平之門開灾異之原塞矣<lb/>
成帝時劉輔諌立趙婕妤帝使侍御史收縛輔繫掖庭<lb/>
袐獄羣臣莫知其故辛慶忌等上書　臣聞明主垂寛<lb/>
<pb n="KR3k0046_WYG_073-7a"/>
容之聴崇諌諍之官廣開忠直之路不罪狂狷之言然<lb/>
後百僚在位竭忠盡謀不懼後患朝廷無諂䛕之士元<lb/>
首無失道之諐竊見諌大夫劉輔前以縣令求見擢為<lb/>
諫大夫此其言必有卓詭切至當聖心者故得拔至於<lb/>
此旬日之間收下袐獄臣等愚以為輔幸得託公族之<lb/>
親在諫臣之列新從下土來未知朝廷體獨觸忌諱不<lb/>
足深過小罪宜隐忍而已如有大惡宜暴治理官與衆<lb/>
共之昔趙簡子殺其大夫鳴犢孔子臨河而還今天心<lb/>
<pb n="KR3k0046_WYG_073-7b"/>
未豫灾異屢降水旱迭臻方當隆寛廣問褒直盡下之<lb/>
時也而行慘急之誅於諫争之臣公卿以下見陛下進<lb/>
用輔亟而折傷之暴人有懼心精鋭銷耎莫敢盡節正<lb/>
言非所以昭有虞之聴廣徳美之風也臣等竊深傷之<lb/>
唯陛下留神省察<lb/>
公乘興訟王尊書剽徃者南山盜賊阻山横行剽劫良<lb/>
民殺奉法吏道路不通城門至以警戒步兵校尉使逐<lb/>
捕暴師露衆曠日煩費不能禽制二卿坐黜羣盜寖强<lb/>
<pb n="KR3k0046_WYG_073-8a"/>
吏氣傷沮流聞四方為國家憂當此之時有能捕斬不<lb/>
愛金爵重賞闗内侯寛中使問所徵故司𨽻校尉王尊<lb/>
捕羣盗方畧拜為諌大夫守京輔都尉行京兆尹事尊<lb/>
盡節勞心夙夜思職卑體下士厲奔北之吏起沮傷之<lb/>
氣二旬之間大黨震壞渠率效首賊亂蠲除民反農業<lb/>
拊循貧弱鉏耘豪强長安宿豪大猾東市賈萭城西萭<lb/>
章箭張禁酒趙放杜陵楊章等皆通邪結黨挾養奸軌<lb/>
上干王法下亂吏治并兼役使侵漁小民為百姓豺狼<lb/>
<pb n="KR3k0046_WYG_073-8b"/>
更數二千石二十年莫能禽討尊以正法案誅皆伏其<lb/>
辜奸邪銷釋吏民説服尊撥劇整亂誅暴禁邪皆前所<lb/>
稀有名將所不及雖拜為真未有殊絶褒賞加於尊身<lb/>
今御史大夫奏尊傷害隂陽為國家憂無承用詔書之<lb/>
意靖言庸違象恭滔天原其所以出御史丞楊輔故為<lb/>
尊書佐素行隂賊惡口不信好以刀筆陷人於法輔常<lb/>
醉過尊大奴利家利家捽搏其頰兄子閎拔刀欲剄之<lb/>
輔以故深怨疾毒欲傷害尊疑輔内懐怨恨外依公事<lb/>
<pb n="KR3k0046_WYG_073-9a"/>
建畫為此議傅致奏文浸潤加誣以復私怨昔白起為<lb/>
秦將東破韓魏南拔郢都應侯譖之賜死杜郵吳起為<lb/>
魏守西河而秦韓不敢犯讒人間焉斥逐奔楚秦聴浸<lb/>
潤以誅良將魏信讒言以逐賢守此皆偏聴不聰失人<lb/>
之患也臣等竊痛傷尊修身潔已砥節守公刺譏不憚<lb/>
將相誅惡不避豪强誅不制之賊解國家之憂功著職<lb/>
修威信不廢誠國家爪牙之吏折衝之臣今一旦無辜<lb/>
制於仇人之手傷于詆欺之文上不得以功除罪下不<lb/>
<pb n="KR3k0046_WYG_073-9b"/>
得蒙棘木之聴獨掩怨讎之偏奏猥被共工之大惡無<lb/>
所陳怨愬罪尊以京師廢亂羣盗並興選賢徵用起家<lb/>
為卿賊亂既除豪猾伏辜即以佞巧廢黜一尊之身三<lb/>
期之間乍賢乍佞豈不甚哉願下公卿大夫博士議郎<lb/>
定尊素行夫人臣而傷害隂陽死誅之罪也靖言庸違<lb/>
放殛之刑也審如御史章尊乃當伏觀闕之誅放於無<lb/>
人之域不得茍免及任舉尊者當獲選舉之辜不可但<lb/>
已即不如章飾文深詆以愬無罪亦宜有誅以懲讒賊<lb/>
<pb n="KR3k0046_WYG_073-10a"/>
之口絶詐欺之路唯明主參詳使白黒分别<lb/>
孫寶救鄭崇書　臣聞疏不圖親外不慮内臣幸得衘<lb/>
命奉使職在刺舉不敢避貴幸之埶以塞視聴之明案<lb/>
尚書令趙昌奏僕射鄭崇下獄覆治榜掠將死卒無一<lb/>
辭道路稱寃疑昌與崇内有纎介浸潤相陷自禁門内<lb/>
樞機近臣蒙受寃譖虧損國家為謗不小臣請治昌以<lb/>
解衆心<lb/>
章帝時郅夀為尚書僕射時大將軍竇憲以外戚之寵<lb/>
<pb n="KR3k0046_WYG_073-10b"/>
威傾天下前後上書陳憲驕恣引王莽以戒國家復因<lb/>
朝會譏刺憲等辭㫖甚切憲怒陷夀以買公田誹謗下<lb/>
吏當誅侍御史何敞上疏理之　臣伏見尚書僕射郅<lb/>
夀坐於臺上與諸尚書論擊匈奴言議過差及上書請<lb/>
買公田遂繫獄考劾大不敬臣愚以為夀機宻近臣匡<lb/>
救為職若懐黙不言其罪當誅今夀違衆正議以安宗<lb/>
廟豈其私邪又臺閣平事分爭可否雖唐虞之隆三代<lb/>
之盛猶謂諤諤以昌不以誹謗為罪請買公田人情細<lb/>
<pb n="KR3k0046_WYG_073-11a"/>
過可裁隠忍夀若被誅臣恐天下國家以為横罪忠直<lb/>
賊傷和氣忤逆隂陽臣所以敢犯嚴威不避夷滅觸死<lb/>
瞽言非為夀也忠臣盡節以死為歸臣雖不知夀度其<lb/>
甘心安之誠不欲聖朝行誹謗之誅以傷晏晏之化杜<lb/>
塞忠直垂譏無窮臣敞謬豫機宻言所不宜罪名明白<lb/>
當慎牢獄先夀僵仆萬死有餘<lb/>
安帝時先零羌豪僭號北地詔䕶羌校尉龎參將降羌<lb/>
及湟中義從胡七千人與行征西將軍司馬鈞期㑹北<lb/>
<pb n="KR3k0046_WYG_073-11b"/>
地擊之參於道為羌所敗既已失期乃稱病引兵還坐<lb/>
以詐疾徵下獄校書郎中馬融上書請之　伏見西戎<lb/>
反叛冦鈔五州陛下愍百姓之傷痍哀黎元之失業單<lb/>
竭府庫以奉軍師昔周宣獫狁侵鎬及方孝文匈奴亦<lb/>
畧上郡而宣王立中興之功文帝建太宗之號非惟兩<lb/>
主有明睿之資抑亦扞城有虓虎之助是以南仲赫赫<lb/>
列在周詩亞夫赳赳載於漢策竊見前䕶羌校尉龎參<lb/>
文武昭備智畧𢎞逺既有義勇果毅之節兼以博雅深<lb/>
<pb n="KR3k0046_WYG_073-12a"/>
謀之姿又度遼將軍梁慬前統西城勤苦數年逺留三<lb/>
輔功効克立間在北邊單于降服今皆幽囚陷於法網<lb/>
昔荀林父敗績於邲晉侯使復其位孟明視喪師於殽<lb/>
秦伯不替其官故晉景并赤狄之土秦穆逺霸西戎宜<lb/>
逺覽二君使參慬得在寛宥之科誠有益於折衝毗佐<lb/>
於聖化<lb/>
河間男子趙騰詣闕上書指陳得失安帝𤼵怒遂收考<lb/>
詔獄結以罔上不道楊震上書曰臣聞堯舜之世諌鼓<lb/>
<pb n="KR3k0046_WYG_073-12b"/>
謗木立之於朝殷周哲王小人怨詈則還自敬徳所以<lb/>
達聰明開不諱博採負薪盡極下情也今趙騰所坐激<lb/>
訐謗語為罪與手刃犯法有差乞為虧除全騰之命以<lb/>
誘芻蕘輿人之言張皓亦上疏諫安帝乃悟<lb/>
朱寵上書訟鄧隲　臣伏惟和熹皇后聖善之徳為漢<lb/>
文母兄弟忠孝同心憂國宗廟有主王室是賴功成身<lb/>
退讓國遜位歴世外戚無與為比當享積善履謙之祐<lb/>
而横為宫人單辭所陷利口傾險反亂國家罪無申証<lb/>
<pb n="KR3k0046_WYG_073-13a"/>
獄不訊鞫遂令隲等罹此酷濫一門七人並不以命屍<lb/>
骸流離怨魂不反逆天感人率土喪氣宜收還冢次寵<lb/>
樹遺孤奉承血祀以謝亡靈<lb/>
順帝時龎參為太尉録尚書事以所舉用忤帝㫖司𨽻<lb/>
承風案之段恭上疏　伏見道路行人農夫織婦皆曰<lb/>
太尉龎參竭忠盡節徒以直道不能曲心孤立羣邪之<lb/>
間自處中傷之地臣猶冀在陛下之世當蒙安全而復<lb/>
以讒佞傷毁中正此天地之大禁人主之至誡昔白起<lb/>
<pb n="KR3k0046_WYG_073-13b"/>
賜死諸侯酌酒相賀季子來歸魯人喜其紓難夫國以<lb/>
賢化君以忠安今天下咸欣陛下有此忠賢願卒寵任<lb/>
以安社稷<lb/>
王龔深疾宦官專權志在匡正乃上書極言其狀請加<lb/>
放斥諸黄門恐懼各使賓客誣奏龔罪順帝命亟自實<lb/>
前掾李固時為大將軍梁商從事中郎乃奏記于商<lb/>
今旦聞下太尉王公勑令自實未審其事淺深何如王<lb/>
公束修厲節敦樂萟文不求茍得不為茍行但以堅貞<lb/>
<pb n="KR3k0046_WYG_073-14a"/>
之操違俗失衆横為讒佞所搆毁衆人聞知莫不歎慄<lb/>
夫三公尊重承天象極未有詣理訴寃之義纎微感槩<lb/>
輙引分決是以舊典不有大罪不至重問王公沈静内<lb/>
明不可加以非理幸有他變則朝廷獲害賢之名羣臣<lb/>
無救䕶之節矣昔絳侯得罪袁盎解其過魏尚獲戾馮<lb/>
唐訴其寃時君善之列在書傳今將軍内倚至尊外典<lb/>
國柄言重信著指撝無違宜加表救濟王公之艱難語<lb/>
曰善人在患饑不及餐斯其時也商即言之於帝事乃<lb/>
<pb n="KR3k0046_WYG_073-14b"/>
得釋<lb/>
李膺為河南尹時宛陵大姓羊元羣罷北海郡臧罪狼<lb/>
籍郡舍溷軒有奇巧乃載之以歸膺表欲案其罪元羣<lb/>
行賂宦豎反坐輸作左校廷尉馮緄大司農劉祐時亦<lb/>
得罪輸作司𨽻校尉應奉上疏理膺等　昔秦人觀寶<lb/>
於楚昭奚恤莅以羣賢梁惠王瑋其照乘之珠齊威王<lb/>
答以四臣夫忠賢武將國之心膂竊見左校施刑徒前<lb/>
廷尉馮緄大司農劉祐河南尹李膺等執法不撓誅舉<lb/>
<pb n="KR3k0046_WYG_073-15a"/>
邪臣肆之以法衆庶稱宜昔季孫行父親逆君命遂出<lb/>
莒僕於舜之功二十之一今膺等投身彊禦畢力致罪<lb/>
陛下既不聴察而猥受譖訴遂令忠臣同愆元惡自春<lb/>
迄冬不蒙降恕遐邇觀聴為之嘆息夫立政之要記功<lb/>
忘失是以武帝捨安國於徒中宣帝征張敞於亡命緄<lb/>
前討蠻荆均吉甫之功祐數臨督司有不吐茹之節膺<lb/>
著威幽并遺愛度遼今三垂蠢動王旅未振易稱雷雨<lb/>
作解君子以赦過宥罪乞原膺等以備不虞書奏乃悉<lb/>
<pb n="KR3k0046_WYG_073-15b"/>
免其刑再遷復拜司𨽻校尉<lb/>
桓帝詔公卿舉賢良方正下問得失皇甫規對　天之<lb/>
於王者如君之於臣父之於子也誠以災妖使從福祥<lb/>
陛下八年之中三㫁大獄一除内嬖再誅外臣而灾異<lb/>
猶見人情未安者殆賢愚進退威刑所加有非其理也<lb/>
前太尉陳蕃劉矩忠謀髙世廢在里巷劉祐馮緄趙典<lb/>
尹勲正直多怨流放家門李膺王暢孔翊潔身守禮終<lb/>
無宰相之階至於鉤黨之釁事起無端虐賢傷善哀及<lb/>
<pb n="KR3k0046_WYG_073-16a"/>
無辜今興改善政易於覆手而羣臣杜口鑒畏前害互<lb/>
相瞻顧莫肯正言伏願陛下暫留聖明容受謇直則前<lb/>
責可彌後福必降<lb/>
第五種為兖州刺史中常侍單超兄子匡為濟隂太守<lb/>
負埶貪放種欲收舉未知所使㑹聞從事衛羽素抗厲<lb/>
乃召羽具告之羽收匡賓客親吏四十餘人糾發其臧<lb/>
五六千萬種即奏匡并劾超匡窘迫遣刺客刺羽羽覺<lb/>
其姦乃收繫客具得其情狀單超積懐忿恨遂以事陷<lb/>
<pb n="KR3k0046_WYG_073-16b"/>
種竟坐徙朔方超外孫董援為朔方太守蓄怒以待之<lb/>
初種為衛相以門下掾孫斌賢善遇之及當徙斥斌具<lb/>
聞超謀乃謂其友人同縣閭子直及髙宻甄子然曰蓋<lb/>
盜憎其主從來舊矣第五使君當投裔土而單超外屬<lb/>
為彼郡守夫危者易仆可為寒心吾今方追使君庶免<lb/>
其難若奉使君以還將以付子二人曰子其行矣是吾<lb/>
心也於是斌將俠客晨夜追種及之太原遮險格殺送<lb/>
吏因下馬與種斌自步從一日一夜行四百餘里遂得<lb/>
<pb n="KR3k0046_WYG_073-17a"/>
脱歸種匿於閭甄氏數年徐州從事臧旻上書訟之<lb/>
士有忍死之辱必有就事之計故季布屈節於朱家管<lb/>
仲錯行於召忽此二臣可以死而不死者非愛身於須<lb/>
臾貪命於茍活隠其智力顧其權畧庶幸逢時有所為<lb/>
耳卒遭髙帝之成業齊桓之興伯遺其亡迯之行赦其<lb/>
射鉤之讐拔於囚虜之中信其佐國之謀勲效傳於百<lb/>
世君臣載於篇籍假令二主紀過於纎介則此二人同<lb/>
死於犬馬沈名於溝壑當何由得申其補過之功建其<lb/>
<pb n="KR3k0046_WYG_073-17b"/>
竒奥之術乎伏見故兖州刺史第五種傑然自建在鄉<lb/>
曲無苞苴之嫌步朝堂無擇言之闕天性疾惡公方不<lb/>
曲故論者説清髙以種為上序直士以種為首春秋之<lb/>
義選人所長棄其所短録其小善除其大過種所坐以<lb/>
盜賊公負筋力未就罪至徵徙非有大惡昔虞舜事親<lb/>
大杖則走故種逃亡茍全性命冀有朱家之路以顯季<lb/>
布之會願陛下無遺須臾之恩令種有持忠入地之恨<lb/>
朱穆為冀州刺史有宦者趙忠喪父歸葬安平僭為璵<lb/>
<pb n="KR3k0046_WYG_073-18a"/>
璠玉匣偶人穆聞之下郡案驗吏畏其嚴明遂𤼵墓剖<lb/>
棺陳尸出之而收其家屬桓帝聞大怒徵穆詣廷尉輸<lb/>
作左校太學書生劉陶等數千人詣闕上書訟穆　伏<lb/>
見施刑徒朱穆處公憂國拜州之日志清姦惡誠以常<lb/>
侍貴寵父兄子弟布在州郡競為虎狼噬食小人故穆<lb/>
張理天網補綴漏目羅取殘禍以塞天意由是内官咸<lb/>
共恚疾謗讟煩興讒隙仍作極其刑讁輸作左校天下<lb/>
有識皆以穆同勤禹稷而被共鯀之戾若死者有知則<lb/>
<pb n="KR3k0046_WYG_073-18b"/>
唐帝怒於崇山重華忿於蒼墓矣當今中官近習竊持<lb/>
國柄手握王爵口含天憲運賞則使餓𨽻富於季孫呼<lb/>
噏則令伊顔化為桀跖而穆獨亢然不顧身害非惡榮<lb/>
而好辱惡生而好死也徒感王綱之不攝懼天網之久<lb/>
失故竭心懐憂為上深計臣願黥首繫趾代穆板作<lb/>
李膺等以黨事下獄考實陳蕃上疏極諌　臣聞賢明<lb/>
之君委心輔佐亡國之主諱聞直辭故湯武雖聖而興<lb/>
於伊吕桀紂迷惑亡在失人由此言之君為元首臣為<lb/>
<pb n="KR3k0046_WYG_073-19a"/>
股肱同體相須共成美惡者也伏見前司𨽻校尉李膺<lb/>
太僕杜密太尉掾范滂等正身無玷死心社稷以忠忤<lb/>
㫖横加考案或禁錮閉隔或死徙非所杜塞天下之口<lb/>
聾盲一世之人與秦焚書阬儒何以為異昔武王克殷<lb/>
表閭封墓今陛下臨政先誅忠賢遇善何薄待惡何優<lb/>
夫讒人似實巧言如簧使聴之者惑視之者昏夫吉凶<lb/>
之効存乎識善成敗之機在於察言人君者攝天地之<lb/>
政秉四海之維舉動不可以違聖法進退不可以離道<lb/>
<pb n="KR3k0046_WYG_073-19b"/>
規謬言出口則亂及八方何况髠無罪於獄殺無辜於<lb/>
市乎昔禹巡狩蒼梧見市殺人下車而哭之曰萬方有<lb/>
罪在予一人故其興也勃焉又青徐炎旱五穀損傷民<lb/>
物流遷茹菽不足而宫女積於房掖國用盡於羅紈外<lb/>
戚私門貪財受賂所謂禄去公室政在大夫昔春秋之<lb/>
末周徳衰微數十年間無災𤯝者天所棄也天之於漢<lb/>
悢恨無已故殷勤示變以悟陛下除妖去孽實在修徳<lb/>
臣位列台司憂責深重不敢尸禄惜生坐觀成敗如蒙<lb/>
<pb n="KR3k0046_WYG_073-20a"/>
採録使身首分裂異門而出所不恨也<lb/>
理劉瓆成瑨等疏　臣聞齊桓修霸務為内政春秋於<lb/>
魯小惡必書宜先自整勅後以及人今冦賊在外四支<lb/>
之疾内政不理心腹之患臣寢不能寐食不能飽實憂<lb/>
左右日親忠言日疎内患漸積外難方深陛下超從列<lb/>
侯繼承天位小家畜産百萬之資子孫尚恥愧失其先<lb/>
業况乃産兼天下受之先帝而欲懈怠以自輕忽乎誠<lb/>
不愛已不當念先帝得之勤苦邪前梁氏五侯毒徧海<lb/>
<pb n="KR3k0046_WYG_073-20b"/>
内天啓聖意收而戮之天下之議冀當小平明鑒未逺<lb/>
覆車如昨而近習之權復相扇結小黄門趙津大猾張<lb/>
汜等肆行貪虐姦媚左右前太原太守劉瓆南陽太守<lb/>
成瑨糾而戮之雖言赦後不當誅殺原其誠心在乎去<lb/>
惡至於陛下有何悁悁而小人道長熒惑聖聴遂使天<lb/>
威為之發怒如加刑讁已為過甚况乃重罰令伏歐刃<lb/>
乎又前山陽太守翟超東海相黄浮奉公不撓疾惡如<lb/>
讐超没侯覽財物浮誅徐宣之罪並蒙刑坐不逢赦恕<lb/>
<pb n="KR3k0046_WYG_073-21a"/>
覽之縱横没財已幸宣犯釁過亦死有餘辜昔丞相申<lb/>
屠嘉負責鄧通洛陽令董宣折辱公主而文帝從而請<lb/>
之光武加以重賞未聞二臣有專命之誅而今左右羣<lb/>
豎惡傷黨類妄相交搆致此刑譴聞臣是言當復號訴<lb/>
陛下深宜割塞近習豫政之源引納尚書朝省之事公<lb/>
卿大官五日一朝簡練清髙斥黜佞邪如是天和於上<lb/>
地洽於下休徵符瑞豈逺乎哉陛下雖厭毒臣言見人<lb/>
主有自勉强敢以死陳帝得奏愈怒<lb/>
<pb n="KR3k0046_WYG_073-21b"/>
朝政多失内官專寵李膺杜密等為黨事考逮竇武上<lb/>
疏　臣聞明主不諱譏刺之言以探幽暗之實忠臣不<lb/>
恤諌爭之患以暢萬端之事是以君臣並熙名奮百世<lb/>
臣幸得遭盛明之世逢文武之化豈敢懐禄迯罪不竭<lb/>
其誠陛下初從藩國爰登聖祚天下逸豫謂當中興自<lb/>
即位以來未聞善政梁孫冦鄧雖獲誅滅而常侍黄門<lb/>
續為禍虐欺罔陛下競行譎詐自造制度妄爵非人朝<lb/>
政日衰奸臣日强伏尋西京放恣王氏佞臣執政終喪<lb/>
<pb n="KR3k0046_WYG_073-22a"/>
天下今不慮前事之失復尋覆車之軌臣恐二世之難<lb/>
必將復及趙髙之變不朝則夕近者奸臣牢修造設黨<lb/>
議遂收前司𨽻校尉李膺太僕杜宻御史中丞陳翔太<lb/>
尉掾范滂等逮考連及數百人曠年拘録事無效騐臣<lb/>
惟膺等建忠抗節志經王室此誠陛下稷契伊吕之佐<lb/>
而虛為奸臣賊子之所誣枉天下寒心海内失望惟陛<lb/>
下留神澄省時見理出以厭人鬼喁喁之心臣聞古之<lb/>
明君必須賢佐以成政道今臺閣近臣尚書令陳蕃僕<lb/>
<pb n="KR3k0046_WYG_073-22b"/>
射胡廣尚書朱㝢荀緄劉祐魏朗劉矩尹勲等皆國之<lb/>
貞士朝之良佐尚書郎張陵媯皓苑康楊喬邊韶戴恢<lb/>
等文質彬彬明達國典内外之職羣才並列而陛下委<lb/>
任近習專樹饕餮外典州郡内幹心膂宜以次貶黜案<lb/>
罪糾罰抑奪宦官欺國之封案其無狀誣罔之罪信任<lb/>
忠良平決臧否使邪正毁譽各得其所寶愛天官唯善<lb/>
是授如此咎徵可消天應可待間者有嘉禾芝草黄龍<lb/>
之見夫瑞生必於嘉士福至實由善人在徳為瑞無徳<lb/>
<pb n="KR3k0046_WYG_073-23a"/>
為灾陛下所行不合天意不宜稱慶<lb/>
霍諝字叔智魏郡鄴人也少為諸生明經有人誣諝舅<lb/>
宋光於大將軍梁商者以為妄刋章文坐繋洛陽詔獄<lb/>
掠考困極諝時年十五奏記于商　將軍天覆厚恩愍<lb/>
舅光寃結前者温教許為平議雖未下吏㫁決其事已<lb/>
蒙神明顧省之聴皇天后土實聞徳音竊獨踊躍私自<lb/>
慶幸諝聞春秋之義原情定過赦事誅意故許止雖弑<lb/>
君而不罪趙盾以縱賊而見書此仲尼所以垂王法漢<lb/>
<pb n="KR3k0046_WYG_073-23b"/>
世所宜遵前修也傳曰人心不同譬若其面斯葢謂大<lb/>
小窳隆醜美之形至於鼻目衆竅毛髪之狀未有不然<lb/>
者也情之異者剛柔舒急倨敬之間至於趨利避害畏<lb/>
死樂生亦復均也諝與光骨肉義有相隠言其寃濫未<lb/>
必可諒且以人情平論其理光衣冠子孫徑路平易位<lb/>
極州郡日望徵辟亦無瑕穢纎介之累無故刋定詔書<lb/>
欲以何名就有所疑當求其便安豈有觸冐死禍以解<lb/>
細微譬猶療饑于附子止渇于酖毒未入腸胃已絶咽<lb/>
<pb n="KR3k0046_WYG_073-24a"/>
喉豈可為哉昔東海孝婦見枉不辜幽靈感革天應枯<lb/>
旱光之所坐情既可原守闕連年而終不見理吁嗟紫<lb/>
宫之門泣血兩觀之下傷和致災為害滋甚凡事更赦<lb/>
令不應復案夫以罪刑明白尚蒙天恩豈有寃謗無徵<lb/>
反不得理是為刑宥正罪戮加誣侵也不偏不黨其若<lb/>
是乎明將軍徳盛位尊人臣無二言行動天地舉厝移<lb/>
隂陽誠能留神沛然曉察必有于公髙門之福和氣立<lb/>
應天下幸甚商髙諝才志即奏原光罪<lb/>
<pb n="KR3k0046_WYG_073-24b"/>
袁術僭亂曹操以楊彪與術為婚姻誣以欲圖廢置奏<lb/>
收下獄劾以大逆將作大匠孔融聞之不及朝服徃見<lb/>
操曰楊公四世清徳海内所瞻周書父子兄弟罪不相<lb/>
及况以袁氏歸罪楊公易稱積善餘慶徒欺人耳操曰<lb/>
此國家之意融曰假使成王殺召公周公可得言不知<lb/>
邪今天下纓緌搢紳所以瞻仰明公者以公聰明仁智<lb/>
輔相漢朝舉直錯枉致之雍熙也今横殺無辜則海内<lb/>
觀聴誰不解體孔融魯國男子明日便當拂衣而去不<lb/>
<pb n="KR3k0046_WYG_073-25a"/>
復朝矣操不得已遂理出彪<lb/>
晉愍帝時丞相府斬督運令史淳于伯而血逆流劉隗<lb/>
奏曰古之為獄必察五聴三槐九棘以求民情雖明庶<lb/>
政不敢折獄死者不可復生刑者不可復續是以明王<lb/>
哀矜用刑曹參去齊以市獄為寄自頃蒸荒殺戮無度<lb/>
罪同㫁異刑罰失宜謹案行督運令史淳于伯刑血著<lb/>
柱遂逆上終極柱末二丈三尺旋復下流四尺五寸百<lb/>
姓諠譁士女縱觀咸曰其寃伯息忠訴辭稱枉云伯督<lb/>
<pb n="KR3k0046_WYG_073-25b"/>
運訖去二月事畢代還無有稽乏受賕使役罪不及死<lb/>
軍是戍軍非為征軍以乏軍興論於理為枉四年之中<lb/>
供給運漕凡諸徵𤼵租調百役皆有稽停而不以軍興<lb/>
論至于伯也何獨明之捶楚之下無求不得囚人畏痛<lb/>
飾辭應之理曹國之典刑而使忠等稱寃明時謹案從<lb/>
事中郎周筵法曹參軍劉𦙍屬李匡幸荷殊寵並登列<lb/>
曹當思敦奉政道詳法慎殺使兆庶無枉人不稱訴而<lb/>
令伯枉同周青寃魂哭於幽都訴靈恨於黄泉嗟嘆甚<lb/>
<pb n="KR3k0046_WYG_073-26a"/>
于杞梁血妖過于崩城故有隕霜之人夜哭之鬼伯有<lb/>
晝見彭生為豕刑殺失中妖𤯝並見以古况今其揆一<lb/>
也皆由筵等不勝其任請皆免官於是右將軍王導等<lb/>
上疏引咎請解職帝曰政刑失中皆吾闇塞所由尋示<lb/>
愧懼思聞忠告以補其闕而引過求退豈所望也由是<lb/>
導等一無所問<lb/>
張華被誅齊王冏建議欲復其官爵論者或以為非温<lb/>
羡駁之曰自天子以下爭臣各有差不得歸罪于一人<lb/>
<pb n="KR3k0046_WYG_073-26b"/>
也故晏子曰為已死亡非其親昵誰能任之里克之殺<lb/>
二庶陳乞之立陽生漢朝之誅諸吕皆積年之後乃得<lb/>
立事未有事主見存而得行其志于數月之内者也式<lb/>
乾之㑹張華獨諌上宰不和不能承風贊善望其指麾<lb/>
從命不亦難乎况今皇后譖害其子内難不預禮非所<lb/>
任且后體齊于帝尊同皇極罪在枉子事不為逆義非<lb/>
所討今以華不能廢枉子之后與趙盾不討殺君之賊<lb/>
同而貶責之於義不經華竟得追復爵位<lb/>
<pb n="KR3k0046_WYG_073-27a"/>
王敦搆逆上疏罪刁協帝使協出督六軍既而王師敗<lb/>
績協與劉隗俱侍元帝于太極東除帝執協隗手流涕<lb/>
嗚咽勸令避禍協曰臣當守死不敢有貳帝曰今事逼<lb/>
矣安可不行乃令給協隗人馬使自為計協年老不堪<lb/>
騎乘素無恩紀募從者皆委之行至江乘為人所殺送<lb/>
首於敦敦聴刁氏收葬之帝痛協不免宻捕送協首者<lb/>
而誅之敦平後周顗戴若思等皆被顯贈惟協以出奔<lb/>
不在其例咸康中協子彛上疏訟之在位者多以明帝<lb/>
<pb n="KR3k0046_WYG_073-27b"/>
之世褒貶已定非所得更議且協不能抗節隕身乃出<lb/>
奔遇害不可復官爵丹陽尹殷融議曰王敦惡逆罪不<lb/>
容誅則協之善亦不容賞當敦專逼之時慶賞威刑專<lb/>
自已出是以元帝慮深崇本以協為比事由國計蓋不<lb/>
為私昔孔寧儀行父從君於昏楚復其位者君之黨故<lb/>
也况協之比君在於義順且中興四佐位為朝首於時<lb/>
事窮計屈奉命違冦非為迯刑謂宜顯贈以明忠義時<lb/>
庾氷輔政疑不能決左光禄大夫蔡謨與氷書曰刁令<lb/>
<pb n="KR3k0046_WYG_073-28a"/>
中興上佐有死難之名天下不聞其罪而見其貶致令<lb/>
刁氏稱寃此乃為王敦復讐也或謂明帝之世已見寢<lb/>
廢今不宜復改吾又以為不然堯抑元凱而舜舉之堯<lb/>
不為失舜不為非何必前世所廢便不宜改乎漢蕭何<lb/>
之後坐法失侯文帝不封而景帝封之後復失侯武昭<lb/>
二帝不封而宣帝封之近去元年車駕釋奠拜孔子之<lb/>
坐此亦元明二帝所不行也又刁令但是明帝所不贈<lb/>
耳非誅之也王平子第五琦皆元帝所誅而今日所贈<lb/>
<pb n="KR3k0046_WYG_073-28b"/>
豈以改前為嫌乎凡處事者當上合古義下準今例然<lb/>
後談者不惑受罪者無怨耳按周僕射戴征西本非王<lb/>
敦唱檄所讐也事定後乃見害耳周筵郭璞等並亦非<lb/>
為主禦難也自平居見殺耳皆見褒贈刁令事義豈輕<lb/>
于此乎自頃員外散騎尚得追贈况刁令位亞三司若<lb/>
先自夀終不失員外散騎之例也就不蒙贈不失以本<lb/>
官殯葬也此為一人之身夀終則蒙贈死難則見絶豈<lb/>
所以明事君之道厲為臣之節乎宜顯評其事以解天<lb/>
<pb n="KR3k0046_WYG_073-29a"/>
下疑惑之論又聞談者亦多謂宜贈凡事不允當而得<lb/>
衆助者若以善柔得衆而刁令粗剛多怨若以貴也刁<lb/>
氏今賤若以富也刁氏今貧人士何故反助寒門足下<lb/>
宜察此意氷然之事奏成帝詔曰協情在忠主而失為<lb/>
臣之道故令王敦得託名公義而實肆私忌遂令社稷<lb/>
受屈元皇銜恥致禍之原豈不有由若極明國典則曩<lb/>
刑非重今正當以協之勤有可書敦之逆命不可長故<lb/>
議其事耳今可復協本位加之冊祭以明有忠于君者<lb/>
<pb n="KR3k0046_WYG_073-29b"/>
纎介必顯雖於貶裁未盡然或足有勸矣<lb/>
王敦死後詔贈戴若思譙王承等而未及周顗時周謨<lb/>
為後軍將軍上疏　臣亡兄顗昔蒙先帝顧盼之施特<lb/>
垂表啓以㕘戎佐顯居上列遂管朝政並與羣后共隆<lb/>
中興仍典選曹重蒙寵授忝位師傅得與陛下揖讓抗<lb/>
禮恩結特隆加以鄙族結婚帝室義深任重庶竭股肱<lb/>
以報所受凶逆所忌惡直醜正身陷極禍忠不忘君守<lb/>
死善道有隕無二顗之云亡誰不痛心况臣同生能不<lb/>
<pb n="KR3k0046_WYG_073-30a"/>
哀結王敦無君由來實久元惡之甚古今無二幸賴陛<lb/>
下聖聰神武故能摧破凶强撥亂反正以寧區宇前軍<lb/>
亊之際聖恩不遺取顗息閔得充近侍臣時面啓欲令<lb/>
閔還襲臣亡父侯爵時卞壼庾亮並侍御坐壼云事了<lb/>
當論顯贈時未淹久言猶在耳至於譙王承甘卓已蒙<lb/>
清復王澄久逺猶在論議况顗忠以衛主身死王事雖<lb/>
嵇紹之不違難何以過之至今不聞復封加贈褒顯之<lb/>
言不知顗有餘責獨負殊恩為朝廷急於時務不暇論<lb/>
<pb n="KR3k0046_WYG_073-30b"/>
及此臣所以痛心疾首重用哀歎者也不勝酸辛冒陳<lb/>
愚欵<lb/>
周札故吏並詣闕訟周氏之寃宜加贈諡事下八坐尚<lb/>
書卞壼議以札石頭之役開門延冦遂使賊臣王敦恣<lb/>
亂札之責也追贈意所未安周懋周筵兄弟宜復本位<lb/>
司徒王導議以札在石頭忠存社稷義在亡身至于徃<lb/>
年之事自臣等有識以上與札情豈有異此言實貫于<lb/>
聖鑒論者見姦逆既彰便欲徵徃年已有不臣之漸即<lb/>
<pb n="KR3k0046_WYG_073-31a"/>
復使爾要當時衆所未悟既悟其奸萌札與臣等便以<lb/>
身許國死而後已札亦尋取梟夷朝廷檄命既下大事<lb/>
既定便正以為逆黨邪正失所進退無據誠國體所宜<lb/>
深惜臣謂宜與周顗戴若思等同例尚書令郄鑒議曰<lb/>
夫褒貶臧否宜令體明例通今周戴以死節復位周札<lb/>
以開門同例事異賞均意所疑惑如司徒議則謂徃年<lb/>
之事自有識以上皆與札不異此為邪正坦然有在昔<lb/>
宋文失禮華樂荷不臣之罰齊靈嬖孽髙厚有從昏之<lb/>
<pb n="KR3k0046_WYG_073-31b"/>
戮以古况今譙王周戴宜受若此之責何加贈復位之<lb/>
有乎今據已顯復則札宜貶責明矣導重議曰省令君<lb/>
議必札之開門與譙王周戴異今札開門直出風言竟<lb/>
實事邪使以風言定褒貶意莫若原情考徵也論者謂<lb/>
札知隗協亂政信敦匡救茍匡救信姦佞除即所謂流<lb/>
四凶族以隆人主巍巍之功耳如此札所以忠于社稷<lb/>
也後敦悖謬出所不圖札亦闔門不同以此滅族是其<lb/>
死於為義也夫信敦當時之匡救不圖將來之大逆惡<lb/>
<pb n="KR3k0046_WYG_073-32a"/>
隗協之亂政不失為臣之貞節者於時朝士豈惟周札<lb/>
邪若盡謂不忠懼有誣乎譙王周戴各以死衛國斯亦<lb/>
人臣之節也但所見有同異然期之于必忠故宜申明<lb/>
耳即如令君議宋華齊髙其在隗協矣昔子糾之難召<lb/>
忽死之管仲不死若以死為賢則管仲當貶若以不死<lb/>
為賢則召忽死為失先典何以兩通之明為忠之情同<lb/>
也死雖是忠之一目亦不必為忠皆當死也漢祖遺約<lb/>
非劉氏不王非功臣不侯違命天下共誅之後吕后王<lb/>
<pb n="KR3k0046_WYG_073-32b"/>
諸吕周勃從之王陵廷爭可不謂忠乎周勃誅吕尊文<lb/>
安漢社稷忠莫尚焉則王陵又何足言而前史兩為美<lb/>
談固知死與不死争與不爭茍原情盡意不可定于一<lb/>
槩也且札闔棺定諡違逆黨順受戮凶邪不負忠義明<lb/>
矣鑒又駁不同而朝廷竟從導議<lb/>
涼秃髪傉檀獻姚興馬三千匹羊三萬頭興以為忠于<lb/>
己乃署傉檀為涼州刺史徵涼州刺史王尚還長安涼<lb/>
州人申屠英等二百餘人遣主簿胡威詣興請留尚興<lb/>
<pb n="KR3k0046_WYG_073-33a"/>
弗許引威見之威流涕謂興曰臣州奉國五年王威不<lb/>
接銜膽栖氷孤城獨守者仰恃陛下威靈俯仗良牧惠<lb/>
化忽違天人之心以華土資狄若傉檀才望應代臣豈<lb/>
敢言竊聞乃以臣等貿馬三千匹羊三萬口如所傳實<lb/>
者是為棄人貴畜茍以馬供軍國直煩尚書一符三千<lb/>
餘家户輸一匹朝下夕辦可也宗敞送尚還言尚以取<lb/>
吕氏宫人裴氏及殺迯人薄禾等為南臺所禁天鑒𤣥<lb/>
鏡暫免囹圄譏繩之文未離簡墨裴氏年垂知命首髪<lb/>
<pb n="KR3k0046_WYG_073-33b"/>
二毛婺居本家不在尚室年邁姿陋何用送為邊藩要<lb/>
捍衆力是寄禾等私迯罪應憲墨以殺止殺安邊之義<lb/>
也假若以不送裴氏為罪者正闕奚官之一女子耳論<lb/>
勲則功重言瑕則過微而執憲吹毛求疵忘勞記過斯<lb/>
先哲所以泣血于當年微臣所以仰天而灑淚且尚之<lb/>
奉國歴事二朝能否效于既徃優劣簡在聖心就有㣲<lb/>
過功足相補宜𢎞罔極之施以彰覆載之恩臣等生自<lb/>
西州無翰飛之翼久沈偽政絶進趣之途及皇化既沾<lb/>
<pb n="KR3k0046_WYG_073-34a"/>
投竿之心㝠𤼵遂策名委質位忝吏端主辱臣憂故重<lb/>
繭披欵惟陛下亮之興覽之大悦謂其黄門侍郎姚文<lb/>
祖曰卿知宗敞乎文祖曰與臣州里西方之英雋興曰<lb/>
有表理王尚文義甚佳當王尚研思耳文祖曰尚在南<lb/>
臺禁止不與賓客交通敞寓于楊桓非尚明矣興曰若<lb/>
爾桓為措思乎文祖曰西方評敞甚重優于楊桓敞昔<lb/>
與吕超周旋陛下試可問之興因謂超曰宗敞文才何<lb/>
如可似誰輩超曰敞在西土時論甚美方敞魏之陳徐<lb/>
<pb n="KR3k0046_WYG_073-34b"/>
晉之潘陸即以表示超曰涼州小地寧有此才乎超曰<lb/>
臣以敞余文比之未足稱多琳琅出於崑嶺明珠生于<lb/>
海濱若必以地求人則文命大夏之棄夫姬昌東夷之<lb/>
擯士但當問其文彩何如不可以區宇格物興悦赦尚<lb/>
之罪以為尚書<lb/>
唐岑文本為侯君集疏　臣伏以君集等或位居輔佐<lb/>
或職分牙爪並蒙拔擢授將帥之任不能正身奉法以<lb/>
報陛下之恩舉措肆情罪負盈積實宜繩之典刑以肅<lb/>
<pb n="KR3k0046_WYG_073-35a"/>
朝綱但髙昌昏迷人神共棄在朝議者以其地在遐荒<lb/>
或欲置之度外惟陛下運獨見之明授決勝之畧君集<lb/>
等奉行聖筭遂得指期平殄若論事實並是陛下之功<lb/>
君集等止有道路之勞未足以稱其勲力而陛下天徳<lb/>
弗宰乃推功于將帥露布初至便降大恩從征之人皆<lb/>
沾滌蕩及其凱旋特蒙曲宴又封屬國加之重賞内外<lb/>
文武咸欣陛下賞不踰時而未經旬日並付大理雖乃<lb/>
君集等自掛網羅而在朝之人未知所犯恐海内又疑<lb/>
<pb n="KR3k0046_WYG_073-35b"/>
陛下惟録其過似遺其功臣以下才謬㕘近職既有所<lb/>
見不敢黙黙臣聞古之人君出師命將克敵則受重賞<lb/>
不克則受嚴刑是以當其有功也雖貪殘淫縱必蒙青<lb/>
紫之寵當其有罪也雖勤躬潔己不免斧鉞之誅故書<lb/>
曰記人之功忘人之過宜為君者也昔漢貳師將軍李<lb/>
廣利捐五萬之師糜億萬之費經四方之勞惟獲駿馬<lb/>
三十匹雖斬宛王之首而貪不愛卒罪惡甚多武帝以<lb/>
為萬里征伐不録其過遂封廣利海西侯食邑八千户<lb/>
<pb n="KR3k0046_WYG_073-36a"/>
又校尉陳湯矯詔興師雖斬郅支單于而湯素貪盜所<lb/>
收康居財物事多不法為司𨽻所繫湯乃上疏曰臣與<lb/>
吏士共誅郅支幸得擒滅今司𨽻乃收繫案騐是為郅<lb/>
支報讐也元帝赦其罪封湯闗内侯賜黄金百斤又晉<lb/>
龍驤將軍王濬有平吳之功而王渾等論濬違詔不受<lb/>
節度軍令得孫皓寶物并燒皓宫及船濬上表曰今年<lb/>
平吳實為大慶於臣之身更為咎累武帝赦而不推拜<lb/>
輔國大將軍封襄陽侯賜帛萬匹近隋新義郡公韓擒<lb/>
<pb n="KR3k0046_WYG_073-36b"/>
虎平陳之日縱士卒暴亂叔寶宫内文帝亦不問罪雖<lb/>
不加爵拜擒虎上柱國賜物八千段由斯觀之將帥之<lb/>
臣亷慎者少貪求者衆是以黄石公軍勢曰使智使勇<lb/>
使貪使愚故智者樂立其功勇者好行其志貪者邀趨<lb/>
其利愚者不避其死是知前聖莫不收人之長棄人之<lb/>
短良為此也臣又聞之天地之道以覆載為先帝王之<lb/>
徳以含𢎞為美夫以區區漢武及歴代諸帝猶能宥廣<lb/>
利等况陛下天縱神武振宏圖以定六合豈獨正茲刑<lb/>
<pb n="KR3k0046_WYG_073-37a"/>
網不行古人之事哉伏惟聖懐當自己有斟酌臣今所<lb/>
以陳聞非敢私君集等是以螢爝末光増輝日月陛下<lb/>
若降雨露之澤收雷電之威録其㣲勞忘其大過使君<lb/>
集等重昇朝列復預驅馳雖非清貞之臣猶是貪愚之<lb/>
將斯則陛下聖徳雖屈法而徳彌顯君集等僭過雖蒙<lb/>
宥而過更彰足使立功之士因茲皆勸負罪之將由斯<lb/>
而改節矣<lb/>
髙宗欲立武昭儀為后褚遂良等以死諍之許敬宗宣<lb/>
<pb n="KR3k0046_WYG_073-37b"/>
言於朝曰田舍翁多收十斛麥尚欲易婦况天子立一<lb/>
后何豫諸人事而妄生異議昭儀令左右以聞貶褚遂<lb/>
良為潭州都督其後韓瑗上疏為遂良訟寃曰遂良體<lb/>
國忘家捐身徇物風霜其操鐵石其心社稷之舊臣陛<lb/>
下之賢佐無罪斥去内外咸嗟願鑒無辜稍寛非罪髙<lb/>
宗不聴瑗復言曰昔㣲子去而殷國以亡張華存而綱<lb/>
紀不亂陛下無故棄逐舊臣臣恐非國家之福上不納<lb/>
魏元忠為洛州長史張易之奴暴亂都市元忠杖殺之<lb/>
<pb n="KR3k0046_WYG_073-38a"/>
及為相太后欲以易之弟昌期為雍州長史問宰相誰<lb/>
堪雍州者元忠以薛季昶對太后曰昌期何如元忠曰<lb/>
昌期少年不閑吏事向在岐州户口迯亡且盡不如季<lb/>
昶太后黙然而止元忠又嘗面奏臣承乏宰相不能盡<lb/>
忠死節使小人在側臣之罪也太后不悦由是諸張深<lb/>
怨之乃譖元忠嘗言太后老矣不若挾太子為乆長太<lb/>
后怒下元忠獄昌宗宻引鳳閣舍人張説賂以美官使<lb/>
證元忠説許之太后召説入鳳閣舍人宋璟謂曰名義<lb/>
<pb n="KR3k0046_WYG_073-38b"/>
至重鬼神難欺不可黨邪陷正若獲罪流竄其榮多矣<lb/>
若事有不測璟當叩閣力争與子同死努力為之萬代<lb/>
瞻仰在此舉也殿中侍御史張廷珪曰朝聞道夕死可<lb/>
矣左史劉知幾曰無汙青史為子孫累及入太后問之<lb/>
説未對昌宗從旁迫趣説使速言説曰陛下視之在陛<lb/>
下前猶逼臣如是况在外乎臣實不聞元忠有是言易<lb/>
之昌宗遽呼曰張説與元忠同反太后問其狀對曰説<lb/>
嘗謂元忠為伊周伊尹放太甲周公攝王位非欲反而<lb/>
<pb n="KR3k0046_WYG_073-39a"/>
何説曰易之小人徒聞伊周之語安知伊周之道伊尹<lb/>
周公為臣至忠古今慕仰陛下用宰相不使學伊周當<lb/>
使學誰邪太后曰説反覆并宜繫治之他日更引問説<lb/>
對如前朱敬則抗疏理之曰元忠素稱忠正張説所坐<lb/>
無辜若令抵罪失天下望蘇安恒亦上疏曰元忠下獄<lb/>
里巷恟恟皆以為陛下委信姦宄斥逐賢良忠臣烈士<lb/>
皆撫髀于私室方今賦役繁重百姓凋弊重以讒慝專<lb/>
恣刑賞失中竊恐人心不安别生他變竟貶元忠髙要<lb/>
<pb n="KR3k0046_WYG_073-39b"/>
尉流説嶺表元忠入辭言曰臣老向嶺南十死一生但<lb/>
陛下他日必思臣言因指昌宗易之曰此二小兒終為<lb/>
亂階殿中侍御史王晙復奏申理元忠宋璟謂之曰魏<lb/>
公幸已得全今子復冐威怒得無狼狽乎晙曰魏公以<lb/>
忠獲罪晙為義所激顛沛無恨璟歎曰璟不能申魏公<lb/>
之枉深負朝廷矣<lb/>
陳子昂申宗人寃獄書　臣聞上有聖君下無枉臣昔<lb/>
舜誅四凶堯不罪舜周公誅管蔡成王不罪周公霍光<lb/>
<pb n="KR3k0046_WYG_073-40a"/>
誅燕王昭帝不罪子孟何者此數公皆為國討賊為君<lb/>
殄讐假雖擅權猶不可罪况奉君命而執法者乎臣伏<lb/>
見宗人嘉言有至忠之誠抱徇公之節執法不撓為國<lb/>
殄讐頃者逆子賊臣隂搆禍難潛圖宻計將危社稷當<lb/>
時逆節初露朝野震驚賴陛下神武之威天機電㫁得<lb/>
奉聖決恭順天誅不顧軀命不避强禦唯法是守唯惡<lb/>
是讐幸能察罪明辜窮奸極黨使伏法者自首情實天<lb/>
衢得以清泰萬國得以歡寧誠是陛下神㫁之明抑亦<lb/>
<pb n="KR3k0046_WYG_073-40b"/>
盡忠之效陛下所以自監察御史擢拜為鳳閣舍人者<lb/>
豈不以表其臣節報其竭誠使天下之人知其忠懇者<lb/>
也當此之時忠必見信行必見明自謂專一事君無二<lb/>
也今乃遭誣罔之罪被搆架之詞陷見疑之辜困無騐<lb/>
之告幽窮詔獄吏不見明肝血赤心無所控告母年八<lb/>
十老病在牀抱疾喘息朝不保夕今日身幽獄户死生<lb/>
㫁絶朝蒙國榮夕為孤囚臣竊痛之夫孤直者衆邪之<lb/>
所憎至公者羣惡之所疾寡不敵衆孤不勝羣共誣成<lb/>
<pb n="KR3k0046_WYG_073-41a"/>
罪聖不能救自古所有非止於今古者吳起事楚抑削<lb/>
庶族以尊楚君楚國既强吳起蒙戮商鞅事秦專討庶<lb/>
孽以明秦法秦國既伯商鞅極刑晁錯事漢諸侯威强<lb/>
七國驕侈將陵王室錯削弱其勢以尊漢景帝不悟惑<lb/>
奸臣之説遂族滅晁氏以此三臣豈不盡忠願保其君<lb/>
然而身死族滅為讐者所快皆當代不覺而後代傷之<lb/>
聖主明君可不為之痛傷耶臣以嘉言雖無三子之知<lb/>
竊恐獲罪或與之同伏惟陛下仁慈矜憐憫察且臣聞<lb/>
<pb n="KR3k0046_WYG_073-41b"/>
漢髙祖謀楚與陳平四萬金及其為帝不問金之出入<lb/>
何者立大功者不責小疵有大忠者不求小過所謂聖<lb/>
主之至道者也陛下豁達大度至聖寛仁超於漢髙祖<lb/>
固已逺矣齷齪小吏何足為陛下深責哉伏願天恩矜<lb/>
愚赦罪念功補過乞其終養老母獲盡餘年豈非聖主<lb/>
之恩仁君之惠有禮有訓善始善終哉<lb/>
劉𢎞逸薛季稜有寵於文宗仇士良惡之武宗之立非<lb/>
二人及宰相意故楊嗣復李珏既罷士良屢譖𢎞逸等<lb/>
<pb n="KR3k0046_WYG_073-42a"/>
勸上除之於是賜二人死仍遣中使就誅嗣復及珏<lb/>
杜悰奔馬見李徳裕曰天子年少新即位茲事不宜<lb/>
手滑徳裕乃與崔珙崔鄲陳夷行三上奏曰徳宗疑<lb/>
劉晏動摇東宫而殺之中外咸以為寃兩河不臣者<lb/>
得以為辭徳宗後悔録其子孫文宗疑宋申錫交<lb/>
通蕃邸竄謫至死既而追悔為之出涕嗣復等若有<lb/>
罪當先行訊鞫俟罪状著白誅之未晚今遽遣使誅<lb/>
之人情震駭願開延英賜對遂入泣涕極言上命之<lb/>
<pb n="KR3k0046_WYG_073-42b"/>
坐者三徳裕等曰臣等願陛下免二人於死勿<lb/>
使既死而衆以為寃今未奉聖㫖臣等不敢坐<lb/>
久之上乃曰特為卿等釋之徳裕等躍下階舞<lb/>
蹈上召升坐歎曰朕嗣位之際宰相何嘗比數<lb/>
李珏季稜志在陳王嗣復𢎞逸志在安王陳王<lb/>
猶是文宗遺意安王則專附楊妃曏使安王得<lb/>
志朕那復有今日徳裕等曰茲事曖昧虚實難<lb/>
知遂追還二使更貶嗣復等<lb/>
<pb n="KR3k0046_WYG_073-43a"/>
　　赦罪<hi>十九則</hi>
管仲傅齊公子糾鮑叔傅公子小白齊公孫無知殺襄<lb/>
公公子糾奔魯小白奔莒齊人誅無知迎公子糾於魯<lb/>
公子糾與小白爭入管仲射小白中其帶鉤小白佯死<lb/>
遂先入是為齊桓公公子糾死管仲奔魯桓公立國定<lb/>
使人迎管仲于魯遂立以為仲父委國而聴之九合諸<lb/>
侯一匡天下為五伯長里鳬須晉公子重耳之守府者<lb/>
也公子重耳出亡于晉里鳬須竊其寶貨而迯公子重<lb/>
<pb n="KR3k0046_WYG_073-43b"/>
耳反國立為君里鳬須造門願見文公方沐其謁者復<lb/>
文公握髪而應之曰吾鳬須耶曰然謂鳬須曰若猶有<lb/>
以面目而復見我乎謁者謂里鳬須鳬須對曰臣聞之<lb/>
沐者其心覆心覆者言悖君意沐邪何悖也謁者復文<lb/>
公見之曰若竊我貨寶而迯我謂汝猶有面目而見我<lb/>
邪汝曰君何悖也是何也鳬須曰然君反國國之半不<lb/>
自安也君寧棄國之半乎其寧有全者乎文公曰何謂<lb/>
也鳬須曰得罪于君者莫大於鳬須矣君謂赦鳬須顯<lb/>
<pb n="KR3k0046_WYG_073-44a"/>
出以為右如鳬須之罪重也君猶赦之况有輕于鳬須<lb/>
者乎文公曰聞命矣遂赦之明日出行國使為右翕然<lb/>
晉國皆安語曰桓公任其賊而文公用其盜故曰明主<lb/>
任計不任怒闇主任怒不任計計勝怒者强怒勝計者<lb/>
亡此之謂也<lb/>
吕郤畏偪將焚公宫而弑晉侯寺人狓請見文公使讓<lb/>
之且辭焉曰蒲城之役君命一宿女即至其後余從狄<lb/>
君以田渭濱女為惠公來求殺余命女三宿女中宿至<lb/>
<pb n="KR3k0046_WYG_073-44b"/>
雖有君命何其速也夫袪猶在女其行乎對曰臣謂君<lb/>
之入也其知之矣若猶未也又將及難君命無二古之<lb/>
制也除君之惡唯力是視蒲人狄人余何有焉今君即<lb/>
位其無蒲狄乎齊桓公置射鉤而使管仲相君若易之<lb/>
何辱命焉行者甚衆豈唯刑臣公見之以難告三月晉<lb/>
侯潛㑹秦伯于王城己丑晦公宫火瑕甥郤芮不獲公<lb/>
乃如河上秦伯誘而殺之晉侯逆夫人嬴氏以歸秦伯<lb/>
送衛於晉三千人實紀綱之僕<lb/>
<pb n="KR3k0046_WYG_073-45a"/>
晉侯觀于軍府見鍾儀問之曰南冠而縶者誰也有司<lb/>
對曰鄭人所獻楚囚也使税之召而弔之再拜稽首問<lb/>
其族對曰伶人也公曰能樂乎對曰先父之職官也敢<lb/>
有二事使與之琴操南音公曰君王何如對曰非小人<lb/>
之所得知也固問之對曰其為大子也師保奉之以朝<lb/>
于嬰齊而夕于側也不知其他公語范文子文子曰楚<lb/>
囚君子也言稱先職不背本也樂操土風不忘舊也稱<lb/>
大子抑無私也名其二卿尊君也不背本仁也不忘舊<lb/>
<pb n="KR3k0046_WYG_073-45b"/>
信也無私忠也尊君敏也仁以接事信以守之忠以成<lb/>
之敏以行之事雖大必濟君盍歸之使合晉楚之成公<lb/>
從之重為之禮使歸求成<lb/>
欒盈出奔楚宣子囚叔向人謂叔向曰子離於罪其為<lb/>
不知乎叔向曰與其死亡若何詩曰優哉游哉聊以卒<lb/>
嵗知也樂王鮒見叔向曰吾為子請叔向弗應出不拜<lb/>
其人皆咎叔向叔向曰必祁大夫室老聞之曰樂王鮒<lb/>
言於君無不行求赦吾子吾子不許祁大夫所不能也<lb/>
<pb n="KR3k0046_WYG_073-46a"/>
而曰必由之何也叔向曰樂王鮒從君者也何能行祁<lb/>
大夫外舉不棄讐内舉不失親其獨遺我乎詩曰有覺<lb/>
徳行四國順之夫子覺者也晉侯問叔向之罪於樂王<lb/>
鮒對曰不棄其親其有焉於是祁奚老矣聞之乘驛而<lb/>
見宣子曰詩曰惠我無疆子孫保之書曰聖有謨勲明<lb/>
徵定保夫謀而鮮過惠訓不倦者叔向有焉社稷之固<lb/>
也猶將十世宥之以勸能者今壹不免其身以棄社稷<lb/>
不亦惑乎鯀殛而禹興伊尹放大甲而相之卒無怨色<lb/>
<pb n="KR3k0046_WYG_073-46b"/>
管蔡為戮周公右王若之何其以虎也棄社稷子為善<lb/>
誰敢不勉多殺何為宣子説與之乘以言諸公而免之<lb/>
不見叔向而歸叔向亦不告免焉而朝<lb/>
季武子伐莒取鄆莒人告於㑹楚告於晉曰尋盟未退<lb/>
而魯伐莒瀆齊盟請戮其使樂桓子相趙文子欲求貨<lb/>
於叔孫而為之請使請帶焉弗與梁其踁曰貨以藩身<lb/>
子何愛焉叔孫曰諸侯之㑹衛社稷也我以貨免魯必<lb/>
受師是禍之也何衛之有人之有牆以蔽惡也牆之隙<lb/>
<pb n="KR3k0046_WYG_073-47a"/>
壞誰之咎也衛而惡之吾又甚焉雖怨季孫魯國何罪<lb/>
叔出季處有自來矣吾又誰怨然鮒也賄弗與不已召<lb/>
使者裂裳帛而與之曰帶其褊矣趙孟聞之曰臨患不<lb/>
忘國忠也思難不越官信也圖國忘死貞也謀主三者<lb/>
義也有是四者又可戮乎乃請諸楚曰魯雖有罪其執<lb/>
事不辟難畏威而敬命矣子若免之以勸左右可也若<lb/>
子之羣吏處不辟汚出不迯難其何患之有患之所生<lb/>
汚而不治難而不守所由來也能是二者又何患焉不<lb/>
<pb n="KR3k0046_WYG_073-47b"/>
靖其能其誰從之魯叔孫豹可謂能矣請免之以靖能<lb/>
者子㑹而赦有罪又賞其賢諸侯其誰不欣焉望楚而<lb/>
歸之視逺如邇疆場之邑一彼一此何常之有王伯之<lb/>
令也引其封疆而樹之官舉之表旗而著之制令過則<lb/>
有刑猶不可壹於是乎虞有三苗夏有觀扈商有姺邳<lb/>
周有徐奄自無令王諸侯逐進狎主齊盟其又可壹乎<lb/>
恤大舍小足以為盟主又焉用之封疆之削何國蔑有<lb/>
主齊盟者誰能辯焉吳濮有釁楚之執事豈其顧盟莒<lb/>
<pb n="KR3k0046_WYG_073-48a"/>
之疆事楚勿與知諸侯無煩不亦可乎莒魯爭鄆為日<lb/>
久矣茍無大害於其社稷可無亢也去煩宥善莫不競<lb/>
勸子其圖之固請諸楚楚人許之乃免<lb/>
叔孫鄭良霄太宰石㚟猶在楚石㚟言於子囊曰先王<lb/>
卜征五年而嵗習其祥祥習則行不習則増修徳而改卜<lb/>
今楚實不競行人何罪止鄭一卿以除其偪使睦而疾<lb/>
楚以固於晉焉用之使歸而廢其使怨其君以疾其大夫<lb/>
而相牽引也不猶愈乎楚人歸之<lb/>
<pb n="KR3k0046_WYG_073-48b"/>
吳人將以魯哀公見晉侯子服景伯對使者曰王合諸<lb/>
侯則伯帥侯牧以見於王伯合諸侯則侯帥子男以見<lb/>
於伯自王以下朝聘玉帛不同故敝邑之職貢於吳有<lb/>
豐於晉無不及焉以為伯也今諸侯會而君將以寡君<lb/>
見晉君則晉成為伯矣敝邑將改職貢魯賦於吳八百<lb/>
乘若為子男則將半邾以屬於吳而如邾以事晉且執<lb/>
事以伯召諸侯而以侯終之何利之有焉吳人乃止既<lb/>
而悔之將囚景伯景伯曰何也立後於魯矣將以二乘<lb/>
<pb n="KR3k0046_WYG_073-49a"/>
與六人從遲速唯命遂囚以還及户牖謂大宰曰魯將<lb/>
以十月上辛有事於上帝光王季辛而畢何世有職焉<lb/>
自襄以來未之改也若不會祝宗將曰吳實然且謂魯<lb/>
不共而執其賤者七人何損焉大宰嚭言於王曰無損<lb/>
於魯而衹為名不如歸之乃歸景伯<lb/>
吳人入楚昭王出奔濟於成臼見藍尹亹載其孥王曰<lb/>
載予對曰自先王莫隊其國當君之世而亡之君之過<lb/>
也遂去王王歸人求見王王欲執之子西曰請聴其辭<lb/>
<pb n="KR3k0046_WYG_073-49b"/>
夫其有故王使謂之曰成臼之役而棄不穀今而敢來<lb/>
何也對曰昔瓦唯長舊怨以敗於柏舉故君及此今又<lb/>
效之無乃不可乎臣避於成臼以儆君也庶悛而更乎<lb/>
今之敢見觀君之徳也曰庶懼而鑒前惡乎君若不鑒<lb/>
而長之君實有國而不愛臣何有於死死在司敗矣唯<lb/>
君圖之子西曰使復其位以無忘前敗王乃見之<lb/>
漢武帝赦鴈門代郡軍士詔　夷狄無義所從來乆間<lb/>
者匈奴數冦邊境故遣將撫師古者治兵振旅因遭虜<lb/>
<pb n="KR3k0046_WYG_073-50a"/>
之方入將吏新㑹上下未輯代郡將軍敖鴈門將軍廣<lb/>
所任不肖校尉又背義妄行棄軍而北少吏犯禁用兵<lb/>
之法不勤不教將率之過也教令宣明不能盡力士卒<lb/>
之罪也將軍已下廷尉使理正之而又加法於士卒二<lb/>
者並行非仁聖之心朕憫衆庶陷害欲刷恥改行復奉<lb/>
正議厥路無繇其赦鴈門代郡軍士不循法者<lb/>
鍾離意字子阿㑹稽山隂人也少為郡督郵時部縣亭<lb/>
長有受人酒禮者府下記案考之意封還記入言于太<lb/>
<pb n="KR3k0046_WYG_073-50b"/>
守曰春秋先内後外詩云刑于寡妻以御于家邦明政<lb/>
化之本由近及逺今宜先清府内且濶略逺縣細㣲之<lb/>
愆太守甚賢之遂任以縣事<lb/>
王望字慈卿客授會稽自議郎遷青州刺史甚有威名<lb/>
是時州郡災旱百姓窮荒行部道見饑者祼行草食五<lb/>
百餘人愍然哀之因以便宜出所在布粟給其廪糧為<lb/>
作褐衣事畢上言明帝以望不先表請章示百官詳議<lb/>
其罪時公卿皆以為望之專命法有常條鍾離意獨曰<lb/>
<pb n="KR3k0046_WYG_073-51a"/>
昔華元子反楚宋之良臣不禀君命擅平二國春秋之<lb/>
義以為美談今望懷義忘罪當仁不讓若繩之以法忽<lb/>
其本情將乖聖朝愛育之㫖明帝嘉意議赦而不罪<lb/>
王符述赦論　凡療病者必知脉之虛實氣之所結然<lb/>
後為之方故疾可愈而夀可長也為國者必先知民之<lb/>
所苦禍之所起然後為之禁故姦可塞而國可安也今<lb/>
日賊良民之甚者莫大於數赦贖赦贖數則惡人昌而<lb/>
善人傷矣何以明之哉夫謹敕之人身不蹈非人有為<lb/>
<pb n="KR3k0046_WYG_073-51b"/>
吏正直不避彊禦而姦猾之黨橫加誣言者皆知赦之<lb/>
不久故也善人君子被侵怨而能至闕庭自明者萬無<lb/>
數人數人之中得省問者百不過一既對尚書而空遣<lb/>
去者復什六七矣其輕薄姦宄既陷罪法怨毒之家冀<lb/>
其辜戮以解畜憤而反一槩悉蒙赦釋令惡人髙會而<lb/>
誇咤老盜服臧而過門孝子見讐而不得討遭盜者覩<lb/>
物而不敢取痛莫甚焉夫養稂莠者傷禾稼惠姦宄者<lb/>
賊良民書曰文王作罰刑茲無赦先王之制刑法也非<lb/>
<pb n="KR3k0046_WYG_073-52a"/>
好傷人肌膚㫁人夀命也貴威姦懲惡除人害也故經<lb/>
稱天命有徳五服五章哉天討有罪五刑五用哉詩刺<lb/>
彼宜有罪汝反脱之古者唯始受命之君承大亂之極<lb/>
冦賊姦宄難為法禁故不得不有一赦與之更新頤育<lb/>
萬物以成大化非以養姦活罪放縱天賊也夫性惡之<lb/>
民民之豺狼雖得放宥之澤終無改悔之心旦脱重梏<lb/>
夕還囹圄嚴明令尹不能使其㫁絶何也凡敢為大姦<lb/>
者才必有過於衆而能自媚於上者也多散誕得之財<lb/>
<pb n="KR3k0046_WYG_073-52b"/>
奉以諂䛕之辭以轉相驅非有第五公之亷直孰不為<lb/>
顧哉論者多曰久不赦則姦軌熾而吏不制宜數肆𤯝<lb/>
以解散之此未昭政亂之本原不察禍福之所生也<lb/>
晉元帝永昌元年王孫生郭璞上疏　有道之君未嘗<lb/>
不以危自持亂世之主未嘗不以安自居故存而不忘<lb/>
亡者三代之所以興也亡而自以為存者三季之所以<lb/>
廢也是以古之令主開納忠讜以弼其違標顯切直用<lb/>
攻其失至乃聞一善則拜見規誡則懼何者葢不私其<lb/>
<pb n="KR3k0046_WYG_073-53a"/>
身處天下以至公也臣竊惟陛下符運至著勲業至大<lb/>
而中興之祚不隆聖敬之風未躋者殆由法令太明刑<lb/>
教太峻故水至清則無魚政至察則衆乖此自然之勢<lb/>
也臣去春啓事以囹圄充斥隂陽不和推之卦理宜因<lb/>
郊祀作赦以蕩滌瑕穢不然將來必有愆陽苦雨之災<lb/>
崩震薄蝕之變狂狡蠢戾之妖其後月餘日果薄鬭去<lb/>
秋以來諸郡並有暴雨水皆洪潦嵗月無年適聞吳興<lb/>
復欲有構妄者咎徵漸成臣甚惡之頃者以來役賦轉<lb/>
<pb n="KR3k0046_WYG_073-53b"/>
重獄犴日結百姓困擾甘亂者多小人愚嶮共相扇惑<lb/>
雖勢無所至然不可不虞按洪範傳君道虧則日蝕人<lb/>
憤怨則水涌溢隂氣積則下代上此㣲理潛應已著實<lb/>
于事者也假令臣遂不幸謬中必貽陛下側席之憂今<lb/>
皇孫載育天固靈基黔首顒顒實望惠潤又嵗涉午位<lb/>
金家所忌宜于此時崇恩布澤則火氣潛消災譴不生<lb/>
矣陛下上酬天意下順物情可因皇孫之慶大赦天下<lb/>
然後明罰勑法以肅理官克厭天心慰塞人事兆庶幸<lb/>
<pb n="KR3k0046_WYG_073-54a"/>
甚禎祥必臻矣臣今所陳蹔而省之或未允聖㫖久而<lb/>
尋之終亮臣誠若所啓上合願陛下勿以臣身廢臣之<lb/>
言臣言無隠而陛下納之適所以顯君明臣直之義耳<lb/>
疏奏納焉即大赦<lb/>
殷浩父羡為長沙在郡貪殘庾氷與翼書屬之翼報曰<lb/>
殷君始徃雖多驕豪實有風力之益亦似由有佳兒弟<lb/>
故小令物情難之自頃以來奉公更退私累日滋亦不<lb/>
稍以此寥蕭之也既雅敬洪逺又與浩親善其父兄得<lb/>
<pb n="KR3k0046_WYG_073-54b"/>
失豈以小小計之大較江東政以傴儛豪强以為民蠧<lb/>
時有行法輙施之寒劣如徃年偷石頭倉米一百萬斛<lb/>
皆是豪將輩而直打殺倉督監以塞責山遐作餘姚半<lb/>
年而為官出二千户政雖不倫公强官長也而羣共驅<lb/>
之不得安席紀陸徐寧奉王使糾罪人船頭到渚桓逸<lb/>
還復而二使免官雖皆前宰之惛謬江東事去實此之<lb/>
由也兄弟不幸横陷此中自不能拔脚于風塵之外當<lb/>
共明目而治之荆州所統一二十郡唯長沙最惡惡而<lb/>
<pb n="KR3k0046_WYG_073-55a"/>
不黜與殺督監者復何異耶翼有風力格裁發言立論<lb/>
皆如此<lb/>
唐髙祖入闗党仁𢎞將兵有功其後歴官所至有聲迹<lb/>
至是為廣州都督坐贓當死上欲宥之召五品以上謂<lb/>
曰法者人君所受于天不可以私今朕私党仁𢎞而欲<lb/>
赦之是自亂其法上負于天欲席藁于南郊三日日一<lb/>
進蔬食以謝罪羣臣以為自貶太過頓首固請上乃降<lb/>
手詔曰朕有三罪知人不明一也以私亂法二也善善<lb/>
<pb n="KR3k0046_WYG_073-55b"/>
未賞惡惡未誅三也於是黜仁𢎞為庶人徙欽州<lb/>
太后稱制以來學校始廢酷吏所陷親友流離未獲原<lb/>
宥韋嗣立上疏曰時俗浸輕儒學先王之道弛廢不講<lb/>
宜令三公以下子弟皆入國學不聴以他岐仕進又酷<lb/>
吏乘間殺人求進至如狄仁傑魏元忠枉遭案鞫亦皆<lb/>
自誣非陛下明察則已為葅醢矣今陛下升而用之皆<lb/>
為良輔臣恐曏之負冤得罪者亦皆如是伏望一皆昭<lb/>
洗死者追復官爵生者聴還鄉里如此則天下皆知昔<lb/>
<pb n="KR3k0046_WYG_073-56a"/>
之枉濫非陛下之意幽宴歡欣和氣感通矣不從嗣立<lb/>
承慶之異母弟也母王氏遇承慶甚酷每杖承慶嗣立<lb/>
必推衣請代母不許輙私自杖母為稍寛承慶以鳳閣<lb/>
舍人以疾去職嗣立時為萊蕪令太后召使代之<lb/>
徳宗以中書所撰奉天赦文示陸䞇䞇言動人以言所<lb/>
感己淺言又不切人誰肯懐今兹徳音悔過之意不得<lb/>
不深引咎之辭不得不盡洗刷疵垢宣暢鬱堙使人人<lb/>
各得所欲則何有不從者乎然知過非難改過為難言<lb/>
<pb n="KR3k0046_WYG_073-56b"/>
善非難行善為難假使赦文至精止於知過言善猶願<lb/>
聖慮更思所難上然之乃下制曰致理興化必在推誠<lb/>
忘己濟人不吝改過小子長于深宫之中暗於經國之<lb/>
務積習易溺居安忘危不知稼穡之艱難不恤征戍之<lb/>
勞苦澤靡下究情未上通事既壅隔人懐疑阻猶暗省<lb/>
已遂用興戎逺近騷然衆庶勞止天譴于上而朕不寤<lb/>
人怨于下而朕不知馴致亂階變興都邑萬品失序九<lb/>
廟震驚上累祖宗下負蒸庶痛心靦貌罪實在予自今<lb/>
<pb n="KR3k0046_WYG_073-57a"/>
中外書奏不得言聖神文武之號李希烈田悦王武俊<lb/>
李納等咸以勲舊各守藩維朕撫御乖方致其疑懼皆<lb/>
由上失其道下罹其災朕實不君人則何罪宜并所管<lb/>
將吏等一切待之如初朱滔雖縁朱泚連坐路逺必不<lb/>
同謀念其勲舊務在𢎞貸如能効順亦與惟新朱泚反<lb/>
易天常盜竊名器暴犯陵寢所不忍言獲罪祖宗朕不<lb/>
敢赦其脇從將吏百姓等官軍未到以前並從赦例赴<lb/>
奉天及收京城將士並賜名奉天定難功臣其所加墊<lb/>
<pb n="KR3k0046_WYG_073-57b"/>
陌錢税間架竹木茶漆榷鐵之類悉宜停罷赦下四方<lb/>
人心大悦後李抱真入朝為上言山東宣布赦書士卒<lb/>
皆感泣臣見人情如此知賊不足平矣<lb/>
宣宗以旱故減膳徹樂出宫女縱鷹隼止營繕命中書<lb/>
侍郎同平章事盧商與御史中丞封敖疎理京城繫囚<lb/>
大理卿馬植奏稱盧商等務行寛宥凡抵極法者一切<lb/>
免死彼官典犯贓及故殺人平日大赦所不免今因疎<lb/>
理而原之使貪吏無所懲畏死者衘寃無告恐非所以<lb/>
<pb n="KR3k0046_WYG_073-58a"/>
消旱災致和氣也昔周饑克殷而年豐衛旱討邢而雨<lb/>
降是則誅罪戮姦式合天意雪寃決滯乃副聖心也乞<lb/>
再加裁定詔兩省五品以上議之張鷺等上言陛下以<lb/>
旱理繫囚慮有寃滯今所原死罪無寃可雪恐凶險僥<lb/>
幸之徒常思水旱為災宜如馬植所奏詔從之皆論如<lb/>
法<lb/>
後晉張允上駮赦論以為帝王御天災多肆赦謂之修<lb/>
徳借有二人坐獄遇赦則曲者幸免直者衘寃寃氣聲<lb/>
<pb n="KR3k0046_WYG_073-58b"/>
聞乃所以致災非所以弭災也詔襃之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷七十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷二十八</head> <lb/>
    <p>
<pb n="KR3k0046_WYG_028-1a"/>
欽定四庫全書<lb/>
　經濟類編卷二十八<lb/>
　　　　　　　　　　　明　馮琦馮瑗　撰<lb/>
　諌諍類三<lb/>
　　求言<hi>二十六則</hi>
齊桓公問管子曰吾念有而勿失得而勿忘為之有道<lb/>
乎對曰勿創勿作時至而隨毋以私好惡害公正察民<lb/>
所惡以自為戒黄帝立明臺之議者上觀於賢也堯有<lb/>
<pb n="KR3k0046_WYG_028-1b"/>
衢室之問者下聽於人也舜有告善之旌而主不蔽也<lb/>
禹立諫皷於朝而備訊唉湯有總街之庭以觀人誹也<lb/>
武王有靈臺之復而賢者進也此古聖帝明王所以有<lb/>
而勿失得而勿忘者也桓公曰吾欲效而為之其名云<lb/>
何對曰名曰嘖室之議曰法簡而易行刑審而不犯事<lb/>
約而易從求寡而易足人有非上之所過謂之正士内<lb/>
於嘖室之議有司執事者咸以厥事奉職而不忘焉此<lb/>
嘖室之事也請以東郭牙為之此人能以正事爭於君<lb/>
<pb n="KR3k0046_WYG_028-2a"/>
前者也桓公曰善<lb/>
吕覽達鬱篇　凡人三百六十節九竅五藏六府肌膚<lb/>
欲其比也血脉欲其通也筋骨欲其固也心志欲其和<lb/>
也精神欲其行也若此則病無所居而惡無由生矣病<lb/>
之留惡之生也精氣鬱也故水鬱則為汚樹鬱則為蠧<lb/>
草鬱則為簣國亦有鬱主徳不通民欲不達此國之鬱<lb/>
也國鬱處乆則百惡並起而萬災叢至矣上下之相忍<lb/>
也由此出矣故聖王之貴豪士與忠臣也為其敢直言<lb/>
<pb n="KR3k0046_WYG_028-2b"/>
而決鬱塞也周厲王虐民國人皆謗召公以告曰民不<lb/>
堪命矣王使衞巫監謗者得則殺之國莫敢言道路以<lb/>
目三年國人流王於彘此鬱之敗也鬱者不陽也周鼎<lb/>
者鼠令馬履之為其不陽也不陽者亡國之俗也管仲<lb/>
觴桓公日暮矣桓公樂之而徴燭管仲曰臣卜其晝未<lb/>
卜其夜君可以出矣公不説曰仲父年老矣寡人與仲<lb/>
父為樂將幾之請夜之管仲曰君過矣夫厚於味者薄<lb/>
於徳沈於樂者反於憂壯而怠則失時老而解則無名<lb/>
<pb n="KR3k0046_WYG_028-3a"/>
臣乃今將為君勉之若何其沈於酒也管仲可謂能立<lb/>
行矣凡行之墯也於樂今樂而益飭行之壞也於貴今<lb/>
主欲留而不許伸志行理貴樂弗為變以事其主此桓<lb/>
公之所以霸也列精子高聽行乎齊湣王善衣東布衣<lb/>
白縞冠顙推之履特㑹朝雨袪步堂下謂其侍者曰我<lb/>
何若侍者曰公姣且麗列精子高因步而窺於井粲然<lb/>
惡丈夫之狀也喟然嘆曰侍者為吾聽行於齊王也夫<lb/>
何阿哉又况於所聽行乎萬乗之主人之阿之亦甚矣<lb/>
<pb n="KR3k0046_WYG_028-3b"/>
而無所鏡其殘亡無日矣孰當可而鏡其唯士乎人皆<lb/>
知説鏡之明已也而惡士之明已也鏡之明已也功細<lb/>
士之明已也功大得其細失其大不知類耳趙簡子曰<lb/>
厥也愛我鐸也不愛我厥之諫我也必於無人之所鐸<lb/>
之諫我也喜質我於人中必使我醜尹鐸對曰厥也愛<lb/>
君之醜也而不愛君之過也鐸也愛君之過也而不愛<lb/>
君之醜也臣嘗聞相人於師敦顔而土色者忍醜不質<lb/>
君於人中恐君之不變也此簡子之賢也人主賢則人<lb/>
<pb n="KR3k0046_WYG_028-4a"/>
臣之言刻簡子不賢鐸也卒不居趙地有况乎在簡子<lb/>
之側哉<lb/>
自知篇　欲知平直則必準繩欲知方圓則必䂓矩人<lb/>
主欲自知則必直士故天子立輔弼設師保所以舉過<lb/>
也夫人故不能自知人主猶甚存亡安危勿求於外務<lb/>
在自知堯有欲諌之皷舜有誹謗之木湯有司過之士<lb/>
武王有戒愼之鞀猶恐不能自知今賢非堯舜湯武也<lb/>
而有揜蔽之道奚繇自知哉荆成齊莊不自知而殺吳<lb/>
<pb n="KR3k0046_WYG_028-4b"/>
王智伯不自知而亡宋中山不自知而滅晉惠公趙括<lb/>
不自知而虜鑚荼龎涓太子申不自知而死敗莫大於<lb/>
不自知范氏之亡也百姓有得鐘者欲負而走則鐘大<lb/>
不可負以椎毁之鐘况然有音恐人聞之而奪已也遽<lb/>
揜其耳惡人聞之可也惡已自聞之悖矣為人主而惡<lb/>
聞其過非猶此也惡人聞其過尚猶可魏文侯燕飲皆<lb/>
令諸大夫論已或言君之智也至於任座任座曰君不<lb/>
肖君也得中山不以封君之弟而以封君之子是以知<lb/>
<pb n="KR3k0046_WYG_028-5a"/>
君之不肖也文侯不説形於顔色任座趍而出次及翟<lb/>
黄翟黄曰君賢君也臣聞其主賢者其臣之言直今者<lb/>
任座之言直是以知君之賢也文侯喜曰可反歟翟黄<lb/>
對曰奚為不可臣聞忠臣畢其忠而不敢遠其死座殆<lb/>
尚在於門翟黄往視之任座在於門以君令召之任座<lb/>
入文侯下階而迎之終座以為上客文侯微翟黄則幾<lb/>
失忠臣矣上順乎主心以顯賢者其唯翟黄乎<lb/>
劉向臣道篇　明主者有三懼一曰處尊位而恐不聞<lb/>
<pb n="KR3k0046_WYG_028-5b"/>
過二曰得意而恐驕三曰聞天下之至言而恐不能行<lb/>
何以識其然也越王勾踐與呉人戰大敗之兼有九夷<lb/>
當是時也南面而立近臣三遠臣五令羣臣曰聞吾過<lb/>
而不告者其罪刑此處尊位而恐不聞過者也昔者晉<lb/>
文公與楚人戰大勝之燒其軍火三日不滅文公退而<lb/>
有憂色侍者曰君大勝楚今有憂色何也文公曰吾聞<lb/>
能以戰勝而安者其唯聖人乎若夫詐勝之徒未嘗不<lb/>
危也吾以是憂此得意而恐驕也昔齊桓公得筦仲隰<lb/>
<pb n="KR3k0046_WYG_028-6a"/>
朋辯其言説其義令具太牢進之先祖桓公西面而立<lb/>
筦仲隰朋東面而立桓公賛曰自吾得二子之言吾目<lb/>
加明耳加聰不敢獨擅願薦之先祖此聞天下之至言<lb/>
而恐不能行者也<lb/>
高繚仕於晏子晏子逐之左右諫曰高繚之事夫子三<lb/>
年曾無以爵位而逐之其義可乎晏子曰嬰仄陋之人<lb/>
也四維之然後能直今此子事吾三年未嘗弼吾過是<lb/>
以逐之也<lb/>
<pb n="KR3k0046_WYG_028-6b"/>
晉平公問叔向曰歲饑民疫翟人攻我我將若何對曰<lb/>
歲饑來年而反矣疾疫將止矣翟人不足患也公曰患<lb/>
有大於此者乎對曰夫大臣重禄而不極諫近臣畏罪<lb/>
而不敢言左右顧寵於小官而君不知此誠患之大者<lb/>
也公曰善於是令國中曰欲有諫者為隱左右言及國<lb/>
吏罪<lb/>
鄒忌修八尺有餘而形貌昳麗朝服衣冠窺鏡謂其妻<lb/>
曰我孰與城北徐公美其妻曰君美甚徐公何能及君<lb/>
<pb n="KR3k0046_WYG_028-7a"/>
也城北徐公齊之美麗者也忌不自信而復問其妾曰<lb/>
吾孰與徐公美妾曰徐公何能及君也旦日客從外來<lb/>
與坐談問之吾與徐公孰美客曰徐公不若君之美也<lb/>
明日徐公來熟視之自以為不如窺鏡而自視又弗如<lb/>
逺甚暮寢而思之曰吾妻之美我者私我也妾之美我<lb/>
者畏我也客之美我者欲有求於我也於是入朝見威<lb/>
王曰臣誠知不如徐公美臣之妻私臣臣之妾畏臣臣<lb/>
之客欲有求於臣皆以美於徐公今齊地方千里百二十<lb/>
<pb n="KR3k0046_WYG_028-7b"/>
城宫婦左右莫不私王朝廷之臣莫不畏王四境之内<lb/>
莫不有求於王由此觀之王之蔽甚矣王曰善乃下令羣<lb/>
臣吏民能面刺寡人之過者受上賞上書諫寡人者受<lb/>
中賞能謗譏於市朝聞寡人之耳者受下賞令初下羣<lb/>
臣進諫門庭若市數月之後時時而間進暮年之後雖<lb/>
欲言無可進者燕趙韓魏聞之皆朝於齊此所謂戰勝<lb/>
於朝庭<lb/>
孟嘗君出行國至楚獻象牀郢之登徒直使送之不欲<lb/>
<pb n="KR3k0046_WYG_028-8a"/>
行見孟嘗君門人公孫戍曰臣郢之登徒也直送象牀<lb/>
象牀之直千金傷此若髪漂賣妻子不足償之足下能<lb/>
使僕無行先人有寳劒願得獻之公孫戍曰諾入見孟<lb/>
嘗君曰君豈受楚象牀哉孟嘗君曰然公孫戌曰臣願<lb/>
君勿受孟嘗君曰何哉公孫戍曰小國所以皆致相印<lb/>
於君者聞君於齊能振達貧窮有存亡繼絶之義小國<lb/>
英傑之士皆以國事累君説君之義慕君之亷也今君<lb/>
到楚而受象牀所未至之國將何以待君臣戍願君勿<lb/>
<pb n="KR3k0046_WYG_028-8b"/>
受孟嘗君曰諾公孫戍趨而去未出至中閨君召而返<lb/>
之曰子教文無受象牀甚善今何舉足之高志之揚也<lb/>
公孫戍曰臣有大喜三重之寳劒一孟嘗君曰何謂也<lb/>
公孫戌曰門下百數莫敢入諫臣獨入諫臣一喜諫而<lb/>
得聽臣二喜諫而止君之過臣三喜輸象牀郢之登徒<lb/>
不欲行許戍以先人之寳劒孟嘗君曰善受之乎公孫<lb/>
戍曰未敢曰急受之因書門版曰有能揚文之名止文<lb/>
之過私得寳於外者疾入諫<lb/>
<pb n="KR3k0046_WYG_028-9a"/>
漢袁盎告歸道逢丞相申屠嘉下車拜謁丞相從車上<lb/>
謝袁盎袁盎還愧其吏乃之丞相舎上謁求見丞相丞相<lb/>
良乆而見之盎因跪曰願請閒丞相曰使君所言公事<lb/>
之曹與長史掾議吾且奏之即私邪吾不受私語袁盎<lb/>
即跪説曰君為丞相自度孰與陳平絳侯丞相曰吾不<lb/>
如袁盎曰善君即自謂不如夫陳平絳侯輔翼高帝定<lb/>
天下為將相而誅諸吕存劉氏君乃為材官蹶張遷為<lb/>
隊率積功至淮陽守非有竒計攻城野戰之功且陛下<lb/>
<pb n="KR3k0046_WYG_028-9b"/>
從代來每朝郎官上書疏未嘗不止輦受其言言不可<lb/>
用置之言可受采之未嘗不稱善何也則欲以置天下<lb/>
賢士大夫上日聞所不聞明所不知日益聖智君今自<lb/>
閉鉗天下之口而日益愚夫以聖主責愚相君受禍不<lb/>
乆矣丞相乃再拜曰嘉鄙野人乃不知將軍幸教引入<lb/>
與坐為上客<lb/>
陳忠疏廣言路　臣聞仁君廣山藪之大納切直之謀<lb/>
忠臣盡蹇諤之節不畏逆耳之害是以高祖舎周昌桀<lb/>
<pb n="KR3k0046_WYG_028-10a"/>
紂之譬孝文嘉袁盎人豕之譏武帝納東方朔宣室之<lb/>
正元帝容薛廣徳自刎之切昔晉平公問於叔向曰國<lb/>
家之患孰為大對曰大臣重禄不極諫小臣畏罪不敢<lb/>
言下情不上通此患之大者公曰善於是下令曰吾欲<lb/>
進善有謁而不通罪至死今明詔崇高宗之徳推宋景<lb/>
之誠引咎克躬諮訪羣吏言事者見杜根成翊世等新<lb/>
䝉表録顯列二臺必承風響應爭為切直若嘉謀異䇿<lb/>
宜輙納用如其管穴妄有譏刺雖苦口逆耳不得事實<lb/>
<pb n="KR3k0046_WYG_028-10b"/>
且優游寛容以示聖朝無諱之美若有道之士對問高<lb/>
者宜垂省覽特遷一等以廣直言之路<lb/>
諸葛亮與羣下教　夫參署者集衆思廣衆益也若遠<lb/>
小嫌難相違覆曠闕損矣違覆而得中猶棄弊蹻而獲<lb/>
珠玉然人心苦不能盡惟徐元直處兹不惑又董幼宰<lb/>
參署七年事有不至至於十反來相啓告茍能慕元直<lb/>
之十一幼宰之殷勤有忠於國則亮可少過矣又曰昔<lb/>
初交州平屢聞得失後交元直勤見啓誨前參事於幼<lb/>
<pb n="KR3k0046_WYG_028-11a"/>
宰每言則盡後從事於偉度數有諫止雖姿性鄙暗不<lb/>
能悉納然與此四子終始好合亦足以明其不疑於直<lb/>
言也<lb/>
北魏髙祖謂羣臣曰國家從來有一事可嘆臣下莫肯<lb/>
公言得失是也夫人君患不能納諫人臣患不能盡忠<lb/>
自今朕舉一人如有不可卿等直言其失若有才能而<lb/>
朕所不識卿等亦當舉之如是得人者有賞不言者有<lb/>
罪卿等當知之<lb/>
<pb n="KR3k0046_WYG_028-11b"/>
晉王沈為豫州刺史至鎮乃下教曰自古賢聖樂聞誹<lb/>
謗之言聽輿人之論芻蕘有可録之事負薪有廊廟之<lb/>
語故也自至鎮日未聞逆耳之言豈未明虚心故令言<lb/>
者有疑其宣下屬城及士庶若能舉遺逸於林藪黜姦<lb/>
佞於州國陳長吏之可否説百姓之所患興利除害損<lb/>
益昭然者給穀五百斛若達一至之言説刺史得失朝<lb/>
政寛猛令剛柔得適者給穀千斛謂余不信明如皎日<lb/>
主簿陳廞禇䂮曰奉省教㫖伏用感歎勞謙日昃思聞<lb/>
<pb n="KR3k0046_WYG_028-12a"/>
苦言愚謂上之所好下無不應而近未有極諫之辭遠<lb/>
無傳言之箴者誡得失之事將未有也今使教命班下<lb/>
示以賞勸將或恐拘介之士或憚賞而不言貪賕之人<lb/>
將慕利而妄舉茍不合宜賞不虚行則遠聽者未知當<lb/>
否之所在徒見言之不用謂設有而不行愚以告下之<lb/>
事可小須後沉又教曰夫徳薄而位厚功輕而禄重貪<lb/>
夫之所狥高士之所不處也若陳至言於刺史興益於<lb/>
本州達幽隱之賢去祝鮀之佞立徳於上受分於下斯<lb/>
<pb n="KR3k0046_WYG_028-12b"/>
乃君子之操何不言之有直言至理忠也惠加一州仁<lb/>
也功成辭賞亷也兼斯而行仁智之事何故懷其道而<lb/>
迷其國哉禇䂮復白曰堯舜周公所以能致忠諫者以<lb/>
其欵誠之心著也氷炭不言而冷熱之質自明者以其<lb/>
有實也若好忠直如氷炭之自然則諤諤之臣將濟濟<lb/>
而盈庭逆耳之言不求而自至若徳不足以配唐虞明<lb/>
不足以配周公實不可以同氷炭雖懸重賞忠諫之言<lb/>
未可致也昔魏絳由和戎之功蒙女樂之賜管仲有興<lb/>
<pb n="KR3k0046_WYG_028-13a"/>
齊之勲而加上卿之禮功勲明著然後賞罰隨之未聞<lb/>
張重賞以待諫臣懸穀帛以求盡言也沈無以奪之遂<lb/>
從䂮議<lb/>
張寔下令國中曰忝紹前踪庶幾刑政不為百姓之患<lb/>
而比年饑旱殆由庶事有闕竊慕箴誦之言以補不逮自<lb/>
今有面刺孤罪者酬以束帛翰墨陳過者答以筐篚謗<lb/>
言於市者報以羊米賊曹佐高昌隗瑾進言曰聖王將<lb/>
舉大事必崇三訊之法朝置諫官以匡大理凝承輔弼<lb/>
<pb n="KR3k0046_WYG_028-13b"/>
以補闕拾遺今事無巨細盡決聖慮興軍布令朝中不<lb/>
知若有謬闕則下無分謗竊謂宜偃聰塞智開納羣言<lb/>
政刑大小與衆共之若恒内斷聖心則羣寮畏威而面<lb/>
從矣若惡專歸於上雖賞千金終無言也寔納之<lb/>
唐太宗幸太平宫謂侍臣曰人臣順㫖者多犯顔則少<lb/>
今朕欲自聞其失諸公其直言無隱長孫無忌等皆曰<lb/>
陛下無失劉洎曰頃有上書不稱㫖者陛下皆面加窮<lb/>
詰無不慚懼而退恐非所以廣言路馬周曰陛下比來<lb/>
<pb n="KR3k0046_WYG_028-14a"/>
賞罰微以喜怒有所高下此外不見其失上皆納之太<lb/>
宗好文學而辯敏羣臣言事者上引古今以折之多不<lb/>
能對劉洎上書諫曰帝王之與凡庶聖哲之與庸愚上<lb/>
下相懸擬倫斯絶是知以至愚而對至聖以極卑而對<lb/>
至尊徒思自强不可得也陛下降恩㫖假慈顔凝旒以<lb/>
聽其言虚襟以納其説猶恐羣下未敢對敡况動神機<lb/>
縱天辯飾辭以折其理引古以排其議欲令凡庶何階<lb/>
應答且多記則損心多語則損氣心氣内損形神外勞<lb/>
<pb n="KR3k0046_WYG_028-14b"/>
初雖不覺後必為累須為社稷自愛豈為性好自傷乎<lb/>
至如秦政强辯失人心於自矜魏文宏才虧衆望於虚<lb/>
説此才辯之累較然可知矣太宗飛白答之曰非慮無<lb/>
以臨下非言無以述慮比有談論遂致煩多輕物驕人<lb/>
恐由兹道形神心氣非此為勞今聞讜言虚懷以改<lb/>
太宗神采英毅羣臣進見者皆失舉措太宗知之每見<lb/>
人奏事必假以辭色冀聞䂓諫嘗謂公卿曰人欲自見<lb/>
其形必資明鏡君欲自知其過必待忠臣茍其君愎諫<lb/>
<pb n="KR3k0046_WYG_028-15a"/>
自賢其臣阿䛕順㫖君既失國臣豈能獨全如虞世基<lb/>
等謟事焬帝以保富貴焬帝既弑世基等亦誅公輩宜<lb/>
用此為戒事有得失無惜盡言<lb/>
高宗嘗謂五品以上曰頃在先帝左右見五品以上論<lb/>
事或仗下面陳或退上封事終日不絶豈今日獨無事<lb/>
耶何公等皆不言耶<lb/>
宋太祖招常參官轉對每五日内殿起居百官以次轉<lb/>
對指陳時政得失事關急切者許非時上章<lb/>
<pb n="KR3k0046_WYG_028-15b"/>
仁宗幸龍圖天章閣以手詔問輔臣及御史中丞以上<lb/>
時政闕失皆給筆札令即坐以對時陳執中不學少文<lb/>
固辭不對宋庠亦請至中書合議條奏乃聽兩府歸而<lb/>
上之翰林學士張方平方鎖院草制夜半以所條對俱<lb/>
上言汰冗兵退剰貟愼磨勘擇將帥四事帝覽奏驚異<lb/>
詰旦更賜手札問詔所不及者方平復上備邊恤刑二<lb/>
事又言古今治亂之變只在上下之勢離合而已比來<lb/>
朝庭頗引輕險之人内為言官外為按察多發人曖昧<lb/>
<pb n="KR3k0046_WYG_028-16a"/>
之事議論展轉縁飾沽激天下承風靡然一變故將相<lb/>
以至卿大夫士一動一為輒曰恐致人言更相姑息専<lb/>
避嫌疑茍且因循求免謗咎何暇展布四體為國立事<lb/>
者哉願陛下深為留神務在通上下之情欲上下之情<lb/>
合惟審於聽受而已殿中侍御史何郯上言古者人君<lb/>
以天下至廣非一人聰明所能盡故内則公卿大夫謀<lb/>
於朝外採百工庶人議於下今國家設侍從之官自學<lb/>
士以至待制皆自文學選以備顧問公卿之才並由此<lb/>
<pb n="KR3k0046_WYG_028-16b"/>
出自頃相承朝廷惟以文翰待之而不責其言議臣下<lb/>
亦以職分當爾自安循黙以天下利害之大備言責者<lb/>
惟御史諫官僅十人而欲陛下聰明無所遺政理無所<lb/>
失不可得矣伏乞頒詔告諭兩制臣寮自今有聞朝政<lb/>
闕失並許上章論列欲進用臣寮取其禆輔多者用為<lb/>
選首庶使親侍之臣各知責任務圖傾竭以助政化帝<lb/>
嘉納之<lb/>
仁宗時西事日擾括畿内京東西淮南馬詔樞宻同宰<lb/>
<pb n="KR3k0046_WYG_028-17a"/>
臣議邊事出内藏緡錢八十萬陜西糴軍儲訪知邊事<lb/>
者釋冦所至州縣罪及夏税時禁越職言事富弼因論<lb/>
日食謂應天變莫若通下情帝嘉納之於是盡除其禁<lb/>
許中外臣庶上封章言朝政得失<lb/>
詔曰朕於卿大夫才不能盡知面不能盡識若不采其<lb/>
言而觀其行審其意而察其忠則何以見器識之淺深<lb/>
知任用之得失若言之不入罪實在予茍求之不言咎<lb/>
將誰執<lb/>
<pb n="KR3k0046_WYG_028-17b"/>
英宗時太后遣内侍梁惟簡勞司馬光問為政所當先<lb/>
光請開言路詔榜朝堂而大臣有不悦者設六語云若<lb/>
隂有所懷犯非其分或扇揺機事之重或迎合己行之<lb/>
令上以僥倖希進下以眩惑流俗若此者罰無赦后復<lb/>
命示光光曰此非求諫乃拒諫也人臣惟不言言則入<lb/>
六事矣乃具論其情改詔行之於是上封事者千數<lb/>
陳瓘論求言之詔未及舊弼　臣初睹陛下近因日食<lb/>
詔許中外臣民實封言事天下之忠言必自此而進矣<lb/>
<pb n="KR3k0046_WYG_028-18a"/>
然而求言之詔普逮於臣而乞言之禮未加於黄耉切<lb/>
慮耆徳故老乆去朝廷或在謫籍或已得謝忠於狥國<lb/>
意欲有言泛然應詔則非舊弼之體宻貢封事則有强<lb/>
聒之嫌若非聖問俯及隆謙示敬則黄耉之言或不樂<lb/>
告是以周家忠厚尊事黄耉秦穆改過復詢黄髪詩書<lb/>
所載聖主之所宜行也願因側身懼變之時明示養老<lb/>
乞言之禮必有嘉謀來助初政格王正事無先於此伏<lb/>
望陛下上稟慈闈議而行之天下幸甚<lb/>
<pb n="KR3k0046_WYG_028-18b"/>
王巖叟請廣言路參用四方之士　臣以謂天下之事<lb/>
度而知之不如耳聞其説耳聞其説不如目睹其眞今<lb/>
四海之大萬里之遠民情之利害不可以槩言風俗之<lb/>
美惡不可以凡舉人材之賢不肖不可以互知竊以陛<lb/>
下所賴以察四方之事達四方之情者數路人而已而<lb/>
専用一方之人非所以廣聰明於天下也臣願陛下常<lb/>
於言路參用四方之士天下幸甚<lb/>
理宗時眞徳秀言五事其三兵事四曰導䛕之言不可<lb/>
<pb n="KR3k0046_WYG_028-19a"/>
聴言今邊事方殷正君臣戒懼之日而縉紳大夫工<lb/>
為䛕説或以五福足恃為言夫乾象告愆邇日<lb/>
尤甚其可恃䜟諱不經之説而忽昭昭之儆戒乎<lb/>
惟陛下鑒天人之相因察䛕佞之有害益修其<lb/>
本以格天休宗社之慶也五曰至公之論不可<lb/>
忽言公論國之元氣也元氣痞鬲不可以為人<lb/>
公論湮鬱不可以為國深惟今日實公論屈<lb/>
伸之機朝廷之上若以言者為愛君為報國<lb/>
<pb n="KR3k0046_WYG_028-19b"/>
無猜忌之意而有聽用之誠則公論自此愈伸<lb/>
若以言者為沮事為徼名無聽用之誠而有猜忌<lb/>
之意則公論自此復屈夫公論伸屈乃治亂存<lb/>
亡之所由分故臣於篇終反復極言惟陛下亮<lb/>
臣愚忠也<lb/>
元特們徳爾奏比詔内外直言得失今上封事者或徑<lb/>
至御前乞令臣等閲視乃入奏聞仁宗曰言事者當直<lb/>
至御前如細民訢訟者則禁之<lb/>
<pb n="KR3k0046_WYG_028-20a"/>
　　納諫<hi>三十四則</hi>
魯宣公夏濫於泗淵里革斷其罟而棄之曰古者大寒<lb/>
降土蟄發水虞於是乎講罛罶取名魚豋川禽而嘗之<lb/>
寢廟行諸國人助宣氣也鳥獸孕水蟲成獸虞於是乎<lb/>
禁罝羅矠魚鼈以為夏槁助生阜也鳥獸成水蟲孕水<lb/>
虞於是乎禁罝䍡設穽鄂以實廟庖畜功用也且夫山<lb/>
不槎蘖澤不伐夭魚禁鯤鮞獸長麑䴠鳥翼鷇卵蟲舎<lb/>
蚳蝝蕃庶物也古之訓也今魚方别孕不教魚長又行<lb/>
<pb n="KR3k0046_WYG_028-20b"/>
網罟貪無藝也公聞之曰吾過而里革匡我不亦善乎<lb/>
是良罟也為我得法使有司藏之使吾無忘諗師存侍<lb/>
曰藏罟不如寘里革於側之不忘也<lb/>
或謂趙簡子曰君何不更乎簡子曰諾左右曰君未有<lb/>
過何更君曰吾謂是諾未必有過也吾將以求來諫者<lb/>
也今我却之是却諫者諫者必止我過無日矣<lb/>
師經鼓琴魏文侯起舞賦曰使我言而無見違師經援琴<lb/>
而撞文侯不中中旒潰之文侯謂左右曰為人臣而撞其君<lb/>
<pb n="KR3k0046_WYG_028-21a"/>
其罪如何左右曰罪當烹提師經下堂一等師經曰臣<lb/>
可一言而死乎文侯曰可師經曰昔堯舜之為君也惟<lb/>
恐言而人不違桀紂之為君也惟恐言而人違之臣撞<lb/>
桀紂非撞吾君也文侯曰釋之是寡人之過也懸琴於<lb/>
城門以為寡人符不補旒以為寡人戒<lb/>
韓武子田獸已聚矣田車合矣𫝊來告曰晉公薨武子<lb/>
謂樂懷子曰子亦知吾好田獵也獸已聚矣田車合矣<lb/>
吾可以卒獵而後弔乎懷子對曰范氏之亡也多輔而<lb/>
<pb n="KR3k0046_WYG_028-21b"/>
少拂今臣於君輔也畾於君拂也君胡不問於畾也武<lb/>
子曰盈而欲拂我乎而拂我矣何必畾哉遂輟田<lb/>
齊景公為臺臺成又欲為鐘晏子諫曰君不勝欲為臺<lb/>
今復欲為鐘是重歛於民民之哀矣夫歛民之哀而以<lb/>
為樂不祥景公乃止<lb/>
景公游於海上而樂之六月不歸令左右曰敢有先言<lb/>
歸者致死不赦顔燭趨進諫曰君樂治海上而六月不<lb/>
歸彼儻有治國者君且安得樂此海也景公援㦸將斫<lb/>
<pb n="KR3k0046_WYG_028-22a"/>
之顔燭趨進撫衣待之曰君奚不斫也昔者桀殺關龍<lb/>
逢紂殺王子比干君之賢非此二主也臣之材亦非此<lb/>
二子也君奚不斫以臣參此二人者不亦可乎景公悦<lb/>
遂歸中道聞國人謀不内矣<lb/>
荆文王得如黄之狗<graphic n="KR1642" url="https://raw.githubusercontent.com/kanripo/KR-Gaiji/master/images/KR1642.png" mimeType="image/png"/>簬之矰以畋於雲夢三月不反<lb/>
得舟<hi>一作丹</hi>之姬淫朞年不聽朝保申諫曰先王卜以臣<lb/>
為保吉今王得如黄之狗<graphic n="KR1642" url="https://raw.githubusercontent.com/kanripo/KR-Gaiji/master/images/KR1642.png" mimeType="image/png"/>簬之矰畋於雲澤三月不<lb/>
反及得舟之姬淫朞年不聽朝王之罪當笞匍伏將笞<lb/>
<pb n="KR3k0046_WYG_028-22b"/>
王王曰不穀免於襁褓託於諸侯矣願請變更而無笞<lb/>
保申曰臣承先王之命不敢廢王不受笞是廢先王之<lb/>
命也臣寜得罪於主無負於先王王曰敬諾乃席王王<lb/>
伏保申束細箭五十跪而加之王背如此者再謂王起<lb/>
矣王曰有笞之名一也遂致之保申曰臣聞之君子恥<lb/>
之小人痛之恥之不變痛之何益保申趨出欲自流乃<lb/>
請罪於王王曰此不穀之過保將何罪王乃變行從保<lb/>
申殺如黄之狗折箘簬之矰逐舟之姬務治乎荆兼國<lb/>
<pb n="KR3k0046_WYG_028-23a"/>
三十令荆國廣大至於此者保申敢極言之功也蕭何<lb/>
王陵聞之曰聖王能舉先世之業而以成功名者其惟<lb/>
荆文王乎故天下譽之至今明主忠臣孝子以為法<lb/>
楚莊王築層臺延石千里延壤百里士有反三月之糧<lb/>
者大臣諌者七十二人皆死矣有諸御已者違楚百里<lb/>
而耕謂其耦曰吾將入見於王其耦曰以身乎吾聞之<lb/>
説人主者皆閒暇之人也然且至而死矣今子特草茅<lb/>
之人耳諸御已曰若與予同耕則比力也至於説人主<lb/>
<pb n="KR3k0046_WYG_028-23b"/>
不與子比智矣委其耕而入見莊王莊王謂之曰諸御<lb/>
已來汝將諫耶諸御已曰君有義之用有法之行且已<lb/>
聞之土負水者平木負繩者正君受諫者聖君築層臺<lb/>
延石千里延壤百里民之釁咎血成於通塗然且未敢<lb/>
諫也已何敢諫乎顧臣愚竊聞昔者虞不用宫之竒而<lb/>
晉并之陳不用子家羈而楚并之曹不用僖負羈而宋<lb/>
并之萊不用子猛而齊并之吳不用子胥而越并之秦<lb/>
人不用蹇叔之言而秦國危桀殺關龍逢而湯得之紂<lb/>
<pb n="KR3k0046_WYG_028-24a"/>
殺王子比干而武王得之宣王殺杜伯而周室卑此三<lb/>
天子六諸侯皆不能尊賢用辯士之言故身死而國亡<lb/>
遂趨而出楚王遽而追之曰己子反矣吾將用子之諫<lb/>
先日説寡人者其説也不足以動寡人之心又危加諸<lb/>
寡人故皆至而死今子之説足以動寡人之心又不危<lb/>
加諸寡人故吾將用子之諫明日令曰有能入諫者吾<lb/>
將以為兄弟遂解層臺而罷民楚人歌之曰薪乎萊乎<lb/>
無諸御已訖無子乎萊乎薪乎無諸御已訖無人乎<lb/>
<pb n="KR3k0046_WYG_028-24b"/>
莊王立為君三年不聽朝乃令於國曰寡人惡為人臣而<lb/>
遽諫其君者今寡人有國家立社稷有諫則死無赦蘇<lb/>
從曰處君之高爵食君之厚禄愛其死而不諫其君則<lb/>
非忠臣也乃入諫莊王立鼓鐘之間左伏楊姬右擁越<lb/>
姬左裯衽右朝服曰吾鼓鐘之不暇何諫之聽蘇從曰<lb/>
臣聞之好道者多資好樂者多迷好道者多糧好樂者<lb/>
多亡荆國亡無日矣死臣敢以告王王曰善左執蘇從<lb/>
手右抽隂刀刎鐘皷之懸明日授蘇從為相<lb/>
<pb n="KR3k0046_WYG_028-25a"/>
趙簡子使尹鐸為晉陽曰必墮其壘培吾將往焉若見<lb/>
壘培是見寅與吉射也尹鐸往而增之簡子如晉陽見<lb/>
壘怒曰必殺鐸也而後入大夫辭之不可曰是昭余讐<lb/>
也郵無正進曰昔先主文子少釁於難從姬氏於公宫<lb/>
有孝徳以出在公族有恭徳以升在位有武徳以羞為<lb/>
正卿有温徳以成其名譽失趙氏之典刑而去其師保<lb/>
基於其身以克復其所及景子長於公宫未及教訓而<lb/>
嗣立矣亦能纂修其身以受先業無謗於國順徳以學<lb/>
<pb n="KR3k0046_WYG_028-25b"/>
子擇言以教子擇師保以相子今吾子嗣位有文之典<lb/>
刑有景之教訓重之以師保加之以父兄子皆疏之以<lb/>
及此難夫尹鐸曰思樂而喜思難而懼人之道也委土<lb/>
可以為師保吾何為不增是以修之庶曰可以鑑而鳩<lb/>
趙宗乎若罰之是罰善也罰善必賞惡臣可望矣簡子<lb/>
説曰微子吾幾不為人矣以免難之賞賞尹鐸初伯樂<lb/>
與尹鐸有怨以其賞如伯樂氏曰子免吾死敢不歸禄<lb/>
辭曰吾為主圖非為子也怨若故焉<lb/>
<pb n="KR3k0046_WYG_028-26a"/>
晉明帝以故第為湘宫寺備極壯麗欲造十級浮圖而<lb/>
不能乃分為二新安太守巢尚之罷郡入見明帝謂曰<lb/>
卿至湘宫寺未此是我大功徳用錢不少通直散騎侍<lb/>
郎虞愿侍側曰此皆百姓賣兒貼婦錢所為佛若有知<lb/>
當慈悲嗟愍罪高浮圖何功徳之有侍坐者失色明帝<lb/>
怒使人驅下殿愿徐去無異容明帝好圍棊棊甚拙與<lb/>
第一品彭城丞王抗圍棊抗每假借之曰皇帝飛棊臣<lb/>
抗不能斷明帝終不悟好之愈篤愿又曰堯以此教丹<lb/>
<pb n="KR3k0046_WYG_028-26b"/>
朱非人主所宜好也明帝雖怒甚以愿王國舊臣每優<lb/>
容之<lb/>
石勒將營鄴宫廷尉續咸上書切諫勒大怒曰不斬此<lb/>
老臣朕宫不得成也勑御史收之中書令徐光進曰陛<lb/>
下天資聰睿超邁唐虞而更不欲聞忠臣之言豈夏癸<lb/>
啇辛之君邪其言可用用之不可用故當容之柰何一<lb/>
旦以直言而斬列卿乎勒嘆曰為人君不得自專如是<lb/>
豈不識此言之忠乎向戯之耳人家有百疋資尚欲市<lb/>
<pb n="KR3k0046_WYG_028-27a"/>
别宅况有天下之富萬乗之尊乎終當繕之耳且勑停<lb/>
作成吾直臣之氣也因賜咸絹百疋稻百斛<lb/>
北魏中書侍郎高允好切諫朝廷事有不便允輒求見<lb/>
高宗常屏左右以待之或自朝至暮或連日不出羣臣<lb/>
莫知其所言語或痛切髙宗所不忍聞命左右扶出然<lb/>
終善遇之時有上事為激訐者高宗省之謂羣臣曰君<lb/>
父一也父有過子何不作書於衆中諫之而於私室屏<lb/>
處諌者豈非不欲其父之惡彰於外邪至於事君何獨<lb/>
<pb n="KR3k0046_WYG_028-27b"/>
不然君有得失不能面陳而上表顯諫欲以彰君之短<lb/>
明已之直此豈忠臣所為乎如高允者乃眞忠臣也朕<lb/>
有過未嘗不面言至有朕所不堪聞者允皆無所避朕<lb/>
聞其過而天下不知可不謂忠乎允所與同徴者游雅<lb/>
等皆至大官封侯部下吏至刺史二千石者亦數十百<lb/>
人而允為郎二十七年不徙官高宗謂羣臣曰汝等雖<lb/>
執弓刀在朕左右徒立耳未嘗有一言䂓正唯伺朕喜<lb/>
悦之際祈官乞爵今皆無功而至王公允執筆佐我國<lb/>
<pb n="KR3k0046_WYG_028-28a"/>
家數十年為益不少不過為郎汝等不自愧乎乃拜允<lb/>
中書令<lb/>
唐高祖時萬年縣法曹孫伏伽上表為隋以惡聞其過<lb/>
亡天下陛下龍飛晉陽遠近響應未期年而登帝位徒<lb/>
知得之之易不知隋失之之不難也臣謂宜易其覆轍<lb/>
務盡下情凡人君言動不可不愼竊見陛下今日即位<lb/>
而明日有獻鷂鶵者此乃少年之事豈聖王所須哉又<lb/>
百戲散樂亡國淫聲近太常於民間借婦女裙襦五百<lb/>
<pb n="KR3k0046_WYG_028-28b"/>
餘襲以充妓衣擬五月五日𤣥武門游戲此亦非所以<lb/>
為子孫法也凡如此類悉宜廢罷善惡之習朝夕漸染<lb/>
易以移人皇太子諸王參僚左右宜謹擇其人其有門<lb/>
風不能雍睦為人素無行義專好奢靡以聲色游獵為<lb/>
事者皆不可使之親近也自古及今骨肉乖離以至敗<lb/>
國亡家未有不因左右離間而然也願陛下愼之高祖<lb/>
省表大悦下詔褒稱擢為治書侍御史賜帛三百疋仍<lb/>
頒示遠近<lb/>
<pb n="KR3k0046_WYG_028-29a"/>
髙祖考第羣臣以李綱孫伏伽為第一因置酒高㑹謂<lb/>
裴寂等曰隋氏以主驕臣謟亡天下朕即位以來每虚<lb/>
心求諫然唯李綱差盡忠欵孫伏伽可謂誠直餘人猶<lb/>
踵弊風俛首而已豈朕所望哉朕視卿如愛子卿當視<lb/>
朕如慈父有懐必盡勿自隱也因命捨君臣之敬極歡<lb/>
而罷<lb/>
太宗問魏徴比來朝臣何殊不論事對曰陛下虚心采<lb/>
納必有言者凡臣狥國者寡愛身者多彼畏罪故不言<lb/>
<pb n="KR3k0046_WYG_028-29b"/>
耳太宗曰然人臣關説忤㫖動及刑誅與夫蹈湯火冒<lb/>
白刃者亦何異哉是以禹拜昌言良為此也<lb/>
太宗時盧多遜専政羣臣章奏必先白多遜然後敢通<lb/>
又必於閤門署狀云不敢妄陳利便希望恩榮田錫貽<lb/>
書多遜乞免署狀多遜不悦出錫為河北南路轉運副<lb/>
使錫因入辭直進封事言朝廷大體者四其一乞修徳<lb/>
以來遠宜罷交州屯兵其二言今諫官不聞廷爭給事<lb/>
中不聞封駁左右史不聞升陛記言動御史不敢彈奏<lb/>
<pb n="KR3k0046_WYG_028-30a"/>
中書舎人未嘗訪以政事集賢院雖有書籍而無職官<lb/>
祕書省雖有職官而無圖籍願擇才任之使各司其局<lb/>
其三言邇者㝢縣平寧京師富庶軍營馬監靡不恢崇<lb/>
佛寺道宫悉皆輪奐又闢西苑廣御池而尚書省湫隘<lb/>
郎官無本局尚書無聽事九寺三監寓天街之兩廊貢<lb/>
院就武成王廟是豈太平之制度耶願别修省寺用列<lb/>
職官其四言按獄官令枷杻鉗鎖皆有定式今以鐵為<lb/>
枷於法所無去之可也帝覽疏優詔褒答賜錢五十萬<lb/>
<pb n="KR3k0046_WYG_028-30b"/>
<hi>宋事誤列於此</hi>
魏徴容貌不逾中人而有膽略善回人主意每犯顔苦<lb/>
諫或逢太宗怒甚徴神色不移太宗亦為之霽威嘗謁<lb/>
告上冡還言於太宗曰人言陛下欲幸南山外皆嚴裝<lb/>
已畢而竟不行何也太宗笑曰初實有此心畏卿嗔故<lb/>
中輟耳太宗嘗得佳鷂自臂之望見徴來匿懷中徴奏<lb/>
事故久不已鷂竟死懷中<lb/>
太宗嘗閒居與王珪語有美人侍側太宗指示珪曰此<lb/>
<pb n="KR3k0046_WYG_028-31a"/>
廬江王瑗之姬也瑗殺其夫而納之珪避席曰陛下以<lb/>
廬江納之為是邪非邪太宗曰殺人而取其妻卿何問<lb/>
是非對曰昔齊桓公知郭公之所以亡由善善而不能<lb/>
用然棄其所言之人管仲以為無異於郭公今此美人<lb/>
尚在左右臣以為聖心是之也太宗悦即出之還其親<lb/>
族太宗使太常少卿祖孝孫教宫人音樂不稱㫖太宗<lb/>
責之温彦博王珪諫曰孝孫雅士今乃使之教宫人又<lb/>
從而譴之臣竊以為不可太宗怒曰朕寘卿等於腹心<lb/>
<pb n="KR3k0046_WYG_028-31b"/>
當竭忠直以事我乃附下罔上為孝孫游説邪彦博拜<lb/>
謝珪不拜曰陛下責臣以忠直今臣所言豈私曲邪此<lb/>
乃陛下負臣非臣負陛下太宗黙然而罷明日上謂房<lb/>
𤣥齡曰自古帝王納諫誠難朕昨責温彦博王珪至今<lb/>
悔之公等勿為此不盡言也<lb/>
太宗謂執政曰朕常恐因喜怒妄行賞罰故欲公等極<lb/>
諫公等亦宜受人諫不可以已之所欲惡人違之茍自<lb/>
不能受諫安能諫人<lb/>
<pb n="KR3k0046_WYG_028-32a"/>
長樂公主將出降太宗以公主皇后所生特愛之勑有<lb/>
司資送倍於永嘉長公主魏徴諫曰昔漢明帝欲封皇<lb/>
子曰我子豈得與先帝子比皆令半楚淮陽今資送公<lb/>
主倍於長主得無異於明帝之意乎太宗然其言入告<lb/>
皇后后歎曰妾極聞陛下稱重魏徴不知其故今觀其<lb/>
引禮義以抑人主之情乃知眞社稷之臣也妾與陛下<lb/>
結髪為夫婦曲承恩禮每言必先候顔色不敢輕犯威<lb/>
嚴况以人臣之疎遠乃能抗言如是陛下不可不從也<lb/>
<pb n="KR3k0046_WYG_028-32b"/>
因請遣中使賫錢四百緡絹四百疋以賜徴且語之曰<lb/>
聞公正直乃今見之故以相賞公宜常秉此心勿轉移<lb/>
也太宗嘗罷朝怒曰㑹須殺此田舎翁后問為誰太宗<lb/>
曰魏徴每廷辱我后退具朝服立於庭太宗驚問其故<lb/>
后曰妾聞主明臣直今魏徴直由陛下之明故也妾敢<lb/>
不賀太宗乃悦<lb/>
太宗宴近臣於丹霄殿長孫無忌曰王珪魏徴昔為仇<lb/>
讐不謂今日同得此宴太宗曰徴珪盡心所事故我用<lb/>
<pb n="KR3k0046_WYG_028-33a"/>
之然徴每諫我不從我與之言輙不應何也魏徴對曰<lb/>
臣以事為不可故諫若陛下不從而臣應之則事遂施<lb/>
行故不敢應太宗曰且應而復諫庸何傷對曰昔舜戒<lb/>
羣臣爾無面從退有後言臣心知其非而口應陛下乃<lb/>
面從也豈稷契事舜之意邪太宗大笑曰人言魏徴舉<lb/>
止疎慢我視之更覺娬媚正為此耳徴起拜謝曰陛下<lb/>
開臣使言故臣得盡其愚若陛下拒而不受臣何敢數<lb/>
犯顔色乎<lb/>
<pb n="KR3k0046_WYG_028-33b"/>
太宗問魏徴曰羣臣上書可采及召對多失次何也對<lb/>
曰臣觀百司奏常事數日思之及至上前三分不能道<lb/>
一况諫者怫意觸忌非陛下借之辭色豈敢盡其情哉<lb/>
太宗由是接羣臣辭色愈温嘗曰焬帝多猜忌臨朝對<lb/>
羣臣多不語朕則不然與羣臣相親如一體耳<lb/>
中牟丞皇甫徳參上言修洛陽宫勞人收地租厚歛俗<lb/>
好高髻蓋宫中所化太宗怒謂房𤣥齡等曰徳參欲國<lb/>
家不役一人不收斗租宫人皆無髪乃可其意邪欲治<lb/>
<pb n="KR3k0046_WYG_028-34a"/>
其謗訕之罪魏徴諌曰賈誼當漢文帝時上書云可為<lb/>
痛哭者一可為流涕者二自古上書不激切不能動人<lb/>
主之心所謂狂夫之言聖人擇焉唯陛下裁察太宗曰<lb/>
朕罪斯人則誰復敢言乃賜絹二十疋他日徴奏言陛<lb/>
下近日不好直言雖勉强含容非曩時之豁如太宗乃<lb/>
更加優賜拜監察御史<lb/>
皇孫生宴五品以上於東宫太宗曰貞觀之前從朕經<lb/>
營天下𤣥齡之功也貞觀以來繩愆糾繆魏徴之功也<lb/>
<pb n="KR3k0046_WYG_028-34b"/>
皆賜之佩刀太宗謂徴曰朕政事何如往年對曰威徳<lb/>
所加比貞觀之初則遠矣人悦服則不逮也太宗曰今<lb/>
所為猶往年也何以異對曰陛下貞觀之初恐人不諫<lb/>
常導之使言中間悦而從之今則不然雖勉從之猶有<lb/>
難色所以異也太宗曰其事可聞歟對曰陛下昔欲殺<lb/>
元律師孫伏伽以為法不當死陛下賜以陵蘭公主園<lb/>
直百萬或云賞太厚陛下云朕即位以來未有諫者故<lb/>
賞之此導之使言也司户栁雄妄訴隋資陛下欲誅之<lb/>
<pb n="KR3k0046_WYG_028-35a"/>
納戴胄之諫而止是悦而從之也近皇甫徳參上書諫<lb/>
修洛陽宫陛下恚之雖以臣言而罷勉從之也太宗曰<lb/>
非公不能及此人苦不自知耳<lb/>
魏徴有疾太宗手詔問之且言不見數日朕過多矣今<lb/>
欲自往恐益為勞若有聞見可封狀進來徴上言比者<lb/>
弟子陵師奴婢忽主下多輕上皆有為而然漸不可長<lb/>
又言陛下臨朝常以至公為言退而行之未免私僻或<lb/>
畏人知横加威怒欲蓋彌彰竟有何益<lb/>
<pb n="KR3k0046_WYG_028-35b"/>
太宗問諌議大夫禇遂良曰舜造漆器諫者十餘人此<lb/>
何足諫對曰奢侈者危亡之本漆器不已將以金玉為<lb/>
之忠臣愛君必防其漸若禍亂已成無所復諌矣太宗<lb/>
曰然朕有過卿亦當諌其漸朕見前世帝王拒諌者多<lb/>
云業已為之或云業已許之終不為改如此欲無危亡<lb/>
得乎<lb/>
徳宗問陸䞇以當今切務䞇上疏　為下者莫不願忠<lb/>
為上者莫不求理然而下每苦上之不理上每苦下之<lb/>
<pb n="KR3k0046_WYG_028-36a"/>
不忠若是者何兩情不通故也下之情莫不願達於上<lb/>
上之情莫不求知於下然而下恒苦上之難達上恒苦<lb/>
下之難知若是者何九弊不去故也所謂九弊者上有<lb/>
其六而下有其三好勝人恥聞過騁辯給眩聰明厲威<lb/>
嚴恣强愎此六者君上之弊也謟䛕顧望畏愞此三者<lb/>
臣下之弊也上好勝必甘於佞辭上恥過必忌於直諫<lb/>
如是則下之謟䛕者順㫖而忠實之語不聞矣上騁辯<lb/>
必勦説而折人以言上眩明必臆度而虞人以詐如是<lb/>
<pb n="KR3k0046_WYG_028-36b"/>
則下之顧望者自便而切磨之辭不盡矣上厲威必不能<lb/>
降情以接物上恣愎必不能引咎以受䂓如是則下之<lb/>
畏愞者避辜而情理之説不伸矣夫以區域之廣大生<lb/>
靈之衆多宫闕之重深高卑之限隔自黎獻而上獲睹<lb/>
至尊之光景者踰億兆而無一焉就獲覩之中得接言<lb/>
議者又千萬不一幸而得接者猶有九弊居其間則上<lb/>
下之情所通鮮矣上情不通於下則人惑下情不通於<lb/>
上則君疑疑則不納其誠惑則不從其令誠而不見納<lb/>
<pb n="KR3k0046_WYG_028-37a"/>
則應之以悖令而不見從則加之以刑下悖上刑不敗<lb/>
何待是使亂多理少從古以然　昔趙武呐呐而為晉<lb/>
賢臣絳侯木訥而為漢元輔然則口給者事或非信辭<lb/>
屈者理或未窮人之難知堯舜所病胡可以一詶一詰<lb/>
而謂盡其能哉以此察天下之情固多失實以此輕天<lb/>
下之士必有遺才　諫者多表我之能好諫者直示我<lb/>
之能賢諫者之狂誣明我之能恕諫者之漏泄彰我之<lb/>
能從有一于斯皆為盛徳是則人君之與諫者交相益<lb/>
<pb n="KR3k0046_WYG_028-37b"/>
之道也諫者有爵賞之利君亦有理安之利諫者得獻<lb/>
替之名君亦得采納之名然猶諫者有失中而君無不<lb/>
美唯恐讜言之不切天下之不聞如此則納諫之徳光<lb/>
矣徳宗頗采用其言<lb/>
憲宗嘗從容問李絳曰諫官多謗訕朝政皆無事實朕<lb/>
欲摘其尤者一二人以儆其餘何如對曰此殆非陛下<lb/>
之意必有邪臣欲壅蔽陛下之聰明也人臣死生繫人<lb/>
主喜怒敢發口諫者有幾就有諫者皆晝度夜思朝刪<lb/>
<pb n="KR3k0046_WYG_028-38a"/>
暮減比得上達什無二三故人主孜孜求諫猶懼不至<lb/>
况罪之乎如此杜天下之口非社稷之福也憲宗善其<lb/>
言而止<lb/>
李孝本二女配没右軍文宗取之入宫右拾遺魏謩上<lb/>
疏曰陛下不邇聲色屢出宫女以配鰥夫竊聞數月以<lb/>
來教坊選試以百數莊宅收市猶未已又召李孝本女<lb/>
入宫不避宗姓大興物論臣竊惜之昔漢光武一顧列<lb/>
女屏風宋𢎞猶正色抗言光武即撤之陛下豈可不思<lb/>
<pb n="KR3k0046_WYG_028-38b"/>
宋𢎞之言欲居光武之下乎文宗即出孝本女擢謩為<lb/>
補闕曰朕選市女子以賜諸王耳憐孝本女宗枝髫齓<lb/>
孤露故收養宫中謩於疑似之間皆能盡言可謂愛我<lb/>
不忝厥祖矣命中書優為制辭以賞之謩徴之五世孫<lb/>
也<lb/>
文宗對中書舎人栁公權等於便殿文宗舉衫袖示之<lb/>
曰此衣已三澣矣衆皆美文宗之儉徳公權獨無言文<lb/>
宗問其故對曰陛下貴為天子富有四海當進賢退不<lb/>
<pb n="KR3k0046_WYG_028-39a"/>
肖納諫諍明賞罰乃可以致雍熈服澣濯之衣乃末節<lb/>
耳文宗曰朕知舎人不應復為諫議以卿有諍臣風采<lb/>
須屈卿為之<lb/>
文宗問翰林學士栁公權以外議對曰郭<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>除邠寧外<lb/>
間頗以為疑文宗曰<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>尚父之姪太后叔父在宫無過<lb/>
自金吾作小鎭外間何尤焉對曰非謂<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>不應為節度<lb/>
使也聞陛下近取<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>二女入宫有之乎文宗曰然入參<lb/>
太皇太后耳公權曰外間不知皆云<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>納女後宫故得<lb/>
<pb n="KR3k0046_WYG_028-39b"/>
方鎮文宗俛首良久曰然則柰何對曰獨有自南内遣<lb/>
歸其家則外議自息矣是日太皇太后遣中使送二女<lb/>
還<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>家<lb/>
宣宗欲幸華清宫諫官論之甚切宣宗為之止宣宗樂<lb/>
聞䂓諫凡諫官論事門下封駮茍合於理多屈意從之<lb/>
得大臣章疏必焚香盥手而讀之<lb/>
憲宗每有軍國大事必與諸學士謀之嘗踰月不見學<lb/>
士李絳等上言臣等飽食不言其自為計則得矣如陛<lb/>
<pb n="KR3k0046_WYG_028-40a"/>
下何陛下詢訪理道開納直言實天下之幸非臣等之<lb/>
幸也上遂召對白居易因論事言陛下錯矣上變色而<lb/>
罷宻召絳謂曰居易小臣不遜須令出院絳曰陛下容<lb/>
納直言故羣臣敢竭誠無隱居易言雖少思志在納忠<lb/>
陛下今日罪之臣恐天下各思箝口非所以廣聰明昭<lb/>
聖徳也上悦待居易如初上嘗欲近獵苑中至蓬萊池<lb/>
西謂左右曰李絳必諫不如且止絳嘗面陳吐突承璀<lb/>
専横語極懇切上作色曰卿言太過絳泣曰陛下置臣<lb/>
<pb n="KR3k0046_WYG_028-40b"/>
於腹心耳目之地若臣畏避左右愛身不言是臣負陛<lb/>
下言之而陛下惡聞乃陛下負臣也上怒解曰卿所言<lb/>
皆人所不能言眞忠臣也他日盡言皆應如是遂以為<lb/>
中書舎人學士如故絳嘗從容諫上聚財上曰今政令<lb/>
不及兩河湟淫淪於左衽朕日夜思雪祖宗之恥而財<lb/>
力不贍故不得不蓄聚耳不然朕宫中用度極儉薄多<lb/>
藏何用邪<lb/>
元英宗欲以元夕張燈禁中為鰲山時張養浩以禮部<lb/>
<pb n="KR3k0046_WYG_028-41a"/>
尚書參議中書省事遂具疏因拜住以諫曰世祖臨御<lb/>
三十餘年每值元夕閭閻之間燈火亦禁况闕廷宫掖<lb/>
之嚴䆳尤當戒愼今燈山之構所玩者小所繫者大所<lb/>
樂者淺所患者深帝大怒既而喜曰非張希孟不敢言<lb/>
即罷之賜養浩尚服金織幣以旌其直<lb/>
　　不納諫<hi>十則附</hi>
周厲王虐國人謗王召公告王曰民不堪命矣王怒得<lb/>
衞巫使監謗者以告則殺之國人莫敢言道路以目王<lb/>
<pb n="KR3k0046_WYG_028-41b"/>
喜告召公曰吾能弭謗矣乃不敢言召公曰是鄣之也<lb/>
防民之口甚於防川川壅而潰傷人必多民亦如之是<lb/>
故為川決之使導為民者宣之使言故天子聽政使公<lb/>
卿至於列士獻詩瞽獻典史獻書師箴<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>賦矇誦百工<lb/>
諫庶人傳語近臣盡䂓親戚補察瞽史教誨耆艾修之<lb/>
而後王斟酌焉是以事行而不悖民之有口也猶土之<lb/>
有山川也財用於是乎出猶其有原隰衍沃也衣食於<lb/>
是乎生口之宣言也善敗於是乎興行善而備敗所以<lb/>
<pb n="KR3k0046_WYG_028-42a"/>
阜財用衣食者也夫民慮之於心而宣之於口成而行<lb/>
之胡可壅也若壅其口其與能幾何王弗聽於是國人<lb/>
莫敢出言三年乃流王於彘<lb/>
魯隱公將如棠觀魚者臧僖伯諫曰凡物不足以講大<lb/>
事其材不足以備器用則君不舉焉君將納民於軌物<lb/>
者也故講事以度軌量謂之軌取材以章物采謂之物<lb/>
不軌不物謂之亂政亂政亟行所以敗也故春蒐夏苗<lb/>
秋獮冬狩皆於農隙以講事也三年而治兵入而振旅<lb/>
<pb n="KR3k0046_WYG_028-42b"/>
歸而飲至以數軍實昭文章明貴賤辨等列順少長習<lb/>
威儀也鳥獸之肉不登於俎皮革齒牙骨角毛羽不登<lb/>
於器則公不射古之制也若夫山林川澤之實器用之<lb/>
資皁𨽻之事官司之守非君所及也公曰吾將略地焉<lb/>
遂往陳魚而觀之僖伯稱疾不從書曰公矢魚于棠非<lb/>
禮也且言逺地也<lb/>
嚴公如齊觀社曹劌諫曰不可夫禮所以正民也是故<lb/>
先王制諸侯使五年四王一相朝也終則講於㑹以正<lb/>
<pb n="KR3k0046_WYG_028-43a"/>
班爵之義帥長幼之序訓上下之則制財用之節其間<lb/>
無由荒怠夫齊棄大公之法而觀民於社君為是舉而<lb/>
往觀之非故業也何以訓民土發而社助時也收攟而<lb/>
烝納要也今齊社而往觀旅非先王之訓也天子祀上<lb/>
帝諸侯㑹之受命焉諸侯祀先王先公卿大夫佐之受<lb/>
事焉臣不聞諸侯之相㑹祀也祀又不法君舉必書書<lb/>
而不法後嗣何觀公不聽遂如齊<lb/>
晉靈公不君厚歛以雕墻從臺上彈人而觀其避丸也<lb/>
<pb n="KR3k0046_WYG_028-43b"/>
宰夫胹熊蹯不熟殺之寘諸畚使婦人載以過朝趙盾<lb/>
士季見其手問其故而患之將諫士季曰諫而不入則<lb/>
莫之繼也㑹請先不入則子繼之三進及溜而後視之<lb/>
曰吾知所過矣將改之稽首而對曰人誰無過過而能<lb/>
改善莫大焉詩曰靡不有初鮮克有終夫如是則能補<lb/>
過者鮮矣君能有終則社稷之固也豈唯羣臣賴之又<lb/>
曰衮職有闕唯仲山甫補之能補過也君能補過衮不<lb/>
廢矣猶不改<lb/>
<pb n="KR3k0046_WYG_028-44a"/>
唐徳宗長女唐安公主薨上欲為造㙮厚葬之姜公輔<lb/>
表諫以為山南非乆安之地且宜儉薄以副軍鎮之急<lb/>
上謂陸䞇曰造塔小費非宰相所宜論公輔正欲指朕<lb/>
過失自求名耳䞇上奏曰比論事者當問理之是非豈<lb/>
計事之大小故唐虞之際主聖臣賢而慮事之微日至<lb/>
萬數然則微之不可不重也如此陛下又安可忽而勿<lb/>
念乎若謂諫諍為指過則剖心之主不見罪於哲王以<lb/>
諫諍為取名則匪躬之臣不宜垂訓於聖典假有意將<lb/>
<pb n="KR3k0046_WYG_028-44b"/>
指過諫以取名但能聞善而遷見諫不逆則所指者適<lb/>
足以彰陛下莫大之善所取者適足以資陛下無彊之<lb/>
休因而利焉所獲多矣儻或恣其指過而不改則陛下<lb/>
招惡直之譏黜其取名而不容則陛下被違諫之謗是<lb/>
乃掩已過而過彌著損彼名而名益彰果而行之所失<lb/>
大矣上意猶怒罷公輔為左庶子<lb/>
懿宗勑以閤門使吳徳應等為館驛使臺諫上言故事<lb/>
御史巡驛不應忽以内臣代之懿宗諭以勑命已行不<lb/>
<pb n="KR3k0046_WYG_028-45a"/>
可復改左拾遺劉蜕上言昔楚子縣陳得申叔一言而<lb/>
復封之太宗發卒修乾元殿聞張𤣥素諫即日罷之自<lb/>
古明君所尚者從諫如流豈有已行而不改且勑自陛<lb/>
下出之自陛下改之何為不可弗聽<lb/>
後唐閩王昶以永泰葉翹為内宣徽使參政事翹博學<lb/>
質直閩惠宗擢為福王友昶以師傅禮待之多所禆益<lb/>
宫中謂之國翁昶既嗣位驕縱不與翹議國事一旦昶<lb/>
方視事翹衣道士服過庭中趨出昶召還拜之曰軍國<lb/>
<pb n="KR3k0046_WYG_028-45b"/>
事殷乆不接對孤之過也翹頓首曰老臣輔導無狀致<lb/>
陛下即位以來無一善可稱願乞骸骨昶曰先帝以孤<lb/>
屬公政令不善公當極言柰何棄孤去厚賜金帛慰諭<lb/>
令復位昶元妃梁國夫人李氏同平章事敏之女昶嬖<lb/>
李春燕待夫人甚薄翹諫曰夫人先帝之甥聘之以禮<lb/>
柰何以新愛而棄之昶不悦由是疎之未幾復上書言<lb/>
事昶批其紙尾曰一葉隨風落御溝遂放歸永泰以壽<lb/>
終<lb/>
<pb n="KR3k0046_WYG_028-46a"/>
宋張來諱言　高宗自誅長孫無忌放禇遂良等後天<lb/>
下以言為諱者二十餘年其後一御史嘗抗論一不急<lb/>
事時謂鳳鳴朝陽方其以言為諱也武氏不出房闥而<lb/>
取其國天子自殿陛之下門闕之外顛倒錯亂無由知<lb/>
之而其左右忠臣良士豈無良䇿善計亦不敢告故以<lb/>
牝奪雄坐房奥奪廟社犯天下之至不順為天下之難<lb/>
成而有功此譬如盜入主人之家執其主塗其耳目而<lb/>
唯其所為何求而不得哉張子曰天將亂人之國則必<lb/>
<pb n="KR3k0046_WYG_028-46b"/>
使諱人之言人之愛其身其寢食起居有少異焉而人<lb/>
告之則必信之又從而治之夫如是則可以終身而無<lb/>
疾今其寢食起居類非平人之狀而其親戚朋友旁視<lb/>
而不敢告一日疾作而死矣太宗以蘭陵公主園賞言<lb/>
者其直百萬非好名也事當然也<lb/>
敢言　漢王鳳以外戚輔政殺王章以杜天下能言之<lb/>
口而梅福以南昌尉上書顯攻之而不忌唐文宗時宦<lb/>
人握禁兵制天子樞宻使權過宰相誰敢少忤其意而<lb/>
<pb n="KR3k0046_WYG_028-47a"/>
劉蕡對䇿肆言其惡斥其簒弑廢立之罪而明皇時李<lb/>
林甫為相幾二十年固寵市權愚瞽其君内助楊氏之<lb/>
勢外成禄山之亂補闕杜璡嘗再上書論事斥為下邽<lb/>
令林甫以語動其餘曰立仗馬終日無聲飫三品芻豆<lb/>
一鳴則黜之矣後雖欲不鳴得乎由是諫諍路絶矣夫<lb/>
林甫之威未慘於漢廷之外戚唐文宗之宦官也而梅<lb/>
福劉蕡敢犯之而林甫徒以區區貶斥而天下之士震<lb/>
怖如畏虎狼此其故何也王鳳得政之初帝失徳未深<lb/>
<pb n="KR3k0046_WYG_028-47b"/>
猶可與論道理商成敗而漢之公卿猶有賢智忠義之<lb/>
士也文帝大和二年名臣在朝者如裴度李絳韋處厚<lb/>
之徒猶數人公卿侍從之間差可告語其勢足以持典<lb/>
刑也故此二子者非妄發恣行而心實有所持也若林<lb/>
甫之時人主淫昏於上視天下之治亂如越人視秦人<lb/>
之肥瘠不可與言矣而朝廷之士有一介之善略能别<lb/>
白黑者則林甫斥逐之而無餘矣國中空無人上下内<lb/>
外皆從君於昏者也而天下之士雖欲有言何恃以救<lb/>
<pb n="KR3k0046_WYG_028-48a"/>
其禍乎此人之所甚畏也嗚呼國無善人國非其國也<lb/>
可不懼哉明皇嘗論林甫曰此子妬賢嫉能無與為比<lb/>
則其時人物可知也<lb/>
理宗時諫臣言譁徒吻士結黨扣閽簧鼓是非為攫利<lb/>
之計詔中外士庶上書其言有益於國者必加精採儻<lb/>
涉私邪朋姦罔上妄肆雌黄當嚴加究問是時臺綱不<lb/>
振嬖寵干政彈文及其私黨則内降聖㫖宣諭刪去謂<lb/>
之節帖臺諫不敢與爭<lb/>
<pb n="KR3k0046_WYG_028-48b"/>
　　不罪諫官<hi>五則附</hi>
漢靈帝時朱儁擊黄巾護軍司馬𫝊燮上疏曰臣聞天<lb/>
下之禍不由於外皆興於内是故虞舜先除四凶然後<lb/>
用十六相明惡人不去則善人無由進也今張角起於<lb/>
趙魏黄巾亂於六州此皆釁發蕭牆而禍延四海者也<lb/>
臣奉辭伐罪戰無不克黄巾雖盛不足為廟堂憂也臣<lb/>
之所懼在於治水不自其源末流彌增其廣耳陛下仁<lb/>
徳寛容多所不忍故閹豎弄權忠臣不進誠使張角梟<lb/>
<pb n="KR3k0046_WYG_028-49a"/>
夷黄巾變服臣之所憂甫益深耳邪正之人不宜共國<lb/>
亦猶氷炭不可同器彼知正人之功顯而危亡之兆見<lb/>
皆將巧辭飾説共長虛偽夫孝子疑於屢至市虎成於<lb/>
三夫若不詳察真偽忠臣將復有杜郵之戮矣趙忠見<lb/>
其疏而惡之燮擊黄巾功多當封忠譛訴之靈帝識燮<lb/>
言得不加罪竟亦不封<lb/>
唐憲宗甫過公除即事游畋聲色賜與無節欲以重陽<lb/>
大宴拾遺李玨帥其同寮上疏曰元朔未改山陵尚新<lb/>
<pb n="KR3k0046_WYG_028-49b"/>
雖陛下就易月之期俯從人欲而禮經著三年之制猶<lb/>
服心䘮合宴内庭事將未可上不聽羣臣入閤退諌議<lb/>
大夫鄭覃崔郾等五人進言陛下宴樂多過游畋無度<lb/>
今胡冦壓境忽有急奏不知乘輿所在又晨夕與近習<lb/>
倡優狎䁥賜與過厚夫金帛皆百姓膏血非有功不可<lb/>
與雖内藏有餘願陛下愛之萬一四方有事不復使有<lb/>
司重歛百姓時乆無閤中論事者上始甚訝之謂宰相<lb/>
曰此輩何人對曰諌官上乃使人慰勞之曰當依卿言<lb/>
<pb n="KR3k0046_WYG_028-50a"/>
宰相皆賀然實不能用也上嘗謂給事中丁公著曰聞<lb/>
外間人多宴樂此乃時和人安足用為慰公著對曰此<lb/>
非佳事恐漸勞聖慮上曰何故對曰自天寳以來公卿<lb/>
大夫競為游宴沉酣晝夜優雜子女不愧左右如此不<lb/>
已則百職皆廢陛下能無獨憂勞乎願少加禁止乃天<lb/>
下之福也<lb/>
後唐太常丞史在徳性狂狷上書歴詆内外文武之士<lb/>
請徧加考試黜陟能否執政大怒盧文紀及補闕劉濤<lb/>
<pb n="KR3k0046_WYG_028-50b"/>
皆請加罪唐主謂學士馬𦙍孫曰朕新臨天下宜開言<lb/>
路若朝士以言獲罪誰敢言者卿為朕作詔書宣朕意<lb/>
乃下詔略曰昔魏徴請賞皇甫徳參今濤等請黜史在<lb/>
徳事同言異何其遠哉在徳情在傾輸安可責也<lb/>
宋太宗第五子益王元傑嘗作假山召寮屬置酒衆皆<lb/>
褒美姚坦獨俛首王强使視之坦曰但見血山安得假<lb/>
山王驚問故坦曰坦在田舎時見州縣督税上下相急<lb/>
父子兄弟鞭笞苦楚血流滿身此假山皆民租所出非<lb/>
<pb n="KR3k0046_WYG_028-51a"/>
血山而何時帝亦為假山未成聞之亟毁焉王每有過<lb/>
失坦輙盡言䂓正左右教王稱疾帝憂甚召乳母問狀<lb/>
乳母曰王本無疾徒以姚坦檢束不得自便耳帝怒曰<lb/>
吾選端士輔王為善今乃欲使我遂正人王年少豈解<lb/>
此也必爾輩教之杖乳母于後園召坦慰諭之<lb/>
仁宗時王介蘇軾蘇轍皆在舉中轍對切直胡宿力請<lb/>
黜之帝不許曰以直言召人柰何以直棄之乃取入第<lb/>
四等王安石意轍右宰相專攻人主比之谷永不肯撰<lb/>
<pb n="KR3k0046_WYG_028-51b"/>
辭韓琦曰此人謂宰相不足用欲得婁師徳郝處俊而<lb/>
用之尚以谷永疑之乎改命沈遘為之詞時有詔舎人<lb/>
院無得申請改除文字安石爭之曰審如是則舎人不<lb/>
得復行其職而一聽大臣所為今大臣之弱者不敢為<lb/>
陛下守法而强者則挾上㫖以造令諫官御史無敢逆<lb/>
其意者臣實懼焉語皆侵執政執政者不悦㑹以母䘮<lb/>
遂去職<lb/>
　　罪諫官<hi>九則附</hi>
<pb n="KR3k0046_WYG_028-52a"/>
宋文帝時彭城王義康至豫章辭刺史以義康都督江<lb/>
交廣三州諸軍事前龍驤叅軍巴東扶令育詣闕上表<lb/>
稱昔袁盎諫漢文帝曰淮南王若道路遇霜露死陛下<lb/>
有殺弟之名文帝不用追悔無及彭城王義康先朝之<lb/>
愛子陛下之次弟若有迷謬之愆正可數之以善惡導<lb/>
之以義方奈何信疑似之嫌一旦黜削逺送南垂草萊<lb/>
黔首皆為陛下痛之廬陵往事足為龜鑑恐義康年窮<lb/>
命盡奄忽于南臣雖微賤竊為陛下羞之陛下徒知惡<lb/>
<pb n="KR3k0046_WYG_028-52b"/>
枝之宜伐豈知伐枝之傷樹伏願亟召義康返于京甸<lb/>
兄弟協和君臣輯睦則四海之望塞多言之路絶矣何<lb/>
必司徒公揚州牧然後可以置彭城王哉若臣所言於<lb/>
國為非請伏重誅以謝陛下表奏即收付建康獄賜死<lb/>
裴子野論曰夫在上為善若雲行雨施萬物受其賜及<lb/>
其惡也若天裂地震萬物所驚駭其誰弗知其誰弗見<lb/>
豈戮一人之身鉗一夫之口所能攘迯所能弭滅哉是<lb/>
皆不勝其忿怒而有增於疾疹也以太祖之含𢎞尚掩<lb/>
<pb n="KR3k0046_WYG_028-53a"/>
耳於彭城之戮自斯以後誰易由言有宋累葉罕聞直<lb/>
諒豈骨鯁之氣俗愧前古抑時王刑政使之然乎張約<lb/>
隕於權臣扶育斃於哲后宋之鼎鑊吁可畏哉<lb/>
侍中沈懷文數以直諫忤㫖孝武帝嘗出射雉風雨至<lb/>
懷文與王彧江智淵約相與諫㑹召入雉塲懷文曰風<lb/>
雨如此非聖躬所宜冒彧曰懷文所啓宜從智淵未及<lb/>
言孝武帝注弩作色曰卿欲效顔竣邪何以恒知人事<lb/>
每孝武帝燕集在坐者皆令沈醉嘲謔無度懷文素不<lb/>
<pb n="KR3k0046_WYG_028-53b"/>
飲酒又不好戲調武帝謂故欲異已謝莊嘗戒懷文曰<lb/>
卿每與人異亦何可久懷文曰吾少來如此豈可一朝<lb/>
而變非欲異物性所得耳孝武帝乃出懷文為晉安王<lb/>
子勲征虜長史領廣陵太守懷文猶未發為有司所糾<lb/>
免官禁錮十年懷文賣宅欲還東孝武帝聞之大怒收<lb/>
付廷尉賜懷文死<lb/>
隋煬帝問侍臣盜賊左翊衞大將軍宇文述曰漸少焬<lb/>
帝曰比從來少幾何對曰不能什一納言蘇威引身隱<lb/>
<pb n="KR3k0046_WYG_028-54a"/>
柱煬帝呼前問之對曰臣非所司不委多少但患漸近<lb/>
煬帝曰何謂也威曰他日賊據長白山今近在汜水且<lb/>
往日租賦丁役今皆何在豈非其人皆化為盜乎比見<lb/>
奏賊皆不以實遂使失於支計不時翦除又昔在鴈門<lb/>
許罷征遼今復徴發賊何由息煬帝不悦而罷尋屬五<lb/>
月五日百僚多饋珍玩威獨獻尚書或譛之曰尚書有<lb/>
五子之歌威意甚不遜焬帝益怒頃之煬帝問威以伐<lb/>
高麗事威欲焬帝知天下多盜對曰今兹之役願不發<lb/>
<pb n="KR3k0046_WYG_028-54b"/>
兵但赦羣盜自可得數十萬遣之東征彼喜於免罪爭<lb/>
務立功高麗可滅焬帝不懌威出御史大夫裴藴奏曰<lb/>
此大不遜天下何處有多許賊煬帝曰老革多姦以賊<lb/>
脅我欲批其口且復隱忍藴知帝意遣河南白衣張行<lb/>
本奏威昔在高陽典選濫授人官畏怯突厥請還京師<lb/>
焬帝令案驗獄成下詔數威罪狀除名為民後月餘復<lb/>
有奏威與突厥隂圖不軌者事下裴藴推之藴處威死<lb/>
威無以自明但摧謝而已焬帝憫而釋之曰未忍即殺<lb/>
<pb n="KR3k0046_WYG_028-55a"/>
遂并其子孫三世皆除名<lb/>
唐陸䞇在翰林為徳宗所親信居艱難中雖有宰相大<lb/>
小之事徳宗必與䞇謀之故當時謂之内相徳宗行止<lb/>
必與之俱梁洋道險嘗與䞇相失經夕不至徳宗驚憂<lb/>
涕泣募得䞇者賞千金久之乃至徳宗喜甚太子以下<lb/>
皆賀然䞇數直諌迕上意盧杞雖貶官徳宗心庇之䞇<lb/>
極言杞姦邪致亂徳宗雖貌從心頗不悦故劉從一姜<lb/>
公輔皆自下陳登用䞇恩遇雖隆未得為相<lb/>
<pb n="KR3k0046_WYG_028-55b"/>
僖宗日夕專與宦官同處議天下事待外臣殊薄左拾<lb/>
遺孟昭圖上疏曰治安之代遐邇猶應同心多難之時<lb/>
中外尤當一體去冬車駕西幸不告南司遂使宰相以<lb/>
下悉為賊所屠前夕黄頭軍亂陛下亦不召宰相朝臣<lb/>
至今未知聖躬安否夫天下者高祖太宗之天下非北<lb/>
司之天下天子者四海九州之天子非北司之天子北<lb/>
司未必盡可信南司未必盡無用若天子與宰相了無<lb/>
關涉朝臣皆若路人臣恐收復之期尚勞宸慮疏入田<lb/>
<pb n="KR3k0046_WYG_028-56a"/>
令孜屏不奏矯詔貶昭圖嘉州司户遣人沈於蟇賾津<lb/>
聞者氣塞<lb/>
宋仁宗時范仲淹以吕夷簡執政進用多出其門上百<lb/>
官圖指其次第曰如此為遷序如此為不次如此則公<lb/>
如此則私况進退近臣凡超格者不宜全委之宰相夷<lb/>
簡不悦他日論建都之事仲淹進曰洛陽險固而汴為<lb/>
四戰之地太平宜居汴即有事必居洛陽當漸廣儲蓄<lb/>
繕宫室帝以問夷簡夷簡對曰仲淹迂濶務名無實仲<lb/>
<pb n="KR3k0046_WYG_028-56b"/>
淹聞之乃為四論以獻大抵譏切時弊且曰漢成帝信<lb/>
張禹不疑舅家故有新莽之禍臣恐今日亦有張禹壞<lb/>
陛下家法夷簡訴仲淹越職言事離間君臣引用朋黨<lb/>
仲淹對益切由是落職知饒州集賢校理余靖上言仲<lb/>
淹以譏刺大臣重加譴謫儻其言未合聖慮在陛下聽<lb/>
與不聽耳安可以為罪乎汲黯在廷以平津為多詐張<lb/>
昭論將以魯肅為麄疎漢皇呉主熟聞訾毁兩用無猜<lb/>
豈損令徳陛下自親政以來屢逐言事者恐鉗天下口<lb/>
<pb n="KR3k0046_WYG_028-57a"/>
請改前命疏入坐落職監筠州酒税舘閣校勘尹洙上<lb/>
疏曰仲淹忠亮有素臣與之義兼師友則是仲淹之黨<lb/>
也臣不可茍免夷簡怒斥監郢州酒税舘閣校勘歐陽<lb/>
修貽書責司諫高若訥曰仲淹以非辜逐君不能辨猶<lb/>
以面目見士大夫出入朝中是不復知人間有羞恥事<lb/>
若訥怒上其書修坐貶夷陵令時朝士畏宰相無敢送<lb/>
仲淹者獨龍圖閣直學士李紘集賢校理王質出郊飲<lb/>
餞之或以誚質質曰希文賢者得為朋黨幸矣舘閣校<lb/>
<pb n="KR3k0046_WYG_028-57b"/>
勘蔡襄作四賢一不肖詩以譽仲淹靖洙修而議若訥<lb/>
都人相傳寫粥書者市之得厚利契丹使適至買以歸<lb/>
張於幽州舘御史韓縝希夷簡㫖請以仲淹朋黨榜朝<lb/>
堂戒百官越職言事者從之<lb/>
范鎭上疏致仕　臣言青苗不見聽一宜去薦蘇軾孔<lb/>
文仲不見用二宜去李定避持服遂不認母壞人倫逆<lb/>
天理而欲以為御史反為之罷舎人逐臺諫王韶上書<lb/>
肆意欺罔以興造邊事事敗則置而不問反為之罪帥<lb/>
<pb n="KR3k0046_WYG_028-58a"/>
臣及不用蘇軾則掎摭其過不悦孔文仲則遣之歸任<lb/>
以此二人况彼二人是非得失能迯聖鑑乎因復極言<lb/>
青苗之害且曰陛下有納諫之資大臣進拒諫之計陛<lb/>
下有愛民之性大臣用殘民之術疏入王安石大怒持<lb/>
其疏至手顫乃自草制極詆之遂以户部侍郎致仕凡<lb/>
所宜得恩典悉不與鎭謝表略曰願陛下集羣議為耳<lb/>
目以除壅蔽之姦任老成為心腹以養中和之福天下<lb/>
聞而壯之蘇軾往賀曰公雖退而名益重矣鎭愀然曰<lb/>
<pb n="KR3k0046_WYG_028-58b"/>
君子言聽計從消患於未萌使天下隂受其賜無智名<lb/>
無勇功吾獨不得為此使天下受其害而吾享其名吾<lb/>
何心哉<lb/>
徽宗時童貫權益張與黄經臣胥用事中丞盧航表裏<lb/>
為姦縉紳側目陳禾曰此國家安危之本也遂上書劾<lb/>
貫經臣怙寵弄權之罪願亟竄之遠方論奏未終帝拂<lb/>
衣起禾引帝衣請畢其説衣裾落帝曰正言碎朕衣矣<lb/>
禾言陛下不惜碎衣臣豈惜碎首以報陛下此曹今日<lb/>
<pb n="KR3k0046_WYG_028-59a"/>
受富貴之利陛下他日受危亡之禍言愈切帝變色曰<lb/>
卿能如此朕復何憂内侍請帝易衣帝郤之曰留以旌<lb/>
直臣翌日貫等相率前訴謂國家極治安得如此不祥<lb/>
語航遂奏禾狂妄謫監信州酒<lb/>
徽宗自政和以來多微行始民間猶未知及蔡京謝表<lb/>
輕車小輦七賜臨幸自是邸報傳之四方而臣寮阿順<lb/>
莫敢言曹輔上疏諌曰陛下厭居法宫時乘小輦出入<lb/>
[門@里]陌郊坰極游樂而後返臣不意陛下當宗社付託之<lb/>
<pb n="KR3k0046_WYG_028-59b"/>
重玩安忽危一至于此夫君之與民本以人合合則為<lb/>
腹心離則為楚越畔服之際在於斯須甚可畏也萬一<lb/>
當乗輿不戒之初一夫不逞包藏禍心雖神靈垂䕶然<lb/>
亦損威傷重矣又况有臣子不忍言者可不戒哉帝得<lb/>
疏出示宰臣令赴都堂審問余深曰輔小官何敢論大<lb/>
事輔曰大官不言故小官言之王黼陽顧張邦昌王安<lb/>
中曰有是事乎皆應以不知輔曰兹事雖里巷小民無<lb/>
不知相公當國獨不知邪曾此不知焉用彼相黼怒令<lb/>
<pb n="KR3k0046_WYG_028-60a"/>
吏從輔受詞輔操筆曰區區之心一無所求愛君而已<lb/>
退待罪於家黼奏不重責輔無以息浮言遂編管郴州<lb/>
初輔將有言知必獲罪召子紳來付以家事乃閉户草<lb/>
疏及貶怡然就道<lb/>
　<lb/>
　<lb/>
　<lb/>
　<lb/>
<pb n="KR3k0046_WYG_028-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷二十八<lb/>
</p>
<p>
</p>
  </div>
</body>
</text>
</TEI>
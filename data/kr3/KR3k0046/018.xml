<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷十八</head> <lb/>
    <p>
<pb n="KR3k0046_WYG_018-1a"/>
欽定四庫全書<lb/>
　經濟類編卷十八<lb/>
　　　　　　　　　　　明　馮琦馮瑗　撰<lb/>
　宫掖類二<lb/>
　　女寵<hi>七則</hi>
周恭王游於涇上宻康公從有三女奔之其母曰必致<lb/>
之於王夫獸三為羣人三為衆女三為粲王田不取羣<lb/>
公行下衆王御不參一族夫粲美之物也衆以美物歸<lb/>
<pb n="KR3k0046_WYG_018-1b"/>
女而何徳以堪之王猶不堪况爾小醜小醜備物終必<lb/>
亡康公弗獻一年王滅宻<lb/>
晉獻公伐驪戎克之滅驪子獲驪姬以歸立以為夫人<lb/>
生奚齊而其娣生卓子驪姬請使申生處曲沃以速縣重<lb/>
耳處蒲城夷吾處屈奚齊處絳以儆無辱之故公許之<lb/>
史蘇朝告大夫曰二三大夫其戒之乎亂本生矣日君<lb/>
以驪姬為夫人民之疾心固皆至矣昔者之伐也起百<lb/>
姓以為百姓也是以民能欣之故莫不盡忠極勞以致<lb/>
<pb n="KR3k0046_WYG_018-2a"/>
死今君起百姓以自封也民外不得其利而内惡其貪<lb/>
則上下既有判矣然而又生男其天道也天彊其毒民<lb/>
疾其態其亂生哉吾聞君子好好而惡惡樂樂而安安<lb/>
是以能有常伐木不自其本必復生塞水不自其源必<lb/>
復流滅禍不自其基必復亂今君滅其父而畜其子禍<lb/>
之基也畜其子又從其欲子思報父之耻而信其欲雖<lb/>
好色必惡心不可謂好好其色必授之情彼得其情以<lb/>
厚其欲從其惡心必敗國且深亂亂必自女戎三代皆<lb/>
<pb n="KR3k0046_WYG_018-2b"/>
然驪姬果作難殺太子而逐二公子君子曰知難本矣<lb/>
魯定公十四年孔子由大司冦行攝相事有喜色門人<lb/>
曰聞君子禍至不懼福至不喜孔子曰有是言也不曰<lb/>
樂其以貴下人乎於是誅魯大夫亂政者少正卯與聞<lb/>
國政三月粥羔豚者弗飾賈男女行者别於塗塗不拾<lb/>
遺四方之客至乎邑者不求有司皆予之以歸齊人聞<lb/>
而懼曰孔子為政必霸霸則吾地近焉我之為先并矣<lb/>
盍致地焉犁鉏曰請先嘗沮之沮之而不可則致地庸<lb/>
<pb n="KR3k0046_WYG_018-3a"/>
遲乎於是選齊國中女子好者八十人皆衣文衣而舞<lb/>
康樂文馬三十駟遺魯君陳女樂文馬於魯城南髙門<lb/>
外季桓子微服徃觀再三將受乃語魯君為周道游徃<lb/>
觀終日怠於政事子路曰夫子可以行矣孔子曰魯今<lb/>
且郊如致膰於大夫則吾猶可以止桓子卒受齊女樂<lb/>
三日不聽政郊又不致膰爼於大夫孔子遂行宿乎屯<lb/>
而師已送曰夫子則非罪孔子曰吾歌可夫歌曰彼婦<lb/>
之口可以出走彼婦之謁可以死敗蓋優哉游哉維以<lb/>
<pb n="KR3k0046_WYG_018-3b"/>
卒歳師已反桓子曰孔子亦何言師已以實告桓子喟<lb/>
然嘆曰夫子罪我以羣婢故也夫<lb/>
漢安帝乳母王聖子女伯榮出入宫掖傳通姦賂司徒<lb/>
楊震上疏　臣聞政以得賢為本理以去穢為務是以<lb/>
唐虞俊乂在官四凶放流天下咸服四海雍熙方今九<lb/>
德未事嬖倖充庭阿母王聖出自賤微得遭千載奉養<lb/>
聖躬雖有推燥居溼之勤前後賞惠過報勞苦而無厭<lb/>
之心不知紀極外交屬託擾亂天下損辱清朝塵㸃日<lb/>
<pb n="KR3k0046_WYG_018-4a"/>
月書誡牝雞晨鳴詩刺哲婦䘮國昔鄭嚴公從母氏之<lb/>
欲恣驕弟之情幾至危國然後加討春秋貶之以為失<lb/>
教夫女子小人近之喜逺之怨實為難養易曰無攸遂<lb/>
在中饋言婦人不得與於政事也宜速出阿母令居外<lb/>
舍斷絶伯榮莫使徃來令恩徳兩隆上下俱美惟陛下<lb/>
絶婉孌之私割不忍之心留神萬機誡慎拜爵減省獻<lb/>
御損節徴發令野無鶴鳴之歎朝無小明之悔大東不<lb/>
興於今勞止不怨於下擬蹤徃古比徳哲王豈不休哉<lb/>
<pb n="KR3k0046_WYG_018-4b"/>
疏奏帝以示阿母等内倖皆懷忿恚而伯榮驕滛尤甚<lb/>
與故朝陽侯劉䕶從兄瓌遂以為妻得襲䕶爵位至侍<lb/>
中震深疾之復詣闕上疏臣聞髙祖與羣臣約非功臣<lb/>
不得封故經制父死子斷兄亡弟及以防簒也伏見詔<lb/>
書封故朝陽侯劉䕶再從兄瓌襲䕶爵為侯䕶同産弟<lb/>
威今猶見在臣聞天子專封封有功諸侯専爵爵有徳<lb/>
今瓌無他功行但以配阿母女一時之間既位侍中又<lb/>
至封侯不稽舊制不合經義行人諠譁百姓不安陛下<lb/>
<pb n="KR3k0046_WYG_018-5a"/>
覽鑒既徃順帝之則書奏不省<lb/>
詔遣使者大為阿母修第中常侍樊豐及侍中周廣謝<lb/>
煇等更相扇動傾揺朝廷震復上疏　臣聞古者九年<lb/>
耕必有三年之儲故堯遭洪水人無菜色臣伏念方今<lb/>
災害發起彌彌滋甚百姓空虗不能自贍重以螟蝗羗<lb/>
虜杪掠三邊震擾戰鬭之役至今未息兵甲軍糧不能<lb/>
復給大司農帑藏匱乏殆非社稷安寧之時伏見詔書<lb/>
為阿母興起津城門内第舍舍兩為一連里竟街雕修<lb/>
<pb n="KR3k0046_WYG_018-5b"/>
繕飾窮極巧伎今盛夏土王而攻採山石其大匠左校<lb/>
别部將作合數十處轉相迫促為費巨億周廣謝惲兄<lb/>
弟與國無肺腑枝葉之屬依倚近倖姦佞之人與樊豐<lb/>
王永等分威共權屬託州郡傾動大臣宰司辟召承望<lb/>
㫖意招來海内貪汚之人受其貨賂至有臧錮棄世之<lb/>
徒復得顯用白黒溷淆清濁同源天下讙譁咸曰財貨<lb/>
上流為朝廷結譏臣聞師言上之所取財盡則怨力盡<lb/>
則叛怨叛之人不可復使故曰百姓不足君誰與足惟<lb/>
<pb n="KR3k0046_WYG_018-6a"/>
陛下度之<lb/>
安帝數遣黄門常侍及中侍伯榮徃來甘陵而伯榮負<lb/>
寵驕蹇所經郡國莫不迎為禮謁陳忠上疏　臣聞位<lb/>
非其人則庶事不敘庶事不敘則政有得失故感動陰<lb/>
陽妖變為應陛下每引災自厚不責臣司臣司狃恩莫<lb/>
以為負故天心未得隔并屢臻尚書曰一極備凶一極<lb/>
亡凶青冀之域滛雨徧河徐岱之濵海水盆溢兖豫蝗<lb/>
蝝滋生荆揚稻收儉薄并凉二州羌戎叛戾加以百姓<lb/>
<pb n="KR3k0046_WYG_018-6b"/>
不足府帑虛匱自西徂東杼柚將空臣聞洪範五事一<lb/>
曰貌貌以恭恭作肅貌傷則狂而致常雨春秋大水皆<lb/>
為君上威儀不穆臨涖不嚴臣下輕慢貴倖擅權陰氣<lb/>
盛彊陽不能禁故為淫雨陛下以不得親奉孝徳皇園<lb/>
廟比遣中使致敬甘陵朱軒軿馬相望道路可謂孝至<lb/>
矣然臣竊聞使者所過威權翕赫震動郡縣王侯二千<lb/>
石至為伯榮獨拜車下儀體上僣侔於人主長吏惶怖<lb/>
譴責或邪謟自媚發人修道繕理亭傳多設儲跱徴役<lb/>
<pb n="KR3k0046_WYG_018-7a"/>
無度老弱相隨動有萬計賂遺僕從人數百疋頓踣呼<lb/>
嗟莫不叩心河間託叔父之屬清河有陵廟之尊及剖<lb/>
符大臣皆猥爲伯榮屈節下車陛下不問必以陛下欲<lb/>
其然也伯榮之威重於陛下陛下之柄在於臣妾水災<lb/>
之發必起於此昔韓嫣託副車之乗受馳視之使江都<lb/>
誤為一拜而嫣受歐刀之誅臣願明主嚴天元之尊正<lb/>
乾剛之位職事巨細皆任賢能不宜復令女使干錯萬<lb/>
機重察左右得無石顯泄漏之姦尚書納言得無趙昌<lb/>
<pb n="KR3k0046_WYG_018-7b"/>
譛崇之詐公卿大臣得無朱博阿傳之援外屬近戚得<lb/>
無王鳳害商之謀若國政一由帝命王事每決於已則<lb/>
下不得逼上臣不得干君常雨大水必當霽止四方衆<lb/>
異不能為害書奏不省<lb/>
陳蕃上孝桓皇帝疏　臣聞有事社稷者社稷是為有<lb/>
事人君者容悦是為今臣蒙恩聖朝備位九列見非不<lb/>
諫則容悦也夫諸侯上象四七垂曜在天下應分土藩<lb/>
屏上國髙祖之約非功臣不侯而聞追録河南尹鄧萬<lb/>
<pb n="KR3k0046_WYG_018-8a"/>
世父遵之㣲功更爵尚書令黄雋先人之絶封<lb/>
近習以非義授邑左右以無功傳賞授位不料<lb/>
其任裂土莫紀其功至乃一門之内侯者數人<lb/>
故緯象失度隂陽謬序稼用不成民用不康臣<lb/>
知封事已行言之無及誠欲陛下從是而止又<lb/>
比年收歛十傷五六萬人饑寒不聊生活而采<lb/>
女數千食肉衣綺脂油粉黛不可貲計鄙諺云<lb/>
盗不過五女門以女貧家也今後宫之女豈不<lb/>
<pb n="KR3k0046_WYG_018-8b"/>
貧國乎是以傾宫嫁而天下化楚女悲而西宫<lb/>
災且聚而不御必生憂悲之感以致并隔水旱<lb/>
之困夫獄以禁止姦違官以稱才理物若法虧<lb/>
於平官失其人則王道有闕而令天下之論皆<lb/>
謂獄由怨起爵以賄成夫不有臭穢則蒼蠅<lb/>
不飛陛下宜采求失得擇從忠善尺一選舉<lb/>
委尚書三公使褒責誅賞各有所歸豈不幸<lb/>
甚<lb/>
<pb n="KR3k0046_WYG_018-9a"/>
　　外戚<hi>三十三則</hi>
漢文帝以皇后弟竇廣國賢有行欲相之曰恐天下以<lb/>
吾私廣國久念不可而髙帝時大臣餘見無可者御史<lb/>
大夫梁國申屠嘉故以材官蹶張從髙帝封關内侯遂<lb/>
以嘉為丞相封故安侯<lb/>
元帝時御史大夫闕在位多舉大鴻臚馮野王帝使尚<lb/>
書選第中二千石而野王行能第一帝以問石顯顯曰<lb/>
九卿無出野王者然野王親昭儀兄臣恐後世必以陛<lb/>
<pb n="KR3k0046_WYG_018-9b"/>
下度越衆賢私後宫親以為三公帝曰善吾不見是因<lb/>
謂羣臣曰吾用野王為三公後世必謂我私後宫親屬<lb/>
以野王為比遂以少傅張譚為御史大夫<lb/>
時侍中許章以外屬貴幸奢滛不奉法度賔客犯事與<lb/>
章相連諸葛豐按劾章欲奏其事適逢章私出豐駐車<lb/>
舉節詔章下欲收之章迫窘馳車去因得入宫門自歸<lb/>
上豐亦上奏於是收豐司𨽻節豐上書謝曰臣豐駑怯<lb/>
文不足以勸善武不足以執邪陛下不量臣能否拜為<lb/>
<pb n="KR3k0046_WYG_018-10a"/>
司𨽻校尉未有以自效復秩臣為光禄大夫官尊責重<lb/>
非臣所當處也又迫年歳衰暮常恐卒填溝渠無以報<lb/>
厚德使論議士譏臣無補長獲素養之名故常願捐一<lb/>
旦之命不待時而斷姦臣之首縣於都市編書其罪使<lb/>
四方明知為惡之罰然後却就斧鉞之誅誠臣所甘心<lb/>
也夫以布衣之士尚猶有刎頸之交今以四海之大曾<lb/>
無伏節死誼之臣率盡茍合取容阿黨相為念私門之<lb/>
利忘國家之政邪穢濁溷之氣上感於天是以災變數<lb/>
<pb n="KR3k0046_WYG_018-10b"/>
見百姓困乏此臣下不忠之效也臣誠耻之凡人情莫<lb/>
不欲安存而惡危亡然忠臣直士不避患害者誠為君<lb/>
也今陛下天覆地載物無不容使尚書令堯賜臣豐書<lb/>
曰夫司𨽻者刺舉不法善善惡惡非得顓之也勉處中<lb/>
和順經術意恩深徳厚臣豐頓首幸甚臣竊不勝憤懣<lb/>
願賜清晏唯陛下裁幸<lb/>
孝成帝封舅諸吏光禄大夫關内侯王崇為安成侯賜<lb/>
舅譚商立根逢時爵關内侯夏四月黄霧四塞詔慱問<lb/>
<pb n="KR3k0046_WYG_018-11a"/>
公卿大夫無有所諱諌大夫楊興博士駟勝等對皆以<lb/>
為陰盛侵陽之氣也髙祖之約非功臣不侯今太后諸<lb/>
弟皆以無功為侯外戚未曽有也故天為見異於是大<lb/>
將軍鳳懼上書乞骸骨辭職帝優詔不許<lb/>
鄭崇諫封外戚疏　帝封親舅五侯天為赤黄晝昬日<lb/>
中有黒氣今祖母從昆弟二人已侯孔鄉侯皇后父髙<lb/>
武侯以三公封尚有因縁今無故欲復封商壞亂制度<lb/>
逆天人之心非傳氏之福也臣聞師曰逆陽者厥極弱<lb/>
<pb n="KR3k0046_WYG_018-11b"/>
逆陰者厥極凶短折犯人者有亂亡之患犯神者有疾<lb/>
夭之禍故周公著戒曰唯王不知艱難唯躭樂是從時<lb/>
亦罔有克夀故衰世之君夭折蚤没此皆犯陰之害也<lb/>
臣願以身命當國咎<lb/>
傅太后欲與成帝母俱稱尊號封爵親屬丞相孔光等<lb/>
始執正議失太后指皆免官丁傳子弟並進董賢貴幸<lb/>
鮑宣以諌大夫從其後上書　竊見孝成皇帝時外親<lb/>
持權人人牽引所私以充塞朝廷妨賢人路濁亂天下<lb/>
<pb n="KR3k0046_WYG_018-12a"/>
奢泰亡度窮困百姓是以日蝕且十彗星四起危亡之<lb/>
徴陛下所親見也今柰何反覆劇於前乎朝臣亡有大<lb/>
儒骨鯁白首耆艾魁壘之士論議通古今喟然動衆心<lb/>
憂國如饑渴者臣未見也敦外親小童及幸臣董賢等<lb/>
在公門省户下陛下欲與此共承天地安海内甚難今<lb/>
世俗謂不智者為能謂智者為不能昔堯放四罪而天<lb/>
下服今除一吏而衆皆惑古人刑人尚服今賞人反惑請<lb/>
寄為姦羣小日進國家空虛用度不足民流亡去城郭<lb/>
<pb n="KR3k0046_WYG_018-12b"/>
盗賊並起吏為殘賊歳増於前凡民有七亡陰陽不和<lb/>
水旱為災一亡也縣官重責更賦租税二亡也貪吏並<lb/>
公受取不已三亡也豪强大姓蠶食亡厭四亡也苛吏<lb/>
繇役失農桑時五亡也部落鼓鳴男女遮迣六亡也盗<lb/>
賊刼掠取民財物七亡也七亡尚可又有七死酷吏毆<lb/>
殺一死也治獄深刻二死也寃䧟無辜三死也盗賊横<lb/>
發四死也怨讐相殘五死也歳惡饑餓六死也時氣疾<lb/>
疫七死也民有七亡而亡一得欲望國安誠難民有七<lb/>
<pb n="KR3k0046_WYG_018-13a"/>
死而無一生欲望刑措誠難此非公卿守相貪殘成化<lb/>
所致耶羣臣幸得居尊官食重禄豈肯加惻隱於細民<lb/>
助陛下流教化者耶志但在營私家稱賔客為姦利而<lb/>
已以茍容曲從為賢以拱黙尸禄為智謂如臣宣等為<lb/>
愚陛下擢臣巖穴誠冀有益毫毛豈徒欲使臣美食大<lb/>
官重髙門之地哉天下乃皇天之天下也陛下上為皇<lb/>
天子下為黎庻父母天牧養元元視之當如一合鳲<lb/>
鳩之詩今貧民菜食不厭衣又穿空父子夫婦不能相<lb/>
<pb n="KR3k0046_WYG_018-13b"/>
保誠可為酸鼻陛下不救將安所歸命乎奈何獨私養<lb/>
外親與幸臣董賢多賞賜以大萬數使奴從賔客漿酒<lb/>
霍肉蒼頭廬兒皆用致富非天意也及汝昌侯傳商亡<lb/>
功而封夫官爵非陛下之官爵乃天下之官爵也陛下<lb/>
取非其官官非其人而望天悦民服豈不難哉方陽侯<lb/>
孫寵宜陵侯息夫躬辨足以移衆彊可用獨立姦人之<lb/>
雄惑世尤劇者也宜以時罷退及外親㓜童未通經術<lb/>
者皆宜令休就師傅急徴故大司馬傅喜使領外親故<lb/>
<pb n="KR3k0046_WYG_018-14a"/>
大司空何武師丹故丞相孔光故左將軍彭宣經皆更<lb/>
博士位皆歴三公智謀威信可與建教化圖安危龔勝<lb/>
為司直郡國皆慎選舉三輔委輸官不敢為姦可大委<lb/>
任也陛下前以小不忍退武等海内失望陛下尚能容<lb/>
亡功徳者甚衆曽不能忍武等耶治天下者當用天下<lb/>
之心為心不得自專快意而已也上之皇天見譴下之<lb/>
黎庶怨恨次有諫諍之臣陛下茍欲自薄而厚惡臣天<lb/>
下猶不聽也臣雖愚戇獨不知多受禄賜美食大官廣<lb/>
<pb n="KR3k0046_WYG_018-14b"/>
田宅厚妻子不與惡人結讐怨以安身耶誠迫大義官<lb/>
以諫諍為職不敢不竭愚惟陛下少留神明覽五經之<lb/>
文原聖人之至意深思天地之戒臣宣呐鈍於辭不勝<lb/>
惓惓盡死節而已<lb/>
劉向極諫外家封事　臣聞人君莫不欲安然而常危<lb/>
莫不欲存然而常亡失御臣之術也夫大臣操權柄持<lb/>
國政未有不為害者也昔晉有六卿齊有田崔衛有孫<lb/>
寗魯有季孟常掌國事世執朝柄終後田氏取齊六卿<lb/>
<pb n="KR3k0046_WYG_018-15a"/>
分晉崔杼弑其君光孫林父寗殖出其君衎殺其君剽<lb/>
季氏八佾舞於庭三家者以雍徹並専國政卒逐昭公<lb/>
周大夫尹氏筦朝事濁亂王室子朝子猛更立連年乃<lb/>
定故經曰王室亂又曰尹氏殺王子克甚之也春秋舉<lb/>
成敗録禍福如此類甚衆皆陰盛而陽微下失臣道之<lb/>
所致也故書曰臣之有作威作福害于爾家凶于爾國<lb/>
孔子曰禄去公室政逮大夫危亡之兆秦昭王舅穰侯<lb/>
及涇陽葉陽君專國擅執上假太后之威三人者權重<lb/>
<pb n="KR3k0046_WYG_018-15b"/>
於昭王家富於秦國國甚危殆賴寤范睢之言而秦復<lb/>
存二世委任趙髙專權自恣壅蔽大臣終有閻樂望夷<lb/>
之禍秦遂以亡近事不逺即漢所代也漢興諸吕無道<lb/>
擅相尊王吕産吕禄席太后之寵據將相之位兼南北<lb/>
軍之衆擁梁趙王之尊驕盈無厭欲危劉氏賴忠正大<lb/>
臣絳侯朱虚侯等竭誠盡節以誅滅之然後劉氏復安<lb/>
今王氏一姓乗朱輪華轂者三十三人青紫貂蟬充盈<lb/>
幄内魚鱗左右大將軍秉事用權五侯驕奢僣盛並作<lb/>
<pb n="KR3k0046_WYG_018-16a"/>
威福擊斷自恣行汚而寄治身私而託公依東宫之尊<lb/>
假甥舅之親以為威重尚書九卿州牧郡守皆出其門<lb/>
筦執樞機朋黨比周稱譽者登進忤恨者誅傷游談者<lb/>
助之説執政者為之言排擯宗室孤弱公族其有智能<lb/>
者尤非毁而不進逺絶宗室之任不令得給事朝省恐<lb/>
其與已分權數稱燕王蓋主以疑上心避諱吕霍而弗<lb/>
肯稱内有管蔡之萌外假周公之論兄弟據重宗族磐<lb/>
互歴上古至秦漢外戚僣貴未有如王氏者也雖周皇<lb/>
<pb n="KR3k0046_WYG_018-16b"/>
甫秦穰侯漢武安吕霍上官之屬皆不及也物盛必有<lb/>
非常之變先見為其人徴象孝昭帝時冠石立於泰山<lb/>
仆栁起於上林而孝宣帝即位今王氏先祖墳墓在濟<lb/>
南者其梓柱生枝葉扶疏上出屋根垂地中雖立石起<lb/>
栁無以過此之明也事勢不兩大王氏與劉氏亦且不<lb/>
並立如下有泰山之安則上有累卵之危陛下為人子<lb/>
孫守持宗廟而令國祚移於外戚降為皁𨽻縱不為身<lb/>
奈宗廟何婦人内夫家外父母家此亦非皇太后之福<lb/>
<pb n="KR3k0046_WYG_018-17a"/>
也孝宣皇帝不與舅平昌權所以全安之也夫明者<lb/>
起福於無形銷患於未然宜發明詔吐德音援近<lb/>
宗室親而納信黜逺外戚母授以政皆罷令就第以則<lb/>
效先帝之所行厚安外戚全其宗族誠東宫之意外家<lb/>
之福也王氏永存保其爵禄劉氏長安不夫社稷所以<lb/>
褒睦外内之姓子子孫孫無疆之計也如不行此策田<lb/>
氏復見於今六卿必起於漢為後嗣憂昭昭甚明不可<lb/>
不深圖不可不蚤慮易曰君不宻則失臣臣不宻則失<lb/>
<pb n="KR3k0046_WYG_018-17b"/>
身幾事不宻則害成惟陛下深留聖思審固幾宻覽徃<lb/>
事之戒以折中取信居萬安之實用保宗廟久承皇太<lb/>
后天下幸甚<lb/>
成帝委任大將軍王鳳鳳專執擅朝而京兆尹王章素<lb/>
忠直譏刺鳳為鳳所誅王氏浸盛災異數見羣下莫敢<lb/>
正言梅福上書　臣聞箕子佯狂於殷而為周陳洪範<lb/>
叔孫通遁秦歸漢制作儀品夫叔孫先非不忠也箕子<lb/>
非疏其家而畔其親也不可為言也昔髙祖納善若不<lb/>
<pb n="KR3k0046_WYG_018-18a"/>
及從諫若轉圜聽言不求其能舉功不考其素陳平起<lb/>
於亡命而為謀主韓信㧞於行陣而建上將故天下之<lb/>
士雲合歸漢爭進奇異知者竭其策愚者盡其慮勇士<lb/>
極其節怯夫勉其死合天下之知并天下之威是以舉<lb/>
秦如鴻毛取楚若拾遺此髙祖所以無敵於天下也孝<lb/>
文皇帝起於代谷非有周召之師伊吕之佐也循髙祖<lb/>
之法加以㳟儉當此之時天下幾平繇是言之循髙祖<lb/>
之法則治不循則亂何者秦為亡道削仲尼之迹滅周<lb/>
<pb n="KR3k0046_WYG_018-18b"/>
公之軌壞井田除五等禮廢樂崩王道不通故欲行王<lb/>
道者莫能致其功也孝武皇帝好忠諫説至言出爵不<lb/>
待亷茂慶賜不須顯功是以天下布衣各厲志竭精以<lb/>
赴闕廷自衒鬻者不可勝數漢家得賢於此為盛使孝<lb/>
武皇帝聽用其計升平可致於是積屍暴骨快心胡越<lb/>
故淮南王安緣間而起所以計慮不成而謀議泄者以<lb/>
衆賢聚於本朝故其大臣執陵不敢和從也方今布衣<lb/>
乃窺國家之隙見間而起者蜀郡是也及山陽亡徒蘇<lb/>
<pb n="KR3k0046_WYG_018-19a"/>
令之羣蹈籍名都大郡求黨與索隨和而亡迯匿之意<lb/>
此皆輕量大臣亡所畏忌國家之權輕故匹夫欲與上<lb/>
爭衡也士者國之重器得士則重失士則輕詩云濟濟<lb/>
多士文王以寧廟堂之議非草茅所當言也臣誠恐身<lb/>
塗野草屍并卒伍故數上書求見輒報罷臣聞齊桓之<lb/>
時有以九九見者桓公不逆欲以致大也今臣所言非<lb/>
特九九也陛下距臣者三矣此天下士所以不至也昔<lb/>
秦武王好力任鄙叩關自鬻繆公行伯繇余歸徳今欲<lb/>
<pb n="KR3k0046_WYG_018-19b"/>
致天下之士民有上書求見者輒使詣尚書問其所言<lb/>
言可采取者秩以升斗之禄賜以一束之帛若此則天<lb/>
下之士發憤懣吐忠言嘉謀日聞於上天下條貫國家<lb/>
表裏爛然可賭矣夫以四海之廣士民之數能言之類<lb/>
至衆多也然其儁傑指世陳政言成文章質之先聖而<lb/>
不謬施之當世合時務若此者亦亡幾人故爵禄束帛<lb/>
者天下之底石髙祖所以厲世磨鈍也孔子曰工欲善<lb/>
其事必先利其器至秦則不然張誹謗之罔以為漢敺<lb/>
<pb n="KR3k0046_WYG_018-20a"/>
除倒持泰阿授楚其柄故誠能勿失其柄天下雖有不<lb/>
順莫敢觸其鋒此孝武皇帝所以辟地建功為漢世宗<lb/>
也今不循伯者之道迺欲以三代選舉之法取當世之<lb/>
士猶察伯樂之圖求騏驥於市而不可得亦已明矣故<lb/>
髙祖棄陳平之過而獲其謀晉文召天王齊桓用其讐<lb/>
亡益於時不顧逆順此所謂伯道者也一色成體謂之<lb/>
醇白黒雜合謂之駁欲以承平之法治暴秦之緒猶以<lb/>
鄉飲酒之禮理軍市也今陛下既不納天下之言又加<lb/>
<pb n="KR3k0046_WYG_018-20b"/>
戮焉夫䳒鵲遭害則仁鳥増逝愚者蒙戮則智士深退<lb/>
間者愚民上疏多觸不急之法或下廷尉而死者衆自<lb/>
陽朔以來天下以言為諱朝廷尤甚羣臣皆承順上指<lb/>
莫有執正何以明其然也取民所上書陛下之所善試<lb/>
下之廷尉廷尉必曰非所宜言大不敬以此卜之一矣<lb/>
故京兆尹王章資質忠直敢面引廷爭孝元皇帝擢之<lb/>
以厲具臣而矯曲朝及至陛下戮及妻子且惡惡止其<lb/>
身王章非有反畔之辜而殃及家折直士之節結諌臣<lb/>
<pb n="KR3k0046_WYG_018-21a"/>
之舌羣臣皆知其非然不敢爭天下以言為戒最國家<lb/>
之大患願陛下循髙祖之軌杜亡秦之路數御十月之<lb/>
歌留意亡逸之戒除不急之法下亡諱之詔博覽兼聽<lb/>
謀及疏賤令深者不隱逺者不塞所謂闢四門明四目<lb/>
也且不急之法誹謗之微者也徃者不可及來者猶可<lb/>
追方今君命犯而主威奪外戚之權日以益隆陛下不<lb/>
見其形願察其景建始以來日食地震以率言之三倍<lb/>
春秋水災亡與比數陰盛陽微金鐵為飛此何景也漢<lb/>
<pb n="KR3k0046_WYG_018-21b"/>
興以來社稷三危吕霍上官皆母后之家也親親之道<lb/>
全之為右當與之賢師良傳教以忠孝之道今迺尊寵<lb/>
其位授以魁柄使之驕逆至於夷滅此失親親之大者<lb/>
也自霍光之賢不能為子孫慮故權臣易世則危書曰<lb/>
母若火始庸庸勢陵於君權隆於主然後防之亦無及<lb/>
已<lb/>
哀帝少在國見成帝委政外家王氏僣盛即位多欲有<lb/>
所匡正封拜丁傅奪王氏權師丹自以師傅居三公位<lb/>
<pb n="KR3k0046_WYG_018-22a"/>
得信於上上書古者諒闇不言聽於冢宰三年無改於<lb/>
父之道前大行尸柩在堂而官爵臣等以及親屬赫然<lb/>
皆貴寵封舅為陽安侯皇后尊號未定豫封父為孔鄉<lb/>
侯出侍中王邑射聲校尉王邯等詔書比下變動政事<lb/>
卒暴無漸間者郡國多地動水出流殺人民日月不明<lb/>
五星失行此皆舉錯失中號今不定法度失理陰陽溷<lb/>
濁之應也臣伏惟人情無子年雖六七十猶博取而廣<lb/>
求孝成皇帝深見天命燭知至徳以壯年克已立陛下<lb/>
<pb n="KR3k0046_WYG_018-22b"/>
為嗣先暴棄天下而陛下繼體四海安寧百姓不懼<lb/>
此先帝聖徳當合天人之功也臣聞天威不違顔咫尺<lb/>
願陛下深思先帝所以建立陛下之意且克己躬行以<lb/>
觀羣下之從化天下者陛下之家也肺腑何患不富貴<lb/>
不宜倉卒<lb/>
申屠剛對孝平帝賢良方正策　臣聞王事失道則神<lb/>
祇怨怒姦邪亂正故陰陽謬錯此天所以譴告王者欲<lb/>
令失道之君曠然覺悟懷邪之臣懼然自刻者也今朝<lb/>
<pb n="KR3k0046_WYG_018-23a"/>
廷不考功校德而虚納毁譽數下詔書張設重法抑斷<lb/>
誹謗禁割論議罪之重者乃至腰斬傷忠臣之情挫直<lb/>
士之鋭殆乖建進善之旌懸敢諌之皷闢四門之路明<lb/>
四目之義也臣聞成王㓜少周公攝政聽言下賢均權<lb/>
布寵無舊無新唯仁是親動順天地舉錯不失然近則<lb/>
召公不悦逺則四國流言夫子母之性天道至親今聖<lb/>
主幼少始免襁褓即位以來至親分離外戚杜隔恩不<lb/>
得通且漢家之制雖任英賢猶援姻戚親疏相錯杜塞<lb/>
<pb n="KR3k0046_WYG_018-23b"/>
間隙誠所以安宗廟重社稷也今馮衛無罪久廢不録<lb/>
或處窮僻不若民庶誠非慈愛忠孝承上之意夫為人<lb/>
後者自有正義至尊至卑其勢不嫌是以人無賢愚莫<lb/>
不為怨姦臣賊子以之為便不諱之變誠難其慮今之<lb/>
保傳非古之周公周公至聖猶尚有累何况事失其衷<lb/>
不合天心者哉昔周公先遣伯禽守封於魯以義割恩<lb/>
寵不加後故配天郊祀三十餘世霍光秉政輔翼少主<lb/>
修善進士名為忠直而尊崇其宗黨摧抑外戚結貴據<lb/>
<pb n="KR3k0046_WYG_018-24a"/>
權至堅至固終没之後受禍滅門方今師傅皆以伊周<lb/>
之位據賢保之任以此思化則何功不至不思其危則<lb/>
何禍不到損益之際孔父攸歎持滿之戒老氏所慎蓋<lb/>
功冠天下者不安威震人主者不全今承衰亂之後繼<lb/>
重敝之世公家屈竭賦歛重數苛吏奪其時貪夫侵其<lb/>
財百姓困乏疾疫天命盗賊羣軰且以萬數軍行衆止<lb/>
竊號自立攻犯京師燔燒縣邑至乃訛言積弩入宫宿<lb/>
衛驚懼自漢以來誠未有也國家微弱姦謀不禁六極<lb/>
<pb n="KR3k0046_WYG_018-24b"/>
之效危於累卵王者承天順地興爵主刑不敢以天官<lb/>
私其宗不敢以天罰輕其親陛下宜遂聖明之德昭然<lb/>
覺悟逺述帝王之迹近遵孝文之業差五品之屬納至<lb/>
親之序亟遣使者徴中山太后置之别宫令時朝見又<lb/>
召馮衛二族裁與冗職使得執㦸親奉宿衛以防未然<lb/>
之符以抑患禍之端上安社稷下全保傳内和親戚外<lb/>
絶邪謀書奏王莽令元后下詔曰剛所言僻經妄説違<lb/>
背大義其罷歸田里<lb/>
<pb n="KR3k0046_WYG_018-25a"/>
光武時陰鄉侯陰識貴人之兄也以軍功當増封識叩<lb/>
頭讓曰天下初定將帥有功者衆臣託屬掖廷仍加爵<lb/>
邑不可以示天下此為親戚受賞國人計功也帝從之<lb/>
陰興字君陵光烈皇后母弟為人有膂力建武二年為<lb/>
黄門侍郎守期門僕射典將武騎從征伐平定郡國興<lb/>
每從出入常操持小蓋障翳風雨躬履塗泥率先期門<lb/>
光武所幸之處輙先入清宫甚見親信雖好施接賔然<lb/>
門無俠客與同郡張宗上谷鮮于裒不相好知其有用<lb/>
<pb n="KR3k0046_WYG_018-25b"/>
猶稱所長而達之友人張汜杜禽與興厚善以為華而<lb/>
少實但私之以財終不為言是以世稱其忠平第宅茍<lb/>
完裁蔽風雨九年封貴人弟就為宣恩侯復召就兄侍<lb/>
中興欲封之置印綬於前興固讓曰臣未有先登䧟陳<lb/>
之功而一家數人並蒙爵土令天下觖望誠所不願光<lb/>
武嘉之不奪其志貴人問其故興曰夫外戚家若不知<lb/>
謙退嫁女欲配侯王取婦眄睨公主愚心實不安也富<lb/>
貴有極人當知足夸奢益為觀聽所譏貴人感其言深<lb/>
<pb n="KR3k0046_WYG_018-26a"/>
自降挹卒不為宗親求位<lb/>
章帝欲封爵諸舅馬太后不聽㑹大旱言事者以為不<lb/>
封外戚之故有司請依舊典太后詔曰凡言事者皆欲<lb/>
媚朕以要福耳昔王氏五侯同日俱封黄霧四塞不聞<lb/>
澍雨之應夫外戚貴盛鮮不傾覆故先帝防慎舅氏不<lb/>
令在樞機之位又言我子不當與先帝子等今有司柰<lb/>
何欲以馬氏比陰氏乎且陰衛尉天下稱之省中御者<lb/>
至門出不及履此蘧伯玉之敬也新陽侯雖剛彊微失<lb/>
<pb n="KR3k0046_WYG_018-26b"/>
理然有方略據地談論一朝無雙原鹿貞侯勇猛誠信<lb/>
此三人者天下選臣豈可及哉馬氏不及陰氏逺矣吾<lb/>
豈可上負先帝之㫖下虧先人之徳重襲西京敗亡之<lb/>
禍哉固不許<lb/>
有司連據舊典請封諸舅章帝以天下豐稔方垂無事<lb/>
遂封衛尉廖等為侯太后聞之曰吾少壯時但慕竹帛<lb/>
志不顧命今雖已老猶戒之在得冀秉此道不負先帝<lb/>
所以化導兄弟共同斯志欲令瞑目之日無所復恨何<lb/>
<pb n="KR3k0046_WYG_018-27a"/>
意老志復不從哉廖等並辭讓願就關内侯帝不許廖<lb/>
等不得已受封爵而上書辭位帝許之<lb/>
第五倫上孝章帝疏　臣聞忠不隱諱直不避害不勝<lb/>
愚狷昧死自表書曰臣無作威作福害于而家凶于而<lb/>
國傳曰大夫無境外之交束修之饋近代光烈皇后雖<lb/>
友愛天至而卒使陰就歸國徙廢陰興賔客其後梁竇<lb/>
之家互有非法明帝即位竟多誅之自是洛中無復權<lb/>
戚書記請託一皆斷絶又譬諸外戚曰苦身待士不如<lb/>
<pb n="KR3k0046_WYG_018-27b"/>
為國戴盆望天事不兩施臣常刻著五臟書諸紳帶而<lb/>
今之議者復以馬氏為言竊聞衛尉廖以布三千疋城<lb/>
門校尉防以錢三百萬私贍三輔衣冠知與不知莫不<lb/>
畢給又聞臘日亦遺其在洛中者錢各五千越騎校尉<lb/>
先臘用羊三百頭米四百斛肉五千觔臣愚以為不應<lb/>
經義惶恐不敢以不聞陛下情欲厚之亦宜所以安之<lb/>
臣今言此誠欲上忠陛下下全后家<lb/>
倫又上疏　臣愚以為貴戚可封侯以富之不當職事<lb/>
<pb n="KR3k0046_WYG_018-28a"/>
以任之何者繩以法則傷恩私以親則違憲伏聞馬防<lb/>
今當西征臣以太后恩仁陛下至孝恐卒有纎介難為<lb/>
意愛聞防請杜篤為從事中郎多賜財帛篤為鄉里所<lb/>
廢客居美陽女弟為馬氏妻恃此交通在所縣令苦其<lb/>
不法收繫論之今來防所議者咸致疑恠况乃以為從<lb/>
事將恐議及朝廷今宜為選賢能以輔助之不可復令<lb/>
防自請人有損事望茍有所懷敢不自聞並不見省用<lb/>
倫復上疏　臣得以空虚之質當輔弼之任素性駑怯<lb/>
<pb n="KR3k0046_WYG_018-28b"/>
位尊爵重拘迫大義思自策厲雖遭百死不敢擇地又<lb/>
况親遇危言之世哉今承百王之敝人尚文巧咸趨邪<lb/>
路莫能守正伏見虎賁中郎將竇憲椒房之親典司禁<lb/>
兵出入省闈年盛志美卑謙樂善此誠其好士交結之<lb/>
方然諸出入貴戚者類多瑕釁禁錮之人尤少守約安<lb/>
貧之節士大夫無志之徒更相販賣雲集其門衆喣飃<lb/>
山聚蚊成雷蓋驕佚所從生也三輔論議者至云以貴<lb/>
戚廢錮當復以貴戚浣濯之猶解酲當以酒也詖險趨<lb/>
<pb n="KR3k0046_WYG_018-29a"/>
勢之徒誠不可親近臣愚願陛下中宫嚴勅憲等閉門<lb/>
自守無妄交通士大夫防其未萌慮於無形令憲永保<lb/>
福禄君臣交懽無纎介之隙此臣之所至願也<lb/>
竇太后臨朝竇憲兄弟皆在親要之地崔駰以書戒憲<lb/>
曰傳曰生而富者驕生而貴者傲生富貴而能不驕傲<lb/>
者未之有也今寵禄初隆百僚觀行豈可不庶幾夙夜<lb/>
以永終譽乎昔馮野王以外戚居位稱為賢臣近陰衛<lb/>
尉克巳復禮終受多福外戚所以獲譏於時垂愆於後<lb/>
<pb n="KR3k0046_WYG_018-29b"/>
者蓋在滿而不挹位有餘而仁不足也漢興以後迄於<lb/>
哀平外家二十保族全身四人而已書曰鑒於有殷可<lb/>
不慎哉<lb/>
何敞上封事　夫忠臣憂世犯主嚴顔譏刺貴臣至以<lb/>
殺身滅家而猶為之者何耶君臣義重有不得已也臣<lb/>
伏見徃事國之危亂家之將凶皆有所由較然易知昔<lb/>
鄭武姜之幸叔叚衛莊公之寵州吁愛而不教終至凶<lb/>
戾由是觀之愛子若此猶饑而食之以毒適所以害之<lb/>
<pb n="KR3k0046_WYG_018-30a"/>
也伏見大將軍憲始遭大憂公卿比奏欲令典幹國事<lb/>
憲深執謙退固辭盛位懇懇勤勤言之深至天下聞之<lb/>
莫不悦喜今踰年無幾大禮未終卒然中改兄弟専朝<lb/>
憲秉三軍之重篤景總宫衛之權而虐用百姓奢侈僣<lb/>
偪誅戮無罪肆心自快今者議論洶洶咸謂叔叚州吁<lb/>
復生於漢臣觀公卿懷持兩端不肯極言者以為憲等<lb/>
若有匪懈之志則已受吉甫褒申伯之功如憲等䧟於<lb/>
罪辜則自取陳平周勃順吕氏之權終不以憲等吉凶<lb/>
<pb n="KR3k0046_WYG_018-30b"/>
為憂也臣敞區區誠欲計策兩安絶其綿綿塞其㳙㳙<lb/>
上不欲令皇太后損文母之號陛下有誓泉之譏下使<lb/>
憲等得長保其福祐然臧獲之謀上安主父下存主母<lb/>
猶不免於嚴怒臣伏惟累祖蒙恩至臣八世復以愚陋<lb/>
旬日之間歴顯位備機近每念厚德忽然忘生雖知言<lb/>
必夷滅而冐死自盡者誠不忍目見其禍而懷黙茍全<lb/>
駙馬都尉瓌雖在弱冠有不隱之忠比請退身願抑家<lb/>
權可與參謀聽順其意誠宗廟至計竇氏之福<lb/>
<pb n="KR3k0046_WYG_018-31a"/>
竇憲弟夏陽侯瓌欲徃候樂恢恢謝不與通憲兄弟放<lb/>
縱而忿其不附已妻每諌恢曰昔人有容身避害何必<lb/>
以言取怨恢歎曰吾何忍素餐立人之朝乎遂上疏諌<lb/>
　臣聞百王之失皆由權移於下大臣持國常以執盛<lb/>
為咎伏念先帝聖徳未永早棄萬國陛下富於春秋纂<lb/>
承大業諸舅不宜幹正王室以示天下之私經曰天地<lb/>
乖互衆物大傷君臣失序萬人受殃政失不救其極不<lb/>
測方今之宜上以義自割下以謙自引四舅可長保爵<lb/>
<pb n="KR3k0046_WYG_018-31b"/>
土之榮皇太后永無慚負宗廟之憂誠策之上者也<lb/>
范曄鄧隲論　漢世外戚自東西京十有餘族非徒豪<lb/>
横盈極自取災故必於貽釁後生以至顛敗者其數有<lb/>
可言焉何則恩非已結而權已先之情疏禮重而枉性<lb/>
圖之來寵方授地既害之隙開勢謝讒亦勝之悲哉隲<lb/>
悝兄弟委逺時柄忠勞王室而終莫之免斯樂生所以<lb/>
泣而辭燕也<lb/>
安帝始親政事追感祖母宋貴人悉封其家又元舅耿<lb/>
<pb n="KR3k0046_WYG_018-32a"/>
寶及皇后兄弟閻顯等並用威權翟酺上疏　昔竇鄧<lb/>
之寵傾動四方兼官重紱盈金積貨至使議弄神器改<lb/>
更社稷豈不以勢尊威廣以致斯患乎及其破壞頭顙<lb/>
墮地願為孤豚豈可得哉夫至貴無漸失必暴受爵非<lb/>
道殃必疾今外戚寵幸功均造化漢元以來未有等比<lb/>
陛下誠仁恩周洽以親九族然禄去公室政移私門覆<lb/>
車重尋寜無摧折而朝臣在位莫肯正議翕翕訾訾更<lb/>
相佐附臣恐威權外假歸之良難虎翼一奮卒不可制<lb/>
<pb n="KR3k0046_WYG_018-32b"/>
故孔子曰吐珠於澤誰能不含老子稱國之利器不可<lb/>
以示人此最安危之極戒社稷之深計也<lb/>
順帝選遣八使循行風俗皆耆儒知名多歴顯位唯張<lb/>
綱年少官次最微餘人受命之部而綱獨埋其車輪於<lb/>
洛陽都亭曰豺狼當路安問狐狸遂奏劾大將軍兾河<lb/>
南尹不疑蒙外戚之援荷國厚恩以芻蕘之資居阿衡<lb/>
之任不能敷揚五教翼讃日月而專為封豕長蛇肆其<lb/>
貪叨甘心好貨縱恣無底多樹謟諛以害忠良誠天威<lb/>
<pb n="KR3k0046_WYG_018-33a"/>
所不赦大辟所宜加也謹條其無君之心十五事斯皆<lb/>
臣子所切齒者也<lb/>
袁著論梁冀書　臣聞仲尼歎鳳鳥不至河不出圖自<lb/>
傷卑賤不能致也今陛下居得致之位又有能致之資<lb/>
而和氣未應賢愚失序者勢分權臣上下壅隔之故也<lb/>
夫四時之運功成則退髙爵厚寵鮮不致災今大將軍<lb/>
位極功成可為至戒宜遵懸車之禮髙枕頥神傳曰木<lb/>
實繁者披枝害心若不抑損權盛將無以全其身矣左<lb/>
<pb n="KR3k0046_WYG_018-33b"/>
右聞臣言將側目切齒臣特以童蒙見拔故敢忘忌諱<lb/>
昔舜禹相戒無若丹朱周公戒成王無如殷王紂願除<lb/>
誹謗之罪以開天下之口<lb/>
崔琦字子瑋涿郡安平人濟北相瑗之宗也少游學京<lb/>
師以文章博通稱初舉孝亷為郎河南尹梁兾聞其才<lb/>
請與交冀行多不軌琦數引古今成敗以戒之兾不能<lb/>
受乃作外戚箴其辭曰赫赫外戚華寵煌煌昔在帝舜<lb/>
徳隆英皇周興三母有莘崇湯宣王晏起姜后脱簮齊<lb/>
<pb n="KR3k0046_WYG_018-34a"/>
桓好樂衛姬不音皆輔主以禮扶君以仁達才進善以<lb/>
義濟身爰暨末葉漸以頽虧貫魚不敘九御差池晉國<lb/>
之難禍起於麗惟家之索牝雞之晨專權擅愛顯已蔽<lb/>
人陵長間舊圮剝至親並后匹嫡滛女斃陳匪賢是止<lb/>
番為司徒荷爵負乗采食名都詩人是刺德用不憮暴<lb/>
辛惑婦拒諌自孤蝠蛇其心縱毒不辜諸父是殺孕子<lb/>
是刳天怒地忿人謀鬼圖甲子昧爽身首分離初為天<lb/>
子後為人螭非但躭色母后尤然不相率以禮而競奬<lb/>
<pb n="KR3k0046_WYG_018-34b"/>
以權先笑後號卒以辱殘家國泯絶宗廟燒燔末嬉䘮<lb/>
夏褒姒斃周妲己亡殷趙靈沙丘戚姬人豕吕宗以敗<lb/>
陳后作巫卒死於外霍欲鴆子身乃罹廢故曰無謂我<lb/>
貴天將爾摧無恃常好色有歇微無怙常幸愛有陵遲<lb/>
無曰我能天人爾違患生不德福有慎機日不常中月<lb/>
盈有虧履道者固仗勢者危微臣司戚敢告在斯琦以<lb/>
言不從失意復從作白鵠賦以為風梁兾見之呼琦問<lb/>
曰百官外内各有司存天下云云豈獨吾人之尤君何<lb/>
<pb n="KR3k0046_WYG_018-35a"/>
激刺之過乎琦對曰昔管仲相齊樂聞譏諌之言蕭何<lb/>
佐漢乃設書過之吏今將軍累世台輔任齊伊公而德<lb/>
政未聞黎元塗炭不能結納忠良以救禍敗反復欲鉗<lb/>
塞士口杜蔽主聽將使𤣥黄改色馬鹿異形乎兾無以<lb/>
對因遣琦歸後除為臨濟長不敢之職解印綬去兾遂<lb/>
令刺客陰求殺之客見琦耕於陌上懷書一卷息輙偃<lb/>
而詠之客哀其志以實告琦曰將軍令吾要子今見君<lb/>
賢者情懷忍忍可亟自迯吾亦於此亡矣琦得脱去兾<lb/>
<pb n="KR3k0046_WYG_018-35b"/>
後竟捕殺之所著賦頌銘誅箴弔論九咨七言凡十五<lb/>
篇<lb/>
梁太后臨朝皇甫規舉賢良方正對策　伏惟孝順皇<lb/>
帝初勤王政紀綱四方幾以獲安後遭姦偽威分近習<lb/>
畜貨聚馬戱謔是聞又因縁嬖倖受賂賣爵輕使賔客<lb/>
交錯其間天下擾擾從亂如歸故每有征戰鮮不挫傷<lb/>
官民並竭上下窮虚臣在關西竊聽風聲未聞國家有<lb/>
所先後而威福之來咸歸權倖陛下體兼乾坤聰哲純<lb/>
<pb n="KR3k0046_WYG_018-36a"/>
茂攝政之初拔用忠貞其餘維綱多所改正逺近翕然<lb/>
望見太平而地震之後霧氣白濁日月不光旱魃為虐<lb/>
大賊從横流血川野庶品不安譴誡累至殆以姦臣權<lb/>
重之所致也其常侍尤無狀者亟便黜遣披掃凶黨收<lb/>
入財賄以塞痛怨以答天誡今大將軍梁兾河南尹不<lb/>
疑處周邵之任為社稷之鎮加與王室世為姻族今日<lb/>
立號雖尊可也實宜増修謙節輔以儒術省去遊娛不<lb/>
急之務割減廬第無益之飾夫君者舟也人者水也羣<lb/>
<pb n="KR3k0046_WYG_018-36b"/>
臣乗舟者也將軍兄弟操楫者也若能平志畢力以度<lb/>
元元所謂福也如其怠弛將淪波濤可不慎乎夫德不<lb/>
稱禄猶鑿墉之趾以益其髙豈量力審功安固之道哉<lb/>
凡諸宿猾酒徒戱客皆耳納邪聲口出謟言甘心逸遊<lb/>
唱造不義亦宜貶斥以懲不軌令兾等深思得賢之福<lb/>
失賢之累又在位素餐尚書怠職有司依違莫肯糾察<lb/>
故使陛下專受謟諛之言不聞户牖之外臣誠知阿諛<lb/>
有福深言近禍豈敢隱心以避誅責乎臣生長邊逺希<lb/>
<pb n="KR3k0046_WYG_018-37a"/>
涉紫庭怖慴失守言不盡心梁兾忿其刺己以規為下<lb/>
第<lb/>
晉武帝立皇后楊氏大赦后元皇后之從妹也美而有<lb/>
婦德帝初聘后后叔父珧上表曰自古一門二后未有<lb/>
能全其宗者乞藏此表於宗廟異日如臣之言得以免<lb/>
禍帝許以后父駿為車騎將軍封臨晉侯尚書褚䂮郭<lb/>
弈皆表駿小器不可任社稷之重帝不從駿驕傲自得<lb/>
胡奮謂駿曰卿恃女更益豪邪歴觀前世與天家婚未<lb/>
<pb n="KR3k0046_WYG_018-37b"/>
有不滅門者但早晩事耳駿曰卿女不在天家乎奮曰<lb/>
我女與卿女作婢耳何能為損益乎<lb/>
慕容皝聞庾亮薨弟冰翼繼為將相乃表曰臣究觀前<lb/>
代昏明之主若能親賢並建則政致升平若親黨后族<lb/>
必有傾辱之禍是以周之申伯號稱賢舅以其身藩於<lb/>
外不握朝權降及秦昭足為令主委信二舅幾至亂國<lb/>
逮於漢武推重田蚡萬幾之要無不決之及蚡死後切<lb/>
齒追恨成帝闇弱不能自立内惑艷妻外恣五舅卒令<lb/>
<pb n="KR3k0046_WYG_018-38a"/>
王莽坐取帝位每覽斯事孰不痛惋設使舅氏賢若穰<lb/>
侯王鳳則但聞有二臣不聞有二主若其不才則有竇<lb/>
憲梁兾之禍也凡此成敗亦旣然矣茍能易軌可無覆<lb/>
墜陛下命世天挺當隆晉道而遭國多難殷憂備嬰追<lb/>
述徃事至今㷊灼迹其所由實因故司空亮居元舅之<lb/>
尊勢業之重執政裁下輕侮邊將故令蘇峻祖約不勝<lb/>
其忿遂致敗國至令太后發憤一旦升遐若社稷不寧<lb/>
人神無助豺狼之心當可極耶前事不忘後事之表而<lb/>
<pb n="KR3k0046_WYG_018-38b"/>
中書監左將軍冰等内執樞機外擁上將昆弟並列人<lb/>
臣莫疇陛下深敦渭陽氷等自宜引退臣嘗論世主若<lb/>
欲崇顯舅氏何不封以藩國豐其禄賜限其勢利使上<lb/>
無偏優下無私論如此榮辱何從而生噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>何辭而起<lb/>
徃者惟亮一人宿有名望尚致世變况今居之者素無<lb/>
聞焉且人情易惑難以户告縱令陛下無私於彼天下<lb/>
之人誰謂不私乎臣與氷等名位殊班出處懸邈又國<lb/>
之戚昵理應降悦以適事位臣獨矯抗此言者上為陛<lb/>
<pb n="KR3k0046_WYG_018-39a"/>
下退為冰計疾茍容之臣坐鑒得失顛而不扶焉用彼<lb/>
相昔徐福陳霍氏之戒宣帝不從至令忠臣更為逆旅<lb/>
良由察之不審防之無漸臣今所陳可謂防漸矣但恐<lb/>
陛下不明臣之忠不用臣之計事過之日更處焦爛之<lb/>
後耳昔王章劉向每上封事未嘗不指斥王氏故令二<lb/>
子或死或刑谷永張禹依違不對故容身茍免取譏於<lb/>
世臣被髮殊俗位為上將夙夜惟憂罔知所報惟當外<lb/>
殄冦讐内盡忠規陳力輸誠以答國恩臣若不言誰當<lb/>
<pb n="KR3k0046_WYG_018-39b"/>
言者<lb/>
裴頠為尚書左僕射侍中頠雖后之親屬然雅望素隆<lb/>
四海不謂之以親戚進也惟恐其不居位俄復使頠專<lb/>
任門下事固讓不聽頠上言　賈模適亡復以臣代崇<lb/>
外戚之望彰偏私之舉后族何常有能自保皆知重親<lb/>
無脱者也然漢二十四帝惟孝文光武明帝不重外戚<lb/>
皆保其宗豈將獨賢實以安理故也昔穆叔不拜越禮<lb/>
之饗臣亦不敢聞殊常之詔又表云咎繇謨虞伊尹相<lb/>
<pb n="KR3k0046_WYG_018-40a"/>
商吕望翊周蕭張佐漢咸播功化光格四極暨於繼體<lb/>
咎單傳説祖已樊仲亦隆中興或明揚側陋或起自庶<lb/>
族豈非尚德之舉以臻斯美哉歴觀近世不能慕逺溺<lb/>
於近情多任后親以致不靜昔疎廣戒太子以舅氏為<lb/>
官屬前世以為知禮况朝廷何取於外戚正使才均尚<lb/>
當先其疎者以明至公漢世不用馮野王即其事也表<lb/>
上皆優詔敦譬<lb/>
晉書外戚篇　詳觀徃誥逖聽前聞階縁外戚以致顯<lb/>
<pb n="KR3k0046_WYG_018-40b"/>
榮者其所由來尚矣而多致禍敗鮮克令終者何哉豈<lb/>
不由禄以恩升位非徳舉識慚明哲材謝經通假椒房<lb/>
之寵靈總軍國之樞要或威權震主或勢力傾朝居安<lb/>
而不慮危務進而不知退驕奢既至釁隙隨之者乎是<lb/>
以吕霍之家誅夷於西京梁鄧之族勦絶於東都其餘<lb/>
干紀亂常害時蠧政者不可勝載至若樊靡卿之父子<lb/>
竇廣國之弟兄陰興之守約戒奢史丹之掩惡揚善斯<lb/>
並后族之所美者也由此觀之于時縱溢者必以凶終<lb/>
<pb n="KR3k0046_WYG_018-41a"/>
守道謙冲者永保貞吉古人所謂禍福無門惟人所召<lb/>
此非其效歟逮於晉難始自宫掖楊駿藉武帝之寵私<lb/>
叨竊非據賈謐乗惠皇之蒙眛成此厲階遂使悼后遇<lb/>
雲林之災愍懷濫湖城之酷天人道盡䘮亂𢎞多宗廟<lb/>
以之顛覆黎庶於焉殄瘁詩云赫赫宗周褒姒滅之其<lb/>
此之謂也爰及江左未改覆車庾亮世族羽儀王恭髙<lb/>
明領袖既而職兼出納任切股肱孝伯竟以亡身元規<lb/>
幾於敗國豈不哀哉若褚季野之畏避朝權王叔仁之<lb/>
<pb n="KR3k0046_WYG_018-41b"/>
固求出鎮用能全身逺害有可稱焉賈充楊駿庾亮王<lb/>
獻之王恭等已入列傳其餘即敘其成敗以為外戚篇<lb/>
云<lb/>
宋明帝疾篤慮晏駕之後皇后臨朝江安懿侯王景文<lb/>
以元舅之勢必為宰相門族彊盛或有異圖遣使賫藥<lb/>
賜景文死手勅曰與卿周旋欲全卿門户故有此處分<lb/>
勅至景文正與客棋叩函看已復置局下神色不變方<lb/>
與客思行爭刼局竟歛子内奩畢徐曰奉勅見賜以死<lb/>
<pb n="KR3k0046_WYG_018-42a"/>
方以勅示客中直兵焦度趙智略憤怒曰大丈夫安能<lb/>
坐受死州中文武數百足以一奮景文曰知卿至心若<lb/>
見念者為我百口計乃作墨啟答勅致謝飲藥而卒<lb/>
唐太宗以吏部尚書長孫無忌為右僕射無忌與上為<lb/>
布衣交加以外戚有佐命功上委以腹心其禮遇羣臣<lb/>
莫及欲用為宰相者數矣文德皇后固請曰妾備位椒<lb/>
房家之貴寵極矣誠不願兄弟復執國政吕霍上官可<lb/>
為切骨之戒幸陛下矜察上不聽卒用之以開封府儀<lb/>
<pb n="KR3k0046_WYG_018-42b"/>
同三司長孫無忌為司空無忌固辭曰臣忝預外戚恐<lb/>
天下謂陛下為私太宗不許曰吾為官擇人惟才是與<lb/>
茍或不才雖親不用襄邑王神符是也如其有才雖讐<lb/>
不棄魏徴等是也今日之舉非私親也<lb/>
宣宗勅先賜右衛大將軍鄭光鄠縣及雲陽莊並免税<lb/>
役中書門下奏以為税役之法天下皆同陛下屢發徳<lb/>
音欲使中外畫一今獨免鄭光似稍乖前意事雖至細<lb/>
繫體則多勅曰朕以鄭光元舅之尊貴欲優異令免征<lb/>
<pb n="KR3k0046_WYG_018-43a"/>
税初不細思况親戚之間人所難議卿等茍非愛我豈<lb/>
進嘉言庶事能盡如斯天下何憂不理有始有卒當共<lb/>
守之並依所奏<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0046_WYG_018-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷十八<lb/>
</p>
<p>
</p>
  </div>
</body>
</text>
</TEI>
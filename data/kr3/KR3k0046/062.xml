<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟類編卷六十二</head> <lb/>
    <p>
<pb n="KR3k0046_WYG_062-1a"/>
欽定四庫全書<lb/>
　經濟類編卷六十二<lb/>
　　　　　　　　　　明　馮琦馮瑗　撰<lb/>
　武功類八<lb/>
　　戰略<hi>二</hi>　<hi>四十則</hi>
唐太宗車駕至安市城攻髙麗髙麗北部耨薩延夀惠<lb/>
真率兵十五萬救安市上曰今為延夀䇿有三引兵直<lb/>
前連城為壘據險食粟掠吾牛馬攻之不可猝下欲歸<lb/>
<pb n="KR3k0046_WYG_062-1b"/>
則泥潦為阻坐困吾軍上䇿也㧞城中之衆與之宵遁<lb/>
中䇿也不度智能來與吾戰下䇿也卿曹觀之彼必出<lb/>
下䇿成擒在吾目中矣髙麗有對盧年老習事謂延夀<lb/>
曰秦王内芟羣雄外服戎狄獨立為帝此命世之才今<lb/>
舉海内之衆而來不可敵也為吾計者不若頓兵不戰<lb/>
曠日持乆分遣竒兵斷其運道糧食既盡求戰不得欲<lb/>
歸無路乃可勝也延夀不從引軍直進上猶恐其不至<lb/>
命阿史那杜爾將千騎以誘之兵始交而偽走髙麗相<lb/>
<pb n="KR3k0046_WYG_062-2a"/>
謂曰易與耳競進乗之至安市城東南八里依山而陳<lb/>
長四十里上與無忌等從數百騎乗髙觀望形勢江夏<lb/>
王道宗曰髙麗傾國以拒王師平壤之守必弱願假臣<lb/>
精兵五千覆其本根則數十萬衆可不戰而降矣上不<lb/>
應命李世勣將歩騎萬五千陳于四嶺長孫無忌將精<lb/>
兵萬一千自山北出狹谷以衝其後上自將歩騎四千<lb/>
為竒兵挾皷角偃旗幟登北山勑諸軍聞皷角齊出奮<lb/>
擊延夀等見世勣布陳勒兵欲戰上望見無忌軍塵起<lb/>
<pb n="KR3k0046_WYG_062-2b"/>
命作皷角舉旗幟諸軍鼔譟並進延夀等大懼欲分兵<lb/>
禦之而陣已亂薛仁貴大呼䧟陣所向無敵大軍乗之<lb/>
髙麗兵大潰延夀惠真率衆請降舉國大駭後黃城銀<lb/>
城皆自㧞遁去數百里無復人烟上乃更名所幸山曰<lb/>
駐驆山刻石紀功焉驛書報太子及髙士亷等曰朕為<lb/>
將如此何如<lb/>
髙宗謂裴行儉曰卿文武兼資今授卿二職乃除禮部<lb/>
尚書右衛大將軍為定襄道行軍大總管將兵三十餘<lb/>
<pb n="KR3k0046_WYG_062-3a"/>
萬以討突厥至是大破突厥于黑山擒奉職泥熟匐為<lb/>
其下所殺以首來降初行儉至朔州謂其下曰撫士貴<lb/>
誠制敵尚詐乃為糧車三百乗每車伏壯士五人各持<lb/>
陌刀勁弩以羸兵為之援且伏精兵于險要以待之虜<lb/>
果至羸兵棄車散走虜驅車就水草解鞍牧馬欲取糧<lb/>
壯士自車中躍出擊之虜驚走復為伏兵所邀殺獲殆<lb/>
盡自是糧運行者虜莫敢近軍至單于府北抵暮下營<lb/>
掘塹已周行儉遽命移就髙岡諸將皆言士卒已安不<lb/>
<pb n="KR3k0046_WYG_062-3b"/>
可動行儉不從趣使移是夜風雨暴至前所營地水深<lb/>
丈餘諸將驚服問其故行儉笑曰自今但從我命不必<lb/>
問其所由知也<lb/>
李光弼將蕃漢歩騎萬餘人太原弩手三千人出井陘<lb/>
至常山常山團練兵執安思義出降光弼召思義問計<lb/>
且曰汝䇿可取當不殺汝思義曰大夫士馬逺來疲弊<lb/>
猝遇大敵恐未易當不如移軍入城早為備禦先料勝<lb/>
負然後出兵胡騎雖鋭不能持重茍不獲利氣沮心離<lb/>
<pb n="KR3k0046_WYG_062-4a"/>
於是乃可圖矣思明先鋒來晨必至而大軍繼之不可<lb/>
不留意也光弼悦釋其縛即移軍入城思明聞常山不<lb/>
守立解饒陽之圍合二萬餘騎直抵城下光弼以五百<lb/>
弩于城下齊發射之賊稍却乃出弩手千人分為四隊<lb/>
使其矢發發相繼賊不能當乃退有村民告賊歩兵五<lb/>
千自饒陽來至九門南逢壁光弼遣歩騎各二千匿旗<lb/>
皷並水潜行遇賊方飯縱兵掩擊殺之無遺思明聞之<lb/>
失勢退入九門<lb/>
<pb n="KR3k0046_WYG_062-4b"/>
史思明等引兵十萬冦太原李光弼麾下精兵皆赴朔<lb/>
方餘衆不滿萬人諸將皆懼議修城以待之光弼曰太<lb/>
原城周四十里賊垂至而興役是先自困也乃率土民<lb/>
于城外鑿壕以自固作塹數十萬衆莫知所用及賊攻<lb/>
城光弼用以増壘城壊輙補月餘不下思明乃選驍鋭<lb/>
為遊兵戒之曰我攻其北則汝潜趣其南有隙則乗之<lb/>
而光弼軍令嚴整雖冦所不至警邏亦不少懈賊不得<lb/>
入光弼募軍中有小技皆取之人盡其用得錢上三善<lb/>
<pb n="KR3k0046_WYG_062-5a"/>
穿地道賊為梯衝土山以攻城光弼為地道以迎之近<lb/>
城輙䧟又作大礟飛巨石一發輙斃二十餘人賊死者<lb/>
什二三乃退營于數十歩外光弼遣人詐為約降而穿<lb/>
地道周賊營中至期遣禆將將數千人出如降狀賊皆<lb/>
屬目俄而營中地䧟死者千餘人賊衆驚亂官軍鼔譟<lb/>
乗之俘斬萬計<lb/>
史思明分軍四道濟河會於汴州李光弼方廵諸營聞<lb/>
之入汴州謂節度使許叔兾曰大夫能守汴州十五日<lb/>
<pb n="KR3k0046_WYG_062-5b"/>
我則將兵來救叔兾許諾思明至汴州叔兾與戰不勝<lb/>
遂降之思明乗勝西攻鄭州光弼整衆徐行至洛陽留<lb/>
守韋陟請留兵于陜退守潼闗光弼曰兩敵相當貴進<lb/>
忌退今無故棄五百里地則賊勢益張矣不如移軍河<lb/>
陽北連澤潞利則進取不利則退守表裏相應使賊不<lb/>
敢西侵此猿臂之勢也判官韋損曰東京帝宅奈何不<lb/>
守光弼曰守之則氾水崿嶺龍門皆應置兵子為兵馬<lb/>
判官能守之乎遂牒河南尹率吏民避賊而率軍士詣<lb/>
<pb n="KR3k0046_WYG_062-6a"/>
河陽時思明逰兵已至石橋光弼當石橋而進部曲堅<lb/>
重賊不敢逼夜至河陽有兵二萬糧纔支十日光弼按<lb/>
閲守備部分士卒無不嚴辦思明入洛陽城空無所得<lb/>
遂引兵攻河陽使騎將劉龍仙挑戰嫚罵光弼光弼顧<lb/>
諸將曰誰能取彼僕固懐恩請行光弼曰此非大將所<lb/>
為禆將白孝徳請挺身取之光弼壯其志因問所湏孝<lb/>
徳曰願選五千騎為後繼而請大軍鼓譟以增氣光弼<lb/>
撫其背而遣之孝徳挾二矛䇿馬亂流而進半渉懐恩<lb/>
<pb n="KR3k0046_WYG_062-6b"/>
賀曰克矣光弼曰何以知之對曰觀其攬轡安閑是以<lb/>
知之龍仙易之嫚罵如初孝徳暝目大呼運矛躍馬搏<lb/>
之城上鼓譟五十騎繼進龍仙走堤上孝徳追及斬之<lb/>
以歸思明有良馬千餘匹每日出于河南渚浴之循環<lb/>
不休光弼命索軍中牝馬得五百匹縶其駒而出之思<lb/>
明馬見之悉浮渡河盡驅入城思明怒泛火船欲燒浮<lb/>
橋光弼先貯百尺長竿以巨木承其根氊裹鐡乂置其<lb/>
首以迎火船而乂之船不得進湏臾自焚盡思明屯兵<lb/>
<pb n="KR3k0046_WYG_062-7a"/>
于河清欲絶光弼糧道光弼軍于野水渡以偹之既夕<lb/>
還河陽留兵十人使將雍希顥守其柵曰賊將髙廷暉<lb/>
李日越皆萬人敵也至勿與之戰降則與之俱來諸將<lb/>
莫諭其意皆竊笑之既而思明果謂日越曰李光弼長<lb/>
于慿城今出在野汝以鐡騎宵濟為我取之不得則勿<lb/>
返日越將五百騎晨至柵下問曰司空在乎希顥曰夜<lb/>
去矣日越曰失光弼而得希顥吾死必矣遂請降希顥<lb/>
與之俱見光弼光弼厚待之任以心腹髙廷暉聞之亦<lb/>
<pb n="KR3k0046_WYG_062-7b"/>
降或問光弼降二將何易也光弼曰思明常恨不得野<lb/>
戰聞我在外以為必可取日越不獲我勢不敢歸廷暉<lb/>
才勇過于日越聞日越被寵任必思奪之矣思明復攻<lb/>
河陽光弼謂李抱玉曰將軍能為我守南城二日乎抱<lb/>
玉曰過期何如光弼曰過期而救不至任棄之可也抱<lb/>
玉許諾勒兵拒守城且䧟抱玉紿之曰吾糧盡明旦當<lb/>
降賊歛軍以待之抱玉繕完城偹明日復請戰出竒兵<lb/>
夾擊殺傷甚衆時光弼屯中潬城外置柵柵外穿塹賊<lb/>
<pb n="KR3k0046_WYG_062-8a"/>
將周摰攻之光弼命鎭西行營節度使荔非元禮出勁<lb/>
卒于羊馬城以拒賊賊填塹八道開柵為門光弼使問<lb/>
元禮曰中丞視賊填塹開柵晏然不動何也元禮曰司<lb/>
空欲守乎戰乎光弼曰欲戰元禮曰欲戰則賊為吾填<lb/>
塹何為禁之光弼曰善吾所不及勉之元禮俟柵開率<lb/>
敢死士突出奮擊破之周摰復収兵趣北城光弼入登<lb/>
城望曰賊兵多而不整不足畏也不過日中保為諸君<lb/>
破之乃命出戰及期不決召諸將問曰賊陣何方最堅<lb/>
<pb n="KR3k0046_WYG_062-8b"/>
曰西北隅命郝廷王當之又問其次曰東南隅命論惟<lb/>
貞當之令諸將曰爾軰望吾旗而戰吾颭旗緩任爾擇<lb/>
利吾急颭旗三至地則萬衆齊入死生以之少退者斬<lb/>
又以短刀置鞾中曰戰危事吾國之三公不可死賊手<lb/>
萬一不利諸君死敵我自剄不令諸君獨死也再戰廷<lb/>
玉奔還光弼驚命取其首廷玉曰馬中箭非敢退也易<lb/>
馬遣之僕固懐恩小郤光弼又命取其首懐恩更前決<lb/>
戰光弼連颭其旗諸將齊進致死呼聲動天地賊衆大<lb/>
<pb n="KR3k0046_WYG_062-9a"/>
潰思明及摰皆遁去<lb/>
僕固懐恩與囬紇吐蕃進偪奉天諸將請戰郭子儀曰<lb/>
虜深入利速戰吾堅壁以待之彼必以吾為怯而不戒<lb/>
乃可破也若遽戰而不利則衆心離矣敢言戰者斬既<lb/>
而夜出陳于甘陵之南虜始以子儀為無備欲襲之忽<lb/>
見大軍驚愕遂不戰而退<lb/>
李祐言于李愬曰蔡之精兵皆在洄曲守州城者皆羸<lb/>
卒可以乗虚直抵其城比賊將聞之元濟已成擒矣愬<lb/>
<pb n="KR3k0046_WYG_062-9b"/>
然之遣掌書記鄭澥白裴度度曰兵非出竒不勝常待<lb/>
良圖也愬乃命祐及李忠義帥突將三千為前驅自與<lb/>
監軍將三千人為中軍田進誠將三千人殿其後軍出<lb/>
不知所之愬曰但東行行六十里夜至張柴村盡殺其<lb/>
戍卒及烽子據其柵命士卒少休食乾糒整羈靮留兵<lb/>
鎮之以斷朗山救兵又分兵以斷洄曲及諸道橋梁復<lb/>
夜引兵出諸將請所之愬曰入蔡州取呉元濟諸將皆<lb/>
失色監軍哭曰果落李祐姦計時大風雪旌旗裂人馬<lb/>
<pb n="KR3k0046_WYG_062-10a"/>
凍死者相望人人自以為必死然畏愬莫敢違夜半雪<lb/>
愈甚行七十里至州城自呉少誠拒命官軍不至蔡州<lb/>
城下三十餘年故蔡人不為備四皷愬至無一人知者<lb/>
祐忠義钁其城以先登壯士從之殺守門卒而留擊柝<lb/>
者使擊柝如故遂開門納衆雞鳴雪止愬入居元濟外<lb/>
宅或告元濟曰官軍至矣元濟不信起聼于庭聞愬軍<lb/>
號令曰常侍傳語應者近萬人始怯曰何等常侍能至<lb/>
于此乃帥左右登牙城拒戰時董重質擁精兵萬餘人<lb/>
<pb n="KR3k0046_WYG_062-10b"/>
據洄曲愬曰元濟所望者重質之救耳乃訪重質家厚<lb/>
撫之遣其子傳道持書諭重質重質遂單騎詣愬降愬<lb/>
攻牙城燒其南門民爭負薪芻助之門壊執元濟檻送<lb/>
京師且告于裴度申光二州及諸鎭兵二萬餘人相繼<lb/>
來降自元濟就擒愬不戮一人自官吏帳下厨廐之卒<lb/>
皆復其職使之不疑然後屯于鞠塲以待裴度諸將請<lb/>
曰始公敗于朗山而不憂勝于呉房而不取冒大風甚<lb/>
雪而不止孤軍深入而不怯然卒以成功皆衆人所不<lb/>
<pb n="KR3k0046_WYG_062-11a"/>
諭也敢問其故愬曰朗山不利則賊輕我不為備矣取<lb/>
呉房則其衆奔蔡併力固守故存之以分其兵風雪隂<lb/>
晦則烽火不接不知吾至孤軍深入則人皆致死戰自<lb/>
倍矣夫視逺者不顧近慮大者不計細若矜小務恤小<lb/>
敗先自撓矣何暇立功乎衆皆服愬儉於奉已而豐於<lb/>
待士知賢不疑見可能斷此其所以成功也<lb/>
後唐荘宗在朝城梁叚凝進至臨河之南澶西相南日<lb/>
有冦掠自徳勝失利以來䘮芻糧數百萬租庸副使孔<lb/>
<pb n="KR3k0046_WYG_062-11b"/>
謙暴歛以供軍民多流亡租税益少倉廪之積不支半<lb/>
歳澤潞未下盧文進王郁引契丹屢過瀛涿之南傳聞<lb/>
俟草枯冰合深入為冦又聞梁人欲大舉數道入冦帝<lb/>
深以為憂召諸將會議宣撫使李紹宏等皆以為鄆州<lb/>
城門之外皆為冦境孤逺難守有之不如無之請以易<lb/>
衛州及黎陽于梁與之約和以河為境休兵息民俟財<lb/>
力稍集更圖後舉帝不悦曰如此吾無𦵏地矣乃罷諸<lb/>
將獨召郭崇韜問之對曰陛下不櫛沐不解甲十五餘<lb/>
<pb n="KR3k0046_WYG_062-12a"/>
年其志欲以雪家國之讐耻也今已正尊號河北士庻<lb/>
日望升平始得鄆州尺寸之地不能守而棄之安能盡<lb/>
有中原乎臣恐將士解體將來食盡衆散雖畫河為境<lb/>
誰為陛下守之臣甞細詢康延孝以河南之事度已料<lb/>
彼日夜思之成敗之機決在今歳梁今悉以精兵授叚<lb/>
凝據我南鄙又決河自固謂我猝不能渡恃此不復為<lb/>
備使王彦章侵逼鄆州其意必有姦人動摇變生于内<lb/>
耳叚凝本非將材不能臨機決䇿無足可畏降者皆言<lb/>
<pb n="KR3k0046_WYG_062-12b"/>
大梁無兵陛下若留兵守魏固保楊劉自以精兵與鄆<lb/>
州合勢長驅入汴彼城中既空虚必望風自潰茍偽主<lb/>
授首則諸將自降矣不然今秋糓不登軍糧將盡若非<lb/>
陛下決志大功何由可成諺曰當道築室三年不成帝<lb/>
王應運必有天命在陛下勿疑耳帝曰此正合朕志丈<lb/>
夫得則為王失則為虜吾行決矣司天奏今歳天道不<lb/>
利深入必無功帝不聼王彦章引兵踰汶水將攻鄆州<lb/>
李嗣源遣李從珂將騎兵逆戰敗其前鋒于遞坊鎭獲<lb/>
<pb n="KR3k0046_WYG_062-13a"/>
將士三百人斬首二百級彦章退保中都戊辰㨗奏至<lb/>
朝城帝大喜謂郭崇韜曰鄆州告㨗足壯吾氣己巳命<lb/>
將士悉遣其家屬歸興唐<lb/>
契丹主將五萬騎號三十萬自掦武谷而南旌旗不絶<lb/>
三千餘里至晉陽陳於汾北之虎北口先遣人謂石敬<lb/>
塘曰吾欲今日即破賊可乎敬塘遣人馳告曰南軍甚<lb/>
厚不可輕請俟明日議戰未晩也使者未至契丹已與<lb/>
唐騎將髙行周符彦卿合戰敬塘乃遣劉知逺出兵助<lb/>
<pb n="KR3k0046_WYG_062-13b"/>
之唐兵大敗是夕敬塘出北門見契丹主契丹主執敬<lb/>
塘手恨相見之晚敬塘問曰皇帝逺來士馬疲倦遽與<lb/>
唐戰而大勝何也契丹主曰始吾自北來謂唐必斷鴈<lb/>
門諸路伏兵險要則吾不可得進矣使人偵視皆無之<lb/>
吾是以長驅深入知大事必濟也兵既相接我氣方鋭<lb/>
彼氣方沮若不乗此急擊之曠日持乆則勝負未可知<lb/>
矣此吾所以亟戰而勝不可以勞逸常理論也敬塘甚<lb/>
歎伏<lb/>
<pb n="KR3k0046_WYG_062-14a"/>
北漢主軍髙平南明日周前鋒擊之北漢兵郤周世宗<lb/>
慮其遁去趣諸軍亟進北漢主陳于已公原張元徽軍<lb/>
其東楊衮軍其西衆頗嚴整周河陽節度使劉詞將後<lb/>
軍未至衆心危懼而世宗志氣益鋭命白重賛李重進<lb/>
將左軍居西樊愛能何徽將右軍居東向訓史彦超將<lb/>
精騎居中張永徳將禁兵自衛介馬臨陳督戰北漢主<lb/>
見周軍少悔召契丹謂諸將曰今日不惟克用亦可使<lb/>
契丹心服矣楊衮䇿馬前望周軍退謂北漢主曰勁敵<lb/>
<pb n="KR3k0046_WYG_062-14b"/>
也未可輕進北漢主奮<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>曰請公勿言試觀我戰時東<lb/>
北風盛俄轉南風北漢副樞宻使王廷嗣使司天監李<lb/>
義白其主曰時可戰矣北漢主從之樞宻直學士王得<lb/>
中叩馬諫曰義可斬也風勢如此豈助我者邪北漢主<lb/>
曰吾計已決老書生勿妄言斬汝麾東軍先進擊周右<lb/>
軍合戰未幾周樊愛能何徽引騎兵先遁右軍潰歩兵<lb/>
千餘人解甲降北漢世宗見軍勢危自引親兵犯矢石<lb/>
督戰趙匡𦙍謂其同列曰主危急如此吾屬何得不致<lb/>
<pb n="KR3k0046_WYG_062-15a"/>
死又謂張永徳曰賊氣驕可破也公引兵乗髙西出為<lb/>
左翼我為右翼以擊之國家安危在此一舉將二千人<lb/>
進戰匡𦙍身先士卒馳犯其鋒士卒死戰無不一當百<lb/>
北漢兵大敗楊衮畏兵之强不敢救且恨北漢主之語<lb/>
全軍而退愛能徽引騎南走剽掠輜重揚言契丹大至<lb/>
官軍敗績餘衆已降虜矣世宗遣近臣諭止之不聽殺<lb/>
使者與劉詞遇止之詞不從引兵北時北漢主尚有餘<lb/>
衆萬餘人阻澗而戰薄暮詞至復與諸軍擊敗之追至<lb/>
<pb n="KR3k0046_WYG_062-15b"/>
髙平僵屍滿谷委棄御物及輜重器械雜畜不可勝紀<lb/>
是夕世宗野宿得歩兵之降敵者皆殺之愛能等聞㨗<lb/>
與士卒稍稍復還明日休兵髙平選北漢降卒數千人<lb/>
為效順指揮遣戍淮上餘三千餘人賜資裝縱遣之北<lb/>
漢主率百餘騎晝夜北走所至得食未舉筯或傳周兵<lb/>
至輙倉皇而去衰老力憊殆不得支僅得入晉陽<lb/>
宋太宗時契丹薄代州城副部署盧漢贇畏懦保壁自<lb/>
固張齊賢選廂軍二千出禦之誓衆感慨無不一當百<lb/>
<pb n="KR3k0046_WYG_062-16a"/>
契丹少却先是齊賢遣使約潘羙以并師來會戰使為<lb/>
契丹所執俄而羙使至云師出至柏井得宻詔云東路<lb/>
王師敗䘐并之全軍不許出戰已還州矣時契丹兵塞<lb/>
川齊賢曰敵知羙來而不知羙退乃閉羙使室中夜發<lb/>
兵二百人持一幟負一束芻距州西南三十里列幟燃<lb/>
芻契丹遥見火光中有旗幟意謂并師至駭而北走齊<lb/>
賢先伏歩卒二千于士鐙砦掩擊大敗之殺其國舅詳<lb/>
衮特爾格宫使蕭達哩斬首數百獲馬二千器械無算<lb/>
<pb n="KR3k0046_WYG_062-16b"/>
　朝廷聞契丹復至遣李繼隆發鎭定兵萬餘䕶送糧<lb/>
餽數千乗趨威虜休格聞之率精騎數萬邀諸塗北面<lb/>
都廵檢使尹繼倫適領兵徼廵路遇之休格不顧而南<lb/>
繼倫曰冦蔑視我耳彼㨗還則乗勝而驅我北去不㨗<lb/>
亦且洩怒于我將無遺類矣為今日計當卷兵銜枚以<lb/>
躡之彼鋭氣前趨不虞我之至力戰而勝足以自樹縱<lb/>
死猶不失為忠義豈可泯然為胡地鬼乎衆皆憤激從<lb/>
命繼倫令秣馬俟夜人持短兵潜躡其後行數十里至<lb/>
<pb n="KR3k0046_WYG_062-17a"/>
徐河天未明休格去大軍四五里會食訖將戰繼隆方<lb/>
陣于前以待繼倫從後急擊殺契丹一大將衆皆驚潰<lb/>
休格方食失箸為短兵中其臂創甚乗善馬先遁餘衆<lb/>
引去契丹為之奪氣自是不敢大入冦每相戒曰當避<lb/>
黑面大王以繼倫面黒故云<lb/>
仁宗時狄青既誅陳曙因按兵止營令軍休十日衆莫<lb/>
測賊覘者還言軍未即進青明日即整兵自將前軍孫<lb/>
沔將次軍余靖為殿夕次崑崙闗黎明整大將旗皷諸<lb/>
<pb n="KR3k0046_WYG_062-17b"/>
將環立帳前待令乃發而青已微服與先鋒度闗趣諸<lb/>
將會食闗外賊方覺悉出逆戰右將孫節摶賊死山下<lb/>
賊氣鋭甚沔等懼失色青執白旗麾蕃落騎兵從左右<lb/>
翼擊之縱横開合部伍不亂賊不知所為大敗走追奔<lb/>
五十里斬首數千級賊黨黄師宻儂建中等及偽官屬<lb/>
死者百五十七人生擒賊五百餘死者萬計儂智髙夜<lb/>
縱火燒城遁去由合江口入大理遲明青按兵入城獲<lb/>
金帛鉅萬招復老壯七千二百甞為賊所俘脇者慰遣<lb/>
<pb n="KR3k0046_WYG_062-18a"/>
之梟師宻等于城下歛屍築京觀于城北隅時賊屍有<lb/>
衣金龍衣者衆謂智髙已死欲以上聞青曰安知其非<lb/>
詐邪寧失智髙不敢誣朝廷以貪功也廣南悉平㨗至<lb/>
帝喜曰青破賊龎籍之力也向非梁適言南方安危未<lb/>
可知也<lb/>
契丹主宗真親將騎兵十萬出金肅城遣弟重元將騎<lb/>
七千出南路樞宻使蕭惠將兵六萬出北路三路濟河<lb/>
長驅入夏境四百里不見敵據徳勝寺南壁以待惠與<lb/>
<pb n="KR3k0046_WYG_062-18b"/>
元昊戰于賀蘭山北敗之元昊見契丹兵盛乃請和退<lb/>
師十里請收叛黨以獻且進方物契丹主遣樞宻副使<lb/>
蕭革迓之而進軍次于河曲元昊親率党項三部以待<lb/>
罪契丹命革詰其納叛背盟之故賜之酒許其自新惠<lb/>
以為大軍既集宜加伐不可許和契丹主猶豫未決元<lb/>
昊以未得成言又退師三十里以候凡三退將百里每<lb/>
退必赭其地契丹馬無所食因詐和元昊乃遷延以老<lb/>
之度其馬饑士疲因縱兵急攻惠營敗之乗勝攻南壁<lb/>
<pb n="KR3k0046_WYG_062-19a"/>
契丹主大敗<lb/>
張浚聞烏珠將至檄召熈河劉錫秦鳯孫偓涇原劉錡<lb/>
環慶趙哲四經畧及呉玠之兵合四十萬人馬七萬匹<lb/>
以錫為統帥迎敵決戰王彦諌曰陜西兵將上下之情<lb/>
未通若不利則五路俱失不若且屯利閬興洋以固根<lb/>
本敵入境則檄五路之兵來援萬一不㨗未大失也浚<lb/>
不從劉子羽亦力言未可浚曰吾寜不知此顧東南事<lb/>
方急不得不為是耳呉玠郭浩皆曰敵鋒方鋭宜各守<lb/>
<pb n="KR3k0046_WYG_062-19b"/>
要害湏其弊而乗之亦不從遂行次于富平縣劉錫會<lb/>
諸將議戰玠曰兵以利動今地勢不利未見其可宜擇<lb/>
髙阜據之使不可勝諸將皆曰我衆彼寡又前阻葦澤<lb/>
敵有騎不得施何用他徙已而羅索引兵驟至輿柴囊<lb/>
土籍淖平行進薄諸營錫等與之力戰劉錡身率將士<lb/>
薄敵陳殺獲頗多勝負未分而敵鐡騎直擊趙哲軍他<lb/>
將不及援哲因離所部其將校望見塵起遂驚遁諸將<lb/>
皆潰敵乗勝而進闗陜大震浚時駐邠州督戰既敗退<lb/>
<pb n="KR3k0046_WYG_062-20a"/>
保泰州召趙哲斬之而安置劉錫于合州令諸將各還<lb/>
本路上書待罪髙宗手詔慰勉之自是闗陜不可復論<lb/>
者咎浚之輕師失律焉<lb/>
張俊聞李成將馬進在筠州以豫章介江筠之間遂急<lb/>
趨之既入城喜曰我已得洪破賊決矣及進犯洪州連<lb/>
營西山俊歛兵若無人者居月餘以大書牒索戰俊以<lb/>
細書狀報之進以俊為怯俊牒知賊怠乃議戰岳飛曰<lb/>
賊貪而不慮後若以騎兵自上流絶生米渡出其不意<lb/>
<pb n="KR3k0046_WYG_062-20b"/>
破之必矣因請自為先鋒俊大喜乃令楊沂中絶生米<lb/>
渡飛重鎧躍馬潜出賊右突其陣所部從之進大敗走<lb/>
筠州飛抵東城進出城布陣飛設伏以紅羅為幟上刺<lb/>
岳字選騎二百隨幟而前賊易其少薄之伏發進大敗<lb/>
走飛使人呼曰不從賊者坐吾不汝殺坐而降者八萬<lb/>
人俊與沂中復前後夾擊賊大潰進以餘卒奔南康飛<lb/>
夜引至朱家山又斬其將趙萬成聞進敗自引兵十餘<lb/>
萬衆俊與飛遇成于樓子莊大破之遂復筠州成復以<lb/>
<pb n="KR3k0046_WYG_062-21a"/>
十萬衆與俊夾河而營沂中夜銜枚渡河與俊夾攻成<lb/>
又大敗俊乗勝追至江州成勢廹絶江而去因呼俊為<lb/>
張鐡山遂復江州已而興國軍等處群盗皆遁<lb/>
岳飛至郢偽齊將京超號萬人敵乗城拒飛飛鼔衆而<lb/>
登超投崖死飛復郢州遂趨襄陽李成迎戰左臨襄江<lb/>
飛笑曰歩兵利險阻騎兵利平曠成左列騎江㟁右列<lb/>
歩平地雖衆十萬何能為舉鞭指王貴曰爾以長鎗歩<lb/>
卒擊其騎兵指牛臯曰爾以騎兵擊其歩卒合戰馬應<lb/>
<pb n="KR3k0046_WYG_062-21b"/>
鎗而斃後騎皆擁入江歩卒死者無數成夜遁飛遂復<lb/>
襄陽齊人收成餘衆益兵駐新野飛與别將王萬夾擊<lb/>
大敗之又使牛臯復徐州王貴張憲復唐鄧州信陽軍<lb/>
襄漢悉平飛移屯徳安軍聲大振㨗聞帝喜曰朕素聞<lb/>
飛行軍有紀律未知其能破敵如此飛因奏金人所愛<lb/>
唯女子金帛志已驕惰劉豫僣偽人心終不忘宋如以<lb/>
精兵二十萬直擣中原恢復故疆誠易為力襄陽随郢<lb/>
地皆膏腴茍行營田其地甚厚臣候糧足即過江北勦<lb/>
<pb n="KR3k0046_WYG_062-22a"/>
敵時方重深入之舉而營田之議自是興矣<lb/>
岳飛留大軍于頴昌命諸將分道出戰自以輕騎駐郾<lb/>
城兵勢甚鋭烏珠大懼會諸帥欲併力一戰飛聞之曰<lb/>
金人技窮矣乃日出挑戰且罵之烏珠怒合龍虎大王<lb/>
蓋天大王及韓常之兵逼郾城飛遣子雲領騎兵直貫<lb/>
其陣戒之曰不勝先斬汝雲與金人戰數十合金屍布<lb/>
野烏珠以拐子馬萬五千來飛戒歩卒以麻扎刀入陣<lb/>
勿仰視苐斫馬足拐子馬相連一馬仆二馬不能行飛<lb/>
<pb n="KR3k0046_WYG_062-22b"/>
軍奮擊遂大破之烏珠大慟曰自海上起兵皆以此勝<lb/>
今已矣因復益兵而前飛自以四十騎突戰敗之烏珠<lb/>
憤甚合師二十萬次于臨頴楊再興以三百騎遇之于<lb/>
小啇橋驟與之戰殺二千人及萬戸撒八千戸百人再<lb/>
興死之獲屍焚焉得箭簇二升飛痛惜之張憲繼至復<lb/>
戰烏珠夜遁追奔十五里中原大震飛謂子雲曰敵屢<lb/>
敗必還攻頴昌汝宜速援王貴既而烏珠果至貴將游<lb/>
奕雲將背嵬戰于城西雲以騎兵八百挺前決戰歩卒<lb/>
<pb n="KR3k0046_WYG_062-23a"/>
張左右翼繼之殺烏珠壻夏金吾飛又使梁興會大行<lb/>
忠義兩河豪傑敗金人于垣曲又敗之于沁水遂復懐<lb/>
衛州斷金人山東河北之道金人大恐飛進軍朱仙鎮<lb/>
距汴京四十里與烏珠對壘而陣遣背嵬騎五百奮擊<lb/>
大破之烏珠還汴飛檄陵臺令行視諸陵葺治之<lb/>
兩河豪傑李通等率衆歸飛由是金人動息山川險要<lb/>
飛皆得其實中原盡磁相澤潞晉綘汾隰之境皆期日<lb/>
興兵與官軍會其所揭旗以岳為號父老百姓爭挽車<lb/>
<pb n="KR3k0046_WYG_062-23b"/>
牽牛載糗糧以饋義軍頂盆焚香迎候者充滿道路自<lb/>
燕以南金人號令不行烏珠欲僉軍以抗飛河北無一<lb/>
人應者乃嘆曰自我起北方以來未有如今日之挫䘐<lb/>
金將烏凌阿思謀素驍勇桀黠亦不能制其下但諭之曰<lb/>
母輕動待岳家軍來即降金將王鎭崔慶李覬崔虎華旺<lb/>
等皆率所部降飛龍虎大王之將格辰等亦宻受飛旗<lb/>
榜自其國來降韓常亦欲以衆五萬内附飛大喜語其<lb/>
下曰直抵黃龍府與諸君痛飲耳方指日渡河而秦檜<lb/>
<pb n="KR3k0046_WYG_062-24a"/>
欲畫淮以北與金和諷䑓臣請班師飛奏金人鋭氣沮<lb/>
䘮盡棄輜重疾走渡河而我豪傑向風士卒用命時不<lb/>
再來機難輕失檜知飛志鋭不可囘乃先請張俊楊沂<lb/>
中等歸而後上言飛孤軍不可乆留乞連召還飛一日<lb/>
奉十二金字牌乃憤惋泣下東面再拜曰十年之力廢<lb/>
于一旦乃自郾城引兵還民遮馬痛哭訴曰我等迎官<lb/>
軍金人皆知之相公去我軰無噍類矣飛亦悲泣取詔<lb/>
示之曰吾不得擅留哭聲震野飛留五日以待民徙從<lb/>
<pb n="KR3k0046_WYG_062-24b"/>
而南者如市飛亟奏以漢上六郡閒田處之初烏珠敗<lb/>
于朱仙欲棄汴而去有書生叩馬曰太子母走岳少保<lb/>
且退烏珠曰岳少保以五百騎破五十萬京城日夜望<lb/>
其來何謂可守生曰自古未有權臣在内而大將能立<lb/>
功于外者岳少保且不免况欲成功乎烏珠悟遂留不去<lb/>
及飛還烏珠遣兵追之不及而河南新復府州皆復為<lb/>
金有飛至鄂力請解兵柄不許已而入覲帝問之飛拜<lb/>
謝而已<lb/>
<pb n="KR3k0046_WYG_062-25a"/>
韓世忠至揚州使統制解元守承州侯金歩卒親提騎<lb/>
兵駐大儀以當敵騎伐术為柵自斷歸路會魏良臣使<lb/>
金過之世忠撒炊㸑給良臣有詔移屯守江良臣疾馳<lb/>
去世忠度良臣已出境即上馬令軍中曰眡吾鞭所嚮<lb/>
於是移軍向大儀勒五陣設伏二十餘所約聞皷即起<lb/>
擊良臣至金軍中金前將軍納喇貝勒問官軍動息具<lb/>
以所見對貝勒大喜即引兵至江口距大儀五里别將<lb/>
托小嘉擁鐡騎過五陣東世忠傳小麾鳴鼓伏兵四起<lb/>
<pb n="KR3k0046_WYG_062-25b"/>
旗色與金人旗雜出金軍亂官軍迭進世忠令背嵬軍<lb/>
各持長斧上揕人胷下斫馬足敵被甲䧟泥淖世忠麾<lb/>
勁騎四面蹂躪人馬俱斃遂擒托卜嘉等二百餘人而<lb/>
世忠所遣董攸亦擊敗金人于天長之鵶口橋解元至<lb/>
承州北門遇敵設水軍夾河陣一日十三戰相拒未決<lb/>
世忠遣成閔將騎士徃援復大戰俘獲甚多世忠復親<lb/>
追至淮金人驚潰相蹈藉溺死者甚衆㨗聞羣臣入賀<lb/>
髙宗曰世忠忠勇朕知其必能成功沈與求曰自建炎<lb/>
<pb n="KR3k0046_WYG_062-26a"/>
以來將士未甞與金人迎敵一戰今世忠連㨗厥功不<lb/>
細論者以此舉為中興武功第一<lb/>
世忠聞劉豫聚兵淮陽即引軍渡淮旁符離而北至其<lb/>
城下為賊所圍奮戈潰圍而出不遺一鏃呼延通與金<lb/>
將葉赫貝勒搏戰扼其吭而擒之乗鋭掩擊金人敗去<lb/>
遂進兵圍淮陽賊約受圍一日則舉一烽至六烽俱舉<lb/>
烏珠與劉猊皆引兵至世忠求援于張俊俊以世忠有<lb/>
見吞意不從世忠勒陣向敵遣人語之曰錦衣驄馬立<lb/>
<pb n="KR3k0046_WYG_062-26b"/>
陣前者韓相公也或危之世忠曰不如是不足以致敵<lb/>
敵果至殺其導戰二人遂引去世忠復還楚州淮陽之<lb/>
民從而歸者以萬計<lb/>
世忠以前軍駐青龍鎭中軍駐江灣後軍駐海口欲俟<lb/>
烏珠師還擊之及烏珠由秀趨平江世忠事不就遂移<lb/>
師鎭江以待之金師至江上世忠先以八千人屯焦山<lb/>
寺烏珠欲濟江乃遣使通問且約戰期世忠許之因謂<lb/>
諸將曰是間形勢無如金山龍王廟者敵必登之以覘<lb/>
<pb n="KR3k0046_WYG_062-27a"/>
我虚實乃遣蘇徳將百人伏廟中百人伏廟下㟁側戒<lb/>
之曰聞江中皷聲則㟁兵先入廟兵繼出以合擊之及<lb/>
敵至果有五騎趨廟廟兵先皷而出獲兩騎其三騎則<lb/>
振䇿以馳馳者一人紅袍玉帯既墜復跳而免詰諸獲<lb/>
者則烏珠也既而接戰江中凡數十合世忠妻梁氏親<lb/>
執桴皷敵終不得濟俘獲甚衆擄烏珠之壻龍虎大王<lb/>
烏珠懼請盡歸所掠以假道世忠不許復益以名馬又<lb/>
不許遂自鎭江泝流西上烏珠循南㟁世忠循北㟁且<lb/>
<pb n="KR3k0046_WYG_062-27b"/>
戰且行世忠艨艟大艦出金師前後數里擊柝之聲逹<lb/>
旦將至黃天蕩烏珠窘甚或曰老觀河故道今雖湮塞<lb/>
若鑿之可通秦淮烏珠從之一夕渠成凡五十里遂趨<lb/>
建康岳飛以騎三百歩兵三千邀擊于新城大破之烏<lb/>
珠乃復自龍灣出江中趨淮西會達蘭自濰州遣貝勒<lb/>
太一引兵來援烏珠乃復引還欲北渡世忠與之相持<lb/>
于黃天蕩太一軍海北烏珠軍江南世忠以海艦進泊<lb/>
金山下豫以鐡綆貫大鉤授健者明旦敵舟譟而前世<lb/>
<pb n="KR3k0046_WYG_062-28a"/>
忠分海舟為兩道出其背每縋一綆則曵一舟沉之烏<lb/>
珠窮蹙求會語祈請甚哀世忠曰還我兩宫復我疆土<lb/>
則可以相全烏珠語塞又數日求再會而言不遜世忠<lb/>
引弓欲射之烏珠亟馳去見海舟乗風使蓬徃來如飛<lb/>
謂其下曰南軍使船如使馬奈何乃募人獻破海舟之<lb/>
䇿于是閩人王姓者教其舟中載土以平板鋪之穴船<lb/>
板以櫂漿俟風息則出海舟無風不可動也且以火箭<lb/>
射其篛篷則不攻自破矣烏珠然之刑白馬以祭天及<lb/>
<pb n="KR3k0046_WYG_062-28b"/>
天霽風止烏珠以小舟出江世忠絶流擊之海舟無風<lb/>
不能動烏珠令善射者乗輕舟以火箭射之烟㷔蔽天<lb/>
師遂大潰焚溺死者不可勝數世忠僅以身免奔還鎭<lb/>
江金兵遂濟江屯於六合縣世忠以八千人拒金十萬<lb/>
之衆凡四十八日而敗然金人自是亦不敢復渡江矣<lb/>
呉玠自富平之敗收散卒保和尚原積粟繕兵列柵為<lb/>
死守計或謂玠宜退屯漢中扼蜀口以安人心玠曰我<lb/>
保此敵決不敢越我而進是所以保蜀也玠在原上鳯<lb/>
<pb n="KR3k0046_WYG_062-29a"/>
翔民感其遺惠相與夜輸芻粟助之玠償以銀帛民益<lb/>
喜輸者益多金人怒伏兵渭河邀殺之且令保伍連坐<lb/>
民冒禁如故金將摩哩自鳯翔烏嚕札哈自階城出散<lb/>
闗約日會和尚原烏嚕札哈先期至陣北山索戰玠命<lb/>
諸將堅守待之更戰迭休金人大敗遁去摩哩方攻箭<lb/>
筈闗玠復遣將擊敗之兩軍終不得合金人自起海角<lb/>
狃于常勝及與玠戰輙敗憤甚謀必取玠于是烏珠會<lb/>
諸帥兵十餘萬造浮梁跨渭自寳雞結連珠營壘石為<lb/>
<pb n="KR3k0046_WYG_062-29b"/>
城夾澗與官軍相距進薄和尚原玠與弟璘選勁弩命<lb/>
諸將分畨迭射號駐隊矢連發不絶繁如雨注敵稍却<lb/>
則以竒兵旁擊絶其糧道度其困且走設伏于神坌以<lb/>
待之敵至伏發遂大亂玠因縱兵夜擊大敗之烏珠中<lb/>
二流矢僅以身免亟鬀其鬚髯而遁初金人之至也玠<lb/>
與璘以散卒數千駐原上朝問隔絶人無固志有謀刼<lb/>
玠兄弟北降者玠知之召諸將㰱血盟勉以忠義皆感<lb/>
泣願盡死力故能成功<lb/>
<pb n="KR3k0046_WYG_062-30a"/>
金人長驅趨洋漢劉子羽聞王彦敗亟命田晟守饒風<lb/>
闗而遣人召呉玠入援玠自河池日夜馳三百里至饒<lb/>
風以黃柑遺敵曰大軍逺來聊用止渴薩里罕大驚以<lb/>
杖擊地曰爾來何速邪遂悉力仰攻一人先登二人擁<lb/>
後先者既死後者代攻玠軍弓弩亂發大石摧壓如是<lb/>
者六晝夜死者山積敵乃更募死士由間道自祖溪闗<lb/>
入繞出玠後乗髙以闞饒風諸軍不支遂潰敵入洋州<lb/>
玠邀子羽去子羽不可而留玠同守定軍山玠難之遂<lb/>
<pb n="KR3k0046_WYG_062-30b"/>
退保興元之西縣子羽亦焚興元退保大安之三泉縣<lb/>
薩里罕遂入興元至金牛鎭四川大震子羽從兵不滿<lb/>
三百與士卒取草芽木甲食之遺玠書訣别玠得書未<lb/>
有行意其愛將楊政大呼軍門曰節使不可負劉待制<lb/>
不然政軰亦舍節使去矣玠乃間道會子羽子羽留玠<lb/>
共守三泉玠曰闗外蜀之門户不可輕棄復徃守仙人<lb/>
闗子羽以潭毒山形斗㧞其上寛平有水乃築壁壘方<lb/>
成而金人已至距營十數里子羽據胡牀坐壘口諸將<lb/>
<pb n="KR3k0046_WYG_062-31a"/>
泣告曰此非侍制坐處子羽曰子羽今日死于此敵尋<lb/>
亦引去時張浚亦移守潼州子羽遺書言已在此金人<lb/>
必不南浚乃止金兵由斜谷北去子羽謀邀之于武休<lb/>
不及薩里罕既囬鳯翔遣十人持書招子羽子羽皆斬<lb/>
之而縱其一還曰為我語敵欲來即來吾有死爾何可<lb/>
招邪初子羽聞有金兵預徙梁洋之積及金人深入餽<lb/>
餉不繼殺馬及兩河所僉軍士以食而子羽玠復腹背<lb/>
要擊之死傷十五六疫癘且作乃引衆還子羽玠因出<lb/>
<pb n="KR3k0046_WYG_062-31b"/>
師掩其後金人堕溪澗死者不可勝計盡棄輜重而走<lb/>
餘兵不能自㧞者悉降子羽遂還興元金人始謀本謂<lb/>
玠在西邉故渉險東來不虞玠馳至雖入三州而得不<lb/>
償失<lb/>
呉璘守和尚原餽餉不繼玠慮金人必復深入且其地<lb/>
去蜀逺乃命璘别營壘于仙人闗右之地名曰殺金平<lb/>
移兵守之至是烏珠薩里罕劉䕫率歩騎十萬破和尚<lb/>
原進攻仙人闗自鐡山鑿崕開道循嶺東下玠以萬人<lb/>
<pb n="KR3k0046_WYG_062-32a"/>
守殺金平以當其衝璘自武階路入援先以書抵玠謂<lb/>
殺金平之地濶逺前陣散漫後陣阻隘宜益修第二隘<lb/>
示必死戰然後可以必勝玠從之急治第二隘璘冐圍<lb/>
轉戰七晝夜始得與玠會于仙人闗敵首攻玠營玠擊<lb/>
走之又以雲梯攻壘壁楊政以撞竿碎其梯以長矛刺<lb/>
之諸將有請别擇地以守者璘㧞刀畫地謂諸將曰死<lb/>
則死此退者斬金軍分為二烏珠陣于東韓常陣于西<lb/>
璘率鋭卒介其間左繞右縈随急而後戰戰乆璘軍少<lb/>
<pb n="KR3k0046_WYG_062-32b"/>
憊急屯第二隘金主兵踵至人被重鎧鐡鉤相連魚貫<lb/>
而上璘以駐隊矢迭射矢下如雨死者層積敵踐而登<lb/>
薩里罕駐馬四視曰吾得之矣翼日命攻西北樓姚仲<lb/>
登樓酣戰樓傾以帛為繩挽之復正金人用火攻樓仲<lb/>
以酒缶撲滅之玠急遣統領田晟以長刀大斧左右擊<lb/>
明炬四山震皷動地明日大出兵統領王喜王武率鋭<lb/>
士分紫白旗入金營金陣亂奮擊射韓常中左目金人<lb/>
始宵遁玠遣統制官張彦刼横山砦王俊伏河池扼其<lb/>
<pb n="KR3k0046_WYG_062-33a"/>
歸路又敗之是役也烏珠以下皆携妻孥來劉䕫乃劉<lb/>
豫腹心本謂蜀可圖既不得逞度玠終不可犯乃還據<lb/>
鳯翔授甲士田為乆留計自是不妄動矣<lb/>
吴璘進兵㧞秦州聞金統軍和珍與希卜蘇合兵五萬<lb/>
屯劉家圈請于胡世將擊之世將問䇿安出璘曰有新<lb/>
立壘陣法每戰以長鎗居前坐不得起次取彊弓次彊<lb/>
弩跪膝以俟次神臂弓約賊相摶至歩内則神臂先𤼵<lb/>
七十歩彊弓併發次陣如之凡陣以拒馬為限鐡鈎相<lb/>
<pb n="KR3k0046_WYG_062-33b"/>
連俟其傷則更代代則以皷為節騎兩翼以蔽于前陣<lb/>
成而騎退謂之疊陣世將善之諸將竊議曰吾軍其殱<lb/>
于此乎璘曰此古束伍令也軍法有之諸君不識耳得<lb/>
車戰餘意無出于此戰士心定則能持滿敵雖鋭不能<lb/>
當也遂進次剡家灣時胡盞習不祝據險自固前臨峻<lb/>
嶺後控臘家城謂璘必不敢輕犯先一日璘會諸將問<lb/>
所以攻姚仲曰戰于山上則勝璘然之乃請戰敵皆笑<lb/>
半夜璘遣姚仲王彦銜枚渡河陟峻嶺截坡上約二將<lb/>
<pb n="KR3k0046_WYG_062-34a"/>
上嶺而後𤼵火二將至嶺寂無人聲軍已畢列萬炬齊<lb/>
發敵駭愕曰吾事敗矣希卜蘇善謀和珍善戰二酋異<lb/>
議璘先以兵挑之和珍果出鏖戰璘以疊陣法更迭戰<lb/>
輕裘駐馬亟麾之士殊死鬬金人大敗降者萬人和珍<lb/>
走保臘家城璘圍而攻之城垂破朝廷方主和議以驛<lb/>
書詔班師時璘㧞秦州其勢方張陜西河東首領争來<lb/>
附而楊政㧞隴州及破岐下諸屯郭浩復華州入陜州<lb/>
矣詔至璘即自臘家城引兵還河池浩還延安政還鞏<lb/>
<pb n="KR3k0046_WYG_062-34b"/>
世將惟浩嘆而已<lb/>
璘遣姚仲取鞏王彦屯啇虢陜華惠逢取熈河或乆攻<lb/>
不下或既得復失竟無成㓛仲舍鞏攻徳順踰四旬不<lb/>
克璘以李師顔代之遣子挺節制軍馬挺與敵戰于瓦<lb/>
亭大敗之擒其千户耶律紏堅等百三十七人金人懲<lb/>
其敗悉兵趨徳順璘自將徃督師先壁于險且治夾河<lb/>
戰地璘至城下守陣者聞呼相公來觀望咨嗟矢不忍<lb/>
發璘按行諸屯斬不用命者先以數百騎甞敵敵一鳴<lb/>
<pb n="KR3k0046_WYG_062-35a"/>
皷鋭士空壁躍出突璘軍璘軍得先治地無不一當百<lb/>
至暮璘忽傳呼某將戰不力人益奮搏敵大敗遁入壁<lb/>
黎明師再出敵堅壁不動會大風雪金人㧞營去凡八<lb/>
日而克璘入城市不改肆父老擁馬迎之璘又遣嚴忠<lb/>
取環州遂還河池時姚仲等又復蘭會熈鞏等州及永<lb/>
安軍<lb/>
金圖克坦喀齊喀將五千騎扼大散關㳺騎攻黃牛堡守將<lb/>
李彦堅告急人情洶洶制置使王剛中跨一馬馳二百<lb/>
<pb n="KR3k0046_WYG_062-35b"/>
里至呉璘營起璘于帳中責之曰大將與國義同休戚<lb/>
臨敵安得髙枕而卧璘大驚即馳至殺金平駐軍青野<lb/>
原益調内郡兵分道而進授以方略以援黃牛剛中又<lb/>
以蠟書抵張正彦濟師西師大集李彦堅以神臂弓射<lb/>
金師郤之璘遣别將彭青至寳雞渭河夜刼橋頭寨破<lb/>
之又遣劉海復秦州彭青復隴州曹休復洮州金師既<lb/>
退剛中倍道馳還謂其屬李燾曰將帥之功吾何有焉<lb/>
燾嘆曰身督戰而功成不居過人逺矣<lb/>
<pb n="KR3k0046_WYG_062-36a"/>
胡世將在河池倉卒召諸將議時呉璘孫渥已在楊政<lb/>
田晟繼至諸將請少退青野以挫其鋒渥言河池不可<lb/>
守璘厲聲折之曰懦語沮軍可斬也璘請以百口保破<lb/>
敵世將壯之指居所帳曰世將誓死于此遂遣諸帥分<lb/>
據渭南尋詔世將詣屯蜀口以璘同節制陜西諸路軍<lb/>
馬時金人犯石壁砦璘遣姚仲等破走之既而薩里罕<lb/>
使呼紐郎君以三千騎衝璘軍璘使統制李師顔以驍<lb/>
騎擊敗之冦先于扶風築城既敗入城拒守官軍攻㧞<lb/>
<pb n="KR3k0046_WYG_062-36b"/>
其城獲三將及女真百七十人薩里罕怒甚自戰百通<lb/>
坊仲力戰破之薩里罕還鳯翔由是金人不敢度隴分<lb/>
屯之軍得全師而還<lb/>
劉錡赴東京率所部王彦八字軍三萬七千及殿司卒<lb/>
三千自臨安泝江絶淮至渦口方食忽暴風㧞坐帳錡<lb/>
曰此賊兆也主暴兵即下令兼程進聞金人敗盟南下<lb/>
錡與將佐舍舟陸行先趨三百里至順昌城中諜報東<lb/>
京已降知府陳䂓見錡問計錡曰城中有糧則能與君<lb/>
<pb n="KR3k0046_WYG_062-37a"/>
共守規曰有米數萬斛錡曰可矣乃與䂓議歛兵入城<lb/>
為守禦計時八字軍以將駐于汴皆携孥以行至是錡<lb/>
召諸將問計諸將皆曰金兵不可敵也請以精鋭遮老<lb/>
稚順流還江南錡曰吾本赴官留司今東京為金所䧟<lb/>
幸吾全軍至此有城可守奈何棄之吾意決矣敢言去<lb/>
者斬乃鑿舟沉之示無去意寘家寺中積薪于門戒守<lb/>
者曰脱有不利即焚吾家母辱敵手也分命諸將守諸<lb/>
門明斥候募土人為間探於是軍士皆奮男子備守戰<lb/>
<pb n="KR3k0046_WYG_062-37b"/>
婦人礪刀劔爭呼躍曰平日人欺我八字軍今日我當<lb/>
與國家破敵立功時守備一無可恃錡于城上躬自督<lb/>
厲取劉豫時所造癡車以輪轅埋城上又撤民户扉周<lb/>
匝蔽之城外有民居數千家悉焚之凡六日畢而金兵<lb/>
已渉頴河遂圍城錡豫于城下設伏擒敵將阿哈瑪特等二<lb/>
人詰之云韓將軍營白沙窩距城三十里錡夜遣千餘<lb/>
人擊之連戰殺敵頗衆既而金三路都統葛王烏禄以<lb/>
兵三萬與龍虎大王合而薄城錡令開諸門金人疑而<lb/>
<pb n="KR3k0046_WYG_062-38a"/>
不敢近初錡傳城築羊馬垣穴垣為門至是與許清軰<lb/>
蔽垣為陣金人縱矢皆自垣端軼著于城或止中垣上<lb/>
錡用破敵弓翼以神臂彊弩自城上或垣門射敵無不<lb/>
中者敵稍却復以歩兵邀擊溺河死者不可勝計破其<lb/>
鐡騎數千時順昌圍已四日金兵益盛乃移砦于李村<lb/>
錡遣閻充募壯士五百夜斫其營是夕天欲雨電光四<lb/>
起見辮髪者輙殱之金兵退十五里錡復募百人徃或<lb/>
請銜枚錡笑曰無以枚也命折竹為嘂如市井兒以為<lb/>
<pb n="KR3k0046_WYG_062-38b"/>
戯者人持一為號直犯金營電所燭則奮擊電止則匿<lb/>
不動敵衆大亂百人者聞吹<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>聲即聚金人益不能測<lb/>
終夜自戰積屍盈野退軍老婆灣烏珠在汴聞之即索<lb/>
靴上馬率十萬衆來援錡會諸將問計或言今已屢㨗<lb/>
宜乗此勢具舟全軍而歸䂓曰朝廷飬兵十五年正為<lb/>
緩急之用况已挫敵鋒軍聲稍振雖寡衆不敵然有進<lb/>
無退錡曰府公文人猶誓死守况汝曹邪且敵營甚邇<lb/>
而烏珠又來吾軍一動彼躡其後則前功俱廢使敵侵<lb/>
<pb n="KR3k0046_WYG_062-39a"/>
軼兩淮震驚江浙則平生報國之志反成誤國之罪衆<lb/>
皆感動思奮曰惟太尉命騎募得曹成等二人諭之曰<lb/>
遣汝作間事㨗重賞第如我言敵必不殺汝今置汝綽<lb/>
路騎中汝遇敵則佯墜馬為敵所得敵帥問我如何人<lb/>
則曰太平邉帥子喜聲伎朝廷以兩國講和使守東京<lb/>
圖逸樂耳已而二人果遇敵被執烏珠問之對如前烏<lb/>
珠喜曰此城易破耳即置鵞車砲具不用而械成等還<lb/>
錡烏珠至城下責諸將䘮師衆皆曰南朝用兵非昔之<lb/>
<pb n="KR3k0046_WYG_062-39b"/>
比元帥臨城自見錡遣耿訓約戰烏珠怒曰劉錡何敢<lb/>
與我戰以吾力破汝城直用靴尖趯倒耳訓曰太尉非<lb/>
但請戰且謂太子必不敢濟河願獻浮橋五所濟而大<lb/>
戰烏珠曰諾乃下令明日府治會食遲明錡果為五浮<lb/>
橋于頴河上且毒頴上流及草中戒軍士雖渴死毋飲<lb/>
于河飲者夷其族敵用長勝軍嚴陣以待諸酋各居一<lb/>
部時大暑敵逺來疲弊晝夜不解甲人馬饑渴食水草<lb/>
者輙病徃徃困乏錡士氣閒暇軍皆畨休方晨氣清凉<lb/>
<pb n="KR3k0046_WYG_062-40a"/>
按兵不動逮未申時敵力疲氣索忽遣數百人出西門<lb/>
接戰俄遣數千人出南門戒令勿喊但以鋭斧犯之統<lb/>
制官趙樽韓直身中數矢戰不肯已士殊死鬬入其陣<lb/>
刀斧亂下敵大敗是夕大雨平地水深尺餘明日烏珠<lb/>
㧞營去錡遣兵追之死者數萬方大戰時烏珠被白𫀆<lb/>
乗甲馬以牙兵三千督戰兵皆重鎧甲號鐡浮圖戴鐡<lb/>
兠牟周匝縀長簷三人為伍貫以韋索每進一歩即用<lb/>
拒馬擁之進一歩拒馬亦進退不可却官軍以鎗摽去<lb/>
<pb n="KR3k0046_WYG_062-40b"/>
兠牟大斧斷其臂碎其首敵又以鐡騎分左右翼號拐<lb/>
子馬皆女真為之號長勝軍專以攻堅戰酣然後用之<lb/>
自用兵以來所向無前至是亦為錡軍所殺自辰至申<lb/>
敵敗錡以拒馬木障之少休城上鼓聲不絶乃出飯羮坐<lb/>
餉戰士如平時敵披靡不敢近食已徹拒馬木深入斫<lb/>
敵又大破之棄屍斃馬血肉枕籍車旗器甲積如山阜<lb/>
烏珠平日所恃以為彊者十損七八至陳州數諸將之<lb/>
罪皆鞭之遂還汴既而洪皓自金宻奏順昌之㨗金人<lb/>
<pb n="KR3k0046_WYG_062-41a"/>
震恐䘮魄燕之重寳珍器悉徙而北意欲捐燕以南棄<lb/>
之故議者謂是時諸將恊心分路追討則烏珠可擒汴<lb/>
京可復而王師亟還自失機會良可惜也<lb/>
劉錡自太平渡江與張俊楊沂中會而廬州已䧟錡乃<lb/>
與關師古據東關之險以遏敵引兵出清溪兩戰皆㨗<lb/>
烏珠以拓臯地坦平利于用騎因駐師錡進兵與烏珠<lb/>
夾石梁河而陣河通巢湖廣二丈錡命曳薪壘橋湏臾<lb/>
而成遣甲士數隊踰橋卧槍而坐遣人會合張俊楊沂<lb/>
<pb n="KR3k0046_WYG_062-41b"/>
中之師翌日沂中及王徳田師中張子葢諸軍俱至惟<lb/>
俊後期錡與諸將分軍為三並進渡河以擊之師中欲<lb/>
俟俊至徳曰事當機會復何待即與錡上馬先迎敵沂<lb/>
中繼之烏珠以鐡騎十餘萬分為兩隅夾道而陣徳曰<lb/>
賊右陣堅我當先擊之麾軍渡河首犯其鋒一酋被甲<lb/>
躍馬而出徳引弓一𤼵斃之乗勝大呼馳擊諸軍鼓譟<lb/>
從之金人以拐子馬兩翼之進徳率衆鏖戰沂中曰彼<lb/>
恃弓矢吾有以屈之使萬人持長斧如墻而進敵遂大<lb/>
<pb n="KR3k0046_WYG_062-42a"/>
敗徳與錡等追之又敗于東山敵望見驚曰此順昌旗<lb/>
幟也即走保紫金山是役也失將士九百人金人死者<lb/>
以萬計既而烏珠復親率兵逆戰于店歩沂中等又敗<lb/>
之乗勝逐北遂復廬州<lb/>
劉豫聞張浚會諸將于江上榜其罪逆將進兵討之告<lb/>
急于金請先出師南侵而乞師救援金主亶召諸將相<lb/>
議之富勒呼曰先帝所以立豫者欲其開疆保境我得<lb/>
安民息兵也今豫進不能取退不能守兵連禍結愈無<lb/>
<pb n="KR3k0046_WYG_062-42b"/>
休期從其請則豫収其利敗則我受其弊况前年因豫<lb/>
出師甞不利于江上矣奈何許之金主遂不許豫而遣<lb/>
烏珠捉兵黎陽以觀釁于是豫僉鄉兵三十萬分三道<lb/>
入寇劉麟率中路兵由夀春以犯合肥劉猊率東路兵<lb/>
由紫荆山出渦口以犯定逺孔彦舟率西路兵由光州<lb/>
以犯六安時張俊楊沂中韓世忠岳飛劉光世分屯諸<lb/>
州而沿江上下無兵趙鼎深以為憂移書張浚欲令俊<lb/>
與沂中同保合肥浚以為然乃遣沂中張宗顔等分道<lb/>
<pb n="KR3k0046_WYG_062-43a"/>
禦之且令沂中趨濠州與張俊合因謂沂中曰上待統<lb/>
制厚宜及時立功會邉報日急張俊劉光世皆張大敵<lb/>
勢以聞浚以書戒二將曰賊豫之兵以逆犯順若不勦<lb/>
除何以立國平日亦安用養兵為哉今日之事有進戰<lb/>
無退保及劉麟進逼合肥趙鼎曰今賊渡淮當急遣張<lb/>
俊合光世之軍盡掃淮南之㓂然後議去留髙宗善之<lb/>
然慮俊光世不足任因命岳飛盡以兵東下而手劄付<lb/>
浚令俊光世沂中等還保江浚上言若諸將渡江則無<lb/>
<pb n="KR3k0046_WYG_062-43b"/>
淮南而長江之險與賊共有淮南之屯正所以屏蔽大<lb/>
江使賊得淮南因糧就運以為家計江南其可保乎今<lb/>
正當合兵掩擊可保必勝若一有退意則大事去矣且<lb/>
岳飛一動襄漢有警何可恃乎願朝廷勿專制于中使<lb/>
諸將有所觀望也帝手書報浚曰非卿識髙慮逺何以<lb/>
及此由是異議乃息沂中兵至濠光世已舍廬州將趣<lb/>
采石淮西大震浚聞之令呂祉馳徃光世軍諭之曰有<lb/>
一人渡江即斬以狥光世不得已復還廬州與沂中俊<lb/>
<pb n="KR3k0046_WYG_062-44a"/>
等相應劉猊軍至淮東為韓世忠所沮乃引趨定逺劉<lb/>
麟從淮西繫三浮橋而渡次于濠夀之問張俊以兵拒<lb/>
之猊率衆犯定逺欲趣宣化以冦建康沂中以兵二千<lb/>
進禦與猊前鋒遇于越家坊敗之猊恐孤軍深入為王<lb/>
師所襲乃欲趨合肥與麟合而後進至藕塘沂中復遇<lb/>
之猊據山列陣矢下如雨沂中急擊之使統制呉錫率<lb/>
勁卒五千突入其軍猊衆潰亂沂中縱大軍乗之而自<lb/>
以精騎衝其脅大呼曰賊破矣賊衆錯鍔駭視張宗顔<lb/>
<pb n="KR3k0046_WYG_062-44b"/>
自泗來乗背擊之張俊大軍復與戰于李家灣賊衆大<lb/>
敗横屍滿野猊以首抵謀主李愕曰適見髯將軍鋭不<lb/>
可當果楊殿前也即與數騎遁去沂中躍馬叱之餘衆<lb/>
皆怖而降麟在順昌聞猊敗亦㧞砦去沂中及王徳乗<lb/>
勢追麟至南夀春而還孔彦舟亦解光州圍而去北方<lb/>
大恐金人聞豫敗來詰其狀始有廢豫之意<lb/>
魏勝多智勇應募為弓箭手居山陽及金人籍諸路民<lb/>
為兵勝躍曰此其時也聚義士三百北渡淮取漣水軍宣<lb/>
<pb n="KR3k0046_WYG_062-45a"/>
布朝廷徳意不殺一人金知海州事髙文富遣兵捕勝<lb/>
勝迎擊走之追至城下文富閉門固守勝令城外多張<lb/>
旗幟舉烟火為疑兵又使人向諸城門諭以金人棄信<lb/>
背盟無名興兵及本朝寛大之意城中人聞即開門獨<lb/>
文富與其子安仁率牙兵拒之勝殺安仁及州兵千餘<lb/>
擒文富民皆安堵如故勝遣人諭朐山懐仁沭陽東海<lb/>
諸縣皆定之乃蠲租税釋罪囚𤼵倉廪犒戰士分忠義士<lb/>
為五軍紀律明肅部分如宿將勝益募忠義以圖収復<lb/>
<pb n="KR3k0046_WYG_062-45b"/>
逺近聞之響應旬日得兵數千勝將董成率所部千餘<lb/>
人直入沂州殺金守將及軍士三千餘衆悉降得器甲<lb/>
數萬金遣蒙恬鎭國以兵萬餘取海州抵州北二十里<lb/>
新橋勝率兵出迎之設伏于隘障以待衆殊死戰伏𤼵<lb/>
敵大敗殺鎭國馘千人降三百人軍聲益振山東之民<lb/>
咸欲來附勝傳檄招諭結集以待王師之至沂民壁蒼<lb/>
山者數十萬金人圍之乆不下砦首滕<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>告急于勝勝<lb/>
提兵徃枚之陣于山下金人多伏兵勝兵遇㐲皆赴砦<lb/>
<pb n="KR3k0046_WYG_062-46a"/>
金人襲之勝單騎而殿以大刀奮擊金人望見勝知其<lb/>
為將也以五百騎圍之數重勝馳突四擊金陣開復合<lb/>
戰移時身被數十鎗冐刅出圍金人追之馬中矢踣歩<lb/>
而入砦無敢當者金人又急攻絶其水砦中食乾糒殺<lb/>
牛馬飲血勝默禱而雨驟作金人攻益急周山為營勝<lb/>
度其必復攻海州因間出砦趨城中金人果解蒼山圍<lb/>
自新橋抵城下勝出戰皆㨗金分兵四面攻之勝募士<lb/>
登城以禦矢石如雨者七日金兵死傷多遁去<lb/>
<pb n="KR3k0046_WYG_062-46b"/>
金主亮築䑓江上自被金甲登䑓殺黒馬以祭天以一<lb/>
羊一豕投于江中召璸都等謂之曰舟楫已具可以濟<lb/>
江矣富勒呼曰臣觀宋舟甚大我舟小而行遲恐不可<lb/>
濟亮怒曰爾昔從梁王追趙構入海島豈皆大舟邪誓<lb/>
明日渡江晨炊玉麟堂先濟者與黃金一兩亮置黃旗<lb/>
紅旗于㟁上以號令進止時葉義問命虞允文徃蕪湖<lb/>
迎李顯忠交王權軍且犒師允文至采石權已去顯忠<lb/>
未来敵騎充斥官軍三五星散解鞍束甲坐道旁皆權<lb/>
<pb n="KR3k0046_WYG_062-47a"/>
敗兵也允文謂坐待顯忠則誤國事遂立召諸將勉以<lb/>
忠義曰金帛告命皆在此以待有功衆曰今既有主請<lb/>
死戰或謂允文曰公受命犒師不受命督戰他人壊之<lb/>
公受其咎邪允文叱之曰危及社稷吾將安避乃命諸<lb/>
將列大陣不動分戈船為五其二並東西㟁其一駐中<lb/>
流藏精兵待戰其二藏小港備不測部分甫畢敵已大<lb/>
呼亮操小紅旗麾數百艘絶江而來瞬息之間抵南㟁<lb/>
者七十艘直薄官軍軍小郤允文入陣中撫統制時俊<lb/>
<pb n="KR3k0046_WYG_062-47b"/>
之背曰汝膽略聞四方立陣後則兒女子爾俊即揮雙<lb/>
刀出士殊死戰中流官軍以海鰌船衝敵舟皆平沈敵<lb/>
半死半戰日暮未退會有潰卒自光州至允文授以旗<lb/>
皷從山後轉出敵疑援兵至始遁允文又命勁弩尾擊<lb/>
追射大敗之金兵還和州凡不死于江者亮悉敲殺之<lb/>
會報曹國公已即位于東京改元大定亮拊髀嘆曰朕<lb/>
本欲平江南改元大定此非天乎因出其素所書取一<lb/>
戎衣天下大定改元事以示羣臣遂召諸將帥謀北遷<lb/>
<pb n="KR3k0046_WYG_062-48a"/>
且分兵渡江李通曰陛下親征深入異境無功而還若<lb/>
衆散于前敵乗于後非萬全計若留兵渡江車駕北還<lb/>
諸將亦將解體今燕北諸軍近遼陽者恐有異志宜先<lb/>
發其渡江歛舟焚之絶其歸望然後陛下北遷南北皆<lb/>
指日而定矣亮然之允文知亮敗明當復來夜半部分<lb/>
諸將分海舟縋上流别遣盛新以舟師截金人于楊林<lb/>
河口明旦敵果至因夾擊之復大敗焚其舟三百敵遣<lb/>
偽詔來諭王權似有宿約者允文曰此反間也乃復書<lb/>
<pb n="KR3k0046_WYG_062-48b"/>
言權因退師已寘憲典新將李顯忠也願快戰以決雌<lb/>
雄亮得書大怒遂焚其龍虎舟斬梁漢臣及造舟者二<lb/>
人率其軍趨揚州使符寳郎耶律滿達䕶神果軍扼淮<lb/>
渡凡自軍中還至淮上無都督府文字皆殺之<lb/>
寧宗時諸將用兵皆敗唯畢再遇數有功金人常以水<lb/>
櫃取勝再遇夜縛藁人數千衣以甲胄持旗幟戈矛嚴<lb/>
立成行昧爽鳴皷金人驚視亟放水櫃後知其非兵也<lb/>
甚沮乃出兵攻之金人大敗又甞引金人與戰且前且<lb/>
<pb n="KR3k0046_WYG_062-49a"/>
郤至于數四視日已晚乃以香料煮豆布地上復前摶<lb/>
戰佯為敗走金人乗勝追逐馬饑聞豆香皆就食鞭之<lb/>
不前反攻之金人馬死者不可勝計又常與金人對壘度<lb/>
金兵至者日衆難與爭鋒一夕㧞營去留旗幟于營中<lb/>
縛生羊置其前二足于皷上擊皷有聲金人不覺為空<lb/>
營復相持數日及覺欲追之則已逺矣<lb/>
理宗時李全浚圍城塹趙范趙葵遣諸將出揚州東門<lb/>
掩擊全走土城官軍躡之蹂溺甚衆范陳于西門賊閉<lb/>
<pb n="KR3k0046_WYG_062-49b"/>
壘不出葵曰賊俟我収兵而出爾乃伏騎破垣間収歩<lb/>
卒誘之賊兵數千果趨濠側李虎力戰城上矢石如雨<lb/>
注賊退有頃賊别隊自東北馳至范葵揮歩騎夾浮橋<lb/>
弔橋並出為三迭陣以待之自已至未與賊大戰别遣<lb/>
虎等以馬歩五百出賊背而葵率輕兵横衝之三道夾<lb/>
擊賊敗走始全反謀已成然多顧忌且懼其黨不順而<lb/>
邉陲喜事者欲挾全為重遂賛成之故全決計反及趙<lb/>
善湘趙范趙葵用事聲罪致討罷支錢糧攻城不得欲<lb/>
<pb n="KR3k0046_WYG_062-50a"/>
戰不利全始大悔忽忽不樂或令左右抱其臂曰是我<lb/>
手否人皆怪之范葵夜議詰朝所向葵曰出東門范曰<lb/>
西出甞不利賊必見易因其所易而圖之必勝不如出<lb/>
堡塞西門全置酒髙會于平山堂有堡塞候卒識全搶<lb/>
垂雙拂為號以告范范喜謂葵曰此賊勇而輕若果出<lb/>
必成擒矣乃悉精鋭數千而西取官軍素為賊所易者<lb/>
張其旗幟以易之全望見喜謂李宋二宣差曰看我掃<lb/>
南軍官軍見賊突鬬而前亦不知其為全也范麾兵並<lb/>
<pb n="KR3k0046_WYG_062-50b"/>
進葵親摶戰諸軍爭奮賊始疑非前日軍欲走入土城<lb/>
李虎軍已塞其甕門全窘從數十騎北走葵率諸將以<lb/>
制勇寧淮二軍促之全趨新塘自決水後淖深數尺會<lb/>
乆晴浮戰塵如燥壤全騎過之皆䧟淖中不能自㧞制<lb/>
勇軍追及奮長鎗三十餘亂刺之全呼曰無殺我我乃<lb/>
頭目羣卒碎其屍而分其鞍馬器甲并殺三十餘人皆<lb/>
將校也全死餘黨欲潰國安用不從議推一人為首莫<lb/>
肯相下欲還淮安奉全妻楊氏范葵追擊大破之乃散<lb/>
<pb n="KR3k0046_WYG_062-51a"/>
去范還揚州㨗聞加趙善湘江淮制置大使范淮東安<lb/>
撫使葵淮東提刑善湘季子汝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>史彌逺壻也奏請無<lb/>
阻而善湘亦以范葵進取有方慰藉殷勤故能成功<lb/>
曹友聞帥師扼仙人闗諜報蒙古合蕃漢軍五十餘萬<lb/>
將至友聞謂弟萬曰國家安危在此一舉衆寡不敵豈<lb/>
容浪戰唯當乗髙據險出竒設伏以待之蒙古攻武休<lb/>
闗敗都統李顯忠軍遂入興元欲衝大安軍制置使趙<lb/>
彦呐檄友聞控制大安以保蜀口友聞以為不可彦呐<lb/>
<pb n="KR3k0046_WYG_062-51b"/>
不從友聞乃遣弟萬及友諒引兵上雞冠隘多張旗幟<lb/>
示敵堅守友聞選精鋭萬人夜渡江宻徃流溪設伏約<lb/>
曰敵至内以嗚鼓舉火為應外呼殺聲蒙古兵果至萬<lb/>
出逆戰蒙古巴圖爾及達海帥歩騎萬餘人徃來摶戰<lb/>
矢石如雨萬身被數創令諸軍舉烽友聞分所部為三<lb/>
以禦敵親帥精兵三千人疾馳至隘下先遣統領劉虎<lb/>
帥敢死士五百衝敵前鋒不動友聞乃伏三百騎道旁<lb/>
而令虎銜枚突陣會大風雨諸將請曰雨不止淖濘深<lb/>
<pb n="KR3k0046_WYG_062-52a"/>
没足宜俟少霽友聞叱曰敵知我伏兵在此緩必失機<lb/>
遂擁兵齊進友聞入龍尾頭萬聞之五皷出隘口與友<lb/>
聞會内外兩軍皆殊死戰血流二十里西軍素以綿裘<lb/>
代鐡甲經雨濡濕不利歩鬬黎明蒙古兵増以鐡騎四<lb/>
面圍繞友聞嘆曰此殆天乎吾有死而已于是極口詬<lb/>
罵殺所乗馬以示必死血戰愈厲與萬俱死軍盡没蒙<lb/>
古軍遂長驅入蜀一月之間成都利州潼川三路所屬<lb/>
府州軍監闗隘縣砦俱䧟沒奎屯次于成都四蜀所存<lb/>
<pb n="KR3k0046_WYG_062-52b"/>
唯䕫州一路及潼川府路所屬盧合州順慶府而已<lb/>
蒙古主將北還遣使自鄭州至汴諭金主降且索翰林<lb/>
學士趙秉文衍聖公孔元措等二十七家及歸順人家<lb/>
屬伊喇豐阿拉妻子并繡女鷹人等金主乃封荆王守純<lb/>
子額爾克為曹王命尚書左丞李蹊送之蒙古為質以請<lb/>
和諌議大夫費摩阿古岱為講和使未行蒙古蘇布特<lb/>
聞之曰我受命攻城不知其他也乃立攻具沿濠列木<lb/>
柵驅漢俘及婦女老㓜負薪草塡濠頃刻平十餘歩平<lb/>
<pb n="KR3k0046_WYG_062-53a"/>
章巴薩以議和不敢與戰城中喧閧金主聞之從六七<lb/>
騎出端門至舟橋時新雨淖車駕忽出都人驚愕失錯<lb/>
但跪于道旁老㓜遮擁至有誤觸金主衣者少頃宰相<lb/>
從官皆至進笠不受曰軍中暴露我何用此西南軍士<lb/>
五六十軰進曰北兵塡濠過半平章𫝊令勿放一鏃恐<lb/>
壊和事豈有此計邪金主曰朕以生靈之故稱臣進奉<lb/>
無不順從止有一子養未長成今徃作質子矣汝等略<lb/>
忍待曹王出韃靼不退汝等死戰未晚是日曹王行蒙<lb/>
<pb n="KR3k0046_WYG_062-53b"/>
古兵併力進攻金龍徳宫造砲石取艮嶽太湖靈壁假<lb/>
山為之大小各有觔重其圓如燈毬之狀蒙古兵用砲<lb/>
則不然破大磑或碌碡為二三皆用之攅竹砲有至十<lb/>
三稍者餘砲稱是每城一角置砲百餘枚更迭上下晝<lb/>
夜不息數日石幾與裏城平而城上樓櫓皆故宫及芳<lb/>
華王溪所折大木為之合抱之木随擊而碎以馬糞麥<lb/>
秸布其上綱索旃褥固護之其懸風板之外皆以牛皮<lb/>
為障蒙古兵以火砲擊之随即延爇不可撲救父老所<lb/>
<pb n="KR3k0046_WYG_062-54a"/>
傳周世宗築京城取虎牢土為之堅宻如鐡受砲所擊<lb/>
惟凹而已蒙古兵壕外築城圍百五十里城有乳口樓<lb/>
櫓壕深文許濶亦如之約三四十歩置一鋪鋪置百許<lb/>
人守之初白撒命築門外短墻委曲陿隘容三二人得<lb/>
過以防蒙古兵奪門及被攻諸將請乗夜斫營軍乃不<lb/>
能捽出比出已為蒙古所覺後又募死士千人穴城由<lb/>
壕徑渡燒其砲座城上懸紅紙燈為應約燈起渡壕又<lb/>
為蒙古所覺又放紙鳶置文書其上至蒙古營則斷之<lb/>
<pb n="KR3k0046_WYG_062-54b"/>
以誘被俘者識者謂宰相欲以紙鳶紙燈退敵難矣特<lb/>
有火砲名震天雷者用鐡罐盛藥以火點之砲起火發<lb/>
其聲如雷聞百里外所爇圍半畆已上火㸃著鐡甲皆<lb/>
透蒙古又為牛皮洞直至城下掘城為龕間有容人則<lb/>
城上不可奈何矣人有獻䇿者以鐡䋲懸震天雷順城<lb/>
而下至掘處火𤼵人與牛皮皆碎迸無迹又有飛火槍<lb/>
注藥以火𤼵之輙前燒十餘歩人亦不敢近蒙古唯畏<lb/>
此二物蒙古攻城十六晝夜内外死者以百萬計於是<lb/>
<pb n="KR3k0046_WYG_062-55a"/>
金主母明惠皇后陵被𤼵蘇布特知不可取乃為好語<lb/>
曰兩國已講和更相攻邪金人因就應之乃遣户部侍<lb/>
郎楊居仁出宜秋門以酒炙犒蒙古兵且以金帛珍異<lb/>
賂之蘇布特乃許退兵散屯河洛之間參政持嘉喀齊喀<lb/>
以守城為已功欲率百官入賀參政内族色埒曰城下<lb/>
之盟春秋以為耻况以罷攻為可賀邪喀齊喀怒曰社稷<lb/>
不亡君后免難汝等不以為喜邪乃命趙秉文為表秉<lb/>
文曰春秋新君災三日哭今園陵如此酌之以禮當慰<lb/>
<pb n="KR3k0046_WYG_062-55b"/>
不當賀事乃已金主御端門肆赦改元天興詔内外官<lb/>
民能完復州郡者功賞有差出金帛酒炙犒飫軍士減<lb/>
御膳罷冗貟放宫女上書不得稱聖改聖㫖為制㫖釋<lb/>
衛紹王族禁錮汴京解嚴歩兵始出封兵門外采𬞞薪<lb/>
金武仙愛將劉儀詣孟珙降珙問仙虚實儀言仙所據<lb/>
九砦其大砦石穴山以馬蹬沙窩岵山三砦蔽其前三<lb/>
砦不破石穴未可圖也若破離金砦則岵山沙窩孤立<lb/>
矣珙乃遣兵攻離金掩殺幾盡是夕復令壯士𢷬王子<lb/>
<pb n="KR3k0046_WYG_062-56a"/>
山砦斬金將首而出遂圍馬蹬殺戮山積還至沙窩西<lb/>
與金人遇大㨗未㡬丁順復破默候里砦於是仙之九<lb/>
砦六日破其七珙召儀曰此砦既破版橋石穴必震汝<lb/>
能為我招之乎儀請選婦人三百偽迯歸懐招安牓以<lb/>
徃珙料仙勢窮慼必上岵山絶頂窺伺乃令樊文彬駐<lb/>
軍其下已而仙衆果登山及半文彬麾旗伏兵四起仙<lb/>
衆失措枕籍崕谷山為之赭殺其將烏舍擒七百三<lb/>
十人棄鎧甲如山薄暮珙進軍至小水河儀言仙謀徃<lb/>
<pb n="KR3k0046_WYG_062-56b"/>
啇州依險以守然老稚不願北去珙曰進兵不可緩夜<lb/>
漏十刻召文彬等受方略明日攻石穴丙夜蓐食啓行<lb/>
晨至石穴時積雨未霽文彬患之珙曰此雪夜擒呉元<lb/>
濟之時䇿馬直至石穴分兵進攻自寅至已遂破石穴<lb/>
仙走追及于鮕魚砦仙望見易服而遁復戰于銀葫蘆<lb/>
山又敗之仙與五六騎奔追之隠不見降其衆七萬珙<lb/>
還襄陽<lb/>
金主拜天於節度使㕔羣臣陪從成禮金主戒諭之因<lb/>
<pb n="KR3k0046_WYG_062-57a"/>
賜巵酒酒未竟邏騎馳奏敵兵數百突至城下將<lb/>
士踊躍咸請一戰金主許之是日分兵防守四面<lb/>
及子城衆既出接戰蒙古兵奔潰塔齊爾以數百<lb/>
騎復駐城東金主遣兵接戰又敗之自是蒙古不<lb/>
復薄城分築長壘圍之史嵩之命孟珙江海帥師<lb/>
二萬運米三十萬石赴蒙古之約塔齊爾大喜益<lb/>
修攻具斵木之聲聞於城中城中益恐徃徃竊議<lb/>
投降金呼沙呼日以國家恩澤君臣分義撫循其<lb/>
<pb n="KR3k0046_WYG_062-57b"/>
民且營畫禦備未甞入私室軍民感奮始有固志<lb/>
南北兩軍以攻具薄城金盡籍民丁防守民丁不<lb/>
足復括婦人壯健者假男子衣冠運木石金主親<lb/>
出撫諭之金人自東門出戰孟珙遮其歸路得降<lb/>
人言蔡城中饑珙曰已窘矣當盡死守之以防突<lb/>
圍珙與塔齊爾約南北軍毋相犯塔齊爾遣張柔<lb/>
率精兵五千薄城金人鈎二卒以去柔中流矢如<lb/>
蝟珙麾先鋒救之挟柔以出明旦珙殊死戰進逼<lb/>
<pb n="KR3k0046_WYG_062-58a"/>
柴潭立柵潭上命諸將奪柴潭樓金人來争諸軍<lb/>
魚貫而上遂㧞柴潭樓蔡州恃潭為固外即汝河<lb/>
潭髙于河五六丈城上金字號樓伏巨弩相傳下<lb/>
有龍人不敢近前士疑畏珙召麾下飲酒再行謂<lb/>
曰比潭樓非天造地設伏弩能射逺而不可射近<lb/>
彼所恃此水耳決而注之涸可立待遂鑿隄潭果<lb/>
決入汝水珙命實以薪葦䝉古亦決練江於是兩<lb/>
軍皆濟攻其外城破之進逼土門金人驅其老稚<lb/>
<pb n="KR3k0046_WYG_062-58b"/>
熬為油號人油砲人不堪其楚珙遣道士説止之<lb/>
金總帥富珠哩中羅索帥精鋭五百夜出西門人<lb/>
何束藁沃油其上將燒兩軍寨及砲具䝉古兵先<lb/>
覺之伏于隠處挽强弩百餘火發矢亦發金兵却<lb/>
走傷者甚衆羅索僅以身免兩軍合攻西城克之<lb/>
因堕其城先是呼沙呼命築寨浚濠為備及西城<lb/>
堕兩軍皆未能入但于城上立柵自蔽呼沙呼樀<lb/>
三面精鋭日夕戰禦金主謂侍臣曰我為金紫十<lb/>
<pb n="KR3k0046_WYG_062-59a"/>
年太子十年人主十年自知無大過惡死無所恨<lb/>
所恨者祖宗𫝊祚百年至我而絶與古荒滛暴亂<lb/>
之君等為亡國獨為此介介耳<lb/>
度宗時元巴延至蔡店大㑹諸將刻期渡江遣人<lb/>
觀漢口形勢時夏貴以漢鄂舟師分據要害彌亘<lb/>
三十餘里王達守陽邏堡朱<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>孫以遊擊軍扼中<lb/>
流兵不得進軍將馬福言淪河口穿湖中可從陽<lb/>
邏堡西沙蕪口入江巴延使覘沙蕪口夏貴亦以<lb/>
<pb n="KR3k0046_WYG_062-59b"/>
精兵守之巴延乃進圍漢陽聲言取漢口渡江貴<lb/>
果移兵援漢陽巴延乗間遣阿嘍罕將竒兵倍道<lb/>
襲沙蕪口奪之曰自漢口開埧引船入淪河轉沙<lb/>
蕪口以達江戰艦萬計相踵而至以數千艘泊淪<lb/>
河灣口屯布蒙古漢軍數十萬騎于江北遣人招<lb/>
諭陽邏堡不應因以白鷂子千艘攻之三日不克<lb/>
巴延因宻謀於阿珠曰彼謂我必㧞此堡方能渡<lb/>
江此堡甚堅攻之徒勞汝今夜以鐵騎三千汎舟<lb/>
<pb n="KR3k0046_WYG_062-60a"/>
直趨上流為𢷬虚之計詰旦渡江襲南㟁已過則<lb/>
急遣人報我阿珠亦曰攻城下䇿也若分軍船之<lb/>
半循㟁西上泊青山磯下伺隙而動可以如志巴<lb/>
延遂遣阿爾哈雅進薄陽邏堡貴率衆來援阿珠<lb/>
即以昏時率四翼軍遡流二十里至青山磯是夜<lb/>
雪大作黎明阿珠遥見南㟁多露沙洲即登舟指<lb/>
示諸將令徑渡載馬後随萬户史格一軍先渡為<lb/>
荆鄂都統程鵬飛所敗阿珠引兵繼之大戰中流<lb/>
<pb n="KR3k0046_WYG_062-60b"/>
鵬飛軍却阿珠遂登沙洲攀㟁歩鬬㪚而復合者<lb/>
數四出馬急擊追至鄂東門鵬飛被重創走阿珠<lb/>
獲其船千餘艘<lb/>
　　軍儲<hi>二則</hi>
項羽擊漢㧞滎陽漢兵遁保鞏洛楚人聞淮隂侯<lb/>
破趙彭越數反梁地則分救之淮隂方東擊齊漢<lb/>
王數困滎陽成臯計欲捐成臯以東屯鞏洛以拒<lb/>
楚酈生因曰臣聞知天之天者王事可成不知天<lb/>
<pb n="KR3k0046_WYG_062-61a"/>
之天者王事不可成王者以民人為天而民人以<lb/>
食為天夫敖倉天下轉輸乆矣臣聞其下廼有藏<lb/>
粟甚多楚人㧞滎陽不堅守敖倉廼引而東令適<lb/>
卒分守成臯此乃天所以資漢也方今楚易取而<lb/>
漢反却自奪其便臣竊以為過矣且兩雄不俱立<lb/>
楚漢乆相持不決百姓騷動海内摇蕩農夫釋耒<lb/>
工女下機天下之心未有所定也願足下急復進<lb/>
兵収取滎陽據敖倉之粟塞成臯之險杜太行之<lb/>
<pb n="KR3k0046_WYG_062-61b"/>
道距蜚狐之口守白馬之津以示諸侯効實形制<lb/>
之勢則天下知所歸矣<lb/>
後唐莊宗以軍儲不足謀于羣臣吏部尚書李琪<lb/>
上疏以為古者量入以為出計農而發兵故雖有<lb/>
水旱之災而無匱乏之憂近代税農以飬兵未有<lb/>
農富給而兵不足農捐瘠而兵豐飽者也今縱未<lb/>
能蠲省租税茍除折納紐配之法農亦可以小休<lb/>
矣莊宗即勑有司如琪所言然竟不能行<lb/>
<pb n="KR3k0046_WYG_062-62a"/>
　　屯田<hi>十五則</hi>
漢宣帝時諸羌畔趙充國年七十餘上老之問誰可將<lb/>
者充國對曰亡踰老臣遂西至西部都尉府圖上方略<lb/>
上賜書以十二月擊先零羌時羌降者萬餘人充國度<lb/>
其必壊欲罷騎兵屯田以待其敝作奏未上會得進兵<lb/>
璽書中郎將卭懼使客諌之充國嘆曰是何言之不忠<lb/>
也本用吾言羌虜得至是邪吾固以死守之明主可為<lb/>
忠言遂上屯田奏　臣聞兵者所以明徳除害也故舉<lb/>
<pb n="KR3k0046_WYG_062-62b"/>
得于外則福生于内不可不慎臣所將吏士馬牛食月<lb/>
用糧糓十九萬九千六百三十斛鹽千六百九十三斛<lb/>
茭藁二十五萬二百八十六石難乆不解繇役不息又<lb/>
恐他夷卒有不虞之變相因並起為明主憂誠非素定<lb/>
廟勝之䇿且羌虜易以計破難用兵碎也故臣愚以為<lb/>
擊之不便計度臨羌東至浩亹羌虜故田及公田民所<lb/>
未懇可二千頃以上其間郵亭多壊敗者臣前部士入<lb/>
山伐材木大小六萬餘枚皆在水次願罷騎兵留弛<lb/>
<pb n="KR3k0046_WYG_062-63a"/>
刑應募及淮陽汝南歩兵與吏士私從者合凡萬二百<lb/>
八十一人用榖月二萬七千三百六十三斛鹽三百八<lb/>
斛分屯要害處氷解漕下繕鄉亭浚溝渠治隍陿以西<lb/>
道橋七十所令可至鮮水左右田事出賦人二十畮至<lb/>
四月草生𤼵郡騎及屬國胡騎伉健各千倅馬什二就<lb/>
草為田者遊兵以充入金城郡益積畜省大費今大司<lb/>
農所轉糓至者足支萬人一歳食謹上田處及器用簿<lb/>
唯陛下裁許<lb/>
<pb n="KR3k0046_WYG_062-63b"/>
趙充國既上奏宣帝報曰皇帝問後將軍言欲罷兵萬<lb/>
人留田如將軍之計虜當何時伏誅兵當何時得决熟<lb/>
計其便於是充國復奏　臣聞帝王之兵以全取勝是<lb/>
以貴謀而賤戰戰而百勝非善之善者也故先為不可<lb/>
勝以待敵之可勝蠻夷習俗雖殊于禮義之國然其欲<lb/>
避害就利愛親戚畏死亡一也今虜亡其美地薦草愁<lb/>
于寄託逺遁骨肉離心人有畔志而明主般師罷兵萬<lb/>
人留田順天時因地利以待可勝之虜雖未即伏辜兵<lb/>
<pb n="KR3k0046_WYG_062-64a"/>
決可朞月而望羌虜瓦解前後降者萬七百餘人及受<lb/>
言去者凡七十輩此坐支解羌虜之具也臣謹條不出<lb/>
兵留田便宜十二事歩兵九校吏士萬人留屯以為武<lb/>
備因田致糓威徳並行一也又因排折羌虜令不得歸<lb/>
肥饒之墬貧破其衆以成羌虜相畔之漸二也居民得<lb/>
並田作不失農業三也軍馬一月之食度支田士二歳<lb/>
罷騎兵以省大費四也至春省甲士卒循河湟漕糓至<lb/>
臨羌以眎羌虜揚威武傳世折衝之具五也以閒睱時<lb/>
<pb n="KR3k0046_WYG_062-64b"/>
下所伐材繕治郵亭充入金城六也兵出乗危徼幸不<lb/>
出令反畔之虜竄于風寒之地離霜露疾疫瘃堕之患<lb/>
坐得必勝之道七也亡經阻逺追死傷之害八也内不損<lb/>
威武之重外不令虜得乗間之勢九也又亡驚動河南大<lb/>
开小开使生他變之憂十也治隍陿中道橋令可至鮮水<lb/>
以制西域信威千里從枕席上過師十一也大費既省繇役豫<lb/>
息以戒不虞十二也留屯田得十二便出兵失十二利臣充<lb/>
國材下犬馬齒衰不識長策唯明詔博詳公卿議臣採擇<lb/>
<pb n="KR3k0046_WYG_062-65a"/>
趙充國既復奏宣帝又賜報曰皇帝問後將軍言十二便<lb/>
聞之虜雖未伏誅兵决可期月而望期月而望者謂今冬<lb/>
邪謂何時也將軍獨不計虜聞兵頗罷且丁壯相聚攻擾<lb/>
田者及道上屯兵復殺略人民將何以止之又大开小开<lb/>
前言曰我告漢軍先零所在兵不往擊久留得亡效五年<lb/>
時不分别人而并擊我其意常恐今兵不出得亡變生與<lb/>
先零為一將軍孰計復奏充國又奏　臣聞兵以計為本<lb/>
故多筭勝少筭先零羌精兵今餘不過七八千人失地逺<lb/>
<pb n="KR3k0046_WYG_062-65b"/>
客分散饑凍䍐开莫湏又頗暴略其羸弱畜産畔還者不<lb/>
絶皆聞天子明令相捕斬之賞臣愚以為虜破壊可日月<lb/>
兾逺在來春故曰兵決可期月而望竊見北邉自燉煌至<lb/>
遼東萬一千五百餘里乗塞列隧有吏卒數千人虜數大<lb/>
衆攻之而不能害今留歩士萬人屯田地勢平易多髙山<lb/>
逺望之便部曲相保為塹壘木樵校聮不絶便兵弩飭鬬<lb/>
具㷭火幸通勢及并力以逸待勞兵之利者也臣愚以為屯<lb/>
田内有亡費之利外有守禦之備騎兵雖罷虜見萬人留田<lb/>
<pb n="KR3k0046_WYG_062-66a"/>
為必禽之具其土崩歸徳宜不乆矣從今盡三月虜馬<lb/>
羸痩必不敢捐其妻子于他種中逺渉河山而來為㓂<lb/>
又見屯田之士精兵萬人終不敢復將其累重還歸故<lb/>
地是臣之愚計所以度虜且必瓦解其處不戰而自破<lb/>
之策也至于虜小冦盗時殺人民其原未可卒禁臣聞<lb/>
戰不必勝不茍接刅攻不必取不茍勞衆誠令兵出雖<lb/>
不能滅先零亶能令虜絶不為小㓂則出兵可也即今<lb/>
同是而釋坐勝之道從乗危之勢徃終不見利空内自<lb/>
<pb n="KR3k0046_WYG_062-66b"/>
罷敝貶重而自損非所以視蠻夷也又大兵一出還不<lb/>
可復留湟中亦未可空如是繇役復𤼵也且匈奴不可<lb/>
不備烏桓不可不憂今乆轉運煩費傾我不虞之用以<lb/>
澹一隅臣愚以為不便校尉臨衆幸得承威徳奉厚幣<lb/>
拊循衆羌諭以明詔宜皆鄉風雖其前辭甞曰徳亡效<lb/>
五年宜亡他心不足以故出兵臣竊自惟念奉詔出塞<lb/>
引軍逺擊窮天子之精兵散車甲于山野雖亡尺寸之<lb/>
功媮得避嫌之便而亡後咎餘責此人臣不忠之利非<lb/>
<pb n="KR3k0046_WYG_062-67a"/>
明主社稷之福也臣幸得奮精兵討不義乆留天誅罪<lb/>
當萬死陛下寛仁未忍加誅令臣數得熟計愚臣伏計<lb/>
孰甚不敢避斧鉞之誅昩死陳愚唯陛下省察上於是<lb/>
報充國曰今聽將軍計善明年充國奏言羌本可五萬<lb/>
人凡斬首七千六百級降者三萬一千人溺饑死者五<lb/>
六千人請罷屯田奏可充國振旅而還<lb/>
中平以來天下亂離民棄農業諸軍並起率乏糧糓無<lb/>
終歳之計饑則㓂略飽則棄餘瓦解流離無敵自破者<lb/>
<pb n="KR3k0046_WYG_062-67b"/>
不可勝數袁紹在河北軍人仰食桑椹袁術在江淮取<lb/>
給蒲蠃民多相食州里蕭條羽林監棗祗請建置屯田<lb/>
曹操從之以祗為屯田都尉以騎都尉任峻為典農中<lb/>
郎將募民屯田許下得榖百萬斛於是州郡例置田官<lb/>
所在積榖倉廪皆滿故操征伐四方無運糧之勞遂能<lb/>
兼并羣雄軍國之饒起於祗而成於峻<lb/>
晉武帝有滅呉之志以羊祜鎭襄陽祜綏懐逺近甚得<lb/>
江漢之心與呉人開布大信降者欲去皆聽之減戍邏<lb/>
<pb n="KR3k0046_WYG_062-68a"/>
之卒以墾田八百餘頃其始至也軍無百日之糧及其<lb/>
季年乃有十年之積祜在軍常輕裘緩帶身不被甲鈴<lb/>
閣之下侍衛不過十數人<lb/>
唐郭元振為涼州都督元振令甘州刺史李漢通開置<lb/>
屯田盡水陸之利舊涼州粟麥斛至數千及漢通収率<lb/>
之後一縑糴數十斛積軍糧支數十年元振善于撫御<lb/>
在涼州五年夷夏畏慕令行禁止牛羊被野路不拾遺<lb/>
明皇時奚契丹既内附貝州刺史宋慶禮建議請復營<lb/>
<pb n="KR3k0046_WYG_062-68b"/>
州制復置營州都督于桞城營内州縣鎭戍皆如其舊<lb/>
以太子詹事姜師度為營田支度使與慶禮等築之三<lb/>
旬而畢慶禮清勤嚴肅開屯田八十餘所招安流散數<lb/>
年之間倉廪充實市邑浸繁<lb/>
郭子儀以河中軍食常之乃自耕百畆將校以是為差<lb/>
於是士卒皆不勸而耕是歳河中野無曠土軍有餘糧<lb/>
徳宗問李泌以復府兵之策對曰今歳徴闗東卒戍京<lb/>
西者十七萬人計歳食粟二百四萬斛國家比遭饑亂<lb/>
<pb n="KR3k0046_WYG_062-69a"/>
經費不充就使有錢亦無粟可糴未暇議復府兵也徳<lb/>
宗曰亟減戍卒歸之何如對曰陛下誠能用臣之言可<lb/>
以不減戍卒不擾百姓糧食皆足粟麥日賤府兵亦成<lb/>
今吐蕃乆居原蘭之間以牛運糧糧盡牛無所用請𤼵<lb/>
左藏惡繒染為綵纈因党項以市之每頭不過二三匹<lb/>
計十八萬匹可致六萬餘頭又命諸冶鑄農器糴麥種<lb/>
分賜縁邉軍鎭募戍卒耕荒田而種之約明年麥熟倍<lb/>
償其種其餘據時價五分增一官為糴之來春種禾亦<lb/>
<pb n="KR3k0046_WYG_062-69b"/>
如之闗中土沃而乆荒所収必厚戍卒獲利耕者浸多<lb/>
邉地居人至少軍士月食官糧粟麥無所售其價必賤<lb/>
名為增價實比今歳所減多矣徳宗曰善即命行之既<lb/>
而戍卒應募願耕屯田者什五六<lb/>
李絳奏振武天徳左右良田可萬頃請擇能吏開置營<lb/>
田可以省費足食憲宗從之絳命度支使盧坦經度用<lb/>
度四年之間開田四千八百頃収榖四千餘萬斛歳首<lb/>
度支錢二十餘萬緡邉防頼之<lb/>
<pb n="KR3k0046_WYG_062-70a"/>
後唐楚州刺史田敬洙請修白水塘溉田以實邉馮延<lb/>
已以為便李徳明因請大闢曠土為屯田修復所在渠<lb/>
塘堙廢者吏因緣侵擾大興力役奪民田甚衆民愁怨<lb/>
無訴徐鉉以白唐主唐主命鉉按視之鉉籍民田悉歸<lb/>
其主或譛鉉擅作威福唐主怒流鉉舒州然白水塘竟<lb/>
不成<lb/>
前世屯田皆在邉城使戍兵佃之唐末中原宿兵所在<lb/>
皆置營田以耕曠土其後又募髙貲戸使輸課佃之户<lb/>
<pb n="KR3k0046_WYG_062-70b"/>
部别置官司總領不𨽻州縣或丁多無役或容庇奸盗<lb/>
州縣不能詰梁太祖擊淮南掠得牛以十萬計給東南<lb/>
諸州農民使歳輸租自是歴數十年牛死而租不除民<lb/>
甚苦之周太祖素知其弊會張凝上便宜請罷營田務<lb/>
李榖亦以為言勑悉罷戸部營田務以其民𨽻州縣其<lb/>
田廬牛農器並賜見佃者為永業悉除租牛課是歳戸<lb/>
部增三萬餘戸民既得為永業始敢葺屋植木獲地利<lb/>
數倍或言營田有肥饒者不若鬻之可得錢數十萬緡<lb/>
<pb n="KR3k0046_WYG_062-71a"/>
以資國太祖曰利在于民猶在國也朕用此錢何為<lb/>
宋孝宗時陳俊卿以兩淮備禦未設民無固志萬一㓂<lb/>
至倉卒渡兵恐不及事請于揚州和州各屯三萬人預<lb/>
為家計仍籍民家三丁者取其一以為義兵授之弓弩<lb/>
教以戰陣農隙之日給以兩月之食聚而教之沿江諸<lb/>
郡亦用其法諸將渡江則使之城守以備緩急且以隂<lb/>
制州兵頡頏之患其兩淮諸郡守臣但當擇才不當復<lb/>
論文武計資歴捐以財賦許辟官吏略其小過責其成<lb/>
<pb n="KR3k0046_WYG_062-71b"/>
功要使大兵屯要害必爭之地待敵至而決戰使民兵<lb/>
各守其城相為掎角以壯聲勢帝意亦以為然詔即行<lb/>
之然竟為衆論所持俊卿尋亦去位不能及其成也<lb/>
理宗時孟珙條具上流事宜會諜知䝉古于襄樊信陽<lb/>
随州招集軍民布種積船材于鄧之順陽乃分兵撓其<lb/>
勢潜兵燒所積船材又度其必因糧于蔡遣兵火其積<lb/>
聚遂拜四川安撫使知䕫州節制歸峽鼎澧軍馬珙至<lb/>
鎮招集散民為寧武軍以降人回鶻阿里巴圖爾為飛<lb/>
<pb n="KR3k0046_WYG_062-72a"/>
鶻軍釐蜀政之弊為條班諸郡縣且曰不擇險要立砦<lb/>
柵則難責兵以衛民不集流離安耕種則難責民以飬兵<lb/>
乃立賞罰以課殿最俾諸月奉行之尋兼䕫州路制置屯<lb/>
田調夫築堰募農給種首秭歸漢尾口為屯二十為頃十八<lb/>
萬八千二百八十又創南陽竹林兩書院以處襄漢四川<lb/>
流寓之士以李廷芝權施州建始縣廷芝訓農治兵選<lb/>
壯士雜官軍教之期年民皆知戰守善馳逐無事則植<lb/>
戈而耕敵至則悉出而戰珙下其法於所部行之<lb/>
<pb n="KR3k0046_WYG_062-72b"/>
蒙古奎騰取漢上諸郡因留軍戍境上繼而襄樊夀泗<lb/>
復降而夀泗之民盡為軍官分有由是降附路絶雖嵗侵<lb/>
淮蜀軍將唯利剽殺城無居民野皆榛莾至是呼必賚<lb/>
從姚樞之請置經略司於汴以蒙格史天澤楊惟中趙<lb/>
璧為使俾屯田唐鄧等州授之兵牛敵至則戰退則耕<lb/>
西起攘鄧東連清口桃源列障守之初河南總管劉<lb/>
福貪酷虐害遺民將二十年惟中召福聽束約福以數<lb/>
千人擁衛而至惟中握大挺擊殺之百姓莫不稱快<lb/>
<pb n="KR3k0046_WYG_062-73a"/>
　　馬政<hi>七則</hi>
隋末國馬皆為盗賊及戎狄所掠唐初纔得牝馬三千<lb/>
匹於赤㟁澤徙之隴右命太僕張萬歳掌之萬歳善于<lb/>
其職自貞觀至麟徳馬蕃息及七十萬匹分為八坊四<lb/>
十八監各置使以領之是時天下以一縑易一馬垂拱<lb/>
以後馬潜耗太半明皇初即位牧馬有二十四萬匹以<lb/>
太僕卿王毛仲為内外閑廐使至是有馬四十三萬匹<lb/>
牛羊稱是明皇東封以牧馬數萬匹從色别為羣望之<lb/>
<pb n="KR3k0046_WYG_062-73b"/>
如雲錦<lb/>
王忠嗣為河西隴右節度使兼知朔方河東節度事忠<lb/>
嗣始在朔方河東每互市髙估馬價諸胡聞之爭賣馬<lb/>
于唐忠嗣皆買之由是胡馬少唐兵益壯及徙隴右河<lb/>
西復請分朔方河東馬九千匹以實之其軍亦壯忠嗣<lb/>
杖四節控制萬里天下勁兵重鎭皆在掌握與吐蕃戰<lb/>
于青海積石皆大㨗又討吐谷渾于墨離軍虜其全部<lb/>
而歸<lb/>
<pb n="KR3k0046_WYG_062-74a"/>
囘紇自乾元以來歳求和市每一馬易四十縑動至數<lb/>
萬匹馬皆駑瘠無用朝廷苦之所市多不能盡其數回<lb/>
紇待遣繼至者常不絶于鴻臚至是代宗欲悦其意命<lb/>
盡市之回紇辭歸載賜遺及馬價共用車千餘乗<lb/>
後唐明宗初令緣邉置塲市党項馬不令詣闕先是党<lb/>
項皆詣闕以貢馬為名國家約其直酬之加以館榖賜<lb/>
與歳費五十餘萬緡有司苦其耗蠧止之<lb/>
范延光馮贇奏西北諸胡賣馬者徃來如織日用絹無<lb/>
<pb n="KR3k0046_WYG_062-74b"/>
慮五千匹計耗國用十之七請委緣邉鎭戍擇諸胡所<lb/>
賣馬良者給劵具數以聞明宗從之<lb/>
契丹之滅晉也驅戰馬二萬匹歸其國至是漢兵乏馬<lb/>
髙祖詔市士民馬于河南諸道不經剽掠者<lb/>
宋王安石建保甲飬馬之法文彦博呉充以為不便安<lb/>
石持論益堅乃詔曽布等上其條約保甲願飬馬者戸<lb/>
一匹物力髙願飬二匹者聽皆以監牧見馬給之或官<lb/>
與其直令自市先行于開封府及陜西五路府界無過<lb/>
<pb n="KR3k0046_WYG_062-75a"/>
三千匹五路無過五千匹襲逐盗賊外乗越三百里者<lb/>
自禁嵗一閱其肥瘠死病者補償在府界者免二體量<lb/>
草百五十束加給以錢布在五路者嵗免折變縁納錢<lb/>
三等以上十戸為一保四等以下十戸為一社以待病<lb/>
斃補償者保戸馬死保戸獨償社戸馬死社戸半償之<lb/>
其後遂徧行於諸路<lb/>
　<lb/>
　<lb/>
<pb n="KR3k0046_WYG_062-75b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟類編卷六十二<lb/>
</p>
<p>
</p>
  </div>
</body>
</text>
</TEI>
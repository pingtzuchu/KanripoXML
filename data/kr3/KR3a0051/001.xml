<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>少儀外𫝊卷上</head>
    <p>
<pb n="KR3a0051_WYG_001-1a"/>
欽定四庫全書<lb/>
　少儀外𫝊卷上　　　　　宋　吕祖謙　撰<lb/>
東萊吕氏曰後生學問且湏理㑹曲禮少儀禮儀等學<lb/>
灑掃應對進退之事及先理㑹爾雅訓詁等文字然後<lb/>
可以語上下學而上逹自此脱然有得度越諸子也不<lb/>
如此則是躐等犯分陵節終不能成孰先𫝊焉孰後倦<lb/>
焉不可不察也<lb/>
滎陽公嘗言後生初學且湏理㑹氣象氣象好時百事<lb/>
<pb n="KR3a0051_WYG_001-1b"/>
自當氣象者辭令容止輕重疾徐足以見之矣不惟君<lb/>
子小人於此焉分亦貴賤夀夭之所由定也<lb/>
滎陽公嘗説攻其惡無攻人之惡盖自攻其惡日夜且<lb/>
自㸃檢絲毫不盡則慊於心豈有工夫㸃檢他人邪<lb/>
楊應之學士言後生學問聰眀强記不足畏惟思索學<lb/>
問尋究者為可畏耳<lb/>
東萊公嘗言凡衆人日夕所說之話趙丈仲長諸公都<lb/>
無此話也衆人所作之事如楊公應之李公君行諸公<lb/>
<pb n="KR3a0051_WYG_001-2a"/>
都不做衆人做底事也<lb/>
滎陽公教學者讀書湏要字字分眀仍每句最下一字<lb/>
尤要聲重則記牢<lb/>
司馬温公㓜時患記問不若人群居講習衆兄弟既成<lb/>
誦游息矣獨下帷絶編<hi>案孔子讀易韋編三絶乃指積久功深之時此即以誦讀為絶</hi>
<hi>編于義未安盖相沿之誤</hi>迨能背誦乃止用力多者収功逺其所精<lb/>
誦者乃終身不忘矣<hi>並童蒙訓</hi>
今世學不講男女從㓜便驕惰壊了到長益凶狠只為<lb/>
<pb n="KR3a0051_WYG_001-2b"/>
未嘗為子弟之事則於其親已有物我不肯屈下病根<lb/>
常在病随所居而長至死只依舊為子弟則不能安洒<lb/>
掃應對有朋友則不能下朋友有官長則不能下官長<lb/>
為宰相則不能下天下之賢甚則至於狥私意義理都<lb/>
喪也只為病根不去随所居所接而長<lb/>
今之朋友擇其善柔以相與拍肩執袂以為氣合一言<lb/>
不合怒氣相加朋友之際欲其相下不倦難矣<hi>並横渠張氏語</hi>
<hi>録</hi>
<pb n="KR3a0051_WYG_001-3a"/>
范忠宣公戒子弟曰人雖至愚責人則眀雖有聰眀恕<lb/>
己則昏爾曹但常以責人之心責己恕己之心恕人不<lb/>
患不到聖賢地位也<hi>范忠宣公言行録</hi>
㓜學之士先要分别人品之上下何者是聖賢所為之<lb/>
事何者是下愚所為之事向善背惡去彼取此此幼學<lb/>
所當先也顔子孟子亞聖也學之雖未至亦可為賢人<lb/>
今之學者若能知此則顔孟之事我亦可學言温而氣<lb/>
和則顔子之不遷漸可學矣過而能悔又不憚改則顔<lb/>
<pb n="KR3a0051_WYG_001-3b"/>
子之不貳漸可學矣知埋鬻之戲不如爼豆念慈母之<lb/>
愛始於三遷自幼至老不厭不改終始一意則我之不<lb/>
動心亦可如孟子矣若夫立志不髙則其學皆常人之<lb/>
事語及顔孟則不敢當也其心曰我為孩童豈敢學顔<lb/>
孟㢤此人不可以語上矣先生長者見其卑下豈肯與<lb/>
之語㢤先生長者不肯與之語則其所與語者皆下等<lb/>
人也言不忠信下等人也行不篤敬下等人也過而不<lb/>
知悔下等人也悔而不知改下等人也聞下等之語為<lb/>
<pb n="KR3a0051_WYG_001-4a"/>
下等之事譬如坐於房舍之中四面皆墻壁也雖欲開<lb/>
眀不可得矣書曰不學墻面孔子曰其猶正墻面而立<lb/>
也與言人不可以不學也楊子曰吾為開眀㢤言學聖<lb/>
賢然後心開而意眀也<hi>陳了翁集</hi>
建州有君子曰胡憲曰劉勉之非身所得一毫不受此<lb/>
後生所宜法也近見世人縁親姻故舊干求差遣為世<lb/>
鄙笑尤可戒也頃年嘗聞元祐間范仲宣作相其子子<lb/>
夷名正平當入逺忠宣欲以恩例換近地子夷堅不肯<lb/>
<pb n="KR3a0051_WYG_001-4b"/>
曰當入逺即入逺不欲以恩例求僥倖前人立志例皆<lb/>
如此<lb/>
讀書不輟甚書不讀了萬一都廢且須自今重新勤苦<lb/>
下十分工夫不可因循隠忍甘心作庸人過一生最是<lb/>
行義一事不可放過正心脩身念念湏學前軰久久自<lb/>
然相應<lb/>
大凡為學湏以見賢為主孟子曰一鄉之善士斯友一<lb/>
鄉之善士一國之善士斯友一國之善士天下之善士<lb/>
<pb n="KR3a0051_WYG_001-5a"/>
斯友天下之善士然則見賢廣者其徳大見賢寡者其<lb/>
徳小子貢問為仁而孔子荅以工欲善其事必先利其<lb/>
器居是邦也事其大夫之賢者友其士之仁者然則事<lb/>
大夫之賢友士之仁所以利為仁之器也然則見賢不<lb/>
可以已也只是所謂賢者大湏取捨分眀不可二三易<lb/>
所謂定其交而後求者是也<lb/>
既能見賢又湏要尊賢若但見而不能尊則與獸畜之<lb/>
無異今人於有勢者則能屈而於賢不能尊是未之熟<lb/>
<pb n="KR3a0051_WYG_001-5b"/>
思若無志於善則何所不可若必有志焉則於此不可<lb/>
茍也韓退之作師説曲中今世人之病大抵古人以為<lb/>
榮者今人以為耻如不能尊賢之類是也<lb/>
為學之要先要實頭不説大話須是自麤至細自微至<lb/>
顯但不可分麤細微顯為兩事言忠信行篤敬言必信<lb/>
行必果最是初學要下工夫䖏作事第一不可茍且不<lb/>
可因循要作便作直是了當方可放下<lb/>
衣服之制飲食之度字畫之别以至音聲笑語之髙下<lb/>
<pb n="KR3a0051_WYG_001-6a"/>
行步進趨之遲速當一以古人為法古之善教人者必<lb/>
以此為本所以養誠閑邪而反人道之正也若於此數<lb/>
事少有舛異若不能自克久久之間必至喪志失身<lb/>
為學之本莫先於讀書讀書之法須令日有課程句讀<lb/>
有未曉大義有未通不惜與人商𣙜不惜就人讀授凡<lb/>
人多以此為耻曽不知不如是則有終身之耻與其有<lb/>
終身之耻不若忍暫時之耻也又况從人讀授適足以<lb/>
為榮<lb/>
<pb n="KR3a0051_WYG_001-6b"/>
陳公瑩中尊敬前軰皆可為後生法晚年過揚州見滎<lb/>
陽公坐受六拜又拜祖母河南夫人請必無荅拜然後<lb/>
拜其與它人語必曰吕公或曰吕侍講其對前軰說後<lb/>
進必斥姓名未嘗少改<lb/>
吕進伯為河南北運判黄魯直為北京教官託魯直請<lb/>
門客數日斥去之召魯直謂曰此人豈可為人師某至<lb/>
學院却見與小子對坐如此豈可為人師請魯直别請<lb/>
一門客魯直為之遴選且嚴戒之曰吕運判行古禮賢<lb/>
<pb n="KR3a0051_WYG_001-7a"/>
且加慎既數日又逐去魯直問所以進伯云此人尤甚<lb/>
却聞呼小子字豈可為人師耶<hi>並吕舍人答人書</hi>
往見滎陽公與楊道孚諸人書外封只押字書中禮數<lb/>
極簡張正素先生子厚於右丞從表兄也未嘗呼字滎<lb/>
陽公以為禮此道也今亡矣楊應之兄弟平生安貧樂<lb/>
道未嘗少屈於人元豐間親喪服除至京師寓予家榆<lb/>
林舊第日以麤飯置一盆又以一盆盛菜蔬兄弟分食<lb/>
之甘如飴蜜不求於人卒能有所立云<lb/>
<pb n="KR3a0051_WYG_001-7b"/>
大抵後生為學湏是嚴立課程不可一日放慢每日湏<lb/>
讀一般經書一般子書不湏多只要令精熟湏静室危<lb/>
坐讀取二三百遍湏令成誦不可一日放過也史書湏<lb/>
每日讀取一卷或半卷以上始見功須是従人授讀疑<lb/>
難處便質問湏是孜孜就人不可自家先自放慢也然<lb/>
此是學之業又湏理㑹所以為學者何事一行一住一<lb/>
語一黙湏要盡合道理求古聖賢用心竭力従之亦無<lb/>
不至矣夫指引者師之功也行有不至從旁規戒者朋<lb/>
<pb n="KR3a0051_WYG_001-8a"/>
友之任也决意而往則湏用己力難仰他人也<hi>並舍人雜說</hi>
陳瑩中嘗作責沈文送其姪孫㡬叟云予元豐乙丑為<lb/>
禮部貢院㸃檢官適與校書郎范公淳夫同舍公嘗論<lb/>
顔子之不遷不貳惟伯淳有之余問公曰伯淳誰也公<lb/>
黙然久之曰不知有程伯淳耶予謝曰生長東南實未<lb/>
知也時予年二十九矣自是以来嘗以寡陋自愧得其<lb/>
傳者如楊中立亦未識之也所謂責沈者葉公沈諸梁<lb/>
也葉公問孔子於子路子路不對葉公當世賢者魯有<lb/>
<pb n="KR3a0051_WYG_001-8b"/>
仲尼而不知宜乎子路之不對也瑩中謂世有伯淳而<lb/>
已不知宜自責者也今世之人聞己所不知其不愠而<lb/>
發謗罵者㡬希矣况能自責日夜以為愧乎<hi>范太史遺事</hi>
了翁之子正由云了翁自是每得明道先生之文必冠<lb/>
帶然後讀之<hi>舍人雜說</hi>
范太史年十五六時在成都玉泉宅居㕔事之西閣晝<lb/>
夜觀書未嘗出户唯是冬年節出拜尊長禮畢復入閣<lb/>
人不見其喜怒戲笑之容<lb/>
<pb n="KR3a0051_WYG_001-9a"/>
范太史燕居正色危坐未嘗不冠出入步履皆有常處<lb/>
几案無長物研墨刀筆終嵗不易其所平生所觀書如<lb/>
手未觸衣稍華者不服十餘年不易衣亦無垢汚履雖<lb/>
穿如新皆出於自然未嘗有意如此也<lb/>
范太史讀書必端坐斂容正書冊然後開未嘗靠側収<lb/>
足盛暑不袒裼祁寒不擁爐書室中不設榻平生晝日<lb/>
不偃仰也<lb/>
范太史言舊年子弟赴官有乞書於蜀公者蜀公不許<lb/>
<pb n="KR3a0051_WYG_001-9b"/>
曰仕宦不可廣求人知受恩多則難立朝矣元祐中承<lb/>
議郎㳺冠卿知咸平縣回一日謁范太史曰畿邑任滿<lb/>
例除監司欲乞一言於鳯池時范子功在中書也公答<lb/>
曰公望實審當為監司朝廷必湏除授家叔雖在政府<lb/>
某未嘗與人告差遣冠卿慙沮而退子冲聞此語因白<lb/>
公曰說與不説皆可也何必面折之公曰如此是欺此<lb/>
人也吾故以誠告之<lb/>
元祐中舉子吴中應大科以進卷遍投従官文理乖謬<lb/>
<pb n="KR3a0051_WYG_001-10a"/>
李廌方叔為范太史門賓與諸人同觀撫掌絶倒公偶<lb/>
出見之問所以然皆以實對覽其文數篇不笑亦不言<lb/>
掩卷他語侍坐者亦不敢問他日吴中請見公諭之曰<lb/>
觀足下之文應進士舉且不可况大科乎此必有人相<lb/>
誤請亟歸讀書學文且習進士中辭謝而去<hi>並范太史遺事</hi>
馬援兄子嚴敦並喜譏議而通輕俠客援前在交趾遺<lb/>
書誡之曰吾欲汝曹聞人過失如聞父母之名耳可得<lb/>
聞口不可得言也好議論人長短妄是非正法此吾所<lb/>
<pb n="KR3a0051_WYG_001-10b"/>
大惡也寧死不願聞子孫有此行也汝曹知吾惡之甚<lb/>
矣所以復言者施衿結褵申父母之戒欲使汝曹不忘<lb/>
之耳龍伯髙敦厚周慎口無擇言謙約節儉㢘公有威<lb/>
吾愛之重之願汝曹效之杜季良豪俠好義憂人之憂<lb/>
樂人之樂清濁無所失父喪致客數郡畢至吾愛之重<lb/>
之不願汝曹效也效伯髙不得猶為謹敇之士所謂刻<lb/>
鵠不成尚類鶩者也效季良不得陷為天下輕薄子所<lb/>
謂畫虎不成反類狗者也訖今季良尚未可知郡将下<lb/>
<pb n="KR3a0051_WYG_001-11a"/>
車輒切齒州郡以為言吾常為寒心是以不願子孫效<lb/>
也<lb/>
朱勃年十二常候援兄况衣方領能矩步辭言嫻雅援<lb/>
見之自失况知其意酌酒慰援曰勃小器速成智盡此<lb/>
耳卒當従汝禀學勿畏也<lb/>
桓曄初平中天下亂避地㑹稽住止山隂縣故魯相鍾<lb/>
離意舍太守王朗餉給糧食布帛牛羊一無所受臨去<lb/>
之際屋中尺寸之物悉疏付主人纎微不漏每當危亡<lb/>
<pb n="KR3a0051_WYG_001-11b"/>
之急其志彌固賓客従者皆肅其行也<lb/>
江革少失父獨與母居遭天下亂盜賊並起革負母逃<lb/>
難備經阻險常採拾以為養數遇賊或刼欲将去革輒<lb/>
涕泣求哀言有老母辭氣愿欵有足感動人者賊以是<lb/>
不忍犯之或乃指避兵之方遂得俱全於難革轉客下<lb/>
邳窮貧裸跣行傭以供母便身之物莫不畢給<hi>並後漢書</hi>
魏董遇人有從學者遇不肯教而云必當先讀百徧言<lb/>
讀書百徧而義自見<lb/>
<pb n="KR3a0051_WYG_001-12a"/>
魏李秉家誡曰凡人行事年少立身不可不慎勿輕論<lb/>
人勿輕説事如此則悔吝何由而生患禍何從而至矣<lb/>
<hi>並三國志</hi>
太傅東海王鎮許昌以王安期為記室參軍雅相知重<lb/>
敇世子毗曰夫學之所益者淺體之所安者深閑習禮<lb/>
度不如式瞻儀形諷味遺言不如親承音㫖王參軍人<lb/>
倫之表汝其師之<hi>世説</hi>
雍州刺史武昌王渾與左右作文檄自號楚王改年為<lb/>
<pb n="KR3a0051_WYG_001-12b"/>
元光備置百官以為戲長史王翼之封呈其手迹八月<lb/>
庚申廢渾為庶人徙始安郡上遣員外散騎侍郎東海<lb/>
戴眀寳詰責渾因逼令自殺時年十七<lb/>
張率作賦頌二千餘首有虞訥者見而詆之率乃一旦<lb/>
焚毁更為詩示焉託云沈約訥便句句嗟稱無字不善<lb/>
率曰此吾作也訥慚而退<hi>並南史</hi>
甄琛舉秀才入都積嵗頗以奕棊廢日至乃通夜不止<lb/>
手下蒼頭常令執燭或睡頓大加其杖如此非一奴不<lb/>
<pb n="KR3a0051_WYG_001-13a"/>
勝椘痛乃曰郎君辭父母仕宦若為讀書執燭不敢辭<lb/>
罪乃以圍棊日夜不息豈是向善之意而肆加杖罰不<lb/>
亦非理琛悵然慚感遂從許赤彪假書研習<lb/>
後魏楊椿戒子孫曰北都時朝法嚴急太和初吾兄弟<lb/>
三人並居内職兄在髙祖左右吾與津在文眀太后左<lb/>
右于時口敇責諸内官十日仰宻得一事不列便大嗔<lb/>
嫌諸人多有依敇宻列者亦有太后髙祖中間𫝊言構<lb/>
間者吾兄弟自相誡曰今忝二聖近臣居母子間甚難<lb/>
<pb n="KR3a0051_WYG_001-13b"/>
宜深慎之又列人事亦何容易縦被嗔責慎勿輕言十<lb/>
餘年中未嘗言一人罪時大被嫌責答曰臣等非不聞<lb/>
人言正恐不審仰誤聖聴以是不敢言二聖間言語終<lb/>
不敢輒爾傳通太和二十一年吾從濟州来朝在清徽<lb/>
堂預宴髙祖謂諸王諸貴曰北京之日太后嚴眀左右<lb/>
因此有是非言和朕母子者唯楊椿兄弟遂舉爵賜兄<lb/>
及我酒汝等脱若萬一蒙眀主知遇宜深慎言語<hi>並北史</hi>
韋昭博奕論云今世之人多不務經術好玩博奕廢事<lb/>
<pb n="KR3a0051_WYG_001-14a"/>
棄業忘寝與食窮日盡眀繼以脂燭當其臨局交争雌<lb/>
雄未決専精鋭意神迷體倦人事曠而不修賔旅闕而<lb/>
不接雖有太牢之饌韶夏之樂不暇存也至或賭及衣<lb/>
物徙棊易行㢘耻之意弛而忿戾之色發然其所志不<lb/>
出一枰之上所務不過方罫之間而空妨日廢業終無<lb/>
補益<hi>文選</hi>
王楊盧駱謂之四傑裴行儉曰士之致逺先器識而後<lb/>
文藝勃等雖有文才而浮躁淺露豈享爵禄之器耶楊<lb/>
<pb n="KR3a0051_WYG_001-14b"/>
子沉静應得令長餘得令終為幸其後勃溺南海照鄰<lb/>
投潁水賔王被誅炯終盈川令皆如行儉之言<lb/>
閻立本善畫秦府十八學士圖及貞觀中凌煙閣功臣<lb/>
圖並立本之跡也時人咸稱其妙太宗嘗與侍臣學士<lb/>
泛舟於春苑池中有異鳥随波容與太宗擊賞數四詔<lb/>
坐者為詠召立本令寫焉時閣外𫝊呼云畫師閻立本<lb/>
時已為主爵郎中奔走流汗俯伏池側手揮丹粉瞻望<lb/>
座賓不勝愧赧退誡其子曰吾少好學讀書幸免墻面<lb/>
<pb n="KR3a0051_WYG_001-15a"/>
縁情染翰頗及儕流唯以丹青見知躬厮役之務辱莫<lb/>
大焉汝宜深誡勿習成末技<lb/>
姚崇遺令誡子孫曰比日見諸逹官身亡以後子孫既<lb/>
失覆䕃多至貧寒斗尺之間參商是競豈唯自玷仍更<lb/>
辱先無論曲直俱受嗤毁<hi>並舊唐書</hi>
嬰稚識人顔色知人喜怒便加教誨使為則為使止則<lb/>
止比及數嵗可省笞罰父母威嚴而有慈則子女畏慎<lb/>
而生孝矣吾見世間無教而有愛每不能然飲食運為<lb/>
<pb n="KR3a0051_WYG_001-15b"/>
恣其所欲宜誡翻奨應呵反笑至有識知謂法當爾驕<lb/>
慢已習方復制之捶撻至死而無威忿怒日隆而増怨<lb/>
逮乎成長終為敗徳孔子云少成若天性習慣如自然<lb/>
是也俗諺曰教婦初来敎子嬰孩誠㢤斯語<lb/>
梁元帝時有一學士聰眀有才為父所寵失於教義一<lb/>
言之是徧於行路終年譽之一行之非揜蔵文飾冀其<lb/>
自改登婚宦暴慢日滋竟以言語不擇為周逖抽腸釁<lb/>
皷云<lb/>
<pb n="KR3a0051_WYG_001-16a"/>
夫有人民而後有夫婦有夫婦而後有父子有父子而<lb/>
後有兄弟一家之親盡此三者而已矣自茲以往至於<lb/>
九族皆本於三親焉故於人倫為重者也不可不篤兄<lb/>
弟者分形連氣之人也方其幼也父母左提右挈前襟<lb/>
後裾食則同案衣則傳服學則連業遊則共方雖有悖<lb/>
亂之人不能不相愛也及其壮也各妻其妻各子其子<lb/>
雖有篤厚之人不能不少衰也娣姒之比兄弟則疏薄<lb/>
矣今使疏薄之人而節量親厚之恩猶方底而圓盖為<lb/>
<pb n="KR3a0051_WYG_001-16b"/>
不合矣唯友悌深至不為傍人之所移者免矣<lb/>
二親既歿兄弟相顧當如形之與影聲之與響受先人<lb/>
之遺體惜已身之分氣非兄弟何念㢤兄弟之際異於<lb/>
他人望深則易怨地親則易彌譬猶居室一穴則塞之<lb/>
一隙則塗之故無頽毁之慮如雀䑕之不䘏風雨之不<lb/>
防壁䧟楹淪無可救矣僕妾之為雀䑕妻子之為風雨<lb/>
甚㢤<lb/>
兄弟不睦則子姪不愛子姪不愛則羣從疏薄羣従疏<lb/>
<pb n="KR3a0051_WYG_001-17a"/>
薄則僮僕為讎敵矣如此則行路皆踖其面而蹈其心<lb/>
誰救之㢤<lb/>
人或交天下之士皆有歡愛而失敬於兄者何其能多<lb/>
而不能少也人或将數萬之師得其死力而失恩於弟<lb/>
者何其能疏而不能親也<lb/>
人之事兄不可不同於事父何愛弟不及愛子乎是反<lb/>
照而不眀也<lb/>
沛國劉璡嘗與兄瓛連棟隔壁瓛呼之數聲不應良久<lb/>
<pb n="KR3a0051_WYG_001-17b"/>
方答瓛恠問之乃云向来未著衣帽故也以此事兄可<lb/>
以免矣<lb/>
借人典籍皆湏愛護先有缺壊就為補治此亦士大夫<lb/>
百行之一也濟陽江禄讀書未竟雖有急速必待卷束<lb/>
整齊然後得起故無損敗人不厭其求假焉或有狼籍<lb/>
几案分散部帙多為童幼婢妾之所㸃汚風雨犬䑕之<lb/>
所毁傷實為累徳吾每讀聖人書未嘗不肅敬對之其<lb/>
故紙有五經詞義及賢逹姓名不敢穢用也<lb/>
<pb n="KR3a0051_WYG_001-18a"/>
凡宗親世數有從父有從祖有族祖江南風俗自茲已<lb/>
往髙秩者通呼為尊同昭穆者雖百世猶稱兄弟若對<lb/>
他人稱之皆云族人河北士人雖三二十世猶呼為従<lb/>
伯從叔梁武帝嘗問一中土人曰卿北人何故不知有<lb/>
族答云骨肉易疏不忍言族耳當時雖為敏對於禮未<lb/>
通<lb/>
父母疾篤醫雖賤雖少則涕泣而拜之以求哀也梁孝<lb/>
元在江州嘗有不豫世子方等親拜中兵參軍李猷焉<lb/>
<pb n="KR3a0051_WYG_001-18b"/>
吾生於亂世長於戎馬流離播越聞見已多所值名賢<lb/>
未嘗不神醉魂迷向慕之也人在少年神情未定所與<lb/>
欵狎熏漬陶染言笑舉動無心於學潜移暗化自然似<lb/>
之何况操履藝能較朋易習者也是以與善人居如入<lb/>
芝蘭之室久而自芳也與惡人居如入鮑魚之肆久而<lb/>
自臭也<lb/>
梁朝全盛時貴游子弟多無學術至有諺云上車不落<lb/>
則著作體中何如則秘書無不熏衣剃面傅粉施朱駕<lb/>
<pb n="KR3a0051_WYG_001-19a"/>
長簷車躡髙齒屐坐棊子布方褥憑斑絲隠囊列器玩<lb/>
於左右從容出入望若神仙眀經求第則顧人答策三<lb/>
九公讌則假手賦詩當爾之時亦快士也及亂離之後<lb/>
朝市遷革銓衡選舉非復曩者之親當路秉權不見昔<lb/>
時之黨求諸身而無所得施之世而無所用兀若枯木<lb/>
泊若窮流鹿獨戎馬之間轉死溝壑之際當爾之時誠<lb/>
駑材也有學藝者觸地而安自荒亂以来諸見俘虜雖<lb/>
百世小人知讀論語孝經者尚為人師雖千載冠冕不<lb/>
<pb n="KR3a0051_WYG_001-19b"/>
曉書記者莫不畊田養馬以此觀之汝可不自勉邪父<lb/>
兄不可常依鄉國不可常保一旦流離無人庇廕當自<lb/>
求諸身耳諺曰積財千萬不如薄伎在身伎之易習而<lb/>
可貴者無過讀書也人見隣里親戚有佳快者使子弟<lb/>
慕而學之不知使學古人何其蔽也<lb/>
所以讀書學問本欲開心眀目利於行耳未知養親者<lb/>
欲其觀古人之先意承顔怡聲下氣不憚劬勞以致甘<lb/>
㬉惕然慚懼起而行之也未知事君者欲其觀古人之<lb/>
<pb n="KR3a0051_WYG_001-20a"/>
守職無侵見危授命不忘箴諫以利社稷惻然自念思<lb/>
欲效之也素驕奢者欲其觀古人之恭儉節用卑以自<lb/>
牧禮為教本敬者身基瞿然自失斂容抑志也素鄙吝<lb/>
者欲其觀古人之貴義輕財少私寡慾忌盈惡滿賙窮<lb/>
䘏匱赧然悔耻積而能㪚也素暴悍者欲其觀古人之<lb/>
小心黜已含垢藏疾尊賢容衆苶然沮䘮若不勝衣也<lb/>
素怯懦者欲其觀古人之彊毅正直立言必信求福不<lb/>
回勃然奮厲不可恐懾也歴兹以往百行皆然世人讀<lb/>
<pb n="KR3a0051_WYG_001-20b"/>
書者但能言之不能行之忠孝無聞仁義不足加以斷<lb/>
一條訟不必得其理宰千户縣不必理其民問其造屋<lb/>
不必知楣横而梲竪也問其為田不必知稷早而黍遲<lb/>
也吟嘯談謔諷詠辭賦事既優閑材増迂誕軍國經綸<lb/>
略無施用故為武人俗吏所共嗤詆良由是乎夫學者<lb/>
所以求益耳見人讀數十卷書便自髙大凌忽長者輕<lb/>
慢同列人疾之如讎敵惡之如鴟梟如此以學自損不<lb/>
如無學也<lb/>
<pb n="KR3a0051_WYG_001-21a"/>
夫字者墳籍根本世之學徒多不曉字讀五經者是徐<lb/>
邈而非許慎習賦頌者信褚詮而忽吕忱眀史記者専<lb/>
皮鄒而廢篆籀學漢書者悦應蘓而畧蒼雅不知書音<lb/>
是其枝葉小學乃其宗系晉宋以来所有部帙楷正可<lb/>
觀不無俗字非為大損至梁天監之間斯風未變大同<lb/>
之未訛替滋生蕭子雲改易字體邵陵王頗行譌字<hi>前上</hi>
<hi>為草能傍作長之類是也</hi>朝野翕然以為楷式畫虎不成多所傷敗<lb/>
爾後墳籍略不可㸔北朝䘮亂之餘書迹鄙陋加以専<lb/>
<pb n="KR3a0051_WYG_001-21b"/>
輒造字猥拙甚於江南乃以百念為憂言反為變不用<lb/>
為罷追来為歸更生為蘇先人為考如此非一徧滿經<lb/>
傳或曰今之經典子皆謂非説文所言子皆云是然則<lb/>
許慎勝孔子乎曰今之經典皆孔子手迹耶客曰今之<lb/>
説文皆許慎手迹乎答曰許慎檢以六文貫以部分使<lb/>
不得誤誤則覺之孔子存其義而不論其文也先儒尚<lb/>
得改文従意何况書寫流𫝊耶必如左𫝊止戈為武反<lb/>
正為乏皿蟲為蠱亥有二首六身之類後人自不得輒<lb/>
<pb n="KR3a0051_WYG_001-22a"/>
改也安敢以説文較其是非㢤且余亦不專以說文為<lb/>
是也其有援引經傳與今乖者未之敢從大抵服其為<lb/>
書櫽括有條例剖析窮根源鄭元注書往往引以為證<lb/>
若不信其説則冥冥不知一㸃一畫有何意焉世間小<lb/>
學者不通古今必依小篆是正書記凡爾雅三蒼説文<lb/>
豈能悉得蒼頡本指㢤亦是隨代損益各有同異西晉<lb/>
以往字書何可全非但令體例成就不為專輙耳古字<lb/>
多假借以中為仲以説為悦以召為卲以閒為閑如此<lb/>
<pb n="KR3a0051_WYG_001-22b"/>
之徒亦不勞改自有訛繆過成鄙俗亂傍為舌楫下無<lb/>
耳席中加帶惡上安西鼓外設皮鑿頭生毁獵化為獦<lb/>
<hi>音葛獸名出山海經</hi>寵變成竉<hi>竉音郎動反孔也故從穴</hi>如此之類不可不知<lb/>
吾昔初㸔説文蚩薄世字從正則懼人不識随俗則意<lb/>
嫌其非為是不得下筆也所見漸廣更知通變救前之<lb/>
執将欲半焉若文章著述猶擇微相影響者行之官曹<lb/>
文書世間尺牘幸不違俗也<lb/>
多見士大夫耻渉農商羞務工伎射既不能穿札筆則<lb/>
<pb n="KR3a0051_WYG_001-23a"/>
纔記姓名飽食醉酒忽忽無事以此銷日以此終年或<lb/>
因家世緒餘得一階半級便謂為足安能自苦及有吉<lb/>
凶大事議論得失懵然張口如坐雲霧公私宴集談古<lb/>
賦詩塞黙低頭欠伸而已有識傍觀代其入地何惜數<lb/>
年勤學長受一生愧辱哉江南閭里間士大夫或不學<lb/>
問羞為鄙朴道聴塗説强事飾辭呼徴質為周鄭謂霍<lb/>
亂為博陸上荆州必稱峽西下揚都要云海郡言食則<lb/>
餬口道錢則孔方問移則楚邱論婚則燕爾及王則無<lb/>
<pb n="KR3a0051_WYG_001-23b"/>
不仲宣語劉則無不公幹凡有一二百件轉相祖述尋<lb/>
問莫知源由施行時復失所<lb/>
近世有兩人朗悟士也性多營綜略無成名經不足以<lb/>
待問史不足以討論文章無可傳於集録書迹未堪以<lb/>
留愛翫卜筮射六得三醫藥治十瘥五音樂在數十人<lb/>
下弓矢在千百人中天文繪畫棊博略得梗槩皆不通<lb/>
熟惜乎以彼神眀若省異端當精妙也<lb/>
梁世士大夫皆尚褒衣博帶大冠髙履出則車輿入則<lb/>
<pb n="KR3a0051_WYG_001-24a"/>
扶侍郊郭之内無乘馬者周宏正為王宣城所愛給一<lb/>
果下馬常服御之舉朝以為放逹至乃尚書郎乘馬則<lb/>
糺劾之及侯景之亂膚脆骨柔不堪行步體羸氣弱不<lb/>
耐寒暑坐死倉卒者往徃而然<hi>並顔氏家訓</hi>
李習之寄從弟正辭書知爾京兆府取觧不得如其所<lb/>
懐念勿在意借如用汝之所知分為十焉用其九學聖<lb/>
人之道和其心使其餘以與時世進退俯仰如可求也<lb/>
則不啻富且貴矣如非吾力也雖盡用其十秪益勞其<lb/>
<pb n="KR3a0051_WYG_001-24b"/>
心矣安能有所得乎<lb/>
李習之答朱載言書古之人相接有等輕重有儀列於<lb/>
經傳皆可詳引如師之於門人則名之於朋友則字而<lb/>
不名稱之於師則雖朋友亦名之子曰吾與回言又曰<lb/>
參乎吾道一以貫之又曰若由也不得其死然是師之<lb/>
於門人驗也夫子於鄭兄事子産於齊兄事晏嬰平仲<lb/>
傳曰子謂子産有君子之道四焉又曰晏平仲善與人<lb/>
交子夏曰言㳺過矣子張曰子夏云何曽子曰堂堂乎<lb/>
<pb n="KR3a0051_WYG_001-25a"/>
張也是朋友字而不名驗矣子貢曰賜也何敢望回又<lb/>
曰師與商也孰賢子㳺曰有澹臺滅眀者行不由徑是<lb/>
稱於師雖朋友亦名騐也足下之書曰韋君詞楊君潜<lb/>
足下之徳與二君未知先後也而足下齒幼而位卑而<lb/>
皆名之傳曰吾見其與先生並行非求益者也欲速成<lb/>
者也<hi>並李文公集</hi>
今之儒者移學文藝干仕進之心以收其放心而羙其<lb/>
身則如何古之人不可及㢤父兄以文藝令其子弟朋<lb/>
<pb n="KR3a0051_WYG_001-25b"/>
友以仕進相招往而不返則身心始荒而不治萬事之<lb/>
成咸不逮古先矣<lb/>
能攻人實病者至難也能受人實攻者為尤難人能攻<lb/>
我實病我能受人實攻朋友之義其庶㡬乎不然其不<lb/>
相䧟而為小人者㡬希矣<hi>並胡氏知言</hi>
汪信民嘗言人常咬得菜根則百事可做胡安國康侯<lb/>
聞之擊節嘆賞<hi>吕氏師友雜志</hi>
唐充之每稱前軰說後生不能忍詬不足為人聞人宻<lb/>
<pb n="KR3a0051_WYG_001-26a"/>
論不能容受而輕泄之者不足以為人<hi>童蒙訓</hi>
吴庠妻謝氏子賀與賔客言及人之長短夫人屏間竊<lb/>
聞之怒笞賀百或觧夫人曰臧否士之常何忽笞之若<lb/>
是夫人曰愛其女者必取三復白圭之士而妻之今獨<lb/>
産一子使知義命而出語忘親豈可久之道㢤因泣涕<lb/>
不食賀由是恐懼謹黙<lb/>
崇寧中叔巽来省滎陽于符離有故人遇之甚薄及欲<lb/>
行来召飯叔巽欲往人或止之曰此人相待如此之薄<lb/>
<pb n="KR3a0051_WYG_001-26b"/>
何必赴飯叔巽曰不欲與人生睚眦之怨<hi>舍人雜録</hi>
劉器之嘗論至誠之道凡事據實而言才渉詐偽後来<lb/>
忘了前話便是脱空據實而言十年二十年後説無異<lb/>
同賢便不説劉安世元来只是脱空漢<lb/>
田腴承伯云作官従人奏辟非但賓主便有君臣之義<lb/>
不宜輕也<lb/>
杜祁公食于家惟一麪一飯而已或羙其儉公曰衍本<lb/>
一措大爾名位爵禄冠冕服用皆國家者俸入之餘以<lb/>
<pb n="KR3a0051_WYG_001-27a"/>
給親族之貧者常恐浮食焉敢以自奉也一旦名位爵<lb/>
禄國家奪之却為一措大又将何以自奉養邪<hi>語録</hi>
文正范公之子純仁娶婦将歸或傳婦以羅為帷幔者<lb/>
公聞之不悦曰羅豈為幃幔之物邪吾家素清儉安得<lb/>
亂吾家法敢持至吾家當火於廷<hi>遺事</hi>
随初九出門交有功人心所從多所親愛者也常人之<lb/>
情愛之則見其是惡之則見其非故妻孥之言雖失而<lb/>
多從所憎之言雖善為惡也茍以親愛而随之則是私<lb/>
<pb n="KR3a0051_WYG_001-27b"/>
情所與豈合天理故出門而交則有功也出門謂非私<lb/>
暱交不以私故能随遇而有功<lb/>
六二係小子失丈夫象曰係小子弗兼與也人之所随<lb/>
得正則逺邪従非則失是無兩從之理二既係初則失<lb/>
五矣弗能兼與也所以戒人徔正當專一也<lb/>
随六三係丈夫失小子丈夫九四也小子初也陽之在<lb/>
上者丈夫也居下者小子也舍初従上得随之宜也上<lb/>
随則善也如昏之随眀事之從善上随也背是從非捨<lb/>
<pb n="KR3a0051_WYG_001-28a"/>
眀逐暗下随也<hi>並易𫝊</hi>
桓譚謂秦近君能説堯典篇目兩字之説至千餘言但<lb/>
説若稽古三萬言班固歎後世經𫝊既已乖離博學者<lb/>
又不思多聞闕疑之義而務碎義逃難便辭巧説五字<lb/>
之文至於二三萬言是今滋蔓傷本之弊古人已深斥<lb/>
之矣又随而踵之循覆車之轍邪彼方自詫曰前之文<lb/>
人才慳而不能宏闡有愧今日之富亦難與言矣<lb/>
卜子夏首作喪服𫝊記者曰𫝊者𫝊也𫝊其師說云爾<lb/>
<pb n="KR3a0051_WYG_001-28b"/>
唐陸淳於春秋每一義必稱淳聞於師曰詩則有魯故<lb/>
有韓故有齊后氏故齊孫氏故毛詩故訓𫝊書則有大<lb/>
小夏侯觧故前人惟故之尚如此<hi>並眺以道集</hi>
王吉為昌邑王中尉王好遊獵吉上疏諫曰大王不好<lb/>
書術而樂逸逰馮式撙銜馳騁不止口倦乎叱咤手苦<lb/>
於箠轡身勞乎車輿朝則冐霧露晝則被塵埃夏則為<lb/>
大暑之所暴炙冬則為風寒之所偃薄數以耎脆之玉體<lb/>
犯勤勞之煩毒非所以全夀命之宗進仁義之隆也夫<lb/>
<pb n="KR3a0051_WYG_001-29a"/>
廣厦之下細旃之上眀師居前勸誦在後上論唐虞之<lb/>
際下及殷周之盛考仁聖之風習治國之道訢訢然發<lb/>
憤忘食日新厥徳其樂豈徒銜橛之間㢤<hi>王吉𫝊</hi>
韓魏公曰以之遇可以成功以之不遇可以免禍者其惟<lb/>
晦乎又曰人情微處湏深體之若直用已以處所失多<lb/>
矣又曰君子操履湏當精微放過一事便為小人所窺<lb/>
韓魏公因論君子小人之際皆當以誠待之但知其為<lb/>
小人則淺與之接耳凡人至於小人欺己處不覺則已<lb/>
<pb n="KR3a0051_WYG_001-29b"/>
覺則必露其眀以破之公獨不然眀足以照小人之欺<lb/>
然每受之未嘗形於色也<hi>以上並韓魏公語録</hi>
仁宗朝李都尉喜延士大夫盡聲色之樂一時館閣清<lb/>
流無不往者韓魏公於其間最年少獨未嘗造焉李數<lb/>
召而公數以事辭人有强之者公曰固欲往但未有名耳<lb/>
公處之不失和李莫能致怨同時諸公亦不以為介也<lb/>
韓魏公在政府時極有難處置事嘗言天下事無有盡<lb/>
如意湏是隠忍不然不可一日處矣公言時同列二三<lb/>
<pb n="KR3a0051_WYG_001-30a"/>
公不相下語常至相擊待其氣定每與平之以理使歸<lb/>
于是雖好勝者亦自然不争也<lb/>
韓魏公知歐陽永叔不以繫辭為孔子書又多不以文<lb/>
中子為可取中書相㑹累年未嘗與之言及也<lb/>
韓魏公在北門一属官有小才公多委以事人謂公真<lb/>
許之他日或問之公曰某人但任術所為大不敦篤大<lb/>
中其弊<lb/>
韓魏公為陜西招討時尹師魯與夏英公不相能師魯<lb/>
<pb n="KR3a0051_WYG_001-30b"/>
於公處即論英公事英公於公處亦論師魯公皆納之<lb/>
不形遂無事不然不静矣<lb/>
韓魏公云臨事若慮得是劄定脚做更不移成敗則任<lb/>
他如此方可成務<lb/>
韓魏公言王文正弟傲不可訓一日遇冬至祀家廟列<lb/>
百壺於堂前弟皆擊破之家人惶駭文正忽自外入見<lb/>
酒流滿路不可行黙無一言但攝衣步入堂其後弟忽<lb/>
感悟而復為善終亦不言<hi>已上並魏公别録</hi>
<pb n="KR3a0051_WYG_001-31a"/>
韓魏公重修五代祖塋域記夫謹家諜<hi>按諜牒古字通用</hi>而心<lb/>
不忘于先塋者孝之大也惟墳墓祀祖之有託故以子<lb/>
孫不絶為重琦自志于學每見祖先所為文字與家世<lb/>
銘志則知寶而蔵之有遺逸者嘗精意搜掇未始少懈<lb/>
時編嵗緝寖以大備其所志先域之所在雖距今百有<lb/>
餘年必思博訪而得之卒能不隳先業推及先塋之八<lb/>
世得以嵗時奉祀少慰庸嗣之志向若家牒不謹祖先<lb/>
文字不𫝊雖有孝於祖先之心欲究其宅兆而嚴祀之<lb/>
<pb n="KR3a0051_WYG_001-31b"/>
其可得乎<hi>韓魏公文集</hi>
古之學者必嚴其師師嚴然後道尊道尊然後篤敬篤<lb/>
敬然後能自守能自守然後果於用果於用然後不畏<lb/>
而不遷三代之衰學校廢至兩漢師道尚存故其學者<lb/>
各守其經以自用是以漢之政理文章與其當時之事<lb/>
後世莫及者其所從来㴱矣後世師法漸壊而今世無<lb/>
師學之尊嚴故自輕其道輕之則不能至不至則不能<lb/>
篤信信不篤則不知所守守不固則有所畏而物可移<lb/>
<pb n="KR3a0051_WYG_001-32a"/>
是故學者惟俯仰徇時以希祿利為急至於忘本趨末<lb/>
流而不返夫以不信不固之心守不至之學雖欲果於<lb/>
自用莫知其所以用之之道又况有利禄之誘刑禍之<lb/>
懼以遷之㢤<hi>歐陽文忠集</hi>
迂叟曰世之人不以耳視而目食者鮮矣聞者駭曰何<lb/>
謂也迂叟曰衣冠所以為容觀也稱體斯羙矣世人捨<lb/>
其所稱聞人所尚而慕之豈非以耳視者乎飲食之物<lb/>
所以為味也適口斯善矣世人取果餌而刻鏤之朱緑<lb/>
<pb n="KR3a0051_WYG_001-32b"/>
之以為盤案之玩豈非以目食者乎<lb/>
司馬温公答劉蒙書曰昔張伯松語陳孟公曰人各有<lb/>
性長短自裁子欲為我亦不能吾而效子亦敗矣馬文<lb/>
淵戒兄子欲其效龍伯髙之周慎謙儉不欲其效杜季<lb/>
良憂人之憂樂人之樂也光愚無似何足以望萬一於<lb/>
古人然私心所慕者伯松伯髙而不敢為孟公季良之<lb/>
行也况幼時始能言則誦儒書習謹飭長而為吏則讀<lb/>
律令守繩墨視地而後敢行頓足而後敢立足下一旦<lb/>
<pb n="KR3a0051_WYG_001-33a"/>
待以陳孟公杜季良之徒光能無駭乎<hi>並司馬温公文集</hi>
人之愛其子者或多曰兒㓜未有知爾俟其長而敎之<lb/>
是猶養惡木之萌芽曰俟其合抱而伐之其用力顧不<lb/>
多㢤又如開籠縱鳥而捕之觧韁放馬而逐之曷若勿<lb/>
縦勿觧之為易也<hi>司馬温公家訓</hi>
孝經曰不愛其親而愛他人者謂之悖徳不敬其親而<lb/>
敬他人者謂之悖禮夫為人子而事親或虧雖有他善<lb/>
累百不能掩也可不慎乎<lb/>
<pb n="KR3a0051_WYG_001-33b"/>
古之為士者自十五入學至四十方仕中間自有二十<lb/>
五年學又無利可趨則所志可知湏去趨善便自此成<lb/>
徳後之人自童稚間已有汲汲趨利之意何由得向德<lb/>
樂文仲説鄒浩學士一事亦好嘗見人寫字不端正必<lb/>
湏勸戒之或人問之曰每事端正則心自正矣<lb/>
貴姓子弟於飲食玩好之物之類直是一生将身伏事<lb/>
不觧如管城之陳醋瓶洛中之史畫匣是也更有甚事<lb/>
伯淳與君實嘗同觀史畫猶能題品耐煩伯淳問尹實<lb/>
<pb n="KR3a0051_WYG_001-34a"/>
能如此與他畫否君實曰自家一箇身猶不能自持更<lb/>
有甚工夫到此人於外物奉身者事事要好只有自家<lb/>
一箇身與心却不要好茍得外物好時却不知道自家<lb/>
身與心却已先不好了也<hi>並程氏遺書</hi>
蠱九二幹母之蠱不可貞𫝊曰子之於母當以柔巽輔<lb/>
導之使得於義不順而致敗蠱則子之罪也從容将順<lb/>
豈無道乎以婦人言之則隂柔可知若伸己剛陽之道<lb/>
遽然矯拂則傷恩所害大矣亦安能入乎在乎屈己下<lb/>
<pb n="KR3a0051_WYG_001-34b"/>
意巽順将承使之身正事治而已故曰不可貞謂不可<lb/>
貞固盡其剛直之道如是乃中道也旅初六旅𤨏瑣斯<lb/>
其所取災𫝊曰六以隂柔在旅之時處於卑下是柔弱<lb/>
之人處旅困而在卑賤所存汙下者也志卑之人既處<lb/>
旅困鄙猥𤨏細無所不至乃其所以致悔辱取災咎也<lb/>
世治則庠序之教行有法以率之不率教者有至於移<lb/>
屏不齒又禮義㢘耻之風所漸陶父兄朋友之義所勸<lb/>
督故人莫不强於進學及夫亂世上不復主其教則無<lb/>
<pb n="KR3a0051_WYG_001-35a"/>
以率之風俗雜亂浮偷父兄所教者趨利朋友所習者<lb/>
從時故人莫不肆情廢惰為自棄之人<hi>程氏經觧</hi>
嘉祐初正獻公㑹諸壻于東園時韓師朴王正國新登<lb/>
第皆恵穆婿也中休鄰園閑坐正國唱自作小詞甚多<lb/>
景純問師朴曰師朴莫亦有否師朴正色曰豈有此事<lb/>
正獻公書古人詩好衣不近節士體粱肉自怕腹中書<lb/>
兩句于子舍之屏風<lb/>
恵穆公赴人飲食之約未嘗後到曰使主人望望然而<lb/>
<pb n="KR3a0051_WYG_001-35b"/>
客不至吾不忍也<hi>並吕氏家塾廣記</hi>
凡作書唘先記彼人父祖名諱于几案<lb/>
恩讎分眀此四字非有道者之言也無好人此三字非<lb/>
有徳者之言也後生戒之<lb/>
世之人以往来宴㑹書問為徒費日力不若不講之為<lb/>
愈是未知先王治人道之意人之所以異於禽獸者以<lb/>
其有禮樂相交接之道也故曰粲然有文以相接驩然<lb/>
有恩以相愛此其所以講信脩睦而免於争奪相殺之<lb/>
<pb n="KR3a0051_WYG_001-36a"/>
患者常消禍於未萌也孟子曰出入相友守望相助疾<lb/>
病相扶持則百姓親睦言往来之不可以已也鄉飲酒<lb/>
曰吾觀於鄉而知王道之易易言宴會之不可以已也<lb/>
聘義曰相接以敬讓則不相侵陵言書問之不可以已<lb/>
也此三者所以消禍於未萌而使免於争奪相接之患<lb/>
也<lb/>
大要前軰作事多周詳後軰作事多濶畧<lb/>
字者朋友之稱也嘗見前軰先進不呼後進字後進固<lb/>
<pb n="KR3a0051_WYG_001-36b"/>
不敢呼先進字也氣類不同者亦不相呼三四十年来<lb/>
先進始有字後進者又觀前軰凡父行父執受拜不跪<lb/>
<hi>並酬酢事變</hi>
劉器之待制云某初登科與二同年謁張觀參政三人<lb/>
同起身請教張曰某自守官以来常持四字曰勤謹和<lb/>
緩中間一後生應聲曰勤謹和既聞命矣緩之一字某<lb/>
所未聞張正色作氣曰何嘗教賢緩不及事且道世間<lb/>
甚事不因忙後錯了<hi>童蒙訓</hi>
<pb n="KR3a0051_WYG_001-37a"/>
問某有一病且如作一簡便湏安排言語寫教如法要<lb/>
人𫝊玩飯一客便要器皿飲饌如法教人感激推此每<lb/>
事皆然先生曰此夸心欲以勝人皆私也作簡請客如<lb/>
法是合做底只下面一句便是病根此病根因甚有只<lb/>
為不合有巳得人道好於我何加孟子謂宫室之羙妻<lb/>
妾之奉所識窮乏者得我與皆是有箇夸心又問更有<lb/>
一病稱好則溢羙稱不好則溢惡此猶是好惡使然且<lb/>
如今日泥濘只是五寸湏説一尺有利害猶且得無利<lb/>
<pb n="KR3a0051_WYG_001-37b"/>
害湏要如此此病在甚處曰欲以意氣加人亦是夸心<lb/>
有人做作説話張筋努脉皆為有已<lb/>
又問或曰我初學問事必不當人必笑然我未有所得<lb/>
湏直情言之若掩蔵畏人笑徒自欺耳此言如何曰是<lb/>
也謂同坐諸子曰亦湏切記此語<lb/>
謝子與伊川别一年往見之伊川曰相别又一年做得<lb/>
甚工夫謝曰也只是去箇矜字曰何故曰子細㸃檢得<lb/>
来病痛盡在這裏若按伏得這箇罪過方有向進處伊<lb/>
<pb n="KR3a0051_WYG_001-38a"/>
川㸃頭因語在坐同志者曰此人為學切問近思者也<lb/>
余問矜字罪過何故恁地大謝子曰今人做事只管要<lb/>
夸耀别人耳目渾不闗自家受用事有底人食前方丈<lb/>
便向人前喫只疏食菜羮却去房裏為甚恁地<hi>並上蔡謝氏語</hi>
<hi>録</hi>
愚柔之質質之不羙也以不羙之質求變而美非百倍<lb/>
其功不足以致之今以鹵莽滅裂之學或作或輟以求<lb/>
變不羙之質及不能變則曰天質不羙非學所能變是<lb/>
<pb n="KR3a0051_WYG_001-38b"/>
果於自棄其為不仁甚矣<lb/>
愚者自是而不求自私者以天下非吾事懦者甘為人<lb/>
下而不辭有是三者欲身之脩未之有也<hi>吕芸閣中庸觧</hi>
劉道原之子羲仲本佳近亦變壊楊子雲稱言心聲書<lb/>
心畫羲仲每有書来呼兒軰譯之數四有不能識者字<lb/>
小而闇弱亦其心術之不明類此某每於書畫之間可<lb/>
得其人之大半<hi>劉元城語録</hi>
温公曰凡觀書當先其文辨其音然後可以求其義<lb/>
<pb n="KR3a0051_WYG_001-39a"/>
今喜以且為言<hi>案以且為言者如姑且權且之類</hi>是非可否不得所安<lb/>
自堕於小人之偷而媿夫君子之篤敬<hi>並眺以道集</hi>
人湏是一切世味淡薄方好不要有富貴相周恭叔才<lb/>
髙識眀初年亦甚好後来只縁累重若把得定儘長進<lb/>
在昔聞眀道先生一見吕微仲便曰宰相微仲湏做只<lb/>
是這漢俗謝上蔡云為他有貴底相態便是俗處王介<lb/>
甫在政事堂只喫魚羮飯因薦兩人不行下殿便乞去<lb/>
云世間何處無魚羮飯為縁它累輕便去住自在孟子<lb/>
<pb n="KR3a0051_WYG_001-39b"/>
謂堂髙數仞食前方丈侍妾數百人我得志不為學者<lb/>
湏先除去此等常自激昻便不到得墜墮常愛諸葛孔<lb/>
眀當漢末自言臣本布衣躬耕南陽茍全性命於亂世<lb/>
不求聞逹於諸侯後来雖應劉先主之聘宰割山河三<lb/>
分天下身為将相手握重兵亦何求不得何欲不遂却<lb/>
與後主言成都有桑八百株田十五頃子弟衣食自有<lb/>
餘饒臣身在外别無調度不别治生以長尺寸若死之<lb/>
日不使廪有餘粟庫有餘財以負陛下及卒果如其言<lb/>
<pb n="KR3a0051_WYG_001-40a"/>
如此軰人真可謂大丈夫矣<lb/>
楊訓同黎才翁侍坐胡文定先生目黎曰為士人當只<lb/>
知窮經問學不湏及他事如賢前所言誰又詈罵自家<lb/>
誰又道甚言語如此是自家身心都不用理㑹只了得<lb/>
與人閑争也孟子曰自反而仁矣自反而有禮矣此物<lb/>
奚宜至㢤萬一自家都是亦只得如此待人况罵詈長<lb/>
官親聞乃坐若聴人傳言是来讒賊之口更有何窮已<lb/>
楊訓問胡文定先生避冦諸事如意否先生曰不惟避<lb/>
<pb n="KR3a0051_WYG_001-40b"/>
冦應人切不得望要事事足意得常有些不足處便好<lb/>
人家纔事事足意便恰有不好事出<lb/>
陶淵眀為彭澤令不以家累自随送一力給其子書曰<lb/>
汝旦夕之費自給為難今遣此力助汝薪水之勞此亦<lb/>
人子也可善遇之<lb/>
問人能充無受爾汝之實無所往而不為義爾汝者是<lb/>
相爾汝之小恩愛否曰湏是壁立萬仞一介不以取諸<lb/>
人方能如此孟子自有此氣象故説出此等話如我以<lb/>
<pb n="KR3a0051_WYG_001-41a"/>
吾仁我以吾義我所不為皆古之制一聞可使寡人得<lb/>
見之語便更不見大凡事不可放過便受爾汝<hi>並胡氏𫝊家録</hi>
眺以道篤於親戚故舊及有牽聯之親一日之雅皆委<lb/>
曲敦叙後生從而化者甚衆以道盛文肅家外甥洪炎<lb/>
玉父祖母文城君亦盛氏甥以道於玉父為尊行一日<lb/>
同㑹京師玉父未及見以道邂逅僧寺中玉父謂以道<lb/>
曰公丈人行也前此未得一見以道遽折之曰某自是<lb/>
公表叔何丈人行之有玉父再三謝之曰是表叔是表<lb/>
<pb n="KR3a0051_WYG_001-41b"/>
叔但某未曽敢叙致爾以此知游學之士湏經中原先<lb/>
逹鉗椎方能有成也<hi>吕氏師友雜志</hi>
國語公父文伯之母告季康子君子能勞後世有繼又<lb/>
謂其子聖王之處民也擇瘠土而處之勞其民而用之<lb/>
故長王天下又曰民勞則思思則善心生逸則淫淫則<lb/>
忘善忘善則惡心生沃土之民不材淫也瘠土之民莫<lb/>
不嚮義勞也左傳亦言人生在勤勤則不匱以此知勤<lb/>
勞者立身為善之本不勤不勞萬事不舉今夫細民能<lb/>
<pb n="KR3a0051_WYG_001-42a"/>
勤勞者必無凍餒之患雖不親人人亦親之常懶惰者<lb/>
必有饑寒之憂雖欲親人人亦不用也公父文伯之母<lb/>
與左傳所記皆故家遺俗相𫝊之語其必自聖人出也<lb/>
然則後生處身居業其可不以勤勞為先而懶惰自棄<lb/>
其身㢤古人自奉簡約類非後人所能及如飲食髙下<lb/>
固自有制度諸侯無故不殺牛大夫無故不殺羊士無<lb/>
故不殺犬豕此猶是極盛制度也大抵古人得食肉者<lb/>
至少如食肉之禄氷皆與焉肉食者謀之肉食無墨此<lb/>
<pb n="KR3a0051_WYG_001-42b"/>
言貴者方得肉食也荘子九方歅相子綦之子刖而鬻<lb/>
之於齊適當渠公之街然身食肉而終相班超者虎頭<lb/>
燕頷食肉相也以此知古人以食為貴食肉為難得比<lb/>
之後人簡約甚矣<lb/>
春秋以後先王之澤漸逺然善言相傳猶有存者學者<lb/>
得其言猶可詳思而致力也如伍子胥為人剛戾忍訽<lb/>
能成大事趙襄子言君所以能置無恤為能忍訽也如<lb/>
忍詬之道微此數人言之後人不知也荘子稱伊尹强<lb/>
<pb n="KR3a0051_WYG_001-43a"/>
力忍垢亦是道也後世人自處既不厚而輕用其身皆<lb/>
不知忍詬之道也<lb/>
前軰嘗教少年毋輕議人毋輕説事惟退而自脩可也<lb/>
學記曰幼者聴而弗問皆使人自脩不敢輕發養成徳<lb/>
器也鄢陵之戰范匄趨進曰塞井夷竈陳於軍中而疎<lb/>
行首晉椘唯天所授何患焉文子執戈逐之曰國之存<lb/>
亡天也童子何知焉鄭侵蔡有功鄭人皆喜唯子産不<lb/>
順曰小國無文徳而有武功禍莫大焉楚人來討能勿<lb/>
<pb n="KR3a0051_WYG_001-43b"/>
從乎從之晉師必至晉楚伐鄭自今鄭國不四五年弗<lb/>
得寧矣子國怒之曰爾何知國有大命而有正卿童子<lb/>
言之将為戮矣范宣子子産之言皆切論也而文子子<lb/>
國深抑之如此者正恐後生輕發未成徳器而先招禍<lb/>
敗卒無以立也故此兩人後来所立如此之逺良由老<lb/>
成教之有素中有所主也<lb/>
紹聖初滎陽公罷經筵舍于京城外華嚴寺俟命者月<lb/>
餘陳無已師道眺伯禹載之唐季實之問皆就華嚴見<lb/>
<pb n="KR3a0051_WYG_001-44a"/>
公亦為公留月餘執事左右如親子弟晨夕皆省揖于<lb/>
寢門之外後人能如此尊事前軰者盖少矣<lb/>
伊川先生甚愛表記中説君子莊敬日彊安肆日偷盖<lb/>
常人之情放肆則日就曠蕩自檢束則日就䂓矩<hi>並舍人雜</hi>
<hi>録</hi>
有人問祁寛曰尹和靖先生尋常説今日政事向背當<lb/>
如何寛曰不曽説渠曰賢曽問否寛曰不曽問曰何故<lb/>
不問寛曰先生教人思不出其位不在其位不謀其政<lb/>
<pb n="KR3a0051_WYG_001-44b"/>
安敢問也渠云孔孟何故説寛曰孔孟亦不曽説渠引<lb/>
孔孟之言寛曰此孔孟在其位為司冦齊卿時説底至<lb/>
於答一時君臣問政皆時君大臣問政不得不告也觀<lb/>
孔孟説底危行言孫及不謀其政氣象方其閒處必不<lb/>
説也曰如此則先生之學焉用寛曰吾每教人必以君<lb/>
臣父子夫婦兄弟朋友之道必欲君君臣臣父父子子<lb/>
則其論政亦大矣奚必指時事而言書云孝乎惟孝友<lb/>
于兄弟是也一日舉示先生先生曰甚善甚善<hi>祁居之尹和靖</hi>
<pb n="KR3a0051_WYG_001-45a"/>
<hi>語錄</hi>
古之號為賢士大夫者必謹乎禮必重乎義必從其厚<lb/>
必本其誠者也嗟今之世則異夫是取其便俗於禮不<lb/>
暇謹志急乎利於義不知重澆薄相師於厚不復從貎<lb/>
諛為敬於誠不必本禮也者貴有别也親戚講拜之禮<lb/>
所以眀尊卑長幼之異豈惟親戚凡居父祖之執亦當<lb/>
受子孫致敬今既論親矣至於致敬則類多交拜尊卑<lb/>
長幼甚矣其無别吉凶禮制人倫所甚重也不宜廢紊<lb/>
<pb n="KR3a0051_WYG_001-45b"/>
今期功至親或以在逺而哀遂不舉或因小隙而不通<lb/>
慰問或乘親喪而殺禮納室或居夫服而暗受聘定憂<lb/>
制在身雖拘法弗仕而不妨公肆宴樂婦女衣装當其<lb/>
無戚或去華彩迨夫居憂翻忌純素吉凶之禮又如是<lb/>
而廢紊若乃偏親在上子孫或私分産業而弗念奉養<lb/>
有闕尊長病未及絶肉未及寒卑幼有發篋盜匿而弗<lb/>
暇銜哀茹苦骨肉弗睦則絶不往来騰謗揚惡而不少<lb/>
隠及其歡和則尊卑無間必褻狎喧譁而不相避家至<lb/>
<pb n="KR3a0051_WYG_001-46a"/>
豐裕視親戚孤貧而鮮肯賑恤財雖吝嗇施緇黄則甚<lb/>
所甘心自山水之説熾子孫多稽留襄奉廣營宅兆而<lb/>
専希己福自科舉之法壞舉子茍幸中選匿服冒户而<lb/>
弗顧典憲婚婣之家嫌隙已成則逐婦奪女論勢而弗<lb/>
論義交承之間前政不肯遺後政之利後政或多毁前<lb/>
政之短相忌而不相睦學者自非欲得時文速化之術<lb/>
則莫肯從師不知古人從師本以傳授博約為事師者<lb/>
自非得其厚資則弗肯售其時文速化之術不知古人<lb/>
<pb n="KR3a0051_WYG_001-46b"/>
為師本只以教育成才為樂公舉之法久成私恩或徇<lb/>
權要囑託或喜阿諛巧佞或廹親故干懇或與他人互<lb/>
易其最下者乃受賂遺而不耻而覔舉之士或脩文䞇<lb/>
為勤或借勢力為援或諷士民稱述行績以取信於上<lb/>
或恃親舊稔熟而深切責望其最甚者操持長短而為<lb/>
脅取之計紛紛干求靡所不至其有專脩職業而待知<lb/>
己必擇所知而自薦者鮮矣附炎之態則迎意曲合冀<lb/>
蒙親悦迨勢去無望則罷蹤絶迹視猶路人若乃介潔<lb/>
<pb n="KR3a0051_WYG_001-47a"/>
剛方人惡其不入衆以禮自持人笑其徒自苦志大慮<lb/>
逺者例目為狂妄安分守義者悉指謂無能徇人情而<lb/>
多可乃得賢者之稱假公帑以妄施必有羙政之譽官<lb/>
職以本實之稱為簡慢而例從過呼書尺以謟諛不情<lb/>
為恭敬而紛紜多幅親戚往来通問未免頌徳之言交<lb/>
游品位微差不復相稱以字以丈相呼軰行莫辨以台<lb/>
相謂貴賤無殊口誦詩書者或行同於市井談論公正<lb/>
者或宻趨於偏曲毁譽他人者多徇愛憎而不必有實<lb/>
<pb n="KR3a0051_WYG_001-47b"/>
過尤在身必加文飾而誰肯服理其游學肄業者不思<lb/>
勉已而常冀異恩其居官任事者績考未立而已希賞<lb/>
典躁進者以交結為必致之資貪墨者恃行賂為救觧<lb/>
之術富貴遂意則無復存功業之心官年踰格則鮮肯<lb/>
循告老之制見利必圖其所以得臨難必規其所以避<lb/>
父訓其子兄勉其弟交游之議論同僚之聚話㒺不在<lb/>
兹茍可進身益家弗恤害人蠧國士風之虧禮違義従<lb/>
薄尚偽者如此何以責小民之趨正㢤宜乎欺詐攘竊<lb/>
<pb n="KR3a0051_WYG_001-48a"/>
放僻邪侈冒犯法令争訟繁多而莫能禁止也吾每覽<lb/>
簡牘所記夷考先賢言行無非禮義為歸及觀前軰書<lb/>
尺率皆語簡意盡於交朋則忠告無謟於卑㓜則訓誨<lb/>
必嚴其輕重髙下必務得體其敦篤情實自然可慕後<lb/>
進晩生目熟世俗之事耳熟世俗之談恬安所為未嘗<lb/>
疑恠則是䧟溺其心然也夫入時愈深則失正愈逺聞<lb/>
吾説者亦可以自警也<hi>何徳将歎習</hi>
立身以力學為先力學以讀書為本今取六經及論語<lb/>
<pb n="KR3a0051_WYG_001-48b"/>
孟子孝經以字計之毛詩三萬九千二百二十四字尚<lb/>
書二萬五千七百字周禮四萬五千八百六字禮記九<lb/>
萬九千二十字周易二萬四千二百七字春秋左氏傳<lb/>
一十九萬六千八百四十五字論語一萬二千七百字<lb/>
孟子三萬四千六百八十五字孝經一千九百三字大<lb/>
小九經合四十八萬四千九十五字且以中才為率若<lb/>
日誦三百字不過四年半可畢或以天資稍鈍減中才<lb/>
之半日誦一百五十字亦止九年可畢茍能熟讀而温<lb/>
<pb n="KR3a0051_WYG_001-49a"/>
習之使入耳著心久不忘失全在日積之功耳里諺曰<lb/>
積絲成寸積寸成尺寸尺不已遂成丈匹此語雖小可<lb/>
以喻大後生勉之<hi>鄭氏勤學</hi>
龜山楊先生見予作許少伊哀詞云文字間甚能形容<lb/>
少伊但全篇大體似平交哀詞前軰於前後軰之際甚<lb/>
嚴又云有羙一人兮豐下而多髯此語固可見其儀形<lb/>
然黄魯直詩玉堂若要真學士湏用儋州秃鬢翁此近<lb/>
乎不敬不可學也聞之使人心服<hi>陳齊之雜録</hi>
<pb n="KR3a0051_WYG_001-49b"/>
凡為學之道必先至誠不誠未有能至焉者也何以見<lb/>
其誠居處齊荘志意凝定不妄言不茍笑開卷伏讀必<lb/>
起恭敬如對聖賢掩卷沉思必根義理以閑邪僻行之<lb/>
悠久習與性成便有聖賢前軰氣象<lb/>
凡勤學湏是出於本心不待父母先生督責造次不忘<lb/>
寢食在念然後見功茍有人則作無人則輟此之謂為<lb/>
父母先生勤學非為己修終無所得<lb/>
凡讀書必務精熟若或記性遲鈍則多誦遍數自然精<lb/>
<pb n="KR3a0051_WYG_001-50a"/>
熟記得堅固若是遍數不多只務强記今日成誦来日<lb/>
便忘其與不曽誦讀何異<lb/>
凡見人有一行之善則當學之勿以其同時同處貴耳<lb/>
賤目焉<hi>並髙登彦先修學門庭</hi>
</p>
<p>
</p>
  </div>
</body>
</text>
</TEI>
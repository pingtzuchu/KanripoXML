<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0012_SBCK_001-1a"/>
徐幹中論卷之上　四明薛晨子熙校正<lb/>
　　治學第一<lb/>
昔之君子成德立行身没而名不朽其故<lb/>
何哉學也學也者所以疏神逹思怡情理<lb/>
性聖人之上務也民之初載其矇未知譬<lb/>
如寶在於玄室有所求而不見白日照焉<lb/>
則群物斯辯矣學者心之白日也故先王<lb/>
立敎官掌敎國子敎以六德曰智仁聖義<lb/>
<pb n="KR3a0012_SBCK_001-1b"/>
中和敎以六行曰孝友睦婣任恤敎以六<lb/>
藝曰禮樂射御書數三敎備而人道畢矣<lb/>
學猶飾也器不飾則無以爲美觀人不學<lb/>
則無以有懿德有懿德故可以經人倫爲<lb/>
美觀故可以供神明故書曰若作梓材旣<lb/>
勤樸斵惟其塗丹雘夫聽黄鐘之聲然後<lb/>
知擊缶之細視衮龍之文然後知被褐之<lb/>
陋渉庠序之敎然後知不學之困故學者<lb/>
<pb n="KR3a0012_SBCK_001-2a"/>
如登山焉動而益髙如寤寐焉久而愈足<lb/>
顧所由來則杳然其逺以其難而懈之誤<lb/>
且非矣詩云髙山仰止景行行止好學之<lb/>
謂也倦立而思逺不如速行之必至也矯<lb/>
首而徇飛不如循雌之必獲也孤居而願<lb/>
智不如務學之必逹也故君子心不苟願<lb/>
必以求學身不苟動必以從師言不苟出<lb/>
必以博聞是以情性合人而德音相繼也<lb/>
<pb n="KR3a0012_SBCK_001-2b"/>
孔子曰弗學何以行弗思何以得小子勉<lb/>
之斯可謂師人矣馬雖有逸足而不閑輿<lb/>
則不爲良駿人雖有美質而不習道則不<lb/>
爲君子故學者求習道也若有似乎畫采<lb/>
玄黄之色旣著而純皓之體斯亡敝而不<lb/>
渝孰知其素歟子夏曰日習則學不忘自<lb/>
勉則身不墮亟聞天下之大言則志益廣<lb/>
故君子之於學也其不懈猶上天之動猶<lb/>
<pb n="KR3a0012_SBCK_001-3a"/>
日月之行終身亹亹没而後已故雖有其<lb/>
才而無其志亦不能興其功也志者學之<lb/>
師也才者學之徒也學者不患才之不贍<lb/>
而患志之不立是以爲之者億兆而成之<lb/>
者無㡬故君子必立其志易曰君子以自<lb/>
強不息大樂之成非取乎一音嘉膳之和<lb/>
非取乎一味聖人之德非取乎一道故曰<lb/>
學者所以緫群道也群道統乎巳心群言<lb/>
<pb n="KR3a0012_SBCK_001-3b"/>
一乎已口唯所用之故岀則元亨處則利<lb/>
貞黙則立象語則成文述千載之上若共<lb/>
一時論殊俗之類若與同室度幽明之故<lb/>
若見其情原治亂之漸若指巳効故詩曰<lb/>
學有緝熈于光明其此之謂也夫獨思則<lb/>
滯而不通獨爲則困而不<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>人心必有明<lb/>
焉必有悟焉如火得風而炎熾如水赴下<lb/>
而流速故太昊觀天地而畫八卦燧人察<lb/>
<pb n="KR3a0012_SBCK_001-4a"/>
時令而鑚火帝軒聞鳳鳴而調律倉頡視<lb/>
鳥跡而作書斯大聖之學乎神明而發乎<lb/>
物類也賢者不能學於逺乃學於近故以<lb/>
聖人爲師昔顔淵之學聖人也聞一以知<lb/>
十子貢聞一以知二斯皆觸類而長之篤<lb/>
思而聞之者也非唯賢者學於聖人聖人<lb/>
亦相因而學也孔子因於文武文武因於<lb/>
成湯成湯因於夏后夏后因於堯舜故六<lb/>
<pb n="KR3a0012_SBCK_001-4b"/>
籍者群聖相因之書也其人雖亡其道猶<lb/>
存今之學者勤心以取之亦足以到昭明<lb/>
而成博逹矣凡學者大義爲先物名爲後<lb/>
大義舉而物名從之然鄙儒之博學也務<lb/>
於物名詳於器械矜於詁訓摘其章句而<lb/>
不能綂其大義之所極以獲先王之心此<lb/>
無異乎女史誦詩内豎傳令也故使學者<lb/>
勞思慮而不知道費日月而無成功故君<lb/>
<pb n="KR3a0012_SBCK_001-5a"/>
子必擇師焉<lb/>
　　法象第二<lb/>
夫法象立所以爲君子法象者莫先乎正<lb/>
容貌愼威儀是故先王之制禮也爲冕服<lb/>
采章以旌之爲珮玉鳴璜以聲之欲其尊<lb/>
也欲其莊也焉可懈慢也夫容貌者人之<lb/>
符表也符表正故情性治情性治故仁義<lb/>
存仁義存故盛德著盛德著故可以爲法<lb/>
<pb n="KR3a0012_SBCK_001-5b"/>
象斯謂之君子矣君子者無尺土之封而<lb/>
萬民尊之無刑罰之威而萬民畏之無羽<lb/>
籥之樂而萬民樂之無爵禄之賞而萬民<lb/>
懷之其所以致之者一也故孔子曰君子<lb/>
威而不猛泰而不驕詩云敬爾威儀惟民<lb/>
之則若夫墮其威儀恍其瞻視忽其辭令<lb/>
而望民之則我者未之有也莫之則者則<lb/>
慢之者至矣小人皆慢也而致怨乎人患<lb/>
<pb n="KR3a0012_SBCK_001-6a"/>
巳之卑而不知其所以然哀哉故書曰惟<lb/>
聖罔念作狂惟狂克念作聖人性之所簡<lb/>
也存乎幽微人情之所忽也存乎孤獨夫<lb/>
幽微者顯之原也孤獨者見之端也胡可<lb/>
簡也胡可忽也是故君子敬孤獨而愼幽<lb/>
微雖在隱蔽鬼神不得見其隙也詩云肅<lb/>
肅兎罝施於中林處獨之謂也又有顛沛<lb/>
而不可亂者則成王季路其人也昔者成<lb/>
<pb n="KR3a0012_SBCK_001-6b"/>
王將崩體被冕服然後發顧命之辭季路<lb/>
遭亂結纓而後死白刃之難夫以　之<lb/>
困白刃之難猶不忘敬况於逰宴乎故詩<lb/>
曰<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>其深矣方之舟之<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>其淺矣泳之㳺<lb/>
之言必濟也君子口無戯謔之言言必有<lb/>
防身無戯謔之行行必有檢故雖妻妾不<lb/>
可得而黷也雖朋友不可得而狎也是以<lb/>
不愠怒而德行行於閨門不諫諭而風聲<lb/>
<pb n="KR3a0012_SBCK_001-7a"/>
化乎鄕黨傳稱大人正巳而物自正者蓋<lb/>
此之謂也以匹夫之居猶然况得意而行<lb/>
於天下者乎唐堯之帝允恭克讓而光被<lb/>
四表成湯不敢怠遑而奄有九域文王祗<lb/>
畏而造彼區夏易曰觀盥而不薦有孚顒<lb/>
若言下觀而化也禍敗之由也則有媟慢<lb/>
以爲階可無愼乎昔宋敏碎首於棊局陳<lb/>
靈被禍於戯言閻邴造逆於相詬子公生<lb/>
<pb n="KR3a0012_SBCK_001-7b"/>
弑於嘗黿是故君子居身也謙在敵也讓<lb/>
臨下也莊奉上也敬四者備而怨咎不作<lb/>
福禄從之詩云靖恭爾位正直是與神之<lb/>
聽之式糓以汝故君子之交人也歡而不<lb/>
媟和而不同好而不佞詐學而不虚行易<lb/>
親而難媚多怨而寡非故無絶交無畔朋<lb/>
書曰愼始而敬終以不困夫禮也者人之<lb/>
急也可終身蹈而不可須臾離也須臾離<lb/>
<pb n="KR3a0012_SBCK_001-8a"/>
則慆慢之行臻焉須臾忘則慆慢之心生<lb/>
焉况無禮而可以終始乎夫禮也者敬之<lb/>
經也敬也者禮之情也無敬無以行禮無<lb/>
禮無以節敬道不偏廢相須而行是故能<lb/>
盡敬以從禮者謂之成人過則生亂亂則<lb/>
災及其身昔晉惠公以慢端而無嗣文公<lb/>
以肅<hi>命而</hi>興國郤犨以傲享徴亡冀缺以敬<lb/>
妻受服子圉以大明昭亂薳罷以旣醉保<lb/>
<pb n="KR3a0012_SBCK_001-8b"/>
禄良霄以鶉奔䘮家子展以草蟲昌族君<lb/>
子感凶德之如彼見吉德之如此故立必<lb/>
磬折坐必抱鼓周旋中䂓折旋中矩視不<lb/>
離乎結繪之間言不越乎表著之位聲氣<lb/>
可範精神可愛俯仰可宗揖讓可貴述作<lb/>
有方動靜有常帥禮不荒故爲萬夫之望<lb/>
也<lb/>
　脩本第三<lb/>
<pb n="KR3a0012_SBCK_001-9a"/>
人心莫不有理道至乎用之則異矣或用<lb/>
乎巳或用乎人用乎已者謂之務本用乎<lb/>
人者謂之近末君子之理也先務其本故<lb/>
德建而怨寡小人之理也先近其末故功<lb/>
廢而讐多孔子之制春秋也詳内而略外<lb/>
急己而寛人故於魯也小惡必書於衆國<lb/>
也大惡始筆夫見人而不自見者謂之矇<lb/>
聞人而不自聞者謂之聵慮人而不自慮<lb/>
<pb n="KR3a0012_SBCK_001-9b"/>
者謂之瞀故明莫大乎自見聦莫大乎自<lb/>
聞睿莫大乎自慮此三者舉之甚輕行之<lb/>
甚邇而莫之知也故知者舉甚輕之事以<lb/>
任天下之重行甚邇之路以窮天下之逺<lb/>
故德彌髙而基彌固勝彌衆而愛彌廣易<lb/>
曰復亨出入無疾朋來無咎其斯之謂歟<lb/>
君子之於己也無事而不懼焉我之有善<lb/>
懼人之未吾好也我之有不善懼人之未<lb/>
<pb n="KR3a0012_SBCK_001-10a"/>
吾惡也見人之善懼我之不能脩也見人<lb/>
之不善懼我之必若彼也故其嚮道止則<lb/>
隅坐行則驂乘上懸乎冠緌下繫乎帶珮<lb/>
晝也與之逰夜也與之息此盤銘之謂日<lb/>
新易曰日新之謂盛德孔子曰弟子勉之<lb/>
汝母自舎人猶舎汝况自舎乎人違汝其<lb/>
逺矣故君子不恤年之將衰而憂志之有<lb/>
倦不寢道焉不宿義矣夫行異乎言言之<lb/>
<pb n="KR3a0012_SBCK_001-10b"/>
錯也無周於智言異乎行行之錯也有傷<lb/>
於仁是故君子務以行前言也人之過在<lb/>
於哀死而不在於愛生在於悔徃而不在<lb/>
於懷來喜語乎巳然好争乎遂事墮於今<lb/>
日而懈於後旬如斯以及於老故野人之<lb/>
事不勝其悔君子之悔不勝其事孔子謂<lb/>
子張曰師吾欲聞彼將以改此也聞彼而<lb/>
不改此雖聞何益故書舉穆公之誓善變<lb/>
<pb n="KR3a0012_SBCK_001-11a"/>
也春秋書衞北宫括伐秦善攝也夫珠之<lb/>
含礫瑾之挾瑖斯其性與良工爲之以純<lb/>
其性若夫素然故觀二物之旣純而知仁<lb/>
德之可粹也優者取多焉劣者取少焉在<lb/>
人而巳孰禁我哉乘扁舟而濟者其身也<lb/>
安粹大道而動者其業也美故詩曰追琢<lb/>
其章金玉其相勉勉我王綱紀四方先民<lb/>
有言明出乎幽著生乎微故宋井之霜以<lb/>
<pb n="KR3a0012_SBCK_001-11b"/>
基昇正之寒黄蘆之萌以兆大中之暑事<lb/>
亦如之故君子修德始乎笄丱終乎鮐背<lb/>
創乎夷原成乎喬嶽易曰升元亨用見大<lb/>
人勿恤南征吉積小致大之謂也小人朝<lb/>
爲而夕求其成坐施而立望其反行一日<lb/>
之善而求終身之譽譽不至則曰善無益<lb/>
矣遂疑聖人之言背先王之敎存其舊術<lb/>
順其常好是以身辱名賤而不免爲人役<lb/>
<pb n="KR3a0012_SBCK_001-12a"/>
也孔子曰小人何以夀爲一日之不能善<lb/>
矣久惡惡之甚也蓋人有大惑而不能自<lb/>
知者舎有而思無也舎易而求難也身之<lb/>
與家我之有也治之誠易而不肎爲也人<lb/>
之與國我所無也治之誠難而願之也雖<lb/>
曰吾有術吾有術誰信之歟故懷疾者人<lb/>
不使爲醫行穢者人不使畫法以無驗也<lb/>
子思曰能勝其心於勝人乎何有不能勝<lb/>
<pb n="KR3a0012_SBCK_001-12b"/>
其心如勝人何故一尺之錦足以見其巧<lb/>
一仭之身足以見其治是以君子愼其寡<lb/>
也道之於人也其簡且易耳其修之也非<lb/>
若採金攻玉之渉歴艱難也非若求盈司<lb/>
利之競逐囂煩也不要而遘不徴而盛四<lb/>
時嘿而成不言而信德配乎天地功侔乎<lb/>
四時名參乎日月此虞舜大禹之所以由<lb/>
匹夫登帝位解布衣被文采者也故古語<lb/>
<pb n="KR3a0012_SBCK_001-13a"/>
曰至德之貴何徃不遂至德之榮何徃不<lb/>
成後之君子雖不及行亦將至之云耳琴<lb/>
瑟鳴不爲無聽而失其調仁義行不爲無<lb/>
人而㓕其道故絃絶而宫商亡身死而仁<lb/>
義廢曾子曰士任重而道逺仁以爲巳任<lb/>
不亦重乎死而後巳不亦逺乎夫路不險<lb/>
則無以知馬之良任不重則無以知人之<lb/>
德君子自強其所重以取福小人日安其<lb/>
<pb n="KR3a0012_SBCK_001-13b"/>
所輕以取禍或曰斯道豈信哉曰何爲其<lb/>
不信也丗之治也行善者獲福爲惡者得<lb/>
禍及其亂也行善者不獲福爲惡者不得<lb/>
禍變數也知者不以變數疑常道故循福<lb/>
之所自來防禍之所由至也遇不遇非我<lb/>
也其時也夫施吉報凶謂之命施凶報吉<lb/>
謂之幸守其所志而巳矣易曰君子以致<lb/>
命遂志然行善而不獲福猶多爲惡而不<lb/>
<pb n="KR3a0012_SBCK_001-14a"/>
得楇猶少緫夫二者豈可舎多而從少也<lb/>
曾子曰人而好善福雖未至禍其逺矣人<lb/>
而不好善禍雖未至福其逺矣故詩曰習<lb/>
習谷風惟山崔巍何木不死何草不萎言<lb/>
盛陽布德之月草木猶有枯落而與時謬<lb/>
者况人事之應報乎故以歲之有凶穰而<lb/>
荒其稼穡者非良農也以利之有盈縮而<lb/>
棄其資貨者非良賈也以行之有禍福而<lb/>
<pb n="KR3a0012_SBCK_001-14b"/>
改其善道者非良士也詩云顒顒卬卬如<lb/>
珪如璋令聞令望愷悌君子四方爲綱舉<lb/>
珪璋以喻其德貴不變也<lb/>
　　虚道第四<lb/>
人之爲德其猶虚器歟器虚則物注滿則<lb/>
止焉故君子常虚其心志恭其容貌不以<lb/>
逸群之才加乎衆人之上視彼猶賢自視<lb/>
猶不足也故人願告之而不倦易曰君子<lb/>
<pb n="KR3a0012_SBCK_001-15a"/>
以虚受人詩曰彼姝者子何以告之君子<lb/>
之於善道也大則大識之小則小識之善<lb/>
無大小咸載於心然後舉而行之我之所<lb/>
有既不可奪而我之所無又取於人是以<lb/>
功常前人而人後之也故夫才敏過人未<lb/>
足貴也博辯過人未足貴也勇决過人未<lb/>
足貴也君子之所貴者遷善懼其不及改<lb/>
惡恐其有餘故孔子曰顔氏之子其殆庻<lb/>
<pb n="KR3a0012_SBCK_001-15b"/>
㡬乎有不善未嘗不知知之未嘗復行夫<lb/>
惡猶疾也攻之則益悛不攻則日甚故君<lb/>
子相求也非特興善也將以攻惡也惡不<lb/>
廢則善不興自然之道也易曰比之匪人<lb/>
不利君子貞大徃小來隂長陽消之謂也<lb/>
先民有言人之所難者二樂攻其惡者難<lb/>
以惡告人者難夫惟君子然後能爲已之<lb/>
所難能到人之所難致旣能其所難也猶<lb/>
<pb n="KR3a0012_SBCK_001-16a"/>
恐舉人惡之輕而舎已惡之重君子患其<lb/>
如此也故反之復之鑽之核之然後彼之<lb/>
所懷者竭始盡知巳惡之重矣旣知已惡<lb/>
之重者而不能取彼又將舎巳况拒之者<lb/>
乎夫酒食人之所愛者也而人相見莫不<lb/>
進焉不吝於所愛者以彼之嗜之也使嗜<lb/>
者甚於酒食人豈愛之故忠言之不出以<lb/>
未有嗜之者也詩云匪言不能胡斯畏忌<lb/>
<pb n="KR3a0012_SBCK_001-16b"/>
目也者能逺察而不能近見其心亦如之<lb/>
<hi>一本作能逺察天際而不能近見其背心亦如之</hi>君子誠知心之<lb/>
似目也是以務鑒於人以觀得失故視不<lb/>
過垣墻之裏而見邦國之表聽不過閾𣙗<lb/>
<hi>門南旁木也</hi>之内而聞千里之外因人也人之<lb/>
耳目盡爲我用則我之聦明無敵於天下<lb/>
矣是謂人一之我萬之人塞之我通之故<lb/>
知其髙不可爲員其廣不可爲方先王之<lb/>
<pb n="KR3a0012_SBCK_001-17a"/>
禮左史記事右史記言師瞽誦詩庻僚箴<lb/>
誨噐用載銘筵席書戒月考其爲歳㑹其<lb/>
行所以自供正也昔衞武公年過九十猶<lb/>
夙夜不怠思聞訓道命其群臣曰無謂我<lb/>
老耄而舎我必朝夕交戒又作抑詩以自<lb/>
儆也衞人誦其德爲賦淇澳且曰睿聖凡<lb/>
興國之君未有不然者也故易曰君子以<lb/>
恐懼修省下愚反此道也以爲已旣仁矣<lb/>
<pb n="KR3a0012_SBCK_001-17b"/>
智矣神矣明矣兼此四者何求乎衆人是<lb/>
以辜罪昭著腥德發聞百姓傷心鬼神怨<lb/>
痛曾不自聞愈休如也若有告之者則曰<lb/>
斯事也徒生乎子心岀乎子口於是刑焉<lb/>
戮焉辱焉禍焉不能免則曰與我異德故<lb/>
也未逹我道故也又安足責是巳之非遂<lb/>
初之繆至於身危國亡可痛矣夫詩曰誨<lb/>
爾諄諄聽之藐藐匪用爲敎覆用爲虐蓋<lb/>
<pb n="KR3a0012_SBCK_001-18a"/>
聞舜之在鄕黨也非家饋而戶贈之也人<lb/>
莫不稱善焉象之在鄕黨也非家奪而戶<lb/>
掠之也人莫不稱惡焉由此觀之人無賢<lb/>
愚見善則譽之見惡則謗之此人情也未<lb/>
必有私愛也未必有私憎也今夫立身不<lb/>
爲人之所譽而爲人之所謗者未盡爲善<lb/>
之理也盡爲善之理將若舜焉人雖與舜<lb/>
不同其敢謗之乎故語稱救寒莫如重裘<lb/>
<pb n="KR3a0012_SBCK_001-18b"/>
止謗莫如修身療暑莫如親氷信矣哉<lb/>
　　貴驗第五<lb/>
事莫貴乎有驗言莫棄乎無徴言之未有<lb/>
益也不言未有損也水之寒也火之熱也<lb/>
金石之堅剛也此數物未嘗有言而人莫<lb/>
不知其然者信著乎其體也使吾所行之<lb/>
信若彼數物而誰其疑我哉今不信吾所<lb/>
行而怨人之不信也猶敎人執鬼縳魅而<lb/>
<pb n="KR3a0012_SBCK_001-19a"/>
怨人之不得也惑亦甚矣孔子曰欲人之<lb/>
信巳也則微言而篤行之篤行之則用日<lb/>
久用日久則事著明事著明則有目者莫<lb/>
不見也有耳者莫不聞也其可誣哉故根<lb/>
深而枝葉茂行久而名譽逺易曰恒亨無<lb/>
咎利貞言久於其道也伊尹放太甲展季<lb/>
覆寒女商魯之民不稱滛篡焉何則積之<lb/>
於素也故染不積則人不觀其色行不積<lb/>
<pb n="KR3a0012_SBCK_001-19b"/>
則人不信其事子思曰同言而信信在言<lb/>
前也同令而化化在令外也謗言也皆縁<lb/>
類而作倚事而興加其似者也誰謂華岱<lb/>
之不髙江漢之不長與君子修德亦髙而<lb/>
長之將何患矣故求己而不求諸人非自<lb/>
強也見其所存之冨耳子思曰事自名也<lb/>
聲自呼也貌自眩也物自處也人自官也<lb/>
無非自巳者故怨人之謂壅怨巳之謂通<lb/>
<pb n="KR3a0012_SBCK_001-20a"/>
通也知所悔壅也遂所誤遂所誤也親戚<lb/>
離之知所悔也疏逺附之疏逺附也常安<lb/>
樂親戚離也常危懼自生民以來未有不<lb/>
然者也殷紂爲天子而稱獨夫仲尼爲匹<lb/>
夫而稱素王盡此類也故善釣者不易淵<lb/>
而殉魚君子不降席而追道治乎八尺之<lb/>
中而德化光矣古之人謌曰相彼玄鳥止<lb/>
于陵阪仁道在近求之無逺人情也莫不<lb/>
<pb n="KR3a0012_SBCK_001-20b"/>
惡謗而卒不免乎謗其故何也非愛致力<lb/>
而不巳之也巳之之術反也謗之爲名也<lb/>
逃之而愈至距之而愈來訟之而愈多明<lb/>
乎此則君子不足爲也闇乎此則小人不<lb/>
足得也帝舜屢省禹拜昌言明乎此者也<lb/>
厲王蒙戮吳起刺之闇乎此者也皆書名<lb/>
前䇿著形列圖或爲丗法或爲丗戒可不<lb/>
愼之曾子曰或言予之善予惟恐其聞或<lb/>
<pb n="KR3a0012_SBCK_001-21a"/>
言予之不善惟恐過而見予之鄙色焉故<lb/>
君子服過也非徒飾其辭而巳誠發乎中<lb/>
心形乎容貌其愛之也深其更之也速如<lb/>
追兎惟恐不逮故有進業無退功詩曰相<lb/>
彼脊令載飛載鳴我日斯邁而月斯征遷<lb/>
善不懈之謂也夫聞過而不改謂之䘮心<lb/>
思過而不改謂之失體失體䘮心之人禍<lb/>
亂之所及也君子舎旃周書有言人毋鑒<lb/>
<pb n="KR3a0012_SBCK_001-21b"/>
於水鑒於人也鑒也者可以察形言也者<lb/>
可以知德小人恥其面之不及子都也君<lb/>
子恥其行之不如堯舜也故小人尚明鑒<lb/>
君子尚至言至言也非賢友則無取之故<lb/>
君子必求賢友也詩曰伐木丁丁鳥鳴嚶<lb/>
嚶岀自幽谷遷于喬木言朋友之義務在<lb/>
切直以升於善道者也故君子不友不如<lb/>
巳者非羞彼而大我也不如巳者須巳而<lb/>
<pb n="KR3a0012_SBCK_001-22a"/>
植者也然則扶人不暇將誰相我哉吾之<lb/>
僨也亦無日矣故僨■則縱多友邪則巳<lb/>
僻也是以君子愼取友也孔子曰居而得<lb/>
賢友福之次也夫賢者言足聽貌足象行<lb/>
足法加乎善奨人之美而好攝人之過其<lb/>
不隱也如影其不諱也如響故我之憚之<lb/>
若嚴君在堂而神明處室矣雖欲爲不善<lb/>
其敢乎故求益者之居逰也必近所畏而<lb/>
<pb n="KR3a0012_SBCK_001-22b"/>
逺所易詩云無棄爾輔員于爾輻屢顧爾<lb/>
僕不輸爾載親賢求助之謂也<lb/>
　　貴言第六<lb/>
君子必貴其言貴其言則尊其身尊其身<lb/>
則重其道重其道所以立其敎言費則身<lb/>
賤身賤則道輕道輕則敎廢故君子非其<lb/>
人則弗與之言若與之言必以其方農夫<lb/>
則以稼穡百工則以技巧商賈則以貴賤<lb/>
<pb n="KR3a0012_SBCK_001-23a"/>
府史則以官守大夫及士則以法制儒生<lb/>
則以學業故易曰艮其輔言有序不失事<lb/>
中之謂也若夫父慈子孝姑愛婦順兄友<lb/>
弟恭夫敬妻聽朋友必信師長必敎有司<lb/>
日月慮知乎州閭矣雖庸人則亦循循然<lb/>
與之言此可也過此而徃則不可也故君<lb/>
子之與人言也使辭足以逹其知慮之所<lb/>
至事足以合其性情之所安弗過其任而<lb/>
<pb n="KR3a0012_SBCK_001-23b"/>
強牽制也苟過其任而強牽制則將昏瞀<lb/>
委滯而遂疑君子以爲欺我也不則曰無<lb/>
聞知矣非故也明偏而示之以幽弗能照<lb/>
也聽寡而告之以微弗能察也斯所資於<lb/>
造化者也雖曰無訟其如之何故孔子曰<lb/>
可與言而不與之言失人不可與言而與<lb/>
之言失言知者不失人亦不失言夫君子<lb/>
之於言也所致貴也雖有夏后之璜商湯<lb/>
<pb n="KR3a0012_SBCK_001-24a"/>
之駟弗與易也今以施諸俗士以爲志誣<lb/>
而弗貴聽也不亦辱巳而傷道乎是以君<lb/>
子將與人語大本之源而談性義之極者<lb/>
必先度其心志本其器量視其銳氣察其<lb/>
堕衰然後唱焉以觀其和導焉以觀其隨<lb/>
隨和之徴發乎音聲形乎視聽著乎顔色<lb/>
動乎身體然後可以發■而歩逺功察而<lb/>
治微於是乎闓張以致之因來以進之審<lb/>
<pb n="KR3a0012_SBCK_001-24b"/>
諭以明之雜稱以廣之立凖以正之疏煩<lb/>
以理之疾而勿迫徐而勿失雜而勿結放<lb/>
而勿逸欲其自得之也故大禹善治水而<lb/>
君子善導人導人必因其性治水必因其<lb/>
勢是以功無敗而言無弃也荀卿曰禮恭<lb/>
然後可與言道之方辭順然後可與言道<lb/>
之理色從然後可與言道之致有争氣者<lb/>
勿與辨也孔子曰惟君子然後能貴其言<lb/>
<pb n="KR3a0012_SBCK_001-25a"/>
貴其色小人能乎哉仲尼荀卿先後知之<lb/>
問者曰或有周乎上哲之至論通乎大聖<lb/>
之洪業而好與俗士辨者何也曰以俗士<lb/>
爲必能識之故也何以驗之使彼有金石<lb/>
絲竹之樂則不奏乎聾者之側有山龍華<lb/>
蟲之文則不陳乎瞽者之前知聾者之不<lb/>
聞也知瞽者之不見也於巳之心分數明<lb/>
白至與俗士而獨不然者知分數者不明<lb/>
<pb n="KR3a0012_SBCK_001-25b"/>
也不明之故何也夫俗士之牽逹人也猶<lb/>
鶉鳥之欺孺子也鶉鳥之性善近人飛不<lb/>
峻也不速也蹲蹲然似若將可獲也卒至<lb/>
乎不可獲是孺子之所以䠅膝踠足而不<lb/>
以爲弊也俗士之與逹人言也受之雖不<lb/>
肎拒之則無說然而有贊焉有和焉若將<lb/>
可寤卒至乎不可寤是逹人之所以乾唇<lb/>
竭聲而不舎也斯人也固逹之蔽者也非<lb/>
<pb n="KR3a0012_SBCK_001-26a"/>
逹之逹者也雖能言之猶夫俗士而巳矣<lb/>
非惟言也行亦如之得其所則尊榮失其<lb/>
所則賤辱昔倉梧丙娶妻美而以與其兄<lb/>
欲以爲讓也則不如無讓焉尾生與婦人<lb/>
期於水邉水暴至不去而死欲以爲信也<lb/>
則不如無信焉葉公之黨其父攘羊而子<lb/>
證之欲以爲直也則不如無直焉陳仲子<lb/>
不食母兄之食出居於陵欲以爲潔也則<lb/>
<pb n="KR3a0012_SBCK_001-26b"/>
不如無潔焉宗魯受齊豹之謀死孟縶之<lb/>
難欲以爲義也則不如無義焉故凢道蹈<lb/>
之旣難錯之益不易是以君子愼諸巳以<lb/>
爲徃鑒焉<lb/>
　　藝紀第七<lb/>
藝之興也其由民心之有智乎造藝者將<lb/>
以有理乎民生而心知物知物而欲作欲<lb/>
作而事繁事繁而莫之能理也故聖人因<lb/>
<pb n="KR3a0012_SBCK_001-27a"/>
智以造藝因藝以立事二者近在乎身而<lb/>
逺在乎物藝者所以旌智飾能統事御群<lb/>
也聖人之所不能巳也<hi>一本作聖人無所不能也</hi>藝者<lb/>
所以事成德者也德者以道率身者也藝<lb/>
者德之枝葉也德者人之根榦也斯二物<lb/>
者不偏行不獨立木無枝葉則不能豐其<lb/>
根榦故謂之瘣人無藝則不能成其德故<lb/>
謂之野若欲爲夫君子必兼之乎先王之<lb/>
<pb n="KR3a0012_SBCK_001-27b"/>
欲人之爲君子也故立保民掌敎六藝一<lb/>
曰五禮二曰六樂三曰五射四曰五御五<lb/>
曰六書六曰九數敎六儀一曰祭祀之容<lb/>
二曰賓客之容三曰朝廷之容四曰䘮紀<lb/>
之容五曰軍旅之容六曰車馬之容大胥<lb/>
掌學士之版春入學舎采合萬舞秋班學<lb/>
合聲諷誦講習不解於時故詩曰菁菁者<lb/>
莪在彼中阿旣見君子樂且有儀美育■<lb/>
<pb n="KR3a0012_SBCK_001-28a"/>
材其猶人之於藝乎旣脩其質且加其文<lb/>
文質著然後體全體全然後可登乎清廟<lb/>
而可羞乎王公故君子非仁不立非義不<lb/>
行非藝不治非容不莊四者無愆而聖賢<lb/>
之器<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>矣易曰冨有之謂大業其斯之謂<lb/>
歟君子者表裏稱而本末度者也故言貌<lb/>
稱乎心志藝能度乎德行美在其中而暢<lb/>
於四支純粹内實光輝外著孔子曰君子<lb/>
<pb n="KR3a0012_SBCK_001-28b"/>
恥有其服而無其容恥有其容而無其辭<lb/>
恥有其辭而無其行故寳玉之山土木必<lb/>
潤盛德之士文藝必衆昔在周公嘗猶豫<lb/>
於斯矣孔子稱安上治民莫善於禮移風<lb/>
易俗莫善於樂存乎六藝者著其末節也<lb/>
謂夫陳籩豆置尊爼執羽籥擊鐘磬升降<lb/>
趨翔屈伸俯仰之數也非禮樂之本也禮<lb/>
樂之本也者其德音乎詩云我有嘉賓德<lb/>
<pb n="KR3a0012_SBCK_001-29a"/>
音孔昭視民不佻君子是則是效我有㫖<lb/>
酒嘉賓式宴以敖此禮樂之所貴也故恭<lb/>
恪廉讓藝之情也中和平直藝之實也齊<lb/>
敏不匱藝之華也威儀孔時藝之飾也通<lb/>
乎群藝之情實者可與論道識乎群藝之<lb/>
華飾者可與講事事者有司之職也道者<lb/>
君子之業也先王之賤藝者蓋賤有司也<lb/>
君子兼之則貴也故孔子曰志於道據於<lb/>
<pb n="KR3a0012_SBCK_001-29b"/>
德依於仁㳺於藝藝者心之使也仁之聲<lb/>
也義之象也故禮以考敬樂以敦愛射以<lb/>
平志御以和心書以綴事數以理煩敬考<lb/>
則民不慢愛敦則群生恱志平則怨尤亡<lb/>
心和則離德睦事綴則法戒明煩理則物<lb/>
不悖六者雖殊其致一也其道則君子專<lb/>
之其事則有司共之此藝之大體也<lb/>
　　覈辯第八<lb/>
<pb n="KR3a0012_SBCK_001-30a"/>
俗士之所謂辯者非辯也非辯而謂之辯<lb/>
者蓋聞辯之名而不知辯之實故目之妄<lb/>
也俗之所謂辯者利口者也彼利口者苟<lb/>
美其聲氣繁其辭令如激風之至如暴雨<lb/>
之集不論是非之性不識曲直之理期於<lb/>
不窮務於必勝以故淺識而好奇者見其<lb/>
如此也固以爲辯不知木訥而逹道者雖<lb/>
口屈而心不服也夫辯者求服人心也非<lb/>
<pb n="KR3a0012_SBCK_001-30b"/>
屈人口也故辯之爲言別也爲其善分別<lb/>
事類而明處之也非謂言辭切給而以陵<lb/>
蓋人也故傳稱春秋微而顯婉而辯者然<lb/>
則辯之言必約以至不煩而諭疾徐應節<lb/>
不犯禮敎足以相稱樂盡人之辭善致人<lb/>
之志使論者各盡得其願而與之得解其<lb/>
稱也無其名其理也不獨顯若此則可謂<lb/>
辯故言有拙而辯者焉有巧而不辯者焉<lb/>
<pb n="KR3a0012_SBCK_001-31a"/>
君子之辯也欲以明大道之中也是豈取<lb/>
一坐之勝哉人心之於是非也如口於味<lb/>
也口者非以己之調膳則獨美而與人調<lb/>
之則不美也故君子之於道也在彼猶在<lb/>
巳也苟得其中則我心恱焉何擇於彼苟<lb/>
失其中則我心不恱焉何取於此故其論<lb/>
也遇人之是則止矣遇人之是而猶不止<lb/>
苟言苟辯則小人也雖美說何異乎鵙之<lb/>
<pb n="KR3a0012_SBCK_001-31b"/>
好鳴鐸之喧譁哉故孔子曰小人毀訾以<lb/>
爲辯絞急以爲智不遜以爲勇斯乃聖人<lb/>
所惡而小人以爲美豈不哀哉夫利口之<lb/>
所以得行乎丗也蓋有由也且利口者心<lb/>
足以見小數言足以盡巧辭給足以應切<lb/>
問難足以斷俗疑然而好說而不倦諜諜<lb/>
如也夫類族辯物之士者寡而愚闇不逹<lb/>
之人者多孰知其非乎此其所無用而不<lb/>
<pb n="KR3a0012_SBCK_001-32a"/>
見廢也至賤而不見遺也先王之法折言<lb/>
破律亂名改作者殺之行僻而堅言僞而<lb/>
辯記醜而博順非而澤者亦殺之爲其疑<lb/>
衆惑民而潰亂至道也孔子曰巧言亂德<lb/>
惡似而非者也<lb/>
　　智行第九<lb/>
或問曰士或明哲窮理或志行純篤二者<lb/>
不可兼聖人將何取對曰其明哲乎夫明<lb/>
<pb n="KR3a0012_SBCK_001-32b"/>
哲之爲用也乃能殷民阜利使萬物無不<lb/>
盡其極者也聖人之可及非徒空行也智<lb/>
也伏羲作八卦文王增其辭斯皆窮神知<lb/>
化豈徒特行善而巳乎易離象稱大人以<lb/>
繼明照於四方且大人聖人也其餘象皆<lb/>
稱君子蓋君子通於賢者也聦明惟聖人<lb/>
能盡之大才通人有而不能盡也書美唐<lb/>
堯欽明爲先驩兠之舉共工四嶽之薦鯀<lb/>
<pb n="KR3a0012_SBCK_001-33a"/>
堯知其行衆尚未知信也若非堯則裔土<lb/>
多凶族兆民長愁苦矣明哲之功也如是<lb/>
子將何從或曰俱謂賢者耳何乃以聖人<lb/>
論之對曰賢者亦然人之行莫大於孝莫<lb/>
顯於清曾參之孝有虞不能易原憲之清<lb/>
伯夷不能間然不得與㳺夏列在四行之<lb/>
科以其才不如也仲尼問子貢曰汝與囘<lb/>
也孰愈對曰賜也何敢望囘囘也聞一以<lb/>
<pb n="KR3a0012_SBCK_001-33b"/>
知十賜也聞一以知二子貢之行不若顔<lb/>
淵逺矣然而不服其行服其聞一知十由<lb/>
此觀之盛才所以服人也仲尼亦奇顔淵<lb/>
之有盛才也故曰囘也非助我者也於吾<lb/>
言無所不說顔淵逹於聖人之情故無窮<lb/>
難之辭是以能獨獲亹亹之譽爲七十子<lb/>
之冠曾參雖質孝原憲雖體清仲尼未甚<lb/>
嘆也或曰苟有才智而行不善則可取乎<lb/>
<pb n="KR3a0012_SBCK_001-34a"/>
對曰何子之難喻也水能勝火豈一升之<lb/>
水灌一林之火哉柴也愚何嘗自投於井<lb/>
夫君子仁以博愛義以除惡信以立情禮<lb/>
以自節聦以自察明以觀色謀以行權智<lb/>
以辨物豈可無一哉謂夫多少之間耳且<lb/>
管仲背君事讐奢而失禮使桓公有九合<lb/>
諸侯一匡天下之功仲尼稱之曰微管仲<lb/>
吾其被髪左祍矣召忽伏節死難人臣之<lb/>
<pb n="KR3a0012_SBCK_001-34b"/>
美義也仲尼比爲匹夫匹婦之爲諒矣是<lb/>
故聖人貴才智之特能立功立事益於丗<lb/>
矣如愆過多才智少作亂有餘而立功不<lb/>
足仲尼所以避陽貨而誅少正卯也何謂<lb/>
可取乎漢髙祖數頼張子房權謀以建帝<lb/>
業四皓雖美行而何益夫倒懸此固不可<lb/>
同日而論矣或曰然則仲尼曰未知焉得<lb/>
仁乃髙仁耶何謂也對曰仁固大也然則<lb/>
<pb n="KR3a0012_SBCK_001-35a"/>
仲尼此亦有所激然非專小智之謂也若<lb/>
有人相語曰彼尚無有一智也安得乃知<lb/>
爲仁乎昔武王崩成王㓜周公居攝管蔡<lb/>
啓殷畔亂周公誅之成王不逹周公恐之<lb/>
天乃雷電風雨以彰周公之徳然後成王<lb/>
寤成王非不仁厚於骨肉也徒以不聦叡<lb/>
之故助畔亂之人㡬䘮周公之功而墜文<lb/>
武之業召公見周公之旣反政而猶不知<lb/>
<pb n="KR3a0012_SBCK_001-35b"/>
疑其貪位周公爲之作君奭然後恱夫以<lb/>
召公懷聖之資而猶若此乎末業之士苟<lb/>
失一行而智略褊短亦可懼矣仲尼曰可<lb/>
與立未可與權孟軻曰子莫執中執中無<lb/>
權猶執一也仲尼孟軻可謂逹於權智之<lb/>
實者也殷有三仁微子介於石不終日箕<lb/>
子内難而能正其志比干諫而剖心君子<lb/>
以微子爲上箕子次之比干爲下故春秋<lb/>
<pb n="KR3a0012_SBCK_001-36a"/>
大夫見殺皆譏其不能以智自免也且徐<lb/>
偃王知脩仁義而不知用武終以亡國魯<lb/>
隱公懷讓心而不知佞僞終以致殺宋襄<lb/>
公守節而不知權終以見執晉伯宗好直<lb/>
而不知時變終以隕身叔孫豹好善而不<lb/>
知擇人終以凶餓此皆蹈善而少智之謂<lb/>
也故大雅貴旣明且哲以保其身夫明哲<lb/>
之士者威而不懾困而能通决嫌定疑辨<lb/>
<pb n="KR3a0012_SBCK_001-36b"/>
物居方欀禍於忽杪求福於未萌見變事<lb/>
則逹其機得經事則循其常巧言不能推<lb/>
令色不能移動作可觀則出辭爲師表比<lb/>
諸志行之士不亦謬乎<lb/>
　　爵禄第十<lb/>
或問古之君子貴爵禄歟曰然諸子之書<lb/>
稱爵禄非貴也資財非冨也何謂乎曰彼<lb/>
遭丗之亂見小人富貴而有是言非古也<lb/>
<pb n="KR3a0012_SBCK_001-37a"/>
古之制爵禄也爵以居有德禄以養有功<lb/>
功大者禄厚德逺者爵尊功小者其禄薄<lb/>
德近者其爵卑是故觀其爵則別其人之<lb/>
德也見其禄則知其人之功也不待問之<lb/>
古之君子貴爵禄者蓋以此也非以黼黻<lb/>
華乎其身芻豢之適於其口也非以美色<lb/>
恱乎其目鐘鼓之樂乎其耳也孔子曰邦<lb/>
有道貧且賤焉恥也明王在上序爵班禄<lb/>
<pb n="KR3a0012_SBCK_001-37b"/>
而不以逮也君子以爲至羞何賤之有乎<lb/>
先王將建諸侯而錫爵禄也必於清廟之<lb/>
中陳金石之樂宴賜之禮宗人擯相内史<lb/>
作策也其頌曰文王旣勤止我應受之敷<lb/>
時繹思我徂維求定時周之命於繹思由<lb/>
此觀之爵禄者先王之所重也非所輕也<lb/>
故書曰無曠庻官天工人其代之爵禄之<lb/>
賤也由處之者不冝也賤其人斯賤其位<lb/>
<pb n="KR3a0012_SBCK_001-38a"/>
矣其貴也由處之者冝之也貴其人斯貴<lb/>
其位矣詩云君子至止黻衣綉裳佩玉鏘<lb/>
鏘壽考不忘黻衣綉裳君子之所服也愛<lb/>
其德故美其服也暴亂之君子非無此服<lb/>
也而民弗美也位亦如之昔周公相王室<lb/>
以君天下聖德昭聞王勛弘大成王封以<lb/>
少昊之墟地方七百里錫之山川土田附<lb/>
庸備物典策官司彛器龍旗九旒祀帝於<lb/>
<pb n="KR3a0012_SBCK_001-38b"/>
郊太公亮武王克商寜亂王封之爽鳩氏<lb/>
之墟東至於海西至於河南至於穆陵北<lb/>
至於無棣五侯九伯汝實征之丗祚太師<lb/>
撫寧東夏當此之時孰謂富貴不爲榮寵<lb/>
者乎自時厥後文武之敎衰黜陟之道廢<lb/>
諸侯僭恣大夫丗位爵人不以德禄人不<lb/>
以功竊國而貴者有之竊地而富者有之<lb/>
姦邪得願仁賢失志於是則以富貴相詬<lb/>
<pb n="KR3a0012_SBCK_001-39a"/>
病矣故孔子曰邦無道富且貴焉恥也然<lb/>
則富貴美惡存乎其丗也易曰聖人之大<lb/>
寳曰位何以爲聖人之大寳曰位位也者<lb/>
立德之機也勢也者行義之杼也聖人蹈<lb/>
機握杼織成天地之化使萬物順焉人倫<lb/>
正焉六合之内各竟其願其爲大寳不亦<lb/>
宜乎故聖人以無勢位爲窮百工以無器<lb/>
用爲困困則其資亡窮則其道廢故孔子<lb/>
<pb n="KR3a0012_SBCK_001-39b"/>
栖栖而不居者蓋憂道廢故也易曰井渫<lb/>
不食爲我心惻可用汲王明並受其福夫<lb/>
登髙而建旌則其所視者廣矣順風而振<lb/>
鐸則其所聞者逺矣非旌色之益明鐸聲<lb/>
之益逺也所託者然也况居富貴之地而<lb/>
行其政令者也故舜爲匹夫猶民也及其<lb/>
受终於文祖稱曰予一人則西王母來獻<lb/>
白環周公之爲諸侯猶臣也及其踐明堂<lb/>
<pb n="KR3a0012_SBCK_001-40a"/>
之柞負斧扆而立則越裳氏來獻白雉故<lb/>
身不尊則施不光居不髙則化不博易曰<lb/>
豐亨無咎王假之勿憂宜日中身尊居髙<lb/>
之謂也斯事也聖人之所務也雖然求之<lb/>
有道得之有命舜禹孔子可謂求之有道<lb/>
矣舜禹得之孔子不得之可謂有命矣非<lb/>
惟聖人賢者亦然稷契伯益伊尹傅說得<lb/>
之者也顔淵閔子騫冉耕仲弓不得者也<lb/>
<pb n="KR3a0012_SBCK_001-40b"/>
故良農不患壃埸之不修而患風雨之不<lb/>
節君子不患道德之不建而患時丗之不<lb/>
遇詩曰駕彼四牡四牡項領我瞻四方蹙<lb/>
蹙靡所騁傷道之不遇也豈一丗哉豈一<lb/>
丗哉<lb/>
徐幹中論卷之上<lb/>
</p>
<p>
</p>
  </div>
</body>
</text>
</TEI>
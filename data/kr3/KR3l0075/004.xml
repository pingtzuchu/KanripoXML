<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四朝聞見録卷四</head>
    <p>
<pb n="KR3l0075_WYG_004-1a"/>
欽定四庫全書<lb/>
　四朝聞見録卷四　　　　宋　葉紹翁　撰<lb/>
　　丁集<lb/>
　　　寧皇即位<lb/>
寧宗皇帝光宗第二子母曰李皇后乾道四年十月二<lb/>
十日生於宮<hi>以其日為瑞慶節</hi>五年十一月除右千牛衛大將<lb/>
軍淳熈五年十月封英國公十二年三月進平陽郡王<lb/>
十六年三月封嘉王紹熈五年七月五日奉太皇太后<lb/>
<pb n="KR3l0075_WYG_004-1b"/>
聖㫖就重華宮即皇帝位<hi>年二十七</hi>憲聖既擁立光皇光皇<lb/>
以疾不能喪憲聖至自為臨奠先是吴琚奏東朝云某<lb/>
人傳道聖語敢不控竭竊觀今日事體莫如早决大策<lb/>
以安人心垂簾之事止可行之浹旬久則不可願聖意<lb/>
察之憲聖曰是吾心也翌日并召嘉王暨吴興入憲聖<lb/>
大慟不能聲先諭吴興曰外議皆謂立爾我思量萬事<lb/>
當從長嘉王長也且教他做他做了你却做自有祖宗<lb/>
例吴興色變拜而出嘉王聞命驚惶欲沮憲聖已令知<lb/>
<pb n="KR3l0075_WYG_004-2a"/>
閤門事韓侂胄掖持使不得出嘉王連稱告大媽媽<hi>憲聖</hi>
臣做不得做不得憲聖命侂胄取黄𫀆來我自與他著<lb/>
王遂掣侂胄肘環殿柱憲聖叱王立侍因責王以我見<lb/>
爾公公又見爾大爹爹見爾爺今又却見爾言訖泣數<lb/>
行下侂胄從旁力以天命勸王知憲聖意堅且怒遂衣黄<lb/>
𫀆亟拜不知數口中猶㣲道做不得侂胄遂掖王出喚<lb/>
百官班宣諭宿内前諸軍以嘉王嗣皇帝已即位且草<lb/>
賀驩聲如雷人心始安先是皇子即位於内則市人排<lb/>
<pb n="KR3l0075_WYG_004-2b"/>
邸以入争持所遺謂之掃閣故必先為之備時吴興為<lb/>
備獨嘉王已治任判福州絶不為備故市人席卷而去<lb/>
王既即位翌日侂胄侍上詣光皇問起居光皇疾有間<lb/>
問是誰侂胄對曰嗣皇帝光宗瞪目視之曰吾兒耶又<lb/>
問侂胄曰爾為誰對曰知閤門事臣韓侂胄光宗遂轉<lb/>
聖躬面内時惟𫝊國璽猶在上側堅不可取侂胄以白<lb/>
慈懿慈懿曰既是我兒子做了我自取付之即光宗卧<lb/>
内掣璽寧皇之立琚亦有助焉文忠真公䟦琚奏藁於<lb/>
<pb n="KR3l0075_WYG_004-3a"/>
忠宣堂云觀少保吴公宻奏遺藁其盡忠王室可以對<lb/>
越天地而無愧歎仰乆之丙子夏至富沙真德秀書光<lb/>
皇疾不能喪襄陽士人陳應祥隂連北方鄧州叛黨欲<lb/>
殺守臣張定叟用縞素代皇帝為太上執喪且舉哀以<lb/>
順北適寧皇登極之詔甫三日而至陳遂變色寢謀旋<lb/>
為其黨所訴定叟臨閲塲問之曰朝廷負爾耶太守負<lb/>
爾耶各命将士射之先誌其箭中其肝者有某賞中其<lb/>
心者有某賞中其體若肢者有某賞發陳之篋惟縞巾<lb/>
<pb n="KR3l0075_WYG_004-3b"/>
數千云先是趙蹈中具載水心賛嘉邸之語數十百親<lb/>
筆其顛末紹翁未之見也<lb/>
　　　慶元丞相<lb/>
嘉定初趙忠定賜謚曰忠愍大臣死非其罪故以愍易<lb/>
名其家上䟽自列以為子孫所不忍聞改愍為定<hi>公為侂胄</hi>
<hi>所擠至貶所服腦</hi>然没其實矣家集欲以慶元丞相為名又以<lb/>
慶元亦有他相故但曰趙忠定集其家又列於朝乞毁<lb/>
龔頥正續稽古録又以其録傳播四裔已乆乞特削其官<lb/>
<pb n="KR3l0075_WYG_004-4a"/>
刋定正史朝廷皆從之頥正布衣也名家子家於和州<lb/>
號稱博洽阜陵朝常進元符元祐本末等書上嘉嘆俾<lb/>
階主簿慶元間侂胄為太社令嘗續司馬文正公稽古<lb/>
録後又循至著廷修史纂進寧皇登位事與其録相表<lb/>
裏頥正載忠定事於録則曰知閤門事韓侂胄入奏太<lb/>
皇太后得旨以諭趙汝愚等來早太皇太后就梓宮前<lb/>
垂簾引執政入班於几筵殿下太常寺先引汝愚等赴<lb/>
梓宮燒香畢次赴太皇太后簾前起居奏事奉太皇太<lb/>
<pb n="KR3l0075_WYG_004-4b"/>
后聖㫖皇帝以疾未能執喪曽有御筆自欲退閒皇子<lb/>
嘉王可即皇帝位云云皇子嘉王即皇帝位於是趙汝<lb/>
愚余端禮陳騤等率百官如儀據頥正載於録者如此<lb/>
初未嘗毁忠定也疑載於正史必有異辭又詳忠定子<lb/>
弟雪父寃乞刋定之詞云頥正修史以忠定有只立趙<lb/>
家一塊肉便了之詞又有白龍之夢以此詆忠定紹翁<lb/>
惜不及拜覽國史恐前後史臣削去已久紹翁前所載<lb/>
憲聖册立寧皇事與頥正所載略不少同頥正外臣也<lb/>
<pb n="KR3l0075_WYG_004-5a"/>
不知當時宮闈事當以紹翁得之吴氏者為詳信嘉定<lb/>
時頥正已死先是紹翁未敢以吴氏之説為信嘗於西<lb/>
山書院㑹趙氏子弟其説相符趙氏以丞相女孫妻西<lb/>
山之子云<lb/>
　　　考異<lb/>
先是趙公汝愚喻殿帥郭杲以兵三百至延禧殿門祈<lb/>
請國璽欲自都省迎寘於德壽宮杲入索璽於内璫羊<lb/>
駰劉慶祖二璫相語若璽入杲以他授則大事去矣况<lb/>
<pb n="KR3l0075_WYG_004-5b"/>
丞相云有趙家肉即可做此是主張吴興則璽尤不可輕<lb/>
授二璫遂設計喻杲以祥曦殿門非殿前宜入宜俟於<lb/>
門下先付璽凾封甚宻授於杲杲奉凾於都省二璫徑<lb/>
以璽從間道馳詣德壽宮憲聖殿先是憲聖已召嘉王<lb/>
入德壽宮殿内汝愚不知所奉者璽函耳遂至宮門欲<lb/>
上璽憲聖諭以璽已寘善所嘉王已即位汝愚等皇恐<lb/>
稱賀憲聖遂專擁立之功紹翁竊詳前説與吴趙二氏<lb/>
既異雖龔頥正稽古録志在詆趙亦不及是當闕所疑<lb/>
<pb n="KR3l0075_WYG_004-6a"/>
以備史氏採擇云<lb/>
　　　考異<lb/>
副都知楊舜卿領兵<lb/>
　　　考異<lb/>
和州布衣龔敦頥者元祐黨人原之孫也嘗著符祐本<lb/>
末黨籍列傳等書數百卷淳熈末洪景盧領史院奏官<lb/>
之後避光宗名改頥正朝廷以其有史學嘉泰元年七<lb/>
月賜出身除實録院檢討官盖付以史事未幾而頥正<lb/>
<pb n="KR3l0075_WYG_004-6b"/>
卒<hi>出李心傳朝野記前載頥正事出𡊮公説友䟦頥正録</hi>
　　　考異<lb/>
紹興五年六月宰臣留正等入奏乞早正嘉王儲位以<lb/>
安人心以建萬世無窮之基甲寅留正等兩具奏乞立<lb/>
嘉王為皇太子是晚出御批朕歴事歲久念欲退閒壬<lb/>
戌正復乞去出國門癸亥知閤門事韓侂胄入奏太皇<lb/>
太后得㫖以諭汝愚等來早太皇太后就梓宮前垂簾<lb/>
引執政入班於几筵殿下太常寺先引汝愚等赴梓宮<lb/>
<pb n="KR3l0075_WYG_004-7a"/>
前燒香畢次赴太皇太后簾前起居奏事奉太皇太后<lb/>
聖㫖皇帝以疾至今未能執喪曽有御筆欲自退閑皇<lb/>
子嘉王可即皇帝位尊皇帝為太上皇帝皇后為太上<lb/>
皇后詔曰朕承列聖之洪圗受壽皇之内禪撫有四海<lb/>
於今六年夫何菲凉屬愆和豫遽罹禍變彌劇哀摧雖<lb/>
喪紀自行於宮中而禮文難示於天下矧國事之重久<lb/>
已倦勤荷祖后之慈曲加矜體皇子嘉王仁孝之德中<lb/>
外所推居恒小心未嘗違禮嗣膺大寶兹謂得人朕退<lb/>
<pb n="KR3l0075_WYG_004-7b"/>
安燕頥遂釋重負何止循宅憂之志抑将綿傳祚之休<lb/>
皇子嘉王可即皇帝位朕移御泰安宮播告逺邇咸使<lb/>
聞知尚頼忠良共思翼賛是詔盖憲聖命樓公鑰所草<lb/>
内云雖喪紀自行於宮中而禮文難示於天下稱之是<lb/>
日皇子嘉王即皇帝位於是趙汝愚余端禮陳騤等率<lb/>
百官起居如儀<hi>續稽古</hi>先是甲寅六月丁未宰執劄子奏<lb/>
皇子嘉王仁孝夙成學問日進宜早正儲位以安人心<lb/>
癸丑再入劄子御批云甚好乙夘再擬指揮進入乞付<lb/>
<pb n="KR3l0075_WYG_004-8a"/>
學士院是晚批出八字乃上所云也留丞相得之始懼<lb/>
丙辰再擬入御批可只今施行己未宰執再執再奏乞<lb/>
面奉處分晚付出封題稍異丞相不啟封付之内降房<lb/>
七月庚申朔汝愚趣啟封丞相視牘尾色憂宻為去計<lb/>
辛酉朝臨仆於地是日工部尚書趙彦逾見汝愚白事<lb/>
汝愚㣲及與子意彦逾大喜汝愚乃俾彦逾馳告殿前<lb/>
都指揮使郭杲許諾議遂决壬戌大祥以五更入奏致<lb/>
其仕易肩輿出城去汝愚意欲躬詣太母而難其人知<lb/>
<pb n="KR3l0075_WYG_004-8b"/>
閤門事韓侂胄太母女弟之子也與温人蔡必勝同在<lb/>
閤門必勝因其里人左司郎官徐誼吏部員外郎葉適<lb/>
言於汝愚遂令侂冑以内禪事附慈福宮内侍張宗尹<lb/>
入奏太母素簡嚴無他語令諭汝愚耐煩而已癸亥侂<lb/>
胄再往與重華宮内侍關禮遇禮問知其謀入白太母<lb/>
言與淚俱太母蹙額久之曰事順則可禮遂簡侂胄以<lb/>
來梓宮前垂簾引執政日過午汝愚乃以諭同列關禮<lb/>
又使所親閤門宣賛舍人傅宻製黄𫀆時上在嘉邸殊<lb/>
<pb n="KR3l0075_WYG_004-9a"/>
不知方以疾告汝愚簡宮寮彭龜年云禫祭重事王不<lb/>
可不入甲子禫祭杲與歩帥閻仲先分兵衛南北面太<lb/>
母垂簾命關禮引王先入次執政奏事太母曰皇帝已<lb/>
有成命相公當奉行汝愚出所擬太皇太后聖㫖云皇<lb/>
帝以疾至今未能執喪曽有親筆自欲退閑皇子嘉王<lb/>
可即皇帝位尊皇帝為太上皇帝皇后為太上皇后太<lb/>
母覽畢云甚好太母勸上即位上固辭且顧汝愚曰某<lb/>
無罪恐負不孝之名群臣力請遂即皇帝位於東楹之<lb/>
<pb n="KR3l0075_WYG_004-9b"/>
素幄次行禫祭禮人心始定先是京口諸軍訛言洶洶<lb/>
襄陽士人陳應祥亦謀為變舉事前一日登極赦書至<lb/>
遂敗朱熹嘗謂上前日未嘗有求位之志今日未嘗忘<lb/>
思親之懐盖行權而不失其正云慶元元年夏四月始<lb/>
用校書郎李璧奏命正繳御札八字付史舘<lb/>
　　　考異<lb/>
甲集載吴琚賛策事文忠真公德秀為䟦其宻奏遺藁<lb/>
矣其奏盖擬進於太上乞太上宣布於外云予與皇帝<lb/>
<pb n="KR3l0075_WYG_004-10a"/>
之情初無疑間比以過宮稍希臣僚勸請反渉形迹殊<lb/>
不知三宮聲問絡繹豈在一月四朝方為盡禮今天氣<lb/>
向暑過宮常禮宜免如欲相見當自招皇帝矣乞謄降<lb/>
付留正等此紹翁親目於琚之子鋼後又再索之於鋼<lb/>
之子近閲水心先生葉公適題王大受拙齋詩藁則曰<lb/>
紹熈四年光宗疾不能謁重華諫者傾朝謗者盈市憲<lb/>
聖后兄子琚最賢大受因琚奏孝宗陛下惟一子不審<lb/>
處利害恣國人滕口取名於家計大不便且群臣以父<lb/>
<pb n="KR3l0075_WYG_004-10b"/>
子禮故諍不敢止陛下何不出手詔云皇帝體不安朕<lb/>
所深知卿且勿言須秋凉朕自擇日與皇帝相見也孝<lb/>
宗喜其策㑹宴駕不果用適以為余實親見不知二藁<lb/>
何為略不相似大受往來諸公間自以為預誅韓功至<lb/>
是鋼白其先志於朝大受必欲鋼以如適所載其父藁<lb/>
寔大受所風鋼猶豫未上㑹攻媿樓公鑰憤其前與族<lb/>
兄鏞有間且毁其文力言之於史相期以必竄大受又<lb/>
嗣秀王師揆言於朝王大受一布衣凡國之大議須要<lb/>
<pb n="KR3l0075_WYG_004-11a"/>
討分史遂命京兆去大受袍笏編置邵武鋼遂以藁上<lb/>
而削大受姓名<hi>事有已見甲乙集者今復詳具</hi>
　　　慶元黨<lb/>
嘉定改元真文忠公以太學博士輪對奏劄曰慶元以<lb/>
來柄臣專制立為名字以沮天下之善者有二曰好異<lb/>
曰好名士大夫志於爵禄靡然從之以慷慨敢言為賣<lb/>
直以清修自好為不情流弊之極至於北伐舉朝趨和<lb/>
而争之者不數人今既更化當先破黨同之習六年春<lb/>
<pb n="KR3l0075_WYG_004-11b"/>
二月除起居舍人夏五月直前奏事略曰自權姦擅政<lb/>
十有四年始也朱熹彭龜年以抗論逐呂祖儉周端朝<lb/>
以上書斥其後呂祖泰之貶則近臣已不敢言又其後<lb/>
也盜平章之名起邊陲之釁求如一祖泰者不可得矣<lb/>
文忠此疏不特為韓也先是紹熈五年六月庚寅朱文<lb/>
公熹除寳文閣侍制與州郡差遣己亥除知江陵府初<lb/>
寧皇之立趙忠定公不用吴琚<hi>事已載乙集琚慈福親姪</hi>乃召韓侂<lb/>
冑<hi>慈福表姪</hi>而囑之韓本不得通慈福宮籍乃介内侍關禮<lb/>
<pb n="KR3l0075_WYG_004-12a"/>
入白慈福至涕泣固請慈福召韓入遣諭忠定其議始<lb/>
定韓自以為有定册之功欲去忠定而未果文公自長<lb/>
沙召入聞之即惕然以為憂因免牘寓㣲意及進對指<lb/>
陳再三又約吏部侍郎彭公龜年白發其姦彭䕶虜使<lb/>
以出韓益得志時忠定方議召知名之士海内引領以<lb/>
觀新政而事已多出於韓氏文公既言於上又數以手<lb/>
書遣其徒白忠定欲處韓以節鉞賜第於北關之外以<lb/>
謝其勤漸以禮疎之忠定不能用文公自長沙行至衢<lb/>
<pb n="KR3l0075_WYG_004-12b"/>
州以書招其門人聘君蔡元定元定不至復書無他語<lb/>
但勸其早歸文公未去頃韓諷伶優以木刻公像為峩<lb/>
冠大袖於上前戯笑以熒惑上聽公猶留身講筵乞再<lb/>
施行前奏則予郡之批已徑從中出然韓猶以公當世<lb/>
重望美其職名而優以大藩公既去國彭公方䕶歸因<lb/>
奏陛下近日逐得朱熹太暴臣亦欲陛下亟去侂胄未<lb/>
幾彭亦以直批予郡慶元元年韓欲並逐忠定誣以不<lb/>
軌因以盡除天下之不附已者名以偽學而太府寺丞<lb/>
<pb n="KR3l0075_WYG_004-13a"/>
呂祖儉以争論忠定貶韶州而弟祖泰至黜而竄初詞<lb/>
臣傅伯壽嘗從公於武夷當公懇辭待制草制詞云云<lb/>
逮兹屢歲始復有陳前受之是今受之非誰能無惑大<lb/>
遜如慢小遜如偽夫豈其然顧爾務狥於名髙在我詎<lb/>
輕於爵馭俾解禁嚴之直復居論著之聨云云噫厭承<lb/>
明勞侍從既違持槖之班歸鄉里授生徒往究專門之<lb/>
學遂授修撰之命公嘗用郊恩奏其子京官故傅有屢<lb/>
歲始陳之誚二年冬十月癸酉禠職罷祠臺臣擊偽學<lb/>
<pb n="KR3l0075_WYG_004-13b"/>
至榜朝堂未幾張貴謨指論太極圖説之非而沈繼祖<lb/>
以追論伊川程正公為察官<hi>某書所載為胡紘今以文公年譜考之盖紘草而沈</hi>
<hi>用之</hi>而胡紘草公疏於上㑹以遷去職遂以授繼祖故有<lb/>
是命慶元三年丁巳春二月癸丑省劄<hi>蔡本作二年十月</hi>臣竊<lb/>
見朝奉大夫秘閣修撰提舉鴻慶宮朱熹資本回邪加<lb/>
以忮忍初事豪俠務為武㫁自知聖世此術難售尋變<lb/>
所習剽張載程頥之餘論寓以喫菜事魔之妖術以簧<lb/>
鼔後進張浮駕誕私立品題収召四方無行義之徒以<lb/>
<pb n="KR3l0075_WYG_004-14a"/>
益其黨伍相與餐麄食淡衣褒帶博或㑹徒於廣信鵞<lb/>
湖之寺或呈身於長沙敬簡之堂潛形匿影如鬼如蜮<lb/>
士大夫之沽名嗜利覬其為助者從而譽之薦之根株<lb/>
既成遂以匹夫竊人主之柄而用之於私室飛書奏疏<lb/>
所至響答小者得利大者得名不惟其徒咸遂所欲而<lb/>
熹亦富貴矣臣竊觀熹有大罪六而他惡又不與焉人<lb/>
子之於親當極甘㫖之奉熹也不天惟母存焉建寧米<lb/>
白甲於閩中熹不以此供其母而乃日糴倉米以食之<lb/>
<pb n="KR3l0075_WYG_004-14b"/>
其母不堪每以語人嘗赴鄉鄰之招歸謂熹曰彼亦人<lb/>
家也有此好飯聞者憐之昔茅容殺雞食母而與客蔬<lb/>
飯今熹欲餐麄釣名不恤其母之不堪無乃太戾乎熹<lb/>
之不孝其親大罪一也熹於孝宗之朝累被召命偃蹇<lb/>
不行及監司郡守或有招至則趣駕以往説者謂召命<lb/>
不至盖将辭小而要大命駕趣行盖圖朝至而夕饋其<lb/>
鄉有士人連其姓者貽書痛責之熹無以對其後除郎<lb/>
則又不肯入部供職托足疾以要君又見於侍郎林栗<lb/>
<pb n="KR3l0075_WYG_004-15a"/>
之章熹之不敬於君大罪二也孝宗大行舉國之論禮<lb/>
合從葬於㑹稽熹乃以私意倡為異論首入奏劄乞召<lb/>
江西福建草澤别圖改卜其意盖欲藉此以官其素所<lb/>
厚善之人附㑹趙汝愚改卜他處之説不顧祖宗之禮<lb/>
典不恤國家之利害向非陛下聖明朝論堅决幾誤大<lb/>
事熹之不忠於國大罪三也昨者汝愚秉政謀為不軌<lb/>
欲藉熹虚名以招致姦黨持腹心羽翼驟升經筵躐取<lb/>
次對熹既用法從恩例封贈其父母奏薦其子弟換易<lb/>
<pb n="KR3l0075_WYG_004-15b"/>
其章服矣乃忽上章力為辭免豈有以職名而受恩數<lb/>
而却辭職名玩侮朝廷莫此為甚此而可忍孰不可忍<lb/>
熹之大罪四也汝愚既死朝野交慶熹乃率其徒百餘<lb/>
人哭之於野熹雖懐卵翼之私議盍顧朝廷之大議而<lb/>
乃猶為死黨不畏人言至和儲用之詩有除是人間别<lb/>
有天之句<hi>乃武夷九曲詩非和儲也</hi>人間豈容别有天耶其言意何<lb/>
止怨望而已熹之大罪五也熹既信蔡元定之説謂建<lb/>
陽縣學風水有侯王之地熹欲得之儲用逢迎其意以<lb/>
<pb n="KR3l0075_WYG_004-16a"/>
縣學不可為私家之有於是以䕶國寺為縣學恐是政<lb/>
和以縣學為䕶國寺以為熹異日可得之地遂於農月<lb/>
伐山鑿石曹牽伍拽取㨗為路所過騷動破壞田畆運<lb/>
而致之於縣下方且移夫子於釋迦之殿設機造械用<lb/>
大木巨䌫絞縛聖像撼揺通衢囂市之内而手足堕壞<lb/>
觀者驚嘆邑人以夫子千萬世仁義禮樂之宗主忽遭<lb/>
對移之罰而又重以折肱傷股之患其又害於風教大<lb/>
矣熹之大罪六也以至欲報汝愚援引之恩則為其子<lb/>
<pb n="KR3l0075_WYG_004-16b"/>
崇憲執柯要劉珙之女而奄有其身後巨萬之財又誘<lb/>
尼姑二人以為寵妾每之官則與之偕行謂其能修身<lb/>
可乎冢婦不夫而自孕諸子盜牛而宰殺謂其能齊家<lb/>
可乎知南康軍則妄配數人而復與之改正帥長沙則<lb/>
匿藏赦書而㫁徒刑者甚多守漳州則搜古書而妄行<lb/>
經界千里騷動莫不被害為浙東提舉則多發朝廷賑<lb/>
濟錢粮盡與其徒而不及百姓謂其能治民可乎又如<lb/>
據范染祖業之山以廣其居而反加罪於其身發掘崇<lb/>
<pb n="KR3l0075_WYG_004-17a"/>
安弓手父母之墳以葬其母而不恤其暴露謂之恕以<lb/>
及人可乎男女婚嫁必擇富民以利其奩聘之多開門<lb/>
授徒必引富室子弟以責其束修之厚四方餽賂鼎來<lb/>
踵一歲之間而動以萬計謂之亷以律己可乎夫亷也<lb/>
恕也脩身也齊家也治民也皆熹平日竊取中庸大學<lb/>
之書以欺惑斯世者也今其言如彼其行乃如此豈不<lb/>
為大姦大憝也耶昔少正夘言偽而辯行僻而堅夫子<lb/>
相魯七日而誅之夫子聖人之不得位者也猶能亟去<lb/>
<pb n="KR3l0075_WYG_004-17b"/>
之而况陛下居德政之位操可致之勢而熹有少正卯<lb/>
之罪其可不亟誅之乎臣愚欲望聖慈特賜睿㫁将朱<lb/>
熹禠職罷祠以為欺君㒺世汚行盜名者之戒仍前儲<lb/>
用鐫撰官永不得與親民差遣其蔡元定乞行下建寧<lb/>
府追送别州編管庶幾姦人知懼王道復明天下學者<lb/>
自此以孔孟為師而僉人小夫不敢假托憑藉於清明<lb/>
之時誠非小補公遂拜表稱謝曰罪多擢髪分甘兩觀<lb/>
之誅量極包荒姑示片言之貶迨復尋於白簡始知麗<lb/>
<pb n="KR3l0075_WYG_004-18a"/>
於丹書負鐫閣論撰之名輟真祠香火之奉兹為輕典<lb/>
永頼洪休捧戴奚勝感藏曷諭中謝伏念臣草茅賤品<lb/>
江海孤生蚤值明時已誤三朝之睿奨晚逢興運復叨<lb/>
上聖之深知召自藩維擢恭經幄畧無可紀足稱所蒙<lb/>
既逺去於朝行即永歸於農畆然猶畀之秩禄使庇身<lb/>
於卜祝之間寘在清流容厠迹於圖書之府所宜恭恪<lb/>
或逭悔尤乃不謹於彛章遂自投於憲網果煩臺劾盡<lb/>
發隂私上凟宸嚴下駭聞聽凡厥大譴大訶之日已皆<lb/>
<pb n="KR3l0075_WYG_004-18b"/>
不忠不孝之科至於衆惡之交歸亦乃群情之共棄而<lb/>
臣瞶眊初㒺聞知及此省循甫深疑懼豈謂乾坤之造<lb/>
特回日月之光畧首從之常規既俾但書於薄罰稽𤯝<lb/>
終之明訓儻許卒遂於餘生是宜哀涕之易零惟覺大<lb/>
恩之難報此盖伏遇皇帝陛下堯仁廣覆舜哲周知謂<lb/>
表正於萬邦已極忠邪之判則曲全於一物未昭黜陟<lb/>
之公遂使頑蒙獲逃竄殛臣敢不涵濡聖澤刻厲愚𠂻<lb/>
雖補過修身無及桑榆之景然在家憂國未忘葵藿之<lb/>
<pb n="KR3l0075_WYG_004-19a"/>
心初臺臣劾公僅見省劄而掖垣見不敢草謫詞云以<lb/>
蔡李所著二年譜考之二年十月中書舍人闕官三年<lb/>
丁巳春則髙文虎寔權中書舍人三月真除繼是則范<lb/>
公仲藝陳云宗召常制以年譜之所載二年三年不同<lb/>
續當有考初元定前以錫山尤公袤誠齋楊公萬里所<lb/>
薦杜門著書𨼆居不仕臺臣以元定與公游最久謂公<lb/>
欲薦草澤易阜陵之卜誣以為公易置建陽鄉校基規<lb/>
為葬地故疏云云元定謫道州覊管時建陽令儲公用<lb/>
<pb n="KR3l0075_WYG_004-19b"/>
字行之亦以劾罷為其從公命也公復鄭公景實栗書<lb/>
云儲宰一日與邑中定議而某亦預焉其人<hi>謂元定</hi>則初<lb/>
不及知而其地亦不堪以葬他時經由當自知之又答<lb/>
儲書云閑中讀書奉親足以自樂外物之來聖賢所不<lb/>
能必况吾人乎但新學一旦措手而委之庸髠數日前<lb/>
已遷像設令人憤歎不已慶元六年公終於正寢郡守<lb/>
傅伯以黨禁不以聞於朝猶遣人以賻至其家辭焉時<lb/>
故舊莫敢致哀陸公游僅以文祭有云捐百身起九原<lb/>
<pb n="KR3l0075_WYG_004-20a"/>
之思傾長河注東海之涙路修齒耄神往形留公没不<lb/>
忘庶其歆饗僅此六句詞有所避而意亦至矣元定先<lb/>
公三年殁以柩歸葬公以文慟之其詞曰竊聞亡友西<lb/>
山<hi>元定號</hi>先生覊旅之櫬逺自舂陵來歸故里謹以家饌<lb/>
隻雞斗酒酧於柩前嗚呼哀哉略無他詞及其葬也以<lb/>
病不能㑹遣其子以文祭之曰季通而至此耶精詣之<lb/>
識卓絶之才不可屈之志不可得而見矣天之生是人<lb/>
耶果何為耶西山之巔君擇而居西山之足又卜而藏<lb/>
<pb n="KR3l0075_WYG_004-20b"/>
而我於君之生未及造其廬以遂半山之約及其葬也<lb/>
又不能扶拽病軀以視君之及此真宅而永訣以終天<lb/>
也並游之好同志之樂已矣陸公之祭文公文公之祭<lb/>
蔡君俱不敢以一字誦其屈盖當時權勢熏灼諸賢至<lb/>
不敢出聲吐氣以目相視而已官薦書與士子家狀俱<lb/>
以不係偽學為保任公與田子真帖云聞某頗居前列<lb/>
<hi>姓名已載李秀岩朝野記兹不復述</hi>又公與饒廷老書云道學二字標榜<lb/>
不親切又曾經官審騐多容偽濫近蒙易以偽學又責<lb/>
<pb n="KR3l0075_WYG_004-21a"/>
保任虚實於是真<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>始判矣嘉泰二年壬戌除華文閣<lb/>
待制與一子恩澤郡不以公殁聞於朝故有生前之命<lb/>
於是黨禍始平而不知其所自盖吴公琚與儲公行之<lb/>
項平甫游甚宻王大受又為水心先生門人而吴又嘗<lb/>
見止齋陳公執弟子禮<hi>陳集有回吴直閣書</hi>初徐誼以忠被譴徙<lb/>
南安勢洶洶未已大受謀為薄誼罪者一日侂胄女歸<lb/>
寧忽致誼書侂胄發函黯然即移𡊮州方議再移㑹使<lb/>
臣蔡璉妄言牽引誼衆為懼大受調䕶從容竟得移𡊮<lb/>
<pb n="KR3l0075_WYG_004-21b"/>
州尋歸故郡矣於是胡紘劉德秀等且架造險語且欲<lb/>
株䧟良人人人惶恐不自保大受又請琚白太后請外<lb/>
廷毋更論往事大受力居六七<hi>水心先生題拙齋□</hi>然事關宮閫<lb/>
聨畹戚至秘雖韓氏亦不知吴公琚與大受所發固非<lb/>
當時外廷與武夷弟子之所知㣲水心先生發明之則<lb/>
後之作史者安考韓已漸疑琚隂援道學至語其兄有<lb/>
二哥<hi>吴與韓為中表其位為兄</hi>只管引許多秀才上門吴由次對遂<lb/>
其郡以出韓一日因賞花之㑹戯謂琚曰二哥肯為侂<lb/>
<pb n="KR3l0075_WYG_004-22a"/>
冑入蜀為萬里之行否琚對以更萬里琚亦不辭韓笑<lb/>
謂曰慈福豈容二哥逺去前言相戲爾琚亦以他郡去<lb/>
琚謚議云待制西清陳義慷慨無所回𨼆至於誠心樂<lb/>
善惓惓於當世之君子而深識逺慮疾私忿之害公惡<lb/>
偏論之失平有關於天下國家之大者士大夫往往愧<lb/>
之嗚呼若此者世豈能盡知公哉琚薨時韓猶未敗故<lb/>
謚議㣲及其事云此太常之云爾考功張嗣古是之云<lb/>
深識逺慮惓惓於當世之故有非學士大夫之所及者<lb/>
<pb n="KR3l0075_WYG_004-22b"/>
嗣古為韓甥略不趨附其使虜一節已載前録又有譙<lb/>
公令憲者偶閲朱文公論語以韓邀㑹介者促迫之登<lb/>
車偶不省論語在袖中至韓所欲揖而論語堕地韓為<lb/>
一笑<hi>其後令憲以江東部使劾公之子在亦曰臣嘗讀其父書</hi>當文公之嚮用也其<lb/>
門人附之者衆及黨議之興士之清修者深入山林以<lb/>
避禍而貪榮畏罪者至易衣巾携妓女於湖山都市之<lb/>
間以自别雖文公之門人故交嘗過其門凛不敢入乙<lb/>
卯歲麗水吴君棣獨躡屩入武夷授四書每日為課文<lb/>
<pb n="KR3l0075_WYG_004-23a"/>
公多所與可公大書思齋二字以勵之吴因以自名其<lb/>
齋云文公之去國寓西湖靈芝寺送者漸少惟平江木<lb/>
川李君把獨從容叩請得窮理之學有紫陽傳授行於<lb/>
世嘉泰之間公為之𩔖者已憣然而起至嘉定間偶出<lb/>
於一時之游從或未嘗為公之所知者其迹相望於朝<lb/>
俗謂當路賣藥臨安售綿率非真每用藥屑以重之故<lb/>
云夫誦師説而失其本真雖孔氏之門不能免而其不<lb/>
出而仕者僅顔曽二三子利禄之移人雖賢者不能忘<lb/>
<pb n="KR3l0075_WYG_004-23b"/>
當文公武夷績溪之時與其師友門弟子析義理之精<lb/>
㣲窮性命之𨼆奥視風乎舞雩之樂殆将過之出而齟<lb/>
齬於仕坎壈其身幾䧟入於深文雖禍福决非公之所<lb/>
計而士君子之出處斯亦難矣惟聖人備道全美信夫<lb/>
文忠猶及文公之時時黨禁莫之敢見文忠已中乙科<lb/>
以婦翁楊公圭勉之同謁鄉守傅伯壽盡傅宏之業未<lb/>
幾中選故不及門云惜哉<lb/>
　　　考異<lb/>
<pb n="KR3l0075_WYG_004-24a"/>
劉德秀仲洪為桂陽教官考校長沙回至衡山遇湖南<lb/>
撫幹曽撙節夫<hi>南豐人</hi>亦自零陵考校回曽晦翁上足而<lb/>
劉之素厚善者也同宿旅邸相得歡甚劉謂曽曰倉司<lb/>
下半年文字聞君已覓之信否曰不然撙平生不就人<lb/>
求薦劉再三叩之曽甚言所守端確未嘗屈節於人劉<lb/>
曰然則某欲得之可乎曰君自取之何與吾事劉至衡<lb/>
陽以告倉屬倉屬曰長官已許曽節夫矣劉曰昨遇之<lb/>
於途而曰未嘗覔文字於人倉屬曰不然曽書可覆也<lb/>
<pb n="KR3l0075_WYG_004-24b"/>
取以示之則詞極卑敬無非乞憐之語劉嘆息而去曰<lb/>
此其所以為道學也歟及劉為大理司直㑹治山陵於<lb/>
紹興朝議或欲他徙丞相劉公正㑹朝士議於其第劉<lb/>
亦往焉是早至相府則太常少卿詹體仁元善國子司<lb/>
業葉適正則先至矣詹葉亦晦翁之徒而劉之同年也<lb/>
二人方並席交談攘臂笑語劉至顔色頓異劉即揖之<lb/>
叙寒温葉猶道即日等數語至詹則長揖而已揖罷二<lb/>
人離席黙坐凛然不可犯劉知二人之不吾顧也亦移<lb/>
<pb n="KR3l0075_WYG_004-25a"/>
席别坐須臾留相出詹葉相顧厲聲而起曰宜力主張<lb/>
紹興非其地也乃升階力辯其非地留相疑之曰孰能<lb/>
决此二人曰此有蔡元定者深於郭氏之學識見議論<lb/>
無不精到可决也劉知二人之意在蔡季通則獨立階<lb/>
隅黙不發一語留相忽顧之曰君意如何劉揖而進曰<lb/>
不問不敢對小子何敢自𨼆某少歴宦途奔走東南湖<lb/>
湘閩廣江浙之間歴覧盡矣山水之秀無如越地盖甲<lb/>
於天下者也宅梓宮為甚宜且遷易山陵大事也况國<lb/>
<pb n="KR3l0075_WYG_004-25b"/>
歩多艱經費百出何以堪此公慨然曰君言是也諸公<lb/>
復白趙汝愚弟議之至客次二人忽視劉曰年丈何必<lb/>
爾耶劉對曰愚見如此非敢異也既而劉辯之如初易<lb/>
地之議遂格劉因自念曰變色而離席彼自為道學而<lb/>
以吾為不知臭味也雖同年如不識矣至樞府而呼年<lb/>
丈未嘗不知也矜己以傲人彼自負所學矣而求私援<lb/>
故舊則雖遷易梓宮不恤也假山林以行其私意何其<lb/>
忍為也曰曾曰詹曰葉皆以道學自名而其行事若此<lb/>
<pb n="KR3l0075_WYG_004-26a"/>
皆偽徒也謂之偽學何疑未幾劉遷御史於是悉劾朱<lb/>
氏之學者而盡逐之偽學之名自此始劉之帥長沙也<lb/>
親為昺言甚詳所記其顛末如此節夫亦嘗登葵軒之<lb/>
門既而與王宣子辯其事連上三書言頗峻急王帥以<lb/>
為悖而按去之其去也先生遺之詩有曰如何幕中辯<lb/>
翻作暗投疑又曰反躬端復味當復有餘師<hi>昺字明逺姓樂氏湘</hi>
<hi>中人</hi>愚謂考亭先生建阜陵之議本為社稷宗廟萬年之<lb/>
計天地鬼神寔鑒臨之顧豈私於一蔡氏蔡氏曩以孝<lb/>
<pb n="KR3l0075_WYG_004-26b"/>
宗之召猶不至亦既罷塲屋而甘岩穴文公嘗招之衢<lb/>
而不至但曰先生宜早歸前後名公巨儒所以有考於<lb/>
蔡氏者至公也一樂昺其可異耶朝野雜記亦為阜陵<lb/>
之議或云晦翁之意似屬蔡季通也夫或之者疑之也<lb/>
秉史筆者其可為疑似之論耶自文公以來建之鄉貴<lb/>
率少薦鄉曲特起之彦寧非懲此乎<lb/>
　　　文公謚議<lb/>
初謚文公太常博士章徠議曰三才定位非道無與立<lb/>
<pb n="KR3l0075_WYG_004-27a"/>
也儒者之學所以講明是道正人事之綱常而參天地<lb/>
之化育故世之治亂常視道之隆汚若飢者之食必以<lb/>
榖粟寒者之衣必以桑麻不可易也自周衰正學不明<lb/>
道術分裂急功利者昧本原其流為申韓尚清虚者忘<lb/>
實用其弊為莊老孔孟生乎其時躬復是道既與其徒<lb/>
辯問講䆒又著而為書使後世有傳焉然轍環天下詆<lb/>
毁困厄至老不遇而獲伸於後世盖真偽之相奪固不<lb/>
容以口舌勝而枉己直人者又聖賢之所不為也百年<lb/>
<pb n="KR3l0075_WYG_004-27b"/>
之後愛憎冺而是非定則毁譽息而公議行矣至漢之<lb/>
楊雄隋之王通唐之韓愈學孔孟者也其出處通塞大<lb/>
抵皆然故待制侍講朱公自少有志斯道既仕而志愈<lb/>
篤累辭召請祠益得以涵飬所學其後辭不獲命亦屢<lb/>
嘗列位於朝分符持節於外而𩔖多齟齬不合主上龍<lb/>
飛擢侍經筵力排權臣而逐去尋以論者詆偽學奪職<lb/>
而公亦繼以下世矣權臣既誅聖化日新乃還舊職特<lb/>
命賜謚以公之學曽不䆒用於平生而僅昭白於身後<lb/>
<pb n="KR3l0075_WYG_004-28a"/>
豈非儒者之道固不能以茍合而亦不可以終冺盖異<lb/>
世而同符也謹按謚法道德博聞曰文亷方公正曰忠<lb/>
惟公躬履純誠潜心學問近承伊洛逺接洙泗自格物<lb/>
致知閑邪存誠以為踐履之實用功於不睹不聞之際<lb/>
加省於日用常行之間及行著而習察德新而理明然<lb/>
後發聖賢藴奥之㫖斥清談功利之偏訓釋諸經平實<lb/>
坦明使後學有所依據居鄉則信於朋友而以講切為<lb/>
功居官則信於吏民而以教化為務非道德博聞之謂<lb/>
<pb n="KR3l0075_WYG_004-28b"/>
乎惟公以難進易退之節存憂國愛君之誠為郡太守<lb/>
則勤恤民𨼆如恐傷之奏减横賦修舉荒政為民有請<lb/>
不避煩凟必使實惠下䆒任部使者則紏發下吏不撓<lb/>
權勢雖忤時相必得其職乃止至於立朝則從容奏對<lb/>
極言無𨼆剴切論疏發於至誠方權臣初得志竊弄威<lb/>
福知其漸不可長禍弗顧也非亷方公正之謂乎彼詞<lb/>
章製作兼備衆體雄深雅徤追並古作亦可以為文矣<lb/>
而未足以為道德博聞之文也彼盡心獻納隨事規諫<lb/>
<pb n="KR3l0075_WYG_004-29a"/>
或抗直以揚名或削藁而歸美亦可以為忠矣而未必<lb/>
皆亷方公正之忠也曰文與忠惟公足以當之而無愧<lb/>
合是二者以定公行傳之天下與來世庶乎久而益信<lb/>
謹議<lb/>
　　　覆謚<lb/>
考功郎官劉彌正議曰謚古也覆謚非古也謚法謚生<lb/>
於行者也茍當於行一字足矣奚複哉故侍講朱公没<lb/>
於爵未得謚上以公道德可謚下有司議所以謚謹獻<lb/>
<pb n="KR3l0075_WYG_004-29b"/>
議曰六經聖人載道之文也孔子没獨子思孟軻氏述<lb/>
遺言以傳世斯文以是未墜漢諸儒於經始采綴以資<lb/>
文墨鄭司農王輔嗣又老死訓詁謂聖人之心直在句<lb/>
讀而已至隋唐間河汾講學已不造聖賢關域最後韓<lb/>
愈氏出或謂其文近道耳盖孔氏之道頼子思孟軻氏<lb/>
而明子思孟軻之死此道幾熄及本朝而又明濓溪横<lb/>
渠二程子發其㣲程氏之徒闡其光至公而聖道燦然<lb/>
矣公持心甚嚴不萌一毫非正之念其於書拾六籍則<lb/>
<pb n="KR3l0075_WYG_004-30a"/>
諸子曲説不得干其思其於道不敢深索也恐入於幽<lb/>
不敢泛求也恐汨其統讀書初貫穿百氏終也蔽以聖<lb/>
人之格言自近而入㣲由博而歸約原心於杪忽析理<lb/>
於錙銖采衆説之精而遺其粗集諸儒之粹而去其駁<lb/>
曰純矣哉孟氏以來可概見矣公中科第時猶少也薄<lb/>
游徑𨼆閉户潜思朝廷每以好官召莫能屈不得已而<lb/>
出惟恐去之不早晚出經筵不能五十日而閑居者四<lb/>
十餘年山林之日長講學之功深也平居與其徒磨切<lb/>
<pb n="KR3l0075_WYG_004-30b"/>
講貫皆道德性命之言忠敬孝愛之事由公之學者必<lb/>
行已莊於人信居則安貧而樂道仕則尊君而愛民重<lb/>
名節而愛出處合於古而悖於時好若此者真公之學<lb/>
者也嗚呼師友道喪人各自長公力扶聖緒本末閎闊<lb/>
而弄筆墨小技者以為迂癯於山澤與世無競而汨没<lb/>
朝市者以為矯自童至耄動以禮法而跅弛捐繩墨者<lb/>
姗笑以為誕世常以是病孔孟矣公何恨焉初太常議<lb/>
以文忠謚公按公在朝之日無幾正主庇民之學鬱而<lb/>
<pb n="KR3l0075_WYG_004-31a"/>
不施而著書立言之功大暢於後合文與忠謚公似是<lb/>
而非也有功於斯文簡矣而寔也本朝歐蘇不得謚文<lb/>
而得之者乃楊大年王介甫介甫經學不得為醇其事<lb/>
業亦有可恨大年政復文士耳文乎文乎豈是之謂乎<lb/>
世評韓愈為文人非也原道曰軻之死不得其傳斯言<lb/>
也程子取之公晚為韓文考異一書豈其心亦有合與<lb/>
請以韓子之謚謚公謹議止從覆謚公曰文<hi>嘉定元年戊辰冬十</hi>
<hi>月詔賜謚與道表恩澤特謚曰文</hi>
<pb n="KR3l0075_WYG_004-31b"/>
　　科舉為黨議發策<lb/>
　　　慶元二年戒飭塲屋付葉翥以下御筆<lb/>
朕既萃天下秀彦試於春官期得噐量偉厚議論平正<lb/>
之士副異時公卿大夫之選屬嬰哀疾不能親䇿於庭<lb/>
惟頼卿軰恊意悉心精加衡鑒網羅實才毋使浮夸輕<lb/>
躁者冐吾名器汝嘉故兹詔示想宜知悉盖為諒隂不<lb/>
能親策事體至重故加戒飭自此襲以為例雖當親策<lb/>
亦加戒飭云<lb/>
<pb n="KR3l0075_WYG_004-32a"/>
自制科名數之間既罷<hi>制科有名數有暗數李心傳載亦未詳</hi>紹興嘗復<lb/>
而未盛上之發策下之對策皆出於虚文故士之知書<lb/>
日益少而宏詞遂得以擅該洽之譽甚至明經者不習<lb/>
故典詞賦者不諳傳註有司既奉上㫖遂發為問目云<lb/>
孔子作六經而王道備漢儒傳六經而師説興自武帝<lb/>
勸學置博士弟子員而傳業者浸盛一經説至數萬言<lb/>
衆至千餘人班固賛儒林傳謂網羅遺失兼而存之是<lb/>
在其中以經説之多若取是而去其繆妄經意自明何<lb/>
<pb n="KR3l0075_WYG_004-32b"/>
必並存之乎漢興言易者本田何言書者始伏生考之<lb/>
藝文志列施孟梁丘歐陽及大小夏侯章句之篇數而<lb/>
田何伏生不著其名氏豈以何無易傳而伏生口以傳<lb/>
授承學者已廣故不必著見於志耶孟喜主趙賔之説<lb/>
釋箕子謂萬物方荄兹何以為明易有守小夏侯説文<lb/>
増師法其言最多説曰若稽古至三萬言其果有益於<lb/>
經乎詩有魯齊韓三家獨申公以訓故為教不著解説<lb/>
轅固韓嬰皆謂之傳咸非其本義史氏謂魯最為近之<lb/>
<pb n="KR3l0075_WYG_004-33a"/>
説詩盖不在多言矣善為頌者不通經不害為禮官能<lb/>
記其鏗鏘鼓舞而不能言其義亦典樂迨夫曹褒之在<lb/>
東都制定禮樂次序其事為五百十篇肅宗乃以衆論<lb/>
不一議禮之家名為聚訟遂寢不行鄭康成注儀禮等<lb/>
記書有駁有難通人頗譏其繁是豈通其經言其義者<lb/>
適所以為病武帝尊公羊宣帝興榖梁一時諸儒並論<lb/>
或從公羊或從榖梁左氏最後出劉歆移書太常欲以<lb/>
求助乃反得訕然則公榖之立左氏之難興豈時君各<lb/>
<pb n="KR3l0075_WYG_004-33b"/>
有好尚或諸儒黨同伐異遂有去取之殊云云發策詞<lb/>
賦之士如此然猶可以臆對盖賦題出天子大采朝日已<lb/>
為不恕盖無復𩔖書之可尋故策問㣲恕意欲使詞賦<lb/>
者稍知傳註之學及首篇問目云博物洽聞儒者所尚<lb/>
已防風專車之巨骨肅慎氏楛矢之方非聖人孰能辨<lb/>
之對神雀五采之來集有以鸑鷟在岐周為証者問建<lb/>
章千門之制度有以能畫地成圖應答如流者然則博<lb/>
物君子何世無其人乎故西都著作之庭必聚見聞殚<lb/>
<pb n="KR3l0075_WYG_004-34a"/>
洽之彦貞元取士之目兼設博通墳典之科此有國所<lb/>
頼以崇飾文治其在是歟云云今日韋布之士以科目<lb/>
應詔者𩔖多溺於虚誕之習初無根柢之學試歴考前<lb/>
代所謂博洽之儒有見於世者與諸君共評之漢髙以<lb/>
馬上得天下一時共成帝業者皆武力功臣而能安劉<lb/>
氏乃在於厚重少文之人是豈在上者未知崇儒而博<lb/>
洽之士未之聞乎及武帝之世詳延文學儒者以百數<lb/>
班史所稱博物洽聞通達古今不過數人而已是時制<lb/>
<pb n="KR3l0075_WYG_004-34b"/>
度多闕諸儒議封禪之事及得精於誦讀者其制始定<lb/>
而固獨以儒雅稱之豈雅為博洽之異名乎東都之儒<lb/>
有注周易尚書毛詩儀禮論語孝經及毛詩諸駁見稱<lb/>
洽熟有撰歐陽大小夏侯尚書古今同異齊魯韓詩與<lb/>
毛氏異同並周官解故行於世者范曄不敢列於儒林<lb/>
豈其博通經學非以才藝自著歟專門名家不同而然歟<lb/>
唐貞觀開文學館召名儒十八人與論天下事開元相<lb/>
望文學尤盛有以功業顯顯著見者未易枚舉其間能<lb/>
<pb n="KR3l0075_WYG_004-35a"/>
辨古銅器知為阮咸初作請左氏春秋之疑能言三家<lb/>
七穆之不差亦可謂博古矣然考其人或以𩔖禮而作<lb/>
五難或僅能論胡樂之亂雅他無建明豈所學不充所<lb/>
用耶在唐之前又有博學多通號為武庫者能處軍國<lb/>
之要計無遺矣其智識為如何見謂書淫堅守其志不<lb/>
從辟召而乃無意斯世又果何所見耶唐史臣品藻諸<lb/>
儒書耑於記習他無大事業則次為儒學篇乃舉天下<lb/>
一之於仁義歸於儒為宰輔所當為者則今日欲得實<lb/>
<pb n="KR3l0075_WYG_004-35b"/>
才必當出於博洽者其止於誦習而已乎抑為經史學<lb/>
乎至第三問猶問左氏述虞人之箴與蘭臺漆書之經<lb/>
與金鑑序于貞觀連屏作於元和大訓帝範衡扆君臣<lb/>
刑政箴太醫等箴固已兼制科宏詞於問目宜多士之<lb/>
不能渉筆也中是選者前二名莫子能鄒應乾莫已有<lb/>
官易居鄒下子純該洽之士真足備制科宏詞之選已<lb/>
是歲主司自翥以下曰倪思劉德秀䇿問指安劉氏者<lb/>
乃重厚少文之人盖隂譽侂胄云先是臺臣擊偽學榜<lb/>
<pb n="KR3l0075_WYG_004-36a"/>
朝堂未幾張貴謨指論太極圖説之非翥思德秀在省<lb/>
闈論文弊復言偽學之魁以匹夫竊人主之柄鼔動天<lb/>
下故文風未能丕變乞将語録之𩔖並行除毁是科取<lb/>
士稍渉義理者悉見黜落葉劉俱附韓策問非文節所<lb/>
為也文節與韓趙皆無所附翥為長當出首篇士愕莫<lb/>
知對子純以小紙帖所出於柱間士皆感之是時舉子<lb/>
不事記誦專習於空虚之談若射䇿中至有心心有主<lb/>
喙喙争鳴之語轉相模寫世之識者固已患之特適值<lb/>
<pb n="KR3l0075_WYG_004-36b"/>
黨議之興而士之遭黜者往往以為朝廷不取義理之<lb/>
文得以藉口矣當時塲屋媚時好者至攻排程氏斥其<lb/>
名於䇿云<lb/>
　　　嘉泰制詞<lb/>
慶元黨論之興中書舍人陳傅良追削家居嘉泰㑹赦<lb/>
復官於祠制詞曰日者宗相當國凶愎自用論者指為<lb/>
大姦佀矣盍亦考其所以然盖亦妄庸人耳何物小子<lb/>
敢名元惡而一時大夫士逐臭附炎幾有二王劉李之<lb/>
<pb n="KR3l0075_WYG_004-37a"/>
號朕甚憫之其詞盖皆順時好指趙忠定汝愚為愧耶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0075_WYG_004-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四朝聞見錄卷四<lb/>
</p>
<p>
</p>
  </div>
</body>
</text>
</TEI>
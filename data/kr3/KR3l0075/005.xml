<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四朝聞見録卷五</head>
    <p>
<pb n="KR3l0075_WYG_005-1a"/>
欽定四庫全書<lb/>
　四朝聞見録卷五　　　　宋　葉紹翁　撰<lb/>
　　戊集<lb/>
　　　岳侯追封<lb/>
人主無私予奪一歸萬世之公天下有公是非豈待百<lb/>
年而定眷言名將宿號藎臣雖勲業不没於生前而譽<lb/>
望益彰於身後緬懐英槩申畀愍章故追復少保武勝<lb/>
軍節度使武昌郡開國公食邑六千戸食實封二千四<lb/>
<pb n="KR3l0075_WYG_005-1b"/>
百戸贈太師謚武穆岳飛藴盖世之才負冠軍之勇方<lb/>
畧如霍票姚而志滅匃奴意氣如祖豫州而誓清冀朔<lb/>
屢執訊而獻馘亦運籌而䇿勲外懾威靈内殫謨畫屬<lb/>
時講好將歸馬華山之陽爾猶奮威欲撫劍伊吾之北<lb/>
遂致樊蠅之集遽成市虎之疑雖懷子儀貫日之忠曽<lb/>
無其福卒墮林甫偃月之計孰拯其寃迨國論之初眀<lb/>
果邦誣之自辨中興之主思念不忘重華之君追褒特<lb/>
厚肆𣺌躬而在御想風烈以如存是用頒我絲綸禭之<lb/>
<pb n="KR3l0075_WYG_005-2a"/>
王爵錫熊途之故壤超敬徳之舊封盖將慰九原之心<lb/>
亦以作三軍之氣於戱修車備器適當閒暇之時顯忠<lb/>
遂良罔間幽眀之際尚惟泉壤歆此寵光可特封鄂王<lb/>
餘如故嘉定四年六月二十日中書舍人李大異行盖<lb/>
韓氏興師恢復故首封鄂王以為張本而制中故有作<lb/>
三軍之氣與修車備器之詞<lb/>
　　　考異<lb/>
此制乃金陀粹編第二十七卷所載金陀粹編乃王孫珂<lb/>
<pb n="KR3l0075_WYG_005-2b"/>
所載決不致誤而紀聞者以李公大異為顔棫其誤甚矣<lb/>
嘉泰間岳侯之死僅八十年故有天下有公是非豈待百<lb/>
年而定之語謂必待百年而定何也盖紀聞者治賦若如<lb/>
所載僅一無用原韻起句耳恐史官誤采其說故詳載云<lb/>
　　　遺事<lb/>
開禧初降詔興師李公壁草起句云天道好還盖中國<lb/>
有必伸之理人心助順雖匹夫無不報之讐累詞殆將<lb/>
數百予侍叔父貢士泳自浦城行至都之玉津園前售<lb/>
<pb n="KR3l0075_WYG_005-3a"/>
摹詔而讀之叔父曰以中國而對匹夫氣弱矣其能勝<lb/>
乎已而兵果大敗敵因亦有偽詔詆韓侂胄云蠢爾殘<lb/>
昏巨逆輒鼓兵端首開邊隙敗三朝七十年之盟好驅<lb/>
兩國百萬衆之生靈彼既逆謀此宜順動尚期決戰同<lb/>
享升平<lb/>
　　　畢再遇<lb/>
再遇臨安西溪人淳熙間以勇名於軍精悍短健盖驍<lb/>
將也開禧兵罷不支再遇奮於行伍年已六十披髮戴<lb/>
<pb n="KR3l0075_WYG_005-3b"/>
鍪鉄鬼面𬒳金楮錢建旗曰畢將軍敵騎望其旗已相<lb/>
顧愕視再遇乗之出入陣中萬死莫敵盖先是敵中有<lb/>
畢將軍廟甚靈異其後浸以不靈其形又絶肖且登其<lb/>
號於旗敵兵以為本國之神湖海賊作再遇為淮東招<lb/>
撫使建治於揚州雖殺戮過當而賊亦旋定嘗延客髙<lb/>
㑹取賊肝胃烹而薦酒又擒其魁用火尺烙其背為棊<lb/>
笛琴絲之𩔖再遇不善書其弟<hi>闕</hi>　頗能書嘗為其賛<lb/>
畫於内朝命再遇釋印入覲留都亭驛其弟嘗汙其寵<lb/>
<pb n="KR3l0075_WYG_005-4a"/>
妾因酒大悖再遇再遇不能忍以鉄尺殺之具奏聞於<lb/>
上待罪且謂其弟非同産盖義兄弟有㫖放罪未幾臺<lb/>
臣以其被召乃以軍容入國且及其手殘同氣有㫖徙<lb/>
之霅川繼而又論其在淮為招撫日多縻金錢以饋過<lb/>
客追十六萬緡寓於霅之軍帑再遇以田券折納於有<lb/>
司僅得十萬守臣楊長孺憐之為代納六萬云<hi>其詳見季常簿</hi>
<hi>者謚議</hi>
　　　周虎<lb/>
<pb n="KR3l0075_WYG_005-4b"/>
虎平江人今有武狀元坊則其家也黄公由以進士第<lb/>
一人旌其坊為狀元故用武字以别之虎倜儻有大將<lb/>
器身兼文武能賦詩工大字開禧間守和州敵騎蔽野<lb/>
居民官軍無以為食城欲下者屢矣其母夫人自㧞首<lb/>
飾奩具廵城埤徧犒軍使盡力一戰命虎同士卒甘苦<lb/>
與之俱攻圍以出戰士卒感其誠意遂以血戰敵騎幾<lb/>
殱上守城功歸於母朝命封以和國賜冠帔云虎之居<lb/>
吳也言者以為韓黨坐安置信州虎既貧不能將母以<lb/>
<pb n="KR3l0075_WYG_005-5a"/>
徃未幾謫所聞訃號慟誓不復仕放還杜門托躄疾屢<lb/>
召不起雖舊所部候之亦堅不與接但喏於庭而去<lb/>
　　　田俊邁<hi>事畧見前集</hi>
俊邁當開禧北伐七日之間攻破宿州下靈璧虹縣先<lb/>
鋒甚鋭郭杲兵敗乞和於敵敵曰我不要别物但要俊<lb/>
邁杲縳俊邁往其子訟父寃杲坐是斬於丹陽市賜俊<lb/>
邁諡官其二子賜宅一區<lb/>
　　　開禧施行韓侂胄御批黄榜<lb/>
<pb n="KR3l0075_WYG_005-5b"/>
開禧二年十一月三日聖㫖韓侂胄久任國柄粗罄勤<lb/>
勞使南北生靈枉罹凶害以至敵人専以首謀為言不<lb/>
令退避無以繼好息民可罷平章軍國事與宫觀陳自<lb/>
强専務阿諛不恤國事可罷右丞相日下出國門前一<lb/>
日錢象祖衛涇李壁以御批付殿前夏震震至日遣其<lb/>
將鄭發截韓於六部橋至玉津園遂以鉄鞭擊死之矣<lb/>
誅韓本末已載丙集韓誅後三日皇子威武軍節度使<lb/>
開府儀同三司榮王臣詢劄奏輒瀝危𠂻仰干天聼臣<lb/>
<pb n="KR3l0075_WYG_005-6a"/>
切伏自念至愚不肖獲共子職仰戴天地父母覆育之<lb/>
恩蚤夜以思未知報稱萬分之一今日之事有係國家<lb/>
安危大計勢甚可慮者不敢不亟陳於君父之前臣伏<lb/>
見韓侂胄久任國柄粗罄勤勞第以輕信妄為擅起兵<lb/>
端蹂踐沿邊郡邑室廬焚毁衣食破蕩父子夫婦離散<lb/>
不能相保兵連禍結蠧耗國用疲困民力生靈無辜殞<lb/>
於鋒鏑之下不可勝計死者寃痛生者愁苦海内之民<lb/>
無不切齒忿嫉歸咎於侂胄盖其權勢足以鉗天下之<lb/>
<pb n="KR3l0075_WYG_005-6b"/>
口而不敢言臣而不言死有餘罪況今敵情叵測専以<lb/>
首謀為言若不令其退避使之循省誤國之愆必致上<lb/>
危宗社重累君父臣此身亦何所容是敢冐昧奏陳欲<lb/>
望聖慈特發睿斷罷侂胄平章軍國事與在外宫觀日<lb/>
下出門安邊繼好保邦息民寔在此舉宗社幸甚天下<lb/>
幸甚所有陳自强専意阿附備位無𥙷欲望並賜罷黜<lb/>
如臣言可採乞速付三省施行干冐天威臣無任十一<lb/>
月三日三省同奉聖㫖並依<lb/>
<pb n="KR3l0075_WYG_005-7a"/>
　　　罷韓侂胄麻制<lb/>
門下朕圖回機政委用柄臣逺至邇安所頼經邦之益<lb/>
力小任重難逃誤國之辜揆以羣情奮由獨㫁爰誕<graphic n="KR2348" url="https://raw.githubusercontent.com/kanripo/KR-Gaiji/master/images/KR2348.png" mimeType="image/png"/>
於免册容敷告於泊朝太師平章軍國事平原郡王韓<lb/>
侂胄蚤以勲門浸登顯路久周旋於軒陛適際㑹於風<lb/>
雲服勞王家意前人之是似預聞國政殆故事之所無<lb/>
位極王公職兼文武宜思靡盬之義用答非常之恩而<lb/>
乃植黨擅權邀功生事不擇人而輕信不量己而妄為<lb/>
<pb n="KR3l0075_WYG_005-7b"/>
敗累世之驩盟致兩國之交惡三軍暴骨萬姓傷心列<lb/>
聖有好生之徳爾則専於嗜殺朕躬有悔過之實爾則<lb/>
務為飾非公事誕謾曽非顧忌遂至敵人之未戢専以<lb/>
首謀而為言臨機果見理眀既無半䇿得君専行政久徒<lb/>
積衆愆倘令尚處以廟堂何以遂安於社稷欲存本體<lb/>
姑畀真祠庸少慰於多方以一新於庶政於戱威福惟<lb/>
辟朕方親總於大權眀哲保身爾尚自圖於終吉徃其<lb/>
祗若茲謂優容可罷平章軍國事依前太師永興軍節<lb/>
<pb n="KR3l0075_WYG_005-8a"/>
度使平原郡王特授醴泉觀使在外任便居住食邑實<lb/>
封如故罷自强制云以道事君所冀賛襄之益朋姦㒺<lb/>
上乃辜委寄之隆殊咈巖瞻宜從䇿免特進右丞相兼<lb/>
樞宻使國公陳某起云云沉厚之略亟用是宜豈期胡<lb/>
廣無蹇諤之風優禮何𥙷粤從言路進秉國鈞不思洗<lb/>
心之忠徒附炙手之勢以庸庸為上䇿以唯唯為善謀<lb/>
賄賂公行亷恥俱䘮鐘鳴漏盡而行且弗止鼎折餗覆<lb/>
而任何以勝暨權臣輕啟於釁端與鄰境頓乖於和好<lb/>
<pb n="KR3l0075_WYG_005-8b"/>
内郡竭於粮餉邊城疲於干戈誰無憂時之思獨為保<lb/>
位之計擬而言議而動悉付括囊危不持顛不扶殆成<lb/>
撓棟尚不亟從於退黜必將愈積於罪愆爰解軍樞俾<lb/>
奉香火猶以股肱之舊務全體貎之存於戱乞骸骨以<lb/>
避賢已昧滿盈之戒歸田里而思過無忘循省之誠徃<lb/>
服寛恩益祗明訓可罷右丞樞宻使依舊秦國公醴泉<lb/>
觀使在外任便居住自强自出國門每朝必朝服焚香<lb/>
自云從天乞一綫之命行至浦其族人陳正和為宰迎<lb/>
<pb n="KR3l0075_WYG_005-9a"/>
勞於郊自强太息曰賢姪賢姪大丈夫切不可受人大<lb/>
恩雪涕而出自强本太學諸生嘗居韓氏館實訓侂胄<lb/>
憲聖女弟魏夫人實侂胄母見其舉止凝重交遊不妄<lb/>
嘗器重之謂侂胄曰他日得志必用之陳登科為光澤<lb/>
丞其年已六十矣主簿張彦清登科最早而其年方盛<lb/>
嘗玩侮之楊開國圭彦清之友也嘗訪彦清因以謝自<lb/>
强每敬陳不敢狎因私語陳曰子姑自重以相法論之<lb/>
不十年為宰相矣自强以為彦清諷圭玩已而又以圭<lb/>
<pb n="KR3l0075_WYG_005-9b"/>
平日無狎語姑信之及自强為丞去官調闕知韓已得<lb/>
柄漫徃候之刺入侂胄約以來日從官來見當是時自<lb/>
强不測其意明日又漫徃侂胄於羣從官中前設褥拜<lb/>
自强云許多時先生在何處翌日從官即交章特薦入<lb/>
臺不期年遂拜相云圭事已載前録自朝廷以岳侯賜<lb/>
第為太學有善司聴者聞鼓聲謂學永無火災亦不出<lb/>
宰相久之自强破䜟而相自是以諸生致宰相者相望<lb/>
矣隂陽拘忌之說可信乎彦清亦徃侯自强憐其選調<lb/>
<pb n="KR3l0075_WYG_005-10a"/>
欲薦之韓其子語之曰爺不記光澤之事乎真文忠銘<lb/>
彦清墓謂其不趨附自强此殆過也文忠中宏博由南<lb/>
劍判官召入為國録寓於圭之酒官舍即今之清風坊<lb/>
彦清寔於是年見自强予所親目云<lb/>
　　　臣寮雷孝友上言<lb/>
臣聞書曰惟辟作福惟辟作威惟辟玉食臣無有作福<lb/>
作威臣之有作福作威害於其家凶於其國人用側頗<lb/>
辟民用僣忒釋之者曰君臣之分貴賤有常政當一統<lb/>
<pb n="KR3l0075_WYG_005-10b"/>
權不可分作福作威謂秉國之權勇畧震主者也人用<lb/>
側頗僻民用僣忒謂在位小臣見彼大臣威福由己由<lb/>
此之故皆附下㒺上亦有因此而僣差夫箕子告武王<lb/>
以洪範陳天地之大法而獨於此諄諄其嚴凛乎其不<lb/>
可犯真足以垂戒萬世且以作福作威而害家凶國禍<lb/>
己如彼而况征伐自天子出聖有明訓人臣而可専之<lb/>
以貽禍天下哉臣仰惟陛下天資仁孝身履恭儉率禮<lb/>
守法畏天愛民未嘗有一過舉以韓侂胄獲聨肺腑久<lb/>
<pb n="KR3l0075_WYG_005-11a"/>
事禁密見其言時小心畏謹故每事詢訪覬有俾𥙷侂<lb/>
胄所宜仰戴恩遇勉自抑畏宻勿彌縫圖報萬一而習<lb/>
於膏粱不學無術任重力小輕躁自用陛下少加假借<lb/>
侈然驕肆竊弄威福恐人有欲議已者乃首借臺諫以<lb/>
鉗制上下除授之際名為宻啟寔出私己而姦險之徒<lb/>
亦樂為之鷹犬臺諫之官使誠出於天下之公𨕖人主<lb/>
之親擢論議章奏允恊人心聴之可也今専植私黨任<lb/>
用匪人凡有所言無不隂授風指而每告陛下必謂臺<lb/>
<pb n="KR3l0075_WYG_005-11b"/>
諫公論不可不聴自是威福日甚無復忌憚稍有異己<lb/>
必加擯斥以専權擅朝干分敗常自知其無所容乃巧<lb/>
圖兵柄以為固本之䇿撰造間諜輕絶和好遽起兵端<lb/>
逆曦之任殿岩侂胄交通狎昵蹤跡詭秘人已竊議當<lb/>
孝宗在位之日以吳氏世掌兵權聖慮髙逺吳挺之生<lb/>
逆曦年甫弱冠因其來覲留之禁衛以係人心及挺之<lb/>
死至易以他將逆曦在光宗朝亦不過假守邊郡侂胄<lb/>
既薦為殿岩又納賂以縱其歸復任西帥付以全蜀識<lb/>
<pb n="KR3l0075_WYG_005-12a"/>
者盖已寒心果挾强敵以畔人尤不能無疑於侂胄而<lb/>
侂胄亦何辭以自解藉曰無他而虎兕出柙咎將誰歸<lb/>
以至皇甫兵之敗於唐州李汝翼敗於符離商榮敗於<lb/>
東海郭儀敗於儀真郭儀之抱頭䑕竄僅以身免將不<lb/>
素擇兵不素練輕舉妄動自取困衂殆理勢之必然而<lb/>
所以致此者抑有由也蘓師旦起於筆吏之賤侂胄奔<lb/>
走之舊薦進寵用不三四年駸駸通顯凡武臣之建節<lb/>
非近屬懿戚元勲宿將不以輕畀舉而授之奴𨽻昔秦<lb/>
<pb n="KR3l0075_WYG_005-12b"/>
檜居相位垂二十載不為不専假寵使令如賈璵丁稷<lb/>
不過武功大夫未嘗處以朝廷職任而師旦為御帶為<lb/>
知閤門為樞宻都丞至秉旄鉞此秦檜之所不敢為而<lb/>
侂胄敢為之師旦何知習利忘恥固其常態既為侂胄<lb/>
所親信遂招權納賄其門如市自三衙以至江上諸帥<lb/>
首立定價多至數十萬緡少亦不下十萬致敗侂胄不<lb/>
得已稍從黜責諸將徃徃退有後言謂吾債帥而責以<lb/>
戰將途路籍籍𫝊笑境外遂益有輕視之心師旦旋以<lb/>
<pb n="KR3l0075_WYG_005-13a"/>
敗露削籍投荒雖加之罪而心實不服揚言於人謂諸<lb/>
將賄賂非所獨得盖指侂胄而言然則師旦之竄非専<lb/>
於伸國憲亦侂胄籍之以自文爾抑侂胄之専擅尤有<lb/>
大可罪者臣聞國家有大興作謀及卿士謀及庶人禮<lb/>
曰天子將出征𩔖乎上帝宜乎社造乎禰禡於所征之<lb/>
地受命於祖受成於學豈非兵凶器戰危事故謹重如<lb/>
此侂胄之舉事上不取裁於君父下不詢謀於縉紳至<lb/>
於陛下侍從近臣有不得與聞同列不能盡知者甚至<lb/>
<pb n="KR3l0075_WYG_005-13b"/>
宻諭諸將出師之日潜假御筆以行之外廷曽不及見<lb/>
已破泗州之後曲為之説以罔聖聴始諭詞臣降詔迨<lb/>
沿邊連以敗報悉皆蒙蔽而諭夫諸將第以捷聞人情<lb/>
<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>懼幾不自保幸祖宗徳澤在人逆曦授首敵亦以粮<lb/>
乏而自遁然而三邊兵民斃死於鋒鏑困於轉輸淪於<lb/>
癘疫室廬焚蕩田業荒蕪遺骸蔽地哭聲震野斯民何<lb/>
辜而致此極至於强虜頻年僉刷皆吾中原赤子彼惟<lb/>
重其族𩔖而虐用吾民光化之戰至驅僉軍又俘係老<lb/>
<pb n="KR3l0075_WYG_005-14a"/>
弱幾數千人填塞濠塹以度軍馬河南之地十室九空<lb/>
而兩淮四十餘年生聚遂成丘墟是南北數百萬生靈<lb/>
之命皆侂胄一人殺之也皇天后土能鑒陛下之心雖<lb/>
敵人亦知其非出於陛下之意是以督府毎遣小使使敵<lb/>
帥書問徃復必以首謀姦臣為言使侂胄本無邪謀祇<lb/>
以輕信誤國至此亦當審察事勢束身請罪退就貶削<lb/>
猶有辭於天下乃偃蹇居位靡間唯容遇邊報稍稀輒<lb/>
為大言每執己見則曰有以國斃聞者縮首夫國者太<lb/>
<pb n="KR3l0075_WYG_005-14b"/>
祖太宗髙宗之國而縱侂胄斃之可乎方倚腹心以為<lb/>
臺諫文飾姦言謂之一人定國論以禁異議怙終不悛<lb/>
殆將罔測夫侂胄本以庸闇無知養成姦惡得罪天地<lb/>
得罪祖宗得罪舉國兵民納侮異域孩提孺子口皆能<lb/>
言心無不怨而刼於積威曽無一人敢為陛下言者頼<lb/>
陛下覺悟出自英㫁特降御筆處分且蒙聖恩不以臣<lb/>
踈逺無似出長憲府臣雖見具辭免而已入臺供職亟<lb/>
舉其専權誤國之大者言之其他罪惡擢髪不足以數<lb/>
<pb n="KR3l0075_WYG_005-15a"/>
未暇枚舉如陳自强者昏老庸謬本無寸長可取徒以<lb/>
嘗假館於侂胄由州縣小官數年間汲引㧞擢以致陛<lb/>
下過聴用為次相阿附充位不恤國事不遵聖訓中書<lb/>
機務唯唯聴命一無可否侂胄曰兵當用自强亦曰當<lb/>
用侂胄曰事可行自强亦曰可行每對客言自强受恩<lb/>
深只得從順然則從之者與自强之罪亦不可勝誅矣<lb/>
若其貪黷無藝政以賄成鄙猥之狀言之幾汚口舌臣<lb/>
亦未暇悉論伏望陛下詳覽臣奏將侂胄自强重賜貶<lb/>
<pb n="KR3l0075_WYG_005-15b"/>
竄以答天人之願以釋兵民之憤以彰有國之典以慰<lb/>
死者之寃使敵國聞之必諒陛下本心使將士聞之必<lb/>
為陛下戮力忠義聞之必為陛下奮發而起宗社幸甚<lb/>
天下幸甚取進止貼黄臣切惟太皇盛徳節儉帑藏儲<lb/>
積甚豐側聞嘗有遺㫖除供治園陵用度外以助陛下<lb/>
軍國之費有内臣王鎔者寔主其事盜竊既多潜以奉<lb/>
侂胄又與李奭楊榮顯毛居實李大謙等𤓰分之下至<lb/>
侂胄奴𨽻周筠凌文彦陳琮亦皆盜取當邊事未寜用<lb/>
<pb n="KR3l0075_WYG_005-16a"/>
度極繁之時豈應臣下因太后之䘮遂以為利且有違<lb/>
慈訓伏乞睿㫖令所屬拘回以俟處分寔為允當其李<lb/>
奭等並究見情犯輕重坐罪伏乞睿照又小貼子照得<lb/>
蘇思旦因受結托薦用庸謬以致敗衂上誤國事雖已<lb/>
竄責未正典刑刀筆賤吏原其誤之故死有餘責乞賜<lb/>
處分蘓師旦既逐之後堂吏史達祖耿檉董如璧三名<lb/>
隨即用事言無不幸公受賄賂共為姦利伏乞睿斷將<lb/>
三名送大理寺根究依法施行寔快士論伏侯勅㫖十<lb/>
<pb n="KR3l0075_WYG_005-16b"/>
一月十五日三省同奉㫖依韓侂胄責授和州團練使<lb/>
送郴州安置陳自强追三官送永州居住内蘓師旦特<lb/>
决脊杖二十配回昌化軍牢城收管月具存亡申王鎔<lb/>
等令臨安府究見情犯申三省樞宻院所合拘回錢物<lb/>
併委本府施行史達祖耿檉董如璧并送大理寺根究<lb/>
　　　臣寮上言<lb/>
臣聞書載舜之事曰流共工于幽州放驩兠于崇山竄<lb/>
三苖于三危殛鯀于羽山四罪而天下咸服當舜之時<lb/>
<pb n="KR3l0075_WYG_005-17a"/>
可謂至治而流放竄殛之刑行焉盖天討有罪有不容<lb/>
恕也恭惟陛下光紹丕基寅畏天命寛仁恭儉之徳度<lb/>
越百王凡在臣工宜思盡忠以輔成治道而韓侂胄夤縁<lb/>
肺腑竊弄大權蒙蔽聖眀擅作威福首引羣枉分布要<lb/>
途排沮忠臣䧟之大戮賊害萬𩔖斥逐無餘凡陛下親<lb/>
信之臣有不便於侂胄則外挾言路以罔宸聴私意既<lb/>
行凶燄日熾出入禁旅恣為姦欺侵盜貨財徧滿私室<lb/>
交通賂道奔走四方鑿山為園下瞰宗廟窮奢極侈僣<lb/>
<pb n="KR3l0075_WYG_005-17b"/>
儗宫闈十年之間罪惡盈積侂胄慮禍之及思固其業<lb/>
乃復設為計謀竊據平章軍國事此乃祖宗所以待元<lb/>
老大臣侂胄何人乃以自處安坐廊廟紊亂紀綱又於<lb/>
此時輕開邊釁上不稟于陛下旁不謀之在廷盛夏出<lb/>
師挑患召釁使沿邊赤子骨肉流離肝腦塗地死於非<lb/>
命者不知幾萬人也昵比吳曦利其厚賂畀以節鉞授<lb/>
之西兵又使程松與之共事取輕納侮啟其姦心自非<lb/>
宗社之靈忠義興起則全蜀之地豈不重貽陛下之憂<lb/>
<pb n="KR3l0075_WYG_005-18a"/>
侂胄罪狀申眀人怨神怒而猶専愎自用殊無悛心以<lb/>
國事快己私視民命如草芥原其用意欲以何為昔之<lb/>
所謂四凶其罪復有大於此者乎陳自强昏昧闒茸本<lb/>
無寸長徒以侂胄私人驟加汲引㧞自𨕖調寘之清華<lb/>
曽未數年躐登宰輔兵釁既開邊鄙不寧復以自强兼<lb/>
領樞宻幸其徇巳倚為腹心而自强慿藉其威不知顧<lb/>
忌日暮途逺貪得無厭援引朋邪濁亂班列呼吸羣小<lb/>
納賂賣官請托公行賍罪狼籍訕笑譏罵萬口一詞社<lb/>
<pb n="KR3l0075_WYG_005-18b"/>
䑕城狐盖未有甚於此者也仰惟陛下奮發英斷斥此<lb/>
二姦成命初𫝊都人相慶而猶畀以祠禄未愜輿情臣<lb/>
愚欲望聖眀將韓侂胄眀正典刑以謝天下仍將陳自<lb/>
强削奪官爵竄之逺方則舜之除四凶事復見今日可<lb/>
以壯國勢可以正人心可以開忠直之門可以弭窺覦<lb/>
之患海内幸甚所有録黄臣未敢書行謹録奏聞伏候<lb/>
勑㫖十一月六日三省樞宻院同奉聖㫖並依韓侂胄<lb/>
送英徳府安置陳自强責武泰軍節度副使依舊永州<lb/>
<pb n="KR3l0075_WYG_005-19a"/>
居住<lb/>
　　　又臣寮上言<lb/>
臣至愚極陋初乏寸長陛下過聴擢任言責臣辭不獲<lb/>
命黽勉就職自量無以𥙷報隆天厚地之恩惟遇事盡<lb/>
言始為無負爾臣今早立班恭聴麻制竊見太師韓侂<lb/>
胄罷平章軍國事特追陳自强罷右丞相姦人去國公<lb/>
道開明天下幸甚社稷幸甚然二人之罪重於丘山罰<lb/>
未傷其毫毛雖曰朝廷故存體貎之禮而罪大罰輕公<lb/>
<pb n="KR3l0075_WYG_005-19b"/>
論咈然臣職在言責既有所聞豈容緘黙請詳為陛下<lb/>
陳之侂胄始以肺腑夤緣置身閣職典司兵賛之事不<lb/>
過若此而已寧皇帝以父傳子國朝之家法陛下賢聖<lb/>
仁孝親承大統加以慈福太皇太后重華之命天命所<lb/>
歸人心所向臣子何功之有侂胄乃以預聞内禪為功<lb/>
竊取大權自是以後無復顧忌童奴濫授以節鉞嬖妾<lb/>
竄藉於宫庭創造亭館震驚太廟之山宴樂笑語徹聞<lb/>
神御之所齒及路馬禮所當誅簡慢宗廟罪宜萬死其<lb/>
<pb n="KR3l0075_WYG_005-20a"/>
始也朝廷施設悉令稟命其後托以臺諌大臣之薦盡<lb/>
取軍國之權決之於己且如御前軍牌祖宗専隷内侍<lb/>
省而多自其私家發遣至於調發人馬軍期並不奏知<lb/>
此豈征伐自天子出之義臺諫侍從惟意是用不恤公<lb/>
議親黨姻婭躐取美官不問流品名器僣濫動違成法<lb/>
竊弄威柄妄開邊隙兵端一起南北生靈强者殞於鋒<lb/>
刃弱者填於溝壑流離凍餓骨肉離散荆襄兩淮之地<lb/>
暴尸盈野號啼震天軍需百端科斂州縣海内騷然迹<lb/>
<pb n="KR3l0075_WYG_005-20b"/>
其罪狀人怨神怒覆載之所不容國人皆曰可殺而况<lb/>
陛下即位以來以恭儉守位以仁厚保民無聲色玩好<lb/>
之娛無燕游土木之費凡可以裕民生厚邦本者無所<lb/>
不用其至不惟人知之天亦知之不惟中國知之夷狄<lb/>
亦知之自軍興以來人情洶洶物議沸騰而侂胄鉗制<lb/>
中外罔使陛下聞知甚至宦官宫妾亦其私人莫敢為<lb/>
陛下言者至如西蜀吳氏世掌重兵頃緣吳挺之死朝<lb/>
廷取其兵柄改畀他將此為得䇿甚矣侂胄與曦結為<lb/>
<pb n="KR3l0075_WYG_005-21a"/>
死黨假之節鉞復授以全蜀兵權曦之叛逆罪將誰歸<lb/>
使曦不死侂胄未可知也人皆謂侂胄心無有極數年<lb/>
之間位極三公列爵為王外則専制東西二府之權内<lb/>
則窺伺宫禁之嚴姦心逆節具有顯狀縱使侂胄身膏<lb/>
斧鉞猶有餘罪况邊釁未解朝廷倘不眀正典刑則何<lb/>
以昭國法何以示敵人何以謝天下今誠取侂胄肆諸<lb/>
市朝戮一人而千萬人獲安其生况比者小使之遣敵<lb/>
使嘗以侂胄首謀為言是敵人亦知兵事之興非出於<lb/>
<pb n="KR3l0075_WYG_005-21b"/>
陛下之意也使誅侂胄而敵不退聴則我直而彼曲我<lb/>
壯而彼老自然人心振起天意昭回以此示敵何敵不<lb/>
服以此感人何人不奮臣尚慮議者謂國朝家法仁厚<lb/>
大臣有罪止於竄斥未嘗誅戮臣竊謂侂胄非大臣比<lb/>
也祖宗之法位至平章軍國者皆東班也元勲世臣而<lb/>
後有此未有如侂胄一介武弁自環衛而知閣自知閣<lb/>
而徑為平章太師者若此則破壊祖宗成法自侂胄始<lb/>
乃亂法之姦臣非朝廷之大臣也侂胄既有非常之罪<lb/>
<pb n="KR3l0075_WYG_005-22a"/>
當伏非常之誅詎可以常典論哉又竊見右丞相陳自<lb/>
强素行汚濁志益貪鄙徒以貧賤私交自一縣丞超遷<lb/>
越授徑登宰輔不思圖報陛下之恩惟侂胄之意是徇<lb/>
侂胄始雖怙權猶奉内祠凡所施設尚闗廟堂自强巧<lb/>
為柔佞上表力請平章軍國侂胄驕心乃貪榮而冐處<lb/>
自强狡計因藉庇以營私驅虎狼為之前導而狐狸舞<lb/>
於其後自强之為己深矣姑以大者言之用兵一事舉<lb/>
國以為不可而自强曲為附和力援私黨占據言路以<lb/>
<pb n="KR3l0075_WYG_005-22b"/>
脅制天下之公議至若縱容子弟交通闗節饕餮無厭<lb/>
皆臣所未暇言獨其姦憸附麗黷亂國經較其罪惡與<lb/>
侂胄相去無幾臣愚欲望陛下奮發威斷將侂胄顯行<lb/>
誅戮以正元惡之罪其自强亦乞追責逺竄以為為臣<lb/>
不忠朋姦誤國者之戒謹録奏聞伏候勑㫖貼黄照得<lb/>
韓侂胄久専國柄將朝廷府庫視同私帑公肆竊取莫<lb/>
敢誰何見今邊鄙軍費方殷欲乞睿斷將侂胄應干家<lb/>
財産業盡行籍没拘入封樁庫専備邊廷之用仍不許<lb/>
<pb n="KR3l0075_WYG_005-23a"/>
諸處妄有支動伏候勑㫖十一月六日三省同奉聖㫖<lb/>
韓侂胄除名送吉陽軍安置陳自强改送韶州安置餘<lb/>
依議<lb/>
　　　給舎繳駁論䟽<lb/>
臣寮上言臣聞人臣之罪莫大於植黨擅權又莫大於<lb/>
稱兵首亂有一於此法不容誅況乎兼有二罪又稔衆<lb/>
惡其在明時豈宜容貸臣伏念韓侂胄夤緣攀附浸極<lb/>
顯榮背負國恩締結親黨凶愎自用鉗結人言凡除擢<lb/>
<pb n="KR3l0075_WYG_005-23b"/>
要官選用兵帥皆取决厮役蘓師旦之口交通賄賂動<lb/>
以千萬祖宗法令肆為紛更軍政財計田制鹽法闗國<lb/>
體之大者率情變易朝令暮改人無適從自知積失人<lb/>
心中外交怨乃為始禍之計蓄無君之心謀動干戈圖<lb/>
危社稷横開邊隙䘮失師徒征行者有戰鬭暴露之虞<lb/>
轉輸者有流徙死亡之苦荆襄兩淮生齒百萬罹其凶<lb/>
害逺近州縣科斂頻仍雖深山窮谷之民皆不安其生<lb/>
業至如吳㬢之叛郭倪之敗皆侂胄容養激成所致用<lb/>
<pb n="KR3l0075_WYG_005-24a"/>
鄧友龍之徒䘮師辱國罪狀顯著曲為掩覆止從輕典<lb/>
俱置善地原其用心寔不可測天下之人切齒扼腕恨<lb/>
不食其肉如陳自强者昏繆無恥但知侂胄薦進之私<lb/>
恩隂拱固位聴其所為噤不出一語如用兵之謀不惟<lb/>
不能沮止乃從而附和曲意逢迎貽害生民恬不知䘏<lb/>
其他背公營私貪鄙猥瑣之狀雖小夫賤𨽻亦所竊笑<lb/>
仰惟陛下至眀獨㫁雖行罷斥尚亦優容而侂胄等罪<lb/>
惡貫盈公論未快臣誤蒙親擢寘之封駁祗命之初不<lb/>
<pb n="KR3l0075_WYG_005-24b"/>
敢𨼆黙欲望聖慈特發英斷將侂胄眀正典刑自强逺<lb/>
加貶竄以慰天下之心以正國家之法所有録黄未敢<lb/>
書讀謹録奏聞伏候勑㫖<lb/>
　　　尚書省榜<lb/>
臣寮上言臣學問荒踈器能淺薄際遇陛下厲精圖化<lb/>
之初首蒙㧞擢俾職風憲臣不自量度願勉竭綿力仰<lb/>
助陛下振舉紀綱一新觀聴臣連日拜䟽奏論韓侂胄<lb/>
陳自强罪惡已蒙睿㫖施行然二凶同惡相濟専務蔽<lb/>
<pb n="KR3l0075_WYG_005-25a"/>
明一旦威斷震發天日清明中外欣快咸願亟見二凶<lb/>
罪狀欲望聖慈宣諭執政檢㑹今來臺諌給舎章䟽及<lb/>
已施行次第特降勑榜曉示以慰人心以昭國憲不勝<lb/>
幸甚取進止十一月六日三省同奉聖㫖並依<lb/>
　　　因韓黨詔諭中外百官<lb/>
開禧三年十一月内有㫖韓侂胄怙權擅朝殘民誤國<lb/>
已行罷斥縁其専政之久中外縉紳洎于將帥凡才望<lb/>
勲績之臣應為丞相之用者彼乃指國名器權為私恩<lb/>
<pb n="KR3l0075_WYG_005-25b"/>
朕方丕示至公惟賢能是急咨爾有位其各悉心盡忠<lb/>
毋或不安益修厥職以副朕意故兹劄示宜體至懐是<lb/>
月又䧏詔朕徳不眀信任非人韓侂胄懷奸擅朝威福<lb/>
自己刼制上下首開兵端以致兩國生靈肝腦塗地興<lb/>
言及此痛切於𠂻矧復長惡罔悛負國彌甚踈忌忠讜<lb/>
廢公徇私氣燄所加道路以目今邊戍未解怨毒孔滋<lb/>
凡百縉紳洎於將士當念前日過舉皆侂胄欺罔専恣<lb/>
非朕本心今既罷逐一正權綱各思勉旃為國宣力飭<lb/>
<pb n="KR3l0075_WYG_005-26a"/>
兵謹偹以圖休息稱朕此意焉<lb/>
　　　考異<lb/>
韓誅死於玉津已三日寧皇猶未知其誤國也史公彌<lb/>
逺陰僉書諷臺諫給舎為此當時之議以為既曰以御<lb/>
批付夏震誅之矣自當顯言之殊未知寧皇動法祖宗<lb/>
每對左右以為臺諫者公論之自出心嘗畏之侂胄欲<lb/>
盡攻道學故探上意嗾臺諫以一網去之史盖因其術<lb/>
而用之天下未為非者以韓之所以施善𩔖者而反之<lb/>
<pb n="KR3l0075_WYG_005-26b"/>
云爾<lb/>
　慶元嘉泰開禧年閒事<lb/>
　　　侂胄師旦周筠等本末<lb/>
初蘓師旦本平江書吏韓氏為副戎籍之於㕔韓用事<lb/>
師旦寔為腹心韓為知閤門事猶在韓側立侍迨冒節<lb/>
鉞韓則曰皆使相也始乃與之均席由是海内趨朝之<lb/>
士欲造其門而不得見蘓林子由之孫也師旦以㣲賤<lb/>
附之為族林遂以兄事之嘗以窘乏求金於韓韓不知<lb/>
<pb n="KR3l0075_WYG_005-27a"/>
其受諸將賄動以億萬每輟俸金與之謂其出於真誠<lb/>
及江上諸將致敗而丘公崇為督視亷知敗將之賂師<lb/>
旦尺牘徃來俱存因作書以遺韓韓故大怒遂竄師旦<lb/>
於海上嘉定初下所編郡取師旦首級郡守召至客次<lb/>
師旦以韓念已必復召用已而赴市則曰太師亦如是<lb/>
忍耶盖不知韓誅矣初侂胄欲師旦為節度使宻諭詞<lb/>
臣使草制時秘書監陳峴兼直學士院語人曰節鉞以<lb/>
待將臣之功髙者師旦何人可辱斯授以此見命吾有<lb/>
<pb n="KR3l0075_WYG_005-27b"/>
去而已未㡬中貴人有以特㫖躐遷遥郡者公復論之中<lb/>
貴人者侂胄之所主也御史探權臣意遂假駁死獄事<lb/>
劾公以免公銘文曰或問公與熙寧三舎人之事孰難<lb/>
曰李定之除公朝顯行之令也師旦之命權臣宻諭之<lb/>
指也方熙寧初王安石雖用事然詔令猶付之有司故<lb/>
三舎人得以職争之其為力也易至侂胄有所欲為則<lb/>
隂使人諭以意指一有違忤則假他罪逐之不使得以<lb/>
守職言事去也故在公拒之為難先是峴召試學士院<lb/>
<pb n="KR3l0075_WYG_005-28a"/>
日對䇿言帝王號令不可輕出倘不經三省施行從中<lb/>
徑下外示獨㫁内啟倖門禍患將伏於中而不自知時<lb/>
侂胄以居中用事假御筆以竊朝權故峴及之峴持身<lb/>
謹宻權臣無得而窺其間且寧皇以公為先朝宏博第<lb/>
一𨕖故遷至中書然在禁掖不能一月也峴知泉州未<lb/>
上韓誅召除兵部侍郎兼學士院賜詔其略曰衆翼怒<lb/>
飛儀鳯之翔何逺洪流奔注砥柱之立不移盖嘉其義<lb/>
命於權勢翕赫之日制詞真文忠所草銘文亦文忠所<lb/>
<pb n="KR3l0075_WYG_005-28b"/>
為也徳夀宫門路梐植䦨入凡持盖肩負者皆由夾墻<lb/>
以入有輿薪數十人䦨入司垣者呵之止之曰周總管<lb/>
柴呵者黙而聴之周從行從均亦亞於師旦自慶元以<lb/>
來政出於韓而師旦之門如市宰相已為具官左右不<lb/>
復預事曹吏號為冷局自趙忠定為相之時人從侂胄<lb/>
覔官者韓猶答以當白之廟堂自京鏜居相位而韓猶<lb/>
答以當與丞相議之自陳自强相韓對客有請直曰當<lb/>
為敷奏而已師旦既逐韓為平章事無决専倚省吏史<lb/>
<pb n="KR3l0075_WYG_005-29a"/>
邦卿奉行文字擬帖撰㫖俱出其手權炙縉紳侍從簡<lb/>
札至用申呈時有李其姓者嘗與史游於史几間大書<lb/>
云危哉邦卿侍從申呈未幾致黥云時又有李士謹者<lb/>
亦用申呈有乞兼職者其詞甚哀後果由兼職階相位<lb/>
士謹家居白洋池田家橋側相傳莫知名橋所自芰荷<lb/>
𣺌然鷗鷺雜集號小水晶宫其寔近在北闗門之内開<lb/>
禧朝廷以賜田俊遇之子盖已有兆之於其先矣<lb/>
　　　韓勢敗笑鍳<lb/>
<pb n="KR3l0075_WYG_005-29b"/>
富貴固有不可恃者而况保之為城社者謂足以自固<lb/>
則尤可笑也嘗偕京倅吳公銅入天竺聞侂胄功徳寺<lb/>
之勝甲於諸刹相與游焉主僧道號翠岩法名湛揖吳<lb/>
而入茗畢極口談前日為某人求金者幾許予亦心惡<lb/>
其山林衲子滿口言錢吳為見任通守欲遍游其山湛<lb/>
謝以老足近病祗命知事相陪其金碧光耀真天帝釋<lb/>
之所居又南園乃慈福所賜韓者穿幽極深凡三日而<lb/>
後徧而掌者金其姓皆武爵之近上者聴其滿口皆稱<lb/>
<pb n="KR3l0075_WYG_005-30a"/>
曰師王師謂太師王謂郡王韓居太室三茅之旁掃石<lb/>
壇以煆大丹命余道人候火人不得而見之外疑其為<lb/>
仙迨韓既敗湛者﨑嶇由寺後越石人嶺以遁幾墜崖<lb/>
挺身渡江如飛盖未嘗病足而掌園之人閉園門者三<lb/>
日夜人不敢遺以水火饑餓乞憐之聲達於鄰曲得㫖<lb/>
始出妻兒大慟而去余道人者㩦丹鉛從三茅山巔奔<lb/>
越以下亦墜崖幾死又於羣婢放逐之時韓門眷至有<lb/>
三數輩皆稱為妾某人父母者盖其宛轉而入皆為父<lb/>
<pb n="KR3l0075_WYG_005-30b"/>
母官中遂命願認為父母者聴除首飾衣服之外不許<lb/>
以奩載出金釵至滿頭衣服至著數襲市人利其物而<lb/>
因可以轉貿其身故相競相逐願為之父母至有引羣<lb/>
妾之𥚑必欲其同歸者亦足笑也亦足為鑒云韓甞招<lb/>
新安程有徽㸃校通鑑於石岩間程經嵗不與人接雖<lb/>
朝士無知之者本以進士第久於選調亦未甞從韓祈<lb/>
官甞欲授以掌故程不願也韓敗程拂袖歸人方知而<lb/>
憐之不謂韓黨也丙寅冬又同吳倅復游韓寺則佛像已<lb/>
<pb n="KR3l0075_WYG_005-31a"/>
移他所而金碧木石俱空登其母魏國夫人塜傍有蘆<lb/>
束淺土半露問之乃韓之屍其首已送之虜也<lb/>
　　　閲古南園<lb/>
前所載臣寮論侂胄鑿山為園下瞰宗廟窮奢極侈僣<lb/>
儗宫闈又云剏造亭館驚震太廟之山宴樂笑語徹聞<lb/>
神御之所齒及路馬禮所當誅簡慢宗廟罪宜萬死盖<lb/>
自寧夀觀梅亭而至太室之後山皆觀中地也韓侂胄<lb/>
擅朝舊居於太廟側遂奄觀之山而有之為閲古堂為<lb/>
<pb n="KR3l0075_WYG_005-31b"/>
閲古泉<hi>舊名青衣有青衣童見泉上故以名</hi>為流觴曲水泉自青衣下注<lb/>
於地十有二折旁砌以瑪瑙泉流而下瀦於閲古堂渾<lb/>
涵數畆有桃坡十有二級夜燕則殿岩用紅燈數百出<lb/>
於桃坡之後以燭之其雲岩之最竒者曰雲岫韓命程<lb/>
有徽校通鑑於中侂胄居之既久嵗累月積剔竒抉勝<lb/>
洗石而雲根出刳土而泉脉見危峰𨼆石淺灣曲沼窈<lb/>
窕渟深疑為洞天福地之居不𩔖其為在天衢咫尺有<lb/>
㫖盡給還寧夀命復為禁地云又慈福以南園賜侂胄<lb/>
<pb n="KR3l0075_WYG_005-32a"/>
有香山十様錦之勝有竒石為石洞洞有亭頂畵以文<lb/>
錦香山本蜀守所獻髙至五丈於沙蝕濤激之餘玲瓏<lb/>
壁立在凌風閣下皆記所不准載予已畧具記於前集<lb/>
近聞並閲古記不登於作記者之集又碑已仆懼後人<lb/>
無復考其詳今併載二記云閲古泉記云太師平原王<lb/>
韓公府之西繚山而上五歩一磴十歩一壑崖如伏<graphic n="KR3550" url="https://raw.githubusercontent.com/kanripo/KR-Gaiji/master/images/KR3550.png" mimeType="image/png"/>
徑如驚蛇大石礧礧或如地踊以立或如空翔而下或<lb/>
翩如將奮或森如欲摶名蘤碩果更出互見夀藤怪蔓<lb/>
<pb n="KR3l0075_WYG_005-32b"/>
羅絡蒙宻地多桂竹秋而華敷夏而蘀解至者應接不<lb/>
暇及左顧而右盻則呀然而江横陳豁然而湖自獻天<lb/>
造地設非人力所能為者其左勝絶之地曰閲古泉在<lb/>
溜玉亭之西繚以翠麓覆以美䕃又以其東向故浴海<lb/>
之日既望之月泉輙先得之袤三尺深不知其幾也霖<lb/>
雨不溢久旱不涸其甘飴蜜其寒氷雪泓止眀清可鑒<lb/>
髪鬚至游塵墮葉常若有神物呵䕶屏除者朝暮雨晹<lb/>
無時不鏡如也泉上有小亭亭中置瓢可飲可濯尤於<lb/>
<pb n="KR3l0075_WYG_005-33a"/>
烹茗釀酒為宜他名泉俱莫逮公常與客相羊泉上酌<lb/>
以飲客游年最老獨盡一瓢公顧而喜曰君為我記此<lb/>
泉使後世知吾輩之游亦一勝事也游按泉之石壁有<lb/>
唐開成五年道士諸葛鑑元八分書題名盖此泉涇伏<lb/>
弗耀者幾四百年公乃復發之而閲古盖先忠獻王以<lb/>
名堂者則泉可謂遇矣游起於告老之後視道士為有<lb/>
愧其視泉尤有愧也幸旦暮得復歸故山幅巾短褐從<lb/>
公一酌此泉而行尚能賦之嘉泰三年四月乙巳山隂<lb/>
<pb n="KR3l0075_WYG_005-33b"/>
陸游記南園記云慶元三年二月丙午慈福有㫖以别<lb/>
園賜今少師平原郡王韓公其地寔武林之東麓而西<lb/>
湖之水滙於其下天造地設極湖山之美公既受命乃<lb/>
以禄錫之餘葺為南園因其自然輔以雅趣方公之始<lb/>
至也前瞻却視左顧右盻而規模定因髙就下通窒去<lb/>
蔽而物竒列竒葩美木爭效於前清泉秀石若顧若揖<lb/>
於是飛觀傑閣虚堂廣厦上足以陳俎豆下足以奉金<lb/>
石者莫不畢備升而髙眀顯敞如脫塵垢入而窈窕䆳<lb/>
<pb n="KR3l0075_WYG_005-34a"/>
深疑於無窮既成悉取先侍中魏忠獻王之詩句而名<lb/>
之堂最大者曰許閑上為親御翰墨以榜其顔其射㕔<lb/>
曰和容其臺曰寒碧其門曰藏春其閣曰凌風其積石<lb/>
為山曰西湖洞天其瀦水萟稻為囷為塲為牧羊牛畜<lb/>
鷹鶩之地曰歸耕之莊其他因其實而命之名堂之名<lb/>
則曰夾芳曰豁望曰解霞曰矜春曰嵗寒曰忘機曰照<lb/>
香曰堆錦曰清芬曰紅香亭之名則曰逺塵曰幽翠曰<lb/>
多稼自紹興以來王公將相之園林相望莫能及南園<lb/>
<pb n="KR3l0075_WYG_005-34b"/>
之髣髴者然公之志豈在於登臨游觀之美哉始曰許<lb/>
閑終曰歸耕是公之志也公之為此名皆取於忠獻王<lb/>
之詩則公之志忠獻之志也與忠獻同時功名富貴畧<lb/>
相埒者豈無其人今百四五十年其後徃徃寂寥無聞<lb/>
而韓氏子孫功足以銘彛鼎被絃歌者獨相踵也迄至<lb/>
於公勤勞王家勲在社稷復如忠獻之盛而又謙恭抑<lb/>
畏拳拳于忠獻之志不忘如此公之子孫又將視公之<lb/>
志而不敢忘則韓氏之昌將與宋無極雖周之齊魯尚<lb/>
<pb n="KR3l0075_WYG_005-35a"/>
何加焉或曰上方倚公如濟大川之舟公雖欲遂其志<lb/>
其可得乎是不然上之倚公公之自處本自不侔惟有<lb/>
此志然後足以當上之倚而齊忠獻之名天下知上之<lb/>
倚公而不知公之自處知公之勲業而不知公之志此<lb/>
南園之所以不可無述游老病謝事居山隂澤中公以<lb/>
手書曰子為我作南園記游竊伏思公之門才傑所萃<lb/>
也而顧以屬游者豈謂其愚且老又已掛冠而去則庶<lb/>
幾其無諛辭無侈言而足以道公之志歟此游所以承<lb/>
<pb n="KR3l0075_WYG_005-35b"/>
公之命而不獲辭也中大夫直文華閣致仕賜紫金魚<lb/>
袋陸游謹記鎮安平節度使開府儀同三司判建康軍<lb/>
府事充江南東路安撫使亷行營留守吳琚謹書并篆<lb/>
額<hi>額真大書南園記三字非篆也不用螭首繪以芝鶴云</hi>
　　　南園記考異<lb/>
武林即今靈𨼆寺山南園之山自靜慈而分脉相去靈<lb/>
𨼆有南北之間麓者山之趾以南園為靈𨼆山之趾恐<lb/>
不其然惟攻媿樓公賦武林之山甚眀園中有亭曰晚<lb/>
<pb n="KR3l0075_WYG_005-36a"/>
節香植菊二百種亦取其祖詩句記中不及云<lb/>
　　　四夫人<lb/>
侂胄所幸妾同甘苦者為三夫人號滿頭花新進者曰<lb/>
四夫人至通宫籍慈眀甞召入貌賜坐以示優寵四夫<lb/>
人者即與慈明偶席盖娭也慈眀心啣之迨韓為鄭發<lb/>
所刺諸婢皆遣還其父母慈眀特㫖令京尹杖四夫人<lb/>
而遣之<lb/>
　　　滿潮都是賊<lb/>
<pb n="KR3l0075_WYG_005-36b"/>
韓用事嵗久人不能平又所引用率多非𩔖天下大計<lb/>
不復白之上有市井小人以片紙摹印烏賊出没於潮<lb/>
一錢一本以售兒童且誦言云滿潮都是賊滿潮都是<lb/>
賊京尹亷而杖之又有賣漿者敲其盞以喚人曰冷底<lb/>
喫一盞冷底喫一盞冷謂寒盞謂斬也亦遭杖不三月<lb/>
而韓為鄭發所刺及籍其家得所収真聖語末一句云<lb/>
遭他羅網禍非輕又一句云逺竄遐荒始得平韓嘗怪<lb/>
其言韓外有陳自强内有周均啟韓有圖之者韓猶以<lb/>
<pb n="KR3l0075_WYG_005-37a"/>
一死報國為辭周苦諫韓遂與自强謀用林行可為諫<lb/>
議大夫劉藻為察官一網盡謀韓之人僅隔日未發而<lb/>
錢李史三公亦有所聞命夏震速下手事已載前集震<lb/>
遂命鄭發刺韓震復刋御批於傑閣以記之史惡之旋<lb/>
以疽發於背而死於殿司<lb/>
　　　逆㬢歸蜀<lb/>
逆㬢既用賂蘓師旦遂舉全蜀以授之其在殿岩也常<lb/>
命工圖畵上乗輿鹵簿卷軸甚詳人問曰太尉何用此<lb/>
<pb n="KR3l0075_WYG_005-37b"/>
㬢紿之曰把歸去教孩兒男女看了消災滅罪及出北<lb/>
闗遂焚香拜天於鷁首云且得脱身歸去其反狀已萌<lb/>
於此矣惟吳公琚嘗目㬢以必反何公澹既因韓致政<lb/>
府亦以為不可遣忤韓出知福州<lb/>
　　　伶優戱語<lb/>
韓侂胄用兵既敗為之鬚鬢俱白困悶莫知所為伶優<lb/>
因上賜侂胄晏設樊遲樊噲旁有一人曰樊惱又設一<lb/>
人揖問遲誰與你取名對以夫子所取則拜之曰是聖<lb/>
<pb n="KR3l0075_WYG_005-38a"/>
門之髙弟也又揖問噲曰爾誰名汝對曰漢髙祖所命<lb/>
則拜曰真漢家之名將也又揖惱云誰名汝對以樊惱<lb/>
自取又因郭倪郭杲致因賜宴以生菱進於桌上命二<lb/>
人移桌忽生菱墮地盡碎其一人云苦苦苦壊了許多<lb/>
生靈只因移果桌<lb/>
　　　侂胄助邊<lb/>
開禧兵端既啓國用浸虧侂胄上表自謂家藏先朝錫<lb/>
予金器六千兩上之寧皇優詔奬諭仍允其請天下皆<lb/>
<pb n="KR3l0075_WYG_005-38b"/>
笑韓之欺君<lb/>
　　　韓墩梨<lb/>
姑蘓地名韓墩産梨為天下冠比之諸梨其香異焉中<lb/>
都謂之韓墩梨後因光皇御諱改謂韓村梨至侂胄専<lb/>
國餽之者不敢謂韓村直曰韓梨因此皆謂韓梨矣非<lb/>
侂胄意也吳中平田有培塿皆曰墩後避諱皆曰坡而<lb/>
避村名猶甚於廟諱菁村至改曰菁山謝村至改曰謝<lb/>
溪盖中都人以外人為村故諱之流𫝊浸失圖謀易訛<lb/>
<pb n="KR3l0075_WYG_005-39a"/>
故因韓事及之<lb/>
　　　黄胖詩<lb/>
韓以春日燕族人於西湖用土為偶名曰黄胖以綿繫<lb/>
其首累至數十人游人以為土宜韓售之以悦諸婢令<lb/>
族黨仙胄賦之云云一朝線㫁他人手骨肉皆為陌上<lb/>
塵侂胄大不悦仙胄家於㑹稽以侂胄故有官不仕韓<lb/>
敗竟保其族云<lb/>
　　　劉淮題韓氏第<lb/>
<pb n="KR3l0075_WYG_005-39b"/>
劉淮見之建陽人賦詩雖為韓而發其寔嘉定用事者<lb/>
良劑也寳蓮山下韓家府鬱鬱沉沉深幾許主人飛頭<lb/>
去邊土緣戸空墻歎風雨九世卿家一朝覆太師宜誅<lb/>
魏公辱後來不悟有前車突兀眼中觀此屋<lb/>
　　　西湖放生池記<lb/>
髙文虎字炳如號為博洽名疾程文浮誕其為小司成<lb/>
専以藏頭䇿問試士問目必曰有某人某事者士不能<lb/>
應但以也字對者士之憤髙也久矣㑹京尹趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>奏<lb/>
<pb n="KR3l0075_WYG_005-40a"/>
請盡以西湖為祝聖池禁捕魚者作亭池上甚偉穹碑<lb/>
畧摩雲髙實為記其文有曰鳥獸魚鱉咸若商歴以興<lb/>
既以鋟之石石本流𫝊殆不可掩改商為夏𨼆然猶有<lb/>
刋跡無名子作為詞以謔之云髙文虎稱伶俐萬苦千<lb/>
辛做簡放生亭記從頭没一句說作朝廷<hi>一作官家</hi>盡把師<lb/>
<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>
                    <hi>一作太保</hi>歸美這老子忒無恥不知潤筆能幾夏王說不<lb/>
是商王只怕伏生是你<hi>一作夏王事却作商王邦禽獸魚鱉是你</hi>然無名子<lb/>
之嘲胡可深信今詳載其記於後云盖商字特筆誤而<lb/>
<pb n="KR3l0075_WYG_005-40b"/>
或者乗間而詆之爾記曰皇帝踐祚之五年乾坤清夷<lb/>
瀛宇寧謐施仁霑澤損賦薄刑所以養民本迓天休徳<lb/>
至渥也而又勵精圖政綜賢經能功亮績熙大小咸舉<lb/>
乃曉駐蹕寔惟錢唐命尹神臯聿嚴厥選權尚書工部<lb/>
侍郎臣師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>以材學獻力宣聲一時昨拜大農兼治天<lb/>
府凡厥董寮劭農振兵束吏至於簿書期㑹金榖缿筩<lb/>
以及郊兵之共宫庭之人百司庶府之須紀綱規目肅<lb/>
肅具叙茲表治行擢登從班其在四年十月七日師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>
<pb n="KR3l0075_WYG_005-41a"/>
嘗奏曰臣仰稽聖代龍唐舊因即杭西湖為放生池者<lb/>
天禧中太子太保判杭州王欽若之請也西湖利害難<lb/>
弛者五放生之舊盖居其一者元祐中龍圖閣學士知<lb/>
杭州蘓軾之議也紹興眀詔適廣至恩化育所覃器弋<lb/>
有禁淳熙慶夀申飭淵謨蕃殖既昌福應攸侈方當奉<lb/>
三宫之康福緜萬世之本支所宜日長月滋益多福祉<lb/>
顧今穹碑混於草莽條禁隳於姦豪甚非奉寛大勤首<lb/>
善也謀以誕聖之期同致華封之祝在嚴戒令謹隄防<lb/>
<pb n="KR3l0075_WYG_005-41b"/>
禦囿宫林禁當並飭富强挾貴在所必行庶迪帝心用<lb/>
蕃國本制曰可於是相攸度阯近接城闉左涵右通作<lb/>
亭五楹前有臺榭掲名徳生以侈上賜又作三楹俯納<lb/>
湖浸祝經縱鱗所臨也又作亭三楹内<graphic n="KR2017" url="https://raw.githubusercontent.com/kanripo/KR-Gaiji/master/images/KR2017.png" mimeType="image/png"/>山杫舊刻新<lb/>
銘所峙也植以華表垂之嘉名奉詢畵者錢塘尉扈武<lb/>
也亭成之日都人聚觀和氣懽聲盤礴無際祝皇之夀<lb/>
與天並崇祝皇之基與地同久推而達之天下盖自茲<lb/>
始猗歟盛哉臣切惟宋受天命列聖重光一以寛仁守<lb/>
<pb n="KR3l0075_WYG_005-42a"/>
為家法兵不輕用刑不妄施雨露所涵舟車所至滲漉<lb/>
亭育潤澤豐美況於萬物乎然鳥獸魚鱉咸若夏歴以<lb/>
興以及鳥獸昆蟲周家以盛有天下者發政施仁未有<lb/>
不本諸此師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>誠能推廣㫖意形於告猷迄俾流恩與<lb/>
宋無極詩云天保定爾以莫不興如山如阜如岡如陵<lb/>
如川之方至以莫不増維時有之臣既書其事復系以<lb/>
銘曰天賜宋命世世以仁宋媚於天武文聖神維天曰<lb/>
生皇矣旻旻我其受之代天牧人刑不濫施兵不妄陳<lb/>
<pb n="KR3l0075_WYG_005-42b"/>
孰尸天府永保乂民皇帝聖眀膺圖闡珍曰宋家法仁<lb/>
厚如春惟曰圖回是憲是遵慈薫恵洽廣莫淵淪孰尸<lb/>
天府告猷有臣謂昔有池西湖之津羅罭所窺防禁弗<lb/>
申廣上之徳封奏諄諄師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>稽首惟恭惟寅勒石湖阯<lb/>
作亭湖濱露囊金監率時縉紳與厥耆老戾止轔轔鳶<lb/>
飛魚躍整翰膏鱗天欲海涵贅取蕃轃凡百都人姦宄<lb/>
化醇欽上之恵捐罟棄緡仁民之心愛物是均民物一<lb/>
致天人之因人頌皇帝徳冠羣倫奉承三宫八千嵗椿<lb/>
<pb n="KR3l0075_WYG_005-43a"/>
子孫繩繩子孫振振倘不備考此記則後人必以無名<lb/>
子之言為信矣<lb/>
　　　犬吠村莊<lb/>
韓侂胄嘗㑹從官於南園京尹趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>預焉師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>因撻<lb/>
右庠士二學諸生羣起伏闕詣光範訴師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>時史相當<lb/>
國不欲輕易京尹施行稍緩諸生鄭斗祥輩遂撰為師<lb/>
<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>嘗學犬吠於南園之村莊又舞齋郎以悦侂胄之四<lb/>
夫人以是為詩以擠師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>於臺諫雖師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>固附韓者也<lb/>
<pb n="KR3l0075_WYG_005-43b"/>
亦豈至是李秀岩心𫝊不諳東南事非其所目擊乃載<lb/>
其事朝野雜記諸生犬吠齋郎之詩特詳焉後之作史<lb/>
者當考或謂有穿狗竇而入見韓者亦非<lb/>
　　　考異<lb/>
韓敗籍其家卧内青紬帳後以用兵用羅木自圍其寢<lb/>
防刺也惟所愛四夫人位最侈臣寮所謂僣儗宫闈者<lb/>
是也籍其奏草至陛下二字必提空唯謹或以為韓意<lb/>
叵測者非也忠獻之族得以全者惟侂胄無是爾喻吳<lb/>
<pb n="KR3l0075_WYG_005-44a"/>
曦書藁曰侂胄排羣議以節使能世其忠今公此舉侂<lb/>
胄何面目以見上與士大夫是非節使負侂胄乃侂胄<lb/>
負上與天下之士大夫也書至日即宜舎逆從順反邪<lb/>
歸正閉三闗以絶敵上偽璽於公朝侂胄為奏之上封<lb/>
節使以真王如此猶可以慰天下士大夫之望而侂胄<lb/>
庶幾其有面目以見上與天下之士大夫矣<lb/>
　　　李季章使敵詩<lb/>
李季章壁巽岩尚書之仲子盖賢良公垕之弟開禧初<lb/>
<pb n="KR3l0075_WYG_005-44b"/>
韓欲興兵未有間既遣張公嗣古出使覘敵嗣古使還<lb/>
大拂韓㫖因復遣壁壁還與張異辭階是遷政府後又<lb/>
預誅韓之謀壁使敵詩云天連海岱壓中州煖翠浮嵐<lb/>
夜不收如此山河落人手西風殘照懶回頭前二句不<lb/>
知其指何地既曰煖翠浮嵐夜不收又曰西風殘照懶<lb/>
回頭意亦畧相違恐𫝊者之誤也季章所居亦似號石<lb/>
林諸公賦詩甚多惟王大受仲可有詩絶出記句云君<lb/>
不見牛竒章與李衛公二人平生不相容門前冠盖互<lb/>
<pb n="KR3l0075_WYG_005-45a"/>
咿軋惟有愛石心則同<lb/>
　慶元開禧雜事<lb/>
　　　淮民漿棗<lb/>
紹興和議既堅淮民咸知生聚之樂桑麥大稔福建號<lb/>
為樂區負戴而之者謂之反淮南或士民一至其地其<lb/>
淮民遇夏則先以漿餽之入秋剥棗則蒸以寘諸門任<lb/>
南人食之不取價或遇父老烹牲於社即命同坐有留<lb/>
鏹者即誚何為留堅却不受自開禧兵變淮民稍徙入<lb/>
<pb n="KR3l0075_WYG_005-45b"/>
於浙於閩至閉肆窖飯以竢之既歸而語故老南人游<lb/>
淮者不復有壺漿剥棗之供矣<lb/>
　　　浦城鄉校芝草之瑞<lb/>
慶元間予為兒時父兄常㩦入鄉校觀大成殿第二第<lb/>
三級有芝二本甚異狀如今赤角蕈大而重複色而加<lb/>
紫旁縁以金其一生於第三級正中差大一生於第二<lb/>
級之側差小盖緣金㣲有缺處隂陽者流以為舊校與<lb/>
僧寺相直且背溪山之秀致鄉士累舉不利於南省遂<lb/>
<pb n="KR3l0075_WYG_005-46a"/>
遷而與山相面山形如月而溪寔朝其下是嵗芝遂産<lb/>
於殿墀而文忠芝公遂登乙科文忠宏博而其婦翁開<lb/>
國楊臣亦同年第文忠官至腰金與婦翁所中科級略<lb/>
同楊公亦至佩金此未足道而二公所植立與芝亦相<lb/>
似造物有以啟之矣<lb/>
　　　臺臣用謡言<lb/>
浙西有大臣許某者以國䘏親䘮奏樂又所居頗侵學<lb/>
官為仇家飛謠於臺臣曰笙歌擁出畵堂來<hi>音離</hi>國䘏親<lb/>
<pb n="KR3l0075_WYG_005-46b"/>
䘮總不知府第更侵夫子廟無君無父亦無師竟以是<lb/>
登於劾章雖得於風聞而許為大臣亦未必有是然人<lb/>
言可畏為君子者亦盍謹諸<lb/>
　　　好女兒花<lb/>
金鳯花如鳳咮飛舞每種各具一色聚開則五色成花<lb/>
自夏至秋尤盛謂之金鳳花中都習宫闈娭語謂鳳兒<lb/>
花慈懿之生有鸑鷟儀於黒民<hi>已載前録</hi>名曰鳳娘迨正坤<lb/>
極六宫避舊稱曰好女兒花今在猶然<lb/>
<pb n="KR3l0075_WYG_005-47a"/>
　　　秘書曲水硯<lb/>
王大受號易齋樓鏞號月湖俱知名士也王以吳琚三<lb/>
郊為異姓恩𥙷官樓以科第進樓為越錢清之煎鹽以<lb/>
大受非他士比至輟俸售青布袍以衣鹽亭煎夫迓之<lb/>
越於常大受忽見迓者入則驚曰此必科亭戸為之具<lb/>
法謂賍亟寘迓夫於仁和縣圄遂以家奴㩦一篋自隨<lb/>
徑絶浙江坐於鹽官之南向鞭亭戸而訊之樓在屏後<lb/>
曰王大受爾以口舌得官敢爾耶遂至申倉司倉即章<lb/>
<pb n="KR3l0075_WYG_005-47b"/>
公燮燮不直大受猶未有以廢之大受與韓侂胄壻顧<lb/>
熹善隂諷臺臣平樓至返其已舉五削時鄭捐為暴屬<lb/>
亦白其事於燮燮猶不能平大受詣臺持諌官書或謂<lb/>
程公出又申以顧熹之書燮怒且書道爾足矣何脅我<lb/>
以再三耶擲其書叱大受命典謁者掖大受下墀大受<lb/>
以為士可死不可辱欲委官而去之鄭以好語調停之<lb/>
章榜客次王煎鹽自今不許相見然為鏞者未有以白<lb/>
於韓也偶有僧洪老得小曲水硯於越山墓甓間乃獻<lb/>
<pb n="KR3l0075_WYG_005-48a"/>
之殉乳母𦵏物也記文末一句云庶七百年後知為余<lb/>
之乳母也僧亟以白攻媿攻媿証據其事洪因入都以<lb/>
獻韓韓知其為攻媿遊曰近無恙否久不得攻媿書洪<lb/>
因及鏞事韓大怒以責熹臺臣視風㫖遂逐大受盡反<lb/>
樓五削曲水小硯韓以上進詔付秘書省其字多用蘭<lb/>
亭序華亭名家子朱日新自號文為爻贅集著為辨刋<lb/>
以示人條析縷數與攻媿力辯其不然盖疑其中有乳<lb/>
母好釋老之詞釋之一字特出於彌天釋道安之句自<lb/>
<pb n="KR3l0075_WYG_005-48b"/>
晉宋以來未有合釋老二字為一者且盡剪蘭亭序中<lb/>
字與之合者以辯其誣且云安知其硯出於七百年之<lb/>
後攻媿不欲與之深辨云今欲摹者必白監長而後啟<lb/>
緘秘府爇後不知硯猶存否<lb/>
　<lb/>
　<lb/>
　<lb/>
　四朝聞見錄卷五<lb/>
</p>
<p>
</p>
  </div>
</body>
</text>
</TEI>
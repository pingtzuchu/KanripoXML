<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四朝聞見録卷三</head>
    <p>
<pb n="KR3l0075_WYG_003-1a"/>
欽定四庫全書<lb/>
　四朝聞見録卷三　　　　宋　葉紹翁　撰<lb/>
　　丙集<lb/>
　　　褒贈伊川<lb/>
紹興元年九月二日勑通直郎程頥朕惟周衰聖人之<lb/>
道不得其傳世之學者違道以趨利舍己以為人其欲<lb/>
聞仁義道德之說孰從而聽之亦孰從而求之間有老<lb/>
師大儒不事章句不習訓傳能自得於正心誠意之妙<lb/>
<pb n="KR3l0075_WYG_003-1b"/>
則曲學阿世者又從而排䧟之卒使流離顛㚄無所為<lb/>
而死其禍賊于斯文者亦甚矣爾潜心大業無待而興<lb/>
者也方退居洛師則子弟從之者孝弟忠信及進侍講<lb/>
帷則拂心逆指務引其君以當道由其外以察其内以<lb/>
其所已為逆所未為則髙明自得之學可信而不疑而<lb/>
浮偽之徒自知學問文采不足以表見於世乃竊借其<lb/>
名以為自售外示恬黙中實躁競外示質魯中實奸猾<lb/>
遂使士聞見而疾之是重不幸焉爾朕錫以賛書寵以<lb/>
<pb n="KR3l0075_WYG_003-2a"/>
延閣以震耀褒表之者深明上之所予在此而不在彼<lb/>
也尚其靈明知享此哉可特贈直龍圖閣先是工部侍<lb/>
郎韓肖胄嘗宻啟上追褒元祐諸臣乃有是詔<hi>中興本末作八</hi>
<hi>月家傳贈告作九月</hi>贈典當是八月至九月誥下爾是月癸未秦<lb/>
檜相矣紹翁竊考當時程俱休遹為中書舍人當草制<lb/>
詞然其詞皆度越常法嘉定十七年四月聖㫖伊川程<lb/>
頥紹明道學為世儒宗雖屢褒崇而世禄弗及未足以<lb/>
稱崇奨儒先之意令尚書省訪求其後特與録用當路<lb/>
<pb n="KR3l0075_WYG_003-2b"/>
知其孫源居池州故有是命尚書省旋據池州所申故<lb/>
侍講程頥直下兩位子孫具到宗支圗内程觀之長年<lb/>
七十四其次源年三十九程源係伊川頥嫡長孫合議<lb/>
指揮四月五日奉㫖觀之特與補不理選限登仕郎仍<lb/>
差充池州州學學賔令本州於上供錢内月支錢二十<lb/>
貫米二石俾奉祭祀源令起部銓量得㫖源補廸功郎<lb/>
自是銓中除二令監丞矣初源實往來於都云元祐初<lb/>
起伊川誥詞云勑鄉貢進士程頥孔子曰舉逸民天下<lb/>
<pb n="KR3l0075_WYG_003-3a"/>
之民歸心焉吾思起草茅岩穴以粉澤太平而大臣以<lb/>
爾好學篤行薦於朝願得試用故家以爵命起爾為洛<lb/>
人矜式此故事也盛名之下尚謹處哉嘉定庚辰徐公<lb/>
僑為江東倉䟦前後二制詞曰右伊川先生舉逸民追<lb/>
贈之誥詞也昔先生居洛以道自任元祐初始應詔未<lb/>
幾以間去中興首明黨議而先生下世矣先生之孫源<lb/>
將以二詞鐫諸石先生之道雖不行於時此抑以見我<lb/>
朝崇儒重道之意二月朔東陽徐某謹書紹翁竊疑元<lb/>
<pb n="KR3l0075_WYG_003-3b"/>
祐諸人薦伊川先生者甚力至謂其有經天緯地之才<lb/>
尊主庇民之術至是以通直郎判西京國子監<hi>按官職其實教</hi>
授制詞何其寂寥簡短若是盖中書舍人王震所草王<lb/>
非知伊川者也紹翁又詳慶元丞相趙公汝愚去國侂<lb/>
冑始顓政欲以黨去天下之正人必詆以偽學雖劉德<lb/>
秀從臾為是説然偽之一字已見於紹興制詞矣先是<lb/>
孔文仲劉摯顧臨亦嘗以偽詆先生云<lb/>
　　　虎符<lb/>
<pb n="KR3l0075_WYG_003-4a"/>
虎符半在禁中半在殿岩開禧間慈明隂賛寧皇誅韓侂<lb/>
胄出御批三其一以授錢象祖衞涇史彌逺其一以授<lb/>
張鎡又其一以授李孝純二批俱未發獨象祖亟授殿<lb/>
岩夏震震初聞欲誅韓有難色及視御批則曰君命也<lb/>
震當效死翌日震遣其帳下鄭發王斌邀韓車於六部<lb/>
橋徑出玉津園夾墻用鉄鞭中韓隂乃死<hi>韓褁軟纒故難中</hi>地<lb/>
名磨刀坑鎡始預史議誅韓史以韓為大臣且近戚未<lb/>
有以處張謂史曰殺之足矣史退而謂錢衛曰鎡真将<lb/>
<pb n="KR3l0075_WYG_003-4b"/>
種也心固忌之至是鎡賫伐自言史昌言於朝臣子當<lb/>
為之事何為言功遂諷言者貶鎡於霅自是不復有言<lb/>
誅韓之功者矣御批云已降御筆付三省韓侂胄已與<lb/>
在外宮觀日下出國門仰殿前司差兵士三十人防䕶<lb/>
不許疎失後有虎符印盖牙章也文曰如律令本漢制<lb/>
云震以御筆建為巨閣刻之樂石命其屬為之記初者<lb/>
御筆皆侂胄矯為及是皆慈明所書發斌排韓車語以<lb/>
有御筆押平章出國門韓倉忙曰御筆我所為也行至<lb/>
<pb n="KR3l0075_WYG_003-5a"/>
玉津許鄭發以節度使鄭不從又曰我當出北關門<hi>韓見</hi>
<hi>湖第于州</hi>如何出後潮門又曰我何罪又語發以何得無禮<lb/>
大臣鄭叱以國賊而鞭之歸報震震直趨省中時錢象<lb/>
祖陳自強猶在省震至錢不覺起而問之曰了事否震<lb/>
曰已了事象祖始誦言韓已誅陳作而再拜錢且辭象<lb/>
祖乞以同寅故保全末路象祖許之後衛涇又以同謀<lb/>
誅韓忌使史故黜涇事在乙集鎡後以㫖放還因史變<lb/>
栢法又欲謀史故貶置象臺先是有告御批之謀於韓<lb/>
<pb n="KR3l0075_WYG_003-5b"/>
者韓答以當以死報國又告之者甚苦<hi>告者即周均</hi>侂胄始<lb/>
與自强謀自强薦林行可為諌議大夫欲於誅韓日上<lb/>
殿一網掃盡象祖以下出國中韓居中應之幸韓不得<lb/>
入内若韓用私人小車徑從和寧門入斌發必不覺則<lb/>
謀韓者虀粉矣然誅韓之計甚疎王大受趙汝談皆預<lb/>
始謀至書所欲施行之事於掌記幸不敗爾敗則慈明<lb/>
景憲殆哉時寧皇聞韓出玉津亟用箋批殿司前往追<lb/>
回韓太師慈明持牋泣且對上以他要廢我與兒子又<lb/>
<pb n="KR3l0075_WYG_003-6a"/>
已殺兩國百萬生靈若欲追回他我請先死寧皇抆淚<lb/>
而止慈明遂牋云<lb/>
　　　逆曦偽服印<lb/>
開禧逆曦既誅偽内史安公丙函其首與偽服宮號來<lb/>
上以首付棘寺偽服與印付臨安府軍資庫時吴鋼為<lb/>
倅吏胥未以入庫急持來視紹翁亦因以識其物𫀆僣<lb/>
黄領儗赭𫀆僣赭領儗黄宮號用黄絹折角為四文曰<lb/>
出入殿門敵授以印鑄用今文曰蜀王之印僅如今文<lb/>
<pb n="KR3l0075_WYG_003-6b"/>
思院給降式曦自鑄塗金印文云蜀國制勑之印<lb/>
　　　萬弩營<lb/>
紹興末孝宗命張浚置御前萬弩營於鎮江癸未戍泗<lb/>
州甲申與敵鬭皆有功<hi>水心錢表臣墓誌</hi>
　　　來子儀<lb/>
來子儀與周洪道實布衣交洪道既為樞使子儀入都<lb/>
訪洪道洪道館於嘉㑹門外表忠觀洪道欲因間薦之<lb/>
於上特奏假<hi>大臣出門訪親舊必奏</hi>上問以何為洪道奏上以訪<lb/>
<pb n="KR3l0075_WYG_003-7a"/>
子儀上首肯不復問子儀謂誰與子儀置酒極歡道故<lb/>
舊外示以近詩子儀盡卷則笑曰周樞使詩也非周洪<lb/>
道詩也洪道問所以然子儀曰昔徐師川少年工詩晚<lb/>
位樞府詩浸不逮於昔人以為向來自是徐師川詩後<lb/>
來自是徐樞宻詩洪道笑而容之<lb/>
　　　朱希真<lb/>
希真有詞名以𨼆德著思陵必欲見之累詔始至上面<lb/>
授以鴻臚卿希真下殿拜訖亟請致其仕上改容而許<lb/>
<pb n="KR3l0075_WYG_003-7b"/>
之<lb/>
　　　寧皇進藥<lb/>
寧皇每命上醫止進一藥戒以不用分作三四帖盖醫<lb/>
家初無的見以衆藥嘗試人之疾寧王知其然王大受<lb/>
之父克明號名醫遇病雖數證亦只下一藥曰此病之<lb/>
本也本除而病去矣<hi>王克明事出水心為銘墓</hi>
　　　秦檜待北使<lb/>
紹興金國使持盟書要玉輅以載百官朝服迎於麗正<lb/>
<pb n="KR3l0075_WYG_003-8a"/>
檜使人諭以玉輅非祀天不用且非可載書輅雖不用<lb/>
北使心欲百官迎拜檜許之翌日命省吏雜以緋紫迎<lb/>
拜於麗正班如儀北使造庭又訝百官以立班上既受<lb/>
書畢百官呵殿綴北使以出北使見向之緋紫諸吏猶<lb/>
立於門始悟秦計又敵人至庭必欲上興躬下殿受書<lb/>
左右相顧莫敢孰何時王汴在班内起而語敵曰爾是<lb/>
有書無書敵遂出書示之汴奪書而進敵計屈歸其國<lb/>
以生事𬒳誅云紹翁據勾龍如淵退朝録紹興八年十<lb/>
<pb n="KR3l0075_WYG_003-8b"/>
二月二十七日己夘上召王倫入責以取書事輕脫倫<lb/>
見北使於館以二策動之北使皇恐遂許明日上詔宰<lb/>
執就館見北使受書納入人情始安或曰秦檜未有以<lb/>
處給事中樓炤舉諒隂三年之説以語檜檜悟於是上<lb/>
不出而檜攝冡宰即館受書以歸敵始知朝廷有人紹<lb/>
翁嘗疑省吏及奪書一節得於所聞未敢遽載如淵之<lb/>
論有據甚明若就館授書則省吏與奪書之説真齊東<lb/>
云<lb/>
<pb n="KR3l0075_WYG_003-9a"/>
　　　真文忠公謚議<lb/>
紹翁甲戌載真文忠謚事後以呈似紫薇程公許公惠<lb/>
紹翁以尺牘曰聞見録二帙並沐示教記載詳博事得<lb/>
實而詞㫖㣲婉他日足以備史官𥙷放失非細故也靖<lb/>
逸抱才蓄學含章退處著書以待來世當於古人中求<lb/>
之聞見録所記西山謚議一段是時公許待罪奉常為<lb/>
博士所訂文忠二字實參考公論與長官同寮商訂累<lb/>
日而後敢落筆間有一二公以為太過然予此謚者上<lb/>
<pb n="KR3l0075_WYG_003-9b"/>
下無異詞故議下考功覆議亦以為當當時却不聞其<lb/>
家子弟與政府辯論一節架閣公<hi>即西山嗣名志道</hi>後入朝亦<lb/>
未嘗一訪但建安諸賢及嘗登西山之門者頗相稱當<lb/>
尚俟稍間搜索副墨録以求教紹翁適感竒疾不及從<lb/>
公求副墨公已去守袁州紫薇程公嘗歴兩制世號為<lb/>
滄洲先生<lb/>
　　　悼趙忠定詩<lb/>
慶元初韓侂胄既逐趙忠定太學諸生敖陶孫賦詩於<lb/>
<pb n="KR3l0075_WYG_003-10a"/>
三元樓云左手旋乾右轉坤如何群小恣流言<hi>又曰群小相煽</hi>
<hi>動謡言</hi>狼胡無地居<hi>一作/歸</hi>姬旦魚腹終天弔<hi>一作葬</hi>屈原一<lb/>
死固知公所欠孤忠幸有史長存九原若遇韓忠獻休<lb/>
説如今有末孫<hi>又曰休説渠家末世孫</hi>陶孫方書於樓之木壁酒<lb/>
一再行壁已不復存陶孫知詩必已為韓所亷則捕者<lb/>
必至急更行酒者衣持煖酒具下捕者與交臂問以敖<lb/>
上舍在否敖對以若問太學秀才耶飲方酣陶孫亟亡<lb/>
命歸走閩捕者入閩逮之入都至都以書祈哀於韓謂<lb/>
<pb n="KR3l0075_WYG_003-10b"/>
詩非己作韓笑而命有司復其貫敖陶孫旋中乙丑第<lb/>
由此得詩名江湖集中詩最多予嘗以其卷示杜忠可<lb/>
杜謂典實其詩率多效陸務觀用事終不肯效唐風初<lb/>
識南岳劉克莊得其詩卷曰所欠典實爾南岳集中詩<lb/>
率用事盖取其説後得南岳刻詩於士人陳宗之喜而<lb/>
語宗之曰且喜潜夫<hi>克莊字</hi>已成正覺陶孫字器之號癯<lb/>
翁福唐人<lb/>
　　　鵓鴿詩<lb/>
<pb n="KR3l0075_WYG_003-11a"/>
東南之俗以飬鵓鴿為樂群數十百望之如錦灰褐色<lb/>
為下純黒者為貴内侍蓄之尤甚粟之既則寓金鈴於<lb/>
腰飛而颺空風力鈴振鏗如雲間之珮或起從鳳山紹<lb/>
興中有賦詩者曰鐵勒金狨似錦鋪暮収朝放費工夫<lb/>
争如養取南來鴈沙漠能傳二帝書<lb/>
　　　宮鴉<lb/>
紹興初髙宗建行闕於鳳山山中林木蓊如鴉以千萬<lb/>
朝則相呼鼔翼以出啄粟於近郊諸倉昏則整陣而入<lb/>
<pb n="KR3l0075_WYG_003-11b"/>
噪鳴聒天髙宗故在汴邸汴無山故未嘗聞此至則大<lb/>
駭又以二酋之逼聖思逸不恱命内臣張去為領修内<lb/>
司諸兒聚彈射而驅之臨平赤岸間盖去闕十有五六<lb/>
里未幾鴉復如初彈者伎窮宮中亦習以為常唐人詩<lb/>
多用宮鴉盖唐宮闕依山云<lb/>
　　　田雞<lb/>
杭人嗜田雞如炙即蛙也舊以其能食害稼者有禁憲<lb/>
聖南渡以其酷似人形力賛髙宗申嚴禁止之今都人<lb/>
<pb n="KR3l0075_WYG_003-12a"/>
習此味不能止售者至刳冬𤓰以實之寘諸食蛙者之<lb/>
門謂之送冬𤓰黄公度帥閩以閩號為多進士永必諸<lb/>
貫宿戒庖兵市坐魚三斤庖兵不曉所名徧問諸生莫<lb/>
能喻時林執善為州學録或語庖人以執善多記庖人<lb/>
拜而問焉執善語以可供田雞三斤庖人如教納入黄<lb/>
公度笑而進庖人曰誰教汝庖以執善告黄公遂舘林<lb/>
於賔閤云執善記博而瓌竒為南宮第一試聖人備道<lb/>
全美論至今舉子誦之有林省元文衡事鍳行於世驪<lb/>
<pb n="KR3l0075_WYG_003-12b"/>
塘危先生稹弟蟾塘和與之同年視其手如龍𤓰而毛<lb/>
盖林氏之家與廟相直其母誕執善之夕嘗與神遇終<lb/>
為閩名儒云惜乎强售人婦以為妾其夫怨言執善為<lb/>
有司杖之抑欝而死執善其後亦亟死云吁士之不可<lb/>
不自愛也久矣<lb/>
　　　史越王青詞<lb/>
前載史越王辭免太傅表得之聞見以為出於余公天<lb/>
錫之父暨儲行之孫沐録示則非辭免表盖青詞云反<lb/>
<pb n="KR3l0075_WYG_003-13a"/>
本狐丘寓誠獺祭念此闔門之多指洎於投老之一身<lb/>
云云欲用侵尋歲月八十有三未有其對訥齋馮端方<lb/>
在坐應曰補報乾坤萬分無一王稱賞乆之四六話中<lb/>
亦載謂其本於古人之聯未知前今所載孰是吴門友<lb/>
人之子胡<hi>闕</hi>　北訪余公天錫之弟天任於四明因舉<lb/>
聞見所載余公天任曰是也盖先伯所對但歲月二字<lb/>
非是其易為甲子天任與余公天錫為同氣後繼其父<lb/>
季云<lb/>
<pb n="KR3l0075_WYG_003-13b"/>
　　　司馬武子忠節<lb/>
中原既䧟敵忠義之士欲圖其國挈而南向本朝者甚<lb/>
多盖祖宗之澤時猶未冺也謹按韓太監玉所記云初<lb/>
司馬池之後朴字文秀借兵部侍郎使敵營丞相燕國<lb/>
王完顔宗幹見而異之因授以尚書右丞朴不屈然猶<lb/>
縱其出入敵中生子名通國字武子盖本蘇武之義通<lb/>
國有大志嘗結北方之豪韓玉舉事皆未得要領紹興<lb/>
初遂挈家以南授京秩江淮都督府計議軍事其兄璘<lb/>
<pb n="KR3l0075_WYG_003-14a"/>
猶在敵中以弟故與通國善癸未九月都督魏公遣張<lb/>
虬侯澤往大梁問璘璘因以扇贈玉詩云雝雝鳴鴈落<lb/>
江濵夢裏年來相見頻吟盡楚辭招不得夕陽愁殺倚<lb/>
樓人魏公見此詩於甲申歲春復遣侯澤往大梁諷通<lb/>
國璘等行至亳州為邏者所獲通國璘山與嘗所與交<lb/>
聶山三百餘口同日遇害是歲三月十六日也先是敵<lb/>
主完顔褒之皇太子以都元帥留守大梁乗十六傳而<lb/>
至以是月十一日交事澤與通國璘山謀率壯士百人<lb/>
<pb n="KR3l0075_WYG_003-14b"/>
袴伏短兵畢趨留守所庭刼之如得留守則大事可就<lb/>
時留守左右與通國結盟者三萬餘人而澤敗於初十<lb/>
日皇太子得其圖籍與劵立焚之獨罪首事時魏公開<lb/>
督府於丹陽盖以右相出使廵邊回也聞之盛歎云某<lb/>
入見上當白其事而旌之㑹魏公中道罷去王亦竄責<lb/>
嶺表通國之姪孫振自叙其事曰昔李翰作張廵傳而<lb/>
不為許逺立傳韓昌黎歎許逺之忠節未能盡白於世<lb/>
遂叙於廵傳之後使後之人知逺之不屈於賊如此夫<lb/>
<pb n="KR3l0075_WYG_003-15a"/>
為士而知逆順之理殞其身而全其節此固人臣分内<lb/>
之事其無後之人以發揚之則忠肝義膽将遂泯没豈<lb/>
不痛哉吾祖尚書靖康間奉使金敵辭氣激烈謀略深<lb/>
逺雖不能遏其方張之勢而亦足以起其畏敬之心及<lb/>
扈從北狩不以利動不以懼死髙宗加謚忠潔褒崇之<lb/>
典極於一時繼又採擇著之國史吾祖之節無遺憾矣<lb/>
若季父武子埋迹異域一心本朝起義未成遽遭屠戮<lb/>
後韓太監紀其詳王尚書希呂書其略雖未能載諸史<lb/>
<pb n="KR3l0075_WYG_003-15b"/>
册而節義之名庶幾不至磨滅韓昌黎以張許二家子<lb/>
弟才智卑下不能通知先志為羞今季父節義未能彰<lb/>
彰於世振若不能有以永其傳則是亦張許二家之子<lb/>
弟也敬以王韓二記刋諸琬琰以備異時髙義君子發<lb/>
其潜德云王公希呂為之序曰昔予居鄉有陜右林虎<lb/>
臣者自西而東至符離家焉其家鄰居數月稍熟因詢<lb/>
以西事林因辟人曰去年金人傾國犯淮南吾鄉之豪<lb/>
共千餘人倡義而起有司馬通國者主其盟将為批亢<lb/>
<pb n="KR3l0075_WYG_003-16a"/>
擣虛計不幸事未成而幾已露司馬氏之家數百指殱<lb/>
焉俄其徒已變姓名携妻子因得出闕以至於此予因<lb/>
歎曰忠孝之節其萃於司馬氏乎昔我先正温國文正<lb/>
公迨事四朝惟忠惟孝忠潔公繼之今通國又繼之皆<lb/>
以忠義憤發效死北庭事雖未成亦可謂是以似之惜<lb/>
乎時予在敵中不能為作傳姑記其略以俟詢訪王希<lb/>
呂記紹翁竊謂通國受魏公之間欲掩襲大梁以相應<lb/>
敵知豪傑必出於此故遣其子乘十六傳而來亦神矣<lb/>
<pb n="KR3l0075_WYG_003-16b"/>
通國欽其志宜息謀可也為忠義功名所激顧出於此<lb/>
惜夫紹翁謹按韓太監所載謂魏公於甲申歲春見璘<lb/>
詩因遣張虬侯澤盖隆興二年也隆興元年癸未歲魏<lb/>
公開督府次年甲申兵敗王汴之和議遂成通國敗於<lb/>
三月魏公罷於四月相去一月事爾<hi>浚少保保信軍節度使判福州</hi>
　　　張史和戰異議<lb/>
自金人渝盟兵革不得休息民之創痍日甚㑹天子新<lb/>
立謂我家有不共戴天之讎朕不及身圖之将誰任其<lb/>
<pb n="KR3l0075_WYG_003-17a"/>
責乃奮志於恢復由是天下之鋭於功名者皆扼腕言<lb/>
用兵矣史公浩相時之宜審天下之勢以為未可上疏<lb/>
曰靖康之禍孰不痛心疾首悼二帝之蒙塵六宮之逺<lb/>
役境土未還園陵未肅此誠枕戈待旦思報大恥之時<lb/>
也然陛下初嗣位不先自治安可圖逺矧内乏謀臣外<lb/>
無名将士卒既少而練習不精而遽動干戈以攻大敵<lb/>
能保其必勝乎茍戰而㨗則一舉而空朔庭豈不快吾<lb/>
所欲若其不㨗則重辱社稷以資外侮陛下能安於九<lb/>
<pb n="KR3l0075_WYG_003-17b"/>
重乎上皇能安於天下之養乎此臣所以食不甘味而<lb/>
寝不安席也張浚老臣豈其念不到此而誤於幕下輕<lb/>
易之謀眩於北人誑順之語未遑精思熟慮决策萬全<lb/>
乃欲嘗試為之而徼幸其或成臣竊以為未便上皇親<lb/>
覩禍亂豈無報敵之志當時以張韓劉岳各領兵數十<lb/>
萬皆西北勇士燕冀良馬然與之决勝負於五六十載<lb/>
之間猶不能復尺寸地今而欲以李顯忠之輕率邵宏<lb/>
淵之寡謀而取全勝豈不難哉惟陛下少稽鋭志以為<lb/>
<pb n="KR3l0075_WYG_003-18a"/>
後圖内修政事外固疆圉上収人才下裕民力乃選良<lb/>
将練精卒備器械積資粮十年之後事力既備茍有可<lb/>
乗之機則一征無敵矣已而浚以樞宻使都督江淮軍<lb/>
馬請上幸建康以成北伐之功史公曰古人不以賊遺<lb/>
君父必乗輿臨江而後成功則都督安用且陛下逺征<lb/>
而上皇獨留敵以一騎犯淮則此城之人騷然奔遁上<lb/>
皇何以安處乎浚又請以所部二十萬人進取山東史<lb/>
公問留屯江淮幾何人也曰半之復與計其守舟運粮<lb/>
<pb n="KR3l0075_WYG_003-18b"/>
之人則各二萬曰然則戰卒纔六萬耳彼豈為是懼耶<lb/>
况淄青齊鄆等郡雖盡克復亦未傷於彼彼或以重兵<lb/>
犯兩淮荆襄為之牽制則江上之危如累卵矣都督於<lb/>
是在山東乎在江上乎詰難於天子凡五日史公復勸<lb/>
浚曰明公以大讐未復决意用兵此實忠義之心然不<lb/>
觀時審勢而遽為之是徒慕復讎之名耳誠欲建立功<lb/>
業宜假以數年先為不可勝以待敵之可勝乃上計也<lb/>
明公四十年名望如此一旦失利明公當何如哉浚曰<lb/>
<pb n="KR3l0075_WYG_003-19a"/>
丞相之言是也雖然浚老矣魏公曰晉滅吴杜征南之<lb/>
力也而當時歸功於羊太傅以規模出於祜也明公能<lb/>
先立規模使後人藉是有成則亦明公之功也何必身<lb/>
為之浚黙然乃見上曰史浩之意已不可奪惟陛下英<lb/>
斷於是不由三省樞宻院而命将出師矣其年五月師<lb/>
渡淮史公曰國之大事在戎予以宰相兼樞宻使而不<lb/>
獲與聞将焉用相遂力請罷歸歸未及家師敗於符離<lb/>
卒十有三萬一夕而潰死者不可勝數資粮甲兵捐棄<lb/>
<pb n="KR3l0075_WYG_003-19b"/>
殆盡天子哀痛下詔罪己左相以議論詭隨待罪而都<lb/>
督以師徒撓敗自劾矣<lb/>
　　　寧皇登位<lb/>
前載憲聖策立寧皇事雖黄屋初非堯心而天下皆謂<lb/>
宜立光皇當勵精之初薛公圭投北宮麗正書言頗切<lb/>
至盖孝宗之意初主沂邸光皇亦屬意焉書畧曰庶之<lb/>
亂嫡自宮闈始夫庶之亂嫡則支之亂本之漸也而支<lb/>
之亂本則異姓之亂同姓之漸也異姓之亂同姓則又<lb/>
<pb n="KR3l0075_WYG_003-20a"/>
夷狄亂中國之漸也又曰陛下踐祚今既五年皇子嫡<lb/>
長已踰弱冠玉册之命未布而青宮之席尚虚又曰陛<lb/>
下不即天下之安而冐天下非常之危不守天下之常<lb/>
而覆天下不測之變採之游言殊有驚悸採之國論曽<lb/>
無建明又曰祖父互疑天地幾變子孫猜防上下解體<lb/>
支嫡交忌臣民異心臣始聞之未敢遽信今既日乆不<lb/>
容無惑道路之言喧傳百端中外之心憂疑萬狀燕公<lb/>
聞之寧無懐貳乗輿聞之莫或改容藩邸聞之未免憂<lb/>
<pb n="KR3l0075_WYG_003-20b"/>
禍此何等事也而俾見於世此何等議也而俾聞於時<lb/>
陛下<hi>謂孝宗</hi>盍亦自思其何以得此議固宜自盡吾為祖<lb/>
為父之道也上<hi>光宗</hi>盍亦自思其何以得此議固宜自盡<lb/>
吾為子為父之道也又曰陛下曽知有竊議之人乎否<lb/>
也問之左右問之在朝盖有君也不敢言矣問之主上<lb/>
盖有父也不敢言矣問之太子盖有祖矣仍有父也尤<lb/>
不敢言矣為臣之言不通於君為子之言不通於父為<lb/>
孫之言不通於祖而㣲臣僣言之死有餘地矣如蒙聖<lb/>
<pb n="KR3l0075_WYG_003-21a"/>
恩特垂天聽君臣之情通自臣言始父子之情通自臣<lb/>
言始祖孫之情通自臣言始臣雖身首異處而忠孝獲<lb/>
書於史册雖瞑目於地下將有辭以對越先朝十御皇<lb/>
帝在天之靈矣盖紹熈五年甲寅歲所上也嘉熈壬寅<lb/>
公圭之里人陳貴明為䟦其書云懶菴趙踏中載寧廟<lb/>
之立實出於水心先生之建議雖然水心之議特出於<lb/>
一時之危疑踏中所載寧廟登極之詔遲下數月襄州<lb/>
之亂作矣特以詔至而立嗚呼孰知有獻策於承平無<lb/>
<pb n="KR3l0075_WYG_003-21b"/>
事者哉初光宗疾不能喪襄陽士人陳應詳隂連北方<lb/>
鄧州叛黨亦殺守臣張定叟用縞素代皇帝為太上執<lb/>
喪且舉襄以順地適寧皇登極之詔甫三日而至陳遂<lb/>
變色寢謀旋為其黨所訴定叟臨閲塲問之曰朝廷負爾<lb/>
耶太守負爾耶各命將士射之先誌其箭中其肝者有<lb/>
某賞中其心者有某賞中其體若肢者有某賞發陳之<lb/>
篋惟縞巾數千云先是趙踏中具載水心賛嘉邸之語<lb/>
數十百親筆其顛末紹翁未之見也薛君永嘉士人子<lb/>
<pb n="KR3l0075_WYG_003-22a"/>
夢桂嘗以其書藁示紹翁當時陳議者恐不止一薛然<lb/>
曲突徙薪之不賞自昔然矣<lb/>
　　　葉洪斥侂胄<lb/>
洪字子大為紹翁鄉人且宗少負才不覊慶元間疾侂<lb/>
胄而未有間洪館於韓氏即侂胄族子盖騃兒也以后<lb/>
戚預内宴洪代為之書徑入於御其最切至處云侂胄<lb/>
弄權不已必至弄兵寧宗以示侂冑迹所為書則洪也<lb/>
除名仕籍編置邕管者十六年嘉定初盡復其官并理<lb/>
<pb n="KR3l0075_WYG_003-22b"/>
編置年以為實歴僉書邕管事洪旋終於任<lb/>
　　　景靈行香<lb/>
百官赴景靈行香僧道分為兩序用其威儀况語初僧<lb/>
徒欲立道流右且曰僧而後道至交訟乆之秦檜批其<lb/>
牘云景靈太乙實崇奉道教之所道流宜居上至今定<lb/>
為制云紹翁以為在天之靈必不顧歆於異教且市井<lb/>
髠簮之庸人宜皆斥去近者淳祐進書例用僧道鐃鼔<lb/>
前導朝廷有㫖勿用盖得之矣惜未施於原廟<lb/>
<pb n="KR3l0075_WYG_003-23a"/>
　　　王醫<lb/>
王繼先以醫術際遇髙宗當髙宗擬謁郊宮僅先期二<lb/>
日有瘤𨼆於頂將不勝其冠冕上憂甚詔草澤繼先應<lb/>
詔而至既視上則笑曰無貽聖慮來日愈矣既用藥瘤<lb/>
自頂移於肩隨即消若未嘗有上遂郊見天地上嘗以<lb/>
瀉疾召繼先繼先至則奏曰臣暍甚乞先宣賜𤓰而後<lb/>
静心診御上急詔太官賜𤓰繼先先食之既上覺其食<lb/>
𤓰甘美則問繼先朕可食此乎繼先曰臣死罪索𤓰固<lb/>
<pb n="KR3l0075_WYG_003-23b"/>
將以啓陛下食此也詔進𤓰上食之甚適瀉亦隨止左<lb/>
右驚上疑問繼先曰此何方也繼先曰上所患中暑故<lb/>
瀉𤓰亦能消暑爾大率皆𩔖此其後乆虚東宮臺臣論<lb/>
繼先進藥無效安置福州因家焉王涇亦頗宗繼先術<lb/>
亦有竒騐然用藥多孟浪髙宗居北宮苦脾疾涇誤用<lb/>
瀉藥竟至大漸孝宗欲僇之市朝憲聖以為恐自此醫<lb/>
者不敢進藥止命天府杖其背黥海山涇先懐金箔以<lb/>
入既杖則以傅瘡若未嘗受杖者後放還居天街猶掲<lb/>
<pb n="KR3l0075_WYG_003-24a"/>
榜於門曰四朝御診王防禦有輕薄子以小楮帖其旁<lb/>
云本家兼施瀉藥王慚甚寧皇患痢召曾醫<hi>不記名</hi>入視<lb/>
曾診御畢方奏病證未有所處慈明立御榻後有㫖呼<lb/>
曾防禦官家喫得感應丸否曽連稱喫得喫得慈明又<lb/>
諭以須是多把與官家喫曾乗教㫖對以須進二百丸<lb/>
寧皇進藥如數瀉旋定又進二百丸遂止曾時坐韓黨<lb/>
被遣上遂於其元降秩上更増三秩寧皇不豫滋乆謂<lb/>
左右曰惟曾某知我性急召入診訖嗚咽不勝上曰想<lb/>
<pb n="KR3l0075_WYG_003-24b"/>
是脉兒不好也曽出自診其脉謂家曰我脉亦不好先<lb/>
寧皇一夕而逝米南宮五世孫巨秀亦善醫嘗診史相<lb/>
脉語未發史謂之曰可服紅丸子否米對以正欲用此<lb/>
亦即愈史病手足不能舉朝謁遂廢中書要務運之帷<lb/>
榻米謂必得天地丹而後可丹頭偶失去歴年莫可訪<lb/>
尋史病甚召米於常州至北關登舟買飯偶見有售拳<lb/>
石於肆者頗異米即而玩之即天地丹頭也問售者爾<lb/>
何自至此曰去年有人家一妳子持以售米因問厥值<lb/>
<pb n="KR3l0075_WYG_003-25a"/>
售者漫索錢萬米以三千酬值持歸調劑以供史史疑<lb/>
而未嘗有閽者亦病痿試服即能坐起又以起歩司田<lb/>
帥之疾史始信而餌身即輕遂内引及史疾再殆天地<lb/>
丹已盡遂薨於賜第<lb/>
　　　髙士<lb/>
孝宗聖性超詣靡所弗䆒厥㫖尤精内景時詔山林修<lb/>
飬者入都寘之髙士寮人因稱之曰某髙士皇甫髙士<lb/>
予既載其出入矣又有謝髙士以從臣薦講易於宮中<lb/>
<pb n="KR3l0075_WYG_003-25b"/>
孝宗問以老莊之學謝對以人主當以君國子民為心<lb/>
若老莊之學其竢之者歟易如剛最後洒掃髙士堂亦<lb/>
稱髙士去其徒無甚異唯善於趨謁以故史越王尤錫<lb/>
山楊誠齋陸三山頗與之游陸公嘗因齋宿竹宮因叩<lb/>
其廬有二蒼童對奕㣲聞松風間有琴絲棊奕聲陸公<lb/>
心羡以為是何異神仙之居叩二蒼童願見髙士童答<lb/>
以髙士已出去某御藥處<hi>中貴人也</hi>陸公歎息曰髙士亦見<lb/>
御耶笑而出宮本中貴人提舉易所見者提舉也陸公<lb/>
<pb n="KR3l0075_WYG_003-26a"/>
未知之爾然髙士見本宮提舉亦非所以為髙士矣宜<lb/>
發陸公之笑也寧皇聖性多可其徒率因左右覺先生<lb/>
號天慶陳道士三茅張道士俱不由給舍得先生號陳<lb/>
書於狀謁史相史不悦叱典謁改天慶觀主衘始命入<lb/>
因謂陳工於修創若先生號豈可輙當因謂三茅亦然<lb/>
遂於群從官前及此以如剛嘗與越王諸公遊奏之上<lb/>
賜通妙葆真先生勑由給舍下先是史於賜第齋醮罷<lb/>
戱命如剛升髙席如浮屠問對説葛藤如剛乏辯舉道<lb/>
<pb n="KR3l0075_WYG_003-26b"/>
士姚公邃代己説法姚從容就席有僧作禮而問曰伺<lb/>
候於公卿之門奔走於形勢之途足將進而趦趄口將<lb/>
言而囁嚅如何謂之岩𨼆<hi>姚自號為岩𨼆</hi>姚即對曰若以色見<lb/>
我以音聲求我是人行邪道不能見岩隐僧屈伏姚擲<lb/>
拂下座史不加器賞如剛後悔不自升席史眷如剛浸<lb/>
異於姚如剛譖姚如史不行盖嘉定間事也<lb/>
　　　蕭照畫<lb/>
孤山冷堂西湖竒絶處也堂規模壯麗下植梅數百株<lb/>
<pb n="KR3l0075_WYG_003-27a"/>
以備遊幸堂成中有素壁四堵幾三丈髙宗翌日命聖<lb/>
駕有中貴人相語曰官家所至壁乃素耶宜繪壁亟命<lb/>
御前蕭照往繪山水照受命即乞上方酒四斗昏出孤<lb/>
山每一鼔即飲一斗盡一斗則一堵已成畫若此者四<lb/>
畫成蕭亦醉聖駕至則周行四壁間為之歎賞知為照<lb/>
畫賜以金帛蕭畫無他長惟能使玩者精神如在名山<lb/>
勝水間不知其為畫爾<lb/>
　　　慈明<lb/>
<pb n="KR3l0075_WYG_003-27b"/>
慈明太后越人也善通經史能小王書母張夫人以樂<lb/>
部被憲聖幸後以病歸李氏死葬西湖小麥嶺下地名<lb/>
放馬塲憲聖常因樂部不恊顧左右曰我記得張家今<lb/>
安在左右對曰已死矣有女頗聰慧憲聖念張氏故召<lb/>
後入時年十一二嘗寘憲聖側宮中謂之則劇孩兒及<lb/>
既長寧皇侍燕長樂目后有異而重於自請憲聖知其<lb/>
意遂燕寧皇而賜之曰做好看待他日有福<hi>憲聖精於五行</hi>由<lb/>
此遂正六宮之位慈明所以報憲者無所不至閣子内<lb/>
<pb n="KR3l0075_WYG_003-28a"/>
掲帖圗則吴氏之宗枝也居則指姓名以問左右曰這<lb/>
箇有差遣也未每遣景獻諭時相凡除授必先吴氏而<lb/>
後其家先是后葬其母於群宮人塜閲歲浸久至不知<lb/>
兄弟信迨備六宮禮始遣迎次姪今永寧郡王於衢或<lb/>
謂后父即兄也葬張夫人處盖天造地設非人力所及<lb/>
山自南髙峰為岡阜至夫人壠忽踊去若龍昻首為嶺<lb/>
春陽發達夫人墳有物若鍾乳結成甓淵泉環繞源出<lb/>
百里其家克知詩禮福禄未艾也憲聖父為宣靖王先<lb/>
<pb n="KR3l0075_WYG_003-28b"/>
殯於金陵暨憲聖備妃册始勑葬天竺石人嶺下山自<lb/>
嚴陵來為戴青嶺復蟠折百餘形若展袖為葬王處營<lb/>
上有屋如堂盖垂簾后父舊制也山接武林滙為冷泉<lb/>
大江西湖横前水口俱有竒峰截秀宜其啓擁佑聽政<lb/>
之祥云宣靖王耶今以為京師珠子吴員外是也以蠙<lb/>
珠為業累貲數百萬王長者也間行閭巷周知貧乏者<lb/>
每實金與交鈔於槖挾蒼頭奴遇夜以出雖家人莫知<lb/>
也王從槖探金鈔則率家人羅拜謂天所賜王行之且<lb/>
<pb n="KR3l0075_WYG_003-29a"/>
三十年迨蒼頭長亦號小員外為王置白金器於肆以<lb/>
氣與售金者争至呼以乞兒售者不能平遂持而問之<lb/>
曰我如何是乞兒蒼頭曰爾某年某月日不得吴員外<lb/>
金與鈔你如何不做乞兒其人亟釋蒼頭翌日率家人<lb/>
置禮拜賜王王陽為未嘗有此以謝之王知𨼆德已泄<lb/>
乆則以他故逐奴云<lb/>
　王嘗有興造有神立於百歩外王遥問曰爾何神也<lb/>
　曰吾太歲也君興造寔犯予故避於百歩之外由君<lb/>
<pb n="KR3l0075_WYG_003-29b"/>
　有隂德也王篤生憲聖宜哉事異不書於後<lb/>
　　　節度<lb/>
太祖罷節度立權發遣與權知之𩔖故士大夫作郡皆<lb/>
自稱曰假守謂非真節度也今節度亦非真名存爾在<lb/>
權尚書上正尚書下鑄印畀節之外給半俸視尚書則<lb/>
有宣麻之異與節堂使臣而已宣麻外若皇子則上必<lb/>
降勑諭本諭官吏軍民僧道父老如髙宗勑常德府官<lb/>
吏軍民僧道耆老曰朕以為國家英相予郊祀克同寅<lb/>
<pb n="KR3l0075_WYG_003-30a"/>
而竣事爰易鎮以増畬眷惟常徳之邦邈在重湖之北<lb/>
載更齋鉞已錫言綸凡爾軍民迨夫吏士聳聞成命諒<lb/>
溢驩心此則紹興三十六年髙宗皇帝普安郡王為本<lb/>
軍節度使勑也軍民僧道拜勑訖用紫綾背册列官屬<lb/>
姓名并圖經以禮狀申繳本官<hi>非皇子亦用此</hi>若經從本鎮則<lb/>
太守必櫜韎道左尉擁篲前導官吏軍民僧道耆老迓<lb/>
於郊外往往去本鎮甚逺無復講此維揚節使沂中墳<lb/>
墓在鳳口沂中實為昭慶軍節度<hi>今安吉州</hi>間因上塜知守<lb/>
<pb n="KR3l0075_WYG_003-30b"/>
臣而下欲用此禮遂命從者迓出間道以避之紹翁竊<lb/>
考本朝所以重節鉞而不以輕授者以使相故也故相<lb/>
以禮而去纔畀節度使判某郡而所謂節使俸給復减<lb/>
半而其位又在正尚書之下則除授之際正不必宣麻<lb/>
鎻院<hi>以宰相為之故宣鎻後循用不改</hi>惟宰相去國判郡除使相者不<lb/>
妨帯宣若他官特授者正不必爾况叅預而下等為大<lb/>
臣俱用制除而視權尚書者反得宣鎻此皆制度因循<lb/>
有合釐正者節鉞輕授甚至致仕亦有封駁者有正授<lb/>
<pb n="KR3l0075_WYG_003-31a"/>
而中司卷班以出者有繳真俸者是以視權尚書為重<lb/>
也餘除權尚書正尚書設或未當則封駁者絶少未嘗<lb/>
有争之如此力者是可訝也且正尚書一間即為政府<lb/>
節度自細轉檢校三少太尉至於開府尚有三四轉且<lb/>
正尚書有不旬月致階兩地者為節度至開府或十年<lb/>
纔一轉况任子京秩與小使臣之不同濶畧於正尚書<lb/>
纎悉於節度使愚實未解紹興十六年四月辛未張澄<lb/>
以端明殿學士除慶逺軍節度使衆皆榮之俗謂之文<lb/>
<pb n="KR3l0075_WYG_003-31b"/>
極換武或節鉞除儀同三司則謂之武極換文端明已<lb/>
視正尚書節鉞反居正尚書之下俗以為榮何也<lb/>
　　　注脚端明<lb/>
嘉定李大性伯和以吏部尚書除端明殿學士今俗謂<lb/>
無注脚若有注脚則降㫖云某人除端明殿學士恩例<lb/>
並同執政危公稹嘗居著庭倩紹翁草札送之因命書<lb/>
史寫判府端明相公危以筆塗去二字謂此豈可輕以<lb/>
稱謂吴公鑄以保康軍節度提舉萬壽觀薛知院極稱<lb/>
<pb n="KR3l0075_WYG_003-32a"/>
之曰節使觀使史相彌逺却稱曰觀使節使相公二公<lb/>
世官必各有據<lb/>
　　　秃頭防禦<lb/>
軍功内官雖授防團若未去階官<hi>謂上有左武大夫之𩔖</hi>但視遥<lb/>
郡惟近邸不帯階官非有功特轉不許去階官俗謂之<lb/>
禿頭防禦使去横榜用圓狀視從臣矣<lb/>
　　　賢良<lb/>
紹興二年三月資政殿大學士王綯表臣昨任提舉萬<lb/>
<pb n="KR3l0075_WYG_003-32b"/>
壽觀兼侍讀正月二十四日奏事殿中乞以臣父故宣<lb/>
德即贈太子太保先臣發元祐中應賢良方正能直言<lb/>
極諫科目所進䇿論十卷凡五十篇候装褾畢日依臣<lb/>
見進故事例詣通進司投進面奉聖㫖依奏綯旋得請<lb/>
提舉洞霄宮繳進其父所為五十篇之文表畧曰惟元<lb/>
祐之紀元復制科而取士維時司馬光之客有若劉安<lb/>
世之賢見所為書舉以應詔因知已之遷謫并薦士而<lb/>
棄捐事與志遺言隨名寢盖是安世既貶發因不得召<lb/>
<pb n="KR3l0075_WYG_003-33a"/>
東坡嘗得其詞業致書謂慮深詞達非淺陋所及又曰<lb/>
秦少游未第王賢良久困塲屋是也揮麈録載張咸漢<lb/>
州人應制科初出蜀過䕫州郡將知名士也一見遇之<lb/>
甚厚因問曰四科優劣之差見於何書張無以對守曰<lb/>
載孟子注中因閱示之且曰不可不牢攏之也張道中<lb/>
漫思索著論成篇至閣試六題以此為首主文錢穆父<lb/>
覽而異之為過閣第一咸即浚父也二賢良可謂有子<lb/>
矣紹翁竊考揮麈所載叅以本朝六題之制必先經題<lb/>
<pb n="KR3l0075_WYG_003-33b"/>
注疏而後子史以孟子注為首殆恐不然曽慥序李賢<lb/>
良<hi>髙廟諱</hi>字泰伯詩云嘗試六題已通其五惟四科優劣<lb/>
之差不記所出曰吾於書無所不讀惟平生不喜孟子<lb/>
故不之讀是必出孟子拂袖而出人皆服其博泰伯自<lb/>
序其文曰舉茂才罷歸其明年慶歴癸未秋科所著文<lb/>
云云則是張公咸與泰伯同試於慶歴壬午張遂中選<lb/>
李遂報罷區區科目亦有幸不幸焉以揮麈録考之則<lb/>
黜泰伯者錢穆父也南康祖無擇叙泰伯之文曰天子<lb/>
<pb n="KR3l0075_WYG_003-34a"/>
舉茂才異等得召第一既而試於有司有司黜之嗚呼<lb/>
豈有司之過耶其泰伯之命耶無擇叙其文未嘗有不<lb/>
讀孟子之説門人陳次翁為撰墓銘亦曰曽充茂才有<lb/>
富國强兵三策易禮二論合五十首天下𫝊誦及退居<lb/>
為周禮致太平論并序五十首其敵天命又有潜書慶<lb/>
歴民言寄范富孫公四書長江賦初未嘗及不讀孟子<lb/>
之説惟公盱江集中有常語非孟子其文淺陋且非序<lb/>
者所載疑附㑹不讀孟子之説者為之勦入非泰伯之<lb/>
<pb n="KR3l0075_WYG_003-34b"/>
文明甚紹翁謹按登科記慶歴二年壬午歲八月固嘗<lb/>
召試才識兼茂科時閣下六題其一曰左氏義崇君父<lb/>
二曰孝何以在德上下其三曰王吉貢禹得失孰優其<lb/>
四曰經正庶民興其五曰有常德立武事其六曰序卦<lb/>
雜卦何以終不同初無四科優劣一題不知曽慥序泰<lb/>
伯之詩何為鑿空立為此題當時六題中唯經正庶民<lb/>
興出孟子此兒童之所知泰伯縱不喜孟子不應父生<lb/>
師教以來即不許讀孟子且非孟子注之比紹翁竊考<lb/>
<pb n="KR3l0075_WYG_003-35a"/>
本朝有司命題不過六經本注與正義中出或不出正<lb/>
義未聞出子史注疏者曽慥揮麈恐决無所據是歲慶<lb/>
歴二年壬午中選者乃殿中丞錢明逸實入第四等而<lb/>
魏公之父咸實中選於紹聖元年時為劍南節度推官<lb/>
則紹聖又與慶歴不同本朝前後閣試未嘗有四科優<lb/>
劣之題惜乎紹聖六題獨缺不載參合登科記揮麈録<lb/>
之説則泰伯所試乃經正庶民興出孟子正文實試於<lb/>
慶歴二年壬午八月咸試四科優劣之差實試於紹聖<lb/>
<pb n="KR3l0075_WYG_003-35b"/>
元年九月同試者右通直郎吴儔福州布衣陳暘是歲<lb/>
上以進士策有過於制科者遂罷試山臺趙汝讀常容<lb/>
况問紹翁以四科優劣之題即答之以見於揮麈所載<lb/>
實出於孟子大人天民之第二注末一句云汝讀即閲<lb/>
孟子得之因嘆自父兄以來尋此題不見今乃得之於<lb/>
子因歸而著此以袪後人之惑猶有三則續刻<lb/>
　　　第一則<lb/>
自紹興二年復置此科士無應令者至乾道七年十一<lb/>
<pb n="KR3l0075_WYG_003-36a"/>
月始取賢良方正能直言極諫科一人則眉山李垕也<lb/>
自孝宗即位十年制科詔凡一再下時科目乆廢士皆<lb/>
不能為此學乾道八年正月翰林汪公以垕應詔取其<lb/>
五十篇之文獻之於上上屢對近臣稱奨謂宜寘之優<lb/>
等以徠多士巽岩李公燾其父也尋攝右史直前奏事<lb/>
上面諭尤寵有司拘守令持之乆不下迄用乾德咸平<lb/>
景德典故亟令召試中書垕嘗一辭不獲<hi>盖以東南士人忌之者衆</hi>
九年夏四月汪公出守平江右丞相陳公出守福唐五<lb/>
<pb n="KR3l0075_WYG_003-36b"/>
月巽岩請補外七月得荆湖節垕以狀自列乞侍親飬<lb/>
待命於外上曰今秋八月令中書引試時薦者汪公與<lb/>
王召大臣已去國垕懼為當路所嫉故懇辭再三年遂<lb/>
聽其侍親以行十年始召試中書六論命題已稍異盛<lb/>
時之制一曰人主有必治之道二曰湯法三聖三曰人<lb/>
者天地之心四曰律歴更相治五曰三家言經得失六<lb/>
曰楊雄張衡孰優六論合格宰執持文卷以奏御玉色<lb/>
驩動曰繼今其必有應書者矣上曰垕五題皆精記所<lb/>
<pb n="KR3l0075_WYG_003-37a"/>
出雖湯法三聖不記所出而能舉上下文數百字可謂<lb/>
難矣盖本朝六題四通即謂之合格垕亦既通其五矣<lb/>
宰執又同辭而進曰垕之弟塾亦為此學上曰盛事盛<lb/>
事㑹召塾試有司抉魏相傳内堯舜湯禹四字以籠之<lb/>
塾不能記因賜帛報罷輕薄子至作謔詞其畧云六論<lb/>
不知出處寫得烏梅幾個聖恩廣大如天也賜束帛歸<lb/>
去世俗遂謂無真賢良由是竊名應科者亦得以售其<lb/>
偽且謂東坡猶不記六題出管子子由同試直以筆管<lb/>
<pb n="KR3l0075_WYG_003-37b"/>
敲試案方悟此又齊東之語與謂李泰伯不記四科之<lb/>
題大略相似按東坡所試題一曰王者不治外裔二曰<lb/>
信禮義以成德三曰劉愷丁鴻孰賢四曰禮以養人為<lb/>
本五曰既醉備五福六曰形勢莫如德五題俱精貫惟<lb/>
形勢莫如德東坡誤認以為出於諸侯王表子由知其<lb/>
出於吴起對傳而特不記其出於傳賛之束句俗謂子<lb/>
由不記信禮義以成德出論語樊遲請學稼下注東坡<lb/>
因老兵斟銅蟾溢硯坡恚曰小人哉子由遂悟雖六題<lb/>
<pb n="KR3l0075_WYG_003-38a"/>
有此然其説亦不經與所傳管子事一也刑賞忠厚之<lb/>
至盖省試論非制科題云<lb/>
　　　第二則<lb/>
愧郯録載大中祥符六年言者謂漢舉賢良多因災變<lb/>
今受瑞登封不當復置此科遂罷之故天聖七年復置<lb/>
此科咸平四年四月詔學士兩省御史五品以上尚書<lb/>
省諸司四品以下内外京朝官幕職州縣及草澤各舉<lb/>
賢良方正能直言極諫一人已帖職者不舉是年八月<lb/>
<pb n="KR3l0075_WYG_003-38b"/>
及試賢良方正能直言極諌科至景德二年復置六科<lb/>
一曰賢良方正能直言極諌二曰博通墳典達於教化<lb/>
三曰才識兼茂明於體用四曰武足安邊五曰洞明韜<lb/>
畧運籌决勝六曰軍謀宏逺才任邊寄委中書試論六<lb/>
首合格者親試是謂六科盖前此止設賢良一科今復<lb/>
唐六科愧郯惜未精考以為初不見罷科之日而有復<lb/>
科之詔此乃復唐六科之詔故也六題既命試至制䇿<lb/>
則恕矣愧郯又疑林陶學士院不合格以為前無此一<lb/>
<pb n="KR3l0075_WYG_003-39a"/>
試不知乾德二年令吏部試策一道已有舊比今但不<lb/>
試吏部試於學士院耳<lb/>
　　　第三則<lb/>
巽岩李公燾制科題目序閣試六題論不出於經史正<lb/>
文非制科本意也盖將傲天下士以其所不知先博習<lb/>
强記之餘功後直言極諌之要務抑亦重惜其事而艱<lb/>
難其選使賢良方正望而去者歟然而士終不以此故<lb/>
而少挫其進取之鋒問之愈深則對之愈宻歴數世未<lb/>
<pb n="KR3l0075_WYG_003-39b"/>
嘗有敗績失據之過士真多能哉斯執事優容之也迨<lb/>
熈寧中陳彦古始不識題有司准試不考而制科隨罷<lb/>
君子謂彦古不達時變宜其出也先是孔文仲以直言<lb/>
極諫忤宰相意駁髙第斥小官彼佼佼焉思縱其滛心<lb/>
以殘害典則厭是科之不便於己也欲亟去之而不果<lb/>
遂亟去之而不果遂則姑置焉名存而實亡矣凡所謂<lb/>
賢良方正者尚肯復從其游耶彦古區區昧於一來是<lb/>
必不敢髙論切議也殆揣摩當世求合取容耳傳註義<lb/>
<pb n="KR3l0075_WYG_003-40a"/>
疏之纎㣲且不及知矧惟國家之大體渠能有所發明<lb/>
哉而執事者猶惡其名决壊之然後止彦古之黜宜也<lb/>
而使天下遂無得以賢良方正能直言極諫舉者獨何<lb/>
心歟至於元祐僅復旋廢其得失之迹又可見矣今天<lb/>
子明詔三下而士莫應豈非猶懲於彦古故耶盖古所<lb/>
謂賢良方正者能直言極諌而已今則為博習强記也<lb/>
直言極諫則置而不問殆惡聞而諱聽之逐其末而棄<lb/>
其本乃至此甚乎此士所以莫應也余勇不自制妄有<lb/>
<pb n="KR3l0075_WYG_003-40b"/>
意於古人直言極諫之益而性最疎放勉從事於博習<lb/>
强記終不近也恐其幸而得從晁董公孫之後曽是弗<lb/>
察而猥承彦古之羞乘此暇日取五十餘家之文書掇<lb/>
其可以發論者數十百題具如别録間竊顛倒句讀竄<lb/>
伏首尾乃𩔖世之覆物謎言雖若不可知而要終不可<lb/>
欺戱與朋友共占射之賢於博奕云爾實非制科之意<lb/>
也紹翁竊詳巽岩李公之序謂熈寧中陳彦古始不識<lb/>
題有司准式不考而制科隨罷先是孔文仲以直言極<lb/>
<pb n="KR3l0075_WYG_003-41a"/>
諫忤宰相意駁髙第斥小官其説有當考者熈寧三年<lb/>
九月試制科二人賢良方正能直言極諫科太常博士<lb/>
王<hi>闕</hi>才識兼茂明於體用科太廟齋郎張繪<hi>皆成都人</hi>時賢<lb/>
良方正台州司户叅軍孔文仲對䇿入第三等詔以所<lb/>
對意尚流俗毁薄時政不足収録以惑天下觀聽令流<lb/>
内銓告示還任是歲御試罷詩賦用策七年以進士試<lb/>
䇿即與制舉無異時政得失已許人上封事遂罷制科<lb/>
此後彦古何縁又復召試且特為彦古一人不通閣題<lb/>
<pb n="KR3l0075_WYG_003-41b"/>
而罷此科本朝閣試六題俱載登科記所缺者惟紹聖<lb/>
元年所出題爾不知彦古所不通者何題李公何不明<lb/>
載文仲不失一台州司户亦無官可斥也<lb/>
　　　髙宗六飛航海<lb/>
揮麈第三録第一卷載髙宗六飛航海事有宣教郎知<lb/>
餘姚縣李穎士者募鄉兵數千列其旗幟以捍拒之敵<lb/>
既不知其地勢不測兵之多寡為之小却徬徨不敢進<lb/>
者一晝夜由是大駕得以自定海登舟航海事平穎士<lb/>
<pb n="KR3l0075_WYG_003-42a"/>
遷兩官擢通判州事穎士字茂實福州人登進士第紹<lb/>
興中為刑部郎中紹翁謹按揮麈所載李某事迹皆當<lb/>
盖紹翁本生祖也本生祖其先為光州固始人徙居建<lb/>
之浦城非福州也秀岩李公心傳朝野僉載以真公德<lb/>
秀嘗以書義魁鄉舉真公業詞賦亦嘗為魁著述斯難<lb/>
矣不知秀岩曽刋定否<lb/>
　　　韋居士<lb/>
紹興初時宰有薦韋居士於髙宗者髙宗諭之曰當今<lb/>
<pb n="KR3l0075_WYG_003-42b"/>
誰知有元祐人如韋許者又嘗賙急之豈可以常人比<lb/>
哉命之以官韋名許字深道世為蕪湖人從姑溪居士<lb/>
李之儀學不事科舉築室於溪上榜曰獨樂藏書數千<lb/>
卷適黄魯直兄弟蘓伯固父子來寓邑中相與游從許<lb/>
舊字邦任魯直易之以深道而為之字説元祐諸公之<lb/>
貶逐士大夫畏禍雖素所親亦不敢相聞有道江上者<lb/>
公獨留連之極力賙急不顧其他士大夫以此多之了<lb/>
齋陳忠肅公為作堂記且為頌贈别政和中都邑以名<lb/>
<pb n="KR3l0075_WYG_003-43a"/>
聞於朝一時當路如建康帥盧襄給事宣城守張叔夜<lb/>
樞宻李宻大尚書合詞以薦屬朝廷多事命不果下至<lb/>
是宰臣又薦之云韋雖拜官而邑人猶稱居士者盖了<lb/>
齋嘗稱之曰湖隂居士比載於蕪湖圖經圖經盖韓果<lb/>
卿所撰曰紹孫嘗以居士墓銘示韓云朱文公之門人<lb/>
貶逐正人貧無以為路費居士率致白金以邀諸路然<lb/>
則韋之賙急又不特元祐諸賢紹翁謹按紹興元年至<lb/>
七月宰相范宗尹范罷而後左相吕頥浩又相秦檜至<lb/>
<pb n="KR3l0075_WYG_003-43b"/>
二年八月秦罷然後朱勝非再相圖經謂紹興初時宰<lb/>
有薦韋於上者恐非宗尹檜是必朱與呂耳<lb/>
　　　九里松字<lb/>
紹翁乙集載吴説所書九里松字詳矣後閱揮麈後六<lb/>
卷載吴傳朋説知信州朝辭上殿髙宗云朕有一事每<lb/>
以自慊卿書九里松牌甚佳向來朕亦嘗書之終不逮<lb/>
卿當復以卿書揭之説頓首稱謝是日有旨物色説書<lb/>
猶藏天竺僧帑遂復掲之松門傳朋自云如此但至今<lb/>
<pb n="KR3l0075_WYG_003-44a"/>
九里松字尚填以金過者皆見則紹翁乙集所載似是<lb/>
而傳朋不以語揮麈何也以紹翁考之盖不特此按續<lb/>
稽古録紹興二年六月頒黄庭堅戒石銘於郡縣亦用<lb/>
金書聖人不没人之善如此<lb/>
　　　王正道<lb/>
甲集載胡公銓請斬檜事因及王公論未暇詳也揮麈<lb/>
録載王正道倫死於敵謂敵人欲用為留守不從殺之<lb/>
紹翁按前後敵使於洪公皓司馬公朴敵皆嘗以要職<lb/>
<pb n="KR3l0075_WYG_003-44b"/>
強之皆不屈然亦未嘗殺之甚至縱其出入倫以不屈<lb/>
顧被禍如此以王氏家傳廟記<hi>攻媿樓公文</hi>與揮麈所載絶<lb/>
異盖倫拘留北庭宻約宇文虚中刼敵反其地而南謀<lb/>
泄為敵所害自是待遇本朝使者如嚴冦盜矣<lb/>
　　　張通古<lb/>
朝野僉載紹興八年北使張通古以行臺侍郎來聘稍<lb/>
工詩其還也歸正燕人周襟與通古有舊乞襟送至境<lb/>
上通古贈詩為别云云紹翁竊謂彼法至嚴為之使者<lb/>
<pb n="KR3l0075_WYG_003-45a"/>
豈敢乞歸正人至境又云秦檜嘗示之以胡公銓封事<lb/>
一覽即皆誦此僉載之過聽也紹翁嘗攷記載胡公封<lb/>
事一出敵中購以千金得之通古能成誦久矣何待誦<lb/>
於檜乎且檜為大臣何為與行人相授以胡公封事此<lb/>
皆當訂正而後以備史氏之闕<lb/>
　　　史文惠薦士<hi>張史異論已見前篇</hi>
淳熈五年三月史文惠浩既再相急於進賢如初朱文<lb/>
公熹呂公祖謙張公栻曾氏逢輩皆薦召之朱公熹不<lb/>
<pb n="KR3l0075_WYG_003-45b"/>
仕幾三十年累徴不就於是文惠勉以君臣之義即拜<lb/>
詔惟張公栻不至盖以文惠與其父魏公浚淳熈初議<lb/>
不合也君子立朝議多不合張公何慊而不至盖猶泥<lb/>
於本朝避嫌之制云<lb/>
　　　孝宗御製賜吴益<lb/>
孝宗以太母故加眷吴郡王益益太母弟也秋氣向清<lb/>
聖意怡懌至於手書御札一聨云稱此一天風月好橘<lb/>
香酒熟待君來命近璫持益益入對頓首稱謝上曰聊<lb/>
<pb n="KR3l0075_WYG_003-46a"/>
復當折簡耳<lb/>
　　　閩人訛傳兆域<lb/>
愧郯録六卷載閩人訛傳皇祖兆域可謂背治至人閩<lb/>
人妄中起妄謂朱信罪至㧞舌紹翁嘗疑本朝寛厚必<lb/>
無是刑且朱信為本朝推本兆域其事雖繆其心不可<lb/>
謂之不忠神宗故憐之若非元豐具有赦後勿論指揮<lb/>
則閩人之妄未易破也訛傳兆域在福州俱胘院靈石<lb/>
山愧郯誤以為碎石山<lb/>
<pb n="KR3l0075_WYG_003-46b"/>
　　　天上台星<lb/>
開禧用兵鄧友龍程松為宣撫宣諭使板授其屬謂之<lb/>
宣幹時政府惟有陳自強居相位民謡謂之天上台星<lb/>
少人間宣幹多或謂皇甫斌治於岳之城南群優所萃<lb/>
也其屬謡焉又謂之城南宣幹多又云宣威郡不問<hi>宣威</hi>
<hi>即斌也</hi>恢復竟如何後有以節制今山討李全者其屬偎<lb/>
衆又有易前二句云塞上將軍少城南節幹多却掃編<lb/>
載舊制諸路監司屬官曰勾當公事建炎初避髙宗嫌<lb/>
<pb n="KR3l0075_WYG_003-47a"/>
名易為幹辦時軍興屬公數倍平時有題於傳舍云北<lb/>
去將軍少南來幹辦多盖始此曹武惠以平江南功歸<lb/>
詣閤門自稱曰勾當江南公事回今世借授白帖輒自<lb/>
稱某幹管云<lb/>
　　　洞仙歌<lb/>
紹興間有題洞仙歌於垂虹者不系其姓名龍蛇飛動<lb/>
真若不烟火食者時皆喧傳以為洞賔所為書浸達於<lb/>
髙宗天顔囅然而笑曰是福州秀才云爾左右請聖諭<lb/>
<pb n="KR3l0075_WYG_003-47b"/>
所以然上曰以其用韻盖閩音云其詞曰飛梁壓水虹<lb/>
影澄清曉橘里漁村半烟草今來古往物是人非天地<lb/>
裏惟有江山不老雨巾風㡌四海誰知我一劍横空幾<lb/>
畨過按玉龍嘶未斷月冷波寒歸去也林屋洞天無所<lb/>
認雲屏烟障是吾廬任滿地蒼苔年年不掃久而知為<lb/>
閩士林外所為聖見異矣盖林以巨舟仰書橋梁水天<lb/>
𣺌然旁無來跡故人益神之<lb/>
　　　方奉使<lb/>
<pb n="KR3l0075_WYG_003-48a"/>
乙集載莆陽方<hi>闕</hi>出使事詳矣今又得之楊開國圭圭<lb/>
嘗典方始屬能言其與偽元帥辯難者甚至方見元帥<lb/>
元帥叱問之曰前日何故稱兵今日何故求和詞色俱<lb/>
厲公從容對以前日主上興兵復讐為社稷也今日屈<lb/>
己求和為生民也二者皆是也元帥笑而不復詰開國<lb/>
乃文忠真公之外舅嘗對真歎息云我軰更喫五十年<lb/>
飯<hi>時圭年五十</hi>也不㑹如此應對開禧間文忠為學官圭以<lb/>
三省樞宻院酒官充書云<lb/>
<pb n="KR3l0075_WYG_003-48b"/>
　　　草頭古<lb/>
嘉定間禁止青盖事盖起於鄭昭先無以塞月課前録<lb/>
載其事太學諸生與京兆辯時相持之不下薛惠之極<lb/>
胡仲方榘皆史所任也諸生伏闕言事以民謡謂胡薛<lb/>
為草頭古天下苦象其姓也謂虐我生民莫匪爾極象<lb/>
其名也薛不安其位力乞去時相謂曰彌逺明日行則<lb/>
尚書今日去薛不能不留自侂胄得柄事皆不𨽻之都<lb/>
司初議於蘓師旦後議之史邦卿而都司失職自時相<lb/>
<pb n="KR3l0075_WYG_003-49a"/>
用事始專任都司都司權居臺諌上既未免以身任怨<lb/>
故蒙天下之謗時聶善之亦時相所任大抵以𡊮潔齋<lb/>
真西山樓暘叔蕭禹平危逢吉陳師虙軰皆秀才之空<lb/>
言善之帥蜀道從金陵逢吉之弟和為江東帥屬迎勞<lb/>
之於驛邸聶因語之曰令兄也只是秀才議論應祥不<lb/>
樂竟不餞之衘之終身善之士人也胡薛以儒家子習<lb/>
於文法云<lb/>
　　　三元<lb/>
<pb n="KR3l0075_WYG_003-49b"/>
朱文公熹字元晦中年自悔以為元為四德之長愧不<lb/>
足以稱是遂易曰仲晦真文忠公名德秀字景元樓宣<lb/>
獻公嘗從容叩之以字義真答以慕元德秀之為人故<lb/>
曰景元樓公取詩注景行行止處示之則景之義為明<lb/>
謂髙山仰止對明行行止也真遽易為希元盖景元乃<lb/>
明元無謂也二公州里則同而文公又真公所聞而知<lb/>
之之師且謚又同一字而字義之誤又皆能自知其非<lb/>
而易之然當時至今但稱二公曰元晦景元而未嘗稱<lb/>
<pb n="KR3l0075_WYG_003-50a"/>
之曰仲晦希元盖其習稱已久而不能以遽易也文忠<lb/>
始於舉子命字之義非得於師友故始字曰實夫後鄉<lb/>
曲有輕薄子曰只恐秀而不實故易曰景元若文公則<lb/>
不然其師友曰籍溪曰延平顧不能救其字之誤也而<lb/>
必竢公之自悔其亦異於王通矣通之弟曰績字無功<lb/>
通曰神人無功非爾所及也故終身名之<lb/>
　　　單䕫知䕫州<lb/>
單䕫以家貧祈郡孝宗聖聽髙逺知其所志從中大書<lb/>
<pb n="KR3l0075_WYG_003-50b"/>
御札云單䕫知䕫州後竟不赴易守建寧錢象祖嘗獻<lb/>
珠搭當於韓侂胄迨其致仕詞臣草詔進封珍國公二<lb/>
事略相似也<lb/>
　　　寧皇御舟<lb/>
張巨濟字宏圖福清人嘉泰間上書寧宗以慈懿<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>陵<lb/>
今在湖曲若陛下遊幸則未免張樂此豈履霜露之義<lb/>
寧皇感悟其言旋轉一秩由此湖山遂無清蹕之聲非<lb/>
特儉德云御鷁至沉於波臣黄洪詩云龍舟大半没西<lb/>
<pb n="KR3l0075_WYG_003-51a"/>
湖便是光皇節儉圖三十六年安静裏棹歌一曲在康<lb/>
衢<lb/>
　　　兩朝玉帶之祥<lb/>
徽宗親解玉帶以授康邸遂基火德中興之祥事載國<lb/>
史諸書此不復載至髙宗以常德為孝宗潜藩尤有足<lb/>
紀者先是常德有玉帶渠在城内本名永泰渠端拱初<lb/>
或以水由坤入於城府最利且避陵名更名秀水守臣<lb/>
龔穎篆秀水斗門以表之熈寧元年有異人號海蟾翁<lb/>
<pb n="KR3l0075_WYG_003-51b"/>
劉易者寓天慶觀謂所善魏道士曰此水郡之玉帶當<lb/>
有佩是者應之未幾孝宗啟社又流虹繞電之地實曰<lb/>
秀州亦秀水之䜟云<lb/>
　　　張公九成玉帶<lb/>
張公九成自為士時嘗遇至人許以官爵見玉帶則止<lb/>
後張為掄魁又天下相望所屬人謂至人之説且騐㑹<lb/>
公與客共觀王欽若以計取上方解賜玉帶事則撫掌<lb/>
大恚曰姦臣姦臣聲漸㣲而公逝矣嘉定間寧皇賜史<lb/>
<pb n="KR3l0075_WYG_003-52a"/>
彌逺趙師揆楊次山等以玉帶唯彌逺上所解賜他皆<lb/>
於内府朝之仕者與四方之門生故吏汎然啟賀賜帶<lb/>
與趙楊等混然無别雖彌逺未嘗留意儷語因覽衆啟<lb/>
畢獨取一啟内解賜二字曰此却知彌逺是上解賜此<lb/>
啟紹翁為人代作<lb/>
　<lb/>
　<lb/>
　<lb/>
<pb n="KR3l0075_WYG_003-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四朝聞見録卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0108_WYG_018-1a"/>
　欽定四庫全書<lb/>
御纂朱子全書卷十八<lb/>
　　論語九<lb/>
　　　子路第十三<lb/>
　　　　子路問政章<lb/>
　問勞之恐是以言語勸勉他曰如此說不盡得為政之<lb/>
　　理若以言語勸勉他亦不甚要緊亦是淺近事聖人<lb/>
　　自不用說亦不見得無倦底意勞是勤於事勤於事<lb/>
<pb n="KR3a0108_WYG_018-1b"/>
　　時便有倦底意所以教他勞東坡下行字與事字最<lb/>
　　好或問愛之能勿勞乎有兩箇勞字曰這箇勞是使<lb/>
　　他勞<lb/>
　文振問注云凡民之事以身先之則雖勞不怨如何曰<lb/>
　　凡是以勞苦之事役使人自家須一面與他做方可<lb/>
　　率得他如勸課農桑等事也須是自家不憚勤勞親<lb/>
　　履畎畝與他勾當方得<lb/>
　問先之勞之諸說孰長曰橫渠云必身為之倡且不愛<lb/>
<pb n="KR3a0108_WYG_018-2a"/>
　其勞而又益之以不倦此說好又問以身為之倡者<lb/>
　果勞乎曰非是之謂也既以身為之倡又更不愛其<lb/>
　勞而終之以無倦此是三節事<hi>以上語類三條</hi>
先之謂以身率之勞之謂以恩撫之二者茍無誠心久<lb/>
　必倦矣故請益則曰無倦而已<hi>荅程允夫○文集</hi>
　　　仲弓為季氏宰章<lb/>
潘立之問先有司曰凡為政隨其大小各自有有司須<lb/>
　先責他理㑹自家方可要其成且如錢穀之事其出<lb/>
<pb n="KR3a0108_WYG_018-2b"/>
　入盈縮之數須是教他自逐一具來自家方可考其<lb/>
　虚實之成且如今做太守人皆以為不可使吏人批<lb/>
　朱某看來不批不得如詞訴反覆或經已斷或彼處<lb/>
　未結絶或見在催追他埋頭又來下狀這若不批出<lb/>
　自家如何與他判得只是要防其弊若既如此後或<lb/>
　有人詞訴或自㸃檢一兩項有批得不實即須痛治<lb/>
　以防其弊<lb/>
問程子謂觀仲弓與聖人便見其用心之小大以此知<lb/>
<pb n="KR3a0108_WYG_018-3a"/>
　樂取諸人以為善所以為舜之聖而凡事必欲出乎<lb/>
　巳者真成小人之私矣曰於此可見聖賢用心之大<lb/>
　小仲弓只縁見識未極其開闊故如此人之心量本<lb/>
　自大縁私故小蔽固之極則可以喪邦矣<hi>以上語類二條</hi>
　　　子路曰衞君待子章<lb/>
亞夫問衞君待子為政章曰其初只是一箇名不正便<lb/>
　事事都做不得禮樂不興刑罰不中便是箇大底事<lb/>
　不成問禮樂不興疑在刑罰不中之後今何故却云<lb/>
<pb n="KR3a0108_WYG_018-3b"/>
　禮樂不興而後刑罰不中曰禮之所去刑之所取禮<lb/>
　樂既不興則刑罰宜其不中又曰禮是有序樂是和<lb/>
　樂既事不成如何得有禮樂耶<lb/>
或問如何是事不成後禮樂便不興禮樂不興後却如<lb/>
　何便刑罰不中曰大凡事須要節之以禮和之以樂<lb/>
　事若不成則禮樂無安頓處禮樂不興則無序不和<lb/>
　如此則用刑罰者安得不顚倒錯亂諸家說各有所<lb/>
　長可㑹而觀之<lb/>
<pb n="KR3a0108_WYG_018-4a"/>
楊問注謂言不順則無以考實而事不成此句未曉曰<lb/>
　實即事也又問言與事似乎不相渉曰如何是不相<lb/>
　渉如一人被火急討水來救始得却教他討火來此<lb/>
　便是言不順如何濟得事又如人捉賊走東去合從<lb/>
　東去捉却教他走從西去如何捉得皆言不順做事<lb/>
　不成若就衞論之輒子也蒯聵是父今也以兵拒父<lb/>
　是以父為賊多少不順其何以為國何以臨民事既<lb/>
　不成則顛沛乖亂禮樂如何㑹興刑罰如何㑹中明<lb/>
<pb n="KR3a0108_WYG_018-4b"/>
　道所謂一事茍其餘皆茍正謂此也又問子路之死<lb/>
　於衛其義如何曰子路只見得下一截道理不見上<lb/>
　　一截道理孔悝之事他知道是食焉不避其難却不<lb/>
　知食出公之食為不義東坡嘗論及此問如此是他<lb/>
　當初仕衞便不是曰然<lb/>
問衞君欲召孔子為政而孔子欲先正名孔子既為之<lb/>
　臣復欲去出公亦豈人情曰惟孔子而後可問靈公<lb/>
　既逐蒯聵公子郢辭不立衞人立輒以拒蒯聵論理<lb/>
<pb n="KR3a0108_WYG_018-5a"/>
　輒合下便不當立不待拒蒯聵而後為不當立也曰<lb/>
　固是輒既立蒯聵來争必矣<lb/>
問胡氏云云使孔子得政則是出公用之也如何做得<lb/>
　此等事曰據事理言之合當如此做耳使孔子仕衞<lb/>
　亦必以此事告之出公若其不聽則去之耳<hi>以上語類五條</hi>
　　　樊遲請學稼章<lb/>
樊遲學稼當時須自有一種說話如有為神農之言許<lb/>
　行君民並耕之說之類<hi>語類</hi>
<pb n="KR3a0108_WYG_018-5b"/>
　　　誦詩三百章<lb/>
亞夫問誦詩三百何以見其必逹於政曰其中所載可<lb/>
　見如小夫賤𨽻閭黨之間至鄙俚之事君子平日耳<lb/>
　目所不曾聞見者其情狀皆可因此而知之而聖人<lb/>
　所以脩德於已施於事業者莫不悉備於其間所載<lb/>
　之羙惡讀誦而諷詠之如是而為善如是而為惡吾<lb/>
　之所以自脩於身者如是是合做底事如是是不合<lb/>
　做底事待得施以治人如是而當賞如是而當罰莫<lb/>
<pb n="KR3a0108_WYG_018-6a"/>
　不備見如何於政不逹若讀詩而不達於政則是不<lb/>
　曾讀也又問如何使於四方必能專對曰於詩有得<lb/>
　必是於應對言語之間委曲和平<hi>語類</hi>
　　　子謂衞公子荆章<lb/>
言居室則似是處家之意<hi>荅李守約○文集</hi>
　　　子適衞章<lb/>
宜久說子適衞一章先生因言古者教人有禮樂動容<lb/>
　周旋皆要合他節奏使性急底要快也不得性寛底<lb/>
<pb n="KR3a0108_WYG_018-6b"/>
　要慢也不得所以飬得人性情如今教人既無禮樂<lb/>
　只得把兩冊文字教他讀然而今未論人㑹學喫緊<lb/>
　自無人會教所以眀道欲得招致天下名儒使講眀<lb/>
　教人之方選其德行最髙者留以為大學師却以次<lb/>
　分布天下令教學者須是如此然後學校方成次第<lb/>
　也<hi>語類</hi>
　　　茍有用我章<lb/>
立之說茍有用我者一章曰聖人為政一年之間想見<lb/>
<pb n="KR3a0108_WYG_018-7a"/>
　以前不好底事都革得盡到三年便財足兵强教行<lb/>
　民服<hi>語類</hi>
　　　善人為邦章<lb/>
安卿問集注云民化於善可以不用刑殺恐善人只是<lb/>
　使風俗醇朴若化於善恐是聖君之事曰大槩論功<lb/>
　效是如此其深淺在人不必恁地粘皮著骨去說不<lb/>
　成說聖人便得如此善人便不得如此不必恁地分<lb/>
　别善人是他做百年工夫積累到此自是能使人興<lb/>
<pb n="KR3a0108_WYG_018-7b"/>
　善人自是不陷於刑辟如文景恁地後來海内富庶<lb/>
　豈不是勝殘去殺如漢循吏許多人才循良也便有<lb/>
　效如陳太邱卓茂魯恭只是縣令也能如此不成說<lb/>
　你便不是聖人如何做得這箇只看他功效處又何<lb/>
　必較量道聖人之效是如此善人之效是如彼聖人<lb/>
　比善人自是不同且如綏之斯來動之斯和殺之而<lb/>
　不怨利之而不庸民日遷善而不知為之善人定是<lb/>
　未能到這田地但是有這般見識有這般心胷積累<lb/>
<pb n="KR3a0108_WYG_018-8a"/>
　做將去亦須有效且如而今寛刑薄賦民亦自能興<lb/>
　起而不䧟於刑聖人論功效亦是大槩如此只思量<lb/>
　他所以致此效處如何便了何必較他優劣便理會<lb/>
　得也無甚切巳處<hi>語類</hi>
　　　如有王者章<lb/>
或問三年有成必世後仁遲速不同何也曰伊川曰三<lb/>
　年謂法度紀綱有成而化行也漸民以仁摩民以義<lb/>
　使之浹於肌膚淪於骨髓天下變化風移俗易民歸<lb/>
<pb n="KR3a0108_WYG_018-8b"/>
　於仁而禮樂可興所謂仁也此非積久何以能致又<lb/>
　曰自一身之仁而言之這箇道理浸灌透徹自天下<lb/>
　言之舉一世之人皆是這箇道理浸灌透徹<hi>語類</hi>
　　　定公問一言興邦章<lb/>
聖人說話無不子細磨稜合縫盛水不漏如說以德報<lb/>
　怨如說一言興邦其他人便只說予無樂乎為君唯<lb/>
　其言而莫予違也便可以喪邦只此一句便了聖人<lb/>
　則須是恁地子細說方休如孟子說得便粗如今之<lb/>
<pb n="KR3a0108_WYG_018-9a"/>
　樂猶古之樂太王公劉好色好貨之類故橫渠說孟<lb/>
　子比聖人自是粗顔子所以未到聖人亦只是心尚<lb/>
　粗<hi>語類</hi>
　　　葉公問政章<lb/>
曾問近者說逺者來夫子荅葉公之問政者專言其效<lb/>
　與荅季康子子夏等不同如何曰此須有施為之次<lb/>
　第葉公老成必能曉解也<hi>語類</hi>
　　　樊遲問仁章<lb/>
<pb n="KR3a0108_WYG_018-9b"/>
或問樊遲問仁一叚聖人以是告之不知樊遲果能盡<lb/>
　此否曰此段須反求諸己方有工夫若去樊遲身上<lb/>
　討則與我不相干矣必當思之曰居處恭乎執事敬<lb/>
　乎與人忠乎不必求諸樊遲能盡此與否也又須思<lb/>
　居處恭時如何不恭時如何執事敬時如何不敬時<lb/>
　如何與人忠時如何不忠時如何方知須用恭敬與<lb/>
　忠也今人處於中國飽食煖衣未至於夷狄猶且與<lb/>
　之相㤀而不知其不可棄而况之夷狄臨之以白刃<lb/>
<pb n="KR3a0108_WYG_018-10a"/>
　而能不自棄者乎<lb/>
大凡讀書須是要自家日用躬行處著力方可且如居<lb/>
　處恭執事敬與人忠雖之夷狄不可棄也與那言忠<lb/>
　信行篤敬雖蠻貊之邦行矣言不忠信行不篤敬雖<lb/>
　州里行乎哉此二事須是日日粘放心頭不可有些<lb/>
　虧欠處此最是為人日下急切處切宜體之<lb/>
或問胡氏謂樊遲問仁者三此最先先難次之愛人其<lb/>
　最後乎何以知其然曰雖無眀證看得來是如此若<lb/>
<pb n="KR3a0108_WYG_018-10b"/>
　未嘗告之以恭敬忠之說則所謂先難者將從何下<lb/>
　手至於愛人則又以發於外者言之矣<hi>以上語類三條</hi>
　　　子貢問士章<lb/>
問行己有恥使於四方不辱君命兩句似不連綴恐是<lb/>
　行已有恥則足以成其身推是心以及職分則不辱<lb/>
　君命又可以成其職分之所當為曰行己有恥則不<lb/>
　辱其身使於四方能盡其職則不辱君命<lb/>
文振舉程子曰子貢欲為皎皎之行聞於人者夫子告<lb/>
<pb n="KR3a0108_WYG_018-11a"/>
　之皆篤實自得之事謂子貢發問節次正如此曰子<lb/>
　貢平日雖有此意思然這一章却是他大段平實了<lb/>
　葢渠見行己有恥使於四方不是些小事故又問其<lb/>
　次至宗族稱孝鄉黨稱弟他亦未敢自信故又問其<lb/>
　次凡此節次皆是他要放平實去做工夫故每問皆<lb/>
　下到下面問今之從政者何如却是問錯了聖人便<lb/>
　云何足算也乃是為他截斷了也此處更宜細看<hi>以上</hi>
　<hi>語類二條</hi>
<pb n="KR3a0108_WYG_018-11b"/>
　　　不得中行而與之章<lb/>
聖人不得中行而與之必求狂狷者以狂狷者尚可為<lb/>
　若鄉原則無說矣今之人纔說這人不識時之類便<lb/>
　須有些好處纔說這人圎熟識體之類便無可觀矣<lb/>
問狂狷集注云善人胡為亦不及狷者曰善人只循循<lb/>
　自守據見定不㑹勇猛精進循規蹈矩則有餘責之<lb/>
　以任道則不足狷者雖非中道然這般人終是有筋<lb/>
　骨其志孤介知善之可為而為之知不善之不可為<lb/>
<pb n="KR3a0108_WYG_018-12a"/>
　而不為直是有節操狂者志氣激昻聖人本欲得中<lb/>
　道而與之晚年磨來磨去難得這般恰好底人如狂<lb/>
　狷尚可因其有為之資裁而歸之中道且如孔門只<lb/>
　一箇顔子如此純粹到曾子便過於剛與孟子相似<lb/>
　世衰道微人欲橫流若不是剛介有脚跟底人定立<lb/>
　不住漢文帝謂之善人武帝却有狂氣象陸子静省<lb/>
　試策世謂文帝過武帝愚謂武帝勝文帝其論雖偏<lb/>
　容有此理<hi>以上語類二條</hi>
<pb n="KR3a0108_WYG_018-12b"/>
　　　南人有言章<lb/>
問不占而已矣曰如只是不讀書之意<hi>語類</hi>
　　　君子和而不同章<lb/>
立之問君子和而不同如溫公與范蜀公議論不相下<lb/>
　之類不知小人同而不和却如誰之類曰如呂吉甫<lb/>
　王荆公是也葢君子之心是大家只理㑹這一箇公<lb/>
　當底道理故常和而不可以茍同小人是做箇私意<lb/>
　故雖相與阿比然兩人相聚也便分箇彼已了故有<lb/>
<pb n="KR3a0108_WYG_018-13a"/>
　些小利害便至紛爭而不和也<hi>語類</hi>
　　　君子易事而難說章<lb/>
問君子易事而難說曰君子無許多勞攘故易事小人<lb/>
　便愛些便宜人便從那罅縫去取奉他故易說<hi>語類</hi>
　　　君子泰而不驕章<lb/>
問君子泰而不驕曰泰是從容自在底意思驕便有私<lb/>
　意欺負他無欺負他理㑹不得是靠我這些子皆驕<lb/>
　之謂也如漢髙祖有箇粗㡳泰而不驕他雖如此胡<lb/>
<pb n="KR3a0108_WYG_018-13b"/>
　亂罵人之屬却無許多私意唐太宗好作聰眀與人<lb/>
　辯便有驕底意思<hi>語類</hi>
　　　剛毅木訥近仁章<lb/>
問剛毅木訥近仁剛與毅如何分别曰剛是體質堅强<lb/>
　如一箇硬物一般不軟不屈毅却是有奮發作興底<lb/>
　氣象<hi>語類</hi>
近仁之說原聖人之意非是教人於此體仁乃是言如<lb/>
　此之人於求仁為近耳雖有此質正須實下求仁工<lb/>
<pb n="KR3a0108_WYG_018-14a"/>
　夫乃可實見近處未能如此即須矯揉到此地位然<lb/>
　後於仁為近可下工夫若只守却剛毅木訥四字要<lb/>
　想像思量出仁體來則恐無是理也<hi>荅曹晉叔○文集</hi>
　　　子路問士章<lb/>
問何如斯可謂之士一叚曰聖人見子路有粗暴底氣<lb/>
　象故告之以切偲怡怡又恐子路一向和說去了又<lb/>
　告之以朋友切切偲偲兄弟則怡怡聖人之言是恁<lb/>
　地宻<lb/>
<pb n="KR3a0108_WYG_018-14b"/>
問胡氏說切切懇到也偲偲詳勉也如何是懇到詳勉<lb/>
　意思曰古人多下聨字去形容那事亦難大段解說<lb/>
　想當時人必是曉得這般字今人只是想像其聲音<lb/>
　度其意是如此耳切切偲偲胡氏說為當懇到有苦<lb/>
　切之意然一向如此苦切而無浸灌意思亦不可又<lb/>
　須著詳細相勉方有相親之意<hi>以上語類二條</hi>
　　　善人教民七年章<lb/>
問孔子云善人教民七年亦可以即戎矣晉文公自始<lb/>
<pb n="KR3a0108_WYG_018-15a"/>
　入國至僖公二十七年教民以信以義以禮僅得四<lb/>
　年遂能一戰而霸此豈文公加善人一等也耶曰大<lb/>
　抵霸者尚權譎要功利此與聖人教民不同若聖人<lb/>
　教民則須是七年<lb/>
問集注先只云教民者教之孝悌忠信後又添入務農<lb/>
　講武之法曰古人政事大率本末兼具<hi>以上語類二條</hi>
　　憲問第十四<lb/>
　　　憲問恥章<lb/>
<pb n="KR3a0108_WYG_018-15b"/>
問集注云憲之狷介其於邦無道榖之可恥固知之至<lb/>
　於邦有道榖之可恥恐未必知何也曰邦有道之時<lb/>
　不能有為只小廉曲謹濟得甚事且如舊日秦丞相<lb/>
　當國有人壁立萬仞和宫觀也不請此莫是世閒第<lb/>
　一等人及秦既死用之為臺諫則不過能論貪汚而<lb/>
　已於國家大計亦無所建立且如子貢問士一段宗<lb/>
　族稱孝鄉黨稱弟之人莫是至好而聖人必先之以<lb/>
　行已有恥不辱君命為上葢孝弟之人亦只是守得<lb/>
<pb n="KR3a0108_WYG_018-16a"/>
　那一夫之私行不能充其固有之良心然須是以孝<lb/>
　弟為本無那孝弟也做不得人有時方得恰好須是<lb/>
　充那固有之良心到有恥不辱君命處方是<hi>語類</hi>
　　　克伐怨欲不行章<lb/>
問克伐怨欲不行孔子不大段與原憲學者用工夫且<lb/>
　於此不行焉亦可曰須是克己涵飬以敬於其方萌<lb/>
　即絶之若但欲不行只是遏得住一旦決裂大可憂<lb/>
問克伐怨欲不行此是禁制之未能絶去根苖也曰說<lb/>
<pb n="KR3a0108_WYG_018-16b"/>
　也只是恁地說但要見得那絶去根苖底是如何用<lb/>
　功這禁制㡳是如何用功分别這兩般工夫是如何<lb/>
問克伐怨欲不行何以未足為仁必克己復禮乃得為<lb/>
　仁曰克己者一似家中捉出箇賊打殺了便没事若<lb/>
　有克伐怨欲而但禁制之使不發出來猶闗閉所謂<lb/>
　賊者在家中只是不放出去外頭作過畢竟窩藏<lb/>
安卿說克伐怨欲不行先生問曰這箇禁止不行與那<lb/>
　非禮勿視聽言動底勿字也只一般何故那箇便是<lb/>
<pb n="KR3a0108_WYG_018-17a"/>
　為仁這箇禁止却不得為仁必有些子異處試說看<lb/>
　安卿對曰非禮勿視聽言動底是於天理人欲之幾<lb/>
　既曉然判别得了便行從天理上去克伐怨欲不行<lb/>
　底只是禁止不行這箇人欲却不知於天理上用功<lb/>
　所以不同曰克己者是從根源上一刀兩斷便斬絶<lb/>
　了更不復萌不行底只是禁制他不要出來他那欲<lb/>
　為之心未嘗忘也且如怨箇人却只禁止說莫要怨<lb/>
　他及至此心欲動又如此禁止雖禁止得住其怨之<lb/>
<pb n="KR3a0108_WYG_018-17b"/>
　之心則未嘗㤀也如自家飢見芻豢在前心中要喫<lb/>
　却忍得不喫雖强忍住然其欲喫之心未嘗㤀克己<lb/>
　底則和那欲喫之心也打疊殺了<hi>以上語類四條</hi>
　　　南宮适問於孔子章<lb/>
問夫子不荅南宮适之問似有深意曰如何過謂禹稷<lb/>
　之有天下羿奡不得其死固是如此亦有德如禹稷<lb/>
　而不有天下者孔子終身為旅人是也亦有惡如羿<lb/>
　奡而得其終者盗跖老死於牖下是也凡事應之必<lb/>
<pb n="KR3a0108_WYG_018-18a"/>
　然有時而或不然惟夫子之聖所以能不荅君子之<lb/>
　心亦為其所當為而不計其效之在彼曰此意思較<lb/>
　好<hi>語類</hi>
　　　君子而不仁者章<lb/>
問此章曰君子譬如純白底物事雖有一㸃黑是照管<lb/>
　不到䖏小人譬如純黑底物事雖有一㸃白處却當<lb/>
　不得白也<hi>語類</hi>
　　　愛之能勿勞乎章<lb/>
<pb n="KR3a0108_WYG_018-18b"/>
至之問愛之能勿勞乎曰愛之而弗勞是姑息之愛也<lb/>
　凡人之愛多失於姑息如近有學者持服而來便自<lb/>
　合令他歸去却念他渉千里之逺難為使他徒來而<lb/>
　徒去遂不欲却他此便是某姑息處乃非所以為愛<lb/>
　也<hi>語類</hi>
　　　為命章<lb/>
問為命裨諶草創之曰春秋之辭命猶是說道理及戰<lb/>
　國之談說只是說利害說到利害的當處便轉<hi>語類</hi>
<pb n="KR3a0108_WYG_018-19a"/>
　　　或問子産章<lb/>
子産心主於寛雖說道政尙嚴猛其實乃是要用以濟<lb/>
　寛耳所以為恵人<lb/>
問管仲曰人也范楊皆以為盡人道集注以為猶云此<lb/>
　人也如何曰古本如此說猶詩所謂伊人莊子所謂<lb/>
　之人也若作盡人道說除管仲是箇人他人便都不<lb/>
　是人更管仲也未盡得人道在奪伯氏駢邑正謂奪<lb/>
　為己有問集注言管仲子産之才德使二人從事於<lb/>
<pb n="KR3a0108_WYG_018-19b"/>
　聖人之學則才德可以兼全否曰若工夫做到極處<lb/>
　也㑹兼全<hi>以上語類二條</hi>
　　　貧而無怨章<lb/>
貧而無怨不及於貧而樂者又勝似無諂者<hi>語類</hi>
　　　子路問成人章<lb/>
或問文之以禮樂曰此一句最重上面四人所長且把<lb/>
　做箇樸素子惟文之以禮樂始能取四子之所長而<lb/>
　去四子之所短然此聖人方以為亦可以為成人則<lb/>
<pb n="KR3a0108_WYG_018-20a"/>
　猶未至於踐形之域也<lb/>
亞夫問子路成人章曰這一章最重在文之以禮樂一<lb/>
　句上今之成人者以下胡氏以為是子路之言恐此<lb/>
　說却是葢聖人不應只說向下去且見利思義至久<lb/>
　要不㤀平生之言三句自是子路已了得底事亦不<lb/>
　應只恁地說葢子路以其所能而自言故胡氏以為<lb/>
　有終身誦之之固也亞夫云若如此夫子安得無言<lb/>
　以繼之曰恐是他退後說也未可知<hi>以上語類二條</hi>
<pb n="KR3a0108_WYG_018-20b"/>
　　　子問公叔文子章<lb/>
如不言不笑不取似乎難却小若真能如此這是一偏<lb/>
　之行然公明賈却說以告者過也時然後言樂然後<lb/>
　笑義然後取似乎易却說得大了葢能如此則是時<lb/>
　中之行也<hi>語類</hi>
　　　晉文公譎而不正章<lb/>
因論桓文譎正曰桓公是較本分得些子文公所為事<lb/>
　却多有曲折處左傳所載可見葢不特天王狩河陽<lb/>
<pb n="KR3a0108_WYG_018-21a"/>
　一事而已<hi>語類</hi>
　　　子路曰桓公殺公子糾章<lb/>
周衰王道不振管仲乃能九合諸侯不以兵車功被當<lb/>
　時澤流後世誰得如他之仁如其仁夫子許其有仁<lb/>
　之事功也<lb/>
亞夫問管仲之心既已不仁何以有仁者之功曰如漢<lb/>
　髙祖唐太宗未可謂之仁人然自周室之衰更春秋<lb/>
　戰國以至暴秦其禍極矣髙祖一旦出來平定天下<lb/>
<pb n="KR3a0108_WYG_018-21b"/>
　至文景時幾致刑措自東漢以下更六朝五胡以至<lb/>
　於隋雖曰統一然煬帝繼之殘虐尤甚太宗一旦掃<lb/>
　除以致正觀之治此二君者豈非是仁者之功耶若<lb/>
　以其心言之本自做不得這箇功業然謂之非仁者<lb/>
　之功可乎管仲之功亦猶是也<lb/>
才仲問南軒解子路子貢問管仲疑其未仁非仁故舉<lb/>
　其功以告之若二子問管仲仁乎則所以告之者異<lb/>
　此說如何先生良久曰此說却當<lb/>
<pb n="KR3a0108_WYG_018-22a"/>
問如夫子稱管仲如其仁也是從假字上說來否曰他<lb/>
　只是言其有仁之功未說到那假字上在且如孺子<lb/>
　入井有一人取得出來人且稱其仁亦未說到那納<lb/>
　交要譽惡其聲而然道夫問如此說則如字如何解<lb/>
　曰此直深許其有仁耳人多說是許其似仁而非仁<lb/>
　以文勢觀之恐不恁地只是許其仁耳<hi>以上語類四條</hi>
　　　子貢曰管仲非仁章<lb/>
管仲不死子糾聖人無說見得不當死後又有功可稱<lb/>
<pb n="KR3a0108_WYG_018-22b"/>
　不是後功可以償前不死之罪也伊川有此意亦恐<lb/>
　看得不曾子細魏鄭公則是前仕建成矣不當更仕<lb/>
　太宗後却有功温公論嵇紹王襃謂紹後有死節之<lb/>
　功須還前不是後既䇿名委質只得死也不可以後<lb/>
　功掩前過王魏二公謂功可以補過猶可管仲則前<lb/>
　無過而後有功也<hi>語類</hi>
　　　陳成子弑簡公章<lb/>
問陳成子弑簡公章云三子有無君之心夫子所以警<lb/>
<pb n="KR3a0108_WYG_018-23a"/>
　之曰須先看得聖人夲意夫子初告時真箇是欲討<lb/>
　成子未有此意後人自流泝源知聖人之言可以警<lb/>
　三子無君之心非是聖人託討成子以警三子聖人<lb/>
　心術不如此枉曲<hi>語類</hi>
　　　子路問事君章<lb/>
問子路問事君范氏謂犯非子路所難而以不欺為難<lb/>
　夫子路最勇於義者而何難於不欺哉特其燭理不<lb/>
　盡而好强其所不知以為知是以陷於欺耳曰以使<lb/>
<pb n="KR3a0108_WYG_018-23b"/>
　門人為臣一事觀之子路之好勇必勝恐未免於欺<lb/>
　也<hi>荅吳伯豐○文集</hi>
　　　君子上達章<lb/>
君子上逹一日長進似一日小人下達一日沈淪似一<lb/>
　日<hi>語類</hi>
　　　古之學者為己章<lb/>
立之問古之學者為己今之學者為人曰此只是初閒<lb/>
　用心分豪之差耳所謂上達下達者亦只是自此分<lb/>
<pb n="KR3a0108_WYG_018-24a"/>
　耳下達者只因這分豪有差便一日昏蔽似一日如<lb/>
　人入爛泥中行相似只見一歩深似一歩便渾身陷<lb/>
　沒不能得出也君子之學既無所差則工夫日進日<lb/>
　見髙明便一日髙似一日也<lb/>
問伊川云為己欲得之於己也為人欲見知於人也後<lb/>
　又云古之學者為己其終至於成物今之學者為人<lb/>
　其終至於喪己兩說不同何也曰此兩段意思自别<lb/>
　前段是低底為人後段是好底為人前為人只是欲<lb/>
<pb n="KR3a0108_WYG_018-24b"/>
　見知於人而已後為人却是真箇要為人然不曾先<lb/>
　去自家身己上做得工夫非惟是為那人不得末後<lb/>
　和己也喪了<hi>以上語類二條</hi>
　　　子貢方人章<lb/>
夫我則不暇學者須思量不暇箇甚麽須於自己體察<lb/>
　方可見<hi>語類</hi>
　　　不逆詐章<lb/>
才仲問南軒解不逆詐一段引孔注先覺人情者是能<lb/>
<pb n="KR3a0108_WYG_018-25a"/>
　為賢乎此說如何曰不然人有詐不信吾之明足以<lb/>
　知之是之謂先覺彼未必詐而逆以詐待之彼未必<lb/>
　不信而先億度其不信此則不可周子曰明則不疑<lb/>
　凡事之多疑皆生於不明如以察為明皆至暗也<lb/>
問不逆詐章曰雖是不逆詐不億不信然也須要你能<lb/>
　先覺方是賢葢逆詐億不信是才見那人便逆度之<lb/>
　先覺却是他詐與不信底情態已露見了自家這裏<lb/>
　便要先覺若是在自家面前詐與不信却都不覺時<lb/>
<pb n="KR3a0108_WYG_018-25b"/>
　自家却在這裏做什麽理㑹甚事便是昏昧呆底相<lb/>
　似此章固是要人不得先去逆度亦是要人自著些<lb/>
　精采看方得又問楊氏誠則明矣之說曰此說大了<lb/>
　與本文不相干如待誠而後明其為覺也後矣葢此<lb/>
　章人於日用間便要如此<hi>以上語類二條</hi>
　　　驥不稱其力章<lb/>
問驥不稱其力一章謂有德者必有才有才者不必有<lb/>
　德後世分才德為二者恐失之曰世固有有才而無<lb/>
<pb n="KR3a0108_WYG_018-26a"/>
　德者亦有有德而短於才者夫子亦自以德與力分<lb/>
　言矣<hi>語類</hi>
　　　以德報怨章<lb/>
以直報怨則無怨矣以徳報怨亦是私<lb/>
問以直報怨以德報德曰聖人荅得極好以德報怨怨<lb/>
　乃過德以怨報德豈是人情以直報怨則於彼合為<lb/>
　則為是無怨也與孟子三反及不校同禮記云以德<lb/>
　報怨寛身之仁也言如此亦是寛身終不是中道可<lb/>
<pb n="KR3a0108_WYG_018-26b"/>
　學問禮記注改仁作人曰亦不必改通老問在官遇<lb/>
　故舊有公事如何曰亦權其輕重只看此心其事小<lb/>
　亦可周旋若事大只且依公某問蘇章夜與故人飲<lb/>
　明日按之此莫太不是曰此是甚人只是以故人為<lb/>
　貨<lb/>
問以德報怨章注謂㫖意曲折反覆微妙無窮何也曰<lb/>
　以德報怨夲老氏語以德報怨於怨者厚矣而無物<lb/>
　可以報德則於德者不亦薄乎呂申公為相曾與賈<lb/>
<pb n="KR3a0108_WYG_018-27a"/>
　種民有怨却與之郡職可謂以德報怨厚於此人矣<lb/>
　然那裏人多少被其害賈素無行元豐中在大理為<lb/>
　蔡確鷹犬申公亦被誣搆及公為相而賈得罪公復<lb/>
　為請知通利軍以直報怨則不然如此人舊與吾有<lb/>
　怨今果賢耶則引之薦之果不肖耶則棄之絶之是<lb/>
　葢未嘗有怨矣老氏之言死定了孔子之言意思活<lb/>
　移來移去都得設若不肖者後能改而賢則吾又引<lb/>
　薦之矣<hi>以上語類三條</hi>
<pb n="KR3a0108_WYG_018-27b"/>
　　　莫我知也夫章<lb/>
問不怨天不尤人此二句體之於身覺見不尤人易不<lb/>
　怨天難何以能不怨天曰此是就二句上生出意看<lb/>
　了且未論恁地且先看孔子此叚本意理㑹得本意<lb/>
　便了此段最難看若須要解如何是不怨天如何是<lb/>
　不尤人如何是下學如何是上逹便粘滯了天又無<lb/>
　心無腸如何知得孔子須是看得脫灑始得此叚只<lb/>
　渾淪一意葢孔子當初歎無有知我者子貢因問何<lb/>
<pb n="KR3a0108_WYG_018-28a"/>
　為莫知子夫子所荅辭只是解何為莫知子一句大<lb/>
　凡不得乎天則怨天不得乎人則尤人我不得乎天<lb/>
　亦不怨天不得乎人亦不尤人與世都不相干渉方<lb/>
　其下學人事之卑與衆人所共又無竒特聳動人處<lb/>
　及其上逹天理之妙忽然上達去人又捉摸不著如<lb/>
　何能知得我知我者畢竟只是天理與我默契耳以<lb/>
　此見孔子渾是天理久之又曰聖人直是如此瀟灑<lb/>
　正如久病得汗引箭在手忽然破的也<lb/>
<pb n="KR3a0108_WYG_018-28b"/>
所謂下學人事者又不異常人而無所得知至上達天<lb/>
　理處而人又不能知以此兩頭蹉過了故人終不知<lb/>
　獨有箇天理與聖人相契耳彼天畢竟知之<lb/>
問不怨天不尤人下學而上達知我者其天乎知恐是<lb/>
　與天契合不是真有箇知覺否先生曰又似知覺又<lb/>
　不似知覺這裏也難說不怨天不尤人聖人都不與<lb/>
　巳相干聖人只是理㑹下學而自然上達下學是立<lb/>
　脚只在這裏上逹是見識自然超詣到得後來上達<lb/>
<pb n="KR3a0108_WYG_018-29a"/>
　便只是這下學元不相離下學者下學此事上達者<lb/>
　上逹此理問聖人亦有下學如何曰聖人雖是生知<lb/>
　亦何嘗不學如入太廟每事問吾十有五而志於學<lb/>
　便是學也<lb/>
問下學上達聖人恐不自下學中來曰不要說髙了聖<lb/>
　人髙後學者如何企及越說得聖人低越有意思<lb/>
問知我者其天乎只是孔子自知否曰固然只是這一<lb/>
　箇道理<lb/>
<pb n="KR3a0108_WYG_018-29b"/>
問莫我知也夫與予欲無言二叚子貢皆不能復問想<lb/>
　是不曉聖人之意曰非是不曉聖人語意只是無默<lb/>
　契合處不曾有默地省悟觸動他那意思處若有所<lb/>
　黙契須發露出來不但巳也<hi>以上語類六條</hi>
　　　賢者辟世章<lb/>
問賢者辟世一章曰凡古之隐者非可以一律看有可<lb/>
　以其時之所遇而觀之者有可以其才德之髙下而<lb/>
　觀之者若長沮桀溺之徒似有長往而不返之意然<lb/>
<pb n="KR3a0108_WYG_018-30a"/>
　設使天下有道而出計亦無甚施設只是獨善其身<lb/>
　如老莊之徒而已大抵天下有道而見不必待其十<lb/>
　分太平然後出來天下無道而隱亦不必待其十分<lb/>
　大亂然後隱去天下有道譬如天之將曉雖未甚明<lb/>
　然自此只向明去不可不出為之用天下無道譬如<lb/>
　天之將夜雖未甚暗然自此只向暗去知其後來必<lb/>
　不可支持故亦須見幾而作可也<hi>語類</hi>
　　　子擊磬於衞章<lb/>
<pb n="KR3a0108_WYG_018-30b"/>
問荷蕢聞磬聲如何便知夫子之心不忘天下曰他那<lb/>
　箇人煞髙如古人於琴聲中知有殺心者耳因說泉<lb/>
　州醫僧妙智大師後來都不切脈只見其人便知得<lb/>
　他有甚病又後來雖不見其人只教人來說因其說<lb/>
　便自知得此如他心通相似葢其精誠篤至所以能<lb/>
　知又問硜硜乎是指磬聲而言否曰大約是如此<hi>語類</hi>
　　　子路問君子章<lb/>
陳仲卿問脩己以敬曰敬者非但是外面恭敬而已須<lb/>
<pb n="KR3a0108_WYG_018-31a"/>
　是要裏面無一豪不直䖏方是所謂敬以直内者是<lb/>
　也<lb/>
或問脩己如何能安人曰且以一家言之一人不脩己<lb/>
　看一家人安不安<lb/>
惟上下一於恭敬這却是上之人有以感發興起之體<lb/>
　信是忠達順是恕體信是無一豪之偽達順是發而<lb/>
　皆中節無一物不得其所聰明睿智皆由此出這是<lb/>
　自誠而明<lb/>
<pb n="KR3a0108_WYG_018-31b"/>
問體信達順曰信只是實理順只是和氣體信是致中<lb/>
　底意思達順是致和底意思<lb/>
楊至之問如何程氏說到事天享帝了方說聰明睿智<lb/>
　皆由此出曰如此問乃見公全然不用工夫聰明睿<lb/>
　智如何不由敬出且以一國之君看之此心纔不専<lb/>
　静則姦聲佞辭雜進而不察何以為聰亂色諛恱之<lb/>
　容交蔽而莫辨何以為明睿智皆出於心心既無主<lb/>
　則應事接物之間其何以思慮而得其宜所以此心<lb/>
<pb n="KR3a0108_WYG_018-32a"/>
　常要肅然虚明然後物不能蔽<hi>以上語類五條</hi>
　　　原壌夷俟章<lb/>
問原壌登木而歌夫子為弗聞也者而過之待之自好<lb/>
　及其夷俟則以杖叩脛近於太過曰這裏說得却差<lb/>
　如原壌之歌乃是大惡若要理㑹不可但巳且只得<lb/>
　休至於夷俟之時不可教誨故直責之復叩其脛自<lb/>
　當如此若如正淳之說則是不要管他却非朋友之<lb/>
　道矣<hi>語類</hi>
<pb n="KR3a0108_WYG_018-32b"/>
　　衞靈公第十五<lb/>
　　　衞靈公問陳章<lb/>
周問固窮有二義不知孰長曰固守其窮古人多如此<lb/>
　說但以上文觀之則恐聖人一時荅問之辭未遽及<lb/>
　此葢子路方問君子亦有窮乎聖人荅之曰君子固<lb/>
　是有窮時但不如小人窮則濫耳以固字荅上面有<lb/>
　字文勢乃相應<hi>語類</hi>
　　　子曰賜也章<lb/>
<pb n="KR3a0108_WYG_018-33a"/>
孔子告子貢曰女以予為多學而識之者與予一以貫<lb/>
　之葢恐子貢只以己為多學而不知一以貫之之理<lb/>
　後人不㑹其意遂以為孔子只是一貫元不用多學<lb/>
　若不是多學却貫箇甚底且如錢貫謂之貫須是有<lb/>
　錢方貫得若無錢却貫箇甚孔子實是多學無一事<lb/>
　不理㑹過若不是許大精神亦吞不得許多只是於<lb/>
　多學中有一以貫之耳<lb/>
問子貢一貫章曰聖人也不是不理㑹博學多識只是<lb/>
<pb n="KR3a0108_WYG_018-33b"/>
　聖人之所以聖却不在博學多識而在一以貫之今<lb/>
　人有博學多識而不能至於聖者只是無一以貫之<lb/>
　然只是一以貫之而不博學多識則又無物可貫<hi>以上</hi>
　<hi>語類二條</hi>
　　　子張問行章<lb/>
問行篤敬曰篤者有重厚深沉之意敬而不篤則恐有<lb/>
　拘廹之患<lb/>
忠信篤敬立則見其參前在輿則見其倚衡如此念念<lb/>
<pb n="KR3a0108_WYG_018-34a"/>
　不㤀伊川謂只此是學<hi>以上語類二條</hi>
敬夫云參前倚衡使之存乎忠信篤敬之理也愚意此<lb/>
　謂言必欲其忠信行必欲其篤敬念念不㤀而有以<lb/>
　形於心目之間耳若不責之於言行之實而徒曰存<lb/>
　其理而不舎亦何益哉<hi>與張敬夫論癸巳論語說○文集</hi>
　　　直哉史魚章<lb/>
正淳問直哉史魚君子哉蘧伯玉諸儒以為史魚不及<lb/>
　蘧伯玉如何曰試將兩人對換説看如何直固是好<lb/>
<pb n="KR3a0108_WYG_018-34b"/>
　然一向直便是偏豈得如蘧伯玉之君子<hi>語類</hi>
　　　志士仁人章<lb/>
或問仁曰仁者只是吾心之正理志士仁人無求生以<lb/>
　害仁有殺身以成仁須知道求生害仁時雖以無道<lb/>
　得生却是抉破了我箇心中之全理殺身成仁時吾<lb/>
　身雖死却得此理完全也<lb/>
余正叔謂殺身者只是要成這仁曰若說要成這仁却<lb/>
　不是只是行所當行而已<lb/>
<pb n="KR3a0108_WYG_018-35a"/>
問無求生以害仁有殺身以成仁一章思之死生是大<lb/>
　闗節要之工夫却不全在那一節上學者須是於日<lb/>
　用之間不問事之大小皆欲即於義理之安然後臨<lb/>
　死生之際庶幾不差若平常應事義理合如此處都<lb/>
　放過到臨大節未有不可奪也曰然<hi>以上語類三條</hi>
　　　子貢問為仁章<lb/>
問子貢問為仁何以荅以事其大夫之賢者友其士之<lb/>
　仁者曰也是箇入德之方又問事與友孰重曰友為<lb/>
<pb n="KR3a0108_WYG_018-35b"/>
　親切賢只是統言友徑指仁上說<hi>語類</hi>
顔子子貢俱以仁為問而夫子告之有若不同者此固<lb/>
　嘗思之而非如足下之說也為仁由己此論為仁之<lb/>
　至要葢始終不離乎此夫其所以求師友而事之之<lb/>
　心豈自外至哉既得師友而事之矣然不求諸己則<lb/>
　師友者自師友耳我何有焉以此意推之則二說者<lb/>
　初不異也<hi>荅柯國材○文集</hi>
　　　顔淵問為邦章<lb/>
<pb n="KR3a0108_WYG_018-36a"/>
亞夫問顔淵問為邦曰顔子事事了得了只欠這些子<lb/>
　故聖人斟酌禮樂而告之近有學者欲主張司馬遷<lb/>
　謂渠作漢髙祖賛黃屋左纛朝以十月是他惜髙祖<lb/>
　之不能行夏之時乘殷之輅謂他見識直到這裏與<lb/>
　孔子荅顔淵之意同某謂漢髙祖若行夏之時乗商<lb/>
　之輅也只做得漢髙祖却如何及得顔子顔子平日<lb/>
　是多少工夫今却道漢髙祖只欠這一節是都不論<lb/>
　其本矣<lb/>
<pb n="KR3a0108_WYG_018-36b"/>
恭父問顔淵問為邦此事甚大不知使其得邦家時與<lb/>
　聖人如何曰終勝得孟子但不及孔子些問莫有綏<lb/>
　之斯來動之斯和底意思否曰亦須漸有這意思又<lb/>
　問文武之道未墜於地此是孔子自承當處否曰固<lb/>
　是惟是孔子便做得他人無這本領當不得且如四<lb/>
　代之禮樂惟顔子有這本領方做得若無這本領禮<lb/>
　樂安所用哉所謂行夏時乗商輅服周冕舞韶舞亦<lb/>
　言其大略耳<lb/>
<pb n="KR3a0108_WYG_018-37a"/>
正卿問顔子涵飬之功多曾子省察之功多曰固不可<lb/>
　如此說然顔子資禀極聰明凡事㴠養得來都易如<lb/>
　聞一知十如於吾言無所不說如亦足以發如問為<lb/>
　邦一時將許多大事分付與他是他大段了得看問<lb/>
　為邦而孔子便以四代禮樂告之想是所謂夏時商<lb/>
　輅周冕韶舞當博我以文之時都理㑹得<lb/>
賜問顔淵問為邦章程子謂發此以為之兆曰兆猶言<lb/>
　準則也非謂為邦之道盡於此四者略說四件事做<lb/>
<pb n="KR3a0108_WYG_018-37b"/>
　一箇準則則餘事皆可依倣此而推行之耳<hi>以上語類四條</hi>
放鄭聲逺佞人敬夫云非聖人必待戒乎此也於此設<lb/>
　戒是乃聖人之道也愚謂此是聖人立法垂世之言<lb/>
　似不必如此說然禹以丹朱戒舜舜以予違汝弼責<lb/>
　其臣便說聖人必戒乎此亦何害乎<hi>與張敬夫論癸巳論語說○文</hi>
　<hi>集</hi>
　　　躬自厚章<lb/>
問躬自厚而薄責於人自責厚莫是周備篤切意思否<lb/>
<pb n="KR3a0108_WYG_018-38a"/>
　曰厚是自責得重責了又責積而不已之意<hi>語類</hi>
　　　不曰如之何章<lb/>
林問不曰如之何曰只是要再三反復思量若率意妄<lb/>
　行雖聖人亦無奈何<hi>語類</hi>
　　　君子義以為質章<lb/>
問君子義以為質一章曰義以為質是制事先決其當<lb/>
　否了其閒節文次第須要皆具此是禮以行之然徒<lb/>
　知盡其節文而不能孫以出之則亦不可且如人知<lb/>
<pb n="KR3a0108_WYG_018-38b"/>
　尊卑之分須當譲他然譲之之時辭氣或不能婉順<lb/>
　便是不能孫以出之信以成之者是終始誠實做此<lb/>
　一事却非是孫以出之後方信以成之也<lb/>
至之問明道謂君子敬以直内則義以方外義以為質<lb/>
　則禮以行之孫以出之信以成之曰只是一箇義義<lb/>
　以為質便是自義以方外處說起來若無敬以直内<lb/>
　也不知義之所在<hi>以上語類二條</hi>
　　　君子矜而不爭章<lb/>
<pb n="KR3a0108_WYG_018-39a"/>
問矜而不爭曰矜是自把捉底意思故書曰不矜細行<lb/>
　終累大德<lb/>
或問不矜細行與矜而不爭之矜如何曰相似是箇珍<lb/>
　惜持守之意<hi>以上語類二條</hi>
　　　子貢問有一言而可以終身行之章<lb/>
恕可以終身行之是行之無窮盡問孔子言恕必兼忠<lb/>
　如何此只言恕曰不得忠時不成恕恕時忠在裏面<lb/>
　了<hi>語類</hi>
<pb n="KR3a0108_WYG_018-39b"/>
　　　吾之於人也章<lb/>
問吾之於人也誰毁誰譽如有所譽者其有所試矣曰<lb/>
　毁者那人本未有十分惡自家將做十分說他便是<lb/>
　毁若是只據他之惡而稱之則不可謂之毁譬如一<lb/>
　物本完全自家打破了便是毁若是那物元來破了<lb/>
　則不可謂之毁譽亦是稱奬得來過當其有所試矣<lb/>
　那人雖未有十分善自家却遂知得他將來如此毁<lb/>
　人則不可如此也<lb/>
<pb n="KR3a0108_WYG_018-40a"/>
伯豐問三代直道而行曰此𦂳要在所以字上民是指<lb/>
　今日之民即三代之民三代葢是以直道行之於民<lb/>
　今亦當以直道行之於民直是無枉不特不枉毁雖<lb/>
　稱譽亦不枉也舊嘗有此意因讀班固作景帝賛引<lb/>
　此數語起頭以明秦漢不易民而化之意曰孔子稱<lb/>
　斯民也三代之所以直道而行也信哉其意葢謂民<lb/>
　無古今周秦網密文峻故姦軌不勝到文景恭儉民<lb/>
　便醇厚只是此民在所施何如耳此政得之<hi>以上語類二條</hi>
<pb n="KR3a0108_WYG_018-40b"/>
誰毁誰譽敬夫云毁者指其過譽者揚其美此說未盡<lb/>
　愚謂毁者惡未至此而深詆之也譽者善未至此而<lb/>
　驟稱之也非但語其已然之善惡而已○又曰誰毁<lb/>
　誰譽謂吾於人無毁譽之意也愚謂聖人之心仁恕<lb/>
　公平實無毁譽非但無其意而已○又曰有所譽必<lb/>
　有所試因其有是實而稱之此亦未盡試猶騐也聖<lb/>
　人或時有所譽者雖其人善未至此然必嘗有以騐<lb/>
　之而知其將至是矣葢聖人善善之速惡惡之緩而<lb/>
<pb n="KR3a0108_WYG_018-41a"/>
　於其速也亦無所茍焉○又曰可毁可譽在彼又曰<lb/>
　不云有所毁聖人樂與人為善也必有所試而後譽<lb/>
　則其於毁亦可知矣愚謂若如此說則是聖人固常<lb/>
　有毁但於此著其有譽而匿其有毁以取忠厚之名<lb/>
　也而可乎毁破壞也如器物之未敗而故破壞之聖<lb/>
　人豈有是乎<hi>與張敬夫論癸巳論語說</hi>
誰毁誰譽一章所論得之但只說得三代直道而行意<lb/>
　思更有斯民也之所以六字未有下落疑斯民也是<lb/>
<pb n="KR3a0108_WYG_018-41b"/>
　指當時之人而言今世雖是習俗不美直道難行然<lb/>
　三代盛時所以直道而行者亦只是行之於此人耳<lb/>
　不待易民而化也諸儒之說於此文義殊不分明却<lb/>
　是班固景賛引得有意思注中說得亦好大抵聖人<lb/>
　之意正是說直道可行無古今之異耳言譽而不及<lb/>
　毁之意來論亦善但毁譽兩字更須細看譽者善未<lb/>
　顯而亟稱之也毁者惡未著而遽詆之也試亦知其<lb/>
　將然而未見其已然之辭聖人之心欲人之善故但<lb/>
<pb n="KR3a0108_WYG_018-42a"/>
　有所試而知其賢則善雖未顯已進而譽之矣不欲<lb/>
　人之惡故惡之未著者雖有以決知其不善而亦未<lb/>
　嘗遽詆之也此所以言譽而不及毁葢非全不别白<lb/>
　是非但有先褒之善而無豫詆之惡是則聖人之心<lb/>
　耳<hi>荅吕伯恭○以上文集二條</hi>
　　　巧言亂德章<lb/>
問小不忍則亂大謀曰忍字有兩說只是一意有忍乃<lb/>
　有濟王介甫解作强忍之忍前軰解作慈忍之忍某<lb/>
<pb n="KR3a0108_WYG_018-42b"/>
　謂忍是含忍不發之意如婦人之仁是不能忍其愛<lb/>
　匹夫之勇是不能忍其忿二者只是一意<hi>語類</hi>
　　　人能𢎞道章<lb/>
問人能𢎞道曰道不可須臾離可離非道是故君子戒<lb/>
　謹乎其所不睹恐懼乎其所不聞莫見乎隱莫顯乎<lb/>
　微故君子謹其獨又曰天下之達道五所以行之者<lb/>
　三君臣父子兄弟夫婦朋友古今所共底道理須是<lb/>
　知知仁守勇決繼又曰人者天地之心没這人時天<lb/>
<pb n="KR3a0108_WYG_018-43a"/>
　地便没人管<hi>語類</hi>
　　　吾嘗終日不食章<lb/>
問聖人真箇終日不食終夜不寢以思否曰聖人也曾<lb/>
　恁地來聖人說發憤㤀食却是真箇惟橫渠知得此<lb/>
　意嘗言孔子煞喫辛苦來<lb/>
吾嘗終日不食終夜不寢以思無益不如學也某注云<lb/>
　葢勞心以必求不如遜志而自得思是硬要自去做<lb/>
　底學是依這本子去做便要小著心隨順箇事理去<lb/>
<pb n="KR3a0108_WYG_018-43b"/>
　做而今人都是硬去做要必得所以更做不成須是<lb/>
　軟著心貼就他去做孟子所謂以意逆志極好逆是<lb/>
　推迎他底意思<lb/>
問注云遜志而自得如何是遜志曰遜志是畢遜其志<lb/>
　放退一著寛廣以求之不忒恁地迫窄便要一思而<lb/>
　必得<hi>以上語類三條</hi>
　　　君子謀道不謀食章<lb/>
問君子謀道不謀食曰上面說君子謀道不謀食葢以<lb/>
<pb n="KR3a0108_WYG_018-44a"/>
　耕也餒在其中矣學也禄在其中矣又恐人錯認此<lb/>
　意却將學去求禄故下面又繳一句謂君子所以為<lb/>
　學者所憂在道耳非憂貧而學也<lb/>
學固不為謀禄然未必不得禄如耕固不求餒然未必<lb/>
　得食雖是如此然君子之心却只見道不見禄如先<lb/>
　難後獲正義不謀利睹當不到那裏<lb/>
因言近來稍信得命及孔子說君子謀道不謀食憂道<lb/>
　不憂貧觀此一叚則窮達當付之分定所當謀者唯<lb/>
<pb n="KR3a0108_WYG_018-44b"/>
　道耳曰此一段不專為有命葢專為學者當謀道而<lb/>
　設只說一句則似緩而不切故又反覆推明以至憂<lb/>
　道不憂貧而止且君子之所急當先義語義則命在<lb/>
　其中如行一不義殺一不辜而得天下不為此只說<lb/>
　義若不恤義惟命是恃則命可以有得雖萬鍾有不<lb/>
　辨禮義而受之矣義有可取如為養親於義合取而<lb/>
　有不得則當歸之命耳如澤旡水困則不可以有為<lb/>
　只得致命遂志然後付之命可也<hi>以上語類三條</hi>
<pb n="KR3a0108_WYG_018-45a"/>
　　　知及之章<lb/>
問知及之仁能守之曰此是說講學莊以涖之以後說<lb/>
　為政<lb/>
知及之如大學知至仁守之如意誠涖不荘動不以禮<lb/>
　如所謂不得其正與所謂敖惰而辟之類到仁處大<lb/>
　本已好但小節略略有些未善如一箇好物只是安<lb/>
　頓得略傾側少正之則好矣不大故費力也<lb/>
問知及之一章曰莊以涖之是自家去臨民動之不以<lb/>
<pb n="KR3a0108_WYG_018-45b"/>
　禮這動字不是感動之動是使民底意思謂如使民<lb/>
　去做這件事亦有禮是使之以禮下梢禮字歸在民<lb/>
　身上又問是使他做事要他做得來合節拍否曰然<lb/>
　又問是合禮底事便以使之不合禮底事便不以使<lb/>
　之曰然看那動之字便是指那民說使他向善便是<lb/>
　以禮不使他向善便是不以禮如古所謂蒐苖獮狩<lb/>
　就其中教之少長有序之事便是使之以禮葢是使<lb/>
　他以此事此事有禮存也<lb/>
<pb n="KR3a0108_WYG_018-46a"/>
或問此章曰此一章當以仁為主所謂知及之所以求<lb/>
　吾仁涖之動之所以持飬吾仁者得之矣<hi>以上語類四條</hi>
　　　君子不可小知章<lb/>
一事之能否不足以盡君子之藴故不可小知任天下<lb/>
　重而不懼故可大受小人一才之長亦可器而使但<lb/>
　不可以任大事耳<hi>荅許順之○文集</hi>
　　　當仁不譲於師章<lb/>
子善問直卿云當仁只似適當為仁之事集注似以當<lb/>
<pb n="KR3a0108_WYG_018-46b"/>
　為擔當之意曰如公說當字謂值為仁則不譲如此<lb/>
　恐不值處煞多所以覺得做任字說是恐這仁字是<lb/>
　指大䖏難做䖏說這般處須着擔當不可說道自家<lb/>
　做不得是師長可做底事<hi>語類</hi>
　　　君子貞而不諒章<lb/>
亞夫問貞而不諒曰貞者正而固也葢見得道理是如<lb/>
　此便須只恁地做所謂知斯二者弗去是也為正字<lb/>
　說不盡故更加固字如易所謂貞固足以幹事若諒<lb/>
<pb n="KR3a0108_WYG_018-47a"/>
　　者是不擇是非必要如此故貞者是正而固守之意<lb/>
　　諒則有固必之心也<hi>語類</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0108_WYG_018-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂朱子全書卷十八<lb/>
</p>
<p>
</p>
  </div>
</body>
</text>
</TEI>
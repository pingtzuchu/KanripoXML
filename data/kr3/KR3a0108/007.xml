<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0108_WYG_007-1a"/>
　欽定四庫全書<lb/>
御纂朱子全書卷七<lb/>
　　大學一<lb/>
　問欲專看一書以何為先曰先讀大學可見古人為學<lb/>
　　首末次第且就實處理會却好不消得專去無形影<lb/>
　　處理會<lb/>
　可將大學用數月工夫看去此書前後相因互相發明<lb/>
　　讀之可見不比他書他書非一時所言非一人所記<lb/>
<pb n="KR3a0108_WYG_007-1b"/>
　　惟此書首尾具備易以推尋也<lb/>
　大學如一部行程歴皆有節次今人看了須是行去今<lb/>
　　日行得到何處明日行得到何處方可漸到那田地<lb/>
　　若只把在手裏翻來覆去欲望之燕之越豈有是理<lb/>
　大學是一箇腔子而今却要去塡教實著如他説格物<lb/>
　　自家須是去格物後塡教實著如他說誠意自家須<lb/>
　　是去誠意後亦填教實著<lb/>
　明德如八窻玲瓏致知格物各從其所明處去今人不<lb/>
<pb n="KR3a0108_WYG_007-2a"/>
　曾做得小學工夫一旦學大學是以無下手處今且<lb/>
　當自持敬始使端慤純一靜專然後能致知格物<lb/>
才仲問大學曰人心有明處於其閒得一二分卽節節<lb/>
　推上去又問小學大學如何曰小學涵養此性大學<lb/>
　則所以實其理也忠信孝弟之類須於小學中出然<lb/>
　正心誠意之類小學如何知得須其有識後以此實<lb/>
　之<lb/>
今人都是為人而學某所以教諸公讀大學且看古人<lb/>
<pb n="KR3a0108_WYG_007-2b"/>
　為學是如何是理會甚事諸公願為古人之學乎願<lb/>
　為今人之學乎<lb/>
昔和靖見伊川半年方得大學西銘看今人半年要讀<lb/>
　多少書某且要人讀此是如何緣此書却不多而規<lb/>
　模周備凡讀書初一項須著十分工夫了第二項只<lb/>
　費得九分工夫第三項便只費六七分工夫少刻讀<lb/>
　漸多自貫通他書自不著得多工夫<lb/>
如孟子說仁義處只就仁義上說道理孔子荅顔淵以<lb/>
<pb n="KR3a0108_WYG_007-3a"/>
　克己復禮只就克己復禮上說道理若大學却只統<lb/>
　說論其功用之極至於平天下然天下所以平却先<lb/>
　湏治國國之所以治却先湏齊家家之所以齊却先<lb/>
　須脩身身之所以脩却先須正心心之所以正却先<lb/>
　須誠意意之所以誠却先須致知知之所以至却先<lb/>
　須格物本領全只在這兩字上又須知如何是格物<lb/>
　許多道理自家從來合有不合有定是合有定是人<lb/>
　人都有人之心便具許多道理見之於身便見身上<lb/>
<pb n="KR3a0108_WYG_007-3b"/>
　有許多道理行之於家便是一家之中有許多道理<lb/>
　施之於國便是一國之中有許多道理施之於天下<lb/>
　便是天下有許多道理格物兩字只是指箇路頭須<lb/>
　是自去格那物始得<lb/>
或問朱敬之有異聞乎曰平常只是在外靣聽朋友問<lb/>
　荅或時裏面亦只說某病痛處得一日教看大學曰<lb/>
　我平生精力盡在此書先須通此方可讀書<hi>以上語類十條</hi>
　　右總論<lb/>
<pb n="KR3a0108_WYG_007-4a"/>
或問所謂仁義禮智是性明德是主於心而言曰這箇<lb/>
　道理在心裏光明照徹無一豪不明<lb/>
為學只在明明德一句君子存之存此而已小人去之<lb/>
　去此而己一念竦然自覺其非便是明之之端<lb/>
大學在明明德一句當常常提撕能如此便有進歩處<lb/>
　蓋其原自此發見人只一心為本存得此心於事物<lb/>
　方知有脈絡貫通處<lb/>
問明明德曰人皆有箇明處但為物欲所蔽剔撥去了<lb/>
<pb n="KR3a0108_WYG_007-4b"/>
　只就明處漸明將去然須致知格物方有進歩處識<lb/>
　得本來是甚麽物<lb/>
明德未嘗息時時發見於日用之間如見非義而羞惡<lb/>
　見孺子入井而惻隠見尊賢而㳟敬見善事而歎慕<lb/>
　皆明德之發見也如此推之極多但當因其所發而<lb/>
　推廣之<lb/>
曾興宗問如何是明明德曰明德是自家心中具許多<lb/>
　道理在這裏本是箇明底物事初無暗昧人得之則<lb/>
<pb n="KR3a0108_WYG_007-5a"/>
　為德如惻隠羞惡辭讓是非是從自家心裏出來觸<lb/>
　著那物便是那箇物出來何嘗不明縁為物欲所蔽<lb/>
　故其明易昏如鏡本明被外物㸃汙則不明了少閒<lb/>
　磨起則其明又能照物又云人心惟定則明所謂定<lb/>
　者非是定於這裏全不脩習待他自明惟是定後却<lb/>
　好去學<lb/>
或問明明德是於靜中夲心發見學者因其發見處從<lb/>
　而窮究之否曰不特是靜雖動中亦發見孟子將孺<lb/>
<pb n="KR3a0108_WYG_007-5b"/>
　子將入井處來明這道理蓋赤子入井人所共見能<lb/>
　於此發端處推明便是明蓋人心至靈有什麽事不<lb/>
　知有什麽事不曉有什麽道理不具在這裏何縁有<lb/>
　不明為是氣禀之偏又為物欲所亂如目之於色耳<lb/>
　之於聲口之於味鼻之於臭四肢之於安佚所以不<lb/>
　明然而其德本是至明物事終是遮不得必有時發<lb/>
　見便教至惡之人亦時乎有善念之發學者便當因<lb/>
　其明處下工夫一向明將去<lb/>
<pb n="KR3a0108_WYG_007-6a"/>
格物致知誠意正心脩身五者皆明明德事格物致知<lb/>
　便是要知得分明誠意正心脩身便是要行得分明<lb/>
　若是格物致知有所未盡便是知得這明德未分明<lb/>
　意未盡誠便是這德有所未明心有不正則德有所<lb/>
　未明身有不脩則德有所未明須是意不可有頃刻<lb/>
　之不誠心不可有頃刻之不正身不可有頃刻之不<lb/>
　脩這明德方常明<lb/>
問大學注言其體虛靈而不昧其用鑒照而不遺此二<lb/>
<pb n="KR3a0108_WYG_007-6b"/>
　句是說心說德曰心德皆在其中更子細看又問德<lb/>
　是心中之理否曰便是心中許多道理光明鑒照豪<lb/>
　髮不差<lb/>
或問明德新民還須自家德十分明後方可去新民曰<lb/>
　不是自家德未明便都不管著别人又不是硬要去<lb/>
　新他若大叚新民須是德十分明方能如此若小小<lb/>
　效驗自是自家這裏如此他人便自觀感一家仁一<lb/>
　國興仁一家讓一國興讓自是如此<lb/>
<pb n="KR3a0108_WYG_007-7a"/>
蜚卿問新民莫是脩道之謂敎有以新之否曰道之以<lb/>
　德是明明德齊之以禮是以禮新民也是脩道之謂<lb/>
　教有禮樂法度政刑使之去舊汙也<lb/>
凡曰善者固是好然方是好事未是極好處必到極處<lb/>
　便是道理十分盡頭無一豪不盡故曰至善<lb/>
止於至善是包在明明德在新民已也要止於至善人<lb/>
　也要止於至善蓋天下只是一箇道理在他雖不能<lb/>
　在我之所以望他者則不可不如是也<lb/>
<pb n="KR3a0108_WYG_007-7b"/>
問至善不是明德外别有所謂善只就明德中到極處<lb/>
　便是否曰是明德中也有至善新民中也有至善皆<lb/>
　要到那極處至善隨處皆有脩身中也有至善必要<lb/>
　到那盡處齊家中也有至善亦要到那盡處至善只<lb/>
　是以其極言不特是理會到極處亦要做到極處如<lb/>
　為人君止於仁固是一箇仁然仁亦多般須是隨處<lb/>
　㸔如這事合當如此是仁那一事又合當如彼亦是<lb/>
　仁若不理會只管執一便成一邉去如為人臣止於<lb/>
<pb n="KR3a0108_WYG_007-8a"/>
　敬敬亦有多少般不可只道擎跽曲拳便是敬如盡<lb/>
　忠不欺陳善閉邪納君無過之地皆是敬皆當理會<lb/>
　若只執一亦成一邊去安得謂之至善至善只是些<lb/>
　子恰好處韓文公謂軻之死不得其傳自秦漢以來<lb/>
　豈無人亦只是無那至善見不到十分極好處做亦<lb/>
　不做到十分極處<lb/>
明徳新民皆當止於極好處止之為言未到此便住不<lb/>
　可謂止到得此而不能守亦不可言止止者止於是<lb/>
<pb n="KR3a0108_WYG_007-8b"/>
　而不遷之意或問明明德是自己事可以做得到極<lb/>
　好處若新民則在人如何得他到極好處曰且教自<lb/>
　家先明得盡然後漸民以仁摩民以義如孟子所謂<lb/>
　勞之來之匡之直之輔之翼之又從而振德之如此<lb/>
　變化他自然解到極好處<lb/>
或問明徳可以止於至善新民如何得他止於至善曰<lb/>
　若是新民而未止於至善亦是自家有所未到若使<lb/>
　聖人在上便自有箇處置又問夫子非不明德其歴<lb/>
<pb n="KR3a0108_WYG_007-9a"/>
　諸國豈不欲春秋之民皆止於至善到他不從聖人<lb/>
　也無可奈何曰若使聖人得位則必須綏來動和又<lb/>
　云此是說理理必須是如此且如致中和天地位萬<lb/>
　物育然堯有九年之水想有多少不育之物大德必<lb/>
　得名位祿壽也豈箇箇如此只是理必如此<hi>以上語類十六</hi>
　<hi>條</hi>
明德統言在己之德本無瑕垢處至善指言理之極致<lb/>
　隨事而在處<hi>荅何叔京</hi>
<pb n="KR3a0108_WYG_007-9b"/>
前書所論大學兩條似未然如此則是明徳新民其初<lb/>
　且茍簡做一截到止於至善處又子細做一截也知<lb/>
　至之至向來却是誤作切至之至只合依舊為極至<lb/>
　之至然此至字雖與至善之至皆訓極字而用處不<lb/>
　同至善是自然極至之至知至是工夫極至之至難<lb/>
　作一例說也<hi>荅黄直卿○以上文集二條</hi>
定亦自有淺深如學者思慮凝定亦是定如道理都見<lb/>
　得徹各止其所亦是定只此地位已髙<lb/>
<pb n="KR3a0108_WYG_007-10a"/>
定以理言故曰有靜以心言故曰能<lb/>
定是理靜在心既定於理心便會靜若不定於理則此<lb/>
　心只是東去西走<lb/>
問靜而后能安曰安只是無臲卼之意才不紛擾便安<lb/>
　問如此則靜與安無分别曰二字自有淺深<lb/>
問靜而后能安是在貧賤在患難皆安否曰此心若不<lb/>
　靜這裏坐也坐不得那裏坐也坐不得<lb/>
問知止章中所謂定靜安終未深瑩曰知止只是識得<lb/>
<pb n="KR3a0108_WYG_007-10b"/>
　一箇去處既已識得即心中便定更不他求如求之<lb/>
　彼又求之此即是未定定而后能靜靜而后能安亦<lb/>
　相去不逺但有淺深耳與中庸動變化相類皆不甚<lb/>
　相逺<lb/>
定靜安三字大略相類然定是心中知為人君止於仁<lb/>
　為人臣止於敬心下有箇定理便别無膠擾自然是<lb/>
　靜如此則隨所處而安<lb/>
知止而后有定如行路一般若知得是從那一路去則<lb/>
<pb n="KR3a0108_WYG_007-11a"/>
　心中自是定更無疑惑既無疑惑則心便靜心既靜<lb/>
　便貼貼地便是安既安則自然此心專一事至物來<lb/>
　思慮自無不通透若心未能靜安則總是胡思亂想<lb/>
　如何是能慮<lb/>
因說知止至能得上云止於至善矣此又提起來說言<lb/>
　能知止則有所定有所定則知其理之確然如是一<lb/>
　定則不可移易任是千動萬動也動搖他不得既定<lb/>
　則能靜靜則能安安則能慮慮則能得其所止之實<lb/>
<pb n="KR3a0108_WYG_007-11b"/>
　矣<lb/>
問據知止已是思慮了何故靜安下復有箇慮字既靜<lb/>
　安了復何所慮曰知止只是先知得事理如此便有<lb/>
　定能靜能安及到事至物來乃能慮能字自有意思<lb/>
　謂知之審而後能慮慮之審而後能得<lb/>
琮曰上面已自知止今慮而得者依舊是知底意思云<lb/>
　云先生曰只上面是方知下面是實得耳問如此何<lb/>
　用更過定靜安三箇節目曰不如此不實得曰如此<lb/>
<pb n="KR3a0108_WYG_007-12a"/>
　上面知止處其實未有知也通此五句才做得致知<lb/>
　在格物一句曰今人之學却是敏底不如鈍底鈍底<lb/>
　循循而進終有得處敏底只是從頭呼揚將去只務<lb/>
　自家一時痛快終不見實理<lb/>
問定即心有所向不至走作便靜靜便可以慮何必待<lb/>
　安曰安主事而言不安便不能思譬如靜坐有件事<lb/>
　來撓思便不得專一定靜安都相似未到安處思量<lb/>
　未得知止是知箇慈知箇孝到得時方是得箇慈得<lb/>
<pb n="KR3a0108_WYG_007-12b"/>
　箇孝底道理慮是慮箇如何是慈如何是孝又問至<lb/>
　於安時無勉強意思否曰在貧賤也安在富貴也安<lb/>
　在這裏也安在那裏也安今人有在這裏不安了在<lb/>
　那裏也不會安心下無理會如何會去思慮問章句<lb/>
　中慮謂思無不審莫是思之熟否曰慮是思之周宻<lb/>
　處<lb/>
問知止而后有定曰須是灼然知得物理當止之處心<lb/>
　自會定又問上既言知止了何更待慮而后能得曰<lb/>
<pb n="KR3a0108_WYG_007-13a"/>
　知止是知事事物物各有其理到慮而后能得處便<lb/>
　是得所以處事之理知止如人之射必欲中的終不<lb/>
　成要射做東去又要射做西去慮而后能得便是射<lb/>
　而中的矣且如人早間知得這事理如此到晩間心<lb/>
　裏定了便會處置得這事若是不先知得這道理到<lb/>
　臨事時便脚忙手亂豈能慮而有得問未格以前如<lb/>
　何致力曰古人這處已自有小學了<lb/>
問知與得如何分别曰知只是方知得便是在手問得<lb/>
<pb n="KR3a0108_WYG_007-13b"/>
　莫是行所知了時曰也是如此又曰只是分箇知與<lb/>
　得知在外得便在我<hi>以上語類十四條</hi>
定靜安慮得五字是功效次第不是工夫節目<hi>荅王子合</hi>
問燔謂知止則志不惑亂而有定嚮志定則此心無擾<lb/>
　而靜心靜則此身無適而不安心靜身安則用自利<lb/>
　事物之來不特能即事見理又能先事為防如後甲<lb/>
　三日後庚三日之云其於事之終始先後已至未然<lb/>
　皆無遺鑒皆無失舉矣如是而後為得其所止則可<lb/>
<pb n="KR3a0108_WYG_007-14a"/>
　以謂之誠有是善而誠得之矣曰極是<hi>荅李敬子</hi>
本末始終之説只是要人先其本後其末先其始後其<lb/>
　終耳<hi>荅黄子耕○以上文集三條</hi>
器逺問致知者推致事物之理還當就甚麽様事推致<lb/>
　其理曰眼前凡所應接底都是物事事都有箇極至<lb/>
　之理便要知得到若知不到便都沒分明若知得到<lb/>
　便著定恁地做更無第二著第三著止縁人見道理<lb/>
　不破便恁地茍簡且恁地做也得都不做得第一義<lb/>
<pb n="KR3a0108_WYG_007-14b"/>
　曹問如何是第一義曰如為人君止於仁為人臣止<lb/>
　於敬為人子止於孝之類決定著恁地不恁地便不<lb/>
　得又如在朝須著進君子退小人這是第一義有功<lb/>
　決定著賞有罪決定著誅更無小人可用之理更無<lb/>
　包含小人之理惟見得不破便道小人不可去也有<lb/>
　可用之理這都是第二義第三義如何會好若事事<lb/>
　窮得盡道理事事占得第一義做甚麽剛方正大且<lb/>
　如為學決定是要做聖賢這是第一義便漸漸有進<lb/>
<pb n="KR3a0108_WYG_007-15a"/>
　歩處若便道自家做不得且隨分依稀做些子這是<lb/>
　見不破所以説道不以舜之所以事堯事君賊其君<lb/>
　者也不以堯之所以治民治民賊其民者也謂吾身<lb/>
　不能者自賊者也<lb/>
致知所以求為眞知眞知是要徹骨都見得透<lb/>
問致知莫只是致察否曰如讀書而求其義處事而求<lb/>
　其當接物存心察其是非邪正皆是也<lb/>
致知工夫亦只是且據所已知者翫索推廣將去具於<lb/>
<pb n="KR3a0108_WYG_007-15b"/>
　心者本無不足也<lb/>
問格物還是事未至時格事既至然後格曰格是到那<lb/>
　般所在也有事至時格底也有事未至時格底<lb/>
格物須是從切已處理會去待自家者已定疊然後漸<lb/>
　漸推去這便是能格物<lb/>
格物二字最好物謂事物也須窮極事物之理到盡處<lb/>
　便有一箇是一箇非是底便行非底便不行凡自家<lb/>
　身心上皆須體驗得一箇是非若講論文字應接事<lb/>
<pb n="KR3a0108_WYG_007-16a"/>
　物各各體驗漸漸推廣地歩自然寛濶如曾子三省<lb/>
　只管如此體驗去<lb/>
格物是窮得這事當如此那事當如彼如為人君便當<lb/>
　止於仁為人臣便當止於敬又更上一著便要窮究<lb/>
　得為人君如何要止於仁為人臣如何要止於敬乃<lb/>
　是<lb/>
問格物最難日用間應事處平直者却易見如交錯疑<lb/>
　似處要如此則彼礙要如彼則此礙不審何以窮之<lb/>
<pb n="KR3a0108_WYG_007-16b"/>
　曰如何一頓便要格得恁地且要見得大綱且㸔箇<lb/>
　大胚模是恁地方就裏面旋旋做細如樹初間且先<lb/>
　斫倒在這裏逐旋去皮方始出細若難曉易曉底一<lb/>
　齊都要理會得也不解恁地但不失了大綱理會一<lb/>
　重了裏面又見一重一重了又見一重以事之詳略<lb/>
　言理會一件又一件以理之淺深言理會一重又一<lb/>
　重只管理會須有極盡時博學之審問之慎思之明<lb/>
　辨之成四節次第恁地方是<lb/>
<pb n="KR3a0108_WYG_007-17a"/>
或問格物是學者始入道處當如何著力曰遇事接物<lb/>
　之間各須一一去理會始得不成是精底去理會粗<lb/>
　底又放過了大底去理會小底又不問了如此終是<lb/>
　有欠闕但隨事遇物皆一一去窮極自然分明又問<lb/>
　世間有一種小有才底人於事物上亦能考究得子<lb/>
　細如何却無益於己曰他理會底聖人亦理會但他<lb/>
　理會底意思不是彼所為者他欲人說他人理會不<lb/>
　得者我理會得他人不能者我能之却不切己也又<lb/>
<pb n="KR3a0108_WYG_007-17b"/>
　曰文武之道未墜於地在人賢者識其大者不賢者<lb/>
　識其小者莫不有文武之道焉聖人何事不理會但<lb/>
　是與人自不同<lb/>
傅問而今格物不知可以就吾心之發見理會得否曰<lb/>
　公依舊是要安排而今只且就事物上格去如讀書<lb/>
　便就文字上格聽人説話便就說話上格接物便就<lb/>
　接物上格精粗大小都要格他久後會通粗底便是<lb/>
　精小底便是大這便是理之一本處而今只管要從<lb/>
<pb n="KR3a0108_WYG_007-18a"/>
　發見處理會且如見赤子入井便有怵惕惻隱之心<lb/>
　這箇便是發了更如何理會若須待他自然發了方<lb/>
　理會他一年都能理會得多少聖賢不是教人去黑<lb/>
　淬淬裏守著而今且大著心胸大開著門端身正坐<lb/>
　以觀事物之來便格他<lb/>
世間之物無不有理皆須格過古人自幼便識其具且<lb/>
　如事君事親之禮鐘鼓鏗鏘之節進退揖遜之儀皆<lb/>
　目熟其事躬親其禮及其長也不過只是窮此理因<lb/>
<pb n="KR3a0108_WYG_007-18b"/>
　而漸及於天地鬼神日月陰陽草木鳥獸之理所以<lb/>
　用功也易今人皆無此等禮數可以講習只靠先聖<lb/>
　遺經自去推究所以要人格物主敬便將此心去體<lb/>
　會古人道理循而行之如事親孝自家既知所以孝<lb/>
　便將此孝心依古禮而行之事君敬便將此敬心依<lb/>
　聖經所説之禮而行之一一須要窮過自然浹洽貫<lb/>
　通如論語一書當時門人弟子記聖人言行動容周<lb/>
　旋揖遜進退至為纖悉如鄉黨一篇可見當時此等<lb/>
<pb n="KR3a0108_WYG_007-19a"/>
　禮數皆在至孟子時則漸已放棄如孟子一書其說<lb/>
　己寛亦有但論其大理而已<lb/>
問竇從周曽看格物一叚否因言聖人只說格物二字<lb/>
　便是要人就事物上理會且自一念之㣲以至事事<lb/>
　物物若静若動凡居處飲食言語無不是事無不各<lb/>
　有箇天理人欲須是逐一驗過雖在靜處坐亦須驗<lb/>
　箇敬肆敬便是天理肆便是人欲如居處便須驗得<lb/>
　㳟與不㳟執事便須驗得敬與不敬有一般人專要<lb/>
<pb n="KR3a0108_WYG_007-19b"/>
　就寂然不動上理會及其應事却七顚八倒到了又<lb/>
　牽動他寂然底又有人專要理會事却於根本上全<lb/>
　無工夫須是徹上徹下表裏洞徹如居仁便自能由<lb/>
　義由義便是居仁敬以直内便能義以方外能義以<lb/>
　方外便是敬以直内<lb/>
問格物則恐有外馳之病曰若合做則雖治國平天下<lb/>
　之事亦是巳事周公思兼三王以施四事其有不合<lb/>
　者仰而思之夜以繼日幸而得之坐以待旦不成也<lb/>
<pb n="KR3a0108_WYG_007-20a"/>
　說道外馳又問若如此則恐有身在此而心不在此<lb/>
　視而不見聽而不聞食而不知其味有此等患曰合<lb/>
　用他處也著用又問如此則不當論内外但當論合<lb/>
　為與不合為先生頷之<lb/>
問道之不明蓋是後人舍事跡以求道曰所以古人只<lb/>
　道格物有物便有理若無事親事君底事何處得忠<lb/>
　孝<lb/>
格物不說窮理却言格物蓋言理則無可捉摸物有時<lb/>
<pb n="KR3a0108_WYG_007-20b"/>
　而離言物則理自在自是離不得釋氏只說見性下<lb/>
　梢尋得一箇空洞無稽底性亦由他說於事上更動<lb/>
　不得<lb/>
所謂窮理者事事物物各自有箇事物底道理窮之須<lb/>
　要周盡若見得一邉不見一邉便不該通窮之未得<lb/>
　更須欵曲推明蓋天理在人終有明處大學之道在<lb/>
　明明德謂人合下便有此明德雖為物欲掩蔽然這<lb/>
　些明底道理未嘗泯絶須從明處漸漸推將去窮到<lb/>
<pb n="KR3a0108_WYG_007-21a"/>
　是處吾心亦自有準則窮理之初如攻堅物必尋其<lb/>
　罅隙可入之處乃從而擊之則用力為不難矣孟子<lb/>
　論四端便各自有箇柄靶仁義禮智皆有頭緒可尋<lb/>
　即其所發之端而求其可見之體莫非可窮之理也<lb/>
格物窮理有一物便有一理窮得到後遇事觸物皆橦<lb/>
　著這道理事君便遇忠事親便遇孝居處便恭執事<lb/>
　便敬與人便忠以至參前倚衡無徃而不見這箇道<lb/>
　理若窮不至則所見不眞外面雖為善而内實為惡<lb/>
<pb n="KR3a0108_WYG_007-21b"/>
　是兩箇人做事了外面為善是一箇人裏面又有一<lb/>
　箇人説道我不好如今須勝得那一箇不好底人去<lb/>
　方是豈有學聖人之書為市井之行這箇窮得箇甚<lb/>
　道理而今説格物窮理須是見得箇道理親切了未<lb/>
　解便能脫然去其舊習其始且見得箇道理如此那<lb/>
　事不是亦不敢為其次見得分曉則不肯為又其次<lb/>
　見得親切則不為之而舊習都㤀之矣<lb/>
不是要格那物來長我聰明見識了方去理會自是不<lb/>
<pb n="KR3a0108_WYG_007-22a"/>
　得不理會<lb/>
大學説一格物在裏却不言其所格者如何學者欲見<lb/>
　下工夫處但看孟子便得如説仁義禮智便窮到惻<lb/>
　隠羞惡辭遜是非之心説好貨好色好勇便窮到太<lb/>
　王公劉文武説古今之樂便窮到與民同樂處説性<lb/>
　便格到纖豪未動處這便見得他孟子胸中無一豪<lb/>
　私意蔽窒得也故其知識包宇宙大無不該細無不<lb/>
　燭<lb/>
<pb n="KR3a0108_WYG_007-22b"/>
問格物之義固要就一事一物上窮格然如吕氏楊氏<lb/>
　所發明大本處學者亦須兼考曰識得即事事物物<lb/>
　上便有大本不知大本是不曽窮得也若只說大本<lb/>
　便是釋老之學<lb/>
剡伯問格物致知曰格物是物物上窮其至理致知是<lb/>
　吾心無所不知格物是零細説致知是全體説<lb/>
黄去私問致知格物曰致字有推出之意前軰用致字<lb/>
　多如此人誰無知為子知孝為父知慈只是知不盡<lb/>
<pb n="KR3a0108_WYG_007-23a"/>
　須是要知得透底且如一穴之光也喚作光然逐旋<lb/>
　開剗得大則其光愈大物皆有理人亦知其理如當<lb/>
　慈孝之類只是格不盡但物格於彼則知盡於此矣<lb/>
　又云知得此理盡則此箇意便實若有知未透處這<lb/>
　裏面便黑了<lb/>
致知格物只是一事非是今日格物明日又致知格物<lb/>
　以理言也致知以心言也<lb/>
問眞知曰曽被虎傷者便知得是可畏未曽被虎傷底<lb/>
<pb n="KR3a0108_WYG_007-23b"/>
　須逐旋思量箇被傷底道理見得與被傷者一般方<lb/>
　是<lb/>
問格物須合内外始得曰他内外未嘗不合自家知得<lb/>
　物之理如此則因其理之自然而應之便見合内外<lb/>
　之理目前事事物物皆有至理如一草一木一禽一<lb/>
　獸皆有理草木春生秋殺好生惡死仲夏斬陽木仲<lb/>
　冬斬隂木皆是順陰陽道理自家知得萬物均氣同<lb/>
　體見生不忍見死聞聲不忍食肉非其時不伐一木<lb/>
<pb n="KR3a0108_WYG_007-24a"/>
　不殺一獸不殺胎不殀夭不覆巢此便是合内外之<lb/>
　理<lb/>
致知不是知那人不知底道理只是人面前底且如義<lb/>
　利兩件昨日雖看義當為然而却又説未做也無害<lb/>
　見得利不可做却又說做也無害這便是物未格知<lb/>
　未至今日見得義當為決為之利不可做決定是不<lb/>
　做心下自肯自信得及這便是物格便是知得至了<lb/>
　此等説話為無恁地言語冊子上冩不得似恁地説<lb/>
<pb n="KR3a0108_WYG_007-24b"/>
　出却較見分曉<lb/>
子升問知止便是知至否曰知止就事上説知至就心<lb/>
　上説知止知事之所當止知至則心之知識無不盡<lb/>
大學物格知至處便是凡聖之關物未格知未至如何<lb/>
　殺也是凡人須是物格知至方能循循不已而入於<lb/>
　聖賢之域縱有敏鈍遲速之不同頭勢也都自向那<lb/>
　邉去了今物未格知未至雖是要過那邉去頭勢只<lb/>
　在這邉如門之有限猶未過得在問伊川云非樂不<lb/>
<pb n="KR3a0108_WYG_007-25a"/>
　足以語君子便是物未格知未至未過得關否曰然<lb/>
　某嘗謂物格知至後雖有不善亦是白地上黑㸃物<lb/>
　未格知未至縱有善也只是黑地上白㸃<lb/>
格物致知正心誠意不可著纖豪私意在其中致知格<lb/>
　物十事格得九事通透一事未通透不妨一事只格<lb/>
　得九分一分不透最不可凡事不可著箇且字且字<lb/>
　其病甚多<lb/>
致知無豪釐之不盡守其所止無須臾之或離致知如<lb/>
<pb n="KR3a0108_WYG_007-25b"/>
　一事只知得三分這三分知得者是眞實那七分不<lb/>
　知者是虛偽為善須十分知善之可好若知得九分<lb/>
　而一分未盡只此一分未盡便是鶻突茍且之根少<lb/>
　間説便為惡也不妨便是意不誠所以貴致知<lb/>
深自省察以致其知痛加翦落以誠其意<lb/>
知與意皆出於心知是知覺處意是發願處<lb/>
問心本也意特心之所發耳今欲正其心先誠其意似<lb/>
　倒説了曰心無形影教人如何撐拄須是從心之所<lb/>
<pb n="KR3a0108_WYG_007-26a"/>
　發處下手先須去了許多惡根如人家裏有賊先去<lb/>
　了賊方得家中寧如人種田不先去了草如何下種<lb/>
　須去了自欺之意意誠則心正誠意最是一叚中緊<lb/>
　要工夫下面一節輕一節<lb/>
格物是夢覺關<hi>格得來是覺格不得只是夢</hi>誠意是善惡關<hi>誠得來是善誠</hi>
　<hi>不得只是惡</hi>過得此二關上面工夫却一節易如一節了<lb/>
　到得平天下處尚有些工夫只為天下闊須著如此<lb/>
　㸃檢又曰誠意是轉關處又曰誠意是人鬼關<hi>誠得來是</hi>
<pb n="KR3a0108_WYG_007-26b"/>
　<hi>人誠不得是鬼</hi>
大學所謂知至意誠者必須知至然後能誠其意也今<lb/>
　之學者只說操存而不知講明義理則此心憒憒何<lb/>
　事於操存也某嘗謂誠意一節正是聖凡分别關隘<lb/>
　去處若能誠意則是透得此關透此關後滔滔然自<lb/>
　在去為君子不然則﨑嶇反側不免為小人之歸也<lb/>
　致知所以先於誠意者如何曰致知者須是知得盡<lb/>
　尤要親切尋常只將知至之至作盡字說近來看得<lb/>
<pb n="KR3a0108_WYG_007-27a"/>
　合作切至之至知之者切然後貫通得誠意底意思<lb/>
　如程先生所謂眞知者是也<lb/>
問知至到意誠之間意自不聯屬須是别識得天理人<lb/>
　欲分明盡去人欲全是天理方誠曰固是這事不易<lb/>
　言須是格物精熟方到此居常無事天理實然有纖<lb/>
　豪私欲便能識破他自來㸃檢慣了譬如有賊來便<lb/>
　識得便捉得他不曾用功底與賊同眠同食也不知<lb/>
問物未格時意亦當誠曰固然豈可説物未能格意便<lb/>
<pb n="KR3a0108_WYG_007-27b"/>
　不用誠自始至終意常要誠如人適楚當南其轅豈<lb/>
　可謂吾未能到楚且北其轅但知未至時雖欲誠意<lb/>
　其道無由如人夜行雖知路從此去但黑暗行不得<lb/>
　所以要得致知知至則道理坦然明白安而行之今<lb/>
　人知未至者也知道善之當好惡之當惡然臨事不<lb/>
　如此者只是實未曾見得若實見得自然行處無差<lb/>
欲知知之眞不眞意之誠不誠只看做不做如何眞箇<lb/>
　如此做底便是知至意誠<lb/>
<pb n="KR3a0108_WYG_007-28a"/>
舜功問致知誠意是如何先後曰此是當初一發同時<lb/>
　做底工夫及到成時知至而後意誠耳不是方其致<lb/>
　知則脫空妄語猖狂妄行及到誠意方始旋收拾也<lb/>
或問知至以後善惡既判何由意有未誠處曰克己之<lb/>
　功乃是知至以後事惟聖罔念作狂惟狂克念作聖<lb/>
　一念纔放下便是失其正自古無放心底聖賢然一<lb/>
　念之微所當深謹纔說知至後不用誠意便不是人<lb/>
　心惟危道心惟微豪釐間不可不子細理會纔説太<lb/>
<pb n="KR3a0108_WYG_007-28b"/>
　快便失却此項工夫也<lb/>
問心者身之主意者心之發意發於心則意當聽命於<lb/>
　心今曰意誠而后心正則是意反為心之管束矣何<lb/>
　也曰心之本體何嘗不正所以不得其正者蓋由邪<lb/>
　惡之念勃勃而興有以動其心也譬之水焉本自瑩<lb/>
　淨寧息蓋因波濤洶湧水遂為其所激而動也便是<lb/>
　大學次序誠意最要學者茍於此一節分别得善惡<lb/>
　取舍是非分明則自此以後凡有忿懥好樂親愛畏<lb/>
<pb n="KR3a0108_WYG_007-29a"/>
　敬等類皆是好事大學之道始不可勝用矣<lb/>
問心如何正曰只是去其害心者<lb/>
大學言物格而後知至<hi>止</hi>天下平聖人説得寛不説道<lb/>
　能此即能彼亦不説道能此而後可學彼只是如此<lb/>
　寛說後面逐叚節節更説只待人自㸔得如何<lb/>
問知至了意便誠抑是方可做誠意工夫曰也不能恁<lb/>
　地説得這箇也在人一般人自便能如此一般人自<lb/>
　當循序做但知至了意誠便易且如這一件事知得<lb/>
<pb n="KR3a0108_WYG_007-29b"/>
　不當如此做末梢又却如此做便是知得也未至若<lb/>
　知得至時便決不如此如人既知烏喙之不可食水<lb/>
　火之不可蹈豈肯更試去食烏喙蹈水火若是知得<lb/>
　未至時意決不能誠<lb/>
說大學次序曰致知格物是窮此理誠意正心脩身是<lb/>
　體此理齊家治國平天下只是推此理要作三節㸔<lb/>
　<hi>以上語類四十六條</hi>
格物之論伊川意雖謂眼前無非是物然其格之也亦<lb/>
<pb n="KR3a0108_WYG_007-30a"/>
　須有緩急先後之序豈遽以為存心於一草木器用<lb/>
　之間而忽然懸悟也哉且如今為此學而不窮天理<lb/>
　明人倫講聖言通世故乃兀然存心於一草木一器<lb/>
　用之間此是何學問如此而望有所得是炊沙而欲<lb/>
　其成飯也<hi>荅陳齊仲</hi>
致知格物前説已詳來書只舉得一截正當説格字致<lb/>
　字處乃遺而不道恐考之有未詳若但以格為法度<lb/>
　之稱而欲執之以齊天下之物則理既未窮知既未<lb/>
<pb n="KR3a0108_WYG_007-30b"/>
　至不知如何為法而執之但守此一定之法則亦無<lb/>
　復節節推窮以究其極之功矣此義且當以程子之<lb/>
　説為主而以某説推之不必強立説徒費力也<hi>荅江德功</hi>
孝述竊疑心具衆理心雖昏蔽而所具之理未嘗不在<lb/>
　但當其蔽隔之時心自為心理自為理不相贅屬如<lb/>
　一物未格便覺此一物之理與心不相入似為心外<lb/>
　之理而吾心邈然無之及既格之便覺彼物之理為<lb/>
　吾心素有之理夫理在吾心不以未知而無不以既<lb/>
<pb n="KR3a0108_WYG_007-31a"/>
　知而有然則所以若内若外者豈其見之異耶抑亦<lb/>
　本無此事而孝述所見之謬耶曰極是<hi>荅李孝述</hi>
治國平天下與誠意正心脩身齊家只是一理所謂格<lb/>
　物致知亦曰知此而已矣此大學一書之本指也今<lb/>
　必以治國平天下為君相之事而學者無與焉則内<lb/>
　外之道異本殊歸與經之本指正相南北矣禹稷顔<lb/>
　回同道豈必在位乃為為政哉<hi>荅江德功</hi>
所厚者謂父子兄弟骨肉之恩理之所當然而人心之<lb/>
<pb n="KR3a0108_WYG_007-31b"/>
　不能已者今必外此而厚其身此即釋氏滅天理去<lb/>
　人倫以私其身之意也必若是而身修則雖至於六<lb/>
　度萬行具足圓滿亦無以贖其不孝不弟之刑矣此<lb/>
　謂知本以例推之凡言此謂者皆傳文非經之結句<lb/>
　也<hi>荅江德功</hi>
經文末後兩句來諭固與舊説有間矣但所論先後之<lb/>
　序經中上文已屢言之而本亂末治之云又已該舉<lb/>
　自不須説但聖人於此特下此語正要讀者有以知<lb/>
<pb n="KR3a0108_WYG_007-32a"/>
　　夫人道之大有在於此不可同於仁民愛物之例而<lb/>
　　一以末視之此意不可不著眼耳今不領此而又必<lb/>
　　以身言非釋氏之意而何哉<hi>荅江德功○以上文集六條</hi>
　　　右聖經<lb/>
　<lb/>
　<lb/>
　<lb/>
　<lb/>
<pb n="KR3a0108_WYG_007-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂朱子全書卷七<lb/>
</p>
<p>
</p>
  </div>
</body>
</text>
</TEI>
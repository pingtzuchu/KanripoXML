<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0108_WYG_014-1a"/>
　欽定四庫全書<lb/>
御纂朱子全書卷十四<lb/>
　　論語五<lb/>
　　　雍也第六<lb/>
　　　　雍也可使南面章<lb/>
　仲弓見聖人稱之故因問子桑伯子如何想見仲弓平<lb/>
　　日也疑這人故因而發問夫子所謂可也者亦是連<lb/>
　　上面意思説也仲弓謂居敬而行簡固是居敬後自<lb/>
<pb n="KR3a0108_WYG_014-1b"/>
　　然能簡然亦有居敬而不行簡者蓋居敬則凡事嚴<lb/>
　　肅却要亦以此去律事凡事都要如此此便是居敬<lb/>
　　而不行簡也<lb/>
　行夫問子桑伯子曰行簡只就臨民上説此段若不得<lb/>
　　仲弓下面更問一問人只道可也簡便道了也是利<lb/>
　　害故夫子復之曰雍之言然這亦見仲弓地歩煞高<lb/>
　　是有可使南面之基亦見得他深沈詳宻處論來簡<lb/>
　　已是好資禀較之煩苛瑣細使人難事亦煞不同然<lb/>
<pb n="KR3a0108_WYG_014-2a"/>
　是居敬以行之方好<hi>以上語類二條</hi>
問可也簡可者僅可而有所未盡之辭上句可使南面<lb/>
　亦有可字此可字乃實許之與下可字意不同不審<lb/>
　以何别之曰可字單稱與下文有所指者不同<hi>荅陳安卿</hi>
　<hi>○文集</hi>
問注言自處以敬則中有所主而自治嚴程子曰居敬<lb/>
　則心中無物故所行自簡二説不相碍否先生問如<lb/>
　何曰看集註是就本文説伊川就居簡處發意曰伊<lb/>
<pb n="KR3a0108_WYG_014-2b"/>
　川說有未盡<lb/>
居敬行簡是有夲領底簡居簡行簡是無夲領底簡程<lb/>
　子曰居敬則所行自簡此是程子之意非仲弓夲意<lb/>
　也<lb/>
胡叔器問居敬則心中無物而所行自簡此説如何曰<lb/>
　據某看居敬而行簡以臨其民他説而行簡以臨民<lb/>
　則行簡自是一項這而字是别喚起今固有居敬底<lb/>
　人把得忒重却反行得煩碎底今説道居敬則所行<lb/>
<pb n="KR3a0108_WYG_014-3a"/>
　自簡恐却無此意臨下以簡御衆以寛簡自别是一<lb/>
　項只是揀那𦂳要底來行又問看簡字也有兩樣曰<lb/>
　只是這箇簡豈有兩樣又曰看他諸公所論只是爭<lb/>
　箇敬字<lb/>
問伊川説居敬則心中無物而自簡意覺不同曰是有<lb/>
　些子差但此説自不相害若果能居敬則理明心定<lb/>
　自是簡這説如一箇物相似内外都貫通行簡是外<lb/>
　面説居敬自簡又就裏面説看這般所在固要知得<lb/>
<pb n="KR3a0108_WYG_014-3b"/>
　與本文少異又要知得與本文全不相妨<lb/>
問仲弓問子桑伯子章伊川曰内主於敬而簡則為要<lb/>
　直内存乎簡則為疎略仲弓可謂知㫖者但下文曰<lb/>
　子桑伯子之簡雖可取而未盡善故夫子云可也恐<lb/>
　未必如此可也簡止以其簡為可爾想其他有未盡<lb/>
　善特有簡可取故曰可也游氏曰子桑伯子之可也<lb/>
　以其簡若主之以敬而行之則簡為善楊氏曰子桑<lb/>
　伯子為聖人之所可者以其簡也夫主一之謂敬居<lb/>
<pb n="KR3a0108_WYG_014-4a"/>
　敬則其行自簡但下文簡而廉一句舉不甚切今從<lb/>
　伊川游氏楊氏之説伊川第二第三説皆曰居簡行<lb/>
　簡乃所以不簡先有心於簡則多却一簡恐推説太<lb/>
　過既曰踈略則太簡可知不必云多却一簡如所謂<lb/>
　乃所以不簡皆太過范氏曰敬以直内簡以臨人故<lb/>
　堯舜脩己以敬而臨下以簡恐敬簡不可太分説居<lb/>
　字只訓主字若以為主之敬而行之簡則可以為居<lb/>
　則敬而行則簡則不可若云脩己臨下則恐分了仲<lb/>
<pb n="KR3a0108_WYG_014-4b"/>
　弓不應下文又總説以臨其民也又曰子桑伯子其<lb/>
　處己亦若待人據夫子所謂可也簡乃指子桑伯子<lb/>
　説仲弓之言乃發明簡字恐非以子桑伯子為居簡<lb/>
　行簡也尹氏亦曰以其居簡故曰可也亦范氏之意<lb/>
　吕氏以為引此章以證前章之説謝氏以為因前章<lb/>
　以發此章之問皆是旁説然於正説亦無妨謝氏又<lb/>
　曰居敬而行簡舉其大而略其細於敬字上不甚切<lb/>
　不如楊氏作主一而簡自見曰可也簡當從伊川説<lb/>
<pb n="KR3a0108_WYG_014-5a"/>
　剩却一簡字正是解太簡之意乃所以不簡之説若<lb/>
　解文義則誠有剩語若以理觀之恐亦不為過也范<lb/>
　固有不密處然敬簡自是兩事以伊川語思之可見<lb/>
　據此文及家語所載伯子為人亦誠有太簡之病謝<lb/>
　氏因上章而發明之説是<hi>以上語類五條</hi>
　　　哀公問弟子章<lb/>
問不遷怒此是顏子與聖人同處否曰聖人固是不遷<lb/>
　怒然不遷字在聖人分上説便小在顏子分上説便<lb/>
<pb n="KR3a0108_WYG_014-5b"/>
　大蓋聖人合下自是無那遷了不著説不遷才説似<lb/>
　猶有商量在若堯舜則無商量了是無了何遷之有<lb/>
　何不遷之有<lb/>
内有私意而至於遷怒者志動氣也有為怒氣所動而<lb/>
　遷者氣動志也伯恭謂不獨遷於他人為遷就其人<lb/>
　而益之便是遷此却是不中節非遷也<lb/>
或問顏子不貳過曰過只是過不要問他是念慮之過<lb/>
　與形見之過只消看他不貳處既能不貳便有甚大<lb/>
<pb n="KR3a0108_WYG_014-6a"/>
　底罪過也自消磨了<lb/>
不遷怒不貳過一以為克己之初一以為用功之處曰<lb/>
　自非禮勿視聽言動積習之久自見這箇意思<lb/>
問學顔子當自不遷怒不貳過起曰不然此是學已成<lb/>
　處又問如此當自四勿起曰是程子云顔子事斯語<lb/>
　所以至於聖人後之學者宜服膺而勿失也<lb/>
看文字且須平帖看他意緣地意思本自平帖如夜來<lb/>
　説不遷怒不貳過且看不遷不貳是如何顔子到這<lb/>
<pb n="KR3a0108_WYG_014-6b"/>
　裏直是渾然更無些子渣滓不遷怒如鏡懸水止不<lb/>
　貳過如氷消凍釋如三月不違又是已前事到這裏<lb/>
　已是渾淪都是道理是甚次第問過容是指已前底<lb/>
　説否曰然問過是逐事上見得如何曰固是逐事上<lb/>
　見也不是今日有這一件不是此後更不做明日又<lb/>
　是那一件不是此後更不做只顔子地位高纔見一<lb/>
　不善不為這一番改時其餘是這一套須頓消了當<lb/>
　那時須頓進一番他聞一知十觸處貫通他覺得這<lb/>
<pb n="KR3a0108_WYG_014-7a"/>
　一件過其餘若有千頭萬緒是這一番一齊打併掃<lb/>
　斷了曰如此看不貳過方始見得是三月不違以後<lb/>
　事曰只這工夫源頭却在非禮勿視非禮勿聽非禮<lb/>
　勿言非禮勿動上面若是不遷怒時更無形迹但初<lb/>
　學如何須要教他不遷怒不貳過得這也便要如此<lb/>
　不得只是克己工夫孔子不以告其他門人却獨以<lb/>
　告顔子可見是難事不是顏子擔當不得這事其他<lb/>
　人也只逐處教理㑹道無古今且只將克己事時時<lb/>
<pb n="KR3a0108_WYG_014-7b"/>
　就身已檢察下梢也便㑹到不遷怒不貳過地位是<lb/>
　亦顏子而已須是子細體認他工夫是如何然後看<lb/>
　他氣象是如何方看他所到地位是如何<lb/>
問前夜承教以不遷怒不貳過乃顏子極至處又在三<lb/>
　月不違仁之後據賀孫看若不貳是逐事不貳不是<lb/>
　體統説而三月不違乃是統説前後淺深殊有未曉<lb/>
　曰不須泥這般所在某那夜是偶然説如此實亦不<lb/>
　見得甚淺深只一箇是死後説一箇是在生時説讀<lb/>
<pb n="KR3a0108_WYG_014-8a"/>
　書且要理㑹要緊處如某舊時專揀切身要緊處理<lb/>
　㑹若偏旁有窒礙處只恁地且放下如看這一章只<lb/>
　認取不遷怒不貳過意思是如何自家合如何便是<lb/>
　㑹做工夫<lb/>
敬之問顏子不遷怒不貳過莫只是静後能如此否曰<lb/>
　聖賢之意不如此如今卒然有箇可怒底事在眼前<lb/>
　不成説且教我去静蓋顔子只是見得箇道理透故<lb/>
　怒於甲時雖欲遷於乙亦不可得而遷也見得道理<lb/>
<pb n="KR3a0108_WYG_014-8b"/>
　透則既知有過自不復然如人錯喫烏喙才覺了自<lb/>
　不復喫若專守虛静此乃釋老之謬學將來和怒也<lb/>
　無了此成甚道理聖賢當怒自怒但不遷耳見得道<lb/>
　理透自不遷不貳所以伊川謂顔子之學必先眀諸<lb/>
　心知所徃然後力行以求至盖欲見得此道理透也<lb/>
　立之因問明道云能於怒時遽忘其怒而觀理之是<lb/>
　非又是怎生曰此是明道為學者理未甚明底説言<lb/>
　於怒時且權停閣這怒而觀理之是非少閒自然見<lb/>
<pb n="KR3a0108_WYG_014-9a"/>
　得當怒不當怒蓋怒氣易發難制如水之澎漲能權<lb/>
　停閣這怒則如水漸漸歸港若顔子分上不消恁地<lb/>
　説只見得理明自不遷不貳矣<lb/>
問顔子不遷怒先生因語余先生宋傑云怒是箇難克<lb/>
　治底所謂怒逆德也雖聖人之怒亦是箇不好底事<lb/>
　物蓋是惡氣感得恁地某尋常怒多極長如公性寛<lb/>
　怒少亦是資質好處<lb/>
問顏子不遷怒不貳過曰看程先生顔子所好何學論<lb/>
<pb n="KR3a0108_WYG_014-9b"/>
　説得條理只依此學便可以終其身也立之因問先<lb/>
　生前此云不遷怒貳過是克己復禮底效驗今又以<lb/>
　為學即在此何也曰為學是總説克己復禮又是所<lb/>
　學之目也<lb/>
其本也真而静其未發也五性具焉五性便是真未發<lb/>
　時便是静只是疊説<lb/>
聖人無怒何待於不遷聖人無過何待於不貳所以不<lb/>
　遷不貳者猶有意存焉與願無伐善無施勞之意同<lb/>
<pb n="KR3a0108_WYG_014-10a"/>
　猶今人所謂願得不如此是固嘗如此而今且得其<lb/>
　不如此也此所謂守之非化之也<lb/>
文振再説顔子好學一章因説程先生所作好學論曰<lb/>
　此是程子二十歲時已作得這文好這箇説話便是<lb/>
　所以為學之本惟知所本然後可以為學若不去大<lb/>
　本上理㑹只恁地茫茫然却要去文字上求恐也未<lb/>
　得<hi>以上語類十三條</hi>
　　　子華使於齊章<lb/>
<pb n="KR3a0108_WYG_014-10b"/>
子升問冉子請粟聖人不與之辨而與之益之曰聖人<lb/>
　寛洪可以與可以無與與之亦無害但不使傷惠耳<lb/>
冉子與之粟五秉聖人亦不大段責他而原思辭祿又<lb/>
　謂與爾鄰里鄉黨看來聖人與處却寛<lb/>
張子曰於斯二者可見聖人之用財雖是小處也莫不<lb/>
　恰好便是一以貫之處<hi>以上語類三條</hi>
問原思為之宰疑亦以類相從而别為一章曰此類亦<lb/>
　多分得不同如仲弓子桑顔淵子路不曾分子賤子<lb/>
<pb n="KR3a0108_WYG_014-11a"/>
　貢回也冉求却分了蓋一時失於㸃對然非大義所<lb/>
　繫不能易也要之不若皆析為二乃佳<hi>荅趙恭父○文集</hi>
　　　子謂仲弓章<lb/>
問此章前後作用人不以世類南軒以仲弓言焉知賢<lb/>
　才之故故孔子教之用人此説牽合然亦似有理脈<lb/>
　曰横渠言大者茍立雖小未純人所不棄也今欽夫<lb/>
　此説無他只是要回互不欲説仲弓之父不肖耳何<lb/>
　不虛心平氣與他看古人賢底自賢不肖底自不肖<lb/>
<pb n="KR3a0108_WYG_014-11b"/>
　稱其賢可以為法語其不肖可以為戒或曰恐是因<lb/>
　仲弓之父不肖而微其辭曰聖人已是説了此亦何<lb/>
　害大抵人被人説惡不妨但要能改過過而能改則<lb/>
　前愆頓釋昔日是箇不好底人今日有好事自不相<lb/>
　干何必要回互然又要除却曰字此曰字留亦何害<lb/>
　如子謂顏淵曰吾見其進也不成是與顏淵説况此<lb/>
　一篇大率是論他人不必是與仲弓説也只蘇氏却<lb/>
　説此乃論仲弓之德非是與仲弓言也<hi>語類</hi>
<pb n="KR3a0108_WYG_014-12a"/>
　　　子曰回也章<lb/>
問三月不違仁曰仁與心本是一物被私欲一隔心便<lb/>
　違仁去却為二物若私欲既無則心與仁便不相違<lb/>
　合成一物心猶鏡仁猶鏡之明鏡本來明被塵垢一<lb/>
　蔽遂不明若塵垢一去則鏡明矣顏子三箇月之久<lb/>
　無塵垢其餘人或日一次無塵垢少閒又暗或月一<lb/>
　次無塵垢二十九日暗亦不可知<lb/>
問三月不違仁三月後亦有違否曰畢竟久亦有閒斷<lb/>
<pb n="KR3a0108_WYG_014-12b"/>
　曰這閒斷亦甚微否曰是如不貳過過便是違仁非<lb/>
　禮勿視聽言動四句照管不到便是過<lb/>
問日月至焉曰日至是一日一次至此月至是一月一<lb/>
　次至此言其踈也閒時都思量别處又問思量事不<lb/>
　到不好然却只是閒事如何曰也不是視便要思明<lb/>
　聽便思聰總思量便要在正理上如何可及閒事<lb/>
問如何是日至月至曰某舊説其餘人有一日不違仁<lb/>
　有一月不違仁者近思之一日不違仁固應有之若<lb/>
<pb n="KR3a0108_WYG_014-13a"/>
　一月不違似亦難得近得一説有一日一番見得到<lb/>
　有一月一番見得到比之一日猶勝如一月之遠若<lb/>
　顏子方能三月不違天理純然無一豪私偽閒雜夫<lb/>
　子所以獨稱之<lb/>
顏子三月不違只是此心常存無少閒斷自三月後却<lb/>
　未免有豪髮私意閒斷在但顏子纔閒斷便覺當下<lb/>
　便能接續將去雖當下便能接續畢竟是曾閒斷來<lb/>
　若無這些子却便是聖人也日月至焉看得來却是<lb/>
<pb n="KR3a0108_WYG_014-13b"/>
　或一日一至或一月一至這亦難説今人若能自朝<lb/>
　至暮此心洞然表裏如一直是無纖豪私意閒斷這<lb/>
　地位豈易及惟實曾去下工夫方自見得横渠内外<lb/>
　賔主之説極好三月不違那箇是主人是長在家裏<lb/>
　坐底三月後或有一番出去却便㑹歸來日月至焉<lb/>
　那箇是客是從外面到底然亦是徹底曾到一番却<lb/>
　不是髣髴見得箇恁地或日一到這裏或月一到這<lb/>
　裏便又出去以月較日又疎到了<lb/>
<pb n="KR3a0108_WYG_014-14a"/>
問如今之學者一日是幾遍存省當時門人乃或日一<lb/>
　至焉或月一至焉不應如是疎略恐仁是渾然天理<lb/>
　無纖豪私欲處今日之學者雖曰存省亦未到這境<lb/>
　界他孔門弟子至便是至境界否曰今人能存得亦<lb/>
　是這意思但觸動便不得被人叫一聲便走了他當<lb/>
　那至時應事接物都不差又不知至時久近如何那<lb/>
　裏煞有曲折日至者却至得頻數恐不甚久月至者<lb/>
　或旬日或一二日皆不可知又問横渠云云文蔚竊<lb/>
<pb n="KR3a0108_WYG_014-14b"/>
　謂三月不違者天理為主人欲為賔日月至焉者人<lb/>
　欲為主天理為賔學者工夫只得勉勉循循以克人<lb/>
　欲存天理為事其成與不成至與不至則非我可必<lb/>
　矣曰是如此<lb/>
至之問横渠言始學之要當知三月不違<hi>止</hi>過此幾非<lb/>
　在我者曰且以屋喩之三月不違者心常在内雖閒<lb/>
　或有出時然終是在外不穩便纔出即便入蓋心安<lb/>
　於内所以為主日月至焉者心常在外雖閒或有入<lb/>
<pb n="KR3a0108_WYG_014-15a"/>
　時然終是在内不安纔入即便出蓋心安於外所以<lb/>
　為賔日至者一日一至此月至者一月一至此自外<lb/>
　而至也不違者心常存日月至者有時而存此無他<lb/>
　知有至未至意有誠未誠知至矣雖驅使為不善亦<lb/>
　不為知未至雖軋勒使不為此意終迸出來故貴於<lb/>
　見得透則心意勉勉循循自不能已矣過此幾非在<lb/>
　我者猶言過此以往未之或知言過此則自家著力<lb/>
　不得待他自長進去又曰三月不違之違猶白中之<lb/>
<pb n="KR3a0108_WYG_014-15b"/>
　黑日月至焉之至猶黑中之白今須且將此一段反<lb/>
　復思量渙然冰釋怡然理順使自㑹淪肌浹髓夫子<lb/>
　謂君子上逹小人下逹只在這些子若拗不轉便下<lb/>
　逹去了又曰此正如誠意章相似知善之可好而好<lb/>
　之極其篤知不善之可惡而惡之極其深以至於慊<lb/>
　快充足方始是好處<lb/>
問三月不違仁先生曰如何是心如何是仁曰心是知<lb/>
　覺底仁是理曰耳無有不聰目無有不明心無有不<lb/>
<pb n="KR3a0108_WYG_014-16a"/>
　仁然耳有時不聰目有時不明心有時不仁問莫是<lb/>
　心與理合而為一曰不是合心自是仁然私欲一動<lb/>
　便不仁了所以仁人心也學理㑹甚麽事只是理㑹<lb/>
　這些子又問張子之説莫是三月不違者是仁常在<lb/>
　内常為主日月至焉者是仁常在外常為賔曰此倒<lb/>
　説了心常在内常為主心常在外常為客如這一閒<lb/>
　屋主常在此居客雖在此不久著去問如此則心不<lb/>
　違仁者是心在仁内曰不可言心在仁内略略地是<lb/>
<pb n="KR3a0108_WYG_014-16b"/>
　恁地意思又曰便是難説問過此幾非在我者如何<lb/>
　曰不用著力如決江河水至而舟自浮如説學只説<lb/>
　到説處住以上不用説至説處則自能尋將上去不<lb/>
　到説處是不曾時習時習則相將自然説<lb/>
三月不違仁是在屋底下做得主人多時日月至焉是<lb/>
　有時從外面入來屋子底下横渠所謂内外賔主之<lb/>
　辨者是也又曰學者須是識得屋子是我底始得<lb/>
張子言勉勉循循而不能已須是見得此心自不能已<lb/>
<pb n="KR3a0108_WYG_014-17a"/>
　方有進處過此幾非在我謂過三月不違非工夫所<lb/>
　能及如末由也已眞是著力不得又云勉勉循循之<lb/>
　説須是真箇到那田地實知得那滋味方自不能已<lb/>
　要住不得自然要去過此幾非在我言不由我了如<lb/>
　推車子相似才著手推動輪子了自然運轉不停如<lb/>
　人喫物既得滋味自然愛喫日月至焉者畢竟也是<lb/>
　曾到來但不久耳<lb/>
問三月不違仁伊川舉得一善則拳拳服膺仁乃全體<lb/>
<pb n="KR3a0108_WYG_014-17b"/>
　何故以善稱曰仁是合衆善一善尚不棄况萬善乎<lb/>
問不違仁是此心純然天理其所得在内得一善則服<lb/>
　膺而弗失恐是所得在外曰得一善則服膺弗失便<lb/>
　是三月不違仁處又問是如何曰所謂善者即是收<lb/>
　拾此心之理顏子三月不違仁豈直恁虛空湛然常<lb/>
　閉門合眼静坐不應事不接物然後為不違仁也顏<lb/>
　子有事亦須應須飲食須接賔客但只是無一豪私<lb/>
　欲耳<lb/>
<pb n="KR3a0108_WYG_014-18a"/>
問伊川謂日月至焉與久而不息者所見規模雖略相<lb/>
　似其意味迥别看來日月至與不息者全然别伊川<lb/>
　言略相似何也曰若論到至處却是與久而不息底<lb/>
　一般只是日月至者至得不長久不息者純然無閒<lb/>
　斷<hi>以上語類十三條</hi>
　　　季康子問仲由章<lb/>
問謝氏三子於克己獨善雖季氏亦知其有餘之説曰<lb/>
　世閒固有一種號為好人然不能從政者但謝氏言<lb/>
<pb n="KR3a0108_WYG_014-18b"/>
　克己獨善説得太重當云修己自好可也<hi>語類</hi>
　　　賢哉回也章<lb/>
問顏子樂處恐是工夫做到這地位則私意脱落天理<lb/>
　洞然有箇樂處否曰未到他地位則如何便能知得<lb/>
　他樂處且要得就他實下工夫處做下梢亦須㑹到<lb/>
　他樂時節<lb/>
問顏子不改其樂是私欲既去一心之中渾是天理流<lb/>
　行無有止息此乃至富至貴之理舉天下之物無以<lb/>
<pb n="KR3a0108_WYG_014-19a"/>
　尚之豈不大有可樂曰周子所謂至富至貴乃是對<lb/>
　貧賤而言今引此説恐淺只是私欲未去如口之於<lb/>
　味耳之於聲皆是欲得其欲即是私欲反為所累何<lb/>
　足樂若不得其欲只管求之於心亦不樂惟是私欲<lb/>
　既去天理流行動静語黙日用之閒無非天理胷中<lb/>
　廓然豈不可樂此與貧窶自不相干故不以此而害<lb/>
　其樂直卿云與浩然之氣如何曰也是此意但浩然<lb/>
　之氣説得較粗又問説樂道便不是是如何曰才説<lb/>
<pb n="KR3a0108_WYG_014-19b"/>
　樂道只是冐罩説不曾説得親切又云伊川所謂其<lb/>
　字當翫味是如何曰是元有此樂又云見其大則心<lb/>
　泰周子何故就見上説曰見便是識此味<lb/>
問不改其樂與樂在其中矣二者輕重如何曰不要去<lb/>
　孔顔身上問只去自家身上討<lb/>
子善謂夫子之樂雖在飯疏食飲水之中而忘其樂顔<lb/>
　子不以簞瓢陋巷改其樂是外其簞瓢陋巷曰孔顔<lb/>
　之樂大綱相似難就此分淺深唯是顏子止説不改<lb/>
<pb n="KR3a0108_WYG_014-20a"/>
　其樂聖人却云樂亦在其中不改字上恐與聖人略<lb/>
　不相似亦只爭些子聖人自然是樂顏子僅能不改<lb/>
　如云得與不失得是得了若説不失亦只是得但説<lb/>
　不失則僅能不失耳終不似得字是得得穩此亦有<lb/>
　内外賔主之意或問與不違仁如何曰僅能不違<lb/>
聖人之樂且粗言之人之生各具此理但是人不見此<lb/>
　理這裏都黑窣窣地如猫子狗兒相似飢便求食困<lb/>
　便思睡一得富貴便極聲色之娱窮四體之奉一遇<lb/>
<pb n="KR3a0108_WYG_014-20b"/>
　貧賤則憂戚無聊所謂樂者非其所可樂所謂憂者<lb/>
　非其所可憂也聖人之心直是表裏精粗無不昭徹<lb/>
　方其有所思都是這裏流出所謂德盛仁熟從心所<lb/>
　欲不踰矩莊子所謂人貎而天蓋形骸雖是人其實<lb/>
　是一塊天理又焉得而不樂又曰聖人便是一片赤<lb/>
　骨立底天理顔子早是有箇物包裹了但其皮薄剝<lb/>
　去容易聖人一為指出這是天理這是人欲他便洞<lb/>
　然都得了<lb/>
<pb n="KR3a0108_WYG_014-21a"/>
問顏子樂處曰顏子之樂亦如曾㸃之樂但孔子只説<lb/>
　顔子是恁地樂曾㸃却説許多樂底事來㸃之樂淺<lb/>
　近而易見顏子之樂深微而難知㸃只是見得如此<lb/>
　顏子是工夫到那裏了從夲原上看方得<lb/>
問程子云周茂叔令尋顔子仲尼樂處所樂何事竊意<lb/>
　孔顏之學固非若世俗之著於物者但以為孔顏之<lb/>
　樂在於樂道則是孔顏與道終為二物要之孔顏之<lb/>
　樂只是私意浄盡天理昭融自然無一豪係累耳曰<lb/>
<pb n="KR3a0108_WYG_014-21b"/>
　然但今人説樂道説得來淺了要之説樂道亦無害<lb/>
　道夫曰觀周子之問其為學者甚切曰然頃之復曰<lb/>
　程子云人能克己則心廣體胖仰不愧俯不怍其樂<lb/>
　可知有息則餒矣<lb/>
問濂溪教程子尋孔顔樂處蓋自有其樂然求之亦甚<lb/>
　難曰先賢到樂處己自成就向上去了非初學所能<lb/>
　求况今之師非濓溪之師所謂友者非二程之友所<lb/>
　以説此事却似莽廣不如且就聖賢著實用功處求<lb/>
<pb n="KR3a0108_WYG_014-22a"/>
　之如克己復禮致謹於視聽言動之閒久久自當純<lb/>
　熟充逹向上去<lb/>
鮮于侁言顔子以道為樂想侁必未識道是箇何物且<lb/>
　如此莽莽對故伊川荅之如此<lb/>
問昔鄒道鄉論伊川所見極高處以為鮮于侁問於伊<lb/>
　川曰顔子不改其樂不知所樂者何事伊川曰尋常<lb/>
　道顔子所樂者何事曰不過説顔子所樂者道伊川<lb/>
　曰若有道可樂便不是顔子豈非顔子工夫至到道<lb/>
<pb n="KR3a0108_WYG_014-22b"/>
　體渾然與之為一顔子之至樂自黙存於心人見顔<lb/>
　子之不改其樂而顔子不自知也曰正謂世之談經<lb/>
　者往往有前所説之病本卑而抗之使高本淺而鑿<lb/>
　之使深本近而推之使逺本明而必使之至於晦且<lb/>
　如伊尹耕於有莘之野由是以樂堯舜之道未嘗以<lb/>
　樂道為淺也直謂顔子為樂道有何不可<hi>以上語類十條</hi>
　　　非不説子之道章<lb/>
伊川曰冉求言非不説子之道力不足也夫子告以為<lb/>
<pb n="KR3a0108_WYG_014-23a"/>
　學為己未有力不足者所謂力不足者乃中道而自<lb/>
　廢耳今汝自止非力不足也<hi>自廢與自止兩自字意不同自廢則罪不在己</hi>
　<hi>自止乃己之罪</hi>謝氏曰欲為而不能為是之謂力不足能為<lb/>
　而不欲為是之謂畫以畫為力不足其亦未知用力<lb/>
　與使其知所以用力豈有力不足者其亦未知説夫<lb/>
　子之道與使其知説夫子之道豈肯畫也第十一章<lb/>
　凡六説伊川謝氏之説范氏楊氏之説亦正但無甚<lb/>
　緊切處呂氏發明伊川之説以中道而廢作不幸字<lb/>
<pb n="KR3a0108_WYG_014-23b"/>
　甚親切廢字作足廢太鑿不知伊川只上一自字便<lb/>
　可見尹氏用伊川之説但於廢字上去一自字便覺<lb/>
　無力曰伊川兩自字恐無不同之意觀其上文云未<lb/>
　有力不足者則是所謂力不足者正謂其人自不肯<lb/>
　進爾非真力不足也此説自與本文不合而來説必<lb/>
　令牽合為一故失之耳謝氏與伊川不同却得本文<lb/>
　之意<hi>語類</hi>
　　　子謂子夏曰章<lb/>
<pb n="KR3a0108_WYG_014-24a"/>
問女為君子儒無為小人儒君子於學只欲得於己小<lb/>
　人於學只欲見知於人曰今只就面前看便見君子<lb/>
　儒小人儒同為此學者也若不就己分上做工夫只<lb/>
　要説得去以此欺人便是小人儒<lb/>
問謝氏説子夏之學雖有餘意其遠者大者或昧焉子<lb/>
　張篇中載子夏言語如此豈得為逺者大者或昧曰<lb/>
　上蔡此説某所未安其説道子夏專意文學未見箇<lb/>
　逺大處看只當如程子君子儒為己小人儒為人之<lb/>
<pb n="KR3a0108_WYG_014-24b"/>
　説問或以夫子教子夏為大儒毋為小儒如何曰不<lb/>
　須説子夏是大儒小儒且要求箇自家使處聖人為<lb/>
　萬世立言豈專為子夏設今看此處正要見得箇義<lb/>
　與利分明人多於此處含糊去了不分界限君子儒<lb/>
　上逹小人儒下逹須是見得分曉始得人自是不覺<lb/>
　察耳今自道已㑹讀書看義理作文章便道别人不<lb/>
　㑹自以為説得行便謂强得人此便是小人儒豪釐<lb/>
　閒便分君子小人豈謂子夏决不如此問五峯言天<lb/>
<pb n="KR3a0108_WYG_014-25a"/>
　理人欲同體而異用同行而異情先生以為同體而<lb/>
　異用説未穩是否曰亦須是實見此句可疑始得<hi>以上</hi>
　<hi>語類二條</hi>
　　　子游為武城宰章<lb/>
問楊氏曰為政以人才為先如子游為武城宰縱得人<lb/>
　將焉用之似説不通曰古者士人為吏恁地説也說<lb/>
　得通更為政而得人講論此亦為政之助恁地説也<lb/>
　説得通<lb/>
<pb n="KR3a0108_WYG_014-25b"/>
問集註取楊氏説云觀其二事之小而正大之情可見<lb/>
　矣曰看這氣象便不恁地猥碎問非獨見滅明如此<lb/>
　亦見得子游胷懐也恁地開廣故取得這般人曰子<lb/>
　游意思高逺識得大體<hi>以上語類二條</hi>
　　　孟之反不伐章<lb/>
立之問此章曰人之矜伐都從私意上來才有私意便<lb/>
　有甚好事也做不得孟之反不伐便是克伐不行與<lb/>
　顔子無伐善施勞㡳意思相似雖孟之反别事未知<lb/>
<pb n="KR3a0108_WYG_014-26a"/>
　如何只此一節便可為法人之私意多端聖人所以<lb/>
　言此者正提起與人看使人知所自克也<hi>語類</hi>
　　　不有祝鮀之佞章<lb/>
第十五章凡七説<hi>伊川三説</hi>今從伊川此説伊川第二第三<lb/>
　説呂范尹之説皆一意與伊川第一説同范氏曰有<lb/>
　朝之令色無鮀之巧言猶難免於當世據范氏主意<lb/>
　乃在疾時之好佞故曰猶難免於當世非加一猶字<lb/>
　則其説不通文意恐不如此謝氏曰善觀世之治亂<lb/>
<pb n="KR3a0108_WYG_014-26b"/>
　者如此乃推説侯氏曰而字疑為不字説恐未必是<lb/>
　文錯或文勢如此曰當從伊川説<hi>語類</hi>
　　　誰能出不由戸章<lb/>
問呂氏曰出而不能不由戸則何行而非逹道也哉楊<lb/>
　氏曰道無適而非也孰不由斯乎猶之出必由戸也<lb/>
　百姓日用而不知耳尹氏曰道不可離可離非道猶<lb/>
　出入必由戸也第十六章凡六説今從吕楊尹之説<lb/>
　伊川范氏謝氏皆正但伊川事必由其道一句未粹<lb/>
<pb n="KR3a0108_WYG_014-27a"/>
　范謝説稍寛曰此言人不能出不由戸何故却行不<lb/>
　由道怪而歎之之辭也伊川雖不如此説然事必由<lb/>
　其道一句不見其失不可輕議更宜思之<hi>語類</hi>
　　　質勝文則野章<lb/>
史掌文籍之官如二公及王乃問諸史并周禮諸屬各<lb/>
　有史幾人如内史御史皆掌文籍之官秦有御史大<lb/>
　夫亦掌制度文物者也<lb/>
夫子言文質彬彬自然停當恰好不少了些子意思若<lb/>
<pb n="KR3a0108_WYG_014-27b"/>
　子貢文猶質質猶文便説得偏了<hi>以上語類二條</hi>
　　　人之生也直章<lb/>
天地生生之理只是直纔直便是有生生之理不直則<lb/>
　是枉天理宜其屈折也而亦得生是幸而免耳如木<lb/>
　方生須被折了便不直多應是死到得不死幸然如<lb/>
　此<lb/>
人之生也直如飢食渴飲是是非非本自白直自無許<lb/>
　多周遮如敬以直内只是要直又曰只看生理本直<lb/>
<pb n="KR3a0108_WYG_014-28a"/>
　四字如見孺子入井便自有怵惕之心見不義㡳事<lb/>
　便自有羞惡之心是本有那箇當為之理若是内交<lb/>
　要譽便是不直<lb/>
罔只是脱空作偽作人不誠實以非為是以黑為白如<lb/>
　不孝於父却與人説我孝不弟於兄却與人説我弟<lb/>
　此便是罔據此等人合當用死却生於世是幸而免<lb/>
　耳生理本直如耳之聽目之視鼻之臭口之言心之<lb/>
　思是自然用如此若纔去這裏著些屈曲支離便是<lb/>
<pb n="KR3a0108_WYG_014-28b"/>
　不直矣又云凡人解書只是這一箇粗近底道理不<lb/>
　須别為高遠之説如云不直只是這箇不直却云不<lb/>
　是這箇不直别有箇不直此却不得所謂淺深者是<lb/>
　人就這明白道理中見得自有粗細不可説這説是<lb/>
　淺底别求一箇深底若論不直其粗至於以鹿為馬<lb/>
　也是不直其細推至一念之不實惡惡不如惡惡臭<lb/>
　好善不如好好色也是不直只是要人自就這箇粗<lb/>
　説底道理中看得越向裏來教細耳不是别求一樣<lb/>
<pb n="KR3a0108_WYG_014-29a"/>
　深遠之説也<hi>以上語類三條</hi>
　　　中人以上章<lb/>
叔器問中人上下是資質否曰且不粧定恁地或是他<lb/>
　工夫如此或是他資質如此聖人只説中人以上中<lb/>
　人以下時便都包得在裏面了聖人説中人以下不<lb/>
　可將那高遠底説與他怕他時下無討頭處若是就<lb/>
　他地位説時理㑹得一件便是一件庻幾漸漸長進<lb/>
　一日强似一日一年强似一年不知不覺便也解到<lb/>
<pb n="KR3a0108_WYG_014-29b"/>
　高逺處<lb/>
正淳問中人以下不可以語上是使之下學而未可語<lb/>
　以上逹否曰如此則下學上逹分而為二事矣况上<lb/>
　逹亦如何説得與他須是待他自逹此章只是説智<lb/>
　識未理㑹得此義理者語之無益爾<lb/>
或問此一段曰正如告顏淵以克己復禮告仲弓以持<lb/>
　敬行恕告司馬牛以言之訒蓋清明剛健者自是一<lb/>
　樣恭黙和順者自是一樣有病痛者自是一樣皆因<lb/>
<pb n="KR3a0108_WYG_014-30a"/>
　其所及而語之也<hi>以上語類三條</hi>
　　　樊遲問知章<lb/>
問務民之義敬鬼神而遠之諸家皆作兩事説曰此兩<lb/>
　句恐是一意民者人也義者宜也如詩所謂民之秉<lb/>
　彝即人之義也此則人之所宜為者不可不務也此<lb/>
　而不務而反求之幽𠖇不可測識之閒而欲避禍以<lb/>
　求福此豈謂之智者哉先難後獲即仲舒所謂仁人<lb/>
　明道不計功之意吕氏説最好辭約而義甚精<lb/>
<pb n="KR3a0108_WYG_014-30b"/>
問敬鬼神而遠之莫是知有其理故能敬不為他所惑<lb/>
　故能逺曰人之於鬼神自當敬而逺之若見得那道<lb/>
　理分明則須著如此如今人信事浮屠以求福利便<lb/>
　是不能遠也又如卜筮自伏羲堯舜以來皆用之是<lb/>
　有此理矣今人若於事有疑敬以卜筮決之有何不<lb/>
　可如義理合當做底事却又疑惑只管去問於卜筮<lb/>
　亦不能逺也蓋人自有人道所當為之事今若不肯<lb/>
　自盡只管去諂事鬼神便是不智因言夫子所荅樊<lb/>
<pb n="KR3a0108_WYG_014-31a"/>
　遲問仁智一段正是指中閒一條正當路與人人所<lb/>
　當做者却不肯去做才去做時又便生箇計獲之心<lb/>
　皆是墮於一偏人能常以此提撕則心常得其正矣<lb/>
問程子説鬼神如孔子告樊遲乃是正鬼神如説今人<lb/>
　信不信又别是一項如何滚同説曰雖是有異然皆<lb/>
　不可不敬逺<lb/>
只是我合做底事便自做將去更無下面一截才有計<lb/>
　獲之心便不是了<hi>以上語類四條</hi>
<pb n="KR3a0108_WYG_014-31b"/>
　　　知者樂水章<lb/>
知者樂水仁者樂山不是兼仁知而言是各就其一體<lb/>
　而言如仁者見之謂之仁知者見之謂之知人傑問<lb/>
　樂字之義釋曰喜好是知者之所喜好在水仁者之<lb/>
　所喜好在山否曰且看水之為體運用不窮或淺或<lb/>
　深或流或激山之安静篤實觀之儘有餘味某謂如<lb/>
　仲尼之稱水曰水哉水哉子在川上曰逝者如斯夫<lb/>
　皆是此意否舊看伊川説非體仁知之深者不能如<lb/>
<pb n="KR3a0108_WYG_014-32a"/>
　此形容之理㑹未透自今觀之眞是如此曰不必如<lb/>
　此汎濫且理㑹樂山樂水直看得意思窮盡然後四<lb/>
　旁莫不貫通茍先及四旁却終至於與本説都理㑹<lb/>
　不得也<lb/>
惟聖人兼仁知故樂山樂水皆兼之自聖人而下成就<lb/>
　各有偏處<lb/>
問仁知動静之説與隂陽動静之説同否曰莫管他陽<lb/>
　動隂静公看得理又過了大抵看理只到這處便休<lb/>
<pb n="KR3a0108_WYG_014-32b"/>
　又須得走過那邊看便不是了然仁主於發生其用<lb/>
　未嘗不動而其體却静知周流於事物其體雖動然<lb/>
　其用深潛縝密則其用未嘗不静其體用動静雖如<lb/>
　此却不須執一而論須循環觀之蓋仁者一身渾然<lb/>
　全是天理故静而樂山且壽壽是悠久之意知者周<lb/>
　流事物之閒故動而樂水且樂樂是處得當理而不<lb/>
　擾之意若必欲以配隂陽則仁配春主發生故配陽<lb/>
　動知配冬主伏藏故配隂静然隂陽動静又各互為<lb/>
<pb n="KR3a0108_WYG_014-33a"/>
　其根不可一定求之也此亦在學者黙而識之<lb/>
仁者静或謂寂然不動為静非也此言仁者之人雖動<lb/>
　亦静也喜怒哀樂皆動也仁者之人豈無是數者哉<lb/>
　蓋於動之中未嘗不静也静謂無人欲之紛擾而安<lb/>
　於天理之當然耳若謂仁有静而不動則知亦常動<lb/>
　而不静乎<lb/>
知便有箇快活底意思仁便有箇長遠底意思故曰知<lb/>
　者樂仁者壽<hi>以上語類五條</hi>
<pb n="KR3a0108_WYG_014-33b"/>
　　　齊一變至於魯章<lb/>
行父問齊一變至魯魯一變至道曰太公之封於齊也<lb/>
　舉賢而尚功周公曰後世必有簒弑之臣周公治魯<lb/>
　親親而尊尊太公曰後世寖微矣齊自太公初封己<lb/>
　自作得不大段好至後威公管仲出來乃大變亂拆<lb/>
　壞一番魯雖是衰弱不振元舊底却不大段改換欲<lb/>
　變齊則須先整理了己壞底了方始如魯方可以整<lb/>
　頓起來這便隔了一重變魯只是扶衰振弱而已若<lb/>
<pb n="KR3a0108_WYG_014-34a"/>
　論魯如左傳所載有許多不好事只是却不曾被人<lb/>
　拆壞恰似一閒屋魯只如舊弊之屋其規模只在齊<lb/>
　則已經拆壞了這非獨是聖人要如此損益亦是道<lb/>
　理合當如此<hi>語類</hi>
　　　觚不觚章<lb/>
古人之器多有觚如酒器便如今花瓶中閒有八角者<lb/>
　木簡是界方而六面即漢所謂操觚之士者也今淮<lb/>
　上無紙亦用木寫字教小兒讀但却圓了所謂觚不<lb/>
<pb n="KR3a0108_WYG_014-34b"/>
　觚古人所以恁地方時緣是頓得穩<hi>語類</hi>
　　　井有仁焉章<lb/>
問可欺是繼可逝而言不可罔是繼不可陷而言否曰<lb/>
　也是如此但可逝不可陷是就這一事説可欺不可<lb/>
　罔是總説不特此事如此他事皆然<hi>語類</hi>
　　　君子博學於文章<lb/>
博學於文考究時自是頭項多到得行時却只是一句<lb/>
　所以為約若博學而不約之以禮安知不畔於道徒<lb/>
<pb n="KR3a0108_WYG_014-35a"/>
　知要約而不博學則所謂約者未知是與不是亦或<lb/>
　不能不畔於道也<lb/>
博文約禮聖門之要法博文所以驗諸事約禮所以體<lb/>
　諸身如此用功則博者可以擇中而居之不偏約者<lb/>
　可以應物而動皆有則如此則内外交相助而博不<lb/>
　至於汎濫無歸約不至於流遁失中矣<lb/>
博學亦非謂欲求異聞雜學方謂之博博之與約初學<lb/>
　且只須作兩途理㑹一面博學又自一面持敬守約<lb/>
<pb n="KR3a0108_WYG_014-35b"/>
　莫令兩下相靠作兩路進前用功塞斷中間莫令相<lb/>
　通將來成時便自㑹有通處若如此兩下用功成甚<lb/>
　次第<lb/>
横渠云博學於文只要得習坎心亨如應事接物之類<lb/>
　皆是文但以事理切磨講究自是心亨且如讀書每<lb/>
　思索不通處則翻來覆去倒横直豎處處窒塞然其<lb/>
　閒須有一路可通只此便是許多艱難險阻習之可<lb/>
　以求通通處便是亨也<lb/>
<pb n="KR3a0108_WYG_014-36a"/>
問横渠曰博文約禮由至著入至簡故可使不得畔而<lb/>
　去尹氏曰博學於文約之以禮亦可以弗畔違於道<lb/>
　第二十六章凡八説<hi>伊川三説</hi>今從横渠尹氏之説明道<lb/>
　曰博學於文而不約之以禮必至於汗漫范氏亦曰<lb/>
　博學於文而不約之以禮猶農夫之無疆埸也其不<lb/>
　入於異端邪説者鮮矣楊氏亦曰博學於文而不知<lb/>
　所以裁之則或畔矣此三説皆推不約禮之失謝氏<lb/>
　曰不由博而徑欲趨約者恐不免於邪遁也此則不<lb/>
<pb n="KR3a0108_WYG_014-36b"/>
　博文之失二者皆不可無偏舉則不可明道又曰所<lb/>
　謂約之以禮者能守禮而由於規矩也伊川第一説<lb/>
　曰博學而守禮第二説曰此言善人君子多識前言<lb/>
　往行而能不犯非禮約字恐不宜作守字訓若作守<lb/>
　禮則與博學成二事非博文則無以為約禮不約禮<lb/>
　則博文為無用約禮云者但前之博而今約之使就<lb/>
　於禮耳伊川之説文自文禮自禮更無一貫説看博<lb/>
　約字與之以字有一貫意伊川又説顏子博約與此<lb/>
<pb n="KR3a0108_WYG_014-37a"/>
　不同亦似太過博文約禮本無不同始乎由是以入<lb/>
　德斯可以不畔終乎由是以成德欲罷而不能顔子<lb/>
　與此不同處只在弗畔與欲罷不能上博約本無異<lb/>
　伊川以顔子之約為知要以此章之約作約束之約<lb/>
　恐未安此約字亦合作知要伊川第三説與第一第<lb/>
　二説同但説太略耳曰此説大槩多得之但此約字<lb/>
　與顔子所言約字皆合只作約束之意耳又看顔子<lb/>
　博我以文約我以禮既連著兩我字則此章之字亦<lb/>
<pb n="KR3a0108_WYG_014-37b"/>
　但指其人而言非指所學之文而言也<hi>以上語類五條</hi>
　　　子見南子章<lb/>
諸先生皆以矢為陳否為否塞之否如此亦有甚意思<lb/>
　孔子見南子且當從古注説矢誓也或問若作誓説<lb/>
　何師生之間不相信如此曰只為下三句有似古人<lb/>
　誓言如左氏言所不與舅氏之説故有誓之氣象<lb/>
或問此章曰且依集註説蓋子路性直見子去見南子<lb/>
　心中以為不當見便不説夫子似乎發呪模樣夫子<lb/>
<pb n="KR3a0108_WYG_014-38a"/>
　大故激得來躁然夫子却不當如此古書如此等曉<lb/>
　不得處甚多古注亦云可疑祖道曰横渠説以為予<lb/>
　所否厄者是天厭棄之此説如何曰大抵後來人講<lb/>
　經只為要道聖人必不如此須要委曲遷就做一箇<lb/>
　出路却不必如此横渠論看詩教人平心易氣求之<lb/>
　到他説詩又却不然<lb/>
仕於其國有見其小君之禮當夫子時想是無人行所<lb/>
　以子路疑之若有人行時子路也不疑了孟子説仲<lb/>
<pb n="KR3a0108_WYG_014-38b"/>
　尼不為己甚這樣處便見<hi>以上語類三條</hi>
　　　中庸之為德章<lb/>
問中庸之為德其至矣乎章曰只是不知理隨他偏長<lb/>
　處做將去謹愿者則小廉曲謹放縱者則跌蕩不羈<lb/>
　所以中庸説道之難明又説人莫不飲食鮮能知味<lb/>
　只為是不知<hi>語類</hi>
　　　如有博施於民章<lb/>
問何事於仁先生以為恰似今日説何消得恁地一般<lb/>
<pb n="KR3a0108_WYG_014-39a"/>
　曰博施濟衆何消得更説仁<lb/>
問必也聖乎堯舜其猶病諸曰此兩句當連看蓋云便<lb/>
　是聖人也有做不得處且如堯舜雖曰比屋可封然<lb/>
　在朝亦有四凶之惡又如孔子設教從遊者甚衆孔<lb/>
　子豈不欲人人至於聖賢之極而人人亦各自皆有<lb/>
　病痛<lb/>
博施濟衆這箇是盡人之道極仁之功非聖人不能然<lb/>
　聖人亦有所不足在<hi>仁固能博施濟衆然必得時得位方做得這事然堯舜雖得時</hi>
<pb n="KR3a0108_WYG_014-39b"/>
　<hi>得位亦有所不足</hi>己欲立便立人己欲逹便逹人此仁者之<lb/>
　心自然如此不待安排不待勉强能近取警則以己<lb/>
　之欲立譬人之欲立以己之欲逹譬人之欲逹然後<lb/>
　推己所欲以及於人使皆得其立皆得其逹這便是<lb/>
　為仁之術<hi>立是立得住逹是行得去</hi>此是三節須逐節詳味看教<lb/>
　分明<lb/>
問己欲立而立人己欲逹而逹人立逹二字以事推之<lb/>
　如何曰二者皆兼内外而言且如脩德欲德有所成<lb/>
<pb n="KR3a0108_WYG_014-40a"/>
　立做一件事亦欲成立如讀書要理㑹得透徹做事<lb/>
　亦要做得行又曰立是安存底意思逹是發用底意<lb/>
　思<lb/>
己欲立而立人己欲逹而逹人是以己及人仁之體也<lb/>
　能近取譬是推己及人仁之方也<lb/>
或問博施濟衆一段程子作一統説先生作二段如何<lb/>
　曰某之説非異於程子蓋程子之説足以包某之説<lb/>
　程子之説如大屋一般某之説如在大屋之下分别<lb/>
<pb n="KR3a0108_WYG_014-40b"/>
　㕔堂房室一般初無異也公且道子貢所問是大小<lb/>
　大氣象聖人却只如此説了如是為仁必須博施濟<lb/>
　衆便使中天下而立定四海之民如堯舜也做不得<lb/>
　何况蓽門圭竇之士聖人所以提起夫仁者己欲立<lb/>
　而立人己欲逹而逹人正指仁之夲體蓋己欲立則<lb/>
　思處置他人也立己欲逹則思處置他人也逹放開<lb/>
　眼目推廣心胷此是甚氣象如此安得不謂仁之本<lb/>
　體若能近取譬者以我之欲立而知人之亦欲立以<lb/>
<pb n="KR3a0108_WYG_014-41a"/>
　己之欲逹而知人之亦欲逹如此則止謂之仁之方<lb/>
　而已此為仁則同但己欲立而立人欲逹而逹人是<lb/>
　已到底能取譬是未到底其次第如此彼子貢所問<lb/>
　是就事上説却不就心上説龜山云雖博施濟衆也<lb/>
　須自此始某甚善其説先生又曰某所説過底要諸<lb/>
　公有所省發則不枉了若只恁地聽過則無益也<lb/>
林安卿問仁者以天地萬物為一體此即人物初生時<lb/>
　驗之可見人物均受天地之氣而生所以同一體如<lb/>
<pb n="KR3a0108_WYG_014-41b"/>
　人兄弟異形而皆出父母胞胎所以皆當愛故推老<lb/>
　老之心則及人之老推㓜㓜之心則及人之㓜惟仁<lb/>
　者其心公溥實見此理故能以天地萬物為一體否<lb/>
　曰不須問他從初時只今便是一體若必用從初説<lb/>
　起則煞費思量矣猶之水然江河池沼溝渠皆是此<lb/>
　水如以兩椀盛得水來不必教去尋討這一椀是那<lb/>
　裏酌來那一椀是那裏酌來既都是水便是同體更<lb/>
　何待尋問所從來如昨夜莊仲説人與萬物均受此<lb/>
<pb n="KR3a0108_WYG_014-42a"/>
　　氣均得此理所以皆當愛便是不如此愛字不在同<lb/>
　　體上説自不屬同體事他那物事自是愛這箇是説<lb/>
　　那無所不愛了方能得同體若愛則是自然愛不是<lb/>
　　同體了方愛惟其同體所以無所不愛所以愛者以<lb/>
　　其有此心也所以無所不愛者以其同體也<hi>以上語類七條</hi>
　問己欲立而立人己欲逹而逹人欲立謂欲自立於世<lb/>
　　立人謂扶持培植使之有以自立也欲逹謂欲自遂<lb/>
　　其志逹人謂無遏塞沮抑使之得以自逹也曰此説<lb/>
<pb n="KR3a0108_WYG_014-42b"/>
　　是<hi>荅潘恭叔○文集</hi>
　<lb/>
　<lb/>
　<lb/>
　<lb/>
　<lb/>
　<lb/>
御纂朱子全書卷十四<lb/>
</p>
<p>
</p>
  </div>
</body>
</text>
</TEI>
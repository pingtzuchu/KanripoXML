<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0108_WYG_060-1a"/>
　欽定四庫全書<lb/>
御纂朱子全書卷六十<lb/>
　　諸子三<lb/>
　　　陸氏<hi>釋氏附</hi>
　陸子夀自撫来信訪先生於鉛山觀音寺子夀每談事<lb/>
　　必以論語為證如曰聖人教人居處恭執事敬又曰<lb/>
　　子所雅言詩書執禮皆雅言也弟子入則孝出則弟<lb/>
　　謹而信汎愛衆而親仁此等皆教人就實處行何嘗<lb/>
<pb n="KR3a0108_WYG_060-1b"/>
　　髙也先生曰某舊閒持論亦好髙近来漸漸移近下<lb/>
　　漸漸覺實也如孟子却是將他已到底教人如言存<lb/>
　　心飬性知性知天有其説矣是他自知得餘人未到他<lb/>
　　田地如何知得他滋味卒欲行之亦未有入頭處若<lb/>
　　論語却是聖人教人存心養性知性知天實涵養處<lb/>
　　便見得便行得也<lb/>
　陸子夀看先生解中庸莫顯乎微云㡬微細事也因歎<lb/>
　　羙其說之善曰前後說者連莫見乎隐一滚說了更<lb/>
<pb n="KR3a0108_WYG_060-2a"/>
　不見切體處今如此分别却是使人有㸃檢處九齡<lb/>
　自覺力弱尋常非禮念慮固能常常警策不使萌於<lb/>
　心然志力終不免有怠時此殆所謂㡬微處湏㸃檢<lb/>
　也先生曰固然<lb/>
因說陸子静謂江南未有人如他八字著脚<lb/>
有自象山来者先生問子静多說甚話曰恰如時文相<lb/>
　似只連片滚將去曰所說者何曰他只說天地之性<lb/>
　人為貴人為萬物之靈人所以貴與靈者只是這心<lb/>
<pb n="KR3a0108_WYG_060-2b"/>
　其說雖詳多只恁滚去先生曰信如斯言雖聖賢復<lb/>
　生與人說也只得恁地自是諸公以時文之心觀之<lb/>
　故見得他箇是時文也使若時文中說得恁地便是<lb/>
　聖賢之言也公也湏自反豈可放過<lb/>
陸子静說只是一心一邊屬人心一邊屬道心那時尚<lb/>
　說得好在<lb/>
陸子静之學只管說一箇心本来是好底物事上面著<lb/>
　不得一箇字只是人被私欲遮了若識得一箇心了<lb/>
<pb n="KR3a0108_WYG_060-3a"/>
　萬法流出更都無許多事他却是實見得箇道理恁<lb/>
　地所以不怕天不怕地一向胡叫胡喊<lb/>
陸子静說克已復禮云不是克去己私利欲之類别自<lb/>
　有箇克處又却不肯說破某嘗代之下語云不過是<lb/>
　要言語道斷心行路絶耳因言此是䧟溺人之深坑<lb/>
　學者切不可不戒<lb/>
向見陸子静與王順伯論儒釋某嘗竊笑之儒釋之分<lb/>
　只争虛實而已如老氏亦謂恍兮惚兮其中有物窈<lb/>
<pb n="KR3a0108_WYG_060-3b"/>
　兮㝠兮其中有精所謂物精亦是虛吾道雖有寂然<lb/>
　不動然其中粲然者存事事有<lb/>
問正淳陸氏之說如何曰癸夘相見某於其言不無疑<lb/>
　信相半曰信是信甚處疑是疑甚處曰信其論學疑<lb/>
　其訶詆古人曰湏是當面與他随其說上討箇分曉<lb/>
　若一時不曾分疏得乃欲續後於書問間議論只是<lb/>
　說得皮外他亦只是皮外荅来越不分曉若是他論<lb/>
　學處是則其他說話皆是便攻訶古人今人亦無有<lb/>
<pb n="KR3a0108_WYG_060-4a"/>
　不是處若是他訶詆得古人不是便是他說得學亦<lb/>
　不是<lb/>
子静常言顔子悟道後於仲弓又曰易繫决非夫子作<lb/>
　又曰孟子無奈告子何陳正己錄以示人先生申言<lb/>
　曰正己也乖<lb/>
先生問賀孫冄看論語前面見得意思如何曰初看有<lb/>
　未通處今看得通如孝弟為仁之本一章初看未甚<lb/>
　透今却看得分曉先生曰如此等說話陸象山都不<lb/>
<pb n="KR3a0108_WYG_060-4b"/>
　看凡是諸弟子之言便以為不是而不足看其無細<lb/>
　心看聖賢文字如此凡說未得處便將箇硬說闢倒<lb/>
　了不消看後生纔入其門便學得許多不好處更無<lb/>
　禮律<lb/>
陸氏㑹說其精神亦能感發人一時被他聳動底亦便<lb/>
　清眀只是虛更無底簟思而不學則殆正謂無底簟便<lb/>
　危殆也山上有木漸君子以居賢徳善俗有堦梯而<lb/>
　進不患不到今其徒徃徃進時甚銳然其退亦速纔<lb/>
<pb n="KR3a0108_WYG_060-5a"/>
　到退時便如墜千仞之淵<lb/>
從陸子静學如楊敬仲軰持守得亦好若肯去窮理湏<lb/>
　窮得分眀然他不肯讀書只任一己私見有似箇稊<lb/>
　稗今若不做培養工夫便是五穀不熟又不如稊稗<lb/>
　也次日又言陸子静楊敬仲有為己工夫若肯窮理<lb/>
　當甚有可觀惜其不改也<lb/>
論子由古史言帝王以無為宗因言佛氏學只是任他<lb/>
　意所為於事無有是處徳眀云楊敬仲之學是如此<lb/>
<pb n="KR3a0108_WYG_060-5b"/>
　先生曰佛者言但願空諸所有謹勿實諸所無事必<lb/>
　欲㤀却故曰但願空諸所有心必欲其空故曰謹勿<lb/>
　實諸所無楊敬仲學於陸氏更不讀書是要不實諸<lb/>
　所無已讀之書皆欲忘却是要空諸所有<lb/>
至之舉似楊敬仲詩云有時父召急趨前不覺不知造<lb/>
　淵奥此意如何曰如此却二了有箇父召急趨底心<lb/>
　又有箇造淵奥底心纔二便生出無限病痛葢這箇<lb/>
　物事知得是恁地便行將去豈可更帖著一箇意思<lb/>
<pb n="KR3a0108_WYG_060-6a"/>
　在那上某舊見張子韶有箇文字論仁義之實云當<lb/>
　其事親之時有以見其温然如春之意便是仁當其<lb/>
　從兄之際有以見其肅然如秋之意便是義某嘗對<lb/>
　其說古人固有習而不察如今却是略略地習却加<lb/>
　意去察古人固有由之而不知如今却是略略地由<lb/>
　却加意去知因笑曰李先生見某說忽然曰公適間<lb/>
　說得好可冄說一遍看<hi>以上語類十五條</hi>
子夀兄弟氣象甚好其病却是盡廢講學而専務踐履<lb/>
<pb n="KR3a0108_WYG_060-6b"/>
　却於踐履之中要人提撕省察悟得本心此為病之<lb/>
　大者要其操持謹質表裏不二實有以過人者惜乎<lb/>
　其自信太過規模窄狭不復取人之善将流於異學<lb/>
　而不自知耳<hi>荅張敬夫</hi>
来書所謂利欲深痼者已無可言區區所憂却在一種<lb/>
　輕為髙論妄生内外精粗之别以良心日用分為両<lb/>
　截謂聖賢之言不必盡信而容貌辭氣之間不必深<lb/>
　察者此其為說乖戾狠悖将有大為吾道之害者不<lb/>
<pb n="KR3a0108_WYG_060-7a"/>
　待他時末流之弊矣不審眀者亦嘗以是為憂乎此<lb/>
　事不比尋常小小文義異同恨相去逺無由面論徒<lb/>
　增耿耿耳<hi>荅陸子静</hi>
伯起說去年見陸子静說游夏之徒自是一家學問不<lb/>
　能盡棄其說以從夫子之教惟有琴張曽晳牧皮乃<lb/>
　是真有得於夫子者其言怪僻乃至於此更如何與<lb/>
　商量討是處也可嘆可嘆<hi>荅黄直卿</hi>
子静近得書其徒曹立之者来訪氣質儘佳亦似知其<lb/>
<pb n="KR3a0108_WYG_060-7b"/>
　師說之誤持得子静近荅渠書與劉淳叟書却說人<lb/>
　湏是讀書講論然則自覺其前說之誤矣但不肯翻<lb/>
　然說破今是昨非之意依舊遮前掩後巧為辭說只<lb/>
　此氣象却似不佳耳<hi>荅吕伯恭</hi>
子静舊日規模終在其論為學之病多說如此即只是<lb/>
　意見如此即只是議論如此即只是定本某因與說<lb/>
　既是思索即不容無意見既是講學即不容無議論<lb/>
　統論為學規模亦豈容無定本但随人材質病痛而<lb/>
<pb n="KR3a0108_WYG_060-8a"/>
　救藥之即不可有定本耳渠却云正為多是邪意見<lb/>
　閒議論故為學者之病某云如此即是自家呵叱亦<lb/>
　過分了湏著邪字閒字方始分眀不教人作禪㑹耳<lb/>
　又教人恐湏先立定本却就上面整頓方始說得無<lb/>
　定本底道理今如此一概揮斥其不為禪學者㡬希<lb/>
　矣<hi>荅呂伯恭</hi>
子静一味是禅却無許多功利術數目下収斂得學者<lb/>
　身心不為無力然其下梢無所据依恐亦未免害事<lb/>
<pb n="KR3a0108_WYG_060-8b"/>
　也<hi>荅劉子澄</hi>
陸學固有似禪處然鄙意近覺婺州朋友専事聞見而<lb/>
　於自己身心全無工夫所以每勸學者兼取其善要<lb/>
　得身心稍稍端静方於義理知所决擇非欲其兀然<lb/>
　無作以冀於一旦豁然大悟也吾道之衰正坐學者<lb/>
　各守己偏不能兼取衆善所以終有不眀不行之弊<lb/>
　非是細事<hi>荅陳膚仲</hi>
所論時學之弊甚善但所謂冷淡生活者亦恐反遲而<lb/>
<pb n="KR3a0108_WYG_060-9a"/>
　禍大耳孟子所以舍申商而距楊墨者正為此也向<lb/>
　来正以吾黨孤弱不欲於中自為矛盾故一切容忍<lb/>
　不能極論近乃深覺其弊全然不曽略見天理彷彿<lb/>
　一味只將私意東作西捺做出許多詖淫邪遁之說<lb/>
　又且空腹髙心妄自尊大俯視聖賢蔑棄禮法只此<lb/>
　一節尤為學者心術之害故不免直截與之說破渠<lb/>
　軰家計已成决不肯舍然此說既眀庶㡬後来者免<lb/>
　堕邪見坑中亦是一事耳<hi>荅趙㡬道○以上文集五條</hi>
<pb n="KR3a0108_WYG_060-9b"/>
孟子不闢老莊而闢楊墨楊墨即老莊也今釋子亦有<lb/>
　兩般禪學楊朱也苦行布施墨翟也道士則自是假<lb/>
　今無說可闢然今禪家亦自有非其佛祖之意者試<lb/>
　看古經如四十二章等經可見楊文公集傳燈錄說<lb/>
　西天二十八祖知他是否如何舊時佛祖是西域夷<lb/>
　狄人却㑹做中國様押韵詩今看圎覺云四大分𣪚<lb/>
　今者妄身當在何處即是竊列子骨骸反其根精神<lb/>
　入其門我尚何存語宋景文說楞嚴前面呪是他經<lb/>
<pb n="KR3a0108_WYG_060-10a"/>
　後面說道理處是附㑹圎覺前數疊稍可看後面一<lb/>
　叚淡如一叚去末後二十五定輪與夫誓語可笑<hi>以下</hi>
　<hi>論釋氏</hi>
楞嚴經本只是呪語後来房融添入許多道理說話呪<lb/>
　語想亦淺近但其徒恐譯出則人易之故不譯所以<lb/>
　有呪者葢浮屠居深山中有鬼神蛇獸為害故作呪<lb/>
　以禁之緣他心靈故能知其性情制馭得他呪全是<lb/>
　想法西域人誦呪如叱喝又為雄毅之状故能禁伏<lb/>
<pb n="KR3a0108_WYG_060-10b"/>
　鬼神亦如巫者作法相似<lb/>
宋景文唐書贊說佛多是華人之譎誕者攘莊周列禦<lb/>
　冦之說佐其髙此說甚好如歐陽公只說箇禮法程<lb/>
　子又只說自家義理皆不見他正贓却是宋景文捉<lb/>
　得他正贓佛家先偷列子列子說耳目口鼻心體處<lb/>
　有六件佛家便有六根又三之為十八戒初間只有<lb/>
　四十二章經無恁地多到東晉便有談議如今之講<lb/>
　師做一篇議總說之到後来談議厭了逹磨便入来<lb/>
<pb n="KR3a0108_WYG_060-11a"/>
　只静坐於中有稍受用處人又都向此今則文字極<lb/>
　多大概都是後来中國人以莊列說自文夹挿其間<lb/>
　都沒理㑹了<lb/>
釋氏書其初只有四十二章經所言甚鄙俚後来日添<lb/>
　月益皆是中華文士相助撰集如晉宋間自立講師<lb/>
　孰為釋迦孰為阿難孰為迦葉各相問難筆之於書<lb/>
　轉相欺誑大抵多是剽竊老子列子意思變換推衍<lb/>
　以文其說大般若經卷帙甚多自覺支離故節縮為<lb/>
<pb n="KR3a0108_WYG_060-11b"/>
　心經一卷楞嚴經只是強立一兩箇意義只管叠將<lb/>
　去數節之後全無意味若圎覺經本初亦能㡬何只<lb/>
　鄙俚甚處便是其餘增益附㑹者爾佛學其初只說<lb/>
　空後来說動静支蔓既甚達磨遂脫然不立文字只<lb/>
　是黙然端坐便心静見理此說一行前面許多皆不<lb/>
　足道老氏亦難為抗衡了今日釋氏其盛極矣但程<lb/>
　先生所謂攻之者執理反出其下吾儒執理既自卑<lb/>
　汚冝乎攻之而不勝也<lb/>
<pb n="KR3a0108_WYG_060-12a"/>
因說程子耳無聞目無見之説答曰决無此理遂舉釋教<lb/>
　中有塵既不緣根無所著反流全一六用不行之說<lb/>
　蘇子由以為此理至深至妙葢他意謂六根既不與<lb/>
　六塵相緣則収拾六根之用反復歸於本體而使之<lb/>
　不行顧烏有此理廣因舉程子之說譬如静坐時忽<lb/>
　有人喚自家只得應他不成不應曰彼說出楞嚴經<lb/>
　此經是唐房融訓釋故說得如此巧佛書中唯此經<lb/>
　最巧然佛當初也不如是說如四十二章經最先傳<lb/>
<pb n="KR3a0108_WYG_060-12b"/>
　来中國底文字然其說却自平實道書中有真誥末<lb/>
　後有道授篇却是竊四十二章經之意為之非特此<lb/>
　也至如地獄托生妄誕之說皆是竊他佛教中至鄙<lb/>
　至陋者為之某甞謂其徒曰自家有箇大寳珠被他<lb/>
　竊去了却不照管亦都不知却去他牆根壁角竊得<lb/>
　箇破瓶破罐用此甚好笑西漢時儒者說道理亦只<lb/>
　是黄老意思如揚雄太元經皆是故其自言有曰老<lb/>
　子之言道理吾有取焉耳後漢眀帝時佛始入中國<lb/>
<pb n="KR3a0108_WYG_060-13a"/>
　當時楚王英最好之然都不曉其說直至晉宋間其<lb/>
　教漸盛然當時文字亦只是將莊老之說来鋪張如<lb/>
　逺師諸論皆成片盡是老莊意思直至梁㑹通間達<lb/>
　磨入来然後一切被他掃蕩不立文字直指人心葢<lb/>
　當時儒者之學既廢絶不講老佛之說又如此淺陋<lb/>
　被他窺見這箇罅隙了故横說竪說如是張王沒奈<lb/>
　他何人才聰眀便被他誘引將去甞見畫的諸祖師<lb/>
　其人物皆雄偉故杲老謂臨濟若不為僧必作一渠<lb/>
<pb n="KR3a0108_WYG_060-13b"/>
　魁也又嘗在廬山見歸宗像尤為可畏若不為僧必<lb/>
　作大賊矣<lb/>
問釋氏之無與老氏之無何以異曰老氏依舊有如所<lb/>
　謂無欲觀其妙有欲觀其竅是也若釋氏則以天地<lb/>
　為幻妄以四大為假合則是全無也<lb/>
老氏欲保全其身底意思多釋氏又全不以其身為事<lb/>
　自謂别有一物不生不滅歐公嘗言老氏貪生釋氏<lb/>
　畏死其說亦好氣聚則生氣𣪚則死順之而已釋老<lb/>
<pb n="KR3a0108_WYG_060-14a"/>
　則皆悖之者也<lb/>
佛氏之失出於自私之厭老氏之失出於自私之巧厭<lb/>
　薄世故而盡欲空了一切者佛氏之失也闗機巧便<lb/>
　盡天下之術數者老氏之失也故世之用兵算數刑<lb/>
　名多本於老氏之意<lb/>
佛老之學不待深辨而明只是廢三綱五常這一事已<lb/>
　是極大罪名其他更不消說<lb/>
釋氏見得髙底儘髙或問他何故只說空曰說頑空又<lb/>
<pb n="KR3a0108_WYG_060-14b"/>
　說真空頑空便是空無物真空却是有物與吾儒說<lb/>
　略同但是他都不管天地四方只是理會一箇心如<lb/>
　老氏亦只是要存得一箇神氣伊川云只就迹上斷<lb/>
　便了不知他如此要何用<lb/>
有言莊老禪佛之害者曰禪學最害道莊老於義理絶<lb/>
　滅猶未盡佛則人倫已壞至禪則又從頭將許多義<lb/>
　理掃滅無餘以此言之禪最為害之深者頃之復曰<lb/>
　要其實則一耳害未有不由淺而深者<lb/>
<pb n="KR3a0108_WYG_060-15a"/>
某人言天下無二道聖人無兩心儒釋雖不同畢竟只<lb/>
　是一理某說道惟其天下無二道聖人無兩心所以<lb/>
　有我底著他底不得有他底著我底不得若使天下<lb/>
　有二道聖人有兩心則我行得我底他行得他底<lb/>
曹問何以分别儒釋差處曰只如說天命之謂性釋氏<lb/>
　便不識了便遽說是空覺吾儒說底是實理看他便<lb/>
　錯了他云不染一塵不捨一法既不染一塵却如何<lb/>
　不捨一法到了是說那空處又無歸著且如人心須<lb/>
<pb n="KR3a0108_WYG_060-15b"/>
　是其中自有父子君臣兄弟夫婦朋友他做得徹到<lb/>
　底便與父子君臣兄弟夫婦朋友都不相親吾儒做<lb/>
　得到底便父子有親君臣有義兄弟有序夫婦有别<lb/>
　朋友有信吾儒只認得一箇誠實底道理誠便是萬<lb/>
　善骨子<lb/>
佛也只是理會這箇性吾儒也只理會這箇性只是他<lb/>
　不認許多帶來底<lb/>
儒釋言性異處只是釋言空儒言實釋言無儒言有<lb/>
<pb n="KR3a0108_WYG_060-16a"/>
釋氏虛吾儒實釋氏二吾儒一釋氏以事理為不𦂳要<lb/>
　而不理會<lb/>
吾儒心雖虛而理則實若釋氏則一向歸空寂去了<lb/>
問釋氏以空寂為本曰釋氏說空不是便不是但空裏<lb/>
　面須有道理始得若只說道我見箇空而不知有箇<lb/>
　實底道理却做甚用得譬如一淵清水清泠徹底看<lb/>
　來一如無水相似他便道此淵只是空底不曽將手<lb/>
　去探是冷是温不知道有水在裏面佛氏之見正如<lb/>
<pb n="KR3a0108_WYG_060-16b"/>
　此今學者貴於格物致知便要見得到底今人只是<lb/>
　一般兩㸃見得些子所以不到極處也<lb/>
吾以心與理為一彼以心與理為二亦非固欲如此乃<lb/>
　是見處不同彼見得心空而無理此見得心雖空而<lb/>
　萬理咸備也雖說心與理一不察乎氣禀物欲之私<lb/>
　是見得不真故有此病大學所以貴格物也<lb/>
釋氏合下見得一箇道理空虛不實故要得超脫盡去<lb/>
　物累方是無漏為佛地位其他有惡趣者皆是衆生<lb/>
<pb n="KR3a0108_WYG_060-17a"/>
　餓鬼只隨順有所修為者猶是菩薩地位未能作佛<lb/>
　也若吾儒合下見得箇道理便實了故首尾與之不<lb/>
　合<lb/>
佛家有流注想水本流將去有些滲漏處便留滯<lb/>
徐子融有枯槁有性無性之論先生曰性只是理有是<lb/>
　物斯有是理子融錯處是認心為性正與佛氏相似<lb/>
　只是佛氏磨擦得這心極精細如一塊物事剥了一<lb/>
　重皮又剥一重皮至剥到極盡無可剥處所以磨弄<lb/>
<pb n="KR3a0108_WYG_060-17b"/>
　得這心精光他便認做性殊不知此正聖人之所謂<lb/>
　心故上蔡云佛氏所謂性正聖人所謂心佛氏所謂<lb/>
　心正聖人所謂意心只是該得這理佛氏元不曾識<lb/>
　得這理一節便認知覺運動做性如視聽言貌聖人<lb/>
　則視有視之理聽有聽之理言有言之理動有動之<lb/>
　理思有思之理如箕子所謂明聰從恭睿是也佛氏<lb/>
　則只認那能視能聽能言能思能動底便是性視明<lb/>
　也得不明也得聽聰也得不聰也得言從也得不從也<lb/>
<pb n="KR3a0108_WYG_060-18a"/>
　得動恭也得不恭也得思睿也得不睿也得他都不管横來<lb/>
　竪來他都認做性他最怕人説這理字都要除掉了此正告<lb/>
　子生之謂性之説也僩問禪家又有以揚眉瞬目知覺運<lb/>
　動為弄精魂而訶斥之者何也曰便只是弄精魂只<lb/>
　是他磨擦得來精細有光彩不如此粗糙爾僩問彼<lb/>
　言一切萬物皆有破壞惟有法身常住不滅所謂法<lb/>
　身便只是這箇曰然不知你如何占得這物事住天<lb/>
　地破壞又如何被你占得這物事常不滅問彼大概<lb/>
<pb n="KR3a0108_WYG_060-18b"/>
　欲以空為體言天地萬物皆歸於空這空便是他體<lb/>
　曰他也不是欲以空為體他只是說這物事裏面本<lb/>
　空著一物不得<lb/>
問釋氏作用是性曰便只是這性他說得也是孟子曰<lb/>
　形色天性也惟聖人然後可以踐形便是此性如口<lb/>
　會說話說話的是誰目能視視底是誰耳能聽聽底<lb/>
　是誰便是這箇其言曰在眼曰見在耳曰聞在鼻齅<lb/>
　香在口談論在手執捉在足運奔徧現俱該法界収<lb/>
<pb n="KR3a0108_WYG_060-19a"/>
　攝在一微塵識者知是佛性不識喚作精魂他說得<lb/>
　也好又舉楞嚴經波斯國王見恒河水一叚云云所<lb/>
　以禪家說直指人心見性成佛他只要你見得言下<lb/>
　便悟做處便徹見得無不是此性也說存養心性養<lb/>
　得來光明寂照無所不徧無所不通唐張拙詩云光<lb/>
　明寂照徧河沙凡聖含靈共我家<hi>云云</hi>又曰實際理<lb/>
　地不受一塵佛事門中不舍一法他箇本自說得是<lb/>
　所養者也是只是差處便在這裏吾儒所養者是仁<lb/>
<pb n="KR3a0108_WYG_060-19b"/>
　義禮智他所養者只是視聽言動儒者則全體中自<lb/>
　有許多道理各自有分别有是非降衷秉彛無不各<lb/>
　具此理他只見得箇渾淪底物事無分别無是非横<lb/>
　底也是竪底也是直底也是曲底也是非理而視也<lb/>
　是此性以理而視也是此性少閒用處都差所以七<lb/>
　顛八倒無有是處吾儒則只是一箇真底道理他也<lb/>
　說我這箇是真實底道理如云惟此一事實餘二則<lb/>
　非真只是他說得一邊只認得那人心無所謂道心<lb/>
<pb n="KR3a0108_WYG_060-20a"/>
　無所謂仁義禮智惻隠羞惡辭遜是非所争處只在<lb/>
　此吾儒則自天命之謂性率性之謂道以至至誠盡<lb/>
　人物之性贊天地之化育識得這道理無所不周無<lb/>
　所不徧然眼前君臣父子兄弟夫婦上便不能周徧<lb/>
　了更說甚周徧他說治生産業皆與實相不相違背<lb/>
　<hi>云云</hi>如善財童子五十三參以至神鬼神仙士農工<lb/>
　商技藝都在他性中他說得來極濶只是其實行不<lb/>
　得只是諱其所短强如此籠罩去他舊時瞿曇說得<lb/>
<pb n="KR3a0108_WYG_060-20b"/>
　本不如此廣濶後來禪家自覺其陋又翻轉窠臼只<lb/>
　說直指人心見性成佛<lb/>
問龜山集中所荅了翁書論華嚴大㫖不知了翁諸人<lb/>
　何為好之之篤曰只是見不透故覺得那箇好以今<lb/>
　觀之也是好也是動得人道夫曰只為他大本不立<lb/>
　故偏了先生黙然良久曰真所謂詖淫邪遁蓋詖者<lb/>
　是他合下見得偏儒者之道大中至正四面均平釋<lb/>
　氏只見一邊於那處都蔽塞了這是詖辭知其所蔽<lb/>
<pb n="KR3a0108_WYG_060-21a"/>
　淫者是只見得一邊又却說得周遮浩瀚所以其書<lb/>
　動數百卷是皆䧟於偏而不能返這是淫辭知其所<lb/>
　䧟邪者是他見得偏了於道都不相貫屬這是邪辭<lb/>
　知其所離遁者是他已離於道而不通於君臣父子<lb/>
　都已棄絶見去不得却道道之精妙不在乎此這是<lb/>
　遁辭知其所窮初只是詖詖而後淫淫而後邪邪而<lb/>
　後離離而後遁要之佛氏偏處只是虛其理理是實<lb/>
　理他却虛了故於大本不立也因問温公解禪偈却<lb/>
<pb n="KR3a0108_WYG_060-21b"/>
　恐後人作儒佛一貫會了先生因誦之曰此皆佛之<lb/>
　至陋者也妙處不在此又問遺書云釋氏於敬以直<lb/>
　内則有之義以方外則未也道夫於此未安先生笑<lb/>
　曰前日童蜚卿正論此以為釋氏大本與吾儒同只<lb/>
　是其末異某與言正是大本不同因檢近思録有云<lb/>
　佛有一箇覺之理可言敬以直内矣然無義以方外<lb/>
　其直内者要之其本亦不是這是當時記得全處前<lb/>
　者記得不完也又曰只無義以方外則連敬以直内<lb/>
<pb n="KR3a0108_WYG_060-22a"/>
　也不是了又曰程子謂釋氏唯務上達而無下學然<lb/>
　則其上達處豈有是耶亦此意學佛者嘗云儒佛一<lb/>
　同某言你只認自家說不同若果是又何必言同只<lb/>
　這靠傍底意思便是不同便是你底不是我底是了<lb/>
儒者以理為不生不滅釋氏以神識為不生不滅龜山<lb/>
　云儒釋之辨其差眇忽以某觀之真似冰炭<lb/>
舉佛氏語曰千種言萬般解只要教君長不昩此說極<lb/>
　好問程子曰佛氏之言近理所以為害尤甚所謂近<lb/>
<pb n="KR3a0108_WYG_060-22b"/>
　理者指此等處否曰然他只是守得這些子光明全<lb/>
　不識道理所以用處七顛八倒吾儒之學則居敬為<lb/>
　本而窮理以充之其本原不同處在此<lb/>
問釋氏入定道家數息曰他只要静則應接事物不差<lb/>
　孟子便也要存夜氣然而須是理會旦晝之所為曰<lb/>
　吾儒何不效他恁地曰他開眼便依舊失了只是硬<lb/>
　把捉不如吾儒非禮勿視聽言動戒謹恐懼乎不睹<lb/>
　不聞敬以直内義以方外都一切就外面攔截曰釋<lb/>
<pb n="KR3a0108_WYG_060-23a"/>
　氏只是勿視勿聽無那非禮工夫曰然季通因曰世<lb/>
　上事便要人做只管似他坐定做其日月便要行天<lb/>
　地便要運曰他不行不運固不是吾軰是在這裏行<lb/>
　這裏運只是運行又有差處如今胡喜胡怒豈不是<lb/>
　差他是過之今人又不及<lb/>
問昔有禪僧每自喚曰主人翁惺惺著大學或問亦取<lb/>
　謝氏常惺惺法之語不知是同是異曰謝氏之說地<lb/>
　步濶於身心事物上皆有工夫若如禪者所見只看<lb/>
<pb n="KR3a0108_WYG_060-23b"/>
　得箇主人翁便了其動而不中理者都不管矣且如<lb/>
　父子天性也父被他人無禮子須當去救他却不然<lb/>
　子若有救之之心便是被愛牽動了心便是昏了主<lb/>
　人翁處若如此惺惺成甚道理向曽覽四家録有些<lb/>
　說話極好笑亦可駭說若父母為人所殺無一舉心<lb/>
　動念方始名為初發心菩薩他所以叫主人翁常惺<lb/>
　惺著正要如此惺惺字則同所做工夫則異豈可同<lb/>
　日而語<lb/>
<pb n="KR3a0108_WYG_060-24a"/>
郭徳元問禪者云知之一字衆妙之門他也知得這知<lb/>
　字之妙曰所以伊川說佛氏之言近理謂此類也他<lb/>
　也微見得這意思要籠絡這箇道理只是他用處全<lb/>
　差所以都間斷相接不著僩問其所謂知正指此心<lb/>
　之神明作用者否曰然郭又問圭峰云作有義事是<lb/>
　有悟心作無義事是狂亂心狂亂由情念臨終被業<lb/>
　牽省悟不由情臨終能轉業又自注云此義非仁義之<lb/>
　義乃理義之義甚好笑曰他指仁義為恩愛之義故<lb/>
<pb n="KR3a0108_WYG_060-24b"/>
　如此說他雖說理義何嘗夢見其後果老亦非之云<lb/>
　理義之義便是仁義之義如何把虛空打做兩截<lb/>
禪只是一箇呆守法如麻三斤乾屎撅他道理初不在<lb/>
　這上只是教他麻了心只思量這一路專一積久忽<lb/>
　有見處便是悟大要只是把定一心不令散亂久後<lb/>
　光明自發所以不識字底人才悟後便作得偈頌悟<lb/>
　後所見雖同然亦有深淺某舊來愛問參禪底其說<lb/>
　只是如此其間有會說者却吹噓得大如杲佛日之<lb/>
<pb n="KR3a0108_WYG_060-25a"/>
　徒自是氣魄大所以能鼓動一世如張子韶汪聖錫<lb/>
　軰皆北面之<lb/>
或問禪家說無頭當底說話是如何曰他說得分明處<lb/>
　却不是只内中一句黑如漆者便是他要緊處於此<lb/>
　曉得時便盡曉得他又愛說一般最險絶底話如引<lb/>
　取人到千仞之崖邊猛推一推下去人於此猛省得<lb/>
　便了或曰不理會得也是一事不了曰只此亦是格<lb/>
　物<lb/>
<pb n="KR3a0108_WYG_060-25b"/>
魯可㡬問釋氏因縁之說曰若看書作善降之百祥作<lb/>
　不善降之百殃則報應之說誠有之但他說得來不<lb/>
　是又問隂徳之說如何曰也只是不在其身則在其<lb/>
　子孫耳<lb/>
佛家不合將才作縁習縁習是說宿縁<lb/>
甘吉父問仁者愛之理心之徳時舉因問釋氏說慈即<lb/>
　是愛也然施之不自親始故愛無差等先生曰釋氏<lb/>
　說無縁慈記得甚處說融性起無縁之大慈葢佛氏<lb/>
<pb n="KR3a0108_WYG_060-26a"/>
　之所謂慈並無縁由只是無所不愛若如愛親之愛<lb/>
　渠便以為有縁故父母棄而不養而遇虎之飢餓則<lb/>
　捨身以食之此何義理耶<lb/>
初西域僧來東漢時令鴻臚寺寄居後以為僧居因名<lb/>
　曰寺寺是官寺非釋者取之<hi>寺之起自此時○以上語類三十五條</hi>
或問子之言釋氏之術原於莊子承蜩銷鐻之論其有<lb/>
　稽乎朱子曰何獨此哉凡彼言之精者皆竊取莊列<lb/>
　之說以為之宋景文公於唐書李蔚等傳既言之矣<lb/>
<pb n="KR3a0108_WYG_060-26b"/>
　葢佛之所生去中國絶逺其書來者文字音讀皆累<lb/>
　數譯而後通而其所謂禪者則又出於口耳之傳而<lb/>
　無文字之可據以故人人得竄其說以附益之而不<lb/>
　復有所考騐今其所以或可見者獨賴其割裂裝綴<lb/>
　之迹猶有隠然於文字之間而不可揜者耳葢凡佛<lb/>
　之書其始來者如四十二章遺教法華金剛光明之<lb/>
　類其所言者不過清虛縁業之論神通變見之術而<lb/>
　已及其中間為其學者如恵逺僧肇之流乃始稍竊<lb/>
<pb n="KR3a0108_WYG_060-27a"/>
　莊列之言以相之然尚未敢正以為出於佛之口也<lb/>
　及其久而耻於假借則遂顯然簒取其意而文以浮<lb/>
　屠之言如楞嚴所謂自聞即荘子之意而圓覺所謂<lb/>
　四大各離今者妄身當在何處即列子所謂精神入<lb/>
　其門骨骸反其根我尚何存者也凡若此類不可勝<lb/>
　舉然其說皆萃於書首其元妙無以繼之然後佛之<lb/>
　本真乃見如結壇誦呪二十五輪之類以至於大力<lb/>
　金剛吉盤茶鬼之屬則其麄鄙俗惡之状校之首章<lb/>
<pb n="KR3a0108_WYG_060-27b"/>
　重元極妙之指葢水火之不相入矣至於禪者之言<lb/>
　則其始也葢亦出於晉宋清談議論之餘習而稍務<lb/>
　反求静養以黙證之或能頗出神怪以衒流俗而已<lb/>
　如一葉五花之讖隻履西歸之說雖未必實有是事<lb/>
　然亦可見當時所尚者止於如此也其後傳之既久<lb/>
　聰明才智之士或頗出於其間而自覺其陋於是更<lb/>
　出己意益求前人之所不及者以隂佐之而盡諱其<lb/>
　怪幻鄙俚之談於是其說一旦超然真若出乎道德<lb/>
<pb n="KR3a0108_WYG_060-28a"/>
　性命之上而惑之者遂以為果非堯舜周孔之所能<lb/>
　及矣然其虛夸詭譎之情淫巧儇浮之態展轉相髙<lb/>
　日以益盛則又反不若其初清閒静黙之說猶為彼<lb/>
　善於此也以是觀之則凡釋氏之本末真偽可知而<lb/>
　其所竊豈獨承蜩削鐻之一言而已哉且又有一說<lb/>
　焉夫佛書本皆胡語譯而通之則或以數字為中國<lb/>
　之一字或以一字而為中國之數字而今其所謂偈<lb/>
　呪句齊字偶了無餘欠至於所謂二十八祖傳法之<lb/>
<pb n="KR3a0108_WYG_060-28b"/>
　所為書則又頗協中國音韻或用唐詩聲律自其徒<lb/>
　之稍黠如恵洪軰者則已能知其謬而強為說以文<lb/>
　之顧服衣冠通今古號為士大夫如楊大年蘇子由<lb/>
　者反不悟而筆之於書也嗚呼以是推之則亦不必<lb/>
　問其理之是非而其増加詭偽迹状明白益無所逃<lb/>
　矣宋公之論信而有徵世之惑者於此其亦可以少<lb/>
　悟也哉<hi>釋氏論下</hi>
宇宙之間一理而已天得之而為天地得之而為地而<lb/>
<pb n="KR3a0108_WYG_060-29a"/>
　凡生於天地之間者又各得之以為性其張之為三<lb/>
　綱其紀之為五常葢皆此理之流行無所適而不在<lb/>
　若其消息盈虛循環不已則自未始有物之前以至<lb/>
　人消物盡之後終則復始始復有終又未嘗有頃刻<lb/>
　之或停也儒者於此既有以得於心之本然矣則其<lb/>
　内外精粗自不容有纎豪之間而其所以修己治人<lb/>
　垂世立教者亦不容其有纎豪造作輕重之私焉是<lb/>
　以因其自然之理而成自然之功則有以參天地贊<lb/>
<pb n="KR3a0108_WYG_060-29b"/>
　化育而幽明巨細無一物之遺也若夫釋氏則自其<lb/>
　因地之初而與此理已背馳矣乃欲其所見之不差<lb/>
　所行之不謬則豈可得哉葢其所以為學之本心正<lb/>
　為惡此理之充塞無間而使己不得一席無理之地<lb/>
　以自安厭此理之流行不息而使己不得一息無理<lb/>
　之時以自肆也是以叛君親棄妻子入山林捐軀命<lb/>
　以求其所謂空無寂滅之地而逃焉其量亦已隘而<lb/>
　其勢亦已逆矣然以其立心之堅苦用力之精專亦<lb/>
<pb n="KR3a0108_WYG_060-30a"/>
　有以大過人者故能卒如所欲而實有見焉但以其<lb/>
　言行求之則其所見雖自以為至元極妙有不可以<lb/>
　思慮言語到者而於吾之所謂窮天地亘古今本然<lb/>
　不可易之實理則反瞢然其一無所覩也雖自以為<lb/>
　直指人心而實不識心雖自以為見性成佛而實不<lb/>
　識性是以殄滅彛倫墮於禽獸之域而猶不自知其<lb/>
　有罪葢其實見之差有以陷之非其心之本然而故<lb/>
　欲為是以惑世而罔人也至其為說之窮然後乃有<lb/>
<pb n="KR3a0108_WYG_060-30b"/>
　不舍一法之論則似始有為是遁詞以葢前失之意<lb/>
　然亦其秉彛之善有終不可得而殄滅者是以翦伐<lb/>
　之餘而猶有此之僅存又以牽於實見之差是以有<lb/>
　其意而無其理能言之而卒不能有以踐其言也凡<lb/>
　釋氏之所以為釋氏者始終本末不過如此葢亦不<lb/>
　足言矣然以其有空寂之說而不累於物欲也則世<lb/>
　之所謂賢者好之矣以其有元妙之說而不滯於形<lb/>
　器也則世之所謂智者恱之矣以其有生死輪廻之<lb/>
<pb n="KR3a0108_WYG_060-31a"/>
　說而自謂可以不淪於罪苦也則天下之傭奴㸑婢<lb/>
　黥髠盜賊亦匍匐而歸之矣此其為說所以張皇輝<lb/>
　赫震耀千古而為吾徒者方且蠢焉鞠躬屛氣為之<lb/>
　奔走服役之不暇也幸而一有間世之傑乃能不為<lb/>
　之屈而有聲罪致討之心焉然又不能究其實見之<lb/>
　差而詆以為幻見空說不能正之以天理全體之大<lb/>
　而偏引交通生育之一說以為主則既不得其要領<lb/>
　矣而徒欲以戎狄之醜號加之其於吾徒又未嘗教<lb/>
<pb n="KR3a0108_WYG_060-31b"/>
　之以内修自治之實而徒驕之以中華列聖之可以<lb/>
　為重則吾恐其不唯無以坐収摧䧟廓清之功或乃<lb/>
　往遺之禽而反為吾黨之詬也嗚呼惜哉<hi>續大記</hi>
誨諭儒釋之異在乎分合之間既聞命矣頃見蘇子由<lb/>
　張子韶書皆以佛學有得於形而上者而不可以治<lb/>
　世嘗竊笑之是豈知天命之性而叙秩命討己粲然<lb/>
　無所不具於其中乎彼其所以分者是亦未嘗真有<lb/>
　得於斯耳<hi>荅韓无咎</hi>
<pb n="KR3a0108_WYG_060-32a"/>
聖人之學所以異於老釋之徒者以其精粗隠顯體用<lb/>
　渾然莫非大中至正之矩而無偏倚過不及之差是<lb/>
　以君子智雖極乎髙明而見於言行者未嘗不道乎<lb/>
　中庸非故使之然髙明中庸實無異體故也故曰道<lb/>
　之不行也智者過之愚者不及也道之不明也賢者<lb/>
　過之不肖者不及也又曰差之豪釐繆以千里聖人<lb/>
　丁寧之意亦可見矣<hi>荅江元適</hi>
來書云賢士大夫因佛學見性然後知夫子果有不傳<lb/>
<pb n="KR3a0108_WYG_060-32b"/>
　之妙論語之書非口耳可傳授某謂論語固非口耳<lb/>
　所可傳授然其間自有下工夫處不待學佛而後知<lb/>
　也學佛而後知則所謂論語者乃佛氏之論語而非<lb/>
　孔氏之論語矣<hi>荅吳公濟</hi>
遺書所云釋氏有盡心知性無存心養性亦恐記録者<lb/>
　有誤要之釋氏只是恍惚之間見得些心性影子都<lb/>
　不曽子細見得真實心性所以都不見裏面許多道<lb/>
　理政使有存養之功亦只是存養得他所見底影子<lb/>
<pb n="KR3a0108_WYG_060-33a"/>
　固不可謂之無所見亦不可謂之不能養但所見所<lb/>
　養非心性之真耳<hi>荅胡季隨</hi>
陳經正云我見天地萬物皆我之性不復知我身之為<lb/>
　我矣伊川先生曰他人食飽公無餒乎正是說破此<lb/>
　病知言亦云釋氏以虚空沙界為己身而不知其父<lb/>
　母所生之身亦是說此病也<hi>荅林擇之</hi>
佛學之與吾儒雖有略相似處然正所謂貌同心異似<lb/>
　是而非者不可不審明道先生所謂句句同事事合<lb/>
<pb n="KR3a0108_WYG_060-33b"/>
　然而不同者真是有味非是見得親切如何敢如此<lb/>
　判斷耶聖門所謂聞道聞只是見聞玩索而自得之<lb/>
　之謂道只是君臣父子日用常行當然之理非有元<lb/>
　妙奇特不可測知如釋氏所云豁然大悟通身汗出<lb/>
　之說也如今更不可别求用力處只是持敬以窮理<lb/>
　而已參前倚衡今人多錯說了故每流於釋氏之說<lb/>
　先聖言此只是說言必忠信行必篤敬念念不忘到<lb/>
　處常若見此兩事不離心目之間耳如言見堯於羮<lb/>
<pb n="KR3a0108_WYG_060-34a"/>
　見舜於牆豈是以我之心還見我心别為一物而在<lb/>
　身外耶無思無為是心體本然未感於物時事有此<lb/>
　本領則感而遂通天下之故矣恐亦非如所論之云<lb/>
　云也所謂禪學悟入乃是心思路絶天理盡見此尤<lb/>
　不然心思之正便是天理流行運用無非天理之發<lb/>
　見豈待心思路絶而後天理乃見耶且所謂天理復<lb/>
　是何物仁義禮智豈不是天理君臣父子兄弟夫婦<lb/>
　朋友豈不是天理若使釋氏果見天理則亦何必如<lb/>
<pb n="KR3a0108_WYG_060-34b"/>
　此悖亂殄滅一切昏迷其本心而不自知耶凡此皆<lb/>
　近世淪陷邪說之大病不謂明者亦未能免俗而有<lb/>
　此言也<hi>荅吳斗南</hi>
所云釋氏見處只是要得六用不行則本性自見只此<lb/>
　便是差處六用豈不是性若待其不行然後性見則<lb/>
　是性在六用之外别為一物矣譬如磨鏡垢盡明見<lb/>
　但謂私欲盡而天理存耳非六用不行之謂也又云<lb/>
　其接人處不妨顛倒作用而純熟之後却是不須如<lb/>
<pb n="KR3a0108_WYG_060-35a"/>
　此前書所議不謂如此正謂其行處顛錯耳只如絶<lb/>
　滅三綱無父子君臣一節還可言接人時權且如此<lb/>
　將来熟後却不須絶滅否此箇道理無一息間斷這<lb/>
　裏霎時間壞了便無補填去處也又云雖無三綱五<lb/>
　常又自有師弟子上下名分此是天理自然他雖欲<lb/>
　滅之而畢竟滅絶不得然其所存者乃是外面假合<lb/>
　得來而其真實者却已滅絶故儒者之論毎事須要<lb/>
　真實是當不似異端便將儱侗底影象來此罩占真<lb/>
<pb n="KR3a0108_WYG_060-35b"/>
　實地位也此等差互處舉起便是不勝其多寫不能<lb/>
　窮說不能盡今左右既是於彼留心之久境界熟了<lb/>
　雖說欲却歸此邊來終是脫離未得某向來亦曽如<lb/>
　此只是覺得大概不是了且權時一齊放下了只將<lb/>
　自家文字道理作小兒子初上學時樣讀後來漸見<lb/>
　得一二分意思便漸見得他一二分錯處迤邐看透<lb/>
　了後直見得他無一星子是處不用著力排擯自然<lb/>
　不入心來矣今云取其長處而會歸於正便是放不<lb/>
<pb n="KR3a0108_WYG_060-36a"/>
　下看不破也今所謂應事接物時時提撕者亦只是<lb/>
　提撕得那儱侗底影象與自家這下工夫未有干涉<lb/>
　也<hi>荅陳衛道</hi>
世衰道微異論蠭起近年以來乃有假佛釋之似以亂<lb/>
　孔孟之實者其法首以讀書窮理為大禁常欲學者<lb/>
　注其心於茫昩不可知之地以僥倖一旦恍然獨見<lb/>
　然後為得葢亦有自謂得之者矣而察其容貌辭氣<lb/>
　之間修己治人之際乃與聖賢之學有大不相似者<lb/>
<pb n="KR3a0108_WYG_060-36b"/>
　左右於此無乃亦惑其說而未能忘耶夫讀書不求<lb/>
　文義玩索都無意見此正近年釋氏所謂看話頭者<lb/>
　世俗書有所謂大慧語録者其說甚詳試取一觀則<lb/>
　其來歴見矣若曰儒釋之妙本自一同則凡彼之所<lb/>
　以賊恩害義傷風壞教聖賢之所大不安者彼既悟<lb/>
　道之後乃益信其為幻妄而處之愈安則亦不待他<lb/>
　求而邪正是非已判然於此矣<hi>荅許生</hi>
來書謂聖門以仁為要而釋氏亦言正覺亦號能仁又<lb/>
<pb n="KR3a0108_WYG_060-37a"/>
　引程氏之說為證某竊謂程氏之說以釋氏窮幽極<lb/>
　微之論觀之似未肯以為極至之論但老兄與儒者<lb/>
　辨不得不借其言為重耳然儒者言仁之體則然至<lb/>
　語其用則豪釐必察故曰仁之實事親是也又曰孝<lb/>
　弟也者其為仁之本與此體用所以一源而顯微所<lb/>
　以無間也釋氏之云正覺能仁者其論則髙矣美矣<lb/>
　然其本果安在乎<hi>荅李伯諫</hi>
來書云輪廻因果之說造妖揑怪以誑愚惑衆故達磨<lb/>
<pb n="KR3a0108_WYG_060-37b"/>
　亦排斥之某竊謂輪廻因果之說乃佛說也今以佛<lb/>
　為聖人而斥其言至於如此則老兄非特叛孔子又<lb/>
　謗佛矣豈非知其說之有所窮也而為此遁辭以自<lb/>
　解免哉抑亦不得已於儒者而姑為是計以緩其攻<lb/>
　也嗚呼吾未見聖人立說以誑愚惑衆而聖人之徒<lb/>
　倒戈以伐其師也孰謂本末殊歸首尾衡决如是而<lb/>
　尚可以為道乎<hi>荅李伯諫</hi>
來書謂伊川先生所云内外不備者為不然葢無有能<lb/>
<pb n="KR3a0108_WYG_060-38a"/>
　直内而不能方外者此論甚當據此正是某所疑處<lb/>
　若使釋氏果能敬以直内則便能義以方外便須有<lb/>
　父子有君臣三綱五常缺一不可今曰能直内矣而<lb/>
　其所以方外者果安在乎又豈數者之外别有所謂<lb/>
　義乎以此而觀伊川之語可謂失之恕矣然其意不<lb/>
　然特老凡未之察耳所謂有直内者亦謂其有心地<lb/>
　一段工夫耳但其用工却有不同處故其發有差他<lb/>
　却全不管著此所以無方外之一節也固是有根株<lb/>
<pb n="KR3a0108_WYG_060-38b"/>
　則必有枝葉然五穀之根株則生五穀之枝葉華實<lb/>
　而可食稊稗之根株則生稊稗之枝葉華實而不可<lb/>
　食此則不同耳參术以根株而愈疾鈎吻以根株而<lb/>
　殺人其所以殺人者豈在根株之外而致其毒哉<hi>來書</hi>
　<hi>云不能於根株之外别致其巧也</hi>故明道先生又云釋氏惟務上達<lb/>
　而無下學然則其上達處豈有是也元不相連屬但<lb/>
　有間斷非道也此可以見内外不備之意矣<hi>荅李伯諫</hi>
來書云儒佛見處既無二理其設教何異也葢儒教本<lb/>
<pb n="KR3a0108_WYG_060-39a"/>
　人事釋教本死生本人事故緩於見性本死生故急<lb/>
　於見性某謂既謂之本則此上無復有物矣今既二<lb/>
　本不知所同者何事而所謂儒本人事緩見性者亦<lb/>
　殊無理三聖作易首曰乾元亨利貞子思作中庸首<lb/>
　曰天命之謂性孔子言性與天道而孟子道性善此<lb/>
　為本於人事乎本於天道乎緩於性乎急於性乎<hi>然亦</hi>
　<hi>著急字不得</hi>俗儒正坐不知天理之大故為異說所迷反<lb/>
　謂聖學知人事而不知死生豈不誤哉聖賢教人盡<lb/>
<pb n="KR3a0108_WYG_060-39b"/>
　心以知性躬行以盡性終始本末自有次第一皆本<lb/>
　諸天理緩也緩不得急也急不得直是盡性至命方<lb/>
　是極則非如見性之說一見之而遂已也上蔡云釋<lb/>
　氏之論性猶儒者之論心釋氏之論心猶儒者之論<lb/>
　意此語剖析極精試思之如何<hi>荅李伯諫</hi>
來書云子貢之明達性與天道猶不與聞某竊謂此正<lb/>
　癡人前說夢之過也來書又謂釋氏本死生悟者須<lb/>
　徹底悟去故祖師以來由此得道者多某謂徹底悟<lb/>
<pb n="KR3a0108_WYG_060-40a"/>
　去之人不知本末内外是一是二二則道有二致一<lb/>
　則死生人事一以貫之無所不了不知傳燈録中許<lb/>
　多祖師幾人做得堯舜禹稷幾人做得文武周孔須<lb/>
　有徵騐處<hi>荅李伯諫</hi>
來書云特聖人以中道自任不欲學者躐等某謂此正<lb/>
　是王氏髙明處己中庸處人之說龜山嘗力詆之矣<lb/>
　須知所謂不欲學者躐等者乃是天理本然非是聖<lb/>
　人安排教如此譬諸草木區以别矣且如一莖小樹<lb/>
<pb n="KR3a0108_WYG_060-40b"/>
　不道他無草木之性然其長須有漸是亦性也所謂<lb/>
　便欲常人立地成佛者正如將小樹來噴一口水便<lb/>
　要他立地干霄蔽日豈有是理<hi>便欲常人立地成佛亦是來書中語</hi>設<lb/>
　使有此幻術亦不可謂之循理此亦見自私自利之<lb/>
　規模處<hi>荅李伯諫</hi>
有李伯諫者<hi>名宗思</hi>舊常學佛自以為有所見論辨累年<lb/>
　不肯少屈近嘗來訪復理前語某因問之天命之謂<lb/>
　性公以此句為空無一法耶為萬理畢具耶若空則<lb/>
<pb n="KR3a0108_WYG_060-41a"/>
　　浮屠勝果實則儒者是此亦不待兩言而决矣渠雖<lb/>
　　以為實而猶戀著前見則請因前所謂空者而講學<lb/>
　　以實之某又告之曰此實理也而以為空則前日之<lb/>
　　見誤矣今欲真窮實理亦何藉於前日已誤之空見<lb/>
　　而為此二三耶渠遂脫然肯捐舊習而從事於此此<lb/>
　　人氣質甚美内行修飭守官亦不茍得其囘頭吾道<lb/>
　　殊有賴也<hi>荅張敬夫○以上文集十七條</hi>
　<lb/>
<pb n="KR3a0108_WYG_060-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂朱子全書卷六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0108_WYG_066-1a"/>
　欽定四庫全書<lb/>
御纂朱子全書卷六十六<lb/>
　　　賦<lb/>
　　　　白鹿洞賦<lb/>
　　　　　白鹿洞賦者洞主晦翁之所作也翁既復作<lb/>
　　　　　書院洞中又賦其事以示學者其詞曰<lb/>
　承后皇之嘉恵宅廬阜之南疆閔原田之告病惕農扈<lb/>
　之非良粤冬孟之既望夙余駕乎山之塘徑北原以東<lb/>
<pb n="KR3a0108_WYG_066-1b"/>
　騖陟李氏之崇岡<hi>地名李家山</hi>揆厥號之所繇得頽址於榛<lb/>
　荒曰昔山人之隠處至今永久而流芳<hi>陳舜俞廬山記云唐李渤字濬</hi>
　<hi>之與兄渉偕隠白鹿洞後為江州刺史乃即洞創臺榭環以流水雜植花木為一時之勝</hi>自昇元之<lb/>
　有土始變塾而為庠儼衣冠與弦誦紛濟濟而洋洋<hi>廬山</hi>
　<hi>記又云南唐昇元中因洞建學館置田以給諸生學者大集乃以國子監九經李善道為洞主掌其教授江南</hi>
　<hi>野史亦云當時謂之白鹿國庠</hi>在叔季而且然矧休明之景運皇穆穆<lb/>
　以當天一軌文而来混念敦篤於化原乃搜剔乎遺遯<lb/>
　朌黄卷以置郵廣青衿之疑問樂菁莪之長育㧞雋髦<lb/>
<pb n="KR3a0108_WYG_066-2a"/>
而登進<hi>謹按國朝㑹要太平興國二年知江州周述乞以九經賜白鹿洞詔從其請仍驛送之六年以</hi>
<hi>洞主明起為蔡州褒信主簿旌儒學榮鄉校也</hi>迨繼照於咸平又増修而罔倦<lb/>
<hi>廬山記又云咸平五年勑重脩又塑宣聖十哲之象</hi>旋錫冕以華其歸琛亦肯堂<lb/>
而詒孫<hi>郭祥正書院記云祥符初直史舘孫冕以疾辭於朝願得白鹿洞以歸老詔從之冕未及歸而</hi>
<hi>卒皇祐五年其子比部郎中琛即學之故址為屋榜曰書堂俾子弟居而學焉四方之士来者亦給其食</hi>悵<lb/>
茂草於熙寜尚兹今其奚論<hi>廬山記熙寜中作已云鞠為茂草矣</hi>夫既啓<lb/>
余以堂壇友又訂余以冊書<hi>尋訪之初得樵者指告其處客楊方子直遂賛興作</hi>
<hi>之謀既而劉清之子澄亦裒集故實来寄</hi>謂此前脩之逸迹復闗我聖之宏<lb/>
<pb n="KR3a0108_WYG_066-2b"/>
橅亦既震於余衷乃謀度而咨諏尹悉心以綱紀吏竭<lb/>
蹷而奔趨士釋經而敦事工殫巧而獻圖曽日月之㡬<lb/>
何屹厦屋之渠渠<hi>事具呂祖謙伯恭所作書院記</hi>山葱瓏而遶舍水汨<lb/>
㶁而循除諒昔人之樂此羌異世而同符偉章甫之峩<lb/>
峩抱遺經而来集豈顓眺聼之為娛實覬宮牆之可入<lb/>
愧余脩之不敏何子望之能給矧道體之無窮又豈一<lb/>
言而可緝請姑誦其昔聞庶有開於時習曰明誠其兩<lb/>
進抑敬義其偕立允莘摯之所懐謹巷顔之攸執彼青<lb/>
<pb n="KR3a0108_WYG_066-3a"/>
紫之勢榮亦何心乎俛拾亂曰澗水觸石鏘鳴璆兮山<lb/>
木苯䔿枝相樛兮彼藏以脩息且游兮徳隆業茂聖澤<lb/>
流兮往者弗及余心憂兮来者有繼我將焉求矣<lb/>
　　　感春賦<lb/>
觸世塗之幽險兮攬余轡其安之慨埋輪而縶馬兮指<lb/>
故山以為期仰皇鍳之昭明兮眷余衷其猶未替抑重<lb/>
㢲於既申兮徇耕野之初志自余之既還歸兮畢藏英<lb/>
而𤼵春潛林廬以静處兮闃蓬户其無人披塵編以三<lb/>
<pb n="KR3a0108_WYG_066-3b"/>
復兮悟往哲之明訓嗒掩卷以㤀言兮納遐情於方寸<lb/>
朝吾屣履而歌商兮夕又賡之以清琴夫何千載之遙<lb/>
遙兮乃獨有㑹於余心忽嚶鳴其悦豫兮仰庭柯之葱<lb/>
蒨悼芳月之既徂兮思美人而不見彼美人之脩嫭兮<lb/>
超獨處乎明光結丹霞以為綬兮佩明月而為璫悵佳<lb/>
辰之不可再兮懐徳音之不可忘樂吾之樂兮誠不可<lb/>
以終極憂子之憂兮孰知吾心之永傷<lb/>
　　詞<lb/>
<pb n="KR3a0108_WYG_066-4a"/>
　　　虞帝廟迎送神樂歌詞<lb/>
　　　　桂林郡虞帝廟迎送神樂歌者新安朱某之<lb/>
　　　　所作也某既為太守張侯栻紀其新宫之績<lb/>
　　　　又作此歌以遺桂人使聲於廟庭侑牲璧焉<lb/>
　　　　其詞曰<lb/>
皇胡為兮山之幽翳長薄兮仰清流渺冀州兮何有眷<lb/>
兹土兮淹留皇之仁兮如在子我民兮不窮以愛沛皇<lb/>
澤兮横流暢威靈兮無外潔尊兮肥俎九歌兮招舞嗟<lb/>
<pb n="KR3a0108_WYG_066-4b"/>
莫報兮皇之祜皇欲下兮儼相羊烈風雷兮暮雨<lb/>
　　右迎神三章二章四句一章五句<lb/>
虞之陽兮灕之滸皇降集兮巫屢舞桂酒湛兮瑤觴皇<lb/>
之歸兮何許龍駕兮天門羽旄兮繽紛俯故宮兮一嘅<lb/>
越宇宙兮無鄰無鄰兮奈何七政恊兮羣生嘉信𤣥功<lb/>
兮不宰猶彷彿兮山阿<lb/>
　　右送神三章章四句<lb/>
　　琴操<lb/>
<pb n="KR3a0108_WYG_066-5a"/>
　　　招隐操<lb/>
　　　　淮南小山作招隐極道山中窮苦之状以風<lb/>
　　　　切遁世之士使無遐心其旨深矣其後左太<lb/>
　　　　沖陸士衡相繼有作雖極清麗顧乃自為隐<lb/>
　　　　遁之辭遂與本題不合故王康琚作詩以反<lb/>
　　　　之雖正左陸之誤而所述乃老氏之言又非<lb/>
　　　　小山本意也十月十六夜許進之挟琴過余<lb/>
　　　　書堂夜久月明風露凄冷揮絃度曲聲甚悲<lb/>
<pb n="KR3a0108_WYG_066-5b"/>
　　　　壮既乃更為招隐之操而曰穀城老人嘗欲<lb/>
　　　　為予依永作辭而未就也予感其言因為推<lb/>
　　　　本小山遺意戲作一闋又為一闋以反之口<lb/>
　　　　授進之併請榖城老人及諸名勝相與共賦<lb/>
　　　　之以備山中異時故事云<lb/>
南山之幽樣樹之稠枝相樛髙拂千崖素秋下臨深谷<lb/>
之寒流王孫何處攀援久淹留　聞説山中虎豹晝嘷<lb/>
聞説山中熊羆夜咆叢薄深林鹿呦呦獮猴與君居山<lb/>
<pb n="KR3a0108_WYG_066-6a"/>
鬼伴君遊君獨胡為自聊嵗云暮兮將焉求思君不見<lb/>
我心徒離憂<lb/>
　　右招隐<lb/>
南山之中桂樹秋風雲溟濛下有寒棲老翁木食澗飲<lb/>
迷春冬此間此樂優游渺何窮　我愛陽林春葩晝紅<lb/>
我愛隂崖寒泉夜淙竹栢含煙悄青葱徐行𤼵清商安<lb/>
坐撫枯桐不問簞瓢屢空但抱明月甘長終人間雖樂<lb/>
此心與誰同<lb/>
<pb n="KR3a0108_WYG_066-6b"/>
　　右反招隐<lb/>
　　古詩<lb/>
　　　逺遊篇<lb/>
舉坐且停酒聼我歌逺遊逺遊何所至咫尺視九州九<lb/>
州何茫茫環海以為畺上有孤鳯翔下有神駒驤孰能<lb/>
不憚逺為我遊其方為子奉尊酒擊鋏歌慨慷送子臨<lb/>
大路寒日為無光悲風来逺壑執手空徊徨問子何所<lb/>
之行矣戒闗梁世路百險艱出門始憂傷東征憂暘谷<lb/>
<pb n="KR3a0108_WYG_066-7a"/>
西遊畏羊腸南轅犯癘毒北駕風裂裳願子馳堅車躐<lb/>
險摧其剛峩峩既不支瑣瑣誰能當朝登南極道暮宿<lb/>
臨太行睥睨即萬里超忽淩八荒無為蹩躠者終日守<lb/>
空堂<lb/>
　　　友人黄子衡欲之上庠以詩留行<lb/>
若士有竒操久厭山林卑奮衣千里道已與親友辭子<lb/>
行何悠悠世路方如兹歸来亦何日車馬光陸離幽蘭<lb/>
生前林擢置白玉墀不以芳意逺結根終不移願子崇<lb/>
<pb n="KR3a0108_WYG_066-7b"/>
明徳潛躍貴因時悲風静夜聼喬木嵗寒姿何以廽軒<lb/>
駕千載相與期<lb/>
　　　古意<lb/>
兔絲附樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>佳木生髙岡弱蔓失所依佳木徒蒼蒼兩<lb/>
美不同根髙下永相望相望無窮期相思諒徒為同車<lb/>
在夢想忽覺淚沾衣不恨嵗月遒但惜芳華姿嚴霜萎<lb/>
百草坐恐及兹時盛年無再至已矣不復疑<lb/>
　　　送劉旬甫之池陽省覲六十四丈遂如行在所<lb/>
<pb n="KR3a0108_WYG_066-8a"/>
　　　上計<lb/>
雨雪成嵗暮之子逺徂征酌酒起相送慨我别離情池<lb/>
陽實大藩佐車屈時英子行一請覲上計趨吳京良玉<lb/>
懐貞操芳蘭含逺馨臨岐一珍重即此萬里程<lb/>
　　　晨起對雨<lb/>
晨起候前障白煙眇林端雨意方未已后土何時乾倚<lb/>
竹聼蕭瑟俯澗聞驚湍景物豈不佳所嗟嵗已闌守道<lb/>
無物役安時且盤桓翳然陶兹理貧悴非所歎<lb/>
<pb n="KR3a0108_WYG_066-8b"/>
　　　過黄塘嶺<lb/>
屈曲危塍轉沈隂山氣昏蟬聲髙樹暗石瀨淺流喧已<lb/>
過黄塘嶺欲覔桃花源無為此留滯驅馬踰山樊<lb/>
　　　宿白芒畬<lb/>
早𤼵招賢里夜宿白芒畬川暝前山雨風驚澗樹花途<lb/>
陸綿異縣矄黒泊田家逢人聊問路猶恨去程賒<lb/>
　　　對雨<lb/>
虛堂一遊矚驟雨滿空至的皪散方塘冥濛結雲氣勢<lb/>
<pb n="KR3a0108_WYG_066-9a"/>
逐風威亂望窮山景翳煙靄集林端蒼茫欲無際涼氣<lb/>
襲輕裾炎氛起秋思對此景凄凄還増沖澹意<lb/>
　　　齋居聞磬<lb/>
幽林滴露稀華月流空爽獨士守寒棲髙齋絶羣想此<lb/>
時鄰磬𤼵聲合前山響起對玉書文誰知道機長<lb/>
　　　即事偶賦<lb/>
白煙竟日起雨晦蒼山深老菊不復妍丹楓滿髙林抱<lb/>
病寝齋房窓户結愁隂起望一舒情遐眺豁煩襟人生<lb/>
<pb n="KR3a0108_WYG_066-9b"/>
亦已勞世路方﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>且詠招隐作無為名跡侵<lb/>
　　　同安官舍夜作二首<lb/>
官署夜方寂幽林生月初閒居秋意逺花香寒露濡故<lb/>
國異時節欲歸懐簡書聊從西軒卧塵思一蕭踈<lb/>
窓户納凉氣吏休散朱墨無事一翛然形神罷拘役暫<lb/>
愒豈非閒無論心與跡<lb/>
　　　述懐<lb/>
夙尚本林壑灌園無寸資始懐經濟策復愧軒裳姿效<lb/>
<pb n="KR3a0108_WYG_066-10a"/>
官刀筆閒朱墨手所持謂言殫蹇劣詎敢論居卑任小<lb/>
才亦短抱念一無施幸䝉大夫賢加恵寛箠笞撫己實<lb/>
己優於道豈所期終當反初服髙揖與世辭<lb/>
　　　臨流石<lb/>
偃蹇西澗濵枵然似枯木下有幽泉鳴上有蒼苔緑来<lb/>
往定何人山空此遺躅<lb/>
　　　懸崖水<lb/>
秋天林薄踈翠壁呈清曉迢遞瀉寒泉下有深潭悄時<lb/>
<pb n="KR3a0108_WYG_066-10b"/>
飄桂葉来尋源路殊杳<lb/>
　　　穿林徑<lb/>
屈曲上雲端似向崖隂斷行聞山鳥鳴下與泉聲亂去<lb/>
去不知疲幽林自成玩<lb/>
　　　十月朔旦懐先隴作<lb/>
十月氣候變獨懐霜露悽僧廬寄楸檟饋奠失兹時竹<lb/>
栢翳隂岡華林敞神扉汎掃託羣𨽻瞻䕶煩名緇封塋<lb/>
諒久安千里一歔欷持身慕前烈銜訓倘在斯<lb/>
<pb n="KR3a0108_WYG_066-11a"/>
　　　冬至隂雨<lb/>
愆陽值嵗晏忽復層隂結一雨散霏微千林共騷屑端<lb/>
居遺簿領逺意懐幽潔曠慮守微痾殊方感新節豈伊<lb/>
田廬念邱壠心摧折還登東嶺岡瞻佇何由歇<lb/>
　　　安溪道中泉石竒甚絶類建劒閒山水佳處也<lb/>
驅車陟連岡振轡出林莽霧露曉方除日照川如掌行<lb/>
行遵曲岸水石窮幽賞地偏寒篠多澗激淙流響祗役<lb/>
未㤀倦心神暫蕭爽感兹懐故山何日税征鞅<lb/>
<pb n="KR3a0108_WYG_066-11b"/>
　　　教思堂作示諸同志<lb/>
吏局了無事横舍終日閒庭樹秋風至涼氣滿窓閒髙<lb/>
閣富文史諸生時往還縱談忽㤀倦時觀非云慳詠歸<lb/>
同與㸃坐㤀庶希顔塵累日以銷何必棲空山<lb/>
　　　再得古木<lb/>
青山一何深上下盡雲木中有千嵗姿偃蹇卧寒谷明<lb/>
堂不徴材大匠肯囬目樵斧莫謾尋從渠媚幽獨<lb/>
　　　示諸同志<lb/>
<pb n="KR3a0108_WYG_066-12a"/>
夏木已云暗時禽變新聲林園草被徑端居有餘清端<lb/>
居亦何為日夕掩柴荆静有絃誦樂而無塵慮并良朋<lb/>
肯顧予尚有夙心傾深慚未聞道折衷非所寜眷焉撫<lb/>
流光中夜歎以驚髙山徒仰止逺道何由征<lb/>
　　　示四弟<lb/>
十日一洗沐諸生各歸休虛齋息羣響兀坐心悠悠雨<lb/>
久苔徑荒林深鳥啼幽階前樹萱草與子俱忘憂<lb/>
　　　六月十五日詣水公菴雨作<lb/>
<pb n="KR3a0108_WYG_066-12b"/>
雲起欲為雨中川分晦明纔驚横嶺斷已覺踈林鳴空<lb/>
際旱塵滅虚堂涼思生頽簷滴瀝餘忽作流泉傾況此<lb/>
髙人居地偏園景清芳馨雜悄蒨俯仰同鮮榮我来偶<lb/>
兹適中懐澹無營歸路緑泱漭因之想巖耕<lb/>
　　　秋蘭已悴以其根歸學古<lb/>
秋至百草晦寂寞寒露滋蘭臯一以悴蕪穢不能治端<lb/>
居念離索無以遺所思願言託孤根嵗晏以為期<lb/>
　　　秋夕二首<lb/>
<pb n="KR3a0108_WYG_066-13a"/>
西齋坐竟日曠然誰與儔感兹風露夕始知天宇秋庭<lb/>
樹且扶踈時物詎淹留心空累云逺嵗月真悠悠<lb/>
公門了無事吏散終日閒凉葉何蕭蕭悲吟庭樹間琴<lb/>
書寫塵慮菽水怡親顔憶在中林日秋来長掩闗<lb/>
　　　與諸人用東坡韻共賦梅花適得兀履書有懐<lb/>
　　　其人因復賦此以寄意焉<lb/>
羅浮山下黄茅村蘇仙仙去餘詩魂梅花自入三疊曲<lb/>
至今不受蠻烟昏佳名一旦異凡木絶艷千古髙名園<lb/>
<pb n="KR3a0108_WYG_066-13b"/>
却憐氷質不自暖雖有歩障難為温羞同桃李媚春色<lb/>
敢與葵藿争朝暾歸来只有脩竹伴寂厯自掩踈籬門<lb/>
亦知真意還有在未覺浩氣終難言一杯勸汝吾不淺<lb/>
要汝共保山林罇<lb/>
　　　頃以多言害道絶不作詩兩日讀大學誠意章<lb/>
　　　有感至日之朝起書此以自箴葢不得已而有<lb/>
　　　言云<lb/>
神心洞𤣥鍳好悪審薫蕕云何反自誑閔黙還包羞今<lb/>
<pb n="KR3a0108_WYG_066-14a"/>
辰仲冬節寤歎得隐憂心知一寸光昱彼重泉幽朋来<lb/>
自兹始羣隂邈難留行迷亦已逺及此旋吾輈<lb/>
　　　夀母生朝<lb/>
秋風蕭爽天氣涼此日何日升斯堂堂中老人夀而康<lb/>
紅顔緑鬢雙瞳方家貧児癡但深藏五年不出門庭荒<lb/>
竈陘十日九不煬豈辦甘脆陳壺觴低頭包羞汗如漿<lb/>
老人此心久已忘一笑謂汝庸何傷人間榮耀豈可常<lb/>
惟有道義思無疆勉勵汝節彌堅剛某前再拜謝阿娘<lb/>
<pb n="KR3a0108_WYG_066-14b"/>
自古作善天降祥但願年年似今日老萊母子俱徜徉<lb/>
　　　次張彦輔韻<lb/>
風霜嵗云徂塵事眯雙目故人書鼎来照眼一連玉把<lb/>
玩不知疲日宴坐空腹卷藏什襲秘寒光夜穿櫝嗟予<lb/>
骯髒姿十駕不能速邱壑聊自娛簞瓢亦云足君侯湖<lb/>
海士逸氣謝追逐胡為不予鄙乃肯顧林谷髙軒緩前<lb/>
期清夢遶雙竹起将杜陵句寫寄玉川屋我窮詩未工<lb/>
最覺貂難續感君慇懃意吟苦屢更燭羣公繞藻思裂<lb/>
<pb n="KR3a0108_WYG_066-15a"/>
牋動盈束歴險正摧輈争先俄擊轂低囬欲引避悵望<lb/>
曷歸宿出吻竟無竒彊顔終自恧北風催嵗年兩鬢失<lb/>
新緑樊生念學稼曹子悲食粟死灰寜復然寡過良所<lb/>
欲耿耿自知明何勞詹尹卜<lb/>
　　　次張彦輔賞梅韻<lb/>
朔風萬里開雲屏清霜夜墜朝景晴南枝浩蕩正春色<lb/>
凍蘂的皪含空明花邊偶對青銅鏡槁項不堪氷雪映<lb/>
擁爐獨坐只悲吟振策出遊舒逺興暗香何處時一飄<lb/>
<pb n="KR3a0108_WYG_066-15b"/>
行行復值最長條仰頭欲折渺誰贈滿意相思那得邀<lb/>
極知異縣淹行李心賞未甘輕付卑石雄賦罷不相聞<lb/>
秀野書来因舉似兩翁句法争新竒畫出踈影沈寒漪<lb/>
幽探自出塵境外勝槩未許児曹知秪今嚼蘂攀條處<lb/>
他日重来記前度風臺月觀悄無言玉笛氷灘索同賦<lb/>
嗟予衰懶倦將迎過眼紛紛無復情尚喜疎英窺水白<lb/>
更憐落片㸃苔青興来亂挿飛蓬首擬向君家醉君酒<lb/>
酒酣耳熱莫狂歌布鼔雷門湏縮手<lb/>
<pb n="KR3a0108_WYG_066-16a"/>
　　　秀野以喜無多屋宇幸不礙雲山為韻賦詩某<lb/>
　　　伏讀佳作率爾攀和韻劇思慳無復律呂笑覧<lb/>
　　　之餘賜以斤斧幸甚<lb/>
髙人山水心結習自無始五畝江上園清隂遍桃李一<lb/>
堂聊自娛三徑亦可喜試問避俗翁何如尊賢里<hi>温公獨樂</hi>
<hi>園在尊賢里</hi>
門前車馬客無非朝大夫問公獨何事中嵗遽此圖長<lb/>
安二三公髪白形枮臞隐憂念名節亦有此樂無<hi>隐憂念名</hi>
<pb n="KR3a0108_WYG_066-16b"/>
<hi>節張大參疏中語</hi>
君侯嗜圖史挿架何其多徙居三十乘流汗㡬槖駝千<lb/>
載誰晤語端居自絃歌至哉天下樂嵗月如子何<lb/>
西山一何髙雲氣出寒麓中有無事人鳴泉遶茅屋宴<lb/>
坐今㡬何無以媚幽獨興至偶成篇呼児為余讀<lb/>
我居深山中茅舍破不補上見風攪林下有雲承宇聞<lb/>
公落新宮户牖不可數懶惰心力衰念公亦良苦<lb/>
夜吟招隐詩月落寒泉井自非千載人誰與共清景散<lb/>
<pb n="KR3a0108_WYG_066-17a"/>
髪心朗寥凝神味淵永功名恐相期富貴非所幸<lb/>
仙人空山居道意妙羣物度世君則然脩身吾豈不飛<lb/>
行仰雲路跌坐探理窟獨夜扣星壇清齋具簪笏<lb/>
青山背夕陽兹景公所愛虚堂日落時遷坐一觧帶嵐<lb/>
分疑有處鳥度知無礙湏臾暮色来黙黙無與㑹<lb/>
端居屏塵慮萬事付一尊客来語世故舉白當浮君超<lb/>
搖謝衆甫噂沓從諸孫何以自怡悦窓中見秋雲<lb/>
清溪何迢迢上有千仞山山中學仙侶白石為門闗丹<lb/>
<pb n="KR3a0108_WYG_066-17b"/>
經苦吟哦至道窮躋攀豈知人閒世風塵縈九寰<lb/>
　　　次季通韻贈范康侯<lb/>
朝霜逼凋梅夕露忽圑菊百年風雨過宜笑不宜哭口<lb/>
川失自防心兵㡬囬觸年来見老大甘此跨下辱永謝<lb/>
五鼎烹聊寄一瓢足雖慙龍蟠泥肯羡鶯出谷適意超<lb/>
混茫放情遺結束俯仰天壤間静勝惟我獨蒼蒼有心<lb/>
栢落落無瑕玉年紀尚無聞頭顱豈湏卜<lb/>
　　　齋居感興二十首<lb/>
<pb n="KR3a0108_WYG_066-18a"/>
　　　　余讀陳子昻感遇詩愛其詞㫖幽邃音節豪<lb/>
　　　　宕非當世詞人所及如丹砂空青金膏水碧<lb/>
　　　　雖近乏世用而實物外難得自然之竒寳欲<lb/>
　　　　效其體作十數篇顧以思致平凡筆力萎弱<lb/>
　　　　竟不能就然亦恨其不精於理而自託僊佛<lb/>
　　　　之閒以為髙也齋居無事偶書所見得二十<lb/>
　　　　篇雖不能探索微渺追跡前言然皆切於日<lb/>
　　　　用之實故言亦近而易知既以自警且以貽<lb/>
<pb n="KR3a0108_WYG_066-18b"/>
　　　　諸同志云<lb/>
昆侖大無外旁薄下深廣隂陽無停機寒暑互来往皇<lb/>
犧古神聖妙契一俯仰不待窺馬圖人文已宣朗渾然<lb/>
一理貫昭晰非象罔珍重無極翁為我重指掌<lb/>
吾觀隂陽化升降八紘中前瞻既無始後際那有終至<lb/>
理諒斯存萬世與今同誰言混沌死幻語驚盲聾<lb/>
人心妙不測出入乘氣機凝氷亦焦火淵淪復天飛至<lb/>
人秉元化動静體無違珠藏澤自媚玉韞山含暉神光<lb/>
<pb n="KR3a0108_WYG_066-19a"/>
燭九垓𤣥思徹萬微塵編今寥落歎息將安歸<lb/>
静觀靈臺妙萬化此從出云胡自蕪穢反受衆形役厚<lb/>
味分朶頤妍姿坐傾國崩奔不自悟馳騖靡終畢君看<lb/>
穆天子萬里窮轍迹不有祈招詩徐方御宸極<lb/>
涇舟膠楚澤周綱已陵夷況復王風降故宫黍離離𤣥<lb/>
聖作春秋哀傷實在兹祥麟一以踣反袂空漣洏漂淪<lb/>
又百年僭侯荷爵珪王章久已䘮何復嗟歎為馬公述<lb/>
孔業託始有餘悲拳拳信忠厚無乃迷先㡬<lb/>
<pb n="KR3a0108_WYG_066-19b"/>
東京失其御刑臣弄天綱西園植姦穢五族沈忠良青<lb/>
青千里草乘時起陸梁當塗轉凶悖炎精遂無光桓桓<lb/>
左將軍仗鉞西南疆伏龍一奮躍鳯雛亦飛翔祀漢配<lb/>
彼天出師驚四方天意竟莫囬王圖不偏昌晋史自帝<lb/>
魏後賢盍更張世無魯連子千載徒悲傷<lb/>
晋陽啓唐祚王明紹巢封垂統已如此繼體宜昏風麀<lb/>
聚瀆天倫牝晨司禍凶乾綱一以墜天樞遂崇崇淫毒<lb/>
穢宸極虐焰燔蒼穹向非狄張徒誰辦取日功云何歐<lb/>
<pb n="KR3a0108_WYG_066-20a"/>
陽子秉筆迷至公唐經亂周紀凡例孰此容侃侃范太<lb/>
史受説伊川翁春秋二三䇿萬古開羣䝉<lb/>
朱光徧炎宇微隂眇重淵寒威閉九野陽徳昭窮泉文<lb/>
明昧謹獨昏迷有開先㡬微諒難忽善端本綿綿掩身<lb/>
事齋戒及此防未然閉闗息商旅絶彼柔道牽<lb/>
微月堕西嶺爛然重星光明河斜未落斗柄低復昻感<lb/>
此南北極樞軸遙相當太一有常居仰瞻獨煌煌中天<lb/>
照四國三辰環侍旁人心要如此寂感無邊方<lb/>
<pb n="KR3a0108_WYG_066-20b"/>
放勲始欽明南面亦恭己大哉精一傳萬世立人紀猗<lb/>
歟歎日躋穆穆歌敬止戒獒光武烈待旦起周禮恭惟<lb/>
千載心秋月照寒水魯叟何常師刪述存聖軌<lb/>
吾聞包犧氏爰初闢乾坤乾行配天徳坤布恊地文仰<lb/>
觀𤣥渾周一息萬里奔俯察方儀静隤然千古存悟彼<lb/>
立象意契此入徳門勤行當不息敬守思彌敦<lb/>
大易圖象隐詩書簡編訛禮樂矧交䘮春秋魚魯多瑤<lb/>
琴空寳匣絃絶將如何興言理餘韻龍門有遺歌<hi>程子晚居</hi>
<pb n="KR3a0108_WYG_066-21a"/>
<hi>龍門之南</hi>
顔生躬四勿曽子日三省中庸首謹獨衣錦思尚絅偉<lb/>
哉鄒孟氏雄辯極馳騁操存一言要為爾挈裘領丹青<lb/>
著明法今古垂煥炳何事千載餘無人踐斯境<lb/>
元亨播羣品利貞固靈根非誠諒無有五性實斯存世<lb/>
人逞私見鑿智道彌昏豈若林居子幽探萬化原<lb/>
飄颻學仙侶遺世在雲山盜啟元命秘竊當生死闗金<lb/>
鼎蟠龍虎三年飬神丹刀圭一入口白日生羽翰我欲<lb/>
<pb n="KR3a0108_WYG_066-21b"/>
往從之脱屣諒非難但恐逆天道偷生詎能安<lb/>
西方論緑業卑卑喻羣愚流傳世代久梯接凌空虚顧<lb/>
眄指心性名言超有無捷徑一以開靡然世争趨號空<lb/>
不踐實躓彼榛棘途誰哉繼三聖為我焚其書<lb/>
聖人司教化黌序育羣材因心有明訓善端得深培天<lb/>
叙既昭陳人文亦褰開云何百代下學絶教飬乖羣居<lb/>
競葩藻争先冠倫魁淳風反淪䘮擾擾胡為哉<lb/>
童䝉貴飬正孫弟乃其方雞鳴咸盥櫛問訊謹暄涼奉<lb/>
<pb n="KR3a0108_WYG_066-22a"/>
水勤播灑擁篲周室堂進趨極䖍恭退息常端荘劬書<lb/>
劇嗜炙見惡逾探湯庸言戒粗誕時行必安詳聖途雖<lb/>
云逺𤼵軔且勿忙十五志於學及時起髙翔<lb/>
哀哉牛山木斤斧日相尋豈無萌蘖在牛羊復来侵恭<lb/>
惟皇上帝降此仁義心物欲互攻奪孤根孰能任反躬<lb/>
艮其背肅容正冠襟保飬方自此何年秀穹林<lb/>
𤣥天幽且黙仲尼欲無言動植各生遂徳容自清温彼<lb/>
哉夸毗子呫囁徒啾喧但逞言辭好豈知神鍳昏曰余<lb/>
<pb n="KR3a0108_WYG_066-22b"/>
昧前訓坐此枝葉繁發憤永刋落竒功収一原<lb/>
　　　卜居<lb/>
卜居屏山下俯仰三十秋終然村墟近未惬心期幽近<lb/>
聞西山西深谷開平疇茅茨十數家清川可行舟風俗<lb/>
頗淳朴曠土非難求誓捐三徑資往遂一壑謀伐木南<lb/>
山巔結廬北山頭耕田東溪岸濯足西溪流朋来即共<lb/>
懽客去成孤遊静有山水樂而無身世憂著書俟来哲<lb/>
補過希前修兹焉畢暮景何必營菟裘<lb/>
<pb n="KR3a0108_WYG_066-23a"/>
　　　奉陪機仲宗正景仁太史期㑹武夷而文叔茂<lb/>
　　　實二友適自昭武来集相與汎舟九曲周覧巖<lb/>
　　　壑之勝而還機仲景仁唱酬迭作謂僕亦不可<lb/>
　　　以無言也衰病懶廢那復有此勉出數語以塞<lb/>
　　　嘉貺不足為外人道也<lb/>
此山名自西京傳丹臺紫府天中天似聞雲鶴時降集<lb/>
應笑磨螘空囬旋我来適此秋景晏青楓夜赤搖寒烟<lb/>
九還七返不易得千巖萬壑渠能專同遊幸有二三子<lb/>
<pb n="KR3a0108_WYG_066-23b"/>
天畀此叚非徒然梁郎季子山澤臞傅伯爰盎瀛洲仙<lb/>
相逢相得要彊附却恨馬腹勞長鞭黄華未和白雪句<lb/>
畫舸且共清泠川囬船罷酒三太息百嵗誰復来通泉<lb/>
<hi>景仁數日屢誦此句</hi>盈虛有數豈終極為君出此窮愁篇<lb/>
　　　讀機仲景仁别後詩語因及詩傳綱目復用前<lb/>
　　　韻<lb/>
道有黙識無言傳向来誤矣空談天只今斷簡窺蠧蝕<lb/>
似向追蠡看蟲旋始知古人有妙處未遽秦谷隨飛烟<lb/>
<pb n="KR3a0108_WYG_066-24a"/>
終然世累苦妨奪下帷𤼵憤那容專一心正爾思鵠至<lb/>
兩手欲救驚頭然書空且復罷咄咄屢舞豈暇陪仙仙<lb/>
<hi>兩年罷詩止酒故云</hi>功名況乃身外事我馬硉兀甘囬鞭觧頤果<lb/>
值得水井<hi>謂詩傳</hi>鍳古亦㑹朝宗川<hi>謂綱目</hi>兩公知我不罪<lb/>
我便可築室分林泉十年燈下一夜語閒日共賦舂容<lb/>
篇<lb/>
　　　自上封登祝融峯絶頂次敬夫韻<lb/>
衡嶽千仞起祝融一峰髙羣山畏突兀犇走如曹逃我<lb/>
<pb n="KR3a0108_WYG_066-24b"/>
来雪月中歴覧快所遭捫天滑青壁俯壑崩銀濤所恨<lb/>
無十犗一掣了六鼇遄歸青蓮宫坐對白玉豪重閣一<lb/>
徙倚霜風利如刀平生山水心真作貨食饕明朝更清<lb/>
澈再往豈憚勞中宵撫世故劇如千蝟毛嬉遊亦何益<lb/>
嵗月今滔滔起望東北雲茫然首空搔<lb/>
　　　遊宻菴分韻賦詩得還字<lb/>
我行得佳友勝日尋名山春山既妍秀清溪亦潺湲行<lb/>
行造禪扉小憇腰脚頑窮探意未巳理策重躋攀入谷<lb/>
<pb n="KR3a0108_WYG_066-25a"/>
翳䝉密俯澗隨泓灣誰將百尺綃掛此長林閒雄聲殷<lb/>
地厚洪源瀉天慳偉哉竒特觀償此一日閒所恨境過<lb/>
清悄愴暮當還顧歩三歎息人生何苦艱<lb/>
　　　彦集圭父擇之同飲白雲精舍以醉酒飽徳為<lb/>
　　　韻某分得飽字醉中走筆奉呈<lb/>
奔趨名利場禍福急相絞夜窓一反側膚垢紛兩爪豈<lb/>
知親朋集晩食聊一飽心期共悠悠文字各稍稍華燭<lb/>
既屢更詩腸亦頻攪寒更儘渠深孤諷寜至夘<lb/>
<pb n="KR3a0108_WYG_066-25b"/>
　　　奉和公濟兄留周賔之句<hi>丙申九日</hi>
端居感時序駕言誰適從聊攜二三子杖屨此日同悠<lb/>
哉素心人宴坐空巖中真成三秋别夢想情何窮行行<lb/>
陟崇岡引脰希髙風忽然兩相值俯仰迷西東鱣堂偶<lb/>
休閒鷄黍聊從容不辭腰脚勞共上西南峰佩萸笑長<lb/>
房把菊追陶公遐觀衆山㢠一酌千慮融興罷復来歸<lb/>
杳靄秋堂空窺樽訖餘瀝倚閣聞疎鐘主人意未闌驪<lb/>
駒勿忽忽<lb/>
<pb n="KR3a0108_WYG_066-26a"/>
　　　游百丈山以徙倚弄雲泉分韻賦詩得雲字<lb/>
執熱倦煩跼駕言起宵分隨川踏曉月度嶺披朝雲攀<lb/>
縁白石梯拂拭蒼蘚紋噴薄驚快覿琮琤喜先聞竒哉<lb/>
此精廬眇然隔塵氛諸公肯同来定非俗子羣永日坐<lb/>
清樾短章策竒勲慨然念疇昔聨裾已荒墳中路忘磬<lb/>
折寸心謾絲棼惟慮泉石願三生有餘薫兹遊獲重尋<lb/>
十載心氤氲他年訪舊躅山靈莫移文<lb/>
　　　游蘆峰分韻得盡字<lb/>
<pb n="KR3a0108_WYG_066-26b"/>
蘆山一何髙上上不可盡我行獨忘疲泉石有招引湏<lb/>
臾出䝉密矯首眺無畛已謂極峥嶸仰視猶隐嶙新齋<lb/>
小休憩餘力更勉黽東峰切霄漢首夏正淒𦂳杖策同<lb/>
攀躋極目散幽窘萬里俯連環千重瞰孤隼因知平生<lb/>
懐未與塵慮泯歸塗采薇蕨晚餉雜蔬筍笑謂同来人<lb/>
此願天所允獨往㑹淹留寒棲甘菌蠢山阿子慕予無<lb/>
憂勒囬軫<lb/>
　　　同邱子服游蘆峰以嶺上多白雲分韻賦詩得<lb/>
<pb n="KR3a0108_WYG_066-27a"/>
　　　白字<lb/>
登巖出囂塵入谷媚泉石悠然惬幽趣不覺㡬朝夕髙<lb/>
尋倦冢頂舊賞歎陳迹仰慙仙人杖俯愧謝公屐昨日<lb/>
吾弟来勇往意無斁今晨蓐食罷千仞一咫尺心期未<lb/>
究竟眼界已開闢浮野衆麓青縈雲兩川白湏臾互吞<lb/>
吐變化已今昔曠若塵慮空悲哉人境窄平生有孤念<lb/>
萬里思矯翮感此復沖然胡為尚形役<lb/>
　　　將游雲谷約同行者<lb/>
<pb n="KR3a0108_WYG_066-27b"/>
躋險擇幽棲搴蘿結茅屋疏泉下石濞種樹滿烟谷時<lb/>
登北原上一騁千里目雲物下逶迤岡巒逺重複暫辭<lb/>
忽曠嵗再往恨牽俗因悲昨游侶或已在鬼録<hi>前年元履同游</hi>
暄風悟新陽一雨欣衆緑明𤼵君莫遲幽期我當卜<lb/>
　　　九月六日早𤼵潭溪夜登雲谷翌日賦此<lb/>
懐山不能寐中宵命行軒亭午息畏景薄暮登危巒峻<lb/>
極踰百磴縈紆欲千盤行行遂曛黒月落天風寒羽人<lb/>
候中塗良朋集林端問我何所廹而嘗兹險艱疲勞既<lb/>
<pb n="KR3a0108_WYG_066-28a"/>
云極飢渇不能言投装卧中邱幸此一室寛怒號竟永<lb/>
夕客枕無時安旦起闢幽户竹樹青檀欒驚喜非昔覩<lb/>
披尋得新觀淹留十日期俯仰有餘歡寄語後来子勿<lb/>
辭行路難<lb/>
　　　雲谷次吳公濟韻<lb/>
昔營此幽棲邈與世相絶誓將百年身来守固窮節心<lb/>
期苦未遂嵗月一何闊終然匹夫志肯遽甘沒沒兹晨<lb/>
復登瞰目盡雲一抹激烈永嘯餘朗寥髙韻𤼵夫君内<lb/>
<pb n="KR3a0108_WYG_066-28b"/>
德備不學王駘兀觀心見參倚出世自英傑朅来肯顧<lb/>
我同去弄雲月微言得深扣大句亦孤㧞多謝警疎慵<lb/>
未敢歎瞻忽更問豪釐閒是同端是别<lb/>
　　　分韻得眠意二字賦醉石簡寂各一篇呈同遊<lb/>
　　　諸兄<lb/>
驅車何所適往至秋雲邊企彼澗中石舉觴酹飛泉懐<lb/>
哉千載人矯首辭世喧淒涼義熙後日醉向此眠仰視<lb/>
但清𡨕俯聼驚潺湲起坐三太息涕泗如奔川神馳北<lb/>
<pb n="KR3a0108_WYG_066-29a"/>
闕隂思屬東海壖丹衷竟莫展素節空復全低徊萬古<lb/>
情惻愴顔公篇為君結茅屋嵗暮當来還<hi>醉石</hi>
天秋山氣深日落林景翠亦知後騎廹且復一流憇環<lb/>
瞻峰列屏廽矚泉下濞永懐仙陸子久挹浮邱袂於今<lb/>
知㡬載故宇日荒廢空餘醮壇石香火誰復繼更憐韋<lb/>
刺史五字有真意虎竹付歸人悲風起横吹沈吟向絶<lb/>
迹浩蕩發幽寄来者知為誰念我儻三喟<hi>簡寂</hi>
　　　遊白鹿洞某得謝字賦呈元範伯起之才三兄<lb/>
<pb n="KR3a0108_WYG_066-29b"/>
　　　并示諸同遊者<lb/>
嵗月有環周窮臘忽受謝眷眷山水心幸此朱墨暇招<lb/>
呼得良友邂逅成夙駕深尋故轍迹喜見新結架永懐<lb/>
拾遺公藏器此待價横流詩書澤下及楊李覇炎神撫<lb/>
興運制作流大化石室萬卷藏綸言九天下規模未云<lb/>
逺荒茀良可詫自非賢邑宰誰復此精舍㑹當求勑賜<lb/>
畢願老耕稼更與盡心期臨流抗風榭<lb/>
　　　伏䝉秘閣張丈寵顧下邑并以長篇為貺降歎<lb/>
<pb n="KR3a0108_WYG_066-30a"/>
　　　之餘牽勉繼韻仰求斤削僭率皇恐<lb/>
向来滅迹東山東閉門不問烏雌雄門前有路向塵土<lb/>
兩足未舉心先慵當時亦有車馬客此意欲説嗟誰同<lb/>
窮居聊復追仲蔚駕論何必湏劉龔平生故人子張子<lb/>
相思安得長相從每勞書疏問生死坐想星宿羅心胷<lb/>
幾年持節漢水上木牛流馬旌旗紅君王輟饋思頗牧<lb/>
外庸且訖来朝宗因能過我紫霄下後乘載得珠簾櫳<lb/>
蒼顔白髪應笑我曷不飽卧陶窓風開樽鵞池水清激<lb/>
<pb n="KR3a0108_WYG_066-30b"/>
下馬醮石烟空濛湏臾路轉山更好摩天巨刃排雙峰<lb/>
少看銀河忽倒掛直欲跳下清泠中南臨匯澤共指㸃<lb/>
縹緲貝闕浮珠宫公言平日愛登覧到此一洗羣山空<lb/>
坐閒為我出竒句不用逺寄南飛鴻上言雲泉足竒賞<lb/>
下歎契闊歡相逢紛吾失脚堕世網乃有此㑹寜天窮<lb/>
流光過眼驚昨夢舊約囬首羞塵容明朝却上烟艇去<lb/>
滅沒萬頃追鳬翁<lb/>
　　　奉同尤延之提舉廬山雜詠十四篇<lb/>
<pb n="KR3a0108_WYG_066-31a"/>
　　　白鹿洞書院<hi>在郡城東北十五里事見記文</hi>
昔人讀書地町疃白鹿場世道有升降兹焉更表章矧<lb/>
今中興年治具一以張絃歌獨不嗣山水無輝光荒榛<lb/>
適翦除聖謨已汪洋亦有皇華使肯来登此堂問俗良<lb/>
懇惻懐賢増慨慷雅歌有餘韻絶學何能忘<lb/>
　　　折桂院黄雲觀<hi>在書院東北五里院後作亭取李白黄雲萬里動風色之句名</hi>
　　　<hi>之</hi>
城中東北望五老何蒼蒼下有前朝寺一原頗深藏門<lb/>
<pb n="KR3a0108_WYG_066-31b"/>
前林澗幽屋後雲木荒閒窓亦明潔著此瑞錦張<hi>僧房有瑞</hi>
<hi>香花</hi>更能理枯笻歩上林北岡仰視天宇闊俯瞰江流長<lb/>
<hi>即黄雲觀</hi>受書彼何人姓字不足詳竹帛有遺臭桂樹徒芬<lb/>
芳<hi>李逢吉嘗讀書此院去而登第以故得名</hi>
　　　楞伽院李氏山房<hi>在折桂西十里李公擇讀書處有東坡記文詩刻枯樹墨</hi>
　　　<hi>跋</hi>
躡石循急礀穿林度重岡俛入幽谷邃仰見竒峰蒼李<lb/>
公英妙年讀書此雲房一去上臺閣致身何慨慷蘇公<lb/>
<pb n="KR3a0108_WYG_066-32a"/>
記藏書文字有耿光餘事亦騷雅戲墨仍風霜兩公不<lb/>
歸来嵗月忽已荒何用建遺烈寒泉薦孤芳<lb/>
　　　棲賢院三峡橋<hi>在楞伽西五里</hi>
兩岸蒼壁對直下成斗絶一水從中来湧潏知㡬折石<lb/>
梁據其㑹迎望逺明滅倐至走長蛟捷来翻素雪聲雄<lb/>
萬霹靂勢倒千嵽嵲足掉不自持魂驚詎堪説老仙有<lb/>
妙句千古擅竒崛尚想化鶴来乘流弄明月<lb/>
　　　西澗清浄退菴<hi>在棲賢西三里劉凝之舊隐作亭取黄太史詩語名之</hi>
<pb n="KR3a0108_WYG_066-32b"/>
淩兢度三峡窈窕復一原絶壁擁蒼翠奔流逝潺湲聞<lb/>
昔避世人寄此茅三間壮節未云逺髙風杳難攀深尋<lb/>
得遺墟縛屋臨清灣坐睨寒木杪飛泉閟雲闗兹遊非<lb/>
昔遊累解身復閒保此清浄退當歌不能諼<hi>觧印後與友生遊集</hi>
<hi>徘徊久之</hi>
　　　卧龍菴武侯祠<hi>在西澗西三里</hi>
空山龍卧處蒼峭神所鑿下有寒潭幽上有明河落我<lb/>
来愛佳名小築寄幽壑永念千載人丹心豈今昨英姿<lb/>
<pb n="KR3a0108_WYG_066-33a"/>
儼繪事凛若九原作寒藻薦芳馨飛泉奉明酌公来識<lb/>
此意顧歩惨不樂抱膝一長吟神交付冥漠<lb/>
　　　萬杉寺<hi>在卧龍西十里</hi>
休沐聊命駕駕言何所之行尋慶雲寺想像昭陵時門<lb/>
前杉徑深屋後杉色竒空山嵗年晚鬱鬱淩寒姿當年<lb/>
雨露恩千載有餘滋匠石不敢睨孤標儼相持<hi>寺前後杉萬本</hi>
<hi>皆天聖中植有旨禁翦伐者</hi>更啟石室藏仰瞻天象垂願以清浄化<lb/>
永為太平基<hi>寺藏仁祖御飛白書有清浄字</hi>
<pb n="KR3a0108_WYG_066-33b"/>
　　　開先潄玉亭<hi>在萬杉西二里亭舊在橋上今廢</hi>
竒哉康山陽雙劒屹對起上有横飛雲下有瀑布水崩<lb/>
騰復璀璨佳麗更雄偉勢從三梁外影落明湖裏平生<lb/>
兩仙句詠歎深仰止三年落星灣悵望眼空眯今朝隨<lb/>
杖屨得此弄清泚更誦玉虹篇塵襟諒昭洗<lb/>
　　　簡寂觀<hi>在開先西五里陸修静所居</hi>
髙士昔遺世築室蒼崖隂朝真石壇峻煉藥古井深結<lb/>
交五桞翁屢賞無絃琴相攜白蓮渚一笑傾夙心晚嵗<lb/>
<pb n="KR3a0108_WYG_066-34a"/>
更市朝故山鎖雲岑柴車竟不返鸞鶴空遺音<hi>修静晚為宋明</hi>
<hi>帝召至建康卒於崇虚舘</hi>我来千載餘舊事不可尋四顧但絶壁苦<lb/>
竹寒蕭槮<hi>相𫝊竹是修静手植其萌即所謂甜苦筍</hi>
　　　歸宗寺<hi>在簡寂西十里</hi>
金輪紫霄上寳界鸞溪邊往昔王内史願香有餘烟<hi>相傳</hi>
<hi>寺是王右軍故宅</hi>千年今一歸景物還依然澗水既蕩潏山花<lb/>
亦清妍不辭原隰勞樂此賔從賢訪古共紆鬱勞農獨<lb/>
勤拳憐我乖勝踐裂牋寄真詮逃禪公勿遽且畢區中<lb/>
<pb n="KR3a0108_WYG_066-34b"/>
縁<hi>是日某以事不得陪杖履</hi>
　　　陶公醉石歸去来舘<hi>在歸宗西五里</hi>
予生千載後尚友千載前每尋髙士傳獨歎淵明賢及<lb/>
此逢醉石謂言公所眠況復巖壑古縹緲藏風烟仰看<lb/>
喬木隂俯聼横飛泉景物自清絶優游可忘年結廬倚<lb/>
蒼峭舉觴酹潺湲臨風一長歗亂以歸来篇<lb/>
　　　温湯<hi>在醉石南二里</hi>
連山西南来中斷還崛起干霄㡬千仞據地三百里飛<lb/>
<pb n="KR3a0108_WYG_066-35a"/>
峰上靈秀衆壑下清美逮此勢力窮猶能出竒偉誰燃<lb/>
丹黄燄㸑此玉池水客来争觧帶萬刼付一洗當年謝<lb/>
康樂絃絶今已矣水碧復流温相思五湖裏<hi>康樂湖中詩云水碧</hi>
<hi>輟流温豈未見此水也耶</hi>
　　　康王谷水簾<hi>谷口景徳觀在温湯西十五里入谷又十五里至簾下</hi>
循山西北騖﨑嶇幾經邱前行荒蹊斷豁見清溪流一<lb/>
渉臺殿古再渉川原幽縈紆復屢渡乃得寒巖陬飛泉<lb/>
天上来一落散不収披崖日璀璨噴壑風颼飀追薪㸑<lb/>
<pb n="KR3a0108_WYG_066-35b"/>
絶品㵸茗澆窮愁敬酹古陸子何年復来遊<hi>陸鴻漸茶經第此水</hi>
<hi>為天下第一</hi>
　　　落星寺<hi>在郡城南湖中</hi>
浩浩長江水東逝無停波及此一回薄湖平烟浪多孤<lb/>
嶼屹中川層臺起周阿晨望愛明滅夕游驚蕩磨極目<lb/>
青冥茫回瞻碧嵯峨不復車馬迹唯聞榜人歌我願辭<lb/>
世紛兹焉老漁蓑㑹有滄浪子鳴絃夜相過<lb/>
　　　山北紀行十二章章八句<lb/>
<pb n="KR3a0108_WYG_066-36a"/>
祗役廬山陽矯首廬山隂雲峯不可覿碧澗何由尋昨<lb/>
朝觧印章結友同窺臨盡彼巖壑勝滿兹仁知心<hi>予以閏月</hi>
<hi>二十七日罷郡是夕出城宿羅漢二十八日宿白鹿二十九日登黄雲觀度三峽窺玉淵憇西澗飲西原宿卧</hi>
<hi>龍四月一日過開先宿歸宗二日浴湯泉宿康王谷觀水簾宿景徳觀三日與清江劉清之子澄永嘉張揚卿</hi>
<hi>清叟潯陽王阮南卿周頤龜父長樂林用中擇之洛陽趙希漢南紀㑹稽陳祖永慶長武當祁真卿師忠溫陵</hi>
<hi>呉兼善仲達廬陵許子春景陽新安胡萃尹仲建安王朝春卿長樂余隅占之陳士直彦忠黄榦季直臨淮張</hi>
<hi>彦先致逺㑹稽僧志南明老俱行</hi>　窺臨事若何請從圓通説逶迤山<lb/>
門路悄蒨修篁列溪仍侯家名屋是孱王設何救黍離<lb/>
<pb n="KR3a0108_WYG_066-36b"/>
歌喟焉傷覆轍<hi>圓通寺地名侯溪本侯氏所居李後主取以為寺無他竒但門徑竹木深茂可</hi>
<hi>觀耳</hi>　行逢石門雨觧驂寒澗東朝隮錦繡谷俯仰春㝠<lb/>
濛懸泉忽淙琤雜樹紛青紅屢憇小亭古幽探思無窮<lb/>
<hi>石門澗正在天池山下有小菴三四是夕宿所謂廣福菴者来日登山遒錦繡谷再過小橋橋皆有亭下又有</hi>
<hi>亭基二小亭一</hi>　竦身長林端策足層崖表仰瞻空界闊俯歎<lb/>
塵寰小天池西嶔崟佛手東窈窕杖屨往復来慿軒瞰<lb/>
歸鳥<hi>盡錦繡谷登山稍髙無復林木坡陀而上至天池院在小峯絶頂乃有石池泉水不竭東過佛手巖</hi>
<hi>石室嵌空中有井泉僧縁崖結架以居下臨錦繡谷又有石榻名逺公講經臺</hi>　斯湏暮雲合<lb/>
<pb n="KR3a0108_WYG_066-37a"/>
白日無餘暉金波從地湧寳燄穿林飛僧言自雄誇俗<lb/>
駭無因依安知本地靈發見隨天機<hi>天池院西數歩有小佛閤下臨絶壑</hi>
<hi>是遊人請燈處僧云燈非禱不見是日不禱而光景明滅頃刻異状諸生或疑其妄予謂僧言則妄而此光不</hi>
<hi>可誣豈地氣之盛而然耶</hi>　深㝷兩林閒清波貫華屋蓮社有遺踪<lb/>
草堂非舊築脩廊餘故刻好醜雜珉玉亦復記經行深<lb/>
慙後人讀<hi>五日下山至東西林兩寺相去不百歩一溪清駛横貫其閒皆自方文前廊廡下過他處</hi>
<hi>所無有也白運池在東林法堂前白公草堂基在寺東久廢近嵗復創樓椽制殊狭陋然亦非其正處矣是日</hi>
<hi>題名屬寺僧刻於咸通荘田記石</hi>　行軒復東騖祠城當晚遊胡然冠<lb/>
<pb n="KR3a0108_WYG_066-37b"/>
盖集不盡心期幽夜厭百谷喧旦失千峯稠出門有遺<lb/>
恨囬首空綢繆<hi>晚至太平興國宫唐九天使者祠也江州教授翁名卿載酒肴與鄉人游應和</hi>
<hi>歐景文及其諸生二十餘人皆至</hi>　山水誠乃竒云誰究終始曇逺亦<lb/>
何人神君豈其鬼東西妄采獲誣諂共恢詭百世踵謬<lb/>
訛彝倫日頽圯<hi>東林慧逺雜取孔老之言以附佛學嘗著沙門不敬王者論唐明皇自言親見</hi>
<hi>使者降於殷庭因立此宮而羣臣造為妖妄以迎合者甚衆本朝仍賜宮額神號置提舉官云</hi>　以兹<lb/>
遊覧富翻令懐抱傷誰哉可告語舉俗昏且狂乾坤有<lb/>
真心日月垂休光茫茫宇宙内此柄熟主張　北度石<lb/>
<pb n="KR3a0108_WYG_066-38a"/>
塘橋西訪濓溪宅喬木無遺株虛堂惟四壁竦瞻德容<lb/>
睟跪薦寒流碧幸矣有斯人渾淪再開闢　平生勞仰<lb/>
止今日登此堂願以圖象意質之中几傍先生寂無言<lb/>
賤子涕泗滂神聼儻不遺恵我思無疆<hi>六日拜濓溪先生書堂遺象子</hi>
<hi>澄請為諸生説太極圖義先生之曽孫正卿彦卿𤣥孫濤為設食於光風霽月之亭</hi>　明晨江磯<lb/>
寺尊酒聊對設孰是十日遊遽成千里别英僚樹嘉政<lb/>
素友厲孤節努力莫相忘清宵共明月<hi>七日薛洪特志王仲傑之才攜</hi>
<hi>酒自南康来飲罷與張陳趙南還軍子澄許張歸廬陵南卿龜父還家擇之之湖南予與王余陳黄東度湖口</hi>
<pb n="KR3a0108_WYG_066-38b"/>
<hi>而歸</hi>
　　　臘月九日晚𤼵懐安公父教授夀翁知丞載酒<lb/>
　　　為别而元禮景嵩子木擇之廷老考叔舜民諸<lb/>
　　　賢相與同舟乘便風頃刻數十里江空月明飲<lb/>
　　　酒樂甚因以星垂平野闊月湧大江流分韻某<lb/>
　　　得星字醉中别去乃得數語略紀一時之勝云<lb/>
掛帆望烟渚整棹别津亭風水已云便我行安得停離<lb/>
樽枉羣賢濁醪愧先傾<hi>二公厨船未至先飲舟中餘尊</hi>談笑不知逺但<lb/>
<pb n="KR3a0108_WYG_066-39a"/>
覺江流清<hi>江水上流接建劍溪潮所不及水益清駛</hi>獵獵甘蔗洲茫茫白沙<lb/>
汀斯湏復回首柢有遙山青<hi>甘蔗白沙兩地名相去十許里頃刻而過</hi>野色<lb/>
一以暝川光皛孤明中流漾華月極浦涵疎星酒酣客<lb/>
散歸茫然獨宵征起視天宇闊此身一浮萍難追五湖<lb/>
遊未願三閭醒且詠招隐作孤舟轉竛竮<lb/>
　　　行視武夷精舍作<lb/>
神山九折溪㳂泝此中半水深波浪闊浮緑春渙渙<hi>武夷</hi>
<hi>溪凡九曲多急流亂石此第五曲水特深闊平緩緑漪可愛</hi>上有蒼石屏百仞聳雄<lb/>
<pb n="KR3a0108_WYG_066-39b"/>
觀嶄巖露垠堮突兀倚霄漢<hi>此峰夷上削下㧞地峭立如方屋㡌按舊圖名大隐</hi>
<hi>屏</hi>淺麓下縈廽深林久叢灌胡然閟千載逮此開一旦<lb/>
<hi>峰下小山重椱中有平地數十丈喬木長藤茂林脩竹交相蔽隐舊無人迹乾道己丑予舟過而樂之及今始</hi>
<hi>能卜築以醻曩志</hi>我乘新村船輟棹青草岸榛莽喜誅鉏面勢<lb/>
窮考桉居然一環堵妙處豈輪奐左右矗竒峰躊躇極<lb/>
佳翫<hi>方經始時予以病不能来至是送别山西始自新村買舟以来視所縛屋三閒制度殊草草然背負</hi>
<hi>大隐屏面直溪南大山左有魏王上昇峰右有鍾模三教等石極為雄勝</hi>是時芳節闌紅綠<lb/>
紛有爛好鳥時一鳴王孫逺相喚<hi>山多獮猴</hi>暫遊意已惬獨<lb/>
<pb n="KR3a0108_WYG_066-40a"/>
往身猶絆珍重舍瑟人重来足幽伴<hi>已約初夏與同志皆徃遊集</hi>
　　　武夷精舍雜詠<hi>并序</hi>
　　　　武夷之溪東流凡九曲而第五曲為最深蓋<lb/>
　　　　其山自北而南者至此而盡聳全石為一峰<lb/>
　　　　㧞地千尺上下平處微戴土生林木極蒼翠<lb/>
　　　　可翫而四隤稍下則反削而入如方屋㡌者<lb/>
　　　　舊經所謂大隐屏也屏下兩麓坡陀旁引還<lb/>
　　　　復相抱抱中地平廣數畝抱外溪水隨山勢<lb/>
<pb n="KR3a0108_WYG_066-40b"/>
　　　　從西北来四屈折始過其南乃復遶山東北<lb/>
　　　　流亦四屈折而出溪流兩旁丹崖翠壁林立<lb/>
　　　　環擁神剜鬼刻不可名状舟行上下者方左<lb/>
　　　　右顧瞻錯愕之不暇而忽得平岡長阜蒼藤<lb/>
　　　　茂木桉衍迤靡膠葛䝉翳使人心目曠然以<lb/>
　　　　舒窈然以深若不可極者即精舍之所在也<lb/>
　　　　直屏下兩麓相抱之中西南向為屋三閒者<lb/>
　　　　仁智堂也堂左右兩室左曰隐求以待棲息<lb/>
<pb n="KR3a0108_WYG_066-41a"/>
　　　　右曰止宿以延賔友左麓之外復前引而右<lb/>
　　　　抱中又自為一塢因累石以門之而命曰石<lb/>
　　　　門之塢别為屋其中以俟學者之羣居而取<lb/>
　　　　學記相觀而善之義命之曰觀善之齋石門<lb/>
　　　　之西少南又為屋以居道流取道書真誥中<lb/>
　　　　語命之曰寒棲之館直觀善前山之顛為亭<lb/>
　　　　回望大隐屏最正且盡取杜子美詩語名以<lb/>
　　　　晚對其東出山背臨溪水因故基為亭取胡<lb/>
<pb n="KR3a0108_WYG_066-41b"/>
　　　　公語名以鐵笛説具本詩注中寒棲之外乃<lb/>
　　　　植楥列樊以斷兩麓之口掩以柴扉而以武<lb/>
　　　　夷精舍之扁掲焉經始於淳熙癸卯之春其<lb/>
　　　　夏四月既望堂成而始来居之四方士友来<lb/>
　　　　者亦甚衆莫不歎其佳勝而恨他屋之未具<lb/>
　　　　不可以久留也釣磯茶竈皆在大隐屏西磯<lb/>
　　　　石上平在溪北岸竈在溪中流巨石屹然可<lb/>
　　　　環坐八九人四面皆深水當中科臼自然如<lb/>
<pb n="KR3a0108_WYG_066-42a"/>
　　　　竈可㸑以㵸茗凡溪水九曲左右皆石壁無<lb/>
　　　　側足之徑唯南山之南有蹊焉而精舍乃在<lb/>
　　　　溪北以故凡出入乎此者非魚艇不濟總之<lb/>
　　　　為賦小詩十有二篇以紀其實若夫晦明昏<lb/>
　　　　旦之異候風烟草木之殊態以至於人物之<lb/>
　　　　相羊猿鳥之吟嘯則有一日之閒恍惚萬變<lb/>
　　　　而不可窮者同好之士其尚有以發於予所<lb/>
　　　　欲言而不及者乎哉<lb/>
<pb n="KR3a0108_WYG_066-42b"/>
　　　精舍<lb/>
琴書四十年幾作山中客一日茅棟成居然我泉石<lb/>
　　　仁智堂<lb/>
我暫仁智心偶自愛山水蒼崖無古今碧澗日千里<lb/>
　　　隱求齋<lb/>
晨窓林影開夜枕山泉響隠去復何求無言道心長<lb/>
　　　止宿寮<lb/>
故人肯相尋共寄一茅宇山水為留行無勞具鷄黍<lb/>
<pb n="KR3a0108_WYG_066-43a"/>
　　　石門塢<lb/>
朝開雲氣擁暮掩薜蘿深自笑晨門者那知孔氏心<lb/>
　　　觀善齋<lb/>
負笈何方来今朝此同席日用無餘功相看俱努力<lb/>
　　　寒栖館<lb/>
竹間彼何人抱甕靡遺力遙夜更不眠焚香坐看壁<lb/>
　　　晚對亭<lb/>
倚笻南山巔卻立有晚對蒼峭矗寒空落日明影翠<lb/>
<pb n="KR3a0108_WYG_066-43b"/>
　　　鐵笛亭<hi>山前舊有奪秀亭故侍郎胡公明仲嘗與山之隐者劉君兼遒游渉而賦詩焉</hi>
　　　<hi>劉少豪勇游俠使氣晚更晦迹自放山水之間善吹鐵笛有穿雲裂石之聲胡公詩有更煩横</hi>
　　　<hi>鐵笛吹與衆仙聼之句亭既廢久一日與客及道士數人尋其故址適有笛聲𤼵於林外悲状</hi>
　　　<hi>回鬱巖石皆震追感舊事因復作亭以識其處仍改今名</hi>
何人轟鐵笛噴薄兩崖開千載留餘響猶疑笙鶴来<lb/>
　　　釣磯<lb/>
削成蒼石稜倒景寒潭碧永日静垂竿兹心竟誰識<lb/>
　　　茶竈<lb/>
<pb n="KR3a0108_WYG_066-44a"/>
仙翁遺石竈宛在水中央飲罷方舟去茶烟裊細香<lb/>
　　　漁艇<lb/>
出載長烟重歸装片月輕千巖猿鶴友愁絶棹歌聲<lb/>
　　　鉛山立春六言二首<lb/>
雪擁山腰洞口春回楚尾吳頭欲問閩天何處明朝嶺<lb/>
水南流<lb/>
行盡風林雪徑依然水館山村却是春風有脚今朝先<lb/>
到柴門<lb/>
<pb n="KR3a0108_WYG_066-44b"/>
　　　讀十二辰詩卷掇其餘作此聊奉一笑<lb/>
夜聞空簞齧飢鼠曉駕羸牛耕廢圃時才虎圏聼豪夸<lb/>
舊業兎園嗟莽鹵君看蟄龍卧三冬頭角不與蛇争雄<lb/>
毁車殺馬罷馳逐烹羊沽酒聊從容手種猴桃垂架緑<lb/>
飬得鵾雞鳴角角客来犬吠催煮茶不用東家買猪肉<lb/>
　　律詩<lb/>
　　　贈仰上人<lb/>
澗谷秋雲曉飄颻無定姿氛氲升逺樹淩亂起寒颸雨<lb/>
<pb n="KR3a0108_WYG_066-45a"/>
罷成孤鶴天髙逐散絲上人歸别嶺心迹但如斯<lb/>
　　　喜晴<lb/>
衝颷動髙柳淥水澹微波日照秋空静雨餘寒草多放<lb/>
懐遺簿領發興託煙蘿忽念故園日東阡時一過<lb/>
　　　夢山中故人<lb/>
風雨瀟瀟已送愁不堪懐抱更離憂故人只在千巖裏<lb/>
桂樹無端一夜秋把袖追歡勞夢寐舉杯相屬暫綢繆<lb/>
覺来却是天涯客簷響潺潺瀉未休<lb/>
<pb n="KR3a0108_WYG_066-45b"/>
　　　次韻傅丈題吕少衛教授藏書閣<lb/>
西樓誰與共閒居茂樹婆娑清晝餘大隐秪今同一壑<lb/>
行吟非昔似三閭揣摩心事惟黄卷料理家傳亦素書<lb/>
更鑿寒泉供潄石世紛不擬問焉如<lb/>
　　　去嵗䝉學古分恵蘭花清賞既歇復以根叢歸<lb/>
　　　之故畹而學古預有今嵗之約近聞頗已著花<lb/>
　　　輒賦小詩以尋前約幸一笑<lb/>
秋蘭遞初馥芳意滿沖襟想子空齋裏淒涼楚客心夕<lb/>
<pb n="KR3a0108_WYG_066-46a"/>
風生逺思晨露灑中林頗憶孤根在幽期得重尋<lb/>
　　　梵天觀雨<lb/>
持身乏古節寸禄久棲遲蹔寄靈山寺空吟招隐詩讀<lb/>
書清磬外看雨暮鐘時漸喜涼秋近滄州去有期<lb/>
　　　登閣<lb/>
横空敞新閣髙處絶炎氛野迥長風入天秋涼氣分憑<lb/>
欄生逸想投迹逺人羣終憶茅簷外空山多白雲<lb/>
　　　和劉抱一<lb/>
<pb n="KR3a0108_WYG_066-46b"/>
幾年牢落舊村墟此日翛然水竹居病起試尋春逕草<lb/>
客来聊煮雪畦蔬開樽細説乎生事信手同繙集古書<lb/>
適意何勞一千卷新詩閒出笑談餘<lb/>
　　　再和<lb/>
久矣投装返舊墟不将心事賦閑居荷鋤帯月朝治穢<lb/>
植杖臨風夕挽蔬三徑猶尋陶令宅萬籖聊借鄴侯書<lb/>
木𤓰更得瓊琚報吟咏從今樂有餘<lb/>
　　　送芮國器二首<lb/>
<pb n="KR3a0108_WYG_066-47a"/>
拄節千山外勤勞飽所經一心無適莫萬口自丹青拂<lb/>
拭先賢傳光輝處士星活人功更逺試與問林坰<lb/>
紫陌同年舊青雲得路新論心端有契下榻豈辭頻話<lb/>
别驚如許相逢渺未因期公念經濟從此工星辰<lb/>
　　　梅花開盡不及吟賞感歎成詩聊貽同好二首<lb/>
憶昔身無事尋梅只怕遲沉吟窺老樹取次折横枝絶<lb/>
艷驚衰髩餘芳入小詩今年何草草政爾負幽期<lb/>
棐几氷壺在梅梢雪蕊空不堪三弄咽誰與一樽同鼻<lb/>
<pb n="KR3a0108_WYG_066-47b"/>
觀殘香裏心期昨夢中那知北枝北猶有未開叢<lb/>
　　　仁術<lb/>
在昔賢君子存心每欲仁求端從有術及物豈無因惻<lb/>
隐来何自虚明覺處真擴充從此念福澤遍斯民入井<lb/>
倉皇際牽牛觳觫辰向来看楚越今日備吾身<lb/>
　　　聞善決江河<lb/>
大舜深山日靈襟保太和一言分善利萬里決江河可<lb/>
欲非由外惟聪不在他勇如争赴壑進豈待盈科學海<lb/>
<pb n="KR3a0108_WYG_066-48a"/>
功難並防川患益多何人親祖述耳順肯同波<lb/>
　　　感事書懐十六韻<lb/>
戎馬何年盛神州遂陸沉翠華棲浙右紫塞僅淮隂志<lb/>
士憂虞切朝家豫備深一朝頒細札三捷便聞音授鉞<lb/>
無遺算沈機識聖心東西兵合勢南北怨重尋小却竒<lb/>
還勝窮凶禍所臨旃裘方舞雪血刃己披襟殘類隨煨<lb/>
燼遺黎脱斧碪戴商仍夙昔思漢劇謳吟共惜山河固<lb/>
同嗟嵗月侵泉蓍久憔悴陵栢幸蕭槮正爾資羣策何<lb/>
<pb n="KR3a0108_WYG_066-48b"/>
妨試盍簮折衝湏舊袞出牧仗南金衆志非難徇天休<lb/>
詎可諶故人司獻納早晚奉良箴<lb/>
　　　伏讀二劉公瑞巖留題感事興懐至於隕涕追<lb/>
　　　次元韻偶成二篇<lb/>
誰將徤筆寫崖隂想見當年抱膝吟緩帶輕裘成昨夢<lb/>
遺風餘烈到如今西山爽氣看猶在北闕精誠直自深<lb/>
故壘近聞新破竹起公無路秪傷心<hi>右懐寳學公作近聞西兵進取関陜</hi>
<hi>其帥即公舊部曲也</hi>
<pb n="KR3a0108_WYG_066-49a"/>
投紱歸来卧赤城家山無處不經行寒巖觧榻夢應好<lb/>
絶壁題詩語太清陳迹一朝成寂寞靈臺千古自虛明<lb/>
傳来舊業荒蕪盡慙愧秋原宿草生<hi>右懐病翁先生作翁領崇道祠官故</hi>
<hi>有赤城之句</hi>
　　　夀母生朝三首<lb/>
昨夜秋風涼氣歸今朝喜色動簾幃細斟㶑灔新春酒<lb/>
戲舞斑斕舊綵衣願上龜蓮千嵗夀永令鳬藻一家肥<lb/>
也知厚徳天應報更説隂功世所稀<lb/>
<pb n="KR3a0108_WYG_066-49b"/>
暑退秋容欲凛然北堂佳氣倍澄鮮舊痾已向新涼失<lb/>
夀骨應隨爽籟堅塵外光隂那有盡尊前風月浩無邊<lb/>
癡児六六今如許慚愧西河不老仙<lb/>
仙人昔住紫琳房一旦翩然下大荒久悟客塵無自性<lb/>
故應福禄未渠央徙居邂逅成嘉遯捧檄因循愧漫郎<lb/>
願借寒潭千丈碧年年此日奉華觴<lb/>
　　　秀野<lb/>
為憐蘅芷滿芳洲特地臨江賦逺遊十畝何妨自春色<lb/>
<pb n="KR3a0108_WYG_066-50a"/>
萬縁從此付東流静看朝市真児戲湏信田園是老謀<lb/>
出處知公有餘裕未應辛苦謝靈邱<lb/>
　　　曲池軒<lb/>
去年種竹長新篁今嵗穿渠過野塘自喜軒窓無俗韻<lb/>
亦知草木有真香林閒急雨生愁思水面微風度晚涼<lb/>
却厭端居苦無事凭闌閒理釣絲長<lb/>
　　　前村　<hi>題下恐當有梅字</hi>
玉立寒煙寂寞濵仙姿瀟灑净無塵千林搖落今如許<lb/>
<pb n="KR3a0108_WYG_066-50b"/>
一樹横斜獨可人真與雪霜娯晚景任從桃栁殿殘春<lb/>
緑隂青子明年事衆口驚嗟鼎未新<lb/>
　　　次秀野韻五首<lb/>
史君簾閣對脩筠起看名園雨後春便賦新詩留野客<lb/>
更傾芳酒酹花神未酬管樂平生志且作羲皇向上人<lb/>
秪恐功名相廹逐不容老子卧漳濵<lb/>
滿園紅紫已争新百囀幽禽亦喚人蠟屐未妨泥歩稳<lb/>
珍叢終恨雨来頻卧看暁色忻初霽起約良遊醉好春<lb/>
<pb n="KR3a0108_WYG_066-51a"/>
却笑當年金谷燕相隨僕僕望車塵<lb/>
惆悵春餘㡬日光從今風雨莫顛狂急呼我軰穿花去<lb/>
未覺詩情與道妨蘿帶不湏吟杜若角弓聊復賦甘棠<lb/>
淋浪坐客休辭醉飲罷晞身向九陽<lb/>
知君久矣厭喧卑造物尊前喚小児一釂未應峩側弁<lb/>
十分聊爾快翻巵治中寂寞凝塵日令尹憂勞退食時<lb/>
正好相尋𤼵孤笑莫教牢落負心期<lb/>
當年共翦北山莱脩竹成隂手自栽書卷莫教春色老<lb/>
<pb n="KR3a0108_WYG_066-51b"/>
柴荆肯為俗人開公能顧我傳新句我欲留公撥舊醅<lb/>
悵望南園芳樹底明年應放小車来<lb/>
　　　留秀野留文二首<lb/>
好雨當春過一犁我公逺憶故園西孤篷稳轉清灘急<lb/>
十里行穿緑樹齊路熟已欣經霧市身輕未怕躡雲梯<lb/>
諸孫剩欲留公住細和新詩匄指迷<lb/>
一去屏山今㡬春歸来三逕但荒榛翦除便覺風煙好<lb/>
徙倚還驚物色新樓外千林遮去路階前一水戀行塵<lb/>
<pb n="KR3a0108_WYG_066-52a"/>
勸君更作留連計同社追遊苦未頻<lb/>
　　　又和秀野二首<lb/>
愁隂一夜轉和風曉看花枝露彩濃覓句休教長閉户<lb/>
出門聊得試扶笻物華始信如詩好春色方知似酒醲<lb/>
多謝隣翁笑相迓為言晴暖更過從<lb/>
江皐晴日麗芳華翠竹疎疎映白沙路轉忽逢沽酒客<lb/>
眼明惟見滿園花望中景助詩人趣物外春歸釋子家<lb/>
向晚却尋芳草逕夕陽流水遶村斜<lb/>
<pb n="KR3a0108_WYG_066-52b"/>
　　　次秀野詠雪韻<lb/>
開門驚怪雪交加亂落横飛詎有涯密竹不妨呈勁節<lb/>
早梅何處覔殘花山隂客子湏乘興洛下先生想卧家<lb/>
病廢盃觴寒至骨哦詩無復更豪誇<lb/>
　　　次秀野暑中二首<lb/>
劇暑悲難度清秋喜却回病隨庚伏盡尊向晚涼開臨<lb/>
水看雲去鈎簾待月来勝游驚昨夢曽上鬰蕭臺<hi>某新自雲</hi>
<hi>谷還家</hi>
<pb n="KR3a0108_WYG_066-53a"/>
絶境人難到唯堪樂此身泉吟青玉峡風度白綸巾獨<lb/>
往寜無意長閒未有因雲山天賜履吾道豈全貪<hi>雲谷絶頂</hi>
<hi>四望雲山環數百里</hi>
　　　栗熟<lb/>
樹雜椅桐繼國風莫教林下長蒿蓬<hi>種樹法栗下不得有草木</hi>共期<lb/>
秋實充腸飽不羡春華轉眼空病起數升傳藥録<hi>本草云人</hi>
<hi>有脚弱往栗樹下啖及數升遂能起行</hi>晨興三嚥學仙翁<hi>蘇黄門詩云老去自添腰脚病</hi>
<hi>仙翁服栗舊傳方客来為説晨興晚三嚥徐収白玉漿</hi>櫻桃浪得銀絲薦一笑纔<lb/>
<pb n="KR3a0108_WYG_066-53b"/>
堪𤼵面紅<hi>銀絲見杜詩本草云櫻桃服之令人羙顔色</hi>
　　　山藥<lb/>
怪来朽壤耀瓊英小斸頃筐可代耕豢豹於人儘無分<lb/>
蹲鴟從此不湏生雪鑱但使身長徤石鼎何妨手自烹<lb/>
欲賦玉延無好語羞論蜂蜜與羊羮<hi>陳蘭齋玉延賦有蜂蜜羊羮之句</hi>
　　　假山焚香作烟雲掬水為瀑布二首<lb/>
平地俄驚紫翠堆便應題作小飛来爐熏細度巖姿出<lb/>
綫溜遙分壁色開獨往但憑南郭几逺遊休翦北山菜<lb/>
<pb n="KR3a0108_WYG_066-54a"/>
人言造化無私力珍重仙翁挽得回<lb/>
一簣工夫莫坐談便教庭際湧千巖眼中水石今成趣<lb/>
物外烟霞舊所耽泉細寒聲生夜壑香銷暝靄變晴嵐<lb/>
兒童也識幽棲地共指南山更近南<lb/>
　　　㯽榔<lb/>
憶昔南遊日初嘗面發紅藥囊知有用茗盌詎能同蠲<lb/>
疾收殊效修真録異功三彭如不避糜爛七非中<hi>本草云㯽</hi>
<hi>榔殺三蟲栁子罵尸蟲云擊汝酆都糜爛縱横七非見眞誥酆都者六天之一也</hi>
<pb n="KR3a0108_WYG_066-54b"/>
　　　仲縝尊兄對策南宫相顧田舍輒賦小詩攀餞<lb/>
　　　行李<lb/>
三徑荒涼獨掩門故人車馬過相存長安此去無千里<lb/>
濁酒何妨盡一尊共説淵源非曩日好披肝膽奉明恩<lb/>
不辭妄竊仁人號執手臨岐敢贈言<lb/>
　　　送謝周輔入廣<lb/>
夫君壯節與竒謀屈首微官世所羞攬轡未妨聊矍鑠<lb/>
賦詩直為冩離憂蒼茫嶺海三年别珍重親朋㡬日留<lb/>
<pb n="KR3a0108_WYG_066-55a"/>
滿意分携一杯酒登山臨水不能休<lb/>
　　　鵞湖寺和陸子夀<lb/>
德義風流夙所欽别離三載更闗心偶扶藜杖出寒谷<lb/>
又枉籃與度逺岑舊學商量加邃宻新知培飬轉深沈<lb/>
却愁説到無言處不信人閒有古今<lb/>
　　　登定王臺<lb/>
寂寞番君後光華帝子来千年餘故國萬事只空臺日<lb/>
月東西見湖山表裏開從知爽鳩樂莫作雍門哀<lb/>
<pb n="KR3a0108_WYG_066-55b"/>
　　　登祝融峰用擇之韻<lb/>
今年縁底事浪走太無端直以心期逺非貪眼界寛雲<lb/>
山於此盡風袂不勝寒孤鳥知人意茫茫去不還<lb/>
　　　贈上封諸老<lb/>
夜宿上封寺翛然塵慮清月明殘雪裏泉溜隔窓聲楮<lb/>
衲今如許綈袍那復情爐紅虛室暖聊得話平生<lb/>
　　　胡文廣仲與范伯崇自嶽市来同登絶頂舉酒<lb/>
　　　極談得聞比日講論之樂<lb/>
<pb n="KR3a0108_WYG_066-56a"/>
我已中峰住君從何處来莫留巖底寺徑上月邊臺濁<lb/>
酒團欒坐髙談次第開前賢渺安在清酹寄餘哀<lb/>
　　　十六日下山各賦一篇仍迭和韻<lb/>
絶頂来還晚寒窓睡逹明連床渺歸思三宿悵餘情雲<lb/>
合山無路風囬雪有聲嶽祗珍重意只此是將迎<lb/>
　　　十一月二十六日宿萍鄉西三十餘里黄花渡<lb/>
　　　口客舍稍明潔有宋亨伯題詩亦頗不俗因録<lb/>
　　　而和之<lb/>
<pb n="KR3a0108_WYG_066-56b"/>
鼎足爐邊坐陶然共一樽道心元自勝世味不湏論安<lb/>
稳三更睡清明一氣存雖無康樂句聊爾慰營魂<lb/>
　　　道閒厭苦泥淖思亟還家安坐講習用擇之韻<lb/>
　　　呈二賢友<lb/>
客路泥塗正所憂可堪雲物更油油向来結友輕千里<lb/>
此去還家且一邱妙處自應從我得躬行肯使歎吾猶<lb/>
兩賢定許相提挈厚意何勝雜珮酬<lb/>
　　　安仁曉行<lb/>
<pb n="KR3a0108_WYG_066-57a"/>
夙駕安仁道行行得自娛荒山圍野闊逺樹出林孤景<lb/>
晦長烟合天寒碧草枯歸心懐往路極目向平蕪<lb/>
　　　十七日早霜晴觀日出霧中喜而成詩<lb/>
斜月夜窓白肅霜朝氣清長塗披素錦寒霧湧金鉦已<lb/>
作三冬雨何妨十日晴天公且相念莫遣暮雲生<lb/>
　　　再用前韻<lb/>
久隂冬竟暖欲霽氣先清田舍占烟火軍家候鼓鉦風<lb/>
霜千里肅天地一朝晴明日知何日陽春又𤼵生<lb/>
<pb n="KR3a0108_WYG_066-57b"/>
　　　次韻擇之章巖<lb/>
驅馬倦長道投鞭憩此巖来應六鼇戴跡是五丁劖泉<lb/>
脈流青潤林梢擁碧巉老禪深閉户客子且征衫<lb/>
　　　次韻别林擇之<lb/>
暫時相别不湏悲楚調淒涼政爾為㡬曲清溪足相送<lb/>
一天明月豈曽離上堂嘉慶多為問縁道風光少賦詩<lb/>
更謝同袍二三子夜来幽夢滿春池<lb/>
　　　九日登天湖以菊花湏插滿頭歸分韻賦詩得<lb/>
<pb n="KR3a0108_WYG_066-58a"/>
　　　歸字<lb/>
去嵗瀟湘重九時滿城寒雨客思歸故山此日還佳節<lb/>
黄菊清樽更晚暉短髮無多休落㡌長風不斷且吹衣<lb/>
相看下視人寰小秪合從今老翠微<lb/>
　　　春雪用韓昌黎韻同彭應之作<lb/>
既有陽春曲那無白雪謠連天飛不斷著地暖還銷未<lb/>
掩髙人户難齊衲子腰稍開銀世界漸長玉枝條興盡<lb/>
愁烟艇行迷認野橋酒腸渾欲凍吟筆為誰搖殘臘成<lb/>
<pb n="KR3a0108_WYG_066-58b"/>
三白餘寒又一朝香隨梅蘂落輕伴栁花飄神女羞捐<lb/>
珮鮫人敢獻綃東皇應好事避舍亦相饒<lb/>
　　　飲清湍亭石上小醉再登晝寒<lb/>
水邊今日共傳杯多謝殷勤數子来三伏炎蒸那有此<lb/>
百年懐抱頓能開雲山合匝還生霧雪㵎崩騰怒吼雷<lb/>
却恨蒼屏遮逺目淩風直欲跨蓬莱<lb/>
　　　雲谷合記事目效俳體戲作三詩寄季通<lb/>
雲闗湏早築基趾要堅牢栽竹行教宻穿池岸欲髙乘<lb/>
<pb n="KR3a0108_WYG_066-59a"/>
春移菡萏帶雪覓蕭槮<hi>謂杉徑也</hi>更向闗門外疏泉斬亂<lb/>
蒿<lb/>
堂成今六載上雨復旁風逐急添茅蓋連忙畢土功<hi>謂柱</hi>
<hi>下貼磚</hi>桂林何日秀蘭逕㡬時通并築雙臺子東山接水<lb/>
筒<lb/>
莊舍宜先立山楹却漸營泉疏藥圃潤堰起石池清早<lb/>
印荒田契仍標别户名想應頻檢校秪恐欠方兄<lb/>
　　　彦集奉檄歸省示及佳篇次韻奉酬呈諸兄友<lb/>
<pb n="KR3a0108_WYG_066-59b"/>
游子思親久聚糧不堪官裏簿書忙平生况少鷹鸇意<lb/>
此日尤慙時世粧臘雪未消歡奉檄春風初轉喜還鄉<lb/>
上堂嘉慶從容問一釂何妨累十觴<lb/>
　　　彦集兄再適臨汀惠頋蓬蓽賦詩留别眷予良<lb/>
　　　勤次韻祖行言不盡意<lb/>
賸喜君才老更成伊優叢裏見孤撑官身未免心徒壯<lb/>
親膝頻違淚欲横簿領不嫌春筍束㢘聲要比玉壺清<lb/>
枉車投翰殷勤甚安得仁言與贈行<lb/>
<pb n="KR3a0108_WYG_066-60a"/>
　　　圭父為彦集置酒白蓮沼上彦集有詩因次其<lb/>
　　　韻呈坐上諸友<lb/>
大阮歸来客滿堂更移芳席近囘塘共憐的皪水花浄<lb/>
并倚離披風蓋涼銀筆看題青玉案佳人悵望碧雲鄉<lb/>
此情此景真愁絶病著無因為舉觴<lb/>
　　　次韻題平父兄重建一枝堂<lb/>
畵㦸朱門枕碧山貂蟬元自出儒冠更餘此日林間樂<lb/>
逺繼當年膝下歡命駕賔朋千里近放懐琴酒百憂寛<lb/>
<pb n="KR3a0108_WYG_066-60b"/>
遺編却好傳孫子莫遣因循學宴安<lb/>
　　　日用自警示平父<lb/>
圓融無際大無餘即此身心是太虚不向用時勤猛省<lb/>
却於何處味真腴尋常應對尤湏謹造次施為更莫疎<lb/>
一日洞然無别體方知不枉費工夫<lb/>
　　　寄雲谷瑞泉菴主<lb/>
憶昔誅茅日山房我自名風埃猶俗累烟雨負巖耕多<lb/>
謝空門侶能同物外情肯来分半壑聊爾度平生少待<lb/>
<pb n="KR3a0108_WYG_066-61a"/>
清秋日閒尋逺嶽盟不知誰是客一笑絶塵纓<lb/>
　　　白鹿講㑹次卜丈韻<lb/>
宮牆蕪沒㡬經年秪有寒烟鎖澗泉結屋幸容追舊觀<lb/>
題名未許續遺編<hi>請為洞主不報</hi>青雲白石聊同趣<hi>謂西澗劉公</hi>霽<lb/>
月光風更别傳<hi>謂濂溪夫子</hi>珍重箇中無限樂諸郎莫苦羡<lb/>
騰騫<lb/>
　　　送四十叔父<lb/>
吾家從昔號清門叔父於今道更尊客米艱難空自惜<lb/>
<pb n="KR3a0108_WYG_066-61b"/>
遺經終始向誰論獨尋雲嶠逢孤姪共愛春江接故園<lb/>
細説刈葵休放手此来真不為盤飱<lb/>
　　　和張彦輔初到南康之句<lb/>
十年不共賦陽春正有胸中萬斛塵失喜清詩還入手<lb/>
細看佳句轉驚人知公近覺青山好顧我頻嗟白髪新<lb/>
肯過寒齋共尊酒向来心事請深陳<lb/>
　　　次張彦輔西原之作<lb/>
無處堪投跡空山寄一椽懸門窺絶壁繚徑上層巔檻<lb/>
<pb n="KR3a0108_WYG_066-62a"/>
闊吞江浪窓虛響谷泉丹經閒自讀不為學神仙<lb/>
　　　次張彦輔卧龍之作<lb/>
瀑水源何處髙疑雲漢通瀉時垂練直落處古潭空客<lb/>
寄詩能好龍蟠意自雄知君来峴首為我説隆中<lb/>
　　　和張彦輔雪後棲賢之作<lb/>
夜来春雪遍林邱却喜風威曉便収好上籃輿閒縱目<lb/>
莫將衲被苦䝉頭微官正愧逍遙社勝日猶堪汗漫遊<lb/>
欲出林闗戀瑤草不妨尊酒更淹留<lb/>
<pb n="KR3a0108_WYG_066-62b"/>
　　　贈于盛二生<lb/>
昔日豐城劒寒光射斗牛江山餘秀傑人物尚風流二<lb/>
妙今安匹孤帆各倦游還家問師友折節慕前修<lb/>
　　　和戴主簿韻<lb/>
平生夲自好樓居況接髙人永晝餘共喜江山入尊俎<lb/>
從教幕府省文書感君肯出新詩句恨我終思舊草廬<lb/>
擬借韋編訂龍馬免推納甲話蟾蜍<hi>戴嘗有麻衣易説自以為得之異人</hi>
<hi>云</hi>
<pb n="KR3a0108_WYG_066-63a"/>
　　　游密菴分韻賦詩得清字<lb/>
誤落塵中嵗序驚歸来猶幸此身輕便將舊友尋山去<lb/>
更喜新詩取意成暖翠乍看渾欲滴寒流重聼不勝清<lb/>
箇中有趣無人會琴罷尊空月四更<lb/>
　　　遊密菴得空字<lb/>
欲覓仙洲路湏乘萬里風飲泉雲出岫卧嶺月流空永<lb/>
夜渾無寐悲歌莫與同起来殘樹影清絶小樓東<lb/>
　　　次韻寄題萬頃寒光奉呈休齋先生<lb/>
<pb n="KR3a0108_WYG_066-63b"/>
閒将嵗月老烟汀更遣詩情到杳冥遊子故應悲舊國<lb/>
壮懐那肯泣新亭一官避世今頭白萬卷収功久汗青<lb/>
但見潮生與潮落不知沈醉又還醒<lb/>
　　　伏承侍郎使君垂示所與少傅國公唱酬西湖<lb/>
　　　佳句謹次髙韻聊𤼵一笑二首<lb/>
百年地闢有竒功創見猶驚鶴髮翁共喜安車迎國老<lb/>
更傳佳句走郵童閒来且看潮頭入樂事寜憂酒<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>空<lb/>
會見台星與卿月交光齊照廣寒宮<lb/>
<pb n="KR3a0108_WYG_066-64a"/>
越王城下水融融此樂從今與衆同滿眼芰荷方永日<lb/>
轉頭禾黍便西風湖光盡處天容闊潮信来時海氣通<lb/>
酬唱不誇風物好一心憂國願年豐<lb/>
　　　伏讀致政少傅相公送趙成都佳句兩篇不勝<lb/>
　　　慰幸已次髙韻并餞其行而再賦此章以見區<lb/>
　　　區瞻仰之意繕録拜呈伏乞采覧二首<lb/>
歸来寂寞卧漳濵夢想威容阻再親緑野遙聞花欲語<lb/>
赤書還喜雁来賔閒中有句人争誦妙處無心物自春<lb/>
<pb n="KR3a0108_WYG_066-64b"/>
行馬不因吾軰設胸竒猶得話陳陳<lb/>
一旦髙辭将相權身名從此慶雙全人誇迹已風塵外<lb/>
誰道心遊日月邊未許前賢專晚節更將餘事𤼵春妍<lb/>
君王若要詢黄髮便好臨雍促肆筵<lb/>
　　　三月晦日與諸兄為真率之約徘徊石馬晚集<lb/>
　　　保福偶成短句奉呈聊𤼵一笑<lb/>
春服明朝換晴川漲緑隂追隨皆勝侶邂逅即初心社<lb/>
蹟莓苔古禪扉竹樹深移尊真惜日畢景共披襟儉德<lb/>
<pb n="KR3a0108_WYG_066-65a"/>
尊賢範哇詞愧雅音清和應更好逸想寄雲岑<hi>是日約後會為</hi>
<hi>仙洲之遊</hi>
　　　伏䝉致政少傅相公寵賜寄題武夷精舍詩一<lb/>
　　　首拜受捧讀不勝仰歎無以自見區區感幸之<lb/>
　　　誠輒繼髙韻繕寫拜呈冐瀆威尊下情恐悚之<lb/>
　　　至<lb/>
望斷鈞天白玉都石田茅屋詎應無況蒙一字榮褒袞<lb/>
便覺千峰勝畫圖舊弼詩情髙緑野狂奴心事只風雩<lb/>
<pb n="KR3a0108_WYG_066-65b"/>
蒲輪㡬日符嘉夢恰有流霞酒一壺<hi>舊弼公所居坊名取荅詔語也某近</hi>
<hi>嘗夢公趣召枉臨止飲留宿翼日登車手取几閒活人書一帙以行意者公當再施醫國之手以活斯人乎李</hi>
<hi>義山武夷詩有流霞酒一杯之句</hi>
　　　送建陽陳丞伯厚還鄉<lb/>
栝蒼雲壑入秋夢閩嶺風霜侵鬢絲嵗晚未収稽古力<lb/>
徑荒曽擬賦歸辭一官坎壈嗟丞負百嵗歡榮慶母慈<lb/>
去歩逶迤無愠色此心惟有古人知<lb/>
　　　擬縣補以蟲鳴秋詩<lb/>
<pb n="KR3a0108_WYG_066-66a"/>
天籟誰為主乘時各自鳴如分百蟲響来助九秋清未<lb/>
歇吟風調先催泣露聲乾坤闢氛氣草木斂華英易斷<lb/>
愁人夢難安懶婦驚唯應廣成子萬感不闗情<hi>古語云絡緯鳴</hi>
<hi>懶婦驚見詩疏</hi>
　　　聚星落成致政陳文舉酒屬客出示新詩而仲<lb/>
　　　卿朝瑞及劉范二兄相與繼作某幸以卜鄰得<lb/>
　　　陪勝集率爾次韻聊𤼵一笑<lb/>
適親徳範仰循循遽喜名章肆筆成賸説臺髙今勝昔<lb/>
<pb n="KR3a0108_WYG_066-66b"/>
極知星聚暗還明當家翰藻争春麗上客詞源徹底清<lb/>
更共鄰翁閒指㸃千峰環合水無聲<lb/>
　　　懐潭溪舊居<lb/>
憶住潭溪四十年好峰無數列窓前雖非水抱山環地<lb/>
却是冬温夏冷天遶舍扶疎千箇竹傍崖寒冽一泓泉<lb/>
誰教失計東遷謬憊卧西窓日滿川<lb/>
　　　孝宗皇帝挽歌詞<lb/>
　　　　阜陵𤼵引詔許近臣進挽歌辭某㳟惟盛德<lb/>
<pb n="KR3a0108_WYG_066-67a"/>
　　　　大業不易形容方將攄竭鄙思以效萬一冥<lb/>
　　　　搜連日纔得四語而忽被閔勞之詔罷遣東<lb/>
　　　　歸遂不敢成章以進杜門累年毎竊私恨戊<lb/>
　　　　午之春大病瀕死黙念平生仰孤恩遇無路<lb/>
　　　　補報感激涕泗不能自己謹因舊篇續成十<lb/>
　　　　有六韻略敘本末以見孤臣亡状死不忘君<lb/>
　　　　之意云<lb/>
精一傳心妙文明撫運昌乾坤歸獨御日月要重光不<lb/>
<pb n="KR3a0108_WYG_066-67b"/>
值亡秦嵗何由復漢疆遽移丹極仗便上白雲鄉九有<lb/>
哀同切孤臣淚特滂詎因逢舜日曽得厠周行但憶彤<lb/>
墀引頻趨黼坐旁袞華叨假寵縞素識通䘮似有鹽梅<lb/>
契還嗟貝錦傷戴盆驚委照増秩待行香手疏攄丹悃<lb/>
衡程發皁囊神心應斗轉巽令亟風揚未荅隆儒厚俄<lb/>
聞脫蹤忙此生知永已沒世恨空長内難開新主遄歸<lb/>
立右廂因山方慘澹去國又愴惶疾病今如許形骸可<lb/>
自量報恩寜復日忍死續殘章<lb/>
<pb n="KR3a0108_WYG_066-68a"/>
　　　引年得請伏䝉致政學士契文特垂慶問寵以<lb/>
　　　佳篇捧玩之餘感愧亡量輒借髙韻少見謝誠<lb/>
　　　伏幸笑㩜<lb/>
一氣無私物自槃放臣偏荷主恩寛方慙妄竊老夫號<lb/>
詎敢重簪博士冠身退未妨閒飬病年豐何幸且偷安<lb/>
新篇似許參同社願刺仙舟上釣灘<hi>賈生鵬賦大鈞播物史記作大專槃</hi>
<hi>物索隐云專讀作鈞槃猶轉也義與播同</hi>
　　　䝉恩許遂休致陳昭逺丈以詩見賀己和荅之<lb/>
<pb n="KR3a0108_WYG_066-68b"/>
　　　復賦一首<lb/>
闌干苜蓿久空槃未覺清羸帶眼寛老去光華姦黨籍<lb/>
向来羞辱侍臣冠極知此道無終否且喜閒身得暫安<lb/>
漢祚中天那可料明年太嵗又涒<hi>湯昆反</hi>灘<hi>建隆庚申距今己未二百</hi>
<hi>四十年矣嘗記年十嵗時先君慨然顧語某曰太祖受命至今百八十年矣歎息久之銘佩先訓於今甲子又</hi>
<hi>復一周而衰病零落終無以少塞臣子之責因和此詩并記其語以示児軰為之䀌然感涕云</hi>
　　　己未九日子服老弟及仲宣諸友載酒見過坐<lb/>
　　　閒居厚廟令出示佳句歎伏之餘次韻為謝并<lb/>
<pb n="KR3a0108_WYG_066-69a"/>
　　　呈同社諸名勝<lb/>
籬菊斑斑半吐黄沜中又報紫萸香<hi>輞川有茱萸沜字與泮同</hi>装成<lb/>
令節秋還晚撩得髙情老更狂載酒極知乖勝踐沾衣<lb/>
却免嘆斜陽<hi>是日本約㑹於周園屬予有故不果出因集予舍</hi>餘年只恐逢辰<lb/>
少吟罷君詩引興長<lb/>
　　　和劉叔通懐游子䝉之韻<lb/>
扣角聼君悲復悲壮心未已欲何之交游半落邱山外<lb/>
離别偏傷老大時尚喜淵潛容賈誼不湏日飲教𡊮絲<lb/>
<pb n="KR3a0108_WYG_066-69b"/>
病餘我更無憀頼勉為同懐一賦詩<hi>余素不能作唐律和韻尤非所長年</hi>
<hi>来追逐殊覺牽彊子服乃令更為手冩此三詩者不知欲以何用晨起書罷欲記嵗月方覺是庚申開基節日</hi>
<hi>此亦難逢之㑹感嘆久之</hi>
　　絶句<lb/>
　　　夜雨二首<lb/>
擁衾獨宿聼寒雨聲在荒庭竹樹間萬里故園今夜永<lb/>
遙知風雪滿前山<lb/>
故山風雪深寒夜只有梅花獨自香此日無人問消息<lb/>
<pb n="KR3a0108_WYG_066-70a"/>
不應憔悴損年芳<lb/>
　　　小盈道中<lb/>
今朝行役是登臨極目郊原快賞心却笑從前嫌俗事<lb/>
一春牢落閉門深<lb/>
　　　兼山閣雨中<lb/>
兩山相接雨冥冥四牖東西萬木青面似凍梨頭似雪<lb/>
後生誰與屬遺經<lb/>
　　　送籍溪胡文赴館供職二首<lb/>
<pb n="KR3a0108_WYG_066-70b"/>
祖餞衣冠滿道周此行誰與話端由心知不作功名計<lb/>
秪為蒼生未敢休<lb/>
執我仇仇詎我知謾將行止騐天機猿悲鶴怨因何事<lb/>
只恐先生袖手歸<lb/>
　　　寄籍溪胡丈及劉恭父二首<lb/>
先生去上芸香閣閣老新峩豸角冠留取幽人卧空谷<lb/>
一川風月要人看<lb/>
甕牖前頭翠作屛晚来相對静儀刑浮雲一任閒舒卷<lb/>
<pb n="KR3a0108_WYG_066-71a"/>
萬古青山只麽青<lb/>
　　　仰思二首<lb/>
公徳明光萬世師從容酬酢更何疑當年不合知何事<lb/>
清夜端居獨仰思<lb/>
聖賢事業理難同僭作新題欲自攻王事兼施吾豈敢<lb/>
儻容思勉議成功<lb/>
　　　示四弟<lb/>
務學修身要及時競辰湏念隙駒馳清宵白日供遊蕩<lb/>
<pb n="KR3a0108_WYG_066-71b"/>
愁殺堂前老古錐<lb/>
　　　觀書有感二首<lb/>
半畝方塘一鍳開天光雲影共徘徊問渠那得清如許<lb/>
為有源頭活水来<lb/>
昨夜江邊春水生䝉衝臣艦一毛輕向来枉費推移力<lb/>
此日中流自在行<lb/>
　　　七日𤼵嶽麓道中尋梅不獲至十日遇雪作此<lb/>
　　　<hi>自此後係南嶽唱酬</hi>
<pb n="KR3a0108_WYG_066-72a"/>
三日山行風繞林天寒嵗暮客愁深心期已悮梅花笑<lb/>
急雪無端更滿襟<lb/>
　　　枯木次擇之韻<lb/>
百年蟠木老聲牙偃蹇春風不肯花人道心情頑似汝<lb/>
不湏持向我儂誇<lb/>
　　　夜宿方廣聞長老守榮化去敬夫感而賦詩因<lb/>
　　　次其韻<lb/>
拈椎豎拂事非真用力端湏日日新只麽虚空打筋斗<lb/>
<pb n="KR3a0108_WYG_066-72b"/>
思君辜負百年身<lb/>
　　　晚霞<lb/>
日落西南第㡬峰斷霞千里抺殘紅上方傑閣凭欄處<lb/>
欲盡餘暉怯晚風<lb/>
　　　讀林擇之二詩有感<hi>自此後係東歸亂藁</hi>
筍輿隨望入寒烟毎誦君詩輒黯然今夜定知連榻夢<lb/>
一時飛堕錫山前<lb/>
竹輿傲兀聼嘔啞合眼歸心已到家遊子上堂慈母笑<lb/>
<pb n="KR3a0108_WYG_066-73a"/>
豈知行李尚天涯<lb/>
　　　馬上贈林擇之<lb/>
與君歸思渺悠哉馬上看山首共回認取山中竒絶處<lb/>
他年無事要重来<lb/>
　　　宿梅溪胡氏客館觀壁間題詩自警二絶<lb/>
貪生莝豆不知羞靦靣重来躡俊遊莫向清流浣衣袂<lb/>
恐君衣袂涴清流<lb/>
十年湖海一身輕歸對黎渦却有情世路無如人欲險<lb/>
<pb n="KR3a0108_WYG_066-73b"/>
㡬人到此誤平生<lb/>
　　　擇之所和生字韻語極警切次韻謝之兼呈伯<lb/>
　　　崇<lb/>
不是譏訶語太輕題詩只要警流情煩君屬和増危惕<lb/>
虎尾春氷寄此生<lb/>
　　　二十七日過毛山舖壁閒題詩者皆言有毛女<lb/>
　　　洞在山絕頂問之驛吏云狐魅所為耳因作此<lb/>
　　　詩<lb/>
<pb n="KR3a0108_WYG_066-74a"/>
人言毛女住青冥散髮吹簫夜夜聲却是郵童觧端的<lb/>
向儂説是野狐精<lb/>
　　　臨江買舟<lb/>
征驂聊駐近江樓南市津頭問買舟共説明朝乘雪水<lb/>
長歌一日到洪州<lb/>
　　　過樟木鎮晚晴二首<lb/>
朝晴遣我看薌林頃刻浮雲萬里隂拂袖淩風三十里<lb/>
依然寒日照長吟<lb/>
<pb n="KR3a0108_WYG_066-74b"/>
飛雲極目疑梅嶺落日回頭夢橘洲從此不愁東路永<lb/>
秪應西望轉悠悠<lb/>
　　　竹節灘<lb/>
船下清江竹節灘長烟漠漠水漫漫人家斷岸斜陽好<lb/>
客子中流薄暮寒<lb/>
　　　觀上藍賢老所藏張魏公手帖次王嘉叟韻<lb/>
火風吹散旱天雲膚寸空餘翰墨新拭淚相看渺今古<lb/>
堂堂那復有斯人<lb/>
<pb n="KR3a0108_WYG_066-75a"/>
　　　次韻伯崇登滕王閣感舊蓋聞往時延閣公拜<lb/>
　　　疏於此云<lb/>
金闕銀臺夢想中樓前拜舞皁囊空十年殄瘁無窮恨<lb/>
歎息今人少古風<lb/>
　　　次韻擇之金歩喜見大江有作<lb/>
江頭四望逺峰稠江水中間自在流並㟁東行三百里<lb/>
水源窮處即吾州<lb/>
　　　次韻擇之鉛山道中二首<lb/>
<pb n="KR3a0108_WYG_066-75b"/>
㡬月髙堂闕問安歸塗不管上天難誦君兩疉思親句<lb/>
也信從来取友端<lb/>
行盡江湘萬疊山家山猶在有無閒明朝漸喜登閩嶺<lb/>
澗水分流響珮環<lb/>
　　　公濟和詩見閔耽書勉以教外之樂以詩請問<lb/>
　　　二首<lb/>
至理無言絶淺深塵塵刹刹不相侵如云教外傳真的<lb/>
却是瞿曇有兩心<lb/>
<pb n="KR3a0108_WYG_066-76a"/>
未必瞿曇有兩心莫將此意攪儒林欲知陋巷憂時樂<lb/>
只向韋編絶處尋<lb/>
　　　和喜雨二絶<lb/>
雨師誰遣送餘春珍重天公恵我民且看歡顔垂白叟<lb/>
莫愁頩頬踏青人<lb/>
黄昏一雨到天明夢裏豐年有頌聲起望平疇烟草緑<lb/>
只今投筆事農耕<lb/>
　　　壬子三月二十七日聞迅雷有感<lb/>
<pb n="KR3a0108_WYG_066-76b"/>
誰將神斧破頑隂地裂山開鬼失林我願君王法天造<lb/>
早施雄斷荅羣心<lb/>
　　　讀李賔老玉澗詩偶成<lb/>
獨抱瑤琴過玉溪琅然清夜月明時秪今已是無心久<lb/>
却怕山前荷簣知<lb/>
　　　淳熙甲辰中春精舍閒居戱作武夷櫂歌十首<lb/>
　　　呈諸同遊相與一笑<lb/>
武夷山上有仙靈山下寒流曲曲清欲識箇中竒絶處<lb/>
<pb n="KR3a0108_WYG_066-77a"/>
櫂歌閒聼兩三聲<lb/>
一曲溪邊上釣船幔亭峰影蘸晴川虹橋一斷無消息<lb/>
萬壑千巖鎖翠烟<lb/>
二曲亭亭玉女峰插花臨水為誰容道人不復荒臺夢<lb/>
興入前山翠㡬重<lb/>
三曲君看架壑船不知停櫂㡬何年桑田海水今如許<lb/>
泡沫風燈敢自憐<lb/>
四曲東西兩石巖巖花垂露碧<graphic n="KR2513" url="https://raw.githubusercontent.com/kanripo/KR-Gaiji/master/images/KR2513.png" mimeType="image/png"/>毶金鷄呌罷無人見<lb/>
<pb n="KR3a0108_WYG_066-77b"/>
月滿空山水滿潭<lb/>
五曲山髙雲氣深長時烟雨暗平林林閒有客無人識<lb/>
款乃聲中萬古心<lb/>
六曲蒼屏遶碧灣茅茨終日掩柴闗客来倚櫂巖花落<lb/>
猿鳥不驚春意閒<lb/>
七曲移船上碧灘隐屛仙掌更囬看人言此處無佳景<lb/>
只有石堂空翠寒<lb/>
八曲風烟勢欲開鼓樓巖下水瀠洄莫言此處無佳景<lb/>
<pb n="KR3a0108_WYG_066-78a"/>
自是遊人不上来<lb/>
九曲將窮眼豁然桑麻雨露見平川漁郎更覔桃源路<lb/>
除是人閒别有天<lb/>
　　　劉子澄逺寄羊裘且有懐仁輔義之語戯成兩<lb/>
　　　絶為謝以發千里一笑<lb/>
短棹長蓑九曲灘晚来閒弄釣魚竿㡬囬欲過前灣去<lb/>
却怕斜風特地寒<lb/>
誰把羊裘與醉披故人心事不相違狂奴今夜知何處<lb/>
<pb n="KR3a0108_WYG_066-78b"/>
月冷風凄未肯歸<lb/>
　　　南城呉氏社倉書樓為余寫真如此因題其上<lb/>
蒼顔已是十年前把鏡回看一悵然履薄臨深諒無㡬<lb/>
且將餘日付殘編<lb/>
　　樂府<lb/>
　　　水調歌頭<lb/>
富貴有餘樂貧賤不堪憂誰知天路幽險倚伏互相酬<lb/>
請看東門黄犬更聼華亭清唳千古恨難収何似鴟夷<lb/>
<pb n="KR3a0108_WYG_066-79a"/>
子散髪弄扁舟　鴟夷子成覇業有餘謀收身千乘卿<lb/>
相歸把釣魚鈎春晝五湖烟浪秋夜一天雲月此外儘<lb/>
悠悠永棄人間事吾道付滄洲<lb/>
　　　又次袁機仲韻<lb/>
長記與君别丹鳯九重城歸来故里愁思悵望渺難平<lb/>
今夕不知何夕得共寒潭烟艇一笑俯空明有酒徑湏<lb/>
醉無事莫闗情　㝷梅去踈竹外一枝横與君吟弄風<lb/>
月端不負平生何處車塵不到有箇江天如許争肯換<lb/>
<pb n="KR3a0108_WYG_066-79b"/>
浮名只恐買山隐却要煉丹成<lb/>
　　　滿江紅劉知郡生朝<lb/>
秀野詩翁念故山十年乖隔聊命駕朱門舊隐緑槐新<lb/>
陌好雨初晴仍半暖金缸玉斝開瑤席更流傳麗藻借<lb/>
江天留春色　過里社將児姪談徃事悲陳迹喜尊前<lb/>
見在鏡中如昔兩鬢全欺烟樹緑方瞳好映寒潭碧但<lb/>
一年一度一歸来歡何極<lb/>
　　　菩薩蠻囘文<lb/>
<pb n="KR3a0108_WYG_066-80a"/>
晚紅飛盡春寒淺淺寒春盡飛紅晚尊酒緑隂繁繁隂<lb/>
緑酒尊　老仙詩句好好句詩仙老長恨送年芳芳年<lb/>
送恨長<lb/>
　　　又次圭父囘文韻<lb/>
暮江寒碧縈長路路長縈碧寒江暮花塢夕陽斜斜陽<lb/>
夕塢花　客愁無勝集集勝無愁客醒似醉多情情多<lb/>
醉似醒<lb/>
　　　念奴嬌用傅安道和朱希真梅詞韻<lb/>
<pb n="KR3a0108_WYG_066-80b"/>
臨風一笑問羣芳誰是真香純白獨立無朋算只有姑<lb/>
射山頭仙客絶艷誰憐真心自保邈與塵縁隔天然殊<lb/>
勝不闗風露氷雪　應笑俗李麤桃無言翻引得狂蜂<lb/>
輕蝶争似黄昏閒弄影清淺一溪霜月畫角吹殘瑤臺<lb/>
夢斷直下成休歇緑隂青子莫教容易披折<lb/>
　　　和西江月<lb/>
睡處林風瑟瑟覺来山月團團身心無累久輕安況有<lb/>
清涼池館　句稳翻嫌白俗情髙却笑郊寒蘭膏元自<lb/>
<pb n="KR3a0108_WYG_066-81a"/>
少陵殘好處金章不換<lb/>
　　　又<lb/>
堂下水浮新緑門前樹長交枝晚涼快寫一篇詩不説<lb/>
人閒憂喜　身老心閒益壮形癯道勝還肥軟輪加璧<lb/>
未應遲莫道前非今是<lb/>
　　　鷓鴣天江檻詞<lb/>
暮雨朝雲不自憐放教春漲緑浮天秪今畫閣臨無地<lb/>
宿昔新詩滿繫船　青鳥外白鷗前㡬生烟火舊因縁<lb/>
<pb n="KR3a0108_WYG_066-81b"/>
酒闌山月移彫檻歌罷江風拂玳筵<lb/>
　　　又<lb/>
已分江湖寄此生長簔短笠任隂晴鳴橈細雨滄洲逺<lb/>
繫舸斜陽畫閣明　竒絶處未㤀情㡬時還得去尋盟<lb/>
江妃定許捐雙佩漁父何勞笑獨醒<lb/>
　　　浣溪沙次秀野酴醿韻<lb/>
壓架年来雪作堆珍叢也是近移栽肯令容易放春囘<lb/>
　却恐隂晴無定度從教紅白一時開多情蜂蝶早飛<lb/>
<pb n="KR3a0108_WYG_066-82a"/>
来<lb/>
　　　好事近<lb/>
春色欲来時先散滿天風雪坐使七閩松竹變珠幢玉<lb/>
節　中原佳氣鬱蔥蔥河山壮宫闕丞相功成千載映<lb/>
黄流清徹<lb/>
　　　櫽括杜牧之齊山詩作水調歌頭<lb/>
江水浸雲影鴻雁欲南飛擕壺結客何處空翠眇烟霏<lb/>
塵世難逢一笑況有紫萸黄菊堪插滿頭歸風景今朝<lb/>
<pb n="KR3a0108_WYG_066-82b"/>
是身世昔人非　酬佳節湏酩酊莫相違人生如寄何<lb/>
事辛苦怨斜暉無盡今来古往多少春花秋月那更有<lb/>
危機與問牛山客何必獨沾衣<lb/>
　　　南歌子次張安國韻<lb/>
落日照樓船稳過澄江一片天珍重使君留客意依然<lb/>
風月從今别一川　離緒悄危絃永夜清霜透幕氊明<lb/>
日回頭江樹逺懐賢目斷晴空鴈字連<lb/>
　　贊<lb/>
<pb n="KR3a0108_WYG_066-83a"/>
　　　六先生畫像贊<lb/>
　　　　濂溪先生<lb/>
道䘮千載聖逺言湮不有先覺孰開我人書不盡言圖<lb/>
不盡意風月無邊庭草交翠<lb/>
　　　　明道先生<lb/>
揚休山立玉色金聲元氣之㑹渾然天成瑞日祥雲和<lb/>
風甘雨龍徳正中厥施斯普<lb/>
　　　　伊川先生<lb/>
<pb n="KR3a0108_WYG_066-83b"/>
規員矩方繩直凖平允矣君子展也大成布帛之文菽<lb/>
粟之味知徳者希孰識其貴<lb/>
　　　　康節先生<lb/>
天挺人豪英邁蓋世駕風鞭霆歴覽無際手探月窟足<lb/>
躡天根閒中今古醉裏乾坤<lb/>
　　　　横渠先生<lb/>
早悦孫呉晚逃佛老勇撤臯比一變至道精思力踐妙<lb/>
契疾書訂頑之訓示我廣居<lb/>
<pb n="KR3a0108_WYG_066-84a"/>
　　　　涑水先生<lb/>
篤學力行清修苦節有徳有言有功有烈深衣大帶張<lb/>
拱徐趨遺像凛然可肅薄夫<lb/>
　　　張敬夫畫象贊<lb/>
擴仁義之端至於可以彌六合謹善利之判至於可以<lb/>
析秋毫拳拳乎其致主之切汲汲乎其幹父之勞仡仡<lb/>
乎其任道之勇卓卓乎其立心之髙知之者識其春風<lb/>
沂水之樂不知者以為湖海一世之豪彼其揚休山立<lb/>
<pb n="KR3a0108_WYG_066-84b"/>
之姿既與其不可傳者死矣觀於此者尚有以卜其見<lb/>
伊呂而失蕭曹也耶<lb/>
　　　呂伯恭畫象贊<lb/>
以一身而備四氣之和以一心而涵千古之祕推其有<lb/>
足以尊主而庇民出其餘足以範俗而垂世然而状貌<lb/>
不逾於中人衣冠不詭於流俗迎之而不見其来隨之<lb/>
而莫睹其躅矧是丹青孰形心曲惟嘗見之者於此而<lb/>
復見之焉則不但遺編之可續而已也<lb/>
<pb n="KR3a0108_WYG_066-85a"/>
　　　書畫象自儆<lb/>
從容乎禮法之塲沈潛乎仁義之府是予蓋將有意焉<lb/>
而力莫能與也佩先師之格言承前烈之餘矩惟闇然<lb/>
而自修或庶㡬乎斯語<lb/>
　　　聚星亭畫屏贊<hi>并序</hi>
　　　　按世説陳太邱詣荀朗陵貧儉無僕役乃使<lb/>
　　　　元方將軍季方持杖從後長文尚小載著車<lb/>
　　　　中<hi>後漢書曰陳寔字仲弓潁川許人嘗為聞喜令遷太邱長修德清静百姓以安後以</hi>
<pb n="KR3a0108_WYG_066-85b"/>
　　　　<hi>黨人連及逮捕人多逃避求免寔曰我不就獄衆無所恃乃請囚焉遇赦得出宦者張讓</hi>
　　　　<hi>權傾天下父死歸葬潁川名士無往弔者而寔獨弔焉後復誅黨人讓以寔故多所全宥</hi>
　　　　<hi>寔在鄉閭平心率物或有争訟輒求判正曉譬曲直退無怨者黨禁觧累徴不起年八十</hi>
　　　　<hi>四卒諡曰文範先生又曰荀淑字季和潁川潁隂人也少有髙行博學而不好章句州里</hi>
　　　　<hi>稱其知人李固李膺皆師宗之舉賢良方正對策譏刺貴倖梁冀忌之出補朗陵侯相莅</hi>
　　　　<hi>事明理稱為神君棄官而歸閒居飬志又曰陳紀字元方寔長子也至徳絶俗與寔髙名</hi>
　　　　<hi>並著而弟諶字季方又配之毎宰府辟召羔鴈成羣世號三君百城皆圖盡紀子羣字長</hi>
　　　　<hi>文為魏司空</hi>既至荀使叔慈應門慈明行酒餘六<lb/>
<pb n="KR3a0108_WYG_066-86a"/>
　　　　龍下食文若亦小坐著膝前<hi>荀淑有八子儉緄靖燾汪爽肅</hi>
　　　　<hi>敷居西豪里縣令苑康曰昔髙陽有才子八人遂署其里為髙陽里時人號曰八龍靖字</hi>
　　　　<hi>叔慈有至行不仕早卒號曰𤣥行先生爽字慈明年十二通春秋論語潁川為之語曰荀</hi>
　　　　<hi>氏八龍慈明無雙舉至孝拜郎中對䇿陳便宜數千言即棄官去後坐黨錮隐遁十餘年</hi>
　　　　<hi>董卓用事徵拜司空爽以卓忍暴終危杜稷多舉才略之士與王允等密謀討之未及而</hi>
　　　　<hi>以病終後允乃竟誅卓緄子彧字文若少時父以畏禍為取宦者唐衡女後從曹操操以</hi>
　　　　<hi>為謀主比之子房及操將受九錫彧諫止之遂為所害彧亦作郁</hi>於時太史<lb/>
　　　　奏真人東行<hi>續晉陽秋曰陳仲弓從諸子姪造荀父子於時徳星聚太史奏</hi>
<pb n="KR3a0108_WYG_066-86b"/>
　　　　<hi>五百里賢人聚</hi>考亭陳氏故有離榭名以聚星蓋取<lb/>
　　　　續陽秋語中更廢壊近始作新適邇敝廬因<lb/>
　　　　得相其役事既又為之本原事迹畫著屏上<lb/>
　　　　并為之贊以視来者云<lb/>
猗與陳子神嶽鍾英文淵範懿道廣心平危孫汙隆卷<lb/>
舒自我是曰庶幾無可不可獻身安衆弔豎全邦炯然<lb/>
方寸秋月寒江願言懐人曰我同志故朗陵君荀季和<lb/>
氏連峰對起麗澤潛滋僾而不見有黯其思薄言造之<lb/>
<pb n="KR3a0108_WYG_066-87a"/>
顧無僕役獨呼二児駕予以出青芻黄犢布幰柴車策<lb/>
紀前衛杖諶後趨所造伊何髙陽之里維時荀君聞至<lb/>
而喜顧謂汝靖往應於門七龍矯矯布席開尊靖肅而<lb/>
前翁拜其辱何悟斯晨得見清穆命爽行觴旅饋次陳<lb/>
獻酬交錯禮度情親載笑載言罔非徳義益邁乃猷以<lb/>
輔斯世髧髦兩稚亦寘膝前原深本固莫出匪賢維此<lb/>
慈明特謝儔匹晚際國屯敢憚濡迹贅旒之命恃以少<lb/>
延邦朋之最孰與為先郁乃附曹羣亦㤀漢嗣守之難<lb/>
<pb n="KR3a0108_WYG_066-87b"/>
古今共歎崇臺囘極於以占天猶曰兹野徳星萃焉我<lb/>
寓有亭舊䝉斯號今刺前聞象儀以告髙山景行好德<lb/>
所同課忠責孝獨槩余衷百爾窺臨鏡考母怠死國承<lb/>
家永奉明戒<lb/>
　　箴<lb/>
　　　敬齋箴<lb/>
　　　　讀張敬夫主一箴掇其遺意作敬齋箴書齋<lb/>
　　　　壁以自儆云<lb/>
<pb n="KR3a0108_WYG_066-88a"/>
正其衣冠尊其瞻視潛心以居對越上帝足容必重手<lb/>
容必恭擇地而蹈折旋蟻封出門如賔承事如祭戰戰<lb/>
兢兢罔敢或易守口如瓶防意如城洞洞屬屬罔敢或<lb/>
輕不東以西不南以北當事而存靡他其適弗貳以二<lb/>
弗參以三惟精惟一萬變是監從事於斯是曰持敬動<lb/>
静無違表裏交正湏臾有閒私欲萬端不火而熱不氷<lb/>
而寒毫釐有差天壤易處三綱既淪九法亦斁於戱小<lb/>
子念哉敬哉墨卿司戒敢告靈臺<lb/>
<pb n="KR3a0108_WYG_066-88b"/>
　　銘<lb/>
　　　四齋銘<lb/>
　　　　志道<lb/>
曰趨而挹者孰履而持曰飢而寒者誰食而衣故道也<lb/>
者不可湏臾離子不志於道獨罔罔其何之<lb/>
　　　　據德<lb/>
語道術則無往而不通談性命則疑獨而難窮惟其厚<lb/>
於外而薄於内故無地以崇之<lb/>
<pb n="KR3a0108_WYG_066-89a"/>
　　　　依仁<lb/>
舉之莫能勝行之莫能至雖欲依之安得而依之為仁<lb/>
由己而由人乎哉雖欲違之安得而違之<lb/>
　　　　游藝<lb/>
禮云樂云御射數書俯仰自得心安體舒是之謂游以<lb/>
游以居嗚呼游乎非有得於内孰能如此其從容而有<lb/>
餘乎<lb/>
　　　又四齋銘<lb/>
<pb n="KR3a0108_WYG_066-89b"/>
　　　　崇德<lb/>
尊我徳性希聖學兮玩心神明蜕汚濁兮<lb/>
　　　　廣業<lb/>
樂節禮樂道中庸兮克勤小物奏膚公兮<lb/>
　　　　居仁<lb/>
勝己之私復天理兮宅此廣居純不已兮<lb/>
　　　　由義<lb/>
羞惡爾汝勉擴充兮遵彼大路行無窮兮<lb/>
<pb n="KR3a0108_WYG_066-90a"/>
　　　學古齋銘<lb/>
　　　　浦城周侯嗣恭葺其先大父徽猷公所作學<lb/>
　　　　古齋以教齊宗族子弟新安朱某為題其榜<lb/>
　　　　周侯又来請銘則推其意乃作銘曰<lb/>
相古先民學以為己今也不然為人而已為己之學先<lb/>
誠其身君臣之義父子之仁聚辨居行無怠無忽至足<lb/>
之餘澤及萬物為人之學爛然春華誦數是力纂組是<lb/>
誇結駟懐金煌煌煒煒世俗之榮君子之鄙維是二者<lb/>
<pb n="KR3a0108_WYG_066-90b"/>
其端則微眇綿弗察胡越其歸卓哉周侯克承先志日<lb/>
新此齋以廸来裔此齋何有有圖有書厥裔斯何衣冠<lb/>
進趨夜思晝行咨詢謀度絶今不為惟古是學先難後<lb/>
獲匪亟匪徐我其銘之以警厥初<lb/>
　　　尊徳性齋銘<lb/>
　　　　内弟程允夫以道問學名齋予謂當以尊徳<lb/>
　　　　性易之允夫請銘因為作此<lb/>
維皇上帝降此下民何以予之曰義與仁維義與仁維<lb/>
<pb n="KR3a0108_WYG_066-91a"/>
帝之則欽斯承斯猶懼弗克孰昏且狂茍賤汙卑滛視傾<lb/>
聼惰其四肢䙝天之明慢人之紀甘此下流衆惡之委<lb/>
我其監此祇栗厥心有幽其室有赫其臨執玉奉盈湏<lb/>
臾顛沛任重道逺其敢或怠<lb/>
　　　求放心齋銘<lb/>
　　　　番陽程正思作求放心齋汪子卿祝汝玉既<lb/>
　　　　為之銘新安朱某掇其遺意復為作此<lb/>
天地變化其心孔仁成之在我則主於身其主伊何神<lb/>
<pb n="KR3a0108_WYG_066-91b"/>
明不測𤼵揮萬變立此人極晷刻放之千里其奔非誠<lb/>
曷有非敬曷存孰放孰求孰亡孰有詘伸在臂反覆惟<lb/>
手防微謹獨兹守之常切問近思曰惟以相之<lb/>
　　　書字銘<lb/>
　　　　明道先生曰某書字甚敬非是要字好只此<lb/>
　　　　是學<lb/>
握管濡豪伸紙行墨一在其中㸃㸃畫畫放意則荒取<lb/>
妍則惑必有事焉神明厥德<lb/>
<pb n="KR3a0108_WYG_066-92a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0108_WYG_066-92b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂朱子全書卷六十六<lb/>
</p>
<p>
</p>
  </div>
</body>
</text>
</TEI>
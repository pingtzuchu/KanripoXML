<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0108_WYG_049-1a"/>
　欽定四庫全書<lb/>
御纂朱子全書卷四十九<lb/>
　　理氣一<lb/>
　　　總論<lb/>
　天下未有無理之氣亦未有無氣之理<lb/>
　有是理後生是氣自一隂一陽之謂道推来此性自有<lb/>
　　仁義<lb/>
　先有箇天理了却有氣氣積為質而性具焉<lb/>
<pb n="KR3a0108_WYG_049-1b"/>
　問先有理抑先有氣曰理未嘗離乎氣然理形而上者<lb/>
　　氣形而下者自形而上下言豈無先後理無形氣便<lb/>
　　粗有渣滓<lb/>
　理氣本無先後之可言然必欲推其所従来則須說先<lb/>
　　有是理然理又非别為一物即存乎是氣之中無是<lb/>
　　氣則是理亦無掛搭處氣則為金木水火理則為仁<lb/>
　　義禮智<lb/>
　問理與氣曰伊川說得好曰理一分殊合天地萬物而<lb/>
<pb n="KR3a0108_WYG_049-2a"/>
　言只是一箇理及在人則又各自有一箇理<lb/>
有是理便有是氣但理是本而今且従理上說氣如云<lb/>
　太極動而生陽動極而靜静而生隂不成動已前便<lb/>
　無靜程子曰動静無端盖此亦是且自那動處説起<lb/>
　若論著動以前又有静靜以前又有動如云一隂一<lb/>
　陽之謂道繼之者善也這繼字便是動之端若只一<lb/>
　開一闔而無繼便是闔殺了又問繼是動静之間否<lb/>
　曰是静之終動之始也且如四時到得冬月萬物都<lb/>
<pb n="KR3a0108_WYG_049-2b"/>
　歸窠了若不生来年便都息了盖是貞復生元無窮<lb/>
　如此<lb/>
問有是理而後有是氣未有人時此理何在曰也只在<lb/>
　這裏如一海水或取得一杓或取得一擔或取得一<lb/>
　椀都是這海水但是他為主我為客他較長久我得之<lb/>
　不久耳<lb/>
問理在氣中發見處如何曰如隂陽五行錯綜不失條<lb/>
　緒便是理若氣不結聚時理亦無所附著<lb/>
<pb n="KR3a0108_WYG_049-3a"/>
問先有理後有氣之說曰不消如此說而今知得他合<lb/>
　下是先有理後有氣耶後有理先有氣耶皆不可得<lb/>
　而推究然以意度之則疑此氣是依傍這理行及此<lb/>
　氣之聚則理亦在焉盖氣則䏻凝結造作理却無情<lb/>
　意無計度無造作只此氣凝聚處理便在其中且如<lb/>
　天地間人物草木禽獸其生也莫不有種定不會無<lb/>
　種了白地生出一箇物事這箇都是氣若理則只是<lb/>
　箇潔淨空闊底世界無形迹他却不㑹造作氣則䏻<lb/>
<pb n="KR3a0108_WYG_049-3b"/>
　醞釀凝聚生物也<lb/>
問有是理便有是氣似不可分先後曰要之也先有理<lb/>
　只不可說是今日有是理眀日却有是氣也須有先<lb/>
　後<lb/>
問未有天地之先畢竟是先有理如何曰未有天地之<lb/>
　先畢竟也只是理有此理便有此天地若無此理便<lb/>
　亦無天地無人無物都無該載了有理便有氣流行發<lb/>
　育萬物曰發育是理發育之否曰有此理便有此氣流<lb/>
<pb n="KR3a0108_WYG_049-4a"/>
　行發育理無形體曰所謂體者是強名否曰是曰理<lb/>
　無極氣有極否曰論其極将那處做極<lb/>
或問理在先氣在後曰理與氣本無先後之可言但推<lb/>
　上去時却如理在先氣在後相似<lb/>
可機問大鈞播物還是一去便休也還有去而復来之<lb/>
　理曰一去便休耳豈有散而復聚之氣<lb/>
問氣之伸屈曰譬如将水放鍋裏煮水既乾那泉水依<lb/>
　前又来不到得将巳乾之水去做他<lb/>
<pb n="KR3a0108_WYG_049-4b"/>
問上帝降衷扵民天将降大任扵人天佑民作之君天<lb/>
　生物因其材而篤作善降百祥作不善降百殃天将<lb/>
　降非常之禍扵此世必預出非常之人以擬之凡此<lb/>
　等𩔖是蒼蒼在上者真有主宰如是耶抑天無心只<lb/>
　是推原其理如此曰此三段只一意這箇也只是理<lb/>
　如此氣運従来一盛了又一衰一衰了又一盛只管<lb/>
　恁地循環去無有衰而不盛者<lb/>
人呼氣時腹却脹吸氣時腹却厭論来呼而腹厭吸而<lb/>
<pb n="KR3a0108_WYG_049-5a"/>
　腹脹乃是今若此者盖呼氣時此一口氣雖出第二<lb/>
　口氣復生故其腹脹及吸氣時其所生之氣又従裏<lb/>
　趕出故其腹却厭老子曰天地之閒其猶橐籥乎動<lb/>
　而不屈虛而愈出橐籥只是今之鞴扇耳<lb/>
理搭扵氣而行<lb/>
以氣言則春夏秋冬以徳言則元亨利貞在人則為仁<lb/>
　義禮智元亨利貞理也有只四段氣也有只四叚理<lb/>
　便在氣中兩箇不曽相離<lb/>
<pb n="KR3a0108_WYG_049-5b"/>
問理與數曰有是理便有是氣有是氣便有是數葢數<lb/>
　乃是分界限處<lb/>
此身只是箇軀殻内外無非天地隂陽之氣如魚在水<lb/>
　外面水便是肚裏水鱖魚肚裏水與鯉魚肚裏水只<lb/>
　一般<lb/>
氣聚成形理與氣合便䏻知覺如火得脂膏便有許多<lb/>
　光燄盖所覺者心之理也能覺者氣之靈也<lb/>
人之所以為人其理則天地之理其氣則天地之氣理<lb/>
<pb n="KR3a0108_WYG_049-6a"/>
　無迹不可見故扵氣觀之<hi>以上語類二十三條</hi>
天地之間有理有氣理也者形而上之道也生物之本<lb/>
　也氣也者形而下之器也生物之具也是以人物之<lb/>
　生必稟此理然後有性必稟此氣然後有形<hi>荅黄道夫</hi>
所謂理與氣決是二物但在物上看則二物渾淪不可<lb/>
　分開各在一處然不害二物之各為一物也若在理<lb/>
　上㸔則雖未有物而已有物之理然亦但有其理而<lb/>
　己未嘗實有是物也大凡看此等處湏認得分眀又<lb/>
<pb n="KR3a0108_WYG_049-6b"/>
　兼始終方是不錯<hi>荅劉叔文</hi>
有此理後方有此氣既有此氣然後此理有安頓處大<lb/>
　而天地細而螻蟻其生皆是如此又何慮天地之生<lb/>
　無所付受耶要之理之一字不可以有無論未有天<lb/>
　地之時便已如此了也<hi>答楊志仁</hi>
問天地之間有理有氣理常不移而氣不常定中庸曰<lb/>
　大徳必得其名必得其位必得其夀理固當如此然<lb/>
　孔子無位顔子夭死蓬蓽之士固有老死而名不著<lb/>
<pb n="KR3a0108_WYG_049-7a"/>
　者豈非氣使之然耶故君子道其常而不道其非常<lb/>
　然竊疑理先而氣後今理既不足以勝氣則凡福善<lb/>
　禍淫之說不騐常多何以為天地之常經意謂氣雖<lb/>
　不同然亦随世而異堯舜禹以聖人在上天下平治<lb/>
　以和召和則氣亦醇正而随扵理如春秋戰國之時<lb/>
　刑殺惨酷則氣亦随之而變而理反不䏻勝此處亦<lb/>
　當闗扵人事否曰此扵前叚論性命處已言之矣雖<lb/>
　是所感不同亦是元氣薄耳<hi>荅鄭子上</hi>
<pb n="KR3a0108_WYG_049-7b"/>
有是理即有是氣氣則無不兩者故易曰太極生兩儀<lb/>
　而老子乃謂道先生一而後一乃生二則其察理亦<lb/>
　不精矣<hi>荅程可久</hi>
論萬物之一原則理同而氣異觀萬物之異體則氣猶<lb/>
　相近而理絶不同也氣之異者粹駁之不齊理之異<lb/>
　者偏全之或異幸更詳之自當無可疑也<hi>荅黄商伯</hi>
氣之所聚理即在焉然理終為主此即所謂妙合也<hi>荅王</hi>
　<hi>子合</hi>
<pb n="KR3a0108_WYG_049-8a"/>
所疑理氣之偏若論本原即有理然後有氣故理不可<lb/>
　以偏全論若論稟賦則有是氣而後理随以具故有<lb/>
　是氣則有是理無是氣則無是理是氣多則是理多<lb/>
　是氣少即是理少又豈不可以偏全論耶<hi>荅趙致道</hi>
理固不可以偏正通塞言然氣稟既殊則氣之偏者便<lb/>
　只得理之偏氣之塞者便自與理相隔是理之在人<lb/>
　亦不䏻無偏塞也横渠論受光有大小昏眀而照納<lb/>
　不二其說甚備<hi>荅杜仁仲</hi>
<pb n="KR3a0108_WYG_049-8b"/>
所論氣稟有偏而理之統體未嘗有異得之眀道又謂<lb/>
　不可以濁者不為水亦是此意也<hi>荅杜仁仲</hi>
盖理則純粹至善即氣則雜糅不齊内君子外小人凢<lb/>
　所以抑隂而扶陽者乃順乎理以裁成輔相而濟夫<lb/>
　氣數之不及者也又何病乎<hi>荅或人</hi>
性只是理不可以聚𣪚言所謂精神魂魄有知有覺者<lb/>
　皆氣之所為也故聚則有𣪚則無若理則初不為聚<lb/>
　𣪚而有無也但有是理則有是氣茍氣聚乎此則其<lb/>
<pb n="KR3a0108_WYG_049-9a"/>
　理亦命乎此耳<hi>荅廖子晦</hi>
理有動静故氣有動静若理無動静則氣何自而有動<lb/>
　靜乎且以目前論之仁便是動義便是静此又何闗<lb/>
　於氣乎<hi>荅鄭子上○以上文集十三條</hi>
　　太極<lb/>
太極只是一箇理字<lb/>
問太極不是未有天地之先有箇渾成之物是天地萬<lb/>
　物之理總名否曰太極只是天地萬物之理在天地<lb/>
<pb n="KR3a0108_WYG_049-9b"/>
　言則天地中有太極在萬物言則萬物中各有太極<lb/>
　未有天地之先畢竟是先有此理動而生陽亦只是<lb/>
　理靜而生隂亦只是理<lb/>
萬物四時五行只是従那太極中来太極只是一箇氣<lb/>
　迤邐分做兩箇氣裏面動底是陽靜底是隂又分做<lb/>
　五氣又𣪚為萬物<lb/>
問太極解何以先動而後静先用而後體先感而後寂<lb/>
　曰在隂陽言則用在陽而體在隂然動静無端隂陽<lb/>
<pb n="KR3a0108_WYG_049-10a"/>
　無始不可分先後今只就起處言之畢竟動前又是<lb/>
　静用前又是體感前又是寂陽前又是隂而寂前又<lb/>
　是感静前又是動将何者為先後不可只道今日動<lb/>
　便為始而昨日靜更不説也如鼻息言呼吸則辭順<lb/>
　不可道吸呼畢竟呼前又是吸吸前又是呼<lb/>
太極非是别為一物即隂陽而在隂陽即五行而在五<lb/>
　行即萬物而在萬物只是一箇理而已因其極至故<lb/>
　名曰太極<lb/>
<pb n="KR3a0108_WYG_049-10b"/>
若無太極便不翻了天地<lb/>
太極理也動靜氣也氣行則理亦行二者常相依而未<lb/>
　嘗相離也當初元無一物只有此理有此理便㑹動<lb/>
　而生陽靜而生隂靜極復動動極復靜循環流轉其<lb/>
　實理無窮氣亦與之無窮自有天地便是這物事在<lb/>
　這裏流轉一日有一日之運一月有一月之運一嵗<lb/>
　有一嵗之運只是這箇物事滚将去<lb/>
太極未動之前便是隂隂靜之中自有陽之根陽動之<lb/>
<pb n="KR3a0108_WYG_049-11a"/>
　中又有隂之根動之所以必靜者根乎隂故也靜之<lb/>
　所以必動者根乎陽故也<lb/>
太極之有動靜是天命之流行也或疑静䖏如何流行<lb/>
　曰惟是一動一静所以流行如秋冬之時謂之不流<lb/>
　行可乎若謂不䏻流行何以謂之静而生隂也觀生<lb/>
　之一字可見<lb/>
自太極至萬物化生只是一箇道理包括非是先有此<lb/>
　而後有彼但統是一箇大原由體而逹用従㣲而至<lb/>
<pb n="KR3a0108_WYG_049-11b"/>
　著<lb/>
問一理之實而萬物分之以為體故萬物各具一太極<lb/>
　如此說則太極有分裂乎曰本只是一太極而萬物<lb/>
　各有稟受又自各全具一太極爾如月在天只一而<lb/>
　已及𣪚在江湖則随處而見不可謂月分也<lb/>
太極分開只是兩箇隂陽括盡了天下物事<lb/>
原極之所以得名盖取樞極之義聖人謂之太極者所<lb/>
　以指夫天地萬物之根也周子因之而又謂之無極<lb/>
<pb n="KR3a0108_WYG_049-12a"/>
　者所以大無聲無臭之妙也<lb/>
太極無方所無形體無地位可頓放若以未發時言之<lb/>
　未發却只是靜動靜隂陽皆只是形而下者然動亦<lb/>
　太極之動靜亦太極之靜但動靜非太極耳故周子<lb/>
　只以無極言之未發固不可謂之太極然中含喜怒<lb/>
　哀樂喜樂属陽怒哀属隂四者初未著而其理已具<lb/>
　若對已發言之容或可謂之太極然終是難説此皆<lb/>
　只說得箇髣髴形容當自體認<lb/>
<pb n="KR3a0108_WYG_049-12b"/>
動不是太極但動者太極之用耳靜不是太極但靜者<lb/>
　太極之體耳<lb/>
或問太極曰太極只是箇極好至善底道理人人有一<lb/>
　太極物物有一太極周子所謂太極是天地人物萬<lb/>
　善至好底表徳<lb/>
才說太極便帯著隂陽才說性便帶著氣不帯著隂陽<lb/>
　與氣太極與性那裏収附然要得分眀又不可不拆<lb/>
　開説<lb/>
<pb n="KR3a0108_WYG_049-13a"/>
問先生說太極有是性則有隂陽五行此說性是如何<lb/>
　曰想是某舊説近思量又不然此性字為稟扵天者<lb/>
　言若太極只當説理自是移易不得易言一隂一陽<lb/>
　之謂道繼之者則謂之善至扵成之者方謂之性此<lb/>
　謂天所賦扵人物人物所受扵天者也<lb/>
某嘗說太極是箇蔵頭底動時属陽未動又属隂了<lb/>
太極自是涵動静之理却不可以動静分體用盖靜即<lb/>
　太極之體也動即太極之用也譬如扇子只是一箇<lb/>
<pb n="KR3a0108_WYG_049-13b"/>
　扇子動搖便是用放下便是體才放下時便只是這<lb/>
　一箇道理及搖動時亦只是這一箇道理<lb/>
梁文叔云太極兼動靜而言曰不是兼動靜太極有動<lb/>
　靜喜怒哀樂未發也有箇太極喜怒哀樂已發也有<lb/>
　箇太極只是一箇太極流行扵已發之際斂蔵扵未<lb/>
　發之時<lb/>
或問太極曰未發便是理已發便是情如動而生陽便<lb/>
　是情<lb/>
<pb n="KR3a0108_WYG_049-14a"/>
太極者如屋之有極天之有極到這裏更沒去處理之<lb/>
　極至者也陽動隂静非太極動靜只是理有動靜理<lb/>
　不可見因隂陽而後知理撘在隂陽上如人跨馬相<lb/>
　似才生五行便被氣質拘定各為一物亦各有一性<lb/>
　而太極無不在也<lb/>
問劉子所謂天地之中即周子所謂太極否曰只一般<lb/>
　但名不同中只是恰好處書惟皇上帝降衷扵下民<lb/>
　亦只是恰好䖏極不是中極之為物只是在中如這<lb/>
<pb n="KR3a0108_WYG_049-14b"/>
　燭臺中央簪䖏便是極從這裏比到那裏也恰好不<lb/>
　曽加些従那裏比到這裏也恰好不曽減些<lb/>
太極是箇大底物事四方上下曰宇古往今来曰宙無<lb/>
　一箇物似宇樣大四方去無極上下去無極是多少<lb/>
　大無一箇物似宙樣長逺亘古亘今往来不窮自家<lb/>
　心下須常認得這意思問此是誰語曰此是古人語<lb/>
　象山常要說此語但他說便只是這箇又不用裏面<lb/>
　許多節拍却只守得箇空蕩蕩底公更看横渠西銘<lb/>
<pb n="KR3a0108_WYG_049-15a"/>
　初看有許多節拍却是狭充其量是甚麽樣大<lb/>
以理言之則不可謂之有以物言之則不可謂之無<lb/>
或問康節云道為太極又云心為太極道指天地萬物<lb/>
　自然之理而言心指人得是理以為一身之主而言<lb/>
　曰固是但太極只是箇一而無對者<lb/>
太極是五行隂陽之理皆有不是空底物事若是空時<lb/>
　如釋氏說性相似<lb/>
極是道理之極至總天地萬物之理便是太極<lb/>
<pb n="KR3a0108_WYG_049-15b"/>
太極只是極至更無去處了至髙至妙至精至神是沒<lb/>
　去處濓溪恐人道太極有形故曰無極而太極是無<lb/>
　之中有箇極至之理<lb/>
問太極理也理如何動静有形則有動静太極無形恐<lb/>
　不可以動靜言曰理有動静故氣有動靜若理無動<lb/>
　静則氣何自而有動静乎<lb/>
自見在事物而觀之則隂陽函太極推原其本則太極<lb/>
　生隂陽<lb/>
<pb n="KR3a0108_WYG_049-16a"/>
問太極便是人心之至理曰事事物物皆有箇極是道<lb/>
　理之極至或曰如君之仁臣之敬便是極曰此是一<lb/>
　事一物之極總天地萬物之理便是太極太極本無<lb/>
　此名只是箇表徳<lb/>
太極如一本生上分為枝榦又分而生花生葉生生不<lb/>
　窮到得成果子裏面又有生生無窮之理生将出去<lb/>
　又是無限箇太極更無停息只是到成果實時又却<lb/>
　略少歇也不是生到這裏自合少止所謂終始萬物<lb/>
<pb n="KR3a0108_WYG_049-16b"/>
　莫盛乎艮艮止是生息之意<lb/>
只是這一箇物事所以萬物到秋冬時各自収斂閉蔵<lb/>
　忽然一下春来各自發越條暢這只是一氣一箇消<lb/>
　一箇息只如人相似方其黙時便是静及其語時便<lb/>
　是動那箇滿山青黄碧綠無非是這太極<lb/>
所謂太極者不離乎隂陽而為言亦不雜乎隂陽而為<lb/>
　言<lb/>
問萬物各具一太極此是以理言以氣言曰以理言<lb/>
<pb n="KR3a0108_WYG_049-17a"/>
無極而太極只是無形而有理周子恐人扵太極之外<lb/>
　更尋太極故以無極言之既謂之無極則不可以有<lb/>
　底道理强搜尋也問太極始扵陽動乎曰隂静是太<lb/>
　極之本然隂静又自陽動而生一静一動便是一箇<lb/>
　闢闔自其闢闔之大者推而上之更無窮極不可以<lb/>
　本始言<lb/>
問南軒云太極之體至靜如何曰不是又云所謂至静<lb/>
　者貫乎已發未發而言如何曰如此却成一不正當<lb/>
<pb n="KR3a0108_WYG_049-17b"/>
　尖斜太極<hi>以上語類三十九條</hi>
天地之間只有動靜兩端循環不已更無餘事此之謂<lb/>
　易而其動其静則必有所以動静之理是則所謂太<lb/>
　極者也<lb/>
所謂太極者便只在隂陽裏所謂隂陽者便只在太極<lb/>
　裏今人説是隂陽上别有一箇無形無影裏是太極<lb/>
　非也<lb/>
性猶太極也心猶隂陽也太極只在隂陽之中非䏻離<lb/>
<pb n="KR3a0108_WYG_049-18a"/>
　隂陽也然至論太極則太極自是太極隂陽自是隂<lb/>
　陽惟性與心亦然所謂一而二二而一也<hi>以上三條出性理太</hi>
　<hi>極圖小註</hi>
此道字即易之太極一乃陽數之竒二乃隂數之偶三<lb/>
　乃竒偶之積其曰二生三者猶所謂二與一為三也<lb/>
　若直以一為太極則不容復言道生一矣<hi>荅程泰之</hi>
動靜無端隂陽無始本不可以先後言然就中閒截斷<lb/>
　言之則亦不害其有先後也觀周子所言太極動而<lb/>
<pb n="KR3a0108_WYG_049-18b"/>
　生陽則其未動之前固已嘗靜矣又言靜極復動則<lb/>
　已靜之後固必有動矣如春夏秋冬元亨利貞固不<lb/>
　䏻無先後然不冬則何以為春而不貞又何以為元<lb/>
　就此看之又自有先後也<hi>荅王子合</hi>
前書所謂太極不在隂陽之外者正與来教所謂不倚<lb/>
　扵隂陽而生隂陽者合但某以形而上下者其實初<lb/>
　不相雜故曰在隂陽之中吾丈以形而上下者其名<lb/>
　不可相雜故曰不在隂陽之外雖所自而言不同而<lb/>
<pb n="KR3a0108_WYG_049-19a"/>
　初未嘗有異也<hi>荅程可久</hi>
太極之義正謂理之極致耳有是理即有是物無先後<lb/>
　次序之可言故曰易有太極則是太極乃在隂陽之<lb/>
　中而非在隂陽之外也今以大中訓之又以乾坤未<lb/>
　判大衍未分之時論之恐未安也形而上者謂之道<lb/>
　形而下者謂之器今論太極而曰其物謂之神又以<lb/>
　天地未分元氣合而為一者言之亦恐未安也<hi>荅程可久</hi>
太極含動静則可以本體而言也謂太極有動静則可<lb/>
<pb n="KR3a0108_WYG_049-19b"/>
　以流行而言也若謂太極便是動靜則是形而上下<lb/>
　者不可分而易有太極之言亦贅矣<hi>荅楊子直</hi>
太極乃兩儀四象八卦之理不可謂無但未有形象之<lb/>
　可言爾故自此而生一隂一陽乃為兩儀而四象八<lb/>
　卦又是従此生皆有自然次第不由人力安排然自<lb/>
　孔子以来亦無一人見得至邵康節然後明其説極<lb/>
　有條理意趣可玩恐未可忽更詳之<hi>荅林黄中</hi>
未發者太極之靜已發者太極之動<hi>荅呂子約</hi>
<pb n="KR3a0108_WYG_049-20a"/>
銖問極之為言究竟至極不可有加之謂以状此理之<lb/>
　名義則舉天下無以加此之稱也故常在物之中為<lb/>
　物之的物無之則無以為根主而不䏻以有立故以<lb/>
　為在中之義則可而便訓極為中則不可以有形者<lb/>
　論之則如屋之有脊棟囷廩之有通天柱常在此物<lb/>
　之中央四面八方望之以取正千條萬别本之以有<lb/>
　生禮所謂民極詩所謂四方之極其義一也未知推<lb/>
　説如此是否曰是<hi>荅董叔重○以上文集八條</hi>
<pb n="KR3a0108_WYG_049-20b"/>
　　天地<lb/>
天地初閒只是隂陽之氣這一箇氣運行磨来磨去磨<lb/>
　得急了便桚許多渣滓裏面無處出便結成箇地在<lb/>
　中央氣之清者便為天為日月為星辰只在外常周<lb/>
　環運轉地便在中央不動不是在下<lb/>
天運不息晝夜輥轉故地榷在中閒使天有一息之停<lb/>
　則地須陷下惟天運轉之急故凝結得許多渣滓在<lb/>
　中閒地者氣之渣滓也所以道輕清者為天重濁者<lb/>
<pb n="KR3a0108_WYG_049-21a"/>
　為地<lb/>
問天有形質否曰只是箇旋風下輭上堅道家謂之剛<lb/>
　風人常説天有九重分九處為號非也只是旋有九<lb/>
　耳但下面氣較濁而暗上面至髙處則至清至眀耳<lb/>
天地始初混沌未分時想只有水火二者水之滓脚便<lb/>
　成地今登髙而望羣山皆為波浪之状便是水泛如<lb/>
　此只不知因甚麽時凝了初閒極輭後来方凝得硬<lb/>
　問想得如潮水湧起沙相似曰然水之極濁便成地<lb/>
<pb n="KR3a0108_WYG_049-21b"/>
　火之極清便成風霆雷電日星之属<lb/>
問自開闢以来至今未萬年不知已前如何曰已前亦<lb/>
　須如此一番眀白来又問天地會壊否曰不會壊只<lb/>
　是相将人無道極了便一齊打合混沌一番人物都<lb/>
　盡又重新起又問生第一箇人時如何曰以氣化二<lb/>
　五之精合而成形釋家謂之化生如今物之化生者<lb/>
　甚多如蝨然<lb/>
方渾淪未判隂陽之氣混合幽暗及其既分中閒放得<lb/>
<pb n="KR3a0108_WYG_049-22a"/>
　開闊光朗而兩儀始立邵康節以十二萬九千六百<lb/>
　年為一元則是十二萬九千六百年之前又是一箇<lb/>
　大闔闢更以上亦復如此直是動靜無端隂陽無始<lb/>
　小者大之影只晝夜便可見五峯所謂一氣大息震<lb/>
　蕩無垠海宇變動山勃川湮人物消盡舊迹大滅是<lb/>
　謂鴻荒之世嘗見髙山有螺蚌殻或生石中此石即<lb/>
　舊日之土螺蚌即水中之物下者却變而為髙柔者<lb/>
　却變而為剛此事思之至深有可驗者<lb/>
<pb n="KR3a0108_WYG_049-22b"/>
問天地未判時下面許多都已有否曰只是都有此理<lb/>
　天地生物千萬年古今只不離許多物<lb/>
地却是有空缺䖏天却四方上下都周匝無空缺逼塞<lb/>
　滿皆是天地之四向底下却靠著那天天包地其氣<lb/>
　無不通恁地看来渾只是天了氣却従地中迸出又<lb/>
　見地廣䖏<lb/>
天包乎地天之氣又行乎地之中故横渠云地對天不<lb/>
　過<lb/>
<pb n="KR3a0108_WYG_049-23a"/>
問天地之所以髙深曰天只是氣非獨是髙只今人在<lb/>
　地上便只見如此髙要之連地下亦是天又云世閒<lb/>
　無一箇物事大故地恁地大地只是氣之渣滓故厚<lb/>
　而深也<lb/>
天地但隂陽之一物依舊是隂陽之氣所生也<lb/>
康節言天依形地附氣所以重複而言不出此意者惟<lb/>
　恐人於天地之外别尋去處故也天地無外所以其<lb/>
　形有涯而其氣無涯也為其氣極緊故䏻扛得地住<lb/>
<pb n="KR3a0108_WYG_049-23b"/>
　不然則墜矣氣外更須有軀殻甚厚所以固此氣也<lb/>
　若夫地動只是一處動亦不至逺也<lb/>
古今歴家只是推得箇隂陽消長界分爾如何得似康<lb/>
　節説得那天依地地附天天地自相依附天依形地<lb/>
　附氣底㡬句<lb/>
問天依形地附氣曰恐人道下面有物天行急地閣在<lb/>
　中<lb/>
天明則日月不眀天無眀夜半黒淬淬地天之正色<lb/>
<pb n="KR3a0108_WYG_049-24a"/>
天只是一箇大底物須是大著心腸看他始得以天運<lb/>
　言之一日固是轉一匝然又有大轉底時候不可如<lb/>
　此偏滯求也<lb/>
天轉也非自東而西也非旋環磨轉却是側轉<lb/>
問康節論六合之外恐無外否曰理無内外六合之形<lb/>
　須有内外日従東畔升西畔沈眀日又從東畔升這<lb/>
　上面許多下面亦許多豈不是六合之内歴家算氣<lb/>
　只算得到日月星辰運行處上去更算不得安得是<lb/>
<pb n="KR3a0108_WYG_049-24b"/>
　無内外<lb/>
問天地之心亦靈否還只是漠然無為曰天地之心不<lb/>
　可道是不靈但不如人恁地思慮伊川曰天地無心<lb/>
　而成化聖人有心而無為<lb/>
問天地之心天地之理理是道理心是主宰底意否曰<lb/>
　心固是主宰底意然所謂主宰者即是理也不是心<lb/>
　外别有箇理理外别有箇心又問此心字與帝字相<lb/>
　似否曰人字似天字心字似帝字<lb/>
<pb n="KR3a0108_WYG_049-25a"/>
問天地無心仁便是天地之心若使其有心必有思慮<lb/>
　有營為天地曷嘗有思慮来然其所以四時行百物<lb/>
　生者盖以其合當如此便如此不待思維此所以為<lb/>
　天地之道曰如此則易所謂復其見天地之心正大<lb/>
　而天地之情可見又如何如所說祗說得他無心處<lb/>
　耳若果無心則須牛生出馬桃樹上發李花他又却<lb/>
　自定程子曰以主宰謂之帝以性情謂之乾他這名<lb/>
　義自定心便是他箇主宰處所以謂天地以生物為<lb/>
<pb n="KR3a0108_WYG_049-25b"/>
　心<lb/>
天地别無勾當只是以生物為心一元之氣運轉流通<lb/>
　略無停閒只是生出許多萬物而已問程子謂天地<lb/>
　無心而成化聖人有心而無為曰這是說天地無心<lb/>
　處且如四時行百物生天地何所容心至扵聖人則<lb/>
　順理而已復何為哉所以眀道云天地之常以其心<lb/>
　普萬物而無心聖人之常以其情順萬事而無情說<lb/>
　得最好問普萬物莫是以心周徧而無私否曰天地<lb/>
<pb n="KR3a0108_WYG_049-26a"/>
　以此心普及萬物人得之遂為人之心物得之遂為<lb/>
　物之心草木禽獸接著遂為草木禽獸之心只是一<lb/>
　箇天地之心爾今須要知得他有心䖏又要見得他<lb/>
　無心處只恁定說不得<lb/>
萬物生長是天地無心時枯槁欲生是天地有心時<lb/>
造化之運如磨上面常轉而不止萬物之生似磨中撒<lb/>
　出有粗有細自是不齊又曰天地之形如人以兩椀<lb/>
　相合貯水扵内以手常常掉開則水在内不出稍住<lb/>
<pb n="KR3a0108_WYG_049-26b"/>
　手則水漏矣<lb/>
天在四畔地居其中減得一尺地遂有一尺氣但人不<lb/>
　見耳此是未成形者及至浮而上降而下則已成形<lb/>
　者若融結糟粕煨燼即是氣之渣滓要之皆是示人<lb/>
　以理<lb/>
晝夜運而無息便是隂陽之兩端其四邉散出紛擾者<lb/>
　便是游氣以生人物之萬殊如麪磨相似其四邊只<lb/>
　管層層散出天地之氣運轉無已只管層層生出人<lb/>
<pb n="KR3a0108_WYG_049-27a"/>
　物其中有粗有細如人物有偏有正<lb/>
帝是理為主<lb/>
蒼蒼之謂天運轉周流不已便是那箇而今説天有箇<lb/>
　人在那裏批判罪惡固不可說道全無主之者又不<lb/>
　可這裏要人見得<lb/>
問經傳中天字曰要人自看得分曉也有說蒼蒼者也<lb/>
　有說主宰者也有單訓理時<lb/>
天以氣而依地之形地以形而附天之氣天包乎地地<lb/>
<pb n="KR3a0108_WYG_049-27b"/>
　特天中之一物爾天以氣而運乎外故地𣙜在中閒<lb/>
　隤然不動使天之運有一息停則地須陷下<lb/>
季通云地上便是天<lb/>
天地不恕謂肅殺之類<lb/>
問天有形質否曰無只是氣旋轉得緊如急風然至上<lb/>
　面極髙處轉得愈緊若轉纔慢則地便脫墜矣<lb/>
道家有高䖏有萬里剛風之說便是那裏氣清緊低處<lb/>
　則氣濁故緩𣪚想得髙山更上去立人不住了那裏<lb/>
<pb n="KR3a0108_WYG_049-28a"/>
　氣又緊故也離騷有九天之說注家妄解云有九天<lb/>
　據某觀之只是九重盖天運行有許多重數裏面重<lb/>
　數較軟至外面則漸硬想到第九重只成硬殻相似<lb/>
　那裏轉得又愈緊矣<lb/>
生物之初隂陽之精自凝結成兩箇盖是氣化而生如<lb/>
　蝨子自然爆出来既有此兩箇一牝一牡後来却従<lb/>
　種子漸漸生去便是以形化萬物皆然<lb/>
天地形而下者乾坤形而上者天地乾坤之形殻乾坤<lb/>
<pb n="KR3a0108_WYG_049-28b"/>
　天地之性情<lb/>
夫乾其靜也専其動也直是以大生焉夫坤其靜也翕<lb/>
　其動也闢是以廣生焉本義云乾一而實故以質言<lb/>
　而曰大坤二而虚故以量言而曰廣學者不曉請問<lb/>
　曰此兩句解得極分曉盖言以形言之則天包地外<lb/>
　地在天中所以説天之質大以理與氣言之則地却<lb/>
　包著天天之氣却盡在地之中地盡承受那天之氣<lb/>
　所以說地之量廣大只是一箇物事一故實従裏面<lb/>
<pb n="KR3a0108_WYG_049-29a"/>
　便實出来流行發生只是一箇物事所以說乾一而<lb/>
　實地雖是堅然却虚所以天之氣流行乎地之中皆<lb/>
　従地裏發出来所以說坤二而虚用之云地形如肺<lb/>
　形質雖硬而中本虚故陽氣升降乎其中無所障礙<lb/>
　雖金石也透過去地便承受得這氣發育萬物曰然<lb/>
　要之天形如一箇鼓鞴天便是那鼓鞴外面皮殻子<lb/>
　中閒包得許多氣開闔消長所以說乾一而實地只<lb/>
　是箇物事中閒盡是這氣升降往来縁中閒虚故容<lb/>
<pb n="KR3a0108_WYG_049-29b"/>
　得這升降来往以其包得地所以說其質之大以其<lb/>
　容得天之氣所以説其量之廣非是說地之形有盡<lb/>
　故以量言也只是説地盡容得天之氣所以說其量<lb/>
　之廣爾<lb/>
或問伊川說以主宰謂之帝孰為主宰曰自有主宰盖<lb/>
　天是箇至剛至陽之物自然如此運轉不息所以如<lb/>
　此必有為之主宰者這樣處要人自見得非言語所<lb/>
　能盡也因舉荘子孰綱維是孰主張是十數句曰他<lb/>
<pb n="KR3a0108_WYG_049-30a"/>
　也見得這道理<lb/>
列子曰天積氣日月星宿亦積氣中之有光耀者此言<lb/>
　得之或問天地壊也不壊曰既有形氣如何得不壊<lb/>
　但一箇壊了便有一箇生得来<hi>以上語類三十九條</hi>
問康節天地自相依附之說燔以為此說與周子太極<lb/>
　圖程子動静無端隂陽無始之義一致非歴家所䏻<lb/>
　窺測曰康節之言大體固如是矣然歴家之說亦須<lb/>
　考之方見其細密處如禮記月令疏及晉天文志皆<lb/>
<pb n="KR3a0108_WYG_049-30b"/>
　不可不讀也<hi>荅李敬子</hi>
問清濁以氣言剛柔羙惡以氣之為質言清濁恐属天<lb/>
　剛柔羙惡恐属地曰陳了翁云天氣而地質前軰已<lb/>
　有此說矣<hi>荅徐彦章</hi>
天地之閒品物萬形各有所事惟天確然扵上地隤然<lb/>
　扵下一無所為只以生物為事故易曰天地之大徳<lb/>
　曰生而程子亦曰天只是以生為道其論復見天地<lb/>
　之心又以動之端言之其理亦已眀矣然所謂以生<lb/>
<pb n="KR3a0108_WYG_049-31a"/>
　為道者亦非謂将生来做道也<hi>荅張欽夫</hi>
康節所著漁樵對問論天地自相依附形有涯而氣無<lb/>
　涯極有條理當時想是如此說故伊川然之<hi>荅呂伯恭○以</hi>
　<hi>上文集四條</hi>
　　隂陽　五行　時令<lb/>
天地統是一箇大隂陽一年又有一年之隂陽一月又<lb/>
　有一月之隂陽一日一時皆然<hi>以下論隂陽</hi>
隂陽五行之理須常常看得在目前則自然牢固矣<lb/>
<pb n="KR3a0108_WYG_049-31b"/>
五行相為隂陽又各自為隂陽<lb/>
得五行之秀者為人只說五行而不言隂陽者盖做這<lb/>
　人須是五行方做得成然隂陽便在五行中所以周<lb/>
　子云五行一隂陽也舍五行無别討隂陽䖏如甲乙<lb/>
　属木甲便是陽乙便是隂丙丁属火丙便是陽丁便<lb/>
　是隂不須更說隂陽而隂陽在其中矣或曰如言四<lb/>
　時而不言寒暑耳曰然<lb/>
陽無驟生之理如冬至前半月中氣是小雪陽已生三<lb/>
<pb n="KR3a0108_WYG_049-32a"/>
　十分之一分到得冬至前㡬日須已生到二十七八<lb/>
　分到是日方始成一畫不是昨日全無今日一旦便<lb/>
　都復了大抵剝盡䖏便生荘子云造化密移疇覺之<lb/>
　哉這語自說得好又如列子亦謂運轉無已天地密<lb/>
　移疇覺之哉凡一氣不頓進一形不頓虧亦不覺其<lb/>
　成不覺其虧盖隂陽浸消浸盛人之一身自少至老<lb/>
　亦莫不然<lb/>
天地閒只有一箇隂陽故程先生云只有一箇感與應<lb/>
<pb n="KR3a0108_WYG_049-32b"/>
　所謂隂與陽無處不是且如前後前便是陽後便是<lb/>
　隂又如左右左便是陽右便是隂又如上下上面一<lb/>
　截便是陽下面一截便是隂問先生易說中謂伏羲<lb/>
　作易驗隂陽消息兩端而已此語最盡曰隂陽雖是<lb/>
　兩箇字然却只是一氣之消息一進一退一消一長<lb/>
　進處便是陽退䖏便是隂長處便是陽消處便是隂<lb/>
　只是這一氣之消長做出古今天地閒無限事来所<lb/>
　以隂陽做一箇說亦得做兩箇說亦得<lb/>
<pb n="KR3a0108_WYG_049-33a"/>
又問氣之發散者為陽收斂者為隂否曰也是如此如<lb/>
　鼻氣之出入出者為陽收回者為隂入息如螺螄出<lb/>
　殻了縮入相似是收入那出不盡底若只管出去不<lb/>
　收便死矣問出入息畢竟出去時漸漸消到得出盡<lb/>
　時便死否曰固是如此然那氣又只管生<lb/>
天地間一隂一陽如環無端便是相勝底道理隂符經<lb/>
　說天地之道浸故隂陽勝浸字最下得妙天地間不<lb/>
　陡頓恁地隂陽勝<lb/>
<pb n="KR3a0108_WYG_049-33b"/>
大抵言語兩端處皆有隂陽如開物成務開物是陽成<lb/>
　務是隂如致知力行致知是陽力行是隂周子之書<lb/>
　屢發此意推之可見<lb/>
横渠言游氣紛擾合而成質者生人物之萬殊其隂陽<lb/>
　兩端循環不已者立天地之大義說得似稍支離只<lb/>
　合云隂陽五行循環錯綜升降往来所以生人物之<lb/>
　萬殊立天地之大義<lb/>
問一故神曰横渠說得極好須當子細看但近思錄所<lb/>
<pb n="KR3a0108_WYG_049-34a"/>
　載與本書不同當時縁伯恭不肯全載故後来不曽<lb/>
　與他添得一故神横渠親注云兩在故不測只是這<lb/>
　一物却周行乎事物之閒如所謂隂陽屈伸往来上<lb/>
　下以至扵行乎什百千萬之中無非這一箇物事所<lb/>
　以謂兩在故不測兩故化注云推行乎一凡天下之<lb/>
　事一不䏻化惟兩而後䏻化且如一隂一陽始䏻化<lb/>
　生萬物雖是兩箇要之亦是推行乎此一爾此說得<lb/>
　極精須當與他子細看<lb/>
<pb n="KR3a0108_WYG_049-34b"/>
神化兩字雖程子説得亦不甚分眀惟是横渠推出来<lb/>
　推行有漸為化合一不測為神又曰一故神<hi>兩在故不測</hi>
　兩故化言兩在者或在隂或在陽在隂時全體都是<lb/>
　隂在陽時全體都是陽化是逐一挨將去底一日復<lb/>
　一日一月復一月節節挨将去便成一年這是化直<lb/>
　卿云一故神猶一動一静互為其根兩故化猶動極<lb/>
　而静静極復動<lb/>
横渠言隂聚之陽必散之一叚却見得隂陽之情<lb/>
<pb n="KR3a0108_WYG_049-35a"/>
五行一隂陽也隂陽一太極也太極本無極也此當思<lb/>
　無有隂陽而無太極底時節若以為止是隂陽隂陽<lb/>
　却是形而下者若只専以理言則太極又不曽與隂<lb/>
　陽相離正當沈潛玩索将圖象意思抽開細看又復<lb/>
　合而觀之某解此云非有離乎隂陽也即隂陽而指<lb/>
　其本體不雜乎隂陽而為言也此句自有三節意思<lb/>
　更宜深考通書云靜而無動動而無静物也動而無<lb/>
　動静而無静神也當即此兼看之<lb/>
<pb n="KR3a0108_WYG_049-35b"/>
問動而生陽靜而生隂注太極者本然之妙動静者所<lb/>
　乗之機太極只是理理不可以動靜言惟動而生陽<lb/>
　靜而生隂理寓扵氣不䏻無動静所乗之機乗如乘<lb/>
　載之乘其動静者乃乗載在氣上不覺動了靜靜了<lb/>
　又動曰然又問動靜無端隂陽無始那箇動又從上<lb/>
　面静生下上面靜又是上面動生来今姑把這箇說<lb/>
　起曰然<lb/>
問太極動而生陽是陽先動也今解云必體立而用得<lb/>
<pb n="KR3a0108_WYG_049-36a"/>
　以行如何曰體自先有下言靜而生隂只是説相生<lb/>
　無窮耳<lb/>
統言隂陽只是兩端而隂中自分隂陽陽中亦有隂陽<lb/>
　乾道成男坤道成女男雖属陽而不可謂其無隂女<lb/>
　雖属隂亦不可謂其無陽人身氣屬陽而氣有隂陽<lb/>
　血屬隂而血有隂陽<lb/>
問隂陽動靜以大體言則春夏是動属陽秋冬是靜属<lb/>
　隂就一日言之晝陽而動夜隂而静就一時一刻言<lb/>
<pb n="KR3a0108_WYG_049-36b"/>
　之無時而不動静無時而無隂陽曰隂陽無䖏無之<lb/>
　横看豎看皆可見横看則左陽而右隂豎看則上陽<lb/>
　而下隂仰手則為陽覆手則為隂向眀䖏為陽背眀<lb/>
　處為隂正䝉云隂陽之氣循環迭至聚𣪚相盪升降<lb/>
　相求絪縕相揉相兼相制欲一之不䏻盖謂是也<lb/>
厚之問陽變隂合如何是合曰陽行而隂随之<lb/>
隂陽有相對而言者如東陽西隂南陽北隂是也有錯<lb/>
　綜而言者如晝夜寒暑一箇横一箇直是也伊川言<lb/>
<pb n="KR3a0108_WYG_049-37a"/>
　易變易也只說得相對底隂陽流轉而已不說錯綜<lb/>
　底隂陽交互之理言易須兼此二意<hi>體在天地後用起天地先對待</hi>
　<hi>底是體流行底是用體静而用動○以上語類二十條</hi>
隂陽只是一氣隂氣流行即為陽陽氣凝聚即為隂非<lb/>
　直有二物相對也此理甚眀周先生扵太極圖中已<lb/>
　言之矣<hi>荅楊元範</hi>
謂一隂一陽之謂道已渉形器五性為形而下者恐皆<lb/>
　未然隂陽固是形而下者然所以一隂一陽者乃理<lb/>
<pb n="KR3a0108_WYG_049-37b"/>
　也形而上者也五事固是形而下者然五常之性則<lb/>
　理也形而上者也<hi>荅楊子順</hi>
問蔡丈云天根是好人之情状月窟是小人之情状三<lb/>
　十六宮是八卦隂陽之爻某疑人物二字恐未可便<lb/>
　以善惡斷之又言三十六宮都是春即月窟亦為春<lb/>
　也曰陽善隂惡聖賢如此説處極多盖自正理而言<lb/>
　二者固不可相無以對待而言則又各自有所主康<lb/>
　節所詠恐是指生物之源而言則正氣為人偏氣為<lb/>
<pb n="KR3a0108_WYG_049-38a"/>
　物為隂陽之辨季通所論却是推説然意亦通也<hi>荅甘</hi>
　<hi>吉甫</hi>
問蔡文言天根為好人之情狀月窟為小人之情状又<lb/>
　云隂陽都将做好説也得以隂為惡陽為善亦得伏<lb/>
　蒙賜教以為陽善隂惡聖賢如此說處極多盖自正<lb/>
　理而言二者固不可相無以對待而言則又各有所<lb/>
　主某疑康節先言天根月窟是合偏正而言後言以<lb/>
　為都是春者是専以正者言之不知是否曰看遺書<lb/>
<pb n="KR3a0108_WYG_049-38b"/>
　中善惡皆天理及惡亦不可不謂之性不可以濁者<lb/>
　不謂之水等語及易傳陽無可盡之理一節即此義<lb/>
　可推矣更以事實考之只如鴟梟蝮蝎惡草毒藥還<lb/>
　可道不是天地隂陽之氣所生否<hi>荅甘吉甫</hi>
盈天地之閒所以為造化者隂陽二氣之終始盛衰而<lb/>
　已陽生扵北長扵東而盛扵南隂始扵南中扵西而<lb/>
　終於北故陽常居左而以生育長養為功其類則為<lb/>
　剛為眀為公為義而凡君子之道属焉隂常居右而<lb/>
<pb n="KR3a0108_WYG_049-39a"/>
　以夷傷慘殺為事其類則為柔為暗為私為利而凡<lb/>
　小人之道属焉聖人作易畫卦繫辭扵其進退消長<lb/>
　之際所以示人者深矣<hi>傅伯拱字序</hi>
隂陽之氣相勝而不䏻相無其為善惡之象則異乎此<lb/>
　葢以氣言則動静無端隂陽無始其本固並立而無<lb/>
　先後之序善惡之分也若以善惡之象而言則人之<lb/>
　性本獨有善而無惡其為學亦欲去惡而全善不復<lb/>
　得以不能相無者而為言矣今以隂陽為善惡之象<lb/>
<pb n="KR3a0108_WYG_049-39b"/>
　而又曰不䏻相無故必曰小人日為不善而善心未<lb/>
　嘗不閒見以為隂不䏻無陽之證然則曷不曰君子<lb/>
　日為善而惡心亦未嘗不閒見以為陽不能無隂之<lb/>
　證耶盖亦知其無是理矣且又曰克盡巳私純是義<lb/>
　理亦不離乎隂陽之正則善固可以無惡矣所謂不<lb/>
　䏻相無者又安在耶大凡義理精微之際合𣪚交錯<lb/>
　其變無窮而不相違悖且以隂陽善惡論之則隂陽<lb/>
　之正皆善也其沴皆惡也<hi>周子所謂剛善剛惡柔亦如之者是也</hi>以象<lb/>
<pb n="KR3a0108_WYG_049-40a"/>
　類言則陽善而隂惡以動静言則陽客而隂主此類<lb/>
　甚多要當大其心以觀之不可以一說拘也<hi>荅王子合</hi>
隂陽盈天地之閒其消息闔闢終始萬物觸目之閒有<lb/>
　形無形無非是也而蘇氏以為象立而隂陽隐凡可<lb/>
　見者皆物也非隂陽也失其理矣逹隂陽之本者固<lb/>
　不指生物而謂之隂陽亦不别求隂陽扵物象見聞<lb/>
　之外也<hi>蘇氏易解辨</hi>
一隂一陽往来不息舉道之全體而言莫著扵此者矣<lb/>
<pb n="KR3a0108_WYG_049-40b"/>
　而以為借隂陽以喻道之似則是道與隂陽各為一<lb/>
　物借此而況彼也隂陽之端動靜之機而已動極而<lb/>
　靜靜極而動故隂中有陽陽中有隂未有獨立而孤<lb/>
　居者此一隂一陽所以為道也今曰一隂一陽者隂<lb/>
　陽未交而物未生廓然無一物不可謂之無有者道<lb/>
　之似也然則道果何物乎此皆不知道之所以為道<lb/>
　而欲以虚無寂滅之學揣摸而言之故其説如此<hi>蘇氏</hi>
　<hi>易觧辨</hi>
<pb n="KR3a0108_WYG_049-41a"/>
夫謂溫厚之氣盛扵東南嚴凝之氣盛扵西北者禮家<lb/>
　之說也謂陽生於子於卦為復隂生於午扵卦為姤<lb/>
　者歴家之說也謂巽位東南乾位西北者說卦之説<lb/>
　也此三家者各為一說而禮家歴家之言猶可相通<lb/>
　至扵說卦則其卦位自為一說而與彼二者不相謀<lb/>
　矣今来教乃欲合而一之而其閒又有一說之中自<lb/>
　相乖戾者此某所以不能無疑也夫謂東南以一隂<lb/>
　已生而為隂柔之位西北以一陽已生而為陽剛之<lb/>
<pb n="KR3a0108_WYG_049-41b"/>
　位則是陽之盛於春夏者不得為陽隂之盛扵秋冬<lb/>
　者不得為隂而反以其始生之微者為主也謂一隂<lb/>
　生扵東南一陽生扵西北則是隂不生扵正南午位<lb/>
　之遇而滛於東陽不生扵正北子位之復而旅扵西<lb/>
　也謂巽以一隂之生而位乎東南則乾者豈一陽之<lb/>
　生而位扵西北乎況說卦之本文扵巽則但取其潔<lb/>
　齊於乾則但取其戰而已而未嘗有一隂一陽始生<lb/>
　之説也凡此﨑嶇反復終不可通不若直以陽剛為<lb/>
<pb n="KR3a0108_WYG_049-42a"/>
　仁隂柔為義之眀白而簡易也盖如此則發生為仁<lb/>
　肅殺為義三家之說皆無所牾肅殺雖似乎剛然實<lb/>
　天地収斂退蔵之氣自不妨其為隂柔也<hi>荅袁機仲</hi>
論十二卦則陽始扵子而終扵己隂始扵午而終扵亥<lb/>
　論四時之氣則陽始於寅而終扵未隂始扵申而終<lb/>
　扵丑此一說者雖若小差而所争不過二位盖子位<lb/>
　一陽雖生而未出乎地至寅位泰卦則三陽之生方<lb/>
　出地上而溫厚之氣從此始焉已位乾卦六陽雖極<lb/>
<pb n="KR3a0108_WYG_049-42b"/>
　而溫厚之氣未終故午位一隂雖生而未害於陽必<lb/>
　至未位遯卦而後溫厚之氣始盡也其午位隂已生<lb/>
　而嚴凝之氣及申方始亥位六隂雖極而嚴凝之氣<lb/>
　至丑方盡義亦倣此盖地中之氣難見而地上之氣<lb/>
　易識故周人以建子為正雖得天統而孔子之論為<lb/>
　邦乃以夏時為正盖取其隂陽始終之著眀也按圖<lb/>
　以推其說可見<hi>荅袁機仲</hi>
来諭以東南之溫厚為仁西北之嚴凝為義此郷飲酒<lb/>
<pb n="KR3a0108_WYG_049-43a"/>
　義之言也然本其言雖分仁義而無隂陽柔剛之别<lb/>
　但扵其後復有陽氣發扵東方之說則固以仁為屬<lb/>
　乎陽而義之當属乎隂従可推矣来諭乃不察此而<lb/>
　必欲以仁為柔以義為剛此既失之而又病夫柔之<lb/>
　不可属乎陽剛之不可属乎隂也扵是强以温厚為<lb/>
　柔嚴凝為剛又移北之隂以就南而使主乎仁之柔<lb/>
　移南之陽以就北而使主乎義之剛其於方位氣候<lb/>
　悉反易之而其所以為說者率皆參差乖迕而不可<lb/>
<pb n="KR3a0108_WYG_049-43b"/>
　合又使東北之為陽西南之為隂亦皆得其半而失<lb/>
　其半愚扵圖子已具見其失矣盖嘗論之陽主進而<lb/>
　隂主退陽主息而隂主消進而息者其氣强退而消<lb/>
　者其氣弱此隂陽之所以為柔剛也陽剛溫厚居東<lb/>
　南主春夏而以作長為事隂柔嚴凝居西北主秋冬<lb/>
　而以斂蔵為事作長為生斂蔵為殺此剛柔之所以<lb/>
　為仁義也以此觀之則隂陽剛柔仁義之位豈不曉<lb/>
　然而彼揚子雲之所謂於仁也柔扵義也剛者乃自<lb/>
<pb n="KR3a0108_WYG_049-44a"/>
　其用處之末流言之盖亦所謂陽中之隂隂中之陽<lb/>
　固不妨自為一義但不可以雜乎此而論之爾<hi>荅袁機仲</hi>
　<hi>○以上文集十一條</hi>
問前日先生荅書云隂陽五行之為性各是一氣所稟<lb/>
　而性則一也兩性字同否曰一般又曰同者理也不<lb/>
　同者氣也又曰他所以道五行之生各一其性節復<lb/>
　問這箇莫是木自是木火自是火而其理則一先生<lb/>
　應而曰且如這箇光也有在硯盖上底也有在墨上<lb/>
<pb n="KR3a0108_WYG_049-44b"/>
　底其光則一也<hi>以下論五行</hi>
氣之精英者為神金木水火土非神所以為金木水火<lb/>
　土者是神在人則為理所以為仁義禮智信者是也<lb/>
金木水火土雖曰五行各一其性然一物又各具五行<lb/>
　之理不可不知康節却細推出来<lb/>
天一自是生水地二自是生火生水只是合下便具得<lb/>
　濕底意思木便是生得一箇軟底金便是生出得一箇<lb/>
　硬底五行之説正䝉中說得好又曰木者土之精華也<lb/>
<pb n="KR3a0108_WYG_049-45a"/>
　又曰水火不出於土正䝉一叚說得最好不胡亂下一字<lb/>
問黄寺丞云金木水火體質属土曰正䝉有一說好只<lb/>
　說金與木之體質属土水與火却不屬土問火附木<lb/>
　而生莫亦屬土否曰火自是箇虚空中物事問只溫<lb/>
　熱之氣便是火否曰然<lb/>
水火清金木濁土又濁<lb/>
論隂陽五行曰康節說得法密横渠說得理透邵伯溫<lb/>
　載伊川言曰向惟見周茂叔語及此然不及先生之<lb/>
<pb n="KR3a0108_WYG_049-45b"/>
　有條理也欽夫以爲伊川未必有此語盖伯溫妄載<lb/>
　某則以爲此語恐誠有之<lb/>
隂以陽為質陽以隂為質水内眀而外暗火内暗而外<lb/>
　眀横渠曰隂陽之精互蔵其宅正此意也<lb/>
清眀内影濁眀外影清眀金水濁眀火日<lb/>
陽變隂合初生水火水火氣也流動閃鑠其體尚虚其<lb/>
　成形猶未定次生木金則確然有定形矣水火初是<lb/>
　自生木金則資扵土五金之属皆従土中旋生出来<lb/>
<pb n="KR3a0108_WYG_049-46a"/>
大抵天地生物先其輕清以及重濁天一生水地二生<lb/>
　火二物在五行中㝡輕清金木復重扵水火土又重<lb/>
　於金木如論律呂則又重濁為先宮㝡重濁啇次之<lb/>
　角次之徴又次之羽㝡後<hi>以上語類十一條</hi>
隂陽之為五行有分而言之者如木火陽而金水隂也<lb/>
　有合而言之者如木之甲火之丙土之戊金之庚水<lb/>
　之壬皆陽而乙丁己辛癸皆隂也以此推之健順五<lb/>
　常之理可見<hi>荅黄商伯</hi>
<pb n="KR3a0108_WYG_049-46b"/>
問一曰水二曰火三曰木四曰金五曰土竊謂氣之初<lb/>
　溫而已溫則蒸溽蒸溽則條達條達則堅凝堅凝則<lb/>
　有形質五者雖一有俱有然推其先後之序理或如<lb/>
　此曰向見吴斗南說五事庶徵皆當依此為序其言<lb/>
　亦有理<hi>荅黄商伯</hi>
問二氣五行造化萬物一闔一闢萬變是生所謂五行<lb/>
　之氣即雷風水火之運耶又即二氣之參差𣪚殊者<lb/>
　耶先儒謂物物皆具則人之氣稟有偏重者謂之皆<lb/>
<pb n="KR3a0108_WYG_049-47a"/>
　具可乎或謂雖物皆具而就五行之中有得其多者<lb/>
　有得其少者扵此思之殊茫然未曉曰五行之氣如<lb/>
　溫涼寒暑燥濕剛柔之類盈天地之閒者皆是舉一<lb/>
　物無不具此五者但其閒有多少分數耳<hi>五音五色五味之類</hi>
　<hi>皆是也○荅呂子約</hi>
問以質而語其生之序則曰水火木金土而水木陽也<lb/>
　火金隂也此豈就圖而指其序耶而水木何以謂之<lb/>
　陽火金何以謂之隂曰天一生水地二生火天三生<lb/>
<pb n="KR3a0108_WYG_049-47b"/>
　木地四生金一三陽也二四隂也<hi>荅林子玉</hi>
問以氣而語其行之序則木火土金水而木火陽也金<lb/>
　水隂也此豈即其運用處而言之耶而木火何以謂<lb/>
　之陽金水何以謂之隂曰此以四時而言春夏為陽<lb/>
　秋冬為隂<hi>荅林子玉○以上文集五條</hi>
問學者云古人排十二時是如何諸生思未得先生云<lb/>
　志字従之從心乃是心之所之古旹字従之從日亦<lb/>
　是日之所至盖日至扵午則謂之午時至未則謂之<lb/>
<pb n="KR3a0108_WYG_049-48a"/>
　未時十二時皆如此推古者訓日字實也月字缺也<lb/>
　月則有缺時日常實是如此如天行亦有差月星行<lb/>
　又遲趕他不上惟日鐵定如此又云看北斗可以見<lb/>
　天之行<hi>以下論時令</hi>
數只是算氣之節候大率只是一箇氣隂陽播而為五<lb/>
　行五行中各有隂陽甲乙木丙丁火春属木夏属火<lb/>
　年月日時無有非五行之氣甲乙丙丁又屬隂屬陽<lb/>
　只是二五之氣人之生適遇其氣有得清者有得濁<lb/>
<pb n="KR3a0108_WYG_049-48b"/>
　者貴賤夀夭皆然故有參錯不齊如此<lb/>
陽變隂合而生水火木金土隂陽氣也生此五行之質<lb/>
　天地生物五行獨先地即是土土便包含許多金木<lb/>
　之類天地之閒何事而非五行五行隂陽七者滾合<lb/>
　便是生物底材料五行順布四時行焉金木水火分<lb/>
　属春夏秋冬土則寄旺四季如春属木而清眀後十<lb/>
　二日即是土寄旺之時每季寄旺十八日共七十二<lb/>
　日唯夏季十八日土氣為㝡旺故䏻生秋金也以圗<lb/>
<pb n="KR3a0108_WYG_049-49a"/>
　　象考之木生火金生水之類各有小畫相牽連而火<lb/>
　　生土土生金獨穿乎土之内餘則従旁而過為可見<lb/>
　　矣<hi>以上語類三條</hi>
　<lb/>
　<lb/>
　<lb/>
　<lb/>
　<lb/>
<pb n="KR3a0108_WYG_049-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂朱子全書卷四十九<lb/>
</p>
<p>
</p>
  </div>
</body>
</text>
</TEI>
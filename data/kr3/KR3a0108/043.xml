<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0108_WYG_043-1a"/>
　欽定四庫全書<lb/>
御纂朱子全書卷四十三<lb/>
　　性理二<lb/>
　　　氣質之性<hi>命才附</hi>
　天命之謂性命便是告劄之類性便是合當做底職事<lb/>
　　如主簿銷注縣尉巡捕心便是官人氣質便是官人<lb/>
　　所習尚或寛或猛情便是當㕔處斷事情便是發用<lb/>
　　處性只是仁義禮智所謂天命之與氣質亦相滚同<lb/>
<pb n="KR3a0108_WYG_043-1b"/>
　　才有天命便有氣質不能相離若闕一便生物不得<lb/>
　　既有天命須是有此氣方能承當得此理若無此氣<lb/>
　　則此理如何頓放天命之性本未嘗偏但氣質所稟<lb/>
　　却有偏處氣有昏明厚薄之不同然仁義禮智亦無<lb/>
　　闕一之理但若惻隐多便流為姑息柔懦若羞惡多<lb/>
　　便有羞惡其所不當羞惡者且如言光必有鏡然後<lb/>
　　有光必有水然後有光光便是性鏡水便是氣質若<lb/>
　　無鏡與水則光亦散矣謂如五色若頓在黑多處便<lb/>
<pb n="KR3a0108_WYG_043-2a"/>
　都黑了入在紅多處便都紅了却看你稟得氣如何<lb/>
　然此理却只是善既是此理如何得惡所謂惡者却<lb/>
　是氣也孟子之論盡是說性善至有不善說是陷溺<lb/>
　是説其初無不善後來方有不善耳若如此却似論<lb/>
　性不論氣有些不備却得程氏説出氣質来接一接<lb/>
　便接得有首尾一齊圓備了又曰才又在氣質之下<lb/>
　如退之説三品等皆是論氣質之性説得儘好只是<lb/>
　不合不説破箇氣質之性却只是做性説時便不可<lb/>
<pb n="KR3a0108_WYG_043-2b"/>
　如三品之説便分将来何止三品雖千百可也若荀<lb/>
　揚則是論氣而不論性故不明既不論性便却将此<lb/>
　理来昏了又曰皐陶謨中所論寛而栗等九徳皆是<lb/>
　論反氣質之意只不曾説破氣質耳伯豐曰匡衡疏<lb/>
　中説治性之道亦是説氣質㽦謂寛而栗等而下一<lb/>
　字便是工夫先生皆然之或問若是氣質不善可以<lb/>
　變否曰須是變化而反之如人一已百人十已千則<lb/>
　雖愚必明雖柔必強<lb/>
<pb n="KR3a0108_WYG_043-3a"/>
性只是理然無那天氣地質則此理没安頓處但得氣<lb/>
　之清明則不蔽錮此理順發出来蔽錮少者發出来<lb/>
　天理勝蔽錮多者則私欲勝便見得本原之性無有<lb/>
　不善孟子所謂性善周子所謂純粹至善程子所謂<lb/>
　性之本與夫反本窮源之性是也只被氣質有昏濁<lb/>
　則隔了故氣質之性君子有弗性者焉學以反之則<lb/>
　天地之性存矣故説性須兼氣質説方備<lb/>
論天地之性則專指理言論氣質之性則以理與氣雜<lb/>
<pb n="KR3a0108_WYG_043-3b"/>
　而言之未有此氣已有此性氣有不存而性却常在<lb/>
　雖其方在氣中然氣自是氣性自是性亦不相夾雜<lb/>
　至論其徧體於物無處不在則又不論氣之精粗莫<lb/>
　不有是理<lb/>
蜚卿問氣質之性曰天命之性非氣質則無所寓然人<lb/>
　之氣稟有清濁偏正之殊故天命之正亦有淺深厚<lb/>
　薄之異要亦不可不謂之性舊見病翁云伊川言氣<lb/>
　質之性正猶佛書所謂水中鹽味色裏膠清又問孟<lb/>
<pb n="KR3a0108_WYG_043-4a"/>
　子言性與伊川如何曰不同孟子是剔出而言性之<lb/>
　本伊川是兼氣質而言要之不可離也所以程子云<lb/>
　論性不論氣不備論氣不論性不明而某於太極解<lb/>
　亦云所謂太極者不離乎隂陽而為言亦不雜乎隂<lb/>
　陽而為言<lb/>
氣質之性便只是天地之性只是這箇天地之性却從<lb/>
　那裏過好底性如水氣質之性如殺些醤與鹽便是<lb/>
　一般滋味<lb/>
<pb n="KR3a0108_WYG_043-4b"/>
問天理變易無窮由一隂一陽生生不窮繼之者善全<lb/>
　是天理安得不善孟子言性之本體以為善者是也<lb/>
　二氣相軋相取相合相乖有平易處有傾側處自然<lb/>
　有善有惡故稟氣形者有惡有善何足怪語其本則<lb/>
　無不善也曰此却無過丁復之曰先生解中庸大本<lb/>
　<hi>云云</hi>曰既謂之大本只是理善而已才説人欲便是<lb/>
　氣也亦安得無本但大本中元無此耳<lb/>
人之性皆善然而有生下来善底有生下来便惡底此<lb/>
<pb n="KR3a0108_WYG_043-5a"/>
　是氣稟不同且如天地之運萬端而無窮其可見者<lb/>
　日月清明氣候和正之時人生而稟此氣則為清明<lb/>
　渾厚之氣須做箇好人若是日月昏暗寒暑反常皆<lb/>
　是天地之戾氣人若稟此氣則為不好底人何疑人<lb/>
　之為學却是要變化氣稟然極難變化如孟子道性<lb/>
　善不言氣稟只言人皆可以為堯舜若勇猛直前氣<lb/>
　稟之偏自消工夫自成故不言氣稟看来吾性既善<lb/>
　何故不能為聖賢却是被這氣稟害如氣稟偏於剛<lb/>
<pb n="KR3a0108_WYG_043-5b"/>
　則一向剛暴偏於柔則一向柔弱之類人一向推托<lb/>
　道氣稟不好不向前又不得一向不察氣稟之害只<lb/>
　昏昏地去又不得須知氣稟之害要力去用功克治<lb/>
　裁其勝而歸於中乃可濓溪云性者剛柔善惡中而<lb/>
　已故聖人立教俾人自易其惡自至其中而止矣責<lb/>
　沈言氣質之用狭道學之功大<lb/>
問孟子言性善伊川謂是極本窮源之性孔子言性相<lb/>
　近伊川謂是氣質之性固已暁然中庸所謂天命之<lb/>
<pb n="KR3a0108_WYG_043-6a"/>
　謂性不知是極本窮源之性是氣質之性曰性也只<lb/>
　是一般天之所命何嘗有異正緣氣質不同便有不<lb/>
　相似處故孔子謂之相近孟子恐人謂性元来不相<lb/>
　似遂於氣質内挑出天之所命者説與人道性無有<lb/>
　不善即子思所謂天命之謂性也<lb/>
亞夫問氣質之説始於何人曰此起於張程某以為極<lb/>
　有功於聖門有補於後學讀之使人深有感於張程<lb/>
　前此未曾有人説到此如韓退之原性中説三品説<lb/>
<pb n="KR3a0108_WYG_043-6b"/>
　得也是但不曾分明説是氣質之性耳性那裏有三<lb/>
　品来孟子説性善但説得本原處下面却不曾説得<lb/>
　氣質之性所以亦費分疏諸子説性惡與善惡混使<lb/>
　張程之説早出則這許多説話自不用紛爭故張程<lb/>
　之説立則諸子之説泯矣因舉横渠形而後有氣質<lb/>
　之性善反之則天地之性存焉故氣質之性君子有<lb/>
　弗性者焉又舉明道云論性不論氣不備論氣不論<lb/>
　性不明二之則不是且如只説箇仁義禮智是性世<lb/>
<pb n="KR3a0108_WYG_043-7a"/>
　閒却有生出来便無状底是如何只是氣稟如此若<lb/>
　不論那氣這道理便不周匝所以不備若只論氣稟<lb/>
　這箇善這箇惡却不論那一原處只是這箇道理又<lb/>
　却不明此自孔子曾子子思孟子理會得後都無人<lb/>
　説這道理謙之問天地之氣當其昏明駁雜之時則<lb/>
　其理亦隨而昏明駁雜否曰理却只恁地只是氣自<lb/>
　如此又問若氣如此理不如此則是理與氣相離矣<lb/>
　曰氣雖是理之所生然既生出則理管他不得如這<lb/>
<pb n="KR3a0108_WYG_043-7b"/>
　理寓於氣了日用閒運用都由這箇氣只是氣強理<lb/>
　弱譬如大禮赦文一時将税都放了相似有那村知<lb/>
　縣硬自捉縛須要他納緣被他近了更自呌上面不<lb/>
　應便見得那氣麤而理微又如父子若子不肖父亦<lb/>
　管他不得聖人所以立教正是要救這些子<lb/>
性如水流於清渠則清流入汙渠則濁氣質之清者正<lb/>
　者得之則全人是也氣質之濁者偏者得之則昧禽<lb/>
　獸是也氣有清濁人則得其清者禽獸則得其濁者<lb/>
<pb n="KR3a0108_WYG_043-8a"/>
　人大體本清故異於禽獸亦有濁者則去禽獸不逺<lb/>
　矣<lb/>
有是理而後有是氣有是氣則必有是理但稟氣之清<lb/>
　者為聖為賢如寳珠在清泠水中稟氣之濁者為愚<lb/>
　為不肖如珠在濁水中所謂明明徳者是就濁水中<lb/>
　揩拭此珠也物亦有是理又如寳珠落在至汙濁處<lb/>
　然其所稟亦閒有些明處就上面便自不昧如虎狼<lb/>
　之父子蜂蟻之君臣豺獺之報本雎鳩之有别曰仁<lb/>
<pb n="KR3a0108_WYG_043-8b"/>
　獸曰義獸是也<lb/>
或問氣稟有清濁不同曰氣稟之殊其類不一非但清<lb/>
　濁二字而已今人有聰明事事暁者其氣清矣而所<lb/>
　為未必皆中於理則是其氣不醇也有謹厚忠信者<lb/>
　其氣醇矣而所知未必皆逹於理則是其氣不清也<lb/>
　推此求之可見<lb/>
人性雖同稟氣不能無偏重有得木氣重者則惻隐之<lb/>
　心常多而羞惡辭遜是非之心為其所塞而不發有<lb/>
<pb n="KR3a0108_WYG_043-9a"/>
　得金氣重者則羞惡之心常多而惻隐辭遜是非之<lb/>
　心為其所塞而不發水火亦然唯隂陽合徳五性全<lb/>
　備然後中正而為聖人也<lb/>
氣稟所拘只通得一路極多様或厚於此而薄於彼或<lb/>
　通於彼而塞於此有人能盡通天下利害而不識義<lb/>
　理或工於百工技藝而不解讀書如虎豹只知父子<lb/>
　蜂蟻只知君臣惟人亦然或知孝於親而薄於他人<lb/>
　如明皇友愛諸弟長枕大被終身不變然而為君則<lb/>
<pb n="KR3a0108_WYG_043-9b"/>
　殺其臣為父則殺其子為夫則殺其妻便是有所通<lb/>
　有所蔽是他性中只通得一路故於他處皆礙也是<lb/>
　氣稟也是利害昏了又問以堯為父而有丹朱以鯀<lb/>
　為父而有禹如何曰這箇又是二氣五行交際運行<lb/>
　之際有清濁人適逢其會所以如此<lb/>
亞夫曰性如日月氣濁者如雲霧先生以為然<lb/>
人性如一團火煨在灰裏撥開便明<lb/>
問人有常言某人性如何某物性如何某物性熱某物<lb/>
<pb n="KR3a0108_WYG_043-10a"/>
　性冷此是兼氣質與所稟之理而言否曰然<lb/>
退之論才之品有三性之品有五其説勝荀揚諸公多<lb/>
　矣説性之品便以仁義禮智言之此尤當理説才之<lb/>
　品若如此推究則有千百種之多姑言其大㮣如此<lb/>
　正是氣質之説但少一箇氣字耳伊川謂論氣不論<lb/>
　性不明論性不論氣不備正謂如此如性習逺近之<lb/>
　類不以氣質言之不可止是二程先生發出此理濓<lb/>
　溪論太極便有此意漢魏以来忽生文中子已不多<lb/>
<pb n="KR3a0108_WYG_043-10b"/>
　得至唐有退之所至尤髙大抵義理之在天地閒初<lb/>
　無泯滅今世無人暁此道理他時必有暁得底人<lb/>
問二之則不是曰不可分作两段説性自是性氣自是<lb/>
　氣如何不可分作两段説他所以説不備不明須是<lb/>
　兩邊都説理方明備故云二之則不是二之者正指<lb/>
　上两句也<hi>㽦錄云論性不論氣論氣不論性便是二之</hi>或問明道説生之<lb/>
　謂性云性即氣氣即性便是不可分两段説曰那箇<lb/>
　又是説性便在氣稟上稟得此氣理便搭附在上面<lb/>
<pb n="KR3a0108_WYG_043-11a"/>
　故云性即氣氣即性若只管説氣便是性性便是氣<lb/>
　更没分暁矣<lb/>
須是去分别得他同中有異異中有同始得其初那理<lb/>
　未嘗不同才落到氣上便只是那粗處相同如飢食<lb/>
　渇飲趨利避害人能之禽獸亦能之若不識箇義理<lb/>
　便與他一般也又曰惟皇上帝降衷於下民民之秉<lb/>
　彞這便是異處庶民去之君子存之須是存得這異<lb/>
　處方能自别於禽獸不可道蠢動含靈皆有佛性與<lb/>
<pb n="KR3a0108_WYG_043-11b"/>
　自家都一般<lb/>
問生之謂性一段難看自起頭至惡亦不可不謂之性<lb/>
　也成兩三截曰此一段極難看但細尋語脈却亦可<lb/>
　暁上云不是兩物相對而生蓋言性善也曰既言性<lb/>
　善下却言善固性也然惡亦不可不謂之性却是言<lb/>
　氣稟之性似與上文不相接曰不是言氣稟之性蓋<lb/>
　言性本善而今乃惡亦是此性為惡所汨正如水為<lb/>
　泥沙所混不成不喚做水曰適所問乃南軒之論曰<lb/>
<pb n="KR3a0108_WYG_043-12a"/>
　敬夫議論出得太早多有差舛此閒有渠論孟解士<lb/>
　大夫多求之者又難為拒之又問人生而靜當作斷<lb/>
　句曰只是連下文而不容説作句性自稟賦而言人<lb/>
　生而靜以上未有形氣理未有所受安得謂之性又<lb/>
　問纔説性時便已不是性<hi>此處先生所荅記得不切不敢録次夜再問别錄在</hi>
　<hi>後</hi>又問凡人説性只是説繼之者善也繼之者善如<lb/>
　何便指作性曰吾友疑得極是此却是就人身上説<lb/>
　繼之者善若就向上説則天理方流出亦不可謂之<lb/>
<pb n="KR3a0108_WYG_043-12b"/>
　性曰生之謂性性即氣氣即性此言人生性與氣混<lb/>
　合者曰有此氣為人則理具於身方可謂之性又問<lb/>
　向滕徳粹問生之謂性先生曰且從程先生之説亦<lb/>
　好當時再三請益先生不荅後来子細看此盖告子<lb/>
　之言若果如程先生之説亦無害而渠意直是指氣<lb/>
　為性與程先生之意不同曰程先生之言亦是認告<lb/>
　子語脈不差果如此説則孟子何必排之則知其發<lb/>
　端固非矣大抵諸儒説性多説著氣如佛氏亦只是<lb/>
<pb n="KR3a0108_WYG_043-13a"/>
　認知覺作用為性又問孟注云近世蘇氏胡氏之説<lb/>
　近此觀二家之説似亦不執著氣曰其流必至此又<lb/>
　問胡氏説性不可以善惡名似只要形容得性如此<lb/>
　之大曰不是要形容只是見不明若見得明則自不<lb/>
　如此敬夫向亦執此説嘗語之云凡物皆有對今乃<lb/>
　欲作尖斜物何故程先生論性只云性即理也豈不<lb/>
　是見得明是真有功於聖門又問繼之者善也成之<lb/>
　者性也至程先生始分明曰以前無人如此説若不<lb/>
<pb n="KR3a0108_WYG_043-13b"/>
　是見得安能及此第二夜復問昨夜問生之謂性一<lb/>
　段意有未盡不知纔説性便不是性此是就性未稟<lb/>
　時説已稟時説曰就已稟時説性者渾然天理而已<lb/>
　纔説性時則已帯氣矣所謂離了隂陽更無道此中<lb/>
　最宜分别又問水流而就下以後此是説氣稟否若<lb/>
　説氣稟則生下已定安得有逺近之别曰此是夾習<lb/>
　説<lb/>
問生之謂性一章泳竊意自生之謂性至然惡亦不可<lb/>
<pb n="KR3a0108_WYG_043-14a"/>
　不謂之性也是本来之性與氣質之性兼説劈頭只<lb/>
　指箇生字説是兼二者了曰那性字却如何泳曰恐<lb/>
　只是都説做性泳又問舊來因此以水喻性遂謂天<lb/>
　道純然一理便是那水本來清陰陽五行交錯雜揉<lb/>
　而有昏濁便是那水被泥汚了昏濁可以復清者只<lb/>
　緣他母子清曰然那下愚不移底人却是那臭穢底<lb/>
　水問也須可以澄治曰也減得些分數因言舊時人<lb/>
　嘗装恵山泉去京師或時臭了京師人會洗水将沙<lb/>
<pb n="KR3a0108_WYG_043-14b"/>
　石在筧中上面傾水從筧中下去如此十數番便漸<lb/>
　如故或問下愚亦可以澄治否泳云恐他自不肯去<lb/>
　澄治了曰那水雖臭想也未至汚穢在問物如此更<lb/>
　推不去却似那臭泥相似曰是如此又問自盖生之<lb/>
　謂性至猶水流而就下也一節是就本来之性曰盖<lb/>
　生之謂性却是如何泳曰只是提起那一句説又問<lb/>
　人生而靜以上不容説人生而靜是説那初生時更<lb/>
　説向上去便只是天命了曰所以大哉乾元萬物資<lb/>
<pb n="KR3a0108_WYG_043-15a"/>
　始只説是誠之源也至乾道變化各正性命方是性<lb/>
　在凡人説性只是説繼之者善也便兼氣質了問恐<lb/>
　只是兼了情曰情便兼質了所以孟子荅告子問性<lb/>
　却説乃若其情則可以為善矣説仁義禮智却説惻<lb/>
　隠羞惡恭敬是非去盖性無形影情却有實事只得<lb/>
　從情上説入去問因情以知性恰似因流以知源舊<lb/>
　聞蔡季通問康叔臨云凡物有兩端惻隐為仁之端<lb/>
　是頭端是尾端叔臨以為尾端近聞周荘仲説先生<lb/>
<pb n="KR3a0108_WYG_043-15b"/>
　云不須如此分曰公如何説曰惻隐是性之動處因<lb/>
　其動處以知其本體是因流以知其源恐只是尾端<lb/>
　曰是如此又問皆水也至然不可以濁者不為水也<lb/>
　一節曰這水只是説氣質泳曰竊謂因物慾之淺深<lb/>
　可以見氣質之昏明猶因惻隠羞惡可以見仁義之<lb/>
　端曰也是如此或問氣清底人自無物慾曰也如此<lb/>
　説不得口之欲味耳之欲聲人人皆然雖是稟得氣<lb/>
　清纔不檢束便流於慾去又問如此則人不可不加<lb/>
<pb n="KR3a0108_WYG_043-16a"/>
　澄治之功至置在一隅也一節是説人求以變化氣<lb/>
　質然變了氣質復還本然之性亦不是在外面添得<lb/>
　曰是如此又問水之清則性善之謂也至於舜禹有<lb/>
　天下而不與焉者也一節是言學者去求道不是外<lb/>
　面添聖人之教人亦不是強人分外做曰此理天命<lb/>
　也一句亦可見<lb/>
善固性也然惡亦不可不謂之性也疑與孟子抵牾曰<lb/>
　這般所在難説卒乍理會未得某舊時所看亦自疑<lb/>
<pb n="KR3a0108_WYG_043-16b"/>
　但看来看去自是分明今定是不錯不相誤只著工<lb/>
　夫子細看莫據己見便説前輩説得不是又問草木<lb/>
　與人物之性一乎曰須知其異而不害其為同知其<lb/>
　同而不害其為異方得<lb/>
問人生而靜以上不容説一段曰人生而靜以上即是<lb/>
　人物未生時人物未生時只可謂之理説性未得此<lb/>
　所謂在天曰命也纔説性時便已不是性者言纔謂<lb/>
　之性便是人生以後此理已墮在形氣之中不全是<lb/>
<pb n="KR3a0108_WYG_043-17a"/>
　性之本體矣故曰便已不是性也此所謂在人曰性<lb/>
　也大抵人有此形氣則是此理始具於形氣之中而<lb/>
　謂之性纔是説性便已渉乎有生而兼乎氣質不得<lb/>
　為性之本體也然性之本體亦未嘗雜要人就此上<lb/>
　面見得其本體元未嘗離亦未嘗雜耳凡人説性只<lb/>
　是説繼之者善也者言性不可形容而善言性者不<lb/>
　過即其發見之端而言之而性之理固可黙識矣如<lb/>
　孟子言性善與四端是也<lb/>
<pb n="KR3a0108_WYG_043-17b"/>
問人生而靜以上一段曰程先生説性有本然之性有<lb/>
　氣質之性人具此形體便是氣質之性才説性此性<lb/>
　字是雜氣質與本來性説便已不是性這性字却是<lb/>
　本然性才説氣質底便不是本然底也人生而靜以<lb/>
　下方有形體可説以上是未有形體如何説<lb/>
才説性便已不是性也盖才説性時便是兼氣質而言<lb/>
　矣人生而靜以上不容説人生而靜以上只説得箇<lb/>
　人生而靜上面不通説盖性須是箇氣質方説得箇<lb/>
<pb n="KR3a0108_WYG_043-18a"/>
　性字若人生而靜以上只説箇天道下性字不得所<lb/>
　以子貢曰夫子之言性與天道不可得而聞也便是<lb/>
　如此所謂天命之謂性者是就人身中指出這箇是<lb/>
　天命之性不雜氣禀者而言爾若才説性時則便是<lb/>
　夾氣稟而言所以説時便已不是性也濓溪説性者<lb/>
　剛柔善惡中而已矣濓溪説性只是此五者他又自<lb/>
　有説仁義禮智底性時若論氣稟之性則不出此五<lb/>
　者然氣稟底性便是那四端底性非别有一種性也<lb/>
<pb n="KR3a0108_WYG_043-18b"/>
　然所謂剛柔善惡中者天下之性固不出此五者然<lb/>
　細推之極多般様千般百種不可窮究但不離此五<lb/>
　者爾<hi>以上語類二十六條</hi>
問人常有清明昏濁之殊此固是氣禀然心不能不隨<lb/>
　氣禀而少異夫口耳目心皆官也不知天賦之氣質<lb/>
　不昏明清濁其口耳目而獨昏明清濁其心何也若<lb/>
　曰心理本不異惟為氣質所拘而不能自明然夷惠<lb/>
　伊尹非拘於氣質者處物之義乃不若夫子之時孟<lb/>
<pb n="KR3a0108_WYG_043-19a"/>
　子論三子蓋謂其智不若夫子夫是非之心智也豈<lb/>
　三子能充其惻隠羞惡辭讓之心而獨於其是非之<lb/>
　心不能充之乎曰口耳目等亦有昏明清濁之異如<lb/>
　易牙師曠離婁之徒是其最清者也心亦猶是而已<lb/>
　夷惠之徒便是未免於氣質之拘者所以孟子以為<lb/>
　不同道而不願學也<hi>荅朱飛卿</hi>
問性命若生而知之者渾然盡善則氣自氣理自理两<lb/>
　不相關不必説氣質自生知而下雖是天理無虧然<lb/>
<pb n="KR3a0108_WYG_043-19b"/>
　却繋於氣氣清而理明氣濁則理晦二者常合故指<lb/>
　為氣質之性言此理視氣以為進退非以氣質亦為<lb/>
　性命也曰生而知者氣極清而理無蔽也學知以下<lb/>
　則氣之清濁有多寡而理之全缺繋焉耳<hi>荅鄭子上</hi>
問横渠曰由太虚有天之名由氣化有道之名合虛與<lb/>
　氣有性之名合性與知覺有心之名横渠所謂性者<lb/>
　恐兼天地之性氣質之性而言否所謂心者併人心<lb/>
　道心言否曰非氣無形無形則性善無所賦故凡言<lb/>
<pb n="KR3a0108_WYG_043-20a"/>
　性者皆因氣質而言但其中自有所賦之理爾人心<lb/>
　道心亦非有兩物也<hi>荅林徳久</hi>
問或問曰但其氣質有清濁偏正之殊物欲有淺深厚<lb/>
　薄之異是以聖之於愚人之與物相與懸絶而不能<lb/>
　同耳煇竊詳此段所説氣質物欲分聖愚人物處似<lb/>
　覺可疑若以清濁分聖愚偏正分人物則物欲厚薄<lb/>
　淺深一句復将何指若謂指聖愚則聖人無物欲之<lb/>
　私若謂説人物則物又不可以淺深厚薄論未暁曰<lb/>
<pb n="KR3a0108_WYG_043-20b"/>
　清濁偏正等説乃本正䝉中語而呂博士中庸詳説<lb/>
　又推明之然亦是将人物賢智愚不肖相對而分言<lb/>
　之即須如此若大槩而論則人清而物濁人正而物<lb/>
　偏又細别之則智乃清之清賢乃正之正愚乃清之<lb/>
　濁不肖乃正之偏而横渠所謂物有近人之性者又<lb/>
　濁之清偏之正也物欲淺深厚薄乃通為衆人而言<lb/>
　若作有無則此一等人甚少難入群隊故只得且如<lb/>
　此下語若以為疑則不若改聖字作賢字亦省得分<lb/>
<pb n="KR3a0108_WYG_043-21a"/>
　解而聖人自不妨超然出於其外也<hi>荅李晦叔</hi>
天之生此人如朝廷之命此官人之有此性如官之有<lb/>
　此職朝廷所命之職無非使之行法治民豈有不善<lb/>
　天之生此人無不與之以仁義禮智之理亦何嘗有<lb/>
　不善但欲生此物必須有氣然後此物有以聚而成<lb/>
　質而氣之為物有清濁昏明之不同稟其清明之氣<lb/>
　而無物慾之累則為聖禀其清明而未純全則未免<lb/>
　微有物慾之累而能克以去之則為賢禀其昏濁之<lb/>
<pb n="KR3a0108_WYG_043-21b"/>
　氣又為物慾之所蔽而不能去則為愚為不肖是皆<lb/>
　氣禀物欲之所為而性之善未嘗不同也堯舜之生<lb/>
　所受之性亦如是耳但以其氣禀清明自無物慾之<lb/>
　蔽故為堯舜初非有所増益於性分之外也故學者<lb/>
　知性善則知堯舜之聖非是強為識得堯舜做處則<lb/>
　便識得性善底規模様子而凡吾日用之閒所以去<lb/>
　人慾復天理者皆吾分内當然之事其勢至順而無<lb/>
　難<hi>玉山講義</hi>
<pb n="KR3a0108_WYG_043-22a"/>
孝述謂美惡恐即通書所謂剛柔善惡竊疑清濁以氣<lb/>
　言剛柔美惡以氣之為質言清濁恐屬天剛柔美惡<lb/>
　恐屬地清濁屬知美惡屬才清濁分智愚美惡分賢<lb/>
　不肖上智則清之純而無不美大賢則美之全而無<lb/>
　不清上智恐以清言大賢恐以美言其實未嘗有偏<lb/>
　若中庸稱舜知回賢是也下此則所謂智者是得清<lb/>
　之多而或不足於美所謂賢者是得剛柔一偏之善<lb/>
　而或不足於清於是始有賢智之偏故其智不得為<lb/>
<pb n="KR3a0108_WYG_043-22b"/>
　上智其賢不得為大賢雖愚不肖恐亦自有等差盖<lb/>
　清濁美惡似為氣質中隂陽之分<hi>陽清隂濁陽善隂惡</hi>故其氣<lb/>
　錯揉萬變而大要不過此四者但分數參互不齊遂<lb/>
　有萬殊不知是否曰陳了翁云天氣而地質前輩已<lb/>
　有此説矣<hi>荅李孝述</hi>
人生而靜靜者固是性然只有生字便帯却氣質了但<lb/>
　生字已上又不容説盖此道理未有形見處故今纔<lb/>
　説性便須帯著氣質無能懸空説得性者繼之者善<lb/>
<pb n="KR3a0108_WYG_043-23a"/>
　本是説造化發育之功明道此處却是就人性發用<lb/>
　處説如孟子所謂乃若其情則可以為善之類是也<lb/>
　伊川所言極本窮源之性乃是對氣質之性而言言<lb/>
　其氣質雖善惡不同然極本窮源而論之則性未嘗<lb/>
　不善也<hi>荅王子合</hi>
友恭竊謂性命主理而言徳氣主身而言性命之理得<lb/>
　之於身者徳也而其牿亡陷溺之者氣也盖徳無不<lb/>
　善而氣則有偏善所以成性立命而氣偏則隔之耳<lb/>
<pb n="KR3a0108_WYG_043-23b"/>
　两端之在身相為消長隨其多寡迭為勝負徳不勝<lb/>
　氣是無以勝其偏偏日以勝而善日以微則是性命<lb/>
　之理反亂於氣矣故曰徳不勝氣性命於氣徳勝其<lb/>
　氣是有以勝其偏善日以充而偏日以化則是性命<lb/>
　之理不外於徳矣故曰徳勝其氣性命於徳未知是<lb/>
　否曰氣亦有純有駁不得專以牿亡陷溺為言但徳<lb/>
　不勝氣則其善者亦出於血氣之稟耳<hi>荅潘恭叔</hi>
孔孟言性之異未易以片言質然略而論之則夫子雜<lb/>
<pb n="KR3a0108_WYG_043-24a"/>
　乎氣質而言之孟子乃專言其性之理也雜乎氣質<lb/>
　而言之故不曰同而曰近盖以為不能無善惡之殊<lb/>
　但未至如其所習之逺耳以理而言則上帝降衷人<lb/>
　心之秉彞初豈有二理哉但此理在人有難以指言<lb/>
　者故孟子之告公都子但以其才與情者明之譬如<lb/>
　欲觀水之必清而其源不可到則亦觀諸流之未逺<lb/>
　者而源之必清可知矣<hi>荅宋深之</hi>
問明道言人生而靜以上不容説曰人生而靜是未發<lb/>
<pb n="KR3a0108_WYG_043-24b"/>
　時以上即是人物未生之時不可謂性才謂之性便<lb/>
　是人生以後此理墮在氣質之中不全是性之本體<lb/>
　矣然其本體又未嘗外此要人即此而見得其不雜<lb/>
　於此者耳易大傳言繼善是指未生之前孟子言性<lb/>
　善是指已生之後雖曰已生然其本體初不相雜也<lb/>
　<hi>荅嚴時亨</hi>
問程子曰凡人説性只是説繼之者善也孟子言性善<lb/>
　是也近觀先生荅嚴時亨所問云易大傳言繼之者<lb/>
<pb n="KR3a0108_WYG_043-25a"/>
　善是指未生之前孟子言性善是指已生之後與程<lb/>
　子説似若有異曰明道先生之言髙逺宏濶不拘本<lb/>
　文正意如此處多若執其方而論則所不可通者不<lb/>
　但此句而已須知性之原本善而其發亦無不善則<lb/>
　大傳孟子之意初無不同矣<hi>荅歐陽希遜</hi>
問人物未生時乃是一陰一陽之謂道而天命之流行<lb/>
　所謂繼之者善便是以上事何故言以上不容説方<lb/>
　其人物未生固不可謂性及人物既生須著謂之性<lb/>
<pb n="KR3a0108_WYG_043-25b"/>
　雖則人生已後此理墮在形氣中不全是性之本體<lb/>
　然氣稟不能無善惡者性之流也義理之有善無惡<lb/>
　者性之本體也然皆不可不謂之性要在學者隨所<lb/>
　讀書自去體認取今謂才説性時便已不是性深恐<lb/>
　啟人致思於杳冥不可致詰之境而大傳言繼善是<lb/>
　指未生之前則命之道也未可謂之性孟子言性是<lb/>
　指已生之後乃易大傳所謂成之者性而非所謂繼<lb/>
　之者善也明道却云凡人説性只是説得繼之者善<lb/>
<pb n="KR3a0108_WYG_043-26a"/>
　也孟子言性善是也此尤不可暁曰此一段已詳於<lb/>
　希遜卷中矣明道先生如此處多若以本文論之則<lb/>
　皆不可暁矣要當㤀言會意别作一格看可也<hi>荅嚴時亨</hi>
纔説性字便是以人所受而言此理便與氣合了但直<lb/>
　指其性則於氣中又須見得别是一物始得不可混<lb/>
　并説也江掾所言物性本惡安有是理來諭已得之<lb/>
　矣更切涵養為佳耳<hi>荅李晦叔</hi>
程子曰生之謂性<hi>止</hi>生之謂也天之付與萬物者謂之<lb/>
<pb n="KR3a0108_WYG_043-26b"/>
　命物之稟受於天者謂之性然天命流行必二氣五<lb/>
　行交感凝聚然後能生物也性命形而上者也氣則<lb/>
　形而下者也形而上者一理渾然無有不善形而下<lb/>
　者則紛紜雜揉善惡有所分矣故人物既生則即此<lb/>
　所稟以生之氣而天命之性存焉此程子所以發明<lb/>
　告子生之謂性之説而以性即氣氣即性者言之也<lb/>
　○人生氣稟<hi>止</hi>不可不謂之性也所稟之氣所以必<lb/>
　有善惡之殊者亦性之理也盖氣之流行性為之主<lb/>
<pb n="KR3a0108_WYG_043-27a"/>
　以其氣之或純或駁而善惡分焉故非性中本有二<lb/>
　物相對也然氣之惡者其性亦無不善故惡亦不可<lb/>
　不謂之性也先生又曰善惡皆天理謂之惡者本非<lb/>
　惡但或過或不及便如此盖天下無性外之物本皆<lb/>
　善而流於惡耳○盖生之謂性<hi>止</hi>水流而就下也性<lb/>
　則性而已矣何言語之可形容哉故善言性者不過<lb/>
　即其發見之端而言之而性之韞因可黙識矣如孟<lb/>
　子之論四端是也觀水之流而必下則水之性下可<lb/>
<pb n="KR3a0108_WYG_043-27b"/>
　知觀性之發而必善則性之韞善亦可知也○皆水<lb/>
　也<hi>止</hi>各自出来此又以水之清濁譬之水之清者性<lb/>
　之善也流至海而不汚者氣稟清明自㓜而善聖人<lb/>
　性之而全其天者也流未逺而已濁者氣稟偏駁之<lb/>
　甚自㓜而惡者也流既逺而方濁者長而見異物而<lb/>
　遷焉失其赤子之心者也濁有多少氣之昏明純駁<lb/>
　有淺深也不可以濁者不為水惡亦不可不謂之性<lb/>
　也然則人雖為氣所昏流於不善而性未嘗不在其<lb/>
<pb n="KR3a0108_WYG_043-28a"/>
　中特謂之性則非其本然謂之非性則初不離是以<lb/>
　其如此故人不可以不加澄治之功惟能學以勝氣<lb/>
　則知此性渾然初未嘗壊所謂元初水也雖濁而清<lb/>
　者存故非将清来換濁既清則本無濁故非取濁置<lb/>
　一隅也如此則其本善而已矣性中豈有两物對立<lb/>
　而並行也哉○此理天命也<hi>止</hi>此舜有天下而不與<lb/>
　者也此理天命也該始終本末而言也脩道雖以人<lb/>
　事而言然其所以脩者莫非天命之本然非人私智<lb/>
<pb n="KR3a0108_WYG_043-28b"/>
　所能為也然非聖人有不能盡故以舜明之<hi>明道論性説○</hi>
　<hi>以上文集十四條</hi>
性者萬物之原而氣稟則有清濁是以有聖愚之異命<lb/>
　者萬物之所同受而隂陽交運參差不齊是以五福<lb/>
　六極值遇不一<hi>以下論命</hi>
安卿問命字有専以理言者有専以氣言者曰也都相<lb/>
　離不得盖天非氣無以命於人人非氣無以受天所<lb/>
　命<lb/>
<pb n="KR3a0108_WYG_043-29a"/>
問先生説命有两種一種是貧富貴賤死生壽夭一種<lb/>
　是清濁偏正智愚賢不肖一種屬氣一種屬理以僩<lb/>
　觀之两種皆似屬氣盖智愚賢不肖清濁偏正亦氣<lb/>
　之所為也曰固然性則命之理而已<lb/>
命之一字如天命謂性之命是言所稟之理也性也有<lb/>
　命焉之命是言所以稟之分有多寡厚薄之不同也<lb/>
問天命謂性之命與死生有命之命不同何也曰死生<lb/>
　有命之命是帯氣言之氣便有稟得多少厚薄之不<lb/>
<pb n="KR3a0108_WYG_043-29b"/>
　同天命謂性之命是純乎理言之然天之所命畢竟<lb/>
　皆不離乎氣但中庸此句乃是以理言之孟子謂性<lb/>
　也有命焉此性是兼氣稟食色言之命也有性焉此<lb/>
　命是帯氣言之性善又是超出氣説<lb/>
問子罕言命若仁義禮智五常皆是天所命如貴賤死<lb/>
　生壽夭之命有不同如何曰都是天所命稟得精英<lb/>
　之氣便為聖為賢便是得理之全得理之正稟得清<lb/>
　明者便英爽稟得敦厚者便温和稟得清髙者便貴<lb/>
<pb n="KR3a0108_WYG_043-30a"/>
　稟得豐厚者便富稟得久長者便壽稟得衰頽薄濁<lb/>
　者<hi>一本作衰落孤單者便為貧為賤為夭</hi>便為愚不肖為貧為賤為夭<lb/>
　天有那氣生一箇人出來便有許多物隨他來又曰<lb/>
　天之所命固是均一到氣禀處便有不齊看其稟得<lb/>
　来如何稟得厚道理也備嘗謂命譬如朝廷誥勑心<lb/>
　譬如官人一般差去做官性譬如職事一般郡守便<lb/>
　有郡守職事縣令便有縣令職事職事只一般天生<lb/>
　人教人許多道理便是付人許多職事<hi>别本云道理只一般</hi>氣<lb/>
<pb n="KR3a0108_WYG_043-30b"/>
　稟譬如俸給貴如官髙者賤如官卑者富如俸厚者<lb/>
　貧如俸薄者壽如三兩年一任又再任者夭者如不<lb/>
　得終任者朝廷差人做官便有許多物一齊趁後來<lb/>
問顔淵不幸短命伯牛死曰命矣夫孔子得之不得曰<lb/>
　有命如此之命與天命謂性之命無分别否曰命之<lb/>
　正者出於理命之變者出於氣質要之皆天所付予<lb/>
　孟子曰莫之致而至者命也但當自盡其道則所值<lb/>
　之命皆正命也因問如今數家之學如康節之説謂<lb/>
<pb n="KR3a0108_WYG_043-31a"/>
　皆一定而不可易如何曰也只是隂陽盛衰消長之<lb/>
　理大數可見然聖賢不曽主此説如今人説康節之<lb/>
　數謂他説一事一物皆有成敗之時都説得膚淺了<lb/>
聞一問亡之命矣夫此命字是就氣稟上説曰死生壽<lb/>
　夭固是氣之所稟只看孟子説性也有命焉處便分<lb/>
　暁擇之問不知命與知天命之命如何曰不同知天<lb/>
　命謂知其理之所自来譬之於水人皆知其為水聖<lb/>
　人則知其發源處如不知命處却是説死生壽夭貧<lb/>
<pb n="KR3a0108_WYG_043-31b"/>
　富貴賤之命也然孟子又説當順受其正若一切任<lb/>
　其自然而立乎巖牆之下則又非其正也<lb/>
履之説子温而厲威而不猛恭而安因問得清明之氣<lb/>
　為聖賢昏濁之氣為愚不肖氣之厚者為富貴薄者<lb/>
　為貧賤此固然也然聖人得天地清明中和之氣宜<lb/>
　無所虧欠而夫子反貧賤何也豈時運使然耶抑其<lb/>
　所稟亦有不足耶曰便是稟得來有不足他那清明<lb/>
　也只管得做聖賢却管不得那富貴稟得那髙底則<lb/>
<pb n="KR3a0108_WYG_043-32a"/>
　貴禀得厚底則富稟得長底則壽貧賤夭者反是夫<lb/>
　子雖得清明者以為聖人然稟得那低底薄底所以<lb/>
　貧賤顔子又不如孔子又稟得那短底所以又夭又<lb/>
　問一隂一陽宜若停匀則賢不肖宜均何故君子常<lb/>
　少而小人常多曰自是他那物事駁雜如何得齊且<lb/>
　以撲錢譬之純者常少不純者常多自是他那氣駁<lb/>
　雜或前或後所以不能得他恰好如何得均平且以<lb/>
　一日言之或隂或晴或風或雨或寒或熱或清爽或<lb/>
<pb n="KR3a0108_WYG_043-32b"/>
　鶻突一日之閒自有許多變便可見矣又問雖是駁<lb/>
　雜然畢竟不過只是一隂一陽二氣而已如何會恁<lb/>
　地不齊曰便是不如此若只是两箇單底隂陽則無<lb/>
　不齊緣是他那物事錯揉萬變所以不能得他恰好<lb/>
　又問如此則天地生聖賢又只是偶然不是有意矣<lb/>
　曰天地那裏説我特地要生箇聖賢出来也只是氣<lb/>
　數到那裏恰相凑著所以生出聖賢及至生出則若<lb/>
　天之有意焉耳<lb/>
<pb n="KR3a0108_WYG_043-33a"/>
敬子問自然之數曰有人稟得氣厚者則福厚氣薄者<lb/>
　則福薄稟得氣之英華者則富盛衰颯者則卑賤氣<lb/>
　長者則壽氣短者則夭折此必然之理問神仙之説<lb/>
　有之乎曰誰人説無誠有此理只是他那工夫大段<lb/>
　難做除非百事棄下辦得那般工夫方做得又曰某<lb/>
　見名寺中所畫諸祖師人物皆魁偉雄傑宜其傑然<lb/>
　有立如此所以妙喜賛某禪師有曰當初若非這箇<lb/>
　定是做箇渠魁觀之信然其氣貌如此則世之所謂<lb/>
<pb n="KR3a0108_WYG_043-33b"/>
　富貴利逹聲色貨利如何籠絡得他住他視之亦無<lb/>
　足以動其心者或問若非佛氏收拾去能從吾儒之<lb/>
　教不知如何曰他又也未是那無文王猶興底只是<lb/>
　也須做箇特立獨行底人所為必可觀若使有聖人<lb/>
　收拾去可知大段好只是當時吾道黑淬淬地只有<lb/>
　些章句詞章之學他如龍如虎這些藝解都束縛他<lb/>
　不住必決去無疑也煞被他引去了好人可畏可畏<lb/>
問富貴有命如後世鄙夫小人當堯舜三代之世如何<lb/>
<pb n="KR3a0108_WYG_043-34a"/>
　得富貴曰當堯舜三代之世不得富貴在後世則得<lb/>
　富貴便是命曰如此則氣稟不一定曰以此氣遇此<lb/>
　時是他命好不遇此時便是有所謂資適逢世是也<lb/>
　如長平死者四十萬但遇白起便如此只他相撞著<lb/>
　便是命<lb/>
聖賢在上則其氣中和不然則其氣偏行故有得其氣<lb/>
　清聰明而無福祿者亦有得其氣濁有福祿而無知<lb/>
　者皆其氣數使然堯舜禹臯文武周召得其正孔孟<lb/>
<pb n="KR3a0108_WYG_043-34b"/>
　夷齊得其偏者也至如極亂之後五代之時又却生<lb/>
　許多聖賢如祖宗諸臣者是極而復者也<hi>揚録云碩果不食之</hi>
　<hi>理</hi>如大睡一覺及醒時却有精神<hi>揚録此下云今却詭詐玩弄未有醒</hi>
　<hi>時非積亂之甚五六十年即定氣息未蘇了是大可憂也</hi>
問伊川横渠命遇之説曰所謂命者如天子命我作甚<lb/>
　官其官之閒易繁難甚處做得甚處做不得便都是<lb/>
　一時命了自家只得去做故孟子只説莫非命也却<lb/>
　有箇正與不正所謂正命者盖天之始初命我如事<lb/>
<pb n="KR3a0108_WYG_043-35a"/>
　君忠事父孝便有許多條貫在裏至於有厚薄淺深<lb/>
　這却是氣稟了然不謂之命不得只不是正命如桎<lb/>
　梏而死喚做非命不得盖緣他當時稟得箇乖戾之<lb/>
　氣便有此然謂之正命不得故君子戰兢如臨深履<lb/>
　薄盖欲順受其正者而不受其不正者且如説當死<lb/>
　於水火不成便自赴水火而死而今只恁地看不必<lb/>
　去生枝節説命説遇説同説異也<lb/>
問命矣夫這只是説他一身氣數止於此否曰是他稟<lb/>
<pb n="KR3a0108_WYG_043-35b"/>
　受得来只恁地這命便似向来説人心相似是有两<lb/>
　般命却不是有两箇命有兼血氣説底有全説理底<lb/>
遺書論命處注云聖人非不知命然於人事不得不盡<lb/>
　如何曰人固有命只是不可不順受其正如知命者<lb/>
　不立乎巖牆之下是若謂其有命却去巖牆之下立<lb/>
　萬一倒覆壓處却是専言命不得人事盡處便是命<lb/>
横渠云所不可變者惟壽夭耳要之此亦可變但大槩<lb/>
　如此<lb/>
<pb n="KR3a0108_WYG_043-36a"/>
問莫之致而至者命也如比干之死以理論之亦可謂<lb/>
　之正命若以氣論之恐非正命曰如何恁地説得盡<lb/>
　其道而死者皆正命也當死而不死却是失其正命<lb/>
　此等處當活看如孟子説桎梏而死者非正命須是<lb/>
　看得孟子之意如何且如公冶長雖在縲紲非其罪<lb/>
　也若當時公冶長死於縲紲不成説他不是正命有<lb/>
　罪無罪在我而已古人所以殺身以成仁且身已死<lb/>
　矣又成箇甚底直是要看此處孟子謂舍生取義又<lb/>
<pb n="KR3a0108_WYG_043-36b"/>
　云志士不忘在溝壑勇士不忘喪其元學者須是於<lb/>
　此處見得定臨利害時便将自家斬剉了也須壁立<lb/>
　萬仞始得而今人有小利害便生計較説道恁地死<lb/>
　非正命如何得<lb/>
天地自有箇無心之心復卦一陽生於下這便是生物<lb/>
　之心又如所謂惟皇上帝降衷于下民天道福善禍<lb/>
　淫這便自分明有箇人在裏主宰相似心是他本領<lb/>
　情是他箇意思又問如何見天地之情曰人正大便<lb/>
<pb n="KR3a0108_WYG_043-37a"/>
　也見得天地之情正大天地只是正大未嘗有些子<lb/>
　邪處未嘗有些子小處<lb/>
問命之不齊恐不是真有為之賦予如此只是二氣錯<lb/>
　綜參差隨其所值因各不齊皆非人力所與故謂之<lb/>
　天所命否曰只是從大原中流出来模様似恁地不<lb/>
　是真有為之賦予者那得箇人在上面分付這箇詩<lb/>
　書所説便似有箇人在上恁地如帝乃震怒之類然<lb/>
　這箇亦只是理如此天下莫尊於理故以帝名之惟<lb/>
<pb n="KR3a0108_WYG_043-37b"/>
　皇上帝降衷于下民降便有主宰意問大哉乾元萬<lb/>
　物資始乾道變化各正性命萬物盈乎两閒生生不<lb/>
　窮日往則月來寒往則暑来風雷之所以鼓動山川<lb/>
　之所以流峙皆蒼蒼者實有以主其造化之權耶抑<lb/>
　只是太極為萬化樞紐故萬物自然如此曰此與前<lb/>
　只一意<hi>以上語類十九條</hi>
世以人生年月日時所值支幹納音推知其人吉凶壽<lb/>
　夭窮逹者其術雖若淺近然學之者亦往往不能造<lb/>
<pb n="KR3a0108_WYG_043-38a"/>
　其精微盖天地所以生物之機不越乎隂陽五行而<lb/>
　已其屈伸消息錯綜變化固已不可勝窮而物之所<lb/>
　賦賢愚貴賤之不同特昏明厚薄毫釐之差耳而可<lb/>
　易知其説哉徐君嘗為儒則嘗知是説矣其用志之<lb/>
　密微而言之多中也固宜世之君子倘一過而問焉<lb/>
　豈惟足以信徐君之術而振業之亦足以知夫得於<lb/>
　有生之初者其賦與分量固已如是富貴榮顯固非<lb/>
　貪慕所得致而貧賤禍患固非巧力所可辭也直道<lb/>
<pb n="KR3a0108_WYG_043-38b"/>
　而行致命遂志一變末俗以復古人忠厚亷恥之餘<lb/>
　風則或徐君之助也雖然與人子言依於孝與人臣<lb/>
　言依於忠夭壽固不貳矣必脩身以俟之乃可以立<lb/>
　命徐君其亦謹其所以言者哉<hi>贈徐端叔命序</hi>
問某比欲窮理而事物紛紜未能有灑落處近惟見得<lb/>
　富貴果不可求貧賤果不可逃耳曰此是就命上理<lb/>
　會須更就義上看當求與不當求當避與不當避更<lb/>
　看自家分上所以求之避之之心是欲如何且其得<lb/>
<pb n="KR3a0108_WYG_043-39a"/>
　喪榮辱與自家義理之得失利害孰為重輕則當有<lb/>
　以處此矣<hi>荅朱飛卿</hi>
問人生有壽夭氣也賢愚亦氣也壽夭出於氣故均受<lb/>
　生而有顔子盜跖之不同賢愚出於氣故均性善而<lb/>
　有堯桀之或異然竊疑天地閒只是一氣所以為壽<lb/>
　夭者此氣也所以為賢愚者亦此氣也今觀盜跖極<lb/>
　愚而壽顔子極賢而夭如是則壽夭之氣與賢愚之<lb/>
　氣容或有異矣明道誌程邵公墓云以其閒遇之難<lb/>
<pb n="KR3a0108_WYG_043-39b"/>
　則其數或不能長亦宜矣吾兒其得氣之精一而數<lb/>
　之局者與詳味此説氣有清濁有長短其清者固所<lb/>
　以為賢然雖清而短故於數亦短其濁者固所以為<lb/>
　愚然雖濁而長故其數亦長不知果然否曰此説得<lb/>
　之貴賤貧富亦是如此但三代以上氣數醇濃故氣<lb/>
　之清者必厚必長而聖賢皆貴且壽且富以下反是<lb/>
　<hi>荅鄭子上○以上文集三條</hi>
問情與才何别曰情只是所發之路陌才是會恁地去<lb/>
<pb n="KR3a0108_WYG_043-40a"/>
　做底且如惻隐有懇切者有不懇切者是則才之有<lb/>
　不同又問如此則才與心之用相類曰才是心之力<lb/>
　是有氣力去做底心是管攝主宰者此心之所以為<lb/>
　大也心譬水也性水之理也性所以立乎水之靜情<lb/>
　所以行乎水之動欲則水之流而至於濫也才者水<lb/>
　之氣力所以能流者然其流有急有緩則是才之不<lb/>
　同伊川謂性稟於天才稟於氣是也<hi>以下論才</hi>
性者心之理情者心之動才便是那情之會恁地者情<lb/>
<pb n="KR3a0108_WYG_043-40b"/>
　與才絶相近但情是遇物而發路陌曲折恁地去底<lb/>
　才是那會如此底要之千頭萬緒皆是從心上來<lb/>
或問集注言才猶材質才與材字之别如何曰才字是<lb/>
　就理義上説材字是就用上説孟子上説人見其濯<lb/>
　濯也則以為未嘗有材是用木旁材字便是指適用<lb/>
　底説非天之降才爾殊便是就理義上説又問才字<lb/>
　是以其能解作用底説材質是合形體説否曰是兼<lb/>
　形體説便是説那好底材又問如説材料相似否曰<lb/>
<pb n="KR3a0108_WYG_043-41a"/>
　　是<hi>以上語類三條</hi>
　孟子程子所説才字之意不同既是聖賢之言後學如<lb/>
　　何便敢判斷但此事道理只就自己身上體認便自<lb/>
　　見得而其所以為是非得失者亦不容無分别也如<lb/>
　　集註中以程子為密即是見得孟子所説未免少有<lb/>
　　疎處今但以程子為主而推其説以隂補孟子之不<lb/>
　　足則於理無遺而两書之説亦不至甚相妨矣<hi>荅林叔和</hi>
　　<hi>○文集</hi>
<pb n="KR3a0108_WYG_043-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂朱子全書卷四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0108_WYG_045-1a"/>
　欽定四庫全書<lb/>
御纂朱子全書卷四十五<lb/>
　　性理四<lb/>
　　　心性情　定性　情意　志氣志意　思慮<lb/>
　性猶太極也心猶隂陽也太極只在隂陽之中非能離<lb/>
　　隂陽也然至論太極自是太極隂陽自是隂陽惟性<lb/>
　　與心亦然所謂一而二二而一也韓子以仁義禮智<lb/>
　　信言性以喜怒哀樂言情葢愈於諸子之言性然至<lb/>
<pb n="KR3a0108_WYG_045-1b"/>
　　分三品却只説得氣不曾説得性<hi>以下論心性情</hi>
　問天之付與人物者為命人物之受於天者為性主於<lb/>
　　身者為心有得於天而光明正大者為明徳否曰心<lb/>
　　與性如何分别明如何安頓受與得又何以異人與物<lb/>
　　與身又何閒别明徳合是心合是性曰性却實以感<lb/>
　　應虛明言之則心之意亦多曰此兩箇説著一箇則<lb/>
　　一箇隨到元不可相離亦自難與分别捨心則無以<lb/>
　　見性捨性又無以見心故孟子言心性每每相隨説<lb/>
<pb n="KR3a0108_WYG_045-2a"/>
　仁義禮智是性又言惻隐之心羞惡之心辭遜是非<lb/>
　之心更細思量<lb/>
性雖虛都是實理心雖是一物却虛故能包含萬理這<lb/>
　箇要人自體察始得<lb/>
性本是無却是實理心似乎有影象然其體却虛<lb/>
性便是心之所有之理心便是理之所會之地<lb/>
性是理心是包含該載敷施發用底<lb/>
心以性為體心將性作餡子模様葢心之所以具是理<lb/>
<pb n="KR3a0108_WYG_045-2b"/>
　者以有性故也<lb/>
説得出又名得出方是見得分明如心性亦難説嘗曰<lb/>
　性者心之理情者性之動心者性情之主<lb/>
性不可言所以言性善者只看他惻隐辭遜四端之善<lb/>
　則可以見其性之善如見水流之清則知源頭必清<lb/>
　矣四端情也性則理也發者情也其本則性也如見<lb/>
　影知形之意<lb/>
伯豐論性有已發之性有未發之性曰性纔發便是情<lb/>
<pb n="KR3a0108_WYG_045-3a"/>
　情有善惡性則全善心又是一箇包總性情底大抵<lb/>
　言性便湏見得是元受命於天其所禀賦自有本根<lb/>
　非若心可以一槩言也却是漢儒解天命之謂性云<lb/>
　木神仁金神義等語却有意思非茍言者學者要體<lb/>
　會親切又歎曰若不用明破只恁涵養自有到處亦<lb/>
　自省力若欲立言示訓則湏契勘教子細庶不悖於<lb/>
　古人<lb/>
舊看五峰説只將心對性説一箇情字都無下落後来<lb/>
<pb n="KR3a0108_WYG_045-3b"/>
　看横渠心統性情之説乃知此話有大功始尋得箇<lb/>
　情字著落與孟子説一般孟子言惻隐之心仁之端<lb/>
　也仁性也惻隐情也此是情上見得心又曰仁義禮<lb/>
　智根於心此是性上見得心葢心便是包得那性情<lb/>
　性是體情是用<lb/>
人多説性方説心看来當先説心古人制字亦先制得<lb/>
　心字性與情皆從心以人之生言之固是先得這道<lb/>
　理然才生這許多道理却都具在心裏且如仁義自<lb/>
<pb n="KR3a0108_WYG_045-4a"/>
　是性孟子則曰仁義之心惻隐羞惡自是情孟子則<lb/>
　曰惻隐之心羞惡之心蓋性即心之理情即性之用<lb/>
　今先説一箇心便教人識得箇性情底總腦教人知<lb/>
　得箇道理存著處若先説性却似性中别有一箇心<lb/>
　横渠心統性情語極好<lb/>
性是未動情是已動心包得已動未動蓋心之未動則<lb/>
　為性已動則為情所謂心統性情也欲是情發出来<lb/>
　底心如水性猶水之静情則水之流欲則水之波瀾<lb/>
<pb n="KR3a0108_WYG_045-4b"/>
　但波瀾有好底有不好底欲之好底如我欲仁之類<lb/>
　不好底則一向奔馳出去若波濤翻浪大段不好底<lb/>
　欲則滅却天理如水之壅決無所不害孟子謂情可<lb/>
　以為善是説那情之正從性中流出来者元無不好<lb/>
　也<lb/>
心主宰之謂也動靜皆主宰非是静時無所用及至動<lb/>
　時方有主宰也言主宰則混然體統自在其中心統<lb/>
　攝性情非儱侗與性情為一物而不分别也<lb/>
<pb n="KR3a0108_WYG_045-5a"/>
問人當無事時其中虚明不昧此是氣自然動處便是<lb/>
　性曰虛明不昧便是心此理具足於中無少欠闕便<lb/>
　是性感物而動便是情横渠説得好由太虚有天之<lb/>
　名由氣化有道之名此是總説合虛與氣有性之名<lb/>
　合性與知覺有心之名是就人物上説<lb/>
問心性情之辨曰程子云心譬如榖種其中具生之理<lb/>
　是性陽氣發生處是情推而論之物物皆然<lb/>
孟子説性不曽説著性只説乃若其情則可以為善看<lb/>
<pb n="KR3a0108_WYG_045-5b"/>
　得情善則性之善可知又曰惻隐羞惡多是因逆其<lb/>
　理而見惟有所可傷這裏惻隐之端便動惟有所可<lb/>
　惡這裏羞惡之端便動若是事親從兄又是自然順<lb/>
　處見之<lb/>
問先生解盡心知性處云心無體以性為體如何曰心<lb/>
　是虛底物性是裏面饟肚餡草性之理包在心内到<lb/>
　發時却是性底出来性不是有一箇物事在裏面唤<lb/>
　作性只是理所當然者便是性只是人合當如此做<lb/>
<pb n="KR3a0108_WYG_045-6a"/>
　底便是性惟是孟子惻隐之心仁之端也這四句也<lb/>
　有性也有情也有心與横渠心統性情一語好看<lb/>
心統性情者也寂然不動而仁義禮智之理具焉動處<lb/>
　便是情有言静處便是性動處是心如此則是将一<lb/>
　物分作兩處了心與性不可以動静言凡物有心而<lb/>
　其中必虚如飲食中雞心猪心之屬切開可見人心<lb/>
　亦然只這些虚處便包藏許多道理彌綸天地該括<lb/>
　古今推廣得来蓋天蓋地莫不由此此所以為人心<lb/>
<pb n="KR3a0108_WYG_045-6b"/>
　之妙與理在人心是之謂性性如心之田地充此中<lb/>
　虚莫非是理而已心是神明之舍為一身之主宰性<lb/>
　便是許多道理得之於天而具於心者發於智識念<lb/>
　慮處皆是情故曰心統性情也<lb/>
問既就人身言之却以就人身者就天地言之可乎曰<lb/>
　天命流行所以主宰管攝是理者即其心也而有是<lb/>
　理者即其性也如所以為春夏所以為秋冬之理是<lb/>
　也至發育萬物者即其情也<lb/>
<pb n="KR3a0108_WYG_045-7a"/>
心性以榖種論則包裹底是心有秫種有稉種隨那種<lb/>
　發出不同這便是性心是箇發出底他只會生又如<lb/>
　服藥喫了會治病此是藥力或溫或涼便是藥性至<lb/>
　於喫了有溫證有涼證這便是情<hi>以上語類二十一條</hi>
作肅云情本於性故與性為對心則於斯二者有所知<lb/>
　覺而能為之統御者也未動而無以統之則空寂而<lb/>
　已已動而無以統之則放肆而已此數句却好但必<lb/>
　以不動為心則又非矣若心本不動則孟子又何必<lb/>
<pb n="KR3a0108_WYG_045-7b"/>
　四十而後不動心乎湏知未動為性已動為情心則<lb/>
　貫乎動静而無不在焉則知三者之説矣知言曰性<lb/>
　立天下之有情效天下之動心妙性情之徳此言甚<lb/>
　精密<hi>荅馮作肅</hi>
心主性情理亦曉然今不暇别引證據但以吾心觀之<lb/>
　未發而知覺不昧者豈非心之主乎性者乎已發而<lb/>
　品節不差者豈非心之主乎情者乎心字貫幽明通<lb/>
　上下無所不在不可以方體論也<hi>荅胡廣仲</hi>
<pb n="KR3a0108_WYG_045-8a"/>
未發之前固不可謂之無物但便謂情性無二更無虚<lb/>
　静時節則不可耳葢未發之前萬理皆具然乃虚中<lb/>
　之實静中之動渾然未有形影著莫故謂之中及其<lb/>
　已發然後所具之實理乃行乎動者之中耳<hi>荅徐彦章</hi>
所諭心性分别不知後来見得如何性只是理情是流<lb/>
　出運用處心之知覺即所以具此理而行此情者也<lb/>
　以智言之所以知是非之理則智也性也所以知是<lb/>
　非而是非之者情也具此理而覺其為是非者心也<lb/>
<pb n="KR3a0108_WYG_045-8b"/>
　此處分别只在豪釐之閒精以察之乃可見耳愛恭<lb/>
　宜别喜怒哀樂皆情也以前説推之可以三隅反矣<lb/>
　<hi>荅潘謙之</hi>
元亨利貞性也生長收藏情也以元生以亨長以利收<lb/>
　以貞藏者心也仁義禮智性也惻隐羞惡辭讓是非<lb/>
　情也以仁愛以義惡以禮讓以智知者心也性者心<lb/>
　之理也情者心之用也心者性情之主也程子曰其<lb/>
　體則謂之易其理則謂之道其用則謂之神正謂此<lb/>
<pb n="KR3a0108_WYG_045-9a"/>
　也又曰言天之自然者謂之天道言天之付與萬物<lb/>
　者謂之天命又曰天地以生物為心亦謂此也<hi>元亨利貞</hi>
　<hi>説</hi>
有是形則有是心而心之所得乎天之理則謂之性性<lb/>
　之所感於物而動則謂之情是三者人皆有之不以<lb/>
　聖凡為有無也但聖人則氣清而心正故性全而情<lb/>
　不亂耳學者則當存心以養性而節其情也今以聖<lb/>
　人為無心而遂以為心不可以須臾有事然則天之<lb/>
<pb n="KR3a0108_WYG_045-9b"/>
　所以與我者何為而獨有此贅物乎<hi>荅徐景光</hi>
問性之初只有善本無惡之可言乃四徳之元五常之<lb/>
　仁也孟子所謂性善者此是也明道言繼之者善方<lb/>
　言性之發用則四端之心是也烏得與情合而言之<lb/>
　曰性之始終一於善而已不當云性之初只有善也<lb/>
　若如所云則謂性之終為有惡可乎性之發用非情<lb/>
　而何情之初則可謂有善而無惡耳乃若其情若字<lb/>
　恐亦未必訓順也<hi>荅王子合</hi>
<pb n="KR3a0108_WYG_045-10a"/>
問孟子謂乃若其情則可以為善而周子有五性感動<lb/>
　而善惡分是又以善惡於動處並言之豈孟子就其<lb/>
　情之未發而周子就其情之已發者言之乎曰情未<lb/>
　必皆善也然而本則可以為善而不可以為惡惟反<lb/>
　其情故為惡耳孟子指其正者而言也周子兼其正<lb/>
　與反者而言也莊子有遁天倍情之語亦此意也<hi>荅張</hi>
　<hi>敬之</hi>
程子所論心指已發後書明言此固未當則是一時言<lb/>
<pb n="KR3a0108_WYG_045-10b"/>
　語不免小差湏如後説乃為無病葢性為體情為用<lb/>
　而心則貫之必如横渠先生所謂心統性情者其語<lb/>
　為精密也<hi>荅方賔王</hi>
喜怒哀樂之未發謂之中性也發而皆中節謂之和情<lb/>
　也子思之為此言欲學者於此識得心也心也者其<lb/>
　妙性情之徳者與<hi>荅張敬夫○以上文集十條</hi>
問明道云莫若廓然而大公物来而順應如何曰廓然<lb/>
　大公便不是憧憧物来順應便不是朋從爾思此只<lb/>
<pb n="KR3a0108_WYG_045-11a"/>
　是比而不周周而不比之意這一段舊看易惑人近<lb/>
　来看得節目極分明<hi>以下論定性</hi>
舜弼問定性書也難理㑹曰也不難定性字説得也詫<lb/>
　異此性字是箇心字意明道言語甚圓轉初讀未曉<lb/>
　得都沒理㑹子細看却成段相應此書在鄠時作年<lb/>
　甚少<lb/>
明道定性書自胷中瀉出如有物在後面逼逐他相似<lb/>
　皆寫不辦直卿曰此正所謂有造道之言曰然只是<lb/>
<pb n="KR3a0108_WYG_045-11b"/>
　一篇之中都不見一箇下手處蜚卿曰廓然而大公<lb/>
　物来而順應這莫是下功處否曰這是説已成處且<lb/>
　如今人私欲萬端紛紛擾擾無可奈何如何得他大<lb/>
　公所見與理皆是背馳如何便得他順應道夫曰這<lb/>
　便是先生前日所謂也須存得這箇在曰也不由你<lb/>
　存此心紛擾看著甚方法也不能得他住這湏是見<lb/>
　得湏是知得天下之理都著一豪私意不得方是所<lb/>
　謂知止而後有定也不然只見得他如生龍活虎相<lb/>
<pb n="KR3a0108_WYG_045-12a"/>
　似更把捉不得<lb/>
問定性書云大率患在於自私而用智自私則不能以<lb/>
　有為為應迹用智則不能以明覺為自然曰此一書<lb/>
　首尾只此兩項伊川文字段數分明明道多只恁成<lb/>
　片説將去初看似無統子細理㑹中閒自有路脈貫<lb/>
　串將去君子之學莫若廓然而大公物来而順應自<lb/>
　後許多説話都只是此二句意艮其背不獲其身行<lb/>
　其庭不見其人此是説廓然而大公孟子曰所惡於<lb/>
<pb n="KR3a0108_WYG_045-12b"/>
　智者為其鑿也此是説物来而順應第能於怒時遽<lb/>
　忘其怒而觀理之是非遽忘其怒是應廓然而大公<lb/>
　而觀理之是非是應物来而順應這須子細去看方<lb/>
　始得<lb/>
明道荅横渠定性未能不動一章明道意言不惡事物<lb/>
　亦不逐事物今人惡則全絶之逐則又為物引將去<lb/>
　惟不拒不流泛應曲當則善矣葢横渠有意於絶外<lb/>
　物而定其内明道意以為須是内外合一動亦定静<lb/>
<pb n="KR3a0108_WYG_045-13a"/>
　亦定則應物之際自然不累於物茍只静時能定則<lb/>
　動時恐却被物誘去矣<lb/>
問聖人動亦定静亦定所謂定者是體否曰是曰此是<lb/>
　惡物来感時定抑善惡来皆定曰惡物来不感這裏<lb/>
　自不接曰善物則如何曰當應便應有許多分數来<lb/>
　便有許多分數應這裏自定曰子哭之慟而何以見<lb/>
　其為定曰此是當應也須是廓然而大公物来而順<lb/>
　應再三誦此語以為説得圓<lb/>
<pb n="KR3a0108_WYG_045-13b"/>
問聖人定處未詳曰知止而後有定只看此一句便了<lb/>
　得萬物各有當止之所知得則此心自不為物動曰<lb/>
　舜號泣於旻天象憂亦憂象喜亦喜當此時何以見<lb/>
　其為定曰此是當應而應當應而應便是定若不當<lb/>
　應而應便是亂了當應而不應則又是死了<lb/>
問天地之常以其心普萬物而無心聖人之常以其情<lb/>
　順萬事而無情故君子之學莫若廓然而大公物来<lb/>
　而順應學者卒未到此奈何曰雖未到此規模也是<lb/>
<pb n="KR3a0108_WYG_045-14a"/>
　恁地廓然大公只是除却私意事物之来順他道理<lb/>
　應之且如有一事自家見得道理是恁地却有箇偏<lb/>
　曲底意思要為那人便是不公便逆了這道理不能<lb/>
　順應聖人自有聖人大公賢人自有賢人大公學者<lb/>
　自有學者大公又問聖賢大公固未敢請學者之心<lb/>
　當如何曰也只要存得這箇在克去私意這兩句是<lb/>
　有頭有尾説話大公是包説順應是就裏面細説公<lb/>
　是忠便是維天之命於穆不已順應便是乾道變化<lb/>
<pb n="KR3a0108_WYG_045-14b"/>
　各正性命<lb/>
廓然而大公是寂然不動物来而順應是感而遂通<lb/>
天地之常以其心普萬物而無心聖人之常以其情順<lb/>
　萬事而無情所謂普萬物順萬事者即廓然而大公<lb/>
　之謂無心無情者即物来而順應之謂自私則不能<lb/>
　廓然而大公所以不能以有為為應迹用智則不能<lb/>
　物来而順應所以不能以明覺為自然<lb/>
明道云不能以有為為應迹應迹謂應事物之迹若心<lb/>
<pb n="KR3a0108_WYG_045-15a"/>
　則未嘗動也<lb/>
問昨日因説程子謂釋氏自私味道舉明道荅横渠書<lb/>
　中語先生曰此却是舉常人自私處言之若據自私<lb/>
　而用智與後面治怒之説則似乎説得淺若看得説<lb/>
　那自私則不能以有為為應迹用智則不能以明覺<lb/>
　為自然則所指亦大闊矣先生曰固然但明道總人<lb/>
　之私意言耳味道又舉返鑑索照與夫惡外物之説<lb/>
　先生曰此亦是私意葢自常人之私意與佛之自私<lb/>
<pb n="KR3a0108_WYG_045-15b"/>
　皆一私也但非是専指佛之自私言耳又曰此是程<lb/>
　子因横渠病處箴之然有一般人其中空疎不能應<lb/>
　物又有一般人溺於空虚不肯應物皆是自私若能<lb/>
　廓然而大公則上不陷於空寂下不累於物欲自能<lb/>
　物来而順應<lb/>
先生舉人情易發而難制者惟怒為甚惟能於怒時遽<lb/>
　忘其怒而觀理之是非舊時謂觀理之是非才見已<lb/>
　是而人非則其爭愈力後来看不如此如孟子所謂<lb/>
<pb n="KR3a0108_WYG_045-16a"/>
　我必不仁也其自反而仁矣其横逆由是也則曰此<lb/>
　亦妄人而已矣<lb/>
問聖人恐無怒容否曰怎生無怒容合當怒時必亦形<lb/>
　於色如要去治那人之罪自為笑容則不可曰如此<lb/>
　則恐渉忿怒之氣否曰天之怒雷霆亦震舜誅四凶<lb/>
　當其時亦須怒但當怒而怒便中節事過便消了更<lb/>
　不積<hi>以上語類十四條</hi>
定性者存養之功至而得性之本然也性定則動静如<lb/>
<pb n="KR3a0108_WYG_045-16b"/>
　一而内外無閒矣天地之所以為天地聖人之所以<lb/>
　為聖人不以其定乎君子之學亦以求定而已矣故<lb/>
　廓然而大公者仁之所以為體也物来而順應者義<lb/>
　之所以為用也仁立義行則性定而天下之動一矣<lb/>
　所謂貞也夫豈急於外誘之除而反為是憧憧哉然<lb/>
　常人之所以不定者非其性之本然也自私以賊夫<lb/>
　仁用智以害夫義是以情有所蔽而憧憧耳不知自<lb/>
　反以去其所蔽顧以惡外物為心而反求照於無物<lb/>
<pb n="KR3a0108_WYG_045-17a"/>
　之地亦見其用力愈勞而燭理愈昧益以憧憧而不<lb/>
　自知也艮其背則不自私矣行無事則不用智矣内<lb/>
　外兩忘非忘也一循於理不是内而非外也不是内<lb/>
　而非外則大公而順應尚何事物之為累哉聖人之<lb/>
　喜怒大公而順應天理之極也衆人之喜怒自私而<lb/>
　用智人欲之盛也忘怒則公觀理則順二者所以為<lb/>
　自反而去蔽之方也夫張子之於道固非後學所敢<lb/>
　議然意其強探力取之意多涵泳完養之功少故不<lb/>
<pb n="KR3a0108_WYG_045-17b"/>
　能無疑於此程子以是發之其旨深哉<hi>定性説○文集</hi>
問意是心之運用處是發處曰運用是發了問情亦是<lb/>
　發處何以别曰情是性之發情是發出恁地意是主<lb/>
　張要恁地如愛那物是情所以去愛那物是意情如<lb/>
　舟車意如人去使那舟車一般<hi>以下論情意</hi>
問意是心之所發又説有心而後有意則是發處依舊<lb/>
　是心主之到私意盛時心也隨去曰固然<lb/>
李夢先問情意之别曰情是會做底意是去百般計較<lb/>
<pb n="KR3a0108_WYG_045-18a"/>
　做底意因有是情而後用<lb/>
問天命之謂性充體謂氣感觸謂情主宰謂心立趨向<lb/>
　謂志有所思謂意有所逐謂欲荅云此語或中或否<lb/>
　皆出臆度要之未可遽論且涵泳玩索久之當自有<lb/>
　見某嘗見先生云名義之語極難下如説性則有天<lb/>
　地之性氣質之性説仁則伊川有専言之仁偏言之<lb/>
　仁此等且要黙識心通<hi>以上語類四條</hi>
性者即天理也萬物禀而受之無一理之不具心者一<lb/>
<pb n="KR3a0108_WYG_045-18b"/>
　身之主宰意者心之所發情者心之所動志者心之<lb/>
　所之比於情意尤重氣者即吾之血氣而充乎體者<lb/>
　也比於他則有形器而較粗者也<hi>以下論志氣志意</hi>
心之所之謂之志日之所之謂之旹志字從之從心旹<lb/>
　字從之從日如日在午旹在寅旹制字之義由此志<lb/>
　是心之所之一直去底意又是志之經營往来底是<lb/>
　那志底脚凡營為謀度往来皆意也所以横渠云志<lb/>
　公而意私<lb/>
<pb n="KR3a0108_WYG_045-19a"/>
問意志曰横渠云以意志兩字言則志公而意私志剛<lb/>
　而意柔志陽而意隂<lb/>
問意者心之所發與情性如何曰意也與情相近問志<lb/>
　如何曰志也與情相近只是心寂然不動方發出便<lb/>
　唤作意横渠云志公而意私看這自説得好志便清<lb/>
　意便濁志便剛意便柔志便有立作意思意便有潛<lb/>
　竊意思公自子細看自見得意多是説私意志便説<lb/>
　匹夫不可奪志<lb/>
<pb n="KR3a0108_WYG_045-19b"/>
志乾氣坤<lb/>
氣若併在一處自然引動著志古人所以動息有養也<lb/>
　<hi>以上語類六條</hi>
氣一也主於心者則為志氣主於形體者即為血氣<hi>荅李</hi>
　<hi>晦叔○文集</hi>
徳輔云思曰睿學而不思則罔葢亦弗思而已矣豈有<lb/>
　不可思維之理曰固是若不可思維則聖人著書立<lb/>
　言於後世何用<hi>以下論思慮</hi>
<pb n="KR3a0108_WYG_045-20a"/>
問思慮紛擾曰公不思慮時不識箇心是何物須是思<lb/>
　慮時知道這心如此紛擾漸漸見得却有下工夫處<lb/>
學原於思思所以啟發其聰明<lb/>
蔡問程子曰要息思慮便是不息思慮曰思慮息不得<lb/>
　只敬便都沒了<lb/>
問横渠説客慮多而常心少習俗之心勝而實心未完<lb/>
　所謂客慮與習俗之心有分别否曰也有分别客慮<lb/>
　是泛泛思慮習俗之心便是從来習染偏勝底心實<lb/>
<pb n="KR3a0108_WYG_045-20b"/>
　心是義理之心<lb/>
問發於思慮則有善不善看来不善之發有二有自思<lb/>
　慮上不知不覺自發出来者有因外誘然後引動此<lb/>
　思慮者閑邪之道當無所不用其力於思慮上發時<lb/>
　便加省察更不使形於事為於物誘之際又當於視<lb/>
　聼言動上理㑹取然其要又只在持敬惟敬則身心<lb/>
　内外肅然交致其功則自無二者之病曰謂發處有<lb/>
　兩端固是然畢竟從思慮上發者也只在外来底天<lb/>
<pb n="KR3a0108_WYG_045-21a"/>
　理渾是一箇只不善便是不從天理出来不從天理<lb/>
　出来便是出外底了視聼言動該貫内外亦不可謂<lb/>
　専是外面工夫若以為在内自有一件工夫在外又<lb/>
　有一件工夫則内外支離無此道理須是誠之於思<lb/>
　守之於為内外交致其功可也<hi>以上語類六條</hi>
人心無不思慮之理若當思而思自不當苦苦排抑却<lb/>
　反成不静也<hi>荅吳伯豐</hi>
問何以窒其欲曰思而已矣學莫貴於思惟思為能窒<lb/>
<pb n="KR3a0108_WYG_045-21b"/>
　慾或曰思而不正不足以窒慾適所以害事思無邪<lb/>
　如何曰思而不正是亦慾而已矣思其理之是非可<lb/>
　否則無不正矣<hi>荅都昌縣學諸生</hi>
所謂收心正心不是要得漠然無思念只是要得常自<lb/>
　惺覺思所當思而不悖於義理耳<hi>荅郭希呂</hi>
物格知至者應物雖從容然臨事豈可不思况未至此<lb/>
　又豈可不熟思耶<hi>荅陳安卿</hi>
當應事然後思是事之理當接物然後思是物之理則<lb/>
<pb n="KR3a0108_WYG_045-22a"/>
　　恐思之不豫而無所及若豫講之則又陷於所謂出<lb/>
　　位而思念慮紛擾之病用力之久必有説以處此矣<lb/>
　　<hi>荅程次卿</hi>
　所諭思慮不一胷次凝滯此學者之通患然難驟革莫<lb/>
　　若移此心以窮理使向於彼者専則繫於此者不解<lb/>
　　而自釋矣<hi>荅王子合</hi>
　問思慮紛擾如何或曰人心本無思慮多是憶既徃與<lb/>
　　未来事某謂心之有思乃體之有用所以知来藏往<lb/>
<pb n="KR3a0108_WYG_045-22b"/>
　　周流貫徹而無一物之不該也但能敬以操之則常<lb/>
　　得其正而無紛擾之患今患其紛擾而告以本無則<lb/>
　　固不盡乎心之體用且夫本無之説又惡能止其紛<lb/>
　　擾之已然哉<hi>記疑○以上文集七條</hi>
　<lb/>
　<lb/>
　<lb/>
御纂朱子全書卷四十五<lb/>
</p>
<p>
</p>
  </div>
</body>
</text>
</TEI>
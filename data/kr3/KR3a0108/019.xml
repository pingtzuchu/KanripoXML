<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0108_WYG_019-1a"/>
　欽定四庫全書<lb/>
御纂朱子全書卷十九<lb/>
　　論語十<lb/>
　　　季氏第十六<lb/>
　　　　季氏將伐顓臾章<lb/>
　問集注顓臾在魯地七百里之中從孟子百里之説則<lb/>
　　魯安得七百里之地曰七百里是禮記如此説封周<lb/>
　　公曲阜之地七百里如左傳也有一同之説某每常<lb/>
<pb n="KR3a0108_WYG_019-1b"/>
　　疑此處若是百里無此間龍溪漳浦縣地又如何做<lb/>
　　得侯國如何又容得顓臾在其中所謂錫之山川土<lb/>
　　田附庸其勢必不止於百里然此處亦難考究只得<lb/>
　　且依禮記恁地説<hi>語類</hi>
　　　　益者三樂章<lb/>
　問樂節禮樂曰此説得淺只是去理㑹禮樂理㑹得時<lb/>
　　自是有益<lb/>
　味道問損者三樂曰惟宴樂最可畏所謂宴安酖毒是<lb/>
<pb n="KR3a0108_WYG_019-2a"/>
　也<hi>以上語類二條</hi>
　　　侍於君子有三愆章<lb/>
問未見顔色而言謂之瞽莫是未見事實否曰未見顔<lb/>
　色是不能察言觀色曰如此則顔色是指所與言者<lb/>
　曰向時范某每奏事未嘗看著聖容時某人為宰相<lb/>
　云此公必不乆居此未幾果以言不行而去人或問<lb/>
　之云若看聖容安能自盡其言自是説得好但某思<lb/>
　之不如此對人主言也湏看他意思是如何或有至<lb/>
<pb n="KR3a0108_WYG_019-2b"/>
　誠傾聼之意或不得已貌為許可自家這裏也湏察<lb/>
　言觀色因而盡誘掖之方不可汎然言之使汎然受<lb/>
　之而已固是有一般小人伺候人主顔色迎合趨凑<lb/>
　此自是大不好但君子之察言觀色用心自不同耳<lb/>
　若論對人主要商量天下事如何不看著顔色只恁<lb/>
　地説將去便了<hi>語類</hi>
　　　君子有三戒章<lb/>
或問君子三戒曰血氣雖有盛衰君子常當隨其偏處<lb/>
<pb n="KR3a0108_WYG_019-3a"/>
　警戒勿為血氣所役也因論血氣移人曰疾病亦能<lb/>
　移人吕伯恭因病後讀躬自厚而薄責於人忽有見<lb/>
　遂一意向這下来<lb/>
問注引范氏説血氣志氣之辨曰到老而不屈者此是<lb/>
　志氣<lb/>
問君子有三戒章謝曰簞食豆羮嘑爾而與之有所不<lb/>
　就蹴爾而與之有所不屑此非義心勝血氣壯故也<lb/>
　恐是義心之勝非血氣之壯謝又曰萬鍾與不得則<lb/>
<pb n="KR3a0108_WYG_019-3b"/>
　死逺矣有不辨禮義而受之者血氣衰故也恐是不<lb/>
　辨禮義則受奚必血氣之衰曰謝説只是傷急闕三<lb/>
　數字當云此非特義心自勝亦血氣之壯故也蓋血<lb/>
　氣助得義心起来人之血氣衰時則義心亦從而衰<lb/>
　夫子三戒正為血氣而言又問謝氏以血氣為氣質<lb/>
　曰氣只是一箇氣便浩然之氣也只是這箇氣但只<lb/>
　是以道義充養起来及養得浩然却又能配助義與<lb/>
　道也<hi>以上語類三條</hi>
<pb n="KR3a0108_WYG_019-4a"/>
　　　君子有三畏章<lb/>
畏天命三字好是理會得道理便謹去做不敢違便是<lb/>
　畏之也如非禮勿視聼言動與夫戒謹恐懼皆所以<lb/>
　畏天命也然亦湏理㑹得天命是恁地方得<lb/>
問大人是指有位者言之否曰不止有位者是指有位<lb/>
　有齒有德者皆謂之大人問此三句要𦂳都在畏天<lb/>
　命上曰然纔畏天命自是於大人聖言皆畏之問固<lb/>
　是當先畏天命但要𦂳又湏是知得天命天命即是<lb/>
<pb n="KR3a0108_WYG_019-4b"/>
　天理若不先知這道理自是懵然何由知其可畏此<lb/>
　小人所以無忌憚曰要𦂳全在知上纔知得便自不<lb/>
　容不畏問知有淺深大抵纔知些道理到得做事有<lb/>
　少差錯心也便惕然這便見得不容於不畏曰知固<lb/>
　有淺深然就他淺深中各自有天然不容己者且如<lb/>
　一件事是合如此是不合如此本自分曉到臨事又<lb/>
　却不如此道如此也不妨如此也無害又自做將去<lb/>
　這箇是雖知之而不能行然亦是知之未盡知之未<lb/>
<pb n="KR3a0108_WYG_019-5a"/>
　至所以如此<hi>以上語類二條</hi>
　　　君子有九思章<lb/>
或問君子有九思曰公且道色與貌可以要得他溫要<lb/>
　得他恭若是視聼如何要得他聰明曰這只是意誠<lb/>
　了自㑹如此曰若如公説都没些事了便是聖人教<lb/>
　人意思不如此有物必有則只一箇物自各家有箇<lb/>
　道理况耳目之聰明得之於天本来自合如此只為<lb/>
　私欲蔽惑而失其理聖人教人不是理㑹一件其餘<lb/>
<pb n="KR3a0108_WYG_019-5b"/>
　自㑹好湏是逐一做工夫更反復就心上看方知得<lb/>
　外面許多費整頓元来病根都在這裏這見聖人教<lb/>
　人内外夾持起来恁地積累成熟便㑹無些子滲漏<lb/>
　如公所説意誠便都無事今有人自道心正了外面<lb/>
　任其箕踞無禮是得不得亦有人心下已自近正外<lb/>
　面視聼舉止自大叚有病痛公道如何視㑹明聼㑹<lb/>
　聰也只是就視聼上理㑹視逺惟明聼德惟聰如有<lb/>
　一件可喜厎物事在眼前便要看他這便被他蔽了<lb/>
<pb n="KR3a0108_WYG_019-6a"/>
　到這時節須便知得有箇義理在所可喜此物在所<lb/>
　不當視這便是見得道理便是見得逺不蔽於眼前<lb/>
　近底故曰視逺惟明有無益之言無稽之言與夫諂<lb/>
　諛甘美之言有仁義忠信之言仁義忠信之言湏是<lb/>
　將耳常常聼著那許多不好説話湏莫教他入耳故<lb/>
　曰聼德惟聰<hi>語類</hi>
　　　見善如不及章<lb/>
問行義以達其道莫是所行合宜否曰志是守所達之<lb/>
<pb n="KR3a0108_WYG_019-6b"/>
　道道是行所求之志隐居以求之使其道充足行義<lb/>
　是得時得位而行其所當為臣之事君行其所當為<lb/>
　而已行所當為以達其所求之志又問如孔明可以<lb/>
　當此否曰也是如伊尹耕於有莘之野而樂堯舜之<lb/>
　道是隐居以求其志及幡然而起使是君為堯舜之<lb/>
　君使是民為堯舜之民是行義以達其道蜚卿曰如<lb/>
　漆雕開之未能自信莫是求其志否曰所謂未能信<lb/>
　者但以求其志未説行義以達其道<hi>語類</hi>
<pb n="KR3a0108_WYG_019-7a"/>
問隠居求志行義達道集注謂伊尹太公之流可當之<lb/>
　是也顔子所造所得二賢恐無以過之而云亦庶乎<lb/>
　此下語輕重抑揚處疑若於顔子少貶者若云古之<lb/>
　人有行之者伊尹太公之流是也若顔子可以當之<lb/>
　矣然隠而未見又不幸早死故夫子云然不知可否<lb/>
　曰當時正以事言非論其德之淺深也然語意之間<lb/>
　誠有如所論者更俟詳之<hi>荅潘公叔○文集</hi>
　　陽貨第十七<lb/>
<pb n="KR3a0108_WYG_019-7b"/>
　　　陽貨欲見孔子章<lb/>
或問陽貨瞰亡以饋孔子孔子瞰亡而往拜之陽貨之<lb/>
　瞰亡此不足責如孔子亦瞰亡而往則不幾於不誠<lb/>
　乎曰非不誠也據道理合當如此彼人瞰亡来我亦<lb/>
　瞰亡往一往一来禮甚相稱但孔子不幸遇諸塗耳<lb/>
亞夫問揚子雲謂孔子於陽貨敬所不敬為詘身以信<lb/>
　道不知渠何以見聖人為詘身處曰陽貨是惡人本<lb/>
　不可見孔子乃見之亦近於詘身却不知聖人是理<lb/>
<pb n="KR3a0108_WYG_019-8a"/>
　合去見他不為詘矣到與他説話時只把一兩字荅<lb/>
　他辭氣溫厚而不自失非聖人斷不能如此也<hi>以上語類</hi>
　<hi>二條</hi>
　　　性相近章<lb/>
問此章曰此所謂性亦指氣質之性而言性習逺近與<lb/>
　上智下愚本是一章子曰二字衍文也蓋習與性成<lb/>
　而至於相逺則固有不移之理然人性本善雖至惡<lb/>
　之人一日而能從善則為一日之善人夫豈有終不<lb/>
<pb n="KR3a0108_WYG_019-8b"/>
　可移之理當從伊川之説所謂雖強戾如商辛之人<lb/>
　亦有可移之理是也<lb/>
問性相近習相逺惟上智與下愚不移書中謂惟聖罔<lb/>
　念作狂惟狂克念作聖又有移得者如何曰上智下<lb/>
　愚不移如狂作聖則有之既是聖人決不到得作狂<lb/>
　此只是言其人不可不學<lb/>
性相近是通善惡智愚説上智下愚是就中摘出懸絶<lb/>
　者説<lb/>
<pb n="KR3a0108_WYG_019-9a"/>
問集注謂氣質相近之中又有一定而不可易者復舉<lb/>
　程子無不可移之説似不合曰且看孔子説底如今<lb/>
　却自有不移底人如堯舜之不可為桀紂桀紂之不<lb/>
　可使為堯舜夫子説底只如此伊川却又推其説須<lb/>
　知其異而不害其為同<hi>以上語類四條</hi>
　　　子之武城章<lb/>
問君子學道則愛人小人學道則易使曰君子學道是<lb/>
　曉得那已欲立而立人已欲達而達人與乾稱父坤<lb/>
<pb n="KR3a0108_WYG_019-9b"/>
　稱母底道理方能愛人小人學道不過曉得孝弟忠<lb/>
　信而已故易使也<hi>語類</hi>
　　　公山弗擾章<lb/>
夫子曰吾其為東周乎興東周之治也孔子之志在乎<lb/>
　東周然茍有用我者亦視天命如何爾聖人胷中自<lb/>
　有處置非可執定本以議之也<lb/>
問諸家皆言不為東周集注却言興周道於東方何如<lb/>
　曰這是古注如此説其字乎字只是閒字只是有用<lb/>
<pb n="KR3a0108_WYG_019-10a"/>
　我者我便也要做些小事如釋氏言竿木隨身逢塲<lb/>
　作戲相似那處是有不為東周底意這與二十年之<lb/>
　後吳其為沼乎辭語一般亦何必要如此翻轉文字<lb/>
　湏寛看子細翫味方見得聖人語言如小人之中庸<lb/>
　分明這一句是解上文人見他偶然脱一箇反字便<lb/>
　恁地硬説去小人中庸做小人自為中庸下面文勢<lb/>
　且直解兩句未有那自以為中庸底意亦何必恁地<lb/>
　翻轉<lb/>
<pb n="KR3a0108_WYG_019-10b"/>
問公山弗擾果能用夫子夫子果往從之亦不過勸得<lb/>
　他改過自新舍逆從順而已亦如何能興得周道曰<lb/>
　便是理㑹不得良乆却曰聖人自不可測且是時名<lb/>
　分亦未定若謂公山弗擾既為季氏臣不當畔季氏<lb/>
　所謂改過者不過令其臣順季氏而已此只是常法<lb/>
　聖人湏别有措置問如此則必大有所更張否曰聖<lb/>
　人做時湏驚天動地然卒於不往者亦料其做不得<lb/>
　爾<hi>以上語類三條</hi>
<pb n="KR3a0108_WYG_019-11a"/>
　　　子張問仁章<lb/>
問恭寛信惠固是求仁之方但敏字於求仁工夫似不<lb/>
　甚親切莫是人之為事才悠悠則此心便閒斷之時<lb/>
　多亦易得走失若能勤敏去做便此心不至閒斷走<lb/>
　失之時少故敏亦為求仁之一是如此否曰不止是<lb/>
　悠悠蓋不敏於事則便有怠忽之意才怠忽便心不<lb/>
　存而閒斷多便是不仁也<hi>語類</hi>
　　　佛肸召章<lb/>
<pb n="KR3a0108_WYG_019-11b"/>
問公山佛肸之召諸家之説善矣愚必以楊氏解佛肸<lb/>
　章為得其要蓋公山之召而子路不悦夫子雖以東<lb/>
　周之意諭之而子路之意似有所未安也故於佛肸<lb/>
　之召又舉其所聞以為問其所自信不茍如此學者<lb/>
　未至聖人地位且當以子路為法庶乎不失其親不<lb/>
　可以聖人體道之權籍口恐有學歩邯鄲之患也曰<lb/>
　得之<hi>荅劉韜仲</hi>
不食謂不求食非謂不可食也今俗猶言無口匏亦此<lb/>
<pb n="KR3a0108_WYG_019-12a"/>
　類<hi>荅劉韜仲○以上文集二條</hi>
　　　子曰由也章<lb/>
楊問好信不好學何故便到賊害於物處曰聖人此等<lb/>
　語多有相類如恭而無禮則勞處一般此皆是就子<lb/>
　路失處正之昔劉大諫從溫公學溫公教之誠謂自<lb/>
　不妄語始劉公篤守其説及調洛州司法時運使吳<lb/>
　守禮至州欲按一司户贓以問劉公公對以不知吳<lb/>
　遂去而公常心自不足謂此人實有贓而我不以誠<lb/>
<pb n="KR3a0108_WYG_019-12b"/>
　告其違溫公教乎後因讀揚子避礙通諸理始悟那<lb/>
　處有礙合避以通之若只好信不好學固守不妄語<lb/>
　之説直説那人有贓其人因此得罪豈不是傷害於<lb/>
　物<lb/>
問集注云剛者勇之體勇者剛之發曰春秋傳云使勇<lb/>
　而無剛者嘗㓂則勇者發見於外者也<hi>以上語類二條</hi>
　　　小子何莫學夫詩章<lb/>
問詩如何可以興曰讀詩見其不美者令人羞惡見其<lb/>
<pb n="KR3a0108_WYG_019-13a"/>
　美者令人興起<hi>語類</hi>
　　　子謂伯魚章<lb/>
問為周南召南曰為字如固哉髙叟之為詩之為只是<lb/>
　謂講論爾横渠所謂近試令家人為周南召南之事<lb/>
　不知其如何地為<lb/>
問正牆面而立曰脩身齊家自家最近底事不待出門<lb/>
　便有這事去這箇上理㑹不得便是那當牆立時眼<lb/>
　既無所見要動也行不去<lb/>
<pb n="KR3a0108_WYG_019-13b"/>
問先生解正牆面而立曰言即其至近之地而一物無<lb/>
　所見一歩不可行人若不知脩身齊家則自然推不<lb/>
　去是一歩不可行也如何是一物無所見曰自家一<lb/>
　身一家巳自都理㑹不得又况其逺者乎問此可見<lb/>
　知與行相湏之義否曰然<hi>以上語類三條</hi>
子謂伯魚敬夫云為者躬行其實也愚謂諸先生多如<lb/>
　此説意極親切但尋文義恐不然耳為只是誦讀講<lb/>
　貫牆面只是無所見書所謂不學牆面亦未説到不<lb/>
<pb n="KR3a0108_WYG_019-14a"/>
　躬行則行不得處也<hi>與張敬夫論癸巳論語説○文集</hi>
　　　色厲内荏章<lb/>
問色厲而内荏何以比之穿窬曰為他意只在要瞞人<lb/>
　故其心常怕人知如做賊然<hi>語類</hi>
　　　鄉原德之賊章<lb/>
或問鄉原引荀子原慤之説何也曰鄉原無甚見識其<lb/>
　所謂愿亦未必真愿乃卑陋而隨俗之人耳<lb/>
敬之問鄉原德之賊曰鄉原者為他做得好便人皆稱<lb/>
<pb n="KR3a0108_WYG_019-14b"/>
　之而不知其有無窮之禍如五代馮道者此真鄉原<lb/>
　也本朝范質人謂其好宰相只是欠為世宗一死耳<lb/>
　如范質之徒却最敬馮道輩雖蘇子由議論亦未免<lb/>
　此本朝忠義之風却是自范文正公作成起来也<lb/>
問鄉原一章曰此章賊字棄字説得重而有力蓋鄉原<lb/>
　只知偷合茍容似是而非而人皆稱之故曰德之賊<lb/>
　道聼塗説者纔聼来便説了更不能蓄既不能有之<lb/>
　於心不能行之於身是棄其德也故曰德之棄<hi>以上語類</hi>
<pb n="KR3a0108_WYG_019-15a"/>
　<hi>三條</hi>
　　　古者民有三疾章<lb/>
問古之矜也廉曰亷是側邊廉隅這側是那分處所謂<lb/>
　廉者為是分得那義利去處譬如物之側稜兩下分<lb/>
　去<hi>語類</hi>
問今之愚者詐而已矣智則能詐愚者本無智巧也何<lb/>
　故能詐曰如狂不直侗不愿之類<hi>荅劉韜仲○文集</hi>
　　　惡紫之奪朱章<lb/>
<pb n="KR3a0108_WYG_019-15b"/>
問紫之奪朱曰不但是易於惑人蓋不正底物事自常<lb/>
　易得勝那正底物事且如以朱染紫一染了便退不<lb/>
　得朱却不能變得紫也紫本亦不是易惑人底只為<lb/>
　他力勢大了便易得勝又如孔子云惡莠之亂苗莠<lb/>
　又安能惑人但其力勢易盛故苗不能勝之耳且一<lb/>
　邦一家力勢也甚大然被利口之人説一兩句便有<lb/>
　傾覆之患此豈不可畏哉<hi>語類</hi>
　　　予欲無言章<lb/>
<pb n="KR3a0108_WYG_019-16a"/>
問予欲無言一章恐是言有所不能盡故欲無言否曰<lb/>
　不是如此只是不消得説蓋已都撒出来了如四時<lb/>
　行焉百物生焉天又更説箇甚底若是言不能盡便<lb/>
　是有未盡處聖人言處也盡做處也盡動容周旋無<lb/>
　不盡惟其無不盡所以不消得説了<hi>語類</hi>
問四時行百物生兩句自為體用蓋隂陽之理運行不<lb/>
　息故百物各遂其生聖人之心純亦不已故動容周<lb/>
　旋自然中禮未知是否曰有此意<hi>荅劉韜仲</hi>
<pb n="KR3a0108_WYG_019-16b"/>
問予欲無言蓋夫子以子貢專求之於言語之間告之<lb/>
　此以發之子貢未能無疑故夫子曰天何言哉四時<lb/>
　行焉百物生焉蓋欲其察之於踐履事為之實也程<lb/>
　子所論孔子之道如日星一叚雖引無言之文然其<lb/>
　大意却似説無隐之義至其言猶患門人未能盡曉<lb/>
　故曰予欲無言夫恐其不能盡曉當更告之而曰予<lb/>
　欲無言何也或曰予欲無言一章實兼無隐乎爾之<lb/>
　義蓋四時行百物生所謂無隐也程子之説蓋推明<lb/>
<pb n="KR3a0108_WYG_019-17a"/>
　夫子啓發子貢之意欲其求之於踐履事為之實者<lb/>
　未知是否曰恐人不能盡曉而反欲無言疑得甚好<lb/>
　更熟翫之當自得分明也<hi>荅劉韜仲○以上文集二條</hi>
　　　孺悲欲見孔子章<lb/>
先生云南康一士人云聖賢亦有不誠處如取瑟而歌<lb/>
　出弔東郭之類説誠不如只説中某應之曰誠而中<lb/>
　君子而時中不誠而中小人之無忌憚<hi>語類</hi>
　　　宰我問三年之䘮章<lb/>
<pb n="KR3a0108_WYG_019-17b"/>
亞夫問宰我問短䘮處曰此處聖人責之至嚴所謂予<lb/>
　之不仁者便謂他之良心已死了也前輩多以他無<lb/>
　隠於聖人而取之蓋無隠於聖人固是他好處然却<lb/>
　不可以此而掩其不仁之罪也<lb/>
聖人尋常未嘗輕許人以仁亦未嘗絶人以不仁<hi>以上語類</hi>
　<hi>二條</hi>
　　　飽食終日章<lb/>
問飽食終日無所用心難矣哉心體本是運動不息若<lb/>
<pb n="KR3a0108_WYG_019-18a"/>
　頃刻間無所用之則邪僻之念便生聖人以為難矣<lb/>
　哉言其至危而難安也曰心若有用則心有所主只<lb/>
　看如今纔讀書心便主於讀書纔寫字心便主於寫<lb/>
　字若是悠悠蕩蕩未有不入於邪僻<hi>語類</hi>
　　　君子尚勇乎章<lb/>
子路之勇夫子屢箴誨之是其勇多有未是處若知勇<lb/>
　於義知大勇則不如此矣又其勇有見得到處便行<lb/>
　將去如事孔悝一事却是見不到蓋不以出公之立<lb/>
<pb n="KR3a0108_WYG_019-18b"/>
　為非觀其謂正名為迂斯可見矣<hi>語類</hi>
　　　君子亦有惡乎章<lb/>
問惡勇而無禮者惡果敢而窒者勇與果敢如何分曰<lb/>
　勇是以氣加人故易至於無禮果敢是率然敢為蓋<lb/>
　果敢而不窒則所為之事必當於理窒而不果敢則<lb/>
　於理雖不通然亦未敢輕為惟果敢而窒者則不論<lb/>
　是非而率然妄作此聖人所以惡之也<hi>語類</hi>
　　　年四十而見惡焉章<lb/>
<pb n="KR3a0108_WYG_019-19a"/>
見惡亦謂有可惡之實而得罪於能惡人者非不善者<lb/>
　惡之之謂也<hi>荅劉韜仲○文集</hi>
　　微子第十八<lb/>
　　　微子去之章<lb/>
問或去或奴或諫不同如何同歸於仁曰三子皆詣其<lb/>
　至理故謂之仁如箕子亦是諫諫至於極有所不行<lb/>
　故若此也<lb/>
問三仁之事必不可偏廢否曰也不必如此看只是微<lb/>
<pb n="KR3a0108_WYG_019-19b"/>
　子是商之元子商亡在旦暮必著去之以存宗祀若<lb/>
　箕子比干則自當諌其死與奴特適然耳又問當時<lb/>
　若只有微子一人當如何曰亦自著去<lb/>
問三仁皆出於至誠惻怛之公若箕子不死而為之奴<lb/>
　何以見惻怛之心曰箕子與比干心只一般箕子也<lb/>
　嘗諫紂偶不逢紂大怒不殺他也不是要為奴只被<lb/>
　紂囚繫在此因佯狂為奴然亦不湏必死於事蓋比<lb/>
　干既死若更死諫也無益適足長紂殺諫臣之罪故<lb/>
<pb n="KR3a0108_WYG_019-20a"/>
　因得佯狂然他處此最難微子去却易比干則索性<lb/>
　死他在半上半下處最是難所以易中特説箕子之<lb/>
　明夷利艱貞晦其明也内難而能正其志外雖佯狂<lb/>
　而心却守得定<hi>以上語類三條</hi>
　　　柳下惠為士師章<lb/>
問柳下惠直道而事人焉往而不三黜枉道而事人何<lb/>
　必去父母之邦雖可以見其必以其道而不失焉者<lb/>
　然亦便有箇不恭底意思故記者以孔子兩事序於<lb/>
<pb n="KR3a0108_WYG_019-20b"/>
　其後觀孔子之事則知柳下惠之事亦未得為中道<lb/>
　曰也是如此惟是孟子説得好曰聖人之行或逺或<lb/>
　近或去或不去歸潔其身而已矣柳下惠之行雖不比<lb/>
　聖人合於中道然歸潔其身則有餘矣問或逺或近<lb/>
　是相去之逺近否曰不然謂其去人有逺近若伯夷<lb/>
　則直是去人逺矣<hi>語類</hi>
問柳下惠三黜而不去其言若曰茍以直道事人雖適<lb/>
　他國終未免三黜若肯枉道事人自不至三黜又何<lb/>
<pb n="KR3a0108_WYG_019-21a"/>
　必去父母之邦觀其意蓋自信其直道而行不以三<lb/>
　黜為辱也此其所以為和而介與若徒知其不去之<lb/>
　為和而不知其所以三黜者之為有守未足以議柳<lb/>
　下惠也曰得之<hi>荅劉韜仲○文集</hi>
　　　齊景公待孔子章<lb/>
㬊問齊景公待孔子雖欲以季孟之間乃以虚禮待之<lb/>
　非舉國以聼孔子故曰吾老矣不能用也遂行如齊<lb/>
　王欲以孟子為矜式亦是虚禮非舉國以聼孟子曰<lb/>
<pb n="KR3a0108_WYG_019-21b"/>
　固是<hi>語類</hi>
　　　楚狂接輿章<lb/>
問接輿歌而過孔子蓋欲以諷切孔子孔子欲與之言<lb/>
　則趨而避之孔子使子路問津於長沮桀溺固將有<lb/>
　以發之而二人不荅所問傲然有非笑孔子之意至<lb/>
　於荷蓧丈人知子路之賢則止子路宿殺雞為黍而<lb/>
　食之見其二子焉其親之厚之如此孔子使子路反<lb/>
　見之則先去而不願見矣數子者若謂其無德而隠<lb/>
<pb n="KR3a0108_WYG_019-22a"/>
　則佯狂耕耘以避亂世澹然不以富貴利達動其心<lb/>
　而確然自信不移若有所得者若謂其無故而隠則<lb/>
　危邦濁世道既不行亦未見其必可以仕也特其道<lb/>
　止於歸潔其身而不知聖人所謂仕止乆速者知所<lb/>
　謂無可者矣而未知所謂無不可者也故其規模氣<lb/>
　象不若聖人之正大若以素隠行怪視之愚意未知<lb/>
　是否曰無道而隠如蘧伯玉柳下惠可也被髮佯狂<lb/>
　則行怪矣沮溺荷蓧亦非中行之士也<hi>荅劉韜仲○文集</hi>
<pb n="KR3a0108_WYG_019-22b"/>
　　　子路從而後章<lb/>
問不仕無義曰仕則可以行其義不仕則無以行其義<lb/>
　便無這君臣之義了又問下文所謂君臣之義即是<lb/>
　這義否曰然<lb/>
問集注云仕所以行君臣之義故雖知道之不行而不<lb/>
　可廢末云亦非忘義徇禄也此義字似有兩意曰如<lb/>
　何是有兩意只是一意纔説義便是總去就都説道<lb/>
　合則從不合則去即此是義非但只説要出仕為義<lb/>
<pb n="KR3a0108_WYG_019-23a"/>
　然道合則從不合則去唯是出仕方見得不仕無義<lb/>
　纔説不仕便都無了這義聖人憂世之心固是急欲<lb/>
　得君行道到得靈公問陳明日遂行景公以季孟之<lb/>
　間待之曰吾老矣不能用也孔子行季桓子受女樂<lb/>
　孔子行無一而非義<hi>以上語類二條</hi>
　　　周公謂魯公章<lb/>
不施其親敬夫引尹氏愚謂尹氏固佳然不知施字作<lb/>
　如何解若如謝氏雖亦引無失其親為解然却訓施<lb/>
<pb n="KR3a0108_WYG_019-23b"/>
　為施報之施則誤矣此等處湏説破令明白也陸德<lb/>
　明釋文本作弛字音詩紙反是唐初本猶不作施字<lb/>
　也吕與叔亦讀為弛而不引釋文未必其考於此蓋<lb/>
　偶合耳今當從此音讀<hi>與張敬夫論癸巳論語説○文集</hi>
　　子張第十九<lb/>
　　　執德不𢎞章<lb/>
舜功問執德不𢎞曰言其不廣也纔狭隘則容受不得<lb/>
　不特是不能容人自家亦自不能容故纔有片善必<lb/>
<pb n="KR3a0108_WYG_019-24a"/>
　自矜見人之善必不喜人告之以過亦不受從狭隘<lb/>
　上生萬般病痛問子張以為焉能為有焉能為亡世<lb/>
　間莫更有不好人曰渠德亦自執道亦自信只是不<lb/>
　𢎞不篤不足倚靠耳通老云亦有人將此二句於道<lb/>
　德上説曰不然先儒説𢎞字多只説一偏<lb/>
信道篤如何得他信得篤湏是你自去理㑹始得而今<lb/>
　人固有與他説信不篤者湏要你自信始得<lb/>
魏才仲問執德不𢎞信道不篤曰此湏著下兩句此兩<lb/>
<pb n="KR3a0108_WYG_019-24b"/>
　句似若相反蓋𢎞是廣大之意若信道不篤則容受<lb/>
　太廣後隨人走作反不能守正理信道篤而不𢎞則<lb/>
　是確信其一説而或至於不通故湏著下兩句𢎞篤<lb/>
　猶言𢎞毅相似<hi>以上語類三條</hi>
　　　子夏之門人問交於子張章<lb/>
汎交而不擇取禍之道故子張之言汎交亦未嘗不擇<lb/>
　蓋初無拒人之心但其間自有親疎厚薄爾和靖非<lb/>
　以子張為不擇也<hi>語類</hi>
<pb n="KR3a0108_WYG_019-25a"/>
　　　雖小道必有可觀章<lb/>
小道不是異端小道亦是道理只是小如農圃醫卜百<lb/>
　工之類却有道理在只一向上面求道理便不通了<lb/>
　若異端則是邪道雖至近亦行不得<hi>語類</hi>
　　　日知其所亡章<lb/>
問日知其所亡月無忘其所能曰知其所亡便是一日<lb/>
　之間知得所未知月無忘其所能便是長逺後也記<lb/>
　得在這裏而今學者今日知得過幾日又忘了若不<lb/>
<pb n="KR3a0108_WYG_019-25b"/>
　真在此做工夫如何㑹到一月後記得<lb/>
周問月無忘其所能還是溫故否曰此章與溫故知新<lb/>
　意却不同溫故知新是溫故之中而得新底道理此<lb/>
　却是因知新而帶得溫故<lb/>
問月無忘其所能積累多則如何溫習曰也湏漸漸溫<lb/>
　習如得一善則拳拳服膺而弗失之矣子路有聞未<lb/>
　之能行惟恐有聞若是如此則子路只做得一件事<lb/>
　顔子只著得一件事節問既恁地却如何曰且思量<lb/>
<pb n="KR3a0108_WYG_019-26a"/>
　<hi>以上語類三條</hi>
　　　博學而篤志章<lb/>
元昭問博學而篤志切問而近思何以言仁在其中曰<lb/>
　只是為學工夫反求之巳必如克己復禮乃正言為<lb/>
　仁論語言在其中只是言其可至耳明道云學要鞭<lb/>
　辟近裏<lb/>
楊問程子曰近思以類而推何謂類推曰此語道得好<lb/>
　不要跳越望逺亦不是縱横陡頓只是就這裏近傍<lb/>
<pb n="KR3a0108_WYG_019-26b"/>
　那曉得處挨將去如這一件事理㑹得透了又因這<lb/>
　件事推去做那一件事知得亦是恁地如識得這燈<lb/>
　有許多光便因這燈推將去識得那燭亦恁地光如<lb/>
　升階升第一級了便因這一級進到第二級又因第<lb/>
　三級進到四級只管恁地挨將去只管見易不見其<lb/>
　難前面逺處只管㑹近若第一級便要跳到第三級<lb/>
　舉歩闊了便費力只管見難只管見逺<lb/>
問博學與近思亦不相妨否曰博學是都要理㑹過近<lb/>
<pb n="KR3a0108_WYG_019-27a"/>
　思是注心著力處博學是箇大規模近思是漸進工<lb/>
　夫如明明德於天下是大規模其中格物致知誠意<lb/>
　正心脩身齊家等便是次序<lb/>
問篤志未説到行處否曰篤志只是至誠懇切以求之<lb/>
　不是理㑹不得又掉了若只管汎汎地外面去博學<lb/>
　更無懇切之志反看這裏便成放不知求底心便成<lb/>
　頑麻不仁底死漢了那得仁惟篤志又切問近思便<lb/>
　有歸宿處這心便不汎濫走作只在這坎窠裏不放<lb/>
<pb n="KR3a0108_WYG_019-27b"/>
　了仁便在其中横渠云讀書以維持此心一時放下<lb/>
　則一時德性有懈<hi>以上語類四條</hi>
　　　百工居肆章<lb/>
問集注所引二説云二説相湏其義始備曰前説蓋謂<lb/>
　居肆方能做得事成不居肆則做事不成君子學便<lb/>
　可以致其道不學則不能致其道然而居肆亦有不<lb/>
　能成其事如閒坐打閧過日底學亦有不能致其道<lb/>
　如學小道與夫中道而廢之類故後説云居肆必湏<lb/>
<pb n="KR3a0108_WYG_019-28a"/>
　務成其事學必湏務致其道是皆各説得一邊故必<lb/>
　相湏而其義始備也<hi>語類</hi>
　　　大德不踰閑章<lb/>
問大德小德曰大德小德猶言大節小節大節既定小<lb/>
　節有差亦所不免然吳氏謂此章不能無弊學者正<lb/>
　不可以此自恕一以小差為無害則於大節必將有<lb/>
　枉尋而直尺者矣<lb/>
問伊川謂小德如援溺之事更推廣之吳氏謂此章不<lb/>
<pb n="KR3a0108_WYG_019-28b"/>
　能無弊如何曰恁地推廣援溺事却是大處嫂溺不<lb/>
　援是豺狼這處是當做更有甚麽出入隨他們説如<lb/>
　湯武征伐三分天下有其二都將做可以出入恁地<lb/>
　却是大處非聖人不能為豈得謂之小德乃是道之<lb/>
　權也子夏之意只為大節既是了小小處雖未盡善<lb/>
　亦不妨然小處放過只是力做不徹不當道是可也<lb/>
　<hi>以上語類二條</hi>
　　　子夏之門人小子章<lb/>
<pb n="KR3a0108_WYG_019-29a"/>
孔門除曾子外只有子夏守得規矩定故教門人皆先<lb/>
　洒掃應對進退所以孟子説孟施舍似曾子北宮黝<lb/>
　似子夏<lb/>
古人初學只是教他洒掃應對進退而巳未便説到天<lb/>
　理處子夏之教門人專以此子游便要插一本在裏<lb/>
　面民可使由之不可使知之只是要他行矣而著習<lb/>
　矣而察自理㑹得湏是匡之直之輔之翼之使自得<lb/>
　之然後從而振德之今教小兒若不匡不直不輔不<lb/>
<pb n="KR3a0108_WYG_019-29b"/>
　翼便要振德只是撮那尖利底教人非教人之法<lb/>
問有始有卒乃竭兩端之教否曰此不是説聖人教人<lb/>
　事乃是聖人分上事惟聖人道頭便知尾下學便上<lb/>
　達若教學者則湏循其序也<lb/>
問子夏之門人小子洒掃應對進退章曰某少時都看<lb/>
　不出將謂無本末無大小雖如此看又自疑文義不<lb/>
　是如此後来在同安作簿時因睡不著忽然思得乃<lb/>
　知却是有本末小大然不得明道説君子教人有序<lb/>
<pb n="KR3a0108_WYG_019-30a"/>
　四五句也無縁看得出聖人有始有卒者不是自始<lb/>
　做到終乃是合下便始終皆備洒掃應對精義入神<lb/>
　便都在這裏了若學者便湏從始做去方得聖人則<lb/>
　不待如此做也<lb/>
齊卿問程子云云故君子只在謹獨何也曰事有小大<lb/>
　理却無小大合當理㑹處便用與他理㑹故君子只<lb/>
　在謹獨不問大事小事精粗巨細盡用照管盡用理<lb/>
　㑹不可説箇是粗底事不理㑹只理㑹那精底既是<lb/>
<pb n="KR3a0108_WYG_019-30b"/>
　合用做底事便用做去又不可説洒掃應對便是精<lb/>
　義入神洒掃應對只是粗底精義入神自是精底然<lb/>
　道理都一般湏是從粗底小底理㑹起方漸而至於<lb/>
　精者大者所以明道曰君子教人有序先傳以近者<lb/>
　小者而後教以大者逺者非先傳以近小而後不教<lb/>
　以逺大也或云洒掃應對非道之全體只是道中之<lb/>
　一節曰合起来便是道之全體非大底是全體小底<lb/>
　不是全體也問伊川言凡物有本末不可分作兩叚<lb/>
<pb n="KR3a0108_WYG_019-31a"/>
　曰湏是就事上理㑹道理非事何以識理洒掃應對<lb/>
　末也精義入神本也不可説這箇是末不足理㑹只<lb/>
　理㑹那本這便不得又不可説這末便是本但學其<lb/>
　末則本便在此也<lb/>
洒掃應對精義入神事有大小而理無大小事有大小<lb/>
　故其教有等而不可躐理無大小故隨所處而皆不<lb/>
　可不盡謝氏所謂不著此心如何做得者失之矣<hi>以上</hi>
　<hi>語類六條</hi>
<pb n="KR3a0108_WYG_019-31b"/>
子夏言我非以洒掃應對為先而傳之非以性命天道<lb/>
　為後而倦教但道理自有大小之殊不可誣人以其<lb/>
　所未至唯聖人然後有始有卒一以貫之無次序之<lb/>
　可言耳二先生之説亦是如此但學者不察一例大<lb/>
　言無本末精粗之辨反使此叚意指都無歸宿湏知<lb/>
　理則一致而其教不可闕其序不可紊耳蓋惟其理<lb/>
　之一致是以其教不可闕其序不可紊也<hi>荅程允夫</hi>
子夏之門人小子敬夫曰君子之道孰為當先而可傳<lb/>
<pb n="KR3a0108_WYG_019-32a"/>
　云云愚詳本文之意正謂君子之道本末一致豈有<lb/>
　以為先而傳之豈有以為後而倦教者但學者地位<lb/>
　髙下不同如草木之大小自有區别故其為教不得<lb/>
　不殊耳初無大小雖分而生意皆足本末雖殊而道<lb/>
　無不存之意也焉可誣也蘇氏得之有始有卒尹氏<lb/>
　得之此章文義如此而已但近年以来為諸先生發<lb/>
　明本末一致之理而不甚解其文義固失其指歸然<lb/>
　考之程書明道嘗言先傳後倦君子教人有序先傳<lb/>
<pb n="KR3a0108_WYG_019-32b"/>
　以近者小者而後教以逺者大者非是先傳以近小<lb/>
　而後不教以逺大也此解最為得之然以其言緩而<lb/>
　無竒故讀者忽之而不深考耳<hi>與張敬夫論癸巳論語説○以上文集二</hi>
　<hi>條</hi>
　　　仕而優則學章<lb/>
問仕而優則學曰此為世族子弟而設有少年而仕者<lb/>
　元不曾大故學故職事之暇可以學學而優則仕無<lb/>
　可説者<hi>語類</hi>
<pb n="KR3a0108_WYG_019-33a"/>
問子夏曰仕而優則學學而優則仕洵竊謂仕優而不<lb/>
　學則無以進德學優而不仕則無以及物仕優而不<lb/>
　學固無足議者學優而不仕亦非聖人之中道也故<lb/>
　二者皆非也仕優而不學如原伯魯之不説學是也<lb/>
　學優而不仕如荷蓧丈人之流是也子夏之言似為<lb/>
　時而發其言雖反覆相因而各有所指或以為仕而<lb/>
　有餘則又學學而有餘則又仕如此則其序當云學<lb/>
　而優則仕仕而優則學今反之則知非相因之辭也<lb/>
<pb n="KR3a0108_WYG_019-33b"/>
　曰此説亦佳舊亦嘗疑兩句次序顛倒今云各有所<lb/>
　指甚佳<hi>荅程允夫</hi>
學仕是兩事然却有互相發處<hi>荅何叔京○以上文集二條</hi>
　　　孟莊子之孝章<lb/>
問孟莊子何以謂之難能曰這箇便是難能處人固有<lb/>
　用父之臣者然稍拂他私意便自容不得亦有行父<lb/>
　之政者於私欲稍有不便處自行不得古今似此者<lb/>
　甚多如唐太宗為髙宗擇許多人如長孫無忌褚遂<lb/>
<pb n="KR3a0108_WYG_019-34a"/>
　良之徒髙宗因立武昭儀事便不能用又季文子相<lb/>
　三君無衣帛之妾無食粟之馬到季武子便不如此<lb/>
　便是不能行父之政以此知孟莊子豈不為難能<hi>語類</hi>
　　　衞公孫朝問於子貢章<lb/>
文武之道未墜於地此但謂周之先王所以制作傳世<lb/>
　者當孔子時未盡亡耳夫子焉不學而亦何常師之<lb/>
　有此亦是子貢真實語如孔子雖是生知然何嘗不<lb/>
　學亦何所不師但其為學與他人不同如舜之聞一<lb/>
<pb n="KR3a0108_WYG_019-34b"/>
　善言見一善行便若決江河莫之能禦耳然則能無<lb/>
　不學無不師者是乃聖人之所以為生知也若向来<lb/>
　則定湏謂道體無時而亡故聖人目見耳聞無適而<lb/>
　非學雖不害有此理終非當日荅問之本意矣<hi>荅吳晦叔</hi>
仲尼焉學敬夫云萬物盈於天地之間莫非文武之道<lb/>
　初無存亡增損愚謂近年説者多用此意初若新竒<lb/>
　可喜然既曰萬物盈於天地之間則其為道也非文<lb/>
　武所能專矣既曰初無存亡增損則未墜於地之云<lb/>
<pb n="KR3a0108_WYG_019-35a"/>
　又無所當矣且若如此則天地之間可以目擊而心<lb/>
　㑹又何待於賢者識其大不賢者識其小一一學之<lb/>
　然後得耶竊詳文意所謂文武之道但謂周家之制<lb/>
　度典章爾孔子之時猶有存者故云未墜也大抵近<lb/>
　世學者喜聞佛老之言常遷吾説以就之故其弊至<lb/>
　此讀者平心退歩反覆於句讀文義之間則有以知<lb/>
　其失矣<hi>與張敬夫論癸巳論語説○以上文集二條</hi>
　　　叔孫武叔語大夫章<lb/>
<pb n="KR3a0108_WYG_019-35b"/>
或問夫子之牆數仞不得其門而入夫子之道髙逺故<lb/>
　不得其門而入也曰不然顔子得入故能仰之彌髙<lb/>
　鑽之彌堅至於在前在後如有所立卓爾曾子得入<lb/>
　故能言夫子之道忠恕子貢得入故能言性與天道<lb/>
　不可得聞文章可得而聞他人自不能入耳非髙逺<lb/>
　也七十子之徒幾人入得譬如與兩人説話一人理<lb/>
　㑹得一人理㑹不得㑹得者便是入得㑹不得者便<lb/>
　是入不得且孔子之教衆人與教顔子何異顔子自<lb/>
<pb n="KR3a0108_WYG_019-36a"/>
　入得衆人自入不得多少分明<hi>語類</hi>
　　　陳子禽謂子貢章<lb/>
立之斯立如五畆之宅樹之以桑之類蓋此有以立之<lb/>
　便自立得住也動之斯和如又從而振德之振德有<lb/>
　鼓舞之意<hi>㝢録云使之歡喜踴躍遷義逺罪而不自知</hi>如舜之從欲以治<lb/>
　惟動丕應徯志便是動而和處<hi>語類</hi>
　　堯曰第二十<lb/>
　　　堯曰咨爾舜章<lb/>
<pb n="KR3a0108_WYG_019-36b"/>
林恭甫問論語記門人問荅之辭而堯曰一篇乃記堯<lb/>
　舜湯武許多事何也曰不消恁地理㑹文字嘗見説<lb/>
　堯曰一篇是夫子誦述前聖之言弟子類記於此先<lb/>
　儒亦只是如此説然道理𦂳要却不在這裏<lb/>
楊問簡在帝心何謂簡曰如天檢㸃數過一般善與罪<lb/>
　天皆知之爾之有善也在帝心我之有罪也在帝心<lb/>
問雖有周親注紂之至親雖多他衆叛親離那裏有至<lb/>
　親曰紂之至親豈不多唯其衆叛親離所以不濟事<lb/>
<pb n="KR3a0108_WYG_019-37a"/>
　故書謂紂有億兆夷人離心離德是也<hi>以上語類三條</hi>
　　　子張問章<lb/>
猶之猶均之也均之猶言一等是如此史家多有此般<lb/>
　字問出納之吝是不好所以謂之惡曰此吝字説得<lb/>
　来又廣只是戒人遲疑不決底意思當賞便用賞當<lb/>
　做便用做若遲疑怠忽之間澀縮靳惜便誤事機如<lb/>
　李絳勸唐憲宗速賞魏博將士曰若待其来請而後<lb/>
　賞之則恩不歸上矣正是此意如唐家藩鎮之患新<lb/>
<pb n="KR3a0108_WYG_019-37b"/>
　帥當立朝廷不即命之却待軍中自請而後命之故<lb/>
　人不懐恩反致敗事若是有司出納之間吝惜而不<lb/>
　敢自專却是本職當然只是人君為政大體則凡事<lb/>
　皆不可如此當為處便果決為之<hi>語類</hi>
　　　不知命章<lb/>
論語首云學而時習之不亦説乎有朋自逺方来不亦<lb/>
　樂乎人不知而不慍不亦君子乎終云不知命無以<lb/>
　為君子也此深有意蓋學者所以學為君子者不知<lb/>
<pb n="KR3a0108_WYG_019-38a"/>
　　命則做君子不成才見利便趨見害便避如何得成<lb/>
　　君子<hi>語類</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0108_WYG_019-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂朱子全書卷十九<lb/>
</p>
<p>
</p>
  </div>
</body>
</text>
</TEI>
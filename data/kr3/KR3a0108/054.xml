<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0108_WYG_054-1a"/>
　欽定四庫全書<lb/>
御纂朱子全書卷五十四<lb/>
　　道統三<lb/>
　　　程子門人<lb/>
　程門弟子親炙伊川亦自多錯蓋合下見得不盡或後<lb/>
　　来放倒蓋此理無形體故易差有百般滲漏<hi>以下總論</hi>
　問程門誰真得其傳曰也不盡見得如劉質夫朱公掞<lb/>
　　張思叔軰又不見他文字看程門諸公力量見識比<lb/>
<pb n="KR3a0108_WYG_054-1b"/>
　　之康節横渠皆趕不上<lb/>
　程子門下諸公便不及所以和靖云見伊川不曽許一<lb/>
　　人或問伊川稱謝顯道王佐才有諸和靖云見伊川<lb/>
　　説謝顯道好只是不聞王佐才之語劉子澄編續近<lb/>
　　思錄取程門諸公之説某看来其閒好處固多但終<lb/>
　　不及程子難於附入<lb/>
　呂與叔文集煞有好處他文字極是實説得好處如千<lb/>
　　兵萬馬飽滿伉壯上蔡雖有過當處亦自是説得透<lb/>
<pb n="KR3a0108_WYG_054-2a"/>
　龜山文字却怯弱似是合下會得易<lb/>
問尹和靖立朝議論曰和靖不觀他書只是持守得好<lb/>
　他語錄中説涵養持守處分外親切有些朝廷文字<lb/>
　多是吕稽中軰代作問龜山立朝却有許多議論曰<lb/>
　龜山雜博是讀多少文字<lb/>
看道理不可不子細程門髙弟如謝上蔡游定夫楊龜<lb/>
　山軰下梢皆入禪學去必是程先生當初説得髙了<lb/>
　他們只<graphic n="KR3524" url="https://raw.githubusercontent.com/kanripo/KR-Gaiji/master/images/KR3524.png" mimeType="image/png"/>見上一截少下面著實工夫故流弊至此<lb/>
<pb n="KR3a0108_WYG_054-2b"/>
學者氣質上病最難救如程門謝氏便如師也過游與<lb/>
　楊便如商也不及皆是氣質上病向見無為一醫者<lb/>
　善用鍼嘗云是病可以鍼而愈惟胎病為難治<lb/>
蔡云不知伊川門人如此其衆何故後来更無一人見<lb/>
　得親切或云游楊亦不久親炙曰也是諸人無頭無<lb/>
　尾不曽盡心存上面也各家去奔走仕宦所以不能<lb/>
　理會得透如邵康節從頭到尾極終身之力而後得<lb/>
　之雖其不能無偏然就他這道理所謂成而安矣如<lb/>
<pb n="KR3a0108_WYG_054-3a"/>
　茂叔先生資稟便較髙他也去仕宦只他這所學自<lb/>
　是從合下直到後来所以有成某看来這道理若不<lb/>
　是拚生盡死去理會終不解得書曰若藥不瞑眩厥<lb/>
　疾不瘳湏是喫些苦極方得蔡云上蔡也雜佛老曰<lb/>
　只他見識又髙蔡云上蔡老氏之學多龜山佛氏之<lb/>
　説多游氏只雜佛吕與叔髙於諸公曰然這大段有<lb/>
　筋骨惜其早死若不早死也須理會得到蔡又因説<lb/>
　律管云伊川何不理會想亦不及理會還無人相共<lb/>
<pb n="KR3a0108_WYG_054-3b"/>
　理會然康節所理會伊川亦不理會曰便是伊川不<lb/>
　肯理會這般所在<lb/>
游楊謝諸公當時已與其師不相似却似别立一家謝<lb/>
　氏發明得較精彩然多不稳貼和靖語却實然意短<lb/>
　不似謝氏發越龜山語錄與自作文又不相似其文<lb/>
　大故照管不到前面説如此後面又都反了緣他只<lb/>
　依傍語句去皆是不透龜山年髙與叔年四十七他<lb/>
　文字大綱立得脚来健多有處説得好又切若有夀<lb/>
<pb n="KR3a0108_WYG_054-4a"/>
　必煞進游定夫學無人傳無語錄他晚年嗜佛在江<lb/>
　湖居多有尼出入其門他眼前分曉信得及底儘踐<lb/>
　履得到其變化出入處看不出便從釋去亦是不透<lb/>
　和靖在虎丘每旦起頂禮佛<hi>鄭曰亦念金剛經</hi>他因趙相入<lb/>
　侍講筵那時都説不出都奈何不得人責他事業荅<lb/>
　曰每日只講兩行書如何做得致君澤民事業髙宗<lb/>
　問程某道孟子如何荅曰程某不敢疑孟子如此則<lb/>
　是孟子亦有可疑處只不敢疑爾此處更當下兩語<lb/>
<pb n="KR3a0108_WYG_054-4b"/>
　却住了他也因患難後心神耗了龜山那時亦不應<lb/>
　出侯師聖太粗疎李先生甚輕之来延平看親羅仲<lb/>
　素往見之坐少時不得只管要行此亦可見其粗疎<lb/>
　處張思叔敏似和靖伊川稱其樸茂然亦狹無展拓<lb/>
　氣象收得他雜文五六篇其詩都似禪緣他初是行<lb/>
　者出身郭沖晦有易文字説易卦都從變上推閒一<lb/>
　二卦推得豈可都要如此近多有文字出無可觀周<lb/>
　恭叔謝用休趙彦道鮑若雨那時溫州多有人然都<lb/>
<pb n="KR3a0108_WYG_054-5a"/>
　無立作王信伯乖鄭問他説中無倚著又不取龜山<lb/>
　不偏説何也曰他謂中無偏倚故不取不偏説鄭曰<lb/>
　胡文定只上蔡處講得些子来議論全似上蔡<hi>如獲麟以</hi>
　<hi>天自處等</hi>曾漸又胡文定處講得些子曰文定愛將聖人<lb/>
　道理張大説都是勉強如此不是自然流出曾漸多<lb/>
　是禪<lb/>
問郭沖晦何如人曰西北人氣質重厚淳固但見識不<lb/>
　及如兼山易中庸義多不可曉不知伊川晚年接人<lb/>
<pb n="KR3a0108_WYG_054-5b"/>
　是如何問游楊諸公早見程子後来語孟中庸説先<lb/>
　生猶或以為疎略何也曰游楊諸公皆才髙又博洽<lb/>
　略去二程處參較所疑及病敗處各能自去求雖其<lb/>
　説有疎略處然皆通明不似兼山軰立論可駭也<hi>以上</hi>
　<hi>語類十條</hi>
謝楊二先生事頃見胡明仲家所記侯師聖之言有曰<lb/>
　明道先生謂謝子雖少魯直是誠篤理會事有不透<lb/>
　其顙有泚其憤悱如此此語却與羅公所記暗合恐<lb/>
<pb n="KR3a0108_WYG_054-6a"/>
　與所謂玩物喪志者有不相害葢世固有人聰明辨<lb/>
　博而不敏於聞道者矣惟其所趣不謬於道而志之<lb/>
　不舍是以卒有所聞而其所聞必皆力行深造之所<lb/>
　得所以光明卓越直指本原姑以語錄論語解之屬<lb/>
　詳考即可知矣如語解中論子路有聞一章可見其<lb/>
　用力處也龜山却是天質粹羙得之平易觀其立言<lb/>
　亦可見<hi>荅汪尚書</hi>
某讀程門諸子之書見其所論為學之方有不同者因<lb/>
<pb n="KR3a0108_WYG_054-6b"/>
　以程子之言質之而竊記之如左○胡氏曰物物致<lb/>
　察宛轉歸已楊氏曰物不可勝窮也反身而誠則舉<lb/>
　天下之物在我矣程子曰所謂窮理者非必盡窮天<lb/>
　下之物又非只窮一物而衆理皆通但要積累多後<lb/>
　脱然有貫通處又曰物我一理才明彼即曉此不必<lb/>
　言因見物而反求諸身也然語其大至天地之所以<lb/>
　髙厚語其小至一物之所以然學者皆當理會○胡<lb/>
　氏曰只於己發處用功却不枉費心力楊氏曰未發<lb/>
<pb n="KR3a0108_WYG_054-7a"/>
　之際以心體之則中之體自見執而勿失無人欲之<lb/>
　私焉發必中節矣程子曰思於未發之前求中即是<lb/>
　已發但言存養於未發之時則可惟涵養久則喜怒<lb/>
　哀樂之發自中節矣又曰學者莫若先理會敬能敬<lb/>
　則自知此矣○謝氏曰明道先生先使學者有所知<lb/>
　識却從敬入又曰既有知識窮得物理却從敬上涵<lb/>
　養出来自然是别正容謹節外面威儀非禮之本尹<lb/>
　氏曰先生教人只是専令用敬以直内習之既久自<lb/>
<pb n="KR3a0108_WYG_054-7b"/>
　然有所得也程子曰入道莫如敬未有能致知而不<lb/>
　在敬者又曰動容貌整思慮則自然生敬存此久之<lb/>
　則自然天理明又曰涵養湏用敬進學則在致知又<lb/>
　曰敬只是涵養一事必有事焉湏當集義只知用敬<lb/>
　不知集義却是都無事也○右諸説之不同者以程<lb/>
　子之言質之唯尹氏之言為近所少者致知集義之<lb/>
　功耳不知其言之序有未及耶抑其意果盡於此也<lb/>
　然大本既立則亦不患無地以崇其徳矣故愚於此<lb/>
<pb n="KR3a0108_WYG_054-8a"/>
　竊願盡心焉因書其後以自詔云<hi>記程門諸子論學同異○以上文集</hi>
　<hi>二條</hi>
看吕與叔論選舉狀立士規以養徳厲行更學制以量<lb/>
　才進藝定貢法以取賢斂才立試法以試用養才立<lb/>
　辟法以興能備用立舉法以覈實得人立考法以責<lb/>
　任考功先生曰其論甚髙使其不死必有可用<hi>論呂與叔</hi>
上蔡語雖不能無過然都是確實做工夫来<hi>以下論謝顯道</hi>
謝氏謂去得矜字後来矜依舊在説道理愛揚揚地<lb/>
<pb n="KR3a0108_WYG_054-8b"/>
上蔡云釋氏所謂性猶吾儒所謂心釋氏所謂心猶吾<lb/>
　儒所謂意此説好<lb/>
問謝氏以覺訓仁謂仁為活物要於日用中覺得活物<lb/>
　便見仁體而先生不取其説何也曰若是識得仁體<lb/>
　則所謂覺所謂活物皆可通也但他説得自有病痛<lb/>
　畢竟如何是覺又如何是活物又却别將此箇意思<lb/>
　去覺那箇活物方寸紛擾何以為仁如説克己復禮<lb/>
　已在何處克又如何豈可以活物覺之而已也<lb/>
<pb n="KR3a0108_WYG_054-9a"/>
上蔡言無窮者要當會之以神是説得過當只是於訓<lb/>
　詁處尋繹踐履去自然下學上逹<lb/>
國秀問上蔡説横渠以禮教人其門人下梢頭低只溺<lb/>
　於形名度數之閒行得来困無所見處如何曰觀上<lb/>
　蔡説得又自偏了這都看不得禮之大體所以都易<lb/>
　得偏如上蔡説横渠之非以為欲得正容謹節這自<lb/>
　是好如何廢這箇得如専去理會形名度數固不得<lb/>
　又全廢了這箇也不得如上蔡説便非曾子籩豆則<lb/>
<pb n="KR3a0108_WYG_054-9b"/>
　有司存本末並見之意後世如有作者必不専泥於<lb/>
　形名度數亦只整頓其大體如孟子在戰國時已自<lb/>
　見得許多瑣碎不可行故説喪服經界諸處只是理<lb/>
　會大體此便是後来要行古禮之法<lb/>
上蔡曽有手簡云大事未辦李先生謂不必如此死而<lb/>
　後己何時是辦<hi>以上語類八條</hi>
上蔡堯舜事業横在胷中之説若謂堯舜自將已做了<lb/>
　底事業横在胷中則世閒無此等小器量底堯舜若<lb/>
<pb n="KR3a0108_WYG_054-10a"/>
　説學者則凡聖賢一言一行皆當潛心翫索要識得<lb/>
　他底蘊自家分上一一要用豈可不存留在胷次耶<lb/>
　明道玩物喪志之説葢是箴上蔡記誦博識而不理<lb/>
　會道理之病渠得此語遂一向掃蕩直要得胷中曠<lb/>
　然無一豪所能則可謂矯枉過其正矣觀其論曾點<lb/>
　事遂及列子御風以為易做則可見也大抵明道所<lb/>
　謂與學者語如扶醉人真是如此来諭有懲創太過<lb/>
　之説亦正謂此吾人真不可不深自警察耳<hi>荅呂伯恭别紙</hi>
<pb n="KR3a0108_WYG_054-10b"/>
　<hi>○文集</hi>
龜山天資髙樸實簡易然所見一定更不湏窮究某嘗<lb/>
　謂這般人皆是天資出人非假學力如龜山極是簡<lb/>
　易衣服也只據見定終日坐在門限上人犯之亦不<lb/>
　較其簡率皆如此<hi>以下論楊中立</hi>
問龜山晚嵗一出為士子詬罵果有之否曰他當時一<lb/>
　出追奪荆公王爵罷配享夫子且欲毁劈三經板士<lb/>
　子不樂遂相與聚問三經有何不可輒欲毁之當時<lb/>
<pb n="KR3a0108_WYG_054-11a"/>
　龜山亦謹避之問或者疑龜山此出為無補於事徒<lb/>
　爾紛紛或以為大賢出處不可以此議如何曰龜山<lb/>
　此行固是有病但只後人又何曽夢到他地位在惟<lb/>
　胡文定以栁下恵援而止之而止比之極好<hi>以上語類二條</hi>
楊陳二公論易有不同者而楊公之詞平緩如此夫二<lb/>
　公之閒豈有所嫌疑畏避而然哉亦其徳盛仁熟而<lb/>
　自無鄙倍耳楊公於先天之學有所未講則闕而不<lb/>
　論其不自欺又如此尤後學之所宜取法也<hi>書楊龜山帖後</hi>
<pb n="KR3a0108_WYG_054-11b"/>
問楊氏言仁義不足以盡道恐未安易只説立人之道<lb/>
　曰仁與義曰仁義不足以盡道游楊之意大率多如<lb/>
　此蓋為老荘之説陷溺得深故雖親聞二先生之言<lb/>
　而不能虚心反覆著意稱停以要其歸宿之當否所<lb/>
　以陽離隂合到急滚處則便只是以此為主也此為<lb/>
　學者深切之戒然欲論此更湏精加考究不可只恃<lb/>
　曰仁與義之言而斷以為必然也近得龜山列子説<lb/>
　一編讀了令人皇恐不知何故直到如此背馳也<hi>荅萬</hi>
<pb n="KR3a0108_WYG_054-12a"/>
　<hi>正淳○以上文集二條</hi>
游定夫徳性甚好<hi>以下論游定夫</hi>
游定夫徽廟初為察院忽申本臺乞外如所請志完駭<lb/>
　之定夫云公何見之晚如公亦豈能久此<lb/>
胡氏記侯師聖語曰仁如一元之氣化育流行無一息<lb/>
　閒斷此説好<hi>以下論侯師聖○以上語類三條</hi>
侯子論語抄畢内上其閒誤字顯然者已輒為正之矣<lb/>
　但其語時有不瑩豈其不長於文字而然耶抑别有<lb/>
<pb n="KR3a0108_WYG_054-12b"/>
　以也頃在豫章見阜卿所傳語錄有尹和靖所稱伊<lb/>
　川語云侯師聖議論只好隔壁聼詳味此言以驗此<lb/>
　書竊謂其學大抵明白勁正而無深潛縝密沈浸醲<lb/>
　郁之味故於精㣲曲折之際不免疎略時有罅縫不<lb/>
　得於言勿求諸心乃其所見所存有此氣象非但文<lb/>
　字之疵也狂妄輒爾輕議前軰可謂不韙然亦講學<lb/>
　之一端所不得避<hi>與張欽夫别紙○文集</hi>
和靖在程門直是十分鈍底被他只就一箇敬字做工<lb/>
<pb n="KR3a0108_WYG_054-13a"/>
　夫終被他做得成<hi>以下論尹彦明</hi>
和靖赴樂會聼曲子皆知之亦歡然但拱手安足處終<lb/>
　日未嘗動也在平江時累年用一扇用畢置架上凡<lb/>
　百嚴整有常有僧見之云吾不知儒家所謂周孔為<lb/>
　如何然恐亦只如此也<lb/>
和靖持守有餘而格物未至故所見不精明無活法<hi>以上</hi>
　<hi>語類三條</hi>
和靖兩書昔常見之其謹於傳疑之意則是而遂欲禁<lb/>
<pb n="KR3a0108_WYG_054-13b"/>
　絶學者使不復觀則恐過矣如以春秋改用夏時為<lb/>
　無此説以傳為案經為斷為背於理則疑其考之未<lb/>
　精或未盡聞他人所聞而欲一以己所聞者概之之<lb/>
　失也春秋傳乃伊川所自著其詞有曰周正月非春<lb/>
　也假天時以立義耳若果無改用夏時之意則此説<lb/>
　復何謂乎況序文所引論語之言尤為明白不可謂<lb/>
　初未嘗有此意也又門人所記有荅黄聱隅之語謂<lb/>
　以傳考經之事迹以經别傳之真偽者葢見於兩家<lb/>
<pb n="KR3a0108_WYG_054-14a"/>
　之書是亦猶所謂傳為案經為斷之意而豈二人所<lb/>
　記不期而皆誤乎推此兩條則凡和靖所謂非先生<lb/>
　語者恐特他人聞之而和靖亦未聞耳今疑信未分<lb/>
　而不復思繹遽以一偏之説盡廢衆人所傳之書似<lb/>
　不若盡存其説而深思熟講以考其真偽得失之為<lb/>
　善也況明道行狀云其辨析精㣲稍見於世者學者<lb/>
　之所聞耳觀此則伊川之意亦非全不令學者看語<lb/>
　錄但在人自著眼看耳如論語之書亦是七十子之<lb/>
<pb n="KR3a0108_WYG_054-14b"/>
　門人纂錄成書今未有以為非孔子自作而棄不讀<lb/>
　者此皆語錄不可廢之驗幸更深察之<hi>荅韓無咎</hi>
論語尹先生説句句有意味可更翫之不可以為常談<lb/>
　而忽之也<hi>荅許順之○以上文集二條</hi>
張思叔與人作思堂記言世閒事有當思者有不當思<lb/>
　者利害生死不當思也如見某物而思終始之<hi>云云</hi>
　此當思也<hi>論張思叔</hi>
郭子和性論與五峰相類其言曰目視耳聼性也此語<lb/>
<pb n="KR3a0108_WYG_054-15a"/>
　非也視明而聼聰乃性也箕子分明説視曰明聼曰<lb/>
　聰若以視聼為性與僧家作用是性何異五峰曰好<lb/>
　惡性也君子好惡以道小人好惡以欲君子小人者<lb/>
　天理人欲而已矣亦不是蓋好善惡惡乃性也<hi>論郭立之</hi>
　<hi>○以上語類二條</hi>
呂公家傳深有警悟人處前軰涵養深厚乃如此但其<lb/>
　論學殊有病如云不主一門不私一説則博而雜矣<lb/>
　如云直截勁捷以造聖人則約而陋矣舉此二端可<lb/>
<pb n="KR3a0108_WYG_054-15b"/>
　見其本末之皆病此所以流於異學而不自知其非<lb/>
　耶而作此傳者又自有不可曉處如云雖萬物之理<lb/>
　本末一致而必欲有為此類甚多不知是何等語又<lb/>
　義例不明所載同時諸人或名或字非褒非貶皆不<lb/>
　可考至於蘇公則前字後名尤無所據豈其學無綱<lb/>
　領故文字亦象之而然耶最後論佛學尤可駭歎程<lb/>
　氏之門千言萬語只要見儒者與釋氏不同處而呂<lb/>
　公學於程氏意欲直造聖人盡其平生之力乃反見<lb/>
<pb n="KR3a0108_WYG_054-16a"/>
　得佛與聖人合豈不背戾之甚哉夫以其資質之粹<lb/>
　羙涵養之深厚如此疑若不叛於道而窮理不精錯<lb/>
　謬如此流傳於世使有志於道而未知所擇者坐為<lb/>
　所悞葢非特莠之亂苗紫之亂朱而已也<hi>論呂原明○荅林擇</hi>
　<hi>之○文集</hi>
問文定却是卓然有立所謂非文王猶興者曰固是他<lb/>
　資質好在太學中也多聞先生師友之訓所以能然<lb/>
　嘗得潁昌一士人忘其姓名問學多得此人警發後<lb/>
<pb n="KR3a0108_WYG_054-16b"/>
　為荆門教授龜山與之為代因此識龜山因龜山方<lb/>
　識游謝不及識伊川自荆門入為國子博士出来便<lb/>
　為湖北提舉是時上蔡宰本路一邑文定却從龜山<lb/>
　求書見上蔡既到湖北遂遣人送書與上蔡上蔡既<lb/>
　受書文定乃往見之入境人皆訝知縣不接監司論<lb/>
　理上蔡既受他書也是難為出来接他既入縣遂先<lb/>
　脩後進禮見之畢竟文定之學後来得於上蔡者為<lb/>
　多他所以尊上蔡而不甚滿於游楊二公看来游定<lb/>
<pb n="KR3a0108_WYG_054-17a"/>
　夫後来也是郞當誠有不滿人意處頃嘗見定夫集<lb/>
　極説得醜差盡背其師説更説伊川之學不如他之<lb/>
　所得所以五峰臨終謂彪徳羙曰聖門工夫要處只<lb/>
　在箇敬字游定夫所以卒為程門之罪人者以其不<lb/>
　仁不敬故也誠如其言<hi>以下論胡康侯○雖非門人而嘗見謝楊今附○子姪附</hi>
或問胡文定之學與董仲舒如何曰文定却信得於己<lb/>
　者可以施於人學於古者可以行於今其他人皆謂<lb/>
　得於己者不可施於人學於古者不可行於今所以<lb/>
<pb n="KR3a0108_WYG_054-17b"/>
　淺陋然文定比似仲舒較淺<lb/>
原仲説文定少時性最急嘗怒一兵士至親毆之兵輒<lb/>
　抗拒無可如何遂回入書室中作小冊盡寫經傳中<lb/>
　文有寛字者於冊上以觀翫從此後遂不性急矣<lb/>
胡文定云知至故能知言意誠故能養氣此語好又云<lb/>
　豈有見理已明而不能處事者此語亦好<lb/>
胡致堂議論英發人物偉然向嘗侍之坐見其數盃後<lb/>
　歌孔明出師表誦張才叔自靖人自獻於先王義陳<lb/>
<pb n="KR3a0108_WYG_054-18a"/>
　了翁奏狀等可謂豪傑之士也讀史管見乃嶺表所<lb/>
　作當時竝無一冊文字隨行只是記憶所以其閒有<lb/>
　牴牾處<hi>論胡明仲</hi>
胡籍溪人物好沈静謹嚴只是講學不透<hi>論胡原仲</hi>
明仲甚畏仁仲議論明仲亦自信不及先生云人不可<lb/>
　不遇敵己之人仁仲當時無有能當之者故恣其言<lb/>
　説出来然今觀明仲説較平正<hi>以下論胡仁仲</hi>
游楊之後多為秦相所屈胡文定剛勁諸子皆然和仲<lb/>
<pb n="KR3a0108_WYG_054-18b"/>
　不屈於秦仁仲直却其招不往<lb/>
知言疑義大端有八性無善惡心無己發仁以用言心<lb/>
　以用盡不事涵養先務知識氣象迫狭語論過髙<lb/>
做出那事便是這裏有那理凡天地生出那物便都是<lb/>
　那裏有那理五峰謂性立天下之有説得好情效天<lb/>
　下之動效如效死效力之效是自力形出也<lb/>
五峰説心妙性情之徳不是他曾去研窮深體如何直<lb/>
　見得恁地<lb/>
<pb n="KR3a0108_WYG_054-19a"/>
仲思問五峰中誠仁如何曰中者性之道言未發也誠<lb/>
　者命之道言實理也仁者心之道言發動之端也又<lb/>
　疑道字可改為徳字曰亦可徳字較緊然他是特地<lb/>
　下此寛字伊川荅與叔中書亦云中者性之徳近之<lb/>
　伯恭云知言勝正蒙似此等處誠然但不能純如此<lb/>
　處爾又疑中誠仁一而已何必别言曰理固未嘗不<lb/>
　同但聖賢説一箇物事時且隨處説他那一箇意思<lb/>
　自是他一箇字中便有箇正意義如此不可混説聖<lb/>
<pb n="KR3a0108_WYG_054-19b"/>
　賢書初便不用許多了學者亦宜各隨他説處看之<lb/>
　方見得他所説字本相<hi>如誠如中如仁</hi>若便只混看則下梢<lb/>
　都看不出<lb/>
問言中則誠與仁亦在其内否曰不可如此看若可混<lb/>
　併則聖賢已自混併了湏逐句看他言誠時便主在<lb/>
　實理發育流行處言性時便主在寂然不動處言心<lb/>
　時便主在生發處<lb/>
問誠者物之終始而命之道曰誠是實理徹上徹下只<lb/>
<pb n="KR3a0108_WYG_054-20a"/>
　是這箇生物都從那上做来萬物流形天地之閒都<lb/>
　是那底做五峰云誠者命之道中者性之道仁者心<lb/>
　之道此數句説得密如何大本處却含糊了以性為<lb/>
　無善惡天理人欲都混了故把作同體或問同行語<lb/>
　如何曰此却是只就事言之直卿曰他既以性無善<lb/>
　惡何故云中者性之道曰他也把中做無善惡<lb/>
五峰知言大抵説性未是自胡文定胡侍郎皆説性未<lb/>
　是其言曰性猶水也善其水之下乎情其水之瀾乎<lb/>
<pb n="KR3a0108_WYG_054-20b"/>
　欲其水之波浪乎乍看似亦好細看不然如瀾與波<lb/>
　浪何别渠又包了情欲在性中所以其説如此<lb/>
好惡性也既有好即具善有惡即具惡若只云有好惡<lb/>
　而善惡不定於其中則是性中理不定也既曰天便<lb/>
　有天命天討<lb/>
知言云凡人之生粹然天地之心道義全具無適無莫<lb/>
　不可以善惡辨不可以是非分無過也無不及也此<lb/>
　中之所以名也即告子性無善無不善之論也惟伊<lb/>
<pb n="KR3a0108_WYG_054-21a"/>
　川性即理也一句甚切至<lb/>
問天理人欲同體而異用同行而異情如何曰下句尚<lb/>
　可上句有病葢行處容或可同而其情則本不同也<lb/>
　至於體用豈可言異觀天理人欲所以不同者其本<lb/>
　原元自不同何待用也胡氏之學大率於大本處看<lb/>
　不分曉故鋭於闢異端而不免自入一脚也<lb/>
或問天理人欲同體異用曰如何天理人欲同體得如<lb/>
　此却是性可以為善亦可以為惡却是一團人欲窠<lb/>
<pb n="KR3a0108_WYG_054-21b"/>
　子將甚麽做體却是韓愈説性自好言人之為性有<lb/>
　五仁義禮智信是也指此五者為性却説得是性只<lb/>
　是一箇至善道理萬善總名才有一豪不善自是情<lb/>
　之流放處如何却與人欲同體今人全不去看<lb/>
湖南一派譬如燈火要明只管挑不添油便明得也即<lb/>
　不好所以氣局小長汲汲然張筋努脈<hi>以上語類二十條</hi>
知言性之所以一初見一本無不字後見别本有之尚<lb/>
　疑其悞繼而遍考此書前後説頗有不一之意如子<lb/>
<pb n="KR3a0108_WYG_054-22a"/>
　思子曰一章是也故恐實謂性有差别遂依别本添<lb/>
　入不字今既遺藳無之則當改正但其他説性不一<lb/>
　處愈使人不能無疑耳昨来知言疑義中已論之不<lb/>
　識髙明以為然否上蔡雖説明道先使學者有所知<lb/>
　識却從敬入然其記二先生語却謂未有致知而不<lb/>
　在敬者又自云諸君不湏别求見處但敬與窮理則<lb/>
　可以入徳矣二先生亦言根本湏先培壅然後可立<lb/>
　趨向又言莊整齊肅久之則自然天理明五峰雖言<lb/>
<pb n="KR3a0108_WYG_054-22b"/>
　知不先至則敬不得施然又云格物之道必先居敬<lb/>
　以持其志此言皆何謂耶某竊謂明道所謂先有知<lb/>
　識者只為知邪正識趨向耳未便遽及知至之事也<lb/>
　上蔡五峰既推之太過而来諭又謂知之一字便是<lb/>
　聖門授受之機則是因二公之過而又過之試以聖<lb/>
　賢之言考之似皆未有此等語意却是近世禪家説<lb/>
　話多如此若必如此則是未知以前可以怠慢放肆<lb/>
　無所不為而必若曾子一唯之後然後可以用力於<lb/>
<pb n="KR3a0108_WYG_054-23a"/>
　敬也此説之行於學者日用工夫大有所害恐將有<lb/>
　談𤣥説妙以終其身而不及用力於敬者非但言語<lb/>
　之小疵也<hi>荅胡廣仲○文集</hi>
　　楊氏門人<lb/>
羅先生嚴毅清苦殊可畏<hi>以下論羅仲素</hi>
道夫言羅先生教學者静坐中看喜怒哀樂未發謂之<lb/>
　中未發作何氣象李先生以為此意不惟於進學有<lb/>
　力兼亦是養心之要而遺書有云既思則是已發昔<lb/>
<pb n="KR3a0108_WYG_054-23b"/>
　嘗疑其與前所舉有礙細思亦甚緊要不可以不考<lb/>
　直卿曰此問亦甚切但程先生剖析豪釐體用明白<lb/>
　羅先生探索本源洞見道體二者皆有大功於世善<lb/>
　觀之則亦並行而不相悖矣况羅先生於静坐觀之<lb/>
　乃其思慮未萌虛靈不昧自有以見其氣象則初未<lb/>
　害於未發蘇季明以求字為問則求非思慮不可此<lb/>
　伊川所以力辨其差也先生曰公雖是如此分解羅<lb/>
　先生説終恐做病如明道亦説静坐可以為學謝上<lb/>
<pb n="KR3a0108_WYG_054-24a"/>
　蔡亦言多著静不妨此説終是小偏才偏便做病道<lb/>
　理自有動時自有静時學者只是敬以直内義以方<lb/>
　外見得世間無處不是道理雖至㣲至小處亦有道<lb/>
　理便以道理處之不可専要去静處求所以伊川謂<lb/>
　只用敬不用静便説得平也是他經歴多故見得恁<lb/>
　地正而不偏若以世之大段紛擾人觀之若會静得<lb/>
　固好若講學則不可有豪髮之偏也如天雄附子冷<lb/>
　底人喫得也好如要通天下喫便不可<hi>以上語類二條</hi>
<pb n="KR3a0108_WYG_054-24b"/>
　　羅氏門人<lb/>
問延平先生言行曰他却不曾著書充養得極好凡為<lb/>
　學也不過是恁地涵養將去初無異義只是先生睟<lb/>
　面盎背自然不可及<hi>以下論李愿中</hi>
李先生終日危坐而神彩精明略無隤墮之氣<lb/>
李延平初閒也是豪邁底人到後来也是磨琢之功在<lb/>
　鄉若不異於常人鄉曲以上底人只道他是箇善人<lb/>
　他也略不與人説待問了方與説<lb/>
<pb n="KR3a0108_WYG_054-25a"/>
行夫問李先生謂常存此心勿為事物所勝先生荅之<lb/>
　<hi>云云</hi>頃之復曰李先生涵養得自是别真所謂不為<lb/>
　事物所勝者古人云終日無疾言遽色他真箇是如<lb/>
　此如尋常人去近處必徐行出逺處行必稍急先生<lb/>
　出近處也如此出逺處亦只如此尋常人呌一人叫<lb/>
　之一二聲不至則聲必厲先生叫之不至聲不加於<lb/>
　前也又如坐處壁閒有字某每常亦須起頭一看若<lb/>
　先生則不然方其坐時固不看也若是欲看則必起<lb/>
<pb n="KR3a0108_WYG_054-25b"/>
　就壁下視之其不為事物所勝大率若此常聞先生<lb/>
　後生時極豪邁一飲必數十盃醉則好馳馬一驟三<lb/>
　二十里不回後来却收拾得恁地純粹所以難及<lb/>
正蒙知言之類學者更須被他汨沒李先生極不要人<lb/>
　傳寫文字及看此等舊嘗看正䝉李甚不許然李終<lb/>
　是短於辯論邪正葢皆不可無也無之即是少博學<lb/>
　詳説工夫也<lb/>
李先生不要人強行須有見得處方行所謂灑然處然<lb/>
<pb n="KR3a0108_WYG_054-26a"/>
　猶有偏在灑落而行固好未到灑落處不成不行亦<lb/>
　湏桉本行之待其著察<lb/>
李先生當時説學已有許多意思只為説敬字不分明<lb/>
　所以許多時無捉摸處<lb/>
或問延平先生何故驗於喜怒哀樂未發之前而求所<lb/>
　謂中曰只是要見氣象陳後之曰持守良久亦可見<lb/>
　未發氣象曰延平即是此意若一向這裏又差從釋<lb/>
　氏去<lb/>
<pb n="KR3a0108_WYG_054-26b"/>
再論李先生之學常在目前先生曰只是君子戒謹所<lb/>
　不睹恐懼所不聞便自然常存顔子非禮勿視聼言<lb/>
　動正是如此<lb/>
李先生嘗云人之念慮若是於顯然過惡萌動此却易<lb/>
　見易除却怕於匹似閒底事爆起来纒繞思念將去<lb/>
　不能除此尤害事某向来亦是如此<lb/>
某舊見李先生時説得無限道理也曾去學禪李先生<lb/>
　云汝恁地懸空理會得許多而面前事却又理會不<lb/>
<pb n="KR3a0108_WYG_054-27a"/>
　得道亦無𤣥妙只在日用閒著實做工夫處理會便<lb/>
　自見得後来方曉得他説故今日不至無理㑹耳<hi>以上</hi>
　<hi>語類十一條</hi>
先生曰學問之道不在多言但黙坐澄心體認天理若<lb/>
　見雖一豪私欲之發亦退聼矣久久用力於此庶幾<lb/>
　漸明講學始有力耳又嘗曰學者之病在於未有灑<lb/>
　然冰解凍釋處縱有力持守不過茍免顯然悔尤而<lb/>
　已若此者恐未足道也又嘗曰今人之學與古人異<lb/>
<pb n="KR3a0108_WYG_054-27b"/>
　如孔門諸子羣居終日交相切磨又得夫子為之依<lb/>
　歸日用之閒觀感而化者多矣恐於融釋而脱落處<lb/>
　非言説所及也不然子貢何以言夫子之言性與天<lb/>
　道不可得而聞也耶嘗以黄太史之稱濂溪周夫子<lb/>
　胷中灑落如光風霽月云者為善形容有道者氣象<lb/>
　嘗諷誦之而顧謂學者曰存此於胷中庶幾遇事廓<lb/>
　然而義理少進矣其語中庸曰聖門之傳是書其所<lb/>
　以開悟後學無遺䇿矣然所謂喜怒哀樂未發謂之<lb/>
<pb n="KR3a0108_WYG_054-28a"/>
　中者又一篇之指要也若徒記誦而已則亦奚以為<lb/>
　哉必也體之於身實見是理若顔子之嘆卓然見其<lb/>
　為一物而不違乎心目之閒也然後擴充而往無所<lb/>
　不通則庶乎其可以言中庸矣其語春秋曰春秋一<lb/>
　事各是發明一例如觀山水徙步而形勢不同不可<lb/>
　拘以一法然所以難言者葢以常人之心推測聖人<lb/>
　未到聖人灑然處豈能無失耶又嘗曰讀書者知其<lb/>
　所言莫非吾事而即吾身以求之則凡聖賢所至而<lb/>
<pb n="KR3a0108_WYG_054-28b"/>
　吾所未至者皆可勉而進矣若直以文字求之悦其<lb/>
　詞義以資誦説其不為玩物喪志者幾希又嘗語問<lb/>
　者曰講學切在深潛縝密然後氣味深長蹊徑不差<lb/>
　若概以理一而不察乎其分之殊此學者所以流於<lb/>
　疑似亂真之説而不自知也其開端示人大要類此<lb/>
　<hi>延平先生李公行狀○文集</hi>
　　胡氏門人<lb/>
或問南軒云行之至則知益明知既明則行益至此意<lb/>
<pb n="KR3a0108_WYG_054-29a"/>
　如何曰道理固是如此學者工夫當並進不可推泥<lb/>
　牽連下梢成兩下擔閣然二者都要用功則成就時<lb/>
　二者自相資益矣<hi>以下論張敬夫</hi>
王壬問南軒類聚言仁處先生何故不欲其如此曰便<lb/>
　是工夫不可恁地如此則氣象促迫不好聖人説仁<lb/>
　處固是緊要不成不説仁處皆無用亦須是從近看<lb/>
　將去優柔翫味久之自有一箇㑹處方是工夫如博<lb/>
　學審問謹思明辨篤行聖人須説博學如何不教人<lb/>
<pb n="KR3a0108_WYG_054-29b"/>
　便從謹獨處做湏是説禮儀三百威儀三千始得<lb/>
敬夫髙明他將謂人都似他纔一説時便更不問人曉<lb/>
　會與否且要説盡他箇故他門人敏底祗學得他説<lb/>
　話若資質不逮依舊無著摸<lb/>
林艾軒在行在一日訪南軒曰程先生語錄某却看得<lb/>
　易傳看不得南軒曰何故林曰易有象數伊川皆不<lb/>
　言何也南軒曰孔子説易不然易曰公用射隼於髙<lb/>
　墉之上獲之無不利如以象言則公是甚射是甚隼<lb/>
<pb n="KR3a0108_WYG_054-30a"/>
　　是甚髙墉是甚聖人止曰隼者禽也弓矢者器也射<lb/>
　　之者人也君子蔵器於身待時而動何不利之有<lb/>
　議南軒祭禮曰欽夫信忒猛又學胡氏<hi>云云</hi>有一般沒<lb/>
　　人情底學問嘗謂欽夫曰改過不吝從善如流固好<lb/>
　　然於事上也略審覆行亦何害<lb/>
　南軒從善之亟先生嘗與閒坐立所見什物之類放得<lb/>
　　不是所在并不齊整處先生謾言之雖夜後亦即時<lb/>
　　令人移正之<hi>以上語類六條</hi>
<pb n="KR3a0108_WYG_054-30b"/>
　公之言有曰學莫先於義利之辨而義也者本心之所<lb/>
　　當為而不能自己非有所為而為之者也一有所為<lb/>
　　而後為之則皆人欲之私而非天理之所存矣嗚呼<lb/>
　　至哉言也其亦可謂擴前聖之所未發而同於性善<lb/>
　　養氣之功者與<hi>右文殿脩撰張公神道碑○文集</hi>
　<lb/>
　<lb/>
御纂朱子全書卷五十四<lb/>
</p>
<p>
</p>
  </div>
</body>
</text>
</TEI>
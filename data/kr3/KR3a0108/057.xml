<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0108_WYG_057-1a"/>
　欽定四庫全書<lb/>
御纂朱子全書卷五十七<lb/>
　　道統六<lb/>
　　　訓門人<hi>已見前卷為學内者不重出</hi>
　問涵養於未發之初令不善之端旋消則易為力若發<lb/>
　　後則難制曰聖賢之論正要就發處制惟子思說喜<lb/>
　　怒哀樂未發謂之中孔孟教人多從發處說未發時<lb/>
　　固當涵養不成發後便都不管徳眀云這處最難因<lb/>
<pb n="KR3a0108_WYG_057-1b"/>
　　舉横渠戰退之說曰此亦不難只要眀得一箇善惡<lb/>
　　每日遇事湏是體驗見得是善從而保養取自然不<lb/>
　　肯走在惡上去次日又云雖是涵養扵未發源清則<lb/>
　　流清然源清則未見得被他流出来已是濁了湏是<lb/>
　　因流之濁以驗源之未清就本原處理會未有源之<lb/>
　　濁而流之能清者亦未有流之濁而源清者今人多<lb/>
　　是偏重了只是涵養扵未發而已發之失乃不能制<lb/>
　　是有得扵静而無得扵動只知制其已發而未發時<lb/>
<pb n="KR3a0108_WYG_057-2a"/>
　不能涵養則是有得於動而無得扵静也<hi>以下訓廖子晦徳眀</hi>
徳眀問編䘮祭禮當依先生指授以儀禮為經戴記為<lb/>
　傳周禮作旁證曰和通典也湏看就中却又議論更<lb/>
　革處語畢却云子晦正合且做切己功夫只管就外<lb/>
　邊文字上走支離雜擾不濟事孔子曰操則存舍則<lb/>
　亡孟子曰學問之道無他求其放心而已矣湏如此<lb/>
　做家計程子曰心要在腔子裏不可騖外此箇心湏<lb/>
　是管著他始得且如曽子扵禮上纖細無不理會過<lb/>
<pb n="KR3a0108_WYG_057-2b"/>
　及其語孟敬子則曰動容貎斯逺暴慢矣正顔色斯<lb/>
　近信矣出辭氣斯逺鄙倍矣籩豆之事則有司存湏<lb/>
　有緩急先後之序湏有本末湏將操存工夫做本然<lb/>
　後逐叚逐義去㸔方有益也湏有倫序只管支離雜<lb/>
　㸔都不成事去行有餘力則以學文志扵道據扵徳<lb/>
　依扵仁然後逰扵藝今只就冊子上理會所以每每<lb/>
　不相似又云正要克己上做工夫<lb/>
先生舉遺書云根本湏先培壅然後可立趨向又云學<lb/>
<pb n="KR3a0108_WYG_057-3a"/>
　者湏敬守此心不可急迫當栽培深厚涵詠扵其閒<lb/>
　然後可以自得今且要収歛此心常提撕省察且如<lb/>
　㘴閒說時事逐人說幾件若只管說有甚是處便截<lb/>
　斷了提撕此心令在此凡遇事應物皆然問當官事<lb/>
　多膠膠擾擾奈何曰他自膠擾我何與焉濓溪云定<lb/>
　之以中正仁義而主静中與仁是發動處正是當然<lb/>
　定理處義是截斷處常要主静豈可只管放出不収<lb/>
　歛截斷二字最要𦂳<lb/>
<pb n="KR3a0108_WYG_057-3b"/>
問山居頗適讀書罷臨水登山覺得甚樂曰只任閒散<lb/>
　不可湏是讀書又言上古無閒民其說甚多不曽記<lb/>
　録大意似謂閒散是虚樂不是實樂<lb/>
初七日禀辭因求一言為終身佩服先生未答且出晚<lb/>
　謁再請先生曰早閒所說用功事細思之只是昨日<lb/>
　說戒謹不睹恐懼不聞是要切工夫佛氏說得甚相<lb/>
　似然而不同佛氏要空此心道家要守此氣皆是安<lb/>
　排子思之時異端並起所以作中庸發出此事只是<lb/>
<pb n="KR3a0108_WYG_057-4a"/>
　戒謹恐懼便自然常存不用安排戒謹恐懼雖是四<lb/>
　箇字到用著時無他只是𦂳鞭約令歸此窠臼来<lb/>
先生謂廣㸔文字傷太快恐不子細雖是理會得底更<lb/>
　湏將来㸔此不厭熟熟後更㸔方始滋味出<hi>以下訓輔漢卿</hi>
　<hi>廣</hi>
先生又謂廣見得義理雖稍快但言動之閒覺得䡖率<lb/>
　處多子曰仁者其言也訒仁者之言自不恁地容易<lb/>
　謝氏曰視聼言動不可易易則多非禮湏時時自省<lb/>
<pb n="KR3a0108_WYG_057-4b"/>
　覺自收歛稍緩縱則失之矣<lb/>
或問人之思慮有邪有正若是大叚邪僻之思却容易<lb/>
　制惟是許多無頭靣不𦂳要之思慮不知何以制之<lb/>
　曰此亦無他只是覺得不當思慮底便莫要思便從<lb/>
　脚下做將去久久純熟自然無此等思慮矣譬如人<lb/>
　坐不定者兩脚常要行但纔要行時便自少覺莫要<lb/>
　行久久純熟亦自然不要行而坐得定矣<lb/>
只㸔論語一書何嘗有懸空說底話只為漢儒一向尋<lb/>
<pb n="KR3a0108_WYG_057-5a"/>
　求訓詁更不㸔聖賢意思所以二程先生不得不發<lb/>
　眀道理開示學者使激昂向上求聖人用心處故放<lb/>
　得稍髙不期今日學者乃捨近求逺處下窺髙一向<lb/>
　懸空說了扛得兩脚都不着地其為害反甚扵向者<lb/>
　之未知尋求道理依舊在大路上行今之學者却求<lb/>
　㨗徑遂至鑚山入水吾友要知湏是與他古本相似<lb/>
　者方是本分道理若不與古本相似盡是亂道<hi>以下訓余</hi>
　<hi>正叔大雅</hi>
<pb n="KR3a0108_WYG_057-5b"/>
再見即問曰三年不相見近日如何對云獨學悠悠未<lb/>
　見進處曰悠悠扵學者最有病某前此說話亦覺悠<lb/>
　悠而學扵某者皆不做切己工夫故亦少見特然可<lb/>
　恃者且如孟子初語滕文公只道性善善學者只就<lb/>
　這上便做工夫自應有得及後再見孟子則不復更<lb/>
　端矣只說世子疑吾言乎夫道一而已矣顔淵曰舜<lb/>
　何人也予何人也有為者亦若是以至若藥不瞑眩<lb/>
　厥疾弗瘳其言激切如此只是欲其著𦂳下工夫耳<lb/>
<pb n="KR3a0108_WYG_057-6a"/>
　又如語曹交一叚意亦同此大抵為學湏是自家發<lb/>
　憤振作鼔勇做去直是要到一日湏見一日之效一<lb/>
　月湏見一月之效諸公若要做便從今日做去不然<lb/>
　便截從今日斷不要務為說話徒無益也大雅云從<lb/>
　前但覺寸進不見特然之效曰正為如此便不曾離<lb/>
　得舊窟何縁變化得舊氣質<lb/>
再見即曰吾輩此箇事世俗理會不得凡欲為事豈可<lb/>
　信世俗之言為去就彼流俗何知所以王介甫一切<lb/>
<pb n="KR3a0108_WYG_057-6b"/>
　屏之他做事雖是過然吾輩自守所學亦豈可為流<lb/>
　俗所梗如今浙東學者多陸子静門人類能卓然自<lb/>
　立相見之次便毅然有不可犯之色自家一輩朋友<lb/>
　又覺不正一似忘相似彼則又似助長<lb/>
問吾輩之貧者令不學子弟經營莫不妨否曰止經營<lb/>
　衣食亦無甚害陸家亦作舖買賣因指其門閾云但<lb/>
　此等事如在門限裏一動著脚便在此門限外矣縁<lb/>
　先以利存心做時雖本為衣食不足後見利入稍優<lb/>
<pb n="KR3a0108_WYG_057-7a"/>
　便多方求餘遂生萬般計較做出礙理事来湏思量<lb/>
　止為衣食為仰事俯育耳此計稍足便湏收歛莫令<lb/>
　出元所思處則粗可救過<lb/>
問私意竊發隨即鉏治雖去枝葉本根仍在感物又發<lb/>
　如何曰只得如此所以曽子戰戰兢兢如臨深淵如<lb/>
　履薄氷<hi>以下訓陳才卿文蔚</hi>
問色容荘最難曰心肅則容荘非是外靣做那荘出来<lb/>
　陳才卿亦說九容次早才卿以右手拽凉衫左袖口<lb/>
<pb n="KR3a0108_WYG_057-7b"/>
　偏扵一邊先生曰公昨夜說手容恭今却如此才卿<lb/>
　赧然急义手鞠躬曰忘了先生曰為己之學有忘耶<lb/>
　向徐節孝見胡安定退頭容少偏安定忽厲聲云頭<lb/>
　容直節孝自思不獨頭容要直心亦要直自此便無<lb/>
　邪心學者湏是如此始得<lb/>
邵武人箇箇急迫此是氣禀如此學者先湏除去此病<lb/>
　方可進道先生謂方子曰觀公資質自是寡過然開<lb/>
　闊中又湏縝宻寛緩中又湏謹敬<hi>訓李公晦方子</hi>
<pb n="KR3a0108_WYG_057-8a"/>
問前日承教辨是非只交逰中便有是有非自家湏分<lb/>
　别得且不湏誦言這莫是只說尋常汎交若朋友則<lb/>
　有責善琢磨之義曰固是若是等閒人亦自不可說<lb/>
　只自家胷次便要得是非分眀事事物物上都有箇<lb/>
　道理都有是有非所以舜好問而好察邇言雖淺近<lb/>
　閒言語中莫不有理都要見得破隠惡而揚善自家<lb/>
　這裏善惡便分眀然以聖眀昭鑒纔見人不好便說<lb/>
　出来也不得只是揚善那惡底自有不得掩之理纔<lb/>
<pb n="KR3a0108_WYG_057-8b"/>
　說揚善自家已自分眀這亦是聖人與人為善之意<lb/>
　<hi>以下訓葉味道賀孫</hi>
賀孫請問語聲末後低先生不聞因云公仙鄉人何故<lb/>
　聲氣都恁地說得箇起頭後靣懶将去子夏曰聼其<lb/>
　言也厲公只管恁地下梢不好見道理不分眀將盡<lb/>
　入扵幽暗含含胡胡不能到得正大光眀之地說話<lb/>
　湏是一字是一字一句是一句便要見得是非<lb/>
先生問時舉觀書如何時舉自言常苦扵粗率無精宻<lb/>
<pb n="KR3a0108_WYG_057-9a"/>
　之功不知病根何在曰不要討甚病根但知道粗率<lb/>
　便是病在這上便更加子細便了今學者亦多来求<lb/>
　病根某向他說頭痛灸頭脚痛灸脚病在這上只治<lb/>
　這上便了更别討甚病根也<hi>訓潘子善時舉</hi>
人傑將行請教先生曰平日工夫湏是做到極時四邊<lb/>
　皆黒無路可入方是有長進處大疑則可大進若是<lb/>
　覺有些長進便道我已到了是未足以為大進也顔<lb/>
　子仰髙鑚堅瞻前忽後及至雖欲從之末由也已直<lb/>
<pb n="KR3a0108_WYG_057-9b"/>
　是無去處了至此可以語進矣<hi>訓萬正淳人傑</hi>
仲思言正大之體難存曰無許多事古人已自說了言<lb/>
　語多則愈支離如公昨来所問涵養致知力行三者<lb/>
　便是以涵養做頭致知次之力行次之不涵養則無<lb/>
　主宰如做事湏用人纔放下或困睡這事便無人做<lb/>
　主都由别人不由自家既涵養又湏致知既致知又<lb/>
　須力行若致知而不力行與不知同亦湏一時並了<lb/>
　非謂今日涵養眀日致知後日力行也要當皆以敬<lb/>
<pb n="KR3a0108_WYG_057-10a"/>
　為本敬却不是将来做一箇事今人多先安一箇敬<lb/>
　字在這裏如何做得敬只是提起這心莫教放散恁<lb/>
　地則心便自眀這裏便窮理格物見得當如此便是<lb/>
　不當如此便不是既是了便行將去今且將大學来<lb/>
　讀便見為學次第初無許多屈曲又曰某扵大學中<lb/>
　所以力言小學者以古人扵小學中已自把捉成了<lb/>
　故於大學之道無所不可今人既無小學之功却當<lb/>
　以敬為本<hi>訓楊仲思道夫</hi>
<pb n="KR3a0108_WYG_057-10b"/>
居甫問平日只是扵大體處未正曰大體只是合衆小<lb/>
　理會成大體今不窮理如何便理會大體<hi>以下訓徐居甫㝢</hi>
居甫敬之是一種病都縁是弱仁父亦如此定之亦如<lb/>
　此只㸔他前日信中自說臨事而懼不知孔子自說<lb/>
　行三軍自家平居無事只管恁地懼箇甚麽賀孫說<lb/>
　定之之意是當先生前日在朝恐要從頭拆洗决裂<lb/>
　做事故說此曰固是若論来如今事體合從頭拆洗<lb/>
　合有决裂做處自是定著如此只是自家不曽當這<lb/>
<pb n="KR3a0108_WYG_057-11a"/>
　地位自是要做不得若只管懼了到合說處都莫說<lb/>
近来學者如漳泉人物於道理上發得都淺都是作文<lb/>
　時文采發越燦然可觀<hi>謂堯卿至之</hi>浙閒士夫又却好就<lb/>
　道理上壁角頭著工夫如某人輩<hi>子善叔恭</hi>恐也是風聲<lb/>
　氣習如此又云今之學者有三様人才一則資質渾<lb/>
　厚却扵道理上不甚透徹一則儘理會得道理又生<lb/>
　得直是薄一則資質雖厚却飄然說得道理儘多又<lb/>
　似承當不起要箇恰好底難得此閒却有一兩箇朋<lb/>
<pb n="KR3a0108_WYG_057-11b"/>
　友理會得好如公資質如此何不可為只為源頭處<lb/>
　用功較少而今湏喫𦂳著意做取尹和靖在程門直<lb/>
　是十分鈍底被他只就一箇敬字上做工夫終被他<lb/>
　做得成因説及陳後之陳安卿二人為學頗得蹊徑<lb/>
　次第又曰為學之道如人耕種一般必湏辦了一片<lb/>
　地在這裏了方可在上耕種今却就别人地上鋪排<lb/>
　許多種作底物色這田地元不是我底<hi>訓石子餘洪慶</hi>
問節昔以觀書為致知之方今又見得是養心之法曰<lb/>
<pb n="KR3a0108_WYG_057-12a"/>
　較寛不急迫又曰一舉兩得這邊又存得心這邊理<lb/>
　又到節復問心在文字則非僻之心自入不得先生<lb/>
　應曰然<hi>訓甘吉甫節</hi>
問氣質昏䝉做事多悔有當下便悔時有過後思量得<lb/>
　不是方悔時或經久所為因事機觸得悔時方悔之<lb/>
　際惘然自失此身若無所容有時恚恨至扵成疾不<lb/>
　知何由可以免此曰既知悔時第二次莫恁地便了<lb/>
　不消得常常地放在心下那未見能見其過而内自<lb/>
<pb n="KR3a0108_WYG_057-12b"/>
　訟底便是不悔底今若信意做去後蕩然不知悔固<lb/>
　不得若既知悔後次改便了何必常常恁地悔<hi>以下訓黄</hi>
　<hi>毅然義剛</hi>
世閒只是這箇道理譬如晝日當空一念之閒合著這<lb/>
　道理則皎然眀白更無纖豪窒礙故曰天命之謂性<lb/>
　不只是這處有處處皆有只是尋時先從自家身上<lb/>
　尋起所以說性者道之形體也此一句最好盖是天<lb/>
　下道理尋討將去那裏不可體驗只是就自家身上<lb/>
<pb n="KR3a0108_WYG_057-13a"/>
　體驗一性之内便是道之全體千人萬人一切萬物<lb/>
　無不是這道理不特自家有他也有不特甲有乙也<lb/>
　有天下事都恁地<lb/>
初見先生云某自到此與朋友亦無可說古人學問只<lb/>
　是為己而已聖賢教人具有條理學問是人合理會<lb/>
　底事學者湏是切己方有所得今人知為學者聼人<lb/>
　說一席好話亦解開悟到切己工夫却全不會做所<lb/>
　以悠悠嵗月無可理會若使切己下功聖賢言語雖<lb/>
<pb n="KR3a0108_WYG_057-13b"/>
　散在諸書自有箇通貫道理湏實有見處自然休歇<lb/>
　不得如人趁養家一般一日不去趁便受飢餓今人<lb/>
　事無大小皆潦草過了只如讀書一事頭邊看得兩<lb/>
　叚就揭過後靣或看得一二叚或看得三五行殊不<lb/>
　曽子細理會如何曽有益或問人講學不眀用處全<lb/>
　差了曰不待酬酢應變時若學不切己自家一箇渾<lb/>
　身自無處著雖三魂七魄亦不知下落何待用時方<lb/>
　差坐閒有言及傅子囦者曰人雖見得他偏見得他<lb/>
<pb n="KR3a0108_WYG_057-14a"/>
　不是此邊却未有肯着力做自家工夫如何不為他<lb/>
　所謾近世人大被人謾可笑見人胡亂一言一動便<lb/>
　被降下了只縁自無工夫所以如此便又有不讀書<lb/>
　之說可以誘人宜乎䧟溺者多先生又云彼一般說<lb/>
　話雖是說禪却能鞭逼得人𦂳後生扵此邊既無所<lb/>
　得一溺其說便把作件事做如何可回終竟他底不<lb/>
　是愈傳愈壊了人或又云近世學者多躐等曰亦更<lb/>
　有不及等人<hi>以下訓廖益仲謙</hi>
<pb n="KR3a0108_WYG_057-14b"/>
徳之㸔文字尖新如見得一路光眀便射從此一路去<lb/>
　然為學讀書寧詳毋畧寧近毋逺寧下毋髙寧拙毋<lb/>
　巧若一向罩過不加子細便看書也不分曉然人資<lb/>
　質亦不同有愛趨髙者亦有好務詳者雖皆有得然<lb/>
　詳者終是㸔得漙博浃洽又言大學等書向来人只<lb/>
　說某說得詳如何不略說使人自致思此事大不然<lb/>
　人之為學只是争箇肯不肯耳他若無得不肯向這<lb/>
　邊略亦不解致思他若肯向此一邊自然有味愈詳<lb/>
<pb n="KR3a0108_WYG_057-15a"/>
　愈有意味<lb/>
讀大學必次論孟及中庸兼㸔近思録先生曰書讀到<lb/>
　無可㸔處却好㸔<hi>訓湯叔永泳</hi>
某嘗喜那鈍底人他若是做得工夫透徹時極好却煩<lb/>
　惱那敏底只是略綽㸔過不曽深去思量當下說也<lb/>
　理會得只是無滋味工夫不奈久如荘仲便是如此<lb/>
　某嘗煩惱這様底少閒不濟事敏底人又却要做那<lb/>
　鈍底工夫方得<hi>以下訓沈荘仲僩</hi>
<pb n="KR3a0108_WYG_057-15b"/>
今公掀然有飛揚之心以為治國平天下如指諸掌不<lb/>
　知自家一箇身心都安頓未有下落如何說功名事<lb/>
　業怎生治人古時英雄豪傑不如此張子房不問著<lb/>
　他不說諸葛孔眀甚麽様端嚴公浙中一般學是學<lb/>
　為英雄之學務為跅弛豪縱全不㸃檢身心某這裏<lb/>
　湏是事事従心上理會起舉止動歩事事有箇道理<lb/>
　一豪不然便是欠闕了他道理固是天下事無不當<lb/>
　理會只是有先後緩急之序湏先立其本方以次推<lb/>
<pb n="KR3a0108_WYG_057-16a"/>
　及其餘今公們學都倒了緩其所急先其所後少閒<lb/>
　使得這身心飛揚悠逺全無收拾處而今人不知學<lb/>
　底他心雖放然猶放得近公今雖曰知為學然却放<lb/>
　得逺少閒會失心去不可不覺<lb/>
黄直卿會看文字只是氣象小閒或又有㸔得不好處<lb/>
　<hi>訓郭徳元友仁</hi>
問謨於鄉曲自覺委靡随順處多恐不免有同流合汙<lb/>
　之失曰孔子扵鄉黨恂恂如也似不能言者處鄉曲<lb/>
<pb n="KR3a0108_WYG_057-16b"/>
　固要人情周盡但湏分别是非不要一向随順失了<lb/>
　自家天下事只有一箇是一箇非是底便是非底便<lb/>
　非問是非自有公論曰如此說便不是了是非只是<lb/>
　是非如何是非之外更有一箇公論才說有箇公論<lb/>
　便又有箇私論也此却不可不察<hi>以下訓周舜弼謨</hi>
既受詩傳併力抄録頗踈侍教先生曰朋友来此多被<lb/>
　冊子困倒反不曽做得工夫何不且過此說話彼皆<lb/>
　紙上語耳有所靣言資益為多又問與周茂元同邸<lb/>
<pb n="KR3a0108_WYG_057-17a"/>
　所論何事曰周宰云先生著書立言義理精宻既得<lb/>
　之熟讀深思從此力行不解有差曰周宰才質甚敏<lb/>
　只有些粗疎不肯去細宻處求說此便可見載之簡<lb/>
　牘縦說得甚分眀那似當靣議論一言半句便有通<lb/>
　逹處所謂共君一夜話勝讀十年書若說到透徹處<lb/>
　何止十年之功也<lb/>
先生問㽦與伯豐正淳此去做甚工夫伯豐曰正欲請<lb/>
　教先易後詩可否曰既嘗讀詩不若先詩後易㽦曰<lb/>
<pb n="KR3a0108_WYG_057-17b"/>
　亦欲㸔詩曰觀詩之法且虚心熟讀尋繹之不要被<lb/>
　舊說粘定㸔得不活伊川解詩亦說得義理多了詩<lb/>
　本只是恁地說話一章言了次章又従而歎詠之雖<lb/>
　别無義而意味深長不可扵名物上尋義理後人往<lb/>
　往見其言只如此平淡只管添上義理却窒塞了他<lb/>
　如一源清水只管将物事堆積在上便壅隘了某觀<lb/>
　諸儒之說惟上蔡云詩在識六義體靣却諷味以得<lb/>
　之深得詩之綱領他人所不及<hi>訓黄子耕㽦</hi>
<pb n="KR3a0108_WYG_057-18a"/>
淳有問目叚子先生讀畢曰大槩說得也好只是一様<lb/>
　意思又曰公說道理只要撮那頭一叚尖底末稍便<lb/>
　要到那大而化之極處中閒許多都把作渣滓不要<lb/>
　理會相似把箇利刃截斷中閒都不用了這箇便是<lb/>
　大病<hi>以下訓陳安卿淳</hi>
諸友入侍坐定先生目淳申前說曰若把這些子道理<lb/>
　只管守定在這裏則相似山林苦行一般便都無事<lb/>
　可做了所謂潜心大業者何有哉淳曰已知病痛大<lb/>
<pb n="KR3a0108_WYG_057-18b"/>
　叚欠了下學工夫曰近日陸子静門人寄得數篇詩<lb/>
　来只将顔淵曽㸃數件事重疊說其他詩書禮樂都<lb/>
　不說如吾友下學也只是揀那尖利底說粗鈍底都<lb/>
　掉了今日下學眀日就要上逹如孟子従梁恵王以<lb/>
　下都不讀只㨂告子盡心来說只消此兩篇其他五<lb/>
　篇都刪了𦂳要便讀閒慢底便不讀精底便理會粗<lb/>
　底便不理會書自是要讀恁地㨂擇不得如論語二<lb/>
　十篇只㨂那曽㸃底意思来涵泳都要盖了單單說<lb/>
<pb n="KR3a0108_WYG_057-19a"/>
　箇風乎舞雩詠而歸只做箇四時景致論語何用說<lb/>
　許多事前日江西朋友来問要尋箇樂處某說只是<lb/>
　自去尋尋到那極苦澀處便是好消息人湏是尋到<lb/>
　那意思不好處這便是樂底意思来却無不做工夫<lb/>
　自然樂底道理<lb/>
諸友揖退先生留淳獨語曰何故無所問難淳曰數日<lb/>
　承先生教誨已領大意但當歸去做工夫曰此别定<lb/>
　不再相見淳問曰已分上事已理會但應變處更望<lb/>
<pb n="KR3a0108_WYG_057-19b"/>
　提誨曰今且當理會常未要理會變常底許多道理<lb/>
　未能理會得盡如何便要理會變聖賢說話許多道<lb/>
　理平鋪在那裏且要濶著心胸平去㸔通透後自能<lb/>
　應變不是硬捉定一物便要討常便要討變今也湏<lb/>
　如僧家行脚接四方之賢士察四方之事情覽山川<lb/>
　之形勢觀古今興亡治亂得失之迹這道理方見得<lb/>
　周徧士而懐居不足以為士矣不是塊然守定這物<lb/>
　事在一室闗門獨坐便了便可以為聖賢自古無不<lb/>
<pb n="KR3a0108_WYG_057-20a"/>
　曉事情底聖賢亦無不通變底聖賢亦無闗門獨坐<lb/>
　底聖賢聖賢無所不通無所不能那箇事理㑹不得<lb/>
先生餞席酒五行中筵親酌一杯勸李丈云相聚不過<lb/>
　如此退去反而求之次一杯與淳曰安卿更湏出来<lb/>
　行一遭村裏坐不覺壊了人昔陳了翁說一人棊甚<lb/>
　髙或邀之入京參國手日久在側並無所教但使之<lb/>
　随行携棊局而已或人詰其故國手曰彼棊已精其<lb/>
　髙着已盡識之矣但低著未曽識教之随行亦要都<lb/>
<pb n="KR3a0108_WYG_057-20b"/>
　經歴一過<lb/>
漳州陳淳㑹問方有可荅方是疑<lb/>
先生問伯羽如何用功曰且學静坐痛抑思慮曰痛抑<lb/>
　也不得只是放退可也若全閉眼而坐却有思慮矣<lb/>
　又言也不可全無思慮無邪思耳<hi>以下訓童蜚卿伯羽</hi>
問讀書莫有次序否余正叔云不可讀讀則蹉過了曰<lb/>
　論語章短者誠不可讀讀則易蹉過後章去若孟子<lb/>
　詩書等非讀不可盖他首尾自相應全藉讀方見問<lb/>
<pb n="KR3a0108_WYG_057-21a"/>
　伯羽嘗覺固易蹉了専㸔則又易入於硬鑚之弊如<lb/>
　何曰是不可鑚書不可進前一歩㸔只有退㸔譬如<lb/>
　以眼㸔物欲得其大體邪正曲直湏是逺㸔方定若<lb/>
　近㸔愈狭了不㸔見凡人謂以多事廢讀書或曰氣<lb/>
　質不如人者皆是不責志而已若有志時那問他事<lb/>
　多那問他氣質不美曰事多質不美者此言雖若未<lb/>
　是太過然即此可見其無志甘扵自暴自棄過孰大<lb/>
　焉真箇做工夫人便自不說此話<lb/>
<pb n="KR3a0108_WYG_057-21b"/>
㸔今世學者病痛皆在志不立常見學者不逺千里来<lb/>
　此講學將謂真以此為事後来觀之往往只要做二<lb/>
　三分人識些道理便是不是㸔他不破不曽以此語<lb/>
　之夫人與天地並立為三自家當思量天如此髙地<lb/>
　如此厚自家一箇七尺血氣之軀如何㑹並立為三<lb/>
　只為自家此性元善同是一䖏出来一出一入若有<lb/>
　若亡元来固有之性不曽見得則雖具人衣冠其實<lb/>
　與庶物不争多伊川曰學者為氣所奪習所勝只可<lb/>
<pb n="KR3a0108_WYG_057-22a"/>
　責志顔淵曰仰之彌髙鑚之彌堅瞻之在前忽焉在<lb/>
　後既竭吾才如有所立卓爾在顔子分眀見此物湏<lb/>
　要做得如人在戰陣雷鼓一鳴不殺賊則為賊所殺<lb/>
　又安得不向前又如學者應舉覔官従早起来念念<lb/>
　在此終被他做得但携此心向學何所不至孔子曰<lb/>
　吾十有五而志於學至三十而立以上節節推去五<lb/>
　峰曰為學在立志立志在居敬此言甚佳夫一隂一<lb/>
　陽相對志纔立則已在陽處立雖時失脚入隂然一<lb/>
<pb n="KR3a0108_WYG_057-22b"/>
　覺悟則又在扵陽今之學者皆曰他是堯舜我是衆<lb/>
　人何以為堯舜為是言者曽不如佛家善財童子曰<lb/>
　我已發菩提心行何行而做佛渠却辦做佛自家却<lb/>
　不辦做堯舜某因問立志固是然志何以立曰自端<lb/>
　本立以身而參天地以匹夫而安天下實有此理<hi>以下</hi>
　<hi>訓鄭子上可學</hi>
問可學禀性太急數年来力扵懲忿上做工夫似减得<lb/>
　分數然遇事不知不覺忿暴何從而去此病曰亦在<lb/>
<pb n="KR3a0108_WYG_057-23a"/>
　乎熟耳如小兒讀書遍數多自記得此熟之驗也大<lb/>
　抵禀賦得深多少年月一旦如何便盡打疊得湏是<lb/>
　日夜懲戒之以至扵熟久當自去<lb/>
鄭子上因赴省經過問左傳數事先生曰數年不見公<lb/>
　將謂有異問相發眀却問這般不𦂳要者何益人若<lb/>
　能扵大學語孟中庸四書窮究得通透則經傳中折<lb/>
　莫甚大事以其理推之無有不曉者况此末事今若<lb/>
　此可謂是颺了甜桃樹沿山摘醋梨也<lb/>
<pb n="KR3a0108_WYG_057-23b"/>
問為學大端曰且如士人應舉是要做官故其工夫勇<lb/>
　猛念念不忘竟能有成若為學湏立箇標凖我要如<lb/>
　何為學此志念念不忘工夫自進盖人以𦕈然之身<lb/>
　與天地並立而為三常思我以血氣之身如何配得<lb/>
　天地且天地之所以與我者色色周備人自汚壊了<lb/>
　因舉萬物皆備於我反身而誠樂莫大焉一章今之<lb/>
　為學湏是求復其初求全天之所以與我者始得若<lb/>
　要全天之所以與我者便湏以聖賢為標凖直做到<lb/>
<pb n="KR3a0108_WYG_057-24a"/>
　聖賢地位方是全得本来之物而不失如此則工夫<lb/>
　自然勇猛臨事觀書常有此意自然接續若無求復<lb/>
　其初之志無必為聖賢之心只見因循荒廢了<lb/>
看文字湏以鄭文振為法理㑹得便說出待某㸔甚處<lb/>
　未是理㑹未得便問又云渠今退去心中却無疑也<lb/>
　<hi>訓鄭文振南升</hi>
至之少精深蜚卿少寛心二病正相反<hi>以下訓楊至之至</hi>
楊子順楊至之趙唐卿辭歸請教先生曰學不是讀書<lb/>
<pb n="KR3a0108_WYG_057-24b"/>
　然不讀書又不知所以為學之道聖賢教人只是要<lb/>
　誠意正心脩身齊家治國平天下所謂學者學此而<lb/>
　已若不讀書便不知如何而能脩身如何而能齊家<lb/>
　治國聖賢之書說修身處便如此說齊家治國處便<lb/>
　如此節節在那上自家都要去理㑹一一排定在這<lb/>
　裏来便應將去<lb/>
聖賢言語只管將来翫弄何益扵己曰舊學生以論題<lb/>
　商議非敢推尋立論曰不問如此只合下立脚不是<lb/>
<pb n="KR3a0108_WYG_057-25a"/>
　偏在語言上去全無體察工夫所以神氣飛揚且如<lb/>
　仲方主張克己之說只是治己還曽如此自治否仁<lb/>
　之為器重為道逺舉莫䏻勝行莫能至果若以此自<lb/>
　任是何等大事形神自是肅然無有師保如臨父母<lb/>
　曽子所謂戰戰兢兢如臨深淵如履薄氷如此氣象<lb/>
　何暇䡖扵立論仲方此去湏覺識見只管遲鈍語言<lb/>
　只管畏縮方是自家進處琮起謝云先生教誨之言<lb/>
　可謂深中膏肓如負芒刺自惟病根生於思而不學<lb/>
<pb n="KR3a0108_WYG_057-25b"/>
　扵是不養之氣襲而乘之徴扵色發扵聲而不自知<lb/>
　也孟子曰持其志無暴其氣琮雖不敏請事斯語矣<lb/>
　曰此意固然志不立後如何持得曰更願指教曰大<lb/>
　學之道在眀眀徳在新民是立志處<hi>訓呉仲方琮</hi>
廷秀問今當讀何書曰聖賢教人都提切己說話不是<lb/>
　教人向外只就紙上讀了便了自家今且剖判一箇<lb/>
　義利試自睹當自家今是要求人知要自為己孔子<lb/>
　曰君子喻扵義小人喻於利又曰古之學者為己今<lb/>
<pb n="KR3a0108_WYG_057-26a"/>
　之學者為人孟子曰亦有仁義而已矣何必曰利孟<lb/>
　子雖是為時君言在學者亦是切身事大凡為學且<lb/>
　湏分箇内外這便是生死路頭今人只一言一動一<lb/>
　歩一趨便有箇為義為利在裏従這邊便是為義従<lb/>
　那邊便是為利向内便是入聖賢之域向外便是趨<lb/>
　愚不肖之途這裏只在人劄定脚做将去無可商量<lb/>
　若是已認得這箇了裏靣煞有工夫却好商量也顧<lb/>
　謂道夫曰曽見陸子静義利之說否曰未也曰這是<lb/>
<pb n="KR3a0108_WYG_057-26b"/>
　他来南康某請他說書他却說這義利分眀是說得<lb/>
　好如云今人只讀書便是為利如取解後又要得官<lb/>
　得官後又要改官自少至老自頂至踵無非為利說<lb/>
　得来痛快至有流涕者<hi>以下訓陳廷秀芝</hi>
為學有用精神處有惜精神處有合著工夫處有枉了<lb/>
　工夫處要之人精神有得亦不多自家将来枉用了<lb/>
　亦可惜惜得那精神便将来㸔得這文字某讀舊書<lb/>
　看此一書只看此一書那裏得恁閒工夫録人文字<lb/>
<pb n="KR3a0108_WYG_057-27a"/>
　廷秀行夫都未理㑹得這箇工夫在今當截頭截尾<lb/>
　劄定脚跟将這一箇意思帖在上靣上下四旁都不<lb/>
　管他只見這物事在靣前任你孔夫子見身也還我<lb/>
　理㑹這箇了直湏抖搜精神莫要昏鈍如救火治病<lb/>
　豈可悠悠嵗月<lb/>
椿臨行請教曰凡人所以立身行已應事接物莫大乎<lb/>
　誠敬誠者何不自欺不妄之謂也敬者何不怠慢不<lb/>
　放蕩之謂也今欲做一事若不立誠以致敬說這事<lb/>
<pb n="KR3a0108_WYG_057-27b"/>
　不妨胡亂做了做不成又付之無可奈何這便是不<lb/>
　能敬人靣前底是一様背後又是一様外靣做底事<lb/>
　内心却不然這箇皆不誠也學者之心大凡當以誠<lb/>
　敬為主<hi>訓魏元夀椿</hi>
枅嘗問先生自謂矯揉之力雖勞而氣禀之偏自若警<lb/>
　覺之念雖至而怠惰之習未除異端之教雖非所願<lb/>
　學而芒忽之差未能辨善利之閒雖知所决擇而正<lb/>
　行惡聲之念或潜行而不自覺先覺之㣲言奥論讀<lb/>
<pb n="KR3a0108_WYG_057-28a"/>
　之雖閒有契而不能浃洽於心意之閒<hi>云云</hi>曰所論<lb/>
　皆切問近思人之為學惟患不自知其所不足今既<lb/>
　知之則亦即此而加勉焉耳為人由己豈他人所能<lb/>
　與惟讀書窮理之功不可不講也<hi>訓陳自脩枅</hi>
問堯卿今日看甚書曰只與安卿較量下學處曰不湏<lb/>
　比安卿公年髙且㩀見定底道理受用安卿後生有<lb/>
　精力日子長儘可濶着歩去<hi>以下雜訓諸門人</hi>
李丈問前承教只㩀見定道理受用某日用閒己見有<lb/>
<pb n="KR3a0108_WYG_057-28b"/>
　些落著事来也應得去不是従前走作曰日用閒固<lb/>
　是如此也湏随自家力量成就去看如何問工夫到<lb/>
　此自是不能閒斷得曰博學審問慎思眀辨篤行這<lb/>
　箇工夫常恁地昔李初平欲讀書濓溪曰公老無及<lb/>
　矣只待某說與公二年方覺悟他既讀不得書濓溪<lb/>
　說與他何故必待二年之久覺悟二年中說多少事<lb/>
　想見事事說與他不解今日一說眀日便悟頓成箇<lb/>
　别一等人無此理也公雖年髙更著涵養工夫如一<lb/>
<pb n="KR3a0108_WYG_057-29a"/>
　粒菜子中閒含許多生意亦湏是培壅澆灌方得成<lb/>
　不成說道有那種子在此只待他自然生根生苗去<lb/>
　若只見道理如此便要受用去則一日止如一日一<lb/>
　年止如一年不㑹長進正如菜子無糞去培壅無水<lb/>
　去澆灌也湏是更將語孟中庸大學中道理来涵養<lb/>
胡叔噐問每常多有恐懼何由可免曰湏是自下工夫<lb/>
　看此事是當恐懼不當恐懼遺書云治怒難治懼亦<lb/>
　難克己可以治怒眀理可以治懼若於道理見得了<lb/>
<pb n="KR3a0108_WYG_057-29b"/>
　何懼之有<lb/>
胡叔噐患精神短曰若精神少也只是做去不成道我<lb/>
　精神少便不做公只是思索義理不精平日讀書只<lb/>
　汎汎地過不曽貼理細宻思量公與安卿之病正相<lb/>
　反安卿思得義理甚精只是要将那粗底物事都掉<lb/>
　了公又不去義理上思量事物来皆奈何不得只是<lb/>
　不曽向裏去理㑹如入市見鋪席上都是好物事只<lb/>
　是自家沒錢買得如書冊上都是好說話只是自家<lb/>
<pb n="KR3a0108_WYG_057-30a"/>
　無奈他何<lb/>
某平生不㑹懶雖甚病然亦一心欲向前做事自是懶<lb/>
　不得今人所以懶未必是真箇怯弱自是先有畏事<lb/>
　之心纔見一事便料其難而不為縁先有箇畏縮之<lb/>
　心所以習成怯弱而不能有所為也昌父云某平生<lb/>
　自覺血氣弱日用工夫多只㨂易底事做或尚論人<lb/>
　物亦只取其與己力量相近者學之自覺難處進歩<lb/>
　不得也曰便當因這易處而益求其所謂難因這近<lb/>
<pb n="KR3a0108_WYG_057-30b"/>
　處而益求其所謂逺不可只守這箇而不求進歩縦<lb/>
　自家力量到那難處不得然不可不勉慕而求之今<lb/>
　人都是未到那做不得處便先是懶怯了雖是怯弱<lb/>
　然豈可不向前求其難者逺者但求之無有不得若<lb/>
　真箇著力求而不得則無如之何也趙曰某幸聞諸<lb/>
　老先生之緒言粗知謹守而不敢失墜爾曰固是好<lb/>
　但終非活法耳<lb/>
江文卿博識羣書因感先生之教自咎云某五十年前<lb/>
<pb n="KR3a0108_WYG_057-31a"/>
　枉費許多工夫記許多文字曰也不妨如今若理㑹<lb/>
　得這要𦂳處那許多都有用如七年十載積疊得柴<lb/>
　了如今方㸃火燒<lb/>
周元良問某平時所為把捉這心教定一念忽生則這<lb/>
　心返被他引去曰這箇亦只是認教熟熟了便不如<lb/>
　此今日一念纔生有以制之眀日一念生又有以制<lb/>
　之久後便無此理只是這邊較少那邊較多便被他<lb/>
　勝了如一車之火以少水勝之水撲處才滅而火又<lb/>
<pb n="KR3a0108_WYG_057-31b"/>
　發矣<lb/>
先生嘗謂劉學古曰康節詩云閒居謹莫說無妨盖道<lb/>
　無妨便是有妨要做好人則上靣煞有等級做不好<lb/>
　人則立地便至只在把住放行之閒爾<lb/>
江元益問門人勇者為誰曰未見勇者<lb/>
問宋傑尋常覺得資質昏愚但持敬則此心虚静覺得<lb/>
　好若敬心稍不存則裏靣固是昏雜而發於外亦鶻<lb/>
　突所以専扵敬而無失上用功曰這裏未消說敬與<lb/>
<pb n="KR3a0108_WYG_057-32a"/>
　不敬在盖敬是第二節事而今便把来夹雜說則鶻<lb/>
　突了愈難理㑹且只要識得那一是一二是二便是<lb/>
　虚静也要識得這物事不虚静也要識得這物事如<lb/>
　未識得這物事時則所謂虚静亦是箇黒底虚静不<lb/>
　是箇白底虚静而今湏是要打破那黒底虚静換作<lb/>
　箇白底虚静則八窻玲瓏無不融通不然則守定那<lb/>
　裏底虚静終身黒淬淬地莫之能曉也<lb/>
林仲參問下學之要受用處曰潑底椅卓在屋下坐便<lb/>
<pb n="KR3a0108_WYG_057-32b"/>
　是受用若貪慕外靣髙山曲水便不是受用底舉詩<lb/>
　云貧家浄掃地貧女好梳頭下士晚聞道聊以拙自<lb/>
　脩前人只恁地說了<lb/>
辨姦論謂事之不近人情者鮮不為大姦慝每常嫌此<lb/>
　句過當今見得亦有此様人某向年過江西與子夀<lb/>
　對語而劉淳叟堯夫獨去後靣角頭坐都不管學道<lb/>
　家打坐被某罵云便是某與陸丈言不足聼亦有數<lb/>
　年之長何故恁地作怪<lb/>
<pb n="KR3a0108_WYG_057-33a"/>
包詳道書来言自壬子九月一省之後<hi>云云</hi>先生謂顯<lb/>
　道曰人心存亡之决只在出入瞬息之間豈有截自今<lb/>
　日今時便鬼亂已後便悄悄之理聖賢之學是掯掯<lb/>
　定定做不知不覺自然做得徹若如所言則是聖賢<lb/>
　脩為講學都不湏得只等得一旦恍然悟去如此者<lb/>
　起人僥倖之心<lb/>
先生謂杜叔髙曰學貴適用<lb/>
先生謂魯可幾曰事不要察取盡<lb/>
<pb n="KR3a0108_WYG_057-33b"/>
今學者有兩様意思鈍底又不能得他理㑹得到得意<lb/>
　思快㨗底雖能當下曉得然又恐其不牢固如龔郯<lb/>
　伯理會也快但恐其不牢固<lb/>
直卿告先生以趙友裕復有相招之意先生曰看今世<lb/>
　務已自沒可奈何只得随處與人說得識道理人多<lb/>
　亦是幸事<lb/>
謂一士友曰向嘗收書云讀書不用精熟又云不要思<lb/>
　惟讀書正要精熟而言不用精熟學問正要思惟而<lb/>
<pb n="KR3a0108_WYG_057-34a"/>
　言不用思惟只為此兩句在胷中做病根正如人食<lb/>
　冷物留扵脾胃之間十數年為害所以與吾友相别<lb/>
　十年只如此者病根不除也<hi>以下訓無名氏門人</hi>
甞見老蘓說他讀書孟子論語韓子及其他聖人之文<lb/>
　兀然端坐終日以讀者七八年方其始也入其中而<lb/>
　惶然博觀於其外而駭然以驚及其久也讀之益精<lb/>
　而其胷中豁然以眀若人之言固當然者猶未敢自<lb/>
　出其言也時既久胷中之言日益多不䏻自制試出<lb/>
<pb n="KR3a0108_WYG_057-34b"/>
　而書之已而再三讀之渾渾乎覺其来之易矣又韓<lb/>
　退之答李翊栁子厚答韋中立書言讀書用功之法<lb/>
　亦可見某嘗嘆息以為此數人者但求文字言語聲<lb/>
　響之功用了許多工夫費了許多精力甚可惜也今<lb/>
　欲理會這箇道理是天下第一至大至難之事乃不<lb/>
　曽用得旬月工夫熟讀得一卷書只是泛然發問臨<lb/>
　時湊合元不曽記得本文及至問著元不曽記得一<lb/>
　叚首尾其能言者不過敷演已說與聖人言語初不<lb/>
<pb n="KR3a0108_WYG_057-35a"/>
　相干是濟甚事今請歸家正襟危坐取大學論語中<lb/>
　庸孟子逐句逐字分曉精切求聖賢之意切己體察<lb/>
　著已踐履虚心體究如是兩三年然後方去尋師證<lb/>
　其是非方有可商量有可議論方是就有道而正焉<lb/>
　者入道之門是将自家身已入那道理中去漸漸相<lb/>
　親久之與己為一而今人道理在這裏自家身在外<lb/>
　靣全不曽相干渉<lb/>
而今持守便打疊教浄潔看文字湏著意思索應接事<lb/>
<pb n="KR3a0108_WYG_057-35b"/>
　物都要是當四靣去討他自有一靣通處<lb/>
謂諸生曰公說欲遷善改過而不能只是公不自去做<lb/>
　工夫若恁地安安排排只是做不成如人要赴水火<lb/>
　這心才發便入裏靣去若說道在這裏安排便只不<lb/>
　成看公來此逐日只是相對黙坐無言恁地慢滕滕<lb/>
　如何做事數日後復云坐中諸公有㑹做工夫底有<lb/>
　病痛底某一一都看見逐一救正他惟公恁地循循<lb/>
　黙黙都理㑹公心下不得這是幽冥暗弱這是大病<lb/>
<pb n="KR3a0108_WYG_057-36a"/>
　若是剛勇底人見得善便還他做得透做不是處也<lb/>
　顯然在人耳目人皆見之前日公說風雷益看公也<lb/>
　無些子風意思也無些子雷意思<lb/>
學者講學多是不疑其所當疑而疑其所不當疑不疑<lb/>
　其所當疑故眼前合理㑹處多蹉過疑其所不當疑<lb/>
　故枉費了工夫金溪之徒不事講學只将箇心来作<lb/>
　弄胡撞亂撞此閒所以令學者入細觀書做工夫者<lb/>
　正欲其熟考聖賢言語求箇的確所在今却考索得<lb/>
<pb n="KR3a0108_WYG_057-36b"/>
　如此支離反不濟事又曰中庸言慎思何故不言深<lb/>
　思又不言勤思盖不可枉費心去思之湏是思其所<lb/>
　當思者故曰慎思也<lb/>
而今人聼人說話未盡便要争說亦湏待他人說教盡<lb/>
　了他人有說不出處更湏反復問教說得盡了這裏<lb/>
　方有處置在<lb/>
或謂問難只是作話頭不必如此曰不然到無疑處不<lb/>
　必問疑則不可不問今如此云云不是惡他人問便<lb/>
<pb n="KR3a0108_WYG_057-37a"/>
　是自家讀書未嘗有疑<lb/>
諸生請問不切曰羣居最有益而今朋友乃不能相與<lb/>
　講貫各有疑忌自私之意不知道學問是要理㑹箇<lb/>
　甚麽若是切己做工夫底或有所疑便當質之朋友<lb/>
　同共商量湏有一人識得破者已是講得七八分却<lb/>
　到某靣前商量便易為力今既各自東西不相講貫<lb/>
　如何得㑹長進欲為學問湏要打透這些子放令開<lb/>
　闊識得箇以能問於不能以多問於寡底意思方是<lb/>
<pb n="KR3a0108_WYG_057-37b"/>
　切於為己<lb/>
質敏不學乃大不敏有聖人之資必好學必下問若就<lb/>
　自家杜撰更不學更不問便已是凡下了聖人之所<lb/>
　以為聖也只是好學下問<lb/>
有言貧困不得専意問學者曰不干事世閒豈有無事<lb/>
　底人但十二時看那箇時閒一時閒便做一時工夫<lb/>
　一刻閒便做一刻工夫積累久自然别<lb/>
或言今且看先生動容周旋以自檢先生所著文義却<lb/>
<pb n="KR3a0108_WYG_057-38a"/>
　自歸去理㑹曰文義只是目下所行底如何将文義<lb/>
　别做一邊看若不去理㑹文義終日只管相守閒坐<lb/>
　如何有這道理文義乃是躬行之門路躬行即是文<lb/>
　義之事實<lb/>
先生問學者曰公今在此坐是主静是窮理久之未對<lb/>
　曰便是公不曽做工夫若不是主静便是窮理只有<lb/>
　此二者既不主静又不窮理便是心無所用閒坐而<lb/>
　已如此做工夫豈有長進之理佛者曰十二時中除<lb/>
<pb n="KR3a0108_WYG_057-38b"/>
　了著衣吃飯是别用心夫子亦云造次必扵是顛沛<lb/>
　必扵是湏是如此做工夫方得公等每日只是閒用<lb/>
　心問閒事說閒話底時節多問𦂳要事究竟自己底<lb/>
　時節少若是真箇做工夫底人他自是無閒工夫說<lb/>
　閒話問閒事<lb/>
或問静時見得此心及接物時又不見曰心如何見得<lb/>
　接物時只要求箇是應得是便是心得其正應得不<lb/>
　是便是心失其正所以要窮理且如人唱喏湏至誠<lb/>
<pb n="KR3a0108_WYG_057-39a"/>
　還他喏人問何處来湏據實說某處来即此便是應<lb/>
　物之心如何更要見此心浙閒有一般學問又是得<lb/>
　江西之緒餘只管教人合眼端坐要見一箇物事如<lb/>
　日頭相似便謂之悟此大可笑夫子所以不大叚說<lb/>
　心只說實事便是無病至孟子始說求放心然大槩<lb/>
　只要人不馳騖扵外耳其弊便有這般底出来以此<lb/>
　見聖人言語不可及<lb/>
方伯謨以先生教人讀集註為不然蔡季通丈亦有此<lb/>
<pb n="KR3a0108_WYG_057-39b"/>
　語且謂四方従學之士稍自負者皆不得其門而入<lb/>
　去者亦多某因従容侍坐見先生舉似與學者云讀<lb/>
　書湏是自肯下工夫始得某向得之甚難故不敢䡖<lb/>
　說與人至扵不得已而為注釋者亦是博採諸先生<lb/>
　及前輩之精㣲冩出與人看極是簡要省了多少工<lb/>
　夫學者又自䡖看了依舊不得力蓋是時先生方獨<lb/>
　任斯道之責如西銘通書易象諸書方出四方辯詰<lb/>
　紛然而江西一種學問又自善鼓扇學者其於聖賢<lb/>
<pb n="KR3a0108_WYG_057-40a"/>
　精義皆不暇深考學者樂於簡易甘於詭僻和之者<lb/>
　亦衆然終不可與入堯舜之道故先生教人専以主<lb/>
　敬窮理為主欲使學者自去窮究見得道理如此便<lb/>
　自能立不待辯說而眀此引而不發之意其為學者<lb/>
　之心盖甚切學者可不深味此意乎<lb/>
或問所守所行似覺簡易然茫然未有所獲曰既覺得<lb/>
　簡易自合有所得却曰茫然無所獲者如何曰比之<lb/>
　以前為學多岐今來似覺簡畧耳愚殊不敢望得道<lb/>
<pb n="KR3a0108_WYG_057-40b"/>
　只欲得一箇入頭處曰公之所以無所得者正坐不<lb/>
　合簡易揚子雲曰以簡以易焉支焉離蓋支離所以<lb/>
　為簡易也人湏是博學之審問之謹思之眀辨之篤<lb/>
　行之然後可到簡易田地<lb/>
先生言此兩日甚思諸生之㽞書院者不知在彼如何<lb/>
　孔子在陳思魯之狂士孟子所記本亦只是此說狂<lb/>
　狷即狂簡不忘其初即不知所以裁之當時随聖人<lb/>
　在外底却逐日可照管他㽞魯者却不見得其所至<lb/>
<pb n="KR3a0108_WYG_057-41a"/>
　如何然已說得成章了成章是有首有尾如異端亦<lb/>
　然釋氏亦自說得有首有尾道家亦自說得有首有<lb/>
　尾大抵未成者尚可救已成者為足慮<lb/>
或云嘗見人說凡自外靣尋討入来底都不是曰喫飯<lb/>
　也是外靣尋討入来若不是時湏是肚裏作病如何<lb/>
　又喫得安穏盖飢而食者即是従裏靣出来讀書亦<lb/>
　然書固在外讀之而通其義者却自是裏靣事如何<lb/>
　都喚作外靣入来得必欲盡捨詩書而别求道理異<lb/>
<pb n="KR3a0108_WYG_057-41b"/>
　端之說也<lb/>
大率為善湏是有立今欲為善之人不可謂少然多顧<lb/>
　浮議浮議何足恤盖彼之是非干我何事亦是我此<lb/>
　中不痛切耳若自著緊自痛切亦何暇恤他人之議<lb/>
　哉<lb/>
或言某人好善曰只是徇人情與世浮沈要教人道好<lb/>
　又一種人見如此却欲矯之一味只是說人短長道<lb/>
　人不是全不反已且道我是甚麽人他是如何人全<lb/>
<pb n="KR3a0108_WYG_057-42a"/>
　不看他所為是如何我所為是如何一向只要胡亂<lb/>
　說人此二等人皆是不知本領見歸一偏坐落在窠<lb/>
　臼中不能得出聖賢便不如此<lb/>
有一朋友䡖慢去後因事偶語及之先生曰何不早說<lb/>
　得某與他道坐中應曰不欲說曰他在卻不欲說去<lb/>
　後却後靣說他越不是<lb/>
門人有與人交訟者先生數責之云欲之甚則昏蔽而<lb/>
　忘義理求之極則争奪而至怨仇<lb/>
<pb n="KR3a0108_WYG_057-42b"/>
每夜諸生㑹集有一長上纔坐定便閒話先生責曰公<lb/>
　年巳四十書讀未通纔坐便說别人事夜來諸公閒<lb/>
　話至二更如何如此相聚不回光反照做自己工夫<lb/>
　却要閒說嘆息久之<lb/>
有侍坐而困睡者先生責之敬子曰僧家言常常提起<lb/>
　此志令堅强則坐得自直亦不昏困纔一縦肆則嗒<lb/>
　然頺放矣曰固是道家修養也怕昏困常要直身坐<lb/>
　謂之生腰坐若昏困倒靠則是死腰坐矣<lb/>
<pb n="KR3a0108_WYG_057-43a"/>
或言氣禀昏弱難於為學曰誰道是公昏弱但反而思<lb/>
　之便强便眀這氣色打一轉日日做工夫日日有長<lb/>
　進<hi>以上語類九十五條</hi>
書中所諭皆的當之論所恨無餘味耳更向平易著實<lb/>
　處子細翫索湏扵無味中得味乃知有餘味之味耳<lb/>
　敬齋記所論極切當近方表裏看得無疑此理要人<lb/>
　識得識得即雖百千萬億不為多無聲無臭不為少<lb/>
　若如所疑即三綱五常都無頓處九經三史皆為剰<lb/>
<pb n="KR3a0108_WYG_057-43b"/>
　語矣此正是順之從来一箇窠臼何故至今出脫不<lb/>
　得豈自以為是之過耶聞有敬字不活之論莫是順<lb/>
　之敬得来不活否却不干敬字事惟敬故活不敬便<lb/>
　不活矣此事所差豪釐便有千里之繆非書札所能<lb/>
　盡切在細思㑹當有契耳先覺之論只著得誠字感<lb/>
　字亦是贅語只如文字不敢與柯丈見便是逆詐億<lb/>
　不信了<hi>荅許順之</hi>
示諭學之難易及别紙所疑足見好問之意本欲一一<lb/>
<pb n="KR3a0108_WYG_057-44a"/>
　答去然熟觀之似未嘗致思而汛然發問者若此又<lb/>
　率然奉荅竊恐祗為口耳之資而無益問學之實今<lb/>
　且請吾友只將所問數條自加研究自設疑難以吾<lb/>
　心之安否驗衆理之是非縦未全通亦湏可見大略<lb/>
　然後復以見諭計其閒當有不待問而决者矣<hi>荅王近思</hi>
大抵家務冗幹既多此不可已者若扵其餘時又以不<lb/>
　急雜務虚費光隂則是終無時讀書也愚意講學幹<lb/>
　蠱之外挽弓鳴琹抄書讎校之類皆可且罷此等不<lb/>
<pb n="KR3a0108_WYG_057-44b"/>
　惟廢讀書亦妨幹也平甫試思此等於吾身計果孰<lb/>
　親且急哉又比来遊從稍雜與此曹交處最易親狎<lb/>
　而驕慢之心日滋既非所以養成徳噐其於觀聼亦<lb/>
　自不美所損多矣有國家者猶以近習傷徳害政况<lb/>
　吾徒乎然亦非必絶之但吾清心省事接之以時遇<lb/>
　之以禮彼将自疎如僕輩固不足道然平甫亦嘗見<lb/>
　衡門之下有雜賔乎以禮来者禮接之亦嘗有留連<lb/>
　酒炙把臂並逰對牀夜語者乎此不足為外人道也<lb/>
<pb n="KR3a0108_WYG_057-45a"/>
　但欲平甫自知而節之<hi>荅劉平甫</hi>
每與吾弟講論覺得吾弟眀敏看文字不費力見得道<lb/>
　理容易分眀但以少却翫味踐履工夫故此道理雖<lb/>
　看得相似分眀却與自家身心無干渉所以滋味不<lb/>
　長久纔過了便休反不如遲鈍之人多費工夫方看<lb/>
　得出者意思却久逺此是本原上一大病非一詞一<lb/>
　義之失也記得向在髙沙因吾弟說覺得如此講論<lb/>
　都無箇歸宿處曽奉荅云講了便將来踐履即有歸<lb/>
<pb n="KR3a0108_WYG_057-45b"/>
　宿此語似有味更告思之<hi>荅程允夫</hi>
所諭已業荒廢比亦甚以為疑意謂世味漸深遂已無<lb/>
　復此志今乃猶有愧恨之心足以見善端之未泯也<lb/>
　一旦幡然如轉户樞亦何難之有哉某衰病之軀飲<lb/>
　食起居尚未能如舊流竄放殛久已置之度外諸生<lb/>
　逺来無可遣去之理朝廷若欲行遣亦湏符到奉行<lb/>
　難以遽自匆匆也詳觀来諭似有仰人鼻息以為慘<lb/>
　舒之意若方寸之閒日日如此則與長戚戚者無以<lb/>
<pb n="KR3a0108_WYG_057-46a"/>
　異矣若欲學道要湏先去此心然後可以語上上蔡<lb/>
　先生言透得利闗方是小歇處今之士大夫何足道<lb/>
　能言真如鸚鵡也不知曽見此書否<hi>荅任伯起</hi>
大抵只是日前佛學𤣥妙之見尚在故以理為外以事<lb/>
　為粗而必以心法為主然又苦其與大易體靣不同<lb/>
　湏至杜撰揑合所以欲髙而反下欲宻而反疎耳此<lb/>
　是義理本原大差繆處不但文義之失然在今日徳<lb/>
　功病痛尚是第二義却是日用之閒自己分上更不<lb/>
<pb n="KR3a0108_WYG_057-46b"/>
　曽實下工夫而窮日夜之力以為穿鑿附㑹之計此<lb/>
　是莫大之害正使撰得都是亦無用處不得力况其<lb/>
　乖戾日甚一日豈不枉費工夫虚度光隂不惟無益<lb/>
　而反有害乎某之鄙意竊願德功放下日前許多𤣥<lb/>
　妙骨董即就日用存主應接處實下工夫理㑹箇敬<lb/>
　肆義利是非得失之判若要讀書即且讀語孟詩書<lb/>
　之屬就平易眀白有事跡可桉據處看取道理體靣涵<lb/>
　養徳性本原久之漸次踏著實地即此等說話湏自<lb/>
<pb n="KR3a0108_WYG_057-47a"/>
　見得黒白不湏如此勞心費力矣<hi>荅江徳功</hi>
老兄以明敏果決之資挾淩髙厲逺之志士友閒所難<lb/>
　得今兹需次暫得閒日所宜潛心味道益進所學以<lb/>
　副區區期望之意向来所探似亦太髙所存似亦太<lb/>
　簡又每有自喜已材獨任己見之意今當小立課程<lb/>
　而守之以篤博窮物理而進之以漸常存百不能百<lb/>
　不解之心而取諸人以為善則徳之進也不可禦矣<lb/>
　<hi>荅方耕道</hi>
<pb n="KR3a0108_WYG_057-47b"/>
大抵近日朋友例皆昏弱無志散漫無主鞭策不全獨<lb/>
　正思篤志勤懇一有見聞便肯窮究此為甚不易得<lb/>
　常與朋友言之以為為學正湏如此方有可望然亦<lb/>
　覺得意思有粗疎處辯論工夫勝却翫索意思故氣<lb/>
　象閒有喧閙急迫之病而少從容自得之意此為未<lb/>
　滿人意耳<hi>荅程正思</hi>
閒中頗有學者相尋早晚不廢講學得以自警然覺得<lb/>
　今世為學不過兩種一則徑趨簡約脱畧過髙一則<lb/>
<pb n="KR3a0108_WYG_057-48a"/>
　専務外馳支離煩碎其過髙者固為有害然猶為近<lb/>
　本其外馳者詭譎狼狽更不可言吾儕幸稍平正然<lb/>
　亦覺欠却涵養本原工夫此不可不自反也<hi>荅吳伯豐</hi>
示諭工夫長進深所欲聞但恐只此便是病痛湏他人<lb/>
　見得自家長進自家却只見得欠闕始是真長進耳<lb/>
　又覺得尋常檢㸃他人頗甚峻刻略無假借而未必<lb/>
　實中其人之病此意亦太䡖率不知曽如此覺察否<lb/>
　此兩事只是一病恐湏遏捺見得顔子以能問於不<lb/>
<pb n="KR3a0108_WYG_057-48b"/>
　能以多問於寡不是故意姑且如此始有進歩處耳<lb/>
　<hi>答汪長孺</hi>
所諭已<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>但所謂語句偶爾而實却不然者只此分疏<lb/>
　便是舊病未除所謂誠於中形於外此又何可諱耶<lb/>
　無疑之病亦是如此適荅其書説得頗痛快可試取<lb/>
　觀可見鄙意此不復縷縷也又謂病只在懶惰者亦<lb/>
　只消得此一病便是無藥可醫人之所以懶惰只縁<lb/>
　見此道理不透所以一向提掇不起若見得道理分<lb/>
<pb n="KR3a0108_WYG_057-49a"/>
　眀自住不得豈容更有懶惰時節耶所謂此外無難<lb/>
　除之病者亦信未及況自以為無則其有者将至矣<lb/>
　便敢如此斷置竊恐所以自省者亦太疎耳又謂海<lb/>
　内善類消磨摧落之後所存無幾此誠可嘆若鄙意<lb/>
　則謂纔見消磨得去此等人便不濟事若使真有所<lb/>
　見實有下工夫處則便有鐡輪頂上轉旋亦如何動<lb/>
　得他王晉輔好且勸他莫管他人是非長短得失且<lb/>
　理㑹教自家道理分眀是為急務此事之外不可使<lb/>
<pb n="KR3a0108_WYG_057-49b"/>
　有豪髪雜用心處也然人要閒管亦只是見理不透<lb/>
　無頓自己身心處所以如此願更察此有以深矯揉<lb/>
　之乃為佳耳<hi>荅劉季章</hi>
大抵讀書湏見得有曉不得處方是長進又更就此闕<lb/>
　其所疑而反覆其餘則庶幾得聖人之意識事理之<lb/>
　真而其不可曉者不足為病矣正甫趨向持守甚不<lb/>
　易得但看文字尚多强說處此學者之通患如前輩<lb/>
　亦或未能免先聖所謂寛以居之子張所謂執徳不<lb/>
<pb n="KR3a0108_WYG_057-50a"/>
　　𢎞正為救此病耳<hi>荅趙子欽</hi>
　季通思索甚精但恐有太過處耳<hi>荅劉韜仲○以上文集十三條</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0108_WYG_057-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂朱子全書卷五十七<lb/>
</p>
<p>
</p>
  </div>
</body>
</text>
</TEI>
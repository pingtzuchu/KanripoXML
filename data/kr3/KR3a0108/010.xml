<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0108_WYG_010-1a"/>
　欽定四庫全書<lb/>
御纂朱子全書卷十<lb/>
　　論語一<lb/>
　　　總論<lb/>
　論孟工夫少得效多六經工夫多得效少<lb/>
　論語不説心只説實事孟子説心後來遂有求心之病<lb/>
　孔子之言多且是汎説做工夫如居處恭執事敬言忠<lb/>
　　信行篤敬之類未説此是要理會甚麽物待學者自<lb/>
<pb n="KR3a0108_WYG_010-1b"/>
　　做得工夫透徹却就其中見得體段是如此至孟子<lb/>
　　則恐人不理會得又趲進一著説如惻隱之心與學<lb/>
　　問之道求放心之類説得漸漸親切今人將孔孟之<lb/>
　　言都只恁地草率看過了<lb/>
　問論語近讀得如何昨日所讀底今日再讀見得如何<lb/>
　　幹曰尚看未熟曰這也使急不得也不可慢所謂急<lb/>
　　不得者功效不可急所謂不可慢者工夫不可慢<lb/>
　王子充問學曰聖人敎人只是箇論語漢魏諸儒只是<lb/>
<pb n="KR3a0108_WYG_010-2a"/>
　訓詁論語湏是翫味今人讀書傷快湏是熟方得曰<lb/>
　論語莫也湏揀箇𦂳要底看否曰不可湏從頭看無<lb/>
　精無粗無淺無深且都翫味得熟道理自然出曰讀<lb/>
　書未見得切湏見之行事方切曰不然且如論語第<lb/>
　一便敎人學便是孝弟求仁便戒人巧言令色便三<lb/>
　省也可謂甚切<lb/>
莫云論語中有𦂳要底有汎説底且要著力𦂳要底便<lb/>
　是揀别若如此則孟子一部可刪者多矣聖賢言語<lb/>
<pb n="KR3a0108_WYG_010-2b"/>
　粗説細説皆著理㑹敎透徹蓋道理至廣至大故有<lb/>
　説得易處説得難處説得大處説得小處若不盡見<lb/>
　必定有窒礙處若謂只言忠信行篤敬便可則自漢<lb/>
　唐以來豈是無此等人因甚道統之傳却不曾得亦<lb/>
　可見矣<lb/>
或講論語因曰聖人説話開口見心必不只説半截藏<lb/>
　著半截學者觀書且就本文上看取正意不湏立説<lb/>
　别生枝蔓唯能認得聖人句中之意乃善<lb/>
<pb n="KR3a0108_WYG_010-3a"/>
聖人之言雖是平説自然周徧停停當當都有許多四<lb/>
　方八面不少了些子意思若門人弟子之言便有不<lb/>
　能無偏處如夫子言文質彬彬自然停當恰好子貢<lb/>
　文猶質也質猶文也便説得偏夫子言行有餘力則<lb/>
　以學文自然有先後輕重而子夏雖曰未學吾必謂<lb/>
　之學便有廢學之弊<lb/>
論語集註如秤上稱來無異不髙些不低些自是學者<lb/>
　不肯用功看如看得透存養熟可謂甚生氣質<lb/>
<pb n="KR3a0108_WYG_010-3b"/>
或問集註有兩存者何者為長曰使某見得長底時豈<lb/>
　復存其短底只為是二説皆通故并存之然必有一<lb/>
　説合得聖人之本意但不可知爾復曰大率兩説前<lb/>
　一説勝<lb/>
讀書湏痛下工夫湏要細看心粗性急終不濟事如看<lb/>
　論語精義且只將諸説相比並看自然比得正道理<lb/>
　出來如識高者初見一條便能判其是非如未能且<lb/>
　細看如看案欵相似雖未能便斷得他案然已是經<lb/>
<pb n="KR3a0108_WYG_010-4a"/>
　心盡知其情矣只管如此將來粗急之心亦磨礲得<lb/>
　細密了横渠云文欲密察心欲洪放若不痛做工夫<lb/>
　終是難入<hi>以上語類十一條</hi>
論語纂訓書無卷第合一篇凡古今論語訓義見録者<lb/>
　十四家而大抵宗程氏蓋某外兄邱子野所述子野<lb/>
　亦以意附見其是非取舍之説某讀之其不合於聖<lb/>
　人者寡矣因為之序論曰士生乎聖人既没數千百<lb/>
　歳之下而欲明聖人之心於數千百歳之上推其立<lb/>
<pb n="KR3a0108_WYG_010-4b"/>
　言垂訓之旨約其辭義於衆説殽亂之中以為一家<lb/>
　之書而又欲其是非取舎不謬於聖人亦難矣蓋聖<lb/>
　人之書其為意微其為詞約茍不明乎其宗而識乎<lb/>
　其本多見其以私見臆説亂之也昔之大儒其猶有<lb/>
　不免乎此者况後世之紛紛乎此其所以難也抑又<lb/>
　有甚難者焉孔子曰文莫吾猶人也躬行君子則吾<lb/>
　未之有得此其所以為甚難者也夫其所以難者如<lb/>
　此所以為甚難者又如此則是書之作亦將以明乎<lb/>
<pb n="KR3a0108_WYG_010-5a"/>
　其所難者求至乎其所甚難而已其可已乎故其求<lb/>
　之能博取之能審推是言之其寡過矣孟子曰博學<lb/>
　而詳説之將以反説約也此之謂己如是則後聖人<lb/>
　數千百歳而生而欲明其心於數千百歳之上無難<lb/>
　矣夫學之所以盡其心如此又安有放其邪心以窮<lb/>
　乎外物之患哉其行之也不逺矣則其所以為甚難<lb/>
　者又得而庶幾焉某是以樂道之而為之序所以明<lb/>
　子野之為是書其難如此而亦以著其從事於聖人<lb/>
<pb n="KR3a0108_WYG_010-5b"/>
　者不易焉<hi>論語纂訓序</hi>
昔有人見龜山先生請敎先生令讀論語其人復問論<lb/>
　語中要切是何語先生云皆要切且熟讀可也此語<lb/>
　甚有味乍看似平淡没可説只平淡中有味所以其<lb/>
　味無窮今人説得來驚天動地非無捷徑可喜只是<lb/>
　味短與此殊不倫矣且看論語中一句一字孰有非<lb/>
　要切之言者若學者體㑹踐履得皆是性分内𦂳切<lb/>
　慤實事便從此反本還原心與理一夫豈有剩法哉<lb/>
<pb n="KR3a0108_WYG_010-6a"/>
　<hi>荅江隠君○以上文集二條</hi>
　　學而第一<lb/>
今讀論語且熟讀學而一篇若明得一篇其餘自然易<lb/>
　曉<lb/>
學而篇皆是先言自脩而後親師友有朋自逺方來在<lb/>
　時習之後而親仁在入則孝出則弟之後就有道而<lb/>
　正焉在食無求飽居無求安之後毋友不如己者在<lb/>
　不重則不威之後今人都不去自脩只是專靠師友<lb/>
<pb n="KR3a0108_WYG_010-6b"/>
　説話<hi>以上語類二條</hi>
學而説此篇名也取篇首兩字為别初無意義但學之<lb/>
　為義則讀此書者不可以不先講也夫學也者以字<lb/>
　義言之則己之未知未能而效夫知之能之之謂也<lb/>
　以事理言之則凡未至而求至者皆謂之學雖稼圃<lb/>
　射御之微亦曰學配其事而名之也而此獨專之則<lb/>
　所謂學者果何學也蓋始乎為士者所以學而至乎<lb/>
　聖人之事伊川先生所謂儒者之學是也蓋伊川先<lb/>
<pb n="KR3a0108_WYG_010-7a"/>
　生之言曰今之學者有三詞章之學也訓詁之學也<lb/>
　儒者之學也欲通道則舍儒者之學不可尹侍講所<lb/>
　謂學者所以學為人也學而至於聖人亦不過盡為<lb/>
　人之道而已此皆切要之言也夫子之所志顔子之<lb/>
　所學子思孟子之所傳皆是學也其精純盡在此書<lb/>
　而此篇所明又學之本故學者不可以不盡心焉<hi>荅張</hi>
　<hi>敬夫○文集</hi>
　　　學而時習之章<lb/>
<pb n="KR3a0108_WYG_010-7b"/>
學之一字實兼致知力行而言不可偏舉<lb/>
學而時習之雖是講學力行平説然看他文意講學意<lb/>
　思終較多觀則以學文雖曰未學則可見<lb/>
書也只是熟讀常記在心頭便得雖孔子敎人也只是<lb/>
　學而時習之若不去時習則人都不奈你何只是孔<lb/>
　門弟子編集把這箇作第一件若能時習將次自曉<lb/>
　得十分難曉底也解曉得<lb/>
問程子二説一云時復思繹是就知上習所學在我是<lb/>
<pb n="KR3a0108_WYG_010-8a"/>
　就行上習否曰是如此<lb/>
問程云習重習也時復思繹浹洽於中則説也看來只<lb/>
　就義理處説後添入上蔡坐如尸一段此又就躬行<lb/>
　處説然後盡時習之意曰某備兩説其意可見兩段<lb/>
　者各只説得一邊尋繹義理與居處皆當習可也後<lb/>
　又問習鳥數飛也如何是數飛之義曰此是説文習<lb/>
　字從羽月令鷹乃學習只是飛來飛去也<hi>以上語類五條</hi>
學而時習之此是論語第一句句中五字雖有虚實輕<lb/>
<pb n="KR3a0108_WYG_010-8b"/>
　重之不同然字字皆有意味無一字無下落讀者不<lb/>
　可以不詳而説者尤不可以有所畧也學之為言效<lb/>
　也以己有所未知而效夫知者以求其知以己有所<lb/>
　未能而效夫能者以求其能之謂也而者承上起下<lb/>
　之辭也時者無時而不然也習者重複温習也之者<lb/>
　指其所知之理所能之事而言也言人既學矣而又<lb/>
　時時温習其所知之理所能之事也蓋人而不學則<lb/>
　無以知其所當知之理無以能其所當為之事學而<lb/>
<pb n="KR3a0108_WYG_010-9a"/>
　不習則雖知其理能其事然亦生澀危殆而不能以<lb/>
　自安習而不時雖曰習之而其工夫閒斷一暴十寒<lb/>
　終不足以成其習之之功矣聖言雖約而其指意曲<lb/>
　折深密而無窮蓋如此<hi>與張敬夫論癸巳論語説○文集</hi>
或問不亦説乎曰不但只是學道有説處今人學冩字<lb/>
　初閒寫不好到後來一旦寫得好時豈不歡喜又如<lb/>
　人習射初閒都射不中到後來射得中時豈不歡喜<lb/>
　大抵學到説時已是進一進了只説後便自住不得<lb/>
<pb n="KR3a0108_WYG_010-9b"/>
　且如人過險處過不得得人扶持將過纔過得險處<lb/>
　了見一條平坦路便自歡喜行將去矣<lb/>
問有朋自逺方來莫是為學之驗否曰不必以驗言大<lb/>
　抵朋友逺來能相信從吾既與他共知得這箇道理<lb/>
　自是樂也或問説與樂如何曰説是自家心裏喜説<lb/>
　人却不知樂則發散於外也<lb/>
問以善及人而信從者衆是樂其善之可以及人乎是<lb/>
　樂其信從者衆乎曰樂其信從者衆也大抵私小底<lb/>
<pb n="KR3a0108_WYG_010-10a"/>
　人或有所見則不肯告人持以自多君子存心廣大<lb/>
　己有所得足以及人若己能之以敎諸人而人不能<lb/>
　是多少可悶今既信從者自逺而至其衆如是安得<lb/>
　不樂又云𦂳要在學而時習之到説處自不能已今<lb/>
　人學而不能久只是不到可説處到學而不能自已<lb/>
　則久久自有此理<lb/>
呉仁父問非樂不足以語君子曰惟樂後方能進這一<lb/>
　歩不樂則何以為君子時舉云説在己樂有與衆共<lb/>
<pb n="KR3a0108_WYG_010-10b"/>
　之之意曰要知只要所學者在我故説人只爭這一<lb/>
　句若果能説則樂與不愠自可以次而進矣<lb/>
人不知而不愠不亦君子乎自是不相干渉要他知做<lb/>
　甚自家為學之初便是不要人知了至此而後眞能<lb/>
　不要人知爾若煅煉未能得十分如此成熟心裏固<lb/>
　有時被他動及到這裏方眞箇能人不我知而不愠<lb/>
　也<lb/>
有朋自逺方來而樂者天下之公也人不知而愠者一<lb/>
<pb n="KR3a0108_WYG_010-11a"/>
　己之私也以善及人而信從者衆則樂人不己知則<lb/>
　不愠樂愠在物不在己至公而不私也<lb/>
或問謂朋來講習之樂為樂曰不似伊川説得大蓋此<lb/>
　箇道理天下所公共我獨曉之而人曉不得也自悶<lb/>
　人若有朋自逺方來則信向者衆故可樂若以講習<lb/>
　為樂則此方有資於彼而後樂則其為樂也小矣這<lb/>
　箇地位大故是髙了人不知而不愠説得容易只到<lb/>
　那地位自是難不愠不是大故怒但心裏畧有些不<lb/>
<pb n="KR3a0108_WYG_010-11b"/>
　平底意思便是慍了此非得之深養之厚者不能如<lb/>
　此<lb/>
聖賢言語平鋪地説在那裏如夫子説學而時習之自<lb/>
　家是學何事便湏著時習習之果能説否有朋自逺<lb/>
　方來果能樂不樂今人之學所以求人知之不見知<lb/>
　果能不愠否<lb/>
問學而一章曰看精義湏看諸先生説學字誰説得好<lb/>
　時習字誰説得好説字誰説得好湏恁地看林擴之<lb/>
<pb n="KR3a0108_WYG_010-12a"/>
　問多把習字作行字説如何曰看古人説學字習字<lb/>
　大意只是講習亦不必湏是行幹問謝氏游氏説習<lb/>
　字似分曉曰據正文意只是講習游謝説乃推廣習<lb/>
　字畢竟也在裏面游氏説得雖好取正文便較迂曲<lb/>
　些問伊川解不亦説作説在心范氏作説自外至似<lb/>
　相反曰這在人自忖度幹曰既是思繹浹洽於中則<lb/>
　説必是在内曰范氏這一句較疎説自是在心説便<lb/>
　如暗歡喜相似樂便是箇發越通暢底氣象問范氏<lb/>
<pb n="KR3a0108_WYG_010-12b"/>
　下面樂由中出與伊川發散在外之説却同曰然問<lb/>
　范氏以不亦説乎作比於説猶未正夫説如何曰不<lb/>
　必如此説問范氏游氏皆以人不知而不慍不亦君<lb/>
　子乎作不知命無以為君子説如何曰也未説到命<lb/>
　處為學之意本不欲人知學在己知不知在人何慍<lb/>
　之有問謝氏知我者希之説如何曰此老子語也亦<lb/>
　不必如此説<hi>以上語類九條</hi>
　　　有子曰其為人也孝弟章<lb/>
<pb n="KR3a0108_WYG_010-13a"/>
其為人也孝弟此説資質好底人其心和順柔遜必不<lb/>
　好犯上仁便從此生鮮是少對下文未之有也上下<lb/>
　文勢如此若巧言令色鮮矣仁鮮字則是絶無君子<lb/>
　務本本立而道生此兩句汎説凡事是如此與上下<lb/>
　不相干下文却言孝弟也者方是應上文故集註著<lb/>
　箇大凡也<lb/>
問君子務本註云凡事專用力於根本如此則孝弟為<lb/>
　仁之本乃是舉其一端而言曰否本是説孝弟上面<lb/>
<pb n="KR3a0108_WYG_010-13b"/>
　務本是且引來上面且汎言下面是收入來説曰君<lb/>
　臣父子夫婦兄弟皆是本否曰孝弟較親切於親孝<lb/>
　故忠可移於君事兄弟故順可移於長便是本<lb/>
問本立道生曰此甚分明如人能孝能弟漸漸和於一<lb/>
　家以至親戚以至故舊漸漸通透<lb/>
問孝弟是良心之發見因見良心之發見為仁甚易曰<lb/>
　此説固好但無執著觀此文意只是云其為人孝弟<lb/>
　則和遜溫柔必能齊家則推之可以仁民務者朝夕<lb/>
<pb n="KR3a0108_WYG_010-14a"/>
　為此且把這一箇作一把頭處<lb/>
問孝弟為仁之本是事父母兄既盡道乃立得箇根本<lb/>
　則推而仁民愛物方行得有條理曰固是但孝弟是<lb/>
　合當底事不是要仁民愛物方從孝弟做去可學云<lb/>
　如草木之有本根方始枝葉繁茂曰固是但有本根<lb/>
　則枝葉自然繁茂不是要得枝葉繁茂方始去培植<lb/>
　本根<lb/>
問孝弟為仁之本曰論仁則仁是孝弟之本行仁則當<lb/>
<pb n="KR3a0108_WYG_010-14b"/>
　自孝弟始又云孟子曰仁之實事親是也義之實從<lb/>
　兄是也智之實知斯二者弗去是也禮之實節文斯<lb/>
　二者是也樂之實樂斯二者是也以此觀之豈特孝<lb/>
　弟為仁之本四端皆本於孝弟而後見也然四端又<lb/>
　在學者子細省察<lb/>
問仁者心之德義禮智亦可為心之德否曰皆是心之<lb/>
　德只是仁專此心之德<lb/>
仁只是愛底道理此所以為心之德<lb/>
<pb n="KR3a0108_WYG_010-15a"/>
仁者愛之理只是愛之道理猶言生之性愛則是理之<lb/>
　見於用者也蓋仁性也性只是理而已愛是情情則<lb/>
　發於用性者指其未發故曰仁者愛之理情即已發<lb/>
　故曰愛者仁之用<lb/>
問節如何仁是性孝弟是用曰所以當愛底是仁曰不<lb/>
　是曰仁是孝弟之母子有仁方發得孝弟出來無仁<lb/>
　則何處得孝弟先生應曰然次日問曰先生以節言所以<lb/>
　當愛底不是未達曰當字不是又曰未説著愛在他<lb/>
<pb n="KR3a0108_WYG_010-15b"/>
　㑹愛如目能視雖瞑目不動他却能視仁非愛他却<lb/>
　能愛又曰愛非仁愛之理是仁心非仁心之德是仁<lb/>
程子謂為仁以孝弟為本論性則以仁為孝弟之本仁<lb/>
　是性孝弟是用性中只有箇仁義禮智曷嘗有孝弟<lb/>
　來譬如一粒粟生出為苖仁是粟孝弟是苖便是仁<lb/>
　為孝弟之本又如木有根有幹有枝葉親親是根仁<lb/>
　民是幹愛物是枝葉便是行仁以孝弟為本<hi>以上語類十一</hi>
　<hi>條</hi>
<pb n="KR3a0108_WYG_010-16a"/>
仁至難言故聖賢之言或指其方或語其用未嘗直指<lb/>
　其體而名言之也上蔡云古人語仁多矣然終非仁<lb/>
　也又云孝弟可以論仁而孝弟非仁也正欲發明此<lb/>
　意然不覺乘快一向説開了至於其閒界分脈絡自<lb/>
　有相管攝聮屬處却不曾分明為人指出故讀之者<lb/>
　只見曠蕩無可撈摸便更向别處走此其立言之病<lb/>
　也又云人心之不偽者莫如事親從兄以是心而充<lb/>
　之則無適而非仁矣此語亦皆未安蓋性之所有而<lb/>
<pb n="KR3a0108_WYG_010-16b"/>
　根於心者莫非眞實不但孝弟為不偽也但孝弟乃<lb/>
　人心之不可已者所發最親切所繫最重大故行仁<lb/>
　之道必自此始非謂充擴孝弟可以求仁也此章之<lb/>
　義只當從伊川説<hi>記謝上蔡論語疑義○文集</hi>
　　　巧言令色鮮矣仁章<lb/>
或問巧言令色鮮矣仁曰只心在外便是不仁也不是<lb/>
　别更有仁<lb/>
問鮮矣仁先生云絶無何也曰只是心在時便是仁若<lb/>
<pb n="KR3a0108_WYG_010-17a"/>
　巧言令色之人一向逐外則心便不在安得謂之仁<lb/>
　顔子三月不違仁也只是心在伊川云知巧言令色<lb/>
　之非仁則知仁矣謂之非仁則絶無可知<hi>以上語類二條</hi>
容貌辭氣之閒正學者持養用力之地然有意於巧令<lb/>
　以悦人之觀聽則心馳於外而鮮仁矣若是就此持<lb/>
　養發禁躁妄動必温恭只要體當自家直内方外之<lb/>
　實事乃是為己之切求仁之要復何病乎故夫子告<lb/>
　顔淵以克己復禮之目不過視聽言動之閒而曾子<lb/>
<pb n="KR3a0108_WYG_010-17b"/>
　將死之善言亦不外乎容貌顔色辭氣三者而已夫<lb/>
　子所謂遜以出之辭不欲巧者亦一事也仲山甫之<lb/>
　德柔嘉維則令儀令色則大賢成德之行而進乎此<lb/>
　者夫子之逞顔色怡怡如也乃聖人動容周旋中禮<lb/>
　之事又非仲山甫之所及矣至於小人訐以為直色<lb/>
　厲内荏則雖與巧言令色者不同然考其矯情飾偽<lb/>
　之心實巧言令色之尤者故聖人惡之上蔡引此數<lb/>
　條而不肯明言其所以然者將使學者深求而自得<lb/>
<pb n="KR3a0108_WYG_010-18a"/>
　之也然令學者反求之於冥漠不可知之中失之愈<lb/>
　逺言仁錄中所解亦少曲折故詳論之使學者無淫<lb/>
　思力索之苦而有以審夫用力之幾焉<hi>巧言令色説</hi>
巧言令色敬夫云若夫君子之脩身謹於言語容貌之<lb/>
　閒乃所以體當在己之實事是求仁之要也此意甚<lb/>
　善但恐湏先設疑問以發之此語方有所指今無所<lb/>
　發端而遽言之則於經無所當而反亂其本意矣如<lb/>
　易傳中發明經外之意亦必設為問荅以起之蓋湏<lb/>
<pb n="KR3a0108_WYG_010-18b"/>
　如此方有節次來歴且不與上文解經正意相雜而<lb/>
　其抑揚反覆之閒尤見得義理分明爾<hi>與張敬夫論癸巳論語説</hi>
　<hi>○以上文集二條</hi>
　　　曾子曰吾日三省吾身章<lb/>
蜚卿言曾子三省固無非忠信學習之事然人之一身<lb/>
　大倫之目自為人謀交朋友之外得無猶在所省乎<lb/>
　曰曾子也不是截然不省别底只是見得此三事上<lb/>
　實有纎豪未到處其他處固不可不自省特此三事<lb/>
<pb n="KR3a0108_WYG_010-19a"/>
　較急耳如今人記書熟底非全不記但未熟底比似<lb/>
　這箇較用著心力照管這也是他打不過處又云為<lb/>
　人謀而忠也自是難底事大凡人為己謀便盡為人<lb/>
　謀便未必盡直卿因舉先生舊説云人在山路避人<lb/>
　必湏立己於路後讓人於路前此為人謀之不忠也<lb/>
　如此等處蹉過多少<lb/>
曾子三省看來是當下便省得才有不是處便改不是<lb/>
　事過後方始去改省了却又休也只是合下省得便<lb/>
<pb n="KR3a0108_WYG_010-19b"/>
　與他改<lb/>
某一日看曾子三省處集註説亦有病如省察已做底<lb/>
　事曾子省察只當下便省察俯視拱手而曰為人謀<lb/>
　而不忠乎<lb/>
問三省忠信是聞一貫之後抑未聞之前曰不見得然<lb/>
　未一貫前也要得忠信既一貫後也要忠信此是徹<lb/>
　頭徹尾底<lb/>
問為人謀而不忠與朋友交云云曰人之本心固是不<lb/>
<pb n="KR3a0108_WYG_010-20a"/>
　要不忠信但才見是别人事便自不如己事切了若<lb/>
　是計較利害猶只是因利害上起這箇病猶是輕惟<lb/>
　是未計較利害時已自有私意這箇病却最重往往<lb/>
　是才有這箇軀殻了便自私了佛氏所謂流注想者<lb/>
　是也所謂流注者便是不知不覺流射做那裏去但<lb/>
　其端甚微直是要省察<lb/>
問曾子忠信却於外面理㑹曰此是脩辭立其誠之意<lb/>
　曰莫是内面工夫已到曰内外只是一理事雖見於<lb/>
<pb n="KR3a0108_WYG_010-20b"/>
　外而心實在内告子外義便錯了<lb/>
問為人謀交朋友是應接事物之時若未為人謀未交<lb/>
　朋友之時所謂忠信便如何做工夫曰程子謂舜鷄<lb/>
　鳴而起孶孶為善若未接物時如何為善只是主於<lb/>
　敬此亦只是存養此心在這裏照管勿差失便是戒<lb/>
　謹乎其所不睹恐懼乎其所不聞不動而敬不言而<lb/>
　信處<lb/>
林子武問盡己之謂忠曰盡已字本是忠字之註脚今<lb/>
<pb n="KR3a0108_WYG_010-21a"/>
　又要討盡已註脚如此是隔幾重何不試思自家為<lb/>
　人謀時已曾盡不曾便湏見得盡己底意思也<lb/>
問盡己之忠此是學者之忠聖人莫便是此忠否曰固<lb/>
　是學者是學聖人而未至者聖人是為學而極至者<lb/>
　只是一箇自然一箇勉強爾惟自然故久而不變惟<lb/>
　勉強故有時而放失<lb/>
居父曰盡己之謂忠今有人不可以盡告則又當如何<lb/>
　曰聖人到這裏又却有義且如有人對自家説那人<lb/>
<pb n="KR3a0108_WYG_010-21b"/>
　那人復自來問自家儻其人凶惡若盡已告之必至<lb/>
　殺人夫豈可哉到這裏又却是一箇道理所以聖人<lb/>
　道信近於義言可復也蓋信不近義則不可以復<lb/>
與朋友交而不信乎凡事要當用自家實底心與之交<lb/>
　有便道有無便道無<lb/>
信即是忠之見於事者所以説忠信内外也只是一物<lb/>
　未有忠而不信者亦未有信而不出於忠者只是忠<lb/>
　則專就發已處説信則説得來周遍事上都要如此<lb/>
<pb n="KR3a0108_WYG_010-22a"/>
　問忠信為傳習之本曰人若不忠信更無可得説習<lb/>
　箇甚麽<lb/>
至之問集註説三者之序又以忠信為傳習之本曰大<lb/>
　抵前面許多話皆是以忠信為本之意若無忠信便<lb/>
　不是人如何講學<lb/>
問伊川謂曾子三省忠信而已不知此説盡得一章意<lb/>
　否伊川之意似以傳不習為不習而傳與人亦是不<lb/>
　忠信者問如此説莫倒了語意否曰然但以上文例<lb/>
<pb n="KR3a0108_WYG_010-22b"/>
　推之也却恁地要之亦不湏如此説大抵學而篇數<lb/>
　章皆是以忠信為本而後濟之以學<hi>以上語類十四條</hi>
時習三省固未為聖人成德事然亦不專是初學事也<lb/>
　蓋通上下之言耳<hi>荅何叔京○文集</hi>
　　　道千乘之國章<lb/>
千乘之説未有端的證據司馬法説雖占地太廣然以<lb/>
　周禮考之又不止此如云九夫為井四井為邑四邑<lb/>
　為邱四邱為甸鄭氏讀甸為乘云四邱之地出車一<lb/>
<pb n="KR3a0108_WYG_010-23a"/>
　乘乃是六十四井也所云未聞七家出一人之役後<lb/>
　來宇文周制府衞法乃是七家共出一兵疑於古制<lb/>
　亦有所考然今不可知矣此類恐當細考而兼存之<lb/>
　以俟知者決焉<hi>荅廖子晦○文集</hi>
文振説道千乘之國曰龜山最説得好湏㸔此五者是<lb/>
　要𦂳古聖王所以必如此者蓋有是五者而後上之<lb/>
　意接於下下之情方始得親於上上下相闗方可以<lb/>
　為治若無此五者則君抗然於上而民益不知所向<lb/>
<pb n="KR3a0108_WYG_010-23b"/>
　有此五者方始得上下交接<lb/>
敬事而信是節用愛人使民以時之本敬又是信之本<lb/>
問道千乘之國楊氏云未及為政也曰然此亦是政事<lb/>
　如敬事而信便是敬那政事也節用有節用之政事<lb/>
　愛人有愛人之政事使民有使民之政事這一段是<lb/>
　那做底子細思了若無敬看甚事做得成不敬則不<lb/>
　信不信則不能節用愛人不節用愛人則不能使民<lb/>
　以時矣所以都在那敬事上若不敬則雖欲信不可<lb/>
<pb n="KR3a0108_WYG_010-24a"/>
　得如出一令發一號自家把不當事忘了便是不信<lb/>
　然敬又湏信若徒能敬而號令施於民者無信則為<lb/>
　徒敬矣不信固不能節用然徒信而不能節用亦不<lb/>
　濟事不節用固不能愛人然徒能節用而不愛人則<lb/>
　此財為誰守耶不愛人固不能使民以時然徒能愛<lb/>
　人而不能使民以時雖有愛人之心而人不被其惠<lb/>
　矣要之根本工夫都在敬字若能敬則下面許多事<lb/>
　方照管得到自古聖賢自堯舜以來便説這箇敬字<lb/>
<pb n="KR3a0108_WYG_010-24b"/>
　孔子曰脩己以敬此是最要𦂳處<lb/>
子升問集註云五者相因各有次序曰聖人言語自是<lb/>
　有倫序不應胡亂説去敬了方㑹信信了方㑹節用<lb/>
　節用了方㑹愛人愛人了方㑹使民以時又敬了湏<lb/>
　是信信了湏是節用節用了須是愛人愛人湏是使<lb/>
　民以時如後面弟子入則孝出則弟謹而信之類皆<lb/>
　似此有次第又問學而一篇多是務本之意獨此章<lb/>
　言及為政是如何曰此便是為政之本<hi>以上語類四條</hi>
<pb n="KR3a0108_WYG_010-25a"/>
　　　弟子入則孝章<lb/>
問汎愛衆曰人自是當愛人無憎嫌人底道理又問人<lb/>
　之賢不肖自家心中自湏有箇辨别但交接之際不<lb/>
　可不汎愛爾曰他下面便説而親仁了仁者自當親<lb/>
　其他自當汎愛蓋人是箇生底物事既是生底物便<lb/>
　具生之理生之理發出便是愛纔是交接之際便湏<lb/>
　自有箇恭敬自有箇意思如何漢然無情不相親屬<lb/>
　得聖人説出話兩頭都平若只説汎愛又流於兼愛<lb/>
<pb n="KR3a0108_WYG_010-25b"/>
　矣<lb/>
問而親仁曰此亦是學文之本領蓋不親仁則本末是<lb/>
　非何從而知之<lb/>
問行有餘力所謂有餘莫是入孝出弟之理行之綽綽<lb/>
　然有餘裕否曰誰敢便道行之有餘裕如汎愛衆而<lb/>
　親仁何曾便時時有衆之可愛便有仁者於此得以<lb/>
　時時親之居常無事則學文講義至事與吾接則又<lb/>
　出而應之入孝出弟亦是當孝當弟之時行謹言信<lb/>
<pb n="KR3a0108_WYG_010-26a"/>
　亦是如此他時有餘力自當學文<lb/>
問則以學文曰此論本末先本後末今人只是先去學<lb/>
　文又且驗平日果能孝弟㳟謹誠信愛衆親仁乎如<lb/>
　此了方學文此五句又以孝弟為本不孝則不能弟<lb/>
　不孝而能弟弟亦何用不孝不弟縱行謹言信愛衆<lb/>
　親仁亦何用<lb/>
歐陽希遜問行有餘力則以學文學文在後博學於文<lb/>
　約之以禮文又在先如何曰博學於文也不説道未<lb/>
<pb n="KR3a0108_WYG_010-26b"/>
　有行有餘力以上許多事湏是先有許多了方可以<lb/>
　學文且如世上有人入不孝出不弟執事不謹出言<lb/>
　不信於衆又無愛於仁又不能親道要去學文實是<lb/>
　要去學不得<lb/>
問集註力行而不學文則無以考聖賢之成法識事理<lb/>
　之當然六藝如何考究得成法曰小學中一事具得<lb/>
　這事之理禮樂如知所以為禮樂者如此從此上推<lb/>
　將去如何不可考成法緣今人都無此學所以無考<lb/>
<pb n="KR3a0108_WYG_010-27a"/>
　究處然今詩書中可考或前言往行亦可考如前輩<lb/>
　有可法者都是人湏是知得古人之法方做不錯若<lb/>
　不學文任意自做安得不錯只是不可先學文耳子<lb/>
　夏矯枉過正放重一邊又忒重了不似此章聖人説<lb/>
　得兩無欠闕如棘子成矯當時之弊説得質太重子<lb/>
　貢又矯棘子成之弊却道文猶質也質猶文也都偏<lb/>
　了惟聖人之心和平所謂高下小大皆宜左右前後<lb/>
　不相悖説得如此盡<hi>以上語類六條</hi>
<pb n="KR3a0108_WYG_010-27b"/>
行有餘力此章所辨詞意殊不分明大率行有餘力止<lb/>
　是言行此數事之外有餘剩底工夫方可將此工夫<lb/>
　去學文藝耳非謂行到從容地位為有餘力必如此<lb/>
　然後可學文也<hi>荅石子重</hi>
伊川先生云學文便是讀書然則詩書禮樂皆文也不<lb/>
　但以為飾而已也<hi>荅都昌縣學諸生</hi>
問弟子入則孝游氏學文之説固足以深警後世棄本<lb/>
　逐末之弊然古之所謂學文者非弄翰墨事詞藻如<lb/>
<pb n="KR3a0108_WYG_010-28a"/>
　後世之所謂文也蓋無非格物致知脩己治人之實<lb/>
　事故既學則必有以究義理之端而趨於聖賢之域<lb/>
　矣然則文以滅質博以溺心以為禽犢以資發冢託<lb/>
　眞以酬偽飾奸言以濟利心古之學者豈有是哉游<lb/>
　氏之説有激而云耳然抑揚太過併與古之所謂學<lb/>
　文者與後世等而視之不得不辨也曰古之學文固<lb/>
　與今異然無本領而徒誦説恐亦不免眞如游氏之<lb/>
　譏也<hi>荅呉伯豐○以上文集三條</hi>
<pb n="KR3a0108_WYG_010-28b"/>
　　　賢賢易色章<lb/>
問賢賢易色曰吾未見好德如好色者去讒逺色賤貨<lb/>
　而貴德所以勸賢也已分明説了<lb/>
敬之問賢賢易色有二説曰變易顔色有偽為之者不<lb/>
　若從上蔡説易其好色之心方見其誠也<lb/>
事父母能竭其力凡事當盡力為之不可挨推只做七<lb/>
　八分留兩三分<lb/>
事君能致其身集註謂不有其身是不為己之私計也<lb/>
<pb n="KR3a0108_WYG_010-29a"/>
子夏之言不免有弊蓋孔子上章但是平説子夏此章<lb/>
　皆是説到誠處説得重了然今有這樣人若不是他<lb/>
　學問來又不是天資高安能如此但子夏説得太粗<lb/>
　了故謂其辭氣抑揚太過也<hi>以上語類五條</hi>
　　　君子不重則不威章<lb/>
今為學約而易操者莫如敬敬則凡病皆可去如不重<lb/>
　則不威章敬是總腦不渾在散句裏必敬而後能不<lb/>
　輕如主忠信亦先因敬不敬則誕謾而已何以主之<lb/>
<pb n="KR3a0108_WYG_010-29b"/>
　毋友不如己亦然重亦不難見如人言語簡重舉動<lb/>
　詳緩則厚重可知言語輕率聽得便説説則無能得<lb/>
　了舉動輕肆飛揚淺露其人輕易可知<lb/>
輕最害事飛揚浮躁所學安能堅固故學則不固與不<lb/>
　重不威只一套事<lb/>
主忠信人道惟在忠信不誠無物人若不忠信如木之<lb/>
　無本水之無源更有甚底一身都空了今當反看自<lb/>
　身能盡己之心能不違於物乎若未盡己之心而不<lb/>
<pb n="KR3a0108_WYG_010-30a"/>
　違於物則是不忠信凡百處事接物皆是不誠實且<lb/>
　謾為之如此四者皆是脩身之要就其中主忠信又<lb/>
　是最要若不主忠信便正衣冠尊瞻視只是色莊為<lb/>
　學亦是且謾為學取朋友未便盡誠改過亦未必眞<lb/>
　能改過故為人湏是主忠信學而一篇再三言之<lb/>
問人道惟在忠信不誠無物曰説道恁地又不曾眞箇<lb/>
　恁地便是不誠無物説道為善又不曾為得善説道<lb/>
　惡惡又不曾不為惡便是無此物誠者物之終始不<lb/>
<pb n="KR3a0108_WYG_010-30b"/>
　誠無物如人做事只至誠處便有始有末才閒斷處<lb/>
　以後便皆無物忠信所以進徳是有這骨子然後能<lb/>
　進德如顔子三月不違仁只未違以前便有始末才<lb/>
　失照管處便無物矣又湏到再接續處方有終始惟<lb/>
　天地聖人未嘗有一息閒斷維天之命於穆不已何<lb/>
　嘗閒斷閒斷造化便死了故天生箇人便是箇人生<lb/>
　出箇物便是箇物且不曾生箇假底人物來仲思問<lb/>
　如隂陽舛錯雨𤾉失時亦可謂之誠乎曰只是乖錯<lb/>
<pb n="KR3a0108_WYG_010-31a"/>
　不是假底依舊是實在人只是不要外面有裏面無<lb/>
　且如讀書十遍初四遍心在後六遍心不在只是口<lb/>
　頭讀過便只第一遍至第四遍是始是終第六遍後<lb/>
　便只似不曾讀一般便無物也又問吾不與祭如不<lb/>
　祭是不誠無物否曰然<lb/>
問集註謂友以輔仁不如己則有損而無益今欲擇勝<lb/>
　己者與之為友則彼必以我為不及而不肯與我友<lb/>
　矣雖欲友之安得而友之曰毋者禁止之辭我但不<lb/>
<pb n="KR3a0108_WYG_010-31b"/>
　可去尋求不如己者及其來也又焉得而却之推此<lb/>
　則勝己者亦自可見<lb/>
問無友不如己者伊川以為同志何如曰此求之過大<lb/>
　凡師則求其賢於己者友則求其勝者至於不肖者<lb/>
　則當絶之聖人此言非謂必求其勝己者今人取友<lb/>
　見其勝己者則多逺之而不及己則好親之此言乃<lb/>
　所以救學者之病<lb/>
問無友不如己者曰這是我去求勝己者為友若不如<lb/>
<pb n="KR3a0108_WYG_010-32a"/>
　我者他又來求我這便是童䝉求我匪我求童䝉也<lb/>
　前輩説這一句多是被不如己者不與為友底意思<lb/>
　礙却便説差了其實本不相背<lb/>
呉知先問過則勿憚改曰程子所謂知其不善則速改<lb/>
　以從善曲折專在速改字上著力若今日不改是壊<lb/>
　了兩日事明日不改是壊了四日事今日只是憚難<lb/>
　過了日子<hi>以上語類八條</hi>
問主忠信之言後於不重則不威其意如何曰聖賢所<lb/>
<pb n="KR3a0108_WYG_010-32b"/>
　言為學之序例如此湏先自外面分明有形象處把<lb/>
　捉扶豎起來不如今人動便説正心誠意却打入無<lb/>
　形影無稽考處去也<hi>荅吕子約</hi>
此一節皆學者之事主忠信蓋見此實理而不敢違之<lb/>
　謂遽以黙而成之不言而信釋之似亦太高矣<hi>記謝上蔡</hi>
　<hi>論語疑義○以上文集二條</hi>
　　　愼終追逺章<lb/>
慎終追逺伊川云不止為喪祭推之是如此但本意只<lb/>
<pb n="KR3a0108_WYG_010-33a"/>
　是為䘮祭<lb/>
慎終追逺專主喪祭而言若看得喪祭事重時亦自不<lb/>
　易只就喪祭上推亦是多少事或説天下事皆要慎<lb/>
　終追逺亦得<lb/>
胡叔器問追逺是親否曰言追則不是親了包顯道問<lb/>
　逺祖時人不解更有追念之意想只是親曰只江南<lb/>
　來不如此湖北人上墳不問逺祖也哭這却好人之<lb/>
　一身推其所自則必有本便是逺祖畢竟我是他血<lb/>
<pb n="KR3a0108_WYG_010-33b"/>
　脈若念及此則自不能無追感之情且如今老人不<lb/>
　能得見箇孫子今若便見十世孫時也惜畢竟是自<lb/>
　家骨肉人只是不思量到這裏所以追感之誠不至<lb/>
　也<hi>以上語類三條</hi>
慎終追逺自是人所當然不為化民而後為之也故已<lb/>
　德厚而民德亦歸趨之雖不明言然味其閒隠然有<lb/>
　此意也<hi>荅汪長孺别紙○文集</hi>
　　　夫子至於是邦章<lb/>
<pb n="KR3a0108_WYG_010-34a"/>
問温是恁地温和深厚良是恁地簡易正直恭是端嚴<lb/>
　恭敬儉是省約有節讓是謙遜自卑曰良字説未是<lb/>
　良即是良善猶今言善人所謂易乃樂易坦易之易<lb/>
　直如世人所謂白直之直無姦詐險詖底心如所謂<lb/>
　開口見心是也此章亦湏見得聖人不求人而人自<lb/>
　求之意<lb/>
問儉就那處看曰儉只是用處儉為衣冠服飾用度之<lb/>
　類<lb/>
<pb n="KR3a0108_WYG_010-34b"/>
儉謂節制非謂儉約之謂只是不放肆常收斂之意<lb/>
聖人之德無不備非是只有此五者但是此五者皆有<lb/>
　從後謙退不自聖底意思故人皆親信而樂告之也<lb/>
伯遊問温良恭儉讓一章曰最要看得此五字温是如<lb/>
　何氣象良是如何氣象恭儉讓又是如何深體之於<lb/>
　我則見得聖人有不求人而人自即之底意思今人<lb/>
　却無非是求自請舉以往並是求人雖做宰相地位<lb/>
　也是恁地縱不肯明求也湏暗地結托蓋以求人為<lb/>
<pb n="KR3a0108_WYG_010-35a"/>
　常而不知其為非也學而一篇多是先以此敎人如<lb/>
　人不知而不愠如巧言令色如不患人之不己知皆<lb/>
　是雖中庸亦多此意如衣錦尚絅皆是且要理㑹那<lb/>
　不求底道理<hi>以上語類五條</hi>
問夫子温良恭儉讓伊川以為盛德光輝接見於人者<lb/>
　也學聖人者其德性當如何涵養恐是持敬為先否<lb/>
　曰持敬固是本原然亦湏隨事省察去其不如此者<lb/>
　<hi>荅林徳久</hi>
<pb n="KR3a0108_WYG_010-35b"/>
問夫子温良恭儉讓以得之一章竊謂程子之意固已<lb/>
　明白謝氏曰學者觀於聖人威儀之閒亦可以進德<lb/>
　矣此語似甚精而或者乃謂不若張子韶曰温良恭<lb/>
　儉讓固不可以不學要當學聖人之道以求其自然<lb/>
　發見者若乃矯偽其行粉飾其容此乂聖門所誅也<lb/>
　銖竊謂夫子德容至於如是固有德盛仁熟而其自<lb/>
　然之光輝著見於外學者之學聖人固不當矯情飾<lb/>
　貌徒見其外而不養其中也然容色辭氣之閒亦學<lb/>
<pb n="KR3a0108_WYG_010-36a"/>
　者所當用功之地而致知力行之原今不於此等處<lb/>
　存養涵蓄學聖人氣象不知復於何者為學聖人之<lb/>
　道乎竊謂學者内外交相養之功正當熟翫此等氣<lb/>
　象自别不知是否又儉節制也節制莫是自然有法<lb/>
　度繩約之意否温良讓有和易氣象恭儉有儼恪氣<lb/>
　象謝氏所謂泰然如春儼然如秋是也併乞逐一垂<lb/>
　誨曰如張氏説則鄉黨篇可廢矣<hi>荅董叔重○以上文集二條</hi>
　　　父在觀其志章<lb/>
<pb n="KR3a0108_WYG_010-36b"/>
論父在觀其志曰此一句已有處變意思必有為而言<lb/>
父在觀其志没觀其行孝子之志行也<lb/>
問此章上二句見守身之行下一句見愛親之心曰也<lb/>
　不必作兩截説只是折轉説上二句觀人之大概下<lb/>
　一句就觀其行細看其用心之厚薄如何行雖善矣<lb/>
　父道可以未改而輕率改之亦未善也<lb/>
三年無改謂是半上半下底事在所當改者但不可悤<lb/>
　遽急改之若有死其親之心有揚其親之過之意待<lb/>
<pb n="KR3a0108_WYG_010-37a"/>
　三年然後徐改之便不覺若是大故不好底事則不<lb/>
　在此限耳<lb/>
游氏曰三年無改亦謂在所當改而可以未改者耳謂<lb/>
　此事當改但三年之閒孝子之心有所未忍改耳向<lb/>
　時南軒却改作可以改而可以未改耳某與説若如<lb/>
　此説則雖終身不改可也此章之意則云此事必當<lb/>
　改但可以未改耳三年過則必當改也僩問若父有<lb/>
　大段不是底事妨國害政者只得便改豈可必待三<lb/>
<pb n="KR3a0108_WYG_010-37b"/>
　年曰若有大段不是湏是便改或曰孟莊子之孝也<lb/>
　其他可能也其不改父之臣與父之政是難能也與<lb/>
　此同否曰不同此章是言父之所行有不善而子不<lb/>
　忍改乃見其孝若莊子之父獻子自是箇賢者其所<lb/>
　施之政所用之臣皆是莊子能不改之此其所以為<lb/>
　難問若然則何足以為難曰子孫不能守父之業而<lb/>
　輕改之者多矣莊子乃能守之非難能而何先儒以<lb/>
　為莊子之賢不及獻子疑其不能守父之政不能用<lb/>
<pb n="KR3a0108_WYG_010-38a"/>
　父之臣而莊子乃能不改此其所以為難能也此説<lb/>
　得之<hi>以上語類五條</hi>
三年無改於父之道來諭云父或行有不善子不為則<lb/>
　可矣何改之有某謂不為便是改聖人之意正要於<lb/>
　此處之得宜耳此章之指初不為有國家者設也大<lb/>
　意不忍改之心是根本處而其事之權衡則游氏之<lb/>
　説盡之<hi>荅何叔京</hi>
問父在觀其志一章恐指意在下又志所存也行所為<lb/>
<pb n="KR3a0108_WYG_010-38b"/>
　也有父兄在安得聞斯行之雖欲成父之美而親心<lb/>
　未順焉雖欲為不善而莫得肆焉止觀志之所存可<lb/>
　也若親没矣吾之所欲為者遂矣故必觀其所為之<lb/>
　專與不專而後可蓋雖為之善然不能忍而遽改則<lb/>
　亦謂之死其親可也至於三年之閒事死如事生而<lb/>
　無伸己之意乃謂之孝可謂孝矣云者深嘉之辭若<lb/>
　曰如其非道則何待三年是未深體觀其行之意也<lb/>
　夫不幸而有所當改是乃吾平日之拳拳而未能孚<lb/>
<pb n="KR3a0108_WYG_010-39a"/>
　於吾親者今也哀痛之深固有所斡旋改移於不動<lb/>
　聲氣之中者矣茍有決厲之意則縱有邱山之善然<lb/>
　此心不幾於息乎曰此説甚好但謂固有斡旋改移<lb/>
　於不動聲氣之中者此句未安某舊來亦嘗有此意<lb/>
　後看史書見有居官不改前人之政但因事遷就使<lb/>
　人不見其迹者必大悦之以為代人居官猶有能如<lb/>
　此者况於所天乎因以此問於李先生先生曰此意<lb/>
　雖好但每事用心如此恐駸駸然所失却多聖人所<lb/>
<pb n="KR3a0108_WYG_010-39b"/>
　謂無改者亦謂尚可通行者耳若不幸而有必不可<lb/>
　行者則至誠哀痛而改之亦無可奈何不必如此回<lb/>
　互也此意竊謂學者不可不知恐當更思之也又有<lb/>
　謂其志其行皆指父而言意亦自好試并思之如何<lb/>
　<hi>荅吕子約○以上文集二條</hi>
　　　禮之用和為貴章<lb/>
先生問學者今人行禮多只是嚴如何得他和荅者皆<lb/>
　不契曰只是要知得禮合如此所以行之則和緩而<lb/>
<pb n="KR3a0108_WYG_010-40a"/>
　不迫蓋聖人制禮無一節是强人皆是合如此且如<lb/>
　孔子與上大夫言時自然誾誾與下大夫言時自然<lb/>
　侃侃在學者湏知道與上大夫言合用誾誾與下大<lb/>
　夫言合用侃侃便自然和嘗謂吕與叔説得數句好<lb/>
　云自斬至緦衣服異等九族之情無所憾自王公至<lb/>
　皁𨽻儀章異制上下之分莫敢爭皆出於性之所有<lb/>
　循而行之無不中節也此言禮之出於自然無一節<lb/>
　強人湏要知得此理則自然和黄有開因舉先生舊<lb/>
<pb n="KR3a0108_WYG_010-40b"/>
　説云且如父坐子立君尊臣卑多少是嚴若見得父<lb/>
　合坐子合立君合尊臣合卑則無不安矣曰然<lb/>
或問禮之用和為貴曰禮是嚴敬之意但不做作而順<lb/>
　於自然便是和和者不是别討箇和來只就嚴敬之<lb/>
　中順理而安泰者便是也禮樂亦只是如此看<lb/>
或問禮之用和為貴君臣父子之閒可謂嚴矣若不和<lb/>
　則情不通曰不必如此説且如人之持敬若拘迫則<lb/>
　不和不和便非自然之理<lb/>
<pb n="KR3a0108_WYG_010-41a"/>
問先生常云敬是合聚底和和是碎底敬是以敬對和<lb/>
　而言否曰然敬只是一箇敬無二箇敬二便不敬矣<lb/>
　和便事事都要和這裏也恰好那裏也恰好這處也<lb/>
　中節那處也中節若一處不和便不是和矣敬是喜<lb/>
　怒哀樂未發之中和是發而皆中節之和才敬便自<lb/>
　然和如敬在這裏坐便自有箇氤氲磅礴氣象也<lb/>
呉問禮之用和為貴先生令坐中各説所見銖曰頃以<lb/>
　先生所敎思之禮者天理節文之自然人之所當行<lb/>
<pb n="KR3a0108_WYG_010-41b"/>
　者人若知得是合當行底自甘心行之便自不拘廹<lb/>
　不拘迫所以和非是外面討一箇和來添也曰人湏<lb/>
　是窮理見得這箇道理合當用恁地我自不得不恁<lb/>
　地如賔主百拜而酒三行因甚用恁地如入公門鞠<lb/>
　躬在位踧踖父坐子立茍不知以臣事君以子事父<lb/>
　合用如此終是不解和譬之今人被些子燈花落手<lb/>
　便湏説痛到灼艾時因甚不以為苦緣他知得自家<lb/>
　病合用灼艾出於情願自不以為痛也銖因問如此<lb/>
<pb n="KR3a0108_WYG_010-42a"/>
　則這和亦是自然之和若所謂知和而和却是有心<lb/>
　於和否曰知和而和離却禮了禮之用和是禮中之<lb/>
　和知和而和是放敎和些纔放敎和便是離却禮了<lb/>
禮主於敬而其用以和為貴然如何得他敬而和著意<lb/>
　做不得才著意嚴敬即拘迫而不安要放寛些又流<lb/>
　蕩而無節湏是眞箇識得禮之自然處則事事物物<lb/>
　上都有自然之節文雖欲不如此不可得也故雖嚴<lb/>
　而未嘗不和雖和而未嘗不嚴也又曰和便有樂底<lb/>
<pb n="KR3a0108_WYG_010-42b"/>
　意思故和是樂之本<lb/>
周舜功問從容不廹如何謂之和曰只是説行得自然<lb/>
　如此無那牽强底意思便是從容不迫那禮中自然<lb/>
　箇從容不迫不是有禮後更添箇從容不迫若離了<lb/>
　禮説從容不迫便是自恣<lb/>
有禮而不和則尚是存得那本之體在若只管和則併<lb/>
　本都忘了就這兩意説又自有輕重<lb/>
問集註云云上一節將從容不迫説禮之用和為貴甚<lb/>
<pb n="KR3a0108_WYG_010-43a"/>
　分明但將從容不迫就下一節體騐覺得未通如鄉<lb/>
　黨一書也只是從容不迫如何却㑹不行若㑹從容<lb/>
　不迫必不㑹無節曰只是立心要從容不廹不得才<lb/>
　立心要從容不迫少閒便都放倒了且如聖人恭而<lb/>
　安聖人只知道合著恭自然不待勉強而安才説要<lb/>
　安排箇安便添了一箇<hi>以上語類九條</hi>
　　　信近於義章<lb/>
問信近於義言可復也曰如今人與人要約當於未言<lb/>
<pb n="KR3a0108_WYG_010-43b"/>
　之前先度其事之合義與不合義合義則言不合義<lb/>
　則不言言之則其言必可踐而行之矣今不先度其<lb/>
　事且鶻突恁地説了到明日却説這事不義我不做<lb/>
　則是言之不可踐也言而不踐則是不信踐其所言<lb/>
　又是不義是不先度之故<lb/>
或問信近於義莫便是合義恭近於禮莫便是中禮先<lb/>
　生曰近亦是對逺而言逺於義則言不可復逺於禮<lb/>
　則必不能逺恥辱<lb/>
<pb n="KR3a0108_WYG_010-44a"/>
問如何得約信而合其宜曰只是不妄發曰萬一料事<lb/>
　不過則如之何曰這却無可奈何却是自家理不明<lb/>
　爾問致恭而中其節則能逺恥辱這恥辱是在人在<lb/>
　己曰兼有在裏且如見尊長而拜禮也我却不拜被<lb/>
　詰問則無以荅這便是為人所恥辱有一般人不當<lb/>
　拜而拜之便是謟諛這則可恥可辱者在我矣<lb/>
所依不失其所可親之人亦可宗而主之矣主猶主顔<lb/>
　讎由之主蓋當時羇旅之臣所至必有主湏於其初<lb/>
<pb n="KR3a0108_WYG_010-44b"/>
　審其所可親者從而主之可也<lb/>
問亦可宗也曰我所親之人將來便可為吾之宗主且<lb/>
　如此人不可親而吾乃親之若此人他日得志援我<lb/>
　以進則是我失其所主矣陳了翁曾受蔡卞之薦後<lb/>
　來擺脱不得乃是失其所親者也<lb/>
漢臣説因不失其親曰與人交際當謹之於始若其人<lb/>
　下來不可宗主則今日莫要親他若今日茍且過了<lb/>
　與之相親則下來所宗非其可宗者矣<lb/>
<pb n="KR3a0108_WYG_010-45a"/>
楊允叔問伊川言信非義近於義者以其言可復也恭<lb/>
　非禮近於禮者以其逺恥辱也信恭因不失近於義<lb/>
　禮亦可宗敬也此説如何曰某看不當如此説聖人<lb/>
　言語不恁地連纒要去致敬那人合當拜却是長揖<lb/>
　則為不及於禮禮數不至人必怒之豈不為辱合當<lb/>
　與那人相揖却去拜則是過於禮禮數過當被人不<lb/>
　荅豈不為恥所依者湏是得其可親之人方可如一<lb/>
　般不好人來薦我是為失其所親湏是合下知得此<lb/>
<pb n="KR3a0108_WYG_010-45b"/>
　人是如何於其初謹之可也若失其可親之人而宗<lb/>
　之將來必生悔吝問横渠説君子寧言之不顧不規<lb/>
　規於非義之信寧身被困辱不徇人以失禮之恭寧<lb/>
　孤立無助不失親於可賤之人尹和靖書以自警今<lb/>
　墨蹟可見不知此説如何曰伊川説得太逺横渠説<lb/>
　較近傍<hi>以上語類七條</hi>
信近於義言可復也未可便説言不必信蓋言欲其信<lb/>
　然湏是近義然後言可復而能全其信此正言慮所<lb/>
<pb n="KR3a0108_WYG_010-46a"/>
　終之意也<hi>荅廖子晦○文集</hi>
　　　君子食無求飽章<lb/>
食無求飽居無求安湏是見得自家心裏常有一箇合<lb/>
　當著𦂳底道理此類自不暇及若説道要在此地著<lb/>
　𦂳都不濟事<lb/>
問敏於事而慎於言先生謂不敢盡其所有餘如何曰<lb/>
　言易得多故不敢盡行底易得不足故湏敏又曰行<lb/>
　常苦於不足言常苦於有餘<lb/>
<pb n="KR3a0108_WYG_010-46b"/>
就有道而正焉湏是上面做得許多工夫既有根本方<lb/>
　可就正於有道禪家云三家村也有叢林湏是自去<lb/>
　做工夫得七八分了方來從師友質正當此時一兩<lb/>
　句便可剖判今來此逐旋學也難又云能久從師去<lb/>
　也好<lb/>
問食無求飽一章先生嘗語學者曰此湏是反覆看其<lb/>
　意如何曰若只不求安飽而不謹言敏行有甚意思<lb/>
　若只謹言敏行而不就正於有道則未免有差若工<lb/>
<pb n="KR3a0108_WYG_010-47a"/>
　夫不到則雖就有道亦無可取正者聖人之言周備<lb/>
　無欠闕類如此中庸尊德性道問學數語亦此意<hi>以上</hi>
　<hi>語類四條</hi>
　　　貧而無諂章<lb/>
富無驕貧無諂隨分量皆可著力如不向此上立得定<lb/>
　是入門便差了<lb/>
曾光祖云貧而無諂富而無驕湏是先能如此方可以<lb/>
　到那樂與好禮田地曰不特此章如此皆是恁地如<lb/>
<pb n="KR3a0108_WYG_010-47b"/>
　適來説食無求飽樣也是恁地<lb/>
可學云無諂無驕尚有貧富之心至樂好禮則忘之矣<lb/>
　曰貧而諂富而驕最不好添一無字恰遮蓋得過樂<lb/>
　與好禮乃於此上加功<lb/>
童問貧而無諂富而無驕未若貧而樂富而好禮是學<lb/>
　要造其精極否曰看文字要脱灑不要黏滯自無諂<lb/>
　無驕者言之湏更樂與好禮方為精極不可道樂與<lb/>
　好禮湏要從無諂無驕上做去蓋有人資質合下便<lb/>
<pb n="KR3a0108_WYG_010-48a"/>
　在樂與好禮地位不可更回來做無諂無驕底工夫<lb/>
　孔子意做兩人説謂一般人無諂無驕不若那一般<lb/>
　人樂與好禮較勝他子貢意做一人説謂無諂無驕<lb/>
　不若更樂與好禮<lb/>
問貧而無諂章曰公只管纒某義理無窮一句子貢問<lb/>
　無諂無驕夫子以為僅可然未若樂與好禮此其深<lb/>
　淺髙下亦自分明子貢便説切磋琢磨方是知義理<lb/>
　之無窮也直卿云若謂無諂無驕為如切如琢樂與<lb/>
<pb n="KR3a0108_WYG_010-48b"/>
　好禮為如磋如磨則下文告往知來一句便説不得<lb/>
　切磋琢磨兩句説得來也無精采只此小小文義閒<lb/>
　要用理㑹子貢言無諂無驕孔子但云僅可而已未<lb/>
　若樂與好禮子貢便知義理無窮人湏就學問上做<lb/>
　工夫不可少有得而遽止詩所謂如切如磋如琢如<lb/>
　磨治之已精而益求其精者其此之謂乎故子曰賜<lb/>
　也可與言詩告諸往而知來告其所已言者謂處貧<lb/>
　富之道而知其所未言者謂學問之功<hi>以上語類五條</hi>
<pb n="KR3a0108_WYG_010-49a"/>
無諂無驕一章文義東坡得之蓋無諂無驕隨事知戒<lb/>
　足以自守矣然未見其於全體用功而有自得處也<lb/>
　樂與好禮乃見其心之所存有非貧富之所能累者<lb/>
　此子貢所以有切磋琢磨之譬也治骨角者既切而<lb/>
　復磋之治玉石者既琢而復磨之皆先略而後詳先<lb/>
　粗而後精之意大學乃斷章取義不必引以為説也<lb/>
　<hi>荅虞士朋○文集</hi>
　　　不患人之不己知章<lb/>
<pb n="KR3a0108_WYG_010-49b"/>
漢臣問患不知人也如何知得他人曰見得道理明自<lb/>
　然知人自家不識得道理破如何知得他人賢否<lb/>
問不患人之不己知章曰自家徳行充於中不待人之<lb/>
　知若自家不知人這箇便是不知道不知則所見不<lb/>
　明不能明人之賢否所謂不知言無以知人也知言<lb/>
　如詖辭知其所蔽淫辭知其所陷邪辭知其所離遁<lb/>
　辭知其所窮若能知言他纔開口自家便知得他心<lb/>
　裏事這便是知人若宰相不能知人則用舍之際不<lb/>
<pb n="KR3a0108_WYG_010-50a"/>
　　能進賢而退不肖若學者不能知人則處朋友之際<lb/>
　　豈能擇乎又曰論語上如此言者有三不病人之不<lb/>
　　己知病其不能也不患莫己知求為可知也聖人之<lb/>
　　言雖若同而其意皆别病其不能者言病我有所不<lb/>
　　能於道求為可知者當自求可知之實然後人自知<lb/>
　　之雖然如此亦不是為昭灼之行以蘄人之必知<hi>以上</hi>
　　<hi>語類二條</hi>
　<lb/>
<pb n="KR3a0108_WYG_010-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂朱子全書卷十<lb/>
</p>
<p>
</p>
  </div>
</body>
</text>
</TEI>
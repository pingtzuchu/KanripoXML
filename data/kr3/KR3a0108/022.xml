<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0108_WYG_022-1a"/>
　欽定四庫全書<lb/>
御纂朱子全書卷二十二<lb/>
　　孟子三<lb/>
　　　萬章上<lb/>
　　　　問舜徃于田章<hi>幷下章</hi>
　黄先之説舜事親處見得聖人所以孝其親者全然都<lb/>
　　是天理略無一豪人欲之私所以舉天下之物皆不<lb/>
　　足以解憂唯順於父母可以解憂曰聖人一身渾然<lb/>
<pb n="KR3a0108_WYG_022-1b"/>
　　天理故極天下之至樂不足以動其事親之心極天<lb/>
　　下之至苦不足以害其事親之心一心所慕唯知有<lb/>
　　親看是甚麽物事皆是至輕施於兄弟亦然但知我<lb/>
　　是兄合當友愛其弟更不問如何且如父母使之完<lb/>
　　廪待上去又捐階焚廪到得免死下來當如何父母<lb/>
　　教他去浚井待他入井又從而揜之到得免死出來<lb/>
　　又當如何若是以下等人處此定是喫不過非獨以<lb/>
　　下人雖平日極知當孝其親者到父母以此施於巳<lb/>
<pb n="KR3a0108_WYG_022-2a"/>
　此心亦喫不過定是動了象為弟日以殺舜為事若<lb/>
　是别人如何也湏與他理會也湏喫不過舜只知我<lb/>
　是兄唯知友愛其弟那許多不好㬌象都自不見了<lb/>
　這道理非獨舜有之人皆有之非獨舜能為人人皆<lb/>
　可為所以大學只要窮理舜明於庶物察於人倫唯<lb/>
　是於許多道理見得極盡無有些子未盡但舜是生<lb/>
　知不待窮索如今湏著窮索教盡莫説道只消做六<lb/>
　七分那兩三分不消做盡也得<lb/>
<pb n="KR3a0108_WYG_022-2b"/>
叔器問舜不能掩父母之惡如何是大孝曰公要如何<lb/>
　與他掩他那箇頑嚚巳是天知地聞了如何地掩公<lb/>
　湏與他思量得箇道理始得如此便可以責舜<lb/>
舜誠信而喜象周公誠信而任管叔此天理人倫之至<lb/>
　其用心一也<hi>以上語類三條</hi>
温公疑孟曰史剡曰堯以二女妻舜百官牛羊事舜於<lb/>
　畎畝之中瞽瞍與象猶欲殺之使舜塗廪而縱火舜<lb/>
　以兩笠自扞而下又使舜穿井而實以土舜為匿空<lb/>
<pb n="KR3a0108_WYG_022-3a"/>
　出他人井夫頑嚚之人不入徳義則有之矣其好利<lb/>
　而畏害則與衆不殊也或者舜未為堯知而瞽瞍欲<lb/>
　殺之則可矣堯已知之四嶽舉之妻以二女養以百<lb/>
　官方且試以百揆而禪天下焉則瞽瞍豈不欲利其<lb/>
　子而為天子而尚欲殺之乎雖欲殺之亦不可得已<lb/>
　藉使得殺之瞽瞍與象將隨踵而誅雖甚愚人必不<lb/>
　為也此特閭父里嫗之言而孟子信之過矣後世又<lb/>
　承以為實豈不過甚矣哉隱之辯曰舜未為堯知瞽<lb/>
<pb n="KR3a0108_WYG_022-3b"/>
　瞍與象殺之可也堯既知之象焉得而殺之温公云<lb/>
　閭父里嫗之言固然矣萬章既以為誠有是事如謂<lb/>
　其必無而不荅則兄弟之道孰與明之乎孟子荅之<lb/>
　云云者以見聖人之心不藏怒不宿怨惟知有兄弟<lb/>
　之愛而已使天下後世明兄弟之道者孟子之功大<lb/>
　矣讀孟子者不求其明教之意而謂其信之過是亦<lb/>
　不思之甚也曰則兄弟之道孰與明之乎以下至終<lb/>
　篇愚欲易之曰然因其所問而告之亦可以見仁人<lb/>
<pb n="KR3a0108_WYG_022-4a"/>
　之於兄弟之心矣盖仁人之於兄弟不藏怒不宿怨<lb/>
　唯知有兄弟之愛而已今不求孟子之意而以信之<lb/>
　太過疑之是以筋骨形容之不善而棄天下馬也<hi>讀余</hi>
　<hi>隱之尊孟辯○文集</hi>
　　　象日以殺舜為事章<lb/>
仁與義相拗禮與智相拗問云湏是仁之至義之盡方<lb/>
　無一偏之病曰雖然如此仁之至自是仁之至義之<lb/>
　盡自是義之盡舜之於象便能如此封之有庳富貴<lb/>
<pb n="KR3a0108_WYG_022-4b"/>
　之也便是仁之至使吏治其國而納其貢賦便是義<lb/>
　之盡後世如景帝之於梁王始則縱之太過不得謂<lb/>
　之仁後又窘治之甚峻義又失之皆不足道唐明皇<lb/>
　於諸王為長枕大衾雖甚親愛亦是無以限制之無<lb/>
　足觀者<lb/>
舜之於象是平日見其不肖故處之得道封之有庳但<lb/>
　富貴之而已周公於管蔡又别盖管蔡初無不好底<lb/>
　心後來被武庚煽惑至此使先有此心周公必不使<lb/>
<pb n="KR3a0108_WYG_022-5a"/>
　之也<hi>以上語類二條</hi>
　　　咸丘蒙問章<lb/>
以意逆志此句最好逆是前去追迎之謂意盖是將自<lb/>
　家意思去前面等候詩人之志來又曰謂如等人來<lb/>
　相似今日等不來明日又等湏是等得來方自然相<lb/>
　合不似而今人便將意去捉志也<lb/>
董仁叔問以意逆志曰此是教人讀書之法自家虚心<lb/>
　在這裏看他書道理如何來自家便迎接將來而今<lb/>
<pb n="KR3a0108_WYG_022-5b"/>
　人讀書都是去捉他不是逆志<hi>以上語類二條</hi>
　　　問堯以天下與舜章<lb/>
董仁叔問堯薦舜於天曰只是要付他事看天命如何<lb/>
　又問百神享之曰只隂陽和風雨時便是百神享之<lb/>
　<hi>語類</hi>
　　　問人有言章<lb/>
莊仲問莫之致而至者命也曰命有兩般得之不得曰<lb/>
　有命自是一樣天命之謂性又自是一樣雖是兩樣<lb/>
<pb n="KR3a0108_WYG_022-6a"/>
　却只是一箇命且如舜禹益相去久逺是命之在外<lb/>
　者其子之賢不肖是命之在内者聖人窮理盡性以<lb/>
　至於命便能贊化育堯之子不肖他便不傳與子傳<lb/>
　與舜本是箇不好底意思却被他一轉轉得好<lb/>
問外丙二年仲壬四年先生兩存趙氏程氏之説則康<lb/>
　節之説亦未可據耶曰怎生便信得他又問如此則<lb/>
　堯即位於甲辰亦未可據也曰此却據諸厯書如此<lb/>
　説恐或有之然亦未可必問若如此則二年四年亦<lb/>
<pb n="KR3a0108_WYG_022-6b"/>
　可推矣曰却為中閒年代不可紀自共和以後方可<lb/>
　紀則湯時自無由可推此類且當闕之不必深考<lb/>
問外丙二年仲壬四年二説孰是曰今亦如何知得然<lb/>
　觀外丙仲壬必是立二年四年不曽不立如今人都<lb/>
　被書序誤書序云成湯既沒太甲元年故以為外丙<lb/>
　仲壬不曽立殊不知書序是後人所作豈可憑也<hi>以上</hi>
　<hi>語類三條</hi>
艾讀為乂説文云芟草也從丿乀左丿右乀芟草之狀<lb/>
<pb n="KR3a0108_WYG_022-7a"/>
　故六書為指事之屬自艾淑艾皆有斬絶自新之意<lb/>
　懲乂創乂亦取諸此不得復引彼為釋也<hi>荅何叔京○文集</hi>
　　　伊尹以割烹要湯章<lb/>
問竇從周云如何是伊尹樂堯舜之道竇對以飢食渴<lb/>
　飲鑿井耕田自有可樂曰龜山荅胡文定書是如此<lb/>
　説要之不然湏是有所謂堯舜之道如書云人心惟<lb/>
　危道心惟微惟精惟一允執厥中此便是堯舜相傳<lb/>
　之道如克明俊徳以親九族至協和萬邦黎民於變<lb/>
<pb n="KR3a0108_WYG_022-7b"/>
　時雍如欽明文思温恭允塞之類伊尹在莘郊時湏<lb/>
　曽一一學來不是每日只耕鑿食飲過了<lb/>
龜山説伊尹樂堯舜之道云日用飲食出作入息便是<lb/>
　樂堯舜之道這箇似説得渾全却不思他下面説豈<lb/>
　若吾身親見之哉這箇便是真堯舜却不是汎説底<lb/>
　道皆堯舜之道如論文武之道未墜於地此亦真箇<lb/>
　指文武之道而或者便説日用閒皆是文武之道殊<lb/>
　不知聖賢之言自實後來如莊子便説在坑滿坑在<lb/>
<pb n="KR3a0108_WYG_022-8a"/>
　谷滿谷及佛家出來又不當説底都説了<lb/>
先覺後覺之覺是自悟之覺似大學説格物致知豁然<lb/>
　貫通處今人知得此事講解得這箇道理皆知之之<lb/>
　事及其自悟則又自有箇見解處先知覺後知先覺<lb/>
　覺後覺中央兩箇覺字皆訓唤醒是我喚醒他<hi>以上語類</hi>
　<hi>三條</hi>
　　　問或謂孔子於衛章<lb/>
進以禮揖讓辭遜退以義果決斷割<lb/>
<pb n="KR3a0108_WYG_022-8b"/>
論進以禮退以義曰三揖而進一辭而退<hi>以上語類二條</hi>
　　萬章下<lb/>
　　　伯夷目不視惡色章<lb/>
厚之問三聖事是當初如此是後來如此曰是知之不<lb/>
　至三子不唯清不能和和不能清但於清處和處亦<lb/>
　皆過如射者皆中而不中鵠問學問既是如此何以<lb/>
　為聖人之清和曰却是天理中流出無駁雜雖是過<lb/>
　當直是無纎豪渣滓曰三子是資禀如此否曰然<lb/>
<pb n="KR3a0108_WYG_022-9a"/>
或問如伯夷之清而不念舊惡栁下恵之和而不以三<lb/>
　公易其介此其所以為聖之清聖之和也但其流弊<lb/>
　則有隘與不恭之失曰這也是諸先生恐傷觸二子<lb/>
　所以説流弊今以聖人觀二子則二子多有欠闕處<lb/>
　才有欠闕處便有弊所以孟子直説他隘與不恭不<lb/>
　曽説其末流如此如不念舊惡不以三公易其介固<lb/>
　是清和處然十分只救得一分救不得那九分清和<lb/>
　之偏處了如何避嫌只要回互不説得大率前輩之<lb/>
<pb n="KR3a0108_WYG_022-9b"/>
　論多是如此<lb/>
問伊川云伊尹終有任底意思在謂他有擔當作為底<lb/>
　意思只這些意思便非夫子氣象否曰然然此處極<lb/>
　難看且放那裏久之看道理熟自見强説不得若謂<lb/>
　伊尹有這些意思在為非聖人之至則孔孟皇皇汲<lb/>
　汲去齊去魯之梁之魏非無意者其所以異伊尹者<lb/>
　何也<lb/>
問孔子時中所謂隨時而中否曰然問三子之徳各偏<lb/>
<pb n="KR3a0108_WYG_022-10a"/>
　於一亦各盡其一徳之中否曰非也既云偏則不得<lb/>
　謂之中矣三子之徳但各至於一偏之極不可謂之<lb/>
　中如伯夷雖有善其辭命而至者不受也此便是偏<lb/>
　處若善其辭命而至受之亦何妨只觀孔子便不然<lb/>
　問既云一偏何以謂之聖曰聖只是做到極至處自<lb/>
　然安行不待勉强故謂之聖聖非中之謂也所謂智<lb/>
　譬則巧聖譬則力猶射於百歩之外其至爾力也其<lb/>
　中非爾力也中便是中處如顔子之學則已知夫中<lb/>
<pb n="KR3a0108_WYG_022-10b"/>
　處但力未到耳若更加之功則必中矣盖渠所知巳<lb/>
　不差也如人學射發矢已直而未中者人謂之箭苖<lb/>
　言其已善發箭雖未至的而必能中的若更開拓則<lb/>
　必能中也僩云顔子則已知中處而力未至三子力<lb/>
　有餘而不知中處否曰然<lb/>
問三子之清和任於金聲亦得其一而玉振亦得其一<lb/>
　否曰金聲玉振只是解集大成聲猶聲其罪之聲古<lb/>
　人作樂擊一聲鐘衆音遂作又擊一聲鐘衆音又齊<lb/>
<pb n="KR3a0108_WYG_022-11a"/>
　作金所以發衆音末則以玉振之所以收合衆音在<lb/>
　裏面三子亦有金聲玉振但少耳不能管攝衆音盖<lb/>
　伯夷合下只見得清底其終成就亦只成就得清底<lb/>
　伊尹合下只見得任底其終成就亦只成就得任底<lb/>
　栁下恵合下只見得和底其終成就亦只成就得和<lb/>
　底<lb/>
金聲玉振金聲有洪殺始震終細玉聲則始終如一叩<lb/>
　之其聲詘然而止<lb/>
<pb n="KR3a0108_WYG_022-11b"/>
金聲玉振一章甚好然某亦不見作樂時如何亦只是<lb/>
　想像説<lb/>
或問始終條理章曰集義一叚便緊要如這一叚未理<lb/>
　會也未害如今樂之始作先撞鐘是金聲之也樂終<lb/>
　擊磬是玉振之也始終如此而中閒乃大合樂六律<lb/>
　五聲八音一齊莫不備舉孟子以此譬孔子如伯夷<lb/>
　聖之清伊尹聖之任栁下恵聖之和都如樂器有一<lb/>
　件相似是金聲底從頭到尾只是金聲是玉聲底從<lb/>
<pb n="KR3a0108_WYG_022-12a"/>
　頭到尾只是玉聲是絲竹聲底從頭到尾只是絲竹<lb/>
　之聲<lb/>
問始終條理曰條理條目件項也始終條理本是一件<lb/>
　事但是上一截為始下一截為終始是知終是行<lb/>
敬之問智譬則巧聖譬則力此一章智却重曰以緩急<lb/>
　論則智居先若把輕重論則聖為重且如今有一等<lb/>
　資質好底人忠信篤實却於道理上未甚通曉又有<lb/>
　一樣資質淺薄底人却自會曉得道理這湏是還資<lb/>
<pb n="KR3a0108_WYG_022-12b"/>
　質忠厚底人做重始得<hi>以上語類十條</hi>
問聖言其所行智言其所知聖智兩盡孔子是也若伯<lb/>
　夷伊尹栁下恵者其力皆足以行聖人之事而其智<lb/>
　不逮孔子故惟能於清和任處知之盡行之至而其<lb/>
　他容有所未周然亦謂之聖者以其於此三者已臻<lb/>
　其極雖使孔子處之亦不過如此故也前輩言人固<lb/>
　有力行而不知道者若三子非不知道知之有所未<lb/>
　周耳知之未周故伯夷於清則中矣於任於和未必<lb/>
<pb n="KR3a0108_WYG_022-13a"/>
　中也伊尹栁下恵於任於和則中而於清未必中也<lb/>
　易大傳論智常與神相配而中庸稱舜亦以大智目<lb/>
　之則智之為言非天下之至神孰能與於此曰此説<lb/>
　亦是但易大傳以下不必如此説智有淺深若孔子<lb/>
　之金聲則智之極而無所不周者也學者則隨其知<lb/>
　之所及而為大小耳豈可概以為天下之至神乎<hi>荅程</hi>
　<hi>允夫</hi>
至中固不當以始終言然射之所以中者亦是其未用<lb/>
<pb n="KR3a0108_WYG_022-13b"/>
　力時眼中見得親切故其發而能中耳發處方用得<lb/>
　力也<hi>荅廖子晦○以上文集二條</hi>
　　　北宫錡問曰章<lb/>
問孟子所荅周室班爵祿與周禮王制不同曰此也難<lb/>
　考然畢竟周禮底是盖周禮是箇全書經聖人手作<lb/>
　必不會差孟子之時典籍已散亡想見沒理會何以<lb/>
　言之太公所封東至於海西至於河南至於穆陵北<lb/>
　至於無棣穆陵今近徐州無棣今棣州也這中閒多<lb/>
<pb n="KR3a0108_WYG_022-14a"/>
　少闊豈止百里孟子説太公之封於齊也地非不足<lb/>
　也而儉於百里恐也不然又問天子六卿諸侯大國<lb/>
　三卿次國二卿小國孤卿一國之土地為卿大夫士<lb/>
　分了國君所得殊不多曰君十卿祿祿者猶今之俸<lb/>
　祿盖君所得得為私用者至於貢賦賔客朝覲祭饗<lb/>
　交聘徃來又别有財儲為公用非所謂祿也如今之<lb/>
　太守既有料錢至於貢賦公用又自别有錢也<lb/>
孟子論三代制度多與周禮不合盖孟子後出不及見<lb/>
<pb n="KR3a0108_WYG_022-14b"/>
　王制之詳只是大綱約度而説<hi>以上語類二條</hi>
　　　萬章曰敢問交際章<lb/>
問孔子於季桓子見行可之仕孔子仕於定公而言桓<lb/>
　子何也曰當時桓子執國柄定公亦自做主不起孔<lb/>
　子之相皆由桓子受女樂孔子便行矣<lb/>
子升問孔子仕季氏之義曰此亦自可疑有難説處因<lb/>
　言三家後來亦被陪臣撓也要得夫子來整頓孔子<lb/>
　却因其機而為之如墮邑之事若漸漸掃除得去其<lb/>
<pb n="KR3a0108_WYG_022-15a"/>
　勢亦自削弱可復正也孟氏不肯墮成遂不能成功<lb/>
　<hi>以上語類二條</hi>
　　　仕非為貧章<lb/>
位卑而言髙罪也以君臣之分言之固是如此然時可<lb/>
　以言而言亦豈得謂之出位曰前世固有草茅韋布<lb/>
　之士獻言者然皆有所因皆有次第未有無故忽然<lb/>
　犯分而言者縱言之亦不見聽徒取辱耳若是明君<lb/>
　自無壅蔽之患有言亦見聽不然豈可不循分而徒<lb/>
<pb n="KR3a0108_WYG_022-15b"/>
　取失言之辱哉<hi>語類</hi>
　　　萬章問士不託諸侯章<lb/>
至之問孟子所以出處去就辭受都從禮門也義路也<lb/>
　惟君子能由是路出入是門也做出曰固是不出此<lb/>
　二者然所謂義所謂禮裏面煞有節目如徃役義也<lb/>
　徃見不義也周之則受賜之則不受之類便都是義<lb/>
　之節目如云廪人繼粟庖人繼肉不以君命將之之<lb/>
　類都是禮之節目此便是禮以君命將之使巳僕僕<lb/>
<pb n="KR3a0108_WYG_022-16a"/>
　爾亟拜也便不是禮<hi>語類</hi>
　　　齊宣王問卿章<lb/>
温公疑孟曰禮君不與同姓同車與異姓同車嫌其偪<lb/>
　也為卿者無貴戚異姓皆人臣也人臣之義諫於君<lb/>
　而不聽去之可也死之可也若之何以其貴戚之故<lb/>
　敢易位而處也孟子之言過矣君有大過無若紂紂<lb/>
　之卿士莫若王子比干箕子微子之親且貴也微子<lb/>
　去之箕子為之奴比干諫而死孔子曰商有三仁焉<lb/>
<pb n="KR3a0108_WYG_022-16b"/>
　夫以紂之過大而三子之賢猶且不敢易位也况過<lb/>
　不及紂而賢不及三子者乎必也使後世有貴戚之<lb/>
　臣諫其君而不聽遂廢而代之曰吾用孟子之言也<lb/>
　非簒也義也其可乎或曰孟子之志欲以懼齊王也<lb/>
　是又不然齊王若聞孟子之言而懼則將愈忌惡其<lb/>
　貴戚聞諫而誅之貴戚聞孟子之言又將起而蹈之<lb/>
　則孟子之言不足以格驕君之非而適足以為簒亂<lb/>
　之資也其可乎隱之辯曰道之在天下有正有變堯<lb/>
<pb n="KR3a0108_WYG_022-17a"/>
　舜之讓湯武之伐皆變也或謂堯舜不慈湯武不義<lb/>
　是皆聖人之不幸而處其變也禪遜之事堯舜行之<lb/>
　則盡善子噲行之則不善矣征伐之事湯武行之則<lb/>
　盡美魏晉行之則不美矣伊尹之放太甲霍光之易<lb/>
　昌邑豈得已哉為人臣者非不知正之為美或曰從<lb/>
　正則天下危從變則天下安然則孰可茍以安天下<lb/>
　為大則必曰從變可惟此最難處非通儒莫能知也<lb/>
　尹光異姓之卿擅自廢立後世猶不得而非之况貴<lb/>
<pb n="KR3a0108_WYG_022-17b"/>
　戚之卿乎紂為無道貴戚如微子箕子比干不忍坐<lb/>
　視商之亡而覆宗絶祀反覆諫之不聽易其君之位<lb/>
　孰有非之者或去或奴或諫而死孔子稱之曰商有<lb/>
　三仁焉以仁許之者疑於大義猶有所闕也三仁固<lb/>
　仁矣其如商祚之絶何季札辭國而生亂孔子因其<lb/>
　來聘貶而書名所以示法春秋明大義書法甚嚴可<lb/>
　以鑒矣君有大過貴戚之卿反覆諫而不聽則易其<lb/>
　位此乃為宗廟社稷計有所不得已也若進退廢立<lb/>
<pb n="KR3a0108_WYG_022-18a"/>
　出於羣小閽寺而當國大臣不與焉用彼卿哉是故<lb/>
　公子光使専諸弑其君僚春秋書吳以弑不稱其人<lb/>
　而稱其國者歸罪於大臣也其經世之慮深矣此孟<lb/>
　子之言亦得夫春秋之遺意與曰隱之云三仁於大<lb/>
　義有闕此恐未然盖三仁之事不期於同自靖以獻<lb/>
　于先王而已以三仁之心行孟子之言孰曰不可然<lb/>
　以其不期同也故不可以一方論之况聖人之言仁<lb/>
　義未嘗備舉言仁則義在其中矣今徒見其目之以<lb/>
<pb n="KR3a0108_WYG_022-18b"/>
　仁而不及義遂以為三子猶有偏焉恐失之蔽也此<lb/>
　篇大意已正只此數句未安<hi>讀余隱之尊孟辨○文集</hi>
　　告子上<lb/>
　　　性猶杞柳章<lb/>
問告子謂以人性為仁義猶以杞栁為桮棬何也曰告<lb/>
　子只是認氣為性見得性有不善湏拗他方善此惟<lb/>
　是程先生斷得定所謂性即理也<lb/>
孟子與告子論杞栁處大槩只是言杞栁桮棬不可比<lb/>
<pb n="KR3a0108_WYG_022-19a"/>
　性與仁義杞栁必矯揉而為桮棬性非矯揉而為仁<lb/>
　義孟子辯告子數處皆是辯倒著告子便休不曽説<lb/>
　盡道理<hi>以上語類二條</hi>
　　　生之謂性章<lb/>
生之謂性只是就氣上説得盖謂人也有許多知覺運<lb/>
　動物也有許多知覺運動人物只一般却不知人之<lb/>
　所以異於物者以其得正氣故具得許多道理如物<lb/>
　則氣昏而理亦昏了<lb/>
<pb n="KR3a0108_WYG_022-19b"/>
犬牛禀氣不同其性亦不同<lb/>
問犬牛之性與人之性不同天下如何解有許多性曰<lb/>
　人則有孝悌忠信犬牛還能事親孝事君忠也無問<lb/>
　濂溪作太極圖自太極以至萬物化生只是一箇圏<lb/>
　子何嘗有異曰人物本同氣禀有異故不同又問是<lb/>
　萬為一一實萬分又如何説曰只是一箇只是氣質<lb/>
　不同<hi>以上語類三條</hi>
然則犬之性猶牛之性牛之性猶人之性與犬牛人之<lb/>
<pb n="KR3a0108_WYG_022-20a"/>
　形氣既具而有知覺能運動者生也有生雖同然形<lb/>
　氣既異則其生而有得乎天之理亦異盖在人則得<lb/>
　其全而無有不善在物則有所蔽而不得其全是乃<lb/>
　所謂性也今告子曰生之謂性猶白之謂白而凡白<lb/>
　之白無異白焉則是指形氣之生者以為性而謂之<lb/>
　物之所得於天者亦無不同矣故孟子以此詰之而<lb/>
　告子理屈詞窮不能復對也<hi>荅程正思</hi>
第三章乃告子迷繆之本根孟子開示之要切盖知覺<lb/>
<pb n="KR3a0108_WYG_022-20b"/>
　運動者形氣之所為仁義禮智者天命之所賦學者<lb/>
　於此正當審其偏正全闕而求知所以自貴於物不<lb/>
　可以有生之同反自陷於禽獸而不自知巳性之大<lb/>
　全也<hi>荅程正思○以上文集二條</hi>
　　　食色性也章<lb/>
問告子巳不知性如何知得仁為内曰他便以其主於<lb/>
　愛者為仁故曰内以其制是非者為義故曰外又問<lb/>
　他説義固不是説仁莫亦不是曰固然<hi>語類</hi>
<pb n="KR3a0108_WYG_022-21a"/>
問告子問性云云解云盖指血氣知識為性下又云近<lb/>
　於後世佛家所謂作用是性之説又云告子謂人之<lb/>
　甘食悦色性之自然盖猶上章知覺運動之意也可<lb/>
　學謂甘食悦色固非性而全其天則則食色固天理<lb/>
　之自然曰此説亦是但告子却不知有所謂天則但<lb/>
　見其能甘食悦色即謂之性耳<hi>荅鄭子上</hi>
問告子先云義猶桮棬而下云以人性為仁義其意盖<lb/>
　謂仁義出於本性但下文又指仁為在内疑告子本<lb/>
<pb n="KR3a0108_WYG_022-21b"/>
　皆以仁義為外既得孟子説略認愛以為内而尚未<lb/>
　知其所以愛故猶執義為外告子知所以愛之由乎<lb/>
　仁則亦知義之不離乎仁矣仁内義外之説不知告<lb/>
　子何以附於食色性也之下可學竊疑告子指食色<lb/>
　為性以為由心出故亦略指愛以為在心曰初意亦<lb/>
　只如此看適細推之似亦不以仁為性之所有但比<lb/>
　義差在内耳<hi>荅鄭子上○以上文集二條</hi>
　　　孟季子章<lb/>
<pb n="KR3a0108_WYG_022-22a"/>
李時可問仁内義外曰告子此説固不是然近年有欲<lb/>
　破其説者又更不是謂義専在内只發於我之先見<lb/>
　者為是如夏日飲水冬日飲湯之類是巳若在外面<lb/>
　商量如此便不是義乃是義襲其説如此然不知飲<lb/>
　水飲湯固是内也如先酌鄉人與敬弟之類若不問<lb/>
　人怎生得知今固有人素知敬父兄而不知鄉人之<lb/>
　在所當先者亦有人平日知弟之為卑而不知其為<lb/>
　尸之時乃祖宗神靈之所依不可不敬者若不因講<lb/>
<pb n="KR3a0108_WYG_022-22b"/>
　問商量何緣會自從裏面發出其説乃與佛氏不得<lb/>
　擬議不得思量直下便是之説相似此大害理又説<lb/>
　義襲二字全不是如此都把文義説錯了只細看孟<lb/>
　子之説便自可見<hi>語類</hi>
　　　性無善無不善章<lb/>
告子曰性無善無不善或曰性可以為善可以為不善<lb/>
　或曰有性善有性不善此三者雖同為説氣質之性<lb/>
　然兩或之説猶知分别善惡使其知以性而兼言之<lb/>
<pb n="KR3a0108_WYG_022-23a"/>
　則無病矣惟告子無善無不善之説最無狀他就此<lb/>
　無善無惡之名渾然無所分别雖為惡為罪總不妨<lb/>
　也與今世之不擇善惡而顛倒是非稱為本性者何<lb/>
　以異哉<lb/>
性無善無不善告子之意謂這性是不受善不受惡底<lb/>
　物事他説食色性也便見得他只道是手能持足能<lb/>
　履目能視耳能聽便是性釋氏説在目曰視在耳曰<lb/>
　聞在手執捉在足運奔便是他意思<lb/>
<pb n="KR3a0108_WYG_022-23b"/>
問乃若其情曰性不可説情却可説所以告子問性孟<lb/>
　子却荅他情盖謂情可為善則性無有不善所謂四<lb/>
　端者皆情也仁是性惻隱是情惻隱是仁發出來底<lb/>
　端芽如一箇榖種相似榖之生是性發為萌芽是情<lb/>
　所謂性只是那仁義禮智四者而已四件無不善發<lb/>
　出來則有不善何故殘忍便是那惻隱反底冒昧便<lb/>
　是那羞惡反底<lb/>
徳粹問孟子道性善又曰若其情可以為善是如何曰<lb/>
<pb n="KR3a0108_WYG_022-24a"/>
　且道性情才三者是一物是三物徳粹云性是性善<lb/>
　情是反於性才是才料曰情不是反於性乃性之發<lb/>
　處性如水情如水之流情既發則有善有不善在人<lb/>
　如何耳才則可為善者也彼其性既善則其才亦可<lb/>
　以為善今乃至於為不善是非才如此乃自家使得<lb/>
　才如此故曰非才之罪某問下云惻隱羞惡辭讓是<lb/>
　非之心亦是情否曰是情舜功問才是能為此者如<lb/>
　今人曰才能曰然李翶復性則是云滅情以復性則<lb/>
<pb n="KR3a0108_WYG_022-24b"/>
　非情如何可滅此乃釋氏之説陷於其中不自知不<lb/>
　知當時曽把與韓退之看否<lb/>
或問不能盡其才之意如何曰才是能去恁地做底性<lb/>
　本是好發於情也只是好到得動用去做也只是好<lb/>
　不能盡其才是發得略好便自阻隔了不順他道理<lb/>
　做去若盡其才如盡惻隱之才必當至於博施濟衆<lb/>
　盡羞惡之才則必當至於一介不以與人一介不以<lb/>
　取諸人祿之千乗弗顧繫馬千駟弗視這是本來自<lb/>
<pb n="KR3a0108_WYG_022-25a"/>
　合恁地滔滔做去止緣人為私意阻隔多是略有些<lb/>
　發動後便遏折了<lb/>
天生蒸民有物有則盖視有當視之則聽有當聽之則<lb/>
　如是而視如是而聽便是不如是而視不如是而聽<lb/>
　便不是謂如視逺惟明聽徳惟聰能視逺謂之明所<lb/>
　視不逺不謂之明能聽徳謂之聰所聽非徳不謂之<lb/>
　聰視聽是物聰明是則推至於口之於味鼻之於臭<lb/>
　莫不各有當然之則所謂窮理者窮此而已<lb/>
<pb n="KR3a0108_WYG_022-25b"/>
問孟子言才與程子異莫是孟子只將元本好處説否<lb/>
　曰孟子言才正如言性不曽説得殺故引出荀揚來<lb/>
　到程張説出氣字然後説殺了<lb/>
楊尹叔問伊川曰語其才則有下愚之不移與孟子非<lb/>
　天之降才爾殊語意似不同曰孟子之説自是與程<lb/>
　子之説小異孟子只見得是性善便把才都做善不<lb/>
　知有所謂氣禀各不同如后稷岐嶷越椒知其必滅<lb/>
　若敖是氣禀如此若都把做善又有此等處湏説到<lb/>
<pb n="KR3a0108_WYG_022-26a"/>
　氣禀方得孟子已見得性善只就大本處理會更不<lb/>
　思量這下面善惡所由起處有所謂氣禀各不同後<lb/>
　人看不出所以惹得許多善惡混底説來相炒程子<lb/>
　説得較密因舉論性不論氣不備論氣不論性不明<lb/>
　二之則不是湏如此兼性與氣説方盡此論盖自濂<lb/>
　溪太極言隂陽五行有不齊處二程因其説推出氣<lb/>
　質之性來使程子生在周子之前未必能發明到此<lb/>
　又曰才固是善若能盡其才可知是善是好所以不<lb/>
<pb n="KR3a0108_WYG_022-26b"/>
　能盡其才處只緣是氣禀恁地問才與情何分别情<lb/>
　是才之動否曰情是這裏<hi>以手指心</hi>發出有箇路脈曲折<lb/>
　隨物恁地去才是能主張運用做事底同這一事有<lb/>
　人會發揮得有不會發揮得同這一物有人會做得<lb/>
　有人不會做得此可見其才<hi>以上語類八條</hi>
　　　富歳子弟多賴章<lb/>
心之所同然者謂理也義也孟子此章自富歳子弟多<lb/>
　賴之下逐旋譬喻至此其意謂人性本善其不善者<lb/>
<pb n="KR3a0108_WYG_022-27a"/>
　陷溺之耳同然之然如然否之然不是虛字當從上<lb/>
　文看盖自口之同嗜耳之同聽而言謂人心豈無同<lb/>
　以為然者只是理義而已故理義悦心猶芻豢之悦<lb/>
　口<lb/>
黄先之問心之所以同然者何也謂理也義也聖人先<lb/>
　得我心之所同然耳先生問諸公且道是如何所應<lb/>
　皆不切先生曰若恁地看文字某決定道都不曽將<lb/>
　身去體看孟子這一段前面説許多只是引喻理義<lb/>
<pb n="KR3a0108_WYG_022-27b"/>
　是人所同有那許多既都相似這箇如何會不相似<lb/>
　理只是事物當然底道理義是事之合宜處程先生<lb/>
　曰在物為理處物為義這心下看甚麽道理都有之<lb/>
　如此做人人都道是好才不恁地做人人都道不好<lb/>
　如割股以救母固不是王道之中然人人都道是好<lb/>
　人人皆知愛其親這豈不是理義之心人皆有之諸<lb/>
　公適來都説不切當都是不曽體之於身只略説得<lb/>
　通便道是了<lb/>
<pb n="KR3a0108_WYG_022-28a"/>
器之問理義人心之同然以顔子之樂見悦意曰不要<lb/>
　髙看只就眼前看便都是義理都是衆人公共物事<lb/>
　且如某歸家來見説某人做得好便歡喜某人做得<lb/>
　不好便意思不樂見説人做官做得如何見説好底<lb/>
　自是快活見説不好底自是使人意思不好豈獨自<lb/>
　家心下如此别人都如此這只緣人心都有這箇義<lb/>
　理都好善都惡不善<lb/>
或問口耳目皆心官也不知天所賦之氣質不昏明清<lb/>
<pb n="KR3a0108_WYG_022-28b"/>
　濁其口耳目而獨昏明清濁其心何也然夷恵伊尹<lb/>
　非拘於氣禀者處物之義乃不若夫子之時豈獨是<lb/>
　非之心不若聖人乎曰口耳目等亦有昏明清濁之<lb/>
　異如易牙師曠之徒是其最清者也心亦由是而已<lb/>
　夷恵之徒正是未免於氣質之拘者所以孟子以為<lb/>
　不同而不願學也<hi>以上語類四條</hi>
　　　牛山之木章<lb/>
問牛山之木一章曰日夜之所息底是良心平旦之氣<lb/>
<pb n="KR3a0108_WYG_022-29a"/>
　自是氣是兩件物事夜氣如雨露之潤良心如萌蘖<lb/>
　之生人之良心雖是有梏亡而彼未嘗不生梏如被<lb/>
　他禁械在那裏更不容他轉動亡如將自家物失去<lb/>
　了又曰日夜之所息却是心夜氣清不與物接平旦<lb/>
　之時即此良心發處惟其所發者少而旦晝之所梏<lb/>
　亡者展轉反覆是以夜氣不足以存矣如睡一覺起<lb/>
　來依前無狀又曰良心當初本有十分被他展轉梏<lb/>
　亡則他長一分自家止有九分明日他又進一分自<lb/>
<pb n="KR3a0108_WYG_022-29b"/>
　家又退止有八分他日會進自家日會退此章極精<lb/>
　微非孟子做不得許多文章别人縱有此意亦形容<lb/>
　不得<lb/>
吳仁父問平旦之氣曰氣清則能存固有之良心如旦<lb/>
　晝之所為有以汨亂其氣則良心為之不存矣然暮<lb/>
　夜止息稍不紛擾則良心又復生長譬如一井水終<lb/>
　日攪動便渾了那水至夜稍歇便有清水出所謂夜<lb/>
　氣不足以存者便是攪動得太甚則雖有止息時此<lb/>
<pb n="KR3a0108_WYG_022-30a"/>
　水亦不能清矣<lb/>
問平旦之氣何故如此曰歇得這些時後氣便清良心<lb/>
　便長及旦晝則氣便濁良心便著不得如日月何嘗<lb/>
　不在天上却被些雲遮了便不明吳知先問夜氣如<lb/>
　何存曰孟子不曽教人存夜氣只是説歇得些時氣<lb/>
　便清又曰他前面説許多這裏只是教人操存其心<lb/>
器之問孟子平旦之氣甚微小如何會養得完全曰不<lb/>
　能存得夜氣皆是旦晝所為壊了所謂好惡與人相<lb/>
<pb n="KR3a0108_WYG_022-30b"/>
　近者㡬希今只要得去這好惡上理會日用閒於這<lb/>
　上見得分暁有得力處夜氣方與你存夜氣上却未<lb/>
　有工夫只是去旦晝理會<lb/>
敬之問旦晝不梏亡則養得夜氣清明曰不是靠氣為<lb/>
　主盖要此氣去養那仁義之心如水之養魚水多則<lb/>
　魚鮮水涸則魚病養得這氣則仁義之心亦好氣少<lb/>
　則仁義之心亦微矣<lb/>
氣與理本相依旦晝之所為不害其理則夜氣之所養<lb/>
<pb n="KR3a0108_WYG_022-31a"/>
　益厚夜之所息既有助於理則旦晝之所為益無不<lb/>
　當矣日閒梏亡者寡則夜氣自然清明虛静至平旦<lb/>
　亦然至旦晝應事接物時亦莫不然<lb/>
人心於應事時只如那無事時方好又舉孟子夜氣一<lb/>
　章云氣清則心清其日夜之所息是指善心滋長處<lb/>
　言之人之善心雖已放失然其日夜之間亦必有所<lb/>
　滋長又得夜氣澄靜以存養之故平旦氣清時其好<lb/>
　惡亦得其同然之理旦晝之所為有梏亡之矣此言<lb/>
<pb n="KR3a0108_WYG_022-31b"/>
　人纔有此善心便有不善底心來勝了不容他那善<lb/>
　底滋長耳又曰今且看那平旦之氣自别廣云如童<lb/>
　蒙誦書到氣昏時雖讀數百遍愈念不得及到明早<lb/>
　又却自念得此亦可見平旦之氣之清也曰此亦只<lb/>
　就氣上説故孟子末後收歸心上去曰操則存舍則<lb/>
　亡盖人心能操則常存豈特夜半平旦又云惻隱羞<lb/>
　惡是已發處人湏是於未發時有工夫始得<lb/>
問夜氣一章曰這病根只在放其良心上盖心既放則<lb/>
<pb n="KR3a0108_WYG_022-32a"/>
　氣必昏氣既昏則心愈亡兩箇互相牽動所謂梏之<lb/>
　反覆如下文操則存舍則亡却是用功緊切處是箇<lb/>
　生死路頭又云梏之反覆都不干别事皆是人之所<lb/>
　為有以致之<lb/>
孟子言操則存舍則亡出入無時莫知其鄉只是狀人<lb/>
　之心是箇難把捉底物事而人之不可不操出入便<lb/>
　是上面操存舍亡入則是在這裏出則是亡失了此<lb/>
　大約汎言人心如此非指已放者而言亦不必要於<lb/>
<pb n="KR3a0108_WYG_022-32b"/>
　此論心之本體也<lb/>
孟子言操舍存亡都不言所以操存求放之法只操之<lb/>
　求之便是知言問以放心求心如何問得來好他荅<lb/>
　不得只舉齊王見牛事殊不知只覺道我這心放了<lb/>
　底便是心何待見牛時方求得<lb/>
求放操存皆兼動靜而言非塊然黙守之謂<hi>以上語類十一條</hi>
人皆本有仁義之心但為物欲所害恰似都無了然及<lb/>
　其夜中休息之時不與物接其氣稍清自然仁義之<lb/>
<pb n="KR3a0108_WYG_022-33a"/>
　良心却存得些子所以平旦起來未與物接之時好<lb/>
　惡皆合於理然才方如此旦晝之所為便來梏亡之<lb/>
　此仁義之心便依前都不見了至其甚也夜間雖得<lb/>
　休息氣亦不清存此仁義之心不得便與禽獸不逺<lb/>
　學者正當於旦晝之所為處理會克己復禮懲忿窒<lb/>
　慾令此氣常清則仁義之心常存非是必待夜閒萬<lb/>
　慮澄寂然後用功也若必如此則日閒幹當甚事也<lb/>
　<hi>荅許順之</hi>
<pb n="KR3a0108_WYG_022-33b"/>
夜氣不足以存敬夫解云夜氣之所息能有幾安可得<lb/>
　而存乎愚桉此句之義非謂夜氣之不存也凡言存<lb/>
　亡者皆指心而言耳觀上下文可見<hi>云仁義之心又云放其良心又</hi>
　<hi>云操則存舍則亡惟心之謂與正有存亡二字意尤明白</hi>盖人皆有是良心而放<lb/>
　之矣至於日夜之所息而平旦之好惡與人相近者<lb/>
　則其夜氣所存之良心也及其旦晝之所為有梏亡<lb/>
　之則此心又不可見若梏亡反覆而不已則雖有日<lb/>
　夜之所息者亦至微薄而不足以存其仁義之良心<lb/>
<pb n="KR3a0108_WYG_022-34a"/>
　矣非謂夜氣有存亡也若以氣言則此章文意首尾<lb/>
　衡決殊無血脈意味矣程子亦曰夜氣之所存者良<lb/>
　知良能也意盖如此<hi>荅張敬夫孟子説疑義</hi>
夜氣正是復處固不可便謂天地心然於此可以見天<lb/>
　地心矣易中之義亦初不謂復為天地心也<hi>荅何叔京</hi>
孟子操舍一章正為警悟學者使之體察常操而存之<lb/>
　吕子約云因操舍以明其難存而易放固也而又指<lb/>
　此為心體之流行則非矣今石子重方伯謨取以評<lb/>
<pb n="KR3a0108_WYG_022-34b"/>
　之者大意良是但伯謨以為此乃人心惟危又似未<lb/>
　然人心私欲耳豈孟子所欲操存哉又不可不辯也<lb/>
　<hi>荅吳晦叔○以上文集四條</hi>
　　　無或乎王之不智章<lb/>
専心致志等語正是教人如此著力教者但務講明義<lb/>
　理分别是非而學者汎然聽之若存若亡則亦何由<lb/>
　入於胷次而有所醒悟耶<hi>荅何叔京○文集</hi>
　　　魚我所欲章<lb/>
<pb n="KR3a0108_WYG_022-35a"/>
義在於生則舍死而取生義在於死則舍生而取死上<lb/>
　蔡謂義重於生則舍生而取義生重於義則當舍義<lb/>
　而取生既曰義在於生又豈可言舍義取生乎蜚卿<lb/>
　問生人心義道心乎曰欲生惡死人心也惟義所在<lb/>
　道心也權輕重却又是義明道云義無對或曰義與<lb/>
　利對道夫問若曰義者利之和則義依舊無對曰正<lb/>
　是恁地<hi>語類</hi>
問謝氏曰義重於生則舍生取義生重於義則當舍義<lb/>
<pb n="KR3a0108_WYG_022-35b"/>
　取生最要臨時權輕重以取中愚謂舍義取生之説<lb/>
　未當所謂生重於義者義之所當生也義當生則生<lb/>
　豈謂義與生相對而為輕重哉且義而可舍則雖生<lb/>
　無益矣如此則所為臨時權輕重者將反變而為計<lb/>
　較利害之私矣尚安能取中乎曰此論甚當故明道<lb/>
　先生曰義無對<hi>荅萬正淳○文集</hi>
因論夜氣存養之説曰某嘗見一種人汲汲營利求官<lb/>
　職不知是勾當甚事後來思量孟子説所欲有甚於<lb/>
<pb n="KR3a0108_WYG_022-36a"/>
　生者所惡有甚於死者非獨賢者有是心也人皆有<lb/>
　之賢者能勿喪耳他元來亦有此心只是他自失了<lb/>
　今却别是一種心所以不見義理文蔚云他雖是如<lb/>
　此想羞惡之心亦湏萌動亦自見得不是但不能勝<lb/>
　利欲之心耳曰只是如此濟甚事今夜愧恥明日便<lb/>
　不做方是若愧恥後又却依舊自做何濟於事<lb/>
或曰萬鍾於我何加焉他日或為利害所昏當反思其<lb/>
　初則不為所動矣曰此是克之之方然所以克之者<lb/>
<pb n="KR3a0108_WYG_022-36b"/>
　湏是有本領後臨時方知克去得不然臨時比並又<lb/>
　却只是擇利處去耳<hi>以上語類二條</hi>
　　　仁人心也章<lb/>
或問仁人心義人路曰此猶人之行路耳心即人之有<lb/>
　知識者路即賢愚之所共由者孟子恐人不識仁義<lb/>
　故以此喻之然極論要歸只是心耳若於此心常得<lb/>
　其正則仁在其中故自捨正路而不由放其心而不<lb/>
　知求以下一向説從心上去<lb/>
<pb n="KR3a0108_WYG_022-37a"/>
敬之問仁人心也曰仁是無形迹底物事孟子恐人理<lb/>
　會不得便説道只人心便是却不是把仁來形容人<lb/>
　心乃是把人心來指示仁也所謂放其心而不知求<lb/>
　盖存得此心便是仁若此心放了又更理會甚仁今<lb/>
　人之心靜時昏動時擾亂便皆是放了<lb/>
孟子説仁人心也此語最親切心自是仁底物事若能<lb/>
　保養存得此心不患他不仁孔門學者問仁不一聖<lb/>
　人荅之亦不一亦各因其人而不同然大槩不過要<lb/>
<pb n="KR3a0108_WYG_022-37b"/>
　人保養得這物事所以學者得一句去便能就這一<lb/>
　句上用功今人只説仁是如何求仁是如何待把尋<lb/>
　得那道理出來却不知此心已自失了程子榖種之<lb/>
　喻甚善若有這種種在這裏何患生理不存<lb/>
或問求放心愈求則愈昏亂如何曰即求者便是賢心<lb/>
　也知求則心在矣今以巳在之心復求心即是有兩<lb/>
　心矣雖曰譬之雞犬雞犬却湏尋求乃得此心不待<lb/>
　宛轉尋求即覺其失覺處即心何更求為自此更求<lb/>
<pb n="KR3a0108_WYG_022-38a"/>
　自然愈失<lb/>
求放心也不是在外面求得箇放心來只是求時便在<lb/>
　我欲仁斯仁至矣只是欲仁便是仁了<lb/>
求放心非以一心求一心只求底便是已收之心操則<lb/>
　存非以一心操一心只操底便是巳存之心心雖放<lb/>
　千百里之逺只一收便在此他本無去來也<lb/>
求放心只是收物欲之心如理義之心即良心切不湏<lb/>
　收湏就這上看教熟見得天理人欲分明<lb/>
<pb n="KR3a0108_WYG_022-38b"/>
心兼攝性情則極好然出入無時莫知其鄉難制而易<lb/>
　放則又大不好所謂求其放心又只是以心求其心<lb/>
學問之道無他求其放心而已舊看此只云但求其放<lb/>
　心心正則自定近看儘有道理湏是看此心果如何<lb/>
　湏是心中明盡萬理方可不然只欲空守此心如何<lb/>
　用得如平常一件事合放重今乃放輕此心不樂放<lb/>
　重則心樂此可見此處乃與大學致知格物正心誠<lb/>
　意相表裏可學謂若不於窮理上做工夫遽謂心正<lb/>
<pb n="KR3a0108_WYG_022-39a"/>
　乃是告子不動心如何守得曰然又問舊看放心一<lb/>
　段第一次看謂不過求放心而已第二次看謂放心<lb/>
　既求儘當窮理今聞此説乃知前日第二説已是隔<lb/>
　作兩叚湏是窮理而後求得放心不是求放心而後<lb/>
　窮理曰然<lb/>
問明道云聖賢千言萬語只是收放心曰所謂講學讀<lb/>
　書固是然要知所以講學所以讀書所以致知所以<lb/>
　力行以至習禮習樂事親從兄無非只是要收放心<lb/>
<pb n="KR3a0108_WYG_022-39b"/>
　孟子之意亦是為學問者無他皆是求放心耳此政<lb/>
　與思無邪一般所謂詩三百一言以蔽之曰思無邪<lb/>
　使人知善而勸知惡而戒亦只是一箇思無邪耳<lb/>
明道云聖賢千言萬語只要人將已放之心反復入身<lb/>
　來自能尋向上去下學而上逹也伊川云人心本善<lb/>
　流而為惡乃放也初看亦自疑此兩處諸公道如何<lb/>
　湏看得此兩處自不相礙乃可二先生之言本不相<lb/>
　礙只是一時語體用未甚完備大意以為此心無不<lb/>
<pb n="KR3a0108_WYG_022-40a"/>
　善止緣放了茍纔自知其已放則放底便斷心便在<lb/>
　此心之善如惻隱羞惡恭敬是非之端自然全得也<lb/>
　伊川所謂人心本善便正與明道相合惟明道語未<lb/>
　明白故或者錯看謂是收拾放心遂如釋氏守箇空<lb/>
　寂不知其意謂收放心只存得善端漸能充廣非如<lb/>
　釋氏徒守空寂有體無用且如一向縱他去與事物<lb/>
　相靡相刃則所謂惻隱羞惡恭敬是非之善端何緣<lb/>
　存得<lb/>
<pb n="KR3a0108_WYG_022-40b"/>
明道曰聖賢千言萬語只是教人將已放底心反復入<lb/>
　身來自能尋向上去下學而上逹伊川曰心本善流<lb/>
　入於不善湏理會伊川此語若不知心本善只管去<lb/>
　把定這箇心教在裏只可靜坐或如釋氏有體無用<lb/>
　應事接物不得流入不善是失其本心如鄉為身死<lb/>
　而不受今為妻妾之奉為之若此類是失其本心又<lb/>
　如心有忿懥恐懼好樂憂患則不得其正<hi>池本下云心不在焉</hi>
　<hi>亦是放二説未嘗相礙</hi>
<pb n="KR3a0108_WYG_022-41a"/>
文字極難理會孟子要略内説放心處又未是前夜方<lb/>
　思量得出學問之道皆所以求放心不是學問只有<lb/>
　求放心一事程先生説得如此自家自看不出問賀<lb/>
　孫曉得否曰如程子説吾作字甚敬只此便是學這<lb/>
　也可以收放心非是要字好也曰然如洒掃應對博<lb/>
　學審問謹思明辨皆所以求放心<hi>以上語類十三條</hi>
　　　人之於身也章<lb/>
孟子文義自分曉只是熟讀教他道理常在目前胸中<lb/>
<pb n="KR3a0108_WYG_022-41b"/>
　流轉始得又云飲食之人無有失也則口腹豈適為<lb/>
　尺寸之膚哉此數句被恁地説得倒了也自難曉意<lb/>
　謂使飲食之人真箇無所失則口腹之養本無害然<lb/>
　人屑屑理會口腹則必有所失無疑<hi>語類</hi>
　　　公都子問鈞是人也章<lb/>
耳目之官不能思故蔽於物耳目一物也外物一物也<lb/>
　以外物而交乎耳目之物自是被他引去惟心之官<lb/>
　則思故思則得之不思則不得惟在人思不思之閒<lb/>
<pb n="KR3a0108_WYG_022-42a"/>
　耳然此物乃天之與我者所謂大者也君子當於思<lb/>
　處用功能不妄思是能先立其大者也立字下得有<lb/>
　力夫然後耳目之官小者弗能奪也是安得不為大<lb/>
　人哉<lb/>
孟子説先立乎其大者則其小者弗能奪也此語最有<lb/>
　力且看他下一箇立字昔汪尚書問焦先生為學之<lb/>
　道焦只説一句曰先立乎其大者以此觀之他之學<lb/>
　亦自有要卓然豎起自心便是立所謂敬以直内也<lb/>
<pb n="KR3a0108_WYG_022-42b"/>
　故孟子又説學問之道無他求其放心而已矣<lb/>
問集注所載范浚心銘不知范曽從誰學曰不曽從人<lb/>
　但他自見得到説得此件物事如此好向見吕伯恭<lb/>
　甚忽之問湏取他銘則甚曰但見他説得好故取之<lb/>
　曰似恁説話人也多説得到曰正為少見有人能説<lb/>
　得如此者此意盖有在也<hi>以上語類三條</hi>
耳目之官即心之官也恐未安耳目與心各有所主安<lb/>
　得同為一官耶視聽淺滯有方而心之神明不測故<lb/>
<pb n="KR3a0108_WYG_022-43a"/>
　見聞之際必以心御之然後不失其正若從耳目之<lb/>
　欲而心不宰焉則不為物引者鮮矣觀上蔡所論顔<lb/>
　曽下功處可見先立乎其大之意矣書之不役耳目<lb/>
　百度惟貞亦此意也<hi>荅何叔京</hi>
耳目之官不思而蔽於物心之官則思此兩節方是分<lb/>
　别小體之不可從而大體之當從之意<hi>敬夫解云從其大體心之</hi>
　<hi>官也從其小體耳目之官也只此便多却從其四字矣</hi>下文始結之云此二者<lb/>
　皆天之所以與我者但當先立乎其大者則小者不<lb/>
<pb n="KR3a0108_WYG_022-43b"/>
　能奪耳<hi>此章内先立乎其大者一句方是説用力處而此句内立字尤為要切</hi>據今所<lb/>
　解全不曽提掇著立字而只以思為主心不立而徒<lb/>
　思吾未見其可也於是又有君子徇理小人徇欲之<lb/>
　説又有思非汎而無統之説又有事事物物皆有所<lb/>
　以然之説雖有心得其宰之云然乃在於動而從理<lb/>
　之後此由不明孟子之本意是以其説雖漫而愈支<lb/>
　離也七八年前見徐吉卿説曽問焦某先生為學之<lb/>
　要焦云先立乎其大者是時某説此章正如此解之<lb/>
<pb n="KR3a0108_WYG_022-44a"/>
　支離聞之惘然不解其語今而思之乃知焦公之學<lb/>
　於躬行上有得力處<hi>荅張敬夫孟子説疑義○以上文集二條</hi>
　　　有天爵者章<lb/>
問脩其天爵而人爵從之曰從不必作聽從之從只脩<lb/>
　天爵人爵自從後面來如祿在其中矣之意脩其天<lb/>
　爵自有箇得爵祿底道理與要求者氣象大故相逺<lb/>
　<hi>語類</hi>
　　　仁之勝不仁也章<lb/>
<pb n="KR3a0108_WYG_022-44b"/>
仁之勝不仁也猶水勝火以理言之則正之勝邪天理<lb/>
　之勝人欲甚易而邪之勝正人欲之勝天理若甚難<lb/>
　以事言之則正之勝邪天理之勝人欲甚難而邪之<lb/>
　勝正人欲之勝天理却甚易盖纔是蹉失一兩件事<lb/>
　便被邪來勝將去若以正勝邪則湏是做得十分工<lb/>
　夫方勝得他然猶自恐怕勝他未盡在正如人身正<lb/>
　氣稍不足邪便得以干之矣<hi>語類</hi>
　　　五榖種之美者章<lb/>
<pb n="KR3a0108_WYG_022-45a"/>
茍為不熟不如荑稗君子之志於道也不成章不逹如<lb/>
　今學者要緊也成得一箇坯模定了出冶工夫却在<lb/>
　人只是成得一箇坯模了到做出冶工夫却最難正<lb/>
　是天理人欲相勝之地自家這裏勝得一分他那箇<lb/>
　便退一分自家這裏退一分他那箇便進一分如漢<lb/>
　楚相持於成皐滎陽間只爭這些子<hi>語類</hi>
　　告子下<lb/>
　　　任人有問屋廬子章<lb/>
<pb n="KR3a0108_WYG_022-45b"/>
親迎則不得妻不親迎則得妻如古者國有荒凶則殺<lb/>
　禮而多昏周禮荒政十二條中亦有此法盖貧窮不<lb/>
　能備親迎之禮法許如此<hi>語類</hi>
問舜不告而娶告則廢人之大倫則娶為重而告為輕<lb/>
　不㡬於禮輕而色重賢者飢餓於土地周之則受免<lb/>
　死而已則免死為重潔身為輕不㡬於禮輕而食重<lb/>
　曰禮固重於食色矣然禮亦有大體小節之殊而食<lb/>
　色所係亦自有小大緩急之不同孟子言之詳矣無<lb/>
<pb n="KR3a0108_WYG_022-46a"/>
　可疑也<hi>荅歐陽希遜○文集</hi>
　　　曹交問曰章<lb/>
孟子道人皆可以為堯舜何曽便道是堯舜更不假脩<lb/>
　為且如銀坑有鑛謂鑛非銀不可然必謂之銀不可<lb/>
　湏用烹煉然後成銀<hi>語類</hi>
曹交識致凡下又有挾貴求安之意故孟子拒之然所<lb/>
　以告之者亦極親切非終拒之也使其因此明辨力<lb/>
　行而自得之則知孟子之發巳也深矣顧交必不能<lb/>
<pb n="KR3a0108_WYG_022-46b"/>
　耳<hi>荅林擇之○文集</hi>
　　　髙子曰小弁章<lb/>
某鄉因楊氏謂舜自怨其不能盡孝以感動父母而以<lb/>
　孟子所以論小弁者辨之蒙批誨云程子亦以舜之<lb/>
　怨與小弁不同更思之某已悉尊意及以孟子二章<lb/>
　讀之其叙舜之事與辯小弁之説其為不同甚明二<lb/>
　怨字之義非特不可並觀盖小弁猶是人子之常情<lb/>
　而舜之怨則盛徳之事非常情所可及也曰得之<hi>荅吳</hi>
<pb n="KR3a0108_WYG_022-47a"/>
　<hi>伯豐○文集</hi>
　　　孟子居鄒章<lb/>
問孟子不見儲子謂其儀不及物夫儲子之平陸時遣<lb/>
　人致幣交於孟子則其接也不以禮孟子何以受其<lb/>
　幣而不見豈非不屑教誨之道與孔子不見孺悲而<lb/>
　鼔瑟之義同曰初不自來但以幣交未為非禮但孟<lb/>
　子既受之後便當來見而又不來則其誠之不至可<lb/>
　知矣故孟子過而不見施報之宜也亦不屑之教誨<lb/>
<pb n="KR3a0108_WYG_022-47b"/>
　也<hi>荅連嵩卿○文集</hi>
　　　淳于髠曰先名實者章<lb/>
乃孔子則欲以微罪行不欲為茍去謂孔子於受女樂<lb/>
　之後而遂行則言之似顯君相之過不言則已為茍<lb/>
　去故因膰肉不至而行則吾之去國以其不致膰肉<lb/>
　為得罪於君耳<hi>語類</hi>
　　　舜發於畎畝章<lb/>
動心忍性者動其仁義禮智之心忍其聲色臭味之性<lb/>
<pb n="KR3a0108_WYG_022-48a"/>
　明道曰自舜發於畎畝之中云云若要熟也湏從這裏<lb/>
　　過只是要事事經厯過<hi>以上語類二條</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0108_WYG_022-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂朱子全書卷二十二<lb/>
</p>
<p>
</p>
  </div>
</body>
</text>
</TEI>
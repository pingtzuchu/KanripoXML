<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0108_WYG_028-1a"/>
　欽定四庫全書<lb/>
御纂朱子全書卷二十八<lb/>
　　易三<lb/>
　　　乾<lb/>
　乾坤只是卦名乾只是箇健坤只是箇順純是陽所以<lb/>
　　健純是隂所以順至健者惟天至順者惟地所以後<lb/>
　　來取象乾便爲天坤便爲地<lb/>
　乾坤隂陽以位相對而言固只一般然以分言乾尊坤<lb/>
<pb n="KR3a0108_WYG_028-1b"/>
　　卑陽尊隂卑不可並也以一家言之父母固皆尊母<lb/>
　　終不可以並乎父兼一家亦只容有一箇尊長不容<lb/>
　　並所謂尊無二上也<lb/>
　符兄問以性情言之謂之乾曰是他天一箇性情如此<lb/>
　　火之性情則是箇熱水之性情則是箇寒天之性情<lb/>
　　則是一箇健健故不息惟健乃能不息其理是自然<lb/>
　　如此使天有一時息則地須落下去人都墜死緣他<lb/>
　　運轉周流無一時息故局得這地在中閒今只於地<lb/>
<pb n="KR3a0108_WYG_028-2a"/>
　信得他是斷然不息<lb/>
問乾者天之性情健而無息之謂乾何以合性情言之<lb/>
　曰性情二字常相參在此情便是性之發非性何以<lb/>
　有情健而不息非性何以能此<lb/>
問乾者天之性情曰此是以乾之剛健取義健而不息<lb/>
　便是天之性情此性如人之氣質健之體便是天之<lb/>
　性健之用便是天之情静也專便是性動也直便是<lb/>
　情<lb/>
<pb n="KR3a0108_WYG_028-2b"/>
問以乾字爲伏羲之文元亨利貞爲文王之文固是不<lb/>
　知履虎尾同人于野亨之類又何如曰此恐是少了<lb/>
　字或是就上字立辭皆不可攷有羅田宰吳仁傑云<lb/>
　恐都剩了字如乾坤之類皆剩了問若乾坤則猶可<lb/>
　言屯蒙之類若無卦名不知其爲何卦曰他說卦畫<lb/>
　便是名了恐只是欠了字底是<lb/>
元亨利貞在這裏都具了楊宗範却說元亨屬陽利貞<lb/>
　屬隂此却不是乾之利貞是陽中之隂坤之元亨是<lb/>
<pb n="KR3a0108_WYG_028-3a"/>
　隂中之陽乾後三畫是隂坤後三畫是陽<lb/>
以天道言之爲元亨利貞以四時言之爲春夏秋冬以<lb/>
　人道言之爲仁義禮智以氣候言之爲温凉燥濕以<lb/>
　四方言之爲東西南北<lb/>
周貴卿問元亨利貞以此四者分配四時却如何云乾<lb/>
　之徳也曰他當初只是說大亨利於正不以分配四<lb/>
　時孔子見此四字好後始分作四件說孔子之易與<lb/>
　文王之易略自不同<lb/>
<pb n="KR3a0108_WYG_028-3b"/>
問乾元亨利貞註云見陽之性健而成形之大者爲天<lb/>
　故三竒之卦名之曰乾而擬之於天也竊謂卦辭未<lb/>
　見取象之意其成形之大者爲天及擬之於天二句<lb/>
　恐當於大象言之下文天之象皆不易一句亦然坤<lb/>
　卦放此曰纔設此卦時便有此象了故於此豫言之<lb/>
　又後面卦辭亦有兼象說者故不得不豫言也<lb/>
或問乾卦是聖人之事坤卦是學者之事如何曰也未<lb/>
　見得初九九二是聖人之徳至九三九四又却說學<lb/>
<pb n="KR3a0108_WYG_028-4a"/>
　者脩業進徳事如何都把作聖人之事得<lb/>
占者當不得見龍飛龍則占者爲客利去見那大人大<lb/>
　人即九二九五之徳見龍飛龍是也若潛龍君子則<lb/>
　占者自當之矣<lb/>
利見大人與程傳說不同不是卦爻自相利見乃是占<lb/>
　者利去見大人也須看自家占㡳是何人方說得那<lb/>
　所利見之人<lb/>
問程易於九二云利見大徳之君又言君亦利見大德<lb/>
<pb n="KR3a0108_WYG_028-4b"/>
　之臣以成其功天下亦利見大德之人以被其澤於<lb/>
　九五云利見在下大德之人又言天下固利見大德<lb/>
　之君兩爻互言如此不審的何所指曰此當以所占<lb/>
　之人之德觀之若已是有九二之德占得此九二爻<lb/>
　則爲利見九五大德之君若常人無九二之德者占<lb/>
　得之則爲只利見此九二之大人耳已爲九五之君<lb/>
　而有九五之德占得此九五爻則爲利見九二大德<lb/>
　之人若九二之人占得之則爲利見此九五大德之<lb/>
<pb n="KR3a0108_WYG_028-5a"/>
　君各隨所占之人以爻與占者相爲主賔也太祖一<lb/>
　日問王昭素曰九五飛龍在天利見大人常人何可<lb/>
　占得此卦昭素曰何害若臣等占得則陛下是飛龍<lb/>
　在天臣等利見大人是利見陛下也此說得最好銖<lb/>
　曰如此看來易多是假藉虛設故用不窮人人皆用<lb/>
　得也曰此所謂理定既實事來尚虛存體應用稽實<lb/>
　待虛所以三百八十四爻而天下萬事無不可該無<lb/>
　不周遍此易之用所以不窮也<lb/>
<pb n="KR3a0108_WYG_028-5b"/>
君子終日乾乾矣至夕猶檢㸃而惕然恐懼蓋凡所以<lb/>
　如此者皆所以進德脩業耳<lb/>
竇問君子終日乾乾是法天否曰才說法天便添著一<lb/>
　件事君子只是終日乾乾天之行健不息往往亦只<lb/>
　如此如言存箇天理不須問如何存他只是去了人<lb/>
　欲天理自然存如顏子問仁夫子告以非禮勿視聽<lb/>
　言動除却此四者更有何物須是仁<lb/>
厲多是在陽爻裏說<lb/>
<pb n="KR3a0108_WYG_028-6a"/>
厲无咎是一句他後面有此例如頻復厲无咎是也<lb/>
祖道舉乾九三君子終日乾乾是君子進德不懈不敢<lb/>
　須臾寧否曰程子云在下之人君德已著此語亦是<lb/>
　拘了記得有人問程子胡安定以九四爻爲太子者<lb/>
　程子笑之曰如此三百八十四爻只做得三百八十<lb/>
　四件事了此說極是及到程子解易却又拘了要知<lb/>
　此是通上下而言在君有君之用臣有臣之用父有<lb/>
　父之用子有子之用以至事物莫不皆然若如程子<lb/>
<pb n="KR3a0108_WYG_028-6b"/>
　之說則千百年閒只有箇舜禹用得也大扺九三此<lb/>
　爻才剛而位危故須著乾乾夕惕若厲方可无咎若<lb/>
　九二則以剛居中位易處了故凡剛而處危疑之地<lb/>
　皆當乾乾夕惕若厲則无咎也<lb/>
問程易以乾之初九爲舜側微時九二爲舜佃漁時九<lb/>
　三爲𤣥德升聞時九四爲歴試時何以見得曰此是<lb/>
　推說爻象之意非本指也讀易若通得本指後便儘<lb/>
　說去儘有道理可言敢問本指曰易本因卜筮而有<lb/>
<pb n="KR3a0108_WYG_028-7a"/>
　象因象而有占占辭中便有道理如筮得乾之初九<lb/>
　初陽在下未可施用其象爲潛龍其占曰勿用凡遇<lb/>
　乾而得此爻者當觀此象而玩其占隱晦而勿用可<lb/>
　也他皆倣此此易之本指也蓋潛龍則勿用此便是<lb/>
　道理故聖人為彖辭象辭文言節節推去無限道理<lb/>
　此程易所以推說得無窮然非易本義也先通得易<lb/>
　本指後道理儘無窮推說不妨若便以所推說者去<lb/>
　解易則失易之本指矣<lb/>
<pb n="KR3a0108_WYG_028-7b"/>
問龜山說九五飛龍在天取飛字爲義以天位言之不<lb/>
　可階而升以聖學言之非力行而至曰此亦未盡乾<lb/>
　卦自是聖人之天德只時與位有隱顯漸次耳<lb/>
問乾坤獨言用九用六何也曰此惟歐公說得是此二<lb/>
　卦純陽純隂而居諸卦之首故於此發此一例凡占<lb/>
　法皆用變爻占故凡占得陽爻者皆用九而不用七<lb/>
　<hi>百九十二陽爻之通例也</hi>占得隂爻者皆用六而不用八<hi>百九十二隂爻</hi>
　<hi>之通例也</hi>蓋七爲少陽九爲老陽六爲老隂八爲少隂老<lb/>
<pb n="KR3a0108_WYG_028-8a"/>
　變而少不變凡占用九用六者用其變文占也<hi>此揲蓍之</hi>
　<hi>法</hi>遇乾而六爻皆變則為隂故有羣龍无首之象即<lb/>
　坤利牝馬之貞也言羣龍而却無頭剛而能柔則吉<lb/>
　也遇坤而六爻皆變則為陽故有利永貞之象即乾<lb/>
　之元亨利貞也此發凡之言<lb/>
大凡人文字皆不可忽歐公文字尋常往往不以經旨<lb/>
　取之至於說用九用六自來却未曾有人說得如此<lb/>
　他初非理㑹象數者而此論最得之且既有六爻又<lb/>
<pb n="KR3a0108_WYG_028-8b"/>
　添用九用六因甚不用七八蓋九乃老陽六乃老隂<lb/>
　取變爻也古人遇乾之坤即以見羣龍无首吉為占<lb/>
　見羣龍无首却是變乾為坤便以坤為占也遇坤之<lb/>
　乾即用利永貞為占坤變為乾即乾之利也<hi>以上語類二十三條</hi>
用九用六當從歐陽公說為揲蓍變卦之凡例蓋陽爻<lb/>
　百九十二皆用九而不用七隂爻百九十二皆用六<lb/>
　而不用八也特以乾坤二卦純陽純隂而居篇首故<lb/>
　就此發之此歐陽公舊說也而愚又嘗因其說而推<lb/>
<pb n="KR3a0108_WYG_028-9a"/>
　之竊以為凡得乾而六爻純九得坤而六爻純六者<lb/>
　皆當直就此例占其所繫之辭不必更看所變之卦<lb/>
　左傳蔡墨所謂乾之坤曰見羣龍无首者可以見其<lb/>
　一隅也<hi>荅虞士朋○文集</hi>
乾元統天蓋天只是以形體而言乾元即天之所以爲<lb/>
　天者也猶言性統形爾<lb/>
銖問程易說大明天道之終始則見卦之六位各以時<lb/>
　成不知是說聖人明之耶說乾道明之耶曰此處果<lb/>
<pb n="KR3a0108_WYG_028-9b"/>
　是說得鶻突但遺書有一段明說云人能明天道之<lb/>
　終始則見卦爻六位皆以時成此語證之可見大明<lb/>
　者指人能明之也因問乾道終始如何曰乾道終始<lb/>
　即四德也始則元終則貞蓋不終則無以為始不貞<lb/>
　則無以為元六爻之立由此而立耳以時成者言各<lb/>
　以其時而成如潛見飛躍皆以時耳然皆四德之流<lb/>
　行也蓋聖人大明乾道之終始故見六位各以時成<lb/>
　乘此六爻之時以當天運而四德之所以終而復始<lb/>
<pb n="KR3a0108_WYG_028-10a"/>
　應變而不窮也<lb/>
時乘六龍以御天六龍只是六爻龍只是譬喻明此六<lb/>
　爻之義潛見飛躍以時而動便是乘六龍便是御天<lb/>
　又曰聖人便是天天便是聖人<lb/>
乾道變化似是再說元亨變化字且只大槩恁地說不<lb/>
　比繋辭所說㡳子細各正性命他那元亨時雖正了<lb/>
　然未成形質到這裏方成如那百榖堅實了方喚作<lb/>
　正性命乾道是統說底四德是說他作出來底大率<lb/>
<pb n="KR3a0108_WYG_028-10b"/>
　天地是那有形了重濁底乾坤是他性情其實乾道<lb/>
　天德互換一般乾道又言得深些子天地是形而下<lb/>
　者只是這箇道理天地是箇皮殻<lb/>
乾道便只是天德不消分别乾道變化是就乾道上說<lb/>
　天德是就他四德上說<lb/>
問何謂各正性命曰各得其性命之正<lb/>
問保合太和乃利貞曰天之生物莫不各有軀殻如人<lb/>
　之有體果實之有皮核有箇軀殻保合以全之能保<lb/>
<pb n="KR3a0108_WYG_028-11a"/>
　合則真性常存生生不窮如一粒之榖外面有箇殻<lb/>
　以裹之方其發一萌芽之始是物之元也及其抽枝<lb/>
　長葉只是物之亨到得生實欲熟未熟之際此便是<lb/>
　利及其既實而堅此便是貞矣<lb/>
保合太和天地萬物皆然天地便是大底萬物萬物便<lb/>
　是小底天地<lb/>
問首出庶物萬國咸寧恐盡是聖人事伊川分作乾道<lb/>
　君道如何曰乾道變化至乃利貞是天首出庶物萬<lb/>
<pb n="KR3a0108_WYG_028-11b"/>
　國咸寧是聖人又曰首出庶物須是聰明睿知髙出<lb/>
　庶物之上以君天下方得萬國咸寧禮記云聰明睿<lb/>
　知足以有臨也須聰明睿知皆過於天下之人方可<lb/>
　臨得他<lb/>
乾重卦上下皆乾不可言兩天昨日行一天也今日又<lb/>
　行亦一天也其實一天而行健不已有重天之象此<lb/>
　所以爲天行健坤重卦上下皆坤不可言兩地地平<lb/>
　則不見其順必其髙下層層有重地之象此所以爲<lb/>
<pb n="KR3a0108_WYG_028-12a"/>
　地勢坤<hi>一作所以見地勢之坤順</hi>
厚之問健足以形容乾否曰可伊川曰健而無息謂之<lb/>
　乾蓋自人而言固有一時之健有一日之健惟無息<lb/>
　乃天之健<lb/>
問天運不息君子以自强不息曰非是說天運不息自<lb/>
　家去趕逐也要學他如此不息只是常存得此心則<lb/>
　天理常行而周流不息矣又曰天運不息非特四時<lb/>
　爲然雖一日一時頃刻之閒其運未嘗息也<lb/>
<pb n="KR3a0108_WYG_028-12b"/>
致道問元者善之長曰元亨利貞皆善也而元乃爲四<lb/>
　者之長是善端初發見處也<lb/>
元者善之長春秋傳記穆姜所誦之語謂元者體之長<lb/>
　覺得體字較好是一體之長也<lb/>
亨者嘉之㑹亨是萬物亨通到此界分無一物不美便<lb/>
　是嘉之㑹<lb/>
問亨者嘉之㑹曰此處難下語且以草木言之發生到<lb/>
　夏時好處都來凑㑹嘉只是好處㑹是期㑹也又曰<lb/>
<pb n="KR3a0108_WYG_028-13a"/>
　貞固是固得恰好如尾生之信是不貞之固須固得<lb/>
　好方是貞<lb/>
利者義之和義疑於不和矣然處之而各得其所則和<lb/>
　義之和處便是利<lb/>
利者義之和義是箇有界分斷制底物事疑於不和然<lb/>
　使物各得其分不相侵越乃所以爲和也<lb/>
問程子曰義安處便爲利只是當然便安否曰是只萬<lb/>
　物各得其分便是利君得其爲君臣得其爲臣父得<lb/>
<pb n="KR3a0108_WYG_028-13b"/>
　其爲父子得其爲子何利如之這利字即易所謂利<lb/>
　者義之和利便是義之和處程子當時此處解得亦<lb/>
　未親切不似這語却親切正好去解利者義之和句<lb/>
　義初似不和却和截然而不可犯似不和分别後萬<lb/>
　物各止其所却是和不和生於不義義則無不和和<lb/>
　則無不利矣<lb/>
貞者事之幹伊川說貞字只以爲正恐未足以盡貞之<lb/>
　義須是說正而固然亦未推得到知上看得來合是<lb/>
<pb n="KR3a0108_WYG_028-14a"/>
　如此知是那黙運事變底一件物事所以爲事之幹<lb/>
正字不能盡貞之義須用連正固說其義方全正字也<lb/>
　有固字意思但不分明終是欠闕正如孟子所謂知<lb/>
　斯二者弗去是也知斯是正意弗去是固意<lb/>
易言貞字程予謂正字盡他未得有貞固之意幹問又<lb/>
　有所謂不可貞者是如何曰也是這意思只是不可<lb/>
　以爲正而固守之<lb/>
體仁如體物相似人在那仁裏做骨子故謂之體仁仁<lb/>
<pb n="KR3a0108_WYG_028-14b"/>
　是箇道理須著這人方體得他做得他骨子比而效<lb/>
　之之說却覺得未是<lb/>
體仁不是將仁來爲我之體我之體便都是仁也<lb/>
問體仁解云以仁爲體是如何曰說只得如此要自見<lb/>
　得蓋謂身便是仁也<lb/>
問伊川解體仁作體乾之仁看來在乾爲元在人爲仁<lb/>
　只應就人上說仁又解利物和義作合於義乃能利<lb/>
　物亦恐倒說了此類恐皆未安曰然君子行此四徳<lb/>
<pb n="KR3a0108_WYG_028-15a"/>
　則體仁是君子之仁也但前軰之說不欲辨他不是<lb/>
　只自曉得便了<lb/>
嘉㑹者萬物皆發見在裏許<hi>直卿云猶言萬物皆相見</hi>處得事事是<lb/>
　故謂之嘉㑹一事不是便不謂之嘉㑹㑹是禮發見<lb/>
　處意思却在未發見之前利物使萬物各得其所乃<lb/>
　是義之和處<hi>義自然和不是義外别討箇和</hi>
問文言四德一叚曰元者善之長以下四句說天德之<lb/>
　自然君子體仁足以長人以下四句說人事之當然<lb/>
<pb n="KR3a0108_WYG_028-15b"/>
　元只是善之長萬物生理皆始於此衆善百行皆統<lb/>
　於此故於時爲春於人爲仁亨是嘉之㑹此句自來<lb/>
　說者多不明嘉美也㑹猶齊也嘉㑹衆美之㑹猶言<lb/>
　齊好也春天發生萬物未大故齊到夏時洪纖髙下<lb/>
　各各暢茂蓋春方生育至此乃無一物不暢茂其在<lb/>
　人則禮儀三百威儀三千事事物物大大小小一齊<lb/>
　到恰好處所謂動容周旋皆中禮故於時爲夏於人<lb/>
　爲禮<hi>周子遂喚作中</hi>利者爲義之和萬物至此各遂其性事<lb/>
<pb n="KR3a0108_WYG_028-16a"/>
　理至此無不得宜故於時為秋於人為義貞者乃事<lb/>
　之幹萬物至此收斂成實事理至此無不的正故於<lb/>
　時為冬於人為智此天德之自然其在君子所當從<lb/>
　事於此者則必體仁乃足以長人嘉㑹足以合禮利<lb/>
　物足以和義貞固足以幹事此四句倒用上面四箇<lb/>
　字極有力體者以仁為體仁為我之骨我以之為體<lb/>
　仁皆從我發出故無物不在所愛所以能長人嘉㑹<lb/>
　足以合禮者言須是美其所㑹也欲其所㑹之美當<lb/>
<pb n="KR3a0108_WYG_028-16b"/>
　美其所㑹蓋其厚薄親疎尊卑小大相接之體各有<lb/>
　節文無不中節即所㑹皆美所以能合於禮也利物<lb/>
　足以和義者使物物各得其利則義無不和蓋義是<lb/>
　斷制裁割底物若似不和然惟義能使事物各得其<lb/>
　宜不相妨害自無乖戾而各得其分之和所以為義<lb/>
　之和也蘇氏說利者義之和却說義慘殺而不和不<lb/>
　可徒義須著些利則和如此則義是一物利又是一物<lb/>
　義是苦物恐人嫌須著些利令甜此不知義之言也<lb/>
<pb n="KR3a0108_WYG_028-17a"/>
　義中自有利使人而皆義則不遺其親不後其君自<lb/>
　無不利非和而何貞固足以幹事貞正也知其正之<lb/>
　所在固守而不去故足以爲事之幹幹事言事之所<lb/>
　依以立蓋正而能固萬事依此而立在人則是智至<lb/>
　靈至明是是非非確然不可移易不可欺瞞所以能<lb/>
　立事也幹如版築之有楨幹今人築牆必立一木於<lb/>
　土中爲骨俗謂之夜叉木無此則不可築横曰楨直<lb/>
　曰幹無是非之心非知也知得是是非非之正𦂳固<lb/>
<pb n="KR3a0108_WYG_028-17b"/>
　確守不可移易故曰知周子則謂之正也<hi>以上語類二十八條</hi>
元亨利貞文王本意只是大亨而利於正耳至彖傳文<lb/>
　言乃有四德之說今若依而釋之則此乾卦只合且<lb/>
　以陽氣推說不應於利字遽以隂氣佐陽爲言且以<lb/>
　一木言之萌芽則元華葉則亨枝幹堅强則利子實<lb/>
　成熟則貞貞則所成之實又可種而爲元循環蓋無<lb/>
　窮也若但謂歸根復命則亦不見貞字之意矣此須<lb/>
　更於天地大化通體觀察其曲折未易以尺紙言也<lb/>
<pb n="KR3a0108_WYG_028-18a"/>
　<hi>荅楊元範○文集</hi>
問程易乾之用乾之時乾之義看來恐可移易說曰凡<lb/>
　說經若移易得便不是本意看此三叚只是聖人反<lb/>
　覆贊咏乾之德耳如潛龍勿用陽在下也便是第二<lb/>
　段陽氣潛藏便是上段龍德而隱者也聖人反復發<lb/>
　明以示人耳<lb/>
庸言庸行盛德之至到這裏不消得恁地猶自閑邪存<lb/>
　誠便是無射亦保雖無厭斁亦當保也保者持守之<lb/>
<pb n="KR3a0108_WYG_028-18b"/>
　意<lb/>
利見大人君德也兩處說這箇君德却是要發明大人<lb/>
　即是九二孔子怕人道别是箇大人故如此互相發<lb/>
問九二說聖人之德已備何故九三又言進德脩業知<lb/>
　至至之曰聖人只逐爻取象此不是言脩德節次是<lb/>
　言居地位節次六爻皆是聖人之德只所處之位不<lb/>
　同初爻言不易乎世不成乎名至潛龍也已是說聖<lb/>
　人之德了只是潛而未用耳到九二却恰好其化已<lb/>
<pb n="KR3a0108_WYG_028-19a"/>
　能及人矣又正是臣位所以處之而安到九三居下<lb/>
　卦之上位已高了那時節無可做只得恐懼進德脩<lb/>
　業乾乾惕息恐懼此便是伊周地位<hi>㝢錄無此七字</hi>九四位<lb/>
　便乖這處進退不由我了或躍在淵伊川謂淵者龍<lb/>
　之所安恐未然田是平所在縱有水淺淵是深處不<lb/>
　可測躍已離乎行而未至乎飛行尚以足躍則不以<lb/>
　足一跳而起足不踏地跳得便上天去不得依舊在<lb/>
　淵裏皆不可測下離乎行上近乎飛上不在天下不<lb/>
<pb n="KR3a0108_WYG_028-19b"/>
　在田中不在人故或之或之者疑之也不似九二安<lb/>
　穩自在此時進退不得皆不由我只聽天矣以聖人<lb/>
　言之便是舜歴試文王三分天下有二湯武鳴條牧<lb/>
　野時<hi>㝢錄云九三是伊周地位已自離了</hi>到上九又亢了看來人處大<lb/>
　運中無一時閒<hi>㝢錄云跳得時便做有德無位做不徹亦不失爲潛龍</hi>吉凶悔<lb/>
　吝一息不曾停如大車輪一般一恁滾將去聖人只<lb/>
　隨他恁地去看道理如何這裏則將這道理處之那<lb/>
　裏則將那道理處之<lb/>
<pb n="KR3a0108_WYG_028-20a"/>
進德脩業這四箇字煞包括道理德是就心上說業是<lb/>
　就事上說忠信是自家心中誠實脩辭立其誠是說<lb/>
　處有眞實底道理進德脩業最好玩味<lb/>
問忠信進德莫只是實理否曰此說實理未得只是實<lb/>
　心有實心則進德自無窮<lb/>
忠信所以進德實便光明如誠意之潤身<lb/>
忠信是根有此根便能發生枝葉業是外面有端緒者<lb/>
問脩辭立其誠何故獨說辭得非只舉一事而言否曰<lb/>
<pb n="KR3a0108_WYG_028-20b"/>
　然也是言處多言是那發出來處人多是將言語作<lb/>
　沒緊要容易說出來若一一要實這工夫自是大立<lb/>
　其誠便是那後面知終終之可與存義也<lb/>
問九二閑邪存誠與九三脩辭立誠相似否曰他地位<lb/>
　自别閑邪存誠不大段用力脩辭立誠大段著氣力<lb/>
　又問進德脩業欲及時如何曰君子進德脩業不但<lb/>
　爲一身亦欲有爲於天下及時是及時而進<lb/>
問進德脩業進德只一般說至脩業却又言居業何也<lb/>
<pb n="KR3a0108_WYG_028-21a"/>
　曰未要去理㑹居字脩字且須理㑹如何是德如何<lb/>
　是業曰德者本於内而言業者見於外而言曰内外<lb/>
　字近之德者得之於心者也業乃事之就緒者也如<lb/>
　古人所謂業已如此是也且如事親之誠心眞箇是<lb/>
　得之於吾心而後見於事親之際方能有所就緒然<lb/>
　却須是忠信方可進德蓋忠信則無一事不誠實猶<lb/>
　木之有根其生不已<lb/>
林安卿問脩業居業之别曰二者只是一意居守也逐<lb/>
<pb n="KR3a0108_WYG_028-21b"/>
　日脩作是脩常常如此是守<lb/>
進德脩業進是要日新又新德須是如此業却須著居<lb/>
　脩業便是要居他居如人之居屋只住在這裏面便<lb/>
　是居不成道脩些箇了便了脩辭便是立誠如今人<lb/>
　持擇言語丁一確二一字是一字一句是一句便是<lb/>
　立誠若還脫空亂語誠如何立伊川說這箇作兩字<lb/>
　明道只作一箇說明道說這般底說得條直<lb/>
忠信進德脩辭立誠與敬以直内義以方外分屬乾坤<lb/>
<pb n="KR3a0108_WYG_028-22a"/>
　蓋取健順二體脩辭立誠自有剛健主立之體敬義<lb/>
　便有静順之體進脩便是箇篤實敬義便是箇虛静<lb/>
　故曰陽實隂虛<lb/>
問忠信進德脩辭立誠乾道也敬以直内義以方外坤<lb/>
　道也脩辭恐是顔子非禮勿言之類敬義是確守貞<lb/>
　一如仲弓問仁之類脩省言辭等處是剛健進前一<lb/>
　刀兩斷工夫故屬乎陽而曰乾道敬義夾持是退歩<lb/>
　收斂確實静定工夫故曰坤道不知可作如此看否<lb/>
<pb n="KR3a0108_WYG_028-22b"/>
　曰如此看得極是又問程子又云脩省言辭乃是體<lb/>
　當自家敬以直内義以方外之實事恐此所謂乾道<lb/>
　坤道處亦不可作兩事看曰固皆是脩已上事但若<lb/>
　分言則須如此分别大扺看道理要看得他分合各<lb/>
　有著落方是子細<lb/>
伊川說内積忠信積字說得好某實其善之說雖密不<lb/>
　似積字見得積在此而未見於事之意<lb/>
伊川解脩辭立誠作擇言篤志說得來寛不如明道說<lb/>
<pb n="KR3a0108_WYG_028-23a"/>
　云脩其言辭正爲立己之誠意乃是體當自家敬以<lb/>
　直内義以方外之實事<lb/>
問本義云忠信主於心者無一念之不實既無不實則<lb/>
　是成德恐非進德之事曰忠信所以進德忠信者無<lb/>
　一豪之不實若有一豪之不實如捕風捉影更無下<lb/>
　功處德何由進須是表裏皆實無一豪之僞然後有<lb/>
　以爲進德之地德方日新矣又問脩辭云無一言之<lb/>
　不實此易曉居業如何實曰日日如此行從生至死<lb/>
<pb n="KR3a0108_WYG_028-23b"/>
　常如此用工夫無頃刻不相似又曰知崇禮卑亦是<lb/>
　此意知崇進德之事也禮卑居業之事也<hi>池錄云進謂日見其</hi>
　<hi>新居謂常而不厭</hi>
問忠信所以進德脩辭立其誠所以居業疑忠信是指<lb/>
　言行發於外者而言如爲人謀而不忠與朋友交而<lb/>
　不信皆是發見於外者如何却言進德脩辭立誠與<lb/>
　忠信果何異又指爲居業何也曰忠信是心中朴實<lb/>
　頭見得道理如此故其德日進而不已猶孟子所謂<lb/>
<pb n="KR3a0108_WYG_028-24a"/>
　有諸己者是也故指進德而言脩辭立誠却是就言<lb/>
　語上說又問立誠不就制行上說而特指脩辭何也<lb/>
　曰人不誠處多在言語上<lb/>
敬之問忠信至存義也上面忠信與脩辭立誠未是工<lb/>
　夫到下面方是工夫否曰忠信所以進德脩辭立其<lb/>
　誠所以居業如何未是工夫只上面忠信與脩辭立<lb/>
　誠便是材料下面知至知終惟有實了方㑹如此大<lb/>
　扺以忠信爲本忠信只是實若無實如何㑹進如播<lb/>
<pb n="KR3a0108_WYG_028-24b"/>
　種相似須是實有種子下在泥中方㑹日日見發生<lb/>
　若把箇空殻下在裏面如何㑹發生即是空道理須<lb/>
　是實見得若徒將耳聽過將口說過濟甚事忠信所<lb/>
　以爲實者且如孝須實是孝方始那孝之德一日進<lb/>
　一日如弟須實是弟方始那弟之德一日進一日若<lb/>
　不實却自無根了如何㑹進今日覺見恁地去明日<lb/>
　便漸能熟明日方見有一二分後日便見有三四分<lb/>
　意思自然覺得不同立其誠誠依舊便是上面忠信<lb/>
<pb n="KR3a0108_WYG_028-25a"/>
　脩辭是言語照管得到那裏面亦須照管得到居業<lb/>
　是常常如此不少閒斷德是得之於心業是見之於<lb/>
　事進德是自覺得意思日强似一日日振作似一日<lb/>
　不是外面事只是自見得意思不同業是德之事也<lb/>
　德則欲日進業要終始不易居是存而不失之意可<lb/>
　與幾是見得前面箇道理便能日進向前去存義是<lb/>
　守這箇義只是這箇道理常常存在這裏<lb/>
忠信進德與知至至之可與幾也這幾句都是去底字<lb/>
<pb n="KR3a0108_WYG_028-25b"/>
　脩辭立誠與知終終之可與存義都是住底字進德<lb/>
　是日日新居業是日日如此<lb/>
符問知至至之可與幾也知終終之可與存義也曰忠<lb/>
　信所以進德也脩辭立其誠所以居業也方說知至<lb/>
　至之可與幾也知終終之可與存義也知至是知得<lb/>
　到至處至之謂意思也隨他到那處這裏便可與理<lb/>
　㑹幾微處知終是知得到終處終之謂意思也隨他<lb/>
　到那裏這裏便可與存義存謂存主今日也存主在<lb/>
<pb n="KR3a0108_WYG_028-26a"/>
　這裏明日也存主在這裏<lb/>
知至至之主在至上知終終之主在終上至是要到那<lb/>
　處而未到之辭如去長安未到長安却先知道長安<lb/>
　在那裏從後行去這便是進德之事進德是要日新<lb/>
　又新只管要進去便是要至之故說道可與幾未做<lb/>
　到那裏先知得如此所以說可與幾進字貼著那幾<lb/>
　字至字又貼著那進字終則只是要守業只是這業<lb/>
　今日如此明日又如此所以下箇居字終者只這裏<lb/>
<pb n="KR3a0108_WYG_028-26b"/>
　終居字貼著那存字終字又貼著那居字德是心上<lb/>
　說義是那業上底道理<lb/>
用之問知至至之可與幾也知終終之可與存義也曰<lb/>
　上至字是至處下至字是到那至處知終是終處終<lb/>
　之是終之而不去蓋求必終於是而守之不去也先<lb/>
　知爲幾如人欲往長安雖未到長安然已知長安之<lb/>
　所在所謂可與幾也若已到彼則不謂之幾幾者先<lb/>
　知之謂也存者守而勿失既知得箇道理如此則堅<lb/>
<pb n="KR3a0108_WYG_028-27a"/>
　守之而勿失所謂可與存義也<lb/>
知至是要知所至之地至之便是至那地頭了知終是<lb/>
　知得合如此終之便須下終底工夫幾字是知之初<lb/>
　方是見得事幾便須是至之存義是守得定方存得<lb/>
　這義<lb/>
問知至至之致知也知終終之力行也雖是如此知至<lb/>
　知終皆致知事至之終之皆力行事然知至至之主<lb/>
　於知故可與幾知終終之主於行故可與存義如何<lb/>
<pb n="KR3a0108_WYG_028-27b"/>
　曰知至至之者言此心所知者心眞箇到那所知田<lb/>
　地雖行未到而心已到故其精微幾密一齊在此故<lb/>
　曰可與幾知終終之者既知到極處便力行進到極<lb/>
　處此眞實見於行事故天下義理都無走失故曰可<lb/>
　與存義所謂知者不似今人略知得而已其所知處<lb/>
　此心眞箇一一到那上也<hi>知至至之進德之事以知得端的如此此心自實從</hi>
　<hi>此實處去便是做進德處也</hi>
上下无常非爲邪進退无恆非離羣是不如此只要得<lb/>
<pb n="KR3a0108_WYG_028-28a"/>
　及時又云如此說也好<lb/>
天下所患無君不患無臣有是君必有是臣雖使而今<lb/>
　無少閒也必有出來雲從龍風從虎只怕不是眞箇<lb/>
　龍虎若是眞龍虎必生風致雲也<hi>以上語類二十八條</hi>
横渠論易乾卦諸爻恐皆過論大抵易卦爻辭本只是<lb/>
　各著本卦本爻之象明吉凶之占當如此耳非是就<lb/>
　聖賢地位說道理也故乾六爻自天子以至於庶人<lb/>
　自聖人以至於愚不肖筮或得之義皆有取但純陽<lb/>
<pb n="KR3a0108_WYG_028-28b"/>
　之德剛健之至若以義類推之則爲聖人之象而其<lb/>
　六位之高下又有似聖人之進退故文言因潛見躍<lb/>
　飛自然之文而以聖人之迹各明其義位有高下而<lb/>
　德無淺深也然其本意亦甚分明未嘗過爲深巧如<lb/>
　横渠之說也且如初九則是德巳成而行未著故衆<lb/>
　人未見其德而君子之心確然已有以自信也九二<lb/>
　則人見其庸言庸行閑邪存誠之迹又從而化之也<lb/>
　九三則雖渉此危地而但進德脩業之不已也九四<lb/>
<pb n="KR3a0108_WYG_028-29a"/>
　則其位愈進其危益甚而亦但知循理不恤其他也<lb/>
　九五則以天德居天位而天下莫不仰觀之也上則<lb/>
　過極而亢不能無悔矣若以德言則愈進愈高此當<lb/>
　爲聖而不可知之地又豈有可悔耶今横渠專以聖<lb/>
　人爲說已失本經之指又逐爻爲漸進之意又非文<lb/>
　言之義且其龍德正中不在九二而在九三九二之<lb/>
　德博而化非進於九三則未免於非理非義之失而<lb/>
　其取義前後相妨因繆益訛而轉不得其所矣大抵<lb/>
<pb n="KR3a0108_WYG_028-29b"/>
　近世說經者多不虛心以求經之本意而務極意以<lb/>
　求之本文之外幸而𣺌茫疑似之閒略有縫罅如可<lb/>
　鉤索略有形影如可執搏則遂極筆摸寫以附於經<lb/>
　而謂經之爲說本如是也其亦誤矣此數段文義正<lb/>
　淳所疑多得之但謂九三天下將歸益當進德脩業<lb/>
　爲未然乾乾夕惕自是君子之常事今雖處危地而<lb/>
　不失其常耳知至知終亦不是言脩爲先後之漸只<lb/>
　是見德業内外之别蓋心則致誠以進德身則脩辭<lb/>
<pb n="KR3a0108_WYG_028-30a"/>
　以居業進德者日新居業者無倦與周公繼日待旦<lb/>
　意雖略相近而不相似也九四只是循理而行自無<lb/>
　固必耳亦不爲信孚於人而後可躍也<hi>荅萬正淳○文集</hi>
味道問聖人於文言只把作道理說曰有此氣便有此<lb/>
　理又問文言反復說如何曰如言潛龍勿用陽在下<lb/>
　也又潛龍勿用下也只是一意重疊說伊川作兩意<lb/>
　未穩也<lb/>
問乾元用九天下治也曰九是天德健中便自有順用<lb/>
<pb n="KR3a0108_WYG_028-30b"/>
　之則天下治如下文乃見天則則便是天德<lb/>
乾元者始而亨一段始而亨是生出去利貞是收斂聚<lb/>
　方見性情所以言元亨誠之通利貞誠之復<lb/>
利貞者性情也是乾元之性情始而亨時是乾之發作<lb/>
　處共是一箇性情到那利貞處一箇有一箇性情百<lb/>
　榖草木皆有箇性情了元亨方是他開花結子時到<lb/>
　這利貞時方見得他底性情就這上看乾之性情便<lb/>
　見得這是那利貞誠之復處<lb/>
<pb n="KR3a0108_WYG_028-31a"/>
不言所利明道說云不有其功常久而不已者乾也此<lb/>
　語說得好<lb/>
剛健中正純粹精也觀其文勢只是言此四者又純粹<lb/>
　而精耳程易作六德解未安<lb/>
問乾剛健中正或謂乾剛無柔不得言中正先生嘗言<lb/>
　天地之閒本一氣之流行而有動静耳以其流行之<lb/>
　統體而言則但謂之乾而無所不包以動静分之然<lb/>
　後有隂陽剛柔之别所謂流行之統體指乾道而言<lb/>
<pb n="KR3a0108_WYG_028-31b"/>
　耶曰大哉乾元萬物資始乾道變化各正性命只乾<lb/>
　便是氣之統體物之所資始物之所正性命豈非無<lb/>
　所不包但自其氣之動而言則爲陽自其氣之静而<lb/>
　言則為隂所以陽常兼隂隂不得兼陽陽大隂小隂<lb/>
　必附陽皆是此意也<lb/>
剛健中正為其嫌於不中正所以說箇中正陽剛自是<lb/>
　全體豈得不中正這箇因近日趙善譽者著一件物<lb/>
　事說道只乾坤二卦便偏了乾只是剛底一邊坤只<lb/>
<pb n="KR3a0108_WYG_028-32a"/>
　是柔底一邊某說與他道聖人作一部易如何却將<lb/>
　兩箇偏底物事放在疋頭如何不討箇混淪底放在<lb/>
　那裏註中便是破他說<lb/>
問行而未成如何曰只是事業未就又問乾六爻皆聖<lb/>
　人事安得有未成伊川云未成是未著莫是如此否<lb/>
　曰雖是聖人畢竟初九行而未成問此只論事業不<lb/>
　論德否曰不消如此費力且如伊尹居有莘之時便<lb/>
　是行而未成<lb/>
<pb n="KR3a0108_WYG_028-32b"/>
學聚問辨聖人說得寛這箇便是下面所謂君德兩處<lb/>
　說君德皆如此<lb/>
乾之九三以過剛不中而處危地當終日乾乾夕惕若<lb/>
　則雖危无咎矣聖人正意只是如此若旁通之則所<lb/>
　謂對越在天等說皆可通大抵易之卦爻上自天子<lb/>
　下至庶人皆有用處若謂乾之九三君德已著為危<lb/>
　疑之地則只作得舜禹事使<lb/>
問先天而天弗違後天而奉天時聖人與天為一安有<lb/>
<pb n="KR3a0108_WYG_028-33a"/>
　先後之殊曰只是聖人意要如此天便順從先後相<lb/>
　應不差豪釐也因說人常云如雞覆子啐啄同時不<lb/>
　知是如此否時舉云家閒養雞時舉為兒童日候其<lb/>
　雛之出見他母初未嘗啄蓋氣數才足便自横迸裂<lb/>
　開有時見其出之不利因用手略助之則其子下來<lb/>
　便不長進以此見得這裏一豪人力有不能與先生<lb/>
　笑而然之<lb/>
乂問天專言之則道也又曰天地者道也不知天地即<lb/>
<pb n="KR3a0108_WYG_028-33b"/>
　道耶抑天地是形所以為天地乃道耶曰伊川此句<lb/>
　某未敢道是天地只以形言先天而天弗違如禮雖<lb/>
　先王未之有而可以義起之類雖天之所未為而吾<lb/>
　意之所為自與道契天亦不能違也後天而奉天時<lb/>
　如天叙有典天秩有禮之類雖天之所已爲而理之<lb/>
　所在吾亦奉而行之耳蓋大人無私以道為體此一<lb/>
　節只是釋大人之德<lb/>
乾卦有兩箇其惟聖人乎王肅本却以一箇作愚人此<lb/>
<pb n="KR3a0108_WYG_028-34a"/>
　必其自改得恁地亂道如中庸王肅作小人反中庸<lb/>
　這却又改得是<hi>以上語類十四條</hi>
　　坤<lb/>
問牝馬取其柔順健行之象坤順而言健何也曰守得<lb/>
　這柔順亦堅確故有健象柔順而不堅確則不足以<lb/>
　配乾矣<lb/>
問君子有攸往何也曰此是虛句意在下句伊川只見<lb/>
　彖傳辭押韻有柔順利貞君子攸行之語遂解云君<lb/>
<pb n="KR3a0108_WYG_028-34b"/>
　子所行柔順而利且貞恐非也<lb/>
資乾以始便資坤以生不争得霎時閒乾底亨時坤底<lb/>
　亦亨生是生物<hi>池本云坤之所生</hi>即乾之所始者<lb/>
徐煥云天之行健一息不停而坤不能順動以應其行<lb/>
　則造化生生之功或幾乎息矣此語亦無病萬物資<lb/>
　乾以始而有氣資坤以生而有形氣至而生生即坤<lb/>
　元徐說亦通<lb/>
未有乾行而坤止此說是且如乾施物坤不應則不能<lb/>
<pb n="KR3a0108_WYG_028-35a"/>
　生物既㑹生物便是動若不是他健後如何配乾只<lb/>
　是健得來順<lb/>
問坤言地勢猶乾言天行天行健猶言地勢順然大象<lb/>
　乾不言乾而言健坤不言順而言坤說者雖多究竟<lb/>
　如何曰此不必論只是當時下字時偶有不同必欲<lb/>
　求說則穿鑿却反晦了當理㑹底問地勢猶言高下<lb/>
　相因之勢以其順且厚否曰高下相因只是順若厚<lb/>
　又是一箇道理然惟其厚所以上下只管相因去只<lb/>
<pb n="KR3a0108_WYG_028-35b"/>
　見得他順若是薄底物高下只管相因則傾陷了不<lb/>
　能如此之無窮矣惟其高下相因無窮所以為至順<lb/>
　也君子體之惟至厚為能載物<hi>以上語類六條</hi>
問履霜堅冰至曰隂陽者造化之本所不能無但有淑<lb/>
　慝之分蓋陽淑而隂慝陽好而隂不好也猶有晝必<lb/>
　有夜有暑必有寒有春夏必有秋冬人有少必有老<lb/>
　其消長有常人亦不能損益也但聖人參天地贊化<lb/>
　育於此必有道故觀履霜堅冰至之象必有謹微之<lb/>
<pb n="KR3a0108_WYG_028-36a"/>
　意所以扶陽而抑隂也<lb/>
直方大是他隂爻居隂位無如此之純粹爻辭云直方<lb/>
　大者言占者直方大則不習无不利却不是說坤德<lb/>
　直方大也且如元亨利貞彖裏面說底且隨他說作<lb/>
　一箇事後面說底四事又儘隨他說去如某之說爻<lb/>
　無許多勞攘<lb/>
問坤之道直方大六二純正能得此以為德否曰不可<lb/>
　說坤先有是道而後六二得之以為德坤是何物六<lb/>
<pb n="KR3a0108_WYG_028-36b"/>
　二是何物畢竟只是一箇坤只因這一爻中正便見<lb/>
　得直方大如此<lb/>
問六四括囊註云六四重隂不中故其象占如此重隂<lb/>
　不中何以見其有括囊之象曰隂而又隂其結塞不<lb/>
　開即為括囊矣又問占者必當括囊則无咎何也曰<lb/>
　當天地閉賢人隠之時若非括囊則有咎矣<lb/>
問坤二五皆中爻二是就盡得地道上說五是就著見<lb/>
　於文章事業上說否曰不可說盡得地道他便是坤<lb/>
<pb n="KR3a0108_WYG_028-37a"/>
　道也二在下方是就工夫上說文言云不疑其所行<lb/>
　是也五得尊位則是就他成就處說所以云美在其<lb/>
　中而暢於四支發於事業美之至也<lb/>
黄裳元吉不過是在上之人能以柔順之道黄中色裳<lb/>
　是下體之服能似這箇則無不吉<lb/>
問黄裳元吉伊川解作聖人示戒並舉女媧武后之事<lb/>
　今考本爻無此象這又是象外立教之意否曰不曉<lb/>
　這意若伊川要立議論教人可向别處說不可硬配<lb/>
<pb n="KR3a0108_WYG_028-37b"/>
　在易上說此爻何曾有這義都是硬入這意所以說<lb/>
　得絮了因舉云邵博謂伊川因宣仁垂簾事有怨母<lb/>
　后之意故此爻義特為他發固是他後生妄測度前<lb/>
　輩然亦因此說而後發也<lb/>
問坤上六隂極盛而與陽戰爻中乃不言凶且乾之上<lb/>
　九猶言有悔此却不言何耶曰戰而至於俱傷其血<lb/>
　𤣥黄不言而凶可知矣<lb/>
問乾上九只言亢坤上六却言戰何也曰乾無對待只<lb/>
<pb n="KR3a0108_WYG_028-38a"/>
　有乾而已故不言坤坤則不可無乾隂體不足常虧<lb/>
　欠若無乾便沒上截<lb/>
用六永貞以大終也陽為大隂為小如大過小過之類<lb/>
　皆是以隂陽而言坤六爻皆隂其始本小到此隂皆<lb/>
　變為陽矣所謂以大終也言始小而終大也<lb/>
坤至柔而動也剛坤只是承天如一氣之施坤則盡能<lb/>
　發生承載非剛安能如此<lb/>
問坤至柔而動也剛至静而德方程傳云坤道至柔而<lb/>
<pb n="KR3a0108_WYG_028-38b"/>
　動則剛坤體至静而德則方柔與剛相反静與方疑<lb/>
　相似曰静無形方有體方謂生物有常言其德方正<lb/>
　一定確然不易而生物有常也静言其體則不可得<lb/>
　見方言其德則是其著也<lb/>
履霜堅冰只是說從微時便須著慎來所以說蓋言慎<lb/>
　也由辨之不早辨李光祖云不早辨他直到得郎當<lb/>
　了却方辨剗地激成事來此說最好<lb/>
敬以直内最是緊切工夫<lb/>
<pb n="KR3a0108_WYG_028-39a"/>
敬以直内是持守工夫義以方外是講學工夫<lb/>
敬立而内自直義形而外自方若欲以敬要去直内以<lb/>
　義要去方外即非矣<lb/>
問義形而外方曰義是心頭斷事底心斷於内而外便<lb/>
　方正萬物各得其宜<lb/>
先之問敬以直内義以方外曰說只恁地說須自去下<lb/>
　工夫方見得是如此敬以直内是無纖豪私意胷中<lb/>
　洞然徹上徹下表裏如一義以方外是見得是處決<lb/>
<pb n="KR3a0108_WYG_028-39b"/>
　定是恁地不是處決定不恁地截然方方正正須是<lb/>
　自將去做工夫<lb/>
問君子敬以直内義以方外伊川謂主一之謂敬無適<lb/>
　之謂一而不涵義之意則須於應事接物閒無往而<lb/>
　不主一則義亦在其中矣如此則當明敬中有義義<lb/>
　自敬中出之意方好曰亦不必如此說主一之謂敬<lb/>
　只是心專一不以他念亂之每遇事與至誠專一做<lb/>
　去即是主一之義但既有敬之名則須還他敬字既<lb/>
<pb n="KR3a0108_WYG_028-40a"/>
　有義之名則須還他義字二者相濟則無失此乃理<lb/>
　也若必欲駢合謂義自敬中出則聖人何不只言敬<lb/>
　字便了既又言義字則須與尋義字意始得<lb/>
景紹問敬義曰敬是立己之本義是處事截然方正各<lb/>
　得其宜道夫曰敬以直内義以方外莫是合内外之<lb/>
　道否曰乆之則内外自然合又問敬以直内後便能<lb/>
　義以方外還是更用就上做工夫曰雖是如此也須<lb/>
　是先去敬以直内然後能義以方外景紹曰敬與誠<lb/>
<pb n="KR3a0108_WYG_028-40b"/>
　如何曰敬是戒謹恐懼之義誠是實然之理如實於<lb/>
　為善實於不為惡便是誠只如敬亦有誠與不誠有<lb/>
　人外若謹畏内實縱弛這便是不誠於敬只不誠便<lb/>
　不是這箇物<lb/>
敬以直内義以方外敬義立而德不孤此在坤六二之<lb/>
　爻論六二之德聖人本意謂人占得此爻若直方大<lb/>
　則不習而无不利夫子遂從而解之以敬解直以義<lb/>
　解方又須敬義皆立然後德不孤將不孤來解大字<lb/>
<pb n="KR3a0108_WYG_028-41a"/>
　然有敬而無義不得有義而無敬亦不得只一件便<lb/>
　不可行便是孤<hi>必大録云敬而無義則做出事來必錯了只義而無敬則無本何以為義</hi>
　<hi>皆是孤也</hi>須是敬義立方不孤施之事君則忠於君事親<lb/>
　則悅於親交朋友則信於朋友皆不待習而無一之<lb/>
　不利也又問方是如何曰方是處此事皆合宜截然<lb/>
　區處得如一物四方在面前截然不可得而移易之<lb/>
　意若是圓時便轉動得<hi>以上語類二十一條</hi>
　　屯<lb/>
<pb n="KR3a0108_WYG_028-41b"/>
屯是隂陽未通之時蹇是流行之中有蹇滯困則窮矣<lb/>
屯利建侯此占恐與乾卦利見大人同例亦是占者與<lb/>
　爻相為主賔也曰然但此亦大概如此到占得時又<lb/>
　看如何若是自卜為君者得之則所謂建侯者乃已<lb/>
　也若是卜立君者得之則所謂建侯者乃君也此又<lb/>
　看其所遇如何緣易本不是箇綳定底文字所以曰<lb/>
　不可為典要問占者固如此恐作易者須有定論曰<lb/>
　也只是看一時閒見得箇意思如何耳<lb/>
<pb n="KR3a0108_WYG_028-42a"/>
問剛柔始交而難生程傳以雲雷之象為始交謂震始<lb/>
　交於下坎始交於中如何曰剛柔始交只指震言所<lb/>
　謂震一索而得男也此三句各有所指剛柔始交而<lb/>
　難生是以二體釋卦名義動乎險中大亨貞是以二<lb/>
　體之德釋卦辭雷雨之動滿盈天造草昧宜建侯而<lb/>
　不寧是以二體之象釋卦辭只如此看甚明緣後來<lb/>
　說者交雜混了故覺語意重復<lb/>
問本義云此以下釋元亨利貞用文王本意何也曰文<lb/>
<pb n="KR3a0108_WYG_028-42b"/>
　王本意說乾元亨利貞只是說乾道大通而至正故<lb/>
　筮得者其占當得大通而利於正固至孔子方作四<lb/>
　德說後人不知將謂文王作易便作四德說即非也<lb/>
　如屯卦所謂元亨利貞者以其能動即可以亨而在<lb/>
　險則宜守正故筮得之者其占為大亨而利於正初<lb/>
　非謂四德也故孔子釋此彖辭只曰動乎險中大亨<lb/>
　貞是用文王本意釋之也<lb/>
問屯彖云利建侯而本義取初九陽居隂下為成卦之<lb/>
<pb n="KR3a0108_WYG_028-43a"/>
　主何也曰此彖辭一句蓋取初九一爻之義初九一<lb/>
　爻蓋成卦之主也一陽居二隂之下有以賢下人之<lb/>
　象有為民歸往之象<hi>隂從陽也</hi>故宜立君故象曰以貴下<lb/>
　賤大得民也此意甚好<lb/>
問初九利建侯註云占者如是則利建以為侯此爻之<lb/>
　占與卦辭異未知其指盤桓難進者處隂之下欲進<lb/>
　不能耶將所居得正不肯輕進耶曰卦辭通論一卦<lb/>
　所謂侯者乃屬他人即爻之初九也爻辭專言一爻<lb/>
<pb n="KR3a0108_WYG_028-43b"/>
　所謂侯者乃其自己故不同也<lb/>
問初九以陽在下而居動體上應六四隂柔險陷之爻<lb/>
　固為盤桓之象然六二屯如邅如乘馬班如亦似有<lb/>
　盤桓意曰盤桓只是欲進而難進貌若六二則有險<lb/>
　難矣蓋乘初九之剛下為陽逼故為所難而邅回不<lb/>
　進又問匪宼婚媾程傳設匪逼於㓂難則往求於婚<lb/>
　媾此說如何曰某舊二十許歲時讀至此便疑此語<lb/>
　有病只是别無他說可據只得且隨他說然每不滿<lb/>
<pb n="KR3a0108_WYG_028-44a"/>
　後來方見得不然蓋此四字文義不應必如此費力<lb/>
　解也六二乘初九之剛下為陽所逼然非為㓂也乃<lb/>
　來求巳為婚媾耳此婚媾與己皆正指六四<hi>四當作二</hi>也<lb/>
　又問六四求婚媾此婚媾疑指初九之陽婚媾是隂<lb/>
　何得陽亦可言曰婚媾通指隂陽但程傳謂六二<hi>二當</hi>
　<hi>作四</hi>往求初九之婚媾恐未然也又問十年乃字十年<lb/>
　只是指數窮理極而言耶曰易中此等取象不可曉<lb/>
　如說十年三年七日八月等處皆必有所指但今不<lb/>
<pb n="KR3a0108_WYG_028-44b"/>
　可穿鑿姑闕之可也<lb/>
耿氏解易女子貞不字作嫁笄而字貞不字者謂未許<lb/>
　嫁也却與婚媾之義相通亦說得有理伊川作字育<lb/>
　之字<lb/>
問即鹿无虞曰虞只是虞人六三隂柔在下而居陽位<lb/>
　隂不安於隂則貪求陽欲乘隂即妄行故不中不正<lb/>
　又上無正應妄行取困所以為即鹿无虞陷入林中<lb/>
　之象沙隨盛稱唐人郭京易好近寄得來說鹿當作<lb/>
<pb n="KR3a0108_WYG_028-45a"/>
　麓象辭當作即麓无虞何以從禽也問郭據何書曰<lb/>
　渠云曾得王輔嗣親手與韓康伯注底易本鹿作麓<lb/>
　以從禽上有何字然難考據恐是亂說<hi>以上語類九條</hi>
　　蒙<lb/>
山下有險是卦象險而止是卦德蒙有二義險而止險<lb/>
　在内止在外自家這裏先自不安穩了外面更去不<lb/>
　得便是蒙昧之象若見險而能止則為蹇却是險在<lb/>
　外自家這裏見得去不得所以不去故曰知矣哉嘗<lb/>
<pb n="KR3a0108_WYG_028-45b"/>
　說八卦著這幾箇字形容最好看如險止健順麗入<lb/>
　說動都包括得盡喚作卦之情<lb/>
問本義云九二以可亨之道發人之蒙而又得其時之<lb/>
　中如下文所指之事皆以亨行而當其可何以見其<lb/>
　當其可曰下文所謂二五以志相應而初筮則告之<lb/>
　再三瀆則不告皆時中也初筮告以剛中者亦指九<lb/>
　二有剛中之德故能告而有節夫能告而有節即所<lb/>
　謂以剛而中也問匪我求童蒙童蒙求我我指二童<lb/>
<pb n="KR3a0108_WYG_028-46a"/>
　蒙指五五柔暗而二剛明五來求二二不求五也但<lb/>
　占者若是九二之明則為人求我而亨在人占者若<lb/>
　是六五之暗則為我求人而亨在我與乾九二九五<lb/>
　利見大人之占同例否曰某作如此說却僅勝近世<lb/>
　人硬裝一件事說得來窒礙費氣力但亦恐是如此<lb/>
　耳因問初筮告再三瀆瀆則不告若作占者說則如<lb/>
　何曰人來求我我則當視其可否而告之<hi>蓋視其來求我之發</hi>
　<hi>䝉者有初筮之誠則告之再三煩瀆則不告之也</hi>我求人則當致其精一以<lb/>
<pb n="KR3a0108_WYG_028-46b"/>
　叩之<hi>蓋我而求人以發蒙則當盡初筮之誠而不可有再三之瀆也</hi>銖曰發此一例<lb/>
　即所謂稽實待虛曰然<lb/>
卦中說剛中處最好看剛故能包蒙不剛則方且為物<lb/>
　所蒙安能包蒙剛而不中亦不能包蒙如上九過剛<lb/>
　而不中所以為擊蒙六三說勿用取女者大率隂爻<lb/>
　又不中不正合是那一般無主宰底女人金夫不必<lb/>
　解作剛夫此一卦𦂳要是九二一爻為主所以治蒙<lb/>
　者只在兩箇陽爻而上九過剛故只在此九二為主<lb/>
<pb n="KR3a0108_WYG_028-47a"/>
　而二與五應亦助得那五去治蒙大抵蒙卦除了初<lb/>
　爻統說治蒙底道理其餘三四五皆是蒙者所以唯<lb/>
　九二一爻為治蒙之主<lb/>
蒙以養正聖功也蓋言䝉昧之時先自養敎正當了到<lb/>
　那開發時便有作聖之功若蒙昧之中已自不正他<lb/>
　日何由得㑹有聖功<lb/>
問山下出泉曰古人取象也只是看大意略如此髣髴<lb/>
　不皆端的若解要到親切便都沒去處了如天在山<lb/>
<pb n="KR3a0108_WYG_028-47b"/>
　中山中豈有天如地中有山便只是平地了<lb/>
以象言之果者泉之必通育者静之時也季通云育德<lb/>
　是艮止也<lb/>
或說易象云果行育德育德有山之象果行有水之象<lb/>
　振民育德則振民有風之象育德有山之象先生云<lb/>
　此說得好如風雷益則遷善當如風之速改過當如<lb/>
　雷之決山下有澤損則懲忿有摧高之象窒慾有塞<lb/>
　水之象次第易之卦象都如此不曾一一推究又云<lb/>
<pb n="KR3a0108_WYG_028-48a"/>
　遷善工夫較輕如己之有善以為不足而又遷於至<lb/>
　善若夫改過者非有勇決不能貴乎用力也<lb/>
卦辭有平易底有難曉底利用刑人用說桎梏粗說時<lb/>
　如今人打人棒也須與他脫了那枷方可一向枷他<lb/>
　不得若一向枷他便是以往吝這只是說治蒙者當<lb/>
　寛慢蓋法當如此<lb/>
問擊蒙不利為㓂如本義只是就自身克治上說是如<lb/>
　何曰事之大小都然治身也恁地若治人做得太甚<lb/>
<pb n="KR3a0108_WYG_028-48b"/>
　亦反成為㓂占得此爻凡事不可過當如伊川作用<lb/>
　兵說亦是但只作得一事用不如且就淺處說去却<lb/>
　事事上有用若便說深了則一事用得别事用不得<lb/>
　<hi>以上語類九條</hi>
　　需<lb/>
需主事孚主心需其事而心能信實則光亨以位乎尊<lb/>
　位而中正故所為如此利渉大川而能需則往必有<lb/>
　功利渉大川亦蒙上文有孚光亨貞吉<lb/>
<pb n="KR3a0108_WYG_028-49a"/>
問需卦大指曰需者寧耐之意以剛遇險時節如此只<lb/>
　當寧耐以待之且如渉川者多以不能寧耐致覆溺<lb/>
　之禍故需卦首言利渉大川銖問乾陽上進之物前<lb/>
　遇坎險不可遽進以陷於險故為需曰遇此時節當<lb/>
　隨逺隨近寧耐以待之直至需于泥已甚狼當矣然<lb/>
　能敬慎亦不至敗至於九五需得好只是又難得這<lb/>
　般時節當此時只要定以待之耳至上六居險之極<lb/>
　又有三陽並進六不當位又處隂柔亦只得敬以待<lb/>
<pb n="KR3a0108_WYG_028-49b"/>
　之則吉又問不當位如何曰凡初上二爻皆無位上<lb/>
　六之不當位如父老不任家事而退閒僧家之有西<lb/>
　堂之類<lb/>
以正中以中正也則一般這只是要協韻<lb/>
利渉大川利渉是乾也大川是坎也往有功是乾有功<lb/>
　也<hi>或云以乾去渉大川</hi>
需待也以飲食宴樂謂更無所為待之而已待之須有<lb/>
　至時學道者亦猶是也<lb/>
<pb n="KR3a0108_WYG_028-50a"/>
後世策士之言只說出竒應變聖人不恁地合當需時<lb/>
　便需<lb/>
問敬慎不敗本義以為發明占外之意何也曰言象中<lb/>
　本無此意占者不可無此意所謂占外意也<lb/>
問敬慎曰敬字大慎字細小如人行路一直恁地去便<lb/>
　是敬前面險處防有喫跌便是慎慎是惟恐有失之<lb/>
　之意如思慮兩字思是恁地思去慮是怕不恁地底<lb/>
　意思<lb/>
<pb n="KR3a0108_WYG_028-50b"/>
穴是陷處喚作所安處不得分明有箇坎陷也一向柔<lb/>
　得正了需而不進故能出於坎陷四又坎體之初有<lb/>
　出底道理到那上六則索性陷了<lb/>
伯豐問需于酒食貞吉曰需只是待當此之時别无作<lb/>
　為只有箇待底道理然又須是正方吉<lb/>
坎體中多說酒食想須有此象但今不可考<lb/>
王弼說初上無位如言乾之上九貴而無位需之不當<lb/>
　位然乾之上九不是如此需之不當却有可疑二四<lb/>
<pb n="KR3a0108_WYG_028-51a"/>
　上是隂位不得言不當<hi>以上語類十二條</hi>
　　訟<lb/>
訟攻責也而今訟人攻責其短而訟之自訟則反之於<lb/>
　身亦如此<lb/>
問訟卦大指因言大凡卦辭取義不一如訟有孚窒惕<lb/>
　中吉蓋取九二中實坎為加憂之象<hi>中實為有孚坎險為窒坎為加</hi>
　<hi>憂為惕九二居下卦之中故曰有信而見窒能懼而得中也</hi>終凶蓋取上九終極<lb/>
　於訟之象利見大人蓋取九五剛健中正居尊之象<lb/>
<pb n="KR3a0108_WYG_028-51b"/>
　不利渉大川又取以剛乘險以實履陷之象此取義<lb/>
　不一也然亦有不必如此取者此特其一例也曰卦<lb/>
　辭如此辭極齊整蓋所取諸爻義皆與爻中本辭協<lb/>
　亦有雖取爻義而與爻本辭不同者此為不齊整處<lb/>
　也又問卦變之義曰此訟卦變自遯而來為剛來居<lb/>
　二此是卦變中二爻變者蓋四陽二隂自遯來者十<lb/>
　四卦訟即初變之卦剛來居二柔進居三故曰剛來<lb/>
　而得中又問細讀本義所釋卦辭若看得分明則彖<lb/>
<pb n="KR3a0108_WYG_028-52a"/>
　辭之義亦自明只須略提破此是卦義此是卦象卦<lb/>
　體卦變不必更下注脚矣曰某當初作此文字時正<lb/>
　欲如此蓋彖辭本是釋經之卦辭若看卦辭分明則<lb/>
　彖辭亦已可見但後來要重整頓過未及不知而今<lb/>
　所解能如此本意否又問觀訟一卦之體只是訟不<lb/>
　可成初只不永所事九二不克訟六三守舊居正非<lb/>
　能訟者九四不克訟而能復就正理渝變心志安處<lb/>
　於正九五聽訟元吉上九雖有鞶帶之錫而不免終<lb/>
<pb n="KR3a0108_WYG_028-52b"/>
　朝之褫首尾皆是不可訟之意故彖曰終凶訟不可<lb/>
　成此句豈即本義所指卦體耶曰然因問易最難㸃<lb/>
　如訟九四不克訟<hi>句</hi>復即命<hi>句/</hi>渝<hi>句/</hi>安貞<hi>句</hi>吉六三<lb/>
　食舊德<hi>句</hi>貞<hi>句/</hi>厲終吉<hi>句</hi>曰厲自是一句終吉又是<lb/>
　一句易辭只是元排此幾句在此伊川作變其不安<lb/>
　者為安貞作一句讀恐不甚自然又曰如訟上剛下<lb/>
　險是屬上句險而健訟是屬下句<lb/>
問訟彖云剛來而得中也大抵上體是剛下體是柔剛<lb/>
<pb n="KR3a0108_WYG_028-53a"/>
　下而變柔則為剛來今訟之上體既是純剛安得謂<lb/>
　之剛來耶曰此等須要畫箇圖子看便好訟卦本是<lb/>
　遯卦變來遯之六二上為訟之六三其九三下為九<lb/>
　二乃為訟卦此類如柔來而文剛分剛上而文柔與<lb/>
　夫剛自外來而為主於内皆是如此若畫圖子起便<lb/>
　極好看更不待說若如先儒說則多牽强矣<hi>以上語類三條</hi>
太極兩儀四象八卦者伏羲畫卦之法也說卦天地定<lb/>
　位至坤以藏之以前伏羲所畫八卦之位也帝出乎<lb/>
<pb n="KR3a0108_WYG_028-53b"/>
　震以下文王即伏羲已成之卦而推其義類之詞也<lb/>
　如卦變圖剛來柔進之類亦是就卦已成後用意推<lb/>
　說以此為自彼卦而來耳非真先有彼卦而後方有<lb/>
　此卦也古註說賁卦自泰卦而來先儒非之以為乾<lb/>
　坤合而為泰豈有泰復變為賁之理殊不知若論伏<lb/>
　羲畫卦則六十四卦一時俱了雖乾坤亦無能生諸<lb/>
　卦之理若如文王孔子之說則縱横曲直反覆相生<lb/>
　無所不可要在看得活絡無所拘泥則無不通耳<hi>荅王</hi>
<pb n="KR3a0108_WYG_028-54a"/>
　<hi>伯禮○文集</hi>
天自向上去水自向下來必是有訟<lb/>
問不永所事小有言終吉曰此爻是隂柔之人也不㑹<lb/>
　十分與人訟那人也無十分傷犯底事但只略去訟<lb/>
　之才辨得明便止所以終吉也<lb/>
九二正應在五五亦陽故為窒塞之象<lb/>
訟元吉便似乾之利見大人有占無象者爻便是象訟<lb/>
　元吉九五便是<hi>以上語類四條</hi>
<pb n="KR3a0108_WYG_028-54b"/>
　　師<lb/>
吉无咎謂如一件事自家做出來好方得無罪咎若做<lb/>
　得不好雖是好事也則有咎无咎吉謂如一件事元<lb/>
　是合做底自家做出來又好如所謂戰則克祭則受<lb/>
　福戰而臨事懼好謀成祭而㳟敬齊肅便是无咎克<lb/>
　與受福便是吉如行師之道既已正了又用大人率<lb/>
　之如此則是都做得是便是吉了還有甚咎<lb/>
問師或輿尸伊川說訓為衆主如何曰從來有輿尸血<lb/>
<pb n="KR3a0108_WYG_028-55a"/>
　刃之說何必又牽引别說某自小時未曾識訓詁只<lb/>
　讀白文時便疑如此說後來從郷先生學皆作衆主<lb/>
　說甚不以為然今看來只是兵敗輿其尸而歸之義<lb/>
　小年更讀左傳形民之力而無醉飽之心意欲解釋<lb/>
　形字是割剝之意醉飽是厭足之意蓋以為割剝民<lb/>
　力而無厭足之心後來見注解皆以形字訓象字意<lb/>
　云象民之力而無已甚某甚覺不然但被形字無理<lb/>
　㑹不敢改他底近看正觀政要有引用處皆作刑民<lb/>
<pb n="KR3a0108_WYG_028-55b"/>
　又看家語亦作刑民字方知舊來看得是此是祭公<lb/>
　箴穆王之語須如某說其語方切<lb/>
問易爻取意義如師之五長子帥師乃是本爻有此象<lb/>
　又却說弟子輿尸何也曰此假設之辭也若言弟子<lb/>
　輿尸則凶矣問此例恐與家人嗃嗃而繼以婦子嘻<lb/>
　嘻同曰然<lb/>
開國承家小人勿用舊時說只作論功行賞之時不可<lb/>
　及小人今思量看理去不得他既一例有功如何不<lb/>
<pb n="KR3a0108_WYG_028-56a"/>
　及他得看來開國承家一句是公共得底未分别君<lb/>
　子小人在小人勿用則是勿更用他與之謀議經畫<lb/>
　爾漢光武能用此義自定天下之後一例論功行封<lb/>
　其所以用之在左右者則鄧禹耿弇賈復數人他不<lb/>
　與焉因問古之論功行封真箇是裂土地與之守非<lb/>
　如後世虛帶爵邑若使小人參其閒則誠有弊病曰<lb/>
　勢不容不封他得但聖人别有以處之未見得如何<lb/>
　如舜封象則使吏治其國若是小人亦自有以處之<lb/>
<pb n="KR3a0108_WYG_028-56b"/>
　也<hi>先生云此義方思量得如此未曾改入本義且記取○以上語類四條</hi>
　　比<lb/>
李問比卦大抵占得之多是人君為人所比之象曰也<lb/>
　不必拘若三家村中推一箇人作頭首也是為人所<lb/>
　比也須自審自家才德可以為之比否所以原筮元<lb/>
　永貞也<lb/>
筮字說作占決亦不妨然亦不必說定不是龜筮之筮<lb/>
問不寧方來後夫凶曰别人自相比了已既後於衆人<lb/>
<pb n="KR3a0108_WYG_028-57a"/>
　却要強去比他豈不為人所惡是取凶也後夫猶言<lb/>
　後人春秋傳有云先夫當之矣亦是占中一義<lb/>
伊川言建萬國以比民言民不可盡得而比故建諸侯<lb/>
　使比民而天子所親者諸侯而已這便是他比天下<lb/>
　之道<lb/>
問比之匪人曰初應四四是外比於賢為比得其人二<lb/>
　應五五為顯比之君亦為比得其人惟三乃應上上<lb/>
　為比之无首者故為比之匪人也<lb/>
<pb n="KR3a0108_WYG_028-57b"/>
問伊川解顯比王用三驅失前禽所謂來者揜之去者<lb/>
　不追與失前禽而殺不去者所譬頗不相類如何曰<lb/>
　田獵之禮置旃以為門刈草以為長圍田獵者自門<lb/>
　驅而入禽獸向我而出者皆免惟被驅而入者皆獲<lb/>
　故以前禽比去者不追獲者譬來則取之大意如此<lb/>
　無縁得一一相似伊川解此句不須疑但邑人不誡<lb/>
　吉一句似可疑恐易之文義不如此耳<lb/>
邑人不誡如有聞無聲言其自不消相告誡又如歸市<lb/>
<pb n="KR3a0108_WYG_028-58a"/>
　者不止耕者不變相似<lb/>
易第六爻在上為首自下又為尾兩用比上六象曰比<lb/>
　之无首无所終也是也<hi>以上語類八條</hi>
　　小畜<lb/>
問見人說此卦作巽體順是小人以柔順小術畜君子<lb/>
　故曰小畜如何曰易不可專就人上說且就隂陽上<lb/>
　看分明巽畜乾隂畜陽故謂之小若配之人事則為<lb/>
　小人畜君子也得為臣畜君也得為因小小事畜止<lb/>
<pb n="KR3a0108_WYG_028-58b"/>
　也得不可泥定一事說<lb/>
問密雲不雨自我西郊曰此是以巽畜乾巽順乾健畜<lb/>
　他不得故不能雨凡雨者皆是隂氣盛凝結得密方<lb/>
　濕潤下降為雨且如飯甑蓋得密了氣鬱不通四畔<lb/>
　方有温汗今乾上進一隂止他不得所以彖中云尚<lb/>
　往也是指乾欲上進之象到上九則以卦之始終言<lb/>
　畜極則散遂為既雨既處隂德盛滿如此所以有君<lb/>
　子征凶之戒<lb/>
<pb n="KR3a0108_WYG_028-59a"/>
問風行天上小畜象義如何曰天在山中大畜蓋山是<lb/>
　堅剛之物故能力畜三陽風是柔軟之物止能小畜<lb/>
　之而已耳<lb/>
復自道之復與復卦之復不同復卦言以前不見了這<lb/>
　陽如今復在此復自道是復他本位從那道路上去<lb/>
　如无往不復之復<lb/>
孚有在陽爻有在隂爻伊川謂中虛信之本中實信之<lb/>
　質<lb/>
<pb n="KR3a0108_WYG_028-59b"/>
上九雖是隂畜陽至極處和而為雨必竟隂制陽是不<lb/>
　順所以雖正亦厲<lb/>
小畜上九疑是太甲伊尹之事當之註云隂既盛而亢<lb/>
　陽則君子亦不可以有行恐當云君子於此宜静而<lb/>
　不宜動故征則凶也方與上意不相害曰作伊周之<lb/>
　事說亦得作易本意只說隂畜陽到極處<hi>以上語類七條</hi>
　　履<lb/>
履上乾下兌以隂躡陽是隨後躡他如踏他脚跡相似<lb/>
<pb n="KR3a0108_WYG_028-60a"/>
　所以云履虎尾是隨後履他尾故於卦之三四爻發<lb/>
　虎尾義便是隂去躡他陽背脊後處伊川云履藉說<lb/>
　得生受<lb/>
問履以兌遇乾和說以躡剛強之後所以有履虎尾而<lb/>
　不傷之象但彖言剛中正履帝位而不疚正指九五<lb/>
　而言而九五爻辭乃曰夬履貞厲有危象焉何也曰<lb/>
　夬決也九五以剛中正履帝位而下又以和說應之<lb/>
　故其所行果決自為無所疑礙所以雖正亦厲蓋曰<lb/>
<pb n="KR3a0108_WYG_028-60b"/>
　雖使得正亦危道也為戒深矣<lb/>
問履如何都作禮字說曰辨上下定民志便也是禮底<lb/>
　意思又曰禮主卑下履也是那踐履處所行若不由<lb/>
　禮自是乖戾所以曰履以和行謙又更卑下所以節<lb/>
　制乎禮又曰禮是自家恁地卑下謙是就應物而言<lb/>
伊川這一卦說那大象并素履履道坦坦處却說得好<lb/>
履三四爻正是躡他虎尾處陽是進底物事四又上躡<lb/>
　五亦為虎尾之象<lb/>
<pb n="KR3a0108_WYG_028-61a"/>
　夬履是做得忒快雖合履底也有危厲<lb/>
　視履考祥居履之終視其所履而考其祥做得周備底<lb/>
　　則大吉若只是半截時無由考得其祥後面半截却<lb/>
　　不好未可知旋是那團旋來却到那起頭處<hi>以上語類七條</hi>
　<lb/>
　<lb/>
　<lb/>
　<lb/>
<pb n="KR3a0108_WYG_028-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂朱子全書卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0108_WYG_004-1a"/>
　欽定四庫全書<lb/>
御纂朱子全書卷四<lb/>
　　學四<lb/>
　　　力行　克己改過　雜論立心處事　理欲義利<lb/>
　　　君子小人之辯　論出處<lb/>
　學之之博未若知之之要知之之要未若行之之實<hi>以下</hi>
　　<hi>論力行</hi>
　聖門學者問一句聖人荅他一句便領略將去實是要<lb/>
<pb n="KR3a0108_WYG_004-1b"/>
　　行得如今說得儘多只是不曽就身己做看某之講<lb/>
　　學所以異於科舉之文正是要切已行之若只恁地<lb/>
　　說過依舊不濟事若實是把做工夫只是敬以直内<lb/>
　　義以方外八箇字一生用之不窮<lb/>
　若不用躬行只是說得便了則七十子之從孔子只是<lb/>
　　兩日說便盡何用許多年隨著孔子不去不然則孔<lb/>
　　門諸子皆是獃無能底人矣恐不然也古人只是日<lb/>
　　夜皇皇汲汲去理會這箇身心到得做事業時只隨<lb/>
<pb n="KR3a0108_WYG_004-2a"/>
　自家分量以應之如由之果賜之逹冉求之藝只此<lb/>
　便可以從政不用他求若是大底功業便用大聖賢<lb/>
　做小底功業便用小底賢人做各隨他分量做出來<lb/>
　如何强得<lb/>
人之所以易得流轉立不定者只是脚根不點地<lb/>
問學如登塔逐一層登將去上面一層雖不問人亦自<lb/>
　見得若不去實踏過却懸空妄想便和最下底層不<lb/>
　曽理會得<lb/>
<pb n="KR3a0108_WYG_004-2b"/>
大抵人能於天理人欲界分上立得脚住則儘長進在<lb/>
人言匹夫無可行便是亂說凡日用之間動止語默皆<lb/>
　是行處且湏於行處警省湏是戰戰兢兢方可若悠<lb/>
　悠汎汎地過則又不可<hi>以上語類七條</hi>
近來自覺向時工夫止是講論文義以為積集義理久<lb/>
　當自有得力處却於日用工夫全少點檢諸朋友往<lb/>
　往亦只如此做工夫所以多不得力今方深省而痛<lb/>
　懲之亦願與諸同志勉焉<hi>與吳茂實</hi>
<pb n="KR3a0108_WYG_004-3a"/>
人之一身應事接物無非義理之所在人雖不能盡知<lb/>
　然其大端宜亦無不聞者要在力行其所已知而勉<lb/>
　求其所未至則自近及逺由粗至精循循有序而日<lb/>
　有可見之功矣<hi>荅姚<graphic n="KR1880" url="https://raw.githubusercontent.com/kanripo/KR-Gaiji/master/images/KR1880.png" mimeType="image/png"/>○以上文集二條</hi>
問尋常遇事時也知此為天理彼為人欲及到做時乃<lb/>
　為人欲引去事已却悔如何曰此便是無克己工夫<lb/>
　這様處極要與他掃除打疊方得如一條大路又有<lb/>
　一條小路明知合行大路然小路面前有箇物引著<lb/>
<pb n="KR3a0108_WYG_004-3b"/>
　自家不知不覺行從小路去及至前面荆棘蕪穢又<lb/>
　却生悔此便是天理人欲交戰之機湏是遇事之時<lb/>
　便與克下不得茍且放過此湏明理以先之勇猛以<lb/>
　行之若是上智聖人底資質不用著力自然存天理<lb/>
　而行不流於人欲若賢人資質次於聖人者到遇事<lb/>
　時固不會錯只是先也用分别教是而後行之若是<lb/>
　中人之資質湏大叚著力無一時一刻不照管克治<lb/>
　始得曽子曰仁以為己任不亦重乎死而後已不亦<lb/>
<pb n="KR3a0108_WYG_004-4a"/>
　逺乎又曰戰戰兢兢如臨深淵如履薄冰而今而後<lb/>
　吾知免夫小子直是恁地用功方得<hi>以下論克己改過</hi>
因說克己或曰若是人欲則易見但恐自說是天理處<lb/>
　却是人欲所以為難曰固是如此且從易見底克去<lb/>
　又却理會難見底如剝百合湏去了一重方始去那<lb/>
　第二重今且將義利兩字分箇界限緊緊走從這邊<lb/>
　來其閒細碎工夫又一面理會如做屋柱一般且去<lb/>
　了一重粗皮又慢慢出細今人不曽做得第一重便<lb/>
<pb n="KR3a0108_WYG_004-4b"/>
　要做第二重工夫去如中庸說戒謹乎其所不睹恐<lb/>
　懼乎其所不聞莫見乎隐莫顯乎微故君子謹其獨<lb/>
　此是尋常工夫都做了故又說出向上一層工夫以<lb/>
　見義理之無窮耳不成十目所視十手所指處不謹<lb/>
　便只去謹獨無此理也<lb/>
天理人欲無硬定底界至是兩界分上工夫這邊工夫<lb/>
　多那邊不到占過來若這邊工夫少那邊必侵過來<lb/>
人只有箇天理人欲此勝則彼退彼勝則此退無中立<lb/>
<pb n="KR3a0108_WYG_004-5a"/>
　不進退之理凡人不進便退也譬如劉項相拒於滎<lb/>
　陽成臯閒彼進得一歩則此退一歩此進一歩則彼<lb/>
　退一歩初學則要牢劄定脚與他捱捱得一豪去則<lb/>
　逐旋捱將去此心莫退終湏有勝時勝時甚氣象<lb/>
嘗言坐即靠倚後來捱三四日便坐得先生云氣不從<lb/>
　志處乃是天理人欲交戰處也<lb/>
克己亦别無巧法譬如孤軍猝遇强敵只得盡力舍死<lb/>
　向前而已尚何問哉<lb/>
<pb n="KR3a0108_WYG_004-5b"/>
義利之辨初時尚相對在若少閒主義功深後那利如<lb/>
　何著得如小小竊盗不勞而却矣<lb/>
問而今欲到無欲田地莫只是剗除熟後自會如此否<lb/>
　曰也只是剗除熟而今人於身上不好處只是常剗<lb/>
　去之才發便剗自到熟處<lb/>
問伊川云敬則無己可克曰孔門只有箇顔子孔子且<lb/>
　使之克己如何便會不克此語意味長<lb/>
問持敬與克己工夫曰敬是涵養操持不走作克己則<lb/>
<pb n="KR3a0108_WYG_004-6a"/>
　和根打併了教他盡淨<lb/>
問伊川言目畏尖物此理湏克去室中率置尖物必不<lb/>
　刺人此是如何曰疑病每如此尖物元不曽刺人他<lb/>
　眼病只管見尖物來刺人耳伊川又一處說此稍詳<lb/>
　有人眼病常見獅子伊川教他見獅子則捉來其人<lb/>
　　一面去捉捉來捉去捉不著遂不見獅子了<hi>以上語類十一</hi>
　<hi>條</hi>
茍欲聞過但當一一容受不當復計其虛實則事無大<lb/>
<pb n="KR3a0108_WYG_004-6b"/>
　小人皆樂告而無隐情矣若切切計較必與辯爭恐<lb/>
　非告以有過則喜之意也<hi>荅陳明仲</hi>
問舜聞一善言見一善行若決江河恐只是無氣禀物<lb/>
　欲之累故吾心之理與聞見脗然相契其決如此顔<lb/>
　子不違如愚亦是如此若子路有聞云云則其立志<lb/>
　雖勇然用力亦似覺難恐亦未免為氣禀物欲所累<lb/>
　也曰是<hi>荅余國秀</hi>
所諭氣質過剛未能自克而欲求其所以轉移變化之<lb/>
<pb n="KR3a0108_WYG_004-7a"/>
　道夫知其所偏而欲勝之在吾日用之間屢省而痛<lb/>
　懲之耳故周子有自易其惡自至其中之說是豈他<lb/>
　人所得而與於其閒哉然此亦或有說焉不明於理<lb/>
　而徒欲救其偏亦恐矯枉之過而反失夫中也<hi>荅孫吉甫</hi>
所諭平生大病最在輕弱人患不自知耳既自知得如<lb/>
　此便合痛下工夫勇猛舍棄不要思前算後庶能矯<lb/>
　革所謂藥不瞑眩厥疾不瘳者也<hi>荅孫季和</hi>
既知其病即内自訟而亟改之耳何暇呫呫誦言以咎<lb/>
<pb n="KR3a0108_WYG_004-7b"/>
　既往之失而求改過之名哉今不亟改而徒言之又<lb/>
　自表其未有改之之實也則是病中生病名外取名<lb/>
　不但無益而已<hi>荅杜仁仲</hi>
所諭已悉但區區方持此戒不欲輒破之故不敢承命<lb/>
　亦為賢者慮之恐只中甚自愧便是病根不若從此<lb/>
　痛自斬絶毋以此等為愧而深求可愧之實不必更<lb/>
　為月攘之計以俟來年庶乎於遷善改過有日新之<lb/>
　功而胷中之浩然者無所不慊而日充矣如其不然<lb/>
<pb n="KR3a0108_WYG_004-8a"/>
　則平日講論徒為虛語臨事之際依舊只是平日氣<lb/>
　習世俗常情某實懼焉<hi>荅蔡季通</hi>
所謂一劍兩叚者改過之勇固當如此改過貴勇而防<lb/>
　患貴怯二者相湏然後真可以脩慝辨惑而成徙義<lb/>
　崇徳之功不然則向來竊聆悔過之言非不切至而<lb/>
　前日之書頓至於此亦可驗矣自今以往設使真能<lb/>
　一劍兩叚亦不可以此自恃而平居無事常存祗畏<lb/>
　警懼之心以防其源則庶乎其可耳<hi>荅蔡季通</hi>
<pb n="KR3a0108_WYG_004-8b"/>
所諭義利之閒誠有難擇者但意所疑以為近利者即<lb/>
　便舍去可也向後見得親切却看舊事只有見未盡<lb/>
　舍未盡者不解有過當也<hi>荅符復仲</hi>
人有是身則有耳目鼻口四肢之欲而或不能無害夫<lb/>
　仁人既不仁則其所以滅天理而窮人欲者將益無<lb/>
　所不至此君子之學所以汲汲於求仁而求仁之要<lb/>
　亦曰去其所以害仁者而已蓋非禮而視人欲之害<lb/>
　仁也非禮而聽人欲之害仁也非禮而言且動焉人<lb/>
<pb n="KR3a0108_WYG_004-9a"/>
　欲之害仁也知人欲之所以害仁者在是於是乎有<lb/>
　以拔其本塞其源克之克之而又克之以至於一旦<lb/>
　豁然欲盡而理純則其胷中之所存者豈不粹然天<lb/>
　地生物之心而藹然其若春陽之溫哉默而成之固<lb/>
　無一理之不具而無一物之不該也感而通焉則無<lb/>
　事之不得於理而無物之不被其愛矣嗚呼此仁之<lb/>
　為徳所以一言而可以盡性情之妙而其所以求之<lb/>
　之要則夫子之所以告顔淵者亦可謂一言而舉也<lb/>
<pb n="KR3a0108_WYG_004-9b"/>
　與<hi>克齋記○以上文集九條</hi>
有是理方有這物事如草木有箇種子方生出草木如<lb/>
　人有此心去做這事方始成這事若無此心如何會<lb/>
　成這事<hi>以下論立心處事</hi>
多是要求濟事而不知自身已不立事決不能成人自<lb/>
　心若一豪私意未盡皆足以敗事如上有一點黑下<lb/>
　便有一撲黑上有一豪差下便有尋丈差今若見得<lb/>
　十分透徹待下梢遇事轉移也只做得五六分若今<lb/>
<pb n="KR3a0108_WYG_004-10a"/>
　便只就第四五著理會下梢如何<lb/>
且湏立箇粗底根脚却正好著細處工夫今人於無義<lb/>
　理底言語儘說了無義理底事儘做了是於粗底根<lb/>
　脚猶未立却求深微縱理會得干已甚事<lb/>
人湏是有廉恥孟子曰恥之於人大矣恥便是羞惡之<lb/>
　心人有恥則能有所不為今有一様人不能安貧其<lb/>
　氣銷屈以至立脚不住不知廉恥亦何所不至因舉<lb/>
　吕舍人詩云逢人即有求所以百事非<lb/>
<pb n="KR3a0108_WYG_004-10b"/>
學者當常以志士不忘在溝壑為念則道義重而計較<lb/>
　死生之心輕矣况衣食至微末事不得未必死亦何<lb/>
　用犯義犯分役心役志營營以求之耶某觀今人因<lb/>
　不能咬菜根而至於違其本心者衆矣可不戒哉<lb/>
困阨有輕重力量有小大若能一日十二辰點檢自己<lb/>
　念慮動作都是合宜仰不愧俯不怍如此而不幸填<lb/>
　溝壑喪軀殞命有不暇恤只得成就一箇是處如此<lb/>
　則方寸之間全是天理雖遇大困厄有致命遂志而<lb/>
<pb n="KR3a0108_WYG_004-11a"/>
　已亦不知有人之是非向背惟其是而已<lb/>
天下事不可顧利害凡人做事多要趨利避害不知纔<lb/>
　有利必有害吾雖處得十分利有害隨在背後不如<lb/>
　且就理上求之孟子曰如以利則枉㝷直尺而利亦<lb/>
　可為與且如臨難致死義也若不明其理而顧利害<lb/>
　則見危致命者反不如偷生茍免之人可憐石頭城<lb/>
　寧為袁粲死不作褚淵生民之秉彝不可磨滅如此<lb/>
做事若顧利害其終未有不陷於害者<lb/>
<pb n="KR3a0108_WYG_004-11b"/>
古人臨事所以要回互時是一般國家大事係死生存<lb/>
　亡之際有不可直情徑行處便要權其輕重而行之<lb/>
　今則事事用此一向回互至於枉尋直尺而利亦可<lb/>
　為與是甚意思<lb/>
周旋回䕶底議論最害事<lb/>
問程子避嫌之說曰合當委曲便是道理當如此且如<lb/>
　避嫌亦不能無如作通判與太守是親戚也合當避<lb/>
　嫌第五倫之事非不見得如此自是常有這心在克<lb/>
<pb n="KR3a0108_WYG_004-12a"/>
　不去今人這様甚多只是徇情恁地去少間將這箇<lb/>
　作正道理了大是害事所以古人於誠意正心上更<lb/>
　著工夫正怕到這處<lb/>
將天下正大底道理去處置事便公以自家私意去處<lb/>
　之便私<lb/>
為氣血所使者只是客氣惟於性理說話涵泳自然臨<lb/>
　事有别處<lb/>
悔字難說既不可常存在胷中以為悔又不可不悔若<lb/>
<pb n="KR3a0108_WYG_004-12b"/>
　只說不悔則今番做錯且休明番做錯又休不成說<lb/>
　話問如何是著中底道理曰不得不悔但不可留滯<lb/>
　既做錯此事他時更遇此事或與此事相類便湏懲<lb/>
　戒不可再做錯了<lb/>
人固有初學未有執守應事紛雜暫於靜處少息也只<lb/>
　是略如此然做箇人事至便著應如何事至且說道<lb/>
　待自家去靜處當怒即怒當喜即喜更無定時只當<lb/>
　於此警省如何是合理如何是不合理如何要將心<lb/>
<pb n="KR3a0108_WYG_004-13a"/>
　頓放在閒處得事父母便有事父母許多酬酢出外<lb/>
　應接便有出外許多酬酢<lb/>
有一朋友微諷先生云先生有天生徳於予底意思却<lb/>
　無微服遇宋之意先生曰某又不曽上書自辯又不<lb/>
　曽作詩謗訕只是與朋友講習古書說這道理更不<lb/>
　教做却做何事因曰論語首章言人不知而不愠不<lb/>
　亦君子乎斷章言不知命無以為君子今人開口亦<lb/>
　解一飲一啄自有定分及遇小小利害便生趨避計<lb/>
<pb n="KR3a0108_WYG_004-13b"/>
　較之心古人刀鋸在前鼎鑊在後視之如無物者蓋<lb/>
　緣只見得這道理都不見那刀鋸鼎鑊又曰死生有<lb/>
　命如合在水裏死湏是溺殺此猶不是深奧底事難<lb/>
　曉底話如今朋友都信不及覺見此道日孤令人意<lb/>
　思不佳<lb/>
其默足以容只是不去擊鼔訟寃便是默不成屋下合<lb/>
　說底話亦不敢說也<lb/>
或有人勸某當此之時宜略從時某荅之云但恐如草<lb/>
<pb n="KR3a0108_WYG_004-14a"/>
　藥煆煉得無性了救不得病耳<lb/>
某看人也湏是剛雖則是偏然較之柔不同易以陽剛<lb/>
　為君子陰柔為小人若是柔弱不剛之質少間都不<lb/>
　會振奮只會困倒了<lb/>
湏是慈祥和厚為本如勇決剛果雖不可無然用之有<lb/>
　處所<lb/>
學者湏要有廉隅牆壁便可擔負得大事去如子路世<lb/>
　間病痛都沒了親於其身為不善直是不入此大者<lb/>
<pb n="KR3a0108_WYG_004-14b"/>
　立也<lb/>
人未說為善先湏疾惡能疾惡然後能為善今人見不<lb/>
　好事都只恁不管他民之秉彝好是懿徳不知這秉<lb/>
　彝之良心做那裏去也是可怪<lb/>
輕易是非他人最學者大病是是他是非是他非於我<lb/>
　何所預且管自家<lb/>
味道問死生是大闗節處湏是日用間雖小事亦不放<lb/>
　過一一如此用工夫當死之時方打得透曰然<lb/>
<pb n="KR3a0108_WYG_004-15a"/>
楊問膽欲大而心欲小如何曰膽大是千萬人吾往處<lb/>
　天下萬物不足以動其心貧賤不能移威武不能屈<lb/>
　皆是膽大心小是畏敬之謂文王小心翼翼曽子戰<lb/>
　戰兢兢臨深履薄是也<lb/>
膽欲大而心欲小戰戰兢兢如臨深淵方能為赳赳武<lb/>
　夫公侯干城之事<lb/>
每常令兒子們做事只是說箇大綱與他以為那小小<lb/>
　處置處也易曉不湏說也得後來有做得不滿人意<lb/>
<pb n="KR3a0108_WYG_004-15b"/>
　處未有不由那些子說不要區處處起<lb/>
學常要親細務莫令心粗江西人大抵用心粗<lb/>
直卿勸先生且謝賔客數月將息病先生曰天生一箇<lb/>
　人便湏著管天下事若要不管湏是如楊氏為我方<lb/>
　得某却不曽去學得這般學<lb/>
擇之勞先生人事之繁荅曰大凡事只得耐煩做將去<lb/>
　纔起厭心便不得<lb/>
因論人好習古今治亂典故等學曰亦何必苦苦於此<lb/>
<pb n="KR3a0108_WYG_004-16a"/>
　用心古今治亂不過進君子退小人愛人利物之類<lb/>
　今人都看巧去了<lb/>
季繹勸蔡季通酒止其泉南之行蔡決於先生先生笑<lb/>
　而不荅良久云身勞而心安者為之利少而義多者<lb/>
　為之<lb/>
會做事底人必先度事勢有必可做之理方去做<lb/>
審微於未形御變於將來非知道者孰能<lb/>
事豫吾内事未至而先知其理之謂豫<lb/>
<pb n="KR3a0108_WYG_004-16b"/>
論世事曰湏是心度大方包裹得過運動得行<lb/>
吾輩不用有忿世疾惡之意當常自體此心寛明無係<lb/>
　累則日充日明豈可涯涘耶汎愛親仁聖人忠恕體<lb/>
　用端的如此<lb/>
問待人接物隨其情之厚薄輕重而為酬酢耶一切不<lb/>
　問而待之以厚耶曰知所以處心持己之道則所以<lb/>
　接人待物自有準則<lb/>
侍先生到唐石待野叟樵夫如接賔客略無分豪畦町<lb/>
<pb n="KR3a0108_WYG_004-17a"/>
　某因侍立久之先生曰此一等人若勢分相絶如何<lb/>
　使他得以盡其情唐石有社倉往往支發不時故彼<lb/>
　人來告先生云救弊之道在今日極是要嚴不嚴如<lb/>
　何得實恵及此等細民<lb/>
因說人心不可狹小其待人接物胷中不可先分厚薄<lb/>
　有所别異曰惟君子為能通天下之志放令規模寛<lb/>
　闊使人人各得盡其情多少快活<lb/>
古人尊貴奉之者愈備則其養徳也愈善後之奉養備<lb/>
<pb n="KR3a0108_WYG_004-17b"/>
　者賊之而已矣<lb/>
人最不可曉有人奉身儉嗇之甚充其操上食槁壤下<lb/>
　飲黄泉底却只愛官職有人奉身清苦而好色他只<lb/>
　緣私欲不能克臨事只見這箇重都不見别箇了或<lb/>
　云似此等人分數勝已下底曰不得如此說才有病<lb/>
　便不好更不可以分數論他只愛官職便弑父與君<lb/>
　也敢<lb/>
因說貧曰朋友若以錢相恵不害道理者可受分明說<lb/>
<pb n="KR3a0108_WYG_004-18a"/>
　其交也以道其接也以禮斯孔子受之若以不法事<lb/>
　相委却以錢相恵此則斷然不可<lb/>
恥有當忍者有不當忍者<lb/>
先生愛說恰好二字云凡事自有恰好處<lb/>
聖賢勸人做底必是人有欠闕處戒人莫為底必是自<lb/>
　家占得一分在其間<lb/>
這一邊道理熟那一邊俗見之類自破<lb/>
行夫問為己者無所為而然曰有所為者是為人也這<lb/>
<pb n="KR3a0108_WYG_004-18b"/>
　湏是見得天下之事實是已所當為非吾性分之外<lb/>
　所能有然後為之而無為人之弊耳且如哭死而哀<lb/>
　非為生者今人弔人之喪若以為亡者平日與吾善<lb/>
　厚真箇可悼哭之發於中心此固出於自然者又有<lb/>
　一般人欲亡者家人知我如此而哭者便不是這便<lb/>
　是為人又如人做一件善事是自家自肯去做非待<lb/>
　人教自家做方勉强做此便不是為人也<hi>以上語類四十八條</hi>
問所謂行事者内以處己外以應物内外俱盡乃可無<lb/>
<pb n="KR3a0108_WYG_004-19a"/>
　悔古人所貴於時中者此也不然得於己而失於物<lb/>
　是亦獨行而已矣曰處己接物内外無二道也得於<lb/>
　己而失於物者無之故凡失於物者皆未得於己者<lb/>
　也然得謂得此理失謂失此理非世俗所謂得失也<lb/>
　若世俗所謂得失者則非君子所當論矣時中之說<lb/>
　亦未易言若如來諭則是安常習故同流合汙小人<lb/>
　無忌憚之中庸後漢之胡廣是也豈所謂時中者哉<lb/>
　<hi>荅程允夫</hi>
<pb n="KR3a0108_WYG_004-19b"/>
某嘗謂聖人之道簡易明白而學者所以處己接物大<lb/>
　抵以和為貴故每覺有順從茍且因循之失然纔著<lb/>
　意舉一二事又覺有矯枉過正之病曰既知如此便<lb/>
　速改之何問之有凡事亦自有恰好道理更精察之<lb/>
　則無過直之弊矣<hi>荅余國秀</hi>
吾輩今日事事做不得只有向裏存心窮理與外人無<lb/>
　交渉然亦不免違條礙貫看來無著力處只有更攢<lb/>
　近裏面安身立命耳<hi>與田侍郎</hi>
<pb n="KR3a0108_WYG_004-20a"/>
恢復之形一叚切中今日之病前日更定數語非是欲<lb/>
　茍全正論蓋只此豪釐之間便是人欲天理同行異<lb/>
　情處不可不精察而明辨也夫内脩自治本是吾事<lb/>
　所當為非欲與人為敵然後為之而為之之道必急<lb/>
　其實而緩其名必以深厚淵塞為務而不為浮薄淺<lb/>
　露之態然後可以蓄可久之徳而成可大之功亦非<lb/>
　為畏泄其機而固為是不可測也若謂姑為純正之<lb/>
　論而其實必用機心挾陰謀然後可則是心迹乖離<lb/>
<pb n="KR3a0108_WYG_004-20b"/>
　内外判析孔子讀而儀秦行矣彼管仲商君吳起申<lb/>
　不害非無一切之功而所以卒得罪於聖人之門者<lb/>
　正在於此願明者之熟察之也<hi>與劉共父</hi>
有本不欲為而卒為之本欲為而終不能為者此皆規<lb/>
　模不定持守不固之驗凡事從今更宜審細見得是<lb/>
　當便立定脚根斷不移易如此方立得事若只如此<lb/>
　輕易浮汎終何所成<hi>荅陳膚仲</hi>
自家持守處固是不可放過至於應世接物同異淺深<lb/>
<pb n="KR3a0108_WYG_004-21a"/>
　豈容固必但看得破把得定自不妨各隨分量應副<lb/>
　將去何必如此懷不平之心而浪自苦哉<hi>荅王子合</hi>
問聖人憂世覺民之心終其身至死而不忘耶抑當憂<lb/>
　世覺民非其時此意亦嘗在懷但不戚戚發露也若<lb/>
　終其身常不忘則不見聖人胷中休休焉和樂處若<lb/>
　時或恬然不戚戚發露則又不見聖人於斯人其心<lb/>
　相關甚切處若憂世之心與和樂之心並行而不悖<lb/>
　則二者氣象又為何如曰聖人之心樂天知命者其<lb/>
<pb n="KR3a0108_WYG_004-21b"/>
　常也憂世之心則有感而後見耳<hi>荅陳安卿</hi>
問君子於其所當怒者正其盛怒之時忽有當喜事來<lb/>
　則如何應將應怒了而後應喜耶抑中間且輟怒而<lb/>
　應喜喜了又結斷所怒之事耶抑當權其輕重也曰<lb/>
　喜怒迭至固有輕重然皆自然而應不暇權也但有<lb/>
　所養則其所應之分數緩急不失輕重之宜耳<hi>答陳安卿</hi>
問古人多處貧困而泰然不以累其心不知何道今值<lb/>
　窮困若一切不問則理勢不容己若欲辦集則未免<lb/>
<pb n="KR3a0108_WYG_004-22a"/>
　有屈志靦顔之事曰窮湏是忍忍到熟處自無戚戚<lb/>
　之念矣韓退之盛山詩序說翫而忘之以文辭也云<lb/>
　云文辭淺事茍能翫而樂之尚可以忘仕進之窮通<lb/>
　况吾日誦聖賢之言探索高逺如此而臨事全不得<lb/>
　力此亦足以見其翫之未深矣<hi>荅余國秀</hi>
問顔子在陋巷而顔路甘旨有闕則人子不能無憂顔<lb/>
　子方不改其樂必有處此矣曰此重則彼自輕别無<lb/>
　方法别無意思也<hi>荅王近思</hi>
<pb n="KR3a0108_WYG_004-22b"/>
斯逺殊可念吾人當此境界只有固窮兩字是著力處<lb/>
　如其不然即墮坑落塹無有是處矣尤是文士巧於<lb/>
　言語為人所說易入邪徑如近世陳無已之不見章<lb/>
　雷州吕居仁之不荅梁師成蓋絶無而僅有之為可<lb/>
　貴也<hi>荅趙昌甫</hi>
聞季通謫居却能自適亦甚不易歸期正不湏聞旬呈<lb/>
　亦不必求免如陳了翁曽作諫官及被謫猶著白布<lb/>
　衫繫麻鞋赴旬呈朝廷行遣罪人正欲以此困辱之<lb/>
<pb n="KR3a0108_WYG_004-23a"/>
　若必求免是不受君命也不受君命不受天命也而<lb/>
　可乎<hi>荅林正卿</hi>
素患難行乎患難吾人平日講之熟矣今日正要得力<lb/>
　想為日既久處之愈安不以彼此遲速貳其心也<hi>荅蔡</hi>
　<hi>季通</hi>
今人戚戚不能信命者固無足道然謂付之造物亦非<lb/>
　極摯之語此處儘要見得分明便不動心不可只靠<lb/>
　一言半句海上單方便以為足恐事變之來抵當不<lb/>
<pb n="KR3a0108_WYG_004-23b"/>
　去也<hi>荅吳伯起</hi>
所諭已悉但事己如此不若且靜以聽之吾人所學正<lb/>
　要此處呈驗若看些利害便不免開口告人却與不<lb/>
　學之人何異向見李先生說若大叚排遣不去只思<lb/>
　古人所遭患難有大不可堪者持以自比則亦可以<lb/>
　少安矣始者甚卑其說以為何至如此後來臨事却<lb/>
　覺有得力處不可忽也若閤中不快亦無可奈何事<lb/>
　已至此已展不縮已進不退只得硬著脊梁與他厮<lb/>
<pb n="KR3a0108_WYG_004-24a"/>
　捱看他如何自家決定不肯開口告他若到任滿便<lb/>
　作對移批書離任則他許多威風都無使處矣豈不<lb/>
　快哉東坡在湖州被逮時面無人色兩足俱軟幾不<lb/>
　能行求入與家人訣而使者不聽雖伊川先生謫涪<lb/>
　陵時亦欲入告叔母而不可得惟陳了翁被逮聞命<lb/>
　即行使人駭之請其入治行裝而翁反不聽竒哉竒<lb/>
　哉願子晦勉旃毋為後人羞也此間有吳伯起者不<lb/>
　曽講學後聞陸子靜門人說話自謂有所解悟便能<lb/>
<pb n="KR3a0108_WYG_004-24b"/>
　不顧利害及其作令纔被對移他邑主簿却不肯行<lb/>
　而百方求免某嘗笑之以為何至如此若對移作指<lb/>
　使即逐日執杖子去知府㕔前唱喏若對移作押錄<lb/>
　即逐日抱文案去知縣案前呈覆更作耆長壯丁亦<lb/>
　不妨與他去做况主簿乎吳不能用竟至憤鬱成疾<lb/>
　而死當時若放得下却未必死今不免死而枉陪了<lb/>
　許多下情所失愈多雖其臨機失於斷決亦是平日<lb/>
　欠了持論也志士不忘在溝壑勇士不忘喪其元此<lb/>
<pb n="KR3a0108_WYG_004-25a"/>
　夫子所以有取於虞人而孟子亦發明之李先生說<lb/>
　不忘二字是活句湏向這裏參取愚謂若果識得此<lb/>
　意辦得此心則無入而不自得而彼之權勢威力亦<lb/>
　皆無所施矣<hi>荅廖子晦</hi>
問貧者舉事有費財之浩瀚者不能不計度繁約而為<lb/>
　之裁處此與正義不謀利意相妨否竊恐謀利者是<lb/>
　做這一事更不看道理合當如何只論利便於己與<lb/>
　不利便於己得利便則為之不得則不為若貧而費<lb/>
<pb n="KR3a0108_WYG_004-25b"/>
　財者只是目下恐口足不相應因斟酌裁處而歸之<lb/>
　中其意自不同否曰當為而力不及者量宜處乃是<lb/>
　義也力可為而計費吝惜則是謀利而非義矣<hi>荅陳安卿</hi>
　<hi>○以上文集十六條</hi>
義理身心所自有失而不知所以復之富貴身外之物<lb/>
　求之惟恐不得縱使得之於身心無分豪之益况不<lb/>
　可必得乎若義理求則得之能不喪其所有可以為<lb/>
　聖為賢利害甚明人心之公每為私欲所蔽所以更<lb/>
<pb n="KR3a0108_WYG_004-26a"/>
　放不下但常常以此兩端體察若見得時自湏猛省<lb/>
　急擺脫出來<hi>以下理欲義利君子小人之辯</hi>
徐子融問水火明知其可畏自然畏之不待勉强若是<lb/>
　人欲只緣有愛之之意雖知之而不能不好之奈何<lb/>
　曰此亦未能真知而已又問真知者還當真知人欲<lb/>
　是不好物事否曰如克伐怨欲却不是要去就克伐<lb/>
　怨欲上面要知得到只是自就道理這邊看得透則<lb/>
　那許多不待除而自去若實是看得大底道理要去<lb/>
<pb n="KR3a0108_WYG_004-26b"/>
　求勝做甚麽要去矜夸他人做甚麽求仁而得仁又<lb/>
　何怨怨箇甚麽耳目口鼻四肢之欲惟分是安欲箇<lb/>
　甚麽見得大處分明這許多小小病痛都是氷消凍<lb/>
　解無有㾗迹矣<lb/>
有箇天理便有箇人欲蓋緣這箇天理湏有箇安頓處<lb/>
　才安頓得不恰好便有人欲出來<lb/>
問飲食之間孰為天理孰為人欲曰飲食者天理也要<lb/>
　求美味人欲也<lb/>
<pb n="KR3a0108_WYG_004-27a"/>
問飢食渇飲冬裘夏葛何以謂之天職曰這是天教我<lb/>
　如此飢便食渇便飲只得順他窮口腹之欲便不是<lb/>
　蓋天只教我飢則食渇則飲何曽教我窮口腹之欲<lb/>
或問義利之别曰只是為己為人之分纔為己這許多<lb/>
　便自作一邊去義也是為己天理也是為己若為人<lb/>
　那許多便自作一邊去<lb/>
湏於日用間令所謂義了然明白或言心安處便是義<lb/>
　亦有人安其所不當安豈可以安為義也<lb/>
<pb n="KR3a0108_WYG_004-27b"/>
事無大小皆有義利今做好底事了其間更包得有多<lb/>
　少利私在所謂以善為之而不知其道皆是也<lb/>
問程子曰義安處便為利只是當然而然便安否曰是<lb/>
　也只萬物各得其分便是利君得其為君臣得其為<lb/>
　臣父得其為父子得其為子何利如之此利字即易<lb/>
　所謂利者義之和利便是義之和處然那句解得不<lb/>
　似此語却親切正好去解那句義初似不和而却和<lb/>
　截然不可犯似不和分别後萬物各得其所便是和<lb/>
<pb n="KR3a0108_WYG_004-28a"/>
　不和生於不義義則和而無不利矣<lb/>
才有欲順適底意思即是利<lb/>
或問公私之别曰今小譬之譬如一事若係公衆便心<lb/>
　下不大叚管若係私己便只管横在胷中念念不忘<lb/>
　只此便是公私之辨<lb/>
人只有一箇公私天下只有一箇邪正<lb/>
為己者無所為而然無所為只是見得自家合當做不<lb/>
　是要人道好如甲兵錢榖籩豆有司到當自家理會<lb/>
<pb n="KR3a0108_WYG_004-28b"/>
　便理會不是為别人了理會如割股廬墓一則是不<lb/>
　忍其親之病一則是不忍其親之死這都是為己若<lb/>
　因要人知了去恁地便是為人器逺問子房以家世<lb/>
　相韓故從少年結士欲為韓報仇這是有所為否曰<lb/>
　他當初只一心欲為國報仇只見這是箇臣子合當<lb/>
　做底事不是為别人不是要人知<lb/>
戴少望云洪景盧楊廷秀爭配享俱出可謂無黨曰不<lb/>
　然要無黨湏是分别得君子小人分明某嘗謂凡事<lb/>
<pb n="KR3a0108_WYG_004-29a"/>
　都分作兩邊是底放一邊非底放一邊是底是天理<lb/>
　非底是人欲是即守而勿失非即去而不留此治一<lb/>
　身之法也治一家則分别一家之是非治一邑則分<lb/>
　别一邑之邪正推而一州一路以至天下莫不皆然<lb/>
　此直上直下之道若其不分黑白不辨是非而猥曰<lb/>
　無黨是大亂之道<lb/>
凡一事便有兩端是底即天理之公非底乃人欲之私<lb/>
　湏事事與剖判極處即克治擴充工夫隨事著見然<lb/>
<pb n="KR3a0108_WYG_004-29b"/>
　人之氣稟有偏所見亦往往不同如氣禀剛底人則<lb/>
　見剛處多而處事必失之太剛柔底人則見柔處多<lb/>
　而處事必失之太柔湏先就氣禀偏處克治<lb/>
天理人欲幾微之間<lb/>
今之言持敬者只是說敬非是持敬若此心常在軀殻<lb/>
　中為主便湏常如烈火在身有不可犯之色事物之<lb/>
　來便成兩畔去又何至如是纏繞<hi>以上語類十七條</hi>
知言曰天理人欲同體而異用同行而異情進脩君子<lb/>
<pb n="KR3a0108_WYG_004-30a"/>
　宜深别焉某按此章亦性無善惡之意與好惡性也<lb/>
　一章相類似恐未安蓋天理莫知其所始其在人則<lb/>
　生而有之矣人欲者梏於形雜於氣狃於習亂於情<lb/>
　而後有者也然既有而人莫之辨也於是乎有同事<lb/>
　而異行者焉有同行而異情者焉君子不可以不察<lb/>
　也然非有以立乎其本則二者之幾微瞹萬變夫孰<lb/>
　能别之今以天理人欲混為一區恐未允當吕祖謙<lb/>
　曰天理人欲同體而異用者却似未失蓋降衷秉彝<lb/>
<pb n="KR3a0108_WYG_004-30b"/>
　固純乎天理及為物所誘人欲滋熾天理泯滅而實<lb/>
　未嘗相離也同體異用同行異情在人識之爾某再<lb/>
　詳此論胡子之言蓋欲人於天理中揀别得人欲又<lb/>
　於人欲中便見得天理其意甚切然不免有病者蓋<lb/>
　既謂之同體則上面便著人欲兩字不得此是義理<lb/>
　本原極精微處不可少差試更子細翫索當見本體<lb/>
　實然只一天理更無人欲故聖人只說克己復禮教<lb/>
　人實下工夫去却人欲便是天理未嘗教人求識天<lb/>
<pb n="KR3a0108_WYG_004-31a"/>
　理於人欲汨沒之中也若不能實下工夫去却人欲<lb/>
　則雖就此識得未嘗離之天理亦安所用乎<hi>胡子知言疑義</hi>
來教謂不知自何而有此人欲此問甚緊切某竊以為<lb/>
　人欲云者正天理之反耳謂因天理而有人欲則可<lb/>
　謂人欲亦是天理則不可蓋天理中本無人欲惟其<lb/>
　流之有差遂生出人欲來<hi>荅何叔京</hi>
來書方論董子功利之語而下句所說曽無疑事依舊<lb/>
　是功利之見蓋天下只有一理此是即彼非此非即<lb/>
<pb n="KR3a0108_WYG_004-31b"/>
　彼是不容並立故古之聖賢心存目見只有義理都<lb/>
　不見有利害可計較日用之間應事接物直是判斷<lb/>
　得直截分明而推以及人吐心吐膽亦只如此更無<lb/>
　回互若信得及即相與俱入聖賢之域若信不及即<lb/>
　在我亦無為人謀而不盡底心而此理是非昭著明<lb/>
　白今日此人雖信不及向後他人湏有信得及底非<lb/>
　但一時之計也若如此所論則在我者未免視人顔<lb/>
　色之可否以為語默只此意思何由能使彼信得及<lb/>
<pb n="KR3a0108_WYG_004-32a"/>
　乎然此亦無他只是自家看得道義自不能端的故<lb/>
　不能真知是非之辨而為此回枉不是說時病痛乃<lb/>
　是見處病痛也<hi>荅劉季章</hi>
孟子說未有仁而遺其親未有義而後其君便是仁義<lb/>
　未嘗不利然董生却說正其義不謀其利明其道不<lb/>
　計其功又是仁義未必皆利則自不免去彼而取此<lb/>
　蓋孟子之言雖是理之自然然到直截剖判處却不<lb/>
　若董生之有力也<hi>荅劉季章</hi>
<pb n="KR3a0108_WYG_004-32b"/>
將古今聖賢之言剖析義利處反覆熟讀時時思省義<lb/>
　理何自而來利欲何從而有二者於人孰親孰疎孰<lb/>
　輕孰重必不得已孰取孰舍孰緩孰急初看時似無<lb/>
　滋味久之湏自見得合剖判處則自然放得下矣<hi>荅時</hi>
　<hi>子雲</hi>
義利之說乃儒者第一義平時豈不講論及此今欲措<lb/>
　辭斷事而茫然不知所以為說無乃此身自坐在裏<lb/>
　許而不之察乎此深可懼者<hi>與延平李先生書</hi>
<pb n="KR3a0108_WYG_004-33a"/>
大凡論學當先辨其所趨之邪正然後可察其所用之<lb/>
　能否茍正矣雖其人或不能用然不害其道之為可<lb/>
　用也如其不正則雖有管仲晏子之功亦何足以稱<lb/>
　於聖賢之門哉且古之君子所以汲汲於學者不為<lb/>
　其終有異於物而勤故亦不為其終無異於物而肆<lb/>
　也不為其有名而勸故亦不為其無名而沮也不為<lb/>
　其有利而為故亦不為其無利而止也是其設心蓋<lb/>
　儻然一無有所為者獨以天理當然而吾不得不然<lb/>
<pb n="KR3a0108_WYG_004-33b"/>
　耳<hi>荅吕一道</hi>
大率天下只有一是一非是者湏還他是非者湏還他<lb/>
　非方是自然之平若不分邪正不别是非而但欲其<lb/>
　平決無可平之理此元祐之調停元符之建中所以<lb/>
　敗也<hi>與田侍郎</hi>
世間喻於義者則為君子喻於利者即是小人而近年<lb/>
　一種議論乃欲周旋於二者之間回互委曲費盡心<lb/>
　機卒既不得為君子而其為小人亦不索性亦可謂<lb/>
<pb n="KR3a0108_WYG_004-34a"/>
　悞用其心矣<hi>與楊子直○以上文集九條</hi>
今人皆不能脩身方其為士則役役求仕既仕則復患<lb/>
　祿之不加趨走奔馳無一日閒何如山林布衣之士<lb/>
　道義足於身道義既足於身則何物能嬰之哉<hi>以下論出</hi>
　<hi>處</hi>
諸葛武侯未遇先主只得退藏一向休了也沒奈何孔<lb/>
　子弟子不免事季氏亦事勢不得不然捨此則無以<lb/>
　自活如今世之科舉亦然如顔閔之徒自把得住自<lb/>
<pb n="KR3a0108_WYG_004-34b"/>
　是好不可以一律論人之出處最可畏如漢魏之末<lb/>
　漢末之所事者止有箇曹氏魏末之所事者止有箇<lb/>
　司馬氏皆逆賊耳直卿問子路之事輒與樂正子從<lb/>
　子敖相似曰不然從子敖更無說<lb/>
如說聖人無憂世之心固不可謂聖人視一世未治常<lb/>
　恁戚戚憂愁無聊過日亦非也但要出做不得又且<lb/>
　放下其憂世之心要出仕者聖人愛物之仁至於天<lb/>
　命未至亦無如之何如云君子之仕也行其義也道<lb/>
<pb n="KR3a0108_WYG_004-35a"/>
　之不行已知之矣若就道之不行已知之矣上看恰<lb/>
　似一向沒理會明知不可以行道且漫去做看這便<lb/>
　不得湏看行其義也便自是去就出處之大義亦在<lb/>
　這裏<lb/>
孟子之時時君重士為士者不得不自重故必待時君<lb/>
　致敬盡禮而後見自是當時做得箇規模如此定了<lb/>
　如史記中列國之君擁篲先迎之類却非是當世輕<lb/>
　士而孟子有意於矯之以自高也<lb/>
<pb n="KR3a0108_WYG_004-35b"/>
伊尹孔明必待三聘三顧而起者踐坤順也<lb/>
有言世界無人管久將脫去凡事未到手則姑晦之俟<lb/>
　到手然後為有詰之者曰若不幸未及為而死吾志<lb/>
　不白則如之何曰此亦不奈何吾輩蓋是折本做也<lb/>
　先生曰如此則是一部孟子無一句可用也嘗愛孟<lb/>
　子荅淳于髠之言曰嫂溺援之以手天下溺援之以<lb/>
　道子欲手援天下乎吾人所以救世者以其有道也<lb/>
　既自放倒矣天下豈一手可援哉觀其說緣飾得來<lb/>
<pb n="KR3a0108_WYG_004-36a"/>
　不好安得似陸子靜堂堂自在說成一箇物事乎<lb/>
當官勿避事亦勿侵事<hi>以上語類七條</hi>
逢時報主深悉雅志此在高明必已有定論非他人所<lb/>
　得預然所謂不能自為時者則又非區區所敢聞也<lb/>
　但願老兄毋出於先聖規矩準繩之外而用力於四<lb/>
　端之微以求乎兗公之所樂如其所以告於巍巍當<lb/>
　坐之時之心則其行止忤合付之時命有不足言矣<lb/>
　就其不遇獨善其身以明大義於天下使天下之學<lb/>
<pb n="KR3a0108_WYG_004-36b"/>
　者皆知吾道之正而守之以待上之使令是乃所以<lb/>
　報不報之恩者亦豈必進為而撫世哉佛者之言曰<lb/>
　將此身心奉塵刹是則名為報佛恩而杜子美亦云<lb/>
　四鄰耒耜出何必我家操此言皆有味也夫聖賢固<lb/>
　不能自為時然其仕久止速皆當其可則其所以自<lb/>
　為時者亦非他人之所能奪矣豈以時之不合而變<lb/>
　吾所守以徇之哉<hi>荅陳同甫</hi>
湏是先得吾身好黨類亦好方能得吾君好天下國家<lb/>
<pb n="KR3a0108_WYG_004-37a"/>
　好而所謂好者又有虛實大小久近之不同若自吾<lb/>
　身之好而推之則凡所謂好者皆實皆大而又久逺<lb/>
　若不自吾身推之則彌縫掩覆雖可以茍合於一時<lb/>
　而凡所謂好者皆為他日不可之病根矣蓋脩身事<lb/>
　君初無二事不可作兩般看<hi>荅陳同甫</hi>
輕犯世禍非欲如此顧恐邂逅蹉跌亦非所能避耳要<lb/>
　之惟是不出可以無事一行作吏便如此計較不得<lb/>
　才渉計較回互便是私意也<hi>荅廖子晦</hi>
<pb n="KR3a0108_WYG_004-37b"/>
某之意以為政煩民困正有官君子盡心竭力之時若<lb/>
　人人内顧其私各為自逸之計則分義廢矣<hi>荅詹元善</hi>
靜退之說亦甚善但今亦非是教人求退只是要得依<lb/>
　本分識廉恥不敢自衒自鬻以求知求進耳然亦湏<lb/>
　是讀書窮理使方寸之間洞見此理知得不求只是<lb/>
　本分求著便是罪過不惟不可有求之之迹亦不可<lb/>
　萌求之之心不惟不得說著求字亦不可說著不求<lb/>
　字方是真能自守不求人知也<hi>荅方若水</hi>
<pb n="KR3a0108_WYG_004-38a"/>
　問程子言仕宦奪人志或言為富貴所移也愚意以為<lb/>
　　不特言此但才仕宦則於窒礙處有隨宜區處之意<lb/>
　　浸浸遂入於隨時徇俗之域與初間立心各别此所<lb/>
　　謂奪志也不知程子之意果出於此否又不知人未<lb/>
　　免仕宦而有此病又何以救之曰所論奪志之說是<lb/>
　　也若欲救此但當隨事省察而審其輕重耳然幾微<lb/>
　　之間大湏著精采也<hi>荅趙致道○以上文集六條</hi>
　<lb/>
<pb n="KR3a0108_WYG_004-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂朱子全書卷四<lb/>
</p>
<p>
</p>
  </div>
</body>
</text>
</TEI>
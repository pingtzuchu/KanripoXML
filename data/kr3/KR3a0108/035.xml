<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0108_WYG_035-1a"/>
　欽定四庫全書<lb/>
御纂朱子全書卷三十五<lb/>
　　詩<lb/>
　　　綱領<lb/>
　大序言一國之事係一人之本謂之風所以析衛為弼<lb/>
　　鄘衛曰詩古之樂也亦如今之歌曲音各不同衛有<lb/>
　　衛音鄘有鄘音弼有弼音故詩有鄘音者係之鄘有<lb/>
　　弼音者係之弼若大雅小雅則亦如今之商調宫調<lb/>
<pb n="KR3a0108_WYG_035-1b"/>
　　作歌曲者亦按其腔調而作耳大雅小雅亦古作樂<lb/>
　　之體格按大雅體格作大雅按小雅體格作小雅非<lb/>
　　是做成詩後旋相度其辭目為大雅小雅也大抵國<lb/>
　　風是民庻所作雅是朝廷之詩頌是宗廟之詩又云<lb/>
　　小序漢儒所作有可信處絶少大序好處多然亦有<lb/>
　　不滿人意處<lb/>
　問王風是他風如此不是降為國風曰其辭語可見風<lb/>
　　多出於在下之人雅乃士夫所作雅雖有刺而其辭<lb/>
<pb n="KR3a0108_WYG_035-2a"/>
　荘重與風異<lb/>
器之問風雅與無天子之風之義先生舉鄭漁仲之説<lb/>
　言出於朝廷者為雅出於民俗者為風文武之時周<lb/>
　召之作者謂之周召之風東遷之後王畿之民作者<lb/>
　謂之王風似乎大約是如此亦不敢為斷然之説但<lb/>
　古人作詩體自不同雅自是雅之體風自是風之體<lb/>
　如今人做詩曲亦自有體製不同者自不可亂不必<lb/>
　説雅之降為風今且就詩上理㑹意義其不可曉處<lb/>
<pb n="KR3a0108_WYG_035-2b"/>
　不必反倒因説嘗見蔡行之舉陳君舉説春秋云須<lb/>
　先看聖人所不書處方見所書之義見成所書者更<lb/>
　自理㑹不得却又取不書者來理㑹少閒只是説得<lb/>
　竒巧<lb/>
詩有是當時朝廷作者雅頌是也若國風乃採詩者採<lb/>
　之民間以見四方民情之美惡二南亦是採民言而<lb/>
　被樂章耳程先生必要説是周公作以教人不知是<lb/>
　如何某不敢從若變風又多是淫亂之詩故班固言<lb/>
<pb n="KR3a0108_WYG_035-3a"/>
　男女相與歌詠以言其傷是也聖人存此亦以見上<lb/>
　失其教則民欲動情勝其弊至此故曰詩可以觀也<lb/>
　且詩有六義先儒更不曾説得明却因周禮説豳詩<lb/>
　有豳雅豳頌即於一詩之中要見六義思之皆不然<lb/>
　盖所謂六義者風雅頌乃是樂章之腔調如言仲吕<lb/>
　調大石調越調之類至比興賦又别直指其名直敘<lb/>
　其事者賦也本要言其事而虚用兩句釣起因而接<lb/>
　續去者興也引物為况者比也立此六義非特使人<lb/>
<pb n="KR3a0108_WYG_035-3b"/>
　知其聲音之所當又欲使歌者知作詩之法度也問<lb/>
　豳之所以為雅為頌者恐是可以用雅底腔調又可<lb/>
　用頌底腔調否曰恐是如此某亦不敢如此斷今只<lb/>
　説恐是亡其二<lb/>
舊曽有一老儒鄭漁仲更不信小序只依古本與疊在<lb/>
　後面某今亦只如此令人虚心看正文乆之其義自<lb/>
　見盖所謂序者類多世儒之談不解詩人本意處甚<lb/>
　多且如止乎禮義果能止禮義否桑中之詩禮義在<lb/>
<pb n="KR3a0108_WYG_035-4a"/>
　何處王徳脩曰他要存戒曰此正文中無戒意只是<lb/>
　直述他滛亂事耳若鶉之奔奔相䑕等詩却是譏罵<lb/>
　可以為戒此則不然某今看得鄭詩自叔于田等詩<lb/>
　之外如狡童子衿等篇皆滛亂之詩而説詩者誤以<lb/>
　為刺昭公刺學校廢耳衛詩尚可猶是男子戲婦人<lb/>
　鄭詩則不然多是婦人戱男子所以聖人尤惡鄭聲<lb/>
　也出其東門却是箇識道理底人做<lb/>
林子武問詩者中聲之所止曰這只是正風雅頌是中<lb/>
<pb n="KR3a0108_WYG_035-4b"/>
　聲那變風不是伯恭堅要牽合說是然恐無此理今<lb/>
　但去讀看便自有那輕薄底意思在了如韓愈説數<lb/>
　句其聲浮且淫之類這正是如此<lb/>
問詩中説興處多近比曰然如關雎麟趾相似皆是興<lb/>
　而兼比然雖近比其體却只是興且如關關睢鳩本<lb/>
　是興起到得下面説窈窕淑女此方是入題説那實<lb/>
　事盖興是以一箇物事貼一箇物事説上文興而起<lb/>
　下文便接説實事如麟之趾下文便接振振公子一<lb/>
<pb n="KR3a0108_WYG_035-5a"/>
　箇對一箇説盖公本是箇好底人子也好孫也好族<lb/>
　人也好譬如麟趾也好定也好角也好及比則却不<lb/>
　入題了如比那一物説便是說實事如螽斯羽詵詵<lb/>
　兮宜爾子孫振振兮螽斯羽一句便是説那人了下<lb/>
　靣宜爾子孫依舊是就螽斯羽上説更不用説實事<lb/>
　此所以謂之比大率詩中比興皆類此<lb/>
比是以一物比一物而所指之事常在言外興是借彼<lb/>
　一物以引起此事而其事常在下句但比意雖切而<lb/>
<pb n="KR3a0108_WYG_035-5b"/>
　却淺興意雖闊而味長<lb/>
詩之興全無巴鼻<hi>振録云多是假他物舉起全不取其義</hi>後人詩猶有此<lb/>
　體如青青陵上柏磊磊澗中石人生天地閒忽如逺<lb/>
　行客又如髙山有厓林木有枝憂來無端人莫之知<lb/>
　青青河畔草綿綿思逺道皆是此體<lb/>
或問詩六義注三經三緯之説曰三經是賦比興是做<lb/>
　詩底骨子無詩不有才無則不成詩盖不是賦便是<lb/>
　比不是比便是興如風雅頌却是裏靣横丳底都有<lb/>
<pb n="KR3a0108_WYG_035-6a"/>
　賦比興故謂之三緯<lb/>
器之問詩傳分别六義有未備處曰不必又只管滯却<lb/>
　許多且看詩意義如何古人一篇詩必有一篇意思<lb/>
　且要理㑹得這箇如柏舟之詩只説到静言思之不<lb/>
　能奮飛綠衣之詩說我思古人實獲我心此可謂止<lb/>
　乎禮義所謂可以怨便是喜怒哀樂𤼵而皆中節處<lb/>
　推此以觀則子之不得於父臣之不得於君朋友之<lb/>
　不相信皆當以此意處之如屈原之懷沙赴水賈誼<lb/>
<pb n="KR3a0108_WYG_035-6b"/>
　言歴九州而相其君何必懐此都也便都過當了古<lb/>
　人胷中發出意思自好看著三百篇詩則後世之詩<lb/>
　多不足觀矣<lb/>
問詩傳説六義以托物興辭為興與舊説不同曰覺舊<lb/>
　説費力失本指如興體不一或借眼前物事説将起<lb/>
　或别自将一物説起大抵只是将三四句引起如唐<lb/>
　時尚有此等詩體如青青河畔草青青水中蒲皆是<lb/>
　别借此物興起其辭非必有感有見於此物也有将<lb/>
<pb n="KR3a0108_WYG_035-7a"/>
　物之無興起自家之所有将物之有興起自家之所<lb/>
　無前軰都理㑹這箇不分明如何説得詩本指只伊<lb/>
　川也自未見得看所説有甚廣大處子細看本指却<lb/>
　不如此若上蔡怕曉得詩如云讀詩須先要識得六<lb/>
　義體面這是他識得要領處<lb/>
詩纔說得宻便說他不著國史明乎得失之迹這一句<lb/>
　也有病周禮禮記中史並不掌詩左傳説自分曉以<lb/>
　此見得大序亦未必是聖人做小序更不須説他做<lb/>
<pb n="KR3a0108_WYG_035-7b"/>
　小序不㑹寛説每篇便求一箇實事填塞了他有尋<lb/>
　得著底猶自可通不然便與詩相礙那解底要就詩<lb/>
　却礙序要就序却礙詩詩之興是劈頭説那沒來由<lb/>
　底兩句下面方説那事這箇如何通解鄭聲淫所以<lb/>
　鄭詩多是淫佚之辭狡童将仲子之類是也今喚做<lb/>
　忽與祭仲與詩辭全不相似這箇只似而今閒潑曲<lb/>
　子南山有臺等數篇是燕饗時常用底敘賓主相好<lb/>
　之意一似今人致語又曰詩小序不可信而今看詩<lb/>
<pb n="KR3a0108_WYG_035-8a"/>
　有詩中分明説是某人某事者則可知其他不曾説<lb/>
　者而今但可知其説此等事而已韓退之詩曰春秋<lb/>
　書王法不誅其人身<lb/>
詩序東漢儒林傳分明説道是衛宏作後來經意不明<lb/>
　都是被他壊了某又看得亦不是衛宏一手作多是<lb/>
　兩三手合成一序愈説愈疎浩云蘇子由却不取小<lb/>
　序曰他雖不取下靣言語留了上一句便是病根伯<lb/>
　恭專信序又不免牽合伯恭凡百長厚不肯非毁前<lb/>
<pb n="KR3a0108_WYG_035-8b"/>
　軰要出脱回䕶不知道只為得箇解經人却不曾為<lb/>
　得聖人本意是便道是不是便道不是方得<lb/>
因論詩歴言小序大無義理皆是後人杜撰先後增益<lb/>
　凑合而成多就詩中採摭言語更不能𤼵明詩之大<lb/>
　旨纔見有漢之廣矣之句便以為德廣所及才見有<lb/>
　命彼後車之言便以為不能飲食教載行葦之序但<lb/>
　見牛羊勿踐便謂仁及草木但見戚戚兄弟便謂親<lb/>
　睦九族見黄耉台背便謂飬老見以祈黄耉便謂乞<lb/>
<pb n="KR3a0108_WYG_035-9a"/>
　言見介爾景福便謂成其福禄随文生義無復倫理<lb/>
　卷耳之序以求賢審官知臣下之勤勞為后妃之志<lb/>
　事固不倫矣况詩中所謂嗟我懐人其言親暱太甚<lb/>
　寧后妃所得施於使臣者哉桃夭之詩謂婚姻以時<lb/>
　國無鰥民為后妃之所致而不知其為文王刑家及<lb/>
　國其化固如此豈專后妃所能致耶其他變風諸詩<lb/>
　未必是刺者皆以為刺未必是言此人必傅㑹以為<lb/>
　此人桑中之詩放蕩留連止是滛者相戱之辭豈有<lb/>
<pb n="KR3a0108_WYG_035-9b"/>
　刺人之惡而反自陷於流蕩之中子衿詞意輕儇亦<lb/>
　豈刺學校之辭有女同車等皆以為刺忽而作鄭忽<lb/>
　不娶齊女其初亦是好底意思但見後來失國便将<lb/>
　許多詩盡為刺忽而作考之於忽所謂淫昏暴虐之<lb/>
　類皆無其實至遂目為狡童豈詩人愛君之意况其<lb/>
　所以失國正坐柔懦闊踈亦何狡之有幽厲之刺亦<lb/>
　有不然甫田諸篇凡詩中無詆譏之意者皆以為傷<lb/>
　今思古而作其他謬誤不可勝説後世但見詩序巍<lb/>
<pb n="KR3a0108_WYG_035-10a"/>
　然冠於篇首不敢復議其非至有解説不通多為飾<lb/>
　辭以曲䕶之者其誤後學多矣大序却好或者謂補<lb/>
　凑而成亦有此理書小序亦未是只如堯典舜典便<lb/>
　不能通貫一篇之意堯典不獨為遜舜一事舜典到<lb/>
　歴試諸艱之外便不該通了其他書序亦然至如書<lb/>
　大序亦疑不是孔安國文字大抵西漢文章渾厚近<lb/>
　古雖董仲舒劉向之徒言語自别讀書大序便覺輭<lb/>
　慢無氣未必不是後人所作也<lb/>
<pb n="KR3a0108_WYG_035-10b"/>
詩序實不足信向見鄭漁仲有詩辨妄力詆詩序其閒<lb/>
　言語太甚以為皆是村野妄人所作始亦疑之後来<lb/>
　子細看一兩篇因質之史記國語然後知詩序之果<lb/>
　不足信因是看行葦賓之初筵抑數篇序與詩全不<lb/>
　相似以此看其他詩序其不足信者煞多以此知人<lb/>
　不可亂説話便都被人看破了詩人假物興辭大率<lb/>
　将上句引下句如行葦勿踐履戚戚兄弟莫逺具爾<lb/>
　行葦是比兄弟勿字乃興莫字此詩自是飲酒㑹賔<lb/>
<pb n="KR3a0108_WYG_035-11a"/>
　之意序者却牽合作周家忠厚之詩遂以行葦為仁<lb/>
　及草木如云酌以大斗以祈黄耉亦是歡合之時祝<lb/>
　夀之意序者遂以為飬老乞言豈知祈字本只是祝<lb/>
　頌其髙壽無乞言意也抑詩中閒煞有好語亦非刺<lb/>
　厲王如於乎小子豈是以此指其君兼厲王是暴虐<lb/>
　大惡之主詩人不應不述其事實只説謹言節語况<lb/>
　厲王無道謗訕者必不容武公如何恁地指斥曰小<lb/>
　子國語以為武公自警之詩却自可信大率古人作<lb/>
<pb n="KR3a0108_WYG_035-11b"/>
　詩與今人作詩一般其閒亦自有感物道情吟詠情<lb/>
　性幾時盡是譏刺他人只縁序者立例篇篇要作美<lb/>
　刺説将詩人意思盡穿鑿壞了且如今人見人纔做<lb/>
　事便作一詩歌美之或譏刺之是甚麽道理如此一<lb/>
　似里巷無知之人胡亂稱頌諛説把持放鵰何以見<lb/>
　先王之澤何以為性情之正詩中數處皆應荅之詩<lb/>
　如天保乃與鹿鳴為唱荅行葦與既醉為唱荅蟋蟀<lb/>
　與山有樞為唱荅唐自是晉未改號時國名自序者<lb/>
<pb n="KR3a0108_WYG_035-12a"/>
　以為刺僖公便牽合謂此晉也而謂之唐乃有堯之<lb/>
　遺風本意豈因此而謂之唐是皆鑿説但唐風自是<lb/>
　尚有勤儉之意作詩者是一箇不敢放懐底人説今<lb/>
　我不樂日月其除便又説無已太康職思其居到山<lb/>
　有樞是荅者便謂子有衣裳弗曳弗婁宛其死矣他<lb/>
　人是愉子有鐘鼓弗鼓弗考宛其死矣他人是保這<lb/>
　是荅他不能享些快活徒恁地苦澀詩序亦有一二<lb/>
　有憑據如清人碩人載馳諸詩是也昊天有成命中<lb/>
<pb n="KR3a0108_WYG_035-12b"/>
　説成王不敢康成王只是成王何須牽合作成王業<lb/>
　之王自序者恁地附㑹便謂周公作此以告成功他<lb/>
　既作周公告成功便将成王字穿鑿説了又幾曾是<lb/>
　郊祀天地被序者如此説後來遂生一塲事端有南<lb/>
　北郊之事此詩自説昊天有成命又不曾説著地如<lb/>
　何説道祭天地之詩設使合祭亦須幾句説及后土<lb/>
　如漢諸郊祀詩祭某神便説某事若用以祭地不應<lb/>
　只説天不説地東萊詩記却編得子細只是大本已<lb/>
<pb n="KR3a0108_WYG_035-13a"/>
　失了更說甚麽向嘗與之論此如清人載馳一二詩<lb/>
　可信渠却云安得許多文字證據某云無證而可疑<lb/>
　者只當闕之不可據序作證渠又云只此序便是證<lb/>
　某因云今人不以詩說詩却以序解詩是以委曲牽<lb/>
　合必欲如序者之意寧失詩人之本意不恤也此是<lb/>
　序者大害處<lb/>
問詩傳多不解詩序何也曰某自二十歳時讀詩便覺<lb/>
　小序無意義及去了小序只翫味詩詞却又覺得道<lb/>
<pb n="KR3a0108_WYG_035-13b"/>
　理貫徹當初亦嘗質問諸鄉先生皆云序不可廢而<lb/>
　某之疑終不能釋後到三十歲斷然知小序之出於<lb/>
　漢儒所作其為繆戾有不可勝言東萊不合只因序<lb/>
　講解便有許多牽强處某嘗與言之終不肯信讀詩<lb/>
　記中雖多說序然亦有說不行處亦廢之某因作詩<lb/>
　傳遂成詩序辨説一册其他繆戾辨之頗詳<lb/>
問先生說詩率皆叶韻得非詩本樂章播諸聲詩自然<lb/>
　叶韻方諧律吕其音節本如是耶曰固是如此然古<lb/>
<pb n="KR3a0108_WYG_035-14a"/>
　人文章亦多是叶韻因舉王制及老子叶韻處數叚<lb/>
　又曰周頌多不叶韻疑自有和底篇相叶清廟之瑟<lb/>
　朱弦而疏越一唱而三歎歎即和聲也<lb/>
詩之音韻是自然如此這箇與天通古人音韻寛後人<lb/>
　分得宻後隔開了離騷注中𤼵兩箇例在前朕皇考<lb/>
　曰伯庸庚寅吾以降<hi>洪</hi>又重之以脩能<hi>耐</hi>紉秋蘭以<lb/>
　為佩後人不曉却謂只此兩韻如此某有楚詞叶韻<lb/>
　作子厚名字刻在漳州<lb/>
<pb n="KR3a0108_WYG_035-14b"/>
或問呉氏叶韻何據曰他皆有據泉州有其書每一字<lb/>
　多者引十餘證少者亦兩三證他説元初更多後刪<lb/>
　去姑存此耳然猶有未盡因言商頌天命降監下民<lb/>
　有嚴不僭不濫不敢怠遑呉氏云嚴字恐是荘字漢<lb/>
　人避諱改作嚴字某後來因讀楚辭天問見嚴字都<lb/>
　押入剛字方字去又此閒鄉音嚴作户剛反乃知嚴<lb/>
　字自與遑字叶然呉氏豈不曾看楚辭想是偶然失<lb/>
　之又如兄弟鬩于牆外禦其務每有良朋烝也無戎<lb/>
<pb n="KR3a0108_WYG_035-15a"/>
　吳氏復疑侮當作䝉以叶戎字某却疑古人訓戎為<lb/>
　汝如以佐戎辟戎雖小子則戎汝音或通後來讀常<lb/>
　武詩有云南仲太祖太師皇父整我六師以脩我戎<lb/>
　則與汝叶明矣<lb/>
器之問詩曰古人情意温厚寛和道得言語自恁地好<lb/>
　當時叶韻只是要便於諷詠而已到得後來一向於<lb/>
　字韻上嚴切却無意思漢不如周魏晉不如漢唐不<lb/>
　如魏晉本朝又不如唐如元微之劉禹錫之徒和詩<lb/>
<pb n="KR3a0108_WYG_035-15b"/>
　猶自有韻相重密本朝和詩便定不要一字相同不<lb/>
　知却愈壊了詩<lb/>
讀詩之法且如白華菅兮白茅束兮之子之逺俾我獨<lb/>
　兮盖言白華與茅尚能相依而我與子乃相去如此<lb/>
　之逺何哉又如倬彼雲漢為章于天周王夀考遐不<lb/>
　作人只是説雲漢恁地為章于天周王夀考豈不能<lb/>
　作人也上兩句皆是引起下靣説略有些意思傍著<lb/>
　不須深求只此讀過便得<lb/>
<pb n="KR3a0108_WYG_035-16a"/>
問以詩觀之雖千百載之逺人之情偽只此而已更無<lb/>
　兩般曰以某看來須是别換過天地方别換一様人<lb/>
　情釋氏之説固不足據然其書説盡百千萬劫其事<lb/>
　情亦只如此而已况天地無終窮人情安得有異<lb/>
今欲觀詩不若且置小序及舊説只将元詩虚心熟讀<lb/>
　徐徐翫味候髣髴見箇詩人本意却從此推尋将去<lb/>
　方有感𤼵如人拾得一箇無題目詩再三熟看亦須<lb/>
　辨得出來若被舊説一局局定便看不出今雖説不<lb/>
<pb n="KR3a0108_WYG_035-16b"/>
　用舊説終被他先入在内不期依舊從他去某向作<lb/>
　詩解文字初用小序至解不行處亦曲為之説後來<lb/>
　覺得不安第二次解者雖存小序閒為辨破然終是<lb/>
　不見詩人本意後來方知只盡去小序便自可通於<lb/>
　是盡滌舊説詩意方活<lb/>
讀詩之法只是熟讀涵泳自然和氣從胷中流出其妙<lb/>
　處不可得而言不待安排措置務自立説只恁平讀<lb/>
　著意思自足須是打疊得這心光蕩蕩地不立一箇<lb/>
<pb n="KR3a0108_WYG_035-17a"/>
　字只管虚心讀他少閒推來推去自然推出那箇道<lb/>
　理所以説以此洗心便是以這道理盡洗出那心裏<lb/>
　物事渾然都是道理上蔡曰學詩須先識得六義體<lb/>
　靣而諷味以得之此是讀詩之要法看來書只是要<lb/>
　讀讀得熟時道理自見切忌先自布置立説<lb/>
問學者誦詩每篇誦得幾徧曰也不曾記只覺得熟便<lb/>
　止曰便是不得須是讀熟了文義都曉得了涵泳讀<lb/>
　取百來徧方見得那好處那好處方出方見得精怪<lb/>
<pb n="KR3a0108_WYG_035-17b"/>
　見公每日説得來乾燥元來不曾熟讀若讀到精熟<lb/>
　時意思自説不得如人下種子既下得種了須是討<lb/>
　水去灌溉他討糞去培擁他與他耘鋤方是下工夫<lb/>
　飬他處今却只下得箇種子了便休都無耘治培飬<lb/>
　工夫如人相見纔見了便散去都不曾交一談如此<lb/>
　何益所以意思都不生與自家都不相入都恁地乾<lb/>
　燥這箇貪多不得讀得這一篇恨不得常熟讀此篇<lb/>
　如無那第二篇方好而今只是貪多讀第一篇了便<lb/>
<pb n="KR3a0108_WYG_035-18a"/>
　要讀第二篇讀第二篇了便要讀第三篇恁地不成<lb/>
　讀書此便是大不敬<hi>此句厲聲説</hi>須是殺了那走作底心<lb/>
　方可讀書<lb/>
毛鄭所謂山東老學究歐陽㑹文章故詩意得之亦多<lb/>
　但是不合以今人文章如他底意思去看故皆局促<lb/>
　了詩意古人文章有五七十里不回頭者蘇黄門詩<lb/>
　説疎放覺得好<lb/>
因言歐陽永叔本義而曰理義大本復明於世固自周<lb/>
<pb n="KR3a0108_WYG_035-18b"/>
　程然先此諸儒亦多有助舊來儒者不越注疏而已<lb/>
　至永叔原父孫明復諸公始自出議論如李泰伯文<lb/>
　字亦自好此是運數将開理義漸欲復明於世故也<lb/>
　蘇明允説歐陽之文處形容得極好近見其奏議文<lb/>
　字如回河等剳子皆説得盡誠如老蘇所言便如詩<lb/>
　本義中辨毛鄭處文辭舒緩而其説直到底不可移<lb/>
　易<lb/>
問讀詩記序中雅鄭邪正之説未明曰向來看詩中鄭<lb/>
<pb n="KR3a0108_WYG_035-19a"/>
　詩弼鄘衛詩便是鄭衛之音其詩大段邪淫伯㳟直<lb/>
　以謂詩皆賢人所作皆可歌之宗廟用之賔客此甚<lb/>
　不然如國風中亦多有邪淫者又問思無邪之義曰<lb/>
　此只是三百篇可蔽以詩中此言所謂無邪者讀詩<lb/>
　之大體善者可以勸而惡者可以戒若以為皆賢人<lb/>
　所作賢人决不肯為此若只一鄉一里中有箇恁地<lb/>
　人專一作此怨刺恐亦不静至於皆欲被之絃歌用<lb/>
　之宗廟如鄭衛之詩豈不䙝瀆用以祭幽厲褒姒可<lb/>
<pb n="KR3a0108_WYG_035-19b"/>
　也施之賔客燕饗亦待好賔客不得須衞靈陳幽乃<lb/>
　可耳所謂詩可以興者使人興起有所感𤼵有所懲<lb/>
　創可以觀者見一時之習俗如此所以聖人存之不<lb/>
　盡刪去便盡見當時風俗美惡非謂皆賢人所作耳<lb/>
　大序説止乎禮義亦可疑小序尤不可信皆是後人<lb/>
　託之仍是不識義理不曉事如山東學究者皆是取<lb/>
　之左傳史記中所不取之君随其諡之羙惡有得惡<lb/>
　諡及傳中載其人之事者凡一時惡詩盡以歸之最<lb/>
<pb n="KR3a0108_WYG_035-20a"/>
　是鄭忽可憐凡鄭風中惡詩皆以為刺之伯恭又欲<lb/>
　主張小序煆煉得鄭忽罪不勝誅鄭忽却不是狡若<lb/>
　是狡時他却須結齊國之援有以鉗制祭仲之徒决<lb/>
　不至於失國也諡法中如堕覆社稷曰頃便将柏舟<lb/>
　一詩硬差排為衛頃公便云賢人不遇小人在側更<lb/>
　無分疏處愿而無立曰僖衡門之詩便以譏陳僖愿<lb/>
　而無立志言之如子衿只是淫奔之詩豈是學校中<lb/>
　氣象褰裳詩中子惠思我褰裳渉溱<hi>至</hi>狂童之狂也<lb/>
<pb n="KR3a0108_WYG_035-20b"/>
　且豈不是淫奔之辭只緣左傳中韓宣子引豈無他<lb/>
　人便将做國人思大國之正已不知古人引詩但借<lb/>
　其言以寓己意初不理㑹上下文義偶一時引之耳<lb/>
　伯恭只詩綱領第一條便載上蔡之説上蔡費盡詞<lb/>
　説只解得箇怨而不怒纔先引此便是先瞎了一部<lb/>
　文字眼目<lb/>
李茂欽問先生曽與東萊辨論淫奔之詩東萊謂詩人<lb/>
　所作先生謂淫奔者之言至今未曉其説曰若是詩<lb/>
<pb n="KR3a0108_WYG_035-21a"/>
　人所作譏刺淫奔則婺州人如有淫奔東萊何不作<lb/>
　一詩刺之茂欽又引他事問難先生曰未須别説只<lb/>
　為我荅此一句來茂欽辭窮先生曰若人家有隠僻<lb/>
　事便作詩訐其短譏刺此乃今之輕薄子好作謔詞<lb/>
　嘲鄉里之類為一鄉所疾害者詩人溫醇必不如此<lb/>
　如詩中所言有善有惡聖人兩存之善可勸惡可戒<lb/>
某解詩多不依他序縱解得不好也不過只是得罪於<lb/>
　作序之人只依序解而不考本詩上下文意則得罪<lb/>
<pb n="KR3a0108_WYG_035-21b"/>
　於聖賢也<hi>以上語類三十一條</hi>
蒙别紙開示説詩之意尤詳因得以窺一二大者不敢<lb/>
　自外敢以求於左右來教謂詩本為樂而作故今學<lb/>
　者必以聲求之則知其不茍作矣此論善矣然愚意<lb/>
　有不能無疑者盖以虞書考之則詩之作本為言志<lb/>
　而已方其詩也未有歌也及其歌也未有樂也以聲<lb/>
　依永以律和聲則樂乃為詩而作非詩為樂而作也<lb/>
　三代之時禮樂用於朝廷而下逹於閭巷學者諷誦<lb/>
<pb n="KR3a0108_WYG_035-22a"/>
　其言以求其志詠其聲執其器舞蹈其節以涵飬其<lb/>
　心則聲樂之所助於詩者為多然猶曰興於詩成於<lb/>
　樂其求之固有序矣是以凡聖賢之言詩主於聲者<lb/>
　少而發其義者多仲尼所謂思無邪孟子所謂以意<lb/>
　逆志者誠以詩之所以作本乎其志之所存然後詩<lb/>
　可得而言也得其志而不得其聲者有矣未有不得<lb/>
　其志而能通其聲者也就使得之止其鐘鼓之鏗鏘<lb/>
　而已豈聖人樂云樂云之意哉况今去孔孟之時千<lb/>
<pb n="KR3a0108_WYG_035-22b"/>
　有餘年古樂散亡無復可考而欲以聲求詩則未知<lb/>
　古樂之遺聲今皆以推而得之乎三百五篇皆可協<lb/>
　之音律而被之絃歌已乎誠既得之則所助於詩多<lb/>
　矣然恐未得為詩之本也况未必可得則今之所講<lb/>
　得毋有畫餅之譏乎故愚意竊以為詩出乎志者也<lb/>
　樂出乎詩者也然則志者詩之本而樂者其末也末<lb/>
　雖亡不害本之存患學者不能平心和氣從容諷詠<lb/>
　以求之情性之中耳有得乎此然後可得而言顧所<lb/>
<pb n="KR3a0108_WYG_035-23a"/>
　得之淺深如何耳有舜文之徳則聲為律而身為度<lb/>
　簫韶二南之聲不患其不作此雖未易言然其理盖<lb/>
　不誣也不審以為如何二南分王者諸侯之風大序<lb/>
　之説恐未為過其曰聖賢淺深之辨則説者之鑿也<lb/>
　程夫子謂二南猶易之乾坤而龜山楊氏以為一體<lb/>
　而相成其説當矣試考之如何召南夫人恐是當時<lb/>
　諸侯夫人被文王太姒之化者二南之應似亦不可<lb/>
　專以為樂聲之應為言盖必有理存乎其閒豈有無<lb/>
<pb n="KR3a0108_WYG_035-23b"/>
　事之理無理之事哉惟即其理而求之理得則事在<lb/>
　其中矣<hi>荅陳體仁</hi>
蘇氏陳靈以後未嘗無詩之説似可取而有病盖先儒<lb/>
　所謂無詩者固非謂詩不復作也但謂夫子不取耳<lb/>
　康節先生云自從刪後更無詩者亦是此意蘇氏非<lb/>
　之亦不察之甚矣故某於集傳中引蘇氏之説而繫<lb/>
　之曰愚謂伯樂之所不顧則謂之無馬可矣夫子之<lb/>
　所不取則謂之無詩可矣正𤼵明先儒之意大抵二<lb/>
<pb n="KR3a0108_WYG_035-24a"/>
　蘇議論皆失之太快無先儒惇實氣象不奈咀嚼所<lb/>
　長固不可廢然亦不可不知其失也十五國風次序<lb/>
　恐未必有意而先儒及近世諸先生皆言之故集傳<lb/>
　中不敢提起盖詭随非所安而辯論非所敢也<hi>荅范伯崇</hi>
詩體不同固有鋪陳其事不加一詞而意自見者然必<lb/>
　其事之猶可言者若清人之詩是也至於桑中溱洧<lb/>
　之篇則雅人荘士有難言之者矣孔子之稱思無邪<lb/>
　也以為詩三百篇勸善懲惡雖其要歸無不出於正<lb/>
<pb n="KR3a0108_WYG_035-24b"/>
　然未有若此言之約而盡者耳非以作詩之人所思<lb/>
　皆無邪也今必曰彼以無邪之思鋪陳淫亂之事而<lb/>
　閔惜懲創之意自見於言外則曷若曰彼雖以有邪<lb/>
　之思作之而我以無邪之思讀之則彼之自状其醜<lb/>
　者乃所以為吾警懼懲創之資耶而况曲為訓説而<lb/>
　求其無邪於彼不若反而得之於我之易也巧為辯<lb/>
　數而歸其無邪於彼不若反而責之於我之切也若<lb/>
　夫雅也鄭也衛也求之諸篇固各有其目矣雅則大<lb/>
<pb n="KR3a0108_WYG_035-25a"/>
　雅小雅若干篇是也鄭則鄭風若干篇是也衛則弼<lb/>
　鄘衛風若干篇是也是則自衛反魯以來未之有改<lb/>
　而風雅之篇説者又有正變之别焉至於桑中小序<lb/>
　政散民流而不可止之文與樂記合則是詩之為桑<lb/>
　閒又不為無所據者今必曰三百篇皆雅而大小雅<lb/>
　不獨為雅鄭風不為鄭弼鄘衛之風不為衛桑中不<lb/>
　為桑間亡國之音則其篇帙混亂邪正錯糅非復孔<lb/>
　子之舊矣夫二南正風房中之樂也鄉樂也二雅之<lb/>
<pb n="KR3a0108_WYG_035-25b"/>
　正朝廷之樂也商周之頌宗廟之樂也是或見於序<lb/>
　義或出於傳記皆有可考至於變雅則固已無施於<lb/>
　事而變風又特里巷之歌謡其領在樂官者以為可<lb/>
　以識時變觀土風而賢於四夷之樂耳今必曰三百<lb/>
　篇者皆祭祀朝聘之所用則未知桑中溱洧之屬當<lb/>
　以薦何等之鬼神接何等之賔客耶盖古者天子廵<lb/>
　守命太師陳詩以觀民風固不問其美惡而悉陳以<lb/>
　觀也既已陳之固不問其美惡而悉存以訓也然其<lb/>
<pb n="KR3a0108_WYG_035-26a"/>
　與先王雅頌之正篇帙不同施用亦異如前所陳則<lb/>
　固不嫌於厖雜矣今於雅鄭之實察之既不詳於厖<lb/>
　雜之名畏之又太甚顧乃引夫浮放之鄙詞而文以<lb/>
　風刺之美説必欲强而置諸先王雅頌之列是乃反<lb/>
　為厖雜之甚而不自知也夫以胡部與鄭衛合奏猶<lb/>
　曰不可而况强以桑中溱洧為雅樂又欲合於鹿鳴<lb/>
　文王清廟之什而奏之宗廟之中朝廷之上乎其以<lb/>
　二詩為猶止於中聲者太史公所謂孔子皆絃歌之<lb/>
<pb n="KR3a0108_WYG_035-26b"/>
　以求合於韶武之音其誤盖亦如此然古樂既亡無<lb/>
　所考正則吾不敢必為之説獨以其理與其詞推之<lb/>
　有以知其必不然耳又以為近於勸百諷一而止乎<lb/>
　禮義則又信大序之過者夫子虚上林侈矣然自天<lb/>
　子茫然而思以下猶實有所謂諷也漢廣知不可而<lb/>
　不求大車有所畏而不敢則猶有所謂禮義之止也<lb/>
　若桑中溱洧則吾不知其何詞之諷而何禮義之止<lb/>
　乎若曰孔子嘗欲放鄭聲矣不當於此又收之以<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>
<pb n="KR3a0108_WYG_035-27a"/>
　六籍也此則曾南豐於戰國策劉元城於三不足之<lb/>
　論皆嘗言之又豈俟吾言而後白也哉<lb/>
　　大抵吾説之病不過得罪於桑閒洧外之人而其<lb/>
　　力猶足以完先王之樂彼説而善則二詩之幸甚<lb/>
　　矣抑其於溱洧而取范氏之説則又似以放鄭聲<lb/>
　　者豈理之自然固有不可奪耶因讀桑中之説而<lb/>
　　惜前論之不及竟又痛伯恭之不可作也因書其<lb/>
　　後以為使伯恭生而聞此雖未必遽以為然亦當<lb/>
<pb n="KR3a0108_WYG_035-27b"/>
　　為我逌然而一笑也嗚呼悲夫<hi>讀呂氏詩記桑中篇</hi>
詩自齊魯韓氏之説不傳而天下之學者盡宗毛氏毛<lb/>
　氏之學傳者亦衆而王述之類今皆不存則推衍説<lb/>
　者又獨鄭氏之箋而已唐初諸儒為作疏義因譌踵<lb/>
　陋百千萬言而不能有以出乎二氏之區域至於本<lb/>
　朝劉侍讀歐陽公王丞相蘇黄門河南程氏横渠張<lb/>
　氏始用已意有所發明雖其淺深得失有不能同然<lb/>
　自是之後三百五篇之微詞奥義乃可得而尋繹盖<lb/>
<pb n="KR3a0108_WYG_035-28a"/>
　不待講於齊魯韓氏之傳而學者已知詩之不專於<lb/>
　毛鄭矣及其既久求者益衆説者愈多同異紛紜争<lb/>
　立門户無復推讓祖述之意則學者無所適從而或<lb/>
　反以為病今觀吕氏家塾之書兼總衆説巨細不遺<lb/>
　挈領提綱首尾該貫既足以息夫同異之争而其述<lb/>
　作之體則雖融㑹通徹渾然若出於一家之言而一<lb/>
　字之訓一事之義亦未嘗不謹其説之所自及其斷<lb/>
　以己意雖或超然出於前人意慮之表而謙讓退託<lb/>
<pb n="KR3a0108_WYG_035-28b"/>
　未嘗敢有輕議前人之心也嗚呼如伯恭父者眞可<lb/>
　謂有意乎温柔敦厚之教矣學者以是讀之則於可<lb/>
　羣可怨之旨其庻幾乎雖然此書所謂朱氏者實某<lb/>
　少時淺陋之説而伯恭父誤有取焉其後歴時既久<lb/>
　自知其説有所未安如雅鄭邪正之云者或不免有<lb/>
　所更定則伯恭父反不能不置疑於其閒某竊惑之<lb/>
　方将相與反復其説以求眞是之歸而伯恭父已下<lb/>
　世矣嗚呼伯恭父已矣若某之衰頽汨沒其勢又安<lb/>
<pb n="KR3a0108_WYG_035-29a"/>
　能復有所進以獨决此論之是非乎伯恭父之弟子<lb/>
　約既以是書授其兄之友邱侯宗卿而宗卿将為版<lb/>
　本以傳永乆且以書來屬某序之某不可辭也乃略<lb/>
　為之説因幷附其所疑者以與四方同志之士共之<lb/>
　而又以識予之悲恨云爾<hi>吕氏家塾讀詩記後序</hi>
鄭康成説南陔等篇遭秦而亡其義則與衆篇之義合<lb/>
　編故存至毛公為詁訓傳乃分衆篇之義各置於其<lb/>
　篇端愚按鄭氏謂三篇之義本與衆篇之義合編者<lb/>
<pb n="KR3a0108_WYG_035-29b"/>
　是也然遂以為詩與義皆出於先秦詩亡而義猶存<lb/>
　至毛公乃分衆義各置篇端則失之矣後漢衛宏傳<lb/>
　明言宏作毛詩序則序豈得為與經並出而分於毛<lb/>
　公之手哉然序之本不冠於篇端則因鄭氏此説而<lb/>
　可見某嘗病今之讀詩者知有序而不知有詩也故<lb/>
　因其説而更定此本以復於其初猶懼覧者之惑也<lb/>
　又備論於其後云<hi>書臨漳所刋四經後</hi>
問先生授以詩傳且教誨之曰須是熟讀某嘗熟讀一<lb/>
<pb n="KR3a0108_WYG_035-30a"/>
　二徧未有感發竊謂古人教人兼以聲歌之漸漸引<lb/>
　迪故最平易又疑鄭衛之諸詩皆淫聲小學之功未<lb/>
　成而遽教以淫聲恐未能使之知戒而適以蕩其心<lb/>
　志否抑其聲哀思怨怒自能令人畏惡故雖小子門<lb/>
　人亦知戒乎某欲令弟姪軰學詩尚疑此未敢曉以<lb/>
　文義曰詩且逐篇旋讀方能旋通訓詁豈有不讀而<lb/>
　自能盡通訓詁之理乎讀之多翫之久方能漸有感<lb/>
　發豈有讀一二徧而便有感發之理乎古之學詩者<lb/>
<pb n="KR3a0108_WYG_035-30b"/>
　固有待於聲音之助然今已亡之無可奈何只得熟<lb/>
　讀而從容諷味之耳若疑鄭衛不可為法即且令學<lb/>
　者不必深究而於正當説道理處子細消詳反覆翫<lb/>
　味應不枉費工夫也<hi>荅朱飛卿○以上文集六條</hi>
　　國風<lb/>
　　　周南關雎<lb/>
公羊分陜之説可疑盖陜東地廣陜西只是關中雍州<lb/>
　之地耳恐不應分得如此不均周公在外而其詩為<lb/>
<pb n="KR3a0108_WYG_035-31a"/>
　王者之風召公在内而其詩為諸侯之風似皆有礙<lb/>
　陳少南以其有礙遂創為分岐東西之説不惟穿鑿<lb/>
　無據而召公所分之地愈見促狹盖僅得今隴西天<lb/>
　水數郡之地耳恐亦無此理二南篇義但當以程子<lb/>
　之説為正<hi>荅何叔京○文集</hi>
問程氏云詩有二南猶易有乾坤莫只是以功化淺深<lb/>
　言之曰不然問莫是王者諸侯之分不同曰今只看<lb/>
　大序中説便可見大序云關雎麟趾之化王者之風<lb/>
<pb n="KR3a0108_WYG_035-31b"/>
　故繫之周公鵲巢騶虞之德諸侯之風先王之所以<lb/>
　教故繫之召公只看那化字與德字及所以教字便<lb/>
　見二南猶乾坤也<lb/>
讀關雎之詩便使人有齊荘中正意思所以冠於三百<lb/>
　篇與禮首言毋不敬書首言欽明文思皆同<lb/>
雎鳩毛氏以為摯而有别一家作猛摯説謂雎鳩是鶚<lb/>
　之屬鶚自是沈摯之物恐無和樂之意盖摯與至同<lb/>
　言其情意相與深至而未嘗狎便見其樂而不淫之<lb/>
<pb n="KR3a0108_WYG_035-32a"/>
　意此是興詩興起也引物以起吾意如雎鳩是摯而<lb/>
　有别之物荇菜是潔净和柔之物引此起興猶不甚<lb/>
　逺其他亦有全不相類只借他物而起吾意者雖皆<lb/>
　是興與關雎又略不同也<lb/>
古説關雎為王雎摯而有别居水中善捕魚説得來可<lb/>
　畏當是鷹鸇之類做得勇武氣象恐后妃不然某見<lb/>
　人説淮上有一般水禽名王雎雖兩兩相隨然相離<lb/>
　每逺此説却與列女傳所引義合<lb/>
<pb n="KR3a0108_WYG_035-32b"/>
問器逺君舉所説詩謂關雎如何曰謂后妃自謙不敢<lb/>
　當君子謂如此之淑女方可為君子之仇匹這便是<lb/>
　后妃之徳曰這是鄭氏也如此説了某看來恁地説<lb/>
　也得只是覺得偏主一事無正大之意關雎如易之<lb/>
　乾坤意思如何得恁地無方際如下靣諸篇却多就<lb/>
　一事説這只反覆形容后妃之徳而不可指説道甚<lb/>
　麽是德只恁地渾淪説這便見后妃徳盛難言處<hi>以上</hi>
　<hi>語類五條</hi>
<pb n="KR3a0108_WYG_035-33a"/>
　　　卷耳<lb/>
問卷耳與前篇葛覃同是賦體又似略不同盖葛覃直<lb/>
　敘其所嘗經歴之事卷耳則是託言也曰亦安知后<lb/>
　妃之不自采卷耳設使不曾經歴而自言我之所懷<lb/>
　者如此則亦是賦體也若螽斯則只是比盖借螽斯<lb/>
　以比后妃之子孫衆多宜爾子孫振振兮却自是説<lb/>
　螽斯之子孫不是説后妃之子孫也盖比詩多不説<lb/>
　破這意然亦有説破者此前數篇賦比興皆已偹矣<lb/>
<pb n="KR3a0108_WYG_035-33b"/>
　自此推之令篇篇各有著落乃好時舉因云螽只是<lb/>
　春秋所書之螽竊疑斯字只是語辭恐不可把螽斯<lb/>
　為名曰詩中固有以斯為語者如鹿斯之奔湛湛露<lb/>
　斯之類是也然七月詩乃云斯螽動股則恐螽斯即<lb/>
　便是名也<hi>語類</hi>
　　　樛木<lb/>
問樛木詩樂只君子作后妃亦無害否曰以文義推之<lb/>
　不得不作后妃若作文王恐太隔越了<hi>語類</hi>
<pb n="KR3a0108_WYG_035-34a"/>
　　　兔置<lb/>
問兔罝詩作賦看得否曰亦可作賦看但其詞上下相<lb/>
　應恐當為興然亦是興之賦<hi>語類</hi>
　　　漢廣<lb/>
問文王時紂在河北政化只行於江漢曰然西方亦有<lb/>
　玁狁<lb/>
漢廣游女求而不可得行露之男不能侵陵正女豈當<lb/>
　時婦人蒙化而男子則非亦是偶有此様詩説得一<lb/>
<pb n="KR3a0108_WYG_035-34b"/>
　邊<lb/>
問漢之廣矣不可泳思江之永矣不可方思此是興何<lb/>
　如曰主意只説漢有游女不可求思兩句六句是反<lb/>
　覆説如奕奕寝廟君子作之秩秩大猷聖人莫之他<lb/>
　人有心予忖度之躍躍毚兔遇犬獲之上下六句亦<lb/>
　只興出他人有心兩句<hi>以上語類三條</hi>
　　　麟趾<lb/>
問麟趾騶虞之詩莫是當時有此二物出來否曰不是<lb/>
<pb n="KR3a0108_WYG_035-35a"/>
　只是取以為比云即此便是麟便是騶虞又問詩序<lb/>
　説麟趾之時無義理曰此語有病<hi>語類</hi>
　　　召南鵲巢<lb/>
問召南之有鵲巢猶周南之有關雎關雎言窈窕淑女<lb/>
　則是明言后妃之徳也惟鵲巢三章皆不言夫人之<lb/>
　徳如何曰鳩之為物其性專静無比可借以見夫人<lb/>
　之德也<hi>語類</hi>
　　　采蘩<lb/>
<pb n="KR3a0108_WYG_035-35b"/>
器之問采蘩何故存兩説曰如今不見得果是如何且<lb/>
　與兩存從來説蘩所以生蠶可以供蠶事何必底死<lb/>
　説道只為奉祭事不為蠶事<hi>語類</hi>
　　　摽有梅<lb/>
問摽有梅之詩固出於正只是如此急迫何耶曰此亦<lb/>
　是人之情嘗見晉宋閒有怨父母之詩讀詩者於此<lb/>
　亦欲逹男女之情<hi>語類</hi>
　　　何彼穠矣<lb/>
<pb n="KR3a0108_WYG_035-36a"/>
問何彼穠矣之詩何以録於召南曰也有些不穩當但<lb/>
　先儒相傳如此説也只得恁地就他説如定要分箇<lb/>
　正經及變詩也自難考據<hi>語類</hi>
　　　騶虞<lb/>
騶虞之詩盖於田獵之際見動植之蕃庻因以賛詠文<lb/>
　王平昔仁澤之所及而非指田獵之事為仁也禮曰<lb/>
　無事而不田曰不敬故此詩彼茁者葭仁也一發五<lb/>
　豝義也<lb/>
<pb n="KR3a0108_WYG_035-36b"/>
于嗟乎騶虞看來只可解做獸名以于嗟麟兮類之可<lb/>
　見若解做騶虞官終無甚意思<hi>以上語類二條</hi>
　　　弼柏舟<lb/>
問汎彼柏舟亦汎其流注作比義看來與關關雎鳩在<lb/>
　河之洲亦無異彼何以為興曰他下靣便説淑女見<lb/>
　得是因彼興此此詩纔説柏舟下靣更無貼意見得<lb/>
　其義是比<lb/>
器之問靜言思之不能奮飛似猶未有和平意曰也只<lb/>
<pb n="KR3a0108_WYG_035-37a"/>
　是如此説無過當處既有可怨之事亦須還他有怨<lb/>
　底意思終不成只如平時却與土木相似只看舜之<lb/>
　號泣旻天更有甚於此者喜怒哀樂但發之不過其<lb/>
　則耳亦豈可無聖賢處憂患只要不失其正如綠衣<lb/>
　言我思古人實獲我心這般意思却又分外好<hi>以上語類</hi>
　<hi>二條</hi>
　　　緑衣<lb/>
或問緑衣卒章我思古人實獲我心二句曰言古人所<lb/>
<pb n="KR3a0108_WYG_035-37b"/>
　為恰與我合只此便是至善前乎千百世之已往後<lb/>
　乎千百世之未來只是此箇道理孟子所謂得志行<lb/>
　乎中國若合符節正謂是耳<hi>語類</hi>
　　　燕燕<lb/>
或問燕燕卒章戴媯不以荘公之已死而勉荘姜以思<lb/>
　之可見温和惠順而能終也亦縁他之心塞實淵深<lb/>
　所禀之厚故能如此曰不知古人文字之美詞氣溫<lb/>
　和義理精宻如此秦漢以後無此等語某讀詩於此<lb/>
<pb n="KR3a0108_WYG_035-38a"/>
　數句讀書至先王肇脩人紀從諫弗咈先民時若居<lb/>
　上克明為下克忠與人不求偹檢身若不及以至於<lb/>
　有萬邦茲惟艱哉深誦歎之<lb/>
時舉説燕燕詩前三章但見荘姜拳拳於戴媯有不能<lb/>
　已者及四章乃見荘姜於戴媯非是情愛之私由其<lb/>
　有塞淵温惠之德能自淑謹其身又能以先君之思<lb/>
　而勉己以不忘則見戴媯平日於荘姜相勸勉以善<lb/>
　者多矣故於其歸而愛之若此無非情性之正也先<lb/>
<pb n="KR3a0108_WYG_035-38b"/>
　生頷之<hi>以上語類二條</hi>
　　　日月終風<lb/>
又説日月終風二篇據集註云當在燕燕之前以某觀<lb/>
　之終風當在先日月當次之燕燕是荘公死後之詩<lb/>
　當居最後盖詳終風之辭荘公於荘姜猶有往來之<lb/>
　時但不暴則狎荘姜不能堪耳至日月則見荘公已<lb/>
　絶不顧荘姜而荘姜不免微怨矣以此觀之則終風<lb/>
　當先而日月當次曰恐或如此<hi>語類</hi>
<pb n="KR3a0108_WYG_035-39a"/>
　　　式微<lb/>
器之問式微詩以為勸耶戒耶曰亦不必如此看只是<lb/>
　隨他當時所作之意如此便與存在也可以見得有<lb/>
　羈旅狼狽之君如此而方伯連帥無救恤之意<hi>語類</hi>
　　　泉水<lb/>
問駕言出遊以寫我憂注云安得出遊於彼而寫其憂<lb/>
　哉恐只是因思歸不得故欲出遊於國以寫其憂否<lb/>
　曰夫人之逰亦不可輕出只是思遊於彼地耳<hi>語類</hi>
<pb n="KR3a0108_WYG_035-39b"/>
　　　靜女<lb/>
問靜女注以為淫奔期㑹之詩以静為閒雅之意不知<lb/>
　淫奔之人方相與狎溺又何取乎閒雅曰淫奔之人<lb/>
　不知其為可醜但見其為可愛耳以女而俟人於城<lb/>
　隅安得謂之閒雅而此曰静女者猶日月詩所謂徳<lb/>
　音無良也無良則不足以為徳音矣而此曰徳音亦<lb/>
　愛之之詞也<hi>語類</hi>
　　　二子乘舟<lb/>
<pb n="KR3a0108_WYG_035-40a"/>
問二子乘舟注取太史公語謂二子與申生不明驪姬<lb/>
　之過同其意似取之未知如何曰太史公之言有所<lb/>
　抑揚謂三人皆惡傷父之志而終於死之其情則可<lb/>
　取雖於理為未當然視夫父子相殺兄弟相戮者則<lb/>
　大相逺矣<hi>語類</hi>
　　　鄘干旄<lb/>
問文蔚彼姝者子指誰而言文蔚曰集傳言大夫乘此<lb/>
　車馬以見賢者賢者言車中之人徳美如此我将何<lb/>
<pb n="KR3a0108_WYG_035-40b"/>
　以告之曰此依舊是用小序説此只是傍人見此人<lb/>
　有好善之誠曰彼姝者子何以告之盖指賢者而言<lb/>
　也如此説方不費力今若如集傳説是説斷了再起<lb/>
　覺得費力<hi>語類</hi>
　　　衛淇澳<lb/>
文蔚曰淇澳一篇衛武公進德成徳之序始終可見一<lb/>
　章言切磋琢磨則學問自脩之功精宻如此二章言<lb/>
　威儀服飾之盛有諸中而形諸外者也三章言如金<lb/>
<pb n="KR3a0108_WYG_035-41a"/>
　錫圭璧則煅煉以精溫純深粹而徳器成矣前二章<lb/>
　皆有瑟僩赫咺之詞三章但言寛綽戲謔而已於此<lb/>
　可見不事矜持而周旋自然中禮之意曰説得甚善<lb/>
　衛武公學問之功甚不茍年九十五歲猶命羣臣使<lb/>
　進規諫至如抑詩是他自警之詩後人不知遂以為<lb/>
　戒厲王畢竟周之卿士去聖人近氣象自是不同且<lb/>
　如劉康公謂民受天地之中以生便説得這般言語<lb/>
　出<hi>語類</hi>
<pb n="KR3a0108_WYG_035-41b"/>
　　　王風君子陽陽<lb/>
君子陽陽先生不作淫亂説何如曰有箇君子于役如<lb/>
　何别将這箇做一様説由房只是人出入處古人屋<lb/>
　於房處前有壁後無壁所以通内所謂焉得諼草言<lb/>
　樹之背盖房之北也<hi>語類</hi>
　　　鄭狡童<lb/>
問狡童刺忽也古注謂詩人以狡童指忽而言前軰嘗<lb/>
　舉春秋書忽之法且引碩鼠以况其義先生詩解取<lb/>
<pb n="KR3a0108_WYG_035-42a"/>
　程子之言謂作詩未必皆聖賢則其言豈免小疵孔<lb/>
　子刪詩而不去之者特取其可以為後戒耳琮謂鄭<lb/>
　之詩人果若指斥其君目以狡童其疵大矣孔子自<lb/>
　應刪去曰如何見得曰似不曾以狡童指忽且今所<lb/>
　謂彼者他人之義也所謂子者爾之義也他與爾似<lb/>
　非共指一人而言今詩人以維子之故使我不能餐<lb/>
　兮為憂忽之詞則彼狡童兮自應别有所指矣曰却<lb/>
　是指誰曰此必是當時擅命之臣曰不與我言兮却<lb/>
<pb n="KR3a0108_WYG_035-42b"/>
　是如何曰如祭仲賣國受盟之事國人何嘗與知琮<lb/>
　因是以求碩鼠之義烏知必指其君而非指其任事<lb/>
　之臣哉曰如此解經盡是詩序誤人鄭忽如何做得<lb/>
　狡童若是狡童自㑹託婚大國而借其助矣謂之頑<lb/>
　童可也許多鄭風只是孔子一言斷了曰鄭聲淫如<lb/>
　将仲子自是男女相與之詞却干祭仲共叔段甚事<lb/>
　如褰裳自是男女相咎之辭却干忽與突争國甚事<lb/>
　但以意推看狡童便見所指是何人矣不特鄭風詩<lb/>
<pb n="KR3a0108_WYG_035-43a"/>
　序大率皆然問每篇詩名下一句恐不可無自一句<lb/>
　而下却似無用曰蘇氏有此説且如卷耳如何是后<lb/>
　妃之志南山有臺如何是樂得賢甚至漢廣之詩寧<lb/>
　是文王之道以下至求而不可得也尚自不妨却如<lb/>
　徳廣所及也一句成甚説話又問大序如何曰其閒<lb/>
　亦自有鑿説處如言國史明乎得失之迹按周禮史<lb/>
　官如太史小史内史外史其職不過掌書無掌詩者<lb/>
　不知明得失之迹却干國史甚事曰舊聞先生不取<lb/>
<pb n="KR3a0108_WYG_035-43b"/>
　詩序之説未能領受今聼一言之下遂活却一部毛<lb/>
　詩<hi>語類</hi>
　　　齊著<lb/>
問著是刺何人曰不知所刺但覺是親迎底詩古者五<lb/>
　等之爵朝祭祀似皆以充耳亦不知是説何人親迎<lb/>
　所説尚之以青黄素瓊瑶瑛大抵只是押韻如衞詩<lb/>
　説良馬六此是天子禮衛安得而有之看來只是押<lb/>
　韻不知古人充耳以瑱或用玉或用象不知是塞於<lb/>
<pb n="KR3a0108_WYG_035-44a"/>
　耳中為復是塞在耳外看來恐只是以線穿垂在當<lb/>
　耳處<hi>語類</hi>
　　　唐蟋蟀<lb/>
問如蟋蟀之序全然鑿説固不在言然詩作於晉而風<lb/>
　係於唐却須有説曰本是唐及居晉水方改號晉琮<lb/>
　曰莫是周之班籍只有唐而無晉否曰文侯之命書<lb/>
　序固稱晉矣曰書序想是紀事之詞若如春秋書晉<lb/>
　之法乃在曲沃既命之後豈亦係詩之意乎曰恁地<lb/>
<pb n="KR3a0108_WYG_035-44b"/>
　説忒緊恰似舉子做時文去<hi>語類</hi>
　　　豳七月<lb/>
問豳詩本風而周禮籥章氏祈年於田祖則吹豳雅蜡<lb/>
　祭息老物則吹豳頌不知就豳詩觀之其孰為雅孰<lb/>
　為頌曰先儒因此説而謂風中自有雅自有頌雖程<lb/>
　子亦謂然似都壊了詩之六義然有三説一説謂豳<lb/>
　之詩吹之其調可以為風可為雅可為頌一説謂楚<lb/>
　茨大田甫田是豳之雅噫嘻載芟豐年諸篇是豳之<lb/>
<pb n="KR3a0108_WYG_035-45a"/>
　頌謂其言田之事如七月也如王介甫則謂豳之詩<lb/>
　自有雅頌今皆亡矣數説皆通恐其或然未敢必也<lb/>
　<hi>語類</hi>
籥章之豳雅豳頌恐大田良耜諸篇當之不然即是别<lb/>
　有此詩而亡之如王氏説又不然即是以此七月一<lb/>
　篇吹成三調詞同而音異耳若如鄭説即兩章為豳<lb/>
　風猶或可成音節至於四章半為豳雅三章半為豳<lb/>
　頌不知成何曲拍耶<hi>荅潘恭叔○文集</hi>
<pb n="KR3a0108_WYG_035-45b"/>
問古者改正朔如以建子月為首則謂之正月抑只謂<lb/>
　之十一月曰此亦不可考如詩之月數即今之月孟<lb/>
　子七八月之閒旱乃今之五六月十一月徒杠成十<lb/>
　二月輿梁成乃今之九十月國語夏令曰九月成杠<lb/>
　十月成梁即孟子之十一月十二月若以為改月則<lb/>
　與孟子春秋相合而與詩書不相合若以為不改月<lb/>
　則與詩書相合而與孟子春秋不相合如秦元年以<lb/>
　十月為首末又有正月又似不改月<lb/>
<pb n="KR3a0108_WYG_035-46a"/>
問躋彼公堂稱彼兕觥民何以得升君之堂曰周初國<lb/>
　小君民相親其禮樂法制未必盡偹而民事之艱難<lb/>
　君則盡得以知之成王時禮樂偹法制立然但知為<lb/>
　君之尊而未必知為國之初此等意思故周公特作<lb/>
　此詩使之因是以知民事也<hi>以上語類二條</hi>
　　　鴟鴞<lb/>
因論鴟鴞詩問周公使管叔監殷豈非以愛兄之心勝<lb/>
　故不敢疑之耶曰若説不敢疑則已是有可疑者矣<lb/>
<pb n="KR3a0108_WYG_035-46b"/>
　盖周公以管叔是吾之兄事同一體今既克商使之<lb/>
　監殷又何疑焉非是不敢疑乃是即無可疑之事也<lb/>
　不知他自差異造出一件事周公為之奈何哉叔重<lb/>
　因云孟子所謂周公之過不亦宜乎者正謂此也曰<lb/>
　然<hi>語類</hi>
　　　破斧<lb/>
破斧詩看聖人這般心下詩人直是形容得出這是荅<lb/>
　東山之詩古人做事茍利國家雖殺身為之而不辭<lb/>
<pb n="KR3a0108_WYG_035-47a"/>
　如今人箇箇計較利害看你四國如何不安也得不<lb/>
　寧也得只是䕶了我斨我斧莫得闕壊了此詩説出<lb/>
　極分明毛注却云四國是管蔡商奄詩裏多少處説<lb/>
　四國如正是四國之類猶言四海他却不照這例自<lb/>
　恁地説<lb/>
破斧詩須看那周公東征四國是皇見得周公用心始<lb/>
　得這箇却是箇好話頭<hi>以上語類二條</hi>
　　　九罭<lb/>
<pb n="KR3a0108_WYG_035-47b"/>
九罭詩分明是東人願其東故致願留之意公歸豈無<lb/>
　所於汝但暫寓信宿耳公歸将不復來於汝但暫寓<lb/>
　信處耳是以有袞衣兮是以兩字如今都不説盖本<lb/>
　謂縁公暫至於此是以此閒有被袞衣之人無以我<lb/>
　公歸兮無使我心悲兮其為東人願留之詩豈不甚<lb/>
　明白止縁序有刺朝廷不知之句故後之説詩者悉<lb/>
　委曲附㑹之費多少詞語到底鶻突某嘗謂死後千<lb/>
　百年須有人知此意自看來直是盡得聖人之心<hi>語類</hi>
<pb n="KR3a0108_WYG_035-48a"/>
　　　狼跋<lb/>
問公孫碩膚注以為此乃詩人之意言此非四國之所<lb/>
　為乃公自讓其太美而不居耳盖不使讒邪之口得<lb/>
　以加乎公之忠聖此可見其愛公之深敬公之至<hi>云</hi>
　<hi>云</hi>看來詩人此意也回互委曲却太傷巧得來不好<lb/>
　曰自是作詩之體當如此詩人只得如此説如春秋<lb/>
　公孫於齊不成説昭公出奔聖人也只得如此書自<lb/>
　是體當如此<hi>語類</hi>
<pb n="KR3a0108_WYG_035-48b"/>
　　　二雅<lb/>
小雅恐是燕禮用之大雅須饗禮方用小雅施之君臣<lb/>
　之閒大雅則止人君可歌<lb/>
大雅氣象宏闊小雅雖各指一事説得精切至到嘗見<lb/>
　古人工歌宵雅之三将作重事近嘗令孫子誦之則<lb/>
　見其詩果是懇至如鹿鳴之詩見得賔主之閒相好<lb/>
　之誠如徳音孔昭以燕樂嘉賔之心情意懇切而不<lb/>
　失義理之正四牡之詩古注云無公義非忠臣也無<lb/>
<pb n="KR3a0108_WYG_035-49a"/>
　私情非孝子也此語甚切當如既云王事靡盬又云<lb/>
　不遑将母皆是人情少不得底説得懇切如皇皇者<lb/>
　華即首云每懷靡及其後便須咨詢咨謀看此詩不<lb/>
　用小序意義自然明白<hi>以上語類二條</hi>
　　　小雅鹿鳴諸篇<lb/>
問鹿鳴四牡皇皇者華三詩儀禮皆以為上下通用之<lb/>
　樂不知為君勞使臣謂王事靡盬之類庻人安得而<lb/>
　用之曰鄉飲酒亦用而大學始教宵雅肄三官其始<lb/>
<pb n="KR3a0108_WYG_035-49b"/>
　也正謂習此盖入學之始須教他便知有君臣之義<lb/>
　始得又曰上下常用之樂小雅如鹿鳴以下三篇及<lb/>
　南有嘉魚魚麗南山有臺三篇風則是關雎卷耳采<lb/>
　蘩采蘋等篇皆是然不知當初何故獨取此數篇也<lb/>
　<hi>語類</hi>
　　　常棣<lb/>
雖有兄弟不如友生未必其人實以兄弟為不如友生<lb/>
　也猶言喪亂既平之後乃謂反不如友生乎盖疑而<lb/>
<pb n="KR3a0108_WYG_035-50a"/>
　問之詞也<lb/>
蘇宜久問常棣詩一章言兄弟之大略二章言其死亡<lb/>
　相收三章言其患難相救四章言不幸而兄弟有鬩<lb/>
　猶能外禦其侮一節輕一節而其所以著夫兄弟之<lb/>
　義者愈重到得喪亂既平便謂兄弟不如友生其於<lb/>
　所厚者薄如此則亦不足道也六章七章就他逸樂<lb/>
　時良心發處指出謂酒食備而兄弟有不具則無以<lb/>
　共其樂妻子合而兄弟有不翕則無以久其樂盖居<lb/>
<pb n="KR3a0108_WYG_035-50b"/>
　患難則人情不期而相親故天理常易復處逸樂則<lb/>
　多為物欲所轉移故天理常隠而難尋所以詩之卒<lb/>
　章有是究是圖亶其然乎之句反復翫味真能使人<lb/>
　孝友之心油然而生也曰所謂生於憂患死於安樂<lb/>
　那二章正是遏人欲而存天理須是恁地看<hi>以上語類二條</hi>
　　　伐木<lb/>
問伐木大意皆自言待朋友不可不加厚之意所以感<lb/>
　發之也曰然又問釃酒云縮酌用茅是此意否恐茅<lb/>
<pb n="KR3a0108_WYG_035-51a"/>
　乃以酹曰某亦嘗疑今人用茅縮酒古人芻狗乃酹<lb/>
　酒之物則茅之縮酒乃今以醡酒也想古人不肯用<lb/>
　絹帛故以茅縮酒也<lb/>
問神之聽之終和且平曰若能盡其道於朋友雖鬼神<lb/>
　亦必聽之相之而錫之以和平之福<hi>以上語類二條</hi>
　　　天保<lb/>
何福不除義如除戎器之除<lb/>
問如松柏之茂無不爾或承承是繼承相接續之謂如<lb/>
<pb n="KR3a0108_WYG_035-51b"/>
　何曰松柏非是葉不彫但舊葉彫時新葉已生木犀<lb/>
　亦然<lb/>
問天保上三章天以福錫人君四章乃言其先君先王<lb/>
　亦錫爾以福五章言民亦徧為爾徳則福莫大於此<lb/>
　矣故卒章畢言之曰然<lb/>
時舉説第一章至第三章皆人臣頌祝其君之言然詞<lb/>
　繁而不殺者以其愛君之心無已也至四章則以祭<lb/>
　祀先公為言五章則以徧為爾徳為言盖謂人君之<lb/>
<pb n="KR3a0108_WYG_035-52a"/>
　德必上無愧於祖考下無愧於斯民然後福禄愈逺<lb/>
　而愈新也故末章終之以無不爾或承先生頷之叔<lb/>
　重因云蓼蕭詩云令德壽豈亦是此意盖人君必有<lb/>
　此德而後可以稱是福也曰然<hi>以上語類四條</hi>
　　　采薇<lb/>
又説采薇首章略言征夫之出盖以玁狁不可不征故<lb/>
　舍其室家而不遑寧處二章則既出而不能不念其<lb/>
　家三章則竭力致死而無還心不復念其家矣四章<lb/>
<pb n="KR3a0108_WYG_035-52b"/>
　五章則惟勉於王事而欲成其戰伐之功也卒章則<lb/>
　言其事成之後極陳其勞苦憂傷之情而念之也其<lb/>
　序恐如此曰雅者正也乃王公大人所作之詩皆有<lb/>
　次序而文意不茍極可翫味風則或出於婦人小子<lb/>
　之口故但可觀其大略耳<hi>語類</hi>
　　　出車<lb/>
子善問詩畏此簡書簡書有二説一説簡書戒命也鄰<lb/>
　國有急則以簡書相戒命一説策命臨遣之詞曰後<lb/>
<pb n="KR3a0108_WYG_035-53a"/>
　説為長當以後説載前前説只據左氏簡書同惡相<lb/>
　恤之謂然此是天子戒命不得謂之鄰國也又問胡<lb/>
　不斾斾東萊以為初出軍時旌旗未展為卷而建之<lb/>
　<hi>引左氏建而不斾</hi>故曰此旗何不斾斾而飛揚乎盖以命下<lb/>
　之初我方憂心悄悄而僕夫顦顇亦若人意之不舒<lb/>
　也曰此説雖精巧然胡不斾斾一句語勢似不如此<lb/>
　胡不猶言遐不作人言豈不斾斾乎但我自憂心悄<lb/>
　悄而僕夫又况瘁耳如此却自平正伯恭説太巧詩<lb/>
<pb n="KR3a0108_WYG_035-53b"/>
　正怕如此看古人意思自寛平何嘗如此纎細拘迫<lb/>
　<hi>語類</hi>
　　　魚麗<lb/>
文武以天保以上治内采薇以下治外始於憂勤終於<lb/>
　逸樂這四句儘説得好<hi>語類</hi>
　　　車攻<lb/>
時舉説車攻吉日二詩先生曰好田獵之事古人亦多<lb/>
　刺之然宣王之田乃是因此見得其車馬之盛紀律<lb/>
<pb n="KR3a0108_WYG_035-54a"/>
　之嚴所以為中興之勢者在此其所謂田異乎尋常<lb/>
　之田矣<hi>語類</hi>
　　　庭燎<lb/>
時舉説庭燎有煇曰煇火氣也天欲明而見其煙光相<lb/>
　雜此是呉才老之説説此一字極有功也<hi>語類</hi>
　　　斯干<lb/>
楊問横渠説斯干兄弟宜相好不要相學指何事而言<lb/>
　曰不要相學不好處且如兄去友弟弟却不能恭其<lb/>
<pb n="KR3a0108_WYG_035-54b"/>
　兄兄豈可學弟之不恭而遂亦不友為兄者但當盡<lb/>
　其友可也為弟能恭其兄兄乃不友其弟為弟者豈<lb/>
　可亦學兄之不友而遂忘其恭為弟者但當知其盡<lb/>
　恭而已如寇萊公撻倒用印事王文正公謂他底既<lb/>
　不是則不可學他不是亦是此意然詩之本意猶字<lb/>
　作相圖謀説<hi>語類</hi>
　　　節南山<lb/>
自古小人其初只是他自竊國柄少閒又自不奈何引<lb/>
<pb n="KR3a0108_WYG_035-55a"/>
　得别人來一齊不好了如尹氏太師只是他一箇不<lb/>
　好少閒到那𤨏𤨏姻亞處是㡬箇人不好了<lb/>
秉國之均均本當從金所謂如泥之在鈞者不知鈞是<lb/>
　何物時舉曰恐只是為瓦器者所謂車盤是也盖運<lb/>
　得愈急則其成器愈快恐此即是鈞曰秉國之鈞只<lb/>
　是此義今集傳訓平者此物亦惟平乃能運也<hi>以上語類</hi>
　<hi>二條</hi>
　　　小弁<lb/>
<pb n="KR3a0108_WYG_035-55b"/>
問小弁詩古今説者皆以為此詩之意與舜怨慕之意<lb/>
　同竊以為只我罪伊何一句與舜於我何哉之意同<lb/>
　至後靣君子秉心維其忍之與君子不惠不舒究之<lb/>
　分明是怨其親却與舜怨慕之意似不同曰作小弁<lb/>
　者自是未到得舜地位盖亦常人之情耳只我罪伊<lb/>
　何上而説何辜于天亦一似自以為無罪相似未可<lb/>
　與舜同日而語也問莫髙匪山莫浚匪泉君子無易<lb/>
　由言耳屬於垣集傳作賦體是以上兩句興下兩句<lb/>
<pb n="KR3a0108_WYG_035-56a"/>
　耶曰此只是賦盖以為莫髙如山莫浚如泉而君子<lb/>
　亦不可易其言亦恐有人聞之也又曰看小雅雖未<lb/>
　畢且併看大雅小雅後數篇大概相似只消兼看因<lb/>
　言詩人所見極大如巧言詩奕奕寝廟君子作之秩<lb/>
　秩大猷聖人莫之他人有心予忖度之躍躍毚兔遇<lb/>
　犬獲之此一章本意只是惡巧言讒譖之人却以奕<lb/>
　奕寝廟與秩秩大猷起興盖以其大者興其小者便<lb/>
　見其所見極大形於言者無非義理之極致也時舉<lb/>
<pb n="KR3a0108_WYG_035-56b"/>
　云此亦是先王之澤未冺理義根於其心故其形於<lb/>
　言者自無非義理先生頷之<hi>語類</hi>
　　　楚茨<lb/>
問神保是饗詩傳謂神保是鬼神之嘉號引楚辭語思<lb/>
　靈保兮賢姱但詩中既説先祖是皇又説神保是饗<lb/>
　似語意重複如何曰近見洪慶善説靈保是巫今詩<lb/>
　中不説巫當便是尸却是向來解錯了此兩字<hi>語類</hi>
　　　瞻彼洛矣<lb/>
<pb n="KR3a0108_WYG_035-57a"/>
問韎韐有奭韎韐毛鄭以為祭服王氏以為戎服曰只<lb/>
　是戎服左傳云有韎韋之跗注是也又曰詩多有酬<lb/>
　酢應荅之篇瞻彼洛矣是臣歸美其君君子指君也<lb/>
　當時朝㑹於洛水之上而臣祝其君如此裳裳者華<lb/>
　又是君報其臣桑扈鴛鴦皆然<hi>語類</hi>
　　　苕之華<lb/>
周家初興時周原膴膴堇荼如飴苦底物事亦甜及其<lb/>
　衰也牂羊墳首三星在罶人可以食鮮可以飽直恁<lb/>
<pb n="KR3a0108_WYG_035-57b"/>
　地蕭索<hi>語類</hi>
　　　大雅文王<lb/>
問先生解文王陟降在帝左右文王既沒精神上與天<lb/>
　合看來聖人禀得清明純粹之氣其生也既有以異<lb/>
　於人則其散也其死與天為一則其聚也其精神上<lb/>
　與天合一陟一降在帝左右此又别是一理與衆人<lb/>
　不同曰理是如此若道真有箇文王上上下下則不<lb/>
　可若道詩人只胡亂恁地説也不可<lb/>
<pb n="KR3a0108_WYG_035-58a"/>
馬節之問無遏爾躬曰無自遏絶於爾躬如家自毁國<lb/>
　自伐<hi>以上語類二條</hi>
　　　綿<lb/>
虞芮質厥成文王蹶厥生蹶動也生是興起之意當時<lb/>
　一日之閒虞芮質成而來歸者四十餘國其勢張盛<lb/>
　一時見之如忽然跳起又曰粗説時如今人言軍勢<lb/>
　益張<hi>語類</hi>
　　　棫樸<lb/>
<pb n="KR3a0108_WYG_035-58b"/>
棫樸序只下能官人三字便晦了一篇之意楚茨等十<lb/>
　來篇皆是好詩如何見得是傷今思古只被亂在變<lb/>
　雅中便被後人如此想像如東坡説某處猪肉衆客<lb/>
　稱美之意<lb/>
遐不作人古注并諸家皆作逺字甚無道理禮記注訓<lb/>
　胡字甚好<hi>以上語類二條</hi>
　　　皇矣<lb/>
時舉説皇矣詩先生謂此詩稱文王徳處是從無然畔<lb/>
<pb n="KR3a0108_WYG_035-59a"/>
　援無然歆羡上説起後面却説不識不知順帝之則<lb/>
　見得文王先有這箇工夫此心無一毫之私故見於<lb/>
　伐崇伐密皆是道理合著恁地初非聖人之私怒也<lb/>
　問無然畔援無然歆羡竊恐是説文王生知之資得<lb/>
　於天之所命自然無畔援歆羡之意後面不識不知<lb/>
　順帝之則乃是文王做工夫處曰然<hi>語類</hi>
　　　文王有聲<lb/>
問鎬至豐邑止二十五里武王何故自豐遷鎬曰此只<lb/>
<pb n="KR3a0108_WYG_035-59b"/>
　以後來事推之可見秦始皇營朝宮渭南史以為咸<lb/>
　陽人多先王之宫庭小故作之想得遷鎬之意亦是<lb/>
　如此周得天下諸侯盡來朝覲豐之故宫不足以容<lb/>
　之耳<hi>語類</hi>
　　　生民<lb/>
生民詩是敘事詩只得恁地盖是敘那首尾要盡下武<lb/>
　文王有聲等詩却有反覆歌詠底意思<lb/>
問履帝武敏曰此亦不知其何如但詩中有此語自歐<lb/>
<pb n="KR3a0108_WYG_035-60a"/>
　公不信祥瑞故後人纔見説祥瑞皆闢之若如後世<lb/>
　所謂祥瑞固多偽妄然豈可因後世之偽妄而併真<lb/>
　實者皆以為無乎鳳鳥不至河不出圖孔子之言不<lb/>
　成亦以為非<lb/>
時舉説履帝武敏歆攸介攸止處曰敏字當為絶句盖<lb/>
　作母鄙反叶上韻耳履巨跡之事有此理且如契之<lb/>
　生詩中亦云天命𤣥鳥降而生商盖以為稷契皆天<lb/>
　生之耳非有人道之感非可以常理論也漢髙祖之<lb/>
<pb n="KR3a0108_WYG_035-60b"/>
　生亦類此此等不可以言盡當意會之可也<hi>以上語類三條</hi>
　　　既醉<lb/>
時舉説既醉詩古人祝頌多以壽考及子孫衆多為言<lb/>
　如華封人祝堯願聖人壽願聖人多男子亦此意曰<lb/>
　此兩事孰有大於此者乎曰觀行葦及既醉二詩見<lb/>
　古之人君盡其誠敬於祭祀之時極其恩義於燕飲<lb/>
　之際凡父兄耆老所以祝望之者如此則其獲福也<lb/>
　宜矣此所謂禍福無不自己求之者也先生頷之<hi>語類</hi>
<pb n="KR3a0108_WYG_035-61a"/>
　　　假樂<lb/>
干禄百福子孫千億是願其子孫之衆多穆穆皇皇宜<lb/>
　君宜王不愆不忘率由舊章是願其子孫之賢<lb/>
舜功問不愆不忘率由舊章是勿忘勿助長之意曰不<lb/>
　必如此説不愆是不得過不忘是不得忘能如此則<lb/>
　能率由舊章<lb/>
此詩末章即承上章之意故上章云四方之綱而下章<lb/>
　即繼之曰之綱之紀盖張之為綱理之為紀下面百<lb/>
<pb n="KR3a0108_WYG_035-61b"/>
　辟卿士至於庻民皆是頼君以為綱所謂不解于位<lb/>
　者盖欲綱常張而不弛也<hi>以上語類三條</hi>
　　　公劉<lb/>
問第二章説既庻既繁既順乃宣而第四章方言居邑<lb/>
　之成不知未成邑之時何以得民居之繁庶也曰公<lb/>
　劉始於草創而人從之者已若是其盛是以居邑由<lb/>
　是而成也問第四章君之宗之處曰東萊以為為之<lb/>
　立君立宗恐未必是如此只是公劉自為羣臣之君<lb/>
<pb n="KR3a0108_WYG_035-62a"/>
　宗耳盖此章言其一時燕饗恐未説及立宗事也<hi>語類</hi>
　　　卷阿<lb/>
時舉説卷阿詩畢以為詩中凡稱頌人君之壽考福禄<lb/>
　者必歸於得人之盛故既醉詩云君子萬年介爾景<lb/>
　福而必曰朋友攸攝攝以威儀假樂詩言受天之禄<lb/>
　與干禄百福而必曰率由羣匹與百辟卿士媚于天<lb/>
　子盖人君所以致福禄者未有不自得人始也先生<lb/>
　頷之<hi>語類</hi>
<pb n="KR3a0108_WYG_035-62b"/>
　　　民勞<lb/>
時舉竊謂每章上四句是刺厲王下六句是戒其同列<lb/>
　曰皆只是戒其同列鋪敘如此便自可見故某以為<lb/>
　古人非是直作一詩以刺其王只陳其政事之失自<lb/>
　可以為戒時舉因謂第二章末謂無棄爾勞以為王<lb/>
　休盖以為王者之休莫大於得人惟羣臣無棄其功<lb/>
　然後可以為王之休美至第三章後二句謂敬慎威<lb/>
　儀以近有徳盖以為既能拒絶小人必須自反於己<lb/>
<pb n="KR3a0108_WYG_035-63a"/>
　又不可以不親有徳之人不然則雖欲絶去小人未<lb/>
　必有以服其心也後二章無俾正敗無俾正反尤見<lb/>
　詩人憂慮之深盖正敗則惟敗壞吾之正道而正反<lb/>
　則全然反乎正矣其憂慮之意盖一章切於一章也<lb/>
　先生頷之<hi>語類</hi>
　　　板<lb/>
昊天曰明及爾出王昊天曰旦及爾游衍旦與明祇一<lb/>
　意這箇豈是人自如此皆有來處纔有些放肆他便<lb/>
<pb n="KR3a0108_WYG_035-63b"/>
　知所以曰日監在茲又曰敬天之怒無敢戲豫敬天<lb/>
　之渝無敢馳驅問渝字如何曰變也如迅雷風烈必<lb/>
　變之變但未至怒<lb/>
道夫言昨來所論昊天曰明<hi>云云</hi>至游衍此意莫祇是<lb/>
　言人之所以為人者皆天之所為故雖起居動作之<lb/>
　頃而所謂天者未嘗不在也曰公説天體物不遺既<lb/>
　説得是則所謂仁體事而無不在者亦不過如此今<lb/>
　所以理㑹不透祇是以天與仁為有二也今須将聖<lb/>
<pb n="KR3a0108_WYG_035-64a"/>
　賢言仁處就自家身上思量久之自見<hi>以上語類二條</hi>
　　　蕩<lb/>
時舉説首章前四句有怨天之辭後四句乃解前四句<lb/>
　謂天之降命本無不善惟人不以善道自終故天命<lb/>
　亦不克終如疾威而多邪僻也此章之意既如此故<lb/>
　自次章以下托文王言紂之辭而皆就人君身上説<lb/>
　使知其非天之過如女興是力爾德不明與天不湎<lb/>
　爾以酒匪上帝不時之類皆自發明首章之意先生<lb/>
<pb n="KR3a0108_WYG_035-64b"/>
　頷之<hi>語類</hi>
　　　抑<lb/>
抑非刺厲王只是自警嘗考衛武公生於宣王末年安<lb/>
　得有刺厲王之詩據國語只是自警詩中詞氣若作<lb/>
　自警甚有理若作刺厲王全然不順伯恭却謂國語<lb/>
　非是<lb/>
衛武公抑詩自作懿戒也中閒有於乎小子等語自呼<lb/>
　而告之也其警戒持循如是所以詩人美其如切如<lb/>
<pb n="KR3a0108_WYG_035-65a"/>
　磋<hi>以上語類二條</hi>
　　　雲漢<lb/>
問雲漢詩乃他人述宣王之意然責己處太少曰然<hi>語類</hi>
　　　烝民<lb/>
問烝民詩解云仲山甫盖以冢宰兼太保何以知之曰<lb/>
　其言式是百辟則是為宰相可知其曰保茲天子王<lb/>
　躬是保則是為太保可知此正召康公之舊職<lb/>
既明且哲以保其身曰只是上文肅肅王命仲山甫将<lb/>
<pb n="KR3a0108_WYG_035-65b"/>
　之邦國若否仲山甫明之便是明哲所謂明哲者只<lb/>
　是曉天下事理順理而行自然災害不及其身可以<lb/>
　保其禄位今人以邪心讀詩謂明哲是見幾知微先<lb/>
　去占取便宜如揚子雲説明哲煌煌旁燭無疆遜於<lb/>
　不虞以保天命便是占便宜底説話所以他一生被<lb/>
　這幾句誤然明哲保身亦只是常法若到那舍生取<lb/>
　義處又不如此論<hi>以上語類二條</hi>
　　頌<lb/>
<pb n="KR3a0108_WYG_035-66a"/>
　　　周頌清廟<lb/>
問或疑清廟詩是祀文王之樂歌然初不顯頌文王之<lb/>
　徳止言助祭諸侯既敬且和與夫與祭執事之人能<lb/>
　執行文王之徳者何也某曰文王之徳不可名言凡<lb/>
　一時在位之人所以能敬且和與執行文王之徳者<lb/>
　即文王盛徳之所在也必於其不可容言之中而見<lb/>
　其不可掩之實則詩人之意得矣讀此詩想當時聞<lb/>
　其歌者真若洋洋乎如在其上如在其左右又何待<lb/>
<pb n="KR3a0108_WYG_035-66b"/>
　多著言語委曲形容而後足哉妄意如此不知是否<lb/>
　曰此説是<hi>荅潘子善○文集</hi>
　　　昊天有成命<lb/>
昊天有成命詩成王不敢康詩傳皆斷以為成王誦某<lb/>
　問下武言成王之孚如何曰這箇且只得做武王説<lb/>
　<hi>語類</hi>
　　　我將<lb/>
問我将乃祀文王於明堂之樂章詩傳以謂物成形於<lb/>
<pb n="KR3a0108_WYG_035-67a"/>
　帝人成形於父故季秋祀帝於明堂而以父配之取<lb/>
　其成物之時也此乃周公以義起之非古禮也不知<lb/>
　周公以後将以文王配耶以時王之父配耶曰諸儒<lb/>
　正持此二議至今不决看來只得以文王配且周公<lb/>
　所制之禮不知在武王之時在成王之時若在成王<lb/>
　則文王乃其祖也亦自可見又問繼周者如何曰只<lb/>
　得以有功徳之祖配之<hi>語類</hi>
　　　敬之<lb/>
<pb n="KR3a0108_WYG_035-67b"/>
日就月将是日成月長就成也将大也<hi>語類</hi>
　　　魯頌閟宮<lb/>
太王翦商武王所言中庸言武王纘太王王季文王之<lb/>
　緒是其事素定矣横渠亦言周之於商有不純臣之<lb/>
　義盖自其祖宗遷豳遷邰皆其僻逺自居非商之所<lb/>
　封土也<hi>語類</hi>
　　　商頌<lb/>
伯豐問商頌恐是宋作曰宋襄一伐楚而已其事可考<lb/>
<pb n="KR3a0108_WYG_035-68a"/>
　　安有莫敢不來王等事又問恐是宋人作之追述徃<lb/>
　　事以祀其先代若是商時所作商尚質不應商頌反<lb/>
　　多於周頌曰商頌雖多如周頌覺得文勢自别周頌<lb/>
　　雖簡文自平易商頌之辭自是奥古非宋襄可作<hi>語類</hi>
　　　　那<lb/>
　問那綏我思成集傳鄭氏所引禮記之説程子則曰此<lb/>
　　特孝子平日思親之心耳若齊則不容有思有思非<lb/>
　　齊也必大竊謂人心不容無思齊之日特齊其不齊<lb/>
<pb n="KR3a0108_WYG_035-68b"/>
　　者耳若思其居處之類乃致其誠意以交乎神者盖<lb/>
　　未害其為齊也未知是否曰鄭氏所引者常法也程<lb/>
　　子之義則益精矣<hi>荅吳伯豐○文集</hi>
　　　　長發<lb/>
　湯降不遲聖敬日躋天之生湯恰好到合生時節湯之<lb/>
　　脩徳又無一日閒斷<hi>語類</hi>
　<lb/>
御纂朱子全書卷三十五<lb/>
</p>
<p>
</p>
  </div>
</body>
</text>
</TEI>
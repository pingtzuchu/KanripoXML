<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0108_WYG_016-1a"/>
　欽定四庫全書<lb/>
御纂朱子全書卷十六<lb/>
　　論語七<lb/>
　　　　子罕第九<lb/>
　　　　　子罕言利章<lb/>
　行夫問子罕言利與命與仁曰罕言者不是不言又不<lb/>
　　可多言特罕言之耳罕言利者盖凡做事只循這道<lb/>
　　理做去利自在其中矣如利渉大川利用行師聖人<lb/>
<pb n="KR3a0108_WYG_016-1b"/>
　　豈不言利但所以罕言者正恐人求之則害義矣罕<lb/>
　　言命者凡吉凶禍福皆是命若儘言命恐人皆委之<lb/>
　　於命而人事廢矣所以罕言罕言仁者恐人輕易看<lb/>
　　了不知切己上做工夫然聖人若不言則人又理㑹<lb/>
　　不得如何是利如何是命如何是仁故不可不言但<lb/>
　　雖不言利而所言者無非利雖不言命而所言者無<lb/>
　　非命雖不言仁而所言者無非仁<lb/>
　問子罕言利曰利最難言利不是不好但聖人方要言<lb/>
<pb n="KR3a0108_WYG_016-2a"/>
　恐人一向去趨利方不言不應是敎人去就害故但<lb/>
　罕言之耳盖利者義之和義之和處便利老蘇甞以<lb/>
　為義剛而不和唯有利在其中故和此不成議論盖<lb/>
　義之和即是利却不是因義之不和而遂用些小利<lb/>
　以和之後来東坡解易亦用此説更不成議論也<lb/>
問子罕言利孔子自不曾説及利豈但罕言而已曰大<lb/>
　易一書所言多矣利只是這箇利若只管説與人未<lb/>
　必暁得以義為利之意却一向只管營營貪得計較<lb/>
<pb n="KR3a0108_WYG_016-2b"/>
　孟子曰未有仁而遺其親未有義而後其君這箇是<lb/>
　説利但人不可先計其利唯知行吾仁非為不遺其<lb/>
　親而行仁唯知行吾義不為不後其君而行義<lb/>
問或曰罕言利是何等利楊氏曰一般云云竊謂夫子<lb/>
　罕言者乃放於利而行之利若利用出入乃義之所<lb/>
　安處却不可以為一般曰利用出入之利亦不可去<lb/>
　尋討尋討著便是放於利之利如言利物足以和義<lb/>
　只去利物不言自利又曰只元亨利貞之利亦不可<lb/>
<pb n="KR3a0108_WYG_016-3a"/>
　計較計較著即害義為義之人只知有義而已不知<lb/>
　利之為利<lb/>
文振問子罕言利與命與仁曰命只是一箇命有以理<lb/>
　言者有以氣言者天之所以賦與人者是理也人之<lb/>
　所以夀夭窮通者是氣也理精㣲而難言氣數又不<lb/>
　可盡委之而至於廢人事故聖人罕言之也仁之理<lb/>
　至大數言之不惟使人躐等亦使人有玩之之心盖<lb/>
　舉口便説仁人便自不把當事了<hi>以上語類五條</hi>
<pb n="KR3a0108_WYG_016-3b"/>
　　　子絶四章<lb/>
這意字正是計較底私意<lb/>
意私意之發必在事先固在事後我私意成就四者相<lb/>
　因如循環<lb/>
徐問意必固我曰意是要如此聖人只看理當為便為<lb/>
　不當為便不為不曾道我要做我不要做只容一箇<lb/>
　我便是意了曰必固之私輕意我之私重否曰意必<lb/>
　固我只一套去意是初創如此有私意便到那必處<lb/>
<pb n="KR3a0108_WYG_016-4a"/>
　必便到固滯不通處固便到有我之私處意是我之<lb/>
　發端我是意之成就曰我是有人己之私否曰人自<lb/>
　是人己自是己不必把人對説我只是任己私去做<lb/>
　便於我者則做不便於我者則不做只管就己上計<lb/>
　較利害與人何相關人多要人我合一人我如何合<lb/>
　得呂銘曰立己與物私為町畦他們都説人己合一<lb/>
　克己只是克去己私如何便說到人己為一處物我<lb/>
　自有一等差只是仁者做得在這裏了要得人也如<lb/>
<pb n="KR3a0108_WYG_016-4b"/>
　此便推去及人所以親親而仁民仁民而愛物人我<lb/>
　只是理一分自不同<lb/>
問意私意也我私己也看得来私己是箇病根有我則<lb/>
　有意曰意是初發底意思我則結撮成箇物事矣有<lb/>
　我則又起意展轉不已此四事一似那元亨利貞但<lb/>
　元亨利貞是好事此是不好事<lb/>
問横渠謂四者有一焉則與天地不相似畧有可疑曰<lb/>
　人之為事亦有其初未必出於私意而後来不能化<lb/>
<pb n="KR3a0108_WYG_016-5a"/>
　去者若曰絶私意則四者皆無則曰子絶一便得何<lb/>
　用更言絶四以此知四者又各是一病也<lb/>
問意必固我既亾之後必有事焉所謂有事者如何曰<lb/>
　横渠亦有此説若既無此天理流出亦須省著<lb/>
問意必固我伊川以發而當者理也發而不當者私意<lb/>
　也此語是否曰不是如此所謂毋意者是不任己意<lb/>
　只㸔道理如何見得道理是合當如此做便順理做<lb/>
　將去自家更無些子私心所以謂之毋意若才有些<lb/>
<pb n="KR3a0108_WYG_016-5b"/>
　安排布置底心便是任私意若元不見得道理只是<lb/>
　任自家意思做將去便是私意縱使發而偶然當理<lb/>
　也只是私意未説到當理在伊川之語想是被門人<lb/>
　錯記了不可知<lb/>
横渠之意以絶為禁止之辭是言聖人將這四者使學<lb/>
　者禁絶而勿為毋字亦是禁止之意故曰自始學至<lb/>
　成徳竭兩端之敎也必是事之未来處固是事之己<lb/>
　過處<hi>以上語類八條</hi>
<pb n="KR3a0108_WYG_016-6a"/>
絶四有兩説一説為孔子自無此四者毋即無字古書<lb/>
　通用耳史記孔子世家正作無字也一説為孔子禁<lb/>
　絶學者毋得有此四者今来諭者乃此意也兩説皆<lb/>
　有意思然以文意攷之似不若只用前説之為明白<lb/>
　平易也又来諭毋意一句似亦未安意只是私意計<lb/>
　較之謂不必以溢美溢惡證之恐太逺却文意也餘<lb/>
　三句則所論得之無可議者矣大抵意是我之發我<lb/>
　是意之根必在事前固在事後甞在二者之間生於<lb/>
<pb n="KR3a0108_WYG_016-6b"/>
　意而成於我此又四者之序也<hi>荅吳晦叔○文集</hi>
　　　子畏於匡章<lb/>
問天之將喪斯文未喪斯文文即是道否曰既是道安<lb/>
　得有喪未喪文亦先王之禮文聖人於此極是留意<lb/>
　盖古之聖人既竭心思焉將行之萬世而無弊者也<lb/>
　故常恐其喪失而不可攷<lb/>
子畏於匡一節看来夫子平日不曾如此説往往多謙<lb/>
　抑與此不同先生笑云此却是真箇事急了不覺説<lb/>
<pb n="KR3a0108_WYG_016-7a"/>
　將出来<lb/>
敬之問明道舎我其誰是有所受命之辭匡人其如予<lb/>
　何是聖人自做著天裏孟子是論世之盛衰己之去<lb/>
　就故聽之於天孔子言道之盛衰自應以己任之未<lb/>
　審此説如何曰不消如此看明道這説話固是説未<lb/>
　盡如孔子云天之將喪斯文天之未喪斯文看此語<lb/>
　也只看天如何只是要緊不在此處要緊是看聖賢<lb/>
　所以出處大節<hi>以上語類三條</hi>
<pb n="KR3a0108_WYG_016-7b"/>
　　　太宰問於子貢章<lb/>
先生曰太宰云夫子聖者與何其多能也是以多能為<lb/>
　聖也子貢對以夫子固天縱之將聖又多能也是以<lb/>
　多能為聖人餘事也子曰吾少也賤故多能鄙事君<lb/>
　子多乎哉不多也是以聖為不在於多能也三者之<lb/>
　説不同諸君且道誰説得聖人地位著諸生多主夫<lb/>
　子之言先生曰太宰以多能為聖固不是若要形容<lb/>
　聖人地位則子貢之言為盡盖聖主於徳固不在多<lb/>
<pb n="KR3a0108_WYG_016-8a"/>
　能然聖人未有不多能者夫子以多能不可以律人<lb/>
　故言君子不多尚徳而不尚藝之意其實聖人未甞<lb/>
　不多能也<lb/>
問天縱之將聖縱猶肆也言不為限量何如曰天放縱<lb/>
　聖人做得恁地不去限量他問如此愚不肖是天限<lb/>
　量之乎曰看氣象亦似天限量他一般如這道理聖<lb/>
　人知得盡得愚不肖要增進一分不得硬拘定在這<lb/>
　裏<lb/>
<pb n="KR3a0108_WYG_016-8b"/>
太宰知我乎以下煞有曲折意思聖人不直謂太宰不<lb/>
　足以知我只説太宰也知我這便見聖人待人恁地<lb/>
　温厚又曰聖人自是多能今若只去學多能則只是<lb/>
　一箇雜骨董底人所以説君子多乎哉不多也<lb/>
問吾不試故藝曰想見聖人事事㑹但不見用所以人<lb/>
　只見他小小技藝若使其得用便做出大功業来不<lb/>
　復有小小技藝之可見矣問此亦是聖人賢於堯舜<lb/>
　處否曰也不須如此説聖人賢於堯舜處却在於収<lb/>
<pb n="KR3a0108_WYG_016-9a"/>
　拾累代聖人之典章禮樂制度義理以垂於世不在<lb/>
　此等小小處此等處非所以論聖人之優劣也横渠<lb/>
　便是如此説以為孔子窮而在下故做得許多事如<lb/>
　舜三十便徵庸了想見舜於小事也煞有不㑹處雖<lb/>
　是如此也如此説不得舜少年耕稼陶漁也事事去<lb/>
　做来所以人無縁及得聖人聖人事事從手頭更歴<lb/>
　過来所以都暁得而今人事事都不㑹最急者是禮<lb/>
　樂樂固不識了只是日用常行吉凶之禮也都不曾<lb/>
<pb n="KR3a0108_WYG_016-9b"/>
　講得<hi>以上語類四條</hi>
　　　吾有知乎哉章<lb/>
問吾有知乎哉與吾無隠乎爾意一般否曰那箇説得<lb/>
　濶這箇主荅問而言或曰那箇兼動静語黙説了曰<lb/>
　然<lb/>
林恭甫問此章曰這空空是指鄙夫言聖人不以其無<lb/>
　所有而畧之故下句更用我字喚起<lb/>
問竭兩端處疑與不憤不啟一叚相反不憤不啟聖人<lb/>
<pb n="KR3a0108_WYG_016-10a"/>
　待人自理㑹方啟發他空空鄙夫必著竭兩端告之<lb/>
　如何曰兩端就一事而言説這淺近道理那箇深逺<lb/>
　道理也便在這裏如舉一隅以四角言這卓子舉起<lb/>
　一角便有三角在兩端以兩頭言之凡言語便有兩<lb/>
　端文字不可類看這處與那處說又别須是看他語<lb/>
　脉論這主意在吾有知乎哉無知也此聖人謙辭言<lb/>
　我無所知空空鄙夫来問我又盡情説與他凡聖人<lb/>
　謙辭未有無因而發者這上面必有説話門人想記<lb/>
<pb n="KR3a0108_WYG_016-10b"/>
　不全須求這意始得如達巷黨人稱譽聖人博學而<lb/>
　無所成名聖人乃曰吾執御矣皆是因人譽己聖人<lb/>
　方承之以謙此處想必是人稱道聖人無所不知誨<lb/>
　人不倦有這般意思聖人方道是我無知識亦不是<lb/>
　誨人不倦但鄙夫来我則盡情向他説若不如此聖<lb/>
　人何故自恁地謙自今觀之人無故説謙話便是要<lb/>
　人知模樣<hi>以上語類三條</hi>
無知者聖人之謙辭叩其兩端而竭焉又言己雖無知<lb/>
<pb n="KR3a0108_WYG_016-11a"/>
　而於告人不敢不盡大凡聖人氣象只是如此著實<lb/>
　看自然見得無世俗許多𤣥妙虚浮之説也叩兩端<lb/>
　而竭只如程先生范尹諸公説盡之若曰只舉兩端<lb/>
　教人黙識取中間底此又近世禪學之餘三代以前<lb/>
　風俗淳厚亦未有此等險薄浮誕意思也<hi>荅江徳功○文集</hi>
　　　鳳鳥不至章<lb/>
鳳鳥不至聖人尋常多有謙辭有時亦自諱不得<hi>語類</hi>
　　　子見齊衰者章<lb/>
<pb n="KR3a0108_WYG_016-11b"/>
康叔臨問作與趨者敬之貎也何為施之於齊衰與瞽<lb/>
　者曰作與趨固是敬然敬心之所由發則不同見冕<lb/>
　衣裳者敬心生焉而因用其敬見齊衰者瞽者則哀<lb/>
　矜之心動於中而自加敬也呂刑所謂哀敬折獄正<lb/>
　此意也<lb/>
問作與趨如何見得聖人哀矜之心曰只見之過之而<lb/>
　變容動色便是哀矜之豈眞涕泣而後謂之哀矜也<lb/>
　<hi>以上語類二條</hi>
<pb n="KR3a0108_WYG_016-12a"/>
　　　顏淵喟然歎章<lb/>
學者説顏子喟然歎曰一章曰公只消理㑹顏子因何<lb/>
　見得到這裏是見箇甚麽物事衆無應者先生遂曰<lb/>
　要緊只在夫子循循然善誘人博我以文約我以禮<lb/>
　三句上須看夫子循循然善誘底意思是如何聖人<lb/>
　教人要緊只在格物致知克己復禮這箇窮理是開<lb/>
　天聰明是甚次第<lb/>
正淳問顏淵喟然歎曰一叚曰吾人未到他地位畢竟<lb/>
<pb n="KR3a0108_WYG_016-12b"/>
　未識說箇甚麽再問乃曰瞻之在前忽然在後是沒<lb/>
　捉摸處是他顏子見得恁地如有所立卓爾是聖人<lb/>
　已到顏子未到處<lb/>
仰髙鑽堅瞻前忽後此猶是見得未親切在如有所立<lb/>
　卓爾方始親切雖欲從之末由也己只是脚歩未到<lb/>
　盖不能得似聖人從容中道也<lb/>
祖道問顏子此説亦是立一箇則例與學者求道用力<lb/>
　處故程子以為學者須學顏子有可依據孟子才大<lb/>
<pb n="KR3a0108_WYG_016-13a"/>
　難學者也曰然<lb/>
周元興問顏子當鑽仰瞻忽時果何所見曰顏子初見<lb/>
　聖人之道廣大如此欲向前求之轉覺無下手處退<lb/>
　而求之則見聖人所以循循然善誘之者不過博文<lb/>
　約禮於是就此處竭力求之而所見始親切的當如<lb/>
　有所立卓爾在前而歎其峻絶著力不得也又問顏<lb/>
　子合下何不便做博文約禮工夫曰顔子氣禀髙明<lb/>
　合下見得聖人道大如此未肯便向下學中求及其<lb/>
<pb n="KR3a0108_WYG_016-13b"/>
　用力之久而後知其真不外此故只於此處著力爾<lb/>
夫子之教顔子只是博文約禮二事至於欲罷不能既<lb/>
　竭吾才如有所立卓爾處只欠箇熟所謂過此以往<lb/>
　未之或知也窮神知化徳之盛也<lb/>
大率看文字且看從實處住如喟然歎一章且看到那<lb/>
　欲罷不能處如後面只自家工夫到那田地自見得<lb/>
　都不必如此去贊詠想像籠罩<lb/>
欲罷不能是住不得處唯欲罷不能故竭吾才不惟見<lb/>
<pb n="KR3a0108_WYG_016-14a"/>
　得顔子善學聖人亦見聖人曲盡誘掖之道使他歡<lb/>
　喜不知不覺得到氣力盡處如人飲酒飲得一盃好<lb/>
　只管飲去不覺醉郎當了<lb/>
恭父問顔子平日深潛純粹到此似覺有苦心極力之<lb/>
　象只緣他工夫到後視聖人地位卓然只在目前只<lb/>
　這一歩峻絶直是難進故其一時勇猛奮發不得不<lb/>
　如此觀揚子雲言顔苦孔之卓似乎下得箇苦字亦<lb/>
　甚親切但顔子只這一時勇猛如此却不見迫切到<lb/>
<pb n="KR3a0108_WYG_016-14b"/>
　末由也己亦只得放下曰看他别自有一箇道理然<lb/>
　兹苦也兹其所以為樂也<lb/>
程子曰到此地位工夫尤難直是峻絶又大叚著力不<lb/>
　得所以著力不得縁聖人不勉而中不思而得了賢<lb/>
　者若着力要不勉不思便是思勉了此所以説大叚<lb/>
　着力不得今日勉之明日勉之勉而至於不勉今日<lb/>
　思之明日思之思而至於不思自生而至熟正如寫<lb/>
　字一般㑹寫底固是㑹不㑹寫底須學他寫今日寫<lb/>
<pb n="KR3a0108_WYG_016-15a"/>
　明日寫自生而至熟自然寫得<lb/>
所謂瞻之在前忽然在後這只是箇中庸不可能盖聖<lb/>
　人之道是箇恰好底道理所以不可及自家纔着意<lb/>
　要去做不知不覺又蹉過了且如恭而安這是聖人<lb/>
　不可及處到得自家纔着意去學時便恭而不安了<lb/>
　此其所以不可能只是難得到恰好處不着意又失<lb/>
　了纔着意又過了所以難横渠曰髙明不可窮博厚<lb/>
　不可極則中道不可識盖顔子之歎也雖説得拘然<lb/>
<pb n="KR3a0108_WYG_016-15b"/>
　亦自説得好或曰伊川過不及之説亦是此意否曰<lb/>
　然盖方見聖人之道在前自家要去趕着他不知不<lb/>
　覺地蹉過了那聖人之道又却在自家後了所謂忽<lb/>
　然在後也只是箇中庸不可能夫子循循然善誘人<lb/>
　非特以博文約禮分先後次序博文中亦自有次序<lb/>
　約禮中亦自有次序有箇先後淺深欲罷不能便只<lb/>
　是就這博文約禮中做工夫合下做時便是下這十<lb/>
　分工夫去做到得這歎時便是欲罷不能之效衆人<lb/>
<pb n="KR3a0108_WYG_016-16a"/>
　與此異者只是争這箇欲罷不能做来做去不知不<lb/>
　覺地又住了顔子則雖罷而自有所不能不是勉强<lb/>
　如此此其所以異於人也又曰顔子工夫到此已是<lb/>
　七八分了到得此是滔滔地做將去所以欲罷不能<lb/>
　如人過得箇關了便平地行將去<hi>以上語類十一條</hi>
問夫子教人不出博文約禮二事在門人莫不知有此<lb/>
　學惟顔子獨於博約之間有所進有所得故髙者有<lb/>
　可攀之理堅者有可入之理在前在後者有可從而<lb/>
<pb n="KR3a0108_WYG_016-16b"/>
　審其的之理非若其他僅可以弗畔而已此門人之<lb/>
　所以不可企及也曰此説得之<hi>荅李堯卿○文集</hi>
　　　子疾病章<lb/>
問子路使門人為臣一章曰世間有一種事分明是不<lb/>
　好人也皆知其不好謂如子路使門人為臣此等事<lb/>
　未有不好亦未為欺天但子路見不透却把作好事<lb/>
　去做了不知其實却不是了<hi>語類</hi>
　　　子貢曰有美玉章<lb/>
<pb n="KR3a0108_WYG_016-17a"/>
問沽之哉哉之為義以常例言之則為疑辭集注直曰<lb/>
　固當賣之而不以為疑辭何也曰哉本歎詞其或為<lb/>
　疑辭者亦歎以疑之也此言沽之哉而繼以待價則<lb/>
　不得為疑辭矣<hi>荅李守約○文集</hi>
　　　子欲居九夷章<lb/>
問子欲居九夷使聖人居之眞有可變之理否曰然或<lb/>
　問九夷前輩或以箕子為證謂朝鮮之類是否曰此<lb/>
　亦未見得古者中國亦有夷狄如魯有淮夷周有伊<lb/>
<pb n="KR3a0108_WYG_016-17b"/>
　雒之戎是也又問此章與乗桴浮海莫是戯言否曰<lb/>
　只是見道不行偶然發此歎非戲言也因言後世只<lb/>
　管説當時人君不能用聖人不知亦用不得每國有<lb/>
　世臣把住了如何容外人来做如魯有三桓齊有田<lb/>
　氏晉有六卿比比皆然如何容聖人插手<hi>語類</hi>
　　　出則事公卿章<lb/>
正淳問出則事公卿一叚及范氏以燕而不亂為不為<lb/>
　酒困如何曰此説本卑非有甚髙之行然工夫却愈<lb/>
<pb n="KR3a0108_WYG_016-18a"/>
　精密道理却愈無窮故曰知崇禮卑又曰崇徳廣業<lb/>
　盖徳知雖髙然踐履却只是卑則愈廣又曰徳言盛<lb/>
　禮言恭謙也者致恭以存其位者也此章之義似説<lb/>
　得極低然其實則説得極重范氏似以不為酒困為<lb/>
　不足道故以燕飲不亂當之過於深矣<hi>語類</hi>
　　　子在川上章<lb/>
問逝者如斯曰逝只訓往斯字方指川流處<lb/>
或問子在川上曰此是形容道體伊川所謂與道為體<lb/>
<pb n="KR3a0108_WYG_016-18b"/>
　此一句最妙某甞為人作觀瀾詞其中有二句云觀<lb/>
　川流之不息兮悟有本之無窮又問明道曰其要只<lb/>
　在謹獨如何曰能謹獨則無閒斷而其理不窮若不<lb/>
　謹獨便有欲來參入裏面便閒斷了也如何却㑹如<lb/>
　川流底意又問明道云自漢以來諸儒皆不識此如<lb/>
　何曰是他不識如何却要道他識此事除了孔孟猶<lb/>
　是佛老見得些形象譬如畫人一般佛老畫得些模<lb/>
　樣後來儒者於此全無相著如何教他兩箇不做大<lb/>
<pb n="KR3a0108_WYG_016-19a"/>
問注云此道體之本然也後又曰皆與道為體向見先<lb/>
　生説道無形體却是這物事盛載那道出來故可見<lb/>
　與道為體言與之為體也這體字較粗如此則與本<lb/>
　然之體㣲不同曰也便在裏面只是前面體字説得<lb/>
　來較濶連本末精粗都包在裏面後面與道為體之<lb/>
　體又説出那道之親切底骨子恐人説物自物道自<lb/>
　道所以指物以見道其實這許多物事凑合來便都<lb/>
　是道之體便在這許多物上只是水上較親切易見<lb/>
<pb n="KR3a0108_WYG_016-19b"/>
問如何是與道為體曰與那道為形體這體字却粗只<lb/>
　是形體問猶云性者道之形體否曰然<lb/>
至之問逝者如斯夫不舎晝夜便是純亦不已意思否<lb/>
　曰固是然此句在吾輩作如何使楊曰學者當體之<lb/>
　以自强不息曰只是要得莫間斷程子謂此天徳也<lb/>
　有天徳便可語王道其要只在謹獨謹獨與這裏何<lb/>
　相闗只少有不謹便斷了<lb/>
因説此章問曰今不知吾之心與天地之化是兩箇物<lb/>
<pb n="KR3a0108_WYG_016-20a"/>
　事是一箇物事公且思量良久乃曰今諸公讀書只<lb/>
　是去理㑹得文義更不去理㑹得意聖人言語只是<lb/>
　發明這箇道理這箇道理吾身也在裏面萬物亦在<lb/>
　裏面天地亦在裏面通同只是一箇物事無障蔽無<lb/>
　遮礙吾之心即天地之心聖人即川之流便見得也<lb/>
　是此理無往而非極致但天命至正人心便邪天命<lb/>
　至公人心便私天命至大人心便小所以與天地不<lb/>
　相似而今講學便要去得與天地不相似處要與天<lb/>
<pb n="KR3a0108_WYG_016-20b"/>
　地相似又曰虛空中都是這箇道理聖人便隨事物<lb/>
　上做出來又曰如今識得箇大原了便見得事事物<lb/>
　物都從本根上發出來如一箇大樹有箇根株便有<lb/>
　許多芽蘖枝葉牽一箇則千百箇皆動<hi>以上語類六條</hi>
　　　語之而不惰章<lb/>
陳仲亨問語之而不惰於甚處見得曰如得一善則拳<lb/>
　拳服膺而不失之矣欲罷不能皆是其不惰處<lb/>
問如何是不惰處曰顏子聽得夫子説話自然住不得<lb/>
<pb n="KR3a0108_WYG_016-21a"/>
　若他人聽過了半疑半信若存若亾安得不惰<hi>以上語類</hi>
　<hi>二條</hi>
　　　子謂顏淵章<lb/>
問未見其止曰如横渠之説以為止是止於中亦説得<lb/>
　但死而不活蓋是顏子未到那處未到那成就結果<lb/>
　處盖顏子一箇規模許多大若到那收因結果必有<lb/>
　大叚可觀者也<hi>語類</hi>
　　　苖而不秀章<lb/>
<pb n="KR3a0108_WYG_016-21b"/>
苖須是秀秀須是實方成不然何所用學不至實亦何<lb/>
　所用<hi>語類</hi>
　　　後生可畏章<lb/>
後生可畏是方進者也四十五十而無聞是中道而止<lb/>
　者也曰然<hi>語類</hi>
　　　法語之言章<lb/>
植説此章集注云法語人所敬憚故必從然不改則面<lb/>
　從而己如漢武帝見汲黯之直深所敬憚至帳中可<lb/>
<pb n="KR3a0108_WYG_016-22a"/>
　其奏可謂從矣然黯論武帝内多慾而外施仁義豈<lb/>
　非面從集注云巽言無所乖忤故必恱然不繹又不<lb/>
　足以知其微意之所在如孟子論大王好色好貨齊<lb/>
　王豈不恱若不知繹則徒知古人所謂好色不知其<lb/>
　能使内無怨女外無曠夫徒知古人所謂好貨不知<lb/>
　其能使居者有積倉行者有裹糧先生因曰集注中<lb/>
　舉楊氏說亦好<hi>語類</hi>
　　　衣敝縕袍章<lb/>
<pb n="KR3a0108_WYG_016-22b"/>
先生曰李閎祖云忮是疾人之有求是恥己之無呂氏<lb/>
　之說亦近此意然此說又分暁<lb/>
問子路終身誦之此子路所以不及顏淵處盖此便是<lb/>
　願車馬衣輕裘與朋友共敝之而無憾底意思然他<lb/>
　將來自誦便是無那無伐善施勞意思曰所謂終身<lb/>
　誦之亦不是他矜伐只是將這箇作好底事終身誦<lb/>
　之要常如此便别無長進矣又問呂氏貧與富交强<lb/>
　者必忮弱者必求之語曰世間人見富貴底不是心<lb/>
<pb n="KR3a0108_WYG_016-23a"/>
　裏妒嫉他便羡慕他只是這般見識爾<hi>以上語類二條</hi>
問不忮不求何用不臧貧與富交強則忮弱則求人惟<lb/>
　中無所養而後飢渴得以害其心也故不能自安於<lb/>
　貧而有慕乎彼之富此心一動物欲行焉故雖可已<lb/>
　而不已孟子所謂宮室之美妻妾之奉所識窮乏者<lb/>
　得我而為之類盖有不可勝窮之私由是以失其本<lb/>
　心而忌嫉忮害生焉否則謟曲以求之而不自知其<lb/>
　為卑汚淺陋之甚也子路之志不牽乎外物之誘夫<lb/>
<pb n="KR3a0108_WYG_016-23b"/>
　子稱之欲以進其徳惜乎不能充此而上之至有終<lb/>
　身誦之之蔽不然簞瓢陋巷之樂當與顏子同之日<lb/>
　用工夫信乎不可遽已也曰是<hi>荅周舜弼○文集</hi>
　　　知者不惑章<lb/>
方毅父問知者不惑明理便能無私否曰也有人明理<lb/>
　而不能去私慾者然去私慾必先明理無私慾則不<lb/>
　屈於物故勇惟聖人自誠而明可以先言仁後言知<lb/>
　至於教人當以知為先<lb/>
<pb n="KR3a0108_WYG_016-24a"/>
或問仁者不憂知者不惑勇者不懼何以與前面知者<lb/>
　不惑仁者不憂勇者不懼次序不同曰成徳以仁為<lb/>
　先進學以知為先此誠而明明而誠也中庸言三徳<lb/>
　之序如何曰亦為學者言也問何以勇皆在後曰末<lb/>
　後做工夫不退轉此方是勇<lb/>
蔡行夫問仁者不憂一章曰知不惑勇不懼却易理㑹<lb/>
　仁者不憂須思量仁者如何㑹不憂蔡云莫只是無<lb/>
　私否曰固是無私然所以不憂者須看得透方得楊<lb/>
<pb n="KR3a0108_WYG_016-24b"/>
　至之云是人欲淨盡自然樂否曰此亦只是貎説洪<lb/>
　慶問先生說是如何曰仁者心便是理看有甚事來<lb/>
　便有道理應他所以不憂人所以憂者只是卒然遇<lb/>
　事未有一箇道理應他便不免有憂<lb/>
先生說知者不惑章惟不惑不憂便生得這勇來<hi>以上語類</hi>
　<hi>四條</hi>
問知以明之仁以守之勇以行之其要在致知知之明<lb/>
　非仁以守之則不可以仁守之非勇而行之亦不可<lb/>
<pb n="KR3a0108_WYG_016-25a"/>
　三者不可闕一而知為先曰此説甚善正吾人所當<lb/>
　自力也<hi>荅石子重○文集</hi>
　　　可與共學章<lb/>
可與共學有志於此可與適道已看見路脈可與立能<lb/>
　有所立可與權遭變事而知其宜此只是大綱如此<lb/>
　説<lb/>
問權便是義否曰權是用那義底問中便是時措之宜<lb/>
　否曰以義權之而後得中義似秤權是將這秤去稱<lb/>
<pb n="KR3a0108_WYG_016-25b"/>
　量中是物得其平處<lb/>
蘇宜久問可與權曰權與經不可謂是一件物事畢竟<lb/>
　權自是權經自是經但非漢儒所謂權變權術之説<lb/>
　聖人之權雖異於經其權亦是事體到那時合恁地<lb/>
　做方好<lb/>
先生因説可與立未可與權權處是道理上面更有一<lb/>
　重道理如君子小人君子固當用小人固當去然方<lb/>
　當小人進用時猝乍要用君子也未得當其深根固<lb/>
<pb n="KR3a0108_WYG_016-26a"/>
　蔕時便要去他即為所害這裏須斟酌時宜便知箇<lb/>
　緩急淺深始得<lb/>
用之問權也者反經而合於道此語亦好曰若淺説亦<lb/>
　不妨伊川以為權便是經某以為反經而合於道乃<lb/>
　所以為經如征伐視揖遜放廢視臣事豈得是常事<lb/>
　但終是正也<lb/>
吳伯英問伊川言權即是經何也曰某常謂不必如此<lb/>
　説孟子分明説男女授受不親禮也嫂溺援之以手<lb/>
<pb n="KR3a0108_WYG_016-26b"/>
　者權也權與經豈容無辨但是伊川見漢儒只管言<lb/>
　反經是權恐後世無忌憚者皆得借權以自飾因有<lb/>
　此論耳然經畢竟是常權畢竟是變又問某欲以義<lb/>
　字言權如何曰義者宜也權固是宜經獨不宜乎<lb/>
問經權不同而程子云經即權也曰固是不同經是萬<lb/>
　世常行之道權是不得已而用之大槩不可用時多<lb/>
　又曰權是時中不中則無以為權矣<lb/>
亞夫問可與立未可與權曰漢儒謂反經合道為權伊<lb/>
<pb n="KR3a0108_WYG_016-27a"/>
　川説權是經所不及者權與經固是兩義然論權而<lb/>
　全離乎經則不是盖權是不常用底物事如人之病<lb/>
　熱病者當服涼藥冷病者當服熱藥此是常理然有<lb/>
　時有熱病却用熱藥去發他病者亦有冷病却用冷<lb/>
　藥去發他病者此皆是不可常論者然須是下得是<lb/>
　方可若有毫釐之差便至於殺人不是則劇然若用<lb/>
　得是便是少他不得便是合用這箇物事既是合用<lb/>
　此權也所以為經也大抵漢儒説權是離了箇經説<lb/>
<pb n="KR3a0108_WYG_016-27b"/>
　伊川説權便道權只在經裏面且如周公誅管蔡與<lb/>
　唐太宗殺建成元吉其推刃於同氣者雖同而所以<lb/>
　殺之者則異盖管蔡與商之遺民謀危王室此是得<lb/>
　罪於天下得罪於宗廟盖不得不誅之也若太宗則<lb/>
　分明是争天下故周公可以謂之權而太宗不可謂<lb/>
　之權孟子曰有伊尹之志則可無伊尹之志則簒也<lb/>
　故在伊尹可以謂之權而在他人則不可也權是最<lb/>
　難用底物事故聖人亦罕言之自非大賢以上自見<lb/>
<pb n="KR3a0108_WYG_016-28a"/>
　得這道理合是恁地了不得也<lb/>
問經權曰冬日則飲湯夏日則飲水此是經也有時行<lb/>
　不得處冬日須飲水夏日須飲湯此是權也此又依<lb/>
　前是經但經是可常之理權是礙著經行不得處方<lb/>
　始用權然當那時却是常理如舜不告而娶是箇怪<lb/>
　差底事然以孟子觀之却也是常理只是不可常用<lb/>
　如人人不告而娶大倫都亂了伊川説權却是經却<lb/>
　説得死了不活如某説非是異伊川説即是須為他<lb/>
<pb n="KR3a0108_WYG_016-28b"/>
　分别經是經權是權如漢儒反經之説却經權暁然<lb/>
　在眼前伊川説暁得底却知得權也是常理暁不得<lb/>
　底却鶻突了如大過卦説道無不中無不常聖人有<lb/>
　小過無大過某謂不須恁地説聖人既説有大過直<lb/>
　是有此事但云大過亦是常理則得<lb/>
恭父問可與立未可與權曰可與立者能處置得常事<lb/>
　可與權者即能處置得變事雖是處變事而所謂處<lb/>
　置常事意思只在井以辨義巽以行權此説義與權<lb/>
<pb n="KR3a0108_WYG_016-29a"/>
　自不同漢儒有反經之説只緣將論語下文偏其反<lb/>
　而誤作一章解故其説相承曼衍且看集義中諸儒<lb/>
　之説莫不連下文獨是范純夫不如此説蘇氏亦不<lb/>
　如此説自以唐棣之華為下截程子所説漢儒之誤<lb/>
　固是如此<hi>以上語類十條</hi>
問未可與權集注之末有云然以孟子嫂溺援之以手<lb/>
　之義推之則權與經亦當有辨某竊謂天下之事只<lb/>
　有一箇理所重在此則其理不外乎此當嫂溺之時<lb/>
<pb n="KR3a0108_WYG_016-29b"/>
　只合援之以手雖出於急遽不得已之為乃天理人<lb/>
　事之不容己者也今云有辨開此一線路恐學者因<lb/>
　以藉口而小小走作不暇自顧矣如何曰既云急遽<lb/>
　不得已之為即是權不可常而經可常自有不容無<lb/>
　辨處若只説權便是經都無分别却恐其弊不止開<lb/>
　一線路而已<hi>荅劉季章○文集</hi>
　　　唐棣之華章<lb/>
或問未之思也夫何逺之有一章時舉因云人心放之<lb/>
<pb n="KR3a0108_WYG_016-30a"/>
　甚易然反之亦甚易曰反之固易但恐不能得他乆<lb/>
　存爾<hi>語類</hi>
唐棣之華敬夫云唐棣之詩周公誅管蔡之事某按論<lb/>
　語及詩召南作唐棣小雅常字亦無唐音爾雅又云<lb/>
　唐棣栘常棣棣則唐棣常棣自是兩物而夫子所引<lb/>
　非小雅之常棣矣且今小雅常棣之詩章句聨屬不<lb/>
　應别有一章如此蓋逸詩耳論語此下别為一章不<lb/>
　連上文范氏蘇氏已如此説但以為思賢之詩則未<lb/>
<pb n="KR3a0108_WYG_016-30b"/>
　必然耳或説此為孔子所刪小雅詩中之一章亦無<lb/>
　所考且以文意參之今詩之中當為第幾章耶<hi>與張敬夫</hi>
　<hi>論癸巳論語説○文集</hi>
　　鄉黨第十<lb/>
　　　總論<lb/>
鄉黨記聖人動容周旋無不中禮<lb/>
鄉黨一篇自天命之謂性至道不可須臾離也皆在裏<lb/>
　面許多道理皆自聖人身上迸出來惟聖人做得甚<lb/>
<pb n="KR3a0108_WYG_016-31a"/>
　分曉故門人見之熟是以紀之詳也<lb/>
問賀孫讀鄉黨已終覺得意思如何曰見得叚叚都是<lb/>
　道理合著如此不如此定不得纔有些子不如此心<lb/>
　下便不安曰聖賢一句是一箇道理要得教人識著<lb/>
　都是要人収拾已放之心所謂學問之道無他求其<lb/>
　放心而已非是學問只在求放心非把求放心為學<lb/>
　問工夫乃是學問皆所以求放心如詩三百一言以<lb/>
　蔽之曰思無邪大要皆欲使人思無邪而已<hi>以上語類三條</hi>
<pb n="KR3a0108_WYG_016-31b"/>
　　　第二節<lb/>
問先生解侃侃誾誾四字不與古注同古注以侃侃為<lb/>
　和樂誾誾為中正曰衎字乃訓和樂與此侃字不同<lb/>
　説文以侃為剛直後漢書中亦云侃然正色誾誾是<lb/>
　和説而諍此意思甚好和説則不失事上之恭諍則<lb/>
　又不失自家義理之正<lb/>
問注云侃侃剛直誾誾是和説而諍不知諍意思如何<lb/>
　曰説道和悦終不成一向放倒了到合辨别處也須<lb/>
<pb n="KR3a0108_WYG_016-32a"/>
　辨别始得内不失其事上之禮而外不至於曲從如<lb/>
　古人用這般字不是只説字義須是想像這意思是<lb/>
　如此如恂恂皆是有此意思方下此字如史記云魯<lb/>
　道之衰洙泗之閒斷斷如也<hi>斷誾字同</hi>這正見和悦而諍<lb/>
　底意思當道化盛時斑白者不提挈不負戴於道路<lb/>
　少壯者代其事到周衰少壯者尚欲執其任而老者<lb/>
　自不肯安爭欲自提挈自負戴此正是和悦而諍<hi>以上</hi>
　<hi>語類二條</hi>
<pb n="KR3a0108_WYG_016-32b"/>
　　　第三節<lb/>
問君召使擯擯如其命數之半如上公九命則擯者五<lb/>
　人以次傳命曰古者擯介之儀甚煩如九命擯五人<lb/>
　介則如命數是九人賔主相見自擯以下列兩行行<lb/>
　末相近如主人説一句主人之擯傳許多擯者訖又<lb/>
　交過末介傳中介直至賔之上介方聞之賔<lb/>
古者相見之禮主人有擯賔有介賔傳命於上介上介<lb/>
　傳之次介次介傳之末介末介傳之末擯末擯傳之<lb/>
<pb n="KR3a0108_WYG_016-33a"/>
　次擯次擯傳之上擯上擯傳之主人然後賔主方相<lb/>
　見<hi>以上語類二條</hi>
　　　第四節<lb/>
問立不中門或問謂門之左右扉各有中其制可考否<lb/>
　曰門之中有闑扉之兩旁有棖棖闑之間即中古人<lb/>
　常闔左扉所謂中門者謂右扉之中也<lb/>
蕭問過位色勃如也位謂門屛之間人君宁立之處曰<lb/>
　古今之制不同今之朝儀用秦制也古者朝㑹君臣<lb/>
<pb n="KR3a0108_WYG_016-33b"/>
　皆立故史記謂秦王一旦捐賔客而不立朝君立於<lb/>
　門屛之間屛者乃門間蕭牆也今殿門亦設之三公<lb/>
　九卿以下設位於廷中故謂之三槐九棘者廷中有<lb/>
　樹處公卿位當其下也<lb/>
過位注云君之虚位謂門屏之間曰如今人㕔門之内<lb/>
　屛門之外似周禮所謂外朝也<lb/>
問復其位踧踖如也曰此是到末梢又結算則箇若衆<lb/>
　人到末梢便撒了聖人則始乎敬終乎敬故到末梢<lb/>
<pb n="KR3a0108_WYG_016-34a"/>
　又整頓則箇<hi>以上語類四條</hi>
問升堂摳衣用兩手則手中無所執矣若有贄及執圭<lb/>
　則升堂有不必摳衣但防其不至躡齊否曰執圭而<lb/>
　升則足蹜蹜如有循自不至躡齊矣<hi>荅李堯卿○文集</hi>
　　　第五節<lb/>
上如揖下如授舊説亦好但此方説升堂時其容如此<lb/>
　既升堂納圭於君前即不復執之以下故説作下堂<lb/>
　不得所以只用平衡之說言之上下謂執圭之髙低<lb/>
<pb n="KR3a0108_WYG_016-34b"/>
　也<lb/>
執圭上如揖下如授前輩多作上階之上下階之下其<lb/>
　實既下則己不用圭往往授介者只是髙不過於揖<lb/>
　故如揖下不低於授故如授<lb/>
問聘享之禮曰正行聘禮畢而後行享禮聘是以命圭<lb/>
　通信少閒仍舊退還命圭享是獻其圭璧琮璜非命<lb/>
　圭也幣皮輿馬之類皆拜跪以獻退而又以物獻其<lb/>
　夫人凡三四次方畢所獻之物皆受但少閒别有物<lb/>
<pb n="KR3a0108_WYG_016-35a"/>
　回之又問庭實曰皮幣輿馬皆陳之於庭實私覿是<lb/>
　所遣之大夫既以君命行聘享之禮畢却行私禮參<lb/>
　見他國之君也<lb/>
享禮有容色儀禮謂發氣滿容何故如此曰聘是初見<lb/>
　時故其意極於恭肅既聘而享則用圭璧以通信有<lb/>
　庭實以將其意比聘時漸紓也<lb/>
私覿愉愉曰聘者享禮乃其君之信私覿則聘使亦有<lb/>
　私禮物與所聘之國君及其大臣<hi>以上語類五條</hi>
<pb n="KR3a0108_WYG_016-35b"/>
　　　第六節<lb/>
君子不以紺緅飾紅紫不以為䙝服今反以紅紫為朝<lb/>
　服<lb/>
問緅以飾練服緅是絳色練服是小祥後喪服如何用<lb/>
　絳色以為飾曰便是不可曉此箇制度差異絳是淺<lb/>
　紅色紺是青赤色如今之閃青也<lb/>
蒨纁絳朱此紅之染數一入為蒨再入為纁三入為絳<lb/>
　四入為朱<hi>以上語類三條</hi>
<pb n="KR3a0108_WYG_016-36a"/>
君子不以紺緅飾紺𤣥色説文云深青揚赤色也緅絳<lb/>
　色飾者緣領也齊服用紺三年之喪既期而練其服<lb/>
　以緅為飾紅紫非正色青赤黄白黑五方之正色也<lb/>
　綠紅碧紫騮五方之間色也蓋以木之青克土之黄<lb/>
　合青黄而成緑為東方之間色以金之白克木之青<lb/>
　合青白而成碧為西方之間色以火之赤克金之白<lb/>
　合赤白而成紅為南方之間色以水之黒克火之赤<lb/>
　合赤黑而成紫為北方之間色以土之黄克水之黑<lb/>
<pb n="KR3a0108_WYG_016-36b"/>
　合黄黑而成騮為中央之間色<hi>荅張敬夫問目</hi>
問鄉黨非帷裳必殺之集注云朝祭之服用裳問時遺<lb/>
　此一句正幅如帷要有襞襀而旁無殺縫其餘如深<lb/>
　衣要半下齊倍要則無襞襀而有殺縫矣所謂有襞<lb/>
　襀恐是若今裙制近要有殺是也要半下謂近要者<lb/>
　狹半於下面齊也齊倍要謂向下者闊倍於上面要<lb/>
　也不知旁無殺縫之制如何恐是深衣之制裳下面<lb/>
　是裁布為之近要者殺從其小以就半下之法所以<lb/>
<pb n="KR3a0108_WYG_016-37a"/>
　旁有殺縫也曰此讀集注遺下首句故其下皆無文<lb/>
　理昨乍看之亦自暁不得也今添此句讀之自合見<lb/>
　得分明矣帷裳如今之裙是也襞襀即是摺處耳其<lb/>
　幅自全安得謂近要者有殺縫耶<hi>荅歐陽希遜○以上文集二條</hi>
　　　第八節<lb/>
問割不正不食與席不正不坐此是聖人之心純正故<lb/>
　日用間纔有不正處便與心不相合心亦不安曰聖<lb/>
　人之心無毫釐之差謂如事當恁地做時便硬要恁<lb/>
<pb n="KR3a0108_WYG_016-37b"/>
　地做且如不得其醬不食這一物合用醬而不得其<lb/>
　醬聖人寧可不喫蓋皆欲得其當然之則故也<lb/>
不得其醬不食其字正緊要其醬如魚膾芥醬之類<hi>以上</hi>
　<hi>語類二條</hi>
問食不厭精膾不厭細集注云言以是為善非謂必欲<lb/>
　如是也竊謂善字微有未穩善者則有嘉善之意此<lb/>
　不厭但不嫌逺而已蓋聖人平日簡淡曰以下文推<lb/>
　之聖人凡事子細初無簡淡之意若如所説則記者<lb/>
<pb n="KR3a0108_WYG_016-38a"/>
　當云膾不厭粗食不厭糲乃為正理不應反作如此<lb/>
　説也<hi>荅陳安卿</hi>
問不得其醬不食醬者當是鮓醢之物曰如魚膾不得<lb/>
　芥醬麋腥不得醢醬則不食謂其不備或傷人也<hi>荅李</hi>
　<hi>守約</hi>
出三日不食之矣敬夫云或出三日則寧不食焉某按<lb/>
　經文此句乃解上文祭肉不出三日之意言所以三<lb/>
　日之中食之必盡而不使有餘者蓋以若出三日則<lb/>
<pb n="KR3a0108_WYG_016-38b"/>
　人將不食而厭棄之非所以敬神惠也<hi>與張敬夫論癸巳論語説</hi>
問鄉黨瓜祭陸氏謂魯論瓜作必而季氏一篇又是齊<lb/>
　論則今此書非漢時魯論之篇乃後世相傳集三論<lb/>
　皆有混其間否<hi>此雖非大義所係亦當知之</hi>曰何晏序云就魯論<lb/>
　篇章考之齊古為之注然今不可得而分矣舊亦甞<lb/>
　病其如此矣<hi>荅陳安卿○以上文集四條</hi>
　　　第十節<lb/>
問鄉人儺朝服而立於阼階集注云庻其依己而安或<lb/>
<pb n="KR3a0108_WYG_016-39a"/>
　云存室神蓋五祀之屬子孫之精神即祖考之精神<lb/>
　故祖考之精神依於己若門行户竈之屬吾身朝夕<lb/>
　之所出處則鬼神亦必依己而存曰然一家之主則<lb/>
　一家之鬼神屬焉諸侯守一國則一國鬼神屬焉天<lb/>
　子有天下則天下鬼神屬焉看来為天子者這一箇<lb/>
　神明是多少大如何有些子差忒得若縱欲無度天<lb/>
　上許多星辰地下許多山川如何不變怪蔡云子陵<lb/>
　足加帝腹便見客星侵帝座曰殷之未喪師克配上<lb/>
<pb n="KR3a0108_WYG_016-39b"/>
　帝紂未做不好時便與天相配是甚細事<hi>語類</hi>
問鄉人儺古人所以為此禮者只為疫癘乃隂陽一帶<lb/>
　不和之氣游焉非有形象附著人乃天地精氣所㑹<lb/>
　故至誠作威嚴以驅之則志帥充實精氣强壯自無<lb/>
　疑忌怯懾而有可勝之理否但古人此禮節目不可<lb/>
　考想模様亦非後世俚俗之所為者曰後漢志中有<lb/>
　此想亦近古之遺法<hi>荅陳安卿○文集</hi>
　　　第十一節<lb/>
<pb n="KR3a0108_WYG_016-40a"/>
蘇實問問人於他邦再拜而送之曰古人重此禮遣使<lb/>
　者問人於他邦則主人拜而送之從背脊後拜潘子<lb/>
　善因言浙中若納婦嫁娶盛禮時遣人入傳語婚姻<lb/>
　之家亦拜送之至反命則不拜也<lb/>
問康子饋藥拜而受之看此一事見聖人應接之間義<lb/>
　理發見極其周密曰這般所在却是龜山看得子細<lb/>
　云大夫有賜拜而受之禮也未達不敢甞所以慎疾<lb/>
　必告之直也直而有禮故其直不絞龜山為人粘泥<lb/>
<pb n="KR3a0108_WYG_016-40b"/>
　故説之較密<hi>以上語類二條</hi>
　　　第十三節<lb/>
問疾君視之方東首常時首當在那邉禮記自云寢常<lb/>
　當東首矣平時亦欲受生氣恐不獨於疾時為然曰<lb/>
　常時多東首亦有隨意卧時節如記云請席何向請<lb/>
　衽何趾這見得有隨意向時節然多是東首故玉藻<lb/>
　云居常當户寢常東首也常寢於北牗下君問疾則<lb/>
　移南牗下<lb/>
<pb n="KR3a0108_WYG_016-41a"/>
問病者居北牗之義曰是就北牗下安牀睡因君來故<lb/>
　遷之南牗下使以南面視己耳<hi>以上語類二條</hi>
君祭先飯先儒舊説蓋本如此近世乃有以為君祭必<lb/>
　先黍稷者若然則其音讀亦自不同蓋如先儒之説<lb/>
　則飯音上聲而為食之之義如近世之説則飯為去<lb/>
　聲而指所食之物二説雖若皆通然細推之則恐先<lb/>
　儒之説為長蓋為賔主之禮則主人先客祭然後客<lb/>
　祭主人食而後客食今既侍食於君則不敢當此禮<lb/>
<pb n="KR3a0108_WYG_016-41b"/>
　而子之於父臣之於君飲食必先品甞之而後敢進<lb/>
　亦禮之所當然也故謂侍食者於君之祭也而己先<lb/>
　食之其義各得若如近世之説則君祭之先後有非<lb/>
　己之所得與者其祭之先後自有常禮上下同之不<lb/>
　必專言君祭乃先飯也<hi>荅向伯元○文集</hi>
　　　第十四節<lb/>
問朋友死無所歸曰於我殯朋友之饋非祭肉不拜朋<lb/>
　友之義固當如此後世同志者少而汎然交處者多<lb/>
<pb n="KR3a0108_WYG_016-42a"/>
　只得隨其淺深厚薄度吾力量為之寜可過厚不可<lb/>
　過薄曰朋友交游固有淺深若汎然之交一一要周<lb/>
　旋也不可於自家情分稍厚自著如此須是情文相<lb/>
　稱若汎汎施之却是曲意徇物古人於這般所在自<lb/>
　分明如交友稱其信也執友稱其仁也自有許多樣<lb/>
　又如於師吾哭諸寢朋友哭諸寢門之外所知吾哭<lb/>
　於野恩義自有許多節<hi>語類</hi>
　　　第十五節<lb/>
<pb n="KR3a0108_WYG_016-42b"/>
問記云若有疾風迅雷甚雨雖夜必興衣服冠而坐看<lb/>
　來不如此定是不安但有終日之雷終夜之雨如何<lb/>
　得常如此曰固當常如此但亦主於疾風迅雷甚雨<lb/>
　若平平底雷風雨也不消如此問當應接之際無相<lb/>
　妨否曰有事也只得應<hi>語類</hi>
　　　第十六節<lb/>
立之説車中不内顧一章曰立視五嶲式視馬尾蓋嶲<lb/>
　是車輪一轉之地車輪髙六尺圍三徑一則闊丈八<lb/>
<pb n="KR3a0108_WYG_016-43a"/>
　　五轉則正為九丈矣立視雖逺亦不過此<hi>語類</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0108_WYG_016-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂朱子全書卷十六<lb/>
</p>
<p>
</p>
  </div>
</body>
</text>
</TEI>
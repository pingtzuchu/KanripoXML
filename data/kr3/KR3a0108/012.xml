<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0108_WYG_012-1a"/>
　欽定四庫全書<lb/>
御纂朱子全書卷十二<lb/>
　　論語三<lb/>
　　　八佾第三<lb/>
　　　　孔子謂季氏章<lb/>
　問小人之陵上其初蓋㣲僭其禮之末節而已及充其<lb/>
　　僭禮之心遂至於弑父弑君此皆生於忍也故孔子<lb/>
　　謂季氏八佾舞於庭是可忍也孰不可忍也曰敢僭<lb/>
<pb n="KR3a0108_WYG_012-1b"/>
　　其禮便是有無君父之心<hi>荅程允夫○文集</hi>
　　　　三家者以雍徹章<lb/>
　問雍徹程子謂成王之賜伯禽之受皆非也曰使魯不<lb/>
　　曽用天子之禮樂則三家亦無縁見此等禮樂而用<lb/>
　　之<lb/>
　居是邦不非其大夫只是不議其過惡若大夫有不善<lb/>
　　合當諫正者亦不可但已孔子謂季氏八佾與三家<lb/>
　　雍徹之事又却不然<hi>以上語類二條</hi>
<pb n="KR3a0108_WYG_012-2a"/>
　　　人而不仁如禮何章<lb/>
或問人而不仁如禮何人而不仁如樂何曰如禮樂何<lb/>
　謂其不奈禮樂何也心中斯湏不和不樂而鄙詐之<lb/>
　心入之外貌斯湏不荘不敬而慢易之心入之既不<lb/>
　和樂不荘敬如何行得禮樂譬如不善操舟必不奈<lb/>
　一舟何不善乗馬必不奈一馬何又問禮樂是玊帛<lb/>
　鐘鼔之文否曰㸔其文勢却是説玊帛鐘鼔之禮樂<lb/>
　也<lb/>
<pb n="KR3a0108_WYG_012-2b"/>
希真問人而不仁與不能以禮讓為國皆曰如禮何意<lb/>
　同否曰人而不仁是以仁對禮樂言不以禮讓是以<lb/>
　禮之實對禮之文言能以遜讓為先則人心感服自<lb/>
　無乖争陵犯之風<lb/>
或問集註云禮樂不為之用如何曰禮是恭敬底物事<lb/>
　爾心中自不恭敬外面空做許多般模様樂是和樂<lb/>
　底物事爾心中自不和樂外面强做和樂也不得心<lb/>
　裏不恁地外面强做終是有差失縱饒做得不差失<lb/>
<pb n="KR3a0108_WYG_012-3a"/>
　也只表裏不相應也不是禮樂<lb/>
集註云禮樂不為用是如何曰不仁之人渾是一團私<lb/>
　意自不奈那禮樂何禮樂湏是中和温厚底人便行<lb/>
　得若不仁之人與禮樂自不相闗了譬如無状之人<lb/>
　去讀語孟六經語孟六經自是語孟六經與他即無<lb/>
　干渉又安得為之用<lb/>
程子説仁者天下之正理固好但少疎不見得仁仁者<lb/>
　本心之全徳人若夲然天理之良心存而不失則所<lb/>
<pb n="KR3a0108_WYG_012-3b"/>
　作為自有序而和若此心一放只是人欲私心做得<lb/>
　出来安得有序安得有和<hi>以上語類五條</hi>
　　　林放問禮之本章<lb/>
問林放問禮章先生謂得其本則禮之全體無不在其<lb/>
　中如何是禮之全體曰兼文質本末言之曰後面只<lb/>
　以質為禮之本如何又説文質皆備曰有質則有文<lb/>
　有本則有末徒文而無質如何行得譬如樹木必有<lb/>
　本根則自然有枝葉華實若無本根則雖有枝葉華<lb/>
<pb n="KR3a0108_WYG_012-4a"/>
　實隨即萎落矣<lb/>
辛適正問林放問禮之本何故只以喪禮荅之曰禮不<lb/>
　過吉凶二者而已上句汎以吉禮而言下句專指凶<lb/>
　禮而言然此章大意不在此湏㸔問荅本意孔子只<lb/>
　是荅他問禮之本然儉戚亦只是禮之本而已及其<lb/>
　用也有當文時不可一向以儉戚為是故曰品節斯<lb/>
　斯之謂禮盖自有箇得中恰好處<lb/>
問喪與其易也寕戚曰其他冠婚祭祀皆是禮故皆可<lb/>
<pb n="KR3a0108_WYG_012-4b"/>
　謂與其奢也寕儉惟喪禮獨不可故言與其易也寕<lb/>
　戚易者治也言治喪禮至於習熟也喪者人情之所<lb/>
　不得已若習治其禮有可觀則是樂於喪而非哀戚<lb/>
　之情也故禮云喪事欲其縱縱爾<lb/>
問喪與其易也寧戚註易為治何也曰古人做物滑浄<lb/>
　無些礙處便是易在禮只是太滑熟了生固無誠實<lb/>
　人纔太滑熟亦便少誠實曰夫子何故只以儉戚荅<lb/>
　禮之本曰初頭只是如此未有後来許多文餙文餙<lb/>
<pb n="KR3a0108_WYG_012-5a"/>
　都是後来事喪初頭只是戚禮初頭只是儉當初亦<lb/>
　未有那儉儉是對後来奢而言之蓋追説耳如堯土<lb/>
　堦三尺當初只是恁地不是為儉後来人稱為儉耳<lb/>
　東坡説忠質文謂當初亦未有那質只因後来文便<lb/>
　稱為質孔子曰從先進周雖尚文初頭尚自有些質<lb/>
　在曰三綱五常亦禮之本否曰初頭亦只有箇意耳<lb/>
　如君臣亦只是箇誠敬而已未有許多事<lb/>
胡叔噐説林放問禮之本一章曰林放若問禮之大體<lb/>
<pb n="KR3a0108_WYG_012-5b"/>
　便包得濶今但問本似未為大然當時習於繁文人<lb/>
　但指此為禮更不知有那實處故放問而夫子大之<lb/>
　想是此問大叚契夫子之心盖有那夲時文便在了<lb/>
　若有那文而無本則豈得為禮易其田疇之説盖由<lb/>
　范氏喪易而文之語推之治田者湏是經犁經擺治<lb/>
　得窒礙方可言熟也若居喪習熟於禮文行得皆無<lb/>
　窒礙則哀戚必不能盡故曰不若戚而不文之愈也<lb/>
　如楊氏汙罇抔飲之説他是就儉説却不甚親切至<lb/>
<pb n="KR3a0108_WYG_012-6a"/>
　於喪不可以徑行直情一句大覺文意顚倒後面云<lb/>
　則其本戚而已却似與前面無収殺此湏是説居喪<lb/>
　先要戚然却不可無衰麻哭踊之數以為之節如此<lb/>
　説方得今却説得衰麻哭踊似是先底却覺語意不<lb/>
　完龜山說話多如此不知如何却是范氏儉者物之<lb/>
　質戚者心之誠二語好又曰人只習得那文餙處時<lb/>
　自是易忘了那朴實頭處如巧言令色鮮矣仁之類<lb/>
　<hi>以上語類五條</hi>
<pb n="KR3a0108_WYG_012-6b"/>
　　　夷狄之有君章<lb/>
問夷狄之有君一章程氏註似專責在下者陥無君之<lb/>
　罪尹氏註似專責在上者不能盡為君之道何如曰<lb/>
　只是一意皆是説上下僭亂不能盡君臣之道如無<lb/>
　君也<hi>語類</hi>
　　　君子無所争章<lb/>
問君子無所争章曰君子無所争必於射見之言射有<lb/>
　勝負是相争之地而猶若此是不争也語勢是如此<lb/>
<pb n="KR3a0108_WYG_012-7a"/>
　<hi>語類</hi>
問君子無所争必也射乎謂必於射則不免有争焉及<lb/>
　求其所以争者則乃在乎周旋揖遜之間故其争也<lb/>
　君子異乎衆人所以角力尚客氣也曰此説甚好<hi>荅張</hi>
　<hi>敬夫○文集</hi>
　　　巧笑倩兮章<lb/>
問伊川云美質待禮以成徳猶素待繪以成絢却似有<lb/>
　質湏待禮有素湏待絢曰不然此質却重<lb/>
<pb n="KR3a0108_WYG_012-7b"/>
因論起予者商回非助我等處云聖人豈必待二子之<lb/>
　言而後有所起發耶然聖人胷中雖包藏許多道理<lb/>
　若無人叩擊則終是無發揮於外一番説起則一番<lb/>
　精神也<hi>以上語類二條</hi>
　　　夏禮吾能言之章<lb/>
問文獻曰只是典籍賢人若以獻作法度却要用這憲<lb/>
　字問徵字訓成字如何曰也有二義如此只是證成<lb/>
　之故魏徵字𤣥成又曰這一段中庸説得好説道有<lb/>
<pb n="KR3a0108_WYG_012-8a"/>
　宋存焉便見得杞又都無了如今春秋傳中宋猶有<lb/>
　些商禮在<lb/>
或問孔子能言夏殷之禮而無其證是時文獻不足孔<lb/>
　子何從知得曰聖人自是生知聰明無所不通然亦<lb/>
　是當時賢者識其大不賢者識其小孔子廣詢博問<lb/>
　所以知得杞國最小所以文獻不足觀春秋所書杞<lb/>
　初稱侯已而稱伯已而稱子盖其土地極小財賦不<lb/>
　多故寧甘心自降為子男之國而其朝覲貢賦率以<lb/>
<pb n="KR3a0108_WYG_012-8b"/>
　子男之禮從事聖人因其實書之非貶之也<hi>以上語類二條</hi>
　　　禘自既灌而徃者章<lb/>
禘只祭始祖及所自出之帝祫乃合羣廟皆在當以趙<lb/>
　匡之説為正<lb/>
程先生説禘是禘其始祖之所自出併羣廟之主皆祭<lb/>
　之祫則止自始祖而下合羣廟之主皆祭之所謂禘<lb/>
　之説恐不然故論語集解中止取趙伯循之説廣云<lb/>
　觀禘祫兩字之義亦可見曰禘只是王者既立始祖<lb/>
<pb n="KR3a0108_WYG_012-9a"/>
　之廟又請他那始祖之尊長来相熱樂相似<lb/>
仁父問禘自既灌而往者吾不欲觀之集註有兩意曰<lb/>
　這其實也只説既灌而往不足觀若不王不禘而今<lb/>
　自著恁地説將来其實這一句只説灌以後不足觀<lb/>
　又云觀盥而不薦有孚顒若下觀而化也這盥自與<lb/>
　灌不同灌是以秬鬯之酒灌地以降神這盥只是洗<lb/>
　手凡祭祀數數盥手一拜則掌拊地便又著洗伊川<lb/>
　云人君正其表儀以為下民之觀當荘嚴如始盥之<lb/>
<pb n="KR3a0108_WYG_012-9b"/>
　初勿使誠意少散如既薦之後某㸔觀卦意思不是<lb/>
　如此觀義自説聖人至徳出治天下自然而化更不<lb/>
　待用力而下莫不觀感而化故取義於盥意謂積誠<lb/>
　之至但是盥滌而不待乎薦享有孚已自顒若故曰<lb/>
　下觀而化也蔡季通因云盥而不薦有孚顒若言其<lb/>
　理也下觀而化述其徳也<hi>以上語類三條</hi>
　　　或問禘之説章<lb/>
李公晦問知其説者之於天下也其如示諸斯乎曰此<lb/>
<pb n="KR3a0108_WYG_012-10a"/>
　尚明得何况其他此尚感得何况其他<lb/>
禘是追逺之中又追逺報本之中又報本盖人於近親<lb/>
　曾奉飬他底則誠易感格如思其居處言笑此尚易<lb/>
　感若太逺者自非極其至誠不足以格之所以難下<lb/>
　語荅他此等處極要理㑹在論語中為大節目又曰<lb/>
　聖人制祭祀之意深逺非常人所能知自祖宗以来<lb/>
　千數百年元是這一氣相傳徳厚者流光徳薄者流<lb/>
　畢但法有止處所以天子只得七廟諸侯五大夫三<lb/>
<pb n="KR3a0108_WYG_012-10b"/>
　此是法當如此然聖人之心猶不滿故又推始祖自<lb/>
　出之帝以始祖配之然已自無廟只是祔於始祖之<lb/>
　廟然又惟天子得如此諸侯以下不與焉故近者易<lb/>
　感逺者難格若薄俗粗淺之人他誠意如何得到這<lb/>
　裏不是大段見得義理分明底如何推得聖人報本<lb/>
　反始之意如此深逺非是將這事去推那事只是知<lb/>
　得此説則其人見得義理儘髙以之觀他事自然沛<lb/>
　然所以治天下不難也<lb/>
<pb n="KR3a0108_WYG_012-11a"/>
仁父問知禘之説則理無不明誠無不格治天下不難<lb/>
　如何曰天地隂陽生死晝夜鬼神只是一理若明祭<lb/>
　祀鬼神之理則治天下之理不外於此七日戒三日<lb/>
　齊必見其所祭者故郊焉則天神格廟焉則人鬼享<lb/>
　此可謂至㣲而難通者若能如此到得治天下以上<lb/>
　感下以一人感萬民亦初無難者這鬼神生死之理<lb/>
　却惟上蔡見得㸔他説吾之精神即祖考之精神説<lb/>
　得有道理如説非其鬼而祭之一段亦説得好<hi>以上語類</hi>
<pb n="KR3a0108_WYG_012-11b"/>
　<hi>三條</hi>
　　　祭如在章<lb/>
問祭如在人子固是盡誠以祭不知真可使祖宗感格<lb/>
　否曰上蔡言自家精神即祖考精神這裏盡其誠敬<lb/>
　祖宗之氣便在這裏只是一箇根苗来如樹已枯朽<lb/>
　邊旁新根即接續這正氣来<lb/>
或問祭如在祭神如神在曰祭先主於孝祭神主於敬<lb/>
　雖孝敬不同而如在之心則一聖人萬一有故而不<lb/>
<pb n="KR3a0108_WYG_012-12a"/>
　得與祭雖使人代若其人自能極其恭敬固無不可<lb/>
　然我這裏自欠少了故如不祭<lb/>
問祭神如神在何神也曰如天地山川社稷五祀之類<lb/>
　曰范氏謂有其誠則有其神無其誠則無其神只是<lb/>
　心誠則能體得鬼神出否曰誠者實也有誠則凡事<lb/>
　都有無誠則凡事都無如祭祀有誠意則幽明便交<lb/>
　無誠意便都不相接了曰如非所當祭而祭則為無<lb/>
　是理矣若有是誠心還亦有神否曰神之有無也不<lb/>
<pb n="KR3a0108_WYG_012-12b"/>
　可必然此處是以當祭者而言若非所當祭底便待<lb/>
　有誠意然這箇都已錯了<lb/>
問范氏云有其誠則有其神無其誠則無其神恐是自<lb/>
　家心裏以為有便有以為無便無曰若只據自家以<lb/>
　為有便有無便無如此却是私意了這箇乃是自家<lb/>
　欠了他底蓋是自家空在這裏祭誠意却不逹於彼<lb/>
　便如不曾祭相似<hi>以上語類四條</hi>
　　　與其媚於奧章<lb/>
<pb n="KR3a0108_WYG_012-13a"/>
王孫賈之意欲夫子媚已𦂳要是媚字不好如夫子事<lb/>
　君盡禮也何嘗是媚他見天子當時事君盡禮便道<lb/>
　夫子媚奧故夫子都不荅他只道是不如此獲罪於<lb/>
　天則無所禱何為媚奧亦何為媚竈逆理而動便獲<lb/>
　罪於天問此兩句恐是時人有此語故問曰何謂也<lb/>
　曰恐是如此<lb/>
王孫賈庸俗之人見孔子在衛將謂有求仕之意欲孔<lb/>
　子附己故有媚奧與媚竈之言彼亦須聞有孔子之<lb/>
<pb n="KR3a0108_WYG_012-13b"/>
　聖但其氣習卑陋自謂有權可以引援得孔子也子<lb/>
　曰不然者謂媚奧與媚竈皆非也天下只有一箇正<lb/>
　當道理循理而行便是天若稍違戾於理便是得罪<lb/>
　於天更無所禱告而得免其罪也猶言違道以干進<lb/>
　乃是得罪於至尊至大者可畏之甚豈媚時君與媚<lb/>
　權臣所得而免乎此是遜辭以拒王孫賈亦使之得<lb/>
　聞天下有正理也<lb/>
周問獲罪於天集註曰天即理也此指獲罪於蒼蒼之<lb/>
<pb n="KR3a0108_WYG_012-14a"/>
　天耶抑得罪於此理也曰天之所以為天者理而已<lb/>
　天非有此道理不能為天故蒼蒼者即此道理之天<lb/>
　故曰其體即謂之天其主宰即謂之帝如父子有親<lb/>
　君臣有義雖是理如此亦須是上面有箇道理教如<lb/>
　此始得但非如道家説真有箇三清大帝著衣服如<lb/>
　此坐耳<lb/>
問五祀皆設主而祭於所然後迎尸而祭於奧曰譬如<lb/>
　祭竈初設主於竈陘陘非可做好安排故又祭於奥<lb/>
<pb n="KR3a0108_WYG_012-14b"/>
　以成禮凡五祀皆然但亦有不可曉者若被人問第<lb/>
　二句便曉未得問以何人為尸便曉不得五祀各有<lb/>
　主未祭及祭畢不知於何處藏是無所考也<hi>以上語類四條</hi>
　　　周監於二代章<lb/>
周公制成周一代之典乃視夏商之禮而損益之故三<lb/>
　代之禮其實則一但至周而文為大備故孔子美其<lb/>
　文而從之<lb/>
問吾從周曰孔子為政自是從周處多蓋法令自畧而<lb/>
<pb n="KR3a0108_WYG_012-15a"/>
　日入於詳詳者以其弊之多也既詳則不可復畧今<lb/>
　法令明備猶多姦宄豈可更略略則姦宄愈滋矣<hi>以上</hi>
　<hi>語類二條</hi>
　　　子入太廟章<lb/>
子入太廟每事問宗廟朝廷重事自用謹雖知亦問曰<lb/>
　是當然必有差失處每常思量行事所以錯處多是<lb/>
　有忽之之心且如使人做一事丁寕諄復其中已有<lb/>
　意以為易曉而忽之不囑者少閒事之錯處都由那<lb/>
<pb n="KR3a0108_WYG_012-15b"/>
　忽處生<hi>語類</hi>
問每事問程子謂雖知亦問欽慎之至問者問所未知<lb/>
　也問所知焉似於未誠謝氏之説聖人之心恐不如<lb/>
　是<hi>程子之意雖知其意味甚深然看得未分明</hi>曰以石慶數馬與張湯陽<lb/>
　驚事相對觀之可見雖知亦問自有誠偽之别兼或<lb/>
　人謂夫子為鄹人之子則亦夫子始仕初入太廟時<lb/>
　事雖平日知其説然未必身親行之而識其物也故<lb/>
　問以審之理當如此必不每入而每問也然大綱節<lb/>
<pb n="KR3a0108_WYG_012-16a"/>
　目與其變異處亦須問<hi>荅吕子約○文集</hi>
　　　射不主皮章<lb/>
或問射不主皮是絶不取於貫革曰先王設射謂弧矢<lb/>
　之利以威天下豈不願射得深中如不失其馳舍矢<lb/>
　如破發彼小豝殪此大兕之類皆是要得透豈固以<lb/>
　不主皮為貴而但欲畧中而已蓋鄉射之時是習禮<lb/>
　容然習禮容之人未必皆勇敢之夫若以貫革為貴<lb/>
　則失所以習禮之意故謂若有人體直心正持了弓<lb/>
<pb n="KR3a0108_WYG_012-16b"/>
　矢又審固若射不貫革其禮容自可取豈可必責其<lb/>
　貫革哉此所以謂為力不同科也<hi>語類</hi>
問射不主皮楊氏曰容節可習而能先生易容節二字<lb/>
　為中字不知如何曰楊氏大槩得之但云容節則是<lb/>
　全不求中又非射之意也故因其詞而改此二字以<lb/>
　補其闕耳<hi>荅汪長孺○文集</hi>
　　　子貢欲去告朔之餼羊章<lb/>
或問論語數段曰依文觧義只消如此説只是更要看<lb/>
<pb n="KR3a0108_WYG_012-17a"/>
　他聖人大底意思且如適閒公説愛禮存羊一段須<lb/>
　見得聖人意思大常人只是屑屑惜那小費聖人之<lb/>
　心却將那小費不當事所惜者是禮他所存者大更<lb/>
　看得這般意思出方有益自家意思方寛展方有箇<lb/>
　活動長進處<hi>語類</hi>
　　　事君盡禮章<lb/>
如拜下禮也今拜乎上而孔子必拜乎下此孔子盡禮<lb/>
　處<hi>語類</hi>
<pb n="KR3a0108_WYG_012-17b"/>
　　　君使臣以禮章<lb/>
問尹氏謂君使臣以禮則臣事君以忠此恐只是説汎<lb/>
　然之臣若任重之臣恐不當如此説曰就人君而言<lb/>
　則如此説但道理亦是如此自是人主不善遇之則<lb/>
　下面人不盡心如孟子所謂君之視臣如手足則臣<lb/>
　視君如腹心道理是如此義剛因問孟子此章前輩<lb/>
　皆謂有圭角如何安卿言孟子恐只是為戰國人君<lb/>
　而設曰也是理當如此自人臣言固是不可不忠但<lb/>
<pb n="KR3a0108_WYG_012-18a"/>
　人君亦豈可不使臣以禮若只以為臣下當忠而不<lb/>
　及人主則無道之君聞之將謂人臣自是當忠我雖<lb/>
　無禮亦得如此則在上者得肆其無禮後人好避形<lb/>
　迹多不肯分明説却不知使上不盡禮而致君臣不<lb/>
　以善終却是賊其君者也若使君能盡禮則君臣剗<lb/>
　地長久<hi>語類</hi>
　　　關雎樂而不淫章<lb/>
問關雎樂而不淫哀而不傷於詩何以見之曰憂止於<lb/>
<pb n="KR3a0108_WYG_012-18b"/>
　輾轉反側若憂愁哭泣則傷矣樂止於鐘鼓琴瑟若<lb/>
　沈湎淫泆則淫矣<lb/>
問關雎樂而不淫哀而不傷是詩人情性如此抑詩之<lb/>
　詞意如此曰是有那情性方有那詞氣聲音<hi>以上語類二條</hi>
　　　哀公問社於宰我章<lb/>
問古者各樹其所宜之木以為社不知以木造主還便<lb/>
　以樹為主曰看古人意思只以樹為社主使神依焉<lb/>
　如今人説神樹之類問不知周禮載社主是如何曰<lb/>
<pb n="KR3a0108_WYG_012-19a"/>
　古人多用主命如出行大事則用絹帛就廟社請神<lb/>
　以往如今魂帛之類社只是壇若有造主何以藏之<lb/>
　古者惟喪國之社屋之<lb/>
或問有以使民戰栗為哀公之言者曰諸家多如此説<lb/>
　却恐未然恐只是宰我之辭上有一曰字者宰我觧<lb/>
　周人以栗之義故加一曰字以發其辭耳子聞之曰<lb/>
　成事不説遂事不諫既往不咎蓋云駟不及舌言豈<lb/>
　可以輕發耶言出宰我之口入哀公之耳矣豈可更<lb/>
<pb n="KR3a0108_WYG_012-19b"/>
　諫而追之哉<hi>以上語類二條</hi>
　　　管仲之器小哉章<lb/>
或説管仲器小章義剛言使仲器局宏闊須知我所為<lb/>
　功烈如彼其卑豈肯侈然自肆至於奢僣如此曰也<lb/>
　不説道功烈卑時不當如此便是功大亦不可如此<lb/>
問管仲之器小哉集註云度量褊淺規模卑狹曰度量<lb/>
　褊淺是他容受不去了容受不去則富貴能淫之貧<lb/>
　賤能移之威武能屈之矣規模是就他施設處説<lb/>
<pb n="KR3a0108_WYG_012-20a"/>
蕭景昭舉楊氏曰道學不明而王伯之略混為一途故<lb/>
　聞管仲之器小則疑其為儉以不儉告之則又疑其<lb/>
　知禮先生曰恐混為一途之下少些曲折蓋當時人<lb/>
　但見有箇管仲更不敢擬議他故疑器小之為儉又<lb/>
　疑不儉之為知禮<lb/>
問管仲小器曰只為他本領淺只做得九合諸侯一匡<lb/>
　天下之功揚雄説得極好大器其猶規矩凖繩無施<lb/>
　不可管仲器小只做得這一件事及三歸反坫等事<lb/>
<pb n="KR3a0108_WYG_012-20b"/>
　用處皆小上蔡説得來太小如曰則其得君而專政<lb/>
　夫豈以天下為心哉不過濟耳目之欲而已管仲又<lb/>
　豈止如此若如此又豈能九合諸侯一匡天下大凡<lb/>
　自正心誠意以及乎天下則其本領便大今人只隨<lb/>
　資稟去做管仲資稟極髙故見得天下利害都明白<lb/>
　所以做得許多事自劉漢而下髙祖太宗亦是如此<lb/>
　都是自智謀功力中做來不是自聖賢門户來不是<lb/>
　自自家心地義理中流出<hi>以上語類四條</hi>
<pb n="KR3a0108_WYG_012-21a"/>
　　　子語魯太師樂章<lb/>
問始作翕如也謂樂之初作五聲六律合同而奏故曰<lb/>
　翕如從者放也言聲音發揚出來清濁髙下相濟而<lb/>
　和既是清濁髙下相濟而和了就中又各有條理皦<lb/>
　然而明不相侵奪既有倫理故其聲相連續而遂終<lb/>
　其奏言自始至終皆條理如此曰此亦是據夫子所<lb/>
　説如此古樂既亡無可考處但是五聲六律翕然同<lb/>
　奏了其聲音又純然而和更無一聲參差若有一聲<lb/>
<pb n="KR3a0108_WYG_012-21b"/>
　參差便不成樂且如一宫只得七聲若黄鐘一宫合<lb/>
　得姑洗等七聲或少一聲也不得多一聲也不得<hi>語類</hi>
　　　儀封人請見章<lb/>
問古人相見皆有將命之詞而論語獨載儀封人之説<lb/>
　及出便説二三子何患於喪乎是他如何便見得曰<lb/>
　某嘗謂這裏儘好看如何從者見之後便見得夫子<lb/>
　恁地這也見得儀封人髙處據他謂君子之至於斯<lb/>
　吾未嘗不得見他大叚見得好人多所以一見之頃<lb/>
<pb n="KR3a0108_WYG_012-22a"/>
　便見得聖人出大抵當周之末尚多有賢人君子在<lb/>
　故人得而見之至之云到孟子時事體又别如公都<lb/>
　子告子萬章之徒尚不知孟子况其他乎曰然<hi>語類</hi>
　　　子謂韶盡美矣章<lb/>
或問韶武美善曰徳有淺深舜性之武王反之自是有<lb/>
　淺深又舜以揖遜武以征伐雖是順天應人自是有<lb/>
　不盡善處今若要強説舜武同道也不得必欲美舜<lb/>
　而貶武也不得又曰舜武不同正如孟子言伯夷伊<lb/>
<pb n="KR3a0108_WYG_012-22b"/>
　尹之於孔子不同至謂得百里之地而君之皆能以<lb/>
　朝諸侯有天下行一不義殺一不辜而得天下不為<lb/>
　是則同也舜武同異正如此故武之徳雖比舜自有<lb/>
　深淺而治功亦不多爭韶武之樂正是聖人一箇影<lb/>
　子要得因此以觀其心大凡道理須寛心看使各自<lb/>
　開去打疊了心胷安頓許多道理在裏面髙者還他<lb/>
　髙下者還他下大者還他大小者還他小都歴歴落<lb/>
　落是多少快活<lb/>
<pb n="KR3a0108_WYG_012-23a"/>
問善者美之實曰美是言功善是言徳如舜九功惟叙<lb/>
　九叙惟歌與武王仗大義以救民此其功都一般不<lb/>
　爭多只是徳處武王便不同曰未盡善亦是征伐處<lb/>
　未滿意否曰善只説徳是武王身上事不干征伐事<lb/>
　曰是就武王反之處看否曰是謝教曰畢竟揖遜與<lb/>
　征伐也自是不同征伐是箇不得已曰亦在其中然<lb/>
　不專就此説淳曰既征伐底是了何故又有不得已<lb/>
　意曰征伐底固是畢竟莫如此也好所以孔子再三<lb/>
<pb n="KR3a0108_WYG_012-23b"/>
　誦文王至徳其意亦可見矣樂便是聖人影子這處<lb/>
　未盡善便是那裏有未滿處<lb/>
或問盡善盡美説揖遜征誅足矣何以説性之反之處<lb/>
　曰也要尋他本身上來自是不同使舜當武王時畢<lb/>
　竟更強似大武使武王當舜時必不及韶樂好<lb/>
問子謂韶盡美矣章引程氏曰堯舜湯武其揆一也征<lb/>
　伐非其所欲所遇之時然耳使舜遇湯武之時不知<lb/>
　如何曰只怕舜徳盛人自歸之若是大段負固不得<lb/>
<pb n="KR3a0108_WYG_012-24a"/>
　已也須征伐如伐苖是也又問舜性之湯武反之地<lb/>
　位亦自不同曰舜之徳如此又撞著好時節武王徳<lb/>
　不及舜又撞著不好時節<hi>以上語類四條</hi>
問未盡善也註云舜之徳性之也武王之徳反之也故<lb/>
　其實有不同者某竊謂反之雖異於性之然其至焉<lb/>
　則一而已使武王於反之之後猶有未盡渣滓至於<lb/>
　感格發露著於樂聲則其所反之工夫必有未盡之<lb/>
　處矣曰樂觀其深矣若不見得性之反之之不同處<lb/>
<pb n="KR3a0108_WYG_012-24b"/>
　又豈所謂聞其樂而知其徳乎舜與武王固不待論<lb/>
　今且論湯武則其反之至與未至恐須有别此等處<lb/>
　雖非後學所敢輕議然今但細讀其書恐亦不待聞<lb/>
　其樂而後知之也<hi>荅劉季章○文集</hi>
　　　居上不寛章<lb/>
子升問居上不寛曰寛字難識蓋有政教法度而行之<lb/>
　以寛耳非廢弛之謂也如敬敷五教在寛盖寛行於<lb/>
　五教之中也<lb/>
<pb n="KR3a0108_WYG_012-25a"/>
居上而不寛為禮而不敬臨喪而不哀更無可據以為<lb/>
　觀者矣盖寛也敬也哀也所謂本也其本既亡則雖<lb/>
　有條教法令之施威儀進退之節擗踊哭泣之數皆<lb/>
　無足觀者若能寛能敬能哀了却就他這寛敬哀中<lb/>
　去考量他所行之是否若不寛不敬不哀則縱其他<lb/>
　有是處皆不在論量之限矣如醋須是酸方就他酸<lb/>
　之中看那箇釅那箇淡若只似水相似更論量箇甚<lb/>
　麽無可説矣<hi>以上語類二條</hi>
<pb n="KR3a0108_WYG_012-25b"/>
　　里仁第四<lb/>
　　　里仁為美章<lb/>
或問里仁一篇自首至觀過斯知仁矣都是説仁里仁<lb/>
　為美是指言仁厚之俗觀過斯知仁是指言慈愛底<lb/>
　仁其他則皆就心徳上説曰雖是如此然統體便都<lb/>
　只是那箇仁如里有仁厚之俗便那一里之人這心<lb/>
　不大故走作所以有仁厚之俗觀過斯知仁便也是<lb/>
　這心<lb/>
<pb n="KR3a0108_WYG_012-26a"/>
問里仁為美論語孟子註不同如何曰論語本文之意<lb/>
　只是擇居孟子引來證擇術又是一般意思言里以<lb/>
　仁者為美人之擇術豈可不謹然亦不争多問美是<lb/>
　里之美抑人之美曰如云俗美一般如今有箇鄉村<lb/>
　人淳厚便是那鄉村好有箇鄉村人不仁無廉無恥<lb/>
　者多便是那鄉村不好這章也無甚奥義只是擇居<lb/>
　而已<hi>以上語類二條</hi>
　　　不仁者不可以久處約章<lb/>
<pb n="KR3a0108_WYG_012-26b"/>
問既是失其本心則便解濫淫而必以久言之何故曰<lb/>
　也有時下未肯恁地做底聖人説話稳而今説道他<lb/>
　不仁則約便濫樂便淫也有不便恁地底<lb/>
劉潛夫問安仁利仁之别曰安仁者不知有仁如帶之<lb/>
　忘腰履之忘足利仁者是見仁為一物就之則利去<lb/>
　之則害<hi>以上語類二條</hi>
　　　惟仁者能好人章<lb/>
蕭景昭説此章先生云註中引程子所謂得其公正是<lb/>
<pb n="KR3a0108_WYG_012-27a"/>
　如何荅云只是好惡當理便是公正先生曰程子只<lb/>
　著箇公正二字解某恐人不理㑹得故以無私心解<lb/>
　公字好惡當於理解正字有人好惡當於理而未必<lb/>
　無私心有人無私心而好惡又未必皆當於理惟仁<lb/>
　者既無私心而好惡又皆當於理也<lb/>
問惟仁者能好人能惡人好善而惡惡天下之同情若<lb/>
　稍有些子私心則好惡之情發出來便失其正惟仁<lb/>
　者心中渾是正理見人之善者則好之見不善者則<lb/>
<pb n="KR3a0108_WYG_012-27b"/>
　惡之或好或惡皆因人之有善惡而吾心廓然大公<lb/>
　絶無私係故見得善惡十分分明而好惡無不當理<lb/>
　故謂之能好能惡曰程子之言約而盡公者心之平<lb/>
　也正者理之得也一言之中體用備矣<hi>以上語類二條</hi>
　　　茍志於仁章<lb/>
問茍志於仁矣無惡也竊謂學者有志於仁雖其趨向<lb/>
　己正而心念未必純善而無過差纔有過差便即是<lb/>
　惡豈得言無曰志於仁則雖有過差不謂之惡惟其<lb/>
<pb n="KR3a0108_WYG_012-28a"/>
　不志於仁是以至於有惡此志字不可草草看<lb/>
先生問學者茍志於仁矣無惡也與士志於道而恥惡<lb/>
　衣惡食者未足與議也前面説志於仁則能無惡此<lb/>
　叚説志於道而猶有此病其志則一而其病不同如<lb/>
　何諸友言不合曰仁是最切身底道理志於仁大叚<lb/>
　是親切做工夫底所以必無惡志於道則説得來闊<lb/>
　凡人有志於學皆志於道也若志得來汎汎不切則<lb/>
　未必無恥惡衣惡食之事又恥惡衣食亦有數様今<lb/>
<pb n="KR3a0108_WYG_012-28b"/>
　人不能甘粗糲之衣食又是一様若恥惡衣惡食者<lb/>
　則是也喫著得只是怕人笑羞不如人而已所以不<lb/>
　足與議<lb/>
茍志於仁矣方志仁時便無惡若間斷不志仁時惡又<lb/>
　生或云過非心所欲為惡則心所欲曰惡是誠中形<lb/>
　外過是偶然過差<hi>以上語類三條</hi>
　　　富與貴章<lb/>
或問富貴不處是安於義貧賤不去是安於命曰此語<lb/>
<pb n="KR3a0108_WYG_012-29a"/>
　固是但須知如何此是安義彼是安命盖吾何求哉<lb/>
　求安於義理而已不當富貴而得富貴則害義理故<lb/>
　不處不當貧賤而得貧賤則自家義理已無愧居之<lb/>
　何害富貴人所同欲若不子細便錯了貧賤人所同<lb/>
　惡自家既無愧義理若更去其中分疏我不當貧賤<lb/>
　便不是張子韶説審富貴而安貧賤極好<lb/>
富與貴貧與賤方是就至粗處説後面無終食之間違<lb/>
　仁與造次顛沛必於是方説得來細密然先不立得<lb/>
<pb n="KR3a0108_WYG_012-29b"/>
　這箇至粗底根脚則後面許多細密工夫更無安頓<lb/>
　處更無可得説須是先能於富貴不處貧賤不去立<lb/>
　得這箇粗底根脚了方可説上至細處去若見利則<lb/>
　趨見便則奪這粗上不曾立得定更説箇甚麽正如<lb/>
　貧而無諂富而無驕與貧而樂富而好禮相似若未<lb/>
　能無諂無驕如何説得樂與好禮却是先就粗處説<lb/>
　上細上去<lb/>
子善問此章曰且如不處不去若是資質好底所見稍<lb/>
<pb n="KR3a0108_WYG_012-30a"/>
　明便於這裏也能見得只是未必到無終食違仁底<lb/>
　意思不處不去乃是立脚處好了細密工夫方下得<lb/>
　若上面無立脚處了其他可見聖人之意不獨是教<lb/>
　人於富貴貧賤處做工夫須是到終食不違顛沛造<lb/>
　次都用功方可<lb/>
先生因㝢看里仁篇云前靣幾段更好熟看令意脈接<lb/>
　續因問造次是急遽茍且之時茍且莫只就人情上<lb/>
　説否曰茍且是時暫處茍可以坐茍可以立令此心<lb/>
<pb n="KR3a0108_WYG_012-30b"/>
　常存非如大賔大祭時也問曾子易簀莫是茍且時<lb/>
　否曰此正是顛沛之時那時已不可扶持要如此坐<lb/>
　也不能得<lb/>
周李卿問造次之義曰杜預謂造次之期言草草不成<lb/>
　禮也便是此意左傳謂過信為次亦只是茍且不為<lb/>
　久計之意<hi>以上語類五條</hi>
　　　我未見好仁者章<lb/>
好仁者自是那一等天資純粹底人亦其真知仁之可<lb/>
<pb n="KR3a0108_WYG_012-31a"/>
　好而實好之故視天下之物無以尚乎此惡不仁者<lb/>
　又是那一等天資耿介底人亦其真知不仁之可惡<lb/>
　而實惡之故凡不仁之事不使豪髪加諸己若好仁<lb/>
　而有以尚之這便不是真好惡不仁而未免有所不<lb/>
　當為這便不是真惡然好仁者於不仁非不惡終是<lb/>
　好底意思多惡不仁者於仁非不好終是惡底意思<lb/>
　重好仁非顔曾未易言惡不仁恐伯夷叔齊方始當<lb/>
　得<lb/>
<pb n="KR3a0108_WYG_012-31b"/>
好仁惡不仁只是利仁事却有此二等然亦無大優劣<lb/>
　只是好仁者是資性渾厚底惡不仁者是資性剛毅<lb/>
　底好仁者惻隐之心較多惡不仁者羞惡之心較多<lb/>
　聖人之意謂我未見好仁惡不仁者又從而自解之<lb/>
　曰我意所謂好仁者須是無以尚之所謂惡不仁者<lb/>
　須是不使不仁者加乎其身是好之篤惡之切如此<lb/>
　等人不是説那畧畧恁地好仁惡不仁底又曰伯夷<lb/>
　是惡不仁底柳下惠是好仁底也無大故優劣<lb/>
<pb n="KR3a0108_WYG_012-32a"/>
好仁者無以尚之言好之深而莫有能變易之者惡不<lb/>
　仁者不使加乎其身言惡之篤而不使不仁之事加<lb/>
　於己此與如好好色如惡惡臭皆是自己上事非是<lb/>
　專言好人之仁惡他人之不仁也<lb/>
問此一章曰好仁者與惡不仁者雖畧有輕重然惡不<lb/>
　仁者到得不使不仁加乎其身便亦是仁了二者以<lb/>
　資禀言之其寛𢎞静重者便是好仁底人其剛毅特<lb/>
　立者便是惡不仁底人時舉曰利仁者即是好仁者<lb/>
<pb n="KR3a0108_WYG_012-32b"/>
　否曰好仁惡不仁皆利仁者之事時舉曰盖有之矣<lb/>
　我未之見也是言未見用力底人還是未見用力而<lb/>
　力不足之人曰此意聖人只是言其用力者之難得<lb/>
　用力於好惡者固未之見到資稟昏弱欲進而不能<lb/>
　者亦未之見可見用力者難得也<lb/>
問有能一日用其力於仁矣乎曰此心散漫放肆打一<lb/>
　聳動時便在這裏能使得多少力雖云用力却不大<lb/>
　故用力<lb/>
<pb n="KR3a0108_WYG_012-33a"/>
問好仁惡不仁雖不可得果能一旦奮然用力不患力<lb/>
　之不足曰須是立志為先這氣便隨他敬義夾持上<lb/>
　逹天徳問一日用其力將志氣合説如何曰用力説<lb/>
　氣較多志亦在上面了志之所至氣必至焉這志如<lb/>
　大將一般指揮一出三軍皆隨只怕志不立若能立<lb/>
　志氣自由我使夫志氣之帥也氣體之充也人出來<lb/>
　恁地萎萎衰衰恁地柔弱亦只是志不立志立自是<lb/>
　奮發敢為這氣便生志在這裏氣便在這裏因舉手<lb/>
<pb n="KR3a0108_WYG_012-33b"/>
　而言曰心在這手上手便暖在這脚上脚便暖志與<lb/>
　氣自是相隨若真箇要求仁豈患力不足聖人又説<lb/>
　道亦有一般曽用力而力不足之人可見昏弱之甚<lb/>
　如這般人也直是少敬之問這章聖人前面説箇向<lb/>
　上底中間説箇能用力而無不足底又説到有用力<lb/>
　而力不足底有許多次第所以深警學者否曰也不<lb/>
　是深警學者但言成徳之事已不可見而用力於仁<lb/>
　者亦無之<hi>以上語類六條</hi>
<pb n="KR3a0108_WYG_012-34a"/>
　　　人之過也章<lb/>
問觀過知仁一章曰此是就人有過失處觀之謂如一<lb/>
　人有過失或做錯了事便觀其是過於厚是過於薄<lb/>
　過於厚底雖是不是然可恕亦是仁者之類過於薄<lb/>
　底便不得便是不仁了知仁只是知其仁與不仁而<lb/>
　已<lb/>
問觀過知仁曰先儒説得仁來大了學者只管逐句愛<lb/>
　説深不知此仁字説較淺不是仁者安仁之仁如有<lb/>
<pb n="KR3a0108_WYG_012-34b"/>
　好底人無私意而過只是理㑹事錯了便也見得仁<lb/>
　在不好底人有私意便無過也不敢保他有仁如禮<lb/>
　記謂仁者之過易辭仁者之過只是理㑹事錯了無<lb/>
　甚蹊蹺故易説不仁之過是有私意故難説此亦是<lb/>
　觀過知仁意<lb/>
聖人之言寛舒無所偏失如云觀過斯知仁猶曰觀人<lb/>
　之過足知夫仁之所存也若於此而欲求仁之體則<lb/>
　失聖人本意矣禮記與仁同過之意説得太巧失於<lb/>
<pb n="KR3a0108_WYG_012-35a"/>
　迫切<hi>以上語類三條</hi>
來諭謂聖人教人以自治為急如此言乃有親切體騐<lb/>
　之功此固是也然聖人言知人處亦不為少自治固<lb/>
　急亦豈有偏自治而不務知人之理耶又謂人之過<lb/>
　不止於厚薄愛忍四者而疑伊川之説為未盡伊川<lb/>
　止是舉一隅耳若君子過於廉小人過於貪君子過<lb/>
　於介小人過於通之類皆是亦不止於此四者而已<lb/>
　也但就此等處看則人之仁不仁可見而仁之氣象<lb/>
<pb n="KR3a0108_WYG_012-35b"/>
　亦自可識故聖人但言斯知仁矣此乃先儒舊説為<lb/>
　説甚短而意味甚長但熟翫之自然可見若如所論<lb/>
　固若親切矣然乃所以為迫切淺露而去聖人氣象<lb/>
　愈逺也且心既有此過矣又不舍此過而别以一心<lb/>
　觀之既觀之矣而又别以一心知此觀者之為仁若<lb/>
　以為有此三物遞相看覰則紛紜雜擾不成道理若<lb/>
　謂止是一心則頃刻之間有此三用不亦悤遽急迫<lb/>
　之甚乎<hi>荅吳晦叔○文集</hi>
<pb n="KR3a0108_WYG_012-36a"/>
　　　朝聞道章<lb/>
問朝聞道道是如何曰道只是眼前分明底道理<lb/>
問集註云道者事物當然之理然嘗思道之大者莫過<lb/>
　乎君臣父子夫婦朋友之倫而其有親有義有别有<lb/>
　信學者茍致一日之知則孰不聞焉而即使之死則<lb/>
　亦覺未甚濟得事然而所謂道者果何處真切至當<lb/>
　處又何以使人聞得而遂死亦無憾曰道誠不外乎<lb/>
　日用常行之間但公説未甚濟事者第恐知之或未<lb/>
<pb n="KR3a0108_WYG_012-36b"/>
　真耳若是知得真實必能信之篤守之固幸而未死<lb/>
　則可以充其所知為聖為賢萬一即死則亦不至昏<lb/>
　昧過了一生如禽獸然是以為人必以聞道為貴也<lb/>
　曰所謂聞者莫是大而天地微而草木幽而鬼神顯<lb/>
　而人事無不知否曰亦不必如此大要知得為人底<lb/>
　道理則可矣其多與少又在人學力也曰看得此章<lb/>
　聖人非欲人聞道而必死但深言道之不可不聞耳<lb/>
　若將此二句來反之曰若人一生而不聞道雖長生<lb/>
<pb n="KR3a0108_WYG_012-37a"/>
　亦何為便自明白曰然若人而聞道則生也不虚死<lb/>
　也不虗若不聞道則生也枉了死也枉了<lb/>
朝聞道夕死可矣此聞是知得到信得及方是聞道故<lb/>
　雖死可也若以聼人之説為聞道若如此便死亦可<lb/>
　謂枉死了<lb/>
守約問伊川解朝聞道夕死可矣死得是也不知如何<lb/>
　曰朝聞道則生得是死便也死得是若不聞道則生<lb/>
　得不是死便也恁地若在生仰不愧俯不怍無纖豪<lb/>
<pb n="KR3a0108_WYG_012-37b"/>
　不合道理處則死如何不㑹是<lb/>
賀孫問聞道自是聞道也無間於死生曰如何是無間<lb/>
　於死生曰若聞道生也得死也得曰若聞道而死方<lb/>
　是死得是死是則在生也都是若不聞道在生也做<lb/>
　不是到死也不是吾儒只是要理㑹這道理生也是<lb/>
　這理死也只是這理佛家却説被這理勞攘百端費<lb/>
　力要掃除這理教無了一生被這理撓一生被這心<lb/>
　撓問伊川説此一段及吕氏説動容周旋中禮盛徳<lb/>
<pb n="KR3a0108_WYG_012-38a"/>
　之至君子行法俟命是此意否曰這是両項動容周<lb/>
　旋中禮這是聖人事聞道自不足以言之自與道為<lb/>
　一了自無可得聞行法以俟命是見得了立定恁地<lb/>
　做問伊川云得之於心是為有得不待勉強學者須<lb/>
　當勉強是如何曰這兩項又與上别這不待勉強又<lb/>
　不是不勉而中從容中道只是見得通徹透做得順<lb/>
　便如所謂樂循理底意思問曾子易簀當時若差了<lb/>
　這一著喚作聞道不聞道曰不論易簀與不易簀只<lb/>
<pb n="KR3a0108_WYG_012-38b"/>
　論他平日是聞道與不聞道平日已是聞道那時萬<lb/>
　一有照管不到也無奈何問若果已聞道到那時也<lb/>
　不到會放過曰那時是正終大事既見得自然不放<lb/>
　過<hi>以上語類五條</hi>
　　　士志於道章<lb/>
問志於道而恥惡衣惡食既是志道如何尚如此曰固<lb/>
　有這般半上半落底人其所謂志也是志得不力只<lb/>
　是名為志道及外物來誘則又遷變了這箇最不濟<lb/>
<pb n="KR3a0108_WYG_012-39a"/>
　事<hi>語類</hi>
　　　君子之於天下也章<lb/>
文矩問君子之於天下也一章曰義是吾心所處之宜<lb/>
　者見事合恁地處則隨而應之更無所執也<lb/>
先生問謝氏謂君子之心果有所倚乎如何看義剛云<lb/>
　只是隨事物去量度不是倚於義曰只是把心去看<lb/>
　是與不是義剛因問無可無不可皆是無所容心但<lb/>
　聖人是有箇義佛老是聼其自然是恁地否曰聖人<lb/>
<pb n="KR3a0108_WYG_012-39b"/>
　也不説道可也不説道不可但看義如何耳佛老皆<lb/>
　不賭是不是我要道可便是可我要道不可便是不<lb/>
　可只由在我説得<hi>以上語類二条</hi>
無適無莫敬夫云或曰異端無適無莫而不知義之與<lb/>
　比失之矣夫異端之所以不知義者正以其有適有<lb/>
　莫也某謂異端有適有莫盖出於程子之言然譏其<lb/>
　無適莫而不知義亦謝氏之説言雖不同而各有所<lb/>
　指未可遽以此而非彼也若論先後則正以其初無<lb/>
<pb n="KR3a0108_WYG_012-40a"/>
　適莫而不知義故徇其私意以為可否而反為有適<lb/>
　有莫既有適莫故遂不復求義之所在而卒陷於一<lb/>
　偏之説也<hi>與張敬夫論癸巳論語説</hi>
義之與比但言惟義是從耳伊川先生似謂有義之人<lb/>
　則親比之恐非文意<hi>荅都昌縣學諸生○以上文集二條</hi>
　　　君子懷徳章<lb/>
此是君子小人相對説看尹子之説得之若一串説底<lb/>
　便添兩箇則字惠字下又著添字又問懐刑曰只是<lb/>
<pb n="KR3a0108_WYG_012-40b"/>
　君子心常存法大抵君子便思量苦底小人便思量<lb/>
　甜底又有一説懷刑作恤刑懷徳作施徳要之不如<lb/>
　好善而惡不仁者是<lb/>
君子懷刑如禮記所謂畏法令又如肅政教之類皆是<lb/>
　或謂如問國之大禁而後敢入是否曰不必如此説<lb/>
　只此懐刑一句亦可為善如違條礙貫底事不做亦<lb/>
　大叚好了<hi>以上語類二條</hi>
　　　放於利而行章<lb/>
<pb n="KR3a0108_WYG_012-41a"/>
放於利而行多怨只是要便宜底人凡事只認自家有<lb/>
　便宜處做便不恤他人所以多怨<lb/>
放於義而行只據道理做去亦安能盡無怨於人但識<lb/>
　道理者須道是雖有怨者如何恤得他若放於利則<lb/>
　悖理徇私其取怨之多必矣<hi>以上語類二條</hi>
　　　能以禮讓為國章<lb/>
不能以禮讓為國是徒能進退可觀容止可度及到𦂳<lb/>
　要處却不能讓雖有這繁文末節處亦無用亦不得<lb/>
<pb n="KR3a0108_WYG_012-41b"/>
　謂之禮<lb/>
問讓者禮之實也莫是辭讓之端發於本心之誠然故<lb/>
　曰讓是禮之實曰是若玉帛交錯固是禮之文而擎<lb/>
　跽曲拳升降俛仰也只是禮之文皆可以偽為惟是<lb/>
　辭讓方是禮之實這却偽不得既有是實自然是感<lb/>
　動得人心若以好争之心而徒欲行禮文之末以動<lb/>
　人如何感化得他問如禮何一句從來諸先生都説<lb/>
　得費力今説讓是禮之實則此句尤分明曰前輩於<lb/>
<pb n="KR3a0108_WYG_012-42a"/>
　這般處也自闊畧<hi>以上語類二條</hi>
　　　不患無位章<lb/>
不患無位患所以立猶云不怕無官做但怕有官不會<lb/>
　做若有致君澤民之具逹則行之無位非所患也<lb/>
不患莫己知求為可知也不患人之不己知患不知人<lb/>
　也這箇須看聖人所説底語意只是教人不求知但<lb/>
　盡其在我之實而已看聖人語意了又看今人用心<lb/>
　也有務要人知者只是看這語意差便要如此所謂<lb/>
<pb n="KR3a0108_WYG_012-42b"/>
　求為可知只是盡其可知之實非是要做些事便要<lb/>
　夸張以期人知這須看語意如居易以俟命也只教<lb/>
　人依道理平平做將去看命如何却不是説闗門絶<lb/>
　事百様都不管安坐以待這命<hi>以上語類二條</hi>
　　　子曰參乎章<lb/>
問一以貫之曰且要沈潜理會此是論語中第一章若<lb/>
　看未透且看後面去却時時將此章來提省不要忘<lb/>
　却久當自明矣<lb/>
<pb n="KR3a0108_WYG_012-43a"/>
問一貫之説曰須是要本領是本領若是事事發出來<lb/>
　皆是本領若不是事事皆不是也<lb/>
或問一貫曰如一條索曾子都將錢十十數了成百只<lb/>
　是未串耳若他人則零亂錢一堆未經數便把一條<lb/>
　索與之亦無由得串得<lb/>
一以貫之猶言以一心應萬事忠恕是一貫底注脚一<lb/>
　是忠貫是恕底事<lb/>
忠恕一貫忠在一上恕則貫乎萬物之間只是一箇一<lb/>
<pb n="KR3a0108_WYG_012-43b"/>
　分著便各有一箇一老者安之是這箇一少者懷之<lb/>
　亦是這箇一朋友信之亦是這箇一莫非忠也恕則<lb/>
　自忠而出所以貫之者也<lb/>
忠是一恕是貫忠只是一箇真實自家心下道理直是<lb/>
　真實事事物物接於吾前便只把這箇真實應副將<lb/>
　去自家若有一豪虗偽事物之來要去措置他便都<lb/>
　不實便都不合道理若自家真實事物之來合小便<lb/>
　小合大便大合厚便厚合薄便薄合輕便輕合重便<lb/>
<pb n="KR3a0108_WYG_012-44a"/>
　重一一都隨他面分應副將去無一事一物不當這<lb/>
　道理<lb/>
道夫竊謂夫子之道如太極天下之事如物之有萬物<lb/>
　雖有萬而所謂太極者則一太極雖一而所謂物之<lb/>
　萬者未嘗虧也至於曾子以忠恕形容一貫之妙亦<lb/>
　如今人以性命言太極也不知是否曰太極便是一<lb/>
　到得生兩儀時這太極便在兩儀中生四象時這太<lb/>
　極便在四象中生八卦時這太極便在八卦中<lb/>
<pb n="KR3a0108_WYG_012-44b"/>
問忠恕一貫曰不要先將忠恕説且看一貫底意思如<lb/>
　堯之克明峻徳黎民於變時雍夫子立之斯立動之<lb/>
　斯和這須從裏面發出來方會如此曾子工夫已到<lb/>
　如事親從兄如忠信講習千條萬緒一身親歴之聖<lb/>
　人一㸃他便醒元來只從一箇心中流出來如夜來<lb/>
　守約之説只是曾子篤實每事必反諸身所謂孝所<lb/>
　謂禮必窮到底若只守箇約却沒貫處<lb/>
論恕云若聖人只是流出來不待推<lb/>
<pb n="KR3a0108_WYG_012-45a"/>
問曽子何必待孔子提醒曰他只見得一事一理不知<lb/>
　只是一理曰使孔子不提之久還自知否曰知<lb/>
盡己為忠推己為恕忠恕本是學者事曾子特借來形<lb/>
　容夫子一貫道理今且粗解之忠便是一恕便是貫<lb/>
　有這忠了便做出許多恕來聖人極誠無妄便是忠<lb/>
　問聖人之忠即是誠否曰是聖人之恕即是仁否曰<lb/>
　是問在學者言之則忠近誠恕近仁曰如此則已理<lb/>
　㑹得好了若中庸所説便正是學者忠恕道不逺人<lb/>
<pb n="KR3a0108_WYG_012-45b"/>
　者是也忠恕違道不逺施諸己而不願亦勿施於人<lb/>
　只是取諸己而已問明道以天地變化草木蕃為充<lb/>
　擴得去底氣象此是借天地之恕以形容聖人之恕<lb/>
　否曰是維天之命於穆不已一元之氣流行不息處<lb/>
　便是忠<lb/>
如忠恕處前輩説甚多惟程先生甚分曉因問集註説<lb/>
　忠恕謂盡己之謂忠推己之謂恕此借學者之事以<lb/>
　明之在聖人則至誠無息而萬物各得其所也如此<lb/>
<pb n="KR3a0108_WYG_012-46a"/>
　則忠恕却有兩用不知如何曰皆只是這一箇學者<lb/>
　是這箇忠恕聖人亦只是這箇忠恕天地亦只是這<lb/>
　箇忠恕但聖人熟學者生聖人自胷中流出學者須<lb/>
　著勉強然看此忠恕二字本為學者做工夫處説子<lb/>
　思所謂違道不逺正謂此也曾子懼門人不知夫子<lb/>
　之道故舉學者之事以明之是即此之淺近而明彼<lb/>
　之髙深也<lb/>
蜚卿問恕字古人所説有不同處如己所不欲勿施於<lb/>
<pb n="KR3a0108_WYG_012-46b"/>
　人便與大學之絜矩程子所謂推己都相似如程子<lb/>
　所引乾道變化各正性命及大學中説有諸己而後<lb/>
　求諸人却兼通不得如何曰也只是一般但對副處<lb/>
　别子細看便可見今人只是不曾子細看某當初似<lb/>
　此類都逐項寫出一字對一字看少閒紙上底通心<lb/>
　中底亦脫然且如乾道變化各正性命各正性命底<lb/>
　便如乾道變化底所以為恕直卿問程子言如心為<lb/>
　恕如心之義如何曰萬物之心便如天地之心天下<lb/>
<pb n="KR3a0108_WYG_012-47a"/>
　之心便如聖人之心天地之生萬物一箇物裏面便<lb/>
　有一箇天地之心聖人於天下一箇人裏面便有一<lb/>
　箇聖人之心聖人之心自然無所不到此便是乾道<lb/>
　變化各正性命聖人之忠恕也如己所不欲勿施於<lb/>
　人便是推己之心做到那物上賢者之忠恕也這事<lb/>
　便是難且如古人云不廢困窮不虐無告自非大無<lb/>
　道之君孰肯廢虐之者然心力用不到那上便是自<lb/>
　家廢虐之須是聖人方㑹無一處不到又問以己及<lb/>
<pb n="KR3a0108_WYG_012-47b"/>
　物仁也推己及物恕也上句是聖人之恕下句是賢<lb/>
　者之恕否曰上箇是聖人之恕下箇賢者之仁聖人<lb/>
　之恕便是衆人之仁衆人之仁便是聖人之恕<lb/>
忠恕一段明道解得極分明其曰以己及物仁也推己<lb/>
　及物恕也忠恕違道不逺是也分明自作一截説下<lb/>
　面忠恕一貫之以下却是言聖人之忠恕故結云所<lb/>
　以與違道不逺異者動以天爾若曰中庸之言則動<lb/>
　以人爾<lb/>
<pb n="KR3a0108_WYG_012-48a"/>
問維天之命於穆不已忠也乾道變化各正性命恕也<lb/>
　曰恕字正在兩隔界頭只看程子説盡己之謂忠推<lb/>
　己之謂恕便分明恕是推己及物使各得其所處盡<lb/>
　故侯氏亦云盡物之謂恕<lb/>
一譬如元氣八萬四千毛孔無不通貫是恕也又曰一<lb/>
　以貫之只是萬事一理伊川謂言仁義亦得盖仁是<lb/>
　統體義是分别某謂言禮樂亦得樂統同禮辨異言<lb/>
　畢復抗聲而誦曰天髙地下萬物散殊而禮制行矣<lb/>
<pb n="KR3a0108_WYG_012-48b"/>
　流而不息合同而化而樂興焉<lb/>
問侯氏云盡物之謂恕程子不以為然何也曰恕字上<lb/>
　著盡字不得恕之得名只是推己盡物却是於物無<lb/>
　所不盡意思自别<lb/>
亞夫問忠恕而已矣曰此曾子借學者忠恕以明一貫<lb/>
　之妙盖一貫自是難説得分明惟曽子將忠恕形容<lb/>
　得極好學者忠恕便待推方得才推便有比較之意<lb/>
　聖人更不待推但老者安之少者懷之朋友信之便<lb/>
<pb n="KR3a0108_WYG_012-49a"/>
　是聖人地位如一泓水在此自然分流四出借學者<lb/>
　忠恕以形容一貫猶所謂借粗以形容細趙至道云<lb/>
　如所謂堯舜之道孝弟否曰亦是但孝弟是平説曾<lb/>
　子説忠恕如説小徳川流大徳敦化一般自有交關<lb/>
　妙處當時門弟想亦未曉得惟孔子與曾子曉得自<lb/>
　後千餘年更無人曉得惟二程説得如此分明其門<lb/>
　人更不曉得惟侯氏謝氏曉得某向來只惟見二程<lb/>
　之説却與胡籍溪范直閣説二人皆不以為然及後<lb/>
<pb n="KR3a0108_WYG_012-49b"/>
　來見侯氏説得元來如此分明但諸人不曾子細看<lb/>
　爾直卿云聖人之忠是天之天聖人之恕是天之人<lb/>
　忠恕只是學者事不足以言聖人只是借言爾猶云<lb/>
　亹亹文王文王自是純亦不已亹亹不足以言之然<lb/>
　亹亹便有純亦不已意思又云忠猶木根恕猶枝葉<lb/>
　條榦<lb/>
忠恕一以貫之曾子假忠恕二字以發明一貫之理盖<lb/>
　曾子平日無所不學看禮記諸書曾子那事不理㑹<lb/>
<pb n="KR3a0108_WYG_012-50a"/>
　來但未知所以一故夫子於此告之而曾子洞然曉<lb/>
　之而無疑賀孫問告子貢一以貫之章集註云彼以<lb/>
　行言此以知言是就二子所到上説如何曰看上下<lb/>
　語脈是如此夫子吿曾子曾子只説夫子之道忠恕<lb/>
　而已矣這就行上説夫子告子貢乃云汝以予為多<lb/>
　學而識之者與這是只就知上説賀孫因舉大學或<lb/>
　問云心之為物實主於身其體則有仁義禮智信之<lb/>
　性其用則有惻隐羞惡恭敬是非之情渾然在中隨<lb/>
<pb n="KR3a0108_WYG_012-50b"/>
　感而應以至身之所具身之所接皆有當然之則而<lb/>
　自不容己所謂理也元有一貫意思曰然施之君臣<lb/>
　則君臣義施之父子則父子親施之兄弟則兄弟和<lb/>
　施之夫婦則夫婦别都只由這箇心如今最要先理<lb/>
　㑹此心又云通書一處説隂陽五行化生萬物五殊<lb/>
　二實二本則一亦此意又云如千部文字萬部文字<lb/>
　字字如此好面面如此好人道是聖賢逐一寫得如<lb/>
　此聖人告之曰不如此我只是一箇印板印將去千<lb/>
<pb n="KR3a0108_WYG_012-51a"/>
　部萬部雖多只是一箇印板又云且看論語如鄉黨<lb/>
　等處待人接物千頭萬状是多少般聖人只是這一<lb/>
　箇道理做出去明道説忠恕當時最錄得好<lb/>
公謹問莫是曽子守約故能如此曰不然却是曾子件<lb/>
　件曾做來所以知若不曾躬行踐履如何識得公謹<lb/>
　復問是他用心於内所以如此曰只是朴實頭去做<lb/>
　了夫子告人不是見他不曾識所以吿他曾子只是<lb/>
　曽經歴得多所以告他子貢是識得多所以告他忠<lb/>
<pb n="KR3a0108_WYG_012-51b"/>
　如瓶中之水恕如瓶中瀉在盞中之水忠是洞然明<lb/>
　白無有不盡恕是知得為君推其仁以待下為臣推<lb/>
　其敬以事君<lb/>
曾子是事實上做出子貢是就識上見得看來曾子從<lb/>
　實處做一直透上去子貢雖是知得較似滯在知識<lb/>
　上<lb/>
子貢平日是於前言往行上著工夫於見識上做得亦<lb/>
　到夫子恐其亦以聖人為多學而識之故問之子貢<lb/>
<pb n="KR3a0108_WYG_012-52a"/>
　方以為疑夫子遂以一貫告之子貢聞此别無語亦<lb/>
　未見得子貢理會得理㑹不得自今觀之夫子只以<lb/>
　一貫語此二人亦須是他承當得想亦不肯説與領<lb/>
　㑹不得底人曾子是踐履篤實上做到子貢是博聞<lb/>
　強識上做到夫子舍二人之外别不曾説不似今人<lb/>
　動便説一貫也所謂一者對萬而言今却不可去一<lb/>
　上尋須是去萬上理㑹若只見夫子語一貫便將許<lb/>
　多合做底事都不做只理㑹一不知却貫箇甚底<hi>以上</hi>
<pb n="KR3a0108_WYG_012-52b"/>
　<hi>語類二十二條</hi>
所謂忠恕者乃曾子於一貫之語黙有所契因門人之<lb/>
　問故於所見道體之中指此二事日用最切者以明<lb/>
　道之無所不在所謂己矣者又以見隨寓各足無非<lb/>
　全體也忠恕兩字在聖人有聖人之用在學者有學<lb/>
　者之用如曾子所言則聖人之忠恕也無非極致二<lb/>
　程所謂維天之命於穆不已天地變化草木蕃者正<lb/>
　所以發明此義也如夫子所以告學者與子思中庸<lb/>
<pb n="KR3a0108_WYG_012-53a"/>
　之説則為學者言之也故明道先生謂曾子所言與<lb/>
　違道不逺異者動以天爾盖動以天者事皆處極曾<lb/>
　子之所言者是也學者之於忠恕未免參較彼已推<lb/>
　己及人則宜其未能誠一於天安得與聖人之忠恕<lb/>
　者同日而語也若曾子之所言則以聖人之忠恕言<lb/>
　之而見其與性與天道者未嘗有二所以為一貫也<lb/>
　然此所謂異者亦以所至之不同言之猶中庸安行<lb/>
　利行勉行之别耳茍下學而上逹焉則亦豈有所隔<lb/>
<pb n="KR3a0108_WYG_012-53b"/>
　閡哉<hi>與范直閣</hi>
誠字以心之全體而言忠字以其應事接物而言<hi>此義理之</hi>
　<hi>本名也</hi>若曾子之言忠恕則是聖人之事故其忠與誠<lb/>
　恕與仁得通言之<hi>恕本以推己及物得名在聖人則為以己及物矣○荅程允夫</hi>
忠恕二字其本義只是學者衆人之事曾子所言乃借<lb/>
　此以形容聖人一貫之妙程子之言又借天地造化<lb/>
　之體用以明聖人之事須作三節看見得各有下落<lb/>
　則一章之指自通貫矣更徐翫之非欲速所能逹也<lb/>
<pb n="KR3a0108_WYG_012-54a"/>
　<hi>荅曾擇之</hi>
問參乎章伊川先生曰盡己之謂忠推己之謂恕忠體<lb/>
　也恕用也而明道先生云忠恕兩字要除一箇除不<lb/>
　得而吾夫子嘗曰行之以忠是除恕字也又曰其恕<lb/>
　乎是除忠字也此一疑也又忠恕果可以盡一一果<lb/>
　止於忠恕乎曰此一段是論語中第一義不可只如<lb/>
　此看宜詳味之行之以忠行處便是恕其恕乎所以<lb/>
　恕者便是忠所以除不得也忠恕相為用之外無餘<lb/>
<pb n="KR3a0108_WYG_012-54b"/>
　事所以為一故夫子曰吾道一以貫之而曾子曰忠<lb/>
　恕而已矣而已矣者竭盡而無餘之詞也<hi>荅都昌縣學諸生○</hi>
　<hi>以上文集四條</hi>
　　　君子喻於義章<lb/>
問喻於義章曰小人之心只曉㑹得那利害君子之心<lb/>
　只曉㑹得那義理見義理底不見得利害見利害底<lb/>
　不見得義理<lb/>
文振問此章曰義利只是箇頭尾君子之於事見得是<lb/>
<pb n="KR3a0108_WYG_012-55a"/>
　合如此處處得其宜則自無不利矣但只是理㑹箇<lb/>
　義却不曾理㑹下面一截利小人却見得下面一截<lb/>
　利却不理㑹事之所宜往往兩件事都有利但那一<lb/>
　件事之利稍重得分豪便去做那一件君子之於義<lb/>
　見得委曲透徹故自樂為小人之於利亦是於委曲<lb/>
　纖悉間都理㑹得故亦深好之也<lb/>
喻義喻利只是這一事上君子只見得是義小人只見<lb/>
　得是利如伯夷見飴曰可以飬老盗跖見之曰可以<lb/>
<pb n="KR3a0108_WYG_012-55b"/>
　沃户樞盖小人於利他見這一物便思量作一物事<lb/>
　用他計較精密更有非君子所能知者緣是他氣稟<lb/>
　中自元有許多鏖糟惡濁底物所以纔見那物事便<lb/>
　出來應他這一箇穿孔便對那箇穿孔君子之於義<lb/>
　亦是如此或曰伊川云惟其深喻是以篤好若作惟<lb/>
　其篤好是以深喻也得曰陸子静説便是如此<hi>以上語類</hi>
　<hi>三條</hi>
　　　見賢思齊焉章<lb/>
<pb n="KR3a0108_WYG_012-56a"/>
見賢思齊焉見不賢而内自省也見人之善而尋己之<lb/>
　善見人之惡而尋己之惡如此方是有益<hi>語類</hi>
　　　事父母幾諫章<lb/>
問幾諫曰幾㣲也只是漸漸細密諫不恁峻暴硬要闌<lb/>
　截内則下氣怡色柔聲以諫便是解此意<lb/>
又敬不違不違是主那諫上説敬已是順了又須委曲<lb/>
　作道理以諫不違去了那幾諫之意也<lb/>
問集註舉内則與其得罪於鄉黨州閭寧熟諫將來説<lb/>
<pb n="KR3a0108_WYG_012-56b"/>
　勞而不怨禮記説勞字似作勞力説如何曰諫了又<lb/>
　諫被撻至於流血可謂勞矣所謂父母愛之喜而不<lb/>
　忘父母惡之勞而不怨勞只是一般勞<lb/>
問幾㣲也㣲諫者下氣怡色柔聲以諫也見得孝子深<lb/>
　愛其親雖當諫過之時亦不敢伸己之直而辭色皆<lb/>
　婉順也見志不從又敬不違才見父母心中不從所<lb/>
　諫便又起敬起孝使父母歡悦不待父母有難從之<lb/>
　辭色而後起敬起孝也若或父母堅不從所諌甚至<lb/>
<pb n="KR3a0108_WYG_012-57a"/>
　怒而撻之流血可謂勞苦亦不敢疾怨愈當起敬起<lb/>
　孝此聖人教天下之為人子者不惟平時有愉色婉<lb/>
　容雖遇諌過之時亦當如此甚至勞而不怨乃是深<lb/>
　愛其親也曰推得也好又云又敬不違者上不違㣲<lb/>
　諫之意切恐唐突以觸父母之怒下不違欲諫之心<lb/>
　務欲置父母於無過之地其心心念念只在於此若<lb/>
　見父母之不從恐觸其怒遂止而不諫者非也欲必<lb/>
　諫遂至觸其怒亦非也<hi>以上語類四條</hi>
<pb n="KR3a0108_WYG_012-57b"/>
問又敬不違非從父之令謂事親以禮無違於禮也所<lb/>
　謂起敬起孝曰見志不從又敬不違則不得已而從<lb/>
　父之令者有矣勞而不怨則所謂悦則復諌不敢疾<lb/>
　怨也若不從而遂違之則父子或至相夷矣<hi>荅程允夫○文</hi>
　<hi>集</hi>
　　　父母在章<lb/>
問父母在不逺遊遊必有方曰為人子須是以父母之<lb/>
　心為心父母愛子之心未嘗少置人子愛親之心亦<lb/>
<pb n="KR3a0108_WYG_012-58a"/>
　當跬歩不忘若是逺遊不惟父母思念之切人子去<lb/>
　親庭既逺温凊定省之禮自此間闊所以不逺遊如<lb/>
　或有事勢須當遊亦必有定所欲親知己之所在而<lb/>
　無憂召己則必至而無失<hi>語類</hi>
　　　父母之年章<lb/>
一則以喜一則以懼只是這一事上既喜其壽只這壽<lb/>
　上又懼其來日之無多註中引既喜其壽又懼其衰<lb/>
　㣲差些如此却是兩事矣<hi>語類</hi>
<pb n="KR3a0108_WYG_012-58b"/>
　　　古者言之不出章<lb/>
人之所以易其言者以其不知空言無實之可恥也若<lb/>
　恥則自是力於行而言之出也不敢易矣這箇只在<lb/>
　恥上<hi>語類</hi>
　　　以約尖之章<lb/>
問以約失之者鮮凡人須要檢束令入規矩凖繩便有<lb/>
　所據守方少過失或是侈然自肆未有不差錯曰説<lb/>
　得分明<hi>語類</hi>
<pb n="KR3a0108_WYG_012-59a"/>
約有收斂近裏著實之意非徒簡而已上蔡説得好<hi>荅曽</hi>
　<hi>擇之○文集</hi>
　　　君子欲訥於言章<lb/>
問言懼其易故欲訥訥者言之難出諸口也行懼其難<lb/>
　故欲敏敏者力行而不惰也曰然<hi>語類</hi>
　　　徳不孤章<lb/>
問徳不孤必有鄰鄰是朋類否曰然非惟君子之徳有<lb/>
　類小人之徳亦自有類<lb/>
<pb n="KR3a0108_WYG_012-59b"/>
論語中徳不孤是同聲相應同氣相求吉人為善便自<lb/>
　有吉人相伴凶徳者亦有凶人同之是徳不孤必有<lb/>
　鄰也易中徳不孤謂不只一箇徳盖内直而外方内<lb/>
　外皆是徳故不孤是訓爻辭中大字若有敬而無義<lb/>
　有義而無敬即孤矣<hi>以上語類二條</hi>
　　　事君數章<lb/>
問集註引胡氏一段似專主諫而言恐交際之間如諂<lb/>
　媚之類亦是數不止是諫曰若説交際處煩數自是<lb/>
<pb n="KR3a0108_WYG_012-60a"/>
　　求媚於人則索性是不好底事了是不消説以諫而<lb/>
　　數者却是意善而事未善耳故聖人特言之以警學<lb/>
　　者<hi>語類</hi>
　問事君數斯辱矣胡氏曰事君諫不行<hi>云云</hi>某竊以為<lb/>
　　事君而納忠交友而責善職所當然而心之不能已<lb/>
　　者本非有求榮求親之心恐胡氏之説不能無過未<lb/>
　　知如何曰胡氏説盡人情未有不是處<hi>荅潘子善○文集</hi>
　<lb/>
<pb n="KR3a0108_WYG_012-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂朱子全書卷十二<lb/>
</p>
<p>
</p>
  </div>
</body>
</text>
</TEI>
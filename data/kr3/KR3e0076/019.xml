<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>赤水元珠卷十九</head> <lb/>
    <p>
<pb n="KR3e0076_WYG_019-1a"/>
欽定四庫全書<lb/>
　赤水元珠卷十九<lb/>
　　　　　　　　　　　　明　孫一奎　撰<lb/>
　　藥誤傷人<lb/>
凡應用小柴胡湯和解誤用承氣湯致身發黄者死中<lb/>
　暑作熱病誤用燥劑者死腎虗受寒内逼浮陽之火<lb/>
　泛上面赤煩躁身有微熱渇欲飲水不能下咽大便<lb/>
　閉或自利小水淡黄或嘔逆或氣短或鄭聲或咽痛<lb/>
<pb n="KR3e0076_WYG_019-1b"/>
　狀似陽證醫見面赤煩渇便閉認作陽證誤投寒凉<lb/>
　立死隂證身熱面赤足冷煩躁掲去衣被脈来數大<lb/>
　無力不急用加減五積散冷服誤用凉藥者死傷寒<lb/>
　汗多用利小便藥者死陽明病潮熱汗多小便因少<lb/>
　若利之加喘渇者死濕病若發其汗使人耳聾不知<lb/>
　痛處者死病人煩躁自覺甚熱他人以手按其肌膚<lb/>
　殊無大熱此為無根失守之火用凉藥者死<lb/>
　　病人應死證<lb/>
<pb n="KR3e0076_WYG_019-2a"/>
頭重視身此天柱骨倒元氣已敗死大便濁氣極臭者<lb/>
死目精正圓者死卵縮入腹胍見離經者死瘥後小便<lb/>
澁有血名曰内外瘡皆黒靨不出膿者死少隂下利止<lb/>
頭眩時時自冐者死熱盛躁急不得汗出是陽脈極死<lb/>
舌上黒胎生芒刺刮不去易生者死夏月可治鼻衂自<lb/>
汗者死胃寒發呃丁茴香柿蒂良薑湯調服脈不出加<lb/>
膽汁合生脈散其脈又不出或暴出者皆死<lb/>
　　望色<lb/>
<pb n="KR3e0076_WYG_019-2b"/>
昔肥今瘦主痰大肉脱去主不治平人消瘦主脾熱眼<lb/>
眶黒主内有痰鼻色青主腹中痛苦冷者死鼻色微黒<lb/>
者有水氣鼻色黄主小便難鼻色白者屬氣虗鼻色赤<lb/>
者屬肺熱鼻色鮮明者有留飲鼻孔乾燥者必衂血鼻<lb/>
色燥如烟煤者是陽毒熱極鼻孔冷滑色黒者是隂毒<lb/>
冷極鼻流濁涕者屬風熱鼻流清涕者是肺寒鼻孔癖<lb/>
脹者屬肺熱有風唇口焦紅者吉唇口焦黒者凶唇口<lb/>
俱腫赤者是熱極唇口俱青黒者是寒熱唇口舌胎㫁<lb/>
<pb n="KR3e0076_WYG_019-3a"/>
紋者難治唇口燥裂者是脾熱唇青舌捲者死唇吻色<lb/>
青者死環口黧黒者死口張氣直出者死齒燥無津液<lb/>
者是陽明熱極前板齒燥兼脈虗者是中暑齒如熱者<lb/>
難治耳色黒枯燥者是腎憊目赤唇焦舌黒者屬陽毒<lb/>
目熏黄色暗者屬濕毒目黄兼小便利大便黒小腹滿<lb/>
痛者屬畜血目瞑者將欲衂血目之白睛黄兼冷無熱<lb/>
不渇脈沉細者屬隂黄兩眥黄者病欲愈凡開目見人<lb/>
者屬陽閉目不欲見人者屬隂睛昏不識人目反上視<lb/>
<pb n="KR3e0076_WYG_019-3b"/>
睛小瞪目直視目邪視目睛正圓戴眼反折眼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>陷下<lb/>
此八者皆死證目睛微定暫時稍轉動者屬痰目中不<lb/>
了了睛不和不明白者此因邪熱結實在内不了了者<lb/>
謂見一半目不見一半目是也舌腫者難治舌出者死<lb/>
面顴頰赤在午後此虗火上升不可作傷寒治面赤脈<lb/>
數無力此伏隂病其證煩躁引飲虗陽上升面赤脈沉<lb/>
細此少隂病外熱内寒隂盛格陽宜温誤用寒凉者死<lb/>
面赤脈弦數此少陽病宜小柴胡和解縁面赤赤乃陽<lb/>
<pb n="KR3e0076_WYG_019-4a"/>
氣怫欎在表汗不徹之故宜發汗面部通赤色此陽明<lb/>
表證未解不可攻裏宜解肌面唇青是隂寒極面青兼<lb/>
舌捲囊縮亦是隂寒面青兼小腹絞痛是夾隂傷寒面<lb/>
目身黄兼小水短澁是濕熱面目身黄兼小腹滿硬痛<lb/>
小便利是畜血傷寒面白為無神或汗多或脱血所致<lb/>
面白人不宜大汗黒氣在魚尾相牽入太陽者死黒氣<lb/>
自人中入口者死黒氣自入耳目鼻舌者死面黒人在<lb/>
傷寒内渉虗不宜參术大補<lb/>
<pb n="KR3e0076_WYG_019-4b"/>
　　聞聲<lb/>
聲清聲濁　病邪在表其聲清而響喨病邪入裏其聲<lb/>
　　　　　　濁而不喨<lb/>
聲輕聲重　病在陽分其聲前輕後重病在隂分其聲<lb/>
　　　　　　前重後輕<lb/>
聲斷聲續　病邪表淺併有餘陽證其聲續病邪入深<lb/>
　　　　　　併内傷不足其聲斷<lb/>
言壯言怯　外感陽病有餘出言壯厲則寒熱交作内<lb/>
<pb n="KR3e0076_WYG_019-5a"/>
　　　　　　傷隂證不足出言懶怯則寒熱間作<lb/>
嘆　嘆是心變動之聲<lb/>
欠　腎主欠隂氣積下陽氣未盡陽引而上隂引而下<lb/>
　　隂陽相引故數欠也<lb/>
噫　噫是心變動之聲是胸中氣不交通寒氣客于胃<lb/>
　　厥逆從上下復出于胃故為噫<lb/>
嚏　嚏是腎變動之聲有病發嚏是傷風或傷熱無病<lb/>
　　發嚏是陽氣和滿於心<lb/>
<pb n="KR3e0076_WYG_019-5b"/>
吞　吞是脾變動之聲<lb/>
呃　其聲皆從胃中至胸嗌間而為呃有胃中實熱失<lb/>
　　下者有胃中痰飲者有服寒凉藥過多者有胃中<lb/>
　　虗冷者<lb/>
咳　咳是肺變動之聲俗呼為嗽肺為邪干氣逆不下<lb/>
　　也有肺寒咳者有停食咳者有邪在半表半裏咳<lb/>
　　者<lb/>
唏　隂氣實陽氣虗隂氣速陽氣遲隂氣盛陽氣絶故<lb/>
<pb n="KR3e0076_WYG_019-6a"/>
　　為唏<lb/>
怒　怒是肝變動之聲<lb/>
歌　歌是脾變動之聲<lb/>
哭　哭是肺變動之聲<lb/>
笑　笑是心變動之聲<lb/>
太息　憂思則心系急急則氣約氣約則不利故太息<lb/>
　　　以伸屈之<lb/>
錯語　意錯言亂自知言錯邪氣尚輕自不知覺此熱<lb/>
<pb n="KR3e0076_WYG_019-6b"/>
　　　甚正氣衰<lb/>
呢喃　病邪入輕則睡中發此聲也<lb/>
聲嘶　肺有風熱<lb/>
聲啞　聲啞唇口見生瘡是狐惑病有風熱傷心肺而<lb/>
　　　聲啞者少隂病咽中生瘡者有痓病口禁者有<lb/>
　　　熱病三四日不得汗出者死<lb/>
口禁　口禁難言見手足攣搐是風痓口噤不言難治<lb/>
　　　陽明病渇欲飲水口噤舌乾白虎加人參湯咽<lb/>
<pb n="KR3e0076_WYG_019-7a"/>
　　　乾不可汗<lb/>
舌哽舌短舌强　病邪入深主難治<lb/>
口噤咬牙　是風痓<lb/>
喉中有聲　喉中<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>有聲者是痰也<lb/>
卒然無音　寒氣客於厭㑹則厭不能發發不能下至<lb/>
　　　　　其開闔不便故無音<lb/>
聲如鼻鼾　聲如鼻鼾者難治<lb/>
乆病耳聾　屬氣虗<lb/>
<pb n="KR3e0076_WYG_019-7b"/>
咽喉不得息　寸脈微浮或沉伏胷中痞鞭氣上衝此<lb/>
　　　　　　胸中有寒宜吐之<lb/>
鼻息如鼾睡　屬風温<lb/>
耳聾兼脇痛　宜和解寒熱咽而口苦屬少陽<lb/>
耳聾兼耳腫耳痛　是少陽風熱<lb/>
　　問因<lb/>
口苦口甜　口苦是膽熱口甜是肝熱<lb/>
舌乾口燥　是胃家熱極<lb/>
<pb n="KR3e0076_WYG_019-8a"/>
心下滿　因下早致滿為痞氣手按拍之有聲又耎此<lb/>
　　　　停水手按則散此虗氣手按鞭痛此宿食<lb/>
喜明喜暗　喜明屬陽元氣實喜暗屬隂元氣虗<lb/>
睡向壁向外　向壁屬隂元氣虗向外屬陽元氣實<lb/>
病起覺不舒快少情緒否有此證是夾氣傷寒<lb/>
病起覺倦卧骨腿酸疼脇痛否有此證是勞力傷寒要<lb/>
知病在肝經問婦人乳頭縮不縮<lb/>
耳聾　耳聾邪氣入深難治或兼虗證有少陽證不可<lb/>
<pb n="KR3e0076_WYG_019-8b"/>
　　　不知<lb/>
　　切生死形狀六經六絶脈<lb/>
雀啄連来三五啄屋漏半日一㸃落彈石鞭来尋即散<lb/>
搭指散亂真解索魚翔似有亦似無鰕遊静中跳一躍<lb/>
寄語醫家仔細看六脈一見休下藥　一動一止兩日<lb/>
死兩動一止四日通三動一止六日亡四動一止八日<lb/>
事五動一止只十日十動一止一年去春草生時即死<lb/>
期二十一動二年住清明節後始傾亡三十動一止三<lb/>
<pb n="KR3e0076_WYG_019-9a"/>
年次立秋節後病則危四十動一止四年住小麥一熟<lb/>
是死期五十一動一止五年試草枯水寒時死矣此為<lb/>
太素脈𤣥秘<lb/>
左右手脈俱急𦂳盛是夾食傷寒<lb/>
右手脈来空虗左手脈来𦂳盛是勞力傷寒<lb/>
左手脈来𦂳盛右手洪滑或寸脈沉身熱惡寒隠隠頭<lb/>
痛喘咳煩悶胸脇體痛是夾痰傷寒<lb/>
左手脈来𦂳濇右手脈沉數心胸脇下小腹有痛處是<lb/>
<pb n="KR3e0076_WYG_019-9b"/>
血欝内傷外感<lb/>
鬼脈　得病之初便讝語或發狂六部無脈大指之下<lb/>
　寸口之上有脈動者是<lb/>
反闗脈　如病人六部無脈便不可言其無要在掌後<lb/>
　切看脈来動者是<lb/>
　　傷寒不可發汗<lb/>
口燥舌乾者口苦咽乾者咽喉痛者吐血下血者淋血<lb/>
者小便淋瀝者大便㵼利者内傷勞倦者尺脈微弱者<lb/>
<pb n="KR3e0076_WYG_019-10a"/>
房勞隂虗者夢遺泄精者風濕者濕温者中暑者瘡漏<lb/>
者<lb/>
　　傷寒發汗不出燻法<lb/>
用發表藥汗不出將蘇葉燒湯以器盛之至於被内兩<lb/>
膝下燻之又法用薑柦綿裹周身擦之其汗自出此良<lb/>
法也<lb/>
　　傷寒汗出不住止法<lb/>
將病人髪披在水盆中足冷于外用炒麩皮糯米粉龍<lb/>
<pb n="KR3e0076_WYG_019-10b"/>
骨牡蠣煅為末和匀周身撲之其汗自止此良法也<lb/>
　　傷寒可吐<lb/>
胸中懊惱者喉中有痰聲者胸滿欝欝微煩者中風寒<lb/>
痰涎擁塞者乾霍亂心腹刺痛欲死者傷寒三四日邪<lb/>
在胸中者脈大胸滿多痰者下利日數行寸口脈滑者<lb/>
寸口脈沉伏或浮滑有痰者<lb/>
　　傷寒不可吐<lb/>
病人元氣虚羸者房勞隂虗者勞倦内傷者胎産崩漏<lb/>
<pb n="KR3e0076_WYG_019-11a"/>
者寸脈虗細弱無力者經水適斷適来者少陽胆病者<lb/>
　　傷寒吐不出探法<lb/>
用梔子豉湯大𤓰蒂散不得吐隨用三山丸合解毒散<lb/>
煎服再不吐將鵞羽在喉中探吐<lb/>
　　傷寒吐不住止法<lb/>
用炒糯米一撮生薑自然汁少許水煎服凡嘔吐不止者<lb/>
亦用此二味入各藥中同煎服嘔吐自止如胃實嘔吐<lb/>
不可用<lb/>
<pb n="KR3e0076_WYG_019-11b"/>
　　傷寒不可下<lb/>
六脈虗細者嘔吐者腹中時滿時減者不轉屎氣者少<lb/>
陽膽病者腹如雷鳴者陽明面冷赤色者咽中閉塞者<lb/>
血氣兩虗者内傷勞倦者隂虚勞倦者經水適斷適来<lb/>
者胎前崩漏者小便清白者夾隂面赤者心下鞭者脈<lb/>
雖大無力者<lb/>
　　傷寒小便不通燻法<lb/>
一切小便不利先將麝香半夏填患人臍中上用葱白<lb/>
<pb n="KR3e0076_WYG_019-12a"/>
田螺各搗爛成餅封於臍上用布帶縳住良久下用皂<lb/>
夾燒烟燻入隂中其水竇自通婦人亦用皂夾煎湯洗<lb/>
玉户立通<lb/>
　　傷寒胸膈不寛熨法<lb/>
一切寒結熱結水結食結痞結血結痰結支結大小結<lb/>
胸痞氣結者俱用生薑搗爛如泥去汁取柦炒熱絹包<lb/>
漸漸揉熨心胸脇下其滿痛豁然自愈如薑查冷再入<lb/>
薑汁再炒再熨揉之以愈為效惟熱結用冷薑查揉之<lb/>
<pb n="KR3e0076_WYG_019-12b"/>
不可炒熱醫當慎之又有傷寒衂血將解未盡或熱極<lb/>
及吐血不盡醫不知其證遂用凉藥之劑止住其衂血<lb/>
留結於心胸之分故滿痛而成血結胸也用加味犀角<lb/>
地黄湯<lb/>
　　姙娠傷寒䕶胎法<lb/>
用井底泥青黛伏龍肝各為末調匀塗於孕婦臍中二<lb/>
寸許如乾再塗上以保胎孕也<lb/>
　　到傷寒家不染病法<lb/>
<pb n="KR3e0076_WYG_019-13a"/>
凡入病家須避其邪氣不使染著為上以雄黄末塗鼻<lb/>
孔行動從客位而入男子病穢氣出於口女子病穢氣<lb/>
出于隂門其相對坐立之間必須識其向背<lb/>
　　用藥寒温合宜論<lb/>
如麻黄得桂枝則能發汗芍藥得桂枝則能止汗黄茋<lb/>
得白术則止虗汗防風得羌活則治諸風蒼术得羌活<lb/>
則止身痛柴胡得黄芩則寒附子得乾薑則熱羌活得<lb/>
川芎則止頭疼川藭得天麻則止頭眩乾薑得天花粉<lb/>
<pb n="KR3e0076_WYG_019-13b"/>
則止消渇石膏得知母則止渇香薷得扁荳則消暑黄<lb/>
芩得連翹則消毒桑皮得蘇子則止喘杏仁得五味則<lb/>
止嗽丁香得柿蒂乾薑則止呃乾薑得半夏則止嘔半<lb/>
夏得薑汁則消痰貝母得𤓰蔞則開結痰桔梗得升麻<lb/>
開提血氣枳實得黄連則消心下痞枳殻得桔梗能使<lb/>
胸中寛知母黄栢得山梔則降火豆豉得山梔治懊憹<lb/>
辰砂得酸棗則安神白术得黄芩則安胎陳皮得白术<lb/>
則補脾人參得五味麥門則生腎水蒼术得香附開欝<lb/>
<pb n="KR3e0076_WYG_019-14a"/>
結厚樸得腹皮開膨脹草果得山查消肉積神麯得麥<lb/>
牙能消食烏梅得乾葛則消酒砂仁得枳殻則寛中木<lb/>
香得薑汁則散氣烏梅得香附則順氣芍藥得甘草治<lb/>
腹痛吳茱茰得良薑亦止腹痛乳香得没藥大止諸痛<lb/>
芥子得青皮治脇痛黄茋得大附子則補陽知母黄栢<lb/>
得當歸則補隂當歸得生地則生血薑汁磨京墨則止<lb/>
血紅花得當歸則活血歸尾得桃仁則破血大黄得芒<lb/>
硝則潤下皂夾得麝香則通竅訶子得肉果則止㵼木<lb/>
<pb n="KR3e0076_WYG_019-14b"/>
香得檳榔治後重澤㵼得猪苓則能利水澤㵼得白术<lb/>
則能收濕此用藥相得之大端也<lb/>
　　姙娠傷寒禁忌藥<lb/>
蚖斑水蛭及蝱蟲　　　烏頭附子配天雄<lb/>
野葛水銀并巴荳　　　牛膝薏苡與蜈蚣<lb/>
三稜代赭芫花麝　　　大㦸蛇蜕黄雌雄<lb/>
礞石芒硝牡丹桂　　　槐花牽牛皂角同<lb/>
半夏南星與通草　　　瞿麥乾薑桃仁通<lb/>
<pb n="KR3e0076_WYG_019-15a"/>
碙砂乾漆蟹甲爪　　　地膽茅根都不中<lb/>
蒸臍法<lb/>
　用麝香半夏皂莢末一字填患者臍中後用生薑薄<lb/>
　苛貼于臍上放大艾火于薑片上蒸二七壯灸闗元<lb/>
　氣海二十壯熱氣通于内逼于外隂自退而陽自復<lb/>
　矣<lb/>
熨臍法<lb/>
　用葱頭縳一把切去葉留白根切餅二寸許連縳四<lb/>
<pb n="KR3e0076_WYG_019-15b"/>
　五餅先將麝香硫黄二字填于臍中放葱餅于臍上<lb/>
　以熨斗盛火于餅上熨之餅爛再換餅再熨熱氣入<lb/>
　腹以通陽氣如大小便不利以利則止<lb/>
　　中寒<lb/>
中寒寒邪卒時直中隂經即病如中太隂脾經用藿香<lb/>
　正氣散合理中湯寒甚加附子如寒中少隂腎經用<lb/>
　五積散加茱茰寒熱足冷加附子四逆湯寒熱手足<lb/>
　甲唇皆青舌卷囊縮脈伏絶者用蒸臍法及大劑薑<lb/>
<pb n="KR3e0076_WYG_019-16a"/>
　附温之不然則死矣<lb/>
　　傷寒合病<lb/>
三陽若與三隂合病即是兩感所以三隂無併合例也<lb/>
　大抵傷寒二陽經合病必用二陽經藥合治三陽經<lb/>
　合病必用三陽經藥合治<lb/>
　　隂毒傷寒<lb/>
咽喉不利致毒氣攻心如傷寒時氣得病一二日便結<lb/>
成隂毒或服藥後三四日或十餘日變成隂毒身重背<lb/>
<pb n="KR3e0076_WYG_019-16b"/>
强腹中絞痛咽喉不利毒氣攻心心下脹滿硬如石短<lb/>
氣不息嘔逆唇青面黒四體如氷身如被杖其脈沉細<lb/>
而疾或伏絶用隂毒甘草湯先進一服如人行十里再<lb/>
進一服取汗出乃愈蓋隂毒之氣隨汗而出也五六日<lb/>
可治七日不可治如湯藥不受面唇指甲皆青黒色或<lb/>
時鄭聲舌卷囊縮煩躁冷汗不止腰背眼痛此皆隂寒<lb/>
毒氣入深急用蒸臍法如手足温煖即止知人事者生<lb/>
灌入生薑汁照前用藥不可與凉劑悞服必死<lb/>
<pb n="KR3e0076_WYG_019-17a"/>
　　夾隂傷寒<lb/>
隂極發躁用四逆湯合生脈散入辰砂細茶白蜜冷服<lb/>
隂利用四逆湯加人參茯苓肉桂肉果砂仁木通燈心<lb/>
升麻少許服之虗陽伏隂用加減五積散冷服藥服下<lb/>
嗌冷體既消熱性乃發熱因寒用也<lb/>
　　寒疫<lb/>
寒疫四時皆有之若初起病頭疼發熱増寒拘急或吐<lb/>
逆惡心中脘痞滿或飲食停留不化或腹中作痛未發<lb/>
<pb n="KR3e0076_WYG_019-17b"/>
熱者宜藿香正氣散加減治之若已發熱者十味藭蘇<lb/>
散汗之若身體痛骨節疼發熱者羌活冲和湯加蘇葱<lb/>
主之若有汗不得再發汗宜加減冲和湯主之若邪熱<lb/>
不解𫝊入裏變證者宜從正傷寒條内治之<lb/>
　　大頭傷寒<lb/>
若先發於鼻額紅瘇以至兩目盛腫而不開并額上面<lb/>
部皆赤而腫者此屬陽明也或壯熱氣喘口乾舌燥咽<lb/>
喉腫痛不利脈来數大者用普濟消毒飲主之内實熱<lb/>
<pb n="KR3e0076_WYG_019-18a"/>
盛者用通聖消毒飲若發於耳之上下前後并頭角紅<lb/>
腫此屬少陽也或肌熱日晡熱潮熱徃来寒熱口苦咽<lb/>
乾目疼脇下滿宜小柴胡加天花粉羌活荆芥連翹芩<lb/>
連主之若發於頭上并腦後項下及目後赤腫者此屬<lb/>
太陽也宜荆芥敗毒散主之若三陽俱受邪併於頭面<lb/>
耳目鼻者以普濟消毒散外用清凉救苦散敷之治法<lb/>
當先緩後急則邪伏也先緩者宜退熱消毒虗人兼扶<lb/>
元氣胃虗食少者宜助胃氣候其大便内熱甚以大黄<lb/>
<pb n="KR3e0076_WYG_019-18b"/>
下之拔其毒根此緩之法蓋此毒先腫於鼻額次腫於<lb/>
目又次腫於耳從耳至頭上絡後腦結塊則止不散必<lb/>
膿也普濟消毒飲如無板藍根用大青或青黛虗人脈<lb/>
弱加人參引至毒處加皂角刺胃弱食少加白术橘紅<lb/>
如大便不通加酒浸大黄服後就卧使藥氣上行内熱<lb/>
用荆芥則毒散加酒炒黄芩熱盛加酒炒黄連口渇加<lb/>
天花粉凡頭面腫盛目不開鼻塞悶口乾舌燥内外有<lb/>
熱或咽喉腫痛不利或内實大便秘結脈洪數煩渇宜<lb/>
<pb n="KR3e0076_WYG_019-19a"/>
用通聖消毒散不消加牛蒡子𤣥參或生犀角水薑汁<lb/>
服凡時毒頭面赤腫咽嗌堵塞水藥不受若臟腑素有<lb/>
積熱發為腫毒疙瘩一切惡瘡紅腫並宜漏蘆湯大便<lb/>
實加大黄芒硝凡雷頭風頭面疙瘩腫痛増寒壯熱四<lb/>
肢拘急狀似傷寒用清震湯治咽喉腫病用緑雲散以<lb/>
細竹管吹入喉中病處<lb/>
　　食積<lb/>
身不痛惡食噯氣作嘔欲吐不出惡心短氣痞滿腹脹<lb/>
<pb n="KR3e0076_WYG_019-19b"/>
胃口痛按亦痛<lb/>
　　中濕類傷寒<lb/>
太陽病闗節疼痛脈沉細者此名濕痺其人小便不利<lb/>
大便反快但當利小便凡濕病頭汗出背强欲得被覆<lb/>
向火胸滿小便不利舌上白胎者此丹田有熱胸中有<lb/>
寒渇欲得水而不飲則口燥煩也若悞下則噦為難治<lb/>
若下之額上汗出微喘小便利者死若下利不止者亦<lb/>
死也<lb/>
<pb n="KR3e0076_WYG_019-20a"/>
　　痰證類傷寒<lb/>
如病人目睛微定暫時轉動目如炭煤昔肥今瘦喘嗽<lb/>
轉側半難臂痛皆痰證也痰在上部寸口脈浮滑痰在<lb/>
中部右闗脈滑大痰在下部尺脈洪滑或痰飲發寒熱<lb/>
胸滿氣粗語出無倫此夾痰如見祟用二陳湯加蘇子<lb/>
枳實芩連𤓰蔞貝母桔梗山梔前胡薑汁調辰砂温服<lb/>
　　内傷瘀血證發熱狀類傷寒<lb/>
或被踼打相撲閃肭一時不覺過至半日或一二三日<lb/>
<pb n="KR3e0076_WYG_019-20b"/>
而發者有至十數日半月一月而發者胸脇小腹滿痛<lb/>
手不可近者而發寒熱此有瘀血也或一時傷重就發<lb/>
寒熱瘀血上冲則昏迷不醒如死之狀良久復甦輕則<lb/>
當歸導滯湯重則桃仁承氣湯加蘇木紅花牛膝桔梗<lb/>
薑汁量其元氣下其瘀血自愈<lb/>
　　漱水不欲嚥<lb/>
漱水不欲嚥者此屬陽明胃熱也欲飲不欲嚥是邪熱<lb/>
循經裏無熱也陽明氣血俱多熱逐血妄行作衂但欲<lb/>
<pb n="KR3e0076_WYG_019-21a"/>
嗽水不欲嚥口燥者用犀角地黄湯外無寒熱喜忘如<lb/>
狂小便自利大便黒色口燥舌乾但嗽水不欲嚥者此<lb/>
有瘀血結於下焦宜桃仁承氣湯下盡黒物則愈少隂<lb/>
證脈沉細手足冷或時煩燥渇嗽水不欲嚥者宜四逆<lb/>
湯下利厥逆無脈乾嘔煩渇嗽水不欲嚥下宜白通湯<lb/>
加猪膽汁入人尿煮之厥隂蚘厥煩躁吐蚘口燥舌乾<lb/>
但欲凉水浸舌并口唇時不可離不欲嚥下宜理中湯<lb/>
加烏梅花椒主之大抵隂證發躁煩渇不能飲水或欲<lb/>
<pb n="KR3e0076_WYG_019-21b"/>
勉强飲下良久誠復吐出或飲水而嘔噦者皆内寒也<lb/>
宜四逆湯温之蓋無根失守之火遊於咽嗌之間假作<lb/>
燥渇則不能飲水也<lb/>
　　晝夜偏劇<lb/>
凡病晝静夜劇者熱在血分宜四物湯加黄栢知母芩<lb/>
連山梔丹皮耎柴胡主之若夜静晝劇此熱在氣分宜<lb/>
小柴加山梔連母地骨主之<lb/>
　　心下滿<lb/>
<pb n="KR3e0076_WYG_019-22a"/>
傷寒心下滿者當心下髙起滿硬者是也不經下後而<lb/>
滿者則有吐下之分若下後心滿者有結胸痞氣之别<lb/>
若發熱者以小柴胡加枳實薑炒黄連去黄芩治之若<lb/>
按之拍拍有聲而軟者此停水五苓散主之若按之硬<lb/>
痛者有宿食也輕則消導重則用承氣下之寒在胸中<lb/>
心下滿而煩饑不能食宜𤓰蒂散吐之陽明病心下滿<lb/>
硬者不可下下之則利不止者死脈浮大有力心下硬<lb/>
有燥渇讝語大便實者此屬臟病宜攻之此言屬臟者<lb/>
<pb n="KR3e0076_WYG_019-22b"/>
宿屎在臟也故下之若食在胃口未入於胃未可下也<lb/>
大抵腹中滿心下滿胸中滿俱不可用甘草糖棗甘甜<lb/>
之物蓋甘能補氣填實故也外用薑擦法甚良<lb/>
　　遺尿<lb/>
遺尿者小便自出而不知也大抵熱盛神昏遺尿者可<lb/>
治若隂證下寒逆冷遺尿脈沉者多難治宜四逆湯加<lb/>
益智仁主之厥隂囊縮逆冷脈沉遺尿者宜四物加茱<lb/>
茰湯陽不囬者死傷寒汗下之後熱不解隂虗火動而<lb/>
<pb n="KR3e0076_WYG_019-23a"/>
遺尿者用人參三白湯加黄栢知母麥冬五味歸地主<lb/>
之<lb/>
　　大便自利<lb/>
下利微熱渇脈弱自愈下利脈數微熱汗出自愈<lb/>
　　驚惕<lb/>
傷寒八九日胸滿煩驚小便不利讝語一身盡通用柴<lb/>
胡龍骨牡蠣湯主之大抵傷寒汗吐下之後虗極之人<lb/>
或因事驚恐遂生驚惕宜養心血安神之劑<lb/>
<pb n="KR3e0076_WYG_019-23b"/>
　　呃逆<lb/>
橘皮半夏生薑湯加茯苓枳實陳皮桔梗凡其氣自臍<lb/>
下直衝於胸嗌間呃忒者此隂證呃忒也其病不在胃<lb/>
因下虗内有伏隂或悞服寒藥遂至冷極於下迫火上<lb/>
衝發為呃忒而欲盡也又病人煩躁自覺甚熱他人以<lb/>
手按其肌膚則冷此為無根失守之火散亂為熱非實<lb/>
熱也乃水極似火隂證似陽若不識此誤用凉藥下咽<lb/>
則死當用羌活附子湯加官桂人參木香陳皮半夏砂<lb/>
<pb n="KR3e0076_WYG_019-24a"/>
仁急温其下真陽囬隂火降呃忒止也隂證及因胃寒<lb/>
呃忒不止者外用乳香硫黄散嗅法内用丁香柿蒂散<lb/>
服之則止再灸期門中脘氣海闗元此良法也但手足<lb/>
温煖脈重者為有生矣灸期門穴法以婦人之乳頭向<lb/>
下盡處骨間動脈是穴男女乳小者以手一指為率陷<lb/>
中動脈是穴男左女右灸三五壯<lb/>
　　讝語<lb/>
諸讝語脈浮大者生沉小四逆者死也太陽本病邪結<lb/>
<pb n="KR3e0076_WYG_019-24b"/>
膀胱其人如狂與五苓散利之加辰砂末虗甚錯語柴<lb/>
胡三白湯加黄連麥冬五味主之<lb/>
　　鄭聲<lb/>
鄭聲者喉中鄭重而不接續如氣息不促手足頗温其<lb/>
脈沉細者急以白虎湯加人參五味麥冬助其元氣或<lb/>
濃煎獨參湯徐徐呷之其脈微細大小便自利手足冷<lb/>
用白通湯<lb/>
　　瘖瘂不言<lb/>
<pb n="KR3e0076_WYG_019-25a"/>
瘖瘂不言者若少隂病咽中生瘡不能言語者以鷄子<lb/>
苦酒湯若狐惑上唇青瘡聲嗄者在本條痓病口噤不<lb/>
能言治在本條熱病瘖瘂不言三四日不得汗出者死<lb/>
熱甚大腸肺金不能言者宜清肺降火則愈風熱擁盛<lb/>
咳嗽聲瘂者以消風熱降痰火則愈又有失於發散風<lb/>
邪伏於肺中者當以發散為主也<lb/>
　　隂證似陽<lb/>
又云面赤目赤引飲脈来七八至按之則散者此無根<lb/>
<pb n="KR3e0076_WYG_019-25b"/>
之脈用人參四逆湯治之又夾隂中寒面色青脈沉厥<lb/>
冷囊縮舌卷下利清榖裏寒外熱者身痛脈沉厥冷脈<lb/>
微欲絶者並用四逆湯㵼多加肉果訶子粟殻炒陳壁<lb/>
土熟艾木通燈心二十莖取土氣嘔吐不止加薑汁半<lb/>
夏陳皮胃氣寒嘔不止加丁香咽喉痛不利加桔梗大<lb/>
腹痛加肉桂乾薑小腹絞痛加茱茰青皮藿香腹痛甚<lb/>
不止加木香乳香没藥砂仁熟艾𤣥胡口食寒物身受<lb/>
寒氣加砂仁草果藿葉惡寒戰慄加麻黄桂枝骨體疼<lb/>
<pb n="KR3e0076_WYG_019-26a"/>
痛甚加桂枝羌活蒼术胃寒發呃加丁香柿蒂茴香良<lb/>
薑為末薑湯調服或入前湯調服立止口吐涎沫加鹽<lb/>
炒茱茰名茱茰四逆有寒痰加半夏薑陳皮悞服寒凉<lb/>
藥過多胸腹脹滿闗格不通嘔逆不止湯藥不受欲死<lb/>
者加丁沉木香蘇子檳榔枳實陳皮薑汁𫝊送去甘草<lb/>
凡尼姑女冠寡婦室女與其有夫妻妾不同患隂寒證<lb/>
者倍加附子不必疑乃隂多陽少故也<lb/>
　　冷結<lb/>
<pb n="KR3e0076_WYG_019-26b"/>
凡人手足厥冷脈沉細無結胸但小腹脹滿按之痛者<lb/>
此冷結膀胱須灸闗元穴也宜服茱茰當歸四逆湯磨<lb/>
木香温服外用揉熨法<lb/>
　　蚘厥<lb/>
舌乾口燥常欲冷水不欲嚥蚘上煩躁昏亂欲死兩手<lb/>
脈沉遲足冷至膝甚者連蚘并屎俱出大便不行此證<lb/>
雖出多端可救治也加味理中安蚘湯主之又有胃中<lb/>
空虗蟲無所安反食其真臟之血病人心胸脇下有痛<lb/>
<pb n="KR3e0076_WYG_019-27a"/>
陣必撮眉呻吟或時下血如豚肝色或如濕毒膿狀或<lb/>
鮮血下利急迫或昏沉不省人事者一切吐蚘雖身大<lb/>
熱不可與凉劑服之必死俱用理中安蚘湯加減治之<lb/>
待蚘定却以小柴胡退熱又有厥隂病消渇氣上冲心<lb/>
饑不能食食即吐蚘既曰胃寒復有消渇之證蓋熱在<lb/>
上焦而中下焦但寒而無熱若大便實用理中湯加大<lb/>
黄主之吐蚘未止加黄連苦楝樹皮細辛治蚘不可用<lb/>
甘草<lb/>
<pb n="KR3e0076_WYG_019-27b"/>
　　欝冐不仁<lb/>
四逆湯加人參歸桂枝藭蓍天麻主之凡頭目眩暈非<lb/>
欝冐也蓋眩暈為輕欝冐為重<lb/>
　　肉瞤筋愓<lb/>
太陽病發汗出不解仍發汗頭身瞤動振振欲擗地用<lb/>
真武湯合人參養榮湯倍用歸蓍若不因汗過多其人<lb/>
筋脈跳動者此人禀素血少邪熱𫝊干六脈之中火動<lb/>
愓也用加味人參養榮湯汗後虗煩不得眠筋惕肉瞤<lb/>
<pb n="KR3e0076_WYG_019-28a"/>
内有熱以加味温膽湯<lb/>
　　肉苛<lb/>
肉苛者雖著衣絮猶尚苛也傷寒發汗過多亡其血者<lb/>
乃變此證蓋榮虗而衞實則血氣不得和通肉失所養<lb/>
故頑痺不仁痛痒不知也用羌活冲和湯加桂枝當歸<lb/>
木香主之治肉苛肌肉不仁路龍吉升麻湯治榮虗衞<lb/>
實肌肉不仁滿身痛痒用肉苛羌活湯<lb/>
　　百合<lb/>
<pb n="KR3e0076_WYG_019-28b"/>
若惡寒嘔者病在上焦二十三日愈若腹滿微喘大便<lb/>
堅三四日一行微溏者病在中焦六十三日愈若小便<lb/>
淋瀝難者病在下焦三十三日愈並宜百合湯主治百<lb/>
合病也已經發汗後更發者用百合知母湯已經下後<lb/>
更發者用百合代赭湯已經吐後更發者用百合鷄子<lb/>
湯<lb/>
　　瘈瘲<lb/>
不因汗所生者當平肝木降心火佐以和血之劑用羌<lb/>
<pb n="KR3e0076_WYG_019-29a"/>
防荆連柴芍歸地川芎天麻參類若兼痰者必加南星<lb/>
半夏竹瀝薑汁如風邪急搐須兼全蝎姜蠶若曽經汗<lb/>
下之後多日𫝊變得此證者為病劇虗極生風用小續<lb/>
命湯加減凡傷寒汗出露風則汗不流通遂變筋脈攣<lb/>
急手足搐搦用牛蒡根散主之若用小續命湯有汗去<lb/>
麻黄無汗去黄芩須要通變治之<lb/>
　　循衣摸牀<lb/>
凡循衣摸牀直視讝語脈弦者生脈濇者死小便利者<lb/>
<pb n="KR3e0076_WYG_019-29b"/>
可治不利者不可治謂津液枯竭也大抵隂陽二氣俱<lb/>
絶則妄言撮空也若大便秘結撮空讝語燥渇者此為<lb/>
實熱宜承氣湯下之<lb/>
　　舌卷囊縮<lb/>
有陽證有隂證其陽證囊縮者因熱極而縮急用大承<lb/>
氣湯下之隂證囊縮者因寒極而縮急用四逆湯加吳<lb/>
茱茰湯温之婦人無囊觀其乳頭縮者即是也凡治此<lb/>
症先灸闗元氣海丹田及蒸熨法甚效<lb/>
<pb n="KR3e0076_WYG_019-30a"/>
　　瘥後發腫<lb/>
傷寒方愈後浮腫者此水氣也用牡蠣澤瀉散主之胃<lb/>
虗食少五苓散加蒼术陳皮木香砂仁胃不虗者以商<lb/>
陸一味煮粥食之亦妙傷寒大病瘥後足腫者不妨但<lb/>
節飲食戒酒色胃氣强腫自消<lb/>
　　瘥後遺毒<lb/>
傷寒汗下不徹餘邪結在耳後一寸二三分或兩耳下<lb/>
俱硬腫者名曰遺毒宜速消散緩之必成膿以連翹敗<lb/>
<pb n="KR3e0076_WYG_019-30b"/>
毒散治之項腫痛加威靈仙大便實加大黄川山甲發<lb/>
腫有膿不消或已破未破者但用内托消毒散加皂莢<lb/>
升麻金銀花甘草<lb/>
　　瘥後發碗頭瘡<lb/>
碗頭瘡者亦因汗下後餘毒不盡瘥後故發碗頭瘡也<lb/>
只以黄連甘草歸尾紅花防風苦參荆芥連翹羌活白<lb/>
芷煎服外用芒硝赤小荳青黛為末以鷄子清和猪膽<lb/>
汁調敷瘡上最效勿動待其脱落傷寒瘥後小便澁有<lb/>
<pb n="KR3e0076_WYG_019-31a"/>
血者名曰内外瘡皆有靨不出膿者死亦是餘熱毒也<lb/>
用黄連解毒湯加生地歸翹木通滑石牛膝萹蓄琥珀<lb/>
甘草梢<lb/>
　　瘥後勞復<lb/>
氣虚煩嘔竹葉石膏湯燥渇去半夏知母倍天花粉虗<lb/>
熱不止者千金麥冬湯<lb/>
　　瘥後女勞復<lb/>
其候頭重不舉目中生花腰背痛小腹裏急絞痛或増<lb/>
<pb n="KR3e0076_WYG_019-31b"/>
寒發熱或時隂火上衝頭面烘熱心胸煩悶者竹皮燒<lb/>
裩散猳䑕屎有熱加柴胡調赤衣散人虗弱者用參胡<lb/>
三白湯調赤衣散小腹急痛脈沉足冷用當歸四逆湯<lb/>
加熟附茱茰送下赤衣散若見卵縮入腹脈見離經者<lb/>
死<lb/>
　　瘥後隂陽易<lb/>
若傷腎經虗損真陽有寒無熱脈虗足冷者以人參四<lb/>
逆湯調下燒裩散若傷肝經以當歸四逆湯加茱茰熟<lb/>
<pb n="KR3e0076_WYG_019-32a"/>
附下燒裩散用分寒熱而治隂易熱氣上衝胸中煩悶<lb/>
手足攣拳搐搦如風狀用𤓰蔞竹茹湯婦人病未平復<lb/>
有犯房事小腸急痛連腰膝痛四肢不仁無熱者當歸<lb/>
白术散隂陽易不瘥大便不通心神昏亂驚惕不安用<lb/>
妙香丸<lb/>
　　瘥後虗弱<lb/>
瘥後虗熱盗汗不止屬隂虗用當歸六黄湯陽虗自汗<lb/>
無熱惡寒無力下虗用加味黄茋建中湯瘥後心神恍<lb/>
<pb n="KR3e0076_WYG_019-32b"/>
惚不寧夜卧煩躁不安或亂夣虗驚不眠因汗下過多<lb/>
心血虧少用硃砂安神丸加逺志酸棗仁茯神有痰加<lb/>
橘紅<lb/>
　　瘥後昏沉<lb/>
若用知母麻黄取汗者但慮病後血氣兩虗豈可再大<lb/>
汗之若人元氣壯實脈来有力者乃可行之脈虚人弱<lb/>
者只用十味温膽湯有寒熱潮熱日晡發熱者柴胡温<lb/>
膽湯加芩連主之<lb/>
<pb n="KR3e0076_WYG_019-33a"/>
　　瘥後飲酒復劇<lb/>
縁傷寒病熱未解而飲酒者則病増劇轉加熱盛脈弦<lb/>
數者用小柴胡合解毒湯加烏梅乾葛砂仁脈洪者用<lb/>
人參白虎湯合黄連解毒湯加乾葛烏梅砂仁主之<lb/>
　　姙娠傷寒<lb/>
若有表證宜汗者用羌活冲和湯加柴胡當歸芍藥蘇<lb/>
葉葱白即四物冲和湯汗之有氣滿喘急加香附砂仁<lb/>
去生地外用䕶胎法若裏實熱證大便不通燥渇者當<lb/>
<pb n="KR3e0076_WYG_019-33b"/>
用大黄轉藥不必疑矣須酒制用有病則病當之設患<lb/>
真寒脈伏厥冷用薑桂附子不必慮也附薑桂雖熱炒<lb/>
制無害必加黄連甘草制之沉香墜之<lb/>
　　産後傷寒<lb/>
産後傷寒不可輕易汗下恐産時傷力其發熱有去血<lb/>
過多有惡露不盡有三日蒸乳發熱或早起勞動或飲<lb/>
食停滯俱有發熱惡寒狀類傷寒不可便用發表攻裏<lb/>
之劑産後惡露不盡亦有發熱惡寒必脇肋脹滿連大<lb/>
<pb n="KR3e0076_WYG_019-34a"/>
小腹有塊作痛産後飲食停滯發熱頭痛必有噫氣作<lb/>
酸惡聞食臭胸膈飽悶右闗脈𦂳用治中湯加山柦神<lb/>
麯砂仁炒黄連川芎當歸佐之若産後蒸乳發熱惡寒<lb/>
者必乳間脹硬疼痛令産婦揉乳汁通其熱自除不藥<lb/>
而愈矣若果産後不謹虗中入風者當以四物湯加防<lb/>
風荆芥白芷人參香附烏梅姜蠶乾薑産後不謹感冐<lb/>
傷寒發熱惡寒頭疼骨疼脈浮𦂳表證宜汗者用四物<lb/>
湯加羌活蒼术白术乾薑蘇葉梔子少佐用葱白頭水<lb/>
<pb n="KR3e0076_WYG_019-34b"/>
煎取微汗自汗去蒼术蘇葉加白术熱甚加軟柴胡乾<lb/>
薑少許黄芩佐之炒用熱邪𫝊裏口燥渇大便不通脈<lb/>
沉實或熱甚讝語宜下之輕則蜜導法重則用四物加<lb/>
柴胡炒黄芩枳殻熟大黄徹下就用四物湯加乾薑少<lb/>
許參术大用以温補其血氣若熱邪𫝊至半表半裏證<lb/>
寒熱嘔口苦脈洪數者四物湯合小柴胡主之<lb/>
　　不可水<lb/>
水停心下微微喘　　　汗吐下而脾胃寒<lb/>
<pb n="KR3e0076_WYG_019-35a"/>
腹滿結胸兼不食　　　縱貪切勿與之餐<lb/>
　傷寒大吐下後外氣怫欝胃中寒也發汗後尤不可<lb/>
　水與之則噦嘔喘咳發熱惡寒濡弱相摶臟氣裏微<lb/>
　胸中苦煩非結也不可水漬青布冷貼胸中誤下後<lb/>
　寒氣相摶腸鳴得水令汗大出即成<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>陽明病潮熱<lb/>
　誤下腹滿不能食或胃中虗冷不能食皆不可水下<lb/>
　利脈浮大不可水當温之傷寒結胸無熱證者宜平<lb/>
　和藥若與水益令熱不得出當汗而不汗則煩假令<lb/>
<pb n="KR3e0076_WYG_019-35b"/>
　汗出後腹中痛亦服和氣之藥<lb/>
　　再三汗下熱不退<lb/>
汗下再三熱弗休　　　長沙公見應心憂<lb/>
人參白虎加蒼术　　　解毒湯和凉膈儔<lb/>
　經云三下而熱不退者即死後人有四五次下加至<lb/>
　十數次行而生者此乃偶誤中耳活者未一二死者<lb/>
　已千百觀是之言後之學者切不可以為法但當解<lb/>
　毒合凉膈多服調之使陽熱徐退隂脈漸生庶不失<lb/>
<pb n="KR3e0076_WYG_019-36a"/>
　事是知權變者矣傷寒下後自汗虗熱不已白虎湯<lb/>
　加人參蒼术一服如神汗出身凉此通仙之妙法也<lb/>
　汗下之後熱不退不問有汗無汗皆宜白虎加蒼术<lb/>
　湯解之又加人參亦妙仍服凉膈合解毒調之發汗<lb/>
　之後熱不解脈尚浮者白虎加蒼术湯傷寒表解𫝊<lb/>
　裏熱而不退或有汗而未愈調和隂陽湯病在半表<lb/>
　半裏熱不退小柴胡湯半表半裏大便微實小柴胡<lb/>
　湯加大黄半表半裏大便不通者除膈熱湯裏熱微<lb/>
<pb n="KR3e0076_WYG_019-36b"/>
　者宜除胃熱湯熱勢未退宜六一順氣湯兩除表裏<lb/>
　之熱病至六七日裏熱已甚表熱漸微脈雖浮數先<lb/>
　用大柴胡湯不退宜解裏熱湯病在半裏半表熱不<lb/>
　退脈尚浮洪者當微表小柴胡合白虎湯和之病在<lb/>
　半表半裏脈沉實當微利除膈熱湯輕下之汗吐下<lb/>
　三法之後别無異證但些微熱或無熱並小柴胡和<lb/>
　之口舌乾燥合解毒湯凉之汗吐下之後别無異證<lb/>
　大便硬結不通凉膈散病熱已去微熱者以益元散<lb/>
<pb n="KR3e0076_WYG_019-37a"/>
　和之無令再病熱不退發黄斑凉膈散加當歸下後<lb/>
　熱不退或證未全退雙解散雙和表裏大汗前後逆<lb/>
　氣熱勢不退雙解散瘥後遺熱不退雙解散再解之<lb/>
　次用小柴胡和之他人病氣汗毒𫝊染或食猪羊牛<lb/>
　馬酒毒再復發熱不退雙解散除膈熱湯風寒暑濕<lb/>
　饑飽勞逸憂愁思慮恚怒悲恐四時中外諸邪所傷<lb/>
　意覺身熱頭項拘倦强痛發熱惡寒惡風汗下後熱<lb/>
　不退並宜服雙解散有汗去麻黄無汗加葛根身微<lb/>
<pb n="KR3e0076_WYG_019-37b"/>
　熱不退表虗汗出不已或過發汗以致表虗脈不實<lb/>
　海藏黄蓍湯嗇嗇惡寒發熱不退其人大渇飲水者<lb/>
　其腹必滿小便不利而自汗出其病欲解此為肝乘<lb/>
　肺名曰縱當刺期門發熱不退腹滿讝語寸口脈浮<lb/>
　𦂳此為肝乘脾名曰横當刺期門男女下血發熱不<lb/>
　退讝語者此為熱入血室但額上汗出者當刺期門<lb/>
　婦人經水適来適斷者為熱入血室<lb/>
　　四肢冷　附四肢沉重四肢不収<lb/>
<pb n="KR3e0076_WYG_019-38a"/>
下利肢疼屬厥隂　　　欲眠嘿嘿風温尋<lb/>
身如被杖施真武　　　厥利脈沉四逆珍<lb/>
　四肢疼下利厥逆惡寒脈沉弱四逆湯囬陽救急湯<lb/>
　少隂證四肢沉重疼痛嗽咯小便不利或自下利而<lb/>
　咳真武湯温經益元湯四肢沉重唇黒有瘡或如傷<lb/>
　寒四肢沉重忽忽喜眠見多眠條羌活蒼术湯風温<lb/>
　証四肢不收嘿嘿欲眠頭疼身熱自汗體重而喘萎<lb/>
　㽔湯羌活蒼术湯<lb/>
<pb n="KR3e0076_WYG_019-38b"/>
　　結陽<lb/>
四肢腫滿結陽名　　　陽脈住停氣不行<lb/>
八正五苓兼理胃　　　消風退腫萬全靈<lb/>
　結陽者肢腫也諸陽脈不行隂府留結成熱為四肢<lb/>
　腫滿也萬全木通散五苓散八正散並加蘿蔔枯酒<lb/>
　曇根妙<lb/>
　　結隂<lb/>
血氣無宗滲入腸　　　致成便血可驚惶<lb/>
<pb n="KR3e0076_WYG_019-39a"/>
三黄補血誠為妙　　　四物阿膠桂附湯<lb/>
　結隂者便血也隂氣内結不得通行血氣無宗滲入<lb/>
　腸則下血也四物阿膠湯三黄補血湯桂附六合湯<lb/>
　　寒在皮膚熱在骨髓熱在皮膚寒在骨髓<lb/>
病身大熱反欲衣　　　寒在骨間熱在皮<lb/>
寒在皮膚熱骨髓　　　身寒反不用其衣<lb/>
　身熱惡寒而反欲得近衣者先服麻黄湯汗之次用<lb/>
　柴胡桂枝湯和之身寒惡熱而反不欲近衣者先用<lb/>
<pb n="KR3e0076_WYG_019-39b"/>
　防風通聖散人參羌活散表之次用白虎加人參湯<lb/>
　和之藴要云身熱欲衣桂麻各半湯身寒不欲衣白<lb/>
　虎加桂枝湯劉全備云身熱而常貪納被内虗寒而<lb/>
　邪熱淺浮藥辛温而取效宜不換金正氣散八解散<lb/>
　並加川芎白芷頭疼加細辛羌活葱白藿香正氣散<lb/>
　人參養胃湯五積散臨證擇用加減得宜最為良法<lb/>
　體寒而欲掀衣素壯熱而感寒欝閉飲辛凉而必痊<lb/>
　宜人參敗毒散防風通聖散升麻葛根湯柴葛解肌<lb/>
<pb n="KR3e0076_WYG_019-40a"/>
　湯參蘇飲等並加黄芩主之<lb/>
　　太陽𫝊經用藥<lb/>
傷寒𫝊病太陽始　　　依次𫝊經陽明起<lb/>
若越隂經不順𫝊　　　各經引藥加減矣<lb/>
　太陽𫝊陽明而太陽證已罷陽明證已至曰𫝊經餘<lb/>
　倣此<lb/>
　太陽𫝊陽明名巡經𫝊葛根湯入於裏承氣凉膈下<lb/>
　之<lb/>
<pb n="KR3e0076_WYG_019-40b"/>
　太陽𫝊少陽名越經𫝊小柴胡加川芎<lb/>
　太陽𫝊少隂名表𫝊裏小承氣凉膈合小柴胡或更<lb/>
　合解毒天水<lb/>
　太陽𫝊太隂名誤下𫝊桂枝加芍藥湯桂枝加大黄<lb/>
　湯<lb/>
　太陽𫝊厥隂名巡經得度𫝊大承氣湯加川芎柴胡<lb/>
　六一順氣湯<lb/>
　太陽自入於本名𫝊本未入本為表麻黄湯自入本<lb/>
<pb n="KR3e0076_WYG_019-41a"/>
　為裏五苓散<lb/>
　　内傷似外感始為熱中病<lb/>
始為熱中氣難言　　　頭痛四肢疰悶煎<lb/>
鼻息不調聞食惡　　　補中益氣正當先<lb/>
　頭痛大作四肢疰悶氣髙而喘身熱而煩上氣鼻息<lb/>
　不調四肢困倦不收無氣以動無氣以言或煩躁悶<lb/>
　亂心煩不安或渇不止病久者邪氣在血脈中有濕<lb/>
　故不渇如病渇是心火炎上剋肺金故渇或表虗不<lb/>
<pb n="KR3e0076_WYG_019-41b"/>
　任風寒目不欲開口不知味右手氣口脈大大於左<lb/>
　手人迎三倍其氣口脈急大而數時一代而澁是脈<lb/>
　之本脈代者是無氣不相接乃脾胃不足之脈是洪<lb/>
　大而數乃心脈刑肺急是弦急乃肝脈挾心火剋肺<lb/>
　金也其右闗脾脈比五脈獨大而數數中顯緩時一<lb/>
　代此不甚勞役是飲食不節寒温失所則右闗胃脈<lb/>
　損弱隠而不見惟内顯脾脈如此也治用補中益氣<lb/>
　湯<lb/>
<pb n="KR3e0076_WYG_019-42a"/>
　　内傷似外感末𫝊寒中病<lb/>
末𫝊寒中胃心疼　　　足弱肢寒嗌不通<lb/>
脈大濇而腰脊痛　　　神聖湯施豆蔲同<lb/>
　腹脹胃脘當心痛四肢兩脇膈咽不通或涎唾或清<lb/>
　涕或多溺足下痛不能任身履地骨乏無力喜睡兩<lb/>
　睪丸冷隂作痛或妄見鬼狀夣亡人腰背脾眼腰脊<lb/>
　皆痛不渇不㵼脈盛大以濇名曰寒中病用神聖復<lb/>
　氣湯白术附子湯草豆蔲丸<lb/>
<pb n="KR3e0076_WYG_019-42b"/>
　　内傷似外感陽明中熱病<lb/>
内傷中熱類陽明　　　脾胃久虗因熱乘<lb/>
清暑益氣加減用　　　誤施白虎恐難禁<lb/>
　有天氣大熱時勞役得病或路途勞役或田野中勞<lb/>
　役或身體怯弱食少勞役或長齋久素胃氣久虗勞<lb/>
　役其病肌體壯熱躁熱悶亂大惡熱渇飲水漿與陽<lb/>
　明傷寒熱白虎湯證相似鼻口中氣短促上喘此乃<lb/>
　脾胃乆虚元氣不足之證身亦疼痛至日西作必讝<lb/>
<pb n="KR3e0076_WYG_019-43a"/>
　語熱渇悶不止脈洪大空虗或微弱白虎湯證其脈<lb/>
　洪大有力與此内傷中熱不同治用清暑益氣湯<lb/>
　　内傷似外感温熱病<lb/>
温熱病生長夏間　　　精神困倦涕垂澘<lb/>
氣髙而喘熱煩悶　　　清暑湯施益氣還<lb/>
　長夏五六月温熱之時人困倦四肢不收精神短少<lb/>
　胸滿短氣肢節疼氣髙而喘身熱而煩或大便泄利<lb/>
　或黄或白泔色或渇或不渇或不飲食或小便頻數<lb/>
<pb n="KR3e0076_WYG_019-43b"/>
　而黄治用清暑益氣湯<lb/>
　　内傷似傷寒<lb/>
内傷煩躁類傷寒　　　伏熱蒸蒸總一般<lb/>
昏倦不眠脈細數　　　補中益氣倍參安<lb/>
　凡似傷寒煩躁不絶聲汗後復熱脈細數五七日不<lb/>
　睡補中益氣倍人參用竹葉同煎甚者加麥門冬五<lb/>
　味知母<lb/>
　似傷寒三戰後勞乏煩躁昏倦四君子加當歸黄茋<lb/>
<pb n="KR3e0076_WYG_019-44a"/>
　知母麥門冬五味子<lb/>
　似傷寒至五七日汗後煩躁喫水者補中益氣加附<lb/>
　子<lb/>
　有舌黒燥大便滑泄食在大腸煩躁夜不安宜防風<lb/>
　當歸飲子<lb/>
　内傷病退後燥渇不解者有餘熱在肺參芩甘草少<lb/>
　加薑汁冷服虗者用人參湯<lb/>
　　房室傷風<lb/>
<pb n="KR3e0076_WYG_019-44b"/>
房室傷風脈𦂳浮　　頭疼發熱汗如油<lb/>
解肌羌活湯尤穏　　　參术芎歸白术投<lb/>
　體氣虗弱犯房室而冐傷風頭疼發熱自汗惡風脈<lb/>
　浮緩宜羌活湯大白术湯並加當歸人參黄茋湯血<lb/>
　虗汗不止加桂枝白芍當歸參术芎歸湯<lb/>
　凡房室傷風挾内傷者補中益氣湯隨六經加減<lb/>
　頭疼惡寒羌活散身熱石膏湯腹痛合芍藥散寒熱<lb/>
　合柴胡散自汗加白术茯苓無汗蒼术防風氣虗合<lb/>
<pb n="KR3e0076_WYG_019-45a"/>
　四君子血虗合四物湯<lb/>
　　房室傷寒<lb/>
房勞因感冐寒憂　　　無汗頭疼脈𦂳浮<lb/>
羌活湯兼大白术　　　人參敗毒總宜投<lb/>
　夫人體氣虗弱犯房室而感傷寒頭疼發熱無汗惡<lb/>
　寒脈浮𦂳宜羌活湯大白术當歸人參川芎湯加當<lb/>
　歸蒼术防風參术芎歸湯<lb/>
　頭疼發熱自汗惡風脈浮𦂳無汗惡寒脈浮緩黄蓍<lb/>
<pb n="KR3e0076_WYG_019-45b"/>
　湯合川芎湯汗止外證不解九味羌活湯加人參當<lb/>
　歸<lb/>
　頭疼身體痛發熱惡寒或惡風或胸痛或咳嗽或寒<lb/>
　熱人參敗毒散無汗加蒼术防風當歸自汗加白术<lb/>
　黄蓍當歸參术芎歸湯加減<lb/>
　血虗人四物湯頭疼惡風合羌活散腹痛合芍藥散<lb/>
　寒熱而嘔合柴胡散上證俱全合服體氣虗甚加人<lb/>
　參<lb/>
<pb n="KR3e0076_WYG_019-46a"/>
　頭疼惡風身熱自汗羌活散合石膏湯血虗者更合<lb/>
　四物湯<lb/>
　身熱自汗腹痛石膏湯合芍藥散血虗者更合四物<lb/>
　寒熱腹痛柴胡散合芍藥散血虗者更合四物湯<lb/>
　頭疼惡風身熱自汗腹中痛寒熱而嘔羌活散石膏<lb/>
　湯芍藥散柴胡散四藥合和血虗者更合四物湯<lb/>
　大抵𦍑活散治頭痛惡風石膏湯治身熱自汗芍藥<lb/>
　散治腹中痛柴胡散治寒熱而嘔四物湯治血虗四<lb/>
<pb n="KR3e0076_WYG_019-46b"/>
　君子治氣虗無汗加蒼术川芎防風自汗加白术黄<lb/>
　蓍茯苓有是諸證臨時選用合服不可執一而無權<lb/>
　也<lb/>
　　瘡瘍發熱類傷寒<lb/>
瘡瘍發熱要詳看　　　初發防荆敗毒安<lb/>
已潰還須托裏散　　　忌投汗劑與凉寒<lb/>
　經曰諸脈浮數當發熱而灑淅惡寒若有痛處飲食<lb/>
　如常畜積有膿也又曰數脈不時則生惡瘡也所以<lb/>
<pb n="KR3e0076_WYG_019-47a"/>
　惡瘡初生必寒熱交作不可便以傷寒治之須視病<lb/>
　人頭面脊背有無瘡頭若有小紅白膿頭瘡須當仔<lb/>
　細辨之凡發背初作只起一小瘡也不過二三日則<lb/>
　大發也若疔瘡初作全與傷寒相似要當識之也若<lb/>
　一例而發汗或妄投寒凉之劑則誤之矣若識其瘡<lb/>
　毒須尋瘡科治之庶不誤也若毒氣走散則難救矣<lb/>
　初生在表瘡毒正發而未潰發熱惡寒宜防荆敗毒<lb/>
　散行凉敗毒散隨證加減服之若有凉血止痛草藥<lb/>
<pb n="KR3e0076_WYG_019-47b"/>
　可増入數味在内和服亦可取效速如小薊五爪龍<lb/>
　紫金皮金銀花之類皆可用<lb/>
　如瘡毒已潰宜托裏解毒湯隨證加減或有草藥乾<lb/>
　膿散血之劑亦可増入數味可也如小薊穿山蜈蚣<lb/>
　紫金皮之類是也<lb/>
　初生未成者速塗令消散宜拔毒散已潰爛者用鐵<lb/>
　箍散<lb/>
　　赤膈傷寒<lb/>
<pb n="KR3e0076_WYG_019-48a"/>
赤膈傷寒胸膈上　　　疼痛赤腫號為名<lb/>
防風敗毒宜加減　　　裏實防風通聖靈<lb/>
　夫受傷於寒變故萬狀未易黙悟也然胸膈赤腫疼<lb/>
　痛頭疼發熱惡寒身體痛此非正傷寒乃類傷寒也<lb/>
　名之赤膈傷寒宜防荆敗毒散加𤓰蔞子黄連黄芩<lb/>
　紫金皮𤣥參赤芍升麻白芷<lb/>
　有表復有裏胸膈赤腫疼痛防風通聖散加𤓰蔞子<lb/>
　黄連紫金皮<lb/>
<pb n="KR3e0076_WYG_019-48b"/>
　表證已退大便燥實胸膈腫痛凉膈解毒加𤓰蔞子<lb/>
　枳殻桔梗紫金皮赤芍藥又宜稜鍼刺腫處出血<lb/>
　半表半裏胸膈腫痛柴胡枳桔湯加𤓰蔞子紫金皮<lb/>
　赤芍藥<lb/>
　　黄耳傷寒<lb/>
黄耳傷寒耳痛詳　　　要知風入腎經戕<lb/>
不治卒變成危證　　　續命防荆敗毒良<lb/>
　凡耳中䇿䇿痛者皆是風入於腎經也不治流入腎<lb/>
<pb n="KR3e0076_WYG_019-49a"/>
　則卒然變惡風發熱脊强背直如痓之狀曰黄耳傷<lb/>
　寒也此不可作正傷寒治乃類傷寒法也<lb/>
　治宜小續命去附子加白附子殭蠶天麻羌活獨活<lb/>
　蔓荆子細辛<lb/>
　次用防荆敗毒散加細辛蔓荆子白芷蟬蜕黄芩赤<lb/>
　芍紫金皮<lb/>
　又法用苦參磨冷水滴入耳中熱則去之再易<lb/>
　又虎耳草取汁滴入耳中<lb/>
<pb n="KR3e0076_WYG_019-49b"/>
　又猴薑根取汁滴入耳中<lb/>
　又苦薄苛土木香擂汁滴入耳中<lb/>
　　解㑊類傷寒<lb/>
解㑊傷寒出内經　　　四肢骨節苦伶仃<lb/>
寒如不寒熱不熱　　　治法通舒血氣寧<lb/>
　解者肌肉解散㑊者筋不束骨解㑊之證似寒非寒<lb/>
　似熱非熱四體骨節解散懈惰倦怠煩疼飲食不美<lb/>
　食不知味俗呼為砂病内經名為解㑊原其因或傷<lb/>
<pb n="KR3e0076_WYG_019-50a"/>
　酒或中濕或感冐風寒或房事過多或婦人經水不<lb/>
　調血氣不和皆能為解㑊證與砂病相似實非真砂<lb/>
　病也治宜先用熱水蘸搭臂膊而以苧麻刮之甚者<lb/>
　更以鍼刺十宣及委中出血或以香油燈照視身背<lb/>
　有紅㸃處皆烙之皆能使腠理開通血氣舒暢而愈<lb/>
　又宜服蘇合香丸<lb/>
　　砂病類傷寒<lb/>
嶺南砂病類傷寒　　　壯熱憎寒肢痛酸<lb/>
<pb n="KR3e0076_WYG_019-50b"/>
鸂鶒鸀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>毛糞煅　　　酒調灰服勝金丹<lb/>
　夫沙病者嶺南閩廣之地多有之矣乃溪毒砂虱水<lb/>
　弩射工蟈短狐鰕鬚之類俱能含砂射人被其毒者<lb/>
　則憎寒壯熱百體分解似傷寒初發之狀彼土人治<lb/>
　法以手捫摸痛處用角筒入肉以口吸出其砂外用<lb/>
　大蒜煨搗膏封貼瘡口即愈諸蟲惟鰕鬚最毒若不<lb/>
　早治十死八九其毒深入於骨若鰕鬚之狀其瘡類<lb/>
　平疔腫彼地有鸂鶒鸀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>等鳥専食已上諸蟲以此<lb/>
<pb n="KR3e0076_WYG_019-51a"/>
　鳥毛糞燒灰服之及籠此鳥於被毒病者身畔吸之<lb/>
　其砂聞氣自出而病愈也<lb/>
　　揺頭<lb/>
揺頭直視似烟熏　　　真病心家已絶根<lb/>
痓證反張并口噤　　　頭中痛者戰而言<lb/>
　頭者諸陽之會陽脈有乖則頭為之揺動然有心絶<lb/>
　而揺動者有風盛而揺頭者形證皆不類焉隂根於<lb/>
　陽陽根於隂隂陽互根氣血所以周流而無間若心<lb/>
<pb n="KR3e0076_WYG_019-51b"/>
　絶則神去而隂竭陽獨無根不能自主是以頭揺經<lb/>
　所謂陽獨留形體如烟熏直視揺頭者此也至於太<lb/>
　陽發痓則風盛於上風主乎動是以頭揺經所謂獨<lb/>
　揺頭卒口噤而背反張者此也言揺頭中有痛也言<lb/>
　則甚痛又云裏動言則為虗不言為實均是揺頭析<lb/>
　而分之曰實邪曰虗邪曰真邪當明其臧否可灸百<lb/>
　會上星風府其揺即定<lb/>
　　身痒<lb/>
<pb n="KR3e0076_WYG_019-52a"/>
隂陽虗弱渾身痒　　　未解桂枝各半靈<lb/>
風盛防風通聖散　　　血虗四物入浮萍<lb/>
　陽明反無汗皮中如蟲行以久虗也术附湯黄蓍建<lb/>
　中湯<lb/>
　風熱盛身痒發熱無汗口燥舌乾大小便秘澁防風<lb/>
　通聖散加羌活<lb/>
　風證身痒小續命去附子加白附子<lb/>
　血虗身痒四物湯加浮萍蒺䔧防風<lb/>
<pb n="KR3e0076_WYG_019-52b"/>
　　未交接而作易病治<lb/>
新痊瘥後未交接　　　曽與言談起慾心<lb/>
思慾切心因病復　　　女勞易病共條尋<lb/>
　夫男子病新瘥未與婦人交接而男子感動其情思<lb/>
　其慾事心切而得病者治與女勞復同<lb/>
　　人迎氣口脈<lb/>
左手闗前一分為人迎之位凡脈𦂳盛廼傷寒也右手<lb/>
闗前一分為氣口之位凡脈𦂳盛廼傷食也若人迎氣<lb/>
<pb n="KR3e0076_WYG_019-53a"/>
口俱𦂳盛此為夾食傷寒又曰内傷夾外感也<lb/>
　　衝陽脈<lb/>
衝陽脈在足面去指縫陷谷三寸動脈中此陽明胃經<lb/>
之脈動於此夫胃為水穀之本人之所主若胃氣已憊<lb/>
水穀不進穀神以去其脈不動而死也故傷寒胗衝陽<lb/>
者以察胃氣之有無也仲景又謂之跌陽脈<lb/>
　　太谿脈<lb/>
太谿脈在足内踝後陷中動脈是也此少隂腎經脈動<lb/>
<pb n="KR3e0076_WYG_019-53b"/>
於此蓋腎者乃人身之命蒂真氣之所主然其脈動而<lb/>
不息者真氣在也若真氣以憊腎氣以絶其脈不動而<lb/>
死雖衝陽有脈而少能進食者亦主死也<lb/>
　　結脈<lb/>
結者間至而動緩而一止復来者曰結此隂盛之脈凡<lb/>
傷寒脈結代心動悸者炙甘草湯若脈結足冷腹中痛<lb/>
陽氣以微者大建中湯若雜病之脈結者主有老痰食<lb/>
積死血在内為之可治若内無宿積其脈結者此為不<lb/>
<pb n="KR3e0076_WYG_019-54a"/>
相應病發多難治也<lb/>
　　促脈<lb/>
促者間至而動數而一止復来曰促此陽盛之脈凡熱<lb/>
極發班發喘等證皆脈促也雜病則多因怒氣傷肝與<lb/>
夫畜血在於上焦者皆脈促也大抵促脈漸退則生漸<lb/>
加則死矣<lb/>
　　代脈<lb/>
代者止也動而歇至不能自還曰代乃真氣以憊不可<lb/>
<pb n="KR3e0076_WYG_019-54b"/>
治若結而代者可治非結而獨代者為不可治也<lb/>
或問近世多用藿香正氣散傷寒可用否然此方宋時<lb/>
　所制治内傷脾胃外感寒邪増寒拘急頭痛嘔逆胸<lb/>
　中滿悶與夫傷食傷冷傷濕中暑霍亂山嵐瘴氣不<lb/>
　伏水土寒熱作瘧並宜増損用之乃良方也非正傷<lb/>
　寒之藥若病在太陽經頭疼發熱骨節疼痛者此方<lb/>
　全無相干如妄用之先虗正氣逆其經絡雖出汗亦<lb/>
　不解此乃無益而反有害徃徃誤用之遂至變逆危<lb/>
<pb n="KR3e0076_WYG_019-55a"/>
　殆而不救良可悲夫凡傷寒發熱脈沉與元氣虗人<lb/>
　并夾隂傷寒發熱者皆不可用切宜戒之<lb/>
或問局方十神湯傷寒發散可用否然此湯用升麻葛<lb/>
　根能解利陽明經瘟疫時氣發散之藥也蓋非正傷<lb/>
　寒之藥若太陽經傷寒發熱用之則引邪入陽明經<lb/>
　𫝊變發斑不可勝言也易老云太陽病服葛根是引<lb/>
　賊破家也要當辨而用之<lb/>
或問小柴胡湯近世治傷寒發熱不分隂陽而用之何<lb/>
<pb n="KR3e0076_WYG_019-55b"/>
　也然柴胡之苦平乃足少陽經傷寒發熱之藥解半<lb/>
　表半裏之熱除徃来寒熱小有日晡潮熱也佐以黄<lb/>
　芩之苦寒以退熱半夏生薑之辛以散寒人參大棗<lb/>
　之甘温以助正氣解渇生津液則隂陽和而邪熱解<lb/>
　矣但太陽經之表熱陽明經之標熱皆不能解之也<lb/>
　如誤用不無害乎若夾隂傷寒面赤發熱脈沉足冷<lb/>
　者服之立至危殆可不慎哉及内虗有寒大便不實<lb/>
　脈息小弱及婦人新産發熱皆不可用之也<lb/>
<pb n="KR3e0076_WYG_019-56a"/>
或問大青龍湯仲景治傷寒發熱惡寒煩躁者服之可<lb/>
　用否夫傷寒邪熱在表不得汗出其人則躁亂不安<lb/>
　身心無如奈何如脈浮𦂳或浮數者急用此湯發汗<lb/>
　則愈乃仲景之妙法也譬若亢熱已極一雨而凉其<lb/>
　理可見也若不曉此理見其躁熱投以寒凉之藥為<lb/>
　害豈勝言哉若脈不浮𦂳數無惡風惡寒身疼者亦<lb/>
　不可用之也如誤用其害亦不淺也所以脈證之不<lb/>
　明者多不敢用<lb/>
<pb n="KR3e0076_WYG_019-56b"/>
或問隂證傷寒用附子湯冷服何也蓋隂極於下陽浮<lb/>
　在上之治法也余曽治一人傷寒十餘日脈息沉細<lb/>
　手温而足冷大便不通面赤嘔煩渇藥不能下惟喜<lb/>
　凉水二三口或西𤓰一二塊食下良久而復吐出此<lb/>
　隂寒於内逼其浮陽失守之火聚於胸中上冲咽嗌<lb/>
　故為面赤嘔煩也遂用附子一箇以生薑自然汁和<lb/>
　白麵包裹煨熟去麫取附子去皮臍切作八片又以<lb/>
　人參三錢乾薑炮二錢水二鍾煎取一鍾浸於冷水<lb/>
<pb n="KR3e0076_WYG_019-57a"/>
　中待藥冷與之即愈此良法也<lb/>
或問三陽知可解者何以辯之曰太陽知可解者頭不<lb/>
　痛項不强肢節不痛知表已解也陽明知可解者無<lb/>
　發熱無惡寒無口渇不便難知裏已解也少陽知可<lb/>
　解者寒熱移其時早移於晚氣移於血晚移於早血<lb/>
　移於氣是邪無可容之地知可解也如寒熱日作不<lb/>
　移其時是邪未退也<lb/>
或問太陽禁忌不可犯者何也曰小便不利利之是犯<lb/>
<pb n="KR3e0076_WYG_019-57b"/>
　本犯本則邪熱入裏不能解此犯之輕也大便不利<lb/>
　不可利利之是動血動血是犯禁此犯之重也<lb/>
或問治病必求標本治何標本耶曰假令太陽證傷寒<lb/>
　自外入標本有二説以主言之膀胱為本經絡為標<lb/>
　以客邪言之先得者為本後得者為標此標先受之<lb/>
　即是本也後入于膀胱本却為標也此乃客邪之標<lb/>
　本治當從客之標本如麻黄桂枝治其標羌活藳本<lb/>
　治其本也<lb/>
<pb n="KR3e0076_WYG_019-58a"/>
或問陽明證禁忌不可犯者何也曰不當發汗不當利<lb/>
　小便犯之竭其津液則生蓄血證唯當益津液為上<lb/>
　以其火就燥也益津液者連鬚葱白是也<lb/>
或問半表半裏有幾曰邪在榮衛之間謂之半表半裏<lb/>
　太陽陽明之間少陽居身之半表裏五苓散分隂陽<lb/>
　膀胱經之半表裏理中湯治吐㵼上下之半表裏<lb/>
或問傷寒惡寒傷風惡風理之昭然不可易也縁麻黄<lb/>
　湯下止言惡風桂枝湯下反言惡寒者何也曰仲景<lb/>
<pb n="KR3e0076_WYG_019-58b"/>
　言傷寒惡寒傷風惡風言之常也桂枝治傷風麻黄<lb/>
　治傷寒一定理也今桂枝湯下反言惡寒麻黄湯下<lb/>
　止言惡風言之變也然惡寒者必惡風惡風者未必<lb/>
　不惡寒也<lb/>
或問傷風汗自出桂枝湯以散其邪傷寒無汗麻黄湯<lb/>
　以發其汗又言表證未解者用桂枝湯理似相反耶<lb/>
　曰傷風汗出腠理自開傷寒已汗後腠理既開故並<lb/>
　用桂枝湯以解肌可謂宜矣<lb/>
<pb n="KR3e0076_WYG_019-59a"/>
或問病有身重不能轉側者有身疼不能轉側者何也<lb/>
　曰身重不能轉側者下後血虗津液不榮於外也身<lb/>
　疼不能轉側者風濕相摶於經而裏無邪也經曰傷<lb/>
　寒八九日風濕相摶身體煩疼不能轉側不嘔不渇<lb/>
　脈浮虗而澁者桂枝附子湯主之又曰傷寒八九日<lb/>
　下之後胸滿煩驚小便不利讝語一身盡重不可轉<lb/>
　側者柴胡加龍骨牡蠣湯主之二者頗類皆係不能<lb/>
　轉側但有差殊耳<lb/>
<pb n="KR3e0076_WYG_019-59b"/>
或問發熱惡寒發於陽無熱惡寒發於隂且如傷寒或<lb/>
　發熱或未發熱必惡寒體痛二説皆曰惡寒如何辯<lb/>
　之曰傷寒或發熱或未發熱必惡寒體痛嘔逆頭痛<lb/>
　項强脈浮𦂳此在陽可發汗若隂證則無頭疼無項<lb/>
　强但惡寒而倦脈沉細此在隂可温裏也<lb/>
或問傷風自汗與中暍自汗皆相似傷寒無汗與冬温<lb/>
　無汗皆相類敢問如何不同曰傷風不渇中暍即渇<lb/>
　傷寒脈浮𦂳冬温脈不浮也<lb/>
<pb n="KR3e0076_WYG_019-60a"/>
或問經言用藥有言可與某湯或言不可與又有言宜<lb/>
　某湯及某湯主之凡此數節㫖意不同敢問曰傷寒<lb/>
　論中一字不苟觀是書片言隻字之間當求古人之<lb/>
　用意處輕重是非得其至理而後始可言醫矣所問<lb/>
　有言可與某湯或言不可與者此設法禦病也又言<lb/>
　宜某湯者此臨證審决也言某湯主之者乃對病施<lb/>
　藥也此三者即方法之條目也<lb/>
或問時人言下不厭遲汗不厭早斯言若何曰凡汗證<lb/>
<pb n="KR3e0076_WYG_019-60b"/>
　固宜早仲景謂不避晨夜者此也夫下證須從宜定<lb/>
　奪當急則急當緩則緩安可一槩而論假如陽明病<lb/>
　已有可下之理但合面赤其在後之熱尤未斂又如<lb/>
　嘔多雖有陽明證謂熱在上焦未全入府皆言不可<lb/>
　攻凡此之類固宜遲也<lb/>
或問傷寒論中有證同而藥異有藥同而證異皆非愚<lb/>
　陋之可知也且如小青龍與小柴胡證皆治嘔而發<lb/>
　熱表裏之病大槩彷彿何故二方用藥之不同誠為<lb/>
<pb n="KR3e0076_WYG_019-61a"/>
　可疑也曰治病之要當究病源夫傷寒表不解裏熱<lb/>
　未甚而渇欲飲水飲不能多不當與之以腹中熱尚<lb/>
　少而不解消水飲停蓄故作諸證然水寒作病非温<lb/>
　熱不能解故用小青龍湯發汗散水其水氣内漬則<lb/>
　所摶不一故有或為之病因隨證増損以解化之原<lb/>
　其理初無裏證自水寒以然也其小柴胡證係傷寒<lb/>
　發熱之邪傳裏在乎半裏間熱氣内盛故生或為諸<lb/>
　證縁二證雖曰表裏俱病其中寒熱不同故用藥有<lb/>
<pb n="KR3e0076_WYG_019-61b"/>
　薑桂柴芩之異苟能循理以推之其事之異同自然<lb/>
　明矣更復何疑<lb/>
或問煩躁不得眠與虗不得眠皆汗下後之餘證夫煩<lb/>
　躁以理言則為熱也虗煩者既言虗字非實熱也何<lb/>
　故煩躁反與薑附湯虗煩仍用梔子䜴湯二藥天壤<lb/>
　之隔其理何如曰煩躁本為熱分晝夜則知陽虗虗<lb/>
　煩不得眠無間斷故為裏熱經曰下之後復發汗晝<lb/>
　日煩躁不得眠夜而安静不嘔不渇無表證脈沉微<lb/>
<pb n="KR3e0076_WYG_019-62a"/>
　身無大熱乾薑附子湯退隂復陽其虗煩不得眠若<lb/>
　劇者必反覆顛倒心中懊憹梔子䜴湯以吐胸中之<lb/>
　邪雖曰二證俱煩而不得眠却有寒熱之異故不同<lb/>
　然<lb/>
或問經言脈浮而𦂳法當身痛宜用汗解之又曰發汗<lb/>
　後身疼痛脈沉遲新加湯主之夫身疼痛皆係表邪<lb/>
　不盡固宜汗解何故復加人參生薑芍藥以益血也<lb/>
　曰表邪盛則身疼血虗則身亦痛其脈浮𦂳者邪盛<lb/>
<pb n="KR3e0076_WYG_019-62b"/>
　也其脈沉遲者血虗也盛者宜損之則安虗者宜益<lb/>
　之則愈<lb/>
或問經言服桂枝湯或下之仍頭項强翕翕發熱無汗<lb/>
　心下滿微痛小便不利者桂枝去桂加茯苓白术湯<lb/>
　主之夫頭項强痛為邪氣仍在表也雖經汗下而未<lb/>
　解猶宜解之何故去桂加茯苓白术是無意於解表<lb/>
　也曰此非桂枝證乃屬飲家也夫頭項强痛既經汗<lb/>
　下而不解心下滿而微痛小便不利此為水飲内蓄<lb/>
<pb n="KR3e0076_WYG_019-63a"/>
　邪不在表故云去桂枝加茯苓白术若得小便利水<lb/>
　消腹滿減而熱自除則頭項强痛悉愈矣<lb/>
或問經言結胸證其脈浮大者不可下下之則死既不<lb/>
　可下復作何術以治之曰夫陽沉浮闗沉乃結胸不<lb/>
　可下之脈浮大心下雖結其表邪尚多未全結也若<lb/>
　輙下之重虗其裏外邪復聚而必死矣仲景言此為<lb/>
　箴戒使無踵其弊也其脈既不可攻當以俟其變而<lb/>
　待其實假如小結胸證其脈浮滑按之則痛故知邪<lb/>
<pb n="KR3e0076_WYG_019-63b"/>
　非深結亦不敢下無過解除心下之熱耳<lb/>
或問病方入胃何為不𫝊曰經言陽明居中土萬物所<lb/>
　歸無所復𫝊註曰胃為水榖之海主養四旁四旁有<lb/>
　病皆能𫝊之於胃入胃則更不復𫝊如太陽𫝊之入<lb/>
　胃則更不傳陽明陽明𫝊之入胃則更不𫝊少陽少<lb/>
　陽𫝊之入胃則更不𫝊三隂已上所言入胃不𫝊之<lb/>
　理乃聖賢之至論也<lb/>
或問經言病人無表裏證發熱七八日雖脈浮數者可<lb/>
<pb n="KR3e0076_WYG_019-64a"/>
　下之縁攻下之法須外無表邪裏有下證庶幾可攻<lb/>
　今言無表裏證况脈更浮數何故言可下之然此證<lb/>
　此理非僕所知敢問曰此非外感乃内傷也若外不<lb/>
　惡寒裏無讝語七八日消爍津液乃陽盛隂虗之時<lb/>
　苟不攻之其熱不已而變生焉故云脈雖浮數可下<lb/>
　之言不待脈浮而數浮則傷胃數則動脾此非本病<lb/>
　特醫之所為也仲景之意不外是矣凡傷寒當下之<lb/>
　證皆從太陽陽明可下之邪而入於府也故下之今<lb/>
<pb n="KR3e0076_WYG_019-64b"/>
　不言陽明病而止云病人無表裏證此非自表之裏<lb/>
　而病也但為可下故編于陽明篇中此章之理非初<lb/>
　學所能備悉其意也<lb/>
或問六經傷寒惟少隂與厥隂有不治之證以二經較<lb/>
　之少隂死證尤多未審其理何如曰少隂者腎也位<lb/>
　居子正而一陽生於其中是為復卦乃天地之根宰<lb/>
　輔之職周旋運用承上使下一動一静莫非腎之功<lb/>
　也病至其經已至危殆隂陽兩全雖危弗咎蓋無陽<lb/>
<pb n="KR3e0076_WYG_019-65a"/>
　而隂獨居故言其死然子中之陽氣微弱凡病則易<lb/>
　為消減其言死多於厥隂也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0076_WYG_019-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　赤水元珠卷十九<lb/>
</p>
<p>
</p>
  </div>
</body>
</text>
</TEI>
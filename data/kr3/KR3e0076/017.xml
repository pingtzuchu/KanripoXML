<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>赤水元珠卷十七</head> <lb/>
    <p>
<pb n="KR3e0076_WYG_017-1a"/>
欽定四庫全書<lb/>
　赤水元珠卷十七<lb/>
　　　　　　　　　　　　明　孫一奎　撰<lb/>
　　熱論<lb/>
黄帝問曰今夫熱病者皆傷寒之類也或愈或死其死<lb/>
　皆以六七日之間其愈皆以十日以上者何也不知<lb/>
　其解願聞其故岐伯曰巨陽者諸陽之屬也其脉連<lb/>
　於風府故為諸陽主氣也人之傷於寒也則為病熱<lb/>
<pb n="KR3e0076_WYG_017-1b"/>
　熱雖甚不死其兩感于寒而病者必不免于死帝曰<lb/>
　願聞其狀岐伯曰傷寒一日巨陽受之故頭項痛腰<lb/>
　脊强二日陽明受之陽明主肉其脉侠鼻絡于目故<lb/>
　身熱目疼而鼻乾不得卧也三日少陽受之少陽主<lb/>
　膽其脉循脇絡于耳故胸脇痛而耳聾三陽經絡皆<lb/>
　受其病而未入於臟者故可汗而已四日太陰受之<lb/>
　太陰脉布胃中絡於嗌故腹滿而嗌乾五日少陰受<lb/>
　之少陰脉貫腎絡于肺繫舌本故口燥舌乾而渴六<lb/>
<pb n="KR3e0076_WYG_017-2a"/>
　日厥陰受之厥陰脉循陰器而絡于肝故煩滿而囊<lb/>
　縮三陰三陽五臟六腑皆受病榮衛不行五臟不通<lb/>
　則死矣其不兩感于寒者七日巨陽病衰頭痛少愈<lb/>
　八日陽明病衰身熱少愈九日少陽病衰耳聾㣲聞<lb/>
　十日太陰病衰腹減如故則思食十一日少陰病衰<lb/>
　渴止不滿舌乾已而嚏十二日厥陰病衰囊縱小腹<lb/>
　㣲下大氣皆去病日已矣帝曰治之奈何岐伯曰治<lb/>
　之各通其臟脉病日衰已矣其未滿三日可汗而已<lb/>
<pb n="KR3e0076_WYG_017-2b"/>
　其滿三日可泄而已帝曰熱病已愈時有所遺者何<lb/>
　也岐伯曰諸遺者熱甚而强食之故有所遺也若此<lb/>
　者皆病已衰而熱有所藏因其穀氣相薄兩熱相合<lb/>
　故有所遺也帝曰善治遺奈何岐伯曰視其虛實調<lb/>
　其逆從可使必已帝曰病熱當何禁之岐伯曰病熱<lb/>
　少愈食肉則復多食則遺此其禁也帝曰其病兩感<lb/>
　于寒者其脉應與其病形何如岐伯曰兩感于寒者<lb/>
　病一日則巨陽與少陰俱病則頭痛口乾而煩滿二<lb/>
<pb n="KR3e0076_WYG_017-3a"/>
　日則陽明與太陰俱病則腹滿身熱不欲食讝言三<lb/>
　日則少陽與厥陰俱病則耳聾囊縮而厥水漿不入<lb/>
　不知人三日死帝曰五臟已傷六腑不通榮衛不行<lb/>
　如是之後三日乃死何也岐伯曰陽明者十二經脉<lb/>
　之長也其血氣盛故不知人三日其氣乃盡故死矣<lb/>
　凡病傷寒而成瘟者先夏至乃病温後夏至日為病<lb/>
　暑暑當與汗皆出勿止<lb/>
　　仲景傷寒例<lb/>
<pb n="KR3e0076_WYG_017-3b"/>
陰陽大論云春氣温和夏氣暑熱秋氣清涼冬氣冷冽<lb/>
　此則四時正氣之序也<lb/>
冬時嚴寒萬類深藏君子固宻則不傷于寒觸冐之者<lb/>
　乃名傷寒耳<lb/>
其傷於四時之氣者皆能為病以傷寒為毒者以其最<lb/>
　成殺厲之氣也<lb/>
中而即病者名曰傷寒不即病者寒毒藏于肌膚至春<lb/>
　變為温病至夏變為暑病暑病者熱極重於温也是<lb/>
<pb n="KR3e0076_WYG_017-4a"/>
　以辛苦之人春夏多温熱病皆由冬時觸寒所致非<lb/>
　時行之氣也凡時行者春時變暖而復大寒夏時應<lb/>
　大熱而反大涼秋時應涼而反大熱冬時應寒而反<lb/>
　大温此非其時而有其氣是以一嵗之中長幼之病<lb/>
　多相似者此其時行之氣也<lb/>
夫欲候知四時正氣為病及時行疫氣之法皆當按斗<lb/>
　厯占之<lb/>
九月霜降節後宜漸寒向冬大寒至正月雨水節後宜<lb/>
<pb n="KR3e0076_WYG_017-4b"/>
　解也所以謂之雨水者以氷雪解而為雨水故也至<lb/>
　驚蟄二月節後氣漸和暖向夏大熱至秋便涼<lb/>
從霜降以後至春分以前凡有觸冐霜露體中寒即病<lb/>
　者謂之傷寒也<lb/>
其冬有非節之暖者名曰冬温冬温之毒與傷寒大異<lb/>
　冬温復有先後更相重沓亦有輕重為治不同証如<lb/>
　後章<lb/>
從立春節後其中無暴大寒又不氷雪而有人壯熱為<lb/>
<pb n="KR3e0076_WYG_017-5a"/>
　病者此屬春時陽氣發於冬時伏寒變為温病<lb/>
　　成云此為温病也内經曰冬傷于寒春必病温<lb/>
從春分以後至秋分節前天有暴寒者皆為時行寒疫<lb/>
　也三月四月或有暴寒其時陽氣尚弱為寒所折病<lb/>
　熱猶輕五月六月陽氣已盛為寒所折病熱則重七<lb/>
　月八月陽氣已衰為寒所折病熱亦㣲其病與温及<lb/>
　暑病相似但治有殊耳<lb/>
　　中云此時天令漸熱一時不正之寒感之包時令<lb/>
<pb n="KR3e0076_WYG_017-5b"/>
　　熱氣在内故發為疫病非冬傷寒之謂也故成云<lb/>
　　此疫氣也<lb/>
十五日得一氣於四時之中一時有六氣四六名為二<lb/>
　十四氣<lb/>
成云節氣十二中氣十二共二十四内經曰五日謂之<lb/>
　候三候謂之氣六氣謂之時四時謂之嵗<lb/>
　　中云節氣者如立春正月節之類也中氣者如雨<lb/>
　　水正月中之類也<lb/>
<pb n="KR3e0076_WYG_017-6a"/>
然氣候亦有應至而不至或有未應至而至者或有至<lb/>
　而不去者或有至而太過者皆成病氣也金櫃要畧<lb/>
　曰冬至之後甲子夜半少陽起少陰之時陽始生天<lb/>
　得温和以未得甲子天因温和此為未至而至也以<lb/>
　得甲子而天未温和此為至而不至也以得甲子天<lb/>
　大寒不解此為至而不去也以得甲子而天温如盛<lb/>
　夏五六月時此為至而太過也内經曰至而和則平<lb/>
　至而甚則病至而反者病至而不至者病未至而至<lb/>
<pb n="KR3e0076_WYG_017-6b"/>
　者病<lb/>
　　中云非特冬為然餘三時亦當以此法觀之但冬<lb/>
　　甲子尤一嵗氣運所闗耳<lb/>
但天地動静陰陽鼓擊者各正一氣耳<lb/>
　　成云天地之氣皷擊而生春夏秋冬寒熱温涼各<lb/>
　　正一氣也<lb/>
是以彼春之暖為夏之暑彼秋之忿為冬之怒<lb/>
　　成云春暖為夏暑從生而至長也秋忿為冬怒從<lb/>
<pb n="KR3e0076_WYG_017-7a"/>
　　肅而至殺也<lb/>
是故冬至之後一陽爻升一陰爻降也夏至之後一陽<lb/>
　氣下一陰氣上也斯則冬夏二至陰陽合也春秋二<lb/>
　分陰陽離也陰陽交易人變病焉<lb/>
此君子春夏養陽秋冬養陰順天地之剛柔也小人觸<lb/>
　冐必攖暴疹須知毒烈之氣留在何經而發何病詳<lb/>
　而取之<lb/>
是以春傷於風夏必餐泄夏傷於暑秋必病瘧秋傷於<lb/>
<pb n="KR3e0076_WYG_017-7b"/>
　濕冬必咳嗽冬傷于寒春必病温此必然之道可不<lb/>
　審明之<lb/>
　　成云當春之時風氣大行春傷于風風氣通於肝<lb/>
　　肝以春適王風雖入之不能即發至夏肝衰然後<lb/>
　　始動風滛末疾則當發於四肢夏以陽氣外盛風<lb/>
　　不能外發故攻内而為飱泄飱泄者下利米榖不<lb/>
　　化而色黄當秋之時湿氣大行秋傷於濕濕則干<lb/>
　　於肺肺以秋適王濕雖入之不能即發至冬肺衰<lb/>
<pb n="KR3e0076_WYG_017-8a"/>
　　然後濕始動也雨滛腹疾則當發為下利冬以陽<lb/>
　　氣固濕氣不能下行故上逆而為咳𠻳當夏之時<lb/>
　　暑氣大行夏傷于暑夏以陰主内暑雖入之勢未<lb/>
　　能動及秋陰出而陽為内主然後暑動𫝊陰而為<lb/>
　　痎瘧痎者二日一發瘧者一日一發當冬之時寒<lb/>
　　氣大行冬傷于寒冬以陽為主内寒雖入之勢未<lb/>
　　能動及春陽出而陰為内主然後寒動𫝊陽而為<lb/>
　　温病是感冐四時正氣為病必然之道<lb/>
<pb n="KR3e0076_WYG_017-8b"/>
　　陶節庵辯仲景傷寒論<lb/>
客有過予而問之曰甚矣傷寒之藴奥桂枝麻黄二湯<lb/>
　之難用也服之而愈者纔一二不愈而變重者嘗八<lb/>
　九仲景立法之大賢也何其方之難慿有如此哉今<lb/>
　人畏而不用以參蘇飲和解散等平和之劑代之然<lb/>
　亦未見其妙也子盍與我言之答曰吁難言也請以<lb/>
　經語証之經曰冬氣嚴寒萬類潜藏君子固宻則不<lb/>
　傷於寒觸冐之者乃名傷寒耳其傷於四時皆能為<lb/>
<pb n="KR3e0076_WYG_017-9a"/>
　病以傷寒為毒者以其最成殺厲之氣也中而即病<lb/>
　名曰傷寒不即病者其寒毒藏于肌膚至春變為温<lb/>
　病至夏變為暑病暑病者熱極重於温也以此言之<lb/>
　傷寒者乃冬時感寒即病之名桂枝麻黄二湯為當<lb/>
　時之傷寒設與過時之温暑有何預焉夫受病之源<lb/>
　則同亦可均謂之傷寒所發之時既異治之則不可<lb/>
　混也請畧陳之夫春温夏熱秋涼冬寒者四時之正<lb/>
　氣也以成生長收藏之用風亦因四時之氣成温涼<lb/>
<pb n="KR3e0076_WYG_017-9b"/>
　寒熱也若氣候嚴寒風亦凜冽天道和煦風亦温煖<lb/>
　冬時坎水用事天令閉藏水氷地凍風與寒相因而<lb/>
　成殺厲之氣人觸冐之腠理鬱塞乃有惡風惡寒之<lb/>
　証其餘月時則無此証也仲景固知傷寒乃冬時殺<lb/>
　厲之氣所成非比他病可緩故其言特詳於此書而<lb/>
　畧于雜病也倘能因名以求其實則思過半矣不幸<lb/>
　此書𫝊世乆逺遺帖頗多晉太醫令王叔和得散亡<lb/>
　之餘註次流𫝊其功博矣惜乎以已論混經未免穿<lb/>
<pb n="KR3e0076_WYG_017-10a"/>
　鑿附㑹成無已氏因之順文註釋並無闕疑正誤之<lb/>
　言以致將冬時傷寒之方通解温暑遺禍至今而未<lb/>
　已也温暑必别有方今皆失而無徵也我朝宋景濓<lb/>
　學士嘗嘆傷寒非全書得其㫖哉盖傷寒之初中人<lb/>
　必先入表表者何即足太陽寒水之經此經行身之<lb/>
　後自頭貫脊乃有頭疼脊强惡寒之証在他經則無<lb/>
　此証矣況此經乃一身之綱維為諸陽之主氣猶四<lb/>
　通八達之衢治之一差其變不可勝言者矣故宜此<lb/>
<pb n="KR3e0076_WYG_017-10b"/>
　二湯發散表中寒邪經曰辛甘發散為陽者是也若<lb/>
　以此湯通治春温夏熱之病則誤之甚矣曰傷寒發<lb/>
　于冬時已聞命矣邪之在表為太陽經也一經而有<lb/>
　二藥之分又何耶曰在經雖一然則有榮衛之别焉<lb/>
　寒則傷榮証乃惡寒發熱無汗脉浮𦂳為傷寒有寒<lb/>
　則見無寒則不見也當用麻黄湯輕揚之劑發而去<lb/>
　之寒邪退汗出表和而愈矣曰𦂳脉固為寒矣脉之<lb/>
　緩者亦用桂枝湯又何耶曰風則傷衛衛傷則自汗<lb/>
<pb n="KR3e0076_WYG_017-11a"/>
　縁太陽受風不能衛䕶腠理䟱而汗泄所以脉見浮<lb/>
　緩也脉雖浮緩其受寒則一故亦宜桂枝辛温之藥<lb/>
　解散寒邪腠理閉而汗止表和而愈又有榮衛俱傷<lb/>
　者二湯又難用也故復設大青龍湯然此藥難用非<lb/>
　庸俗得而識也曰温暑既無方法治之則將奈何脉<lb/>
　証與傷寒有何分别曰温暑雖亦冬時感受風寒而<lb/>
　不即散在人身中伏藏歴過二三時之乆天道大變<lb/>
　寒化為熱人在氣交之中亦隨天地之氣而化觀仲<lb/>
<pb n="KR3e0076_WYG_017-11b"/>
　景以即病之傷寒與傷暑時令為病之名豈無異哉<lb/>
　治之之方亦必隨時以辛涼苦矣安得槩用冬時治<lb/>
　寒之方乎今無其方者盖散亡之也經既稱變為温<lb/>
　變為熱則已改易冬時之寒為温熱矣方亦不容不<lb/>
　隨時改更也夫温病欲出值天時和煦自内達表脉<lb/>
　反見于右闗不浮𦂳而㣲數曰惡寒否乎曰傷寒自<lb/>
　冬月風寒而成外則有惡風惡寒之證既名為温則<lb/>
　無此症矣曰然則子之言有所據乎曰據乎經耳經<lb/>
<pb n="KR3e0076_WYG_017-12a"/>
　曰太陽病發熱不惡寒而渇者温病也不惡寒則病<lb/>
　非因外來渇則明其自内達表曰春夏之病亦有頭<lb/>
　疼惡寒脉浮𦂳者何也曰此非冬時所受之寒乃冐<lb/>
　非時暴寒之氣耳或温暑將發又受暴寒雖有脉浮<lb/>
　之証未若冬時之甚也宜辛涼之藥通其内熱而解<lb/>
　之斷不可用桂枝等劑矣曰温熱與傷寒治之不同<lb/>
　也已聞命矣敢問傷寒之在三陽則為邪熱既𫝊三<lb/>
　陰則為陰証矣以熱治固其宜也三隂篇以四逆散<lb/>
<pb n="KR3e0076_WYG_017-12b"/>
　涼藥以治四逆大承氣湯以治少陰其故又何耶嗚<lb/>
　呼此盖叔和以殘闕之經作全書銓次將𫝊經陰証<lb/>
　混同立論所以遺禍至今而未已也姑畧陳之盖風<lb/>
　寒之初中人無常或入于陰或入于陽皆無定體非<lb/>
　但始太陽終厥陰或自太陽始曰𫝊一經六日至厥<lb/>
　陰邪氣衰不𫝊而愈者亦有不罷再𫝊者或有間經<lb/>
　而𫝊者或有𫝊至二三經而止者或有始終只在一<lb/>
　經者或有越經而𫝊者或有初入太陽不作鬱熱便<lb/>
<pb n="KR3e0076_WYG_017-13a"/>
　入少陰而成真陰証者或有直中陰經而成寒証者<lb/>
　縁經無明文後人有妄治之失若夫自三陽𫝊次三<lb/>
　陰之陰証外雖有厥逆内則熱邪耳若不發熱四肢<lb/>
　便厥冷而惡寒者此則直中陰經之寒証也自前人<lb/>
　立説之差使後人䝉害者多矣太陽受邪行盡三陽<lb/>
　氣分𫝊次三陰之血分則熱入深矣熱入既深表雖<lb/>
　厥冷真熱邪也經曰亢則害承乃制熱極反兼寒化<lb/>
　也若先熱後厥逆者𫝊經之陰証也經云厥深熱亦<lb/>
<pb n="KR3e0076_WYG_017-13b"/>
　深厥㣲熱亦㣲是也故宜四逆散承氣湯㸔㣲甚而<lb/>
　治之如其初病便厥但寒無熱此則直中陰之寒証<lb/>
　也急宜四逆輩以温之經曰發熱惡寒發于陽也無<lb/>
　熱惡寒發于陰也尚何疑哉又有日𫝊二經為兩感<lb/>
　者𫝊經未終而斃矣病有標本治有逆從豈可槩論<lb/>
　之乎曰陰証之不同已聞命矣嘗讀劉守真書云傷<lb/>
　寒無陰証人傷於寒則為熱病熱病乃汗病也造化<lb/>
　汗液皆陽氣也徧考内經靈樞諸篇並無寒証陰証<lb/>
<pb n="KR3e0076_WYG_017-14a"/>
　乃雜病也叔和悞入之耳守真高明之士亦私淑仲<lb/>
　景者而議論之異者何耶曰雖守真之明達盖亦因<lb/>
　傷寒論以桂枝麻黄通治温暑之悞而有是説故叮<lb/>
　嚀云天道温熱之時用桂枝湯必加冷藥於其中免<lb/>
　致黄生斑出之患若知此湯自與冬時即病之傷寒<lb/>
　設不與過時之温暑設則無此論矣觀其晚年悟道<lb/>
　着病機氣宜保命集其中羌活湯辛涼之藥以治非<lb/>
　時傷寒其妙如神足可補仲景之遺㫖何其高哉夫<lb/>
<pb n="KR3e0076_WYG_017-14b"/>
　内經言傷寒即為熱病而無寒者語其常也仲景之<lb/>
　論有寒有熱者語其變也合常與變而無遺者也所<lb/>
　謂道並行而不相悖而反相為用也此其所以為醫家<lb/>
　萬世之準繩標的也歟<lb/>
王執中曰傷寒雖是一病然所感不同而證亦懸絶有<lb/>
　冬傷于風寒即時便發名曰正傷寒者有至春變為<lb/>
　温病至夏變為熱病名曰伏熱病傷寒者有雖伏病<lb/>
　在身至春夏亦未發偶因暴感風寒或色慾不謹或<lb/>
<pb n="KR3e0076_WYG_017-15a"/>
　飲食不節觸動而發者亦曰伏熱病傷寒有冬月飲<lb/>
　食不節誤傷冷物而發者亦名冬月正傷寒此其所<lb/>
　感之不同也若夫春夏秋本無伏病在身而偶感風<lb/>
　寒謂之四時傷寒即雜病也非仲景節菴之所謂傷<lb/>
　寒也故用參蘇飲藿香正氣散等藥與仲景節菴傷<lb/>
　寒門藥大異至於所見之證則又不同有頭痛項强<lb/>
　腰脊痛惡寒發熱者有滿身骨節痛有不頭疼不項<lb/>
　强無腰脊痛寒熱骨節痛俱無者有頭不疼而即腰<lb/>
<pb n="KR3e0076_WYG_017-15b"/>
　脊痛惡寒發熱骨節疼者有只頭疼而諸証俱無者<lb/>
　有只腰脊痛而諸証俱無者有只惡寒發熱而諸証<lb/>
　俱無者有只骨節痛而諸証俱無者有寒熱交争狀<lb/>
　似<graphic n="KR1211" url="https://raw.githubusercontent.com/kanripo/KR-Gaiji/master/images/KR1211.png" mimeType="image/png"/>疾者有恊熱利下利清水狀似痢疾者有白㵼<lb/>
　腹痛狀似水㵼者有既吐且利揮癨撩亂名曰霍亂<lb/>
　者有傷在一經以次𫝊徧者有始終只在一經者有<lb/>
　越一經而𫝊者有越兩經三經而𫝊者有𫝊一二經<lb/>
　而止者有𫝊變六經而再𫝊者有從陽經𫝊入陽明<lb/>
<pb n="KR3e0076_WYG_017-16a"/>
　腑中者有從陰經𫝊入陽明腑中有不從六經𫝊來<lb/>
　直中陽腑者此其症之不同也至於用藥一差則壊<lb/>
　症百出莫測端倪不可言紀曰衂血曰吐血曰便血<lb/>
　曰發斑曰發黄曰發狂曰如狂曰腹痛曰讝語曰鄭<lb/>
　聲曰噦曰嘔曰吐曰㵼曰利曰小水不利曰大便自<lb/>
　利曰除中曰不寐曰自汗曰盜汗曰手足汗曰頭汗<lb/>
　曰陰結曰陽結曰能食曰不能食曰狐惑曰脾約曰<lb/>
　吐蛔曰陰陽易曰勞復曰食復曰尋衣摸牀曰撮空<lb/>
<pb n="KR3e0076_WYG_017-16b"/>
　曰動氣曰奔豚曰肉苛曰舌卷囊縮不能枚舉此其<lb/>
　壞之不同也然非愚之臆説仲景先師分為太陽等篇<lb/>
　每條開示某經某症某脉了了明白東垣先師撮其<lb/>
　大綱究其𤣥㫖陶莭菴先師又著家秘瑣言别門分<lb/>
　類便覽初學今具在十二卷中醫家檢之洞然自悉<lb/>
　何至妄投藥劑乃有殺人之慘也<lb/>
　　　傷寒至捷法<lb/>
發熱惡寒身體痛脉浮無汗怎生醫十神湯與香蘇散<lb/>
<pb n="KR3e0076_WYG_017-17a"/>
　有汗傷風用桂枝<lb/>
四五日來口舌乾發熱身疼卧不安先服人參敗毒散<lb/>
　小柴胡湯在後畨<lb/>
七八日來熱在内口渇心煩腹脹彚小便赤少大便難<lb/>
　大柴胡湯好通利<lb/>
發熱口乾大便㵼小便赤少煩燥結小柴胡湯兼五苓<lb/>
　加上黄連真一絶<lb/>
汗下之後病不解依然熱渇如見怪解毒湯兼小柴胡<lb/>
<pb n="KR3e0076_WYG_017-17b"/>
　諸般熱病皆無碍<lb/>
　　十勸歌　　　　　　　　　　彭用光<lb/>
一傷寒頭痛及身熱便是陽證不可服熱藥傷寒𫝊三<lb/>
　陰三陽共六經内太陰病頭不痛身不熱少陰病有<lb/>
　反熱而無頭疼厥陰病有頭疼而無發熱故知頭疼<lb/>
　身熱即是陽證若妄投熱藥決致死亡<lb/>
二傷寒必須直攻毒氣不可補益邪氣在經絡中若隨<lb/>
　証早攻之只三四日痊安若妄謂先須正氣却行補<lb/>
<pb n="KR3e0076_WYG_017-18a"/>
　益使毒氣流熾多致殺人<lb/>
三傷寒不思飲食不可服温脾胃藥且傷寒不思飲食<lb/>
　自是常事終無餓死之理如理中丸之類不可輕服<lb/>
　若陽病服之致熱氣増重或至不救丁香巴豆之類<lb/>
　猶不可服<lb/>
四傷寒腹疼亦有熱證不可輕服温煖藥難經云疼為<lb/>
　實故仲景論腹滿時痛之証有曰疼甚者加大黄疼<lb/>
　甚而加大黄意可見也惟身冷厥逆而腹疼者方是<lb/>
<pb n="KR3e0076_WYG_017-18b"/>
　陰証須消息之每見腹疼便投熱藥多致殺人<lb/>
五傷寒自利當㸔陰陽証不可例服補藥止㵼藥自利<lb/>
　惟身不熱手足温者屬太陰身冷四逆者屬少陰厥<lb/>
　陰其餘身熱下利皆屬陽當隨證依仲景法治之每<lb/>
　見下利使投煖藥及止㵼藥者致多死亡<lb/>
六傷寒胸脇疼及腹脹滿不可妄用艾灸常見村落間<lb/>
　有此證無藥便用艾灸多致毒氣隨火而盛膨脹發<lb/>
　喘以不知胸脇疼自屬少陽腹脹雖屬太陰仲景以<lb/>
<pb n="KR3e0076_WYG_017-19a"/>
　為當下之病此外惟陰証脉㣲弱可灸<lb/>
七傷寒手足厥冷當㸔陰陽不可例作陰證有陰厥有<lb/>
　陽厥醫者少能分辨陽厥而投熱藥殺人速於用刄<lb/>
　盖陽病不至極熱不能發厥仲景所謂熱深厥亦深<lb/>
　熱深更與熱藥寧復得生而身熱至三四日後熱氣<lb/>
　已深大便秘小便赤或譫言昏憒及别熱證而發厥<lb/>
　必是陽厥宜急用承氣湯以下之若初得病身不熱<lb/>
　大便不秘自引衣盖身或下利或小便數不見熱證<lb/>
<pb n="KR3e0076_WYG_017-19b"/>
　而厥者即是陰厥方可用四逆湯之類二厥所以使<lb/>
　人疑者縁為其脉皆沉然陽厥脉沉而滑數陰厥脉<lb/>
　沉而弱又陽厥時復指瓜却温或有時發熱陰厥則<lb/>
　常冷此為可别<lb/>
八傷寒病已在裏即不可用藥發汗然傷寒証須㸔表<lb/>
　裏如發熱惡寒則是在表正宜發汗如不惡寒反惡<lb/>
　熱即是裏證若一例發汗則真氣已涸死者必矣又<lb/>
　别有半在表半在裏之證不惟皆不可下亦皆不可<lb/>
<pb n="KR3e0076_WYG_017-20a"/>
　汗但隨證治之<lb/>
九傷寒飲水為欲愈不可令病人恣飲過度病人大渇<lb/>
　當與之水以消熱故仲景以飲水為欲愈人見此説<lb/>
　遂令病者縱飲因而為嘔為喘為咳逆為下利為腫<lb/>
　為悸為痞為結胸小便下利者多矣且如病人欲飲<lb/>
　一碗只可與半碗常令不足為善<lb/>
十傷寒病初安不可過飽及勞動或食羊肉行房及食<lb/>
　諸肉骨汁并飲酒如病方愈不須再服藥兼脾胃尚<lb/>
<pb n="KR3e0076_WYG_017-20b"/>
　弱食飽不能消化病即再來謂之食復病方好氣血<lb/>
　尚虚勞動大早病即再來謂之勞復又食羊肉行房<lb/>
　並死食諸肉骨汁并飲酒再病必重右傷寒十勸誠<lb/>
　可為病家醫家之便益治法也<lb/>
　　治傷寒㸔證法則　　　　　　　陶莭庵<lb/>
凡㸔傷寒先觀兩目或赤或黄陽毒六脉洪大有力燥<lb/>
　渴者輕則三黄石膏湯重則大承氣黄為疸證如小<lb/>
　水不利或赤兼小腹脹滿不痛渴而大便實脉來沉<lb/>
<pb n="KR3e0076_WYG_017-21a"/>
　實有力者為濕熱發黄輕則茵陳五苓散重則茵陳<lb/>
　湯分利小水清白為愈黄自退矣刼法開在殺車槌<lb/>
　方前<lb/>
　次㸔口舌有無胎狀如見滑白色者邪未入腑屬半<lb/>
　表半裏證宜小柴和解舌上黄胎者胃腑有邪熱也<lb/>
　宜下之調胃承氣湯大便燥實脉沉有力而大渴者方可<lb/>
　下便不實脉不沉㣲渇者未可下猶宜小柴胡湯舌<lb/>
　上黑胎生芒刺者是腎水尅于心火十有九死急用<lb/>
<pb n="KR3e0076_WYG_017-21b"/>
　大承氣下之無疑矣此邪熱已極也劫法開在殺車<lb/>
　槌方前<lb/>
　已後以手按其心胸至小腹有無痛處若按之當心<lb/>
　下鞭痛手不可近燥渇讝語大便實脈來沉實有力<lb/>
　為結胸證急用大陷胷湯加枳桔下之量元氣虚實<lb/>
　宜從緩治若按心胸雖滿悶不痛尚為在表未入乎<lb/>
　腑乃邪氣填乎胸中只消小柴胡枳桔以治其悶如<lb/>
　未效本方對小陷胷一服如神若按之當心下脹滿<lb/>
<pb n="KR3e0076_WYG_017-22a"/>
　而不通者宜㵼心湯加枳梗是痞滿也以手按之小<lb/>
　腹若痛而小水自來利大便黒兼或身黄讝妄燥渇<lb/>
　脈沉實者為畜血桃仁承氣下盡黒物則愈若按之<lb/>
　小腹脹滿不鞕痛小水不利即溺澁也五苓散加木<lb/>
　通山梔利之不可大利恐耗竭津液也若按其小腹<lb/>
　遶臍鞕痛渇而小水短赤大便實者有燥屎也大承<lb/>
　氣下之劫法備開殺車槌方前<lb/>
　再後問其大小便通利若何有何痛處及服過何藥<lb/>
<pb n="KR3e0076_WYG_017-22b"/>
　方知端的務使一一明白證脈相對庶得下藥不差<lb/>
　凡㸔傷寒若見吐蜖者雖有大熱忌下涼藥犯之必<lb/>
　死盖胃中有寒則蜖上膈大㓙之兆人皆未知急用<lb/>
　炮乾薑理中湯一服加烏梅二箇花椒十粒服後待<lb/>
　蜖定却以小柴胡退熱盖蜖聞酸則静見苦則安矣<lb/>
　凡治傷寒若煩渴欲飲水者因内水消竭欲得外水<lb/>
　自救大渇欲飲一升止可與一杯常令不足不可太<lb/>
　過若恣飲過量使水停心下則為水結胷等證射于<lb/>
<pb n="KR3e0076_WYG_017-23a"/>
　肺為喘為咳留於胃為噎為噦溢於皮膚為腫畜于<lb/>
　下焦為癃滲於膓間則為利下皆飲水多之過也又<lb/>
　不可不與又不可强與經云若還不飲非其治强飲<lb/>
　須教别病生正此謂也<lb/>
凡治傷寒若經十餘日已上尚有表證宜汗者與羌活<lb/>
　冲和湯㣲汗之十餘日若有裏證宜下者可與大柴<lb/>
　胡湯下之盖傷寒過經正氣多虛恐麻黄承氣太峻<lb/>
　悞用麻黄令人亡陽悞用承氣令人不禁故有此戒<lb/>
<pb n="KR3e0076_WYG_017-23b"/>
　若表証尚未除而裏證又急不得不下者只得以大<lb/>
　柴胡通表裏而緩治之又老弱及血氣兩虚之人有<lb/>
　下證者亦用大柴胡下之不傷元氣如其年壯力盛<lb/>
　者不在禁例從病制宜<lb/>
凡治傷寒尺脈弱而無力者切忌汗下寸脈弱而無力<lb/>
　者切忌發吐俱宜小柴胡和之<lb/>
凡治傷寒若汗下後不可便用參耆大補宜用小柴胡<lb/>
　加減和之若大補使邪氣得補而熱愈盛復變生他<lb/>
<pb n="KR3e0076_WYG_017-24a"/>
　證矣所謂治傷寒無補法也如曾經汗下後果是虛<lb/>
　弱之甚脈見無力者方可用甘温之劑補之此為良<lb/>
　法其勞力感寒之證不在禁補之例㸔消息用之凡<lb/>
　治傷暑與傷寒俱有熱若悞治之害矣傷寒則外<lb/>
　惡寒而脈浮𦂳傷暑則不惡寒而脉虚此為不同治<lb/>
　經云脈盛身寒得之傷寒脈虛身熱得之傷暑治宜<lb/>
　小柴胡湯加石膏知母或人參白虎湯天乆滛雨濕<lb/>
　令併行蒼术白虎湯若元氣素弱而傷重者用清暑<lb/>
<pb n="KR3e0076_WYG_017-24b"/>
　益氣湯治之<lb/>
　　中云治暑不宜輕用小柴胡夾暴感風寒者或可<lb/>
　　用一二劑盖傷暑非傷寒至夏變熱病之暑病也<lb/>
　　辯表裏中三証　　　　　　　　王好古<lb/>
假令少陽証頭痛徃來寒熱脈浮弦此三症但有一者<lb/>
　是為表也口失滋味腹中不和大小便或閉而不通<lb/>
　或泄而不調但有一者是為裏也如無上下表裏餘<lb/>
　症者皆虛熱也是在其中矣<lb/>
<pb n="KR3e0076_WYG_017-25a"/>
　　辯陰陽二証　　　　　　　　　王好古<lb/>
陰証身静重語無聲氣難布息目睛不了了鼻中呼不出<lb/>
　吸不入徃來口與鼻中氣冷水漿不入大小便不禁面<lb/>
　上惡寒有如刀刮身表涼知在陰經也名曰陰証<lb/>
陽証身動輕語有聲目睛了了鼻中呼吸出入能徃而能<lb/>
　來口與鼻中氣皆然身表熱知在陽經也名曰陽証<lb/>
　　太陽六𫝊　　　　　　　　　　王好古<lb/>
太陽者乃巨陽也為諸陽之首膀胱經病若渴者自入<lb/>
<pb n="KR3e0076_WYG_017-25b"/>
　于本也名曰𫝊本<lb/>
太陽𫝊陽明胃土者名曰巡經𫝊為發汗不徹利小便<lb/>
　餘邪不盡透入于裏也<lb/>
太陽𫝊少陽膽木者名曰越經𫝊為原受病脉浮無汗<lb/>
　當用麻黄而不用之故也<lb/>
太陽𫝊少陰腎水者名曰表𫝊裏為得病急當發汗<lb/>
　而反下汗不發所以𫝊也<lb/>
太陽𫝊太陰脾土者名誤下𫝊為原受病脉緩有汗當<lb/>
<pb n="KR3e0076_WYG_017-26a"/>
　用桂枝而反下之所致也當時腹痛四肢沉重<lb/>
太陽𫝊厥陰肝木者為三陰不至于首惟厥陰與督脉<lb/>
　上行與太陽相接名曰巡經得度𫝊<lb/>
　　太陽證<lb/>
太陽証頭痛發熱自汗惡風脉當緩而反𦂳傷風得傷<lb/>
　寒脈也<lb/>
太陽證頭痛發熱無汗惡寒脈當𦂳而反緩傷寒得傷<lb/>
　風脈也<lb/>
<pb n="KR3e0076_WYG_017-26b"/>
王執中云冬月此二証用九味羌活湯不應仍用桂枝<lb/>
　麻黄各半湯盖穏於大青龍也<lb/>
二証脈不同本經大青龍湯主之易老初用桂枝麻黄<lb/>
　各半湯後用大青龍湯以其有厥逆筋惕肉瞤及亡<lb/>
　陽之失也易老後又改為九味羌活湯而不用桂枝<lb/>
　麻黄也<lb/>
太陽証發熱惡寒自汗脉緩<lb/>
太陽証發熱惡風無汗脉緩　　此二証易老原將麻<lb/>
<pb n="KR3e0076_WYG_017-27a"/>
　黄一桂枝二為治後復改用羌活湯<lb/>
　　太陽頭痛<lb/>
太陽膀胱脉浮𦂳直至寸口所以頭痛者頭與寸口俱<lb/>
　髙之分也兼厥陰與督脉㑹於巔逆太陽之經上而<lb/>
　不能得下故壅滯為頭痛於上也左手浮弦胸中痛<lb/>
　也沉弦背俞痛右手浮弦者亦然頭痛者木也最高<lb/>
　之分惟風可到風則温也治以辛涼秋尅春之意故<lb/>
　頭痛皆以風藥治之者總其體之常也然各有三陰<lb/>
<pb n="KR3e0076_WYG_017-27b"/>
　三陽之異焉故太陽則宜川芎陽明則宜白芷少陽<lb/>
　則宜柴胡太陰則宜蒼术少陰則宜細辛厥陰則宜<lb/>
　吳茱茰也<lb/>
　　王執中曰此即論風而不及寒者風亦寒氣所化<lb/>
　　初從下起後從上來風與寒本相因但感之不同<lb/>
　　耳故治傷寒者初分有汗無汗到𫝊經後則不分<lb/>
　　矣由此觀之風藥亦能散寒其理同也<lb/>
　　治太陽則不可越經　　　　　　王好古<lb/>
<pb n="KR3e0076_WYG_017-28a"/>
假令治太陽陽明不可遺太陽而只用陽明藥餘倣此<lb/>
　用三陽經解藥後身畨覆重者若煩則是有陽明也<lb/>
　若不煩而畨覆輕者知不𫝊三陰也不𫝊三陰則為<lb/>
　解也大抵三陰之體静重與濕相同傷寒五日後無<lb/>
　汗謂穀消水去形亡故下之三日前謂内有水穀故<lb/>
　汗之<lb/>
　　問桂枝湯發汗<lb/>
發汗或云當得汗解或云當發汗更發汗并發汗宜<lb/>
<pb n="KR3e0076_WYG_017-28b"/>
　桂枝湯者數方是用桂枝發汗也復云無汗不得服<lb/>
　桂枝又曰汗家不得重發汗又曰發汗過多者却用<lb/>
　桂枝甘草湯是閉汗也一藥二用如何説得仲景<lb/>
　發汗與本草之義合而為一答曰本草云桂枝味辛<lb/>
　甘熱無毒能為百藥長通血脉止煩出汗者是調血<lb/>
　而汗自出也仲景云臟無他病發熱自汗者此衛氣<lb/>
　不和也又云自汗者為榮氣和榮氣和則外不諧衛<lb/>
　氣不與榮氣相諧和也榮氣和則愈故皆桂枝湯調<lb/>
<pb n="KR3e0076_WYG_017-29a"/>
　和榮衛榮衛既和則汗自出矣風邪由此而解非桂<lb/>
　枝能開腠理發出汗也以其固閉榮血衛氣自和邪<lb/>
　無容地而出矣其實則閉汗孔也昧者不解閉汗之<lb/>
　意凡見病者便用桂枝湯發汗若與中風自汗者合<lb/>
　其效桴鼓因見其取效而病愈則曰此桂枝發出汗<lb/>
　也遂不問傷寒無汗者亦與桂枝湯悞之甚矣故仲<lb/>
　景云無汗不得服桂枝是閉汗孔也又云發汗多又<lb/>
　手心悸欲得按者用桂枝甘草湯是亦閉汗孔也又<lb/>
<pb n="KR3e0076_WYG_017-29b"/>
　曰汗家不得重發汗若桂枝發汗是重發汗也凡桂<lb/>
　枝條下言發字當認作出字是汗自然出也非若麻<lb/>
　黄能開腠理而發出汗也本草出汗二字上文有通<lb/>
　血脉一句是非三焦衛氣皮毛中藥是為榮血中藥<lb/>
　也如是則出汗二字當認作榮衛和自然汗出非桂<lb/>
　開腠理而發出汗也故後人用桂治虛汗讀者當逆<lb/>
　察其意則可矣噫神農之作於其前仲景之述於其<lb/>
　後前聖後聖其揆一也<lb/>
<pb n="KR3e0076_WYG_017-30a"/>
　　太陽禁忌不可犯<lb/>
小便不利不可使利之利之是謂犯本以是知五苓散<lb/>
　不可妄用大便不可易動動之是謂動血此為犯禁<lb/>
　表在不可下下之猶犯禁也<lb/>
　　太陽証亦有當汗不當汗者<lb/>
咽乾淋渇鼻衂小便不利已經發汗不得重發如無已<lb/>
　上忌証雖經發汗倘邪氣未盡亦當重發之<lb/>
　　當汗而不汗生黄<lb/>
<pb n="KR3e0076_WYG_017-30b"/>
其証為風寒所傷陽氣下䧟入於内而排寒水上行于<lb/>
　經絡之間本當發汗因以徹其邪醫失汗之故生黄<lb/>
　也脾主肌肉四肢寒濕與内熱相合而生黄也<lb/>
　　當汗而發汗過多成痓<lb/>
其証因發汗太過腠理開泄汗漏不止故四肢急難以<lb/>
　屈伸<lb/>
　　不當汗而汗成蓄血<lb/>
蓄血其証燥火也當益津液為上而反汗以亡其津液<lb/>
<pb n="KR3e0076_WYG_017-31a"/>
　其毒擾陽之極則慢陰也故燥血而蓄於胷中也<lb/>
　　血証見血自愈<lb/>
太陽病入膀胱小便利而赤蓄血証也血自下者愈也<lb/>
　　知可解<lb/>
戰而汗解者太陽也不戰有汗而解者陽明也不戰無<lb/>
　汗而解者少陽也若先差經必不爾矣<lb/>
太陽𫝊陽明其中或有下証陽明証反退而熱兼不竭<lb/>
　却退顯少陽証是知可解也<lb/>
<pb n="KR3e0076_WYG_017-31b"/>
太陽知可解者頭不痛項不强肢節不痛則知表邪退<lb/>
　也<lb/>
陽明知可解者為無發熱惡寒知裏易解也<lb/>
少陽病知可解者寒熱日不移時而作邪未退也若用<lb/>
　柴胡而移其時早移之於晏晏移之于早氣移之於<lb/>
　血血移之于氣是邪無可容之地知可解也<lb/>
　　知不可解<lb/>
服解藥而去沉困只頭痛目悶是知濕去而風不去則<lb/>
<pb n="KR3e0076_WYG_017-32a"/>
　欲解也若風去而濕不去則不解何以然風則高濕<lb/>
　則下而入裏也<lb/>
　　脈知可解不可解<lb/>
可解之脈浮而虚不可解之脈浮而實浮而虚者只是<lb/>
　在表浮而實者知已在裏也汗多不解者轉屬陽明<lb/>
　也傷寒不頭痛知邪不在經若頭痛者知邪在經也<lb/>
　　易老九味羌活湯解利法<lb/>
羌活　治太陽肢節痛君主之藥也乃撥亂反正之主<lb/>
<pb n="KR3e0076_WYG_017-32b"/>
　故大無不通小無不入闗節非此不治也<lb/>
防風　治一身盡痛乃軍卒中卑下之職一聽君令而<lb/>
　行隨所使引之而至者也<lb/>
蒼术　别有䧺壯上行之氣能除濕下安太陰使邪氣<lb/>
　不𫝊于足太陰脾<lb/>
細辛　治少陰腎經頭痛<lb/>
川芎　治厥陰頭痛在腦<lb/>
白芷　治陽明頭痛在巔<lb/>
<pb n="KR3e0076_WYG_017-33a"/>
生地黄治少陰心熱在内<lb/>
黄芩　治太陰肺熱有神<lb/>
甘草　能緩裏急調和諸藥<lb/>
　　已上九味雖為一方然亦不可執執中無權猶執<lb/>
　　一也當視其經絡前後左右之不同從其多少大<lb/>
　　小之不一增損用之如神　右水煎服<lb/>
若欲急汗當熱服以羹粥投之若緩汗温服之而不用<lb/>
　湯投之也<lb/>
<pb n="KR3e0076_WYG_017-33b"/>
脈浮而不解者先急而後緩　脈沉而不解者先緩而<lb/>
　後急<lb/>
本湯不獨解利傷寒治雜病亦有神　中風行經者加<lb/>
　附子　中風秘澁者加大黄　中風并三氣合而成<lb/>
　痺等症各隨十二經上下内外寒熱温涼四時六氣<lb/>
　加減補㵼用之煉蜜作丸猶妙<lb/>
　　當汗而下之成恊熱利<lb/>
當各隨三陽本証表藥發之表解下利自愈若不愈者<lb/>
<pb n="KR3e0076_WYG_017-34a"/>
　方可以利藥治之<lb/>
　　太陽一下有八變<lb/>
太陽病下之其脉促不結胸者此為欲解也<lb/>
脉浮者必結胸　脉𦂳者必咽痛　脉弦者必兩脇拘<lb/>
急　脉細數者頭痛不止　脉𦂳數者必欲嘔　脉沉<lb/>
緩者恊熱利　脉浮滑者必下血<lb/>
　　裏𫝊表<lb/>
太陽反下之因而腹滿時痛者屬太陰也桂枝加芍藥<lb/>
<pb n="KR3e0076_WYG_017-34b"/>
　湯主之至於大實痛者胃也桂枝加大黄湯主之已<lb/>
　𫝊戊婦告夫也所以為裏𫝊表即名誤下𫝊也<lb/>
　　三陽三陰辯証用藥治法　　　　彭用光<lb/>
太陽無汗麻黄為最太陽有汗桂枝可先小柴胡為少<lb/>
　陽之要領大柴胡行陽明之秘堅至三陰則難拘定<lb/>
　法或可温而或可下宜數變以曲全生意或可方而<lb/>
　或可圓<lb/>
　　傷寒表証分别治法以便四時取用<lb/>
<pb n="KR3e0076_WYG_017-35a"/>
傷寒表証是如何<hi>左手脉浮𦂳</hi>無汗惡寒身熱多頭項俱疼<lb/>
　脉浮取<hi>輕手按之脉浮大而𦂳</hi>施方施劑汗之和<hi>冬麻黄湯十神湯春夏𦍑</hi>
　<hi>活冲和湯</hi>
　　傷寒裏証治法宜次苐<lb/>
傷寒裏証心腹疼<hi>邪𫝊入裏脉重取數洪</hi>不惡寒而惡熱蒸其脉<lb/>
　數沉兼自汗二便秘少下之生<hi>輕則大柴胡湯重則三承氣湯選用</hi>
陽証　陽証身熱及頭疼體重咽乾難臥動或有譫語<lb/>
　及循衣脉息弦洪宜審用<lb/>
<pb n="KR3e0076_WYG_017-35b"/>
　脉洪大有力<hi>十神湯大九味羌活湯氶解肌湯第葛根湯    柴胡湯  三  氣湯次  選</hi>
　<hi>用</hi>
陰証　陰証身涼二便清病初自汗也頭疼也無煩躁<lb/>
　也無渇脉息沉㣲自可明<lb/>
　脉沉㣲無力<hi>五積散四逆湯</hi>　<hi>理中湯三建湯</hi>
　陰毒　手足甲青至莭　<hi>三建湯</hi>　<hi>此症極危</hi>
　灸闗元　氣海　丹田　臍中<lb/>
陽証似陰　陽証身涼冷四肢小便赤少大便稀心煩<lb/>
<pb n="KR3e0076_WYG_017-36a"/>
　口燥脉沉數白虎湯兼竹葉竒<lb/>
　脉沉數有力　<hi>竹葉石膏湯三黄解毒湯</hi>　<hi>柴胡五苓</hi>
陰証似陽　陰証如陽面赤紅小便清利大便通渾身<lb/>
　㣲熱沉遲脉真武湯佳兼理中<lb/>
　脉沉遲弱　<hi>五積散中羌附湯附子理  湯</hi>
　灸服藥而脉不回宜灸　氣海　神闕　丹田<lb/>
陽厥　陽厥時時指爪温心煩便秘口乾論脉來沉細<lb/>
　中還疾承氣柴胡最可吞<lb/>
<pb n="KR3e0076_WYG_017-36b"/>
陰厥　陰厥身涼熱不回二便通滑不煩時脉來沉伏<lb/>
　知端的三建湯兼四逆宜<lb/>
　脉沉㣲昏憒　<hi>先以星烏乾姜湯隨用三建湯</hi>
　灸　此証倉卒無藥只灸闗元氣海丹田妙<lb/>
血發黄　發黄恰似烟薫色小便自利大便黒唇焦潄<lb/>
　水血家黄桃仁承氣湯堪擇<lb/>
蓄血黄　<hi>此由脾胃熱甚失于汗下以致之宜抵當湯桃仁承氣選用</hi>
濕症黄疸　發黄渾似橘皮明小便不利大便行濕熱<lb/>
<pb n="KR3e0076_WYG_017-37a"/>
　相蒸名曰疸茵陳湯共五苓平<lb/>
蓄熱陰黄　<hi>頭汗出四肢沉重如瘧俱用茵湯陳湯加五苓兼小柴胡加梔子</hi>
發斑　發狂<lb/>
　陽毒發斑是如何梔子大黄黒奴科　此症甚危紅<lb/>
　赤白易治如黑斑則胃爛難治如陽毒五日内可治<lb/>
　六日七日難治　<hi>人參石膏化斑湯𤣥參升麻石膏湯大青四物湯</hi>
温毒　<hi>葛根橘皮湯黄連橘皮湯</hi>　<hi>調胃承氣湯猪胆雞子湯</hi>
黒奴丸方　治陽毒發斑煩躁大渇倍常時行熱病六<lb/>
<pb n="KR3e0076_WYG_017-37b"/>
　七日未得汗脉洪大或數面赤目脹身痛大熱煩躁<lb/>
　狂言欲走渇甚又五六日以上不解熱在胸中口噤<lb/>
　不能言為壊傷寒醫所不治棄為死人精魂已竭心<lb/>
　下纔暖撥開其口灌下即活人凡灌藥下咽便能即<lb/>
　時甦醒<lb/>
　黄芩　芒硝　麻黄　釡底煤　小麦奴　灶突墨<lb/>
　梁上塵<hi>各一兩</hi>大黄<hi>一兩一錢</hi>
　　右為末煉蜜為丸彈子大井水化下即當發寒寒<lb/>
<pb n="KR3e0076_WYG_017-38a"/>
　　已汗出乃差若時頃不汗再服一丸須見㣲利若<lb/>
　　不大渇不可與此藥<lb/>
　　問兩感邪從何道而入　　　　　王好古<lb/>
答曰經云兩感者死不治一日太陽與少陰俱病頭痛<lb/>
　發熱惡寒口乾煩滿而渇太陽者腑也自背俞而入<lb/>
　之人之所共知之少陰者臟也自鼻息而入人所不<lb/>
　知也鼻氣通於天故寒邪無形之氣從鼻而入腎為<lb/>
　水也水流濕故腎受之經曰傷于濕者下先受之同<lb/>
<pb n="KR3e0076_WYG_017-38b"/>
　氣相求耳又云天之邪氣感則害人五臟以是知内<lb/>
　外兩感臟府俱病欲表之則有裏欲下之則有表表<lb/>
　裏既不能一治故死矣故云兩感者不治然所稟有<lb/>
　虚實所感有淺深虛而感之深者必死實而感之淺<lb/>
　者猶或可治治之而不救者有矣夫未有不治而獲<lb/>
　生者也予嘗用此間有生者十得二三故立此方以<lb/>
　待好生君子用之<lb/>
大羌活湯<lb/>
<pb n="KR3e0076_WYG_017-39a"/>
　防風　羌活　獨活　防己　黄芩　黄連　白术<lb/>
　蒼术　炙甘草　細辛<hi>各三錢</hi>知母　川芎　地黄<hi>各一</hi>
　<hi>兩</hi>
　　右每服五錢水煎熱服不解再服三四次必解病<lb/>
　　愈則止若有餘証並依仲景隨經法治之<lb/>
　　傷寒悞下變有輕重<lb/>
或問曰傷寒雜証一體若悞下之甚者變大答曰非一<lb/>
　體也傷寒悞下變無定體雜病悞下變有定體何以<lb/>
<pb n="KR3e0076_WYG_017-39b"/>
　然傷寒自外而入陽也陽主動雜病自内而出陰也<lb/>
　陰主静動者犯之其變無窮静者犯之其變止痞腹<lb/>
　脇痛而已故變無窮者為重痞與腹脇痛者為輕也<lb/>
　　辯内外傷<lb/>
傷風鼻中氣出粗合口不開肺氣通于天也傷食口無<lb/>
　味涎不納鼻息氣匀脾氣通于地也<lb/>
外傷一身盡熱先太陽也從外而之内者先無形也<lb/>
内傷手足不和兩脇俱熱先少陽也從内而之外者先<lb/>
<pb n="KR3e0076_WYG_017-40a"/>
　有形也<lb/>
内外俱傷人迎氣口俱盛或舉按皆實大表發熱而惡<lb/>
　寒腹不和而口液此内外兩傷也<lb/>
凡診則必捫手心手背手心熱則内傷手背熱則外傷<lb/>
　次以脉别之<lb/>
冬傷于寒者春必温病夏為熱病長夏為大熱病盖因<lb/>
　房失勞傷與辛苦之人水虧無以奉春生之令故春<lb/>
　陽氣長而為温病也夏為熱病者是火先動于火未<lb/>
<pb n="KR3e0076_WYG_017-40b"/>
　動之時水預虧于已旺之日故邪但藏而不為病也<lb/>
　夏令炎蒸其火既旺與前所動者客邪與主氣二火<lb/>
　相接所以為熱病也長夏為大熱病者火之方與秋<lb/>
　之分皆手經居之水之方與春之分皆足經居之所<lb/>
　傷者皆經不足故夏火旺客氣助于手經則不足者<lb/>
　愈不足矣故所用之藥皆泄有餘而非足經藥何以<lb/>
　然泄有餘則不足者補矣此傷寒本足經只言足經<lb/>
　而不言手經也大意如此至于𫝊手經者亦有之當<lb/>
<pb n="KR3e0076_WYG_017-41a"/>
　作别論與夫竒經之病亦在其中矣<lb/>
　　狂言讝語鄭聲辯<lb/>
狂言者大開目與人語語所未嘗見之事即為狂言也<lb/>
　讝語者合目自言言所日用常見常行之事即為讝<lb/>
　語也鄭聲者聲戰無力不相接續造字出于喉中即<lb/>
　鄭聲也<lb/>
　　陽明症不可犯禁忌<lb/>
不當發汗不當利小便若發汗利小便竭其津液則生<lb/>
<pb n="KR3e0076_WYG_017-41b"/>
　蓄血症也惟當益津液為上以其火就燥也益津液<lb/>
　者蓮鬚葱白湯是也汗多亡陽下多亡陰小便重利<lb/>
　之走氣三者雖異為言少津液則一也<lb/>
　　汗多亡陽<lb/>
汗者本所以助陽也若陽受陰邪寒結無形須當發去<lb/>
　陰邪以復陽氣所謂益陽而除風寒客氣也陰邪已<lb/>
　去而復汗之反傷陽經曰重陽必陰故陽氣自亡汗<lb/>
　多亡陽此之謂也<lb/>
<pb n="KR3e0076_WYG_017-42a"/>
　　下多傷陰<lb/>
下者本所以助陰也若陰受陽邪熱結有形須當除去<lb/>
　已敗壞者以致新陰此所謂益陰而除火熱邪氣也<lb/>
　陽邪已去而復下之反亡陰也經曰重陰必陽故陰<lb/>
　氣自亡下多亡陰此之謂也<lb/>
　　傷寒五臟受病脉証相尅訣<lb/>
心臟　心病舌强笑靣赤燥煩掌熱口乾讝臍上動氣<lb/>
　洪𦂳數反得沉㣲命不全<lb/>
<pb n="KR3e0076_WYG_017-42b"/>
肝臟　肝家靣青目痛閉筋急怒容臍左氣脉當弦急<lb/>
　或兼長浮濇短兮名不治<lb/>
脾臟　脾家不食面皮黄體重肢痛喜卧床動氣當臍<lb/>
　脉緩大弦長而𦂳是㓙殃<lb/>
肺臟　肺家面白帶憂愁吐血寒温喘𠻳求臍右氣兮<lb/>
　沉細濇大而牢者死根由<lb/>
腎臟　腎家面黒爪甲青耳閉足寒泄腹疼臍下氣兮<lb/>
　脉沉滑緩而大者死之形<lb/>
<pb n="KR3e0076_WYG_017-43a"/>
　　已上皆受尅之脉為賊邪故㐫也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0076_WYG_017-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　赤水元珠卷十七<lb/>
</p>
<p>
</p>
  </div>
</body>
</text>
</TEI>
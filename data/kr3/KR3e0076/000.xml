<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>赤水元珠</head>
    <p>
<pb n="KR3e0076_WYG_000-1a"/>
欽定四庫全書　　　　　子部五<lb/>
　赤水元珠　　　　　　　醫家類<lb/>
　　提要<lb/>
　　　　<hi>臣</hi>等謹案赤水元珠三十卷明孫一奎撰一<lb/>
　　　　奎字文垣號東宿又號生生子休寧人是編<lb/>
　　　　分門七十每門又各條分縷析如風門則有<lb/>
　　　　傷風真中風類中風瘖痱之别寒門則有中<lb/>
　　　　寒惡寒之殊大㫖専以明証為主故于寒熱<lb/>
<pb n="KR3e0076_WYG_000-1b"/>
　　　　虚實表裏氣血八者諄諄致意其辨古今病<lb/>
　　　　証名稱相混之處尤為明析惟第十卷怯損<lb/>
　　　　勞瘵門附方外還丹専講運氣補液之法殊<lb/>
　　　　非岐黄正道盖一奎以醫術遊公卿間不免<lb/>
　　　　以是投其所好遂為全書之大瑕是足惜耳<lb/>
　　　　原本卷末附醫㫖緒餘二卷醫案五卷今别<lb/>
　　　　自為帙焦氏經籍志載孫一奎赤水元珠十<lb/>
　　　　卷醫㫖緒餘二卷而不及醫案或所見非全<lb/>
<pb n="KR3e0076_WYG_000-2a"/>
　　　　本歟乾隆四十四年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官<hi>臣</hi>陸　費　墀<lb/>
<pb n="KR3e0076_WYG_000-3a"/>
赤水元珠原序<lb/>
盖謂三五之道非人不𫝊而非人之至者尤不得其傳<lb/>
是故太上聖人知隂陽之機察寒暑之候辯愚民之冷<lb/>
燠定卉物之温凉為之濟人者不勞而受沉痾者得效<lb/>
矣嗟乎世道頼此人也久矣吾心思若人亦久矣時休<lb/>
陽孫生探天地五行之奥採百家同異之龜觀易必尋<lb/>
易之源講書必求書之要凢所以濟人利命者一以心<lb/>
學為本誠所稱上古之胎醫中之伯者生平不妄交與<lb/>
<pb n="KR3e0076_WYG_000-3b"/>
在家惟註方言有醫㫖緒餘數百言率皆辨衆論以歸<lb/>
於中眀先天太極之圖發前賢証候之秘又於先世所<lb/>
未名之疾未有之方為之補其闕而增其所未盡其有<lb/>
功於人夫豈負薪之勞壺飱之賜哉書成請題於余余<lb/>
曰文以載道文而無道焉以宰之吾人所羞稱也今生<lb/>
之所纂者率皆闡幽發㣲㑹通之中而得其觧昔黄帝求<lb/>
道多方索之不得而象㒺得之於赤水若生所註信有<lb/>
本矣名之曰赤水元珠不亦宜乎然則世之藝何捨鈞<lb/>
<pb n="KR3e0076_WYG_000-4a"/>
天大樂而審笙敔薄大臠之味而嚼草根乎雖然語云<lb/>
莫前弗開莫後弗𫝊而為生之廼𦙍廼孫者又當敬承<lb/>
大志永保於無疆之休可也其若生之意否孫生叩首<lb/>
曰善遂書之孫生休人名一奎字文垣東宿乃其號也<lb/>
羅浮道人題<lb/>
<pb n="KR3e0076_WYG_000-5a"/>
　　凢例<lb/>
一是書專以明証為主葢醫難於認証不難於用藥凢<lb/>
　証不拘大小輕重俱有寒熱虚實表裏氣血八箇字<lb/>
　苟能於此八箇字認得真切豈必無古方可循即於<lb/>
　十二經藥性中表裡寒熱温凉間摘出治之自然權<lb/>
　變合宜不失勝算故古謂審証猶審敵知己知彼百<lb/>
　戰百勝矣<lb/>
一所引諸書名及諸家姓氏者欲人知所有自且一証<lb/>
<pb n="KR3e0076_WYG_000-5b"/>
　之中經書多有發之未盡者前賢或觸目感悟掲而<lb/>
　補之俾後學得以宗倣後之人不䆒前人盡心用意<lb/>
　處反謂某長於此而短於彼某善於補而不善於攻<lb/>
　廼以補其缺略者反指以為偏駁豈知本之學哉<lb/>
　且又不贄師訪友局守一家之說濫稱專門焉能<lb/>
　擴充愚故不揣管陋毎於一症之間有經文可據<lb/>
　者即以經文為首引無經文者采取各家之言為<lb/>
　証是則宗之非則黜之間有誤後人惑來世者則<lb/>
<pb n="KR3e0076_WYG_000-6a"/>
　援摭格言輿論以折其𠂻庶見前人補缺之意匪偏<lb/>
　而後之取法者得以履其正也<lb/>
一辨証原經文有单立篇目則原依其篇目有混稱未<lb/>
　析者或古今名稱不同如古經以風寒濕三氣雜至<lb/>
　而成痺立名丹溪廼改痺為痛風又如膓澼泄利膓<lb/>
　風臓毒混論而未析如此者甚多設不辨而正之何<lb/>
　所適従茲以各証經文混論者列之於前以為之綱<lb/>
　以今人嘗稱者析之於後而為之目目下各列治法<lb/>
<pb n="KR3e0076_WYG_000-6b"/>
　庶古今照貫攻治不紊緩急檢閲免致疑滯<lb/>
一婦人臓腑經絡七情六氣感病與男子無以異治法<lb/>
　亦然所異惟胞門子户月汛胎産隂挺崩漏赤白𢃄<lb/>
　内外吹爾茲特標婦人門五卷使知同異端緒大方<lb/>
　經畧庶家技不得稱擅塲局夫不得呼專秘隨俗為<lb/>
　變醫之能事斯無愧於扁鵲也與<lb/>
一治小兒法惟臍風哯乳盤膓内弔驚疳痘疹為差别<lb/>
　餘皆與大方脉同但臓腑脆薄劑宜較小爾三嵗内<lb/>
<pb n="KR3e0076_WYG_000-7a"/>
　者不形於診然虎口三闗之紋亦難盡憑當於聲色<lb/>
　動静哭笑大小便叅之四嵗後便可以一指按於經<lb/>
　渠列缺之上診左右手脉孰大孰小孰浮孰沉以辨<lb/>
　内外二傷卒多應騐不可謂全不闗於診也至如痘<lb/>
　疹尤小兒𦂳要方術及外科并列門後以統其治用<lb/>
　寓無可無不可之意云<lb/>
一採用經史國典羣書諸雜家言統計二百六十五<lb/>
　種非徒騁博洽資口吻也以為不廣搜逺引不足發明<lb/>
<pb n="KR3e0076_WYG_000-7b"/>
　天人合一之㫖與聖賢立功立命之意夫古之人有<lb/>
　不為良相愿為良醫也者此何以故子輿氏曰老吾<lb/>
　老以及人之老㓜吾㓜以及人之㓜然則恵溥當時<lb/>
　澤流後世是惟相與醫廼克踐之矣<lb/>
一醫家著輯汗牛充棟不能一一購置但取其書可宗<lb/>
　法萬世無弊者一部中採數條一門中採數法數方<lb/>
　以為嚆矢要之縁辭契意神而明之存乎其人而已<lb/>
　况登彼㟁者航筏尚可棄乎<lb/>
<pb n="KR3e0076_WYG_000-8a"/>
一醫寄生死之關非知性命者不足與有言也儒之窮<lb/>
　理盡性以至於命固當取以折衷而老氏性命兼修<lb/>
　釋氏眀心見性道理自可叅觀故兼採二氏為翼夫<lb/>
　知三教之所以者于醫學思過半矣<lb/>
一醫要先識人身内景臓腑形質手足經上下宗氣營<lb/>
　氣衛氣呼吸出納三焦終始及各經表裏隂陽金木<lb/>
　水火土部位配合命名之義上下不得錯綜一經不<lb/>
　得两配與河洛周易靈素洪範黄庭性理諸家合一<lb/>
<pb n="KR3e0076_WYG_000-8b"/>
　不背洞悉源委始能言標本而測病機若因内景不<lb/>
　眀羣書不究局局然守草根樹皮之末方左右牴牾<lb/>
　逢原謂何如命門三焦包絡相火及手足經配合自<lb/>
　難經已下紛紛不决者余不揣菲謭于醫㫖緒餘中<lb/>
　僣為剖析似與靈素洪範太極百家照徹相貫敢以<lb/>
　俟之具法眼者<lb/>
一醫道肇自炎帝之本草與黄帝之内經伊尹之湯液<lb/>
　而周禮登之天官冡宰誠重之也諸如上池金匱青<lb/>
<pb n="KR3e0076_WYG_000-9a"/>
　囊或神或僊不可枚舉其顯在六卿廊廟者齊則禇<lb/>
　澄唐則王珪李世勣陸宣公狄梁公劉禹錫李兵部<lb/>
　宋則文潞公蘇子瞻朱紫陽我明則劉誠意咸有著<lb/>
　述此皆上古良相之芳躅逸人之髙致逮今風斯為<lb/>
　下厠之技流烏知醫之所自耶噫道無汙隆顧人力<lb/>
　行何如耳宣尼有言人能𢎞道非道𢎞人吾黨共朂<lb/>
　之哉<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>赤水元珠卷十四</head> <lb/>
    <p>
<pb n="KR3e0076_WYG_014-1a"/>
欽定四庫全書<lb/>
　赤水元珠卷十四<lb/>
　　　　　　　　　　　　眀　孫一奎　撰<lb/>
　　癲狂癎門<hi>此三證大㫖已於醫㫖緒餘中詳明之矣當㕘看</hi>
生生子曰靈樞云癲癎瘈瘲不知所苦兩蹻之下男陽<lb/>
　女隂<hi>後人以癲癎為一門者迹此也</hi>又曰暴攣癎眩足不任身取天<lb/>
　柱<hi>後人言風癎者迹此也</hi>
　　眀癲症<lb/>
<pb n="KR3e0076_WYG_014-1b"/>
書云多喜為癲多怒為狂難經謂重隂者癲重陽者狂<lb/>
素問厥論篇曰陽眀之厥則癲疾欲走呼腹滿不得卧<lb/>
　面赤而熱妄見而妄言長刺節論篇曰病之初也嵗<lb/>
　一發不治月一發不治月四五發名曰癲病又通評<lb/>
　虚實論篇曰癲疾厥狂久逆之所生也脈摶大滑久<lb/>
　自己小堅急死不治虚可治實則死<lb/>
靈樞癲狂篇曰癲疾始生先不樂頭重痛視舉目赤甚<lb/>
　則極已而煩心啼呼喘悸先反僵因而脊痛又有骨<lb/>
<pb n="KR3e0076_WYG_014-2a"/>
　癲筋癲脈癲嘔多沃沫氣下泄者不治又曰癲疾者<lb/>
　疾發如狂者死不治<hi>據此言疾發如狂者死不治可見癲狂非一病也</hi>
素問奇病論篇黄帝曰人生而有病癲疾者病名何安<lb/>
　所得之岐伯曰病名為胎病此得之在母腹中時其<lb/>
　母有所大驚氣上而不下精氣并居故令子發為癲<lb/>
　疾<hi>啓𤣥子註曰癲謂上巔即頭首也</hi>
綱目曰以其病在頭巔故曰巔疾治之者或吐痰而就<lb/>
　髙越之或鎮墜痰而從髙抑之或内消其痰邪使氣<lb/>
<pb n="KR3e0076_WYG_014-2b"/>
　不逆或隨風寒暑濕之法用輕劑發散上焦或針灸<lb/>
　頭中脈絡而導其氣皆可使頭巔脈道流通孔竅開<lb/>
　發而不致昏眩也是知癲癎之癲與厥成癲疾眩冒<lb/>
　癲疾之癲一疾也王註悮分癲為二疾獨孫真人始<lb/>
　能一之今特冠此氣亂頭癲等經文於癲癎篇首使<lb/>
　人知疾有所歸而治有所據也<lb/>
玉機㣲義曰按内經言癲而不言癎古方以癲癎或併<lb/>
　言或言風癎或言風癲或言癲狂所指不一蓋癎病<lb/>
<pb n="KR3e0076_WYG_014-3a"/>
　歸于五臓癲病屬之於心故今以風癎另立一門而<lb/>
　癲狂合為一門也<lb/>
生生子曰按此以風癎另立一門眀其不與癲狂相類<lb/>
　則是之矣而云癲狂合為一門今終集考之並無癲<lb/>
　狂門目豈未之補歟<lb/>
孫兆治相國寺僧充忽患癲疾半年名醫皆不效召孫<lb/>
　療之孫曰但有醎物儘與食之但待云渇可來取藥<lb/>
　今夜睡着眀日便愈也至夜僧果渇孫乃與酒一角<lb/>
<pb n="KR3e0076_WYG_014-3b"/>
　調藥一服與之有頃再索酒與之半角其僧遂睡兩<lb/>
　晝夜乃覺人事如故僧謝之問其治法曰衆人能安<lb/>
　神矣而不能使神昏得睡此乃靈苑方中硃砂酸棗<lb/>
　仁乳香散也人不能用耳<lb/>
辰砂散　治風痰諸癎狂言妄走精神恍惚思慮迷亂<lb/>
　乍歌乍哭飲食失常疾發仆地吐沫戴目魂魄不守<lb/>
　醫藥無驗<lb/>
　辰砂<hi>光眀有墻壁者一兩</hi>酸棗仁<hi>㣲炒/半兩</hi>乳香<hi>半兩</hi>
<pb n="KR3e0076_WYG_014-4a"/>
　　各為末右量患人能飲酒㡬何先令恣飲但勿令<lb/>
　　吐至靜室中以前藥都作一帖温酒調下作一盞<lb/>
　　調之令頓飲如飲酒素少者但隨量取醉服藥訖<lb/>
　　便安置床枕令卧病淺者半日至一日病深者二<lb/>
　　三日令家人伺之鼻息匀調但勿喚覺亦不可驚<lb/>
　　觸使覺須待其自醒則神魄定矣萬一驚寤不可<lb/>
　　復治正肅吴公少時心病服此一劑五日方寤遂<lb/>
　　瘥<lb/>
<pb n="KR3e0076_WYG_014-4b"/>
　　經云悲哀動中則傷魂魂傷則狂妄不精不精則<lb/>
　　不正此悲哀傷魂而狂當用温藥補魂之陽仲景<lb/>
　　方以地黄湯本事驚氣丸之類即是也<lb/>
　　經云喜樂無極則傷魄魄傷則狂狂者意不存人<lb/>
　　此喜樂傷魄而狂當用凉藥補魄之隂辰砂欝金<lb/>
　　白礬之類是也<lb/>
濟世方　治失心<lb/>
　欝金<hi>七兩須四川蟬肚者乃真</hi>眀礬<hi>三兩</hi>
<pb n="KR3e0076_WYG_014-5a"/>
　　為末薄糊為丸桐子大每六十丸湯水任下昔有<lb/>
　　婦人癲狂數年不愈後遇至人授此方初服覺心<lb/>
　　胸中有物脱去神氣洒然再服頓甦至人云此病<lb/>
　　憂驚得之痰裹心竅此藥能去欝疾<lb/>
　　眀狂症<lb/>
靈樞癲狂篇曰狂之始生也先自悲也喜忘善怒善恐<lb/>
　得之憂飢及狂之發少卧不飢自髙賢也自辨智也<lb/>
　自貴倨也善罵詈日夜不休狂言驚善笑好歌樂妄<lb/>
<pb n="KR3e0076_WYG_014-5b"/>
　行不休者得之大恐目妄見耳妄聞善呼多食善見<lb/>
　鬼神善笑而不發于外者得之有所大喜<lb/>
林億公曰狂為痰火盛實癲為心血不足狂病宜大吐<lb/>
　下<lb/>
生生子曰據此言心血不足者乃醫治攻尅太過以致<lb/>
　中氣餒弱而神志不定非癲病一起初便有此不足<lb/>
　症也<lb/>
丹溪曰神不守舍狂言妄作經年不愈如心經蓄熱當<lb/>
<pb n="KR3e0076_WYG_014-6a"/>
　清心除熱如痰逆心竅當去痰寧心大率多因痰結<lb/>
　於心胸間治當鎮心神開痰結亦有中邪而成此疾<lb/>
　者大槩是熱又曰狂病宜大吐下則除之<lb/>
素問云陽厥強怒飲以鉄落<hi>狂怒出于肝肝屬木鉄落金也以金制木之意予曽</hi>
　<hi>用數次果效考本草能治鬼打鬼注安心神治驚邪主癲癎鎮心熱狂走除胷膈中熱氣痰涎</hi>
病能篇帝曰有病狂怒者此病安生岐伯曰生于陽也<lb/>
　帝曰陽何以使人狂岐伯曰陽氣者因暴折而難決<lb/>
　故善怒也病名曰陽厥曰何以知之曰陽眀者常動<lb/>
<pb n="KR3e0076_WYG_014-6b"/>
　巨陽少陽不動不動而動大疾此其候也曰治之柰<lb/>
　何曰奪其食即已夫食入於隂長氣于陽故奪其食<lb/>
　即已使之服以生鉄落為飲生鉄落者下氣疾也<lb/>
夫狂之為病少卧少卧則衛獨行陽不行隂故陽盛隂<lb/>
　虚令昏其神得睡則衛得入於隂而隂得衛填則不<lb/>
　虚陽無衛助不盛故隂陽均平而愈矣<lb/>
王海蔵治許氏病陽厥狂怒罵詈親疎或哭或歌六脈<lb/>
　舉按無力身表如氷石發則呌呼聲髙内經云奪其<lb/>
<pb n="KR3e0076_WYG_014-7a"/>
　食即已因不與之食乃以大承氣湯下之得臓腑積<lb/>
　穢數升狂稍寧數日復發下如此五七次行大便數<lb/>
　斗疾瘥身温脈生良愈此内經奪食法也<lb/>
保命當歸承氣湯<lb/>
　當歸　大黄<hi>各一兩</hi>芒硝<hi>七/錢</hi>甘草<hi>五錢</hi>
　　右每二兩水一大碗姜五片棗十枚煎至一半温<lb/>
　　服若陽狂奔走罵詈不知親疎此陽有餘隂不足<lb/>
　　大黄芒硝去胃中實熱當歸補血益隂甘草緩中<lb/>
<pb n="KR3e0076_WYG_014-7b"/>
　　加薑棗者胃屬土此引入胃也經所謂微者逆之<lb/>
　　甚者従之此之謂也以大利為度微緩以𤓰蒂散<lb/>
　　入防風末藜蘆末吐之其病立安後用調心散洗<lb/>
　　心散涼膈散解毒湯等調之安<lb/>
　　眀癎症<lb/>
生生子曰癎痰火所致前人有稱為風癎者劉河間謂<lb/>
　由熱甚而風燥為其兼化涎溢胸膈而瘈瘲昏冒僵<lb/>
　仆也<lb/>
<pb n="KR3e0076_WYG_014-8a"/>
東垣曰病癎者涎沫出于口冷汗出于身清涕出于鼻<lb/>
　皆陽蹻隂蹻督衝四脈之邪上行腎不任煎熬沸騰<lb/>
　上行為之也此奇邪為病不係五行隂陽十二經所<lb/>
　拘當從督衝二蹻四穴奇邪之法治之<lb/>
癎症亦従衝任督三脈氣逆而發者當尋此三脈治之<lb/>
　○督脈尋長強撅骨間灸之○任脈尋氣海隂交衝<lb/>
　脈附足少隂脈上行去中行各五分隂交穴乃任脈<lb/>
　隂衝之㑹<lb/>
<pb n="KR3e0076_WYG_014-8b"/>
潔古曰晝發灸陽蹻夜發灸隂蹻各二七壯陽蹻起於<lb/>
　跟中循外踝上行入風池申脈穴也隂蹻亦起于跟<lb/>
　中循内踝上行至咽喉交貫衝脈照海穴也<lb/>
劉宗厚曰癎與痓畧相類而實不同其病發身軟時醒<lb/>
　者謂之癎身強直反張如弓不時醒者謂之痓癎病<lb/>
　隨其痰之潮作故有時而醒痓病比癎為甚而有挾<lb/>
　虚者故因其昏冒而遂致亡者多矣<lb/>
綱目曰癲癎即頭眩痰在膈間則眩㣲不仆痰溢膈上<lb/>
<pb n="KR3e0076_WYG_014-9a"/>
　則眩甚仆倒于地而不知人名之曰癲癎徐嗣伯云<lb/>
　大人曰癲小兒曰癎其實一疾也然與中風中寒中<lb/>
　暑尸厥等仆倒不同凡癲癎仆時口中作聲將省時<lb/>
　吐涎沫省後又復發時作時止而不休息中風中寒<lb/>
　中暑尸厥之類則仆時無聲省時無涎沫後不復發<lb/>
　間有發者亦非如癲癎常發狀也<lb/>
千金方云病先身熱掣瘲驚啼呌喚而後發癎脈浮者<lb/>
　為陽癎病在六腑外在肌膚猶易治也病先身冷不<lb/>
<pb n="KR3e0076_WYG_014-9b"/>
　驚掣不啼呼而病發時脈沈者為隂癎病在五臓内<lb/>
　在骨髓為難治也劉宗厚謂此論癎之隂陽後世有<lb/>
　認為寒熱者悮也蓋此疾皆以痰熱所作而得在表<lb/>
　而淺為陽故云易治入裏而深為隂故曰難治乃表<lb/>
　裏淺深之謂非寒熱之謂也<lb/>
張子和曰夫癎病不至目瞪如愚者用三聖散投之更<lb/>
　用火盆于暖室中令汗吐下三法並行次服通聖散<lb/>
　百餘日則愈矣至于目瞪愚者不可治内經曰神不<lb/>
<pb n="KR3e0076_WYG_014-10a"/>
　守謂神亂也大凡此疾乃肝經有熱吐後可服㵼青<lb/>
　丸下之劉宗厚謂多由風痰膠固胸膈上下故大法<lb/>
　先宜吐之吐後可用清熱之藥如東垣安神丸守真<lb/>
　龍㑹丸之類皆可服不獨通聖散也痰實在裏不解<lb/>
　宜導痰清熱亦不獨㵼青丸也<lb/>
劉宗厚曰按癎病古方或云風或云驚癎或云癲癎由<lb/>
　此疾與中風顛狂急慢驚相類故命名不同也原其<lb/>
　所由或在母腹中受驚或因聞大驚而得蓋小兒神<lb/>
<pb n="KR3e0076_WYG_014-10b"/>
　氣尚弱驚則神不守舍舍空則痰涎歸之或飲食失<lb/>
　節脾胃有傷積為痰飲以致痰迷心竅而作者治法<lb/>
　必當尋火尋痰而論前人多用鎮墜清心之藥固可<lb/>
　以治熱可以清痰若有頑痰膠固者此藥未易驅逐<lb/>
　在上者必先用吐吐後方宜服此更有痰實在裏者<lb/>
　亦宜下之隨病輕重而用也或曰癎有隂陽何也予<lb/>
　曰此與急慢驚者可同論也陽癎不因吐下由其有<lb/>
　痰有熱客于心胸之間因聞大驚而作若盛熱雖不<lb/>
<pb n="KR3e0076_WYG_014-11a"/>
　聞驚亦自作也宜用寒藥以攻治之隂癎亦本于痰<lb/>
　熱所作醫以寒凉攻下太過損傷脾胃變而成隂宜<lb/>
　用温平補胃燥痰之藥治之若曰不因壊症而有隂<lb/>
　陽之分則是指痰熱所客表裏臓腑淺深而言癎病<lb/>
　豈本自有隂寒者哉<lb/>
丹溪曰癎屬驚與痰不必分五等大率行痰為主黄芩<lb/>
　黄連𤓰蔞半夏南星隨痰火多少治之無有不愈<lb/>
　有熱以凉藥清其心　此症必用吐吐後用平肝之<lb/>
<pb n="KR3e0076_WYG_014-11b"/>
　藥青黛柴胡川芎之類<lb/>
素問大奇論篇云心脈滿大癎瘈筋攣肝脈小急癎瘈<lb/>
　筋攣<lb/>
凡灸癎必須先下之乃可灸不然則氣不通能殺人針<lb/>
　則不拘　鳩尾穴必髙手乃可下針但宜灸亦不可<lb/>
　多壯壯多則令人健忘<lb/>
心癎面赤心下熱短氣喘息灸巨缺三壯<lb/>
肝癎面青反視手足搖動灸丘墟三壯<lb/>
<pb n="KR3e0076_WYG_014-12a"/>
脾癎面黄腹大善利胃脘并脘傍一寸各三壯衝陽隠<lb/>
　白<lb/>
肺癎面白口吐沫灸肺俞少商少陽各三壯<lb/>
腎癎面黑正直視身不搖如尸厥金户少海至隂湧泉<lb/>
　各三壯刺一分<lb/>
　　治癲之劑<hi>始治多用攻痰法繼以養心壯神補劑収功</hi>
礬丹丸　治五癲五癎無拘隂陽冷熱<lb/>
　虢丹　晉礬<hi>各一兩</hi>
<pb n="KR3e0076_WYG_014-12b"/>
　　右用磚鑿一窠可容二兩許先安丹在下次安礬<lb/>
　　在上以炭五斤煅令炭盡取出研細以不經水猪<lb/>
　　心血為丸如菉豆大每服十丸至二十丸橘皮湯<lb/>
　　下<lb/>
元戎二白丸　治癲與癎<lb/>
　白礬一兩以濕麵包蒸熟去麵入輕粉三五分量虚<lb/>
　　實加減丸如桐子大每服二三十丸生薑湯下<hi>小兒</hi>
　　<hi>丸小些</hi>
<pb n="KR3e0076_WYG_014-13a"/>
鴟頭丸<lb/>
　皂角<hi>五條酥炙</hi>鴟頭<hi>一枚燒/存性</hi>虢丹<hi>五錢研細</hi>
　　右末糯米糊為丸菉豆大每服十五丸加至二十<lb/>
　　丸米飲下<lb/>
神應丸　治風癲乆服其痰隨糞而下<lb/>
　生眀礬<hi>一兩</hi>臈茶<hi>五錢</hi>
　　右末蜜丸桐子大每服三十丸臈茶下<lb/>
乳硃丹<lb/>
<pb n="KR3e0076_WYG_014-13b"/>
　乳香　硃砂<hi>飛</hi>
　　右用乳香熔化拌和硃砂丸如龍眼大每服一丸<lb/>
　　以側栢葉浸酒磨化温服<lb/>
天冬散　治風癲脇痛耳鳴吐逆<lb/>
　天門冬<hi>去心皮</hi>
　　乾為末酒調下二錢<lb/>
寳鑑龍腦安神丸　治男婦五種癲癎無問逺近發作<lb/>
　無時<lb/>
<pb n="KR3e0076_WYG_014-14a"/>
　地骨皮　麥門冬　桑白皮　甘草　人參<hi>各二兩</hi>茯<lb/>
　神<hi>三兩</hi>馬牙硝<hi>二/錢</hi>麝香　氷片<hi>各三/錢</hi>牛黄<hi>五/錢</hi>烏犀<hi>一兩</hi>硃<lb/>
　砂<hi>二錢</hi>金箔<hi>大者五帖</hi>
　　右細末煉蜜丸彈子大金箔為衣如風癎病冬月<lb/>
　　温水化下夏月涼水化下不拘時二三嵗者日進<lb/>
　　二服小兒一丸分作二服　虚勞發熱咳嗽新汲<lb/>
　　水化下<lb/>
茯苓丸　常服治心疾良驗<lb/>
<pb n="KR3e0076_WYG_014-14b"/>
　人參　石菖蒲　逺志　茯神　茯苓　辰砂<hi>飛</hi>南<lb/>
　星　半夏麯　真鉄粉<hi>各等分</hi>
　　右末薑汁打糊丸桐子大另用辰砂為衣每服十<lb/>
　　丸加至三十丸夜卧薑湯下<lb/>
養心湯　治心虚血少驚惕癲痴<lb/>
　黄茋<hi>炙</hi>茯苓　茯神　半夏　川歸　川芎<hi>各五錢</hi>酸<lb/>
　棗仁　栢子仁　五味子　人參　逺志　桂心<hi>各二</hi>
　<hi>錢半</hi>甘草<hi>炙四錢</hi>
<pb n="KR3e0076_WYG_014-15a"/>
　　加薑棗水煎服加赤茯苓㯽榔治停水怔悸<lb/>
星黄湯　治心風及邪祟<lb/>
　南星　大黄<hi>等分</hi>
　　水煎服　吐痰<lb/>
蕋珠丸　治心恙及邪祟<lb/>
　猪心血　硃砂<hi>一兩</hi>乾青靛花<hi>一匙</hi>
　　先將猪心血同靛花研匀入硃砂末和丸桐子大<lb/>
　　每二十丸茶酒任下　甚者不過三服<lb/>
<pb n="KR3e0076_WYG_014-15b"/>
治癲癎經驗方<hi>一宗四方</hi>先服此一劑伐邪<lb/>
　竹茹<hi>一錢</hi>半夏麯<hi>八/分</hi>枳實　橘紅　甘草<hi>炙各/五分</hi>山梔<hi>炒黒</hi>
　<hi>一錢半</hi>𤣥眀粉　灯草<hi>各三分</hi>
　　加薑棗水煎服<lb/>
第二次服方可服三劑又服前方一劑又再服此方三<lb/>
　劑<lb/>
　人參<hi>一錢半</hi>黄茋<hi>五/分</hi>歸身<hi>一/錢</hi>百合<hi>二錢/半</hi>酸棗仁<hi>生三分</hi>熟<lb/>
　酸棗仁<hi>四分</hi>貝母　小草<hi>各一/錢</hi>麥門冬<hi>五/分</hi>白芍藥<hi>吴茱萸炒</hi>
<pb n="KR3e0076_WYG_014-16a"/>
　<hi>過八分</hi>甘草梢<hi>三/分</hi>茯神　酒紅花<hi>各二/分</hi>薑<hi>三/片</hi>棗<hi>二枚</hi>
　　水煎服<lb/>
弔三方服前二方半月覺神氣稍完繼服此藥<lb/>
　紫河車一具洗浄砂鍋煮爛入鹽少許與服後半月<lb/>
　勿服藥覺少減又服前方一劑第二方三劑又再服<lb/>
　下項丸藥仍將前二藥間服<lb/>
丸藥方<lb/>
　牛膽南星<hi>八錢</hi>真牛黄<hi>四/錢</hi>辰砂<hi>三/錢</hi>真麝香<hi>三分</hi>
<pb n="KR3e0076_WYG_014-16b"/>
　　煮甘草膏為丸芡實大金箔為衣薄荷湯下五丸<lb/>
清神湯　治痰迷包絡心熱癲痴<lb/>
　茯神　黄連<hi>各二錢</hi>酸棗仁<hi>炒</hi>石菖蒲　栢子仁肉<lb/>
　逺志<hi>各一錢</hi>甘草<hi>五分</hi>
　　水煎服　痰盛者加南星半夏橘紅𤓰蔞竹瀝姜<lb/>
　　汁<lb/>
海蔵治癲癎狂邪不欲眠自賢自智妄行不休此方能<lb/>
　安五臓下心氣<lb/>
<pb n="KR3e0076_WYG_014-17a"/>
　白雄雞一隻煮熟五味調和作羮粥食之<lb/>
仲景防已地黄湯　治病如狂狀妄行獨語不休無寒<lb/>
　熱其脈浮<lb/>
　防已<hi>一錢</hi>桂枝　防風<hi>各三/錢</hi>甘草<hi>二錢</hi>
　　右以酒一杯漬一宿絞取汁生地黄二斤蒸之如<lb/>
　　斗米飯乆以銅器盛其汁更絞地黄汁和匀分二<lb/>
　　服效<lb/>
一醉膏　治心恙　無灰酒二碗香油四兩和匀用楊<lb/>
<pb n="KR3e0076_WYG_014-17b"/>
　栁枝二十條逐條攪一二百下候香油與酒相入成<lb/>
　膏煎至八分灌之熟睡則醒時或吐下即安矣<lb/>
　　治狂之劑<lb/>
㵼心湯　治心受積熱讝語發狂踰牆上屋<lb/>
　大黄　黄芩　黄連<lb/>
　　每四錢水煎服㵼數行然後用安神藥調理<lb/>
苦參丸　治狂發無時披髮大呌殺人不避水火<lb/>
　苦參為末蜜丸梧子大每服十五丸薄荷湯下<lb/>
<pb n="KR3e0076_WYG_014-18a"/>
調胃承氣湯　治狂方在火熱門<lb/>
大承氣湯　治陽眀大實發狂　方在傷寒門<lb/>
抱膽丸　治癲狂不定非輕劑所能愈者<lb/>
　水銀<hi>二兩</hi>黑鉛<hi>一兩/半</hi>辰砂　乳香<hi>各一兩</hi>
　　右將鉛入銚内熔化離火畧冷入水銀攪硬研碎<lb/>
　　入辰砂乳香乘熱用栁木槌擂勻丸如芡實大每<lb/>
　　服一丸燈心湯下病者得睡切莫驚動覺來即安<lb/>
　　再進一丸又方以猪心血為丸井水吞下用治狂<lb/>
<pb n="KR3e0076_WYG_014-18b"/>
　　言妄語<lb/>
牛黄㵼心湯　治心經邪熱狂言妄語心神不安<lb/>
　牛黄　氷片　硃砂<hi>各一錢半</hi>大黄<hi>生一兩</hi>
　　右末每服三錢生姜蜜水調下<lb/>
六神散　治發狂<hi>此二方皆禁方</hi>
　寒水石　黄連<hi>童便炒各一兩</hi>丹皮<hi>三/錢</hi>青礞石<hi>煆/過</hi>龍膽草<hi>各五</hi>
　<hi>錢</hi>氷片<hi>二分</hi>
　　右末童便調下<lb/>
<pb n="KR3e0076_WYG_014-19a"/>
鎮心丹　治驚悸自汗心煩短氣喜怒悲惡不自知忘<lb/>
　魂失魄狀若神靈所憑及男子遺泄女子帶下<lb/>
　辰砂<hi>飛</hi>白礬<hi>枯</hi>
　　右末水丸雞豆大每一丸人參湯下<lb/>
婦人熱入血室發狂不認人以保命集牛黄膏妙<lb/>
　牛黄<hi>二錢半</hi>硃砂　欝金　丹皮<hi>各三/錢</hi>甘草　氷片<hi>各一</hi>
　<hi>錢</hi>
　　右末煉蜜丸棗子大新汲水化下<lb/>
<pb n="KR3e0076_WYG_014-19b"/>
本事方寧志膏　治狂不睡<lb/>
　人參　酸棗仁<hi>各一兩</hi>辰砂<hi>五/錢</hi>乳香<hi>二錢半</hi>
　　右末煉蜜丸彈子大每一丸薄荷湯化下<lb/>
　　予族弟縁兵火失心與此方服二十丸良愈親舊<lb/>
　　多傳去服之皆驗<lb/>
　　治癎之劑<lb/>
碧霞丹　治五種癎疾時作搐掣痰涎壅塞牙闗𦂳急<lb/>
　心神迷悶目睛上視<lb/>
<pb n="KR3e0076_WYG_014-20a"/>
　石碌<hi>研九度飛一兩</hi>附子尖<hi>七/枚</hi>烏頭尖<hi>七/枚</hi>蝎梢<hi>七枚</hi>
　　右末麵糊丸芡實大每用薄荷湯化下一丸更以<lb/>
　　酒半合温服之須臾吐出痰涎然後隨症治之口<lb/>
　　噤者斡開灌之<lb/>
仲景風引湯　除熱治癲癎又治大人風引少小驚癎<lb/>
　瘈瘲日數十發醫所不療又治脚風<lb/>
　大黄　龍骨　乾薑<hi>各四兩</hi>桂枝<hi>三/兩</hi>甘草　牡蠣<hi>各二兩</hi>
　寒水石　赤石脂　白石脂　滑石　石膏　紫石<lb/>
<pb n="KR3e0076_WYG_014-20b"/>
　英<hi>各六兩</hi>
　　右粗末以韋嚢盛之取三指撮井花水三升煮三<lb/>
　　沸温服一升<hi>治風熱瘈瘲食後量多少呷之無不效不用渣</hi>
犀角丸　治風癲癎發作有時揚手擲足口吐痰涎不<lb/>
　省人事暗倒屈伸<lb/>
　犀角末<hi>五錢</hi>赤石脂<hi>三/兩</hi>朴硝<hi>二/兩</hi>白殭蠶<hi>一/兩</hi>薄荷葉<hi>一兩</hi>
　　右末麵糊丸梧子大每服二十丸至三十丸温水<lb/>
　　下日三服不拘時如覺痰多即減數忌油膩煿炙<lb/>
<pb n="KR3e0076_WYG_014-21a"/>
楊氏家蔵五癎丸　治癲癎不問新乆並宜服之<lb/>
　南星<hi>泡</hi>烏蛇肉<hi>酒浸一宿去/皮骨焙乾</hi>白礬<hi>各一/兩</hi>辰砂<hi>二錢半</hi>全<lb/>
　蝎<hi>二錢去尾炒</hi>半夏<hi>酒洗焙/二兩</hi>雄黄<hi>一錢/半</hi>蜈蚣<hi>半條去頭足炙</hi>殭蠶<lb/>
　<hi>炒兩半</hi>白附子<hi>炮半/兩</hi>麝香<hi>三/錢</hi>皂角<hi>四兩</hi>
　　右先將皂角搗碎水半升揉汁與白礬同熬乾為<lb/>
　　末入各藥末以姜汁打麵糊丸桐子大每服三十<lb/>
　　丸姜湯下<lb/>
丹溪金凡丸　治諸癎<lb/>
<pb n="KR3e0076_WYG_014-21b"/>
　眀礬　鬰金　防風　牙皂角<hi>各一兩</hi>川芎<hi>二/兩</hi>蜈蚣<hi>一條</hi>
　　右末蒸餅糊丸梧子大空心茶下十五丸一日除<lb/>
　　根<lb/>
錢氏五色丸　治五癎<lb/>
　辰砂<hi>五錢</hi>水銀<hi>二錢/半</hi>雄黄<hi>飛/</hi>珍珠<hi>一/兩</hi>鉛<hi>三兩同水銀結砂子</hi>
　　右末蜜丸麻子大每四五丸金銀薄荷湯下<lb/>
三因六珍丹　治風癎失性顛倒欲死或作五畜等聲<lb/>
　掣縦吐沫久而方甦<lb/>
<pb n="KR3e0076_WYG_014-22a"/>
　丹砂<hi>五錢</hi>水銀<hi>一兩/半</hi>鉛<hi>二兩與水銀結砂子</hi>雄黄　雌黄　珍珠<lb/>
　<hi>各一兩</hi>
　　右細末煉蜜丸梧子大每服三五丸薑棗湯下丸<lb/>
　　此藥須要搗二三萬杵不然難丸<lb/>
嚴氏控涎丸　治諸癎乆不愈頑涎聚散無時<lb/>
　生川烏　半夏　殭蠶<hi>不炒以生薑自然汁浸一夕各五錢</hi>全蝎<hi>去尾七枚</hi>
　鉄粉<hi>三錢</hi>甘遂<hi>二錢半</hi>
　　右生薑自然汁打薄糊為丸菉豆大硃砂為衣每<lb/>
<pb n="KR3e0076_WYG_014-22b"/>
　　服十五丸食後薑湯下忌甘草此下痰劑也<lb/>
千金龍膽湯　治嬰兒血脈盛實四肢驚掣發熱并諸<lb/>
　驚癎<lb/>
　龍膽草　鈎藤　柴胡　黄芩　桂枝　芍藥　茯<lb/>
　苓　甘草<hi>各六銖</hi>螳蜋<hi>二/枚</hi>大黄<hi>一兩</hi>
　　右水一升煮取五合服之<lb/>
本事人參散　治諸癎并慢脾風神昏痰盛<lb/>
　人參<hi>五錢</hi>南星<hi>一兩切片以生姜汁并漿水浸煮過性晒乾為末</hi>
<pb n="KR3e0076_WYG_014-23a"/>
　　右每服一錢薑三片水煎服加冬𤓰仁少許<lb/>
斷癎丹　治因驚成癎者<lb/>
　黄茋　鈎藤　細辛　半夏　南星　菖蒲<hi>各三錢</hi>蟬<lb/>
　退　甘草　桂心　逺志　防風　露蜂房<hi>各二錢</hi>杏<lb/>
　仁<hi>二錢半</hi>
　　煉蜜丸菉豆大用硃砂麝少許為衣每服二十丸<lb/>
　　棗湯下日二服夜一服<lb/>
甘遂丸　甘遂不蛀者三錢為細末將猪心剖開入甘<lb/>
<pb n="KR3e0076_WYG_014-23b"/>
　遂以線縛定用紙裹數層慢火煨熟不可令焦取甘<lb/>
　遂乘潤入辰砂末一錢搗匀作四丸每服一丸猪心<lb/>
　煮湯下<lb/>
蛇黄丸　蛇黄小者二十枚以猪膽汁拌匀入火煆通<lb/>
　紅取出地上出火毒研極細<lb/>
　　右用狗膽一枚取汁和粟米飯丸菉豆大每服十<lb/>
　　五丸温酒下吐涎乃效<lb/>
蛇黄丹　治諸癎及小兒急驚風<lb/>
<pb n="KR3e0076_WYG_014-24a"/>
　蛇黄<hi>四枚磁盞内煅紅以猪胆汁一碗淬乾</hi>白附子　南星　辰砂<hi>另研</hi>
　麝香<hi>各五錢</hi>
　　右末稬米糊丸桐子大每服量大小或一二丸或<lb/>
　　三五丸温酒米湯任下<lb/>
當歸龍膽丸　治腎水隂虚風熱藴積時發驚悸癎搐<lb/>
　　即龍薈丸　方在脇痛門<lb/>
補胃燥痰丸　治隂癎服涼藥太過損傷脾胃<lb/>
　白术<hi>二錢</hi>蒼术　陳皮　半夏　南星　茯苓<hi>各一錢半</hi>木<lb/>
<pb n="KR3e0076_WYG_014-24b"/>
　香<hi>一錢</hi>藿香<hi>七/分</hi>甘草<hi>四/分</hi>甚者加附子<hi>五分</hi>
　　姜五片水煎服<lb/>
寳鑑沈香天麻丸　治一小兒四嵗因長老摩頂受記<lb/>
　生人念咒恐懼發搐痰涎有聲目多白睛强項背一<lb/>
　時許方醒後每見皂衣人即發多服犀硃腦麝鎮墜<lb/>
　之藥已四年餘無功又添行步動作神思如痴脈沈<lb/>
　弦而急針經云心脈滿大癎瘈筋攣病乆氣弱多服<lb/>
　鎮墜寒凉之劑復損正氣故添動作如痴先灸兩蹻<lb/>
<pb n="KR3e0076_WYG_014-25a"/>
　各二七壯次服此藥<lb/>
　又肝脈小急蓋小兒神氣尚弱因而被驚神思無依<lb/>
　又動于肝肝主筋故癎瘈筋攣<lb/>
　沈香　益智　川烏<hi>各二錢</hi>天麻　防風　半夏　附<lb/>
　子<hi>炮各三錢</hi>羌活<hi>五/錢</hi>甘草　當歸　殭蠶<hi>各一/錢半</hi>獨活<hi>四錢</hi>
　經云恐則氣下精氣怯而上焦閉以羌活獨活苦温<lb/>
　引氣上行又入太陽為引用以為君天麻防風辛温<lb/>
　以散之當歸甘草辛甘温以補氣血之不足養胃氣<lb/>
<pb n="KR3e0076_WYG_014-25b"/>
　以為臣附子川烏益智大辛温行陽退隂又治客寒<lb/>
　傷胃腎主五液入脾為涎以生薑半夏燥濕化痰沈<lb/>
　香辛温體重氣清去怯安神故以為使<lb/>
　　每服五錢生薑三片水煎去渣温服食前三劑愈<lb/>
劉宗厚曰按癎症本從熱治然亦有壊症而成隂者如<lb/>
　錢仲陽所治王氏子吐㵼諸醫藥下之至虚變慢驚<lb/>
　手足瘈瘲而身冷醫復與八正散錢氏曰不能食而<lb/>
　胃中虚若利大小便即死乆則脾腎俱虚當身冷而<lb/>
<pb n="KR3e0076_WYG_014-26a"/>
　閉目必用益黄散史君子丸補脾遂能飲食後又不<lb/>
　語錢氏以地黄丸補腎一月而安皆此意也此方用<lb/>
　大熱之藥乃從權以救前治之失非常治之道也<lb/>
蜜佗僧　治暗風癲癎以開痰迷心竅<lb/>
　蜜佗僧成塊者纒以鉄線又用鉄線掛火中煅紅用<lb/>
　酒醋一升淬盡出火毒為極細末每服一錢麝香湯<lb/>
　調下<lb/>
許學士驚氣丸　發則牙闗𦂳急涎潮昏塞醒則精神<lb/>
<pb n="KR3e0076_WYG_014-26b"/>
　若痴<lb/>
　附子　木香　殭蠶　白花蛇　橘紅　天麻　麻<lb/>
　黄　乾蝎　天南星<hi>薑汁浸一夜各五錢</hi>蘇子<hi>一/兩</hi>殊砂<hi>二錢半為衣</hi>
　　右為末加氷麝少許煉蜜丸如龍眼大每服一丸<lb/>
　　金銀薄荷湯化下温酒亦可此予家秘方也一軍<lb/>
　　人犯法臨刑得釋縛精神頓失如痴與一丸服訖<lb/>
　　而寐及覺病已失矣一婦因避盜失心數年授此<lb/>
　　方不終劑而愈又一婦狂厥者十年諸治不驗予<lb/>
<pb n="KR3e0076_WYG_014-27a"/>
　　授此方去附子加鉄落亦不終劑而愈鉄粉非但<lb/>
　　化痰鎮心至如摧抑肝邪特異若多恚怒肝邪大<lb/>
　　盛鉄粉能制伏之此金制木之意也<lb/>
　　顫振門<lb/>
生生子曰顫振者非寒禁鼔慄乃木火上盛腎隂不充<lb/>
　下虚上實實為痰火虚則腎虧法則清上補下<lb/>
新寨馬叟年五十九因秋欠税官杖六十得驚氣成風<lb/>
　搐已三年矣病大發則手足顫掉不能持物食則令<lb/>
<pb n="KR3e0076_WYG_014-27b"/>
　人代哺口目張睒唇舌嚼爛抖擻之狀如線引傀儡<lb/>
　每發市人皆聚觀夜卧發熱衣被盡蹇遍身燥痒中<lb/>
　熱而反外寒久欲自盡手不能繩傾産求醫至破其<lb/>
　家而病益堅叟之子邑中舊小吏也以父母病訊戴<lb/>
　人戴人曰此病甚易治若隆暑時不過一涌再涌奪<lb/>
　則愈矣今已秋寒可三之如未更刺腧穴必愈先以<lb/>
　通聖散汗之繼服涌劑則痰一二升至晩又下五七<lb/>
　行其疾小愈待五日再一涌出痰三四升如雞黄成<lb/>
<pb n="KR3e0076_WYG_014-28a"/>
　塊狀如湯熱叟以手顫不能自探妻與代探咽嗌腫<lb/>
　傷昏憒如醉約一二時許稍稍省又下數行立覺足<lb/>
　輕顫減熱亦不作足亦能步手能巾櫛自持匙筯未<lb/>
　至三涌病去如濯病後但覺極寒戴人曰當以食補<lb/>
　之乆則自退蓋大疾之去衛氣未復故宜以散風導<lb/>
　氣之藥切不可以熱劑温之恐反成他病也<lb/>
生生子曰據戴人此治非真知其為痰火盛實者莫敢<lb/>
　如此療也木之有餘由金之衰弱病既乆恐亦有始<lb/>
<pb n="KR3e0076_WYG_014-28b"/>
　同而終異者況吐汗下之後謂絶不必補養得乎病<lb/>
　之輕者或可用補金平木清痰調氣之法在人自斟<lb/>
　酌之<lb/>
摧肝丸　鎮火平肝消痰定顫<lb/>
　膽星　鈎藤　黄連<hi>酒炒</hi>滑石<hi>飛/</hi>鉄華粉<hi>各一/兩</hi>青黛<hi>三錢</hi>
　殭蠶<hi>炒五錢</hi>天麻<hi>酒洗/二兩</hi>辰砂<hi>飛五/錢</hi>大甘草<hi>二錢</hi>
　　右末以竹瀝一碗薑汁少許打糊丸菉豆大食後<lb/>
　　及夜茶下一錢五分忌雞羊<lb/>
<pb n="KR3e0076_WYG_014-29a"/>
本事鈎藤散　治肝厥頭搖眩運能清頭目<lb/>
　鈎藤　陳皮　半夏　麥冬　茯苓<hi>各七分</hi>人參　甘<lb/>
　菊<hi>勿悮用野菊花</hi>防風<hi>各五/分</hi>石膏<hi>一/錢</hi>甘草<hi>三分</hi>
　　薑二片水煎服<lb/>
參术湯　氣虚顫掉<lb/>
　人參　白术　黄茋<hi>各二錢</hi>茯苓　甘草　陳皮<hi>各一錢</hi>
　甚者加附子<lb/>
　　水煎服<lb/>
<pb n="KR3e0076_WYG_014-29b"/>
統㫖秘方補心丸　心虚手振<lb/>
　當歸　生地<hi>各一兩半</hi>川芎　甘草　人參<hi>各一兩</hi>栢子仁<lb/>
　酸棗仁<hi>各三兩</hi>逺志<hi>去心二/兩半</hi>辰砂<hi>飛/</hi>膽星<hi>各五/錢</hi>金箔<hi>二十</hi>
　<hi>片</hi>麝香<hi>一/錢</hi>琥珀<hi>三/錢</hi>石菖蒲<hi>六/錢</hi>茯神<hi>去皮心七錢</hi>
　　為末<graphic n="KR1339" url="https://raw.githubusercontent.com/kanripo/KR-Gaiji/master/images/KR1339.png" mimeType="image/png"/>餅糊丸菉豆大辰砂為衣每七八十丸津<lb/>
　　唾嚥下或姜湯下<lb/>
統㫖秘方定心丸　老人戰動風氣所致及血虚而振<lb/>
　天麻<hi>蒸熟</hi>秦艽<hi>去/蘆</hi>全蝎<hi>去頭/尾</hi>細辛<hi>各一兩</hi>熟地　生地<lb/>
<pb n="KR3e0076_WYG_014-30a"/>
　川歸　川芎　芍藥<hi>各二兩</hi>防風　荆芥<hi>各七錢</hi>白术<lb/>
　黄茋<hi>各兩半</hi>葳靈仙<hi>酒洗五錢</hi>
　　為末酒糊丸梧子大每服七八十丸食逺白湯或<lb/>
　　酒送下<lb/>
　　瘈瘲門<lb/>
生生子曰瘈縮也瘲伸也伸縮不止手如拽鋸搐之類<lb/>
　也汗多不止為虚無汗能食為實<lb/>
内經曰心脈急甚者為瘈瘲此心經虚寒治宜補心牛<lb/>
<pb n="KR3e0076_WYG_014-30b"/>
　黄散之類<lb/>
又曰心脈滿大癎瘈筋攣此心火實熱也治宜㵼心火<lb/>
　涼驚丸主之<lb/>
又曰肝脈小急亦癎瘈筋攣此肝虚也冝續斷丸主之<lb/>
　若肝脈盛宜救脾加減建中湯内經謂脾脈急甚亦<lb/>
　為瘈瘲此脾虚肝乘之而瘈也故宜實土㵼木之劑<lb/>
　建中湯是也<lb/>
劉河澗曰諸熱瞀瘈皆屬于火熱勝風搏并于經絡風<lb/>
<pb n="KR3e0076_WYG_014-31a"/>
　主動而不寧風火相乘是以瞀瘈生矣治以祛風滌<lb/>
　熱之劑折其火熱瞀瘈立愈若妄加灼艾或飲以發<lb/>
　表之劑則死不旋踵矣<lb/>
東垣人參益氣湯　熱傷元氣四肢困倦手指麻木時<lb/>
　時瘈瘲<lb/>
　黄茋<hi>二錢</hi>甘草<hi>炙/</hi>升麻<hi>各五/分</hi>柴胡<hi>六/分</hi>五味子<hi>三十粒</hi>甘草<lb/>
　<hi>生五分</hi>人參<hi>一錢/二分</hi>白芍<hi>七分</hi>
　　水煎服<lb/>
<pb n="KR3e0076_WYG_014-31b"/>
獨活湯　風虚昏瞶不自知覺手足瘈瘲或為熱血虚<lb/>
　不能服發汗藥及中風自汗尤宜服之<lb/>
　獨活　羌活　人參　防風　川歸　細辛　茯神<lb/>
　逺志　半夏　桂心　白薇　菖蒲　川芎<hi>各五錢</hi>甘<lb/>
　草<hi>炙二錢半</hi>
　　每一兩薑五片煎温服<lb/>
胃風飲　虚風症能食麻木牙闗𦂳急手足瘈瘲目肉<lb/>
　蠕瞤胃中有風面腫<lb/>
<pb n="KR3e0076_WYG_014-32a"/>
　白芷<hi>一錢二分</hi>升麻<hi>二錢</hi>葛根　蒼术　蔓荆子　川歸身<lb/>
　<hi>各一錢</hi>甘草　柴胡　藁本　羌活　草豆仁　黄栢<lb/>
　麻黄<hi>不去節各五分</hi>
　　薑三片棗二枚水煎温服<lb/>
千金薯蕷丸　腎氣虚弱風氣百疾頭眩驚悸瘈瘲<lb/>
　薯蕷<hi>廿八分</hi>當歸<hi>十/分</hi>桂心<hi>七/分</hi>神曲<hi>炒/</hi>熟地黄　人參<hi>各十</hi>
　<hi>分</hi>川芎　芍藥　白术　麥冬　杏仁<hi>各六/分</hi>甘草<hi>二十</hi>
　<hi>分</hi>柴胡　桔梗　茯苓<hi>各五/分</hi>鹿角膠<hi>七分</hi>乾薑　白斂<lb/>
<pb n="KR3e0076_WYG_014-32b"/>
　<hi>各三分</hi>防風　黄芩<hi>各六/分</hi>大豆黄卷<hi>七/分</hi>大棗<hi>百枚為膏</hi>
　　右末和棗膏加煉蜜丸如彈子大空心酒服一丸<lb/>
　　日三服<lb/>
續斷丸　肝勞虚寒脇痛脹滿眼昏不食攣縮瘈瘲<lb/>
　續斷<hi>酒浸</hi>川芎　川歸　半夏<hi>薑/製</hi>橘紅　乾薑<hi>炮各一兩</hi>桂<lb/>
　心　甘草<hi>炙各五錢</hi>
　　右末煉蜜丸桐子大每百丸白湯下<lb/>
牛黄散　心虚風筋脈攣搐神昏語澁<lb/>
<pb n="KR3e0076_WYG_014-33a"/>
　牛黄　氷片　硃砂　麝<hi>各一錢</hi>蟬退　烏蛇肉<hi>各一兩</hi>
　全蝎<hi>炒</hi>殭蠶<hi>炒</hi>桑螵蛸　羚羊角　天麻　阿膠<lb/>
　防風　甘菊　桂心　細辛　蔓荆子側子<hi>去皮</hi>獨活<lb/>
　犀角<hi>各五錢</hi>麻黄<hi>七錢半</hi>
　　右為末和匀再研每服一錢荳淋酒下<lb/>
續命煮散　風氣留滯心中昏瞶四肢無力口眼瞤動<lb/>
　或時搐搦或渇或自汗<lb/>
　防風　獨活　當歸　人參　細辛　葛根　熟地<lb/>
<pb n="KR3e0076_WYG_014-33b"/>
　黄　芍藥　川芎　甘草　逺志　荆芥　半夏<hi>各五</hi>
　<hi>錢</hi>官桂<hi>七錢半</hi>
　　每一兩薑三片煎汗多者加牡蠣一錢半<lb/>
獨活散治風熱化痰<lb/>
　細辛　石膏　甘草<hi>炙各五錢</hi>獨活　防風　藁本　旋<lb/>
　覆花　川芎　蔓荆子<hi>各一錢</hi>
　　右每服三錢薑三片水煎服<lb/>
　　痓門<hi>附勞風</hi>
<pb n="KR3e0076_WYG_014-34a"/>
生生子曰内經云肺移熱于腎傳為柔痓痓古云痙勁<lb/>
　切之謂也仲景諸公傷寒書皆以為太陽風濕所致<lb/>
　亦有兼陽眀經者仲景謂汗下過多及瘡家發汗過<lb/>
　度皆成痓此指外感之邪原係傷寒家法也陳無擇張<lb/>
　子和諸公云亦有風火痰熱之内因者謂此病多由<lb/>
　亡血筋無所營故邪得以所襲丹溪謂比癎為虚此<lb/>
　皆指内傷之症也觀剛柔二字則亦當有虚實之别<lb/>
　大抵剛者多從外感柔者多従内傷故治斯疾者但<lb/>
<pb n="KR3e0076_WYG_014-34b"/>
　眀知従外感而來則用傷寒家法若從雜症而來則<lb/>
　用陳無擇丹溪劉宗厚張子和諸家之法庶表裏詳<lb/>
　盡始無遺此失彼之患矣<lb/>
内經云諸痓項強皆屬于濕<hi>王注太陽傷濕</hi>又云諸暴強直皆<lb/>
　屬于風<hi>王注陽内欝而隂行于外</hi>劉宗厚云按内經言痓肺腎太<lb/>
　陽督脈與夫六氣皆能為之大抵皆主于濕<lb/>
仲景云太陽病發熱無汗反惡寒者名曰剛痓<lb/>
　成無已曰痓者痙也強也千金曰太陽中風重感寒<lb/>
<pb n="KR3e0076_WYG_014-35a"/>
　濕則變痓太陽病發熱無汗為表實則不當惡寒今<lb/>
　反惡寒者則太陽中風重感于寒為痓病也以表實<lb/>
　感寒故曰剛痓<lb/>
太陽病發熱汗出不惡寒者名曰柔痓<lb/>
　成無已曰太陽病發熱汗出為表虚則當惡寒其不<lb/>
　惡寒者為陽眀病今發熱汗出而不惡寒者非陽眀<lb/>
　証則是太陽中風重感于濕為柔痓也表虚感濕故<lb/>
　曰柔痓<lb/>
<pb n="KR3e0076_WYG_014-35b"/>
太陽病發熱脈沈而細者名曰痓<lb/>
　成無已曰太陽主表太陽病發熱為表病脈當浮大<lb/>
　今脈反沈細既不愈則太陽中風重感于濕而為痓<lb/>
　也金匱要畧曰太陽病其証備身體強兀兀然脈反<lb/>
　沈細此為痓括蔞桂枝湯主之<lb/>
太陽病發汗太多因致痓<lb/>
　成無已曰太陽病發汗太多則亡陽内經曰陽氣者<lb/>
　精則養神柔則養筋陽㣲不能養筋則筋脈𦂳急而<lb/>
<pb n="KR3e0076_WYG_014-36a"/>
　成痓也<lb/>
病身熱足寒頸項強急惡寒時頭熱面赤目脈赤獨搖<lb/>
　頭卒口噤背反張者痓病也<lb/>
　成無已曰太陽中風為純中風也太陽中寒為純傷<lb/>
　寒也皆不作痓惟是太陽中風重感寒濕乃變為痓<lb/>
　也身熱足寒者寒濕傷下也時頭熱面赤目脈赤風<lb/>
　傷于上也頭搖風主動也獨頭搖者頭為諸陽之㑹<lb/>
　風傷陽也若純傷風者身亦為動搖手足為之搐搦<lb/>
<pb n="KR3e0076_WYG_014-36b"/>
　此皆内挾寒温故頭搖也口噤者寒主急也卒口噤<lb/>
　者不常噤也有時而緩若風寒相摶則口噤而不時<lb/>
　開此皆加之風濕故卒口噤也足太陽之脈起于目<lb/>
　内眥上額交巔上其支别者從巔入絡腦還出别下<lb/>
　項循肩膞内夾脊抵腰中下貫臀以下至足風寒客<lb/>
　于經中則筋脈拘急故頸項強急而背反張也<lb/>
風病下之則痓復發汗必拘急<lb/>
瘡家雖身疼痛不可發汗汗出則痓<lb/>
<pb n="KR3e0076_WYG_014-37a"/>
劉宗厚曰按此謂汗下而致痓則不專于風寒濕之外<lb/>
　傳矣是又因壊證而成也發汗下之太過皆亡津液<lb/>
　損血之所由也<lb/>
劉宗厚曰按痓症屬風寒濕所傷有汗者脈必浮緩無<lb/>
　汗者脈必浮𦂳若其脈沈細者濕所傷也堅直上下<lb/>
　行皆𦂳之象也發汗已其脈如蛇亡津液而無胃氣<lb/>
　之象也<lb/>
子和云吕君玉妻年三十病風搐目眩角弓反張數日<lb/>
<pb n="KR3e0076_WYG_014-37b"/>
　不食諸醫皆作驚風暗風風癎治之以南星雄黄烏<lb/>
　附用之不效戴人曰諸風掉眩皆屬肝木曲直搖動<lb/>
　風之用也陽主動隂主靜由火盛制金金衰不能平<lb/>
　木肝木茂而自病因湧風痰二三升次以寒劑下十<lb/>
　餘行又以排針刺百㑹穴出血一杯愈<lb/>
劉宗厚曰按風搐本與痓症不同而痓症屬濕土極必<lb/>
　兼風木動搖之化風搐屬木木極必見金燥𦂳斂之<lb/>
　形要之亦可同論故取此條以證痓病不專風寒濕<lb/>
<pb n="KR3e0076_WYG_014-38a"/>
　之外至亦有風火熱之内作者也<lb/>
三因方云夫人之筋各隨經絡結束于身血氣内虚外<lb/>
　為風寒濕熱之所中則痓以風散氣故有汗而不惡<lb/>
　寒曰柔痓寒泣血無汗而惡寒曰剛痓原其所因多<lb/>
　由亡血筋無所營故邪得以襲之所以傷寒汗下<lb/>
　過多與夫病瘡人及産後致于斯疾者槩可見矣診<lb/>
　其脈皆沈伏弦𦂳但陽緩隂急則乆乆拘攣隂緩陽<lb/>
　急則反張强直二證各異不可不别<lb/>
<pb n="KR3e0076_WYG_014-38b"/>
丹溪曰痓切不可作風治兼用風藥　大率與癎相似<lb/>
　比癎為甚為虚宜帶補　多是氣虚有火有痰宜用<lb/>
　人參竹瀝之類　一男子二十餘嵗患痘瘡靨謝後<lb/>
　忽患口噤不開四肢強直不能屈時或遶臍腹痛一<lb/>
　陣則冷汗如雨痛定則汗止時作時休其脈弦𦂳而<lb/>
　急如真弦狀向知此子極勤苦意其因勞倦傷血山<lb/>
　居多風寒乘虚而感又因痘瘡其血愈虚當用辛温<lb/>
　養血辛凉散風遂以當歸芍藥為君川芎青皮鈎藤<lb/>
<pb n="KR3e0076_WYG_014-39a"/>
　為臣白术陳皮甘草為佐桂枝木香黄連為使更加<lb/>
　紅花少許服二十帖而安<lb/>
王海蔵云發汗太過多因致痓身熱足寒項強惡寒頭<lb/>
　熱面腫目赤頭搖口噤背反張者太陽痓也　若頭<lb/>
　低視下手足牽引肘膝相搆陽眀痓也　若一目或<lb/>
　左右邪視并一手足搐搦者少陽痓也汗之止之和<lb/>
　之下之各隨其經可使必已　在表無汗宜汗之有<lb/>
　汗宜止之陽眀痓屬裏宜下之少陽痓半表半裏宜<lb/>
<pb n="KR3e0076_WYG_014-39b"/>
　和之所謂各隨其經也<lb/>
劉宗厚曰謹按傷寒痓病活人以太陽中風又感寒濕<lb/>
　而致則專于外邪所傷然仲景亦有汗下過多之戒<lb/>
　則又出于壊証所成矣蓋外邪所傷者通宜解散仲<lb/>
　景言剛柔活人分隂陽難知論經絡等諸方詳矣至<lb/>
　于治壊証補虚救失之法諸方則亡也又千金謂温<lb/>
　病熱入腎中亦為痓小兒病癎熱盛亦為痓若此治<lb/>
　法俱未見之也況此二者之外又有血氣本虚之人<lb/>
<pb n="KR3e0076_WYG_014-40a"/>
　如産後汗出多而變痓者或因七情怒氣而發痓者<lb/>
　或因濕熱内盛痰涎壅遏經絡而作痓者治各不同<lb/>
　也大抵傷寒有外邪之可解宜用風藥發散風寒又<lb/>
　風藥亦能勝濕耳至于邪熱入腎亦非風藥之所能<lb/>
　療也其内證作痓本無外邪前人豈可仍用風藥處<lb/>
　治惟宜補血降火敦土平木清痰去濕隨證而用不<lb/>
　可不察也<lb/>
海蔵云若汗後不解乍靜乍躁目直視口噤往來寒熱<lb/>
<pb n="KR3e0076_WYG_014-40b"/>
　脈弦者少陽風痓宜柴胡防風湯<lb/>
　柴胡　防風<hi>各一兩</hi>人參　黄芩<hi>各五/錢</hi>半夏<hi>製六錢</hi>生薑<lb/>
　　甘草<hi>各六錢半</hi>棗<hi>三枚</hi>
　　每服一兩水煎服<lb/>
若發汗過多發熱頭面搖卒口噤背反張者太陽兼陽<lb/>
　眀也宜去風養血防風當歸散主之<lb/>
　防風　當歸　川芎　地黄<lb/>
　　每服一兩水煎<lb/>
<pb n="KR3e0076_WYG_014-41a"/>
神术湯　治剛痓解利無汗<lb/>
　蒼术<hi>三錢</hi>防風<hi>二/錢</hi>甘草<hi>一錢</hi>
　　薑葱水煎服<lb/>
白术湯　加桂心黄茋治柔痓解利有汗<lb/>
　白术<hi>三兩</hi>防風<hi>二/兩</hi>甘草<hi>一兩</hi>
　　每服五錢薑三片水煎服一日二服漸漸汗止為<lb/>
　　解<lb/>
仲景葛根湯　太陽無汗而小便少氣上衝胸口噤不<lb/>
<pb n="KR3e0076_WYG_014-41b"/>
　得語欲作剛痓者<lb/>
　葛根<hi>四兩</hi>麻黄　生薑<hi>各三/兩</hi>桂枝　芍藥　甘草<hi>各二兩</hi>
　大棗<hi>十二枚</hi>
　　每服五錢煎服取微汗<lb/>
若發熱無汗惡寒名曰剛痓宜麻黄加獨活防風湯<lb/>
　麻黄　桂枝<hi>各一兩</hi>芍藥<hi>三/兩</hi>甘草<hi>五/錢</hi>獨活　防風<hi>各一兩</hi>
　　每服一兩水煎温服<lb/>
𤓰蔞桂枝湯　太陽病其証偹身體強兀兀然脈反沈<lb/>
<pb n="KR3e0076_WYG_014-42a"/>
　遲此為柔痓<lb/>
　𤓰蔞根　甘草　芍藥<hi>各二兩</hi>桂枝　生薑<hi>各三兩</hi>大棗<lb/>
　<hi>十二枚</hi>
　　水九升煎取三升分三服取微汗汗不出啜粥發<lb/>
　　之<lb/>
海蔵　　治發汗自汗而不惡寒者名柔痓宜桂枝加<lb/>
　川芎防風湯<lb/>
　桂枝　芍藥　生薑<hi>各一兩半</hi>甘草　防風　川芎<hi>各一兩</hi>
<pb n="KR3e0076_WYG_014-42b"/>
　大棗<hi>六枚</hi>
　　每服一兩水煎服<lb/>
凡剛柔二痓皆可與小續命湯　但要識加減法若柔<lb/>
　痓自汗者去麻黄夏間及病有熱者減桂枝一半冬<lb/>
　及初春去黄芩<lb/>
千金續命湯　卒中半身不遂手足拘急不得屈伸身<lb/>
　體冷或智或痴或身強直不語或生或死狂言不可<lb/>
　名狀角弓反張或欲得食或不用食大小便不利皆<lb/>
<pb n="KR3e0076_WYG_014-43a"/>
　療之<lb/>
　人參　桂心　川歸　獨活　黄芩　甘草<hi>炙</hi>乾薑<lb/>
　<hi>炮各七錢半</hi>石膏<hi>一兩/半</hi>杏仁<hi>四十枚</hi>
　　以水九升煮取三升分温三服日二服無汗者加<lb/>
　　麻黄<lb/>
若汗後不解乍靜乍躁目直視口噤往來寒熱脈弦者<lb/>
　少陽風痓宜柴胡加防風湯<lb/>
　柴胡　防風<hi>各一兩</hi>人參　黄芩<hi>各五/錢</hi>半夏<hi>六錢</hi>生薑<lb/>
<pb n="KR3e0076_WYG_014-43b"/>
　甘草<hi>各六錢半</hi>棗<hi>三枚</hi>
　　每服一兩水煎<lb/>
倉公當歸湯　賊風口噤角弓反張痓証<lb/>
　川歸　防風<hi>各七錢半</hi>獨活<hi>一兩/半</hi>附子<hi>一/枚</hi>細辛<hi>五/錢</hi>麻黄<hi>一兩</hi>
　<hi>三錢</hi>
　　酒五升煮取三升服一升口不開者格口納之一<lb/>
　　服當蘇二服小汗三服大汗<lb/>
活人八物白术散　隂痓一二日面腫手足厥冷筋脈<lb/>
<pb n="KR3e0076_WYG_014-44a"/>
　拘急汗不出恐隂氣内傷<lb/>
　麻黄　白术　茯苓　五味子　羌活<hi>各五錢</hi>桂心<lb/>
　附子<hi>各三分</hi>良薑<hi>一分</hi>
　　每四錢薑五片水煎服<lb/>
附子散　隂痓手足厥逆筋脈拘急汗出不止頭項强<lb/>
　直頭搖口噤<lb/>
　桂心　川芎<hi>各三錢</hi>附子<hi>炮/</hi>白术<hi>各一/兩</hi>獨活<hi>五錢</hi>
　　每三錢棗一枚水煎服<lb/>
<pb n="KR3e0076_WYG_014-44b"/>
桂心白术湯　隂痓手足厥冷筋脈拘急汗出不止<lb/>
　白术　防風　甘草　桂心　川芎　附子<lb/>
　　每五錢薑五片棗二枚水煎温服<lb/>
丹溪治虚婦因怒手足強直十指如束右手脈弦虚左<lb/>
　手脈弦大而強稍堅此風木攻脾土宜速㵼肝氣助<lb/>
　肺金補脾土之隂<lb/>
　黄連<hi>二錢</hi>南星　白术　人參　黄芩　天麻　川芎<lb/>
　木通　陳皮　青皮<hi>各五錢</hi>甘草<hi>一分</hi>
<pb n="KR3e0076_WYG_014-45a"/>
　　水煎入姜汁辣服<lb/>
肘後方　中風體強直不得屈伸反覆刮枳樹皮細切<lb/>
　一升以酒二升浸一宿每日温服半升酒盡再作<hi>即枳</hi>
　<hi>實樹皮去風濕效</hi>
千金方　治口噤手足不隨而手體強直<lb/>
　伏龍肝五升以水七升攪匀取汁飲之<lb/>
　　痓痙辯<lb/>
生生子曰丹溪云痓當作痙傳寫之悮耳攷之諸書亦<lb/>
<pb n="KR3e0076_WYG_014-45b"/>
　未有能辯之詳註之確者惟郭雍氏云痙與痓當是<lb/>
　二病謂昔劉寅氏有言病以時發者謂之痙不以時<lb/>
　發者謂之痓似亦未能詳悉厥後以其所歴見及治<lb/>
　之效與不效者反覆考覈二症之名二字之義其用<lb/>
　心可謂至勤至懇者矣然終未能昭著允若故後之<lb/>
　人疑其為二症者不亦宜乎愚按靈素仲景以下諸<lb/>
　書云痓云痙字雖兩般治多雷同殆亦不必犁而為<lb/>
　二也苦辯之則愈支離膚見謂痓乃病之名痙乃病<lb/>
<pb n="KR3e0076_WYG_014-46a"/>
　之狀原其有剛柔二種以病發之時而經筋脈絡僵<lb/>
　勁角弓反張故曰痙痙是勁急也是以其病發之狀<lb/>
　象而名之也不然何歴代諸公或以治痓之方治痙<lb/>
　或以治痙之方治痓諸皆能效治既同而不殊則症<lb/>
　當一而不二也焉用分<lb/>
　　勞風<hi>即痓之類</hi>
丹溪曰痓比癎為虚蓋因勞汗遇風内挾太陽寒濕之<lb/>
　邪治亦與痓同法但當視其所勞則知虚在何臓如<lb/>
<pb n="KR3e0076_WYG_014-46b"/>
　房勞則腎虚汗出腠理開風入皮腠得寒則閉風不<lb/>
　能出與水俱行其人當目下腫如卧蠶之狀戴人云<lb/>
　腎主水其經至于目下故也不禁房室則死眀其虚<lb/>
　在腎也所以闗于太陽何也太陽主寒其經最在外<lb/>
　腠理得寒則閉故太陽先受邪也治宜八物白术散<lb/>
　倉公當歸湯<lb/>
黄茋湯　汗多氣虚發痓<lb/>
　黄茋<hi>蜜炙二錢</hi>人參　白术　茯苓　白芍<hi>炒各/一錢</hi>甘草<hi>炙八</hi>
<pb n="KR3e0076_WYG_014-47a"/>
　<hi>分</hi>桂枝<hi>五分</hi>
　　水煎服<lb/>
當歸散　血虚及去血過多發痓<lb/>
　當歸<hi>酒洗二錢</hi>川芎　熟地　防風　黄茋<hi>各一/錢</hi>芍藥<hi>一錢</hi>
　<hi>半</hi>甘草<hi>四分</hi>
　　水煎服<lb/>
理氣平肝散　七情所傷發痓<lb/>
　烏藥　香附<hi>各一錢半</hi>青皮　枳殻　芍藥　川芎　柴<lb/>
<pb n="KR3e0076_WYG_014-47b"/>
　胡　木香<hi>各一錢</hi>甘草<lb/>
　　薑三片水煎服木香磨水二匙加入<lb/>
清痰湯　痰火攻作項強口噤角張反痓<lb/>
　山梔　黄芩　半夏<hi>炮</hi>橘紅　茯苓　𤓰蔞仁　枳<lb/>
　殻　貝母　香附<hi>童便浸各一錢</hi>甘草<hi>五分</hi>
　　水煎入竹瀝薑汁各三四匙食逺服<lb/>
去濕清熱散<lb/>
　白术<hi>二錢</hi>蒼术<hi>二錢/半</hi>澤㵼　茯苓　天花粉　山梔<hi>各一</hi>
<pb n="KR3e0076_WYG_014-48a"/>
　<hi>錢</hi>羌活<hi>七/分</hi>甘草<hi>四分</hi>
　　水煎服<lb/>
芎枳丸　治勞風強上𠖇視肺熱上壅唾稠<lb/>
　川芎　枳殻<hi>等分</hi>
　　為末蜜丸桐子大每服三五十丸食後温水下日<lb/>
　　三服<lb/>
祛風清金散　肺熱壅盛痰唾如膿<lb/>
　防風　括蔞根　桔梗　枳殻　旋覆花　川芎<hi>各一</hi>
<pb n="KR3e0076_WYG_014-48b"/>
　<hi>錢</hi>山梔　黄芩　貝母　𤓰蔞仁<hi>炒</hi>茯苓　天門冬<lb/>
　麥門冬　橘紅<hi>各八分</hi>五味子<hi>十五/粒</hi>甘草<hi>四分</hi>
　　水煎服<lb/>
生生子曰按内經評熱病論篇帝曰勞風之病何如岐<lb/>
　伯曰勞風發在肺下其為病也使人強上𠖇視唾出<lb/>
　若涕惡風而振寒此為勞風之病帝曰治之柰何岐<lb/>
　伯曰以救俛仰巨陽引精者三日中年者五日不精<lb/>
　者七日欬出清黄涕其狀如膿大如彈丸從口中若<lb/>
<pb n="KR3e0076_WYG_014-49a"/>
　鼻中出不出則傷肺傷肺則死也<hi>引精謂目中之精眀引動䏻辨人與</hi>
　<hi>物也</hi>
啓𤣥子註曰勞風者從勞風生故曰勞風勞謂腎勞也<lb/>
　腎脈者従腎上貫肝膈入肺中故腎勞風生上居肺<lb/>
　下也強上好仰也𠖇視謂合眼視不眀也腎精不足<lb/>
　外吸膀胱膀胱氣不能上營故使人頭項強而視不<lb/>
　眀也肺被風薄勞氣上薰故令唾出若鼻涕狀腎氣<lb/>
　不足陽氣内攻勞熱相合故惡風而振寒肺傷則營<lb/>
<pb n="KR3e0076_WYG_014-49b"/>
　衛散解魄不内治故死林氏謂強上者似角弓反張<lb/>
　也𠖇視者目開不見物也凡痓病皆同不識人或反<lb/>
　視斜視也治法當與痓同千金方𠖇視作目眩<lb/>
　　不得卧<lb/>
靈樞曰病而不得眠者何氣使然岐伯曰衛氣不得入<lb/>
　于隂常留于陽留于陽則陽氣滿陽氣滿則陽蹻盛<lb/>
　不得入于隂則隂氣虚故目不瞑矣<hi>大惑論</hi>
黄帝問于伯髙曰夫邪氣之客人也或令人目不瞑不<lb/>
<pb n="KR3e0076_WYG_014-50a"/>
　卧出者何氣使然伯髙曰五穀入於胃也其糟粕津<lb/>
　液宗氣分為三隧故宗氣積于胸中出於喉嚨以貫<lb/>
　心脈而行呼吸焉營氣者秘其津液注之於脈化以<lb/>
　為血以榮四末内注五臓六腑以應刻數焉衛氣者<lb/>
　出其悍氣之漂疾而先行于四末分肉皮膚之間而<lb/>
　不休者也晝日行于陽夜行于隂常從足少隂之分<lb/>
　間行于五臓六腑今厥氣客于五臓六腑則衞氣獨<lb/>
　衛其外行于陽不得入於隂行于陽則陽氣盛陽氣<lb/>
<pb n="KR3e0076_WYG_014-50b"/>
　盛則陽蹻䧟不得入于隂隂虚故目不瞑黄帝曰善<lb/>
　治之柰何伯髙曰補其不足㵼其有餘調其虚實以<lb/>
　通其道而去其邪飲以半夏湯一劑隂陽已通其卧<lb/>
　立至黄帝曰善此所謂決瀆壅塞經絡大通隂陽和<lb/>
　得者也願聞其方伯髙曰其湯方以流水千里以外<lb/>
　者八升揚之萬遍取其清者五升煮之炊以葦薪火<lb/>
　沸置秫米一升治半夏五合徐炊令竭為一升半去<lb/>
　其滓飲汁一小杯日三稍益以知為度故其病新發<lb/>
<pb n="KR3e0076_WYG_014-51a"/>
　者覆杯則卧汗出則已矣久者三飲而已矣<hi>此去飲之劑也</hi>
内經曰胃不和則卧不安帝曰人之不能偃卧者何也<lb/>
　岐伯曰肺者臓之蓋也肺氣盛則肺大肺大則不能<lb/>
　偃卧<lb/>
王海蔵云膽虚不眠寒也<hi>聖恵方酸棗仁炒為末以竹葉湯調服</hi>
張子和治一富家婦人因思慮過甚二年不得寐無藥<lb/>
　可療其夫求治脈之兩手俱緩此脾受邪也脾主思<lb/>
　故也乃與其夫約以怒激之多取其財飲酒數日不<lb/>
<pb n="KR3e0076_WYG_014-51b"/>
　處一法而去其婦大怒汗出是夜困眠如此者八九<lb/>
　日不寤自是食其脈得平<hi>此怒勝思故也</hi>
　腫病令人不得卧卧則驚驚則欬甚此水氣凌肺也<lb/>
温膽湯治大病後虚煩不得眠或則驚悸極效<lb/>
丹溪治煩不得眠益元散加牛黄服之<lb/>
有心血不足而不寐者用益榮湯<lb/>
仲景酸棗湯　治虚煩不得眠<lb/>
　酸棗仁<hi>二升</hi>甘草<hi>一/兩</hi>知母　茯苓　川芎<hi>各二兩</hi>
<pb n="KR3e0076_WYG_014-52a"/>
　　水八升煮酸棗仁得六升納諸藥煎取三升分温<lb/>
　　三服　一方加生薑二兩<lb/>
本事鼈甲丸　膽虚不得眠四肢無力<lb/>
　酸棗仁　鼈甲　羌活　牛膝　黄茋　人參　五<lb/>
　味子<hi>各等分</hi>
　　蜜丸梧子大每四五十丸温酒下<lb/>
聖恵酸棗地黄湯　骨蒸勞煩心不得眠<lb/>
　酸棗仁<hi>一兩</hi>
<pb n="KR3e0076_WYG_014-52b"/>
　　水一大碗半研絞取汁下米二合煮粥熟再入地<lb/>
　　黄汁一合更煮過不計時服之<lb/>
六物湯治振悸不得眠　四君子加酸棗仁生薑煎服<lb/>
許學士珍珠母丸　肝虚内受風邪卧則寛散而不収<lb/>
　狀若驚悸<lb/>
　珍珠母<hi>另研末三錢</hi>當歸　熟地<hi>各一兩半</hi>人參　茯苓　酸<lb/>
　棗仁　栢子仁　犀角<hi>各一兩</hi>沈香　龍齒<hi>各五錢</hi>
　　為末蜜丸梧子大辰砂為衣每四五十丸金銀薄<lb/>
<pb n="KR3e0076_WYG_014-53a"/>
　　荷湯下日午及夜服　一方多虎睛一對麝香一錢<lb/>
獨活湯　治同前相兼服<lb/>
　獨活　羌活　人參　前胡　細辛　半夏　酸棗<lb/>
　仁　沙參　茯苓　甘草　五味子<hi>各等分</hi>
　　每七錢薑三片烏梅一箇不拘時煎服<lb/>
　紹興癸丑予待次四眀有董生者患神氣不寧每卧<lb/>
　則魂飛揚覺身在牀而神魂離體驚悸多魘通夕無<lb/>
　寐更醫不効予為診視詢之曰醫作何病治董曰衆<lb/>
<pb n="KR3e0076_WYG_014-53b"/>
　皆以為心病予曰以脈言之肝經受邪非心病也肝<lb/>
　氣因虚邪氣襲之肝蔵魂者也遊魂為變平人肝不<lb/>
　受邪卧則魂歸于肝神靜而得寐今肝有邪魂不得<lb/>
　歸是以卧則魂飛揚若離體也肝主怒故小怒則劇<lb/>
　董欣然曰前此未之聞雖未服藥已覺沈疴去體矣<lb/>
　願求治之予曰公且持此説與衆醫議所治之方而<lb/>
　徐質之閲旬日復至云醫徧議古今方無與病相對<lb/>
　者故予處此二方以贈服一月而病悉除此方用真<lb/>
<pb n="KR3e0076_WYG_014-54a"/>
　珠母為君龍齒佐之真珠母入肝經為第一龍齒與<lb/>
　肝同類也龍齒虎睛今人例以為鎮心藥殊不知龍<lb/>
　齒安魂虎睛定魄各言其類也蓋東方蒼龍木也屬<lb/>
　肝而蔵魂西方白虎金也屬肺而蔵魄龍能變化故<lb/>
　魂遊而不定虎能專靜故魄止而有守予謂治魄不<lb/>
　寧者宜以虎睛治魂飛揚者宜以龍齒萬物有成理<lb/>
　而不失在夫人達之而已<lb/>
益榮湯　血不足不寐及怔忡驚悸<lb/>
<pb n="KR3e0076_WYG_014-54b"/>
　當歸　黄茋　逺志　酸棗仁<hi>炒</hi>茯神　栢子仁<lb/>
　麥冬　白芍　人參　紫石英<hi>各一錢</hi>木香<hi>七/分</hi>甘草<hi>五分</hi>
　　薑三片棗二枚水煎服<lb/>
　　多卧<lb/>
黄帝曰人之多卧者何氣使然岐伯曰此人腸胃大而<lb/>
　皮膚濕而分肉不解焉腸胃大則衛氣留久皮膚濕<lb/>
　則分肉不解其行遲夫胃氣者晝常行于陽夜行于<lb/>
　隂故陽氣盡則寐隂氣盡則寤故腸胃大則衛氣行<lb/>
<pb n="KR3e0076_WYG_014-55a"/>
　留乆皮膚濕分肉不解則行遲留于隂也久其氣不<lb/>
　精則目瞑故多卧矣其腸胃小皮膚滑以緩分肉解<lb/>
　則衛氣留于陽也久故少瞑焉黄帝曰其非常經也<lb/>
　卒然多卧者何氣使然岐伯曰邪氣留于上焦上焦<lb/>
　閉而不通已食若飲湯衛氣留久於隂而不行故卒<lb/>
　然多卧焉<hi>大惑篇</hi>
海蔵曰膽實多睡熱也<lb/>
生棗湯　治膽熱多睡<lb/>
<pb n="KR3e0076_WYG_014-55b"/>
　生酸棗仁<lb/>
　　為末茶薑汁調服<lb/>
又方　生酸棗仁<hi>一兩</hi>臈茶<hi>二兩</hi>　以生薑汁塗炙微焦為<lb/>
　　末每服二錢水七分煎六分温服<lb/>
醒睡湯<lb/>
　酸棗仁　沙參<hi>各一錢半</hi>麥冬<hi>一/錢</hi>茯神　甘草<hi>各五分</hi>
　　薑一片水煎服<lb/>
　　煩躁門<lb/>
<pb n="KR3e0076_WYG_014-56a"/>
仲景云煩屬肺躁屬腎火入於肺則煩入于腎則躁大<lb/>
　抵煩躁皆心火為病火旺則金爍而水虧也惟火獨<lb/>
　存故肺腎合而為煩躁又脾經絡于心中心經起于<lb/>
　脾中二經相摶濕熱生煩夫煩者擾擾心亂兀兀欲<lb/>
　吐怔忡不安<lb/>
成無已曰煩為擾亂而煩躁為憤怒而躁合而言之煩<lb/>
　躁為熱也析而言之煩陽也躁隂也煩為熱之輕者<lb/>
　躁為熱之甚者<lb/>
<pb n="KR3e0076_WYG_014-56b"/>
陳無擇曰内熱為煩外熱為躁又曰虚煩身不覺熱頭<lb/>
　目昏疼口乾咽燥不渇清清不寐皆虚煩也<lb/>
婁英曰先賢治煩躁齊作有屬熱者有屬寒者獨煩而<lb/>
　不躁者多屬熱惟悸而煩者為虚寒躁不煩者多屬<lb/>
　寒惟火邪者為熱蓋煩者心中煩或胸中煩皆内熱<lb/>
　也躁者身體手足躁擾或祼體不欲近衣或欲坐井<lb/>
　中為外熱也内熱者有本之熱故多屬熱外熱者多<lb/>
　是無根之火故屬寒也<lb/>
<pb n="KR3e0076_WYG_014-57a"/>
生生子曰仲景成無已二公所論煩躁皆為火熱是祖<lb/>
　内經夫熱病皆傷寒之類也乃傷寒家語言其邪自<lb/>
　外而入至于煩躁皆為熱候予謂躁有隂陽煩有虚<lb/>
　實陶節庵曰先煩而躁者為實先悸而煩者為虚又<lb/>
　曰煩漸生躁有隂陽虚實之别心熱則煩陽實隂虚<lb/>
　腎熱則躁隂實陽虚煩為熱輕躁為熱重此亦傷寒<lb/>
　家語也雜症之煩躁又各有虚實寒熱不同須當分<lb/>
　别而治虚煩者心中擾亂精神不能任持似脹不脹<lb/>
<pb n="KR3e0076_WYG_014-57b"/>
　悒悒悶悶飲食不甘羙睡卧不安寧者是也治以養<lb/>
　心血鎮火安神之劑如安神丸之類實煩者或心火<lb/>
　燔盛或水飲痰涎停于胸膈壅悶不安者是也治以<lb/>
　消痰逐飲散邪之劑如梔子豆豉湯蠲飲湯五苓散<lb/>
　之類陽躁者煩渇欲飲憤激躁怒二便不利經云諸<lb/>
　躁狂越皆屬于火者是也治如丹溪用妙香丸之類<lb/>
　隂躁者渇不欲飲極其躁擾或上熱下寒此為隂盛<lb/>
　格陽為陽氣虚<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>不能復入皇皇欲坐井中者是也<lb/>
<pb n="KR3e0076_WYG_014-58a"/>
　治以理中湯四逆湯之類大抵煩症多屬于虚經曰<lb/>
　夏脈者心也其不及令人煩心又云肝腎脾虚皆令<lb/>
　人體重煩寃迹是知煩多由于虚也當尋傷寒法外<lb/>
　之治今錄治方于左以備採用<lb/>
内外俱虚身冷而汗出㣲嘔而煩擾手足厥逆不得安<lb/>
　靜者死　熱病七八日其脈㣲細小便不利加暴口<lb/>
　燥脈代舌黑焦乾者死<lb/>
保命集云起卧不安睡不穩謂之煩宜梔豉湯竹葉石<lb/>
<pb n="KR3e0076_WYG_014-58b"/>
　膏湯<lb/>
活人書云但獨熱者虚煩也諸虚煩熱與傷寒相似但<lb/>
　不惡寒身不疼痛故知非傷寒也不可發汗頭不痛<lb/>
　脈不𦂳數故知非裏實也不可下病此者内外皆不<lb/>
　可攻攻之必遂煩渇當與竹葉湯若嘔者與陳皮湯<lb/>
　一劑不愈再與之孫真人云此法數用有效<lb/>
陳皮湯<lb/>
　陳皮<hi>一兩半</hi>甘草<hi>炙/</hi>竹茹<hi>各五/錢</hi>人參<hi>一錢半</hi>
<pb n="KR3e0076_WYG_014-59a"/>
　　每服七錢薑三片棗二枚水煎服<lb/>
淡竹茹湯　心虚悶頭疼短氣内熱不解心中悶亂及<lb/>
　産婦心虚驚悸煩悶欲絶<lb/>
　麥門冬<hi>去心</hi>小麥<hi>各二/兩半</hi>甘草<hi>炙一/兩</hi>人參　茯苓<hi>各一兩半</hi>半<lb/>
　夏<hi>湯洗二兩</hi>
　　每服四錢薑七片棗二枚淡竹茹一塊水煎服<lb/>
東垣硃砂安神丸　心亂煩熱怔忡心神顛倒兀兀欲<lb/>
　吐胸中氣亂而熱有似懊憹之狀皆膈上血中伏熱<lb/>
<pb n="KR3e0076_WYG_014-59b"/>
　蒸蒸不安宜用權法以鎮隂火之浮行以養上焦之<lb/>
　元氣用甘草之甘温補之當歸生地又為長生隂血<lb/>
　之聖藥黄連去心煩除濕熱硃砂納浮㳺而安神眀<lb/>
　　方見怔忡門<lb/>
仲景下痢後更煩按之心下濡者為虚煩也梔豉湯主<lb/>
　之<lb/>
丹溪治一女子年二十餘嵗在室素強健六月間發煩<lb/>
　悶困<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>不食發時欲入井六脈皆沈細而弱數兩日<lb/>
<pb n="KR3e0076_WYG_014-60a"/>
　後㣲渇衆以為病暑治不效四五日加嘔而人瘦手<lb/>
　心極熱喜在隂處漸成伏脈時妄語予急製局方妙<lb/>
　香丸如桐子大以井水下一丸半日許大便藥已出<lb/>
　病無退減遂以麝香水洗藥以針穿三竅次日以凉<lb/>
　水送下半日許大便下稠痰數升是夜得睡困頓伏<lb/>
　枕旬日而愈因記金匱云昔肥而今瘦者痰也遂作<lb/>
　此藥治之<lb/>
妙香丸丹溪云䟽決腸胃制伏木火藥也<lb/>
<pb n="KR3e0076_WYG_014-60b"/>
　辰砂<hi>飛五兩</hi>牛黄　龍腦　膩粉　麝<hi>研各/一兩</hi>巴豆<hi>二百五十</hi>
　<hi>粒去皮膜炒熟研</hi>金箔<hi>九十片</hi>
　　右研匀煉黄蠟六兩入好蜜三分同煉令勻為丸<lb/>
　　每兩作三十丸如要此藥速行針刺一眼子冷水<lb/>
　　浸少時服效更速小兒百病丸如菉豆大<lb/>
逺志湯　治心虚煩熱夜卧不寧及病後虚煩<lb/>
　逺志<hi>去心</hi>黄茋　當歸　麥冬　石斛　酸棗仁<hi>炒各一錢</hi>
　<hi>二分</hi>人參　茯神<hi>各七/分</hi>甘草<hi>五分</hi>
<pb n="KR3e0076_WYG_014-61a"/>
　　水煎服　煩甚者加竹葉知母<lb/>
竹葉湯　傷寒大病後及霍亂吐㵼後心虚煩悶内熱<lb/>
　不解<lb/>
　竹葉　麥冬　人參　茯苓　小麥　半夏<hi>各一兩</hi>甘<lb/>
　草<hi>五錢</hi>
　　每六錢薑五片水煎服<lb/>
小草湯　虚勞憂思過度遺精白濁虚煩不安<lb/>
　小草　黄茋　川歸　麥冬　石斛　酸棗仁<hi>各一兩</hi>
<pb n="KR3e0076_WYG_014-61b"/>
　人參　甘草<hi>各五錢</hi>
　　每六錢薑五片水煎服<lb/>
地仙散　傷寒後伏暑後煩熱不安及虚勞不安<lb/>
　地骨皮<hi>二兩</hi>防風<hi>一/兩</hi>甘草<hi>五錢</hi>
　　每六錢薑五片水煎服<lb/>
竹茹麥冬湯　大病後表裏俱虚内無津液煩渇心躁<lb/>
　及諸虚煩熱與傷寒相似但不惡寒身不痛不可汗<lb/>
　下者<lb/>
<pb n="KR3e0076_WYG_014-62a"/>
　淡竹葉　麥門冬<hi>等分</hi>
　　每八錢水煎<lb/>
酸棗仁湯　霍亂吐下後増劇虚勞煩擾奔氣在胸中<lb/>
　不得眠或發寒熱頭疼暈悶<lb/>
　酸棗仁<hi>一兩七錢半</hi>人參　桂心<hi>各二/錢半</hi>知母　茯苓<hi>各三錢</hi>
　石膏<hi>五錢</hi>甘草<hi>二錢</hi>
　　每七錢薑棗煎服<lb/>
人參竹茹湯　胃口有熱嘔吐欬逆虚煩不安<lb/>
<pb n="KR3e0076_WYG_014-62b"/>
　人參<hi>五錢</hi>半夏<hi>一兩</hi>
　　分二帖加薑七片陳皮二錢半竹茹一錢水煎服<lb/>
竹茹石膏湯　大病後餘熱煩悶<lb/>
温膽湯　大病後虚煩不得眠及驚悸<lb/>
五苓散　水停心下作驚悸煩悶<lb/>
清心蓮子飲　方見癃閉門<lb/>
梔子豆豉湯　治邪在上焦<lb/>
四逆湯<lb/>
<pb n="KR3e0076_WYG_014-63a"/>
理中湯<lb/>
　　健忘門<lb/>
戴元禮曰健忘者為事有始無終言談不知首尾此以<lb/>
　為病之名非比生成之愚頑也<lb/>
靈樞經曰人之善忘者何氣使然岐伯曰上氣不足下<lb/>
　氣有餘腸胃實而心氣虚虚則榮衛留于下久之不<lb/>
　以時上故善忘也<lb/>
丹溪心法曰此証皆由憂思過度損其心胸以致神舍<lb/>
<pb n="KR3e0076_WYG_014-63b"/>
　不清遇事多忘病在心脾凡思傷脾以故令人轉盼<lb/>
　遺忘治之以歸脾湯須兼理心脾神寧意定其証自<lb/>
　除也<lb/>
歸脾湯　思慮過度勞傷心脾健忘怔忡<lb/>
　白术　茯神　黄茋　酸棗仁<hi>各一兩</hi>人參　木香<hi>各五</hi>
　<hi>錢</hi>甘草<hi>炙二錢半</hi>
　　每六錢薑三片棗二枚圓眼肉五枚水煎服<lb/>
定志丸　心氣不定恍惚多忘<lb/>
<pb n="KR3e0076_WYG_014-64a"/>
　逺志　石菖蒲<hi>各二兩</hi>人參<hi>一/兩</hi>白茯苓<hi>三兩</hi>
　　右末煉蜜丸梧子大硃砂為衣每服三十丸米飲<lb/>
　　下　一方加茯神<lb/>
加味茯苓湯　痰迷心竅健忘失事<lb/>
　二陳湯加益智仁香附人參薑水煎服<lb/>
讀書丸　健忘服之日記千萬言<lb/>
　石菖蒲　兎絲子　逺志<hi>各一兩</hi>地骨皮<hi>二兩</hi>生地　五<lb/>
　味子　川芎<hi>各一兩</hi>
<pb n="KR3e0076_WYG_014-64b"/>
　　為末薄糊丸梧子大每服七八十丸臨卧白湯下<lb/>
孔子大聖枕中湯　常服令人聰眀<lb/>
　龜甲　龍骨　逺志　菖蒲<hi>各等分</hi>
　　為末酒服方寸匕日三服<lb/>
聖惠千金翼同　補心虚治健忘令人耳目聰眀以戊<lb/>
　子日服之開心不忘<lb/>
　菖蒲　逺志<hi>各等分</hi>
　　為末每服方寸匕常服令人耳目聰眀從外見裏<lb/>
<pb n="KR3e0076_WYG_014-65a"/>
　　令人長生去三百病毒不能為害<lb/>
二丹丸　安神定志和血治健忘<lb/>
　熟地黄　天門冬　丹參<hi>各一兩半</hi>茯苓　甘草<hi>各一兩</hi>逺<lb/>
　志　人參<hi>各五錢</hi>麥門冬<hi>一兩</hi>
　　右末煉蜜丸梧子大硃砂五錢為衣每服五十丸<lb/>
　　白湯下<lb/>
又讀書方<lb/>
　菖蒲逺志桂甘草　地骨人參巴㦸天<lb/>
<pb n="KR3e0076_WYG_014-65b"/>
　倍煮茯苓糊丸服　讀書日記萬千言<lb/>
狀元丸　教子第一方<lb/>
　菖蒲<hi>去毛</hi>逺志<hi>甘草水煮去/心各一兩</hi>白茯神<hi>去木/皮</hi>巴㦸天<hi>水煮去心</hi>
　<hi>五錢</hi>人參　地骨皮<hi>去心各三錢</hi>
　　右末用白茯苓去皮二兩糯米二兩共為粉用石<lb/>
　　菖蒲三錢煎濃湯去渣打糊為丸每食後午時臨<lb/>
　　睡各服三五十丸<lb/>
　赤水元珠卷十四<lb/>
</p>
<p>
</p>
  </div>
</body>
</text>
</TEI>
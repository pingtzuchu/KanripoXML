<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今刀劒録</head> <lb/>
    <p>
<pb n="KR3h0083_WYG_000-1a"/>
欽定四庫全書　　　　　子部九<lb/>
　提要<lb/>
　　古今刀劍錄　　　　　譜録𩔖一<hi>器物之屬</hi>
　　　　<hi>臣</hi>等謹案古今刀劍録一巻梁陶𢎞景撰𢎞<lb/>
　　　　景字通眀丹陽秣陵人齊初為奉朝請永眀<lb/>
　　　　十年上表辭祿止扵句曲山梁大同二年卒<lb/>
　　　　贈中散大夫諡貞白先生事蹟具梁書處士<lb/>
　　　　𫝊是書所記帝王刀劍自夏啓至梁武帝凡<lb/>
<pb n="KR3h0083_WYG_000-1b"/>
　　　　四十事諸國刀劍自劉淵至赫連勃勃凡十<lb/>
　　　　八事吴將刀周瑜以下凡十事魏將刀鍾㑹<lb/>
　　　　以下凡六事然闗張諸葛亮黄忠皆蜀將不<lb/>
　　　　應附入吳將中疑𫝊寫誤佚蜀將刀標題三<lb/>
　　　　字又董卓𡊮紹不應附魏亦不應在鄧艾郭<lb/>
　　　　淮之間均為顛舛至𢎞景生於宋代齊髙帝<lb/>
　　　　作相時已引為諸王侍讀而書中乃稱順帝<lb/>
　　　　準為楊玉所弑不應以身歴之事謬誤至此<lb/>
<pb n="KR3h0083_WYG_000-2a"/>
　　　　且𢎞景於武帝時卒而帝王刀劍一條乃預<lb/>
　　　　著武帝諡號並直斥其名尤乖事理疑其書<lb/>
　　　　已為後人所竄亂非盡𢎞景之本文然考唐<lb/>
　　　　李綽尚書故實引古今刀劍録云自古好刀<lb/>
　　　　劍多投伊水中以禳人膝之妖與此本所紀<lb/>
　　　　漢章帝鑄劔一條雖文字小有同異而大略<lb/>
　　　　相合則其来已久不盡出後人之贋造或亦<lb/>
　　　　張華博物志之流真偽參半也<lb/>
<pb n="KR3h0083_WYG_000-2b"/>
　　鼎録　　　　　　　譜録類一<hi>器物之屬</hi>
　　　　<hi>臣</hi>等謹案鼎録一卷舊本題梁虞荔撰考陳<lb/>
　　　　書列傳荔字山披㑹稽餘姚人釋褐為梁西<lb/>
　　　　中郎行㕘軍遷中書舍人侯景亂歸鄉里陳<lb/>
　　　　初召為太子中庶子領大著作東陽揚州二<lb/>
　　　　州大中正贈侍中諡曰徳是荔當為陳人稱<lb/>
　　　　梁者誤也其書不見於本傳唐志始著録然<lb/>
　　　　檢書中載有陳宣帝于太極殿鑄鼎之文荔<lb/>
<pb n="KR3h0083_WYG_000-3a"/>
　　　　卒于陳文帝天嘉二年下距臨海王光大二<lb/>
　　　　年宣帝嗣位時首尾七年安得預稱諡號其<lb/>
　　　　為後人所攙入無疑又卷首序文乃紀夏鼎<lb/>
　　　　應在黄帝條後亦必無識者以原書無序移<lb/>
　　　　掇其文盖流𫝊既久屢經竄亂真偽已不可<lb/>
　　　　辨特以其舊帙存之耳又按晁公武讀書志<lb/>
　　　　别出吳協鼎録一條通考與此書兩收之然<lb/>
　　　　其書他無所見疑吳字近虞協字近荔傳寫<lb/>
<pb n="KR3h0083_WYG_000-3b"/>
　　　舛訛因而誤分為二也乾隆四十六年十月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3h0083_WYG_000-4a"/>
欽定四庫全書<lb/>
　古今刀劒録<lb/>
　　　　　　　　　　　　梁　陶𢎞景　撰<lb/>
　夫刀劒之由岀已久矣前王後帝莫不鑄之但以小<lb/>
　事記注者不甚詳録遂使精竒挺異空成堙没慨然<lb/>
　有想遂為記云<lb/>
夏禹子帝啓在位十年以庚戌八年鑄一銅劒長三尺<lb/>
九寸後藏之秦望山腹上刻二十八宿文有背靣靣文<lb/>
<pb n="KR3h0083_WYG_000-4b"/>
為星辰背記山川日月<lb/>
啓子太康在位二十九年嵗在辛夘三月春鑄一銅劒<lb/>
上有八方靣長三尺二寸頭方<lb/>
孔甲在位三十一年以九年嵗次甲辰採牛首山鐡鑄<lb/>
一劎銘曰夾古文篆書長四尺一寸<lb/>
殷太甲在位三十二年以四年嵗次甲子鑄一劒長二<lb/>
尺文曰定光古文篆書<lb/>
武丁在位五十九年以元年嵗次戊午鑄一劒長三尺<lb/>
<pb n="KR3h0083_WYG_000-5a"/>
銘曰照膽古文篆書<lb/>
周昭王瑕在位五十一年以二年嵗次壬午鑄五劒各<lb/>
投五嶽銘曰鎮嶽尚方古文篆書長五尺<lb/>
簡王夷在位十四年以元年嵗次癸酉鑄一劒長三尺<lb/>
銘曰駿大篆書<lb/>
秦昭王稷在位五十二年以元年嵗次丙午鑄一劎長<lb/>
三尺銘曰誡大篆書<lb/>
秦始皇在位三十七年以三年嵗次丁巳採北祗銅鑄<lb/>
<pb n="KR3h0083_WYG_000-5b"/>
二劒名曰定秦小篆書李斯刻埋在阿房宫閣下一在<lb/>
觀臺下長三尺六寸<lb/>
前漢劉季在位十二年以始皇三十四年於南山得一<lb/>
鐡劒長三尺銘曰赤霄大篆書及貴常服之此即斬蛇<lb/>
劒也<lb/>
文帝恒在位二十三年以初元十六年嵗次庚午鑄三<lb/>
劎長三尺六寸銘曰神龜多刻龜形以應大横之兆帝<lb/>
崩命入𤣥武宫<lb/>
<pb n="KR3h0083_WYG_000-6a"/>
武帝徹在位五十四年以元光五年嵗次乙巳鑄八劒<lb/>
長三尺六寸銘曰八服小篆書嵩恒霍華㤗山五嶽皆<lb/>
埋之<lb/>
宣帝詢在位二十五年以本始四年鑄二劒長三尺一<lb/>
曰毛二曰貴以足下有毛故為之皆小篆書<lb/>
平帝衎在位五年以元始元年嵗次辛酉掘得一劒上<lb/>
有帝名因服之大篆書<lb/>
王莾在偽位十七年以建國五年嵗次庚午造威斗及<lb/>
<pb n="KR3h0083_WYG_000-6b"/>
神劒皆鍊五色石為之銘曰神勝萬里伏小篆書長三<lb/>
尺六寸<lb/>
更始劉聖公在偽位二年自造一劒銘曰更國小篆書<lb/>
後漢光武秀在位三十三年未貴時在南陽鄂山得一<lb/>
劒文曰秀霸小篆書帝常服之<lb/>
明帝莊在位十八年以永平元年嵗次戊午鑄一劒上<lb/>
作龍形沉之於洛水中水清時常有見之者<lb/>
章帝炟在位十三年以建初八年鑄一金劒令投於伊<lb/>
<pb n="KR3h0083_WYG_000-7a"/>
水中以厭人膝之怪𢎞景按水經云伊水有一物如人<lb/>
膝頭有爪人浴輒没不復出<lb/>
安帝祜在位十九年以元初六年鑄一劒藏峨眉山疑<lb/>
山王也<lb/>
順帝保在位十九年以永建元年鑄一劎長三尺四寸<lb/>
銘曰安漢小篆書後改年號<lb/>
靈帝宏在位二十二年以建寧三年鑄四劒文曰中興<lb/>
一劒無故自失並小篆書<lb/>
<pb n="KR3h0083_WYG_000-7b"/>
魏武帝曹操以建安二十年於幽谷得一劎長三尺六<lb/>
寸上有金字銘曰孟徳王常服之<lb/>
齊王芳以正始六年鑄一劒常服之無故自失但有空<lb/>
匣如故後有禪代之事兆始於此㝷為司馬氏所廢<lb/>
蜀主劉備以章武元年嵗次辛丑採金牛山鐡鑄八劒<lb/>
各長三尺六寸一備自服一與太子禪一與梁王理一<lb/>
與魯王永一與諸葛亮一與闗羽一與張飛一與趙雲<lb/>
並是亮書皆作風角處所有令稱元造刀五萬口皆連<lb/>
<pb n="KR3h0083_WYG_000-8a"/>
環及刃口列七十二錬柄中通之兼有二字房子容曰<lb/>
唐人尚書郎李章武本名方古貞元季年為東平帥李<lb/>
師古判官因理第掘得一劒上有章武字方古博物亞<lb/>
張茂先亦曰蜀相諸葛孔明所佩劒也乃改名師古為<lb/>
奏請為章武焉蓋蜀主八劎之一也<lb/>
後主禪延熈二年造一大劒長一丈二尺鎮劒口山徃<lb/>
徃人見光輝後人求之不獲<lb/>
呉王孫權以黄武五年採武昌銅鐡作千口劒萬口刀<lb/>
<pb n="KR3h0083_WYG_000-8b"/>
各長三尺九寸刀頭方皆是南銅越炭作之文曰大呉<lb/>
小篆書又赤烏年中有人得淮隂侯韓信劒帝以賜周<lb/>
瑜<lb/>
孫亮以建興二年鑄一劒文曰流光小篆書<lb/>
孫皓以建衡元年鑄一劒文曰皇帝呉王小篆書<lb/>
晉武帝司馬炎以咸寧元年造八千口刀銘曰司馬<lb/>
懐帝熾以永嘉元年造一劒長五尺銘曰步光小篆書<lb/>
成帝衍以咸和元年造十三口刀銘曰興國<lb/>
<pb n="KR3h0083_WYG_000-9a"/>
穆帝𥅆以永和五年於房山造五口劒銘曰五方單符<lb/>
𨽻書<lb/>
孝武帝昌明以大元元年於華山頂埋一劒銘曰神劎<lb/>
𨽻書<lb/>
宋武帝劉裕以永初元年鑄一刀銘其背曰定國小篆<lb/>
書長四尺後入於梁<lb/>
少帝義符以景平元年造一刀銘曰五色小篆書<lb/>
後廢帝昱以元徽二年於蔣山頂造一劒銘曰永昌篆<lb/>
<pb n="KR3h0083_WYG_000-9b"/>
書<lb/>
順帝凖以昇明元年掘得一刀銘曰上血其刀照一室<lb/>
帝竒之至二年七月帝使楊玉候織女玉候女不得懼<lb/>
死用以弑帝果如銘故知吉凶其徵先見矣<lb/>
齊高帝蕭道成以建元二年造一刀銘曰定業長五尺<lb/>
篆書自制之<lb/>
明帝鸞以建武二年造一刀銘曰朝儀長四尺小篆書<lb/>
梁武帝蕭衍以天監二年即位至普通中嵗在庚子命<lb/>
<pb n="KR3h0083_WYG_000-10a"/>
𢎞景造神劒十三口用金銀銅鐡錫五色合為之長短<lb/>
各依劒術法文曰服之者永治四方並小篆書<lb/>
　　　諸小國刀劒總在此<lb/>
前趙劉淵以元熈二年造一刀長三尺九寸文曰滅賊<lb/>
𨽻書<lb/>
後趙石勒以建平二年造一刀用五百金工用萬人頭<lb/>
尖長三尺六寸銘曰建平𨽻書勒未貴時耕地得一刀<lb/>
銘曰石氏昌篆書<lb/>
<pb n="KR3h0083_WYG_000-10b"/>
石季龍以建武十四年造一刀長五尺銘曰皇帝石氏<lb/>
𨽻書<lb/>
後蜀李雄以晏平元年造刀五百口文曰騰馬𨽻書<lb/>
前凉張寔造刀百口無故刀盡失文曰覇<lb/>
後魏昭成帝拓䟦犍以建國元年於赤冶城鑄刺刀十<lb/>
口金鏤赤冶字<lb/>
道武帝珪以登國元年於嵩阿鑄一劒銘曰鎮山𨽻書<lb/>
明元帝嗣以泰常元年造一劎長四尺銘背曰太常至<lb/>
<pb n="KR3h0083_WYG_000-11a"/>
真君元年有道士繼天師白為帝造劒長三尺六寸𨽻<lb/>
書因改元真君<lb/>
宣武帝恪以景明元年於白鹿山造一刀文曰白鹿𨽻<lb/>
書<lb/>
前秦苻堅以甘露四年造一刀用五千工銘曰神術𨽻<lb/>
書<lb/>
前燕慕容儁以元璽元年造二十八口刀銘曰二十八<lb/>
將𨽻書<lb/>
<pb n="KR3h0083_WYG_000-11b"/>
後燕慕容垂以建興元年造二刀長七尺一雄一雌𨽻<lb/>
書若别處之則鳴<lb/>
後秦姚萇以建初元年造一刀銘曰中山長三尺七寸<lb/>
𨽻書<lb/>
西秦乞伏國仁以建義三年造一刀銘曰建義𨽻書<lb/>
後凉吕光以麟嘉元年造一刀銘背曰麟嘉長三尺六<lb/>
寸<lb/>
南凉秃髪烏孤以太初三年造一刀狹小長二尺五寸<lb/>
<pb n="KR3h0083_WYG_000-12a"/>
青色匠人曰當作之時夢見一人被朱服云吾是太乙<lb/>
神來看汝作云此刀有獻必鳴後落突厥可汗所有也<lb/>
南燕慕容𤣥明以建平元年作刀四口文曰建平𨽻書<lb/>
西京李暠以永建元年造珠碧刀一口銘曰百勝𨽻書<lb/>
北凉沮渠䝉遜以永安三年造刀百口銘曰永安𨽻書<lb/>
夏州赫連勃勃以龍昇二年造五口刀背刃有龍雀環<lb/>
兼金縷作一龍形長三尺九寸銘曰古之利器呉楚湛<lb/>
盧大夏龍雀名冠神都可以懐逺可以柔邇如風靡草<lb/>
<pb n="KR3h0083_WYG_000-12b"/>
威服九區宋王劉裕破長安得此刀後入於梁<lb/>
　　　呉將刀<lb/>
周瑜作南郡太守造一刀背上有盪冦將軍字八分書<lb/>
蔣欽拜列郡司馬造一刀文曰司馬𨽻書<lb/>
周㓜平撃曹公勝拜平虜將軍因造一刀銘背曰㓜平<lb/>
董元成少果勇自打鐡作一刀後討黄祖於䝉衝河元<lb/>
成引刀斷衝頭為二流拜大司馬號斷䝉刀<lb/>
潘文拜偏將軍為擒闗羽拜固陵太守因造一刀銘曰<lb/>
<pb n="KR3h0083_WYG_000-13a"/>
固陵<lb/>
朱理君少受征討黄武中累功拜安國將軍作一佩刀<lb/>
文曰安國<lb/>
闗羽為先主所重不惜身命自採都山鐡為二刀銘曰<lb/>
萬人及羽敗羽惜刀投之水中<lb/>
張飛初拜新亭侯自命匠鍊赤朱山鐡為一刀銘曰新<lb/>
亭侯蜀大將也後被范强殺强將此刀入於呉<lb/>
諸葛亮定黔中從青石祠過遂抽刀刺山投刀不㧞而<lb/>
<pb n="KR3h0083_WYG_000-13b"/>
去行人莫測<lb/>
黄忠漢先主定南郡得一刀赤如血於漢中撃夏侯軍<lb/>
一日之中手刃百數<lb/>
　　　魏將刀<lb/>
鍾會克蜀於成都土中得一刀文曰太一會死入帳下<lb/>
王伯昇伯昇後渡江刀遂飛入水<lb/>
鄧艾年十二曾讀陳太丘碑碑下掘得一刀黑如漆長<lb/>
三尺餘刀上常有氣凄凄然時人以為神物<lb/>
<pb n="KR3h0083_WYG_000-14a"/>
董卓少時耕野得一刀無文字四面隱起作山雲文劚<lb/>
玉如泥及卓貴示五官郎將蔡邕邕曰此項羽之刀也<lb/>
袁紹在黎陽夢有一神授一寶刀及覺果在卧所銘曰<lb/>
思召紹觧之曰思召紹字也<lb/>
郭淮於太原得一刀文曰宜為將後遂為將軍及與蜀<lb/>
将戰敗失此刀<lb/>
王雙曾於市中買得一刀賣人曰得之者貴因不見雙<lb/>
後佩之為魏將後與曹真一刀换也<lb/>
<pb n="KR3h0083_WYG_000-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今刀劍録<lb/>
</p>
<p>
</p>
  </div>
</body>
</text>
</TEI>
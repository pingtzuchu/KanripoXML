<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3g0001_SBCK_000-1a"/>
陸績述玄<lb/>
績昔甞見同郡鄒邠字伯岐與邑人書嘆揚<lb/>
子雲所述太玄連推求玄本不能得也鎭南<lb/>
將軍劉景升遣梁國成竒脩好鄙州竒將玄<lb/>
經自隨時雖幅寫一通年尚暗稚甫學書毛<lb/>
詩王誼人事未能深索玄道真故不爲也後<lb/>
數年專精讀之半歳間粗覺其意於是草創<lb/>
注解未能也章陵宋仲子爲作解詁後竒復<lb/>
<pb n="KR3g0001_SBCK_000-1b"/>
銜命㝷盟佚子以所解付竒與安逺將軍彭<lb/>
城張子布績得覽焉仲子之思慮誠爲深篤<lb/>
然玄道廣逺淹廢歷載師讀斷絶難可一備<lb/>
故往往有違本錯誤績智意豈能弘𥙿顧聖<lb/>
人有所不知匹夫誤有所達加縁先王詢于<lb/>
芻蕘之誼故遂卒有所述就以仲子解爲本<lb/>
其合於道者因仍其說其失者因釋而正之<lb/>
所以不復爲一解欲令學者瞻覽彼此論其<lb/>
<pb n="KR3g0001_SBCK_000-2a"/>
曲直故合聮之爾夫玄之大義揲著之謂而<lb/>
仲子失其旨歸休咎之占靡所取定雖得文<lb/>
間義說大體乖矣書曰若網在綱有條而弗<lb/>
紊今綱不正欲弗紊不可得巳績不敢苟好<lb/>
著作以虚譽也庶合道眞使玄不爲後丗所<lb/>
尤而巳昔楊子雲述玄經而劉歆觀之謂曰<lb/>
雄空自苦今學經者有禄利然尚不能明易<lb/>
又如玄何吾恐後人用覆醤瓿雄笑而不應<lb/>
<pb n="KR3g0001_SBCK_000-2b"/>
雄卒大司空王邑納言嚴尤聞雄死謂桓譚<lb/>
曰必傳顧君與譚不及見也班固賛序雄事<lb/>
曰凡人貴逺賤近親見楊雄禄位容貌不能<lb/>
動人故輕其書楊子雲之言文誼至深論不<lb/>
詭於聖人若使遭遇時君更閱賢智爲所稱<lb/>
善則必度越諸子矣自雄之没至今四十餘<lb/>
年其法言大行而玄終未顯又張平子與崔<lb/>
子玉書曰乃者以朝駕明日披讀太玄經知<lb/>
<pb n="KR3g0001_SBCK_000-3a"/>
子雲特極隂陽之數也以其满汎故故時人<lb/>
不務此非特傳記之屬心實與五經擬漢家<lb/>
得二百歳卒乎所以作興者之數其道必顯<lb/>
一代常然之符也玄四百歳其興乎竭已精<lb/>
思以揆其義更使人難論隂陽之事足下累<lb/>
丗窮道極微子孫必命丗不絶且幅寫一通<lb/>
藏之以待能者績論數君所云知楊子雲太<lb/>
玄無疆也歆云經將覆没猶法言而今顯楊<lb/>
<pb n="KR3g0001_SBCK_000-3b"/>
歆之慮尋於是爲漏固曰法言大行而玄終<lb/>
未顯固雖云終不必其廢有愈於歆譚云必<lb/>
傳顧譚與君不見也而玄果傳譚所思過固<lb/>
逺矣平子云漢之四百其興乎漢元至今四<lb/>
百年矣其道大顯處期甚効厥迹速其最復<lb/>
優乎且以歆曆譜之隱奥班固漢書之淵弘<lb/>
桓譚新論之深逺尚不能鏡照玄經廢興之<lb/>
數況夫王邑嚴尤之倫乎覽平子書令子玉<lb/>
<pb n="KR3g0001_SBCK_000-4a"/>
深藏以待能者子玉爲丗大儒平子嫌不能<lb/>
理但令深藏益明玄經之爲乎驗雖平子焯<lb/>
亮其道處其熾興之期人之材意相倍如此<lb/>
雄難曰師曠之調鍾俟知音之在後孔子作<lb/>
春秋兾君子之將睹信哉斯言於是乎驗雄<lb/>
受氣純和韜真含道通敏叡達鉤深致逺建<lb/>
立玄經與聖人同趣雖周公繇大易孔子修<lb/>
春秋不能是過論其所述終年不能盡其美<lb/>
<pb n="KR3g0001_SBCK_000-4b"/>
也考之古今冝曰聖人昔孔子在衰周之時<lb/>
不見深識或遭困苦謂之佞人列國智士稱<lb/>
之達者不曰聖人唯弟子中言其聖耳逮至<lb/>
孟軻孫卿之徒及漢丗賢人君子咸並服德<lb/>
歸美謂之聖人用春秋以爲王法故遂隆崇<lb/>
莫有非毀楊子雲亦生衰亂之丗雖不見用<lb/>
智者識焉桓譚之絶倫稱曰聖人其事與孔<lb/>
子相似又述玄經平子處其將興之期果如<lb/>
<pb n="KR3g0001_SBCK_000-5a"/>
其言若玄道不應天合神平子無以知其行<lb/>
數若平子瞽言期應不冝効驗如合符契也<lb/>
作而應天非聖如何昔詩稱母氏聖善多方<lb/>
曰惟聖罔念作狂惟狂克念作聖洪範曰睿<lb/>
作聖孟軻謂柳下惠作聖人由是言之人之<lb/>
受性聦明純淑無所繫輆順天道履仁誼因<lb/>
可謂之聖人何常之有乎丗不達聖賢之數<lb/>
謂聖人如鬼神而非人類豈不逺哉凡人賤<lb/>
<pb n="KR3g0001_SBCK_000-5b"/>
近而貴逺聞績所云其笑必矣兾值識者有<lb/>
以察焉<lb/>
</p>
<p>
</p>
  </div>
</body>
</text>
</TEI>
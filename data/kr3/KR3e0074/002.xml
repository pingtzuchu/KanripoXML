<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石山醫案卷中</head> <lb/>
    <p>
<pb n="KR3e0074_WYG_002-1a"/>
欽定四庫全書<lb/>
　石山醫案卷中<lb/>
　　　　　　　　　　　　　明　陳桷　撰<lb/>
　　吐血<hi>咳血</hi>
一人年三十餘形瘦神瘁性急作勞傷於酒色仲冬吐<lb/>
　血二盥盆腹脹腸鳴不喜食飲醫作隂虛治不應明<lb/>
　年春又作食積治更灸中脘章門復吐血碗許灸瘡<lb/>
　不潰令食鮮魚愈覺不爽下午微發寒熱不知饑飽<lb/>
<pb n="KR3e0074_WYG_002-1b"/>
　予診其脉濇細而弱右脉尤覺弱而似弦曰此勞倦<lb/>
　飲食傷脾也宜用參茋白术歸身甘草甘温以養脾<lb/>
　生地麥門冬山枝甘寒以凉血陳皮厚朴辛苦以行<lb/>
　滯随時暄凉加减煎服乆乆庶或可安三年病愈後<lb/>
　往臨清買賣復縱酒色遂大吐血頓没<lb/>
一人年二十餘形瘦色脆病咳血醫用滋隂降火及清<lb/>
　肺之藥延及二年不减又一醫用茯苓補心湯及參<lb/>
　蘇飲皆去人參服之病增邀予診之脉細而數有五<lb/>
<pb n="KR3e0074_WYG_002-2a"/>
　至餘曰不可為也或曰脉訣云四至五至平和之則<lb/>
　何謂不可為予曰經云五臟已衰六腑已極九候雖<lb/>
　調猶死是也且視形症皆屬死候經曰肉脱熱甚者<lb/>
　死𠻳而加汗者死𠻳而下泄上喘者死𠻳而左不得<lb/>
　眠肝脹右不得眠肺脹俱為死症今皆犯之雖飲食<lb/>
　不過肌膚去死近矣越五日果卒凡患虛勞犯前數<lb/>
　症又或𠻳而喉痛聲啞不能藥或𠻳而肛門發瘻皆<lb/>
　在不救醫者不可不知<lb/>
<pb n="KR3e0074_WYG_002-2b"/>
一人年三十時過於勤勞嘔血彼甚憂惶予為診之脉<lb/>
　皆緩弱曰無慮也由勞倦傷脾耳遂用參茋歸木陳<lb/>
　皮甘草麥門冬等煎服月餘而愈越十餘年呌號傷<lb/>
　氣加以過飽病膈壅悶有痰間或咯紅噎酸飲食難<lb/>
　化小便短赤大便或溏有時滑泄不止睡醒口苦夢<lb/>
　多或夢遺醫用胃苓湯病甚邀予診視脉或前大後<lb/>
　小或駛或緩或細或大或弱或弦並無常度其細緩<lb/>
　弱時常多曰五臟皆受氣於脾脾傷食减五臟俱無<lb/>
<pb n="KR3e0074_WYG_002-3a"/>
　所禀矣故脉之不常脾之虛也藥用補脾庶幾允當<lb/>
　遂以參术為君茯芍為臣陳皮神麯貝母為佐甘草<lb/>
　黄栢為使服之㵼止食進後復傷食前病又作曰再<lb/>
　用湯藥腸胃習熟而反見化於藥矣服之何益令以<lb/>
　參苓白术散加肉荳䓻棗湯調下累驗又傷於食改<lb/>
　用參术芍苓陳皮砂仁丸服大便即㵼曰脾虛甚矣<lb/>
　陳皮砂仁尚不能當况他消導藥乎惟宜節食静以<lb/>
　守之勿藥可也問命脉如何予曰孟子云夭夀不貳<lb/>
<pb n="KR3e0074_WYG_002-3b"/>
　修身以俟之所以立命也夫夀夭固有定命而人不<lb/>
　可委之於命而不修也人生於世如燭在籠火在灰<lb/>
　也罩以籠壅以灰則燭與火可保無虞人能逺色節<lb/>
　食養性存心使汗不妄泄精不妄施數雖有修短而<lb/>
　得以終其修短之數命雖有天速而得以盡其夭速<lb/>
　之期苟或反是譬猶燭之徹籠且置之雨側則東流<lb/>
　西缺無復完物修者短短者亦不得以終其命矣譬<lb/>
　如火之失灰且移之風外左吹右擊無復全體夀者<lb/>
<pb n="KR3e0074_WYG_002-4a"/>
　天夭者不得盡其數矣故曰君子修之吉小人悖之<lb/>
　㓙又曰静者夀動者夭又曰自作孽不可活又曰禍<lb/>
　福無不自己求之者聖賢叮嚀告戒無非欲人自保<lb/>
　其命不可戕害其命也脉則氣血之徴兆氣血和則<lb/>
　脉和氣血病則脉病但可以知其病耳命則在人不<lb/>
　在於脉也故曰命在我<lb/>
一人年五十形色蒼白性急語不合則呌號氣喊嘔吐<lb/>
　一日左妳下忽一㸃痛後又過勞惱怒腹中覺有穢<lb/>
<pb n="KR3e0074_WYG_002-4b"/>
　氣衝上即𠻳極吐或亦乾欬無痰甚則嘔血時發如<lb/>
　瘧或以瘧治或以痰治或以氣治藥皆不效予往診<lb/>
　之脉皆浮細畧弦而駛曰此土虛木旺也性急多怒<lb/>
　肝火時動故左妳下痛者肝氣鬱也穢氣衝者肝火<lb/>
　凌脾而逆上也嘔血者肝被火擾不能藏其血也咳<lb/>
　𠻳者金失所養又受火尅而然也嘔吐者脾虛不能<lb/>
　運化食鬱為痰也寒熱者木火交戰也兹宜泄肝木<lb/>
　之實補脾土之虛清肺金之燥庶幾可安遂以青皮<lb/>
<pb n="KR3e0074_WYG_002-5a"/>
　山枝各七分白芍黄茋麥門冬各一錢歸身阿膠各<lb/>
　七分甘草五味各五分白术錢半人參三錢煎服月<lb/>
　餘諸症盡釋<lb/>
一人年逾三十形色清癯病咳𠻳吐痰或時帶紅飲食<lb/>
　無味易感風寒行歩喘促夜夢紛紜又有<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>疝醫用<lb/>
　芩連二陳或用四物降火或用清肺初服俱效乆則<lb/>
　不應邀予診之脉皆浮濡無力而緩右手脾部濡弱<lb/>
　頗弦曰此脾病也脾屬土為肺之母虛則肺子失養<lb/>
<pb n="KR3e0074_WYG_002-5b"/>
　故發為咳𠻳又肺主皮毛失養則皮毛踈豁而風寒<lb/>
　易入又脾為心之子子虛則竊母氣以自養而母亦<lb/>
　虛故夜夢不安脾屬濕濕喜下流故入肝為<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>疝且<lb/>
　<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>疝不痛而屬濕宜用參术茯苓補脾為君歸身麥<lb/>
　門冬黄芩清肺養心為臣川芎陳皮山查散鬱去濕<lb/>
　為佐煎服累效後以參四錢茋三錢术錢半茯苓一<lb/>
　錢桂枝一錢常服而安<lb/>
暘源謝大尹年四十時房勞病咳血頭眩脚弱口氣夢<lb/>
<pb n="KR3e0074_WYG_002-6a"/>
　遺或時如冷水滴於身者數㸃詣予診視脉皆濡緩<lb/>
　而弱獨左關沉㣲按之不應曰此氣虛也彼謂房勞<lb/>
　咳血夢遺皆血病也左關沉㣲亦主血病且聞肥人<lb/>
　白人病多氣虛今我形色蒼紫何謂氣虛予曰初病<lb/>
　傷腎經云腎乃胃之關也關既失守胃亦傷矣故氣<lb/>
　壅逆血隨氣逆而咳也又經云二陽之病發心脾男<lb/>
　子少精女子不月二陽者腸胃也腸胃之病必延及<lb/>
　心脾故夢遺亦有由於胃氣之不固也左手關部細<lb/>
<pb n="KR3e0074_WYG_002-6b"/>
　而分之雖屬肝而主血槩而論之而寸俱主上焦而<lb/>
　察心肺兩關俱主中焦而察脾胃兩尺俱主下焦而<lb/>
　察肝腎是左關亦可以察脾胃之病也古人治病有<lb/>
　憑症有憑脉者有憑形色者今當憑症憑脉而作氣<lb/>
　虛議治焉遂用參茋各三錢白术白芍歸身麥門冬<lb/>
　各一錢茯神枝子酸棗仁各八分陳皮甘草各五分<lb/>
　煎服朝服六味地黄丸加黄栢椿根皮夜服安神丸<lb/>
　年餘而安越十餘歲致政歸田再為診之右手三部<lb/>
<pb n="KR3e0074_WYG_002-7a"/>
　脉皆隱而不見身又無病此亦事之異也世謂太素<lb/>
　脉法片時診候能知人終身禍福豈理也哉<lb/>
一人形瘦色悴年三十餘因勞咳𠻳吐血或自汗痞滿<lb/>
　每至早晨𠻳甚吐痰如腐渣乳汁者一二碗仍復吐<lb/>
　盡所食稍定醫用參蘇飲及枳縮二陳湯彌年弗效<lb/>
　衆皆危之邀予診治脉皆濡弱近駛曰此脾虛也宜<lb/>
　用參茋或曰乆𠻳肺有伏火雜著云咳血嘔血肺受<lb/>
　火邪二者禁用參茋今病犯之而用禁藥何耶予曰<lb/>
<pb n="KR3e0074_WYG_002-7b"/>
　此指肺𠻳言也五藏俱有𠻳今此在脾丹溪曰脾具<lb/>
　坤靜之德而有乾健之運脾虛不運則氣壅逆肺為<lb/>
　之動而𠻳也故脾所裹之血胃所藏之食亦隨氣逆<lb/>
　而嘔吐焉兹用甘温以補之則脾復其乾健之運殆<lb/>
　必壅者通逆者順肺寧而𠻳止胃安而嘔除血和而<lb/>
　循經又何病之不去哉遂以參茋為君白术茯苓麥<lb/>
　門冬為臣陳皮神麯歸身為佐甘草黄芩乾姜為使<lb/>
　煎服旬餘遂安<lb/>
<pb n="KR3e0074_WYG_002-8a"/>
一人形色頗實年四十餘病𠻳咯血而喘不能伏枕醫<lb/>
　用參蘇飲清肺飲皆不效予診之脉皆浮而近駛曰<lb/>
　此酒熱傷肺也令嚼太平丸六七粒其𠻳如失<lb/>
村庄一婦年五十餘乆𠻳咯膿血日輕夜重詣診視脉<lb/>
　皆細濡而滑曰此肺痿也曾服何藥出示其方非人<lb/>
　參清肺散乃知母茯苓湯也二藥皆犯人參半夏一<lb/>
　助肺中伏火一燥肺之津潤故病益加為處一方天<lb/>
　麥門冬阿膠貝母為君知母生地紫苑山枝為臣桑<lb/>
<pb n="KR3e0074_WYG_002-8b"/>
　白皮馬兠鈴為佐欵冬花歸身甜葶<graphic n="KR0995" url="https://raw.githubusercontent.com/kanripo/KR-Gaiji/master/images/KR0995.png" mimeType="image/png"/>桔梗甘草為<lb/>
　使煎服五貼遂安<lb/>
一人年逾三十形近肥色淡紫冬月感寒咳𠻳痰有血<lb/>
　絲頭眩體倦醫作傷寒發散不愈更醫用四物加黄<lb/>
　栢知母益加身熱自汗胸膈痞悶大便滑㵼飲食不<lb/>
　進夜不安寢詣予診治右脉洪緩無力左脉緩小而<lb/>
　弱曰此氣虛也彼謂痰中有紅或咯黒痰者皆血病<lb/>
　也古人云黒人氣實今我形色近黒何謂氣虚予曰<lb/>
<pb n="KR3e0074_WYG_002-9a"/>
　古人治病有憑色者有憑脉者丹溪云脉緩無力者<lb/>
　氣虛也今脉皆緩弱故知為氣虛矣氣宜温補反用<lb/>
　寒凉陽宜升舉反用降下又加以發散則陽氣之存<lb/>
　也㡬希遂用參茋各四錢茯苓白芍麥門冬各一錢<lb/>
　歸身八分黄芩陳皮神麯各七分蒼术甘草各五分<lb/>
　中間雖稍有加减不過兼以行滯散鬱而已煎服百<lb/>
　貼而安<lb/>
一人形色蒼白年三十餘咳𠻳咯血聲啞夜熱自汗邀<lb/>
<pb n="KR3e0074_WYG_002-9b"/>
　予診視脉皆細濡近駛曰此得之色欲也遂以四物<lb/>
　加麥門冬紫苑阿膠黄栢知母煎服三十餘貼諸症<lb/>
　悉减又覺胸腹痞滿惡心畏食或時糞溏診之脉皆<lb/>
　緩弱無復駛矣曰今隂虛之病已退再用甘温養其<lb/>
　脾胃則病根去矣遂以四君子湯加神麯陳皮麥門<lb/>
　冬服十餘貼病安視前尤健<lb/>
一人年逾三十形瘦色脆過於房勞病怠惰嗜卧食後<lb/>
　腹痛多痰覺自胃中而上又吐酸水肺氣不清聲音<lb/>
<pb n="KR3e0074_WYG_002-10a"/>
　不亮已更數醫或用補隂消導等劑邀予診治脉皆<lb/>
　細濡無力約有七至問曰熱乎曰不覺曰𠻳乎夜間<lb/>
　數聲而已曰大便何如近来帶溏糞門傍生一癤今<lb/>
　已潰膿未收口耳曰最苦者何夜卧不安四肢無力<lb/>
　而已予思脉病不應夫數脉主熱今覺不熱乃内蒸<lb/>
　骨髓歟或正氣已極無復能作熱歟據症似難起矣<lb/>
　何也虛勞糞門生癤必成瘻瘡脉不數者尚不可為<lb/>
　况脉數乎葢肺為吸門司上大腸為肛門司下肺與<lb/>
<pb n="KR3e0074_WYG_002-10b"/>
　大腸府藏相通况肺為氣主氣陽當升虛則下䧟所<lb/>
　謂物極則反也今病内熱燔灼肺氣久傷故下䧟肛<lb/>
　門而生癤瘻肺傷極矣非藥能濟予遂告歸月餘果<lb/>
　卒故凡虛勞之病或久泄或左或右一邊不得眠者<lb/>
　法皆不治也<lb/>
　　消渴<lb/>
一婦年三十餘常患消渴善饑脚弱冬亦不寒小便白<lb/>
　濁浮於上者如油予診脉皆細弱而緩右脉尤弱曰<lb/>
<pb n="KR3e0074_WYG_002-11a"/>
　此脾癉也宜用甘温助脾甘寒潤燥方用參茋各錢<lb/>
　半麥門冬白术各一錢白芍天花粉各八分黄栢知<lb/>
　母各七分煎服病除後口味不謹前病復作不救<lb/>
　　彚萃<lb/>
一人形長蒼紫素善食喜啖肉年近六十時六月傷饑<lb/>
　又被雨濕既而過食冷物腹中疼脹嘔吐次年至期<lb/>
　前病復作醫作傷食或作冷氣率用香燥消導之藥<lb/>
　時作時止第三年十月病又作食則胃脘勵痛近来<lb/>
<pb n="KR3e0074_WYG_002-11b"/>
　怱吐瘀血如指者三四條大便溏㵼亦皆穢汚又常<lb/>
　屢被盗驚今猶卧則驚寤予診左脉沉弱右脉浮虛<lb/>
　但覺頗弦次早復診左脉濡小無力右脉虛豁令用<lb/>
　人參二錢白术錢半茯神當歸生地黄茋酸棗仁各<lb/>
　一錢石菖蒲五分山枝七分五貼覺力健而食進尚<lb/>
　噯氣失氣未除飲食少味令人參加作三錢白术加<lb/>
　作二錢服愈<lb/>
一人年十九形瘦靣色黄白三月間微覺身熱五月間<lb/>
<pb n="KR3e0074_WYG_002-12a"/>
　因勞傷於酒肉遂大熱膈悶夢遺盗汗午後熱甚或<lb/>
　作食積或作隂虚或作痰火治皆不應予為診之午<lb/>
　間脉皆洪滑予曰食飽之餘脉不定也来早再診脉<lb/>
　皆收歛而弱右脉尤弱遂以人參三錢黄茋錢半白<lb/>
　术麥門冬各一錢黄栢知母山查各七分枳實甘草<lb/>
　各五分煎服一貼熱减汗除五服去泰去甚惟夢遺<lb/>
　一月或二次或三次令服固精丸五六兩仍令節食<lb/>
　守淡味病當愈也後又覺熱前方减甘草加石膏錢<lb/>
<pb n="KR3e0074_WYG_002-12b"/>
　半牡丹皮八分<lb/>
一人年三十形瘦淡紫纔覺氣壅腹痛背脹則吐腹中<lb/>
　氣塊翻動嘈雜數日乃吐黒水一盥盆而作酸氣吐<lb/>
　後噯氣飲食不進過一二日方食大便二三日不通<lb/>
　小便一日一次常時難向右卧午後怕食食則反飽<lb/>
　脹痛行立坐卧不安日輕夜重二年後詣予診治脉<lb/>
　皆浮弦細弱曰此脾虚也脾失健運故氣鬱而脹痛<lb/>
　吐黒水者盖因土虚不能制水故膀胱之邪乘虚而<lb/>
<pb n="KR3e0074_WYG_002-13a"/>
　侮其脾土經云以不勝侮其所勝是也酸者木之所<lb/>
　司脾土既虚水挾木勢而凌之焉醫作痰治而用二<lb/>
　陳剛劑則脾血愈虚又作血治而用四物柔劑則是<lb/>
　以滯益滯又作熱治而用黄連解毒則過於苦寒又<lb/>
　作氣治而用丁沉藿香則過於香燥俱不適中遂以<lb/>
　人參三錢黄茋錢半歸身一錢香附陳皮神麯各七<lb/>
　分黄芩甘草各五分吳茱萸三分煎服旬餘又犯油<lb/>
　膩病作如前而尤重仍以前方加减或湯或散丸服<lb/>
<pb n="KR3e0074_WYG_002-13b"/>
　至半年而愈<lb/>
一人年逾三十形色瘦黒飲食倍進食後吐酸食飯乾<lb/>
　惡難吞常有結痰注于胸中不上不下纔勞則頭暈<lb/>
　眼花或時鼻衂糞後去紅或黒午後至晩胸膈煩熱<lb/>
　眉心時疼好睡醒来口舌乾苦盗汗夢遺脚冷手及<lb/>
　臀尖生膿疱瘡醫以四物湯凉血之劑治之不效詣<lb/>
　予診治左脉小弱而數右脉散弱而數俱近六至曰<lb/>
　症脉皆屬隂虚作隂虚治之不效何也此必脾虚濕<lb/>
<pb n="KR3e0074_WYG_002-14a"/>
　鬱為熱而然也今用滋隂降火反滋濕而生熱病何<lb/>
　由安宜用參茋甘温之劑補脾去濕可焉問曰丹溪<lb/>
　論瘦黒者鼻衂者脉數者參茋皆所當禁予曰固也<lb/>
　豈可執為定論而不知變可乎脉經云數脉所主其<lb/>
　邪為熱其症為虚遂以人參二錢黄茋錢半白术麻<lb/>
　黄根生地茯苓麥門冬各一錢歸身川芎各八分黄<lb/>
　芩七分麥芽厚朴黄栢枳實五味各五分服之而愈<lb/>
　因勞病瘧仍用前方除麻黄根牡蠣麥芽枳實厚朴<lb/>
<pb n="KR3e0074_WYG_002-14b"/>
　黄栢五味加澤㵼柴胡青皮山梔各七分甘草五分<lb/>
　服十餘貼胸腹腰臍生小疥而愈<lb/>
一人於㓜時悞服毒藥㵼痢後復傷食腹痛大泄不止<lb/>
　今雖能食不作腹痛每至六七月遇服毒藥之時痛<lb/>
　泄復作善飢多食胸膈似冷夜間發熱嗜卧懶語聞<lb/>
　淫欲言盗汗陽舉心動驚悸喉中有痰小便不利大<lb/>
　便或結或溏過食則<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>吐㵼泄脉皆濡弱而緩右脉<lb/>
　略大尤覺弱也次日左脉三五不調或一二至緩三<lb/>
<pb n="KR3e0074_WYG_002-15a"/>
　五至駛右脉如舊緩弱余曰左脉不調者此必欲動<lb/>
　揺其精也右脉尤弱者由於毒藥損其肺也理宜固<lb/>
　腎養脾遂以人參錢半白术茯苓芍藥黄茋麥門冬<lb/>
　各一錢歸身澤㵼各八分黄栢知母山查各七分煎<lb/>
　服旬餘而安<lb/>
一人年五十餘形色蒼古五月間泛水與人爭辨冐雨<lb/>
　勞役受飢且有内事夜半忽病發熱惡食上吐下㵼<lb/>
　昏悶煩燥頭痛身痛因自發汗汗遂不止遣書来示<lb/>
<pb n="KR3e0074_WYG_002-15b"/>
　脉皆洪數予曰脉果洪數乃危症矣盖吐㵼内虚汗<lb/>
　多表虚兼之脉不為汗衰亦不為瀉減在法不治但<lb/>
　古人有言醫而不活者有也未有不醫而活者也令<lb/>
　用人參五錢以救裏黄茋五錢以救表白术三錢乾<lb/>
　姜七分甘草五分以和中安胃白茯苓一錢陳皮七<lb/>
　分以清神理氣水煎不時温服一酒盃看其病勢何<lb/>
　如服至六七貼則見紅斑而四肢尤甚靣赤身及四<lb/>
　肢脹悶人来告急予曰斑症自吐泄者多吉謂邪從<lb/>
<pb n="KR3e0074_WYG_002-16a"/>
　上下出也但傷寒發斑胃熱所致今此發班由胃虚<lb/>
　而無根失守之火逰行於外也可補而不可泄可温<lb/>
　而不可凉若用化斑湯𤣥參升麻之類則死生反掌<lb/>
　矣仍令守前方服十餘貼諸病悉減斑則成瘡肢腫<lb/>
　亦消而愈<lb/>
一人形短蒼白平素善飲五月間忽發寒熱醫作瘧治<lb/>
　躁渇益甚時常啖梨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>吐痰多每次或至椀許飲食<lb/>
　少進頭暈昏悶大便不通小便如常或赤夜夢不安<lb/>
<pb n="KR3e0074_WYG_002-16b"/>
　或一日連發二次或二日三日一發或連發二日平<lb/>
　素兩闗脉亦浮洪邀予適以事阻令服獨參湯二三<lb/>
　貼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>吐少止寒熱漸住三日他醫曰渇甚脉洪熱之<lb/>
　極矣復用獨參以助其熱非殺之而何及予往視脉<lb/>
　皆浮洪近數予曰此非瘧而亦非熱也脉洪者隂虚<lb/>
　陽無所附孤陽將欲飛越故脉見此其病屬虚非屬<lb/>
　熱也渇甚者胃虚津少不能上朝於口亦非熱也盖<lb/>
　年逾六十血氣已衰加以瘧藥性皆躁烈又當壯火<lb/>
<pb n="KR3e0074_WYG_002-17a"/>
　食氣之時老人何以堪此然則邪重劑輕非參所能<lb/>
　獨治遂以參茋各七錢歸身麥門冬各一錢陳皮七<lb/>
　分甘草五分水煎每次温服一酒盃服至六七貼痰<lb/>
　止病除食進大便旬餘不通導之以蜜仍令服三十<lb/>
　餘貼以斷病根續後脉亦收歛而緩非復向之鼓擊<lb/>
　而駛也<lb/>
一人年逾三十形瘦蒼白病食則胸膈痞悶汗多手肘<lb/>
　汗出尤多四肢倦怠或麻晩食若遲来早必泄初取<lb/>
<pb n="KR3e0074_WYG_002-17b"/>
　其脉浮軟近駛兩闗脉乃略大予曰此脾虚不足也<lb/>
　彼曰已服參术膏胸膈亦覺痞悶恐病不宜於參茋<lb/>
　耶予曰膏則稠粘難以行散故也改用湯劑痞或愈<lb/>
　乎令用參茋各二錢白术錢半歸身八分枳實甘草<lb/>
　各五分麥門冬一錢煎服一貼上覺胸痞下覺失氣<lb/>
　彼疑參茋使然予曰非也若參茋使然只當胸痞不<lb/>
　當失氣恐由脾胃過虚莫當枳朴之耗耶宜除枳朴<lb/>
　加陳皮六分再服一貼頓覺胸痞寛失氣除精神爽<lb/>
<pb n="KR3e0074_WYG_002-18a"/>
　愷脉皆軟緩不大亦不駛矣可見脾胃虚者枳朴須<lb/>
　散用為佐使况有參茋歸术為之君尚不能治然則<lb/>
　醫之用藥可不慎哉<lb/>
一婦五十七嵗五月間因勞夜卧天熱開忩醒来遍身<lb/>
　脹痛疑是沙症刮背起紫疙瘩因而胸膈脹痛磨木<lb/>
　香服之致小腹作痛咳𠻳氣壅不能伏枕吐痰腥臭<lb/>
　每次一二椀亦或作泄肛門脹急自汗不止身表浮<lb/>
　腫醫作傷寒而用發散或作肺<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>而用寒凉延綿一<lb/>
<pb n="KR3e0074_WYG_002-18b"/>
　月醫皆辭去其子来告予予曰苐未知得何脉耳告<lb/>
　曰醫謂脉洪數也予曰年逾五十血氣已衰又加以<lb/>
　小勞而當酷熱之時又不免壯火食氣且脉洪數乃<lb/>
　熱傷元氣而然非熱脉也所可慮者脉不為汗衰為<lb/>
　泄減耳彼曰用生脉湯人參二錢門冬二錢五味一<lb/>
　錢病似覺甚予曰邪重劑輕也理宜黄茋五錢以固<lb/>
　表人參五錢以養内白术三錢茯苓錢半滲濕散腫<lb/>
　陳皮七分吳茱萸四分消痰下氣再加甘草五分以<lb/>
<pb n="KR3e0074_WYG_002-19a"/>
　和之門冬一錢以救肺依法煎服十餘貼後雖稍安<lb/>
　脉與病反終不救<lb/>
一婦年逾三十形色脆白久病虚弱余為調治十餘載<lb/>
　矣須不能純去泰去甚至嘉靖癸未便道復為診之<lb/>
　左脉似有似無右脉浮濡無力予曰平素左脉不如<lb/>
　此今忽殜深為之懼越三日再診兩手脉皆浮濡左<lb/>
　則不似有似無右則畧近於駛而已乃知脉變不常<lb/>
　昨今異狀者由虚而然也今醫以片時診察即謂其<lb/>
<pb n="KR3e0074_WYG_002-19b"/>
　病若何遂解囊撮藥此亦失之疎略未必能盡其病<lb/>
　情也近患頭眩眼昏四肢無力兩膝更弱或時氣上<lb/>
　衝胸哽於喉中不得轉動則昏懵口禁不省人事内<lb/>
　熱口渇鼻塞飲食減經水漸少予用人參三錢歸身<lb/>
　白术麥門冬各一錢黄茋錢半黄栢七分枳實五分<lb/>
　甘草四分煎服缺藥日久前病復作服之又安<lb/>
一人年逾三十質弱色蒼初覺右耳不時冷氣呵呵如<lb/>
　箭出一陣越兩月餘左耳亦如右而氣出早晨聲啞<lb/>
<pb n="KR3e0074_WYG_002-20a"/>
　胸前有塊攅熱飯後聲啞稍開攅熱少息頃間又覺<lb/>
　攅熱或𠻳惡酸水小便頻赤大便溏泄睡熟被𠻳而<lb/>
　醒噦惡二三聲胸腹作脹頭腦昏痛不堪或時發熱<lb/>
　遍身疼痛天明前病少息惟攅熱不除近来午後背<lb/>
　甚覺寒兩腿麻冷令用人參二錢半茯苓門冬白术<lb/>
　各一錢黄連甘草枳實各五分貝母歸身各一錢白<lb/>
　芍八分煎服而愈<lb/>
一婦蒼白不肥不瘦年逾五十病舌尖痛三年纔勞喉<lb/>
<pb n="KR3e0074_WYG_002-20b"/>
　中熱痛或額前一掌痛早起頭暈飲食無味胸膈痞<lb/>
　悶醫用消導清熱之藥不效予診右脉濡散無力而<lb/>
　緩左脉比右頗勝亦近無力十五年前哭子忒甚遂<lb/>
　作憂思傷脾哭泣傷氣從東垣勞倦傷脾之例用參<lb/>
　茋各錢半白术芍藥天麻各一錢川芎𤣥參各七分<lb/>
　甘草枳實各五分黄栢陳皮各六分煎服而愈<lb/>
　　楊梅瘡<lb/>
一人色蒼黄瘦年三十餘病遍身惡瘡因服輕粉而脚<lb/>
<pb n="KR3e0074_WYG_002-21a"/>
　拘攣手指節腫額前神庭下腫如雞卵大方士令服<lb/>
　孩兒骨其法取初生孩兒置磚地上周以炭火煏使<lb/>
　死孩成灰紙裹放地上出火毒為末空心或酒或湯<lb/>
　調服二三錢謂能補也邀予診視脉皆濡緩而弱予<lb/>
　曰病已三年毒已盡矣但瘡潰膿血過多以致血液<lb/>
　衰少筋失所養故脚為之拘攣况手指節間頭上額<lb/>
　前皆血少運行難到之處故多滯而成腫理宜潤經<lb/>
　益血行滯散腫今服孩骨猛火炮炙燥烈殊甚且向<lb/>
<pb n="KR3e0074_WYG_002-21b"/>
　所服輕粉性亦燥烈丹溪曰血難成易虧今外被瘡<lb/>
　膿所涸内被燥劑所熯以難成易虧之血曷能當此<lb/>
　内外之耗乎不惟腫不能消殆必夀亦損也問曰本<lb/>
　草輕粉辛冷何謂燥烈予曰本草註云硃砂伏火者<lb/>
　大毒殺人水銀乃火煅硃砂而成其性滑動走而不<lb/>
　守氣味俱陽從可知矣陽屬熱火故毒比硃砂為甚<lb/>
　入耳蝕腦入肉百節拘攣也然輕粉又水銀和入皂<lb/>
　礬再加火煅而成是為陽中之陽又復資以礬之燥<lb/>
<pb n="KR3e0074_WYG_002-22a"/>
　烈非大毒燥烈而何又問此瘡從何而生予曰肝屬<lb/>
　風而急暴腎屬水而主液為相火所寄淫夫淫婦擾<lb/>
　動厥隂之火泄其腎水既無以制火之衝逆而反以<lb/>
　為相火之助經曰火自水中起是也故腎之液皆被<lb/>
　火欝成痰濁痰瘀血流注莖頭發為姦瘡久而毒熱<lb/>
　不解復於兩腿厥隂經分又生惡瘡以其瘡狀類楊<lb/>
　梅故俗名為楊梅瘡亦有如豌豆者由其毒有㣲甚<lb/>
　也旬日之間延及遍體者以厥隂屬風而急暴又得<lb/>
<pb n="KR3e0074_WYG_002-22b"/>
　相火以為之助宜其發之暴且速也初生之時體氣<lb/>
　壯大便堅飲食進惟防風通聖散為最宜體氣弱大<lb/>
　便溏飲食少則用四物加𤣥參連翹射干為主大便<lb/>
　稍泄除射干上體多者黄芩或防風為佐下體多者<lb/>
　黄栢或牛膝為佐引以皂角針之鋒鋭和以甘草節<lb/>
　之甘緩却厚味絶房帷隨症出入服之久久無有不<lb/>
　安或有惡湯藥者壯盛之人則以三補丸加大黄生<lb/>
　地用猪膽汁丸服怯弱之人則以三補丸加𤣥參生<lb/>
<pb n="KR3e0074_WYG_002-23a"/>
　地亦用猪膽汁丸服似亦簡便世人欲求速效皆用<lb/>
　輕粉濕痰被刼三五日間瘡因暫愈然燥熱尚在不<lb/>
　越一旬二旬瘡又復作翻思前藥又刼又愈愈又復<lb/>
　發展轉不休殊不知用一次刼藥増一次燥熱由是<lb/>
　肢體或<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>潰或攣曲遂成痼癈論語欲速不逹厥有<lb/>
　㫖哉又問何以能相染也予曰其人内則素有濕熱<lb/>
　外則表虚凑疎或與同厠而為穢氣所蒸或與共床<lb/>
　而為瘡汁所漬邪氣乘虚而入故亦染生此瘡經曰<lb/>
<pb n="KR3e0074_WYG_002-23b"/>
　邪之所凑其氣必虚是也亦有同厠同床而不染者<lb/>
　盖由内無濕熱之積外無表虚腠䟱之患是以邪不<lb/>
　能入而瘡不相染矣雖然子之所慎齋戰疾然亦不<lb/>
　可自恃而不加之意也又問已悮於藥悔不可追今<lb/>
　將何藥以解之乎時正仲夏余用十全湯去桂附加<lb/>
　紅花牛膝黄栢薏苡仁木香火麻仁羌活煎服百貼<lb/>
　空心常服東坡四神丹加黄栢又少加蜀椒以其能<lb/>
　来水銀然後脚伸能行指腫亦消惟額腫傅膏而愈<lb/>
<pb n="KR3e0074_WYG_002-24a"/>
　　一人患此瘡脚膝攣痛有人取蝦蟇治如食法令<lb/>
　食之而攣痛遂愈此亦偶中也　又一人患此瘡脚<lb/>
　痛而腫或令採馬鞭草煎湯薰洗湯氣纔到便覺爽<lb/>
　快候温洗之痛腫随減此草在處有之檻外空地尤<lb/>
　多其葉類菊春開細碎紫花秋復再花抽穗如馬鞭<lb/>
　故名馬鞭草　又一人患此通身筋骨疼痛遇一道<lb/>
　流問曰神色憔悴有病耶曰因瘡遍身痛也道流曰<lb/>
　輕粉多矣吾亦被其毒矣遂示一方不過數味藥也<lb/>
<pb n="KR3e0074_WYG_002-24b"/>
　但每貼入鉛五錢打扁同煎服之果驗凡患此瘡年<lb/>
　久不愈者用萆薢二三兩為君随症虚實加入他藥<lb/>
　㒺有不效盖萆薢善驅濕熱故也<lb/>
一人年三十餘因患此瘡服輕粉致右腹助下常有痞<lb/>
　塊右眼黒珠時有丁子努出如雀屎許間或又消身<lb/>
　有數瘡未痊一醫為治瘡毒而用硝黄一醫為治痞<lb/>
　塊而用攻尅一醫為治眼丁而用寒凉諸症不減反<lb/>
　加腹痛膓鳴大便<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>泄胸膈壅悶不思飲食噯氣吐<lb/>
<pb n="KR3e0074_WYG_002-25a"/>
　沫身熱倦怠夜卧不安季冬請余往視脉皆浮濡近<lb/>
　駛曰誤於藥也前藥多係毒劑胃中何堪此物耶遂<lb/>
　令棄去更用人參四錢黄茋二錢白术三錢茯苓炒<lb/>
　芍藥各一錢陳皮神曲升麻各七分甘草肉荳䓻各<lb/>
　五分煎服五貼為泄痛定減去升麻又服五貼膈寛<lb/>
　食進減去荳䓻再服五貼諸症皆除月餘痞塊亦散<lb/>
　眼丁亦消<lb/>
　　肺<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>
<pb n="KR3e0074_WYG_002-25b"/>
一婦年近三十形色瘦白素時或咳𠻳一二聲月水或<lb/>
　前或後夏月取凉遂𠻳甚不能伏枕者月餘痰中或<lb/>
　帶血或兼膿𠻳𦂳則吐食醫用芩連二陳不效復用<lb/>
　參茋等補藥病重余視左脉浮<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>右脉稍弱而<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>幼<lb/>
　傷手腕掌不能伸右脉似難慿矣乃以左脉驗之恐<lb/>
　妊兼肺<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>也遂以清肺泄肺之劑進之三服而能著<lb/>
　枕痰不吐膿不咯惟時或惡阻予曰此妊之常病也<lb/>
　教用薏苡仁白术茯苓麥門冬黄芩阿膠煎服病減<lb/>
<pb n="KR3e0074_WYG_002-26a"/>
　月餘復為診脉皆稍緩而浮曰熱已減矣但吐紅太<lb/>
　多未免傷胃教用四君子加陳皮黄芩枳壳煎服調<lb/>
　理妊至六月食雞病作却雞而愈至九月病又復作<lb/>
　聲啞令服童便獲安予曰産後病除乃是佳兆病若<lb/>
　復来非吾所知月足而産脾胃病作加泄而卒<lb/>
　　脚瘡<lb/>
一婦瘦長靣紫每遇春末夏初兩脚生瘡膿泡根紅艱<lb/>
　於行歩經水不調邀余診視脉皆濡弱近駛兩尺稍<lb/>
<pb n="KR3e0074_WYG_002-26b"/>
　<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>曰血熱也醫用燥劑居多故瘡不瘥合用東坡四<lb/>
　神丹加黄栢宻丸服之瘡不復作<lb/>
　　<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>腫<lb/>
邑庠司訓余先生年幾六十長瘦色蒼赴福建考試官<lb/>
　回病背腿<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>腫一腫愈一腫作小者如盞大者如鐘<lb/>
　繼續不已俗曰流注是也醫皆欲用十宣散五香湯<lb/>
　托裏散予為診之脉皆濡弱曰此非前藥所宜也夫<lb/>
　以血氣既衰之年冐暑逺歩熱瘴之地勞傷形熱傷<lb/>
<pb n="KR3e0074_WYG_002-27a"/>
　氣矣經云邪之所凑其氣必虚理宜滋補使氣運血<lb/>
　行腫不作矣遂用大補湯減桂倍加參茋歸术佐以<lb/>
　黄栢黄芩紅花服至二三十貼視腫稍軟者用砭决<lb/>
　去其膿未成者果皆消釋仍服二三十貼以防後患<lb/>
一人肥短紫淡年逾三十因勞感濕兩腿胯間結核痛<lb/>
　甚醫用蒜片艾灸又針大敦三隂交又以藥水洗之<lb/>
　遂致隂囊腫脹如升莖皮腫如水泡復進人參敗毒<lb/>
　散皆不中病邀余往診脉皆濡緩而弱略駛曰此濕<lb/>
<pb n="KR3e0074_WYG_002-27b"/>
　氣乘虚而入欝而為熱成結核也理宜温中行濕可<lb/>
　免後患月餘左腿内亷厥隂經分腫痛如椀惡寒發<lb/>
　熱復用蒜灸六日後腫潰膿出體倦頭靣大汗手足<lb/>
　麻木瘡下又腫如椀寒熱大作始信予言用人參三<lb/>
　錢黄茋三錢白术錢半歸身尾牛膝茯苓各一錢青<lb/>
　皮黄栢各七分甘草節五分煎服五六貼右額羊矢<lb/>
　穴分腫痛長五寸許亦作寒熱醫謂補塞太過欲改<lb/>
　前方彼言汪君已有先見所製之方必不悮我鋭意<lb/>
<pb n="KR3e0074_WYG_002-28a"/>
　服之月餘腫皆膿潰成痂而愈惟左脚委中筋急短<lb/>
　縮艱於行歩彼疑為躄遣書来示余曰膿血去多筋<lb/>
　失所養故也藥力足日當不躄矣及果驗後覺隂囊<lb/>
　腫縋他醫加茴香吳茱萸治疝等藥不效余適至彼<lb/>
　令守前方減去治疝等藥加升麻一錢服一二貼囊<lb/>
　即縮矣乃語予曰先生神醫也乃詳告吾病原乎予<lb/>
　曰經云營氣不從逆於肉理乃生<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>腫又云受如持<lb/>
　虚盖謂氣餒行遲血少留滯則阻逆肉理乃作<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>腫<lb/>
<pb n="KR3e0074_WYG_002-28b"/>
　也久則欝而為熱化肉腐筋而成膿矣腫在厥隂雖<lb/>
　曰多血亦難供給日之所耗夜之所損故邪乗虚留<lb/>
　結不散如持虚器而受物也身之血氣如風與水風<lb/>
　疾水急則頺陂潰隄莫有能禦之者也風息水細則<lb/>
　砂障石壅多有所阻礙矣故今補其氣血使氣壯而<lb/>
　行健血盛而流通又何腫之不散結之不行哉彼曰<lb/>
　理也<lb/>
　　疝腫<lb/>
<pb n="KR3e0074_WYG_002-29a"/>
一兒八嵗<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>疝隂囊腫脹核有大小予令燒荔枝核灰<lb/>
　茴香炒為末等分食逺温酒調服二錢不過三服<lb/>
一兒六嵗隂囊脹大如盞莖皮光腫如泡一醫為之滲<lb/>
　濕行氣不效邀予診視脉皆濡緩曰脉緩無力者氣<lb/>
　虚也經云膀胱者津液之府氣化出焉氣虚不足無<lb/>
　能運化而使之出矣宜升陽補氣可也遂以人參為<lb/>
　君黄茋白术茯苓為臣牛膝升麻陳皮為佐甘草稍<lb/>
　為使煎服一二貼囊皺腫消三貼全愈<lb/>
<pb n="KR3e0074_WYG_002-29b"/>
　　調經<lb/>
一婦瘦小年二十餘經水紫色或前或後臨行腹痛惡<lb/>
　寒喜熱或時感寒腹亦作痛脉皆細濡近<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>兩尺重<lb/>
　按略洪而<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>余曰血熱也或謂惡寒如此何得為熱<lb/>
　曰此熱極似寒也遂用黄連酒煮四兩香附歸身尾<lb/>
　各二兩五靈脂一兩為末粥丸空腹吞之病退<lb/>
一婦身瘦靣黄舊有白帶産後憂勞經水不止五十餘<lb/>
　日間或帶下心前熱上身麻下身冷背心脹口鼻乾<lb/>
<pb n="KR3e0074_WYG_002-30a"/>
　額角冷小便頻而多大便溏而少食則嘔吐素厭肉<lb/>
　味遣書示病如此余曰雖未見脉詳其所示多屬脾<lb/>
　胃不足令服四君子湯加黄芩陳皮神麯歸身二貼<lb/>
　紅止白減復以書示曰藥其神乎繼服十餘貼諸症<lb/>
　悉除<lb/>
一婦經行瀉三日然後行診其脉皆濡弱曰此脾虚也<lb/>
　脾屬血屬濕經水將動脾血已先流注血海然後下<lb/>
　流為經脾血既虧則虚而不能運行其濕故作參苓<lb/>
<pb n="KR3e0074_WYG_002-30b"/>
　白术散每服二錢一日米飲調下二三次月餘經行<lb/>
　不瀉矣<lb/>
一婦産後經行不止或紅或白或淡病逾八月靣色黄<lb/>
　白性躁頭眩脚軟醫用參茋補藥病益加用止澁藥<lb/>
　無效邀余診之右脉濡弱無力左脉畧洪而駛曰右<lb/>
　脉弱者非病也左脉偏盛遂覺右脉弱耳宜主左脉<lb/>
　治以凉血之劑遂以生地白芍白术各一錢黄芩阿<lb/>
　膠歸身各八分陳皮香附川芎椿根皮茯苓各六分<lb/>
<pb n="KR3e0074_WYG_002-31a"/>
　柴胡甘草各五分煎服二十餘貼而愈<lb/>
一婦形長質脆靣色黄白孀居十餘年平素食少内外<lb/>
　俱勞年五十二嵗二月忽血崩若左手覺熱崩則又<lb/>
　甚醫用苦寒黒灰凉血止血之劑益劇更用膠艾湯<lb/>
　少愈偶因子病住藥月餘後服前湯崩則日少夜多<lb/>
　七月盡来就余治右脉浮軟頗大左脉軟小而緩獨<lb/>
　左尺尤近㣲弱余謂左脉主血得此與病相應右脉<lb/>
　主氣今診得浮軟此乃脾胃氣不足也盖脾具坤静<lb/>
<pb n="KR3e0074_WYG_002-31b"/>
　之徳而有乾健之運虚則不能健運其血矣胃氣者<lb/>
　陽氣也陽主升舉虚則不能升舉其血矣經曰陽病<lb/>
　竭而下者此也又曰陽病治隂隂病治陽正其血氣<lb/>
　各守其鄉其治此病之謂歟今氣不能健運升舉以<lb/>
　致血崩法當治陽世醫昧此但知血熱則行逢冷則<lb/>
　凝逢寒則止故用苦寒黒灰之劑殊不知苦以瀉胃<lb/>
　寒則降下故經曰苦傷氣寒傷血安能治其崩哉盖<lb/>
　脾胃屬土惡濕喜温畏寒理宜甘温養其脾則熱自<lb/>
<pb n="KR3e0074_WYG_002-32a"/>
　除氣自運而血随氣各歸其經矣東垣曰温能除大<lb/>
　熱經曰形不足者温之以氣又曰氣生形又曰氣固<lb/>
　形實形主血言又曰陽氣者精則養神柔則養筋故<lb/>
　古人治血多用養氣豈無所本哉血逢黒則止但可<lb/>
　以治標耳經曰胃者五藏之本苟不固本未免止而<lb/>
　復發况其所病或勞或怒或惡食而崩愈甚此盖由<lb/>
　脾胃不足不勝其勞怒也遂用參茋各四錢歸术各<lb/>
　一錢甘草厚朴各五分炒蒲黄阿膠各七分煎服十<lb/>
<pb n="KR3e0074_WYG_002-32b"/>
　餘貼崩則晝止夜来矣夜則隂旺陽衰陽不足以攝<lb/>
　土故也再以棕皮五倍子蓮蓬燒灰加阿膠蒲黄粥<lb/>
　丸臨晩服而夜亦止但清水常流大便燥結小便日<lb/>
　無夜有又用潤麻丸加木通車前空心吞之然腰與<lb/>
　小腹及脚腿皆痛胸膈不寛予適出月餘歸診脉皆<lb/>
　沉細而數余曰數脉所主為熱其症為虚脉與向日<lb/>
　不同而症反覺虚者多因久服前藥失於加減故藏<lb/>
　府習熟而病反見化於藥矣令暫止藥乘轎歸家登<lb/>
<pb n="KR3e0074_WYG_002-33a"/>
　山度嶺加以應接人事勞而又勞越三日血大崩約<lb/>
　一桶許昏懵而氣息奄奄良久稍蘇是夜又崩二三<lb/>
　碗許仍復昏懵余往視之脉仍沉細而數余曰五十<lb/>
　以後血氣大脱實難求生但不忍坐視其斃耳乃用<lb/>
　大劑參茋各七錢歸地姜附各一錢甘草五分煎服<lb/>
　二三貼脉數略減頭痛昏弱腰脚腿痛亦愈日則胸<lb/>
　膈似煩至夜亦愈但小腹時覺㣲痛清水常流不絶<lb/>
　經曰衝脉者經脉之海主滲谿谷與陽明合於宗筋<lb/>
<pb n="KR3e0074_WYG_002-33b"/>
　㑹於氣街而陽明為之長皆屬於帶脉故陽明虚則<lb/>
　衝脉失養不能滲灌氣化為水而下流矣待其胃氣<lb/>
　稍完則清者運而為津液濁者滲而為小便而水或<lb/>
　可止也經曰壯者氣行則愈是矣若遇嚴寒又覺小<lb/>
　腹腰脚腿痛者亦由陽虚不禦其寒故也天地稍和<lb/>
　又不覺矣予曰病須少愈然血氣虚脱来春恐無以<lb/>
　資生發之氣耳至春果洞㵼而沒<lb/>
　　丹溪曰氣病補血雖不中亦無所害血病補氣則<lb/>
<pb n="KR3e0074_WYG_002-34a"/>
　　血愈虚散是謂誅罸無過今病血病而治以參茋<lb/>
　　寧不犯丹溪之戒乎予曰學貴疎通不可執泥丹<lb/>
　　溪又曰衝任二脉為經脉之海二脉無損則血氣<lb/>
　　之行外循經絡内榮五藏若勞動過極損傷二脉<lb/>
　　則衝任氣虛不能約制其血故忽大下謂之崩中<lb/>
　　治宜舉養脾胃大補氣血丹溪治血何常不歸於<lb/>
　　氣虚而養脾胃也東垣亦曰血脱益氣古聖人之<lb/>
　　法也先理其胃以助生發之氣諸甘藥為之先務<lb/>
<pb n="KR3e0074_WYG_002-34b"/>
　　盖甘能生血此陽生隂長之理故先助胃氣且人<lb/>
　　之身納榖為寳予考聖經前賢所治血病未嘗専<lb/>
　　主於治血而不養氣要在臨病識宜耳雖然此固<lb/>
　　不免於死所以得遲延而無苦楚者恐亦由於藥<lb/>
　　力也因筆之幸同志者考其得失<lb/>
一婦年逾四十形長色脆病經不調右脉浮軟而大左<lb/>
　脉虚軟而小近駛嘗時經前作泄今年四月感風咳<lb/>
　𠻳用湯洗浴汗多因泄一月六月復因洗浴發瘧六<lb/>
<pb n="KR3e0074_WYG_002-35a"/>
　七次瘧雖止而神思不爽至八月盡而經水過多白<lb/>
　帶時下瀉泄遂覺右脚疼痛舊曽閃肭脚跟今則假<lb/>
　此延痛臀腿腰脇尾骨脛項右邊筋皆掣痛或咳𠻳<lb/>
　一聲則腰眼痛如刀扎日輕夜重呌號不已幸痛稍<lb/>
　止飲食如常今詳月水過多白帶時下日輕夜重瀉<lb/>
　泄無時亦屬下多亡隂宜作血虚論治然服四物止<lb/>
　痛之劑益甚九月予復診視始悟此病乃合仲景所<lb/>
　謂陽生則隂長之法矣夫經水多白帶下常瀉泄皆<lb/>
<pb n="KR3e0074_WYG_002-35b"/>
　陽虚䧟下而然命曰陽脱是也日輕夜重盖日陽旺<lb/>
　而得健運之職故血亦無凝滯之患而日故輕也夜<lb/>
　則隂旺而陽不得其任失其健運之常血亦随滯故<lb/>
　夜重也遂以參术助陽之藥煎服五七貼痛減此亦<lb/>
　病症之變治法殊常故記之<lb/>
一婦年二十一歳六月經行腹痛如刮難忍求死脉得<lb/>
　細軟而駛尺則沉弱而近駛余曰細軟屬濕數則為<lb/>
　熱尺沉屬欝此濕熱欝滯也以酒煮黄連半斤炒香<lb/>
<pb n="KR3e0074_WYG_002-36a"/>
　附六兩五靈脂半炒半生三兩歸身尾二兩為末粥<lb/>
　丸空心湯下三四錢服至五六料越九年得一子又<lb/>
　越四年經行兩月不斷腹中㣲痛又服前丸而愈續<lb/>
　後經行六七日經止則流清水腹中㣲痛又服前丸<lb/>
　而痛亦止又經住只有七八日若至行時或大行五<lb/>
　六日續則適来適斷或㣲紅或淡紅紅後嘗流清水<lb/>
　小腹大痛漸連遍身胸背腰腿骨裡皆痛自己至酉<lb/>
　乃止痛則遍身冷熱汗大出汗止痛減尚能飲食自<lb/>
<pb n="KR3e0074_WYG_002-36b"/>
　始痛至今厯十五年前藥屢服屢效今罔效者何也<lb/>
　余在休寧率口其母伴女荷轎至彼就醫脉皆洪滑<lb/>
　無力幸其尚有精神余曰此非舊日比矣舊乃欝熱<lb/>
　今則虚寒東垣曰始為熱中終為寒中是也經曰脉<lb/>
　至而從按之不鼓乃隂盛格陽當作寒治且始病時<lb/>
　而形歛小今則形肥大矣醫書曰瘦人血熱肥人氣虚<lb/>
　豈可同一治耶所可慮者汗大泄而脉不為汗衰血<lb/>
　大崩而脉不為血減耳其痛日重夜輕知由陽虚不<lb/>
<pb n="KR3e0074_WYG_002-37a"/>
　能健運故亦凝滯而作痛以症㕘脉宜用助陽若得<lb/>
　脉減痛輕方為佳兆遂投參茋歸术大劑加桂附一<lb/>
　貼来早再診脉皆稍寧随即回宅服至二三十貼時<lb/>
　當二月至五月予適往城視之病且愈矣盖病有始<lb/>
　終寒熱之異藥有前後用舍不同形有少壯肥瘦不<lb/>
　等豈可以一方而通治哉後聞乳有隠核數枚彼時<lb/>
　失告於余訪之外科歸罪於多服參茋而然殊不知<lb/>
　肥人氣虚多滯若能久服前藥不惟乳無隠核縱有<lb/>
<pb n="KR3e0074_WYG_002-37b"/>
　亦當消矣多因病退却藥血氣未充故氣滯血凝而<lb/>
　成此核經曰壯者氣行則愈是矣予以書喻祇恐一<lb/>
　齊傅衆楚咻莫能回其惑也<lb/>
一婦每臨經時腰腹脹痛玉户淫淫蟲出如䑕粘子狀<lb/>
　緑色者數十枚後經水随至其夫問故予曰厥隂風<lb/>
　木生蟲婦人血海屬於厥隂此必風木自甚兼脾胃<lb/>
　濕熱而然也正如春夏之交木甚濕熱之時而生諸<lb/>
　蟲是也宜清厥隂濕熱邪令以酒煮黄連為君白术<lb/>
<pb n="KR3e0074_WYG_002-38a"/>
　香附為臣研末粥丸空腹吞之月餘經至無蟲而妊<lb/>
　矣<lb/>
一婦形質瘦小靣色近紫産後年餘經水不通首夏忽<lb/>
　病嘔吐手指麻痺攣拳不能伸展聲音啞小噦不出<lb/>
　聲醫皆視為風病危之予診脉皆細㣲近滑曰此妊<lb/>
　娠惡阻病也衆謂經水不通安有妊娠予謂天下之<lb/>
　事有常有變此乃事之變也脉雖細㣲似近於滑又<lb/>
　尺按不絶乃妊娠也遂以四君子加二陳治之諸症<lb/>
<pb n="KR3e0074_WYG_002-38b"/>
　俱減尚畏粥湯惟食乾糕香燥之物而有生意<lb/>
　　出部脉<lb/>
一婦年逾四十形色頗實常患産難倒生經水不調或<lb/>
　時遍身骨節疼痛食少倦怠自汗予為診之兩手脉<lb/>
　皆不應惟右闗輕按隠𨼆然㣲覺動也疑脉出部以<lb/>
　指尋按經渠列缺穴分亦不應余甚怪之乃叩其夫<lb/>
　曰有孕時醫診亦言無脉後服八物湯幸爾易産而<lb/>
　得一子余曰此由禀賦本来脉不應也無足怪焉可<lb/>
<pb n="KR3e0074_WYG_002-39a"/>
　見天下事變出無窮果難一一以常理測也如脉經<lb/>
　所謂但道其常而已兩手無脉不傷其生又不妨於<lb/>
　胎妊豈脉經所能論及耶脉或兩手出部或一手出<lb/>
　部余見多矣兩手無脉而人如故此亦理之所無事<lb/>
　之大變故筆記<lb/>
一婦有病請余診之右脉緩濡而弱左手無脉再再尋<lb/>
　之動於腕臂外亷陽谿偏厯之分乃語之曰左脉離<lb/>
　其部位其病難以脉知以右脉言之似屬於脾胃不<lb/>
<pb n="KR3e0074_WYG_002-39b"/>
　足也尚當言其病焉告曰每遇經未行前咯血數口<lb/>
　心嘈不安食少懶倦余以四君子湯加山枝陳皮麥<lb/>
　門冬牡丹皮煎服數貼而安<lb/>
　　余嘗考孫兆診一釋者左脉出部動於臂上曰此<lb/>
　　怪脉也醫書不載脉行常道豈有移易或者少年<lb/>
　　驚撲震動心神故脉脱故道耳年既長大血氣已<lb/>
　　定不能復移也僧曰果如所言余詢此婦未嘗得<lb/>
　　驚而脉如是可見亦由於禀賦也後在歙之江村<lb/>
<pb n="KR3e0074_WYG_002-40a"/>
　　診得兩手脉俱出部者數人或左或右一手脉出<lb/>
　　部者尚多信行診一婦人兩手脉亦出部凡此皆<lb/>
　　事變無窮理之莫測豈皆由於驚動哉<hi>夫此雖非經水之病</hi>
　　<hi>因其脉類前案故録於此</hi>
　　妊病<lb/>
一婦懐妊八月嘗病腰痛不能轉側大便燥結醫用人<lb/>
　參等補劑痛益加用硝黄通利之藥燥結雖行而痛<lb/>
　如故予為診之脉稍洪近駛曰血熱血滯也宜用四<lb/>
<pb n="KR3e0074_WYG_002-40b"/>
　物加木香乳沒黄栢火麻仁煎服四五貼痛稍減燥<lb/>
　結潤復加發熱靣赤或時惡寒仍用前方去乳沒黄<lb/>
　栢加柴胡黄芩服二貼而寒熱除又背心覺寒腰痛<lb/>
　復作予曰血已利矣可於前方加人參一錢服之獲<lb/>
　安<lb/>
一婦嘗患横生逆産七八胎矣子皆不育予診脉皆細<lb/>
　濡頗弦曰此氣血兩虚兼熱也或曰氣血有餘方成<lb/>
　妊娠氣血既虧安能胎耶予曰觀其形長瘦而脉細<lb/>
<pb n="KR3e0074_WYG_002-41a"/>
　濡屬於氣血兩虚色青脉弦屬於肝火時熾而兩尺<lb/>
　浮滑似血虚為輕而氣虚為重也宜以補隂丸除陳<lb/>
　皮倍加香附參茋蜜丸服之常令接續踰年臨産果<lb/>
　順而育一子<lb/>
　　産後<lb/>
一婦産後滑㵼勺水粒米弗得容即時泄下如此半月<lb/>
　餘矣衆皆危之或用五苓散平胃散病益甚邀余診<lb/>
　之脉皆濡緩而弱曰此産中勞力以傷其胃也若用<lb/>
<pb n="KR3e0074_WYG_002-41b"/>
　湯藥愈滋胃濕非所宜也令以參苓白术散除砂仁<lb/>
　加陳皮肉荳䓻煎薑棗湯調服旬餘而安<lb/>
一婦産後時發昏瞀身熱汗多眩暈口渇或時頭痛惡<lb/>
　心醫用四物凉血之劑病不減復用小柴胡病益甚<lb/>
　予為診之脉皆浮洪摶指予謂産後而得是脉又且<lb/>
　汗多而脉不為汗衰法在不治所幸者氣不喘不作<lb/>
　泄耳其脉如是恐為凉藥所激也試用人參三錢黄<lb/>
　茋二錢甘草當歸各七分白术門冬各一錢乾姜陳<lb/>
<pb n="KR3e0074_WYG_002-42a"/>
　皮黄芩各五分煎服五貼脉歛而病漸安<lb/>
　　小兒驚癎<lb/>
一女年六嵗病左手不能舉動三年矣後復病癎初用<lb/>
　人參半夏或效或否予診左脉浮洪右脉頗和曰痰<lb/>
　熱也令以帛勒肚取茶子去壳三錢挼碎以滚湯一<lb/>
　碗濾取汁隔宿勿食早晨温服吐痰如大蒜瓣者三<lb/>
　椀許手能舉動癎亦不作<lb/>
余孫應逹初生未滿一月乳媪抱之懐間往觀春戯時<lb/>
<pb n="KR3e0074_WYG_002-42b"/>
　風寒甚切及回即啼不乳時發驚搐始用蘇合香繼<lb/>
　用驚搐藥不效衆皆危之予曰小兒初生血氣未足<lb/>
　風寒易襲此必風邪乘虚而入也風喜傷脾脾主四<lb/>
　肢脾受風擾故四肢發搐日夜啼呌不乳經曰風淫<lb/>
　末疾是也其治在脾脾土不虚則風邪無容留矣因<lb/>
　煎獨參湯初灌二三匙啼聲稍緩再灌三五匙驚搐<lb/>
　稍定再灌半酒盃則吮乳漸有生意<lb/>
　　泄㵼<lb/>
<pb n="KR3e0074_WYG_002-43a"/>
一孩孟秋泄瀉晝夜十數度醫用五苓散香薷飲胃苓<lb/>
　湯加<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>豆䓻罔有效者予曰此兒形色嬌嫩外邪易<lb/>
　入且精神怠倦明是胃氣不足而為暑熱所中胃虚<lb/>
　挟暑安能分别水榖今専治暑而不補胃則胃愈虚<lb/>
　邪亦著而不出經曰壯者氣行則愈怯者著而成病<lb/>
　是也令濃煎人參湯飲之初服三四匙精神稍回再<lb/>
　服半酒盃㵼泄稍減由是節次服之則乳進而病脱<lb/>
　<lb/>
<pb n="KR3e0074_WYG_002-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石山醫案卷中<lb/>
</p>
<p>
</p>
  </div>
</body>
</text>
</TEI>
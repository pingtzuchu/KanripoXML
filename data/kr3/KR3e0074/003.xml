<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石山醫案卷下</head> <lb/>
    <p>
<pb n="KR3e0074_WYG_003-1a"/>
欽定四庫全書<lb/>
　石山醫案卷下<lb/>
　　　　　　　　　　　　　明　陳桷　撰<lb/>
　　答銀䑓宋公書<lb/>
醫以望聞問切四者為務蒙示貴恙祇得問之一事而<lb/>
已餘三事俱莫得而詳也依命奉去藥方或效或否故<lb/>
難預必兹以理論多屬於隂虚而兼有熱也經曰一勝<lb/>
則一負盖血者隂也隂虚則陽亢理之必然陽亢熱動<lb/>
<pb n="KR3e0074_WYG_003-1b"/>
宜其血得熱而妄行或𠻳或吐不免有血此皆隂虚發<lb/>
熱之病理宜滋隂養血清熱潤肺是其治焉此特論其<lb/>
理之常也其中又有變其常者亦當變其常以治之矣<lb/>
經曰衝任二脉為血之海主滲灌谿谷而陽明為之長<lb/>
陽明者胃也或有勞動損其衝任則血不得滲灌而越<lb/>
上於上竅故陽明胃脉亦失所養或飲食無味或食則<lb/>
難飢或惡心嘔吐或胸膈痞悶或大便不常此又初因<lb/>
隂虚而終致於陽虚也夫因隂虚而致陽虚則滋隂降<lb/>
<pb n="KR3e0074_WYG_003-2a"/>
火之法又難例用當從東垣陽生隂長而用甘温之劑<lb/>
矣經曰陽氣者精則養神柔則養筋盖心主血而藏神<lb/>
肝主筋而藏血若胃之陽氣有虧是陽氣之精者亦虚<lb/>
而心神失養不能以主血陽氣之柔者亦損而肝筋失<lb/>
養不能以藏血心既不能主血肝又不能藏血欲其血<lb/>
之不妄行也難矣此又隂變為陽之病豈可以其隂虚<lb/>
例治而損其陽也嘗考褚氏遺書有曰人生十六精始<lb/>
通未及十六而先損其精則骨髓未滿後必有難名之<lb/>
<pb n="KR3e0074_WYG_003-2b"/>
疾得聞所患已犯褚氏之戒必須逺色節欲以固其本<lb/>
然後調之以藥以治其末庶幾内外兼修本末兩盡病<lb/>
之愈也有日矣苟徒恃乎藥而無敬謹之功是謂舍重<lb/>
就輕欲求病愈難哉四物湯加黄栢知母乃滋隂降火<lb/>
妙劑若飲食無味或飲食不思此方又難例用須宜兼<lb/>
用四君子湯仲景曰血虚氣弱宜用人參人參不惟補<lb/>
氣亦補血也况藥無定性與熱藥同用則熱寒藥同用<lb/>
則寒今用人參而以寒藥制之人參雖温亦莫能逞其<lb/>
<pb n="KR3e0074_WYG_003-3a"/>
勢矣又曰人參補氣今以耗氣之藥監之雖欲補氣亦<lb/>
莫恣其性矣幸毋以南兆見疑東垣北人也常用人參<lb/>
考之東垣書可証矣但加減活法在乎病者消息出入<lb/>
如𠻳加麥門冬痰加貝母咯血加藕節氣喘加阿膠痞<lb/>
悶加枳實二方相合名曰八物湯兼補血與氣也請與<lb/>
髙明議其可否<lb/>
一人靣色蒼白年四十六嵗好酒色犬肉三月間因酒<lb/>
　連有二夜房事遂病左腹痛甚後延右腹續延小腹<lb/>
<pb n="KR3e0074_WYG_003-3b"/>
　以及滿腹皆痛日夜呌號足不能升卧不能仰汗出<lb/>
　食阻自用偹急丸利二三行而随止痛仍不減予診<lb/>
　之脉皆細駛右脉頗大於左獨脾脉弦而且滑扶起<lb/>
　診之右脉亦皆細數恐傷酒肉用二陳湯加黄芩山<lb/>
　查麴蘖進之不效再用小承氣湯仍復不利蜜煎導<lb/>
　之亦不利乃以大承氣湯利二三行痛減未除令其<lb/>
　住藥只煎山查飲之次日煩燥嘔惡渇飲凉水則覺<lb/>
　惡止爽快次早再診脉皆隠而不見四肢逆冷煩燥<lb/>
<pb n="KR3e0074_WYG_003-4a"/>
　不寧時復汗出舉家驚愕疑是房後隂症擬進附子<lb/>
　理中湯予曰此治内寒逆冷也活人書云四逆無脉<lb/>
　當察症之寒熱今觀所患多屬於熱况昨日脉皆細<lb/>
　數靣色近赤又兼酒後而病六脉遂絶盖由壯火食<lb/>
　氣也四肢者諸陽之本氣被壯火所食不能營於四<lb/>
　肢故脉絶而逆冷也此類傷暑之症正合仲景所謂<lb/>
　熱厥者多寒厥者少急用大承氣湯下之之類向雖<lb/>
　下以大承氣其熱尚有未盡難以四逆湯症與比今<lb/>
<pb n="KR3e0074_WYG_003-4b"/>
　用附子熱藥寕不助火添病耶如不得已可用通脉<lb/>
　四逆湯尚庶幾焉以其内有童便猪膽汁監制附毒<lb/>
　不得以肆其虐也連進二服脉仍不應逆冷不回渇<lb/>
　飲煩躁小便不通糞溏反頻腹或時痛更進人參白虎<lb/>
　湯二貼躁渇如舊更用參术各三錢茯苓麥門冬車<lb/>
　前各一錢北五味當歸各五分煎服一貼脉漸隠𨼆<lb/>
　見如蛛絲予曰有生意也仲景論絶脉服藥㣲續者<lb/>
　生脉暴出者死是也左手左脚亦畧近和不致冰人<lb/>
<pb n="KR3e0074_WYG_003-5a"/>
　右之手足如舊逆冷但口尚渇大便尚溏一日夜約<lb/>
　有十數次小便不通余曰渇而小便不利者當利其<lb/>
　小便遂以天水散冷水調服三四劑不應再以四苓<lb/>
　散加車前山枝煎服二貼小便頗通但去大便而小<lb/>
　便亦去不得獨利予曰小便不利煩渇未除盖由内<lb/>
　熱耗其津液也大便尚溏者亦由内熱損其陽氣陽<lb/>
　氣不固而然也遂用參术各三錢茯苓錢半白芍車<lb/>
　前門冬各一錢山枝七分北五味五分連進數服至<lb/>
<pb n="KR3e0074_WYG_003-5b"/>
　第九日逆冷回脉復見諸症稍減而向安矣<lb/>
一人年逾四十靣色蒼白平素内外過勞或為食傷則<lb/>
　咯硬痰而帶血絲因服寒凉清肺消痰藥至五六十<lb/>
　貼聲漸不清而至於啞夜卧不寐醒来口苦舌乾而<lb/>
　常白胎或時喉中閣痛或胸膈痛或噯氣夜食難消<lb/>
　或手靠物久則麻常畏寒不怕熱前有<graphic n="KR1155" url="https://raw.githubusercontent.com/kanripo/KR-Gaiji/master/images/KR1155.png" mimeType="image/png"/>疝後有内<lb/>
　痔遇勞則發初診左脉沉弱而緩右脉浮軟無力續<lb/>
　後三五日一診心肺二脉浮虚按不應指或時脾脉<lb/>
<pb n="KR3e0074_WYG_003-6a"/>
　輕按閣指重按不足又時或駛或緩或浮或沉或小<lb/>
　或大變動全無定凖夫脉不常血氣虚也譬之虚偽<lb/>
　之人朝更夕改全無定準的實之人朝斯夕斯常久<lb/>
　不移以脉叅証其虚無疑虚屬氣虚為重也盖勞則<lb/>
　氣耗而肺傷肺傷則聲啞又勞則傷脾脾傷則食易<lb/>
　積前疝後痔遇勞而發者皆因勞耗其氣上虚下䧟<lb/>
　不能升舉故也且脾喜温畏寒而肺亦惡寒故曰形<lb/>
　寒飲冷則傷肺以已傷之脾肺復傷於藥之寒凉則<lb/>
<pb n="KR3e0074_WYG_003-6b"/>
　聲安得不啞舌安得不胎胎者仲景謂胃中有寒丹<lb/>
　田有熱也夜不寐者由子盗母氣心虚而神不安也<lb/>
　痰中血絲者由脾傷不能裹血也脾痛噯氣者氣虚<lb/>
　不能健運故鬱於中而噯氣或滯於上則胸痛也遂<lb/>
　用參茋各四錢麥門歸身貝母各一錢逺志酸棗仁<lb/>
　牡丹皮茯神各八分石菖蒲甘草各五分其他山查<lb/>
　麥芽杜仲随病出入煎服年餘而復益以寕志丸藥<lb/>
　前病日漸愈矣且此病屬於燥熱故白术尚不敢用<lb/>
<pb n="KR3e0074_WYG_003-7a"/>
　况他燥劑乎<lb/>
一人年十五色黄悴十二月間忽嘔瘀血一二碗随止<lb/>
　當請小兒科丁氏調治肌體尚弱常覺頭暈近於三<lb/>
　月間天熱行路出汗逾日又少費力頗倦日昃頓然<lb/>
　昏暈不省人事手足擾亂顛倒錯亂将一時久方定<lb/>
　次日亦然續後每日午時前後如期發一次近来漸<lb/>
　早自辰至午連發二次漸至三四次比前稍輕發時<lb/>
　自下焦熱上至胸壅塞則昏暈良久方甦始疑是瘧<lb/>
<pb n="KR3e0074_WYG_003-7b"/>
　或癎醫云火動又云痰症用牛黄丸以竹<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>姜汁磨<lb/>
　服二次共四丸又與煎藥多清爽火之劑服後每日<lb/>
　只發一次止則汗多口乾食少身熱時多凉時少予<lb/>
　脉之皆浮虚洪數不任㝷按坐起則覺略小亦不甚<lb/>
　數脉書曰數脉所主為熱其症為虚三日後再診左<lb/>
　脉小而滑右脉大而滑獨肺部浮軟按之似蟄蟄有<lb/>
　聲與昨脉不同者虚之故也夫陽氣者清純冲和之<lb/>
　氣也或勞動過度或酒食過傷則擾動其陽變而為<lb/>
<pb n="KR3e0074_WYG_003-8a"/>
　邪熱矣然脾胃以陽氣為主陽變為熱血必沸騰而<lb/>
　越出於上矣昏暈者由熱熏灼故神昏暈倒而類風<lb/>
　也風之旋轉運動與火相類每覺下焦熱上乃脾火<lb/>
　塞而即發者脾脉從足入腹至胸今下焦熱上乃脾<lb/>
　火也然胸膈心肺之分為陽之位清陽居上而邪熱<lb/>
　擾之則陽不得暢逹而心肺之神魄不免為之而昏<lb/>
　亂矣况五臟皆頼胃氣以培養胃受火邪則五臟皆<lb/>
　無所禀而所藏之神亦無所依故肺之魄心之神肝<lb/>
<pb n="KR3e0074_WYG_003-8b"/>
　之魂脾之意腎之志安得不随之潰亂躁擾而昏瞀<lb/>
　耶多發於午前後者乃陽氣所主之時陽為邪擾不<lb/>
　能用事故每至其時而輒發也且汗多津液泄口乾<lb/>
　津液少醫用牛黄硃砂琥珀南星半夏等而復燥之<lb/>
　是愈益其燥故暫止而復發不能拔去其病根也因<lb/>
　取參茋各二錢半逺志山查川芎黄芩各七分天麻<lb/>
　茯神麥門各一錢甘草陳皮各五分歸身八分白术<lb/>
　一錢半煎服十餘貼而病不復發矣<lb/>
<pb n="KR3e0074_WYG_003-9a"/>
一人年逾三十神色清減初因傷寒過汗是後兩足時<lb/>
　冷身惡寒食則易飢日見消瘦夢遺甚頻筋骨痛疼<lb/>
　久伏床枕不出門户醫用滋隂降火不効予視左脉<lb/>
　浮虚而緩右脉浮弦而緩此陽虚也病者言易飢善<lb/>
　食夢遺甚頻似屬隂虚若作陽虚而用參耆恐増病<lb/>
　矣予故為之備論其病古人謂脉數而無力者隂虚<lb/>
　也脉緩而無力者陽虚也今脉皆浮虚弦緩則脉為<lb/>
　陽虚可知參矣以症論之病屬隂虚隂虚則發熱午<lb/>
<pb n="KR3e0074_WYG_003-9b"/>
　後屬隂當為午後則遍身發熱惡熱掲胸露手蒸蒸<lb/>
　熱悶而煩躁也今患並無是症何得認作隂虚夫陽<lb/>
　虚則惡寒雖天暖日和猶恐出門怕寒惡風今患兩<lb/>
　足時冷身多畏寒皆陽虚之驗矣又被汗多亡陽非<lb/>
　陽虚而何今曰食則易飢非隂虚火動也盖脾胃以<lb/>
　氣為主氣屬陽脾胃之陽已虚又被苦寒屬隂之藥<lb/>
　以㵼其陽則陽愈虚而内空竭須假榖氣以扶助之<lb/>
　故易飢而欲食食亦不生肌肉也經曰飲食自倍腸<lb/>
<pb n="KR3e0074_WYG_003-10a"/>
　胃乃傷又曰飲食不為肌膚其此之謂歟夢遺亦非<lb/>
　特隂虚經曰陽氣者精則養神柔則養筋今陽既虚<lb/>
　則陽之精氣不能養神而心藏神神失所養則飄蕩<lb/>
　飛揚而多夢矣陽之柔氣不能養筋而肝主筋以藏<lb/>
　魂筋失所養則遍身筋骨為之疼痛魂亦不藏故夢<lb/>
　寐欠安何得而不遺乎經曰氣固形實陽虚則不能<lb/>
　固而精門失守此遺之所以頻而不禁也經曰腎者<lb/>
　胃之門也今若助陽以使其固養胃以守其闗不患<lb/>
<pb n="KR3e0074_WYG_003-10b"/>
　遺之不止矣遂用參耆各二錢白术一錢甘草五分<lb/>
　枳實香附山查韭子各五分煎服半年随時令寒暄<lb/>
　升降而易其佐使調理而安<lb/>
一人年近六十靣色蒼白病左耳聾三十年矣近年来<lb/>
　或頭左邊及耳皆腫潰膿膿從耳出甚多時或又腫<lb/>
　復膿今則右耳亦聾屢服袪風去熱逐痰之藥不效<lb/>
　予診左手心脉浮小而駛肝腎沉小而駛右脉皆虚<lb/>
　散而數此恐乘輿逺来脉未定耳来早脉皆稍歛不<lb/>
<pb n="KR3e0074_WYG_003-11a"/>
　及五至非比日前之甚數也夫頭之左邊及耳前後<lb/>
　皆屬於少陽也經曰少陽多氣少血今用風藥痰藥<lb/>
　類皆燥劑少血之經又以燥劑燥之則血愈虚少矣<lb/>
　血少則澁滯澁滯則壅腫且血逢冷則凝今復以寒<lb/>
　劑凝之愈助其壅腫久則欝而為熱腐肉成膿從耳<lb/>
　中出矣漸至右耳亦聾者脉絡相貫血氣相依未有<lb/>
　血病而氣不病也是以始則左病而終至於右亦病<lb/>
　矣况病久氣血已虚且人年六十血氣日固而又出<lb/>
<pb n="KR3e0074_WYG_003-11b"/>
　外勞傷氣血又多服燥劑以損其氣血膿又大泄已<lb/>
　竭其氣血則虚而又虚可知矣以理論之當以滋養<lb/>
　氣血氣血健旺則運行有常而病自去矣否則不惟<lb/>
　病且不除而腦<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>耳疸抑亦有不兑矣人參二錢黄<lb/>
　茋三錢歸身白术生姜各一錢䑕粘子連翹柴胡陳<lb/>
　皮各六分川芎片芩白芍各七分甘草五分煎服數<lb/>
　十貼而安<lb/>
一孺人年近五十病腹痛初從右手指冷起漸上至頭<lb/>
<pb n="KR3e0074_WYG_003-12a"/>
　則頭如冷氷澆灌而腹痛大作痛則遍身大熱熱退<lb/>
　則痛亦止或過食或不食皆痛每常或一年一發近<lb/>
　来二三日一發逺不過六七日醫用四物加柴胡香<lb/>
　附不應更醫用四君木香㯽榔亦不効又醫用二陳<lb/>
　加紫蘇豆䓻又用七氣湯等劑皆不效予胗脉皆㣲<lb/>
　弱似有似無或一二至一止或三五至一止乃陽氣<lb/>
　大虚也以獨參五錢陳皮七分煎服十餘貼而愈夫<lb/>
　四肢者諸陽之末頭者諸陽之㑹經曰陽虚則惡寒<lb/>
<pb n="KR3e0074_WYG_003-12b"/>
　又曰一勝則一負陽虚隂往乘之則發寒隂虚陽往<lb/>
　乘之則發熱今指稍逆冷上至於頭則陽負隂勝可<lb/>
　知矣陽負則能健運而痛大作痛作而復熱者物極<lb/>
　則反也及其隂陽氣衰兩不相争則熱歇而痛亦息<lb/>
　矣况脾胃多氣多血經也氣能生血氣不足則血亦<lb/>
　不足仲景曰血虚氣弱以人參補之故用獨參湯服<lb/>
　而數年之痛遂愈矣<lb/>
一人年踰三十神色怯弱嘉靖八年客外七月患熱淋<lb/>
<pb n="KR3e0074_WYG_003-13a"/>
　諸藥不效至十一月行房方愈九年正月復作亦行<lb/>
　房而愈至三月傷寒咳𠻳有痰兼事煩惱延至十月<lb/>
　少愈後復作服芦吸散而愈但身熱不解因服小便<lb/>
　腹内膨脹小腹作痛後又因晩卧左脇有氣觸上痛<lb/>
　不能睡飲食減半四肢無力食則腹脹痛或㵼兼胸<lb/>
　膈飽悶口舌乾燥夜卧盗汗從腰已下常冷久坐腰<lb/>
　痛脚軟手心常熱診其左手心脉浮數而滑腎肝二<lb/>
　脉沉弱頗緩右手肺脉浮虚而駛脾脉偏弦而駛命<lb/>
<pb n="KR3e0074_WYG_003-13b"/>
　門散弱而駛第二日再診心肝二脉細軟稍不見駛<lb/>
　矣腎脉過於弱肺脉浮軟亦不見駛脾脉頗軟命門<lb/>
　過浮畧堅余曰膀胱者津液之府氣化出焉淋者由<lb/>
　氣餒不能運化故津液欝結為熱而然也房後而愈<lb/>
　者則欝結流利而熱解矣三月天日和煦何得傷寒<lb/>
　多由肺氣不足莫能䕶衞皮毛故為風邪所襲欝熱<lb/>
　而動其肺以致痰𠻳也得芦吸散而愈者以辛温豁<lb/>
　散其痰與熱也𠻳止身熱不退者因𠻳久肺虚肺虚<lb/>
<pb n="KR3e0074_WYG_003-14a"/>
　則脾弱脾肺之氣不能榮養皮肉故熱作也經曰形<lb/>
　寒飲冷則傷肺又曰脾胃喜温而惡寒今服小便之<lb/>
　寒凉寜不愈傷其脾肺耶是以腹脹作痛脇氣觸上<lb/>
　或㵼或汗種種諸病皆由損其脾肺也而脉時或變<lb/>
　易不常者亦由氣血兩虚虚而為盈難乎有常矣遂<lb/>
　用參茋各二錢茯苓白术各一錢歸身牛膝各七分<lb/>
　厚朴陳皮木香甘草各五分薄桂三分煎服二十餘<lb/>
　貼諸症悉退後因解頭勞倦諸症復作来就余治脉<lb/>
<pb n="KR3e0074_WYG_003-14b"/>
　與前頗同但不數不駛而已仍用參茋各三錢麥門<lb/>
　歸身厚朴枳實甘草黄苓等劑而愈<lb/>
書曰五志過為病非藥可治須以情勝古今方書多略<lb/>
　而不言遇有此疾無例可推因搜採前賢治例著之<lb/>
　於後以示将来者焉如怒傷肝肝屬木怒則氣併於<lb/>
　肝而脾土受邪木太過則肝亦自病喜傷心心屬火<lb/>
　喜則氣併於心而肺金受邪火太過則亦自病悲傷<lb/>
　肺肺屬金悲則氣併於肺而肝木受邪金太過則肺<lb/>
<pb n="KR3e0074_WYG_003-15a"/>
　亦自病恐傷腎腎屬水恐則氣併於腎而心火受邪<lb/>
　水太過則腎亦自病思傷脾脾屬土思則氣併於脾而<lb/>
　腎水受邪土太過則脾亦自病寒傷形形屬隂寒勝<lb/>
　血則陽受邪寒太過則隂亦自病熱傷氣氣屬陽熱<lb/>
　勝寒則隂受病熱太過則陽亦自病凡此數者更相<lb/>
　為治故悲可以治怒以愴惻苦楚之言感之喜可以<lb/>
　治悲以謔浪褻狎之言戯之恐可以治喜以逼遽死<lb/>
　亡之言怖之怒可以治思以汙辱欺㒺之言觸之思<lb/>
<pb n="KR3e0074_WYG_003-15b"/>
　可以治恐以慮彼忘此之言奪之凡此五者必詭譎<lb/>
　怪詐無所不至然後可以動人耳目易人視聼若胸<lb/>
　中無材器之人亦不能用此法也熱可以治寒寒可<lb/>
　以治熱逸可以治勞習可以治驚經曰驚者平之夫<lb/>
　驚以其忽然而遇之也使習見習聞則不驚矣惟勞<lb/>
　則氣耗恐則氣奪者為難治喜者少病百脉舒和故<lb/>
　也<lb/>
一人因喜成病莊醫切脉為之失聲佯曰吾取藥去數<lb/>
<pb n="KR3e0074_WYG_003-16a"/>
　更不来病者悲泣辭家人曰處世不久矣莊知其將<lb/>
　愈慰之詰其故引素問懼勝喜可謂得𤣥闗者也<lb/>
一婦因産舌出不收醫以硃砂傅其舌仍命作産子狀<lb/>
　令以兩女子掖之乃於壁外潛累盆碗危處墮地以作<lb/>
　聲聲聞而舌收矣夫舌乃心之苖此必産難而驚心<lb/>
　火不寜故舌因用力而出也今以硃砂以鎮其心火<lb/>
　又使倐聞異聲以恐下經曰恐則氣下故以恐勝之<lb/>
　也<lb/>
<pb n="KR3e0074_WYG_003-16b"/>
昔貴人有疾天方不雨更醫十數罔效最後一醫至脉<lb/>
　已則以指計甲子曰某夕天必雨竟出貴人疑曰豈<lb/>
　謂吾疾不可為耶何言雨而不及藥我也已而夕果<lb/>
　雨貴人喜起而行乎庭達旦疾若脱去明日後至之<lb/>
　醫来謁貴人喜且問曰先生前日言雨今得雨而瘳<lb/>
　何也醫對曰君侯之疾以憂得之然私計君侯忠且<lb/>
　仁所憂者民耳以旱而憂以雨而瘳理固然耳何待<lb/>
　藥而愈耶<lb/>
<pb n="KR3e0074_WYG_003-17a"/>
一女婚後夫經商二年不歸因不食困卧如痴無他病多向<lb/>
　床裡坐此思則氣結也藥難治獨得喜可解不然令其怒<lb/>
　因掌其靣詬以外情果大怒而大哭三時許令解之與藥<lb/>
　一貼即求食矣予曰病雖愈得喜方已乃詒以夫回既而<lb/>
　果然病不舉<lb/>
一人縣差拿犯人以鐵索項所犯至縣行至中途犯則投河<lb/>
　而死犯家告所差人索騙威逼至死所差脱罪未免費財<lb/>
　憂憤成病如醉如痴謬言妄語無復知識予診之曰此以<lb/>
<pb n="KR3e0074_WYG_003-17b"/>
　費財而憂必得喜而病可愈也藥豈能治哉令其鎔錫作<lb/>
　銀數錠置於其側病者見之果喜握視不置後病遂愈此<lb/>
　謂以喜勝憂也<lb/>
一女與母相愛既嫁母喪女因思母成疾精神短少怠倦嗜<lb/>
　卧胸膈煩悶日常懨懨諸藥不應予視之曰此病因思非<lb/>
　藥可愈彼俗酷信女巫巫托神降言禍福謂之卜童因令<lb/>
　其夫賄囑之托母降言女與我前世有寃汝故托生於我<lb/>
　以害我也是以汝之生命尅母我死因汝今在隂司欲報<lb/>
<pb n="KR3e0074_WYG_003-18a"/>
　汝讐汝病淹淹實我所為我生則與之母子死則與之㓂<lb/>
　仇夫回謔其婦曰汝病如此我他往可請童婆卜之何如<lb/>
　婦應曰諾遂請卜一如夫所言女聞大怒詬曰我因母病<lb/>
　母反我害我何思之有耶遂不思病果愈此以怒勝思也<lb/>
一官素謹言一日㑹賔筵中有蘿蔔頗大客羡之主曰尚有<lb/>
　大如人者客皆笑以為無主則悔恨自咎曰人不見如是<lb/>
　大者而吾以是語之宜其以吾言為妄為笑也因而致疾<lb/>
　藥不應其子讀書逹事思父素不輕言因而愧赧成疾必<lb/>
<pb n="KR3e0074_WYG_003-18b"/>
　須實所言庶可解官所抵家往返十餘日遂遣人抵家取<lb/>
　蘿蔔如人大者至官所復㑹舊賔請父强疾而陪酒酣令<lb/>
　車載置席前客皆驚訝其父大喜而疾愈<lb/>
重大之病一日三脉多變難治沉痾日日脉不移亦難治<lb/>
伏經脉最難求如積熱之久脉反沉細而外症又寒苟非兼<lb/>
　以望聞問切何可得也世俗諱疾試醫醫復諱情妄臆而<lb/>
　豪貴婦女往往不得望聞豈不大錯<lb/>
論病必分兼經専經錯經伏經知有賔主而後分標本以處<lb/>
<pb n="KR3e0074_WYG_003-19a"/>
　方　兼經併發如兩感　專經獨發如太陽表症　錯經<lb/>
　亂發如百合狐惑病　伏經反發如熱極似水<lb/>
君臣佐使外可用一標使如劑中合從辛以逹金則取引經<lb/>
　一味辛者倍加之故其效速<lb/>
一土人形肥色白因名醫雜著謂人皆隂不足服補隂丸至<lb/>
　數十年乃病虚胖短氣予反之用辛熱劑决去滯餘而燥<lb/>
　其重隂乃得平和無恙此則未逹方書而往自誤不可不<lb/>
　戒也<lb/>
<pb n="KR3e0074_WYG_003-19b"/>
　前數條出醫通予嘗熟諳以其暗與已合故錄之不忘詩<lb/>
　曰我思古人實獲我心此之謂也<lb/>
一婦年三十餘十八胎九殰八夭復因驚過甚遂昏昏不省<lb/>
　人事口唇舌皆瘡或至封喉下部白帶如注如此四十餘<lb/>
　日或時少省至欲自縊自悲不堪或投凉劑解其上則下<lb/>
　部疾愈甚或投熱劑或以湯藥薰蒸其下則昏暈欲絶脉<lb/>
　之始知為亡陽症也急以鹽煮大附子九錢為君制以薄<lb/>
　荷防風佐以姜桂芎歸之屬水煎入井水冷與之未盡劑<lb/>
<pb n="KR3e0074_WYG_003-20a"/>
鼾睡通宵覺則能識人衆訝曰何術也醫曰方書有之假<lb/>
對假真對真爾上乃假熱故以假冷之藥從之下乃真冷<lb/>
故以真熱之藥反之斯上下和而瘡解矣續後再服調元<lb/>
氣藥乃生二子續後又病瘧一年亦主以養元氣待飲食<lb/>
大進然後刼以毒藥吐下塊物甚多投附子湯三錢而愈<lb/>
此條亦出醫通以其治病有法用藥有權可謂知通變者<lb/>
也故錄之以為法<lb/>
一人四十餘色黄白季春感冐發汗過多遂患左脚腿<lb/>
<pb n="KR3e0074_WYG_003-20b"/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>厥隂之分㣲腫而痛不能轉動醫作隂毒治以艾<lb/>
　灸予曰隂毒雖無肉變髙焮之勢纒綿月餘内必<lb/>
　有瘀膿令用毫針深探之惟黄水數㸃而已後又更<lb/>
　醫以鋒針於灸瘡内深入寸許則血大出認為隂毒<lb/>
　似有可疑吾以屬於筋痛經曰謂筋痿者耶痿雖軟<lb/>
　易其亦有痛者且其痛時遍身筋皆腫脹而右脚内<lb/>
　亷筋亦急痛不能屈伸以此驗之筋痛可知矣經曰<lb/>
　厥隂少血之經筋之所主過汗則亡血而筋失所養<lb/>
<pb n="KR3e0074_WYG_003-21a"/>
　故急痛也腿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>腫者盖人身之血猶江河之水洪泛<lb/>
　則流沙走石彼細流淺瀬則此阻彼礙而壅腫矣經<lb/>
　曰怯者着而成病是也兼之脾胃太虚嘔逆噯氣飲<lb/>
　食少進經曰胃者水榖之海脾主與胃與胃行其津<lb/>
　液以養皮肉筋脉今胃不受而脾不運筋脉愈失所<lb/>
　養矣又曽加以灸砭焦骨傷筋復耗其血丹溪曰血<lb/>
　屬隂難成易虧者也兹則針灸妄施則血虚耗矣欲<lb/>
　其疾愈豈可得哉且經曰筋枯者舉動則痛是無血<lb/>
<pb n="KR3e0074_WYG_003-21b"/>
　以養俱難治也所幸者精神尚好大便固秘夜卧安<lb/>
　靜於此健其脾胃使飲食進則血自生筋自舒腫退<lb/>
　痛除庶或可愈其脉初皆細軟而緩按之無力予以<lb/>
　獨參湯一兩一劑與之其効甚速予適他往更醫復<lb/>
　灸又用參茋歸术加凉劑胃氣遂不能回矣再診脉<lb/>
　變為滑數脉書言瘡科滑脉未潰宜内消已潰宜補<lb/>
　益又曰數脉所主為熱其症為虚是脉與症皆屬於<lb/>
　虚亦須大補托而出之治亦同法豈得岐而兩途病<lb/>
<pb n="KR3e0074_WYG_003-22a"/>
　居疑似故詳辨之吾常見一婦産後遍身筋痛遂致<lb/>
　不救是以亡血故也<lb/>
一兒年十一色白神怯七月間發熱連日父令就學内<lb/>
　外俱勞循至熱熾頭痛正合補中益氣湯症失此不<lb/>
　治以致吐㵼食少其父知醫乃進理中湯吐瀉少止<lb/>
　漸次眼合咽啞不言昏昧不省人事粥飲有礙手常<lb/>
　揾住隂嚢為灸百㑹尾骶不應其父質於予予曰兒<lb/>
　本氣怯又當暑月過勞經曰勞則氣耗又曰勞倦傷<lb/>
<pb n="KR3e0074_WYG_003-22b"/>
　脾即此觀之傷脾之病也身熱者經曰陽氣者煩勞<lb/>
　則張盖謂氣本陽和或勞煩則陽和之氣變為邪熱<lb/>
　矣頭痛者經曰諸陽皆㑹於頭今陽氣亢極則邪熱<lb/>
　熏蒸於頭而作痛也吐㵼者脾胃之清氣不升濁氣<lb/>
　不降也目閉者盖諸脉皆屬於目而眼眶又脾所主<lb/>
　脾傷不能營養諸脉故眼閉而不開也咽啞者盖脾<lb/>
　之絡連舌本散舌下脾傷則絡失養不能言也經曰<lb/>
　脾胃者水榖之海五藏皆禀氣於脾脾虚則五藏皆<lb/>
<pb n="KR3e0074_WYG_003-23a"/>
　失所養故肺之咽嗌為之不利而食難咽故心之神<lb/>
　明為之昏瞀而不知人常欲手揾隂嚢者盖無病之<lb/>
　人隂升陽降一有所傷則升者降降者升經曰隂陽<lb/>
　反作是也是以隂升者降從其類而入厥隂之嚢因<lb/>
　隂多陽少故手欲揾之也此皆脾胃之病經謂土極<lb/>
　似木亢則害承乃制也症似風木乃虚象耳不治脾<lb/>
　胃之土而治肝木之風欲兒不死難矣且用參茋术<lb/>
　各三錢熟附一錢煎用匙灌半酒杯候㸔如何服後<lb/>
<pb n="KR3e0074_WYG_003-23b"/>
　病無進退連服二三日神稍清目稍開如有生意食<lb/>
　仍難咽予為診之脉皆浮緩不及四至予曰藥病相<lb/>
　宜再可減去附子服之漸漸稍甦初醫作風熱於治<lb/>
　而用荆防芩連蠺歇之類或作驚痰而用牛黄硃砂<lb/>
　輕粉等藥此皆損胃之劑豈可投諸兒今得生幸耳<lb/>
　實頼其父之知醫也或曰經云無伐天和其症又無<lb/>
　四肢厥冷時當苦暑而用附子何也予曰參茋非附<lb/>
　子無速効而經亦曰假者反之正如冬月而用承氣<lb/>
<pb n="KR3e0074_WYG_003-24a"/>
　之類此亦稽時從症之意也<lb/>
一婦年三十質脆弱産後咳𠻳痰臭或作肺<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>治愈劇<lb/>
　延及兩脚漸腫至膝大便溏小腹脹痛午後發熱靣<lb/>
　紅氣促不能向右卧予診脉虚小而數予曰凡咳𠻳<lb/>
　左右向不得眠者上氣促下瀉泄者發熱不為瀉減<lb/>
　者此皆病之反也按此皆原於脾經曰脾主諸臭入<lb/>
　肺腥臭入心焦臭入肝腐臭自入為穢臭盖脾不能<lb/>
　運行其濕濕欝為熱釀成痰而臭矣經曰左右者隂<lb/>
<pb n="KR3e0074_WYG_003-24b"/>
　陽之道路也脾虚則肺金失養氣劣行遲壅遏道路<lb/>
　故咳𠻳氣促不能右卧也脾虚必奪母氣以自養故<lb/>
　心虚發熱而見於午也脾主濕濕勝則内滲於腸胃<lb/>
　為溏泄外滲於皮膚為浮腫令用參术甘草補脾為<lb/>
　君白术茯苓滲濕為臣麥門冬以保肺氣酸棗仁以<lb/>
　安心神為佐陳皮前胡以消痰下氣為使用東壁土<lb/>
　以受陽光最多用之以為引用盖土能觧諸臭用以<lb/>
　補土亦易為力矣此竊取錢氏黄土湯之義也服一<lb/>
<pb n="KR3e0074_WYG_003-25a"/>
　帖前症畧減病者甚喜予曰未也數帖後無反復方<lb/>
　是佳兆否則所謂過時失治後發寒熱真陽脱矣泄<lb/>
　而脚重脾氣絶矣何能收救予姪文煥妻亦患此醫<lb/>
　作肺<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>治而用百合煎湯煮粥食之反劇予診其脉<lb/>
　細弱而緩治以參茋甘温等劑不二三貼而愈此由<lb/>
　治之早也<lb/>
一人年逾四十形肥色蒼因勞後入房感風夜半瘧作<lb/>
　自汗寒少熱多一日一作醫用清脾小柴胡四獸等<lb/>
<pb n="KR3e0074_WYG_003-25b"/>
　劑不効漸至二日或三日一發予診左脉浮洪虚豁<lb/>
　而數右脉虚小散數頭眩耳鳴四肢懶倦手足麻大<lb/>
　便溏左脇瘧毋時或夢遺發則嘔吐多痰或辰或午<lb/>
　發至酉戍乃退每至三十日連發二次子時發至離<lb/>
　明其發㣲辰時發至酉戍其發如常予用參茋歸术<lb/>
　麥門知母厚朴陳皮大劑與之初服一劑痞塊反髙<lb/>
　小腹脹痛予曰藥若不瞑眩厥疾弗瘳再當服之數<lb/>
　貼後脉皆稍静不數病者曰脉平而病不減何也予<lb/>
<pb n="KR3e0074_WYG_003-26a"/>
　曰瘧邪已深非數劑之藥旦夕之功所能愈當久服<lb/>
　待春分陽氣發揚方得全愈苟惑人言而止藥不惟<lb/>
　瘧不能止或癆或鼓難免後憂夫瘧因感風暑寒水<lb/>
　而作也經曰皮膚之外腸胃之内氣血之所舍也氣<lb/>
　屬陽風暑陽邪而中於氣血屬隂寒水隂邪而中於<lb/>
　血先中陽邪後中隂邪則先寒後熱先中隂邪後中<lb/>
　陽邪則先熱後寒陽邪多則熱多渇而有汗隂邪多<lb/>
　則寒多而熱少氣血受邪而居於其舍悍衛之氣運<lb/>
<pb n="KR3e0074_WYG_003-26b"/>
　行不息不受邪也日行陽二十五度夜行隂二十五<lb/>
　度每一刻則周身一度行與邪遇則邪壅遏其道路<lb/>
　故與相摶而瘧作也摶則一勝一負負則不與之摶<lb/>
　而悍衛無碍故瘧止矣夫邪之盛衰因氣血之盛衰<lb/>
　氣血盛邪亦盛氣血衰邪亦衰久則氣血衰或靜養<lb/>
　二三日氣血復盛而邪亦盛悍衛行與之遇又復相<lb/>
　抗而瘧作此瘧每三十日速發二次者盖二十八九<lb/>
　三十日晦日也隂極陽生之時夜半㣲陽始生而力<lb/>
<pb n="KR3e0074_WYG_003-27a"/>
　尚弱故瘧發亦輕辰則陽旺矣故瘧亦重此瘧所感<lb/>
　陽邪居多故随陽氣盛衰而為之輕重其三日一發<lb/>
　者非入於藏也由氣血盛衰而然非若傷寒之𫝊經<lb/>
　也或曰邪既因氣血而盛衰今補其氣血未免邪亦<lb/>
　盛矣予曰邪之所凑其氣必虚氣血未補終未至於<lb/>
　强健强健邪無容留矣經曰邪正不兩立是也<lb/>
　　夫瘧三日一發丹溪以發日之辰分屬三隂而藥<lb/>
　　無三隂之别總用撫芎當歸紅花蒼术黄栢等藥<lb/>
<pb n="KR3e0074_WYG_003-27b"/>
　　掣起陽分瘧入隂分由陽虚䧟入也須宜陽分助<lb/>
　　氣之藥加血藥引入隂分方可掣起専用血藥祗<lb/>
　　恐邪愈内䧟何以能掣起哉<lb/>
一人年十九靣白質弱因作文過勞夢遺遂吐血碗許<lb/>
　自是㣲欬倦弱後身忽大熱出疹疹愈隂嚢痒甚搓<lb/>
　擦水流敷以壁土嚢腫大如盞許遂去土以五倍塗<lb/>
　少蜜炙為末敷之遂愈因感風寒其𠻳尤甚繼以左<lb/>
　右脇痛予診脉虚而數見其畏風寒嘔惡倦動糞溏<lb/>
<pb n="KR3e0074_WYG_003-28a"/>
　氣促予曰此金極似火也夫心屬火而藏神腎屬水<lb/>
　而藏志二經俱屬少隂而上下相通今勞思則神不<lb/>
　寕而夢志不寕而遺遺則水不升而心火獨亢也肝<lb/>
　屬木而藏血其象震震為雷心火既亢則類相應引<lb/>
　動龍雷之火載血而越出乎上竅矣肝脉環遶隂器<lb/>
　亦因火擾而痛痒腫脹也火勝金故肺金虚而乾欬<lb/>
　皮毛為之合亦為火欝而發疹大腸為之府故亦𫝊<lb/>
　導失宜而糞溏然金虚不能平木故木火愈旺而凌<lb/>
<pb n="KR3e0074_WYG_003-28b"/>
　脾脾虚則嘔惡而食減經曰壯火食氣脾肺之氣為<lb/>
　壯火所食故倦於動作而易感風寒也經言兩脇者<lb/>
　隂陽往来之道路也為火阻礙則氣不利而痛矣然<lb/>
　火有虚有實有似火而實非火故經言有者求之無<lb/>
　者求之虚者責之實者責之此治火之大法也前病<lb/>
　之火皆虚非水濕之可折服惟甘温之劑可以怯除<lb/>
　譬之龍雷之火日出則自潜伏矣若用苦寒降火正<lb/>
　如雨驟雷烈而火愈熾盛矣世醫治火不惟不求之<lb/>
<pb n="KR3e0074_WYG_003-29a"/>
　有無虚實専泥明醫雜著欬𠻳吐紅皆屬隂虚悮服<lb/>
　參茋不救之語槩用滋隂等劑况此服滋隂藥已百<lb/>
　餘貼而病反劇豈可仍以隂虚治之耶且經言形寒<lb/>
　飲冷則傷肺又謂脾胃喜温而惡寒今用甘温健其<lb/>
　脾則肺金不虚而咳𠻳氣促自愈肝木有制而脇痛<lb/>
　吐血自除虚妄之火亦自熄矣遂用參茋各四錢神<lb/>
　曲山查各七分白术貝母麥門冬各一錢甘草五分<lb/>
　炒乾姜四分煎服十餘貼脉數減𠻳少除精神稍健<lb/>
<pb n="KR3e0074_WYG_003-29b"/>
　但後又適新婚不免耗損真隂將何以制其虚妄之<lb/>
　火耶盖咳屬肺金數脉屬火欬而脉數火尅金也冬<lb/>
　月水旺而見數脉亦違時也大凡病見數脉多難治<lb/>
　療病久脉數尤非所宜此予所以深為之慮也<lb/>
一婦年三十餘性躁多能素不孕育每啜粥畏飯時或<lb/>
　心痛春正忽大作或作氣而用香燥或作痰而用二<lb/>
　陳或作火而用寒凉因糞結進潤腸丸遂瀉不禁小<lb/>
　便不得獨利又發寒熱熱則欬痰不止寒則戰慄鼓<lb/>
<pb n="KR3e0074_WYG_003-30a"/>
　頷肌肉瘦削皮膚枯燥月水不通食少惡心或煩躁<lb/>
　而渇或昏昏嗜卧或小腹脹痛諸治㒺効醫皆視為<lb/>
　死症詣請予往治之右脉浮大弦數左脉稍歛而數<lb/>
　熱来左右脉皆大而數寒来脉皆沉㣲似有似無經<lb/>
　言脉浮為虚脉大必病進丹溪謂脉大如葱管者大<lb/>
　虚也經乂謂弦脉屬木見於右手肝木尅脾土也又<lb/>
　以數脉所主為熱其症為虚右脉稍歛者血分病輕<lb/>
　也今患素畏飯者是胃氣本弱矣心痛即胃脘痛由<lb/>
<pb n="KR3e0074_WYG_003-30b"/>
　脾虚不運故胃脘之陽不降欝滯而作痛也瀉泄不<lb/>
　禁小便不得獨行者盖陽主固且經言膀胱者津液<lb/>
　之府氣化則能出矣今陽虚不固於内故頻泄也膀<lb/>
　胱氣虚不化故小便不得獨行也乂寒熱互發者盖<lb/>
　氣少不能運行而滯於血分故發熱血少不得流利<lb/>
　而滯於氣分故發寒仲景曰陽入於隂則熱隂入於<lb/>
　陽則寒是也寒則戰慄鼓頷者隂邪入於陽明也熱<lb/>
　則咳痰不已陽邪入於陽明也此則隂陽兩虚故相<lb/>
<pb n="KR3e0074_WYG_003-31a"/>
　交併而然也肌肉瘦削者盖脾主身之肌肉脾虚食<lb/>
　少故瘦削也皮膚枯躁者經曰脾主於胃行其津液<lb/>
　脾虚不能運行津液灌溉於肌表故枯躁也月水不<lb/>
　通者經曰二陽之病發心脾男子少精女子不月二<lb/>
　陽手足陽明腸與胃也陽明虚則心脾皆失所養而<lb/>
　血不生故不月也食少惡心躁渇嗜卧皆脾胃所生<lb/>
　之症也小腹脹痛者乃陽虚下䧟使然也經曰陽病<lb/>
　極而下是也乃用人參五錢黄茋四錢白术三錢為<lb/>
<pb n="KR3e0074_WYG_003-31b"/>
　君升麻八分茯苓一錢猪苓澤瀉各七分為臣蒼术<lb/>
　五分香附七分為佐歸身七分麥門冬一錢為使煎<lb/>
　服三貼不効一醫曰此病不先驅邪一主於補所謂<lb/>
　閉門留賊一曰此屬隂虚火動今不滋隂降火而徒<lb/>
　補氣將見氣愈盛火愈熾矣風鑑相其夫曰奸門青<lb/>
　白必主傷妻日者推其命曰運限俱倒其死必矣其<lb/>
　夫皺眉告予曰每日扶之似身漸重皮枯異躁恐不<lb/>
　濟矣予思仲景有曰泄利不止五藏之陽虚於内寒<lb/>
<pb n="KR3e0074_WYG_003-32a"/>
　熱互發六府之陽虚於外是則内外兩虚在法不治<lb/>
　所恃者年尚壯能受補而矣但病家寕可於死中求<lb/>
　活豈可坐以待斃且補藥無速効今服藥不滿四五<lb/>
　劑即責以効豈王道之醫乎因令勉服前藥六七貼<lb/>
　寒已除但熱不減汗出不止足冷壺盛熱水蒸其足<lb/>
　汗亦過於委中矣續後前症漸減始有生意追思醫<lb/>
　謂不先去邪者因其寒熱往来也然去邪不過汗吐<lb/>
　下三法今病自汗吐痰泄利三者俱矣再有何法而<lb/>
<pb n="KR3e0074_WYG_003-32b"/>
　可施乎且病有實邪有虚邪虚可補而實可㵼今病<lb/>
　屬虚而以實邪治之虚虚之禍咎將誰歸一謂當滋<lb/>
　隂降火因其月事不通病發於夜也且服降火藥遂<lb/>
　小腹脹而大便泄是不宜於此矣殊不知滋隂降火<lb/>
　皆甘寒苦㵼之劑今病食少泄利明是脾虚且脾胃<lb/>
　喜温而惡寒今泥於是寕不愈傷其胃而益其泄乎<lb/>
　吁危哉故不敢不辨<lb/>
　石山醫案卷下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石山醫案附録</head> <lb/>
    <p>
<pb n="KR3e0074_WYG_004-1a"/>
欽定四庫全書<lb/>
　石山醫案附録<lb/>
　　　　　　　　　　　　　明　陳桷　撰<lb/>
　　辨明醫雜著忌用參蓍論<lb/>
按汝言王公撰次明醫雜著其中有曰若酒色過度傷<lb/>
損肺腎真隂欬嗽吐痰衂血咳血咯血等症此皆隂血<lb/>
虚而陽火旺也宜甘苦寒之藥生血降火若過服參蓍<lb/>
等甘温之藥則死不可治蓋甘温助氣氣屬陽陽旺則<lb/>
<pb n="KR3e0074_WYG_004-1b"/>
隂愈消故也又云欬嗽見血多是肺受熱邪氣得熱而<lb/>
變為火火盛而隂血不寜從火上升治宜滋隂㵼火忌<lb/>
用人參等補氣之藥又撰次本草集要云人參入手太<lb/>
隂而能補火故肺受火邪欬嗽及隂虚火動勞嗽吐血<lb/>
者忌用之誤用多致不救予嘗考其所序因皆本之丹<lb/>
溪然丹溪予無間然矣而王氏未免有可議者丹溪曰<lb/>
治病必分血氣氣病補血雖不中病亦無害也血病補<lb/>
氣則氣愈虚散矣此所以來王氏陽旺則隂愈消之説<lb/>
<pb n="KR3e0074_WYG_004-2a"/>
也丹溪又曰補氣用人參然蒼黒人多服之恐反助火<lb/>
邪而爍真隂此所以乂來王氏欬嗽見血多是火盛隂<lb/>
虚忌用人參補氣之論而集要復有人參補火肺受火<lb/>
邪勞嗽吐血等症忌用人參之戒也夫王氏之言雖出<lb/>
丹溪但過于矯揉而又失之於偏也不曰誤服參蓍多<lb/>
致不救則曰多服參蓍死不可治言之不足又復申之<lb/>
惟恐人以欬嗽失血為氣虚不作隂虚主治也篇末雖<lb/>
曰亦有氣虚欬血之言又恐人因此言復以欬嗽失血<lb/>
<pb n="KR3e0074_WYG_004-2b"/>
為氣虚故即繼之曰但此症不多爾是以愈來後人之<lb/>
惑使凡遇欬血雖屬氣虚終以前言為主而參蓍竟莫<lb/>
敢用也殊不知丹溪立法立言活潑潑地何嘗滯于一<lb/>
隅于此固曰血病忌用參蓍于他章則又曰虚火可補<lb/>
參术生甘草之類又曰火急甚者兼㵼兼緩參术亦可<lb/>
是丹溪治火亦未嘗廢人參而不用王氏何獨但知人<lb/>
參補火而不知人參能㵼火邪丹溪又曰隂虚喘嗽或<lb/>
吐紅者四物加人參黄栢知母五味麥門冬又曰好色<lb/>
<pb n="KR3e0074_WYG_004-3a"/>
之人元氣虚欬嗽不愈瓊玉膏肺虚甚者人參膏凡此<lb/>
皆酒色過傷肺腎欬嗽吐血症也丹溪亦每用人參治<lb/>
之而無疑王氏何獨畏人參如虎邪叮嚀告戒筆不絶<lb/>
書宜乎後人印定耳目確守不移一遇欬嗽血症不問<lb/>
人之勇怯症之所兼動以王氏藉口更執其書以證致<lb/>
使良工為之掣肘病雖宜用亦不敢用惟求免夫病家<lb/>
之怨尤耳病者亦甘心忍受苦寒之藥縱至上吐下㵼<lb/>
去死不逺亦莫知其為藥所害興言及此良可悲哉兹<lb/>
<pb n="KR3e0074_WYG_004-3b"/>
取丹溪嘗治驗者以證之一人欬嗽惡寒胸痞口乾心<lb/>
㣲痛脉浮緊而數左大於右蓋表盛裏虚聞其素嗜酒<lb/>
肉有積後因行房涉寒冒雨忍饑繼以飽食先以人參<lb/>
四錢麻黄連根節錢半與二三貼嗽止寒除改用厚朴<lb/>
青陳皮𤓰蔞半夏為丸參湯送下二十服而痞除夫既<lb/>
欬嗽嗜酒不可謂肺無火也復因行房感冒不可謂隂<lb/>
不虚也初服人參四錢再用參湯送藥不可謂不多服<lb/>
也何如不死又一人患乾欬嗽聲啞用人參橘紅<hi>各錢半</hi>
<pb n="KR3e0074_WYG_004-4a"/>
半夏麴<hi>一錢</hi>白术<hi>二/錢</hi>知母𤓰蔞桔梗地骨皮<hi>各五分</hi>夏加黄<lb/>
芩<hi>五分</hi>入姜煎仍與四物加炒蘖童便竹<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>姜汁二藥晝<lb/>
夜相間服兩月聲出而愈夫患乾欬嗽聲啞不可謂肺<lb/>
無火邪也不可謂隂不受傷也服人參兩月不可謂不<lb/>
多也乂何如不死又一壯年因勞倦不得睡欬痰如膿<lb/>
聲不出時春寒醫與小青龍湯喉中有血絲腥氣逆上<lb/>
漸有血線自口右邉出晝夜十餘次脉弦大散弱左大<lb/>
為甚此勞倦感寒强以辛甘燥熱之劑動其血不治恐<lb/>
<pb n="KR3e0074_WYG_004-4b"/>
成肺痿遂以參蓍歸术芍藥陳皮生甘草帶節麻黄煎<lb/>
入藕汁服二日嗽止去麻黄與四日血除但脉散未收<lb/>
食少倦甚前藥除藕汁加黄芩砂仁半夏半月而愈夫<lb/>
嗽痰如膿聲不出者不可謂肺不熱也又以甘辛燥熱<lb/>
動其血不可謂血不病也服參蓍亦不可謂不多也又<lb/>
復何如而不死凡此諸病以王氏言之未免皆作酒色<lb/>
傷隂而用滋隂㵼火之藥然而丹溪率以參蓍等劑治<lb/>
之而愈並不見其助火増病者蓋病有所當用不得不<lb/>
<pb n="KR3e0074_WYG_004-5a"/>
用也雖勞嗽吐紅亦有所不避也且古今治勞莫過于<lb/>
葛可久其保真湯獨參湯何嘗廢人參而不用但詳其<lb/>
所挾之症何如耳豈可謂其甘温助火一切棄而不用<lb/>
哉肺受火邪忌用人參其原又出於海藏本草液之所<lb/>
云而丹溪實繹其義不意流弊至于如此又嘗因是而<lb/>
推廣之丹溪曰蒼黒之人多服參蓍恐助火邪而爍真<lb/>
隂肥白之人多服最好此固然矣考其嘗治一人形瘦<lb/>
色黒紫多酒不困年半百有别館一日大惡寒發戰言<lb/>
<pb n="KR3e0074_WYG_004-5b"/>
渇不飲脉大而弱右闗稍實畧數重則濇以王氏觀之<lb/>
以形色論之正合滋隂㵼火之法而丹溪謂此酒熱内<lb/>
鬱不得外泄由表熱而虚也用黄蓍<hi>二兩</hi>乾葛<hi>一兩</hi>煎飲之<lb/>
大汗而愈既不以蒼黒忌用參蓍為拘亦不以酒色傷<lb/>
隂忌服參蓍為禁是知丹溪立言以示人者法之常施<lb/>
治而不以法為拘者善應變也王氏但知其立法之常<lb/>
而未察其治不以法為拘之變故於參蓍等劑每每畏<lb/>
首畏尾若不敢投蓋亦未之考也雜著所制諸方雖未<lb/>
<pb n="KR3e0074_WYG_004-6a"/>
嘗盡廢參蓍察其用處必須脉之細㣲而遲者方始用<lb/>
也然而東垣丹溪之用參蓍亦不専在于此東垣曰血<lb/>
虚脉大症象白虎誤服白虎湯者必死乃用黄蓍<hi>六錢</hi>當<lb/>
歸<hi>一錢</hi>名曰當歸補血湯以治之是血虚脉大東垣亦嘗<lb/>
用黄蓍矣丹溪曰一人滯下一夕昬仆目上視溲注汗<lb/>
泄脉大無倫此隂虚陽暴絶也蓋得之昬後酒色急灸<lb/>
氣海服人參數斤而愈是隂虚脉大丹溪亦嘗用人參<lb/>
矣豈必脉之細㣲遲者而後用哉考之本草仲景治亡<lb/>
<pb n="KR3e0074_WYG_004-6b"/>
血脉虚以人參補之取其隂生于陽甘能生血故血虚<lb/>
氣弱仲景以人參補之是知人參不惟補氣亦能補血<lb/>
況藥之為用又無定體以補血佐之則補血以補氣佐<lb/>
之則補氣是以黄蓍雖専補氣以當歸引之亦從而補<lb/>
血矣故東垣用黄蓍六錢只以當歸一錢佐之即名曰<lb/>
補血湯可見黄蓍功力雖大分兩雖多為當歸所引不<lb/>
得不從之補血矣矧人參功兼補血者邪人參性味不<lb/>
過甘温非辛熱比也稍以寒涼佐之必不至助火如此<lb/>
<pb n="KR3e0074_WYG_004-7a"/>
之甚雖曰積温成熱若中病即已亦無是也夫芎歸味<lb/>
辛甘温世或用治勞熱血虚之病並無所疑然辛主耗<lb/>
散本非血虚所宜彼人參雖甘温而味不辛比之芎歸<lb/>
孰輕而孰重哉抑勞嗽吐血隂虚之病亦有始終不用<lb/>
人參莫克全其生者何也或肉食不節則古人所謂厚<lb/>
味厝熱也或房勞不逺則古人所謂縱欲傷生也二者<lb/>
不謹而獨致畏於人參是謂不能三年之喪而緦小功<lb/>
之察何其謬邪噫醫之用藥固所當審不可輕視人之<lb/>
<pb n="KR3e0074_WYG_004-7b"/>
生死如欬嗽失血等症若果脾强胃健飲食無阻則當<lb/>
從王氏所論與之滋隂㵼火固無不可設或上兼嘔逆<lb/>
中妨飲食下生泄洩汗自泄而洗洗惡寒四肢倦而兀<lb/>
兀多睡則又當從隂虚陽虚權其輕重而兼治之可也<lb/>
苟不如此而専主乎王氏未免陷于一偏而有無窮之<lb/>
患矣故予不得不極論之莫辭乎僭踰之罪焉<lb/>
正徳庚辰二月朔旦新安祁門省之撰<lb/>
　　病用參茋論　　　　門人和溪程鐈廷彛撰<lb/>
<pb n="KR3e0074_WYG_004-8a"/>
夫氣屬陽血屬隂陽衛于外隂守于中陽動隂静動多<lb/>
則發泄而外虚静多則神藏而内固外虚者邪易入内<lb/>
固者疾難攻故曰邪氣乘虚而入又曰邪之所凑其氣<lb/>
必虚是人之安危皆由陽氣之虚實也經曰陽精所降<lb/>
其人夭隂精所奉其人夀蓋陽主發泄故皮膚䟱豁而<lb/>
陽氣不藏所以多天隂主収斂故凑理閉密而陽不妄<lb/>
泄所以多夀是人之夀夭亦由陽氣之存亡也經曰無<lb/>
泄皮膚使氣亟奪又曰冬不按蹻無擾乎陽是聖人未<lb/>
<pb n="KR3e0074_WYG_004-8b"/>
常不保養其陽矣故仲景之傷寒東垣之脾胃皆以陽<lb/>
氣為主而參茋為所必用之藥也故曰參茋補陽經言<lb/>
陽常有餘而補之寜不犯實實之戒乎予曰慓悍之衛<lb/>
其氣不虚無待于補丹溪曰此氣若虚則一旦暴絶而<lb/>
死矣兹所補者乃榮中之衛其氣曷常不虚經曰勞則<lb/>
氣耗悲則氣消又曰熱傷氣精食氣又曰壯火食氣非<lb/>
藉于補安能營運于外而為血所使哉參茋之補補此<lb/>
營中之氣也補營之氣即補營也營者隂血也丹溪曰<lb/>
<pb n="KR3e0074_WYG_004-9a"/>
人身之虚皆隂虚者此也或曰慓悍之衛不受邪也仲<lb/>
景何謂寒傷營風傷衛乎余曰此亦指營中之衛也邪<lb/>
之所傷藥之所治皆此營衛耳或曰經言水之精氣為<lb/>
營營行脉中不能行於脉外無分晝夜周流不休定息<lb/>
數應漏刻屬于隂也食之濁氣為衛衛行脉外不能入<lb/>
於脉中晝但行陽二十五度夜則行隂二十五度不與<lb/>
營同道不與息數應屬于陽也内經所論營衛如此未<lb/>
聞營中有衛也予曰内經所論以隂陽對待言特舉其<lb/>
<pb n="KR3e0074_WYG_004-9b"/>
大者耳細而分之營中亦自有衛也易曰陽竒隂偶故<lb/>
悍衛為陽而竒營血屬隂則兩也或曰營中之衛亦分<lb/>
晝夜内外乎余曰無分晝夜而内外相通營行脉中而<lb/>
亦行于脉外凡皮膚有傷不待内及于經即便血出可<lb/>
見亦行於脉外矣衛行脉外亦行於脉中蓋血屬隂而<lb/>
主静苟非氣貫其中安能周流而灌溉可見亦行於脉<lb/>
中矣或曰營中有衛有所本乎予曰本靈樞也靈樞曰<lb/>
人受氣于穀穀入于胃以𫝊于肺五臟六腑皆以受氣<lb/>
<pb n="KR3e0074_WYG_004-10a"/>
氣之清者為營濁者為衛營行脉中衛行脉外衛行脉<lb/>
外營周不休又曰其浮氣循于經者為衛氣其精氣行<lb/>
于經者為營氣又曰營衛者精氣也又曰營氣衛氣皆<lb/>
津液之所成是靈樞所言皆營衛同一氣營衛一氣則<lb/>
營中有衛可知矣故曰營與衛異名而同類是也内經<lb/>
分而言之則營衛不同道靈樞合而言之則營衛同一<lb/>
氣也或曰經言某經氣多血少某經氣少血多亦此營<lb/>
衛耶余曰此指各經禀受氣血多少而言非此流行之<lb/>
<pb n="KR3e0074_WYG_004-10b"/>
營衛也營衛流行安得行至某經而血加多行至某經<lb/>
而血加少耶然營氣衛氣皆藉水穀而生故人絶水榖<lb/>
者死經曰脾胃者水穀之海但脾胃受傷不一經曰飲<lb/>
食傷脾又曰勞倦傷脾又曰憂思傷脾與夫房勞大怒<lb/>
大驚莫不皆傷脾與胃也是以諸病亦多生于脾胃此<lb/>
東垣所以拳拳於脾胃也脾胃有傷非藉甘温之劑烏<lb/>
能補哉經曰脾胃喜温而惡寒參茋味甘性温宜其為<lb/>
補脾胃之聖藥也脾胃無傷則水穀可入而營衛有所<lb/>
<pb n="KR3e0074_WYG_004-11a"/>
資元氣有所助病亦不生邪亦可除矣故諸病兼有嘔<lb/>
吐泄㵼痞滿食少怠倦嗜卧口淡無味自汗體重精神<lb/>
不足懶于言語惡風惡寒等症皆脾胃有傷之所生也<lb/>
須以參茋為主其他諸症可隨証加入佐使以兼治之<lb/>
但佐使分兩不可過多于主藥耳或者病宜參茋有用<lb/>
之而反害者非參茋之過乃用者之過也如病宜一兩<lb/>
祗用一錢而佐使分兩又過于參茋則參茋奪於羣衆<lb/>
之勢弗得以専其功矣以此而歸咎于參茋寜不惑哉<lb/>
<pb n="KR3e0074_WYG_004-11b"/>
或者病危有用參茋無益者經曰神不使也夫藥氣賴<lb/>
神氣而為助病壊神離雖參茋亦無如之何矣又謂參<lb/>
茋性温祗恐積温成熱又謂參茋補氣尤恐氣旺血衰<lb/>
殊不知有是病用是藥有病則病氣當之何至於積温<lb/>
成熱氣旺血衰乎且參茋性雖温而用芩連以監之則<lb/>
温亦從而輕減矣功雖補氣而用枳朴以制之則補性<lb/>
亦從而降殺矣慮其滯悶也佐之以辛散慮其助氣也<lb/>
輔之以消導則參茋亦莫能縱恣而逞其惡矣或曰吐<lb/>
<pb n="KR3e0074_WYG_004-12a"/>
血衂血血崩明是血病今見亦用參茋寜免血愈虚耶<lb/>
東垣曰脱血益氣古聖人之法也仲景曰陽旺則生隂<lb/>
靈樞曰上焦開發宣五穀味兼膚充身澤毛若霧露之<lb/>
溉是謂氣中焦受氣取汁變化而赤是謂血是能生血<lb/>
可知矣且造化之理氣惟陽能生隂而隂不能生陽故<lb/>
血虚也仲景以人參補之血崩也東垣以參茋固之今<lb/>
之得醫道正傳者其治血病或用參茋蓋本於此夫豈<lb/>
率意而妄用哉予幸受業於石山汪先生見其所治之<lb/>
<pb n="KR3e0074_WYG_004-12b"/>
病多用參茋蓋以其病已嘗遍試諸醫厯嘗諸藥非發<lb/>
散之過則降泄之多非傷于剛燥則損于柔潤胃氣之<lb/>
存也幾希矣而先生最後至不得不用參茋以救其胃<lb/>
氣實出于不得已也非性偏也其調元固本之幾節宣<lb/>
監佐之妙又非庸輩可以測識是以往往得収竒効全<lb/>
功而人獲更生者率多以此或者乃謂其不問何病而<lb/>
専以參茋為劑是不知先生也予嘗得之於觀感之餘<lb/>
而心獨識之故筆之于篇誠恐或有所遺忘也若以此<lb/>
<pb n="KR3e0074_WYG_004-13a"/>
而語之人則必笑而且排謂予何愚之甚<lb/>
　　先考府君古朴先生行狀<lb/>
府君諱渭字以望别號古朴世為祁門臨清之朴墅人<lb/>
出唐越國公華長子朗州法曽建之後建四𫝊至璹始<lb/>
遷古黟赤山鎮即今祁門縣也其後有諱新一者元季<lb/>
復遷今居曽祖諱乾字徳髙以善名於鄉國初禁嚴動<lb/>
觸法網得以善終人謂其良善所致嘗謂耆老民間利<lb/>
病多有建白衆感其徳遂聞于官為立坊表于市扁曰<lb/>
<pb n="KR3e0074_WYG_004-13b"/>
崇善特署其名以誌異祖諱道昱字仕政殫其財力脱<lb/>
親于難篤孝志養克亢厥宗考諱輪字世搆深沉善謀<lb/>
臨事奮決佐父理家政竭力苦思弗之恤故仕政公得<lb/>
以充拓其業者多世備公力也妣方氏休寜大坑彦静<lb/>
公女得公最晩深所鍾愛為兒童時仕政公見之輒曰<lb/>
此兒過于嬌養異日殆覆吾家及長公每以此自勵衣<lb/>
不錦綺食甘粗淡惟恐有墜以辱先人同産弟侄或欲<lb/>
以田之貴而少者易彼田之賤而多者公曰以少易多<lb/>
<pb n="KR3e0074_WYG_004-14a"/>
固為有利然此筆一動其流之弊漸趨於下恐併其賤<lb/>
者而失之諺曰一馬換三驢三驢換九兔正此謂也吾<lb/>
平生未嘗有一賣字與人特以此耳固執不從同軰有<lb/>
經商稇載而歸者妻孥夜聚燈下或以語公耳若弗聞<lb/>
見人富貴未嘗羨慕遇貧下亦不辱嫚素不好飲頗喜<lb/>
奕棊或優㳺泉石或往返鄉鄰于一切世務漠如也然<lb/>
性朴實簡易不事邉幅人有善行則樂道之惟恐其為<lb/>
之不力人有不善則面詰之不為少隠盖公素以直聞<lb/>
<pb n="KR3e0074_WYG_004-14b"/>
人亦不以為怪又嘗服役縣治吏胥軰覘公坦率欺紿<lb/>
稱貸公皆受劵貸之既不詰其詐亦不責其償年六十<lb/>
學士篁墩公皆賦古朴行一章以贈之可謂深得公之<lb/>
心也凡諸技藝之流亦皆達其肯棨技之巧拙莫得而<lb/>
欺之皆服其有識機備員邑庠時舉行鄉飲有隂求為<lb/>
鄉老者機以語公公深恥之以不與為榮後同軰有以<lb/>
公名上者機覘知公意乃告之曰家君素性閑散一旦<lb/>
拘之以禮法煩之以拜跪是違其志也遂以寢其請公<lb/>
<pb n="KR3e0074_WYG_004-15a"/>
年八十恩例當得冠帶表兄陳世用于公為舅甥時為<lb/>
雄縣尹奉為冠帶公夀公曰此非吾所樂也却之不受<lb/>
其不願乎外也如此世備公亦知醫至公益精其業東<lb/>
垣丹溪諸書誦讀不釋手嘗曰東垣主于升陽補氣丹<lb/>
溪主于滋隂降火東垣丹溪易地則皆然然病當升陽<lb/>
治法則從東垣病當滋隂治法則從丹溪不可以南北<lb/>
異宜而執泥也有病者求診即往應之報不報弗之計<lb/>
休寜流口李氏長于産科有李君愛妻謝氏形肥而長<lb/>
<pb n="KR3e0074_WYG_004-15b"/>
面色紫淡産後病喘不能卧消榖善饑汗出如洗其家<lb/>
依法治之不驗請公診視曰此隂虚陽亢當合東垣丹<lb/>
溪兩法治之遂飲以藥旬餘而愈彼乃笑語人曰藥乃<lb/>
聴公使也我亦此藥但不聴我使耳公聞之曰醫之用<lb/>
藥如將之用兵使之以道則從使之不以道弗聴或分<lb/>
兩失多寡之宜補㵼亂君臣之等皆使之不以道也夫<lb/>
何聴之使邪衆服其言又大坑方汝髙公表弟也尹徳<lb/>
興日嘗染瘴瘧久不愈醫以瘧治或作或輟延及二年<lb/>
<pb n="KR3e0074_WYG_004-16a"/>
請公往治公曰此虚瘧也初因内食膏粱外感暑熱厚<lb/>
味為暑所鬱聚而為痰故成此病醫與瘧藥率多燥烈<lb/>
袪痰之劑今已無痰可去但病久胃虚暑邪深入無從<lb/>
而出但補其正氣充實則邪無容留矣經云邪之所凑<lb/>
其氣必虚又云壯者氣行則愈怯者著而成病此之謂<lb/>
也遂先用補中益氣湯以復其正繼用清暑益氣湯以<lb/>
逐其邪月餘病果獲安邑東孚溪李瑕公妻姨子也忽<lb/>
以背癰告急懇公治之有謝某者已為驅熱拔毒痛腫<lb/>
<pb n="KR3e0074_WYG_004-16b"/>
已熾遂告技窮公胗之曰此易易耳無用藥也遂煎醋<lb/>
一碗入鹽少許以紙數重漬塌腫上再以銅斗盛火熨<lb/>
之不數易而病如失謝某在傍熟視因相謔曰公治此<lb/>
病只消醋一碗耳邑庠生饒廷信面顴有核不紅不痛<lb/>
漸覺髙起彼深惡之乃告于公公取毫針燒而刺之以<lb/>
藥絍其針孔令日絍藥三次七日乃止或有焮痛可取<lb/>
冷水沃之復語之曰再得七日核當脱去我别以膏藥<lb/>
𫝊之復過七日則平復矣一如公言同里謝君恕之機<lb/>
<pb n="KR3e0074_WYG_004-17a"/>
舊親家也壯嵗嘗病左脚痺痛醫作風治不愈邀公胗<lb/>
視公曰人身之血猶溪河之水也細流則阻滯得冷則<lb/>
凝聚此病得于新娶之後未免血液勞損而凝礙加以<lb/>
寒月涉水益其滯安得不痺滯久不散鬱而為熱而成<lb/>
毒腫若能預加滋養庶幾毒潰可免後患遂令服四物<lb/>
湯加牛膝紅花黄栢等四五十貼其家見病不退復疑<lb/>
欲用風藥公曰補藥無速効病邪不退藥力未至也令<lb/>
守前方每貼加人參四五錢痺除而肌亦易長後覺左<lb/>
<pb n="KR3e0074_WYG_004-17b"/>
脚縮短四五寸衆以為躄公曰年尚壯無慮也候血氣<lb/>
充足則筋得所養而自伸矣後果平復如故婺源延山<lb/>
有余姓者病噎人皆謂其不起邀公往視以此正合丹<lb/>
溪胃口乾槁之論例用五膈寛中平胃散病在決死若<lb/>
能滋隂養血補脾開胃加之竹<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>以清痰人乳以潤燥<lb/>
庶或可生其家依法治之而愈歙西莘墟呉處士綱年<lb/>
踰六十味厚形腴病背左右脾下對發兩疽于公為世<lb/>
契致書懇請是時澄潭呉外科者已為處治公至胗視<lb/>
<pb n="KR3e0074_WYG_004-18a"/>
良久乃起語其家曰病不可為矣復叩呉醫曰此病從<lb/>
何而起曰毒熱有虚實耶曰毒熱内攻癰腫外作無虚<lb/>
病也作何處治曰宣熱敗毒而已在何經絡呉遂黙然<lb/>
公曰經云榮氣不從逆於肉理乃生癰腫蓋謂老年之<lb/>
人血少凝沮加之厚味作痰阻塞經路血行肉理豈能<lb/>
從順不阻于此則留于彼舊汚之血既凝新來之血復<lb/>
滯因仍穢積鬱而為熱是以血肉化膿而潰爛也況邪<lb/>
之所凑其氣必虚安有老年無虚證耶始若補養正氣<lb/>
<pb n="KR3e0074_WYG_004-18b"/>
使復健運之常或可衝蕩邪著尚有可生之理兹乃不<lb/>
分經絡不辨虚實不審時令不别冷熱槩用連翹托裏<lb/>
五香連翹等湯所謂盲人騎瞎馬半夜臨深池保其無<lb/>
危難矣明日遂歸病果不起公之治療不苟大率類此<lb/>
其他竒中奏捷莫能盡述此特舉其大畧者耳祖妣喪<lb/>
後二年世備公七十有二夜半卒病左體痿痺公愕然<lb/>
曰老年而得是病藥難倚仗莫若時具甘㫖以保終其<lb/>
天年庶幾少逭人子之責于是左右奉養席地夜坐卧<lb/>
<pb n="KR3e0074_WYG_004-19a"/>
其側者三年未嘗少懈衣被穢汚不敢委之他人恐其<lb/>
有嫌常挈至河躬洗濯之同里謝君賓時或見之後常<lb/>
以此語機輒加稱歎及卒塟祭以禮墓雖限以大河去<lb/>
家五里不時展省至老不倦嚴寒盛暑亦不為阻手植<lb/>
松栢果木不數嵗鬱然成林配儒人方氏亦休寜大坑<lb/>
邦用公女性迂遲整潔勤於女工尤善守舊迨公遣嫁<lb/>
二女率多藉其舊時資裝閨閫之中器物各有定處截<lb/>
然不亂几案時加整拭絶無塵垢衣服簪珥雖不華靡<lb/>
<pb n="KR3e0074_WYG_004-19b"/>
常潔如新然公之業有所増益者孺人與有力焉一門<lb/>
妯娌多其族之姊妹或伯叔他出或攜兒女往萃其室<lb/>
相與話舊每至夜分常令二婢守夜以俟其歸時婢皆<lb/>
及笄公每就牀鼾寢旁若無婢其逺女色如此人謂其<lb/>
夀多病少或由于此族衆創立宗祠公始聞之喜動顔<lb/>
色祠去所居之南二里許公年八十日常杖屨以臨惟<lb/>
恐事之不成也正徳乙亥冬十有二月念二日子機歸<lb/>
自歙見公暴日堂廡進而揖曰安否何如公曰近病氣<lb/>
<pb n="KR3e0074_WYG_004-20a"/>
喘望汝甚急汝歸吾無憾矣扶歸寢室尚覺如常越二<lb/>
日忽語機曰不出三日吾與汝訣别矣機駭問曰何為<lb/>
遽出此言公曰病喘而氣口脉䧟理無可生機急以生脉<lb/>
湯進公却之曰夀比吾父已多八年世無不散筵席何<lb/>
以藥為再明日機又問飲粥否公曰汝婦平素烹調稍<lb/>
適吾口可令煮粥半盂以飼我婦乃如命躬奉以飼公<lb/>
即吞嚥無阻既而復寢少頃起語機曰婦等尚在耶皆<lb/>
應曰在公乃舉手作揖曰謝諸婦矣是夕二鼓公乃凭<lb/>
<pb n="KR3e0074_WYG_004-20b"/>
几俯卧意似甚煩機强扶掖就牀以手熱熨其足問之<lb/>
尚應聲曰亦覺頗快忽又問母所在機曰假寢帷側公<lb/>
乃唯唯鞠手撫膺而遂逝焉是夜念六日也嗚呼痛哉<lb/>
距生宣徳癸丑某月日享年八十有三孺人方氏諱月<lb/>
貞歿正徳庚辰十二月念六日距生宣徳己酉某月日<lb/>
享年九十有三嘉靖改元壬辰十月十五日合塟於邑<lb/>
東小魁源坐亥面已子男三人長楎次機次柱三媳程<lb/>
氏謝氏呉氏女二蘭秀妙秀孫男八燿炅勲烱爌焮熒<lb/>
<pb n="KR3e0074_WYG_004-21a"/>
燧孫女四竒仙妃仙淑仙蕋仙曾孫男八天秩應達應<lb/>
逺龍夀天倫應逵<hi>某某</hi>曽孫女四含英初英天弟<hi>某</hi>俱<lb/>
幼嗚呼古人有言創業固難守成不易故國君以能守<lb/>
社稷為孝士庶人以能守田廬為孝今公之守先業也<lb/>
兢兢業業不失尺寸亦可謂能守而孝者矣其他儉以<lb/>
奉身而不慕乎外惠以及物而不施其勞寡嗜慾尚簡<lb/>
易逺酒色是皆公之徳之可法者也豈容嘿嘿機幼承<lb/>
庭訓遣入邑庠既而告歸于家幸得以志養公甚樂之<lb/>
<pb n="KR3e0074_WYG_004-21b"/>
深愧不才不能為世用以遂顯揚之願追思夙昔五内<lb/>
崩摧今公之歿也又不能以發其幽光之萬一不孝之<lb/>
罪莫此為甚爰謹述平生大槩為狀于右以求當代立<lb/>
言君子庶有所徴云非敢妄為之説以貽公羞也<lb/>
嘉靖元年秋九月望日不孝男汪機泣血謹狀<lb/>
　　石山居士傳　　　　鏡山散人李汛彦夫撰<lb/>
居士姓汪名機字省之其先出越國公華長子朗州法<lb/>
曹建之後四傳至璹者始遷古黟赤山鎮即今祁治石<lb/>
<pb n="KR3e0074_WYG_004-22a"/>
山也其後諱新一者元季復遷石山之南曰朴墅鄉人<lb/>
本其所自出尊之曰石山居士云居士性恬淡不喜奢<lb/>
靡動法古人一本於誠言出未嘗不踐平居粗衣糲食<lb/>
類儉者至義之所當為視棄百金如一羽耳其弟柱客<lb/>
死廣東海徼命子炅往取具柩備厯艱險始克柩歸而<lb/>
所費一無所問達祖墳墓失業他姓率衆復之費尤不<lb/>
較族人欲立宗祠籌之工鉅非白金六十斤餘不可衆<lb/>
難之居士即任十之二曰尊祖敬宗又何惜焉于是衆<lb/>
<pb n="KR3e0074_WYG_004-22b"/>
皆趨赴不日而成處家庭和易不苟人皆樂從如嫁娶<lb/>
喪祭並依家禮立規行二十餘年罔有違者御傭工佃<lb/>
人俱有恩嘗戒其子弟曰民有四業皆不可離義之一<lb/>
字其立心制行大畧如此早嵗習春秋經補邑庠弟子<lb/>
員屢試不利其考以望公喻之曰昔范文正公嘗自禱<lb/>
曰不為良相願為良醫意謂仕而不至于相則其澤之<lb/>
所及顧不若醫之愽耳蓋翁嘗以醫活人至數千指故<lb/>
以此喻居士悟即棄去科舉浮文肆力醫家諸書叅以<lb/>
<pb n="KR3e0074_WYG_004-23a"/>
周易及儒先性理奥論而融㑹於一皆餘醫所未聞也<lb/>
其母儒人病頭痛嘔吐十餘年居士起之如故以望公<lb/>
晩年三染疾亦三起之公曰醫力如此牲鼎何足羨耶<lb/>
於是益加研究診治病者百試百中疾如桴鼓聲名益<lb/>
彰遐邇以疾來請者無虚日居士隨請隨就不可起者<lb/>
直告之不隠可起者竭力治之至忘寢食若王公貴人<lb/>
稍不為禮不應也其自重又如此久之求者益衆所應<lb/>
益愽活人至數萬指都里姓名脉色及方症其徒周臣<lb/>
<pb n="KR3e0074_WYG_004-23b"/>
許忠厯厯紀之為書曰石山醫案試畧言之郡侯張歉<lb/>
齋公年逾五十過勞怠倦煩悶惡食不爽居士胗之脉<lb/>
浮小濡緩曰此合東垣勞倦傷脾之論也冬春宜倣補<lb/>
中益氣湯例夏秋宜倣清暑益氣湯例依法守方服之<lb/>
良愈又常慮子遲居士復為胗之曰浮沉各得其位大<lb/>
小不踰其矩後當有子果如所言歙呈坎羅斯總年踰<lb/>
三十病中滿朝寛暮急屢醫不效居士胗視脉浮小而<lb/>
弦按之無力曰此病宜補以人參二錢白术茯苓各一<lb/>
<pb n="KR3e0074_WYG_004-24a"/>
錢黄芩木通歸尾川芎各八分梔子陳皮各七分厚朴<lb/>
五分煎服且喻之曰初服畧脹久則寛矣彼疑氣無補<lb/>
法居士曰此世俗之言也虚氣不補則失其健順之常<lb/>
痞滿無從消矣經曰塞因塞用正治此病之法也服之<lb/>
果愈其弟斯俊形實而黒病欬痰少聲嘶間或咯血居<lb/>
士胗之右脉大無倫時復促而中止左脉比右畧小而<lb/>
軟亦時中止曰此肺脾腎三經之法也蓋秋陽燥烈熱<lb/>
則傷肺加之以勞倦傷脾脾為肺母母病而子失其所<lb/>
<pb n="KR3e0074_WYG_004-24b"/>
養女色傷腎腎為肺子子傷必盜母氣以自奉而肺愈<lb/>
虚矣法當從清暑益氣湯例而増減之以人參二錢或<lb/>
三錢白术白芍麥門冬茯苓各一錢生芐歸身各八分<lb/>
黄栢知母陳皮神曲各七分少加甘草五分煎服或曰<lb/>
明醫雜著云凡病喘𠻳欬血肺受火邪誤用參蓍多致<lb/>
不救謂何曰醫者意也徒泥陳言而不知變烏足以言<lb/>
醫人參雖温雜于酸苦甘寒羣隊藥中奪于衆勢非惟<lb/>
不能為害而反為之用矣孟子曰一薛居州獨如宋王<lb/>
<pb n="KR3e0074_WYG_004-25a"/>
何此之謂歟患者聞之喜曰非通儒者論不及此鋭意<lb/>
煎服月餘而安羅汝聲年五十餘形瘦而黒理䟱而澁<lb/>
忽病腹痛午後愈甚醫曰此氣痛也治以快氣之藥痛<lb/>
益加又曰午後血行隂分加痛者血滯于隂也煎以四<lb/>
物湯加乳沒服之亦不減詣居士胗之脉浮細而結或<lb/>
五七至一止或十四五至一止經論止脉漸退者生漸<lb/>
進者死今止脉頻則反輕䟱則反重與脉經實相矛盾<lb/>
居士熟思少頃曰得之矣止脉䟱而痛甚者以熱動而<lb/>
<pb n="KR3e0074_WYG_004-25b"/>
而脉速頻而反輕者以熱退而脉遲故耳病屬隂虚火<lb/>
動無疑且察其病起於勞欲勞則傷心而火動欲則傷<lb/>
腎而水虧以人參白芍補脾為君熟芐歸身滋腎為臣<lb/>
黄栢知母麥門冬清心為佐山查陳皮行滯為使人乳<lb/>
童便或出或入惟人參漸加至四錢或五錢遇痛進之<lb/>
即愈或曰諸痛與瘦黒人及隂虚火動參蓍並在所禁<lb/>
今用之顧効謂何居士曰藥無常性以血藥引之則從<lb/>
血以氣藥引之則從氣佐之以熱則熱佐之以寒則寒<lb/>
<pb n="KR3e0074_WYG_004-26a"/>
在人善用之耳況人參不特補氣亦能補血故曰血虚<lb/>
氣虗當從長沙而用人參是也所謂諸痛不可用參茋<lb/>
者以暴病形實者言耳羅君年踰五十氣血向衰矣不<lb/>
用補法氣何由行痛何由止經曰壯者氣行則愈是也<lb/>
或者唯唯臨河程正剛年三十餘形瘦體弱忽病上吐<lb/>
下瀉勺水粒米不入口者七日自分死矣居士胗脉八<lb/>
至而數曰當仲夏而得是脉暑邪深入也上吐下㵼不<lb/>
納水穀邪氣自甚也宜以暑治焉或曰深居髙堂暑從<lb/>
<pb n="KR3e0074_WYG_004-26b"/>
何入居士曰東垣云逺行勞倦動而得之為傷熱髙堂<lb/>
大厦静而得之為傷暑此正合静而傷暑之論也但彼<lb/>
用温熱以暑邪在表此則暑邪已深入矣變例而用清<lb/>
涼之劑可也遂以人參白虎湯進半杯良久再進一杯<lb/>
遂覺稍安家人皆大喜曰藥能起死回生果然三服後<lb/>
減去石膏知母再以人參漸次加作四五錢黄栢陳皮<lb/>
麥門冬等隨所兼病而為佐使一月後平復如初程福<lb/>
仁體肥色白年近六十痰喘聲如曳鋸夜不能卧居士<lb/>
<pb n="KR3e0074_WYG_004-27a"/>
診之脉浮洪六七至中或有一結曰喘病脉洪可治也<lb/>
脉結者痰礙經隧耳宜用生脉湯加竹<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>服之至十餘<lb/>
貼稍定患者嫌遲更醫服三抝湯猶以為遲益以五抝<lb/>
湯危矣其弟曰汪君王道醫也奈何欲速至此于是復<lb/>
以前方服至三四十貼病果如失一婦形肥色淡紫年<lb/>
幾三十艱于育子居士脉之兩尺脉皆沉㣲法當補血<lb/>
以形言之肥人氣虚亦當補氣遂令多服八物湯仍以<lb/>
補隂丸加參蓍空腹吞之三月餘有孕復為診之兩尺<lb/>
<pb n="KR3e0074_WYG_004-27b"/>
如舊以理論之孕不當有昔人云脉難盡憑殆此類歟<lb/>
侍御槐塘唐君景之形肥色黒素畏熱而好飲年三十<lb/>
餘忽病自汗如雨四肢俱痿且惡寒小便短赤大便或<lb/>
溏或結飲食亦減醫作風治用獨活寄生湯小續命湯<lb/>
弗效五月間居士往視脉沉細而數約有七至曰此痿<lb/>
症也丹溪云㫁不可作風治經云痿有五皆起於肺熱<lb/>
只此一句便曉其治之法矣經又云治痿獨取陽明蓋<lb/>
陽明胃與大腸也胃屬土肺屬金大腸亦屬陽金金賴<lb/>
<pb n="KR3e0074_WYG_004-28a"/>
土生土虧金失所養而不能下生腎水水涸火盛肺愈<lb/>
被傷況胃主四肢肺主皮毛今病四肢不舉者胃土虧<lb/>
也自汗如雨者肺金傷也故治痿之法獨取陽明而兼<lb/>
清肺經之熱正合東垣清燥湯服百貼果愈鄭村汪鈿<lb/>
長瘦體弱病左腹痞滿穀氣偏行于右不能左達飲食<lb/>
減大便滯居士診其脉浮緩而弱不任尋按曰此土虚<lb/>
木實也用人參補脾枳實泄肝佐以芍藥引金泄木輔<lb/>
以當歸和血潤燥加厚朴陳皮以寛脹兼川芎山梔以<lb/>
<pb n="KR3e0074_WYG_004-28b"/>
散鬱服十餘貼稍寛因糞結滯思飲人乳居士曰祗恐<lb/>
大便滑耳果如言遂辭乳媪仍服前藥每貼加人參四<lb/>
五錢後思香燥物曰脾病氣結香燥無忌也每日因食<lb/>
燥榧一二十枚炙蒸餅十數片以助藥力年餘而安庠<lb/>
生羅君輔年三十餘嘗因冐寒發熱醫用發表不愈繼<lb/>
用小柴胡熱熾汗多遂昬昬憒憒不知其身之所在卧<lb/>
則如雲之停空行則如風之飄毛兼又消穀善饑夢遺<lb/>
諸証居士觀其形類肥者曰此内火燔灼而然虚極矣<lb/>
<pb n="KR3e0074_WYG_004-29a"/>
胗其脉皆浮洪如指曰脉經云脉不為汗衰者死在法<lb/>
不治所幸者脉雖大按之不鼓形雖長而色尚蒼可救<lb/>
也醫以外感治之所謂虚其虚誤矣經云邪氣乘虚而<lb/>
入宜以内傷為重遂以參蓍歸术大劑少加桂附服十<lb/>
餘貼病減十之二三再除桂附加芍藥黄芩復十餘貼<lb/>
病者始知身卧于牀足履于地自喜曰可不死矣服久<lb/>
果起槐充胡本修監生年踰三十形肥色白酒中為人<lb/>
折辱遂病心恙或持刀或踰垣披頭大呌居士診之脉<lb/>
<pb n="KR3e0074_WYG_004-29b"/>
濡緩而虚按之不足曰此陽明虚也宜變例以實之庶<lb/>
幾可安先有醫者已用二陳湯加紫蘇枳穀等藥進二<lb/>
三貼矣聞居士言即厲聲曰吾治將瘥誰敢奪吾功乎<lb/>
居士遂告回醫投牛黄清心丸如彈丸者三枚初服頗<lb/>
快再服燥甚三服狂病倍發撫膺號曰吾熱奈何急呼<lb/>
水救命家人守醫者言禁不與趨樓見神前供水一盂<lb/>
一呷而盡猶未快也復趨厨房得水一桶滿意飲之狂<lb/>
勢始減半其不死幸爾復請居士治之以參蓍甘草甘<lb/>
<pb n="KR3e0074_WYG_004-30a"/>
温之藥為君麥門冬片黄芩甘寒之劑為臣青皮䟱肝<lb/>
為佐竹<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>青痰為使芍藥茯苓隨其兼証而加減之酸<lb/>
棗仁山梔子因其時令而出入之服之月餘病遂輕然<lb/>
或目系漸急即瞀昧不知人事良久復甦居士曰無妨<lb/>
此氣血未復神志昬亂而然令其確守前方夜服安神<lb/>
丸朝服虎潛丸以助其藥力年餘熟寢一月而瘥越十<lb/>
餘年因久坐腰痛肩膊痛延左脚及右脚又延及左右<lb/>
手不能行動或作風症而用藥酒或作血虚而用四物<lb/>
<pb n="KR3e0074_WYG_004-30b"/>
湯一嚥即痛蓋覆稍熱及用針砭痛益甚煎服熟地黄<lb/>
或吞虎潛丸又加右齒及面痛甚季秋始請居士診之<lb/>
脉濡緩而弱左脉比右較小或濇尺脉尤弱曰此痿証<lb/>
也彼謂痿証不痛今以肢痛為痿惑也居士曰諸痿皆<lb/>
起于肺熱君善飲則肺熱可知經云治痿獨取陽明陽<lb/>
明者胃也胃主四肢豈特脚邪痿兼濕重者則筋緩而<lb/>
痿軟兼熱多者則筋急而作痛因檢橘泉翁傳示之始<lb/>
信痿亦有痛也又經云酒客不喜甘熱芐味甘而虎潛<lb/>
<pb n="KR3e0074_WYG_004-31a"/>
丸益之以蜜則甘多助濕而動胃火故右齒面痛也遂<lb/>
以人參二錢黄茋錢半白术茯苓生地黄麥門冬各一<lb/>
錢歸身八分黄栢知母各七分甘草四分煎服五貼病<lb/>
除彼遂棄藥季冬復病仍服前方而愈溪南吳道濟妻<lb/>
年踰三十無子診視其脉近和惟尺部覺洪滑耳問得<lb/>
何病曰子宫有熱血海不固爾道濟曰然每行人道經<lb/>
水則來乃喻以丹溪大補丸加山茱萸白龍骨止澁之<lb/>
藥以治其内再以亂髪及白礬灰黄連五倍子為末用<lb/>
<pb n="KR3e0074_WYG_004-31b"/>
指㸃水染入隂戸以治其外依法治之果愈而孕吳傳<lb/>
芳妻年逾五十病左脚膝孿痛不能履地夜甚于晝小<lb/>
腹亦或作痛診其脉浮細緩弱按之無力尺脉尤甚病<lb/>
屬血衰遂以四物湯加牛膝紅花黄栢烏藥連進十餘<lb/>
貼而安呉良鼎形瘦而蒼年逾二十忽病欬嗽咯血兼<lb/>
吐黒痰醫用參术之劑病愈甚居士診之兩手寸闗浮<lb/>
軟兩尺獨洪而滑此腎虚火旺而然也遂以四物湯加<lb/>
黄栢知母白术陳皮麥門冬之類治之月餘尺脉稍平<lb/>
<pb n="KR3e0074_WYG_004-32a"/>
腎熱亦減依前方再加人參一錢兼服枳术丸加人參<lb/>
山梔以助其脾六味地黄丸加黄栢以滋其腎半年全<lb/>
愈呉富孫之媳年幾三十因夫在外納寵過于憂鬱患<lb/>
欬嗽甚則吐食嘔血兼發熱惡寒自汗醫用葛氏保和<lb/>
湯不効居士診其脉皆浮濡而弱按之無力晨則近駛<lb/>
午後則緩曰此憂思傷脾病也脾傷則氣結而肺失所<lb/>
養故嗽家人曰神醫也遂用麥門冬片黄芩以清肺陳<lb/>
皮香附以散鬰人參黄蓍芍藥甘草以安脾歸身阿膠<lb/>
<pb n="KR3e0074_WYG_004-32b"/>
以和血服數貼病稍寛後每貼漸加人參至五六錢月<lb/>
餘而愈竦塘黄崇貴年三十餘病水腫面光如胞腹大<lb/>
如箕脚腫如槌飲食減少居士診之脉浮緩而濡兩尺<lb/>
尤弱曰此得之酒色宜補腎水家人駭曰水勢如此視<lb/>
者不曰通利則曰滲泄先生乃欲補之水不益劇耶曰<lb/>
經云水極似土正此病也水極者本病也似土者虚象<lb/>
也今用通利滲泄而治其虚象則下多亡隂滲泄耗腎<lb/>
是愈傷其本病而增土濕之勢矣豈知亢則害承乃制<lb/>
<pb n="KR3e0074_WYG_004-33a"/>
之㫖乎遂令空腹服六味地黄丸再以四物湯加黄栢<lb/>
木通厚朴陳皮參术煎服十餘貼腫遂減半三十貼全<lb/>
愈侍御涇縣蕭君吉夫年逾五十患眩暈溲澁體倦夢<lb/>
遺心跳通夜不寐易感風寒諸藥俱不中病居士診之<lb/>
脉或浮大或小弱無常曰此虚之故也丹溪云肥人氣<lb/>
虚宜用參茋又云黒人氣實不宜用之果從形歟抑從<lb/>
色歟居士熟思之色雖黒而氣虚當從形治遂以參茋<lb/>
為君白术茯苓木通為臣山梔子酸棗仁麥門冬為佐<lb/>
<pb n="KR3e0074_WYG_004-33b"/>
陳皮神曲為使煎服晨吞六味地黄丸夜服安神丸餘<lb/>
年病安休寜程勇年三十餘久病癎症多發于晨盥時<lb/>
或見如黄狗走前則昬瞀仆地手足瘈瘲不醒人事良<lb/>
久乃甦或作痰火治而用芩連二陳湯或作風痰治而<lb/>
用全蝎姜蠶夀星丸或作痰迷心竅而用金箔鎮心丹<lb/>
皆不中病居士診之脉皆緩弱頗弦曰此木火乘土之<lb/>
病也夫早晨陽分而狗陽物黄土色胃屬陽土虚為木<lb/>
火所乘矣經云諸脉皆屬於目故目擊異物而病作矣<lb/>
<pb n="KR3e0074_WYG_004-34a"/>
理宜實胃瀉肝而火自息本草云泄其肝者緩其中遂<lb/>
以參茋歸术陳皮神曲茯苓黄芩麥門冬荆芥穗煎服<lb/>
十餘貼病減再服月餘而安學士篁墩程先生形色清<lb/>
癯肌膚細白年四十餘患眩暈四肢倦怠夜寐心悸言<lb/>
亂或用加減四物湯甘寒以理血或用神聖復氣湯辛<lb/>
熱以理氣又或作痰火治或作濕熱治俱不効遣書請<lb/>
居士診之脉皆沉細不利心部散濇曰此隂脉也脾與<lb/>
心必因憂慮所傷宜倣歸脾湯例加以散鬱行濕之藥<lb/>
<pb n="KR3e0074_WYG_004-34b"/>
先生喜曰真切真切服數貼病果向安一夕因懊惱忽<lb/>
變急請診視脉三五不調或數或止先生以為怪脉居<lb/>
士曰此促脉也無足慮焉曰何如而脉變若此曰此必<lb/>
怒激其火然也先生哂曰子真神人邪以淡酒調木香<lb/>
調氣散一匕服之其脉即如常汊口孫以徳形肥色紫<lb/>
年逾五十頸項少陽之分<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>腫如椀居士診之脉浮小<lb/>
而滑乃語之曰少陽多氣少血之經宜補若用尋常驅<lb/>
熱敗毒之藥<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>潰之後難免别患彼以為然遂煎參茋<lb/>
<pb n="KR3e0074_WYG_004-35a"/>
歸术膏一二斤用茶調服無時盖茶能引至少陽故也旬<lb/>
餘<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>潰而起程貴英形長而痩色白而脆年三十餘得奇<lb/>
疾遍身淫淫循行如蟲或從左脚腿起漸㳄而上至頭復<lb/>
下于右脚自覺蟲行有聲之狀召醫胗視多不識其為何<lb/>
病居士往診其脉浮小而濡按之不足兼察其形視其色<lb/>
參諸脉知其為虚症矣傷寒論云身如蟲行汗多亡陽也<lb/>
遂倣此例而用補中益氣湯多加參茋以酒炒黃栢五分<lb/>
佐之服至二三十貼遂愈孫杲年二十餘病欬𠻳嘔血盜<lb/>
<pb n="KR3e0074_WYG_004-35b"/>
汗或腸鳴作泄午後發熱居士往視其脈細數無復倫次<lb/>
因語之曰難經云七傳者逆經傳也初因腎水涸竭是腎<lb/>
病矣腎邪傳之于心故發熱而夜重心邪傳之于肺故欬<lb/>
𠻳而汗泄肺邪傳之于肝故脇痛而氣壅肝邪傳之于脾<lb/>
故腸鳴而作泄脾邪復傳于腎而腎不能再受邪矣今病<lb/>
兼此數者死不出旬日之外矣果如期而逝埜山汪盛妻<lb/>
年踰四十形色蒼紫忽病血崩諸醫莫治或用涼血或用<lb/>
止澁㒺効居士察其六脈皆沈濡而緩按之無力以脈論<lb/>
<pb n="KR3e0074_WYG_004-36a"/>
之乃氣病非血病也當用甘温之劑健脾理胃庶幾胃氣<lb/>
上騰血循經絡無復崩矣遂用補中益氣湯多加參茋<lb/>
兼服參苓白术散崩果愈汪氏子形瘦而脆色白而嫩年<lb/>
踰二十將治裝他出居士診視良久乃語之曰某時病<lb/>
將至矣書寸楮遺之盖欲其止也彼不以為然後果如<lb/>
期病不起逢村王恕年二十餘因水中久立過勞病疝<lb/>
痛痛時腹中有磊塊起落如滚浪其痛尤甚居士診其<lb/>
脈皆弦細而緩按之似濇曰此血病也考之方書疝有<lb/>
<pb n="KR3e0074_WYG_004-36b"/>
七皆不宜下所治多用温散之藥以氣言也兹宜變法<lb/>
治之乃用小承氣加桃仁下之其痛如失三日痛復作<lb/>
比前加甚脈之輕則弦大重則散濇思之莫得其説問<lb/>
曾食何物曰食雞卵二枚而已曰已得之矣今以指按<lb/>
喉中吐出令盡而痛觧矣黃豹年踰六十病氣喘顧謂<lb/>
其子曰願得石山先生來吾無憾矣其子夤夜舁至視<lb/>
其脈皆縈縈如蛛絲問曰吉凶何如居士久之若有難<lb/>
于言者彼悟曰吾不濟矣是夜書訖標書五紙付其子<lb/>
<pb n="KR3e0074_WYG_004-37a"/>
而逝大坑方細形瘦年三十餘忽病腹痛磊塊起落如<lb/>
波浪然晝輕夜重醫用木香沉香磨服及服六君子湯<lb/>
皆不驗居士診其脉浮緩弦小重按似濇曰此血病也<lb/>
前藥作氣治謬矣彼謂血則有形發時雖有磊塊痛減<lb/>
則消而無迹非氣而何蓋不知有形者血積也無形者<lb/>
血滯也滯視積畧輕耳安得作氣論邪若然則前藥胡<lb/>
為不驗遂用四物湯加三稜蓬术乳香沒藥服之痛遂<lb/>
脱然一婦形長色紫姙五月矣托居士脉之以别男女<lb/>
<pb n="KR3e0074_WYG_004-37b"/>
曰脈右大于左脈訣云左大為男右大為女今脈右大<lb/>
當是女邪彼則喜曰我男胎矣往嵗有姙時尊甫先生<lb/>
診之亦謂右脉浮大當是女孕後生男今姙又得是脈<lb/>
可知為男矣後果生男居士曰脈書但道其常莫能盡<lb/>
其變此醫所以貴乎望聞問切也九江鈔厰主事鄭君<lb/>
希大瘦長而色青白性急剛果年三十餘病反胃每食<lb/>
入良久復出又嚼又嚥但不吐耳或作氣治而用丁香<lb/>
藿香或作痰治而用半夏南星或作寒治而用姜附藥<lb/>
<pb n="KR3e0074_WYG_004-38a"/>
俱罔効居士脈之皆緩弱稍弦曰非氣非痰亦非寒也<lb/>
乃肝凌脾之病經云能合脈色可以萬全君面青性急<lb/>
肝木甚也脉緩而弱脾土虚也遂用四君子湯加陳皮<lb/>
神曲少佐姜炒黄連以泄氣逆服月餘而愈鈔厰陳庫<lb/>
子其父老年患背<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>居士診視脉洪緩而濡<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>腫如椀<lb/>
皮肉不變按之不甚痛㣲發寒熱乃語之曰若在髆脾<lb/>
經絡交錯皮薄骨髙之處則難矣今腫去脾骨下掌許<lb/>
乃太陽經分尚可治遂用黄蓍五錢當歸羌活甘草節<lb/>
<pb n="KR3e0074_WYG_004-38b"/>
各一錢先令以被蓋暖藥熟熱服令㣲汗寢熟腫消一<lb/>
暈五服遂安時居士舟去半日其子駕小艇載鵞米追<lb/>
及拜曰吾父更生故來謝耳居士弟樟之妻瘦長色蒼<lb/>
年三十餘忽病狂言披髪倮形不知羞惡衆皆謂為心<lb/>
風或欲飲以糞清或欲吐以痰藥居士診其脉浮緩而<lb/>
濡乃語之曰此必忍饑或勞倦傷胃而然耳經云二陽<lb/>
之病發心脾二陽者胃與大腸也忍飢過勞胃傷而火<lb/>
動矣延及心脾則心所藏之神脾所藏之意皆為之擾<lb/>
<pb n="KR3e0074_WYG_004-39a"/>
亂失其所依歸矣安得不狂内傷發狂陽明虚也法當<lb/>
補之遂用獨參湯加竹<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>飲之而愈福州李俊年三十<lb/>
餘忽病渇熱昬悶靣赤倦怠居士診之脉皆浮緩而弱<lb/>
兩尺尤甚曰此得之色欲藥宜温熱其弟曰先生之言<lb/>
誠是也但病熱如此復加熱藥惑矣居士曰寒極生熱<lb/>
此症是也腎虚寒者本病也熱甚者虚象也譬之雷火<lb/>
雨驟而火愈熾日出火斯滅矣遂以附子理中湯煎熟<lb/>
冷服三貼熱渇減半再服清暑益氣湯十餘貼而安李<lb/>
<pb n="KR3e0074_WYG_004-39b"/>
一之年近四十病反食與近鄰二人脉病頗同居士曰<lb/>
二人者皆急於名利惟一之心寛可治遂以八物湯減<lb/>
地黄加藿香為末用宻韭汁調服而愈二人逾年果沒<lb/>
一之妻病痢瘦弱久伏牀枕粥食入胃即腹痛嘔吐必<lb/>
吐盡所食乃止由是粒食不下嚥者四十餘日醫皆危<lb/>
之居士診曰病與脉應無慮也不勞以藥惟宜飼以米<lb/>
餘使胃常得穀氣白露節後病當獲安如期果愈其侄<lb/>
春年十七時秋間病酒視為小恙居士診之曰脉危矣<lb/>
<pb n="KR3e0074_WYG_004-40a"/>
彼不為然别請醫治而愈惟遍身瘡痍十月間復召詣<lb/>
之其姪出揖以示病已獲安意謂向之診視欠精也復為診<lb/>
之曰不利于春至立春果卒汪世昌形肥色紫年逾三<lb/>
十秋間病惡寒發熱頭痛自汗惡心咯痰惡食醫以瘧<lb/>
治居士診之脉浮濡而緩右寸畧弦曰非瘧也此必過<lb/>
勞傷酒所致飲以清暑益氣湯四五服而愈九都許僖<lb/>
形魁偉色黒善飲年五十餘病衂如注嗽喘不能伏枕<lb/>
醫以四物湯加麥門冬阿膠桑白皮黄栢知母進之愈<lb/>
<pb n="KR3e0074_WYG_004-40b"/>
甚居士診之脉大如指脉訣云鼻衂失血沉細宜設見<lb/>
浮大即傾危據此法不救所幸者色黒耳脈大非熱乃<lb/>
肺氣虚也此金極似火之病若補其肺氣之虚則火自<lb/>
退矣醫用寒涼降火之劑是不知素問亢則害承乃制<lb/>
之㫖遂用人參三錢黄蓍二錢甘草白术茯苓陳皮神<lb/>
曲麥門冬歸身甘温之藥進之一貼病減十貼病痊後<lb/>
十餘年復診之語其子曰越三年夀止矣果驗一婦長<lb/>
瘦色黄白性躁急年三十餘常患墮胎已七八見矣居<lb/>
<pb n="KR3e0074_WYG_004-41a"/>
士診之脉皆柔軟無力兩尺雖浮而弱不任尋按曰此<lb/>
因胎墮太多氣血耗甚胎無所滋養故頻墮譬如水涸<lb/>
而禾枯土削而木倒也況三月五月正屬少陽火動之<lb/>
時加以性燥而激發之故墮多在三五七月也宜大補<lb/>
湯去桂加黄栢黄芩煎服仍用研末蜜丸服之庶可保<lb/>
全服半年胎果固而生二子一婦年踰三十久瘧瘧止<lb/>
有姙五月忽病腹痛泄㵼頭痛發渇右脉浮滑左則細<lb/>
滑居士以四君子湯加石膏黄芩煎服二貼頭痛泄瀉<lb/>
<pb n="KR3e0074_WYG_004-41b"/>
雖除又加肛門脹急其夫欲用利藥居士曰耐煩二日<lb/>
候胃氣稍完然後以四物湯加酒大黄梹榔利三四行<lb/>
脹急稍寛再服枳术丸加黄芩歸身一料病去而胎亦<lb/>
無損一女年十五病心悸常若有人捕之欲避而無所<lb/>
也其母抱之於懷數婢䕶之于外猶恐恐然不能安寢<lb/>
醫者以為病心用安神丸鎮心丸四物湯不効居士診<lb/>
之脉皆細弱而緩曰此膽病也用温膽湯服之而安居<lb/>
士之甥王䆠體弱色脆常病腹痛惡寒發熱嘔泄踡卧<lb/>
<pb n="KR3e0074_WYG_004-42a"/>
時或吐蟲至三五日或十數日而止或用丁沉作氣治<lb/>
或用姜附作寒治或用消尅作積治或用燥烈作痰治<lb/>
罔有効者居士診視脉皆濡小近駛曰察脈觀形乃氣<lb/>
虚兼鬱熱也遂用參蓍歸术川芎茯苓甘草香附陳皮<lb/>
黄芩芍藥服之而安或曰諸痛不可用參蓍并酸寒之<lb/>
劑今犯之何也曰病久屬鬱鬱則生熱又氣屬陽為表<lb/>
之衛氣虚則表失所衛而賊邪易入外感激其内鬱故<lb/>
痛大作今用甘温以固表則外邪莫襲酸寒以清内則<lb/>
<pb n="KR3e0074_WYG_004-42b"/>
鬱熱日消病由是愈胡本清甫形肥色紫年踰七十忽<lb/>
病瞀昧但其目系漸急即合眼昬懵如瞌睡者頭面有<lb/>
所觸皆不避少頃而甦問之曰不知也一日或發二三<lb/>
次醫作風治病加重居士診其脉病發之時脉皆結止<lb/>
甦則脈如常但浮虚耳曰此虚病耳蓋病發而脈結者<lb/>
血少氣劣耳甦則氣血流通心志皆得所養故脈又如<lb/>
常也遂以大補湯去桂加麥門冬陳皮補其血氣而安<lb/>
三子俱邑庠生時欲應試而懼居士曰三年之内保無<lb/>
<pb n="KR3e0074_WYG_004-43a"/>
恙也越此非予所知果驗石門陳柰形短頗肥色白近<lb/>
蒼年踰二十因祈雨過勞遂病手足瘈瘲如小兒發驚<lb/>
之狀五日勺水不入口語言艱澁或作痰火治或作風<lb/>
症治皆不驗居士視之脉皆浮緩而濡按之無力曰此<lb/>
因勞倦傷脾土極似木之病也經云亢則害承乃制是<lb/>
矣夫五行自相制伏平和之時隠而不見一有所負則<lb/>
則所勝者見矣今病脾土受傷則土中之木發而為病<lb/>
四肢為之瘈瘲也蓋脾主四肢風主動故也若作風痰<lb/>
<pb n="KR3e0074_WYG_004-43b"/>
治之必致于死惟宜補其脾土之虚則肝木之風自息<lb/>
矣遂以參术為君陳皮甘草歸身為臣黄栢麥門冬為<lb/>
佐經云泄其肝者緩其中故用白芍為使引金泄木以<lb/>
緩其中一服踰宿遂起服至十餘貼全安陳校瘦長而<lb/>
脆暑月過勞飢餘燒酒遂病熱汗昬懵語亂居士視之<lb/>
脈皆浮小而緩按之虚豁曰此暑傷心勞傷脾也蓋心<lb/>
藏神脾藏意二藏被傷宜有此症法宜清暑以安心益<lb/>
脾以寜意遂用八物湯加麥門冬山梔子陳皮煎服十<lb/>
<pb n="KR3e0074_WYG_004-44a"/>
餘貼而愈竹園陳某形瘦而蒼年踰五十居士診視其<lb/>
脉皆弦濇而緩尺脈浮而無根曰尺脈當沉而反浮所<lb/>
主腎水有虧其餘脉皆弦濇而緩者弦脈屬木濇為血<lb/>
少緩脈屬脾以脈論之似係血液枯稿而有肝木淩脾<lb/>
之病非膈則噎也問之胸膈㣲有礙曰不久膈病成矣<lb/>
病成非藥可濟後果病膈而卒陳鋭面黒形瘦年三十<lb/>
餘患鼻衂發熱惡寒消穀善飢疲倦或自汗嘔吐居士<lb/>
診之脉細且數約有六至曰丹溪論瘦黒者鼻衂者脈<lb/>
<pb n="KR3e0074_WYG_004-44b"/>
數者參茋皆所當禁固也然不可執為定論脈經云數<lb/>
脈所主其邪為熱其症為虚宜人參三錢黄蓍二錢生<lb/>
甘草陳皮黄栢白术歸身生地黄山梔子生芍藥逓為<lb/>
佐使服之果安南畿提學黄公年四十餘溲精久之神<lb/>
不守舎夣亂心跳用清心蓮子飲無効又取袖珍方治<lb/>
小便出髓條藥服之又服小兔絲子丸又服四物加黄<lb/>
栢俱無効居士診視一日之間其脈或浮濡而駛或沉<lb/>
弱而緩曰脉之不常虚之故也語曰無而為有虚而為<lb/>
<pb n="KR3e0074_WYG_004-45a"/>
盈難乎有恒此之謂乎其症初因腎水有虧以致心火<lb/>
亢極乘金木寡于畏而侮其脾此心脾腎三經之病也<lb/>
理宜補脾為主兼之滋腎養心病可痊也方用人參為<lb/>
君白术茯神麥門冬酸棗仁山梔子生甘草為佐蓮肉<lb/>
山查黄栢陳皮為使其他牡犡龍骨川芎白芍熟芐之<lb/>
類隨其變症而出入之且曰必待人參加至五錢病脱<lb/>
公聞言疑信相半服二十餘日人參每服用至三錢溲<lb/>
精覺減半矣又月餘人參加至五錢病全減公大喜曰<lb/>
<pb n="KR3e0074_WYG_004-45b"/>
初謂人參加至五錢病脱果然醫其神乎凡此皆活法<lb/>
非定方也其妙如此殆非心通造物而執其死生之柄<lb/>
者歟居士所著有重集脉訣刋誤二卷内經補註若干<lb/>
卷本草㑹編若干卷惠及後學尤為不淺然非通儒者<lb/>
敢望其門墻也哉<lb/>
論曰醫之用藥如將之用兵苟非其人則殺傷衆矣悲<lb/>
夫昔鄧禹常歎曰吾統百萬之衆未嘗妄殺一人後世<lb/>
必有興者居士不惟不誤殺而已且能起病之垂死者<lb/>
<pb n="KR3e0074_WYG_004-46a"/>
無慮數千百人其子孫又當何如雖然居士有道者豈<lb/>
為是而為之者耶　　右傳借觀者衆因不能應故共<lb/>
與梓之<lb/>
嘉靖二年四月望日門人<hi>周臣許忠</hi>謹識<lb/>
　<lb/>
　<lb/>
　<lb/>
　<lb/>
<pb n="KR3e0074_WYG_004-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石山醫案附録<lb/>
</p>
<p>
</p>
  </div>
</body>
</text>
</TEI>
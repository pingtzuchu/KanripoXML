<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書㑹元截江網卷二十三</head> <lb/>
    <p>
<pb n="KR3k0027_WYG_023-1a"/>
欽定四庫全書<lb/>
　羣書㑹元截江網卷二十三<lb/>
　　平戎<lb/>
　　　歴代事實<lb/>
黄帝與蚩尤戰於阪泉之野<hi>史五帝紀</hi>舜帝曰臯陶蠻<lb/>
夷猾夏汝作士明于五刑<hi>書舜典</hi>帝曰禹惟時有苗弗<lb/>
率汝徂征<hi>大禹謨</hi>湯初征自葛東征西夷怨南征北狄<lb/>
怨<hi>仲虺之誥</hi>髙宗伐鬼方三年克之<hi>易既濟</hi>撻彼殷武<lb/>
<pb n="KR3k0027_WYG_023-1b"/>
奮伐荆楚冞入其阻裒荆之旅<hi>詩殷武</hi>周成王既伐東<lb/>
夷肅慎來賀<hi>書周官</hi>宣王六月宣王北伐也玁狁孔熾<lb/>
我是用急王于出征以正王國<hi>詩六月</hi>宣王南征也蠢<lb/>
爾蠻荆大邦為讎方叔元老克壮其猶征伐玁狁蠻荆<lb/>
來威<hi>詩</hi>秦乃使䝉恬北築長城卻匈奴七百餘里<hi>賈誼</hi>
<hi>過秦論</hi>漢文帝十四年匈奴十四萬騎入朝那至彭城<lb/>
候騎至雍甘泉文帝於是大發車騎擊胡逐出塞即還<lb/>
<hi>匈奴傳</hi>武帝元光二年詔公卿曰朕餙子女以配單于<lb/>
<pb n="KR3k0027_WYG_023-2a"/>
金幣文綉賂之甚厚單于待命加嫚侵盜亡已今欲舉<lb/>
兵攻之何如王恢建議宜撃<hi>本紀</hi>使馬邑人聶一翁誘<lb/>
單于漢伏兵三十餘萬馬邑旁單于入塞大驚引兵還<lb/>
<hi>匈奴傳</hi>元光六年匈奴入上谷遣衛青出上谷公孫敖<lb/>
出代公孫賀出雲中李廣出鴈門青至龍城廣敖失師<lb/>
而還　元朔二年匈奴入上谷遣衞青李恩出雲中至<lb/>
髙闕收河北地置朔方五原郡　五年衞青将六将軍<lb/>
兵出朔方獲首虜六萬五千級　六年青復将李将軍<lb/>
<pb n="KR3k0027_WYG_023-2b"/>
絶幕大剋獲　元狩四年衞青至漠北圍單于斬首萬<lb/>
九千級至闐顏山而去斬獲首虜七萬餘級封狼居胥<lb/>
山　元封元年詔曰南越東甌咸伏其辜西蠻北夷頗<lb/>
未輯睦朕将省邊陲躬秉武莭置十二部将軍親帥師<lb/>
馬行自雲陽北厯上郡西河五原出長城北登單于䑓<lb/>
至朔方臨北河勒兵十八萬騎旌旗徑千餘里威震匈<lb/>
奴遣使告單于曰南越王頭已垂於漢北闕矣單于能<lb/>
戰天子自将待邊不能亟來臣服何但亡匿漠北苦寒<lb/>
<pb n="KR3k0027_WYG_023-3a"/>
之地為匈奴讋焉<hi>並夲紀</hi>宣帝本始二年匈奴數侵邊<lb/>
又伐烏孫烏孫上書願發兵撃匈奴惟天子哀憐田廣<lb/>
眀為祁連将軍趙充國為蒲類将軍田順為虎牙将軍<lb/>
及范明友韓増凡五将軍撃匈奴<hi>夲紀</hi>神爵四年匈奴<lb/>
遣弟來朝五鳳三年詔曰徃者匈奴數為邊冦朕未能<lb/>
綏安匈奴死呼韓邪單于撃殺屠耆堂諸王並自立分<lb/>
為五單于更相攻擊單于閼氏子孫昆弟及名王以下<lb/>
将五萬人來降單于稱臣使弟奉珍朝賀北邊晏然靡<lb/>
<pb n="KR3k0027_WYG_023-3b"/>
有兵革之事　四年匈奴單于稱臣遣弟入侍　甘露<lb/>
元年呼韓邪單于遣子入侍　二年匈奴呼韓邪單于<lb/>
欵五原塞願奉國珍朝三年正月詔曰匈奴單于稱北<lb/>
藩臣朝正月期以客禮待之　三年匈奴呼韓邪單于<lb/>
來朝<hi>夲紀</hi>陳湯斬郅支<hi>見将帥門/</hi>傅介子斬樓蘭<hi>見奉</hi>
<hi>使門</hi>光武匈奴飢疫自相分爭臧宮曰願得五千騎以<lb/>
立功帝曰常勝之家難與慮敵吾方自思之<hi>臧宮傳</hi>光<lb/>
武審黄石存包桑閉玉闗以謝西域之質卑辭厚幣以<lb/>
<pb n="KR3k0027_WYG_023-4a"/>
禮匈奴之使<hi>臧宫傳論</hi>明帝瞰四裔而抗稜西盪河源<lb/>
東澹海漘北動幽崖南耀朱垠殊方别區界絶而不鄰<lb/>
自孝武所不能征孝宣所不能臣莫不陸讋水慄奔走<lb/>
而來賔<hi>東都賦</hi>唐太宗吐谷渾冦梁州李靖破之吐蕃<lb/>
冦徐州牛進達敗之侯君集伐髙昌俘髙昌王以獻<hi>夲</hi>
<hi>紀</hi>頡利自将襲武功太宗與房元齡髙士㢘等幸渭上<lb/>
與可汗隔水語責其負約羣酋皆驚下馬拜頡利請和<lb/>
　貞觀三年六總管師皆十餘萬受靖莭度以討之捷<lb/>
<pb n="KR3k0027_WYG_023-4b"/>
書日夜至靖夜襲頡利張寳相擒之其國遂亡<hi>突厥傳</hi>
唐北擒頡利西滅髙昌焉耆東破髙麗百濟威制夷狄<lb/>
古未有也<hi>南蠻傳</hi>帝從上皇置酒漢未央宮上皇命頡利<lb/>
可汗起舞南蠻酋長馮智戴詠詩既而笑曰胡越一家<lb/>
自古未有也<hi>通鑑</hi>上至靈州為詩曰雪恥酬百王除凶報<lb/>
千古<hi>同上</hi>
　　　偶句<lb/>
　　　　蠻夷未至猾夏而士師之命不可不謹<lb/>
<pb n="KR3k0027_WYG_023-5a"/>
　　　　越裳雖來譯貢而六典之政不可不修<lb/>
　　　　叔孫得臣獲長狄僑如而春秋不書其獲盖<lb/>
　　　　　謂獲夷狄之不足善也<hi>左文十一年</hi>
　　　　唐郝靈佺得黙啜之首而宋璟乃抑其賞盖<lb/>
　　　　　謂倖邊功之或生釁也<hi>唐宋璟傳</hi>
　　　　貳師逢君以伐宛而反召虚耗之釁<lb/>
　　　　營年違詔以留屯而卒收降羌之功<lb/>
　　　　五單于爭立陳湯因之以立郅支之功<lb/>
<pb n="KR3k0027_WYG_023-5b"/>
　　　　三匈奴不庭竇憲因之以紀燕然之績<lb/>
　　　　制之而得其道則如虞之頑苗周之玁狁雖<lb/>
　　　　　強也而不足為吾之憂<lb/>
　　　　御之而失其道則如東晉之五部西周之犬<lb/>
　　　　　戎雖弱也而亦足為吾之患<lb/>
　　　皇朝事實<lb/>
平契丹太祖開寶二年親征太原韓重贇來朝上謂曰<lb/>
契丹知我來必率衆來援卿可為朕領兵倍道兼行出<lb/>
<pb n="KR3k0027_WYG_023-6a"/>
其不意破之契丹兵果入冦韓重贇大破其衆<hi>長編</hi>三<lb/>
年契丹六萬騎冦定州命田欽祚領兵三千禦之軍中<lb/>
不亡一矢北邊傳言三千打六萬捷奏至上喜謂左右<lb/>
曰契丹犯邊我以二十疋絹易一軍人首其精兵不過<lb/>
十萬人止費我二百萬疋絹則敵盡矣　太宗太平興<lb/>
國二年上将伐契丹取幽薊六月車駕北征　端拱元<lb/>
年契丹大至唐河北将入冦李繼隆與繼忠出兵距戰<lb/>
契丹大潰斬首萬五千級　二年威敵軍糧餽不繼契<lb/>
<pb n="KR3k0027_WYG_023-6b"/>
丹欲窺取之詔李繼倫護送輜重敵将于越諜知之率<lb/>
精銳萬騎來迎李繼倫領步騎千餘人按行塞上正當<lb/>
敵所入道繼倫因夜發躡其後出其不意急擊之殺其<lb/>
将一人號皮室者其相也衆遂驚亂于越先遁繼隆與<lb/>
范廷召追奔過徐河千餘里俘獲甚衆孔守正又與之<lb/>
戰曹河之斜村梟其帥大盈相公等三十餘級契丹遂<lb/>
不敢大入冦以繼倫面黒相戒曰當避黑面大王　真<lb/>
宗咸平二年朱台符上言赦契丹之罪復尋舊盟又自<lb/>
<pb n="KR3k0027_WYG_023-7a"/>
請使敵　五月幸曹彬第何承矩奏契丹謀冦邉土問<lb/>
彬對曰太祖英武定天下猶委孫全興經營和好陛下<lb/>
初登極時承矩常發書道意臣料北鄙終復成和好上<lb/>
曰此事朕當屈體為天下蒼生然須執紀綱存大體即<lb/>
乆逺之利也七月王繼英以契丹入冦請車駕北廵詔<lb/>
以邊境繹騷取來月暫幸河北十一月甲寅車駕發京<lb/>
師甲子次大名府　三年范廷召等引兵追契丹至莫<lb/>
州破之遣使奏捷上作喜捷詩　四年七月邊臣言契<lb/>
<pb n="KR3k0027_WYG_023-7b"/>
丹謀入冦以王顯為鎮定髙陽闗三路都部管王超副<lb/>
之十一月顯奏前事與契丹戰破之六年上訪禦戎之<lb/>
䇿命兩府㑹議　景徳元年上謂輔臣曰累得邊奏契<lb/>
丹已謀南侵冦準曰大兵在外須勞聖駕暫幸澶淵閏<lb/>
九月契丹主與其母舉國入冦其統軍撻覧引兵掠威<lb/>
虜順安軍魏能敗其前鋒又攻北平寨田敏擊走之又<lb/>
東趣保川不利而北合攻定州王超陣於唐河執詔書<lb/>
按兵不出戰敵勢益熾初王繼忠戰敗為所獲契丹即<lb/>
<pb n="KR3k0027_WYG_023-8a"/>
授以官稍親信之繼忠乗間言和好之利時國母年老<lb/>
頗有厭兵意雖大舉深入然亦納繼忠說於是遣李興<lb/>
等四人持信箭以繼忠書至具言北朝願修舊好於契<lb/>
丹自定州抵瀛州城下勢甚盛知州李延渥拒守踰十<lb/>
數日弗能克乃遁去其衆猶二十萬游騎逼兾州城知<lb/>
州王嶼等擊走之敵既數失利復令王繼忠具奏求和<lb/>
好冦準曰今契丹廹近四方危心陛下惟可進尺不可<lb/>
退寸河北諸軍日夜望鑾輿至士氣當百倍若回輦數<lb/>
<pb n="KR3k0027_WYG_023-8b"/>
步則萬衆瓦觧彼乗其勢金陵亦不可得而全矣髙瓊<lb/>
奏曰願亟幸澶州臣等効死力不難破上意遂決契丹<lb/>
衆抵澶州北直犯大陣李繼隆等整軍成列以禦之分<lb/>
伏劲弩控扼要害其統軍撻覽有機勇所将皆精銳方<lb/>
為先鋒異其旗幟躬出督戰威逺軍頭張環守床子弩<lb/>
潜發撻覧中額死敵大挫䘐退却不敢動但時遣輕騎<lb/>
來覘王師撻覧死時上猶未至澶州上遂幸北城既至<lb/>
登城門樓張黄龍旗諸軍皆呼萬嵗聲聞數十里氣勢<lb/>
<pb n="KR3k0027_WYG_023-9a"/>
百倍皆相視益怖駭曹利用之再奉使也面議嵗賂金<lb/>
帛之數上曰必不得已雖百萬亦可利用辭去冦準召<lb/>
至幄次語之曰雖有勑旨所許不過三十萬過三十萬<lb/>
準将斬汝利用果以三十萬成約而還戊子上作回鑾<lb/>
詩　仁宗慶厯二年契丹聚兵幽薊遣蕭英劉六符來<lb/>
致書邊吏言契丹泛使至朝廷選可出使者羣臣皆憚<lb/>
行吕夷簡薦富弼入對便殿叩頭曰主憂臣辱臣不敢<lb/>
愛其死弼徃報契丹至沒打河六符館之弼曰北朝若<lb/>
<pb n="KR3k0027_WYG_023-9b"/>
欲割地此志在敗盟南朝决不從有横戈相待爾及見<lb/>
其主弼曰北朝忘章聖皇帝之大徳乎澶淵之役若從<lb/>
諸将言北兵無得脫者且北朝與中國通好則人主專<lb/>
其利而臣下無所獲若用兵則利歸臣下而人主任其<lb/>
禍其主曰㣲卿不聞其詳弼曰南朝皇帝使臣聞於陛<lb/>
下曰北朝欲得祖宗故地南朝亦豈肯失祖宗故地耶<lb/>
且北朝既以得地為榮則南朝以失地為辱矣兄弟之<lb/>
國豈可使一榮一辱哉退而六符謂弼曰皇帝聞公榮<lb/>
<pb n="KR3k0027_WYG_023-10a"/>
辱之言意甚感悟然金帛必不欲取惟結婚可議爾弼<lb/>
曰南朝嫁公主故事資送不下十萬緍爾由是欲結婚<lb/>
之意緩富弼以八月乙未至契丹翌日見其主主曰姻<lb/>
事使南朝骨肉暌離固不若嵗増金帛但無名耳須於<lb/>
誓書中加一獻字乃可弼曰獻字乃下奉上之辭非可<lb/>
施於敵國况南朝為兄豈有兄獻於弟乎其主曰誓書<lb/>
何在取二十萬者來弼既與之復遣耶律仁先劉六符<lb/>
賫其誓書以來仍求納字　先是仲淹受命主西事弼<lb/>
<pb n="KR3k0027_WYG_023-10b"/>
主北事弼條上河北守禦十二䇿<hi>長編</hi>　平西夏太宗<lb/>
雍熙元年九月初李繼捧入朝其弟繼遷留居銀州<lb/>
端拱元年朝廷數以勅書招諭繼遷繼遷終不肯降益<lb/>
侵盗邊境趙普建議欲復委李繼捧以夏䑓故地令圗<lb/>
之召赴闕賜國姓改名保忠授定難莭度使保忠辭之<lb/>
鎮賚甚厚　淳化二年李繼遷聞翟守素将兵來討恐<lb/>
懼奉表歸順賜以國姓名保吉　至道二年李繼遷冦<lb/>
靈州夏州王超延州范廷召言兩路合勢破賊於烏白<lb/>
<pb n="KR3k0027_WYG_023-11a"/>
池繼遷遁去　三年繼遷遣使修貢求偹藩任上雖察<lb/>
其變詐時方在諒闇姑務寜謐因從其請復賜姓名官<lb/>
爵　真宗咸平五年李繼遷攻陷靈州復圍麟州知州<lb/>
衞居實屢出竒兵突戰繼遷遁去　仁宗眀道元年趙<lb/>
徳眀生元昊元昊性凶鷙數諫徳眀無臣中國徳眀戒<lb/>
曰吾乆用兵終無益徒自疲爾吾族三十年衣錦綺衣<lb/>
此聖宋天子不可負也元昊曰衣皮毛事蓄牧蕃性所<lb/>
便英䧺之主當王伯爾何錦綺為徳眀死制授元昊西<lb/>
<pb n="KR3k0027_WYG_023-11b"/>
平王元昊既襲封即隂為叛計　景祐元年元昊始冦<lb/>
府州　保元元年時元昊自稱元卒已數年元卒者華<lb/>
言青天子也既殺山遇遂謀僣號甲戌元昊築壇受冊<lb/>
僣號大夏皇帝　二年三月元昊反書聞壬午詔削元<lb/>
昊官爵除屬籍十一月西賊冦保安軍盧守懃等撃走<lb/>
之又圍承平寨許懐徳突圍破賊乃觧去　十二月元<lb/>
昊遣賀九言賫嫚書納旌莭范雍乞早差選官兵共力<lb/>
禦賊劉平上攻守之䇿　康定元年正月元昊盛兵攻<lb/>
<pb n="KR3k0027_WYG_023-12a"/>
保安軍奄至金眀寨李士彬父子俱被擒遂乗勝抵延<lb/>
州城下范雍以檄召劉平於慶州平素輕賊晝夜倍道<lb/>
兼行石元孫救延州鄜延都監黄徳和廵檢萬俟政郭<lb/>
遵各将所部分屯戊寅旦五将合步騎萬餘至三川口<lb/>
遇賊官軍却引二十餘步黄徳和居陣後見軍却率麾<lb/>
下軍走保西南山衆軍皆潰平與元孫皆被執賊圍延<lb/>
州凡七日及失二将城中憂沮不知所為㑹大雪賊觧<lb/>
去　八月范仲淹知延州賊相戒曰無以延州為意今<lb/>
<pb n="KR3k0027_WYG_023-12b"/>
小范老子腹中自有數萬甲兵不比大范老子可欺也<lb/>
大范盖指雍也庚午种世衡知延州青澗城開營田二<lb/>
千頃壬申任福攻西賊白豹城克之丁夘狄青為涇州<lb/>
都監初議邊事或曰宜與講和田京曰賊兵未嘗破安<lb/>
肯和也　慶厯元年仲淹又言鄜延入界比諸路最逺<lb/>
若先收復城寨却是逺圗卒城承平等十二寨是月元<lb/>
昊使人於涇原乞和又遣髙延徳詣延州與范仲淹約<lb/>
仲淹察元昊未肯順事且無表章不敢聞於朝廷乃自<lb/>
<pb n="KR3k0027_WYG_023-13a"/>
為書喻以逆順　二月西賊再冦劉璠堡劉政将銳卒<lb/>
數千徃援未至賊引去六月元昊冦麟府徙圍豐州陷<lb/>
之　十月徙夏竦判河中府陳執中知陕州始分陜西<lb/>
為四路秦鳳路韓琦涇原路王㳂環慶路范仲淹鄜延<lb/>
路龐籍並兼㳂邊招討使　二年正月范仲淹廵邊謂<lb/>
种世衡素得屬羌心而青澗城已堅固乃奏世衡知環<lb/>
州以鎮撫之詔從所請其後百餘帳皆自歸莫敢貳因<lb/>
令諸堠置烽火有急舉燧介馬以待又課吏民財乃不<lb/>
<pb n="KR3k0027_WYG_023-13b"/>
敢復進環州　九月葛懐敏與元昊戰没於定川寨於<lb/>
是賊長驅直抵渭州　三年延州言元昊遣賀從勉来<lb/>
納欵韓琦范仲淹等言元昊屢戰屢勝未有挫屈何故<lb/>
乞和有不可許者三亦有大可防者三伏望聖慈於納<lb/>
和禦侮之間審所處置為聖朝長乆之慮余靖言挫北<lb/>
胡之氣折西羌之銳不如不和最為得䇿　四年五月<lb/>
元昊始稱臣自號夏國主復遣使議事己丑鄜延經略<lb/>
司言西賊冦青澗城劉岳與戰敗之　時西北邊事甫<lb/>
<pb n="KR3k0027_WYG_023-14a"/>
定吳育因上言今夏人納欵契丹講盟朝廷為息肩之<lb/>
計則未可恃以為安也　六年詔西人雖納欵稱臣然<lb/>
元昊之心詭譎難信恐諸路乗罷兵之後漸弛邊備其<lb/>
益務練兵卒全城壁常若冦至有不如詔者亟以名聞<lb/>
　八年夏國主曩霄卒諒祚立　英宗治平元年諒祚<lb/>
數冦邊遣王無忌賫詔詰問　三年諒祚舉兵冦大順<lb/>
城又冦柔逺寨環慶經略安撫使蔡挺知諒祚将入冦<lb/>
即遣諸将分屯要害以大順城堅不可破不益兵柔逺<lb/>
<pb n="KR3k0027_WYG_023-14b"/>
城急命張玉将重兵守之諒祚攻圍大順三日衷銀甲<lb/>
氈帽以督戰挺先選强弩分列於城濠外注矢下射重<lb/>
甲洞貫諒祚中流矢遁去　四年閏三月諒祚遣使謝<lb/>
罪　神宗元豐四年上決意西征孫固曰舉兵易觧禍<lb/>
難竟命髙遵裕劉昌祚李憲种諤王中正諸路分道並<lb/>
進遵裕攻麟州十八日不能下遂班師上諭孫固曰若<lb/>
用卿言必不至此　五年将圗再舉呂公著諫上不恱<lb/>
徐禧李舜舉沈括等發延州蕃漢軍十餘将凡八萬役<lb/>
<pb n="KR3k0027_WYG_023-15a"/>
夫荷糧者倍之既定議种諤還自京師極言城永豐非<lb/>
計禧怒謂諤曰君不畏死乎敢毁成事諤曰城之必敗<lb/>
敗必死死於此猶愈於䘮國師淪絶域　九月永豐城<lb/>
成丁夘賊三十萬衆攻城冦韋等八百餘人戰沒賊遂<lb/>
圍城戊戌永豐城陷奏至上涕泣悲憤為之不食早朝<lb/>
對羣臣慟哭莫敢仰視既而歎息曰永豐之舉無一人<lb/>
言其不可者蒲宗孟進曰臣嘗言之上正色曰何嘗有<lb/>
言在内惟呂公著在外惟趙卨言用兵不是好事耳自<lb/>
<pb n="KR3k0027_WYG_023-15b"/>
此之後上始知邊臣不可信已厭兵事無意西戎矣<lb/>
哲宗元祐七年西賊大舉攻圍環州凡七日乃解去初<lb/>
知慶州章楶數遣輕兵出討斬獲甚衆並邊部族不敢<lb/>
寜居楶䇿其必報乃料精兵萬餘統以二騎将使營絶<lb/>
塞而授之䇿曰賊進一舍彼必謂我怯為自衛計不復<lb/>
備吾邊壘乃銜枚由間道繞出其後伺間以擊其歸又<lb/>
以牛圈所瀦水足以飲人馬乃夜遣置毒賊圍環州數<lb/>
日無所獲而歸所使驍将折可適帥洪徳城賊過識其<lb/>
<pb n="KR3k0027_WYG_023-16a"/>
母梁氏旌旗城中鼔譟而出馳突躪轢賊大敗而去過<lb/>
牛圈飲其水人馬被毒而死重傷而歸者不可勝計戎<lb/>
母㡬不得脫<lb/>
　　　諸儒至論<lb/>
強弱智愚不在敵君子憂我之弱而不憂敵之強憂我<lb/>
之愚而不憂敵之智國為敵所凌而不能勝者非敵之<lb/>
果強也罪在我之弱也國為敵所陷而不能知者非敵<lb/>
之果智也罪在我之愚也強者弱之對也我茍不弱則<lb/>
<pb n="KR3k0027_WYG_023-16b"/>
天下無強敵智者愚之對也我茍不愚則天下無智術<lb/>
<hi>吕東萊</hi>
厯代開邊得失秦漢開萬里之封而川廣悉為郡縣隋<lb/>
唐闡海隅之化而閩浙盡為衣冠蠢爾蠻荒變於中華<lb/>
當時既赫厥靈後世亦䝉其利此則開邊之得者也至<lb/>
於晉招五部則變生劉石唐開四鎮則禍亟吐蕃漢将<lb/>
屯田於葱嶺困重華人唐宗列郡於隂山終為異域此<lb/>
則開邊之失者也<hi>吴獬</hi>
<pb n="KR3k0027_WYG_023-17a"/>
待敵有三䇿一曰謀二曰備三曰應何謂謀晝不甘食<lb/>
夜不安寝君臣日夜蹙額相顧以敵仇未滅為大憂以<lb/>
天下未一為大恥以宗廟社稷未有萬世不可亡之實<lb/>
為大懼收召豪傑選馬厲兵深謀宻計期於必取所謂<lb/>
卧榻之側豈容有鼻息雷鳴者太祖皇帝所以建混一<lb/>
之業也何謂備謀人而羽翼未成也機㑹未至也釁隙<lb/>
未生也則遂不謀人也耶我不彼謀彼必我謀是故防<lb/>
之也豫而備之也周修兵刑求人才深溝固壘積粟治<lb/>
<pb n="KR3k0027_WYG_023-17b"/>
兵恐懼警戒常若一日而敵之至也夫是以屹然有不<lb/>
可犯之堅動則可以制人靜則可以不制於人孫仲謀<lb/>
之所以走曹操也何謂慮欲謀人而不能舉欲備人而<lb/>
不能動政事綱紀守其常兵甲士馬因其舊不至於大<lb/>
治亦不至於大亂敵不至則憂其至敵至則徐應其至<lb/>
夫徐應其至者非有萬全之策也盡於一決以幸一勝<lb/>
耳故其勝者幸也非計也謝𤣥之所以破符堅也吁是<lb/>
可以勝也而不可以必勝也可以幸也而不可以數幸<lb/>
<pb n="KR3k0027_WYG_023-18a"/>
也<hi>楊誠齋</hi>
　　　警段<lb/>
制敵當審暇懼訏謨廟堂而謀敵於事機未動之先與<lb/>
其暇也寜懼指授将帥而應敵於事勢已動之後與其<lb/>
懼也寜暇宜懼而暇是以暇慆憂也宜暇而懼是以懼<lb/>
奪謀也盖方事機之未動也吴師亟還而豫章之舟未<lb/>
見魏兵歛避而河南之戍皆歸柝聲暫寂於邊陲羽檄<lb/>
未騰於籌幄若可暇矣然而徹桑之謀不早何以為隂<lb/>
<pb n="KR3k0027_WYG_023-18b"/>
雨之防積薪之寝自安何以為火燃之備是故戎噐之<lb/>
除必凜凜乎如大敵之在前軍實之討必兢兢乎如冦<lb/>
至之無日然後可以無愧於好謀之成不然浮梯不戒<lb/>
而倚天險以自寛更幟不驚而愒日月以自玩不㡬於<lb/>
以暇慆憂乎故曰與其暇也寜懼及事勢之既動也胡<lb/>
騎扣闗而甘泉之燧薦通操兵臨江而㑹獵之書倐至<lb/>
警箭屢傳於青海驛書旁午於通衢若可懼矣然而閫<lb/>
内之謀先撓何以示閫外之指縱在庭之氣先怯何以<lb/>
<pb n="KR3k0027_WYG_023-19a"/>
作在邊之大勇是故指授方畧必泰然示之以從容部<lb/>
分将士必恬然處之以鎮靜然後可以無愧於衆整之<lb/>
好不然心怵於虛聲而遽為遷許之謀膽悸於警報而<lb/>
亟書請迎之議不㡬於以懼奪謀乎故曰與其懼也寜<lb/>
暇<lb/>
　　　事證<lb/>
古者人心齊一昔種蠡之在越人知其快報吴之忿雪<lb/>
山棲之辱不知其閫内閫外交任其責彼此叶力不少<lb/>
<pb n="KR3k0027_WYG_023-19b"/>
擕貳而又有六千君子者佐其鋒而益其銳則十年之<lb/>
後吴其為沼果如前日之言非心之齊乎李光弼之在<lb/>
河陽人知其守則隠如長城戰則有進無退不知其萬<lb/>
衆齊奮以身率先而置刀鞾中示以必死之意故士卒<lb/>
無不用命所向者摧而所敵者破卒能伸中國之威非<lb/>
心之齊乎田單之任齊人知其以即墨一邑創殘之餘<lb/>
盡還所失之境不知其身操版鍤為士卒先雖老弱女<lb/>
子攘臂揮泣靡不思奮故能復七十之城而報燕人之<lb/>
<pb n="KR3k0027_WYG_023-20a"/>
辱非其心之齊乎<lb/>
　　　結尾<lb/>
當以急處暇竊嘗聞之慶厯中西夏歸命三邊息烽此<lb/>
正君臣上下歌詠太平之日也而韓公琦則曰當此之<lb/>
時便謂太平則後必有大憂若慮及經乆則後必有大<lb/>
利大哉言乎其不以暇忘急而以急處暇者乎執事謂<lb/>
今之勢積薪未燃也卧虎未興也愚謂正當及其未燃<lb/>
而圗茍燃矣而欲自奮於烈熖難矣正當及其未興而<lb/>
<pb n="KR3k0027_WYG_023-20b"/>
慮其茍興矣而欲徒手以為搏益難矣惟執事以復於<lb/>
上<hi>庚戌省試</hi>
君相盡人事應天時愚願自今以始通國上下更相儆<lb/>
戒更相勉勵有一日之暇則圗一日之事功有一嵗之<lb/>
暇則辦一嵗之事功討軍實歟行屯田歟備舟師歟修<lb/>
馬政歟荆㐮當理而蜀道當葺歟兩淮當保而海道當<lb/>
防歟無非事者無非可加意者惟吾君卧薪嘗膽必盡<lb/>
人事以應天時而勿為梁武之虛無吾相纘戎輔政必<lb/>
<pb n="KR3k0027_WYG_023-21a"/>
盡人事以立天功而勿為蔡謨之議論夫如是則成濮<lb/>
之榖可館豈特軍儲之不乏隂山之巢可覆豈特邊塵<lb/>
之不驚而已哉不然玩愒以為安偷惰以為習上下相<lb/>
䝉借天自諭幸其棗紅不來則曰天與我以暇豫之嵗<lb/>
月也幸其田宅粗樂則曰天予我以植立之根夲也不<lb/>
思天之予我者何如而我應天者安在愚恐年榖之和<lb/>
熟非子憂秦鄢陵告克士燮慮晉天下事固有可幸而<lb/>
不可恃者矣草茅過計憂同婺緯惟執事恕其僭<lb/>
<pb n="KR3k0027_WYG_023-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書㑹元截江網卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書㑹元截江網卷十九</head> <lb/>
    <p>
<pb n="KR3k0027_WYG_019-1a"/>
欽定四庫全書<lb/>
　羣書㑹元截江網卷十九<lb/>
　　法度<lb/>
　　　歴代事實<lb/>
伏羲氏始王天下未有前聖法度故仰則觀象于天俯<lb/>
則察法于地<hi>白虎通</hi>　黄帝始制法度得道之本萬世<lb/>
不易<hi>同上</hi>　堯虞舜行堯之道法度彰揚<hi>問道</hi>　舜叶<lb/>
時月正日同律度量衡<hi>舜典</hi>儆戒無虞罔失法度<hi>大禹</hi>
<pb n="KR3k0027_WYG_019-1b"/>
<hi>謨</hi>舜為法於天下可傳於後世<hi>孟/</hi>謹乃憲欽哉<hi>益稷</hi>
　禹聲為律身為度<hi>本紀</hi>有典有則貽厥子孫<hi>五子之</hi>
<hi>歌</hi>三代稽古法度彰<hi>前律厯志</hi>　太甲曰予小子不明<lb/>
于德欲敗度縱敗禮　盤庚教于民由乃在位以常舊<lb/>
服正法度書　文王倬彼雲漢為章于天<hi>注</hi>雲漢其為<lb/>
文章譬猶天子為法度於天下<hi>棫樸</hi>　武王不役耳目<lb/>
百度惟正<hi>旅獒</hi>謹權量審法度修廢官四方之政行焉<lb/>
<hi>語二十</hi>　成王六年五服一朝又六年正乃時巡考制<lb/>
<pb n="KR3k0027_WYG_019-2a"/>
度於方岳<hi>周官</hi>秦孝公内立法度<hi>賈誼論</hi>　漢之初興<lb/>
法度草創略依秦制<hi>後百官志</hi>蕭何治未央宮上見其<lb/>
壯麗曰何治宮室過度也<hi>本紀</hi>　文帝賈誼以漢興天<lb/>
下和洽宜改正朔易服色制度定官名興禮樂乃草具<lb/>
其儀法奏之帝謙遜未遑也<hi>本傳</hi>武帝外攘四夷内改<lb/>
法度<hi>前紀史傳</hi>　宣帝元帝見帝所用多文法吏以刑<lb/>
名繩下嘗言陛下持刑太深宣帝作色曰漢家自有制<lb/>
度本以霸王道雜之<hi>本紀</hi>唐興治荒剔蠧討究儒術以<lb/>
<pb n="KR3k0027_WYG_019-2b"/>
興典憲<hi>韓愈傳</hi>　太宗魏徵曰若擇前代憲章發明王<lb/>
道則臣請以周典惟所施行<hi>文中子</hi>天下新定臺閣制<lb/>
度憲物容典率房杜二人討裁<hi>杜傳</hi>　太宗之治制度<lb/>
紀綱之法後世有以憑藉扶持而能永其天命歟　憲<lb/>
宗元和之間百度修舉<hi>裴垍傳</hi>
　　偶句<lb/>
　　　虞夏法度彰於襲爵之時<lb/>
　　　殷周法度彰於稽古之際<lb/>
<pb n="KR3k0027_WYG_019-3a"/>
　　　舜聖人也不嫌乎失法度之戒<lb/>
　　　晉侯國也猶謹乎守法度之敘<lb/>
　　　舜法可傳每權輿於通變宜民之時<lb/>
　　　禹度已彰亦胚胎於隨時制宜之<lb/>
　　　無為垂拱之時伯益猶進問失之戒<lb/>
　　　既醉太平之世周公亦作六典之書<lb/>
　　　誦臯陶之歌則知乃憲之所當謹<lb/>
　　　讀蔡仲之命則知厥度之不可改<lb/>
<pb n="KR3k0027_WYG_019-3b"/>
　　　請改制度不廢於後元富庶之日<lb/>
　　　詔頒憲度無重於永平熙洽之秋<lb/>
　　　皇朝事實<lb/>
太宗至道中謂侍臣曰漢晉以來紀綱大壞朕革故鼎<lb/>
新别作朝廷法度<hi>見紀綱門</hi>　真宗語張齊賢曰先朝<lb/>
皆有成憲但與卿遵守致中和耳劉承規使人求節度<lb/>
上諭王旦旦曰陛下所守者祖宗典故典故所無不可<lb/>
聽也　仁宗令范仲淹等奏當世務仲淹上奏曰國家<lb/>
<pb n="KR3k0027_WYG_019-4a"/>
革五代之亂垂八十年紀綱制度日銷月損不可不更<lb/>
張以救之然欲正其本必揣其末顧陛下行之庶幾法度<lb/>
有立紀綱再振矣　慶厯中命天章閣侍講王洙集賢<lb/>
校理余靖秘閣校理孫甫知諫院歐陽修同編修祖宗<lb/>
故事初樞密副使富弼上言自古帝王理天下未有不<lb/>
以法制為守法制既立然後萬事有經而治道可必也<lb/>
請選官編三朝典故置兩府以為模範　嘉祐中樞密<lb/>
副使胡宿顧惜大體羣臣言及利害多更張庶事以革<lb/>
<pb n="KR3k0027_WYG_019-4b"/>
宿弊宿厭之曰變法古人所難不務守祖宗成法而徒<lb/>
紛紛無益於治　神宗朝樞密院言凡闗祖宗以來法<lb/>
制所宜施於逺並刪取大㫖著為書二不幸　金陵用<lb/>
事盡取祖宗一切法度而更張之　陳莹中言熙寧以<lb/>
來三十年間天下法度凡四更改熙寧改治平元豊改熈<lb/>
寧元祐改熙豐紹聖改元祐上問方今治道何先安石<lb/>
對以擇術先又問施之設以何為要而安石以變風俗<lb/>
立法度為急　哲宗初范純仁謂司馬光曰法固有不<lb/>
<pb n="KR3k0027_WYG_019-5a"/>
便然亦不可暴革蓋為治惟去太甚尔又況法乃有司<lb/>
之事宰相當為天下搜人才布列位則法度雖有不便<lb/>
於民者亦無所患不得人雖良法亦足為民病　高宗<lb/>
嘗曰朕思創業固難中興亦不易中興又須顧祖宗已<lb/>
行法度如何壞者欲振墜者欲舉此實艱難　孝宗丁<lb/>
亥詔曰朕惟太上臨御三紀法令典章燦然備具嗣位<lb/>
之初深懼墜失其議設官裒集紹興以來詔㫖以聞<lb/>
　　偶句<lb/>
<pb n="KR3k0027_WYG_019-5b"/>
　　　太宗非别作法度何以革五代廢弛之風<lb/>
　　　仁宗非張更制度不能振歴載因循之弊<lb/>
　　　仁宗至治或者猶悼法制之不立<lb/>
　　　高宗中興聖意且慮法度之未舉<lb/>
　　　熙寧治道何先之問王安石以立法度為奏<lb/>
　　　慶厯當世何務之問范仲淹以更法制為言<lb/>
　　　經傳格言<lb/>
制而用之謂之法推而行之存乎人　節以制度不傷財害<lb/>
<pb n="KR3k0027_WYG_019-6a"/>
民君子以制度數議徳行　魚麗慶則法度缺矣<hi>詩六月</hi>上有制<lb/>
度則民知止<hi>國語</hi>君子作法於凉其弊猶貪作法於貪弊將<lb/>
若之何<hi>左昭四</hi>思我王度式如玉式如金<hi>左昭十二</hi>今民<lb/>
賣僮者為之綉衣絲履偏諸緣内之閑中是古天子后<lb/>
服所以廟而不宴者也而庶人得以衣婢妾白縠之表<lb/>
薄繒之裏縺以偏美者黼綉是古天子之服今富人大<lb/>
賈嘉㑹召客者以被墻古者以奉一帝一后而節適今<lb/>
庶人屋壁得為帝服倡優下賤得為后飾然而天下不<lb/>
<pb n="KR3k0027_WYG_019-6b"/>
屈者殆未有也且帝之身自衣皂綈而富民墻屋被文<lb/>
綉天子之后以緣其領庶人嬖妾緣其復此臣所謂舛<lb/>
也<hi>賈誼策</hi>秦之有司負秦之法度秦之法度負聖人之<lb/>
法度楊先見太上無法而治法非所以為治也<hi>楊子</hi>制<lb/>
度文采所以明尊卑異貴賤而勸有德也<hi>董子</hi>宜民通<lb/>
變天下無弊法<hi>文中子</hi>
　　　名臣奏議<lb/>
乞編典故為模範富弼上　　仁宗近年綱紀甚紊隨事<lb/>
<pb n="KR3k0027_WYG_019-7a"/>
變更至使民力殫竭國用空虚吏員冗而卒未得人政<lb/>
道缺而将變於亂賞罰無準邪正未分夷狄交侵寇盜<lb/>
充斥師出無律而戰必敗令下無信而民不從如此百<lb/>
端不可悉數臣今欲選官置局将三朝典故及討尋向<lb/>
來諸司可用文字分門類聚編成一書置在兩府俾為<lb/>
模範庶幾弊法漸除此救禍亂之本也<lb/>
　　　諸儒至論<lb/>
法立而人心定聖人為之法使天下強弱小大貴賤逺<lb/>
<pb n="KR3k0027_WYG_019-7b"/>
近莫敢不一於法焉由法者安不由法者危如是故法<lb/>
立法立而天下之心定而治道畢矣法為貴君位次之<lb/>
法壞則民亡民亡則君如之何其尊且安也故人主尊<lb/>
法懼法之不立也故以身先之懼天下之慢法而法壞<lb/>
也故一舉事而不敢忘法賞罰以法號令以法取予以<lb/>
法廢置以法殺生以法動静以見法如神物而不敢侮<lb/>
如天墜地設不敢輒破壞改易也不以一事小害而損<lb/>
法不以一時茍利而増法使天下無有不由法而自為<lb/>
<pb n="KR3k0027_WYG_019-8a"/>
者故智者不得越法而謀辯者不得越法而言士不得<lb/>
背法而有名臣不得背法而有功<hi>李邦真法原</hi>
修吾身以行古制或問明道曰必有闗雎麟趾之意然<lb/>
後可以行周官之法度何也曰須是閨門袵席之微積<lb/>
累薫蒸洋溢天下無一事一物不被其化然後可以行<lb/>
周官之法度不然則為王莾矣<hi>朱氏</hi>
　　　主意<lb/>
有躬行有法制有躬行有法制躬行所以風天下法制<lb/>
<pb n="KR3k0027_WYG_019-8b"/>
所以服人心二者並行而不相悖則民志定風俗同而<lb/>
天下之治舉矣昔嘗觀成周之時上自公卿之尊下自<lb/>
庶民之卑其等級次第尺寸不敢易纎毫不敢踰舉一<lb/>
世之人皆安於法度分守之内志意精專視聽純一易<lb/>
直渾厚以上令而莫肯有僣差無度以干王政之誅者<lb/>
意必有殊尤卓絶以轉移於觀感之下及觀太宰之職<lb/>
則知大臣之所以格君心者雖微必謹有如次舍幕帟<lb/>
之事醯醢酒醤之微洒掃使令之役凡闗於人主之身<lb/>
<pb n="KR3k0027_WYG_019-9a"/>
者莫不兼司並掌而辨方正位體國經野設官分職以<lb/>
為民極使朝不混市野不同國人不侵官諸侯不敢僭<lb/>
天子之制公卿不敢謀啇賈之利而後知古人之所以<lb/>
變風俗者固在躬行以為之本而又以法度為之輔也<lb/>
有弊俗無弊法有弊俗無弊法法之弊以人權法可矣<lb/>
俗之弊舍法而任人未可也禮義昭明習俗醇厚時則<lb/>
上下之間知有公而不知有私是雖不待立法而人亦<lb/>
不至於循情而況可任法不任人乎禮義浸微習俗漸<lb/>
<pb n="KR3k0027_WYG_019-9b"/>
變時則上下之間狥公狥私者不一是雖法不專用而<lb/>
人心尚或有守而況可不以人法並行乎禮義益蝕習<lb/>
俗盡壞時則上下之間知有私而不知有公是雖有法<lb/>
具存方以人而壞法而況可任人而不任法乎<lb/>
　　警叚<lb/>
子孫不可變祖法人君創一代之法必有賢子孫然後<lb/>
能守之其君臣相與維持其法度有損益無變更自一<lb/>
家推之其祖宗創業之勤所以立為一家之法者其伏<lb/>
<pb n="KR3k0027_WYG_019-10a"/>
臘之用若何當如何其侈儉也其設施之制若何當如<lb/>
何其廣狹也外而有王祖之輸内而有私室之奉又當<lb/>
如何其支吾也一旦非人而繼之奢儉廣狹悉從巳欲<lb/>
而又疎逖老成之訓無與救藥其不隳祖宗之積累者<lb/>
幾希天下何以異是哉天下值多事則可變法大抵久<lb/>
安之世無事之時人心樂因循而憚改作風俗喜安静<lb/>
而惡紛擾加以弊根盤固者未易以遽揺法制已墜者<lb/>
不能以卒復故其為之也常難多故之後無聊之時人<lb/>
<pb n="KR3k0027_WYG_019-10b"/>
心望拯救而思更革風俗厭湮鬱而待更變加以紀綱<lb/>
久玩者可乗此以更新舊典乆廢者可因是而修復故<lb/>
其革之也常易<lb/>
　　偶句<lb/>
　　　朝廷所以定此法也<lb/>
　　　官吏所以行此法也<lb/>
　　　法制既定則天下有常心<lb/>
　　　經制不立則天下無善治<lb/>
<pb n="KR3k0027_WYG_019-11a"/>
　　　事證<lb/>
周公經制大畧周家之制上自朝廷之紀綱下至井里<lb/>
之經畫文之以禮樂施之以刑政其為條目無一不備<lb/>
舉矣屬之於三百六十官周公所以遺周家子孫世世<lb/>
憑籍之業者在是矣嘗攷六官之所掌切有怪於周公<lb/>
立法之意冢宰之職六卿之最尊者也所率之屬有君<lb/>
嬪婦閹寺之類等而上之莫尊於三公乃無嘗職亦無<lb/>
定員豈周公固詳於小而畧於大耶蓋周公以一人内<lb/>
<pb n="KR3k0027_WYG_019-11b"/>
之治責之輔佐以䙝近之微臣亦統之大臣此皆後世<lb/>
公卿宰相之不得預者周公深意之所寓獨可不密耶<lb/>
漢不能法古制井田古制也秦為阡陌而漢因之封建<lb/>
古制也秦為郡縣而漢因之黄屋左纛秦之儀而漢不<lb/>
可更制乎丞相太尉秦官漢獨不可正名乎藏於理官<lb/>
寢以不著則漢之理何觀焉施於朝廷皆以鄭聲則漢<lb/>
之樂何尚焉議郊祀則斷以䜟緯制三公而事歸臺閣<lb/>
古制固如是乎<lb/>
<pb n="KR3k0027_WYG_019-12a"/>
漢子孫能守其法高帝得天下與其子孫立一代之法<lb/>
不過曰蕭何之律令孫蒼之章程叔孫之禮儀韓信之<lb/>
軍法與夫丹書鐵券之盟金匱石室之藏耳子孫終漢<lb/>
之世不敢經意於法度之外君臣上下惟曰是高帝之<lb/>
天下是高帝之約束是以文帝遵之六十餘年海内殷<lb/>
富黎民醇厚一旦好大喜功之武帝輔之以深文巧詆<lb/>
之臣盡取約束紛更之海内虚耗不旋踵而見于時直<lb/>
臣為之力爭寧負武帝而不忍負高帝之法度也既而<lb/>
<pb n="KR3k0027_WYG_019-12b"/>
宣帝中興一切振刷武昭之餘蠧總核信必以嚴其始<lb/>
制度自有之言至作色為太子言之又有賢宰相數陳<lb/>
便宜拳拳以奉行故事以正輔其不及至於劉氏不王<lb/>
之一語終漢世守之當時有欲變更大臣為之犯色廷<lb/>
爭漢之子孫大臣可謂賢哉<hi>東業</hi>
唐法不能無弊有太宗之制寖隳於中睿而蕩然大壞<lb/>
於開元天寳之間至肅代以來遂不可以復返夫使兵<lb/>
衛之法存則本強支弱蕃鎮何由不陸梁自府兵變為<lb/>
<pb n="KR3k0027_WYG_019-13a"/>
長從之騎而重兵偏聚於二邊於是兵強則有内患兵<lb/>
弱則有外患而藩鎮夷狄不可支矣夫使省府之制存<lb/>
則近習不預政事何由有怙權之宦官用舍參之公論<lb/>
何有植私之朋黨故自省府之制壞於權臣移於嬖倖<lb/>
於是宦官干政機外庭立黨論而宦官朋黨不可支矣<lb/>
是故以德宗之強明本非姑息之主惟其四體不能伸<lb/>
縮故紛然於初勃然於後奮然而怒修然而為藩鎮夷<lb/>
狄之強亦末如之何也已以文宗之英武本非懦弱之<lb/>
<pb n="KR3k0027_WYG_019-13b"/>
主惟其太阿倒持而膏澤之不下流也故信用非人適<lb/>
足以取辱忿嫉無謀適足以益禍宦官朋黨之盛亦末<lb/>
如之何也<lb/>
唐法度粗立嗚呼李唐三百年之變亦多矣藩鎮起釁<lb/>
於專兵夷狄起患於借寇宦官之禍生於國本之不立<lb/>
朋黨之禍生於國論之不定唐君臣之所共知也明知<lb/>
之而不能去盍亦反思其改乎唐興之初天下分為十<lb/>
道而邊鄙常有重兵非無方鎮也征伐四夷更無虚歲<lb/>
<pb n="KR3k0027_WYG_019-14a"/>
非無夷狄也宮禁掃除之役非無閹人也君子在朝而<lb/>
小人或相參焉又非無邪正之雜處也為天下國家者<lb/>
豈必盡去夷狄除小人削藩屏而後能立家國者耶使<lb/>
吾紀綱尚存法度未壞則在彼雖存不足為吾患也豈惟<lb/>
不足為吾患皆吾之臂指惟命是聽而已<lb/>
先正重於變更我祖宗之有天下也事為之制曲為之<lb/>
防二三大臣相與世守之人曰更制度呂䝉正曰不可<lb/>
更也人曰改命令朱巽曰不可改也為王文正則曰祖<lb/>
<pb n="KR3k0027_WYG_019-14b"/>
宗之法具在吾不敢有所改作為李文靖則曰朝廷之<lb/>
制具在吾不敢有所更張此先正之重於變更也<lb/>
仁宗變通景祐天子取曩時之紀綱而振肅之國事舉<lb/>
矣慶厯大臣取積世之宿弊而革去之國論定矣取而<lb/>
裁之謂之變推而行之謂之通蓋同此道也<lb/>
嘉祐以來失因循嘉祐治平以來積寛之弊轉為舒緩<lb/>
積弱之弊流為安靡天下之務幾於柔軟而不振朝廷<lb/>
之制幾於廢弛而不舉皆因循之過也<lb/>
<pb n="KR3k0027_WYG_019-15a"/>
神宗熙寧變法道必有偏吾舉其偏可也盡變其道不<lb/>
可也法必有廢吾起其廢可也盡廢其法不可也革而<lb/>
當其悔乃亡荆公何如不慮及此哉嗟夫常平良法也<lb/>
變而為青苖馬鹽良法也變而為保馬差役之法誠不<lb/>
能無弊矣變而免役而免役之害有甚於差募兵之法<lb/>
亦不能無弊矣變為民兵而民兵之害有甚於募市易<lb/>
之法行而民無餘財科舉之法行而士無素學以至水<lb/>
利也淤田也省州縣也皆私意之剏為也中更元祐正<lb/>
<pb n="KR3k0027_WYG_019-15b"/>
道復伸又復轉為紹聖矣崇觀姦臣祖述紹聖宣政姦<lb/>
臣祖述崇觀紛更之禍延及叔世又重為之扼腕也高<lb/>
宗復法議熙豐之法度則曰神宗之意初實不然言紹<lb/>
聖之繼述則曰帝王之孝豈在於是大哉高宗之言乎<lb/>
明哉高宗之見乎<hi>高宗語范宗尹</hi>
　　　時政<lb/>
今日任例不任法二曰守法革例以正朝綱蓋為治者<lb/>
任人其次任法任人則法在其中任法則徒法而已至<lb/>
<pb n="KR3k0027_WYG_019-16a"/>
於任例則人與法俱廢矣純於任法且不可況純於任<lb/>
例乎純於任例今日之謂也邊聞奏辟惟意所擇雖碍<lb/>
法而不顧選人改秩惟私是行雖冒法而不問銓選注<lb/>
擬惟聞某人相與人例為銓法為之破壞舍選推遷惟<lb/>
聞其人用禀人例而舉法為之掃蕩以至於賍貪狼籍<lb/>
彈墨未乾屈國法而校拭之日暮途逺冒増年甲私王<lb/>
爵而寵秩之朝綱之紊甚矣邇者諫坡被㫖裁正弊例<lb/>
而舊染汙俗為之一新然而人心積習之久終未開丕<lb/>
<pb n="KR3k0027_WYG_019-16b"/>
應傒志精白以承休德豈非今日内治之一弊歟<hi>晉</hi>
　　　結尾<lb/>
先謹吾身之法度雖然人主一身萬事之綱領係焉必<lb/>
吾身有法度然後能定天下之法度是又不可不知也<lb/>
故中庸言為天下國家有九經必自於修身太學之治<lb/>
天下之道必本於正心身修而心正則天下國家之法<lb/>
度整整乎有條理矣故大綱小紀詳法畧則此法度也<lb/>
而非法度之本也檢柅其身心規矩其踐履言思為法<lb/>
<pb n="KR3k0027_WYG_019-17a"/>
行思為則而遵守於宮庭屋漏之際此非為法度設也<lb/>
而實法度之所自出也故昔之論禹者曰身為法度聲<lb/>
為律吁此法度禮樂之所由以出歟愚故倂及之不識<lb/>
執事以為容否<lb/>
法度行之在天雖然制而用之謂之法神而明之存乎<lb/>
人井田封建三代良法也行於三代而不能行于後世<lb/>
漢唐之紀綱制度壞於中世以後之君是非法之不同<lb/>
也而所以行之者異也我朝祖宗立法爍如日星昭若<lb/>
<pb n="KR3k0027_WYG_019-17b"/>
雲漢守而勿失萬世無弊詩不云乎不愆不忘率由舊<lb/>
章敢以是為今日獻<lb/>
　<lb/>
　<lb/>
　<lb/>
　<lb/>
　<lb/>
　羣書㑹元截江網卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書會元截江網卷十一</head> <lb/>
    <p>
<pb n="KR3k0027_WYG_011-1a"/>
欽定四庫全書<lb/>
　羣書會元截江網卷十一<lb/>
　　錢帛<lb/>
　　　歴代事實<lb/>
虞夏之幣金為三品或黄或白或赤或錢<hi>史平凖書</hi>湯七年<lb/>
早禹五年水湯以荘山之金鑄幣<hi>管子</hi>禹以歴山之金鑄<lb/>
幣<hi>管子</hi>太公為周立九府圜法錢圜函方輕重以銖流於<lb/>
泉布於布太公又行之於齊景王錢輕将鑄大錢單穆<lb/>
<pb n="KR3k0027_WYG_011-1b"/>
公曰古者量資幣以救民患輕則作重幣以行之於是<lb/>
有母權子而行若不堪重則當作輕而行之於是有子<lb/>
權母而行今王廢輕而作重民失其資能無匱乎弗聴<lb/>
卒鑄大錢文曰寶貨内外皆有周郭百姓蒙利焉秦兼<lb/>
天下幣為二等銅錢質如周錢文曰半兩重如其文漢<lb/>
興更鑄莢錢髙后二年行八銖又行五銖錢孝文鑄四<lb/>
銖文為半兩除盗鑄令使民放鑄是時吳以諸侯即山<lb/>
鑄銅富埒天子鄧通以鑄錢財過王者故吳鄧之錢布<lb/>
<pb n="KR3k0027_WYG_011-2a"/>
天下武帝造銀鍚為白金三品重八兩圜之其文龍直<lb/>
三千其文馬直五百其文龜直三百令銷半兩錢更作<lb/>
三銖錢盗鑄諸金錢罪皆死其后又改五銖民盗鑄白<lb/>
金二錢死者數十萬人公卿請令京師鑄官赤仄一當<lb/>
五賦官用非赤仄不得行白金稍賤嵗餘終廢不行后<lb/>
二嵗赤仄錢財又廢於是悉禁郡國無鑄専令上林三<lb/>
官鑄錢今天下非三官錢不得行自元狩五年三官初<lb/>
鑄五銖至平帝元始中成錢二百八十億萬云王莽又<lb/>
<pb n="KR3k0027_WYG_011-2b"/>
造契錢錯錢與五銖錢凡四品<hi>前食貨志詳見財用門</hi>後漢光武<lb/>
中興復用五銖錢和帝時有言改鑄大錢者劉陶議曰<lb/>
民可百年無貨不可一朝有飢遂不鑄文帝罷五銖錢<lb/>
明帝更立五銖孫權赤烏元年鑄當千重十二銖晉元<lb/>
帝用孫氏錢雜行沈充鑄小錢謂沈郎錢宋文帝時行<lb/>
四銖錢江夏王義恭議以大錢一當兩武帝孝建初鑄<lb/>
四銖文曰孝建廢帝時為二銖錢又有菜子荇葉之名<lb/>
滿一千長不盈三寸謂之蝸眼劣於此者謂之綖環入<lb/>
<pb n="KR3k0027_WYG_011-3a"/>
水不沈十萬不盈一掬斗米一萬商賈不行<hi>晉志</hi>梁武帝<lb/>
乃鑄錢肉好周郭文曰五銖重如其文而又别鑄除其<lb/>
肉郭謂之女錢自破顔以東八十為百名曰東錢江郢<lb/>
已上七十為百名曰西錢京師以九十為百名曰長錢<lb/>
至末年以三十五為百云梁末又有兩柱錢及鵝眼錢<lb/>
北齊文襄王以錢文五銖隋髙祖更鑄新錢背面肉好<lb/>
皆有周郭<hi>隋食貨志</hi>唐髙祖武徳四年鑄開元通錢積十錢<lb/>
重一兩得輕重大小之中乾封元年改鑄乾封泉寳開<lb/>
<pb n="KR3k0027_WYG_011-3b"/>
元初宰相宋璟請禁惡錢行一銖四参錢毁舊錢三十<lb/>
二年宰相張九齡建議宜縱民鑄公卿皆以為不便二<lb/>
十六年盗鑄益起江淮偏鑪錢雜以鉄鍚輕漫無復錢<lb/>
形兩京錢有鵝眼古文綫環之别每貫重不過三四斤<lb/>
肅宗乾元元年經費不給鑄錢使第五琦鑄乾元重寳<lb/>
錢與開元通寶參用以一當十亦號乾元十當錢復命<lb/>
絳州諸鑪鑄重輪乾元錢是時民間行三錢大而重稜<lb/>
者亦號重稜錢法既屢易物價騰踴米斗錢七千上元<lb/>
<pb n="KR3k0027_WYG_011-4a"/>
元年减重輪錢以一當三十開元舊錢與乾元十當錢<lb/>
皆以一當十代宗即位乾元重寶錢以一當一徳宗正<lb/>
元初駱谷散闗禁行人以一錢出者憲宗時商賈至京<lb/>
師委錢諸道進奏院及諸軍諸使富家以輕装趨四方<lb/>
合劵乃取之號飛錢武宗廢浮屠法永平監官李郁彦<lb/>
謂以銅像鐘磬鑪鐸皆歸巡院州縣銅益多矣<hi>唐食貨志</hi>坑<lb/>
冶禹任土作貢荆揚貢金三品梁州貢鏐鐵銀鏤<hi>禹貢</hi>卝<lb/>
人掌金玉錫石之地而為之厲禁以守之若以時取之<lb/>
<pb n="KR3k0027_WYG_011-4b"/>
則竭其地圖而受之巡其禁令<hi>周禮</hi>齊威公鑄荘山之金<lb/>
以為幣<hi>管子</hi>漢呉有章山之銅丹陽郡有銅官蜀有嚴道<lb/>
卭都益郡皆産銅之地<hi>地理志</hi>武帝時孔僅言山海天地<lb/>
之藏宜属少府陛下弗私以属大農募民自給費敢私<lb/>
鑄鐵器者㫁右趾<hi>漢志詳見財用門</hi>唐太宗時權萬紀奏宣繞<lb/>
部中鑿山冶銀嵗可得數百萬上曰以利規我耶<hi>本傳</hi>元<lb/>
宗時李適之言華山生金采之可以富國李林甫曰華<lb/>
山陛下本命上怒罷適之<hi>本傳</hi>徳宗時户部韓潤建議山<lb/>
<pb n="KR3k0027_WYG_011-5a"/>
澤之利宜歸主者自是皆𨽻鹽鐵使憲宗元和中天下<lb/>
銀冶廢者四十處宣宗増銀冶二鐵山二十一銅冶二<lb/>
十七鉛山二千斤<hi>唐志</hi>銅禁賈誼曰今采銅者日蕃釋其<lb/>
耒耨冶鎔吹炭銅布於天下其為禍博矣何謂七福上<lb/>
收銅勿令布銅畢歸於上則官富實武帝悉禁郡國無<lb/>
鑄錢輸入其銅三官<hi>漢志</hi>唐徳宗張滂奏禁江淮鑄銅為<lb/>
噐惟金鑑而已十年銷錢者以盗鑄論文宗時禁銅為<lb/>
噐<hi>唐志</hi>
<pb n="KR3k0027_WYG_011-5b"/>
　　　偶句<lb/>
漢鑄五銖人以為便<lb/>
周鑄大錢民失其資<lb/>
賈誼謂取銅則七福可致<lb/>
劉秩言禁銅則四美可兼<lb/>
堯鑄錢於歴山以造洪水而鑄也<lb/>
湯鑄錢於荘山以造大旱而鑄也<lb/>
周景王大錢之鑄所以權錢之輕<lb/>
<pb n="KR3k0027_WYG_011-6a"/>
漢武帝白金之造所以救物之重<lb/>
黄牛五銖之謡足以開光武中天之基<lb/>
赤鳥比輪之行足以啟元帝江左之業<lb/>
官鑄赤仄人肆其奸無益於漢俗之虚耗<lb/>
寶鑄開元輕重得中可以壮唐室之精神<lb/>
　　　皇朝事實<lb/>
太祖開寶九年升州言所鑄銅錢一年共鑄三十萬貫<lb/>
乃命江南運司應采銅處經度採取以給其用<hi>會要</hi>太宗<lb/>
<pb n="KR3k0027_WYG_011-6b"/>
太平興國二年初李煜舊用鐵錢於民不便二月樊若<lb/>
水請置監於升鄂饒等州大鑄銅錢銅流既不得渡江<lb/>
益以新錢民間錢愈多鉄錢自當不用悉鑄為農噐且<lb/>
除銅錢渡江之禁詔從其請民甚便之<hi>長編</hi>二年九月詔<lb/>
所在悉用七十七為陌每千錢必及四斤半以上四年<lb/>
詔兩川民許雜用銅鉄錢即不得出他境邊郡戒疆吏<lb/>
謹視之八年張齊賢鑄錢於江南饒信等州淳化元年<lb/>
國初錢文曰宋元通寶又改鑄淳化元寶錢上親書其<lb/>
<pb n="KR3k0027_WYG_011-7a"/>
文作真草行三體自後每改元必更鑄以年號云真宗<lb/>
至道三年屯駐兵士所請銅錢一文與拆支鉄錢五文<lb/>
<hi>並長編</hi>咸平二年初鑄錢但用饒州永平池州永豐二監<lb/>
至是宰臣張齊賢言今錢貨未多望擇使臣按行出銅<lb/>
易得薪炭之處増監鑄錢乃命虞部員外郎馮亮等至<lb/>
建州置豐國監江州置廣寧監明年凡鉄錢一百二十<lb/>
五萬<hi>通略</hi>景徳二年二月知益州張詠於嘉卭州鑄大鉄<lb/>
錢與銅錢相兼用之天禧五年錢幣之制有銅錢二等<lb/>
<pb n="KR3k0027_WYG_011-7b"/>
凡鑄銅錢有四監饒州永平池州永豐江州廣寧建寧<lb/>
府豐國至道中嵗鑄八十萬貫景徳末至一百八十三<lb/>
萬貫大中祥符後銅坑多不發天禧末鑄二百五萬貫<lb/>
鑄鉄錢有三監卭州惠民嘉州豐逺興州濟衆益州雅<lb/>
州舊有監役廢之銅錢行乎天下鉄錢止乎川陕仁宗<lb/>
慶厯元年知永興軍范雍請下三司舉官於河東産鉄<lb/>
州軍鑄大錢以助陜西軍費仍罷興元等處輦置小鉄<lb/>
錢從之初陕西軍興移用不足皮仲容始獻議置阜民<lb/>
<pb n="KR3k0027_WYG_011-8a"/>
朱陽二監以鑄錢既而范雍請鑄大錢與小錢兼行大<lb/>
錢一當小錢十<hi>並同上</hi>神宗熙寧四年皮公弼在陕西嘗<lb/>
建言陕西見行當二大銅錢頃嵗西邊用兵始鑄當十<lb/>
錢後兵罷多盗鑄乃此當三猶私鑄乃减當二行之至<lb/>
今銅費相當民無冐利盗鑄衰息請以舊銅鉛盡鑄當<lb/>
二錢從之其後折二錢遂行<hi>長編</hi>紹聖三年七月三省言<lb/>
陕西路比年鉄錢益輕鈔價益重公私受弊詔相度措<lb/>
置講究利害曾布曰鈔價减則鉄錢重鹽課增商旅行<lb/>
<pb n="KR3k0027_WYG_011-8b"/>
人不食貴鹽未見其不可<hi>同上</hi>徽宗崇寧元年游經奏自<lb/>
興鉛山場膽銅已收九十萬斤縁左坑有膽水膽土膽<lb/>
水侵銅工少利多其水有限膽土煎銅工多利少其土<lb/>
無窮<hi>通畧</hi>五年中書省言諸路十監嵗鑄錢額以緡計者<lb/>
江州廣寧二十四萬池州永豐三十四萬饒州永平四<lb/>
十六萬建州豐國四十四萬凡一百三十萬皆以上供<lb/>
衡州熙寧二十萬舒州安國十萬陸州神泉十五萬鄂<lb/>
州寶泉十萬韶州永通八十三萬梧州元豐十八萬<hi>同上</hi>
<pb n="KR3k0027_WYG_011-9a"/>
祖宗時内帑雖嵗收錢一百五萬而每年退却六十萬<lb/>
三年一郊又支一百萬赴三月是内帑每年纔得十一<lb/>
萬六千餘緡而左帑約九十三萬三千餘緡也今嵗額<lb/>
止十五萬而𨽻封樁庫者半内帑者半左帑咸無焉是<lb/>
宜版曹之日困也<hi>朝野雜記</hi>
坑冶太祖開寶三年上覽桂陽監嵗入白金數曰山澤<lb/>
之利雖多頗聞採納不易詔减舊額三分之一<hi>長編</hi>太宗<lb/>
至道二年有司言鳯州出銅䤵定州出銀䤵請置官掌<lb/>
<pb n="KR3k0027_WYG_011-9b"/>
其事上曰地不愛寶當與衆庶共之不許陜西轉運使<lb/>
奏成州金坑嵗不登望遣使按行更立新製詔曰捐金<lb/>
於山前聖之盛徳惟寶惟榖舊史之格言朕緬慕太古<lb/>
之風不貴難得之貨何必言利徒以勦民其金坑並廢<lb/>
真宗祥符九年李𫝊言信州鉛山等處銅坑自咸平初<lb/>
興發商旅兢集官場嵗買五六萬斤採取既多其後止<lb/>
及二三百萬斤望酌中定額上曰嘗記咸平中陳恕以<lb/>
江南銅多請官少市未幾銅礦漸少迄今常不豐天地<lb/>
<pb n="KR3k0027_WYG_011-10a"/>
所欲皆貴濟用豈人心可料其增損耶國家産金之所<lb/>
六産銀之所四十有七産銅之所三十有六産鐵之所<lb/>
四十有七産鉛之所七産錫之所一水銀朱硃之所一<lb/>
此舊制為然後増罷不止此<lb/>
仁宗慶厯三年詔曰議者多言天下茶鹽礬銀坑冶之<lb/>
有遺利朕懼開掊克之政常抑而弗宣然尚慮有過取<lb/>
而傷民者轉運司其諭所部官吏條上利害以聞<hi>並長編</hi>
髙宗紹興十四年戸部奏禁止妄告坑冶之法上曰寧<lb/>
<pb n="KR3k0027_WYG_011-10b"/>
於國計有損不可有害於民若富藏於民猶外府也<hi>聖政</hi>
孝宗以饒州貢金千兩民力不支遂减十分之七以蘇<lb/>
一部之民<hi>饒州貢金記</hi>乾道六年劉焞奏蜀中毁錢以為銅<lb/>
而乃欲𣙜其銅以鑄錢上曰如此豈可<hi>聖政</hi>
銅禁太祖開寶元年詔曰舊禁銅錢無出化外乃聞沿<lb/>
邊縱弛不復檢察自今五貫以下其罪死五年禁民鑄<lb/>
錢為佛像浮屠及人物之無用者上慮愚民多毁農噐<lb/>
以徼福故禁之<hi>並聖政</hi>神宗時王安石用政始罷銅禁奸<lb/>
<pb n="KR3k0027_WYG_011-11a"/>
民日銷錢為噐邊防海舶不復討錢之出故中國錢日<lb/>
耗而西北邊皆山積<hi>文定墓志</hi>髙宗紹興四年十二月王僎<lb/>
言江浙之間巧偽有素銷毁錢寶一兩所費不過十數<lb/>
錢噐成之日即市百金奸民兢利靡所不鑄乞申嚴銅<lb/>
禁<hi>長編</hi>二十八年上曰前日共遵論鑄錢頗有可採於是<lb/>
有㫖出御府銅器千餘件付外銷毁<hi>聖政</hi>孝宗乾道六年<lb/>
詔淮安使人来徃並令篙稍結罪船載錢寶一文以上<lb/>
過界流配<hi>聖政</hi>孝宗曰朕以禁銅器事刻之記事版每京<lb/>
<pb n="KR3k0027_WYG_011-11b"/>
尹上任則示之<hi>同上</hi>寧宗慶元三年復禁銅噐民間舊有<lb/>
者限兩月赴官投賣以錢酬之再限不復酬錢違許人<lb/>
告湖州舊鬻鏡至是官自鑄之<hi>雜記</hi>
　　　偶句<lb/>
滲漏之法罪及主史紹興之制也<lb/>
銅噐之禁刻之事版淳熙之制也<lb/>
禁将見錢入化外則行於開寶之六年<lb/>
禁載見錢出外國則見於淳化之元年<lb/>
<pb n="KR3k0027_WYG_011-12a"/>
限民間銅噐一月送官給價者興國之詔也<lb/>
出御府銅噐千餘付外銷毁者紹興之詔也<lb/>
　　　名臣奏議<lb/>
除錢禁之弊神宗熙寧八年張方平論錢禁曰錢者國<lb/>
之重利用之所給生民衣食之所資有天下者以此制<lb/>
人應變立萬資之本故錢者人君之大權御世之神物<lb/>
也自熙寧七年頒行新勅刪去舊條例除錢禁以此邊<lb/>
闗重車而出海舶飽載而迴錢本中國寶貨今乃與四<lb/>
<pb n="KR3k0027_WYG_011-12b"/>
夷共用又自廢罷銅禁民間銷毁無復可辨銷鎔十錢<lb/>
得精銅一兩造作噐物獲利五倍如此遂州置鑪每鑪<lb/>
増課是猶畎澮之益供尾閭之泄也<lb/>
錢不宣洩哲宗元祐三年蘇轍言自熙寧以前民間兩<lb/>
税皆用米麥布帛雖有沿納諸色雜錢然皆以榖帛拆<lb/>
納盖未常納錢也錢之入官者惟有茶酒税雜料而已<lb/>
自熙寧以來民間出錢免役又出長平役錢官庫之錢<lb/>
貫朽而不可校民間官錢捜索殆盡朝廷近日雖已减<lb/>
<pb n="KR3k0027_WYG_011-13a"/>
損常平放免役錢使民休息然而錢積於官無宣洩之<lb/>
道民無見錢百物益賤<lb/>
併三監髙宗紹興元年李擢言國初得唐乾元中所置<lb/>
饒州永平監鑄錢舊基因之嵗鑄錢四十六萬餘緡迨<lb/>
至道咸平間又置池州永豐江州廣寕建州豐國三監<lb/>
計所鑄又緫八十六萬緡計一嵗上供京師者三百十<lb/>
餘萬緡艱難以來侵成廢壞紹興元年遂以廣寧永豐<lb/>
并歸䖍饒提㸃兩司使之分認嵗額之數二年又罷豐<lb/>
<pb n="KR3k0027_WYG_011-13b"/>
國今䖍司與福建運司各立嵗額臣嘗取䖍饒兩司嵗<lb/>
供之數考之兩司所報元年嵗額鼓鑄至少方國家多<lb/>
事之時用度不貲鼓鑄之利曽不及徃時十之二三而<lb/>
差官置吏尚仍前日徒費廪祿甚可惜也<lb/>
産銅莫盛於東南寧宗嘉定十四年臣僚奏産銅之地<lb/>
莫盛於東南如括蒼之銅廊南弄直潢澳九峰長技殿<lb/>
山爐頭小荘等處諸暨之天富永嘉之湖溪信上之羅<lb/>
銅浦城之因漿尤溪之安仁社唐江南子坑五十餘所<lb/>
<pb n="KR3k0027_WYG_011-14a"/>
多係銀銅共産悉皆坑源興盛昔年充鑛出坑動是為<lb/>
斤數萬大場月解净銅萬計小場不下數千銀各不下<lb/>
千兩為利甚博至若雙瑞西瑞十二岩之坑每月出銀<lb/>
繁澣大定永興等場銀鉛並産興盛日見又信之鉛山<lb/>
與處之銅廊皆有膽水春夏以釘投之銅色立變<lb/>
　　　偶句<lb/>
當三鑄於崇寕鄭戬實啓之<lb/>
折二行於熙寕皮弼曽言之<lb/>
<pb n="KR3k0027_WYG_011-14b"/>
置監鑄錢樊若水興國之奏也<lb/>
曾監鑄錢張齊賢咸平之請也<lb/>
錢禁之除錢出界外張方平言之<lb/>
銅禁既開錢多為噐沈存忠言之<lb/>
　　　諸儒至論<lb/>
古今用錢不同葉正則曰古者因物權之以錢三代之<lb/>
世用錢至少民有常業一家之用皆因其力以自致其<lb/>
待錢而具者無幾如李悝平糴法計名一嵗用錢只一<lb/>
<pb n="KR3k0027_WYG_011-15a"/>
千以上已為多矣後世百物皆由錢起銖兩多少貴賤<lb/>
輕重皆由錢而制上自朝廷之運用下至民間輸貢州<lb/>
縣委藏商賈貿易皆主於錢故用錢百倍于前三代各<lb/>
㫁其國以自治故書曰惟土物愛其用錢安得不少後<lb/>
世天下為一商賈徃来南北互致錢安得不多古者以<lb/>
玉為服飾以龜為寶以金銀為幣錢只處其一漢宣元<lb/>
以後金幣始盡王莽欲復古制分三等幣後不復行東<lb/>
漢以後佛老之教盛行故金銀不復為幣反以為器用<lb/>
<pb n="KR3k0027_WYG_011-15b"/>
服玩之具故幣始専用錢今世富人既務藏錢而朝廷<lb/>
亦盡征天下錢入于王府已入者不使之出乃立楮於<lb/>
外以代之楮行而錢益少廢交子然後可使所藏之錢<lb/>
復出<lb/>
　　　偶句<lb/>
單穆公言權之之術在乎有子而權母<lb/>
韓文公論救之之法貴乎重榖而輕錢<lb/>
章帝榖貴而賤錢張林有封錢勿出之言<lb/>
<pb n="KR3k0027_WYG_011-16a"/>
穆公錢重而貨輕於陵有以粟上供之論<lb/>
　　　主意<lb/>
用實以用虚以實權虚易以虚用虚難幣虚物也錢則<lb/>
其實令其虚乎國家以東南半壁之天下依造幣以立<lb/>
國所恃已行於經乆者以錢權之而以令行之也令不<lb/>
以實而以虚則民不我信不我從雖有泉流山積之錢<lb/>
且日滲日漏於㝠㝠之中實者已虚矣况欲權三尺之<lb/>
虚幣其何以行之哉今者國家之重實也當信之如四<lb/>
<pb n="KR3k0027_WYG_011-16b"/>
時不可朝更而暮改當執之如金石不可年行而復輟<lb/>
秤提兊使非無定䇿也漏泄坯銷非無明禁也然可以<lb/>
行于暫而不可以行于乆可以行于賤而不可行于貴<lb/>
則牆壁之文特虚令耳以實權虚行之且不可况以虚<lb/>
用虚行之其可乎<lb/>
不貪則不神嘗謂頌魯褒錢神之論不若誦子罕不貪<lb/>
為寶之言褒之論役於彼之神也子罕之言守其在我<lb/>
之神也錢果非神乎無徳而尊無勢而熱錢亦非不神<lb/>
<pb n="KR3k0027_WYG_011-17a"/>
也錢果神乎弗貪其利視如臭腐錢亦非果神乎錢之<lb/>
所以神者吾心之神汨矣彼之神行焉錢之所以不神<lb/>
者吾心之神澹矣彼之神窮焉神乎神乎當守吾心之<lb/>
神乎神亦於彼之神乎自其以錢為神也則嚢金櫃帛<lb/>
可以啟媚竈之私門賄賂苞苴可以開筮士之㨗徑㢘<lb/>
可使之而貪貧可使之而富賤可使之而貴榮可使之<lb/>
而辱貪濁鬼蜮流於世禍謂非錢之神可乎自其以此<lb/>
心為神也則金磈珠礫去其迷心之魑魅而義道徳守<lb/>
<pb n="KR3k0027_WYG_011-17b"/>
其養心之靈龜富貴不能撓其清貧賤不能移其志貪<lb/>
饕不能易其亷珍竒不能奪其好名節與璧可質神明<lb/>
謂非此心之神可乎<lb/>
權重而權輕錢重則散之使輕錢輕則斂之使重此非<lb/>
陸贄之言乎民患輕則作重幣以行若不堪重則作輕<lb/>
以行之此非卓穆公之言乎愚嘗因二公之言而觀之<lb/>
則知錢之為用不能無輕重之異而所以制其輕重之<lb/>
宜者當有權以行乎其間也盖物重錢輕則民用常見<lb/>
<pb n="KR3k0027_WYG_011-18a"/>
其不足物輕錢重則民用常見其有餘古人所以分為<lb/>
三品而有珠玉黄金白金之等别為九府而有金刀泉<lb/>
布之名而又為之立一市之平收滯貨之精惟欲均調<lb/>
裁一以歸之適中而已<lb/>
　　　偶句<lb/>
變錢幣易<lb/>
重錢幣難<lb/>
錢者所以權物之輕重也<lb/>
<pb n="KR3k0027_WYG_011-18b"/>
幣者所以權錢之輕重也<lb/>
古者視錢為輕故錢雖少而用有餘<lb/>
後世倚錢太重故錢雖多而用不足<lb/>
　　　警叚<lb/>
當究耗財之端貴戚豪家竒玩珍器鑄就蟲魚之状治<lb/>
成鳥獸之形威殺而無不至如之何而不坯銷也富商<lb/>
大賈巨艦長艘去資惟楫之功歸有金珠之利睨視而<lb/>
不敢呵如之何而不漏泄也且坯漏之禁特可行於下<lb/>
<pb n="KR3k0027_WYG_011-19a"/>
而不可行於上也毋怪夫坑冶一嵗之所輸不足以敵<lb/>
茶場一日之所造也内帑金銀出收舊楮特以權一時<lb/>
之宜今都城金銀又難其貨輦轂之下泉壅竟流如之<lb/>
何而兊便也二淛輔郡猶且折閲逺方外郡從可知之<lb/>
監司郡守强民而從一不從令籍沒其家是又無䇿之<lb/>
甚者如之何而秤提也是折閲之令徒知問之逺方而<lb/>
不知問之近地也毋怪夫操之而入一闗之市曾不足<lb/>
少制百貨之低昻也<lb/>
<pb n="KR3k0027_WYG_011-19b"/>
毋啓貪財之念錢乎錢乎何足謂之神乎錢非不神也<lb/>
然能神於受賂之張武不能神於隂山之太守能神於<lb/>
銅山之鄧氏不能神於闗西之夫子能神於金塢之董<lb/>
卓不能神於酌貪泉之刺史孰謂孔方子能移伯夷之<lb/>
清能動伊尹之一介不取乎至是則錢之神亦窮矣<lb/>
用權理財之宜以錢則廣鼔鑄也禁坯銷也嚴界外之<lb/>
漏泄而戢富民之窖藏也否則坑冶嵗額當權子母之<lb/>
勢更鑄大錢以助經費也以楮則嚴偽造也省兩界也<lb/>
<pb n="KR3k0027_WYG_011-20a"/>
入納純楮之令當信必也大軍純新之支當謹審也否<lb/>
則鬻爵有令姑為權宜之舉籍其進納以廣收楮也哉<lb/>
　　　事證<lb/>
言輕重之由鼔鑄之事始於堯之歴山定於周之圜法<lb/>
漢初懲秦而鑄筴錢及筴錢輕而鑄八銖八銖重而鑄<lb/>
四銖或輕而三銖或重而半兩要皆不若武帝五銖之<lb/>
得中也故變於新室而光武復之罷於魏文而明帝復<lb/>
之其他若吳之十六銖既失之太重宋之荇葉又失之<lb/>
<pb n="KR3k0027_WYG_011-20b"/>
太輕皆不足言矣此非銖兩輕重之不同乎梁之四柱<lb/>
唐之乾封皆嘗以一當十吳之千錢隋之永通皆嘗以<lb/>
一當十成都嘗鑄直百乾元嘗當五十要皆不若元嘉<lb/>
當二之得中也故唐自肅代以後皆嘗以一而當二或<lb/>
以一而當三大抵經費不給則議鑄兵役不反則議鑄<lb/>
而非得已也古者以重錢為母輕錢為子故但以輕錢<lb/>
重錢而相權今日以實錢為母虚券為子故當以實錢<lb/>
虚劵而相濟虚之與實權然後知<lb/>
<pb n="KR3k0027_WYG_011-21a"/>
言治鑄之咎景王欲鑄大錢穆公謂絶民用而實王府<lb/>
猶塞川源為潢汚於是有母權子子權母之説文帝令<lb/>
民放鑄誼則謂事有召禍而法有起奸於是有行七福<lb/>
退博禍之説東都患貨輕錢薄陶則謂良苗盡杼抽空<lb/>
就使隂陽為炭萬物為銅砂礫化南金瓦石變和玉亦<lb/>
不能用於是有後治鑄之説三子之論不同其識太公<lb/>
圜法之意一也<lb/>
鑄錢不若昔我朝國初嵗鑄僅七萬緡而國用不匱元<lb/>
<pb n="KR3k0027_WYG_011-21b"/>
豐嵗至六百萬増二使領之則置景福殿庫以圖幽燕<lb/>
置元豐庫以偹非常非以奉己私也中興而後泉府之<lb/>
入侵减於舊永平一監嵗鑄十五萬爾近稍増至十六<lb/>
萬而鉛銅鐵炭之所入官吏兵工雜費之所出率以本<lb/>
錢三百餘萬而得十六萬比比年淮之鐵蜀之銅湖襄<lb/>
之若錫若鉛皆不復至地寶既愛膽力亦簿三百萬之<lb/>
本其半已無從出矣則十六萬之入安保其不虧哉<lb/>
收鐵錢可釋疑仁宗朝呂湜言陜西鐵錢不便百姓疑<lb/>
<pb n="KR3k0027_WYG_011-22a"/>
不肯用市多閉肆文彦博出其家縑帛數百匹納其直<lb/>
盡以鐵錢衆知鐵錢不廢市肆復安今獨不可祖故置<lb/>
耶<lb/>
　　　時政<lb/>
錢少而楮多今日之財也夫農無數月之儲京師無百萬<lb/>
之積倍數之印造不足以供一嵗經費之需一嵗之鼔<lb/>
鑄不足以當一日印造之直楮之多日以輕錢之少日<lb/>
以耗嚴銅禁而禁私藏戢輕銷而防滲漏豈無明文竟<lb/>
<pb n="KR3k0027_WYG_011-22b"/>
成虚語通都大邑氣象蕭條貫陌之低昻不定物價之<lb/>
騰踴安窮空劵交馳一孔莫售則夫飛錢之令本以便<lb/>
民者今則反以病民矣<hi>徐貴午</hi>
錢貴而楮賤愚願皇上寡慾清心以道御物不作無益<lb/>
而害有益不以可樂而忘可憂嬖倖錫予之費一切省<lb/>
之神仙祠觀之請一切斥之上有好者下有甚焉儉朴<lb/>
之風行奢靡之習銷然後錢之為用也逸矣夫錢之為<lb/>
用也勞則耗而少錢之為用也逸則積而多錢少則錢<lb/>
<pb n="KR3k0027_WYG_011-23a"/>
貴而楮賤錢多則錢不貴而楮不賤此錢楮之説也奸<lb/>
臣顧乃内奉宫掖奢麗之欲以蠱人君之心外矜理財<lb/>
富裕之名以釋人君之憂奢而能富天下豈有是理哉<lb/>
心為錢所奪今日士大夫以吾心之所可貴者反自賤<lb/>
之是雖輦載之厚稇積之多謂之錢愚可也神惡乎在<lb/>
吾心之所可重者忍自輕之是雖銅山之積地土之流<lb/>
謂之錢虜可也神惡乎有此心之所可珍者甘自棄之<lb/>
是雖有通神之靈役鬼之物謂之錢僻可也神其果若<lb/>
<pb n="KR3k0027_WYG_011-23b"/>
是哉吁錢不自神人自愚爾<lb/>
法因錢而厲端平易楮幣空如枵不可復行矣端平履<lb/>
畝人怨入骨不可復議矣執事者思通變之䇿而歸咎<lb/>
於銅鏹之耗夫鏹耗誠當慮也販一錢可得數千百錢<lb/>
之貨海舶烏乎而不泄化一鏹可牟數十百鏹之嬴銷<lb/>
毁烏乎而不衆今法錢奸錢殽於閩之南江之西而京<lb/>
畿之内覿楮而不覿錢則耗之故也是可不為厲禁哉<lb/>
然羡魚而結網七年病而求三年艾則非救急之着也<lb/>
<pb n="KR3k0027_WYG_011-24a"/>
　　　結尾<lb/>
防禁不可不嚴雖然今日生財之道不必求多於鼔鑄<lb/>
之利可也亦惟禁戢其銷耗疏剔其壅滯而已風帆浪<lb/>
舶錢虧於漏泄者多矣藝祖出界之禁當嚴也竒玩珍<lb/>
噐錢壞於銷毁者多矣孝宗記事之版可刻也則消耗<lb/>
者有所禁矣山積於大官之家者非錢乎諭之以子文<lb/>
毁家紓國可也窖藏於富民之室者非錢乎諭之以卜<lb/>
式輸財佐邊可也則壅滯者有所疏剔矣何至創法新<lb/>
<pb n="KR3k0027_WYG_011-24b"/>
竒人皆皇惑至有如先正之所言者哉噫得一劉晏錢<lb/>
流地上則用江淮以濟中興将日月可兾矣執事毋以<lb/>
為迂<lb/>
用度不可不節雖然節用之説又今日第一議也先正<lb/>
有言節用非偶節一事便能有濟須事事裁節國家取<lb/>
財至今日極矣其用財至今日亦極矣無從泛用以傷<lb/>
財無務美觀以蠧財無圖竒功以竭財庶使其錢並行<lb/>
無偏壅之病則可保其徃矣不然好大喜功雖鼔鑄告<lb/>
<pb n="KR3k0027_WYG_011-25a"/>
緡無益於虚耗之幣世徳不繼雖改鑄大錢無補於西<lb/>
周之弱是不可不深長思也幸執事以復於上<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0027_WYG_011-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書會元截江網卷十一<lb/>
</p>
<p>
</p>
  </div>
</body>
</text>
</TEI>
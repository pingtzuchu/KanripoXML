<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書㑹元截江網卷十五</head> <lb/>
    <p>
<pb n="KR3k0027_WYG_015-1a"/>
欽定四庫全書<lb/>
　羣書㑹元截江網卷十五<lb/>
　　歩騎<hi>附</hi>車戰<lb/>
　　　歴代事實<lb/>
總歩騎漢王以韓信曹參灌嬰俱擊魏酈食其還王問<lb/>
騎將誰也對曰馮敬曰雖賢不能當灌嬰歩卒將誰也<lb/>
曰項它曰不能當曹參吾無患矣九月信等虜豹<hi>漢史</hi>
武帝令大將軍衛青霍去病各將五萬騎歩兵去病出<lb/>
<pb n="KR3k0027_WYG_015-1b"/>
代郡青出定襄擊敗匈奴<hi>霍去病傳</hi>光武與莽戰自將<lb/>
步騎千餘合戰斬首數十級諸將喜曰劉將軍平生見<lb/>
小敵怯今見大敵勇甚可怪也<hi>本紀</hi>馬援為隴西太守<lb/>
發步騎三千人擊先零羌援潛行間道掩赴其營其後<lb/>
乗夜放火擊皷呌譟虜遂大敗<hi>本傳</hi>三國曹操與袁紹<lb/>
戰操乃自將步騎五千人夜從間道出盡焚其粮榖殺<lb/>
士卒千餘人<hi>魏帝紀</hi>蜀丞相亮身率大軍攻祁山魏乃<lb/>
勒步騎五萬遣右將軍張郃督之西拒亮絶其粮道擊<lb/>
<pb n="KR3k0027_WYG_015-2a"/>
大破之<hi>蜀志</hi>唐王世充率衆臨榖水太宗命屈突通以<lb/>
步卒渡水擊之自以精兵直出其背<hi>通鑑</hi>李光弼與史<lb/>
思明戰因問賊陣何所最堅曰西北隅召郝廷玉曰為<lb/>
我以麾下破之曰廷玉所將歩卒請騎五百與之三百<lb/>
復問其次曰東南隅召論惟正辭曰蕃將也不知歩戰<lb/>
請鐵騎三百與之二百諸軍爭奮賊衆奔敗<hi>光弼傳</hi>
步兵漢武帝擊單于李陵請曰無所事騎臣願以少擊<lb/>
衆歩兵五千人渉單于庭上壯而許之<hi>李陵傳</hi>秦苻堅<lb/>
<pb n="KR3k0027_WYG_015-2b"/>
以百萬之衆伐晉謝𤣥以八千精卒渡淝水逼之苻融<lb/>
馳騎略陣馬倒被殺軍遂大敗<hi>通鑑</hi>魏明帝自征蜀遣<lb/>
張郃諸軍勁卒四十餘萬向劍閣諸葛亮有戰士萬二<lb/>
千更下者八千時魏軍始陣亮參佐咸以敵强衆多非<lb/>
力所制亮曰吾聞用武行師以大信為本去者束裝以<lb/>
待期妻子企踵而計日乃𠡠速遣於是去者感悦願留<lb/>
一戰往者憤踊咸思致命殺張郃却司馬宣王一戰大<lb/>
尅<hi>通鑑</hi>唐李嗣業應募安西軍中髙仙芝討勃律命嗣<lb/>
<pb n="KR3k0027_WYG_015-3a"/>
業為<hi>闕</hi>刀將提歩士升山頺石四面以擊賊又立大旗<lb/>
先走險諸將從之虜不虞軍至因大潰號為神通大將<lb/>
李抱真䇿山東有變澤潞兵所走集乗戰伐後賦重人<lb/>
困軍伍彫刓籍户三丁擇一蠲其徭租給弓矢令閑月<lb/>
得曹偶習射嵗終大校親按籍苐能否賞責比三年皆<lb/>
為精兵遂雄山東天下稱昭義歩兵為諸軍冠<hi>本傳</hi>
騎兵趙武靈王以中山在其腹心北有燕東有胡西有<lb/>
林胡樓煩秦韓之邊不可無强兵之助於是欲胡服騎<lb/>
<pb n="KR3k0027_WYG_015-3b"/>
射羣臣皆不欲王遂胡服明年略中山地西畧胡地又<lb/>
數年遂滅中山<hi>史紀</hi>漢遣韓信擊趙信使間人窺之知<lb/>
其不用廣武君䇿乃引兵遂下選輕騎三千人人持一<lb/>
赤幟戒曰趙見我走必空壁逐我若疾入拔趙旗幟立<lb/>
漢幟趙軍歸見漢幟遂亂遁走<hi>本傳</hi>周亞夫東擊呉楚<lb/>
呉方攻梁梁急請救亞夫堅壁不出而使輕騎絶呉楚<lb/>
兵後食道吳楚兵乏糧亞夫破吳<hi>本傳</hi>臧宫以謹信見<lb/>
任匈奴分爭帝以問宫宫曰願得五千騎以立功帝曰<lb/>
<pb n="KR3k0027_WYG_015-4a"/>
常勝之家難與慮敵<hi>本傳</hi>陳俊為安集掾從擊銅馬與<lb/>
五校戰於安次俊言與光武曰宜令輕騎出賊前使百<lb/>
姓各自堅守城壁以絶其食可不戰而殄也光武然之<lb/>
賊遂散敗<hi>本傳</hi>唐李靖率驍騎三千自馬邑進屯惡陽<lb/>
嶺夜襲定襄破之<hi>本傳</hi>郭子儀屯涇陽軍纔萬人比到<lb/>
虜騎圍已合乃使李國臣等各當一面身自率鎧騎二<lb/>
千出入陣中囬紇怪問報曰郭令公驚曰令公我得見<lb/>
乎子儀將出左右請以五百騎從不聽即傳呼曰令公<lb/>
<pb n="KR3k0027_WYG_015-4b"/>
来虜皆持滿待子儀以數十騎出免胄見其大酋囬紇<lb/>
舍兵下馬拜曰果吾父也<hi>本傳</hi>李愬討呉元濟呉秀琳<lb/>
為愬䇿曰必破賊非李祐無與成功者愬侯祐䕶穫於<lb/>
野遣史用誠以壯騎三百擒而還<lb/>
　　　偶句<lb/>
　　　　馮敬為騎將則不足以當曹參之鋒<lb/>
　　　　項它為步將則不足以敵灌嬰之勇<lb/>
　　　　李陵以步卒五千不能成絶漠之功<lb/>
<pb n="KR3k0027_WYG_015-5a"/>
　　　　苻堅以鐵騎數萬不能取淮淝之捷<lb/>
　　　　有騎而無步所以致白登之圍<lb/>
　　　　有步而無騎所以致李陵之敗<lb/>
　　　　將步卒五千擊單于非李陵不足任其責<lb/>
　　　　率輕騎三千襲突厥非李靖不足成其功<lb/>
　　　　漁陽突騎佐漢中興<lb/>
　　　　昭義步兵為唐勁卒<lb/>
　　　　以五千兵而涉單于之庭則步兵為有功矣<lb/>
<pb n="KR3k0027_WYG_015-5b"/>
　　　　以三千騎而澡渭橋之恥則騎兵為有功矣<lb/>
　　　　張郃督步騎五萬足以拒諸葛之師<lb/>
　　　　元祐將步騎二千足以潰元魏之衆<lb/>
　　　　巴蜀甲卒恢漢之基荆楚勇士涉敵之庭則<lb/>
　　　　　卒亦可用矣而何假乎馬政<lb/>
　　　　游闕之車楚以敗晉偏兩之乗呉以斃楚則<lb/>
　　　　　車亦可用矣而何資乎騎兵<lb/>
　　　皇朝事實<lb/>
<pb n="KR3k0027_WYG_015-6a"/>
總歩騎○太祖建隆二年禁旅精鋭其後殿前司領騎兵<lb/>
之額三十七歩兵之額二十六侍衛司領騎兵之額三十<lb/>
五歩兵之額八十三<hi>通畧</hi>乾徳元年遣酒坊副使盧徳忠<lb/>
等帥歩騎數千人並赴襄州○三年上御講武殿閲諸道<lb/>
兵得萬餘人以馬軍為驍雄歩軍為雄武並屬侍衛○開<lb/>
寳三年契丹六萬騎寇定州命判四方館事田欽祚領兵<lb/>
三千禦之欽祚馬中流矢而踣騎士王超以馬授欽祚軍<lb/>
復振北邊傳言三千打六萬○太宗太平興國二年詔以<lb/>
<pb n="KR3k0027_WYG_015-6b"/>
美名易禁軍舊號鐵騎曰日騎控鶴曰天武龍騎曰龍衛<lb/>
虎捷曰神衛<hi>並長編</hi>雍熈四年以北敵未平方資戰騎分<lb/>
遣使臣收買京城及諸道私家所蓄之馬凡勝衣甲者三<lb/>
等定價頗優以市之次弱者不取有逸羣駔駿不拘常價<lb/>
厚給其直<hi>㑹要</hi>端拱元年李寛言冀北燕代馬之所生北<lb/>
戎之所恃也制敵之用資騎兵為急○至道元年上閲武<lb/>
便殿令騎兵歩兵數百東西列陳强弩視其進退發矢如<lb/>
一容止中節上曰此殿庭間數百人猶兵威可觀况堂堂<lb/>
<pb n="KR3k0027_WYG_015-7a"/>
之陣數萬成列乎<hi>聖政</hi>○眞宗景徳二年省河北諸州戎<lb/>
兵十之五縁邊三之一令河東發并代廣鋭騎軍三十指<lb/>
揮歸本道代自京師遣禁卒萬七千餘人○咸平六年内<lb/>
出陣圖示輔臣曰今敵勢未整尤須過防屯兵雖多必擇<lb/>
精鋭先據要害以制之凡鎮定髙陽正路兵悉㑹定州夾<lb/>
唐河為大陣以騎卒居中步卒環之短兵接戰勿離保伍<lb/>
○仁宗康定元年鄜延鈴轄張元上疏請下韓琦范仲淹<lb/>
分按逐路以馬歩軍八千以上至萬人擇才位兼髙者為<lb/>
<pb n="KR3k0027_WYG_015-7b"/>
總領其下分為三將一為前鋒一為䇿前鋒一為後陣每<lb/>
將以使臣忠佐三兩八分屯要害之地若敵小入則一將<lb/>
出大入則大將出量敵數多少又使隣路出兵而應援<lb/>
之此所謂常山蛇勢也○皇祐五年孫沔始受命數請<lb/>
騎兵又令軍中制長刀巨斧人謂南方地形不便騎兵<lb/>
而刀斧無所用狄青竟用騎兵破賊賊翳大盾翼兩傍<lb/>
置陣甚堅矢石不可動竟賴刀斧雜短兵摶戰陣乃破<lb/>
人皆謂不及也<hi>並長編</hi>○高宗建炎二年廣西撫諭明<lb/>
<pb n="KR3k0027_WYG_015-8a"/>
槖言大理國欲進奉及置馬事上曰進奉勿許但令帥<lb/>
臣邊將償其馬直當價則馬當繼至庶可増諸將騎兵<lb/>
不為無益也○紹興七年宰執言楊沂中乞綱馬上曰<lb/>
川廣馬到朕未甞留盡以均給諸將若小不均則謂朕<lb/>
有所偏沂中馬少而張俊又以老馬數百匹納樞密院<lb/>
可以兩綱付沂中以一綱付浚○十年上曰諸將奏捷<lb/>
皆在平原以步兵勝鐵騎方信朕前日之語<hi>並㑹要</hi>○<lb/>
孝宗紹興三十二年張浚奏臣近招御前萬弩手多是<lb/>
<pb n="KR3k0027_WYG_015-8b"/>
莊農稍出衆者恥與為伍昨乞别置武毅騎士三百員<lb/>
以待謀慮過人勇敢絶衆者至今未䝉指揮契勘見招<lb/>
武勇教用每月食錢九百米九斗皆是旋刺南兵難於<lb/>
教習今欲將効用二人請愛給騎士一名從之<hi>聖政</hi>○<lb/>
寧宗嘉㤗元年詔樞密院覈禁衛班士<hi>聖政</hi>三年増置<lb/>
襄陽騎軍<hi>長編</hi>
　　　偶句<lb/>
　　　　殿前司騎兵之額三十七步兵之額二十六<lb/>
<pb n="KR3k0027_WYG_015-9a"/>
　　　　侍衛司騎兵之額三十五步兵之額八十三<lb/>
　　　　步騎列陣進退如一此太宗之閲武也<lb/>
　　　　步騎交屬左右相向此真宗之閲武也<lb/>
　　　　太宗資戰騎以平邊而北土遂寧<lb/>
　　　　仁宗發騎兵以破賊而南方以定<lb/>
　　　　環慶山險非騎所宜則以騎兵之半而易河<lb/>
　　　　　北之步兵<lb/>
　　　　江湖沮洳雖騎何用則以步兵之衆而勝金<lb/>
<pb n="KR3k0027_WYG_015-9b"/>
　　　　　人之鐵騎<lb/>
　　　　騎卒居中步卒環之咸平御製之陣圖然也<lb/>
　　　　有馬無馬分而為隊熈寧新降之隊法然也<lb/>
　　　　馳控引滿綽有餘勇如王貴<lb/>
　　　　射自教閲騎悉精鋭如燕達<lb/>
　　　　步卒居前伏騎於後狄武襄所以平蠻儂也<lb/>
　　　　伏兵既發蹂以勁騎韓世忠所以破烏珠也<lb/>
　　　　儂冦恃步兵之强而狄青用蕃騎以破之<lb/>
<pb n="KR3k0027_WYG_015-10a"/>
　　　　金人恃鐵騎之鋭而諸將以步兵而勝之<lb/>
　　車戰<lb/>
　　　歴代事實<lb/>
周巾車氏卒路即戎車供掌戎路之萃<hi>音倅通典</hi>○文<lb/>
王出車勞還率也我出我車于彼牧矣<hi>詩</hi>西伯以天子<lb/>
之命出我戎車於我所牧之地將使戎征伐<hi>上注</hi>出車<lb/>
彭彭旂旐央央<hi>詩</hi>戎車既駕四牡業業豈敢定居一月<lb/>
三捷<hi>詩采薇</hi>○武王戎車三百輛虎賁三千人與受戰<lb/>
<pb n="KR3k0027_WYG_015-10b"/>
于牧野註兵車百夫長所載車稱兩一車步卒七十二<lb/>
人凡二萬一千人舉全數<hi>書牧誓</hi>牧野洋洋檀車煌煌<lb/>
駟騵彭彭<hi>詩大明</hi>武王戎右掌戎車之兵革<hi>周禮夏官</hi>
宣王元戎十乘以先啓行<hi>詩六月</hi>方叔涖止其車三千<lb/>
師干之試○戎車嘽嘽嘽嘽焞焞如霆如雷<hi>采芑</hi>脩車<lb/>
馬備器械因田獵而選車徒馬<hi>車攻</hi>○魯僖公戎車孔<lb/>
博徒御無斁既克淮夷孔淑不逆<hi>泮水</hi>衞文公革車三<lb/>
十乗季年乃三百乗<hi>左閔二年</hi>北戎侵鄭鄭伯禦之患<lb/>
<pb n="KR3k0027_WYG_015-11a"/>
戎師曰彼徒我車懼其侵軼我也為三復以待之戎師<lb/>
大奔<hi>注</hi>三覆為三部伏兵<hi>隠九年</hi>晉中行穆子敗無終<lb/>
及羣狄于太原崇卒也將戰魏舒曰彼徒我車所遇又<lb/>
阨請皆卒乃毁車以為行伍乗為三伍為五陳以相離<lb/>
兩於前伍於後專為右角參為左角偏為前拒以誘之<lb/>
大敗之<hi>昭元年</hi>漢因周有輕車朱輪與不巾不葢建茅<lb/>
㦸幢麾以輟弩服藏在武庫大駕出次屬車在鹵簿車<lb/>
其式如耕車○魏初改正朔戎事乗黒首白馬建大赤<lb/>
<pb n="KR3k0027_WYG_015-11b"/>
之旗大始中並建赤旗晉制輕車駕二馬宋輕車之制<lb/>
因漢不易齊梁以下及後周有隋並或用之<hi>通典</hi>衛青<lb/>
見凶奴以武剛車自環為營即兵車也<hi>前本傳</hi>馬隆討<lb/>
羌依八陣圖作偏箱車地廣為鹿角車營路狹則為木<lb/>
屋施於車上且戰且前弓矢所及應弦而倒<hi>晉本傳</hi>唐<lb/>
房琯持節招討西京防禦蒲潼兩闗步馬節度使琯次<lb/>
便橋遇賊陳濤斜戰不利琯初用春秋時戰法以車二<lb/>
千乗繚營騎步夾之既戰賊乗風躁汗悉髀慄賊投芻<lb/>
<pb n="KR3k0027_WYG_015-12a"/>
而火之人畜焚燒殺卒四萬<hi>本傳</hi>馬燧為戰車冐以狻<lb/>
猊象列陣於後行以載兵止則為陣討田悦燧乃推大<lb/>
車焚悦將楊朝光栅破之<hi>本傳</hi>
　　　皇朝事實<lb/>
眞宗咸平四年吳淑上疏云車戰之利自古有之故衛<lb/>
青李陵田豫馬隆及漢光武與虜戰皆用車而勝近事<lb/>
苻彦卿破虜陽城亦以拒馬為寨因大風出不意開拒<lb/>
馬出騎兵掩擊之夫匈奴所長者騎兵也茍非連車以<lb/>
<pb n="KR3k0027_WYG_015-12b"/>
制之則何以禦其奔突哉故用車戰為便其制取常用<lb/>
車接其衡軛駕以牛車上置槍以刃外向列士卒於車<lb/>
外賊至射之散去乃出騎兵擊之此控制之要術也故<lb/>
可以行止為營陣賊至則歛兵付車以拒之賊退則乗<lb/>
勝出兵以擊之出則藉此為所歸之地入則以此為所<lb/>
居之宅故人心有依不懼勁騎之陵突也<lb/>
至和二年以郭固為衛尉寺丞初韓琦言郭固甞造車<lb/>
陣法今以固所説就民車約古制為之臨陣禦敵緩急<lb/>
<pb n="KR3k0027_WYG_015-13a"/>
易集其車前鋭後方上七鎗置以為前後二拒此馬燧<lb/>
戰車行載兵甲止為營陣也又以民車之集増為重廂<lb/>
髙四尺四寸以牛輓之吳起所謂革車掩户輓輪籠轂<lb/>
是也琦以為可用於平川之地臨陣以折奔衝下營以<lb/>
為寨脚今令固自賫車式進呈試之○神宗熈寧七年<lb/>
先是遣内侍籍民車以備邊人未諭朝廷之意相搖大<lb/>
搔沈括修起居注上顧括曰卿知籍車之事乎括曰車<lb/>
戰之利見於歴世但古人所謂輕車者兵車也今之民<lb/>
<pb n="KR3k0027_WYG_015-13b"/>
車重大以牛輓日不能三十里少蒙雨雪則跬步不進<lb/>
故俗謂之太平車恐兵間不可用爾上喜曰人無如此<lb/>
曉朕明日事寢<hi>並長編</hi>○高宗紹興元年進呈王大智<lb/>
造軍器上曰車戰可用否古法既廢不聞用車取勝莫<lb/>
若多造弩<hi>聖政</hi>二十九年宰執進呈陳敏戰車之議上<lb/>
曰戰車雖出於古然用各有宜兼一車所費浩大其間<lb/>
材有東南所産者姑令三帥臣議之<hi>㑹要</hi>三十年上宣<lb/>
諭宰執曰近有獻用車戰者朕以謂在人不在車至於<lb/>
<pb n="KR3k0027_WYG_015-14a"/>
南北異宜木性亦殊大舟以荔枝木為棹北方絶無而<lb/>
造車多用榆木南方亦不多得况江湖沮洳之地雖有<lb/>
車騎無所用之卿等更宜精思<hi>聖政</hi>東京留守宗澤募<lb/>
義士守京城且造決勝戰車千二百乗每乗用五十有<lb/>
五人運車者十有一執器械輔車者四十有四周旋曲<lb/>
折可以應用又據形勝立二十四壁於城外駐兵數萬<lb/>
繹往来按視之周而復始㳂大河鱗次為壘<hi>小歴</hi>
　　　偶句<lb/>
<pb n="KR3k0027_WYG_015-14b"/>
　　　　城濮之役晉車七百乗乃能敗强楚<hi>僖公三十六年</hi>
　　　　平邱之㑹晉車四千乗乃能服諸侯<hi>昭十三年</hi>
　　　　巫臣教吳乗車吳始伐楚<lb/>
　　　　曹劌見齊轍亂魯遂逐齊<lb/>
　　　　子玉過三百乗敗於城濮剛者固不可用也<lb/>
　　　　李陵以車為營敗於匈奴勇者尤不可用也<lb/>
　　　　夏侯嬰以兵車而破李田<lb/>
　　　　公孫賀以輕車而出雲中<lb/>
<pb n="KR3k0027_WYG_015-15a"/>
　　　經傳格言<lb/>
漢晁錯言兵事曰山林積右徑川丘阜此步兵之地車<lb/>
騎二不當一土山丘陵平川曠野此車騎之地步兵十<lb/>
不當一又曰匈奴地形技藝與中國異上下山阪出入<lb/>
溪澗中國之馬弗與也險道傾仄且馳且射中國之騎<lb/>
弗與也此匈奴長技也輕車突騎則匈奴之衆易撓亂<lb/>
也下馬地間去就相薄匈奴之足不能給也此中國之<lb/>
長技也今降胡數千宜益以邊郡之良騎有險阻以當<lb/>
<pb n="KR3k0027_WYG_015-15b"/>
之平地通道則以輕車材官制之兩用長技此萬全之<lb/>
術<hi>本傳</hi>衛公李靖曰危阪髙陵谿谷阻難則用步卒平<lb/>
原廣衍草淺草堅則用車追奔逐北乗虚獵散反覆百<lb/>
里則用騎故步為腹心車為羽翼騎為耳目三者相待<lb/>
參合廼行<hi>通典</hi>武王問太公曰騎戰奈何太公曰騎有<lb/>
十勝九敗武王曰十勝奈何太公曰敵人始至行陣未<lb/>
定前後不屬䧟其前騎擊其左右敵人行陣整齊堅固<lb/>
士卒欲鬭吾騎翼而勿去或馳而往或馳而来其疾如<lb/>
<pb n="KR3k0027_WYG_015-16a"/>
風其暴如雷白晝而昏數更旌旗變易衣服其軍可克<lb/>
敵人行陣不固士卒欲鬭薄其前後獵其左右翼而擊<lb/>
之敵人必懼敵人暮欲歸㑹三軍恐駭翼其兩旁疾擊<lb/>
其後薄其壘口無使得入敵人必敗敵人無險阻保固<lb/>
深入長驅絶其粮路敵人必饑地平而易四面見敵車<lb/>
騎䧟之敵人必亂敵人亡走士卒散亂或翼其兩旁或<lb/>
掩其前後其將可擒敵人暮返其兵甚衆其行陣或亂<lb/>
令我騎士而為隊百而為屯車五而為聚十而為羣多<lb/>
<pb n="KR3k0027_WYG_015-16b"/>
設旌旗雜以强弩或擊兩旁或絶其前後後敵將可虜<lb/>
此騎之十勝也武王曰九敗柰何太公曰凡以騎䧟而<lb/>
不能破陣敵人保走以車騎返擊我後此騎之敗地也<lb/>
地踰險阻長驅不上敵人伐我兩旁又絶我後此騎之<lb/>
圍地也往而無以返入而無以出是謂䧟於天井頓於<lb/>
地穴此騎之死地也所從入者隘所從出者逺彼弱可<lb/>
以擊我强彼寡可以擊我衆此騎之沒地大澗深谷翳<lb/>
茂林木此騎之竭地也左右有水前有大阜後有髙山<lb/>
<pb n="KR3k0027_WYG_015-17a"/>
三軍戰於兩水之間敵居表裏此騎之艱地也敵人絶<lb/>
我粮道往而無以返此騎之困地也汙下沮澤進退漸<lb/>
洳此騎之患地也左有深溝右有大阜髙下如平地進<lb/>
退誘敵此騎之䧟地也此九者騎之死地明將之所以<lb/>
逺避闇將之所以䧟敗<hi>六韜</hi>凡車之死地有十其勝地<lb/>
有八往而無還者車之死地也越絶險阻乗敵逺行者<lb/>
車之竭地也前易後險者車之困地也䧟之險阻而難<lb/>
出者車之絶地也圯下漸澤黒土秥嵮者車之勞地也<lb/>
<pb n="KR3k0027_WYG_015-17b"/>
左險右易上陵仰阪者車之逆地也殷草横畞犯歴深<lb/>
澤車之拂地也車少地易與步不敵者車之敗地也後<lb/>
有溝瀆左有深水右有峻阪者車之壞地也日夜霖雨<lb/>
旬日不止道路潰䧟前不能進後不能解者車之䧟地<lb/>
也此十者車之死地也敵之前後行陣未定即䧟之旌旗<lb/>
擾亂人馬數動即䧟之士卒或前或後或左或右即䧟<lb/>
之陳不堅固士卒前後相顧即䧟之前往而疑後恐而<lb/>
怯即䧟之三軍卒驚皆薄而起即䧟之戰於易地暮不<lb/>
<pb n="KR3k0027_WYG_015-18a"/>
能解即䧟之逺行而暮舍三軍恐懼即䧟之此八者車<lb/>
之勝地也<hi>六韜</hi>
　　　名臣奏議<lb/>
歩兵可省費慶歴元年田况言沿邊屯戍騎兵車額髙<lb/>
者無如龍衛聞其有不能被甲上馬者馳走梚弓不過<lb/>
五六斗毎教射騎望空發箭馬二十歩即已墮地請宻<lb/>
料邊兵益歩卒而減騎軍但五分得一足矣以一騎軍<lb/>
之資可贍歩軍二人而又寛市馬之煩擾違害就利莫<lb/>
<pb n="KR3k0027_WYG_015-18b"/>
善於此也<lb/>
用騎兵不在多馬知節上眞宗今之將帥用騎兵以多<lb/>
為勝臣謂善用騎兵不以多為貴在能設伏觀戎㓂之<lb/>
多少度地形之險易少則邀而擊之衆則聚而攻之常<lb/>
依城邑為旋師之所無不㨗矣<lb/>
論造車之法李綱上高宗歩不足以勝騎騎不足以勝<lb/>
車請以車制頒於京東西路使製造而教習之因繪圖<lb/>
進呈其法用靖康間統制官張行中所創兩竿雙輪上<lb/>
<pb n="KR3k0027_WYG_015-19a"/>
載弓弩又設皮䈑以捍矢石下設鐵裙以衛人足長兵<lb/>
禦人短兵禦馬傍施鐵索行則布以為陣止則聨以為<lb/>
營毎車用卒二十有五人四人推竿以運車一人登車<lb/>
以發矢餘執軍器夾車之兩傍每軍二千五百人以五<lb/>
之一為輜重及衛兵餘常車八十乗即布方陣則四面<lb/>
各二十乗而輜重處其中諸將皆以為可用<hi>小歴</hi>
　　　諸儒至論<lb/>
善用兵者多用騎古之善用兵者於什圍五攻之道未<lb/>
<pb n="KR3k0027_WYG_015-19b"/>
甞忽然漢武時匈奴承冐頓之後號為盛强控弦百萬<lb/>
與中國抗衡衛青霍去病之徒每出塞至少不下三萬<lb/>
騎其多至十萬騎又皆有諸將相爭為應援然後有功<lb/>
陵乃以歩卒五千出居延北三十日至浚稽與單于七<lb/>
八萬騎接戰一日數十合安得不敗哉<hi>蘇文</hi>
　　　主意<lb/>
當善用其所長因時制變善用所長則以之制勝為有<lb/>
餘與勢背馳失所當用則以之自保為不足夫歩之與<lb/>
<pb n="KR3k0027_WYG_015-20a"/>
騎騎之與車各有所宜昔人論之熟矣故平原曠野土<lb/>
山丘陵則宜車騎山林積石險阪髙岡則宜歩兵貴乎<lb/>
用我之所長而不䧟彼之所短斯可以求勝矣李少卿<lb/>
以歩卒五千足以當匈奴呉漢以突騎五千足以擊王<lb/>
郎擊單于之兵衛青則用武剛車敗西羌之衆馬隆則<lb/>
用偏箱車此皆善用所長者也項它為歩將不能當曹<lb/>
參苻堅之鐵騎不足敵謝𤣥房琯以牛車取敗於陳濤<lb/>
斜此皆不善用所長者也然則欲求制勝之道而不用<lb/>
<pb n="KR3k0027_WYG_015-20b"/>
所長吾未見其可也<lb/>
車戰用以取勝出車彭彭玁狁于襄文武之詩也我車<lb/>
既攻駕言徂東宣王之雅也革車掩户挽輪籠轂吾得<lb/>
諸呉起行載甲兵止為營陣吾聞諸馬燧自古用車戰<lb/>
以取勝者多矣獨曰房次律陳濤斜之一敗而後人懲<lb/>
創竟廢車而不可是豈前車既覆後車果不可尋邪嗚<lb/>
呼即甞推原次律所以致敗之由乎天下之事習熟者<lb/>
易用而創見者難行新竒之説雖聽而平常之説多有<lb/>
<pb n="KR3k0027_WYG_015-21a"/>
益是故南人長於舟師故常以勝北北人利於騎戰故<lb/>
多以勝南無他習與不習故也然則次律之敗非不幸<lb/>
也毋乃泥於古而不通於今歟<lb/>
　　　警段<lb/>
論車戰有三論車戰者大概有三一曰法二曰地三曰<lb/>
將法所以制車地所以用車將所以善夫車之用何謂<lb/>
法偏五相參傍拒相抵圓外而方内輕馳而重載角捍<lb/>
而固甲守而堅此則制車之法也何謂地平原曠野淺<lb/>
<pb n="KR3k0027_WYG_015-21b"/>
草疎蕭彌望千里戰場所在進退自如周旋不滯此則<lb/>
用車之地也有制車之法有用車之地無善用之將則<lb/>
法非其法則地非其地矣故必有智將以詳其制有重<lb/>
將以立其堅有勇將以果其進有忍將以安其守如此<lb/>
然後車可用矣<lb/>
南北各有所長沙平草淺土不成丘水不成谷馬肥人<lb/>
輕往来電駭雙𢃄不鞬左右馳射此非南軍之所長也<lb/>
山陵險阻草木蓊鬱江流吞天巨浪時起行人疑惑飛<lb/>
<pb n="KR3k0027_WYG_015-22a"/>
鳥不度徒渉相搏短兵相擊此非北軍之所長也<lb/>
　　　偶句<lb/>
　　　　或馳而往其疾如風<lb/>
　　　　或馳而来其暴如雷<lb/>
　　　　曠野平原可馳可突<lb/>
　　　　駢鞍接轡載驟載奔<lb/>
　　　　出車彭彭旂旐央央玁狁于襄易事也<lb/>
　　　　我車既攻我馬既同夷狄之攘易事也<lb/>
<pb n="KR3k0027_WYG_015-22b"/>
　　　　北邊之士知有櫓車而不知戰車之利<lb/>
　　　　中原之士知有輜重而不知櫓車之利<lb/>
　　　　襄漢却政約不出於騎兵而出於歩卒<lb/>
　　　　川蜀保境力不在於戰士而在於民丁<lb/>
　　　　山林積石車騎二不能當歩兵之一<lb/>
　　　　平原曠野歩兵十不能當車騎之一<lb/>
　　　　歩卒精練而猛如虎狠如狼也<lb/>
　　　　騎士衝突而来如風去如電也<lb/>
<pb n="KR3k0027_WYG_015-23a"/>
　　　　率騎校獵殆類美觀<lb/>
　　　　分兵就屯豈皆勁卒<lb/>
　　　　專於用騎則利於平原曠野之間而不利於<lb/>
　　　　　險道相扼之地<lb/>
　　　　專於用少則利於山林積石之處而不利於<lb/>
　　　　　鐵馬蹂踐之場<lb/>
　　　事證<lb/>
當因地而用車自車不得方軌之言不見用於成安君<lb/>
<pb n="KR3k0027_WYG_015-23b"/>
而後有泜水之敗自房琯以車二千乗夾歩騎而有後<lb/>
陳濤斜之役不能以有成夫成安儒者兵也琯春秋法<lb/>
也而卒以是取敗何耶是豈古法不可用於後耶抑車<lb/>
戰之法終不可用耶甞攷之古矣文王之伐崇也曰臨<lb/>
衝閑閑其禦朔方也曰我出我車武王以戎車三百而<lb/>
戰牧野宣王以車三千而威蠻荆皆以車戰而勝也非<lb/>
惟三代之兵為然也雖春秋亦然戎車孔博遂克淮夷<lb/>
矜其車甲西戎就討紅之蒐革車千乗平丘之㑹甲車<lb/>
<pb n="KR3k0027_WYG_015-24a"/>
數千乗而楚子之游闕且四十乗齊之㑹諸侯有兵車<lb/>
有乗車鄭之賂晉侯有廣車有軘車是又以車戰而勝<lb/>
也非惟春秋為然雖漢唐以下亦然也夏侯嬰之破李<lb/>
田也以兵車馬燧之威震北方也以戰車而武剛車用<lb/>
之足以擊匈奴貟陣車用之足以平代郡偏箱車用之<lb/>
足以定梁州鹿角車用之足擒頡利是以車戰之勝也<lb/>
然則如之何曰平原曠野此車騎之地晁錯甞言之矣<lb/>
平原曠野衍草淺地堅則用車李靖又言之矣不順地<lb/>
<pb n="KR3k0027_WYG_015-24b"/>
利而强為之者皆取敗之道者歟不然則彼徒我車鄭<lb/>
何以懼其侵軼而毁車為行晉何以遂敗羣狄也哉<lb/>
漢兵因地而用漢有材官有騎士有輕車三者之兵惟<lb/>
其地之險易而用之故能以我之所長不䧟於其所短<lb/>
此所以多取勝也漢之初興多戰於兖豫徐宋之郊故<lb/>
夏侯嬰以兵車破李田於雍丘灌嬰以車騎破項籍於<lb/>
東城秦之騎將敗於東河者不能勝漢之車也楚之餘<lb/>
卒圍於垓下者不能勝漢之騎也則騎之與車歩之與<lb/>
<pb n="KR3k0027_WYG_015-25a"/>
騎其所遇之地固有優劣也<lb/>
漢人用有優劣甞攷韓信之伐趙未至井陘而止舍選<lb/>
輕騎二千擊趙王於汦水誠以井陘之險非車騎之所<lb/>
便而彼則能權其地而用之歟伐胡之師大戰於幽并<lb/>
河朔之境故霍去病以萬騎出定襄公孫賀以輕車出<lb/>
雲中皆車騎雜用之地也然白登之圍漢歩卒不能勝<lb/>
虜之騎李陵之敗漢車營不能禦虜之兵則騎之與歩<lb/>
車之與騎其所遇之地故自有優劣也<lb/>
<pb n="KR3k0027_WYG_015-25b"/>
漢人獨利歩卒自蕭何請用巴蜀以定三秦而漢始知<lb/>
歩戰之為利故髙帝自南鄭引兵從故道出襲雍卒降<lb/>
秦將以有咸陽此豈非山阪之利於歩乎大抵北地便<lb/>
於騎中原長於車而隴蜀宜歩卒各随其利而用之晁<lb/>
錯兵書亦幾乎是矣<lb/>
古之騎歩有人歩騎之軍為人主者茍能擇其人而用<lb/>
之何戰而不勝何攻而不克哉趙充國以輕騎而襲先<lb/>
零岑彭以精騎而拔城都呉漢以突騎五千而擊王郎<lb/>
<pb n="KR3k0027_WYG_015-26a"/>
之軍臨淮王以鐵騎三百而走臨清之卒是皆騎將之<lb/>
得人也曹參能將漢之歩兵足以勝魏豹之師李抱真<lb/>
惟能用昭義歩兵可以為天下冠是皆歩將之得人也<lb/>
古之騎戰有人有其騎有其人斯足恃以取勝有其騎<lb/>
無其人騎亦不足恃也苻堅鐵騎數萬而謝𤣥以八千<lb/>
之卒勝之單于十萬騎李陵以歩兵五千敵之魏文帝<lb/>
百萬騎呉以一徐盛之智而制之此皆有其騎而無其<lb/>
人也晉平公甞言晉有三不殆也司馬侯以為恃險與<lb/>
<pb n="KR3k0027_WYG_015-26b"/>
馬而虞隣國之難是三殆也其意亦無異於此<lb/>
古人車戰得人雄畧如劉裕以兵過峴則兩翼並進可<lb/>
以蹙窮燕志畧如馬隆阪敵於險則偏箱鹿角可以平<lb/>
西戎得其人而用勢其何往不克若乃陳濤險阪視車<lb/>
騎之地其勢已非矣而房琯復拘牽古制反用牛車宜<lb/>
其堕於敵人因風縱火之計於車乎何尤不論其勢而<lb/>
論技之長短不觀其人而觀其勢之强弱則或得或失<lb/>
其皆有定論乎<lb/>
<pb n="KR3k0027_WYG_015-27a"/>
車戰貴乎善用春秋以来鄭子封以車六百乗伐宋楚<lb/>
子元以車六百乗伐鄭用車戰之時也晉卻克以車八<lb/>
百乗而敗齊於鞌鄭子展以車六百乗而入陳境用車<lb/>
戰之效也鄭伯胡為乎乃有彼徒我車懼其侵軼之患<lb/>
卒為三覆以敗戎魏舒胡為乎禦狄之役乃有彼徒我<lb/>
車所遇又阪之憂卒毁車為行以敗狄豈車之不如徒<lb/>
哉葢車戰者春秋之常徒戰者春秋之變雖然車固可<lb/>
用亦貴善用險野歩為主易野車為主時則有用車之<lb/>
<pb n="KR3k0027_WYG_015-27b"/>
地矣<hi>闕</hi>亷之衝其師欒枝之曵柴偽遁時則有用車之<lb/>
將矣至唐房琯用於陳濤斜而敗既失古人用車之意<lb/>
且違古人制車之法古以馬而琯易以牛其敗固宜<lb/>
國朝善用歩騎山林積石川徑丘阜所利在歩兵土山<lb/>
陵谷平原曠野所利在騎兵是二者不可闕一也而益<lb/>
歩減騎田公况有言釋騎就歩富公弼有言損馬益歩<lb/>
宋公祁有言夫歩騎二兵均之而不可闕也而四君子<lb/>
於此有所輕重焉何也葢歩兵中國之所長騎兵匈奴<lb/>
<pb n="KR3k0027_WYG_015-28a"/>
之所長用其所長而不强其所短數君子之慮則然也<lb/>
然用中國之所長兼外國之所長獨非帝王萬全之䇿<lb/>
乎昔者竊聞之咸平之備禦也屯保州者騎五千屯北<lb/>
平者騎五千屯威逺軍者騎六千不曰捨騎而用歩也<lb/>
慶歴之議攻也鄜延之騎兵三千涇源之騎兵一千環<lb/>
慶之馬歩一萬不曰捨騎而用歩也惟不量地形之寛<lb/>
險而徒務自便於是乎有省騎之説惟不料改國之多<lb/>
少而徒務騎多於是乎有省騎之説夫茍以騎卒居中<lb/>
<pb n="KR3k0027_WYG_015-28b"/>
歩卒環之短兵接戰騎其有不勝乎連車以制禦其奔<lb/>
突出騎兵擊之騎其有勝乎<lb/>
國朝用車隨地國初能於西北制敵取勝車戰為利澶<lb/>
淵之戰李繼隆以大車環壘歩騎處中戎馬因是而遁<lb/>
去陽城之勝苻彦師以拒馬為行寨敵騎因是而莫禦<lb/>
行載兵甲止為營陣郭固之式馬燧之舊制也駕以牛<lb/>
車上置鎗刀呉淑之法衛青之故智也此固國朝用騎<lb/>
之明驗也然亦不輕用也若山徑之蹊可用小車而不<lb/>
<pb n="KR3k0027_WYG_015-29a"/>
用大車其察形熟矣干戈之際宜用兵車而不藉民車<lb/>
其度用審矣<lb/>
　　　時政<lb/>
今日在用所長地有險夷之不同兵有車徒之各異古<lb/>
者戰以車後世易之而用騎古者兵以徒後世更之而<lb/>
為歩車騎利坦夷徒歩利險阻是故平原曠野草淺土<lb/>
厚前無山林後無溝瀆此車騎之所利也林木隂翳澗<lb/>
谷交錯出沒不常踰越不一此徒歩之所利也善用兵<lb/>
<pb n="KR3k0027_WYG_015-29b"/>
者視地形而用歩騎即歩騎而出竒正以吾所長擊彼<lb/>
所短何患其不勝哉<lb/>
今日車騎在人間之環車自營縱敵以衛此衛青之制<lb/>
也呉淑以屯兵出之法言之於咸平淑其今之衛青歟<lb/>
行載兵甲止於營陣此馬隆之制也郭固以抑衝寨栅<lb/>
之法用之於至和固今之馬隆歟有大車有小車山徑<lb/>
之蹊不可以用大車大車以施平原可也吾必如范希<lb/>
文然後可以辨其用有兵車有民車干戈之際不可以<lb/>
<pb n="KR3k0027_WYG_015-30a"/>
用民車民車以俟太平可也吾必如沈存忠而後可以<lb/>
明其制凡此皆祖宗之舊典先王之格言不務逺大之<lb/>
圖而守狹小之見其何以謀國哉<lb/>
　　　結尾<lb/>
用兵貴乎出竒雖然用兵而無竒不可以必勝也狄武<lb/>
襄公戰於歸仁鋪令歩卒居前騎兵居後蠻軍大潰此<lb/>
用歩而出竒也烏珠入侵世忠至大儀設伏三十餘處<lb/>
縱敵騎過伏發世忠以勁騎蹂之大半乞降此以騎兵<lb/>
<pb n="KR3k0027_WYG_015-30b"/>
而出竒也今日得狄青世忠之將而用此竒計則戰勝<lb/>
攻取當復見之<lb/>
在賢得將子玉卻子均以車乗而戰者也子玉過三百<lb/>
乗而有城濮之敗卻子加八百乗而有鞍之捷是豈子<lb/>
玉所將之少而敗卻子所將之多而勝耶愚知夫剛而<lb/>
無禮者不若遜功者之為賢也衛青李陵均以車戰者<lb/>
也衛青作武剛車而匈奴為之削迹李陵以車為營而<lb/>
卒見衂於匈奴是何李陵以驍勇敗衛青以樸魯勝耶<lb/>
<pb n="KR3k0027_WYG_015-31a"/>
愚知夫輕而矜能不若持重者之為貴也<lb/>
歩騎相為用雖然平原曠野馳逐奔驅騎之場也囬山<lb/>
復道進退便利歩之場也騎以乗其鋭歩以伺其便未<lb/>
可取一而廢一也故數請騎兵長刀巨斧破其堅陣孫<lb/>
沔則以騎勝歩師伍迭進各持長斧下矟馬足韓世忠<lb/>
則以歩勝騎歩者南方之所長吾不失其所長騎者北<lb/>
人之所習吾亦精其所習此所以能成功歟誠能鑒王<lb/>
權棄馬用歩之失知紹興諸將以歩兵勝鐵騎之得則<lb/>
<pb n="KR3k0027_WYG_015-31b"/>
今日應敵之計斯兩盡矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書㑹元截江網卷十五<lb/>
</p>
<p>
</p>
  </div>
</body>
</text>
</TEI>
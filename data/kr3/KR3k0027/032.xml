<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書㑹元截江網卷三十二</head> <lb/>
    <p>
<pb n="KR3k0027_WYG_032-1a"/>
欽定四庫全書<lb/>
　羣書㑹元截江網卷三十二<lb/>
　　象山<lb/>
　　　事實源流<lb/>
先生姓陸諱九淵字子靜撫州金溪人生有異禀端重<lb/>
不伐䆒心典籍見於躬行三四歲時侍宣教公忽問天<lb/>
地何所窮際公笑而不答遂深思至忘寝食讀書不茍<lb/>
簡勤於考索伊川近世大儒學者尊敬講習不替先生<lb/>
<pb n="KR3k0027_WYG_032-1b"/>
獨曰丱角時聞人誦伊川語自覺若傷我者亦嘗謂人<lb/>
曰伊川之言奚與孔孟之言不類初讀論語即疑有子<lb/>
之言支離讀書至宇宙二字忽大省曰宇宙内事即已<lb/>
分内事已分内事乃宇宙内事又嘗曰東海有聖人出<lb/>
焉此心同也此理同也西海南海北海有聖人出焉此<lb/>
心同也此理同也千百世之上有聖人出焉此心同也<lb/>
此理同也千百世之下有聖人出焉此心同也此理同<lb/>
也又曰今天下學者惟有兩途一途樸實一途議論自<lb/>
<pb n="KR3k0027_WYG_032-2a"/>
少時聞靖康事慨然有復仇之義訪求智勇之士與之<lb/>
商確益知武事利病形勢要害人物短長貴溪有山先<lb/>
生登而樂之結茆其上山形如象遂名曰象山號象山<lb/>
翁知荆門軍故事上元設齋醮為民祈福先生㑹吏民<lb/>
講洪範斂福錫民一章以代醮事楊簡發本心之問先<lb/>
生舉是日扇訟是非以答簡忽省此心之清明忽省此<lb/>
心之無始末忽省此心之無所不通先生之心非口説<lb/>
所能賛述所可言者日月之明先生之明也四時變化<lb/>
<pb n="KR3k0027_WYG_032-2b"/>
先生之變化也天地之廣大先生之廣大也鬼神不可<lb/>
測先生之不可測也欲盡言之雖窮萬古不可得而盡<lb/>
也雖然先生之心與萬古人之心一貫無二致學者不<lb/>
可自棄<hi>楊簡撰行状諡文安</hi>
　　　偶句<lb/>
　　　　聞誦伊川語知與孔孟之言不類<lb/>
　　　　初讀論語書即知有子之言支離<lb/>
　　　　太極之外斷然謂不復有無極<lb/>
<pb n="KR3k0027_WYG_032-3a"/>
　　　　西海聖人大省其同理而同心<lb/>
　　　　讀宇宙而自省此頓悟之妙也<lb/>
　　　　舉扇訟而答人此開示之機也<lb/>
　　　著書立言<lb/>
學問之要在得其本心心之本真未有不善有不善者<lb/>
非其初然也<hi>袁燮文集序</hi>念慮之正不正在頃刻之間<lb/>
念慮之不正者頃刻而知之即可以正念慮之正者頃<lb/>
刻而失之即為不正此事皆在其心書曰惟聖罔念作<lb/>
<pb n="KR3k0027_WYG_032-3b"/>
狂惟狂克念作聖然心念之過有可以形迹指者有不<lb/>
可以形迹指者常人不能知此等處又未足論世固有<lb/>
兩賢相值而不相知者亦是此處如老泉之於王臨川<lb/>
東坡之於伊川先生是也　堯舜文王孔子四聖聖人<lb/>
之盛者也二典之形容堯舜詩書之形容文王論語中<lb/>
庸之形容孔子辭各不同誠使四聖人者並時而生同<lb/>
堂而學同朝而用其氣禀徳性所造所養亦豈能盡同<lb/>
至其同者則禹益湯武亦同也夫子之門惟顔曽得其<lb/>
<pb n="KR3k0027_WYG_032-4a"/>
傳以顔子之賢夫子猶曰未見其止孟子曰具體而微<lb/>
曽子則又不敢望顔子然顔曽之道固與聖人同也非<lb/>
特顔曽與聖人同雖其他門弟子亦固有與聖人同者<lb/>
不獨當時之門弟子雖後世之賢亦固有與聖人同者<lb/>
非獨士大夫之間有與聖人同者雖田畆之人良心之<lb/>
不泯發見於事親從兄應事接物之際亦固有與聖人<lb/>
同者指其同者而言之則不容强異然道之廣大悉備<lb/>
悠久不息而人之得於道者有多寡乆暫之殊而長短<lb/>
<pb n="KR3k0027_WYG_032-4b"/>
之代勝得失之互居此小大廣狹淺深髙卑優劣之所<lb/>
從分而流輩等級之所由辨也茍無所蔽必無所窮茍<lb/>
有所蔽必有所窮學必無所蔽而後可　主於道則欲<lb/>
消而藝可進主於藝則欲熾而道亡藝亦不進以道制<lb/>
欲則樂而不厭以欲亡道則惑而不樂　有有志有無<lb/>
志有同志有異志觀雞與彘可以辨志縶猿檻虎可以<lb/>
論志　人心至靈此理至明人皆有是心心皆具是理<lb/>
　道行道明則恥尚得所不行不明則恥尚失所恥得<lb/>
<pb n="KR3k0027_WYG_032-5a"/>
所者本心也耻失所者非本心也聖賢所貴乎耻者得<lb/>
所耻者也耻存則心存耻忘則心忘　求處情求處厚<lb/>
求下賢欲行浮於名恥名浮于行邪正純雜係念慮清<lb/>
濁强弱係血氣　後世知有事而不知有政知責詳於<lb/>
法而不知責詳於人<hi>並文集</hi>
　　　諸儒至論<lb/>
朱晦庵曰陸子静說良知良能廣充四端之類不可謂<lb/>
之不是然求本而遺末其弊至於合理㑹底事却理㑹<lb/>
<pb n="KR3k0027_WYG_032-5b"/>
不得遇事無所㩀依<hi>語録</hi>問象山師承曰他天資也髙<lb/>
不知誰師然不問師傳人學多是就氣質上做便觧偏<lb/>
了<hi>同上</hi>志公和尚頌云不起纎毫脩學心無相光中常<lb/>
自在此陸子静除意見之學也除意見三字誤天下學<lb/>
者自堯舜相傳至歴代聖賢書冊上並無此三字熹謂<lb/>
除去不好底意見則可若好底意見須是存留<hi>同上</hi>
某向與子静說話子静以為意見某曰邪意見不可有<lb/>
正意見不可無　問陸象山道當下便是先生云看聖<lb/>
<pb n="KR3k0027_WYG_032-6a"/>
賢教人曽有此等語無聖人教人皆從平實地上做去<lb/>
如所謂克己復禮天下歸仁直須是先克去己私方得<lb/>
豈曽説箇當下便是底語　陸子靜之學他自是胸中<lb/>
柰許多禪何看是甚文字不過假借以說其胸中所見<lb/>
爾　子静説話常是兩頭明中間暗或問暗是如何曰<lb/>
是他那不説破處他所以不說破處便是禪　陸氏之<lb/>
學只是禪後生不登其門便學得不遜無禮出来極可<lb/>
畏時舉問釋氏有豁然頓悟之說不知使得否先生曰<lb/>
<pb n="KR3k0027_WYG_032-6b"/>
某也曽是叢林中有言頓悟者然後来看這人也只尋<lb/>
常如陸子静門人初見他時常云有所悟後来有所為<lb/>
却更顛倒錯亂　陸子靜不讀書不求義理只静坐澄<lb/>
心却似告子外義　陸子静楊敬仲有為已工夫若肯<lb/>
䆒理當甚有可觀惜其不改也　若陸氏之學某道他<lb/>
斷然是異端斷然是曲學斷然非吾聖人之學<hi>並語錄</hi>
孔煒謚議曰公與季兄復齋講貫理學號江西二陸其<lb/>
學務窮本源不為章句訓詁惟孟軻氏書是崇是信盖<lb/>
<pb n="KR3k0027_WYG_032-7a"/>
謂此心之良天所與我信能知此則宇宙無非至理聖<lb/>
賢與我同類大端既立趋向既定此心之靈此理之明<lb/>
将渙然釋怡然順元臣碩輔或薦進其心悟理融出於<lb/>
自得或稱美其治郡善政司騐躬行丁端祖覆議曰象<lb/>
山陸氏者自非用時聞人誦伊川語嘗曰伊川之言奚為<lb/>
與孔孟之言不類初讀論語即疑有子之言支離長而<lb/>
講學論及太極斷然以太極之上不復更有無極<hi>並謚</hi>
<hi>議</hi>吳杰曰二謚議一以為學得孟氏一以為學非伊洛<lb/>
<pb n="KR3k0027_WYG_032-7b"/>
真得先生之心至論也<lb/>
　　　主意<lb/>
議論門庭講明道學各伸己見前輩有不同之議論主<lb/>
張道統共闡聖傳前輩無不同之門庭知其有不同之<lb/>
議論則復齋尊程氏之學象山辨伊川之言不可混而<lb/>
為一矣知其無不同之門庭則二程濓溪之同歸二<lb/>
陸伊川之異趣不可分而為二矣何則先覺大儒後學<lb/>
南針遺言緒論千古北面謂宜鑽堅仰髙同一歩武傳<lb/>
<pb n="KR3k0027_WYG_032-8a"/>
芳接響同一音調或研精覃思於塲屋擯棄之餘或立<lb/>
論辨疑於羣儒宗仰之日其趨向脗合者固有夫子韋<lb/>
編三絶之氣象瑕瑜不掩者又得孟氏武成三䇿之意<lb/>
脉要知彼固非私倣像以寄藩籬此亦非肆詆訶以角<lb/>
矛楯皆相反相成以為講明斯道計耳乃若壇宇自任<lb/>
本非名媒標幟一立已為争府當知繼聖脉絡無二淵<lb/>
源為道津梁無一途轍若或指某學為某之門户認某<lb/>
說為某之流𣲖占甲之袒則排乙為異端操乙之戈則<lb/>
<pb n="KR3k0027_WYG_032-8b"/>
攻甲為曲學遂使實學廢而虚談心傳易而口實助勝<lb/>
崇私豈知其皆為主張斯道訃哉嗟夫議論雷同随聲<lb/>
逐影後學不可以此觀前輩也門庭日異見的援弓前<lb/>
輩亦不以此望後學也知其議論之不能不異又知其<lb/>
門庭之本無不同則執事所詢二陸先生之學有可得<lb/>
而言矣<lb/>
自信自得鵝湖泓迤學者川航先生之於伊洛也有自<lb/>
信之真象峯崒嵂鄊人山斗先正之於伊洛也有自得<lb/>
<pb n="KR3k0027_WYG_032-9a"/>
之妙是二者其實耳大矣哉自信之功乎覺無先後世<lb/>
有古今𠻳餘潤而沉㴠挹遺風而企慕陳編可按不以<lb/>
私意而立幟格言可味不以時論而倒戈寧紬繹其辭<lb/>
而不使之棄於土梗寧推尊其説而不使之玷於簡書<lb/>
夫是之謂自信至矣哉自得之趣乎靈扃中啟獨見内<lb/>
融超徃哲之髙蹤轢前賢之逸駕筌蹄可忘不狥於形<lb/>
迹之末脉絡可貫不拘於慕倣之間人見其矛盾也而<lb/>
理之所到者終於同歸人見其枘鑿也而義之所趋者<lb/>
<pb n="KR3k0027_WYG_032-9b"/>
終於一致夫是之謂自得是以自信者非茍同也慕道<lb/>
之心為甚篤仰道之意為甚堅故凡見諸話言者寧佩<lb/>
服之無忽畧之寧主張之毋訾毁之豈若闗中諸儒托<lb/>
為師說以尊師道而適以累伊川也哉自得者非茍異<lb/>
也覺道之機為甚敏得道之見為甚髙故凢寓諸講貫<lb/>
者寧體認之無剽切之寧審訂之無輕徇之豈若郭忠<lb/>
孝輩黨事一起不相徃来而甘於叛伊川者哉知乎此<lb/>
則二陸之學可以辨明矣<lb/>
<pb n="KR3k0027_WYG_032-10a"/>
㑹道以心視聽言動由乎禮人曰顔子之學然也而不<lb/>
知其學得之於屡空之時髙明廣大加之意人曰曽子<lb/>
之學然也而不知其學得之於一唯之際盖身以道而<lb/>
立道以心而悟此心清明則其道亦從而昭晣此心蒙<lb/>
蔽則其道亦從而晦㝠心之所在即道之所在也　宋<lb/>
徳當天奎星炳耀大江之西金溪之上有異人出焉象<lb/>
山先生之學其諸學者之北辰歟先生之道其諸學者<lb/>
之太岳歟日用飲食此道也立身行巳此道也上而啟<lb/>
<pb n="KR3k0027_WYG_032-10b"/>
沃君心此道也下而切摩同志亦此道也儒為正學<lb/>
釋特異端儒釋之分不可不嚴義根公理利出私情則<lb/>
義利之别不容不判遏俗學之横流援天下於既溺人<lb/>
曰其道為隠而不知其為著也人曰其道為邈而不知<lb/>
其為近也先生發之如指迷途先生正之如藥乆病夫<lb/>
豈無自而然哉良以先生一心表裏清明神采照映動<lb/>
静一體應用無方太極之妙融於中扄無極之妙洞照<lb/>
胸次自非方寸内融見理昭徹其焉能立吾道之幟左<lb/>
<pb n="KR3k0027_WYG_032-11a"/>
吾道之袒使當時後世尊其道慕其學哉故曰身以道<lb/>
而立道以心而悟者此也<lb/>
　　　警段<lb/>
論二陸不相侔二陸先生英偉竒特一則伏讀故編而得<lb/>
其㫖一則聽誦遺言而訝其非則是復齋慕程氏之有<lb/>
可尊而象山置伊川為不足法矣吁不然也前輩吐談<lb/>
各有指趣童心淺識豈易測窺復齋當道學廢棄之時<lb/>
而獨程氏之說可謂不移於俗象山當洛學盛行之際<lb/>
<pb n="KR3k0027_WYG_032-11b"/>
而力辨伊川之言是正欲扶其偏盖復齋之處鄊校也<lb/>
厭晉魏風流之習起浩然歸来之思其於不傳絶學先<lb/>
覺緒言誠所敬慕彼一尊尚之餘一委心之頃必有所<lb/>
見固非茍以程氏學為縁飾為標致也象山之立教也<lb/>
恐人以文義蔽道真以意見蝕天理其於持敬之説釋<lb/>
經之㫖容有不合彼不類孔孟之説自覺傷我之說殆<lb/>
有所指必非盡以伊川語為不類為傷我也愚謂程陸<lb/>
之議論不當玩之以口耳而當悟之以心可也<lb/>
<pb n="KR3k0027_WYG_032-12a"/>
與二程不相異二程先生玉色金聲渾然天成規矩凖<lb/>
繩允矣君子二程先生為時師表簡易工夫壎篪相應<lb/>
精微基址棣萼相輝濓溪得二程金溪得二陸来從伊<lb/>
洛流及江西人孰不以為在此切謂復齋之學出於自<lb/>
信者也象山之學出於自得者也何以言之復齋嘗與<lb/>
人書曰進學節序惟聖賢能知之其餘則信聖賢之言<lb/>
此其為意盖謂道散乎書而符印貴乎黙合也故遺書<lb/>
所傳人多捨之而我則含咀其英華一時所擯人多從<lb/>
<pb n="KR3k0027_WYG_032-12b"/>
之而我則宗盟其議論先生之為此者非異衆而獨立<lb/>
也非矯時以干譽也特謂吾之自信不過若是盖有不<lb/>
能奪其好耳象山嘗與人書曰前輩多戒門人無妄録<lb/>
其語言為其不能通觧必失其實此其為意盖謂道隠<lb/>
於心而機括貴乎自通也故觀其言者人多行之而我<lb/>
則慮其異洙泗之風誦其語者人多信之而我則懼其<lb/>
為簧鼔之說先生之為此者非浪肆於雌黄也非輕為<lb/>
於品藻也亦謂吾之自得自有到處盖有不能已於言<lb/>
<pb n="KR3k0027_WYG_032-13a"/>
耳大扺先儒之道固不可以異户也然疑而必辨亦不<lb/>
害其為致知先儒之論固不可以左袒也然和而不同<lb/>
亦不害其為審問誠敬入門非伊川乎力行之方以敬<lb/>
為要在復齋既同之矣而存誠持敬須為辨析則象山<lb/>
亦無異轍也即事明理非伊川乎遇事觸物有所發明<lb/>
在復齋既同之矣而實理實事力為議論則象山亦無<lb/>
異㫖也前輩嘗謂復齋漸進象山頴悟其得之矣<lb/>
復齋象山非禪象山先生推尋統緒掲以示人其宗㫖<lb/>
<pb n="KR3k0027_WYG_032-13b"/>
不出乎本心而其用工之地則以簡易為要法故其言<lb/>
曰雖田野之人良心不泯亦有與聖人同者又曰得其<lb/>
本心養而無害則誰得而禦之此其宗㫖也論近世學<lb/>
者之病以為意見不實自作艱難論太極數書曰具有<lb/>
疑於架屋下之屋安床上之床則其要法又可見矣復齋<lb/>
先生相與講明可無異㫖鵝湖之詩壎篪之應象山曰<lb/>
斯人千古不流心而復齋則曰百聖相傳只此心於此<lb/>
可見二先生之宗㫖矣象山曰簡易工夫終乆大而復<lb/>
<pb n="KR3k0027_WYG_032-14a"/>
齋則曰着意精微轉陸沉於此又可知二先生之要法<lb/>
矣或者致疑於先生之説則有疑其近禪者有疑其守<lb/>
空者不知本心之説出於孟子簡易之㫖傳於易系是<lb/>
豈先生自為説哉<lb/>
象山非禪象山之所謂頓悟者亦非曰即心是法超然<lb/>
徑詣如禪宗者流也誠有見夫徳性之不尊則禮儀威<lb/>
儀皆為外物大者之不立則勉强聞見皆為虚文良心<lb/>
内存衆妄漸滅一真有覺萬境春融由萌蘖之生而至<lb/>
<pb n="KR3k0027_WYG_032-14b"/>
於枝葉扶踈非二本也由源泉混混而至於放乎四海<lb/>
非二物也故曰此心本靈此理本明幡然而改沛然而<lb/>
莫禦又即其所謂一日克己復禮天下歸仁者而標的<lb/>
之此頓悟之説所以表暴其自得之學也<lb/>
　　　結尾<lb/>
學見於用雖然有實學有實用二陸先生之實學既敬<lb/>
陳之矣而其學之見於用者試畧為執事誦之新學校<lb/>
之規繩繩乎紀綱主鄊社之兵井井乎條理復齋之學<lb/>
<pb n="KR3k0027_WYG_032-15a"/>
非迂濶之術也聞靖康之事而起復仇之心畀荆門之<lb/>
壘而驗躬行之化象山之學非髙虚之論也惜也所用<lb/>
不足以䆒其所藴耳今之君子習熟先儒之議論而惜<lb/>
之於用則踈出入先儒之門庭而施之於時則戾遂使<lb/>
道學能使人重而不能使人愛功利能使人淡而不能<lb/>
使人忘是誰之過歟噫瞻彼臨汝維水決決山川炳靈<lb/>
風景如昨其必有聞二先生之風而卓然為之興起者<lb/>
學宜用力流風未逺遺響其存試一旦以身體之以心<lb/>
<pb n="KR3k0027_WYG_032-15b"/>
㑹之則乆大工夫孰為簡易浮沉事業孰為支離有基<lb/>
方築室果孰為之基無址不成岑又孰為之址東探禹<lb/>
穴而窺王淵此舞雩詠歸之氣象也今尚可想見乎獨<lb/>
酌蟾光長吟野色此弄月吟風之㫖趣也今尚可想見<lb/>
乎果能有得於斯則羮墻皆堯衣裳皆孔况二先生之<lb/>
雅言粹行固非寥邈者也不然則碌碌以科舉之塵洋<lb/>
洋以赴利禄之波徳之不修學之不講而居陸氏之鄊<lb/>
誦陸氏之言其有靦顔面多矣承學方将以自警不識<lb/>
<pb n="KR3k0027_WYG_032-16a"/>
執事其謂何<lb/>
學有見毁雖若名者忌之府譽者毁之端也馳騁乎道<lb/>
徳之輿㳺息乎禮義之府先生操履非不正也而或者<lb/>
且有斷是異端之機披閲乎百家之編吟求乎六藝之<lb/>
文先生講論非不勤也而或者且有不求義理之誚嗟<lb/>
天寒暑之公民亦曰咨天地之大人猶有憾以夫子之<lb/>
聖而叔孫毁之以孟子之賢而臧倉排之於先生乎何<lb/>
損<lb/>
<pb n="KR3k0027_WYG_032-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書㑹元截江網卷三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書㑹元截江網卷二十八</head> <lb/>
    <p>
<pb n="KR3k0027_WYG_028-1a"/>
欽定四庫全書<lb/>
　羣書㑹元截江網卷二十八<lb/>
　　役法<hi>附軍役  僱役</hi>　<hi>丁役/免役</hi>　<hi>保役/義役</hi>　<hi>差役</hi>
　　　歴代事實<lb/>
齊大公曰帝堯王天下不以役作害民耕種之時<hi>六韜</hi>
三王人情莫不欲逸三王節其力而不盡也<hi>晁錯策</hi>周<lb/>
用民之力嵗不過三日君有餘財民有餘力而頌聲作<lb/>
<hi>賈山至言</hi>文王大夫逺行從役不遑寧處其室家能閔<lb/>
<pb n="KR3k0027_WYG_028-1b"/>
其勤勞勸以義之<hi>詩殷其雷</hi>成王大宰以八則治都鄙<lb/>
八曰田役以馭其衆　小司徒掌凡征役之施舍乃均<lb/>
土地以稽其人民而周知其敎上地家七人可任也者<lb/>
家三人中地家六人可任也者二家五人下地家五人<lb/>
可任也者家二人凡起徒役毋過家一人以其餘為羡<lb/>
惟田與追胥竭作　鄉師以國比之法以時稽其夫家<lb/>
之衆寡辨其可任者大役則帥民徒而至致其政令旣<lb/>
役則受田里之役要以考司空之辟以逆其役事大軍<lb/>
<pb n="KR3k0027_WYG_028-2a"/>
旅㑹同正治其徒役戮其犯命者　鄉大夫以嵗時登<lb/>
其夫家之衆寡辨其可任者國中自七尺以及六十野<lb/>
自六尺以及六十有五皆征之其舍者國中貴者賢者<lb/>
能者服公事者老者疾者皆舍　州長若國作民而師<lb/>
田行役之事則帥而置之　族師各掌其族之戒令政<lb/>
事校登其族之夫家衆寡辨其貴賤老㓜廢疾可任者<lb/>
五家為比十家為聯五人為伍十人為聨四閭為族八<lb/>
閭為聨使之相保相受刑罰慶賞相及相共以受邦職<lb/>
<pb n="KR3k0027_WYG_028-2b"/>
以役國事若作民而師田行役則合其卒伍簡其兵器<lb/>
以鼓鐸旗物帥而至　均人掌均地政均地守均地職<lb/>
均人民牛馬車輦之力政凡均力政以嵗上下豐年則<lb/>
公旬用三日焉中年則公旬用二日焉無年則公旬用<lb/>
一日焉凶禮則無力政無財賦不收地守地職不均地<lb/>
政　遂人掌邦之野以嵗時登其夫家之衆寡辨其老<lb/>
㓜廢疾以頒職作事以起政役<hi>禮地官</hi>胥徒注此民給<lb/>
繇役者若今衛士矣<hi>天官注</hi>北山刺幽王也役使不均<lb/>
<pb n="KR3k0027_WYG_028-3a"/>
　君子于役刺平王也君子行役無期度　秦始皇以<lb/>
千八百國之民自養力罷不能勝其役勞苦者不得休<lb/>
息饑寒者不得衣食<hi>賈山至言</hi>秦用商鞅之法又月為<lb/>
更卒以復為正一嵗屯戍一嵗力役三十倍於古<hi>前食</hi>
<hi>貨志</hi>至於始皇内思動作外攘夷狄發閭左之戍海內<lb/>
愁怨<hi>同上</hi>漢律升二十三傳之疇官漢儀注曰民年二<lb/>
十三為正一嵗為衞士一嵗為材官騎士年五十六乃<lb/>
免為庻民<hi>前髙祖紀注</hi>髙帝二年舉民年五十以上有<lb/>
<pb n="KR3k0027_WYG_028-3b"/>
脩行能率衆為善置以為三老復勿徭戍<hi>本紀</hi>景帝二<lb/>
年令天下男子年二十始傳注傳著也著名藉以給公<lb/>
家徭役<hi>本紀</hi>武帝天漢四年發天下七科謫注吏有罪<lb/>
一亡命二贅婿三賈人四故有市藉五父母有市藉六<lb/>
大父母有市藉七<hi>本紀</hi>昭帝元鳯三年以前通更賦未<lb/>
入者皆勿收注如淳曰更有三品有卒更有踐更有過<lb/>
更古者正卒無常人皆當迭為之一月更是為卒更貧<lb/>
者欲得顧更錢者以直者出錢顧之一月二千是謂殘<lb/>
<pb n="KR3k0027_WYG_028-4a"/>
更天下之入皆直戍邊三日亦名為更律所謂徭戍也<lb/>
諸不行者出錢三百入官官以給戍者是為過更也此<lb/>
漢初因秦法行之後遂改易有謫乃戍邊<hi>本紀</hi>孝宣甘<lb/>
露二年减民算三十孝成建始二年减天下賦錢算四<lb/>
十<hi>本紀</hi>後周太祖創制六官司徒掌力役之政令凡人<lb/>
自十八以至五十有九皆任以役豐年不過三旬魏初<lb/>
不立戸長故民多䕃附者皆無官役豪强誅歛倍於公<lb/>
賦李冲上言冝凖古法五家立一鄰五鄰立一里長五<lb/>
<pb n="KR3k0027_WYG_028-4b"/>
里立一黨長長取鄉人强謹者於是遣使者行其事海<lb/>
内安之隋文帝嵗役不過二十日不役者取其資末世<lb/>
賦役重故人往往自折肢體謂之福手福足煬帝建洛<lb/>
邑每月役丁二萬人道路至河及淮又引泌水達河北<lb/>
通涿郡築長城皆召百餘人丁男不充以婦人兼役而<lb/>
死者大半<hi>隋志</hi>唐租庸調法男女始生為黄四嵗為小<lb/>
十六為中二十為丁六十為老用人之力嵗不過二十<lb/>
日閏加兩日不役者日為絹三尺謂之庸有事而加役<lb/>
<pb n="KR3k0027_WYG_028-5a"/>
十五日免調三十日租調俱免通正役不過五十日水<lb/>
旱霜蝗田耗十六者諸役皆免凡新附之戸春以三月<lb/>
免役<hi>唐志</hi>太宗言及閭閻疾苦則君臣同慮議息徭役<hi>陸</hi>
<hi>贄奏議</hi>貞觀初䕶民之勞育之如子不輕營為頃旣奢<lb/>
肆思用人力乃曰百姓亡事則易驕勞役則易使<hi>魏徴</hi>
<hi>十漸䟽</hi>
　　　偶句<lb/>
　　　　宋城之役春秋所怨<lb/>
<pb n="KR3k0027_WYG_028-5b"/>
　　　　酈山之戍秦民不堪<lb/>
　　　　周之役無過家一人<lb/>
　　　　唐之役不過二十日<lb/>
　　　　漢景帝令男子二十始傳<lb/>
　　　　晉武帝令男子十六為丁<lb/>
　　　　巧於使民則有大舜之法在焉<lb/>
　　　　說於使民則有夫子之訓在焉<lb/>
　　　　觀伯兮之詩則民之弗安於室者役害之也<lb/>
<pb n="KR3k0027_WYG_028-6a"/>
　　　　觀鴇羽之詩則民之弗克致孝者役困之也<lb/>
軍役秦禍北結於胡南連於粤行者莫旋往者莫反因<lb/>
以謫發之名曰謫戍<hi>漢書</hi>蕭何發關中老弱未傳者悉<lb/>
詣軍<hi>髙紀</hi>隋煬帝發天下兵以征遼東百姓怨叛<hi>通鑑</hi>
或從十五北防河便至四十西營田去時里正與裹頭<lb/>
歸來頭白還戍邊<hi>杜兵車行</hi>吏呼一何怒婦呼一何苦<lb/>
聽婦前致辭三男鄴城戍一男附書至二男新戰死存<lb/>
者且偷生死者長已矣老嫗力雖衰請從吏夜歸急應<lb/>
<pb n="KR3k0027_WYG_028-6b"/>
河陽役猶得偹晨炊<hi>杜石壕吏詩</hi>
丁役漢孝景二年今天下男子二十始傳　晉武帝平<lb/>
吳後有司奏男子年十六以上至六十為正丁十五以<lb/>
下至十三六十以上至六十有五為次丁十二以下六<lb/>
十六以上為老小不事　宋孝武王敬宏言舊制人年<lb/>
十二半役十六全役　北齊清河三年令男子十八以<lb/>
上六十五以下為丁十六以上七十以下為中六十六<lb/>
以上為老十五以下為小　隋文帝令男子三嵗以下<lb/>
<pb n="KR3k0027_WYG_028-7a"/>
為黃十嵗以下為小十七以下為中十八以上為丁以從<lb/>
課役開皇三年乃令以二十一成丁焬帝以二十二成丁<lb/>
　唐武德七年定令十六為中二十一為丁六十為老<lb/>
神龍元年元宗天寶制十八以上為中男二十以上成<lb/>
丁廣德元年制男子二十五成丁五十五入老<hi>並通典</hi>
僱役孝昭元鳳三年以前通更賦未入者皆勿收<hi>詳見</hi>
<hi>前</hi>北齊文宣始立九等之戸富者稅其錢貧者役其力<lb/>
<hi>通鑑</hi>唐不役者日為絹三尺謂之庸<hi>唐志</hi>
<pb n="KR3k0027_WYG_028-7b"/>
　　　偶句<lb/>
　　　　唐之戌邊月顧三千<lb/>
　　　　唐之不役日絹一尺<lb/>
　　　　出錢三百官以給戌西漢之雇役也<lb/>
　　　　富者稅錢貧者役力北齊之雇役也<lb/>
差役唐武德中令天下戸量其資産定為三等九年詔<lb/>
天下户三等未宜升降宜為九等天寶中勅定戸籍宜<lb/>
委縣令與鄉村對定審於衆議察於資財不得容以愛憎<lb/>
<pb n="KR3k0027_WYG_028-8a"/>
以為高下太守詳履不平者明立簿書每差科先從高<lb/>
等　開元復戸籍久不更造丁口轉死田野賣易天寶中<lb/>
制聞百姓或為稽避父母見在别籍異居令州縣勘㑹<lb/>
其家有十丁以上放兩丁征行賦役五丁以上者放一丁<lb/>
即令同居以厚風俗　德宗時楊炎為兩稅法戸無主客<lb/>
以居者為簿人無中下以貧富為差商賈稅二十之一<lb/>
與居者均役宣宗時詔每縣㨿人貧富及役輕重作差<lb/>
役簿送刺史按騐記鎻於㕔每有役事委令㨿簿輪差<lb/>
<pb n="KR3k0027_WYG_028-8b"/>
　　　偶句<lb/>
　　　　元宗勅定戸籍委縣令察其資財先差髙等<lb/>
　　　　宣宗詔作差簿送刺史鎻㕔按騐㨿簿輪差<lb/>
保役大司徒令五家為比使之相保五比為閭使之相<lb/>
受四閭為族使之相葬五族為黨使之相救五黨為州<lb/>
使之相賙五州為鄉使之相賓<hi>周禮</hi>齊桓公用管仲乃<lb/>
作内政而寓軍令焉故卒伍定乎里而軍政成乎郊連<lb/>
其什五居處同樂死生同憂<hi>前志</hi>子産使田有封洫廬<lb/>
<pb n="KR3k0027_WYG_028-9a"/>
井有伍<hi>左傳</hi>晁厝言古之制邊縣以備敵也使五家為<lb/>
伍伍有長十長一里四里一連十連一邑故卒成伍於内<lb/>
軍政定於外<hi>同上</hi>後周始立保正之法頒新令制五家<lb/>
為保保有長保五為閭閭四為族皆有正畿外置里正<lb/>
比閭正黨正比族正以相檢察焉有品爵免課役<hi>隋志</hi>
　　　皇朝事實<lb/>
太祖乾德四年詔曰五代以來兵亂相繼國用不足庸<lb/>
調繁興朕歴試艱難周知疾苦優恤灾殄率從蠲復<hi>事</hi>
<pb n="KR3k0027_WYG_028-9b"/>
<hi>畧</hi>　太宗至道三年上曰治邑之才但公清不撓即為<lb/>
良吏今之縣政鮮不徇情失正每均徭役上戸每以勢<lb/>
免貧弱獨受其弊<hi>長編</hi>興國五年程能言諸道州府民<lb/>
事徭役未嘗分等慮有不均望下諸路運司差官定為<lb/>
九等上四等免役下五等並免<lb/>
　真宗咸平五年詔有司力役之無名營繕之不急者<lb/>
悉罷之<hi>同上</hi>　祥符中上曰朕每念民人困匱思有以<lb/>
救之必欲惠及農民在寛其徭役而已<hi>寶訓</hi>　高宗紹<lb/>
<pb n="KR3k0027_WYG_028-10a"/>
興四年上曰役法推行浸久失其本意富者益富貧者<lb/>
益貧民力愈困此宜講究<hi>聖政</hi>
軍役　仁宗時有司議發民伐濱河榆柳以塞决河上以<lb/>
妨農命調兵以伐之又㤗州築捍海堰以障民田初興役<lb/>
雪寒民兵多死比再興役止命發卒興治毋得調民<hi>寶訓</hi>
丁役　太祖建隆三年發曹單丁夫數萬後五丈河上<lb/>
謂侍臣曰勞民奉己之事朕必不為今後河蓋不獲已<lb/>
也<hi>通鑑</hi>
<pb n="KR3k0027_WYG_028-10b"/>
　太宗興國赦曰江南西浙荆湖南北人戸見有身丁<lb/>
錢今後並以年二十成丁六十入老未成丁巳入老者<lb/>
並與蠲免<hi>長編</hi>
保役　神宗熈寧二年司農寺定畿縣保甲條制選官<lb/>
於開封祥符兩縣團成保甲俟成次序以漸及他縣上<lb/>
曰用募兵與民兵亦無異安石曰役之過苦則變成然<lb/>
募兵多浮浪非良農之比文彦博曰五家為保猶云可<lb/>
也今乃五百家為一大保則其勞擾可知　八年司農<lb/>
<pb n="KR3k0027_WYG_028-11a"/>
寺言保甲之法客戸五家相近者為小保五小保為大<lb/>
保十大保為都保　元豐二年詔廣東保中𨽻以武事<lb/>
司馬光言保甲畎畆白徒教閱雖熟未嘗見敵與戎狄<lb/>
戰鬪必望風奔潰伏乞並罷使歸農　元豐末他路保<lb/>
甲擁兵入縣鎮賊殺官吏冦盗通行數州獨河東保甲<lb/>
不為犬吠之盗　哲宗元祐元年三路保甲罷團教其<lb/>
器械赴官送納<hi>並統類</hi>吳育知蔡州蔡故多盗公按令<lb/>
為民立五保而簡其法民便安之盗賊為息<hi>言行錄</hi>
<pb n="KR3k0027_WYG_028-11b"/>
差役　顧役　免役　大祖建隆詔縣令佐檢察差役<lb/>
務㡳均平<hi>長編</hi>　英宗治平四年詔中外臣庻限一月<lb/>
條陳差役利害實封以聞趙抃陳薦同詳定所差役利<lb/>
害　神宗時祖宗之法旣變獨役法新舊差募二議俱<lb/>
有一吳蜀之民以顧役為便秦晉之民以差役為便荆<lb/>
公與司馬温公皆早貴少歴州縣不能周知四方風俗<lb/>
故荆公主顧役温公主差役蘇内翰范忠宣温公門下<lb/>
士復以差役為未便章子厚荆公門下士復以顧役為<lb/>
<pb n="KR3k0027_WYG_028-12a"/>
未盡三人雖賢否不同皆聰曉吏治兼知南北風俗其<lb/>
所論甚公各不私於所主元祐中温公復差役改顧役<lb/>
<hi>名臣傳</hi>　神宗初韓綘言害農之弊無甚於差役之法<lb/>
重者衙門多致破差次則州役亦須厚費又有鬻田産<lb/>
於官戸田歸不役之家而役并歸於本等其他戕賊農<lb/>
民未易悉數望令中外臣庶悉具差役利害以聞詔從<lb/>
之役法之議自此而始王安石當國遂罷差役之法使<lb/>
民出錢募役而中丞楊繪言難行之說有五而劉摯亦<lb/>
<pb n="KR3k0027_WYG_028-12b"/>
陳十害當時縣令有以議役法而相率去官者浙西之<lb/>
民有上善户出六百貫省廣西一路之民出役錢至十九<lb/>
萬緡募役錢實用十四萬緡餘五萬緡謂之寛剰者<lb/>
神宗嘗謂呂公著曰民間不知有役者公著對曰然上<lb/>
戸坐以役多破家今則飽食安居誠幸矣下户者無役<lb/>
今出錢則苦矣上曰然則法亦當更也　哲宗初司馬<lb/>
光以為使民出錢顧役何異割鼻飼口遂言免役之害<lb/>
有五而請罷其法是時御史孫括言宜斟酌施行務在<lb/>
<pb n="KR3k0027_WYG_028-13a"/>
合宜范純仁言法固有不便然亦有不可暴革蘇軾亦<lb/>
言衙前一役只當招募不當定差其意以謂差役者弊<lb/>
當改但不當於顧役實賣之錢多取於民若量出為入<lb/>
無多取民錢則亦足以利民司馬光不然其說遂復差<lb/>
役之法亦有不便於民者至紹聖初則復改而為顧役<lb/>
矣　哲宗嘗言止用元豐法而减去寛剩錢百姓何有<lb/>
不便耶　紹興元年曽布言自元祐初更張役法以來<lb/>
間知免役為便不可改<hi>並長編</hi>　高宗紹興因奏保正<lb/>
<pb n="KR3k0027_WYG_028-13b"/>
耆戸長元立法止合管煙火橋道今承領文書市物顧夫<lb/>
以至縣官私用之物種種責辨病民莫大於此上曰朕頃<lb/>
在河朔親見其弊知縣不得其人一充役次即便破家<hi>寶</hi>
<hi>訓</hi>　乾道六年勅文保正之役為良民之害致破産者十<lb/>
常八九今擬㑹元豐八年詔耆長壯丁之役皆募充保正<lb/>
甲頭承帖人並罷　孝宗淳熈十一年御筆差役之法為<lb/>
日益久近年以來又創限田之令然則州縣行之不公豪<lb/>
貴兼并之太甚宵旰以思莫若不計官民一例輪差<hi>並</hi>
<pb n="KR3k0027_WYG_028-14a"/>
<hi>聖政</hi>　自髙宗紹興中始脩常平免役之令其後嵗<lb/>
月侵久論建滋多視舊法或㫝牾吏緣為奸淳熈末陳<lb/>
居仁因諸下勅令所取祖宗免役舊法及紹興後續降<lb/>
指揮精加參考萃為一書名曰役法撮要布之天下<hi>雜</hi>
<hi>記</hi>　寧宗嘉定十二年臣僚言欲明示中外郡縣之臣<lb/>
自今以往差役從公而毋使豪民右室享安逸之便而<lb/>
差役之勞反及於田氓稍有不公之患許從監司以聞<lb/>
官吏盡寘於典　十四年臣僚言凡今後官品之家若<lb/>
<pb n="KR3k0027_WYG_028-14b"/>
限田之數未滿則以限法免役若限田之數已滿當以<lb/>
踰限均役<hi>並續長編</hi>
義役　孝宗乾道十年范成大奏處州松陽縣有一兩<lb/>
都憚充役破産之苦議各出田業以助役户大槩隨役<lb/>
戸之多寡量家力之厚薄輸金買田永為衆産遇當役<lb/>
者以田助之又自詳議比排役法以名聞官蓋有排至<lb/>
一二十年者旣免争端又無破家竭産之患田里雍和<lb/>
幾有古風名曰義役<hi>聖政</hi>　八年處州布衣上書申言<lb/>
<pb n="KR3k0027_WYG_028-15a"/>
義役詔知州李翔條具翔請民田百畝無問官民僧道<lb/>
皆出三畆以助保正長然官民僧道旣出丁役焉又取<lb/>
其田以助役者是再役也蔣繼周因論其擾民云<hi>雜記</hi>
　　　偶句<lb/>
　　　差役之法罷於熈寧至元祐而復未㡬而再罷<lb/>
　　　僱役之法罷於元祐至紹聖而復迨今而不罷<lb/>
　　　上户每以勢免貧弱獨受其弊太宗之言也<lb/>
　　　必欲恵及農民在寛徭役而已真宗之言也<lb/>
<pb n="KR3k0027_WYG_028-15b"/>
　　　知縣不得其人免役即便破家髙宗之聖訓也<lb/>
　　　州縣行之不公豪貴兼并太甚孝宗之御筆也<lb/>
　　　名臣奏議<lb/>
役法不過差免二者泰少游奏曰夫所謂役法者其科<lb/>
條品目雖曲折不同大抵不過差免二法而已差役之<lb/>
法雖曰迭任府史胥徒之士率數年而一更然而捕盗<lb/>
者奔命不遑主藏者備償無筭困倉竭於飛輓資産破<lb/>
於厨傳執事者患其弊也於是變而為免役之法雖曰<lb/>
<pb n="KR3k0027_WYG_028-16a"/>
嵗使中外之民悉輸獻直以免其身然而平估至於室<lb/>
廬檢括及於車馬裒多以為寛剰厚積以為封樁則其<lb/>
弊有甚於差役者矣盖差役之法不弊則免役之法不<lb/>
作免役之法不弊則今日之議不興然而士大夫進用<lb/>
於嘉祐之前者則以差為是而免為非進用於熈寧之<lb/>
後者則以免為得而差為失私意旣揺於中公議遂移<lb/>
於外矣　行義役有四弊朱熹奏曰本州自今奉行却<lb/>
有未盡善者如今上户官戸寺觀出田以充義田此誠<lb/>
<pb n="KR3k0027_WYG_028-16b"/>
善矣而本州却令下戸只有田一二畆者亦皆出田或<lb/>
令出錢買田入官而上戸田多之人或却計㑹减縮所<lb/>
出殊少其下戸今旣披科出田將未却不免役無緣復<lb/>
收此田之租乃是困貧民以資上户此一未盡善也如<lb/>
逐都各立投首管收　租排定役次此其出納先後之<lb/>
間亦未免却有不公之弊將來雖施刑罰轉添詞訴此<lb/>
二未盡善也又以逐都所排役次今日已多有不公而<lb/>
况三五年後貧者或富富者或貧臨事未免却致争訟<lb/>
<pb n="KR3k0027_WYG_028-17a"/>
此三未盡善也所排役次以上户輪充都副保正中下<lb/>
戸輪充夏秋户長上户安逸而下户倍費此四未盡善<lb/>
也凡此四事是其大槩目下詞訟紛然何况其問更有<lb/>
隱㣲曲折未可猝見<lb/>
官吏以役為市　寧宗嘉定六年臣僚論成周㑹民卒<lb/>
伍以比迨胥使之相保相受合衆力而共為之非獨役<lb/>
也辨其可任以役國事歲不過三日非常役也後世以<lb/>
一都一保之役而萃於家仍歳而不得免故雖大家巨<lb/>
<pb n="KR3k0027_WYG_028-17b"/>
室有所不堪於獨役而後相率為鳩役若保正之義倉<lb/>
保長之總頭皆良法也然則州縣之吏以役為市利於<lb/>
官之差役不利於民之鳩役於是義倉之敗壊總頭之<lb/>
紛擾官不能主之而使吏得甘心焉民間之苦特未知<lb/>
其所終也<lb/>
　　　偶句<lb/>
　　　　言差役輕重相等者東坡也<lb/>
　　　　言差顧利害相半者潁濱也<lb/>
<pb n="KR3k0027_WYG_028-18a"/>
　　　　楊繪言助役之法則謂其說有五<lb/>
　　　　劉摰言助役之法則謂其患有十<lb/>
　　　　民苦於役則有願置私田以供給者<lb/>
　　　　官重於役則有欲給官田以募役者<lb/>
　　　　以差顧二法付之有司者李常言也<lb/>
　　　　以差免二法别為一書者秦觀言也<lb/>
　　　　熙寧大臣言衙門旣罷减舊費者十有四五<lb/>
　　　　乾道臣僚論保正之役致破産者十常八九<lb/>
<pb n="KR3k0027_WYG_028-18b"/>
　　　　温公門人蘇子瞻則議温公差役之不便<lb/>
　　　　荆公門人章子厚則議荆公顧役之不便<lb/>
　　　諸儒至論<lb/>
漢役法與今異錢文子曰漢十里一亭亭有長十亭一<lb/>
鄉鄉有三老嗇夫游徼三老掌教化嗇夫聼訟收稅游<lb/>
徼循禁盗賊在今為都正長是也然漢之役於鄉亭者<lb/>
率有祿秩積其功勞而推遷雖上至二千石無限也張<lb/>
敞以鄉有秩而補太守卒吏朱邑以鄉嗇夫而補太守<lb/>
<pb n="KR3k0027_WYG_028-19a"/>
卒吏游徼主鄉捕盗有績而府已著其閥閱故一鄉之<lb/>
中各有攸司軄教化者無與於獄訟收租稅者無與於盗<lb/>
賊各出其力以盡其職而縣令丞得以拱手而仰成今<lb/>
一切役以民户而祿秩不加焉一人之身責之警捕責<lb/>
之催歛責之橋梁道路之繕修而縣有雜須則又從而<lb/>
科索之其為役也擾矣<lb/>
免役保甲所起臨川曰免役之法出於周官所謂府史<lb/>
胥徒王制所謂庻人在官者也保甲之法起於三代兵<lb/>
<pb n="KR3k0027_WYG_028-19b"/>
甲管仲用之齊子産用之鄭商君用之秦仲長統言之<lb/>
漢而非今日之立異也然而天下之人鳬居鴈聚聚散<lb/>
由之四方而無禁也者數千百年矣今一旦變之使行<lb/>
什五相繼鄰里相屬察好而顯諸仁宿兵而蔵諸用茍<lb/>
不得其人而行之則搔之以追呼駭之以調發而民心<lb/>
揺矣<lb/>
有募法而强差水心曰蓋昔保吾其民而有保正副將<lb/>
以兵法部勒其下而其法曰募其材勇及物力最髙者<lb/>
<pb n="KR3k0027_WYG_028-20a"/>
户長則以催科耆長則以追胥而皆有顧熙豐之法其<lb/>
分畫詳明如此然猶紛紛而不能定其後艱難用度日<lb/>
缺講利源者無所取材以為戸耆長者亦不願請故取<lb/>
其窠名以起發立供而耆戸長之役盡以歸於保正副<lb/>
然則今之保正副募法未嘗不存而未嘗不强差也<lb/>
　　　偶句<lb/>
　　　　論無為之役法龜山則有天下不同之嘆<lb/>
　　　　論湖北之役法南軒則有脩正其害之事<lb/>
<pb n="KR3k0027_WYG_028-20b"/>
　　　　温公欲變新法伊川且有未可輕動役法之<lb/>
　　　　言<lb/>
　　　　子瞻更定役法伊川復有無以杜絶人議之<lb/>
　　　　慮<lb/>
　　　　世祿之家若可以舍役矣横渠不與其怙勢<lb/>
　　　　而茍免<lb/>
　　　　鄉鄰之近若難以平一矣明道必為之按藉<lb/>
　　　　以定差<lb/>
<pb n="KR3k0027_WYG_028-21a"/>
　　　主意<lb/>
民心恱於從役出力以供君命者天下之所當然立法<lb/>
以任民力者君命之不得已蓋為民者固不可無樂於<lb/>
奉上之義為君者亦不可無說以使民之心夫如是則<lb/>
役法可得而論矣昔者觀之五兩軍師之法具而兵役<lb/>
在民社田追胥之法具而徒役在民均田均役有其政<lb/>
而工役又在民府史胥徒有其人而胥徒又在民若夫<lb/>
比閭族黨鄰里都鄙莫不有法以使之相保相愛則鄉<lb/>
<pb n="KR3k0027_WYG_028-21b"/>
役又在民夫此五役悉萃於斯民之身其法亦㡬於勞<lb/>
民矣然當時之民非惟不以為勞且欣然相與從事於<lb/>
其間公田之先治而雨我之願不能忘入執於宫功同<lb/>
稼之驩不容釋是果何術以使之也推原其故亦其仁<lb/>
厚之澤愛敬之風所以浹洽人心而鼔舞斯民者固超<lb/>
軼乎是法之外有非徒法者所可例言役法貴乎公有<lb/>
公法有公道揭之象魏正大無私著之令典明白可㨿<lb/>
此役法之所謂公法也州縣奉行無所觀望强弱相安<lb/>
<pb n="KR3k0027_WYG_028-22a"/>
不容請托此役法之所謂公道也惟其立是法於朝廷<lb/>
者旣出於公而用是法於州縣者亦出於公則有産有<lb/>
役孰得而辭之當為而為孰得而却之則戸之出等者<lb/>
一倍再倍可也力之不及者或充而或歇可也持守是<lb/>
意金石不移保守此公毫髪不爽則雖有挾勢以規避<lb/>
者烏得而幸免雖無夤緣以請托者不至於受困則人<lb/>
心惟公法之信公道之畏也<lb/>
在朝廷在州縣立役法之公者在朝廷行役法之公者<lb/>
<pb n="KR3k0027_WYG_028-22b"/>
在州縣夫役之為法所以均天下之力也役使不均則<lb/>
有從事獨賢之嘆烏可以一毫私意用乎其間是以賢<lb/>
人君子相與講明是法於朝也則必得其大公至正之<lb/>
體經久常行之道以為天下利而若守若令誠能恪謹<lb/>
而奉行之一意而遵承之則豪民各安其分富室不越<lb/>
其規而善者良者皆得以自立於其間矣否則蟻冗一<lb/>
開潰裂四出倖門一啓夤緣揵至始紛紛擾擾而牒訟<lb/>
山積矣<lb/>
<pb n="KR3k0027_WYG_028-23a"/>
　　　偶句<lb/>
　　　　有議役之公法<lb/>
　　　　有差役之公道<lb/>
　　　　論役之法固有以勞乎民<lb/>
　　　　用役之法當有以便乎民<lb/>
　　　　古者民養於官故役法皆利民<lb/>
　　　　後世民皆自養故役法皆害民<lb/>
　　　　役法不必多議也能立至公之意足矣<lb/>
<pb n="KR3k0027_WYG_028-23b"/>
　　　　役法不患難行也能存至公之道足矣<lb/>
　　　警段<lb/>
毋以私意害公甚矣役之為法至不可以不公也而所<lb/>
以行其法者尤不可以或私也茍州縣之間一失於觀<lb/>
望一溺於苞苴一惑於吏奸則不得行其所謂公者矣<lb/>
利害霄壌髙下易位而富家大室日娛宴遊中産下户<lb/>
日困奔走彼則志得而意滿此則破産而鬻業吁一念<lb/>
之私貽毒若是哉<lb/>
<pb n="KR3k0027_WYG_028-24a"/>
　　　偶句<lb/>
　　　　法無新舊便民者良<lb/>
　　　　論無彼此適時者至<lb/>
　　　　古者役民之法簡而不窮其力<lb/>
　　　　後世役民之法詳而皆竭其力<lb/>
　　　事證<lb/>
古今繁簡利害古之役繁乎後之役繁乎曰亦古之役<lb/>
繁爾周人五兩軍師之法具則在民者有兵役社田追<lb/>
<pb n="KR3k0027_WYG_028-24b"/>
胥之法具則在民者有徒役均田均役之法具則在民<lb/>
者有工役有府史胥徒而胥役在民矣有比閭族黨而<lb/>
鄉役在民矣此五役悉萃於吾民之身其法亦㡬於繁<lb/>
矣然當時之民非惟不以為勞而且以為樂雨我公田<lb/>
遂及我私之詩皆出於誠心而于貉獻<graphic n="KR1807" url="https://raw.githubusercontent.com/kanripo/KR-Gaiji/master/images/KR1807.png" mimeType="image/png"/>宫功入執之<lb/>
詠欣然於閭巷是孰使之然哉自周以降役未必重於<lb/>
古也而斯民往往有不堪之嘆借曰南門之役春秋所<lb/>
怨閭左之戍秦民苦之固不足議矣有如漢唐盛時不<lb/>
<pb n="KR3k0027_WYG_028-25a"/>
知㡬倍之省於周也自今觀之漢亭有長鄉有三老嗇<lb/>
夫游徼職敎化者不責以獄訟收賦稅者不責以警捕<lb/>
事簡而易辨而且有祿秩之榮或自鄉有秩而補太守<lb/>
卒吏或自鄉嗇夫而補太守卒吏其為役亦便矣雖力<lb/>
役之法未改秦舊大臣之子亦均其勞然隨方調兵無<lb/>
逺出也出錢代更無自行也非便乎唐役九嵗不過二<lb/>
旬加役則免租調坊正之屬往往有朱衣象簡之榮或<lb/>
授以下州刺史或授以司馬令承其為役亦便矣雖右<lb/>
<pb n="KR3k0027_WYG_028-25b"/>
豪之詩悍吏追呼古體之用白頭戍邊然為里正者得<lb/>
免徭役之煩𨽻龍武者皆蠲出戍之調非便乎夫古之<lb/>
役繁而民宜病後之役簡而民宜便今繁者反以為便<lb/>
而簡者反以病告何耶大扺古者之民官所養也故役<lb/>
法皆民之樂趍後世之民自為養也故役法非民之所<lb/>
便此利病之所以不同也<lb/>
歴代保伍之制保伍之法肇於黄帝備於成周破於齊<lb/>
而大壞於秦自九夫為井十都為州所以同風俗齊巧<lb/>
<pb n="KR3k0027_WYG_028-26a"/>
拙通有無情性由之而親生産由之而均歴唐虞夏商<lb/>
以迄於周井田鄉遂之制尤為大偹司徒所掌在國中<lb/>
則有比閭族黨之法在郊野則有里正鄼鄙之制其紏<lb/>
合斯民使之相保相受相葬相救相賙相賔正其相反<lb/>
之罪辨其遷徙之宜而已他無責焉自周東遷此意浸<lb/>
失齊有什伍之法管仲以是寓軍政國有十五鄉郊内<lb/>
郊外皆置官必使奔亡者無所暱遷徙者無所容而法<lb/>
意與成周大異矣至商鞅相秦開阡陌破井田民始困<lb/>
<pb n="KR3k0027_WYG_028-26b"/>
於役故董仲舒曰月為更卒縣吏已復為正一嵗屯戍<lb/>
力役三十倍於古自是役法遂為擾民矣唐太宗立口<lb/>
分業田置里正坊正材正責之按比户口課殖農桑檢<lb/>
責非違催驅賦役自授田之法旣壊民之救死猶恐不<lb/>
贍一不勝任罪戾加之其擾民為如何耶<lb/>
役法是非不同今觀有周因夫而授田因田而定賦因<lb/>
賦而起役至不茍也故八家皆私百畆而天下無甚富<lb/>
甚貧之民使民不過三十而天下有餘財餘力之頌法<lb/>
<pb n="KR3k0027_WYG_028-27a"/>
意便民有如此者乃若漢人卒守踐更之制不敢於輕<lb/>
用其民似矣然去秦未逺阡陌旣開限田之制不行而<lb/>
兼并之弊莫禁豈非徒善不足以為政乎唐人口分世<lb/>
業之制使民各有常産得矣然其後代十五防河四十<lb/>
營田民苦重役至有終其身者豈非徒法不能以自行<lb/>
乎<lb/>
祖宗差役顧役差役顧役二說相為變更也久矣其原<lb/>
委可致而知也國初里正主督租税役滿更入衙門或<lb/>
<pb n="KR3k0027_WYG_028-27b"/>
典府庫或運官物行之浸久弊端百出故生民之苦無<lb/>
重於里正衙前韓公琦言之里正衙前有五七年一次<lb/>
者有十貫入重難者蔡公㐮言之然此特言其害爾未<lb/>
有顧募之説也蓋自蜀士有民苦重役不苦重税之説<lb/>
而韓綘得之治平之詔謂差役仍重勞逸不均實絳有<lb/>
以啓之也役法之議昉乎此矣熙寧初吳充極言衙前<lb/>
之患於是絳以顧役之策言之正金陵而差役始罷是<lb/>
顧役之説始於李戒主於韓絳而行之者荆公也免役<lb/>
<pb n="KR3k0027_WYG_028-28a"/>
之法自古無之荆公謂其法出於周官蓋熙寧新法例<lb/>
以周官文其法也然平估至於室廬檢括及於車馬裒<lb/>
多以為寛剰厚積以為封樁故楊繪謂顧役難行其説<lb/>
有五劉摯謂助役之法其害有十當時湖陽之令有以<lb/>
不便而去官者東明之民有以科率不當遮宰相而自<lb/>
言者鎮定之民有拆賣屋木以納免役之錢者其人情<lb/>
不樂可知也<lb/>
　　　典故<lb/>
<pb n="KR3k0027_WYG_028-28b"/>
里正保長病民方今里有正以除盗詰奸為事保有長<lb/>
專任催科之責則有名猶古也其役之者視資産之崇<lb/>
卑以為先後之次則其均猶古也然而為長吏者不能<lb/>
體朝廷優卹民隠之意而責任於猾胥不論貧富不均<lb/>
勞役富而賂厚者則歇久而不差貧而賂薄者則歇暫<lb/>
而復役租賦使之督而其間有亡者則代其輸冦盗使<lb/>
之捕而其間有不獲者則如其罪大抵百金之産盡於<lb/>
一役千金之産盡於再役編民嗷嗷資業破壞至於逃<lb/>
<pb n="KR3k0027_WYG_028-29a"/>
亡趣辨廹急而加之箠辱民以良家充役而官以賤𨽻<lb/>
視之一議差役百端規避無以利之而反以害之則其<lb/>
憚為也何怪哉<lb/>
當䘏中産之家夫豪貴之家占田踰制也蓄財過厚也<lb/>
凡受其頥指氣使無一不滿其意而其貧者又耕其田<lb/>
而受其役則豪貴者固不憚差役而貧者又差之所不<lb/>
及也所最可憫者其惟中産之家乎以中産之家而克<lb/>
重役則有破家而蕩業者矣欲其法之盡善莫若倍其<lb/>
<pb n="KR3k0027_WYG_028-29b"/>
差役於豪貴而於中産則寛之則是法也何其不可行<lb/>
於久逺哉若夫催科之有逃亡而抑之備償此無不近於<lb/>
人情非所謂恤民之政也古者荒政十有二以聚方民<lb/>
而有薄征弛力之說而况貧而逃亡又使執役之人為<lb/>
之代償乎<lb/>
民困役為義役說以使民民忘其勞巧以使民不窮其<lb/>
力義役一事見之矣人之以義相率而竭力奉上固前<lb/>
代之所未有謂其弊者何哉蓋今之役法非獨一催科<lb/>
<pb n="KR3k0027_WYG_028-30a"/>
而已官府不時之需胥徒額外之取中産之家困於一<lb/>
役上産之家困於再役民不堪其役乃私相告語曰與<lb/>
其蕩析以應官府之命孰若不愛其力以求一旦之安<lb/>
也與其重賄賂以厭胥徒之欲孰若同出其力以自保<lb/>
於一鄉也故淅之義役人皆以其意為可喜吾獨以其<lb/>
意為可悲何則使公家無重役民間素不罹其害則民<lb/>
其相率為是乎今之法莫若責縣令以寛民之力昔劉<lb/>
平為全椒令而人至减年以就役其必有道矣使天下<lb/>
<pb n="KR3k0027_WYG_028-30b"/>
之役法皆如是又奚義役為哉<lb/>
鄉司乞取之弊鄉司雖至微至賤而其關乎民事有最<lb/>
切故九鄉司知廣狹之地人戸之虛實賦役之重輕皆<lb/>
所以熟講而精究往往民間之事官司所不能知者惟<lb/>
以所供為是官司之事人戸所不能名者惟以鄉司所<lb/>
陳為實差役有定叙鄉司取乞之厚則降甲為乙而可<lb/>
以倖免鄉司有求不獲則陞貧而為富而不容陳訢於<lb/>
是産去而税存田多而役少富室之家常逸樂而貧薄<lb/>
<pb n="KR3k0027_WYG_028-31a"/>
之家常困苦因之破産蕩業不能聊生<lb/>
　　　偶句<lb/>
　　　　賄賂交輸於吏舍而富者卒免<lb/>
　　　　差役總歸於弱戸而充者立貧<lb/>
　　　　自官之征擾於役者日苛而後民不堪於從役<lb/>
　　　　自民之求免於役者日衆而後吏始利於差役<lb/>
　　　結尾<lb/>
定役貴於嚴禁今日能重兼并之禁嚴詭計之令則田<lb/>
<pb n="KR3k0027_WYG_028-31b"/>
制可得而推考公推排之典重囑托之罪則役法可得<lb/>
而均平然則嚴是禁也當自貴顯始不當責之下户當<lb/>
自豪富始不當責之貧民或者猶曰安富恤貧法當並<lb/>
舉要之㷀獨之哀尤急於富人之哿計國者當知先定<lb/>
其役毋使汚吏並立為奸則仁政庻乎其可行經制庻<lb/>
乎其可守而平民之病於賦役者庻乎其有瘳矣傳曰<lb/>
屋漏在上知之在下惟為民父母者亟圖之<lb/>
當求加惠之實為今之計誠不必求法之變求法之弊<lb/>
<pb n="KR3k0027_WYG_028-32a"/>
而去之足矣誠不必貽咎於民自反乎上之未至足矣<lb/>
茍惟自反其未至則凡前日習而不察之政當一掃而<lb/>
空之使忠厚之意旣孚則為法之地益立役以義名者<lb/>
始聽其自為與否惟求吾所以加恵之實有以勝法可<lb/>
也誠如是常田官田可不必籍而斯民之力無一日而<lb/>
不歸於官舉民田百之二以為公田可不必取而斯民<lb/>
之心無一日而不在於公逺近一心上下同力則民之<lb/>
愛戴其上而樂為之用者不特一鄉役而已執事於論<lb/>
<pb n="KR3k0027_WYG_028-32b"/>
思之際誠以此請有以去其弊則經久可行之利得矣<lb/>
在郡縣得人今日言差役之弊者則曰保正任煙火盗<lb/>
賊之重難而加以雜色之科故保長任催科之煩難而<lb/>
重以逃絶畸零之代細故向之充役費以百今之充役<lb/>
費以千推原其弊皆由丞簿失職合是二職而論之則<lb/>
賦役之為弊其責固有在矣誠使簿之與丞各得其人<lb/>
皆任其責則産薄必詳於勾稽朱鈔必勤於銷注使物<lb/>
力有考賦役無差可以厚民生以固國本實昔有任臨<lb/>
<pb n="KR3k0027_WYG_028-33a"/>
淄簿者不以里正督廹而催科可為天下法是豈今日<lb/>
居哦松之任處栖棘之寄者獨無若人而出乎昔范公<lb/>
純仁諫温公變差役之法曰宰相當求賢才布列庻位<lb/>
則法度雖有不便亦無所害茍不得人雖付以良法若<lb/>
失先後之次亦足以病民然則欲寛鄉役之法當自郡<lb/>
縣得人始也<lb/>
　<lb/>
　<lb/>
<pb n="KR3k0027_WYG_028-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書㑹元截江網卷二十八<lb/>
</p>
<p>
</p>
  </div>
</body>
</text>
</TEI>
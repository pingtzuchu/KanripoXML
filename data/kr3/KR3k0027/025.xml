<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書㑹元截江網卷二十五</head> <lb/>
    <p>
<pb n="KR3k0027_WYG_025-1a"/>
欽定四庫全書<lb/>
　羣書㑹元截江網卷二十五<lb/>
　　馬政<lb/>
　　　歴代事實<lb/>
周校人掌王馬之政辨六馬之屬　趣馬掌贊正良馬<lb/>
而齊其飲食簡其六廏掌駕説之頒下四時之居治以<lb/>
聽馭夫　巫馬掌養疾馬而乗治之　牧師掌牧地皆<lb/>
有厲禁而頒之　廋人掌十有二閑之政令　圉人掌<lb/>
<pb n="KR3k0027_WYG_025-1b"/>
教圉人養馬芻牧之事<hi>並周禮</hi>晉侯乗小駟鄭入也慶鄭<lb/>
曰古者大事必乗其產生其水土而知其人心安其教<lb/>
訓而服習其道惟所納之無不如志今乗異產以從戎<lb/>
事及懼而變將與人易進退不可周旋不能弗聴及戰<lb/>
于韓原晉戎馬還濘而止故及於敗<hi>左傳</hi>楚子使椒舉如<lb/>
晉求諸侯晉侯勿許曰晉有其三不殆國險而多馬齊<lb/>
楚多難何鄉而不濟司馬侯曰冀之北土馬之所生無<lb/>
興國焉恃馬與險不可以為固也<hi>昭四年</hi>衛文公秉心塞<lb/>
<pb n="KR3k0027_WYG_025-2a"/>
淵騋牝三千<hi>詩鄘風</hi>駉頌僖公也務農重穀牧於坰野駉<lb/>
駉牡馬在坰之野<hi>詩魯頌</hi>秦之先曰非子好馬及蓄善養<lb/>
息之周孝王使主馬於汧渭之間馬大蕃息<hi>史記</hi>漢太僕<lb/>
牧師諸苑三十六所分布西邊以郎為苑監官養馬三<lb/>
十萬擇取教習以給六廏<hi>漢儀注</hi>靈州有可竒苑號非苑<lb/>
顔曰苑謂馬牧也鴻門有天封苑襄平有牧師官太原<lb/>
有家馬官瓉曰漢有家廏一廏萬匹<hi>地理志</hi>家馬齊王供<lb/>
天子私用非大祀戎事軍國所須故謂之家馬<hi>百官表注</hi>髙<lb/>
<pb n="KR3k0027_WYG_025-2b"/>
文景循古節儉廏馬百餘匹<hi>貢禹䟽</hi>景帝六年匈奴入上<lb/>
郡取苑馬<hi>本紀</hi>武帝以西河上郡為萬騎太守　太初二<lb/>
年籍吏馬補車騎馬<hi>本紀</hi>兩將軍之出塞閲官及私馬凡<lb/>
十四萬匹而後入塞者不滿三萬匹迺置大司馬位大<lb/>
將軍驃騎皆為大司馬後竟不復伐匈奴以漢馬少故<lb/>
乆不伐胡<hi>霍去病傳</hi>誅北地太守以下而令民得畜邊縣官<lb/>
假馬母三嵗而歸息什一以除告緍用充入新秦中車<lb/>
騎馬乏縣官錢少買馬難得迺著令令封君以下至三<lb/>
<pb n="KR3k0027_WYG_025-3a"/>
百石吏以上差出牡馬天下亭亭有畜字馬嵗課息<lb/>
<hi>食貨志</hi>武帝時擊大宛馬死畧盡其令天下諸亭養母馬<lb/>
欲令其繁孳又作馬上弩機闗令悉罷之昭帝元鳳元<lb/>
年詔頒省乗輿及苑馬以補邊郡三輔傳馬其令郡國<lb/>
毋歛今年馬口錢<hi>本紀</hi>東漢馬援好騎善别名馬於交趾<lb/>
得駱越銅鼔乃鑄為馬式還上之因表曰行天莫如龍<lb/>
行地莫如馬馬者甲兵之本國之大用安寜則别尊卑<lb/>
之序有變則濟逺近之難有詔致於宣政殿下以為馬<lb/>
<pb n="KR3k0027_WYG_025-3b"/>
式<hi>本紀</hi>唐馬者兵之用也監牧所以畜馬也其制起於近<lb/>
世唐之初起得突厥馬二千匹又得隋馬三千於赤岸<lb/>
澤徙之隴右監牧之制始於此其官領以太僕初用太<lb/>
僕少卿張萬嵗領羣牧至開元初國馬益耗太常少卿<lb/>
姜晦乃請以空名告身市馬於六胡州率三十匹與一<lb/>
㳺擊將軍命王毛仲檢校内外閑廏知監牧使官吏憚<lb/>
之無敢犯初監馬二十四萬後乃至四十三萬從元宗<lb/>
東封東取牧馬數萬匹毎色一隊相間如錦繡天子才<lb/>
<pb n="KR3k0027_WYG_025-4a"/>
之其後突厥欵塞元宗厚撫之嵗許朔方軍西受降城<lb/>
為市以金帛市馬於河東朔方隴西牧之既雜以胡種<lb/>
馬乃益壯天寳後諸軍馬動以萬計皆謂秦漢以來唐<lb/>
為最盛天子又鋭志武事遂弱西北蕃德宗建中元年<lb/>
市闗輔馬三萬以實内廏憲宗元和十一年伐蔡命中<lb/>
使以絹二萬市馬河曲唐制天子十二閑為二廏曰鳳<lb/>
廏其後又増飛龍廏凡馬五千為上監餘為下監領之<lb/>
太僕其屬有牧監監有丞主簿直司團官牧尉等官其<lb/>
<pb n="KR3k0027_WYG_025-4b"/>
後又有監牧使閑廏使<hi>唐兵志</hi>髙宗令天下自王公及齊<lb/>
人人税百錢又弛天下馬禁不三年人間畜馬可五十<lb/>
萬即詔天下以所税口錢市之若王師大舉一朝可用<lb/>
<hi>魏元忠封事</hi>王忠嗣在朔方主互市輙髙價馬直諸蕃争來<lb/>
市故番馬寢少唐軍精及鎮河隴又請徙朔方凡千騎<lb/>
以實軍迄天寳末益孳息<hi>本傳</hi>五代唐明宗問范延光馬<lb/>
數對曰三萬五千帝嘆曰太祖在太原騎兵不過七千<lb/>
今有鐵馬如此而不能使九州混一是吾養士練將之<lb/>
<pb n="KR3k0027_WYG_025-5a"/>
不至也延光曰國家養馬太多一騎之費贍步兵五人<lb/>
騎無所施徒費國力<hi>五代史</hi>
　　　偶句<lb/>
　　　　丘甸之間各出戎馬則周之馬在民間者也<lb/>
　　　　阡陌之間有馬成羣則漢之馬在民間者也<lb/>
　　　　提封百萬井出馬四萬匹周之馬所以盛<lb/>
　　　　置苑三十六養馬三十萬漢之馬所以蕃<lb/>
　　　　漢馬既少不復征邉<lb/>
<pb n="KR3k0027_WYG_025-5b"/>
　　　　周馬既同遂可攘敵<lb/>
　　　　種戎齊道孰駑孰良<lb/>
　　　　晉分汧渭孰磽孰沃<lb/>
　　　　貞觀中馬蕃息至七十萬者張萬嵗之力也<lb/>
　　　　開元間馬増至四十三萬者王毛仲之力也<lb/>
　　　　武帝興絶漠之師卒至於籍吏民之馬以補<lb/>
　　　　　車騎之乏<lb/>
　　　　德宗遣闗外之戍遂至於籍將家之馬以増<lb/>
<pb n="KR3k0027_WYG_025-6a"/>
　　　　　廏牧之騎<lb/>
　　　　汗馬之竒必在於宛城<lb/>
　　　　龍媒之種多出於西域<lb/>
　　　　六朝置區於閩越藏之内地是東南之牧地<lb/>
　　　　　也<lb/>
　　　　錢氏置監於婺女號為馬海亦東南之牧地<lb/>
　　　　　也<lb/>
　　　　市易之務未廣則王忠嗣之故智可用也<lb/>
<pb n="KR3k0027_WYG_025-6b"/>
　　　　牧養之方未盡則張萬嵗之遺法可舉也<lb/>
　　　　宣王修車馬之備故能復文武之境土<lb/>
　　　　武帝藉苑馬之用故能哭單于於陰山<lb/>
　　　　漁陽之勁馬不能拒子儀於長安<hi>唐禄山傳</hi>
　　　　苻融之鐵騎不能蹙謝安於肥水<hi>晉載記</hi>
　　　　非衛之河湄不足致騋牝之盛<lb/>
　　　　非魯之坰野不能產驪黄之美<lb/>
　　　　教吳以乗車呉豈無馬乎<lb/>
<pb n="KR3k0027_WYG_025-7a"/>
　　　　㳺闕四十乗楚豈無馬乎<lb/>
　　　皇朝事實<lb/>
太祖初五代募民盜戎人馬官給其直欲崇信保境𠡠<lb/>
沿邊諸民禁民毋得出塞侵盜前所盜馬盡令還之由<lb/>
是夷狄畏慕不敢内侮<hi>長編</hi>五代監牧多廢失其守國馬<lb/>
無復蕃息時但有左右飛龍院上始置養馬二務嵗遣<lb/>
中使詣邊州市馬自是閑廏始充矣<hi>通畧</hi>太宗既平太原<lb/>
遂觀兵范陽得汾晉燕薊之馬凡四萬二千餘匹國馬<lb/>
<pb n="KR3k0027_WYG_025-7b"/>
增多乃詔於景陽門外新作四監名曰天駟監左右各<lb/>
二内廏馬既充牣始分置諸州牧養○詔中書趙守倫<lb/>
優給價和買在京及諸民間私馬於是得十七萬三千<lb/>
五百七十九匹<hi>長編</hi>又詔嵗於沿邊郡市馬償以善價内<lb/>
屬戎人驅馬詣闕下者悉令縣次續食以優之始聞富<lb/>
人皆私市之致戰騎多闕自今一切禁之雍熙二年幸<lb/>
天駟監閲馬詔宰相樞密三司節度使上將軍樞密直<lb/>
學士軍校自選名馬既而帝親賜勞之歴四監而還<hi>㑹要</hi>
<pb n="KR3k0027_WYG_025-8a"/>
淳化二年上謂侍臣曰國家畜馬備邊最為急務而諸<lb/>
州牧監嵗多瘐死養餌失時枉致疾斃近令取數十槽<lb/>
致殿廷令圉人視其芻秣教以醫養之法庶革其弊<hi>寳訓</hi>
内侍趙守倫請令諸州牧龍坊畜牝馬萬五十匹逐水<lb/>
草放牧不費芻秣所生駒子可資軍用詔從之自是牧<lb/>
馬頗蕃息<hi>長編</hi>真宗時改為監以地名之自河北至許州<lb/>
軍鎮凡一十八監始置羣牧司總内外馬政景德間真<lb/>
宗曰國馬戎事之本宜得大臣總領知樞密院事陳堯<lb/>
<pb n="KR3k0027_WYG_025-8b"/>
叟作羣牧議以獻勒石大名監命堯叟充羣牧制置使<lb/>
大中祥符四年知河南府馬極言官市芻粟望増給<lb/>
其直陳堯叟曰増直以市不若徙馬他所上曰馬及十<lb/>
萬當且止也王旦曰聴民間畜養官有緩急以本直市<lb/>
之猶外廏耳馬知節曰馬多不精多蕃駑弱其費愈甚<lb/>
上然之<hi>並同上</hi>仁宗時楊崇勲兼羣牧使屬天下乆罷兵<lb/>
有言鬻廏馬者崇勲曰馬者兵之用而戰之備也雖無<lb/>
事其可去耶議遂格丁度為羣牧使請下令河東京<lb/>
<pb n="KR3k0027_WYG_025-9a"/>
東京西淮南籍丁壯為兵處有能畜一戰馬與免二丁<lb/>
仍不升户口戍備緩急如此則國馬蕃矣去薛向為陜<lb/>
西轉運副使兼制置解鹽又提舉買馬監牧向吏事鋭<lb/>
精市鹽扵官為斤三千三百一十餘萬市馬於邊為匹<lb/>
四萬五千<hi>並同上</hi>英宗治平四年唐介知太原請於交城<lb/>
縣置馬監詔比部員外郎崔台符相視得汾州故牧地<lb/>
三千餘頃其千二百餘頃民以租佃者令入租以給寒<lb/>
月芻豆已從介請置監自沙苑發牝馬五百匹往交城<lb/>
<pb n="KR3k0027_WYG_025-9b"/>
上謂文彥愽曰馬政未盡善繇羣牧判官非其人且不<lb/>
乆任無以責成效令中書擇人充使卿舉判官冀國馬<lb/>
蕃息以給騎兵遂以台符權衡羣牧判官<hi>同上</hi>神宗熙寜<lb/>
八年察訪使曾孝寛言慶厯八年嘗詔河北州軍坊郭<lb/>
第三等鄉村第二等毎户養被甲馬一匹以備非時官<lb/>
買乞檢㑹施行户馬法始於此<hi>同上</hi>孫永為河北陜西轉<lb/>
運使時以軍用不足以解鹽市馬别為一司外臺不得<lb/>
與永奏曰監馬國之大計使主者專其柄既無以統𨽻<lb/>
<pb n="KR3k0027_WYG_025-10a"/>
茍為非法孰從而制之<hi>同上</hi>徽宗元符二年初黎州嵗市<lb/>
馬於邊有司倖賞率以駑馬充數紹聖中秦州都大茶<lb/>
馬眉山程之邵始精揀汰仍以八月至四月為限而以<lb/>
羨餘茶轉入熙秦市戰騎由是馬多而茶息厚此法著<lb/>
為令至是之邵復領茶馬市既對上詢以馬政之邵曰<lb/>
戎俗食肉飲酪故貴茶而病於難得願禁沿邊鬻茶專<lb/>
以蜀產易上乗從之未幾獲良騎增茶課四百萬緡<hi>長編</hi>
髙宗紹興二年上謂吕頤浩曰復孳蕃牧當就水草地<lb/>
<pb n="KR3k0027_WYG_025-10b"/>
是日條畫欲於饒州近四望山等處為牧地郡守帶提<lb/>
領選差使臣五員專管牧養事上曰兵以馬政為先開<lb/>
元間至四十萬匹當時用一縑易一馬亦要得人又曰<lb/>
如王毛仲陳馬若錦繡其盛如此<hi>聖政</hi>七年廣西進出格<lb/>
馬十匹御批留一匹餘付殿前司上曰朕所留一匹幾<lb/>
似代北所生廣西亦有此馬則馬之產者不必西北可<lb/>
知上因論春秋列國不相通所用之馬皆取於國中而<lb/>
已申公巫臣使於呉與其射御教呉乗車則是雖吳亦<lb/>
<pb n="KR3k0027_WYG_025-11a"/>
自有馬今必在於產馬之地求之則馬政不修故也<hi>同上</hi>
十三年秦檜奏牧馬事上曰此事全在得人朕令楊忠<lb/>
憫管馬五十匹忠憫不理㑹得牧養一年之間死損俱<lb/>
盡後得張延壽付之更無死損以此知全在得人則事<lb/>
無不濟矣<hi>係年錄</hi>十三年上宣諭曰自來人説南方不宜<lb/>
牧馬昨朕自措置令養馬今方二三年間已得駒數百<lb/>
匹如此數年之後不患馬不蕃上又曰國家自有故事<lb/>
京師只城門外便有孳牲監毎年所得甚多祖宗用意<lb/>
<pb n="KR3k0027_WYG_025-11b"/>
可見也<hi>聖政</hi>十九年進呈牧馬賞罰格上曰牧馬孳生為<lb/>
利甚溥朕於近地親令牧養今已見效毎嵗生駒皆是<lb/>
好馬若得牧馬萬匹分與諸軍牧養數年間便可濟用<lb/>
既免綱馬逺来所損且無官兵賞給之費○二十九年<lb/>
户部申諸路州軍營田稻麥乞就便支充馬料免變糴<lb/>
見錢起發事上曰此事極省便馬料稻麥嵗計至多其<lb/>
他更有合節減處亦宜措置可散令諸軍牧養并罷其<lb/>
吏卒於此嵗計所省萬數似不為小補<hi>並同上</hi>范成大舊<lb/>
<pb n="KR3k0027_WYG_025-12a"/>
法馬以四尺三寸為限詔加至四寸已上公謂互市四<lb/>
十年不宜驟改論奏再三仍條馬政革弊事皆報可<hi>言行</hi>
<hi>録</hi>孝宗淳熙三年五月進呈步軍司相度牧馬去處上<lb/>
曰前日牧馬官辭朕戒以愛䕶馬常如愛䕶己身飢飽<lb/>
勞佚各隨時調節龔戍良等奏云陛下留神馬政曲盡<lb/>
物情不惟戒飭主者使之用心如聖言及此其仁不可<lb/>
勝用矣<hi>聖政</hi>朝廷買馬横山嵗久弊積邊民告病而馬不<lb/>
時至至者多道死張拭究其利病得六十餘條皆有以<lb/>
<pb n="KR3k0027_WYG_025-12b"/>
窮其根穴而事為之防由是諸蠻感悦争以其善馬來<lb/>
嵗額率常先期以辦而馬無留滯人知愛惜遂無復死<lb/>
道路者<hi>同上</hi>寜宗開禧元年十月復置和州馬監<hi>㑹要</hi>
　　　偶句<lb/>
　　　　曹寳臣立馬社之制而後人以為法<lb/>
　　　　王安石創户馬之令而天下受其弊<lb/>
　　　　建隆市馬於邊州而足以充閑廏之數<lb/>
　　　　嘉祐市馬於陜西而足以補京畿之闕<lb/>
<pb n="KR3k0027_WYG_025-13a"/>
　　　　稻麥充料有補嵗計髙宗之重馬政也<lb/>
　　　　茶貨愽易甚為國利孝宗之重馬政也<lb/>
　　　　太宗謂畜馬備邊之急而芻秣於禁殿<lb/>
　　　　真宗謂國馬戎事之本而總領於大臣<lb/>
　　　　以汾州三千餘頃為牧地者英宗之重馬政也<lb/>
　　　　以河南三萬餘頃為牧地者神宗之重馬政也<lb/>
　　　　天聖間聴民間市易與外廏無以異<lb/>
　　　　康定間詔民間畜馬與漢令無以異<lb/>
<pb n="KR3k0027_WYG_025-13b"/>
　　　經傳格言<lb/>
仲夏㳺牝别羣則縶騰駒班馬政去季秋天子習五戎<lb/>
班馬政<hi>禮記月令</hi>有馬阡陌之間成羣乗牝牡者擯棄而不<lb/>
復㑹聚天子為伐胡故盛養馬馬之往來食長安者數<lb/>
萬匹卒掌者闗中不足迺調旁郡<hi>漢食貨志</hi>
　　　名臣奏議<lb/>
當嚴牧馬之政李覺上太宗言曰夫冀北燕代馬之所<lb/>
生敵人之所恃也故制敵之用實資騎兵為急議者以<lb/>
<pb n="KR3k0027_WYG_025-14a"/>
為欲國之多馬在啗戎以利使重譯而至焉然市馬之<lb/>
費嵗益而廏牧之數不加者蓋失其生息之理也今軍<lb/>
伍中牝馬乗多而孳息之數尤鮮者何也皆云官給秣<lb/>
飼之費不充又馬多產則羸弱駒能食則侵其芻粟馬<lb/>
母愈瘠養馬之卒有罪無利是以駒子生乃令飲灰而<lb/>
死國家縱未暇别擇牝馬以分畜牧宜且減市馬之半<lb/>
直賜養駒之將卒増為月給俟其後納馬即上焉則是<lb/>
貨不出國而馬有滋也<lb/>
<pb n="KR3k0027_WYG_025-14b"/>
牧馬貴得人仁宗朝呉奎等上言自古國馬盛衰皆以<lb/>
所任得人失人而已汧渭之間未嘗無牧而非子獨能<lb/>
蕃息於周汧隴之間未嘗無牧而張萬嵗獨能蕃息於<lb/>
唐此前世得人之效也<lb/>
馬政不可廢文彥愽上神宗曰國之大事在祀與戎戎<lb/>
事之中馬政為重馬之有牧其來尚矣禹貢云萊夷作<lb/>
牧周官云牧田在逺郊之地宣王中興之主則有考牧<lb/>
之詩禧公遵伯禽之法則有在坰之頌蓋日中而出所<lb/>
<pb n="KR3k0027_WYG_025-15a"/>
以遂物性而宜生息也漢唐之盛牧監實繁祖宗以來<lb/>
修舉甚至熙寜元年陛下特降詔㫖創定南北監牧使<lb/>
設官振職其制益嚴若有未至當以時增修而近嵗議<lb/>
者乃欲賦牧地與農民歛其租課散國馬於編户責其<lb/>
孳息今取一時浮淺之議則廢之甚易他日却欲復祖<lb/>
宗之制則興之甚難<lb/>
當以茶愽馬孝宗臣寮言祖宗馬政茶馬司並用茶錦<lb/>
銀絹愽易番漢皆便近茶馬司不以茶錦專用銀幣甚<lb/>
<pb n="KR3k0027_WYG_025-15b"/>
非立法之意况茶為外界必用之物若不能依舊以茶<lb/>
貨及綵段愽易則銀寳多出外界甚非中國之利詔四<lb/>
川宣撫司參舊法措置<lb/>
　　　諸儒至論<lb/>
牧養貴得其宜詩美衛文公曰秉心塞淵騋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>三千夫<lb/>
塞故能誠淵故能通誠於己而通於人所以致物之多<lb/>
也唐之國馬惟得一能臣而掌之不數十年而其多過<lb/>
於二百倍由其職任之專也傳曰冀北土馬之所生夫<lb/>
<pb n="KR3k0027_WYG_025-16a"/>
馬必生於邊隅而食於苦寒之地稍遷之中國則莫能<lb/>
壯也三代諸侯之國雖能有馬以春秋之時考之未若<lb/>
晉之强也鄭之小駟出於河南不可乗唐養馬隴右<lb/>
非獨就水草之美蓋置之西戎之地以求其健也茍得<lb/>
其人而善其法豈有不蕃盛者乎<hi>唐監</hi>
馬不貴多而貴良兵貴精不貴衆馬貴良不貴多晉有<lb/>
天下名馬之國也而昔之立國於晉者不以馬之衆為<lb/>
勝負而常以少制勝蓋擇其良馬而不在乎多也方戰<lb/>
<pb n="KR3k0027_WYG_025-16b"/>
國時羣雄相吞兵車之徜徉乎四海馬之用亦急矣蘇<lb/>
秦之説魏王曰魏之武卒二十萬厮徒十萬騎五千匹<lb/>
其説楚也乃曰楚帶甲百萬車千乗騎萬匹夫養兵二<lb/>
十萬而騎止五千帶甲百萬而騎止萬匹其為計亦踈<lb/>
矣而二國之騎兵卒强於天下何耶以馬之多不如良<lb/>
之為愈<hi>陳良傳</hi>
　　　主意<lb/>
市養馬並舉有權宜之用有經乆之策當疆塲多故之<lb/>
<pb n="KR3k0027_WYG_025-17a"/>
日而惟騎戰馬政之計則是二者之策不可不兼施而<lb/>
並舉也何謂權宜之用邊事方殷步騎兼整則今日戎<lb/>
事之要而所謂車馬之修者不可緩也而欲養馬以為<lb/>
用則所不逮故莫若市馬之為便昔天聖中固嘗市馬<lb/>
於民間而有以為外廏者康定間固嘗市馬於上户以<lb/>
為其説可行矣今獨不可以是為權宜之用乎何謂經<lb/>
久之策平原曠野便馳輕車則他日規恢之務而所謂<lb/>
中國長技者不可廢也茍不養之以待用則何以為繼<lb/>
<pb n="KR3k0027_WYG_025-17b"/>
故亦在於養馬之為急昔太平中嘗置飛龍以畜牧矣<lb/>
景德中嘗置羣牧使以領牧矣今獨不可由是而求經<lb/>
乆之策乎<lb/>
在官在民不同古者之馬在民不在官後世之馬在官<lb/>
不在民在民者易蕃在官者易耗生於後世而欲復古<lb/>
誠不可以易論也古者畿方千里出戎馬四萬匹在諸<lb/>
侯則四千在卿大夫則四百取之田賦有餘用也阡陌<lb/>
開井田廢兵車不敢取田賦戎馬各從官給於是馬政<lb/>
<pb n="KR3k0027_WYG_025-18a"/>
日耗而外患生矣漢初稍復古制勸民養馬有一匹者<lb/>
復卒三人蓋居間則免三人之算有事則當三人之<lb/>
卒此内郡之制也至於邊塞則縱民畜牧而官不禁烏<lb/>
氏居塞則致馬數千羣橋桃居塞則致馬千匹于時内<lb/>
郡之盛則三十六苑分置西北自武帝征伐四夷馬大<lb/>
耗乏行一切之令自封君而下以次出馬則内郡庶民<lb/>
有馬者欲望復卒難矣令民得畜邊馬從官假馬母而<lb/>
歸其息十一則邊郡之欲廣畜牧者難矣故内郡不足<lb/>
<pb n="KR3k0027_WYG_025-18b"/>
則籍民馬以補車騎邊郡不足則發驢槖駝負食出玉<lb/>
闗輪臺之悔始修馬令吁亦晩矣<lb/>
　　　警段<lb/>
西北長於東南前代號蕃牧之盛非華山之陽則汧渭<lb/>
之間也非冀北之野則胡代之區也其原隰衍其水草<lb/>
美其地多風寒而馬力健其人習畜牧而馬性宜漢三<lb/>
十六苑唐四十八監後魏二百萬駟所以稱雄於當代<lb/>
者此其所長也國家職方所掌西不盡靈夏北不盡燕<lb/>
<pb n="KR3k0027_WYG_025-19a"/>
雲汗馬昆吾無從而至不過内取之中國外市之戎人<lb/>
而已况承平所謂監牧之地而南渡悉淪陷於敵人川<lb/>
廣置司道里遙逺責之程限而其力竭牧之沮洳而其<lb/>
性殊柴立而行載甲則汗其何以當北方之勁騎此其<lb/>
所短也<lb/>
馬之登耗係人蓋馬之生長雖有其地而馬之登耗實<lb/>
係乎人古之於馬政有校人以掌其屬又有牧人以掌<lb/>
其地又有廋人以掌其閑者豈有他哉誠以飢渴不能<lb/>
<pb n="KR3k0027_WYG_025-19b"/>
以自濟寒暑不能以自䕶動静出入不能自適茍不資<lb/>
人以均齊調一之鮮不戕賊其性夭閼其生者蓋凡為<lb/>
獸屬皆然而馬為尤甚<lb/>
土地有所不宜河南冀北之地水草豐而畜牧多故敵<lb/>
之馬常鋭宕昌横昌之監道里隔而愽易絶故吾之馬<lb/>
常弱況乎雜其羸瘠詭其名數而吾國之馬非如結駟<lb/>
連騎之馬矣行石則蹶行泥則陷而吾國之馬非如過<lb/>
都歴塊之馬矣遇午而飲遇晡而料而吾國之馬非如<lb/>
<pb n="KR3k0027_WYG_025-20a"/>
風雨不疲飢渴不困之馬矣<lb/>
物性不相得冀北之㳺鬣非漢淮之騶駒朔漠之騎士<lb/>
非江浙之芻牧馬徕於西夷而軍招於江淮之間固已<lb/>
物性之不相諳芻秣於卑濕之墟而驅騁於䟦履之險<lb/>
是又風土之不相得也<lb/>
　　　偶句<lb/>
　　　　霜蹄逐電<lb/>
　　　　露鬣追風<lb/>
<pb n="KR3k0027_WYG_025-20b"/>
　　　　天廏天駟則皆養馬之所也<lb/>
　　　　河東陜西則皆市馬之地也<lb/>
　　　　六月出征四牡騤騤<lb/>
　　　　牧野誓師駟騵彭彭<lb/>
　　　　就水草以蕃其息<lb/>
　　　　謹出入以節其性<lb/>
　　　　養之寛閑飼之水草<lb/>
　　　　時其燥濕謹其出入<lb/>
<pb n="KR3k0027_WYG_025-21a"/>
　　　　其地風寒而馬力勁<lb/>
　　　　其人習牧而馬性適<lb/>
　　　　鐵騎千羣四望如雲<lb/>
　　　　馳騁中原規恢舊物<lb/>
　　　　斯馬斯徂魯侯所用<lb/>
　　　　騋牝三千衛侯所蕃<lb/>
　　　　霜蹄霧鬣厯塊過都征行不可廢也<lb/>
　　　　追風逐電一日千里師旅不可闕也<lb/>
<pb n="KR3k0027_WYG_025-21b"/>
　　　　銀貨之低昻資直之減削所貿之馬未必皆<lb/>
　　　　　騏驥<lb/>
　　　　道里之繚繞芻秣之貿易所選之馬未必無<lb/>
　　　　　羸瘠<lb/>
　　　　冀北之馬號多於天下制其衝突者非可用<lb/>
　　　　　馬也<lb/>
　　　　山東之馬日馳二百里遏其馳驅者不容以<lb/>
　　　　　騎也<lb/>
<pb n="KR3k0027_WYG_025-22a"/>
　　　事證<lb/>
古者馬出於西北古者之馬多出於西北而不在於東<lb/>
南冀之北土馬之所生非并代乎汧渭之間馬之所蕃<lb/>
非秦隴之界乎駉駉牡馬在坰之野蓋兖州也秉心塞<lb/>
淵騋牝三千蓋衛州也漢於苑馬分布西北二邊故北<lb/>
地西河遼東諸郡皆有牧師而太原亦有家馬官自天<lb/>
子六廏以供乗輿餘悉養之邊郡唐自太原破突厥誅<lb/>
髙昌繼又以髙宗破髙麗擒百濟而其地西至焉耆北<lb/>
<pb n="KR3k0027_WYG_025-22b"/>
至隂山故牧監分布隴右而馬為最盛然則西北之出<lb/>
馬亦誠然也<lb/>
成周調息得人嘗觀周典夏官之職如廋人掌其閑之<lb/>
政圉師掌其牧之法既有牧師焉又有巫馬焉其建官<lb/>
如此之備也日中而出日昃而入其牧之也有時春祭<lb/>
執駒夏祭攻特其祀之也有禮飲食之齊居治之辨其<lb/>
為政如此之詳也夫是以生養蕃息而國賴其用<lb/>
漢馬政得失漢之苑馬分布於西北二邊牧養教習擇<lb/>
<pb n="KR3k0027_WYG_025-23a"/>
取其良以給天子之六廏故北地西河遼東諸郡皆有<lb/>
牧師以修戰備而太原亦有掌馬官自天子六廏以供<lb/>
乗輿餘悉養之邊郡武帝將有事於北伐益盛養馬以<lb/>
西河上郡為萬騎太守而馬政始兼掌於郡二千石<lb/>
矣當是時西京北秦並兼而有之馬非不足也自五將<lb/>
軍出塞之後竟以馬少乆不伐胡於是令民得畜邊縣<lb/>
官假馬毎限三嵗而歸息什一以除告緡之令然終不<lb/>
能補車騎之乏乃籍吏民馬而課息及天下矣夫漢之<lb/>
<pb n="KR3k0027_WYG_025-23b"/>
馬政自其分牧於邊苑而畜養之地得其宜寄牧於邊<lb/>
民而歸息之制為不廹至於籍取吏民之馬以補車騎<lb/>
則行此下策而計出無聊非惟民擾且不足以為軍用矣<lb/>
唐馬政修廢唐府兵之制當給馬者官與其直市之毎<lb/>
匹錢二萬五千刺史折衝果毅嵗周不任戰者鬻之以<lb/>
其錢更市不足則府供之此給錢以市也至府兵漸壞<lb/>
兵貧難致乃給以監牧之馬此給馬以用也大抵唐之<lb/>
馬政皆偏於官民無與焉始唐接周秦亂離之後承天<lb/>
<pb n="KR3k0027_WYG_025-24a"/>
下征伐之弊捜括殘疆僅得牝牡三千匹於赤岸澤徙<lb/>
之隴右始命太僕張萬嵗葺其馬政自貞觀訖於麟德<lb/>
四十年間至七十餘萬匹於是天下以一縑易一馬秦<lb/>
漢之盛未始聞也垂拱以來馬耗大半開元始命王毛<lb/>
仲為内外閑廏使牧養有法雲錦成羣復與麟德馬政<lb/>
數相等耳此唐牧於官而給於民也<lb/>
騎亦不足恃唐太宗嘗曰番兵惟勁馬奔衝漢兵惟强<lb/>
弩犄角信斯言也騎戰果利於番乎果利於漢乎李衛<lb/>
<pb n="KR3k0027_WYG_025-24b"/>
公亦曰番長於馬利於速鬭漢長於弩利於緩戰信<lb/>
斯言也騎戰果利於番乎果利於漢乎雖然騎亦有時<lb/>
而不足恃也苻堅鐵騎數萬而不能敵謝𤣥八千之衆<lb/>
單于十餘萬騎而不能禦李陵之步卒<lb/>
東南馬無益勝敗今之呉蜀自古未有用馬以興者孫<lb/>
權之在吳或得馬於交趾或得馬於髙麗而未聞以騎<lb/>
勝諸葛亮在蜀五出攻魏以八陣治軍旅而亦未聞於<lb/>
用馬宋文帝元嘉之薄伐髙麗奉詔獻馬八百沮渠<lb/>
<pb n="KR3k0027_WYG_025-25a"/>
蒙遜新羅百濟吐谷渾等皆受職以修貢取之不憚其<lb/>
險逺騎兵日以蕃息而段宏之虎牢之戰八千精騎一<lb/>
舉而淪喪劉恭之繼以千五百騎沒於汝陽陳髙祖之<lb/>
大建蕭摩訶亦以八千騎潰於吕梁則非無馬而豈救<lb/>
其潰沒淪喪哉其間獨陳慶之以五百騎破元韶以三<lb/>
千騎破元穆逐元顥於洛陽四十七戰平三十三城號<lb/>
用馬以克捷而河橋之敗不旋踵慶之僅以身免則馬<lb/>
誠無益於戰勝敗之數也<lb/>
<pb n="KR3k0027_WYG_025-25b"/>
南方不利騎戰自古南北戰争南方未聞以騎勝者蕭<lb/>
何之在闗中發巴蜀甲卒以争衡扵山東未聞巴蜀以<lb/>
馬勝也李陵之征匈奴舉荆楚勇士竒材劍客以深入<lb/>
單于未聞荆楚以馬勝也不特此爾楚莊居江陵而以<lb/>
左右㳺闕四十乗敗晉師呉壽夢居姑蘇而以偏兩之<lb/>
乗撓荆楚則以車戰取勝矣未聞取馬於他國而以騎<lb/>
勝也諸葛亮在蜀以八陣出入隴表震蕩中原王鎮惡<lb/>
在宋以舟師自河泝渭蕩平闗輔則用舟師陣法矣<lb/>
<pb n="KR3k0027_WYG_025-26a"/>
而非以騎勝也大概皆用我所長取我所有以制勝耳<lb/>
國朝馬政修廢國朝馬政畜於監牧者曰官馬散於編<lb/>
户者曰户馬市於邊郡者曰戎馬然與其畜之於民孰<lb/>
若市之於戎與其市之於戎孰若養之於官何者民間<lb/>
畜養指為外廏非不可也然馬多不精多蕃駑弱況民<lb/>
至受其害乎沿邊等郡估買番馬非不可也然加費<lb/>
益増牧數不加況戎反享其利乎此國朝所以重於監<lb/>
牧也騏驥有院天駟有監天廏有坊置羣牧司又置羣<lb/>
<pb n="KR3k0027_WYG_025-26b"/>
牧使此在内監牧之制自河北至許州已有十八監兩<lb/>
河陜西有都總管處復置一監太原交城又復置馬監<lb/>
既委羣牧司又委守倅兼領此在外監牧之制故陳堯<lb/>
叟作羣牧議勒石於監信知監牧馬便且急也熙寜大<lb/>
臣何人哉誤聴曽孝寛之説而棄文潞公之議舉祖宗<lb/>
七八十年營成之制一旦盡壞付農民以牧地散國馬<lb/>
於編户毎一都限馬五十匹十五年而足謂之保馬而<lb/>
郡縣阿附不一二年而足之天下騷然不勝其擾至煩<lb/>
<pb n="KR3k0027_WYG_025-27a"/>
天子有安石相誤之嘆噫其忍負之乎夫養馬於兵在<lb/>
成周未嘗不行在祖宗未嘗不用聴民畜養市以本<lb/>
直祥符制也詔能畜馬與免二丁嘉祐令也如是民何<lb/>
憚而不牧之夫何熙寜大臣急於争利一槩取民民始<lb/>
不堪爾迨至民馬已竭國用復闕於是求之外界而設<lb/>
茶馬之職焉市馬於戎雖不及牧之於官亦猶愈牧之<lb/>
於民此尚有可言也愚嘗考之國朝市馬戎馬之制始<lb/>
易以銅錢戎固獲其利次易以銀絹戎復獲其用今以<lb/>
<pb n="KR3k0027_WYG_025-27b"/>
摘山之利而市充廏之良戎人得茶不能以為我害中<lb/>
國得馬足以為我利亦濟用之良策初命李杞川蜀市<lb/>
茶蒲宗闗茶鳳易馬始蓋分任其事至郭茂恂言茶司<lb/>
立法以害馬政後遂專任其事是職既設茶課百萬獲<lb/>
馬萬匹其效亦可見矣不然元祐變法更革殆盡獨茶<lb/>
不廢者亦有以夫<lb/>
損馬益步寳元康定間西鄙用兵馬益不至四嵗市馬<lb/>
終三萬而已於是丁度之奏將欲畜馬於鄉兵葉清臣<lb/>
<pb n="KR3k0027_WYG_025-28a"/>
之獻言欲付馬於上户以今觀之皆不若宋祁田況二<lb/>
公之策為盡善也祁之策曰天下乆平馬益少遂請損<lb/>
馬而益步馬少則騎精步多則鬭健我能用步所長雖<lb/>
契丹多益馬無所用之況之策曰請料邊兵益步而減<lb/>
騎但五分得一足矣以一騎之費可贍步兵二人而又<lb/>
寛括馬之擾有能省牧馬之費益招步兵以我之長擊<lb/>
彼之短何患乎不能制勝哉<lb/>
　　　時政<lb/>
<pb n="KR3k0027_WYG_025-28b"/>
今日馬政不嚴今日四川茶馬市易則有常矣而馬不<lb/>
蕃浙西牧馬分𨽻則有例矣而馬不阜昔為肥腯今為<lb/>
羸瘠不問也昔為精壯今為脆弱不顧也執事抑嘗思<lb/>
其原乎自殿最不嚴於主帥則牧養之綱領廢自優䘏<lb/>
不加於士卒則牧養之節目廢悠悠嵗月誰覈虚實僅<lb/>
僅目前誰問彫耗末流之事殆有不可追悔者<lb/>
今日招買廣馬之便承平之時或取之於北地或取之<lb/>
於西蜀今皆不可得而有矣為此之用獨廣馬之可置<lb/>
<pb n="KR3k0027_WYG_025-29a"/>
然商賈貿易而虚詐之不免卒伍牧養而蠧耗之已甚<lb/>
茍非詳為之區處嚴為之禁戢則馬何由而蕃衍故馬<lb/>
經于廣已非水草之所宜彼之未售雜鹽而和之以草<lb/>
則馬為之驟肥吾之既市舍鹽而强之以草則馬為之<lb/>
日瘠馬既啗鹽筋力遂弛是必當審察於貿易之初此<lb/>
招買之便也馬至於京厚俸以付卒伍之所養彼利於<lb/>
馬之在手而厚俸常存不利於將校之占破而厚俸隨<lb/>
去於是熏其目鑿其蹄羸其體馬雖常存竟亦何用是<lb/>
<pb n="KR3k0027_WYG_025-29b"/>
必當嚴戢於牧養之後此孳息之便也<lb/>
今日市易川馬之弊且以四川茶馬一司言之張官置<lb/>
吏已不勝其費及愽之以東南之茗又不勝其費若綱<lb/>
官之往取及御前綱之軍人皆以口計以日計及其得<lb/>
馬而囘也在道之粮草停泊之廏驛則又不勝其費大<lb/>
率一馬至御馬院其費二十緡錢矣以五千匹計之其<lb/>
費可勝計哉而道塗之先斃者吏卒之竊粮者官將之<lb/>
引帶販鬻者又所不計也綱官既有常格亦各自務保<lb/>
<pb n="KR3k0027_WYG_025-30a"/>
全最可恨者交卸之後而掌者不復愛惜死者至無虚<lb/>
日特以變易名色充市肆之烹宰而已以毎年一綱五<lb/>
千之數等之未敢計渡江以來之嵗姑以三十年通之<lb/>
應有十五萬匹又有牧人牝牡生育幾無地以自容而<lb/>
今之所管者不過毎年之數其無具甚矣<lb/>
朝臣占借之弊今日京城所畜之馬其數亦不為少矣<lb/>
奈何自執政侍從臺諫給舍而下以至省官環衛勲戚<lb/>
閹尹之屬占借之馬其數甚廣往往預指其姓名隂記<lb/>
<pb n="KR3k0027_WYG_025-30b"/>
其毛色如寄諸鄰而取之愛之以甚者既豢養之太過<lb/>
畧不經意者又飢餓而不恤甚至馬斃於廷紳之櫪下<lb/>
而罪歸於本軍之馬主料減於庾官之斛面而責叢於<lb/>
本隊之豢卒如是則馬之登耗又安可專咎夫掌牧之<lb/>
任哉況其占借之騎皆西馬之駿而非廣馬之駑皆西<lb/>
馬之良而非廣馬之劣矧今西馬之來愈難而廣馬已<lb/>
非厚資不可多得盍亦思所以裁抑而區處之乎<lb/>
　　　結尾<lb/>
<pb n="KR3k0027_WYG_025-31a"/>
監牧當得其人國家駐蹕吳㑹而以巴蜀之逺廣南之<lb/>
險嵗一市易加以置牧之非地掌牧之非人未充廏閑<lb/>
而貴官之占借已過半其他如庾官之減料豢卒之偷<lb/>
怠又所不論焉若是而欲求其蕃息得乎蓋又有不可<lb/>
盡歸之時者矣況今戎馬方駕郊壘未徹胡可若是無<lb/>
具也昔真宗謂陳堯叟曰國以馬為戎事之本宜令大<lb/>
臣統領之遂以堯叟兼羣牧制使噫聖謨深且逺矣我<lb/>
皇以經武要畧專倚大臣而馬之為政實預其一其可<lb/>
<pb n="KR3k0027_WYG_025-31b"/>
但曰馬出西北不產東南而用其所長取惟廟堂留意<lb/>
馬兵不若舟師愚請終言之蓋騎兵乃西北之所長而<lb/>
東南之所短南方之使船如北人之使馬則舟師者東<lb/>
南之長技而不必用馬也昔唐明宗問范延光馬數對<lb/>
曰三萬五千帝嘆曰太祖在太原騎兵不過七千先皇<lb/>
自始至終馬纔及萬今有鐵馬如此而不能使九州混<lb/>
一是吾養士練將之不至也延光曰國家養馬太多計<lb/>
一騎之費贍步兵五人騎無所施虚耗國力夫以克用<lb/>
<pb n="KR3k0027_WYG_025-32a"/>
父子馬上立國所畜猶止於此而明宗都洛猶欲省騎<lb/>
則立國江左者茍能以講求馬政之法而講求舟師以<lb/>
激勵騎兵之法而訓勵步卒則以吾東南之所長而坐<lb/>
制西北之所短正其宜耳惟上之人亟圖之<lb/>
　<lb/>
　<lb/>
　<lb/>
　<lb/>
<pb n="KR3k0027_WYG_025-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書㑹元截江網卷二十五<lb/>
</p>
<p>
</p>
  </div>
</body>
</text>
</TEI>
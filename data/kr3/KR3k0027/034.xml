<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書㑹元截江網卷三十四</head> <lb/>
    <p>
<pb n="KR3k0027_WYG_034-1a"/>
欽定四庫全書<lb/>
　羣書㑹元截江網卷三十四<lb/>
　　異端　　　　附　　楊墨　　佛老<lb/>
　　　事實源流<lb/>
孔子曰攻乎異端斯害也已<hi>語</hi>先王大道陵遲隳廢異<lb/>
端並起若楊朱墨翟放蕩之言以干時惑衆者非一<hi>孟</hi>
<hi>序</hi>今師異道人異論百家殊方臣以為不在六藝之科<lb/>
孔子之說者勿使其進然後統紀可一法度可明<hi>董仲</hi>
<pb n="KR3k0027_WYG_034-1b"/>
<hi>舒䇿</hi>莊楊蕩而不法墨晏儉而廢禮申韓險而無化鄒<lb/>
衍迂而不信<hi>揚五百</hi>周罔君臣之義衍無知於天地之<lb/>
間雖鄰不覿也<hi>問道</hi>周道衰孔子没火于秦黄老于漢<lb/>
佛于晉宋齊梁魏隋之間<hi>韓原道</hi>韓愈詆排異端攘斥<lb/>
佛老<hi>進學解</hi>
楊墨墨者夷之因徐辟而求見孟子孟子曰吾聞夷子<lb/>
墨者墨之治喪也以薄為其道也然而夷子葬其親厚<lb/>
則是以所賤事親也徐子以告夷子夷子曰之則以為<lb/>
<pb n="KR3k0027_WYG_034-2a"/>
愛無差等施由親始孟子曰天之生物也使之一本而<lb/>
夷子二本故也<hi>孟滕文上</hi>楊朱墨翟之言盈天下楊氏<lb/>
為我是無君也墨氏兼愛是無父也無父無君是禽獸<lb/>
也楊墨之道不息孔子之道不著是邪說誣民充塞仁<lb/>
義也吾為此懼閑先聖之道距楊墨放淫辭以承三聖<lb/>
者能言距楊墨者聖人之徒也<hi>滕文下</hi>楊子取為我拔<lb/>
一毛而利天下不為也墨子兼愛摩頂放踵利天下為<lb/>
之<hi>盡心上</hi>墨家者流貴儉兼愛上賢右鬼非命上同<hi>前</hi>
<pb n="KR3k0027_WYG_034-2b"/>
<hi>藝文志</hi>墨者儉而難遵是以其事不可偏循<hi>太史公六</hi>
<hi>家要㫖</hi>楊墨塞路孟子辭而闢之廓如也<hi>揚子</hi>
佛老道家使人專一動合無形澹定萬物與時遷徙應<lb/>
時變化<hi>太史公六家要㫖</hi>道家無為又曰無不為其實<lb/>
易行其辭難知其術以虚無為本以因循為用<hi>同上</hi>老<lb/>
子之言道德吾有取焉及搥提仁義絶滅禮學吾無取<lb/>
焉耳<hi>揚子</hi>老子之小仁義非毁之也其見者小也坐井<lb/>
而觀天曰天小者非天小也彼以煦煦為仁孑孑為義<lb/>
<pb n="KR3k0027_WYG_034-3a"/>
其小之也則宜其所謂道道其所道而非吾所謂道也<lb/>
其所謂德德其所德而非吾所謂德也凡吾所謂道德<lb/>
云者合仁與義言之也老子之所謂道德云者去仁與<lb/>
義言之也古之為民者四今之為民者六古之教者處<lb/>
其一今之教者處其三今其言曰聖人不死大盗不止<lb/>
剖斗折衡而民不爭嗚呼其亦不思而已矣如古之無<lb/>
聖人人之類滅久矣今其法曰必棄而君臣去而父子<lb/>
禁而相生養之道以求其所謂清淨寂滅者嗚呼其亦<lb/>
<pb n="KR3k0027_WYG_034-3b"/>
幸而出於三代之後不見黜於周公孔子者也其亦不<lb/>
幸而不出於三代之前不見正於周公孔子者也今其<lb/>
言曰曷不為太古之無事是亦責冬之裘者曰曷不為<lb/>
葛之易也責饑之食者曰曷不為飲之易也欲治其心<lb/>
而外天下國家滅其天常子焉而不父其父臣焉而<lb/>
不君其君民焉而不事其事舉夷狄之法而加之先王<lb/>
之教之上幾何其不胥為夷也不塞不流不止不行人<lb/>
其人火其書廬其居庶乎其可也<hi>韓愈原道</hi>今夫二氏<lb/>
<pb n="KR3k0027_WYG_034-4a"/>
行乎中土也蓋六百餘年矣其植根固流波漫非所以<lb/>
朝令而夕禁也<hi>韓答張籍書</hi>且彼佛者果何人哉其行<lb/>
事類君子耶小人耶若君子也必不妄加禍於有道之<lb/>
人如小人也其身已死其鬼不靈天地神祗昭布森列<lb/>
非可誣也<hi>韓與孟簡書</hi>有周孔必有楊墨要在有孟子<lb/>
而已今西域之教岳其基溟其源亂於楊墨者甚矣獨<lb/>
昌黎先生露臂瞋視詬之於千百人内其言雖行其道<lb/>
不熾<hi>皮日休</hi>夫釋氏以清浄恬虚為禪定以柔謙退遜<lb/>
<pb n="KR3k0027_WYG_034-4b"/>
為忍辱故怨爭可得而息也以菲薄節苦為修行以窮<lb/>
達壽夭為因果故賤陋可得而安也故其喻云必煩惱<lb/>
乃見佛性則其本衰代之風激之也<hi>李節</hi>
　　　偶句<lb/>
　　　　夷子竊仁貽禍萬世<lb/>
　　　　老氏道德流為少恩<lb/>
　　　　孟子本仁義而楊墨亦出入於仁義<lb/>
　　　　韓愈言道德而佛老亦出入於道德<lb/>
<pb n="KR3k0027_WYG_034-5a"/>
　　　　儒者之道先於明理而老氏之學亦明理然<lb/>
　　　　　其流有絶滅理學之弊<lb/>
　　　　儒者之道本於六藝而莊周之論亦得於六<lb/>
　　　　　藝然其流有焚滅六籍之禍<lb/>
　　　　自孔孟不傳之後而黄老之學唱於蓋公和<lb/>
　　　　　於賈誼大熾於司馬談之父子而吾道一<lb/>
　　　　　厄矣<lb/>
　　　　自董仲舒旣没之後而釋氏之學漢明帝無<lb/>
<pb n="KR3k0027_WYG_034-5b"/>
　　　　　故開其端梁武帝無識宗其教唐憲又從<lb/>
　　　　　而實其怪異之迹吾道又再厄矣<lb/>
　　　皇朝事實<lb/>
太宗太平興國八年上謂宰相曰凡為君治人即是修<lb/>
行之地行一好事天下獲利卽釋氏所謂利也為君者<lb/>
撫育萬類皆如赤子無偏無黨各得其所豈非修行之<lb/>
道乎　淳化四年詔近臣曰虚靜致治黄老之深旨也<lb/>
夫萬務自有為以至無為無為之道朕當力行之<hi>長編</hi>
<pb n="KR3k0027_WYG_034-6a"/>
高宗紹興十年上宣諭曰朕於釋老之書未嘗留意蓋<lb/>
無益於治道也<hi>聖政</hi>十一年上曰三代之世士大夫盡<lb/>
心禮法鮮有異端之惑自漢明帝金人之夢佛法流入<lb/>
中國士大夫靡然從之其上者惑於清淨之說而下者<lb/>
惑於禍福之報殊不知六經廣大靡不周盡如易無思<lb/>
無為寂然不動感而遂通天下之故與禮正心誠意者<lb/>
佛氏清淨之說果有以勝之乎至若積善之家必有餘<lb/>
慶積不善之家必有餘殃與夫作善降之百祥作不善<lb/>
<pb n="KR3k0027_WYG_034-6b"/>
降之百殃者即佛氏禍福之報也士大夫不師六經而<lb/>
盡心佛法殊為可笑<hi>同上</hi>十二年上曰朕觀人主欲消<lb/>
除釋老二教或毁其像或廢其徒皆不適中往往而熾<lb/>
今不放度牒可以漸消而吾道勝矣　二十六年上謂<lb/>
執政曰朕謂人主但當事合天心而仁及生民自然享<lb/>
國久長如高齊蕭梁奉佛皆無益僧徒不耕而食不蠶<lb/>
而衣無父子君臣之禮以死生禍福恐無知之民竭民<lb/>
財以興建塔廟蠧民傷教莫此為甚<hi>繫年錄</hi>
<pb n="KR3k0027_WYG_034-7a"/>
　　　關洛發明<lb/>
明道曰楊墨之害甚於申韓佛老之害甚於楊墨楊氏<lb/>
為我疑於仁墨氏兼愛疑於義申韓則淺陋易見故孟<lb/>
子只闢楊墨為其惑世之甚也佛老其言近理又非楊<lb/>
墨之比此所以為害尤甚楊墨之害亦經孟子闢之所<lb/>
以廓如也<hi>遺書</hi>彼釋氏之學於敬以直内則有之矣義<lb/>
以方外則未之有也故滯固者入於枯槁疏通者歸於<lb/>
恣肆此佛之教所以為隘也吾道則不然率性而已斯<lb/>
<pb n="KR3k0027_WYG_034-7b"/>
理也聖人於易備言之　釋氏本怖死生為説豈是公<lb/>
道唯務上達而無下學然則其上達處豈有是也夫不<lb/>
相連屬但有間斷非道也孟子曰盡其心者知其性也<lb/>
彼所謂識心見性是也若存心養性一段事則無矣彼<lb/>
固曰出家獨善便於道體自不足或曰釋氏地獄之類<lb/>
皆是為下根之人設此怖令為善先生曰至誠貫天地<lb/>
人尚不化豈有立偽教而人可化乎　學者於釋氏之<lb/>
說直須如淫聲美色以逺之不爾則駸駸然入其中矣<lb/>
<pb n="KR3k0027_WYG_034-8a"/>
顔淵問為邦孔子旣告之以二帝三王之事而復戒以<lb/>
放鄭聲逺佞人曰鄭聲淫佞人殆彼佞人者是他一邊<lb/>
佞耳然而於己則危只是能使人移故危也至於禹之<lb/>
言曰何畏乎巧言令色直消言畏只是須著如此戒慎<lb/>
猶恐不免釋氏之學更不消言常戒到自家自信後便<lb/>
不能亂得　釋氏以不知離去他身上起意思奈何那<lb/>
身不得故却厭惡要得去盡根塵為心源不定故要得<lb/>
如枯木死灰然没此理要有此理除是死也釋氏其實<lb/>
<pb n="KR3k0027_WYG_034-8b"/>
是愛身放不得故說許多譬如蝜蝂之蟲已載不起猶<lb/>
自更取物在身又如抱石投河以其重愈沈終不道放<lb/>
下石頭惟嫌重也　佛氏不識陰陽晝夜死生古今安<lb/>
得謂形而上者與聖人同乎<hi>並遺書</hi>道之不明異端害<lb/>
之古之害近而易知今之害深而難辨昔之惑人也承<lb/>
其迷暗今之惑人也因其高明自謂窮神知化而不足<lb/>
以開物成務名為無不周徧其實乖於倫理雖云窮深<lb/>
極微而不可以入堯舜之道天下之學非淺陋固滯則<lb/>
<pb n="KR3k0027_WYG_034-9a"/>
必入於此<hi>詳見二程門</hi>
伊川曰儒者潛心正道不容有差其始甚微其終則不<lb/>
可救如師也過商也不及於聖人中道師只是過於厚<lb/>
些商只是不及些然而厚則漸至於兼愛不及則便至<lb/>
於為我其過不及同出於儒者其末遂至於楊墨至於<lb/>
楊墨亦未至於無父無君孟子推之便至於此蓋其差<lb/>
必至於是也　釋氏之說若欲窮其說而去取之則其<lb/>
說未能窮固已化而為佛矣只且於迹上攷之其設教<lb/>
<pb n="KR3k0027_WYG_034-9b"/>
如是則其心果如何固難為取其心不取其迹有是心<lb/>
則有是迹王通言心迹之判便是亂說故不若且於迹<lb/>
上看斷定不與聖人合其言有合處則吾道固已有不<lb/>
合者　謝顯道厯舉佛說與吾儒同處問伊川先生先<lb/>
生曰恁地同處雖多只是本領不是一齊差却<hi>並遺書</hi>
張子曰釋氏妄意天性而不知範圍大用反以六根之<lb/>
微因緣天地明不能盡則誣天地日月為幻妄蔽其用<lb/>
於一身之小溺其志於虚空之大此所以語大語小流<lb/>
<pb n="KR3k0027_WYG_034-10a"/>
遁失中其過於大也塵芥六合其蔽於小也夢幻人世<lb/>
謂之窮理可乎不知窮理而謂之盡性可乎謂之無不<lb/>
知可乎塵芥六合謂天地為有窮也夢幻人世明不能<lb/>
究其所從也　浮屠明鬼謂有識之死受生循環遂厭<lb/>
苦求免可謂知鬼乎以人生為妄幻可謂知人乎天人<lb/>
一物輙生取舍可謂知天乎孔孟所謂天彼所謂道感<lb/>
者指遊魂為變為輪迴未之思也大學當先知天德知<lb/>
天德則知聖人知鬼神今浮屠劇論要歸必謂死生流<lb/>
<pb n="KR3k0027_WYG_034-10b"/>
轉非得道不免謂之悟道可乎<hi>並正䝉</hi>
朱子曰邪說横流壊人心術甚於洪水猛獸之災慘於<lb/>
夷狄簒弑之禍故孟子深懼而力救之　孟子苦死與<lb/>
楊朱墨翟辨是如何與他有甚寃惡所以闢之渾如不<lb/>
共戴天之讐能言距楊墨者聖人之徒也才說道要距<lb/>
楊墨也便是聖人之徒　孟子不闢老莊而闢楊墨楊<lb/>
墨即老莊也　儒釋之異正為吾心與理為一而彼以<lb/>
心與理為二耳彼見得心空而無理此見得心雖空而<lb/>
<pb n="KR3k0027_WYG_034-11a"/>
萬物咸備　釋氏虚吾儒實釋氏二吾儒一釋氏以事<lb/>
理為不𦂳要而不理　問遺書云釋氏於敬以直内則<lb/>
有之義以方外則無也道夫於此未安先生曰前日童<lb/>
蜚卿正論此以為釋氏大本與吾儒同只是其末異熹<lb/>
與之言正是大本不同　某氏云釋氏所謂性猶吾儒<lb/>
所謂心釋氏所謂心猶吾儒所謂意此說好　釋氏便<lb/>
不理㑹理吾儒必要理㑹理　吾儒見得箇道理如此<lb/>
了又要事事都如此佛氏則說便如此作也不妨其失<lb/>
<pb n="KR3k0027_WYG_034-11b"/>
正在此　佛說萬理俱空吾儒說萬理俱實　聖賢論<lb/>
道理句句是實事直是攧撲不破如禪和子談𤣥說妙<lb/>
總是脫空如琉璃瓶非不好看但觸便破　釋氏只見<lb/>
箇鶻淪底性自家這裏靣却有仁義禮智信　釋氏空<lb/>
底却做得實自家實底却做得空𦂳要處只爭這些子<lb/>
　佛氏要空此心道家要守此氣皆是安排子思作中<lb/>
庸只是戒謹恐懼便自然常存不用安排　老子之術<lb/>
冲嗇不肯役精神　老子之學欲保養其物以不死釋<lb/>
<pb n="KR3k0027_WYG_034-12a"/>
氏之學欲此心不生不滅二者皆是逆天道屈伸消長<lb/>
之變若吾儒則順之而已　歐公嘗言老氏貪生釋氏<lb/>
畏死其說亦好氣聚則生氣散則滅順之則已釋氏則<lb/>
皆悖之也天下只是這道理終是去不得如佛老雖滅<lb/>
人倫然自是逃不得如無父子他却拜師為父以其弟<lb/>
子為子長者謂之師兄少者謂之師弟但是他只䕶得<lb/>
箇假底聖賢便是存得箇真底　佛家說要廢君臣父<lb/>
子他依舊廢不得且如今一寺依舊有長老之類其分<lb/>
<pb n="KR3k0027_WYG_034-12b"/>
亦甚嚴如何廢得但皆是偽　佛初入中國止是說修<lb/>
行未有許多禪底說話　今學佛者云識心見性不知<lb/>
識是何心見是何性　胡明仲侍郎自說得好人生物<lb/>
也佛不言生而言死人事可見也佛不言顯而言幽<lb/>
釋氏稱其有見只是見得箇空虚寂滅不知他所謂見<lb/>
者見箇甚底莫親於父子他却棄了父子莫重於君臣<lb/>
他却絶了君臣以至民生彝倫之間不可闕者他一皆<lb/>
去之所謂見者見甚箇物　聖門只說為仁不曾說知<lb/>
<pb n="KR3k0027_WYG_034-13a"/>
仁上蔡一變而為張子韶上蔡所不敢衝突者張子韶出<lb/>
來盡衝突了近年陸子靜又衝突出張子韶之上　游<lb/>
楊謝三君子初皆學禪後來餘習猶在故學之者多流<lb/>
於禪游先生大是禪學　老子忍心無情其流多入於<lb/>
變詐刑名太史公特地與申韓同傳其源流實是如此<lb/>
　佛氏之學自達摩西來之後只說人心至善其徒又<lb/>
取莊老之說附益之其說愈精然終不是正理耳佛氏<lb/>
之原出於楊氏而不愛己身以濟衆生又入於墨氏<lb/>
<pb n="KR3k0027_WYG_034-13b"/>
後漢明帝時佛始入中國當時楚王英最好之然都不<lb/>
曉其說直至晉宋間其教漸盛然當時文字亦只是將<lb/>
老莊之說來鋪張直至梁㑹通間達摩西來然後一切<lb/>
被他掃蕩不立文字直指人心人纔聰明便被他引誘<lb/>
將去　問佛與莊老之不同處曰莊老絶滅義理未盡<lb/>
至佛則人倫滅盡至禪則義理滅盡　以其有空寂之<lb/>
說而不累於物欲也則世之所謂賢者好之矣以其有<lb/>
𤣥妙之說而不滯於形器也則世之所謂智者恱之矣<lb/>
<pb n="KR3k0027_WYG_034-14a"/>
以其有死生輪迴之說而自謂可以不淪於罪苦也則<lb/>
天下之奴𨽻爨婢髠黥盗賊亦匍匐而歸之矣<hi>語錄</hi>
　　　偶句<lb/>
　　　　世無吕大臨則富弼輕禮義之教矣<lb/>
　　　　時無周端頤則程氏惑怪誕之說矣<lb/>
　　　　仁義之說勝則楊墨之學廢歐陽公之本論<lb/>
　　　　　然也本論一出而天下始知勝之之道<lb/>
　　　　遷四民之常居毁中國之衣冠石徂徠之怪<lb/>
<pb n="KR3k0027_WYG_034-14b"/>
　　　　　說然也怪說一出而天下又知可怪之論<lb/>
　　　　明道極推其教之失則曰滯固者入於枯槁<lb/>
　　　　　疏通者歸於恣肆是說也其中異端之膏<lb/>
　　　　　肓歟<lb/>
　　　　伊川推其難辨之弊則曰楊墨之禍慘於申<lb/>
　　　　　韓釋老之禍慘於楊墨是說也其為吾道<lb/>
　　　　　之大閑歟<lb/>
　　　諸儒至論<lb/>
<pb n="KR3k0027_WYG_034-15a"/>
武宗去佛而愈熾石氏曰唐佞佛者三帝代宗憲宗懿<lb/>
宗是也獨武宗奮然不顧不恤怨誹器其像宅其廬盡<lb/>
髪天下髠革千歲之弊於崇朝可謂不世偉績矣雖平<lb/>
藩鎭破朋黨未足比其功也然未幾而愈熾者抑其入<lb/>
于人心者甚固人見佛之廢如焚書坑儒然共思復之<lb/>
則武宗又安能攖人心於長久耶<lb/>
當修本以勝佛廬陵曰佛法為中國患千餘歲世之卓<lb/>
然不惑而有力者莫不欲去之已嘗去矣而復大集攻<lb/>
<pb n="KR3k0027_WYG_034-15b"/>
之暫破而愈堅撲之未滅而愈熾遂至於無可奈何是<lb/>
果不可去耶蓋亦未知其方也救天下之患者亦必推<lb/>
其患之所自來而治其受患之處佛為夷狄去中國最<lb/>
逺而有佛固已久矣堯舜三代之際王政修明禮義之<lb/>
教充於天下當此之時雖有佛無由而入及三代衰王<lb/>
政闕禮義廢後二百餘年而佛至于中國由是言之佛<lb/>
所以為吾患者乗其闕廢之時而來此其受患之本也<lb/>
補其闕修其廢使王政明而禮義充則雖有佛無所施<lb/>
<pb n="KR3k0027_WYG_034-16a"/>
於吾民矣此亦自然之勢也<lb/>
養生報死有據則可制潁濱曰四夷之教交於中國縱<lb/>
横放肆其尊貴富盛比於王者而其徒黨遍於天下宫<lb/>
室屋宇衣服飲食常侈於天下之民而中國之民明哲<lb/>
禮義之士亦未嘗以為怪幸而其間有疑怪不信之心<lb/>
則又安視而不能去此其故何也彼能執天下養生報<lb/>
死之權而吾無以當之是以若此不可制也蓋其教之<lb/>
入於民者甚深而道之恱於民者甚佞世之君子未有<lb/>
<pb n="KR3k0027_WYG_034-16b"/>
以解其所以入易其所以恱是以終不能服天下之民<lb/>
民以為養生報死皆於此吾未有以易之而遂絶其教<lb/>
欲納之正而傷其心欲去其邪僻而絶其不忍之意故<lb/>
民之從之也甚難臣愚以為嚴賞罰勅官吏明好惡謹<lb/>
取予不赦有罪使佛老之福不得茍且以惑其生因天<lb/>
下之爵秩建宗廟嚴祭祀立尸祝有以大塞人子之望<lb/>
使佛老之報不得乗隙而制其死使天下無憾於見奪<lb/>
而日安其新此聖人所以變天下之術歟<lb/>
<pb n="KR3k0027_WYG_034-17a"/>
　　　主意<lb/>
差毫釐繆千里吾儒之學與異端異惟當力辨於毫釐<lb/>
之間也毫釐之差千里繆焉昔者孔門之諸子師也過<lb/>
商也不及而夫子力救之自常情觀之子張之過近於<lb/>
智子夏之不及近於愚而自其有毫釐之差以要其終<lb/>
則或流於為我或流於兼愛皆其初之過與不及也則<lb/>
夫楊氏為我而推其末至於無君墨氏兼愛而推其末<lb/>
至於無父孟子之衞道其嚴矣哉且楊墨之害甚於申<lb/>
<pb n="KR3k0027_WYG_034-17b"/>
韓佛老之害甚於楊墨孟子之闢楊墨韓愈之闢佛老<lb/>
同也然蓋公言黄老賈誼言申韓錯不足道也誼亦為<lb/>
之乃知邪說之移人如淫聲美色不辨則駸駸焉入之<lb/>
矣然則異端似是之非獨非吾儒乎老子欲以無法治<lb/>
天下而申韓卒以苛法毒天下荀卿以先生之道授李<lb/>
斯而李斯以荀卿之學殺天下士毫釐一差而為禍甚<lb/>
烈則孟氏之功不在禹下者信非虚語也<lb/>
　　　警段<lb/>
<pb n="KR3k0027_WYG_034-18a"/>
衛道之力孟子論郷原之賊而切切然有似是而非之<lb/>
辨韓愈闢異端而斷斷然有孔墨相為用之說孟子之<lb/>
說固明白易信而韓愈若混然而無辨何耶吁愚然後<lb/>
知二君子衛道之意為至切也孟子之明白易見者所<lb/>
以昭示異端之害而韓子之混然無别者蓋原其似是<lb/>
而非之底藴使夫人知墨氏之似孔子者如此其難辨<lb/>
則其他之難辨者可以類而推矣此則楊墨之本仁義<lb/>
申韓之原道德其初似正其名似美而所以差殊者可<lb/>
<pb n="KR3k0027_WYG_034-18b"/>
不論而自見矣申韓之術後世固有習之而不察其非<lb/>
故其為文駁而不純猶幸不流於慘刻之歸也其後儒<lb/>
者至於體認一差為害滋甚兹固不忍言也學術之際<lb/>
君子其亦明辨之歟<lb/>
認理之差異端之說其殆起於何時乎嗚呼王教廢缺<lb/>
諸子各以其意而求道皆以善為之而不知至於此也<lb/>
老者曰吾為黄帝氏之學也佛者曰吾為盡性之學也<lb/>
為楊氏者自以為義為墨氏者自以為仁彼豈自為異<lb/>
<pb n="KR3k0027_WYG_034-19a"/>
端哉惟其不得聖人者而正之毫釐之差遂至於此而<lb/>
其初亦未至若是也蓋自是說之蔓延日浸月長其徒<lb/>
相與守之吾道之統無所宗主是以紛紛至于今也孔<lb/>
子不拒老氏孟子力排楊墨其以是之故乎且夫兼愛<lb/>
者固無害於仁為我者似亦道之所不廢搏之無名也<lb/>
執之無端也而孟氏若此力言者何哉誠以纖微之地<lb/>
有不辨焉天地將易位而名物將失其歸故自其兼愛<lb/>
推之而至於無父自其為我推之而至於無君嗚呼天<lb/>
<pb n="KR3k0027_WYG_034-19b"/>
不生孟氏於周衰人之類幾何其不胥而為禽獸也<lb/>
流弊之失自孔孟之傳失其宗諸子百家紛紛籍籍何<lb/>
可縷數莊老以虚無之學亂天下申商韓非以刑名慘<lb/>
刻之學亂天下佛氏以識心見性之學亂天下蓋不知<lb/>
其幾百年於此矣然其講學議論之際其初未嘗不本<lb/>
於善自其精微之不及也躬行之不及也老莊守無為<lb/>
之見其弊也絶滅理法申韓守名官繩墨之見其弊也<lb/>
流毒天下佛氏守空寂之見其弊也夢幻人世此皆見<lb/>
<pb n="KR3k0027_WYG_034-20a"/>
之差而理之必致也<lb/>
實理之昧自堯舜孔孟之道不明而佛老乗其虚而入<lb/>
之君臣之義如之何其廢之彼佛老則出無君臣之分<lb/>
父子夫婦人之大倫也彼佛老則入無父子夫婦之親<lb/>
毁天常滅人道莫甚於此以天下之實理為空虚無用<lb/>
之物以君子之實學為淺近庸常之習塵芥六合不知<lb/>
其為小也夢幻一世不知其為大也捨實地而不由外<lb/>
實心而不悟嗟夫特未知聖人之所謂實理者耳知堯<lb/>
<pb n="KR3k0027_WYG_034-20b"/>
舜道心人心之分則佛氏之言無心非實也知孔氏之<lb/>
言仁則老氏之言芻狗萬物非實也知孟子盡心知性<lb/>
之旨則佛氏之言識心見性非實也在天有實理在人<lb/>
有實心一溺於清淨寂滅之境自謂窮神知化而實不<lb/>
足以開物成務自謂無不周徧而實則外於倫理自謂<lb/>
窮深極微而實不可以入堯舜之道蓋其視有為無指<lb/>
實為空者之過也<lb/>
　　　偶句<lb/>
<pb n="KR3k0027_WYG_034-21a"/>
　　　　人非歐陽子安知有本論<lb/>
　　　　人非石安道安知有怪說<lb/>
　　　　欲治其徒惟一李方叔耳<lb/>
　　　　欲窮其說惟一李泰伯耳<lb/>
　　　　趙中令賢相也而以佛語論奏<lb/>
　　　　劉元城正人也而以佛心語人<lb/>
　　　　縱横恣肆而以四端五常為障礙<lb/>
　　　　棄離超脫而以眼耳鼻舌為塵根<lb/>
<pb n="KR3k0027_WYG_034-21b"/>
　　　　人惟無得於大學則必樂聞其荒唐謬悠之<lb/>
　　　　　說<lb/>
　　　　人惟無得於中庸則必流入於虚無曠蕩之<lb/>
　　　　　見<lb/>
　　　時政<lb/>
決教所當絶明夷左腹大易所戒左道亂政王制必誅<lb/>
古人所以斥異端者所以正人心也陛下聰明睿智崇<lb/>
信異教之事謂宜無之然聞諸道路猶曰金碧翬飛昔<lb/>
<pb n="KR3k0027_WYG_034-22a"/>
不能已於感生崇奉之祠雘丹輪奐今不能已於妃謁<lb/>
奉先之宇陛下豈不謂國計雖狹豈計此錙銖乎然累<lb/>
百鉅萬不可謂錙銖也陛下又豈不謂感生之祠吾為<lb/>
宗廟社稷祈福也妃謁之宇吾為閨門袵席報本也然<lb/>
天有顯道厥類惟彰帝王為社稷神明之主自應聖子<lb/>
神孫於千萬年豈待祈而後福哉先王春秋祭祀所以<lb/>
報其先祖之恩具有典法豈有奉夷狄教而可以為天<lb/>
下之達孝者哉淫祀無福經有明文非固設為此辭以<lb/>
<pb n="KR3k0027_WYG_034-22b"/>
禁人抑亦理之所以自無有也今四夷之教交於中國<lb/>
耗天下之土木以營宫刹則曰行好事竭天下金寶以<lb/>
緣異像則曰崇功德捐天下膏腴以奉其徒則曰求福<lb/>
田利益民窮政散莫之省憂六朝之事可寒心也臣願<lb/>
陛下明義理以息淫祠抑私恩以絶異教使無君無父<lb/>
之教不横行於中國天下幸甚<hi>庚戌狀元策</hi>
佛教方盛行今者虞庠夏校之制未備而塔廟叢于海<lb/>
内緣南畆操機杼之民寡而斷髮毁服之類肩相摩踵<lb/>
<pb n="KR3k0027_WYG_034-23a"/>
相交也綴學立制補禮改樂之道未極而蠻貊之書昡<lb/>
中國者方駕聯駟不足載邃宇高棟不足容也聲名文<lb/>
物之具未全而洪鐘疊鼔之聲鏗鏘於閭閻也崇奉之<lb/>
侈古之未極者今復盡行之矣<lb/>
　　　結尾<lb/>
不可流於異端雖然小道之中或有可觀依約之言間<lb/>
亦近理為吾儒者聞其說而惑焉始而疑終而與之俱<lb/>
化矣甚者至曰吾儒亦嘗師之矣故闢佛老未有如韓<lb/>
<pb n="KR3k0027_WYG_034-23b"/>
子也而於墨氏之說尚或取焉近者蘇子由亦為老子<lb/>
註解其有不合於吾道者亦遷就而為之辭黄山谷晩<lb/>
年亦浸淫於釋氏播之聲詩可攷也夫彼皆大賢也世<lb/>
之師表也而猶若是何責其餘哉嗚呼吾儒猶主人也<lb/>
異端猶盗也盗憎主人顧恱其辭乃曰盗亦有術於是<lb/>
引而置之門牆之内可乎墨氏以死守之吾儒以生失<lb/>
之可勝歎哉老莊之說非無足取也然其言近理者吾<lb/>
儒皆有之烏用求其說之善與否哉故必闢楊墨如孟<lb/>
<pb n="KR3k0027_WYG_034-24a"/>
子闢佛老如韓昌黎歐陽子而後足以言儒者矣若曰<lb/>
㕘其同異而究其心迹深恐易以溺人也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0027_WYG_034-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書㑹元截江網卷三十四<lb/>
</p>
<p>
</p>
  </div>
</body>
</text>
</TEI>
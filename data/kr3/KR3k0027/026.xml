<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書㑹元截江網卷二十六</head> <lb/>
    <p>
<pb n="KR3k0027_WYG_026-1a"/>
欽定四庫全書<lb/>
　羣書㑹元截江網卷二十六<lb/>
　　户口<lb/>
　　　厯代事實<lb/>
禹平水土為九州人口千三百五十五萬三千九百三<lb/>
十三周公相成王人戸千三百七十萬四千九百二十<lb/>
三此周之極盛也戰國互相傾奪伊闕之敗斬百二十<lb/>
四萬長平之戰血流漂鹵然考蘇張之説計秦及六國<lb/>
<pb n="KR3k0027_WYG_026-1b"/>
戎卒尚踰五百餘萬推人口數尚當千餘萬秦兼諸侯<lb/>
所殺三分居一猶以餘力北築長城四十餘萬南戍五<lb/>
嶺五十餘萬阿房驪山六十萬三十年間百姓死沒相<lb/>
踵于路陳項大肆其酷新安之坑二十餘萬彭城之戰<lb/>
睢水不流漢髙帝定天下死傷亦數百萬是以干城之<lb/>
卒不過三十萬方之六國十分無三文帝與民休息景<lb/>
帝賦役減省至武帝元狩中六十餘年人衆大增又髙<lb/>
祖初封功臣戸口裁什二三大侯不過萬家而小侯五<lb/>
<pb n="KR3k0027_WYG_026-2a"/>
六百户文景流民既歸大者至三四萬户武帝乗其資<lb/>
征伐四夷末年虚耗户口減半孝昭帝時百姓充實戸<lb/>
口漸益至孝平元始二年人户千二百二十三萬三千<lb/>
此西漢極盛之數也更始赤眉之亂十纔二三光武中<lb/>
元二年户四百二十七萬明帝永夀三年户千六百七<lb/>
十萬此東漢極盛之數也董卓之亂至建安之際人戸<lb/>
所存十無一二魏平蜀得户二千八萬并魏見户通計<lb/>
九十四萬餘晉武平吳得戸二十三萬九州攸同通計<lb/>
<pb n="KR3k0027_WYG_026-2b"/>
户二百四十五萬此晉之極盛之數也<hi>通典</hi>秦苻堅滅前<lb/>
燕得户二百四十五萬餘又徙闗東豪傑及諸夷十萬<lb/>
口于闗中此秦代最盛之數也是時闗隴清晏百姓豐<lb/>
樂宋武帝素節儉元嘉之政比漢文景元嘉二十七年<lb/>
後魏數十萬衆南破六州殺掠不可勝計自是里邑蕭<lb/>
條元嘉之政衰矣至武帝大明八年戸止九千萬餘齊<lb/>
梁世促戸口未聞陳武帝時京西既非我有淮淝之内<lb/>
力不能加宣帝勤恤民隐戸六十萬其後逺事經略吴<lb/>
<pb n="KR3k0027_WYG_026-3a"/>
明徹全軍隻輪不返至後主滅亡之時止戸五十萬隋<lb/>
受後周禪有戸三百九十九萬開皇九年得陳戸五十<lb/>
萬至煬帝大業二年纔二十七年戸増至八百九十萬<lb/>
此隋極盛之數也唐貞觀初戸不及二百萬四年民物<lb/>
蕃息四夷降附者百二十萬人號稱太平此髙祖太宗<lb/>
致治之成効髙宗承之海内乂安數引刺史入閣問民<lb/>
疾苦即位之嵗増戸十五萬元宗開元九年用宇文融<lb/>
言遣攝御史二十九人分往天下招擕戸口其新附客<lb/>
<pb n="KR3k0027_WYG_026-3b"/>
户則充六年賦調又分寛鄉剰田給之二十年戸七百<lb/>
八十六萬餘至天寳十四載管戸總八百九十二萬餘<lb/>
不課者三百五十六萬此唐極盛之數也肅宗乾元末<lb/>
天下上計百六十九州戸百九十三萬<hi>通典</hi>憲宗元和中<lb/>
供賦者止扵浙東西宣歙淮南江西鄂岳福建湖南八<lb/>
道戸百四十四萬穆宗長慶中户三百二十五萬武宗<lb/>
即位戸二百一十萬餘㑹昌末戸増至四百九十五萬<lb/>
餘<hi>唐志</hi>唐自黄巢之亂遺民死傷無幾張全義為河南尹<lb/>
<pb n="KR3k0027_WYG_026-4a"/>
白骨蔽野居民不滿百户乃選十八人行十八縣招還<lb/>
流移无嚴刑無租税民歸之者如市數年之後遂成富<lb/>
庶焉<hi>唐史</hi>
　　　版籍<lb/>
天官小宰八成三曰聴閭里以版圖　司書掌三嵗大<lb/>
計郡吏之治以知田野夫家之數又掌邦中之版土地<lb/>
之圖　地官大司徒掌建邦土地之圖與其人民之數<lb/>
　小司徒掌四郊都鄙之夫家九比之數頒稽法于六<lb/>
<pb n="KR3k0027_WYG_026-4b"/>
鄉之大夫使各登其鄉之衆寡以嵗時入其數乃均土<lb/>
地以稽其人民而周知其數三年則大比大比則受邦<lb/>
國之比要　鄉師以國比之法以時稽其夫家衆寡<lb/>
縣師掌邦國稍甸郊里之地域而辨其人民之數　天<lb/>
府若祭天之司民而獻民數則受而藏之　司民掌登<lb/>
萬民之數自生齒以上皆書于版嵗登下其死生及三<lb/>
年大比以萬民之數詔司寇司冦及孟冬祀司民之日<lb/>
獻其數于王王拜受之登于天府内史司㑹冢宰貳之<lb/>
<pb n="KR3k0027_WYG_026-5a"/>
以贊王治<hi>並周禮</hi>漢髙祖入秦蕭何收秦律令圖書漢王<lb/>
具知天下阨塞戸口强弱處以何收圖書也<hi>本紀</hi>東晉哀<lb/>
帝隆和元年天下所在土斷<hi>以土著為實斷</hi>孝武帝時范寗甞<lb/>
曰昔中原䘮亂流寓江左庶有旋反之期故許挾注本<lb/>
郡令人安其業宜正其封疆故有此制至安帝時劉裕<lb/>
再申行庚戌土㫁梁武帝時沈約上言晉咸和初蘇峻<lb/>
作亂版籍焚燒此後起咸和以至于宋每皆詳實宋元<lb/>
嘉二十七年始以七條調發既立此科扵是茍有廽避<lb/>
<pb n="KR3k0027_WYG_026-5b"/>
奸偽並起以至于齊東堂校籍置郎令史以掌之而簿<lb/>
籍大壞矣凡有衣食者竟行奸賂落除卑注更書新通<lb/>
官榮爵隨意髙下不辨年號不識官階或注義熈在寜<lb/>
康之前或以崇安在元興之後此時無此府此年無此<lb/>
國詔書甲子與長厯不相應詭謬萬端宜選諳䆒流品<lb/>
者為左人郎左人尚書専共校勘以晉籍及宋永初景<lb/>
平籍對共讎校帝以是留意譜籍詔王僧儒改定百家<lb/>
譜北朝後魏民多隠冐五十三家始為一户謂之䕃附<lb/>
<pb n="KR3k0027_WYG_026-6a"/>
皆無官役李冲上言初立黨里鄰三長定民户籍民始<lb/>
皆愁苦既而課調省費十餘倍上下安之唐制天下戸<lb/>
為九等而三年一造戸籍凡三本一留縣一留州一送<lb/>
戸部<hi>並通典</hi>開元宇文融上言天下戸口逃移巧偽甚衆<lb/>
請加檢括扵是使者競為刻意州縣承風勞擾百姓苦<lb/>
之又州縣希旨務扵獲多虚張其數或以實戸為客凡<lb/>
得戸八十餘萬<hi>唐志</hi>
　　偶句<lb/>
<pb n="KR3k0027_WYG_026-6b"/>
民數之獻王者拜之　　里邑蕭條而元嘉之政衰<lb/>
版圖之負聖人式之　　海内虚耗而元朔之治壞<lb/>
晉行土㫁之法而民無僑寄之籍<lb/>
魏立鄰里之制而戸無䕃附之奸<lb/>
周人重民數之受所以知夫家之衆寡<lb/>
漢人謹圖籍之拜所以知户口之强弱<lb/>
　　　皇朝事實<lb/>
太祖建隆元年凡望縣五十七緊縣六十七上縣八十<lb/>
<pb n="KR3k0027_WYG_026-7a"/>
九中縣一百一十五中下縣一百一十緫九十六萬七<lb/>
千三百五十二户此國初版籍之數<hi>長編</hi>真宗祥符二年<lb/>
頒幕職州縣官招攜户口旌賞條例<hi>㑹要</hi>仁宗至道元年<lb/>
天下戸三百五十七萬四千二百五十七<hi>同上</hi>寳元二年<lb/>
三司上厯代天下戸口數前漢千二百二十三萬後漢<lb/>
千六百七萬魏三百三十七萬北齊三百三萬後周三<lb/>
百五十萬隋八百九十萬唐九百六萬太祖朝二百五<lb/>
十萬太宗朝三百五十七萬真宗朝八百六十六萬寳<lb/>
<pb n="KR3k0027_WYG_026-7b"/>
元元年一千一十一萬<hi>長編</hi>熈寧六年上論及天下户口之<lb/>
數王安石等奏曰戸口之盛無如今日本朝太平百年<lb/>
生民未甞見兵革昨章子厚定湖南保甲䆒見戸口之<lb/>
衆數倍前日蓋天下舉皆類此上曰累聖咸以愛民為<lb/>
心生齒蕃息蓋未足怪<hi>㑹要</hi>髙宗紹興十三年詔淮東京<lb/>
西監司嵗終取州縣増戸口數以聞<hi>同上</hi>寧宗開禧間是<lb/>
嵗諸州户一千二百六十六萬九千三百一十口<lb/>
　　偶句<lb/>
<pb n="KR3k0027_WYG_026-8a"/>
諸州版圖閏年貢之　建隆初元戸不滿一百萬<lb/>
州縣丁數嵗終上之　寳元之盛户三百五十萬<lb/>
諸縣貢户口之數則建隆也<lb/>
三司上户口之數則寳元也<lb/>
以太宗視藝祖加百餘萬<lb/>
以真宗視太宗加五百萬<lb/>
其在治平視國初凡十有五倍<lb/>
其在元豐視國初凡十有八倍<lb/>
<pb n="KR3k0027_WYG_026-8b"/>
減損户口申嚴殿罰者建隆制也<lb/>
招㩦户口議與旌賞者祥符制也<lb/>
宋太祖建隆元年有司請據諸道所具版籍之數升降<lb/>
天下縣以四千戸以上為望三千戸以上為緊二千戸<lb/>
以上為中不滿千戸為中下仍請三年一貢户口之籍<lb/>
别立升降從之先是按令州縣官撫育有方户口増益<lb/>
者各準見户每十分加一分刺史縣令各進考一等若<lb/>
撫養乖方户口耗减者各凖増戸法亦減一分降考一<lb/>
<pb n="KR3k0027_WYG_026-9a"/>
等乾德元年詔諸司版籍户帖抄委本州判官録事掌<lb/>
之舊無者創造始令諸州嵗所奏戸批其丁口男夫二<lb/>
十為丁六十為老太宗興國二年有司上諸州所貢閏<lb/>
年圖故事每三年一令天下貢地圖與版籍皆上尚書<lb/>
省所以周知山川之險易户口之衆寡也<hi>並長編</hi>至道元<lb/>
年詔重造州縣二税版籍頒其式扵天下上御邇英閣<lb/>
讀真宗所撰正説養民篇見厯代户口登耗之數顧謂<lb/>
侍臣曰今天下民籍幾何梅詢對曰先帝所作蓋述前<lb/>
<pb n="KR3k0027_WYG_026-9b"/>
代帝王恭儉有節則户口充羨賦歛多變則版圖衰減<lb/>
炳然在目作監後王自五代之季生齒消耗宋大祖受<lb/>
命而太宗真宗繼聖承謨休養百姓天下户口之數蓋<lb/>
倍扵前矣因詔三司編修檢閲以聞至是上之<hi>長編</hi>
　　偶句<lb/>
三年而貢版圖建隆之㫖也<lb/>
每嵗而登戸口乾德之令也<lb/>
户帖委州判官者乾德元年也<lb/>
<pb n="KR3k0027_WYG_026-10a"/>
閏圖上尚書省者興國二年也<lb/>
版籍来上嚴定陟降者太祖也<lb/>
户口登耗重為陞黜者髙宗也<lb/>
據版籍升降縣望者建隆之令也<lb/>
造版籍批其丁口者乾德之詔也<lb/>
　　　經傳格言<lb/>
式負版者子適衛冉有僕子曰庶矣哉冉有曰又何加<lb/>
焉曰富之<hi>論語</hi>徐偉長中論曰夫役事均在民數周及亂<lb/>
<pb n="KR3k0027_WYG_026-10b"/>
君為政戸口漏扵圖版夫家脫扵聨伍避役逋逃者有<lb/>
之扵是姦心競生而偽端並作<hi>通典</hi>
　　偶句<lb/>
慈㓜養老周官重萬民之保息<lb/>
養生送死孟子使八口之無飢<lb/>
　　　名臣奏議<lb/>
閏圗當在職方太宗咸平四年吳俶上言諸路所納閏<lb/>
年圗當職方收掌近者並納儀鸞司伏以天下山川險<lb/>
<pb n="KR3k0027_WYG_026-11a"/>
要皆王室之秘奥國家之急務故周禮職方氏掌天下<lb/>
圗籍又詔土訓以夾王車漢髙祖入關蕭何獨收秦圖<lb/>
籍由是周知險要請令以今閏所納圖並上職方又州<lb/>
郡地理犬牙相入向者獨畫一州地形則可以傳合他<lb/>
郡望令諸路令使每十年各畫本路圖一上職方所冀<lb/>
天下險要不窺牖而可知九州輪廣如指掌而斯在從<lb/>
之<lb/>
覈丁帳文籍髙宗紹興七年比部員外郎薛徽言欲望<lb/>
<pb n="KR3k0027_WYG_026-11b"/>
明𠡠有司稽考州縣丁帳覈正文籍死亡生長以時書<lb/>
落嵗終縣以丁之數上州州以縣之數上漕漕以郡之<lb/>
數上之戸部戸部合天下之數上之朝廷殘破之處計<lb/>
登耗而為之賞罰其重困之由願講明之其傷殘之法<lb/>
願申嚴之從之<lb/>
登耗責守令紹興十三年張子儀言親民之官莫先守<lb/>
令戸口登耗之責守令之先務也乞扵未復舊州縣精<lb/>
選守令以户口復業登耗重為陞黜之典仍委監司覈<lb/>
<pb n="KR3k0027_WYG_026-12a"/>
實以嚴課最<lb/>
　　偶句<lb/>
今之戸數至倍扵前梅詢為仁宗言之<lb/>
户口之盛無如今日安石為神宗言之<lb/>
寳元侍臣言戸口數倍以為祖宗休養之功<lb/>
淳熈臣<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>論戸口滋實以為累聖惻怛之效<lb/>
　　　諸儒至論<lb/>
以多寡為貧富東坡曰古者以民之多寡為國之貧富<lb/>
<pb n="KR3k0027_WYG_026-12b"/>
故管仲以隂謀傾魯梁之民而商鞅亦招三晉之人以<lb/>
并諸侯當周之盛時其民物之數登扵王府者蓋拜而<lb/>
受之自漢以來丁口之蕃息與倉庫之充盛莫若隋其<lb/>
貢賦輸籍之法必有可觀者然學者以其得天下不以<lb/>
道又不過再世而亡是以鄙之而無傳焉孔子曰不以<lb/>
人廢言而况可以廢一代之良法乎文帝之初有户三<lb/>
百六十餘萬平陳所得又五十萬至大業之始不及二<lb/>
十年而増至八百九十餘萬者何也方是時布帛之積<lb/>
<pb n="KR3k0027_WYG_026-13a"/>
至扵無容資儲之在天下者至不可勝數及其敗亡塗<lb/>
地而洛口諸倉足以供數百萬之衆豈可少哉<lb/>
户口係乎君心陳季雅曰人主之心術民命之所係也<lb/>
為人主者茍知其為民命之所係也則必正吾心術而<lb/>
已矣衛文公收合散亡纔二十六年而戸口十倍于其<lb/>
初詩人歌之曰秉心塞淵則曰自吾之秉心塞實而淵<lb/>
靜也則物有頼之以蕃而况於人乎夫天地之間生齒<lb/>
之衆盖日趨於蕃庶而不息也自夫君人者秉心之不<lb/>
<pb n="KR3k0027_WYG_026-13b"/>
得其正則其號令之不常刑罰之數易蓋有困其力敗<lb/>
其業而堕其生者矣文景之間户口數倍自髙祖之悔<lb/>
心得之而其末年之減半自武帝之怒心失之武帝外<lb/>
怒四夷之不服而大兵興内怒吏民之不從而大獄興<lb/>
自其開兩粤事西南夷穿穢貊朝鮮天下已不勝困而<lb/>
又連兵匈奴通西域嵗所失亡不知其幾萬也盗鑄金<lb/>
錢之獄淮南衡山之獄巫蠱之獄其所殺戮又不知其<lb/>
幾千萬也心術之不正其流弊一至是哉然則人主之<lb/>
<pb n="KR3k0027_WYG_026-14a"/>
牧民亦自牧其心而已矣<lb/>
古今戸口之數李心傳曰西漢戸口至盛之時率以十<lb/>
户為四十八口有竒東漢户口率以十戸為五十二口<lb/>
可準周之下農夫唐人戸口至盛之時率以十户為五<lb/>
十八口有竒可準周之中次自本朝元豐至紹興率以<lb/>
十戸為二十五口以一家止扵兩口則無是理蓋詭名<lb/>
于戸漏口者衆也然今浙中戸口率以十戸為十五口<lb/>
有竒蜀中户口率以十戸為三十口若蜀中生聚非盛<lb/>
<pb n="KR3k0027_WYG_026-14b"/>
扵東南意者蜀中無丁賦故漏口少爾昔陸宣公稱租<lb/>
庸調之法田不閲而衆寡可知是故一丁授田决不可<lb/>
令輸二丁之賦自井田什一之後其惟租庸調之法<lb/>
乎<lb/>
　　偶句<lb/>
蘇東坡論秦人之霸原於商鞅招三晉之人<lb/>
王逢原論唐室之衰始於禄山陷五百萬戸<lb/>
　　　主意<lb/>
<pb n="KR3k0027_WYG_026-15a"/>
豐耗係乎君上三代而上民之命係乎天三代而下民<lb/>
之命係乎君命係乎天則無時而不豐始者之十則後<lb/>
者之百矣命係乎君則有時而或耗今焉之百寜保他<lb/>
日之不十乎故天之於民養以菽粟衣以桑麻日增月<lb/>
羡未甞或息自寡而多抑其勢耳君之於民育以仁則<lb/>
安<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>以威則優施以恩則庶毒以兵則虚或多或寡初<lb/>
何常哉是知古者之民非無預乎君也君之仁與天一<lb/>
而惟見天者之勝人也後世之民非無預乎天也君之<lb/>
<pb n="KR3k0027_WYG_026-15b"/>
心與天違而惟見人者之勝天也然則民生而遇唐虞三<lb/>
代何其幸哉<lb/>
盛衰係乎天運三代以前天運主扵西北故戸口之盛<lb/>
莫盛扵西北三代以後天運主扵東南故户口之盛莫<lb/>
過扵東南何者天運所向雖荆榛而榖粟邱隴而桑麻<lb/>
被髪侏儒之俗可化為衣冠禮樂之地至扵天運不留<lb/>
雖金湯而邱墟甍棟而瓦礫雞犬相聞之境變而為牛<lb/>
羊蓄牧之藪是則戸口之或登或耗民數之或多或寡<lb/>
<pb n="KR3k0027_WYG_026-16a"/>
莫不有天理存焉且舜分天下為十二州淮漢以北居<lb/>
其九淮漢以南止居其三周公分天下為九州淮漢以<lb/>
北居其七淮漢以南居其二此豈非三代以前西北戸<lb/>
口之盛者乎自漢至元始間東南户口止當天下十之<lb/>
一東漢建康當天下之二西晉太康當天下十之三李<lb/>
唐開元當天下十之四此豈非三代之後東南户口之<lb/>
盛者乎<lb/>
　　　警段<lb/>
<pb n="KR3k0027_WYG_026-16b"/>
先王生息之政昔者先王出而經理天下所以為斯民<lb/>
至矣省其刑罰薄其賦斂簡其力役春省耕而不足者<lb/>
補焉秋省斂而不給者助焉莫不為是安養生聚以阜<lb/>
蕃其民然而所以維持經制之術雖未甞一日廢要不<lb/>
深恃扵此也人見夫田野其自耕而為之疆埸室廬其<lb/>
自居而為之分畫夫家其自䖏而為之稽多寡曰不如<lb/>
是則國無定制民無定居為㳺手為末作終不足以豐<lb/>
王籍之書而衡版圖之數也又豈知有所謂休養生息<lb/>
<pb n="KR3k0027_WYG_026-17a"/>
之恩黙寓扵不言之表哉<lb/>
户口登耗之由為治有大本而末者不與焉世之論治<lb/>
者有是言也知其為本而不知本之中又有所謂本者<lb/>
則亦未足與論治駢肩而䖏比屋而居扵天下者是固<lb/>
吾之所頼以守邦者也故善觀天下之治否者在觀夫<lb/>
斯民之多寡及觀夫戸口之登耗自夫户口之登也兵<lb/>
扵是而可强自夫戸口之登也國扵是而可富兵强國<lb/>
富天下之治舉矣此世儒之所謂本者然古今同是天<lb/>
<pb n="KR3k0027_WYG_026-17b"/>
下也則亦同是民也昔之戸口比之扵後何為而獨登<lb/>
後之戸口比之扵昔何為而獨耗可不深原其故耶<lb/>
　　偶句<lb/>
雞鳴犬吠聲相聞也　粤之南燕之北同一家人父子<lb/>
魚鱗雲合勢無間也　營之東豳之西同一春風和氣<lb/>
版籍可以稽其衆寡而無逰手之人<lb/>
譜系可以合其宗族而無乖爭之患<lb/>
　　　事證<lb/>
<pb n="KR3k0027_WYG_026-18a"/>
漢隋休養之効漢文帝承秦項戰爭之餘户口至耗也<lb/>
而五六十載間卒至海内富庶煙火萬里漢文所以致<lb/>
此者何也兵革不用者數十年農桑之詔無嵗不下斷<lb/>
獄數百幾致刑措是漢文休養生息之恩也至武帝窮<lb/>
征極討神仙土木相繼逞欲末年輪䑓之詔虚耗大半<lb/>
矣隋文帝值南北分爭之後户口益耗也而開皇之版<lb/>
籍繁夥五倍其初隋文所以致此者何也儉約之風行<lb/>
扵下招徠扵流離之後賑給扵荒政之餘如将弗及是<lb/>
<pb n="KR3k0027_WYG_026-18b"/>
隋文休養生息之恩也至煬帝窮奢極欲殫民力扵江<lb/>
都之幸而盡赤子扵遼海之役則大業之季千里絶烟<lb/>
十室九空矣<lb/>
唐無生養之恩夫百戸為里每里有正以按戸口課農<lb/>
桑唐之制則善矣至天寳初戸髙丁多同籍共居家有<lb/>
五丁者放其一是無征役之勞而足以裕民力也然愚<lb/>
謂明皇休養生息之恩茍有以及民則蠲下之法不必<lb/>
行可也胡為乎侈心一啓生民塗炭雲南之師已䘮而<lb/>
<pb n="KR3k0027_WYG_026-19a"/>
幽薊之業方興民之所免者幾何而斃扵征賦者則不<lb/>
知其數矣居俠鄉者徒寛鄉逺者復一年將以誘之也<lb/>
唐之制則善矣至元和中比天寳供税之户四分有一<lb/>
天下兵費仰給度支者率以二户資一兵而前日之制<lb/>
要不敢廢然愚謂憲宗休養生息之恩茍有及民則給<lb/>
復之令不必行可也胡為乎兵革不息淮西之冦方平<lb/>
而河北之難未已又且甘心扵土木民之所補者幾何<lb/>
而困扵征役者亦不知其數矣<lb/>
<pb n="KR3k0027_WYG_026-19b"/>
户口盛扵祖宗之時祖宗深知國之所係故扵版籍之<lb/>
登耗夫家之衆寡尤切加意故州縣官有戸口増減進<lb/>
考降考之令諸州有閏年圖之獻京師繁盛則動色稱<lb/>
慶户帳不増則由嚴殿最故自景德而視咸平户之増<lb/>
者已五十萬自祥符而視景德之户増者已百餘萬由<lb/>
寳元而視祥符又増三百餘萬至熈寜間王安石謂太<lb/>
平百年民未甞見兵革户口蓋數倍扵前元豐間乃至<lb/>
一千六百餘萬大觀初而又増二千九十余萬夫西漢<lb/>
<pb n="KR3k0027_WYG_026-20a"/>
盛時户口不過二千二百餘萬唐之盛時乃不及此惟<lb/>
後漢之盛至一千六百萬有竒本朝乃幾倍其數亦可<lb/>
謂蕃衍盛大而不可復加矣迨今休養生息民物蕃阜<lb/>
户口増數又㡬倍扵祖宗時矣<lb/>
　　　時政<lb/>
東南户口日増愚甞聞之天地之氣與時轉遷而日盛<lb/>
扵東南校東南民籍以今准昔乃為特盛何以言之昔<lb/>
者户口之盛無如西北由漢以降則有不然者且漢元<lb/>
<pb n="KR3k0027_WYG_026-20b"/>
始間天下户千二百萬而東南户口止當天下十之一<lb/>
至東漢建康中乃當天下十之二又後而至唐之開元當<lb/>
天下十之四又後而至元豐間乃當天下十之五自南<lb/>
渡以來西北流離歸附之民勞來安集扵鴻雁之餘而<lb/>
生齒之繁又非昔日比矣<lb/>
户口盛扵東南熈豐盛時分天下二十三路而淮漢以<lb/>
北止居其八淮漢以南乃居十有五縂天下餘千有六<lb/>
百萬户而淮漢以北乃當五百餘萬户漢淮以南乃當<lb/>
<pb n="KR3k0027_WYG_026-21a"/>
千有餘萬户大率當天下三之二是不出東晉南朝之<lb/>
地而増十五倍之人以十五倍之人而增三十倍之利<lb/>
舉天下之美盡萃東南考其古今相反若此之甚是豈<lb/>
非天運回旋物不両大故輕重移一至此也<lb/>
地狹而户口多户版登耗時有不同漢元始一千二百<lb/>
二十三萬户唐開元八百四十一萬户我朝元豐一千<lb/>
四百八十萬户皆其極盛之時然也然唐疆域加西漢<lb/>
十二而户口减十之三國初疆域視西漢减三之一而<lb/>
<pb n="KR3k0027_WYG_026-21b"/>
户口加十之四視李唐减十之四而户口倍之唐疆域<lb/>
最廣而户口少本朝最狹而户口多蓋自藩鎮連衡諸<lb/>
道不申户版而列聖撫養元元德澤有加則盛衰之異<lb/>
固其宜也説者乃謂西北東南之户口以三國六朝之<lb/>
上下而分愚觀禹貢荆揚之州賦髙而田下釋者以為<lb/>
人功之脩漢世江南之地土狹而人稠論者以為風俗<lb/>
之變則古今生聚南多而北寡乃天運之自然有不待<lb/>
三國六朝而後見扵是可以知消長之數矣<lb/>
<pb n="KR3k0027_WYG_026-22a"/>
　　　結尾<lb/>
兵與僧為户口之蠧雖然今日生聚保養固無容議也<lb/>
而所以消吾民之户口者抑有由也蓋不耕不蠶棄而<lb/>
為兵不農不工逸而為僧者皆户口之蠧也是故兵固<lb/>
未易去而老弱虚籍者可不以漸去之乎度牒未可罷<lb/>
鬻而緇黄之蠶食者可不以漸减之乎誠如是也户口<lb/>
吾見其日増版籍吾見其日盛矣故有土此有人有人<lb/>
此有用因吾之蕃阜殷盛而用之則三百戎車三千虎<lb/>
<pb n="KR3k0027_WYG_026-22b"/>
賁可以成牧野之捷指義旗而長驅可以慰中原之民<lb/>
矣惟上之人留意<lb/>
　<lb/>
　<lb/>
　<lb/>
　<lb/>
　<lb/>
　羣書㑹元截江網卷二十六<lb/>
</p>
<p>
</p>
  </div>
</body>
</text>
</TEI>
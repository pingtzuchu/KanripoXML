<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書㑹元截江網卷十七</head> <lb/>
    <p>
<pb n="KR3k0027_WYG_017-1a"/>
欽定四庫全書<lb/>
　羣書㑹元截江網卷十七<lb/>
　　紀綱<lb/>
　　　歴代事實<lb/>
堯有天下舉大綱命舜禹不膠者卓矣<hi>揚先知</hi>夏殷周<lb/>
之衰也特數十王而不傾者紀綱存焉耳<hi>韓文</hi>　禹亹<lb/>
亹穆穆為紀為綱<hi>本紀</hi>　太康五子之歌其三曰惟彼<lb/>
陶唐有此兾方今失厥道亂其紀綱乃始滅亡<hi>書</hi>湯先<lb/>
<pb n="KR3k0027_WYG_017-1b"/>
王肇修人紀<hi>伊訓</hi>文王勉勉我王紀綱四方<hi>棫樸</hi>　成<lb/>
王受福無彊四方之綱之綱之紀燕及朋友<hi>假樂</hi>蕩凡<lb/>
伯刺厲王大壊也厲王無道天下蕩蕩無綱紀文章<hi>詩序</hi>
秦人不綱網漏於吞舟<hi>髙祖贊</hi>漢興綱紀大基<hi>前漢律</hi>
<hi>厯志</hi>漢之紀綱日紊者由其不能擇賢明任之失其操<lb/>
柄也<hi>劉蕡策</hi>光武明政體總攬權綱<hi>本紀</hi>唐之官制其<lb/>
名號祿秩雖因時增損大抵皆沿隋之故然由職有常<lb/>
守位有常員方唐之盛時其制如此盖其治未嘗不欲<lb/>
<pb n="KR3k0027_WYG_017-2a"/>
明制度紀綱為萬世法而常至於交侵紛亂者由其時<lb/>
君不能謹守而徇一時茍且故其事繁而官益冗至失<lb/>
其職業而不能復初<hi>百官志</hi>上謂尉遲敬徳曰國家紀<lb/>
綱惟賞與罰非分之恩不可數得<hi>通鑑</hi>𤣥宗天寶之季<lb/>
嬖倖傾國爵因情授賞以寵加紀綱始壊矣<hi>陸贄奏議</hi>
憲宗杜黄裳曰陛下必欲振舉紀綱宜稍以法度裁制<lb/>
藩鎮<hi>通鑑</hi>杜黄裳知帝鋭於治恐不得其要因推言王<lb/>
者之道在修己任賢操執綱領要得其大者　文宗狄<lb/>
<pb n="KR3k0027_WYG_017-2b"/>
兼謩遷御史中丞帝曰御史臺朝廷紀綱紀綱正則朝<lb/>
廷治朝廷正則天下治<hi>並本傳</hi>
　　　偶句<lb/>
　　　　堯之治不在於協和而在於大綱之既舉<lb/>
　　　　湯之治不在於輯寧而在於人紀之肇修<lb/>
　　　　夏之天下禹之綱紀實為之禹為是綱紀也<lb/>
　　　　　𫝊不云乎亹亹穆穆為紀為綱未幾太康<lb/>
　　　　　失道而亂之禹之紀綱無有也少康以一<lb/>
<pb n="KR3k0027_WYG_017-3a"/>
　　　　　成一旅之衆復禹之績以中興有夏而禹<lb/>
　　　　　之紀綱不以是而滅<lb/>
　　　　周之天下文武之紀綱實為之文武為是紀<lb/>
　　　　　綱也詩不云乎勉勉我王綱紀四方未幾<lb/>
　　　　　厲王無道而蕩蕩文武之紀綱無有也及<lb/>
　　　　　宣王興衰撥亂明其功業周道粲然復興<lb/>
　　　　　而昔之紀綱不以是而絶<lb/>
　　　　權綱總攬政事畢張故漢已微而中興<lb/>
<pb n="KR3k0027_WYG_017-3b"/>
　　　　紀綱寖張威令一振故唐雖衰而復盛<lb/>
　　　　漢不紀綱大基則庶事将至倥傯矣<lb/>
　　　　唐非紀綱可憑則後世無所維持矣<lb/>
　　　皇朝事實<lb/>
興國八年太宗曰朕撫御萬方固不能家至户曉但持<lb/>
其綱領行其正道以齊一之　端拱元年上謂宰相曰<lb/>
國之興衰視其威柄可知矣朕思與卿等謹守法度務<lb/>
振紀綱以致太平　至道元年上曰漢晉紀綱大壊朕<lb/>
<pb n="KR3k0027_WYG_017-4a"/>
革故鼎新别立為一朝之法雖二三大臣猶有異論朕<lb/>
執心堅固勤行不怠修明憲度興利除害亦無慙於古<lb/>
矣　真宗咸平四年曹彬曰北鄙終成和好上曰此事<lb/>
當屈節為天下蒼生然須執紀綱存大體即乆逺之利<lb/>
也　上謂輔臣曰諌官御史論事若指斥奸邪維持<lb/>
綱紀固當極言朕亦虚心聽納焉　仁宗天聖四年楊<lb/>
崇勲嘗詣中書白事雨新霽穿泥靴登堦王曽劾奏<lb/>
其失上詔釋其罪太后問其故曽曰崇勲不知朝廷之<lb/>
<pb n="KR3k0027_WYG_017-4b"/>
儀舉劾者相臣所以振綱紀寛釋者人君所以示恩徳<lb/>
如此則仁愛歸於上而威令肅於下矣<hi>並長編</hi>神宗朝<lb/>
韓公琦既罷相當時新法方熾或聞更祖宗之法度壊<lb/>
朝廷之紀綱則終日鬱鬱<hi>行状</hi>　高宗紹興十六年上<lb/>
曰監司郡守須修舉職事若不恤民不奉行法令郡守<lb/>
令監司按劾監司令御史臺按劾然後上下有紀綱<lb/>
髙宗詔臺諌風憲之地振舉紀綱糾劾奸邪密賛治道<lb/>
朕今親除公正之士以革前弊　乾道七年上曰昔人<lb/>
<pb n="KR3k0027_WYG_017-5a"/>
以嚴致平非謂深文峻法也紀綱嚴整使人不敢犯耳譬<lb/>
如人家父子兄弟森然法度之中不必須用鞭扑然後<lb/>
謂之嚴也　淳熈十三年上曰今之要務不過擇人才<lb/>
正紀綱明賞罰而已<hi>並聖政</hi>　髙宗紹興四年臣僚上<lb/>
言陛下承祖宗付託之重正宜使上下内外共為一心<lb/>
以扶持而安全之奈何命之出於上者下不得矯其非<lb/>
政之行於下者上無以稽其惑夫所謂命出於上而下<lb/>
不能矯其非者盖人主之行事豈能一一其盡善也今<lb/>
<pb n="KR3k0027_WYG_017-5b"/>
陛下必欲杜私謁而存公道舉朝廷之紀綱法度以與<lb/>
臣下共守之是誠國之福也<hi>本紀</hi>
　　　偶句<lb/>
　　　　務振紀綱以致太平者太宗之聖訓也<lb/>
　　　　紀綱嚴整人不敢犯者孝宗之聖訓也<lb/>
　　　經傳格言<lb/>
聖人作為紀綱紀綱既正天下大定<hi>表記</hi>若網在綱有<lb/>
條而不紊<hi>書盤庚</hi>干國之紀不聽政也<hi>左昭元年</hi>三綱<lb/>
<pb n="KR3k0027_WYG_017-6a"/>
之首王政之端君為臣綱父為子綱夫為婦綱<hi>論語周南</hi>
<hi>召南註</hi>君子為國張其綱紀<hi>楊先知/</hi>大作綱小作紀<hi>同上</hi>
綱者張也紀者理也大者為綱小者為紀所以張理上下<lb/>
整齊人道若羅網之有綱紀而萬目張也<hi>白虎通</hi>立綱陳<lb/>
紀後可以為萬世法程　國制搶攘非甚有紀<hi>賈誼策</hi>仁<lb/>
者君之綱<hi>司馬談論六家</hi>善為政者綱舉而目張<hi>前漢書</hi>
自古受命之君非有徳不王自夏后氏以來始傳以世而<lb/>
有賢不肖故其為世數亦或短或長論者乃謂周自后<lb/>
<pb n="KR3k0027_WYG_017-6b"/>
稷至於文武積功累仁其來也逺故其為世尤長然考於<lb/>
世本夏商周皆出於黄帝夏自鯀以前商自契至於成湯<lb/>
其間寂寥而無聞與周之興異矣而漢亦起於亭長叛<lb/>
亡之徒及其興也有天下皆數百年而後已由是言之天<lb/>
命豈易知哉然考其終始治亂顧其徳功有厚薄與其<lb/>
制度紀綱所以維持者如何而其後世或浸以隆昌或遽<lb/>
以壊亂或漸以陵遲或能振而復起或遂至於不可支持<lb/>
雖各因其勢然有徳則興無徳則絶豈非所謂天命者常<lb/>
<pb n="KR3k0027_WYG_017-7a"/>
不顯其符而俾有國者兢兢以自勉耶唐在周隋之際世<lb/>
雖貴矣然焉有所謂積功累仁之漸而髙祖之興亦何異<lb/>
因時而特起者歟雖其有治有亂或絶或微然其有天下<lb/>
年幾三百可謂盛矣豈非人厭隋亂而蒙徳澤繼以太宗<lb/>
之治制度綱紀之法後世有以憑藉扶持而能永其天命歟<lb/>
<hi>唐髙祖贊</hi>善計天下者其視天下猶人也安危者肥瘠也紀<lb/>
綱者脉也脉不病雖瘠不害脉病而肥者死矣<hi>韓雜説</hi>
　　　偶句<lb/>
<pb n="KR3k0027_WYG_017-7b"/>
　　　　杜黄裳論王道必貴乎綱領之操執<lb/>
　　　　劉頌言為政惟在乎綱舉而目陳<lb/>
　　　名臣奏議<lb/>
以臺諌為紀綱蘇軾上神宗書願陛下存紀綱大畧<lb/>
曰國家租賦籍於計省重兵聚於京師以古揆今則似<lb/>
内重又云祖宗所以委任臺諌之一端則是聖人預防<lb/>
之至計建隆以來未嘗罪一言者言及乘輿則天子改<lb/>
容事關廊廟則宰相待罪朝廷紀綱孰大於此<lb/>
<pb n="KR3k0027_WYG_017-8a"/>
臺諌持紀綱沈與求上髙宗書曰臺諌與朝廷分持紀<lb/>
綱要須得沉厚練達之人則論事不茍上曰極是<lb/>
攬威柄以立紀綱明道二年宋綬言帝王臨御天下在<lb/>
總攬權柄陛下念王業艱難整齊紀綱正在今日<lb/>
以威斷立紀綱慶厯二年何剡奏今之政令紀綱多所<lb/>
不舉盖失於寛之漸也陛下但當總攬威權以奮乾剛<lb/>
之斷俾政令紀綱粲然復興則寛之失可救也<lb/>
舉其綱在擇人司馬光奏政有本末事有細火舉其綱<lb/>
<pb n="KR3k0027_WYG_017-8b"/>
則萬目張挈其領則衆毛理先其本後其末急其大緩<lb/>
其細擇人而任政之本也<lb/>
立紀綱在刑賞龐籍言國家之重係乎紀綱紀綱之要<lb/>
實在刑賞二者或失紀綱必隳<lb/>
立紀綱在賞罰慶元臣僚奏聖王御下務先紀綱紀綱<lb/>
之立無踰賞罰<lb/>
正心術以立紀綱朱文公熹上孝宗封事曰治天下莫<lb/>
先於正心術以立紀綱夫所謂綱者猶網之有綱也所<lb/>
<pb n="KR3k0027_WYG_017-9a"/>
謂紀者猶絲之有紀也網無綱則不能以自張絲無紀<lb/>
則不能以自理故一家則有一家之綱紀一國則有一<lb/>
國之綱紀乃若鄉縂於縣縣縂於州州縂於諸路諸<lb/>
路縂於臺省臺省總於宰相而宰相兼總衆職以與天<lb/>
子相可否而出政令此天下之綱紀也然而綱紀不能<lb/>
自立必人主之心術公平正大無偏黨反側之私然後<lb/>
紀綱有所繫而立君心不能以自正必親賢臣逺小人<lb/>
講明義理之歸閉塞私邪之路然後可得而正也今日<lb/>
<pb n="KR3k0027_WYG_017-9b"/>
紀綱不正於上是以風俗頹靡於下盖其為患乆矣<lb/>
　　　諸儒至論<lb/>
漢唐本朝之綱目唐有天下雖號治平然亦有夷狄之<lb/>
風三綱不正無君臣父子夫婦其原始於太宗也故其<lb/>
後世子弟皆不可使君不君臣不臣故藩鎮不賔權臣<lb/>
跋扈陵夷有五代之亂漢之治過於唐漢大綱正唐萬<lb/>
目舉本朝大綱正萬目亦未盡舉　先王之世以道治<lb/>
天下後世只是以法把持天下<hi>明道遺書</hi>
<pb n="KR3k0027_WYG_017-10a"/>
以五事為紀綱嘗觀自三代而後本朝有超越古今者<lb/>
五事如百年無内亂四聖百年受命之日市不易肆百<lb/>
年未嘗誅大臣至誠以待夷狄此皆大抵以忠厚㢘恥<lb/>
為之紀綱盖藝祖開基規模自别<hi>伊川入關語錄</hi>
為政有紀綱文章為政者必要有綱紀文章先有司鄉<lb/>
飲讀法平價謹權量皆不可闕也<hi>明道語錄</hi>
當先正大綱欲興治撥亂者當正大綱知大綱然後本<lb/>
可正而末可定大綱不知雖或善於條目有一時之功<lb/>
<pb n="KR3k0027_WYG_017-10b"/>
終必於大綱不正之處而生大亂<lb/>
理明則紀綱正為天下者必本於義理理也者天下之<lb/>
大體也義也者天下之大用也理不可以不明義不可<lb/>
以不精理明而後紀綱可正義精而後權衡可平紀綱<lb/>
正權衡平則萬事治百姓服四海同<hi>並胡子知書</hi>
　　　主意<lb/>
扶植在君心善用天下者必有一定之規模善扶天下<lb/>
者必有先定之綱紀曷謂規模治是也曷謂紀綱心是<lb/>
<pb n="KR3k0027_WYG_017-11a"/>
也厥今夀俊在位端人聚朝必有一定之規模矣而識<lb/>
者則以為紀綱之未立也夫立規模者在紀綱立紀綱<lb/>
者在君心朱文公有云紀綱不能以自立必人主之心<lb/>
公平廣大無一毫偏黨反側之私然後紀綱有所係而<lb/>
立必人主之心真静純一無一毫聲色貨利之惑然後<lb/>
紀綱有所係而立故心溺於聲色則紀綱壊心惑於近<lb/>
習則紀綱壊其端甚㣲其禍甚烈世之議者徒見廟堂<lb/>
者百揆之紀綱也間者措置大事不由中書廢置罷行<lb/>
<pb n="KR3k0027_WYG_017-11b"/>
或從内降則曰廟堂之紀綱壊徒見給舍者封駁之紀<lb/>
綱也間者事無巨細動輙掣肘調停不可宣諭再三則<lb/>
曰給舍之紀綱壊又徒見臺諫者糾彈之紀綱也間者<lb/>
發而不中觸犯天威電掣雹碎一斥不復則曰臺諌之<lb/>
紀綱壊殊不知綱者猶網之有綱也紀者猶絲之有紀<lb/>
也紀綱不自立必主上無偏黨無反側則紀綱有所係<lb/>
而立君心不自正必主上親賢臣逺小人則此心有所<lb/>
主而定推是以徃何紀綱之不正規模之不立乎<hi>己酉</hi>
<pb n="KR3k0027_WYG_017-12a"/>
<hi>解</hi>
振舉在君相君相精勤振厲志向則紀綱正而國事無<lb/>
一之不舉上下茍安玩愒歳月則紀綱紊而國事無一<lb/>
之可為人君所以植立此紀綱者也宰相所以維持此<lb/>
紀綱者也不有聖君紀綱何所賴以植立不有賢相紀<lb/>
綱何所頼以維持方其聖賢相逢植一時之慶㑹明良<lb/>
相遇同一念之作興君必厲精而正心誠意於宫閫之<lb/>
間臣必羽翼而叶謀并智於廟堂之上精神以壮圯壊<lb/>
<pb n="KR3k0027_WYG_017-12b"/>
可使之修明風采以新紊亂可使之條理典章文物之<lb/>
細莫不井然而可觀禮樂刑政之繁莫不燦然而可觀<lb/>
矣愚故曰君相精勤則紀綱正而國事無一之不舉者<lb/>
此也否則聖賢不作而彼此之弗相助上下不交而意<lb/>
向之不相合君或飬恬而玩愒於歳月之久臣或飬諛而<lb/>
偷安於祿位之髙視萬事之自為修廢邈焉無係於休<lb/>
戚聽天下之自為安危恝然無關於懐抱大綱且不正<lb/>
矣况節目乎體統且不明矣况纎悉乎愚故曰上下茍<lb/>
<pb n="KR3k0027_WYG_017-13a"/>
安則紀綱紊而國事無一之可為者此也<lb/>
過於懲過於遜權雖人主之所獨專也而不可過於有<lb/>
所懲而事事攬權權非大臣之所敢專也而不可過於<lb/>
有所遜而事事避權過於懲則其弊必有甚於前過於<lb/>
遜則其患又将起於後矣執事策諸生以今日之飭紀<lb/>
綱為第一義且謂大權歸於人主大政歸於中書欲並<lb/>
行而不悖顧草茅何敢為專攻上身之説亦不敢妄為<lb/>
執政然否之議區區恤緯之誠竊謂今日大權已歸於<lb/>
<pb n="KR3k0027_WYG_017-13b"/>
人主則不可因前日之失權而過於懲惟當以成周之<lb/>
信任其臣者為法則振飭紀綱可以申明責實之一詔<lb/>
也大政已歸於中書則不可因前日之竊權而過於遜惟<lb/>
當以周公之敬事其君者為法則維持紀綱可以責成<lb/>
務實之庶政也<lb/>
　　　偶句<lb/>
　　　　振一國之衆目易<lb/>
　　　　舉一國之大綱難<lb/>
<pb n="KR3k0027_WYG_017-14a"/>
　　　　人主知所以任大臣者重<lb/>
　　　　大臣知所以任天下者重<lb/>
　　　警段<lb/>
君相不可玩弛愚謂紀綱之大固非君相之聖賢不足<lb/>
以植立而維持亦非君相之玩弛所能以把握而運量<lb/>
為之君者必主之以剛果守之以堅凝勿移心於晏安<lb/>
勿溺志於聲色勿以仁義之未效而遽損其始初之精<lb/>
勤而後紀綱之可以植立為之相者必行之以公正持<lb/>
<pb n="KR3k0027_WYG_017-14b"/>
之以㢘平勿徇私以變更勿偷安於暇逸勿以持禄固<lb/>
位之可樂而不為扶顛持危之謀而後紀綱之可以維<lb/>
持矣<lb/>
紀綱不立之弊自古為天下者必振厲紀綱以為整齊<lb/>
嚴肅之地今也倖門大開蠧宄難窒御筆多而帝制輕<lb/>
内降煩而睿㫖輕不惟諸司陞補仰瀆選舉也而統帥躐<lb/>
級閣職超榮非望恩渥亦可夤縁而執劵矣不惟奸贓<lb/>
湔洗上䙝渙汗也而府胥逃刑巨室免糶蕞爾狠戾亦<lb/>
<pb n="KR3k0027_WYG_017-15a"/>
可梯媒而探囊矣金穴錢神塞破憸士之屋而璧瑕圭<lb/>
玷疵纇寒素之身如此而欲紀綱不紊得乎<lb/>
定紀綱自規模始今日規模之所以不定者寧不以主<lb/>
上尚懐盧把之小心疑儒效之迂闊不肯定此規模歟<lb/>
二三大臣憂章蔡之後入懼後禍之立至不敢定此規<lb/>
模歟如其定也有堅凝之定志而不為事物之所怵廹<lb/>
有把握之定力而不為是非之所轉遷有精審之定向而<lb/>
不為成敗之所計較其或權相謀復吾其屛之竒民肆<lb/>
<pb n="KR3k0027_WYG_017-15b"/>
妖吾其絶之規模定則朝廷宫闈之紀綱有不定乎兵<lb/>
財脉絡爾其通之乘輿缺失爾其補之規模定則宰執<lb/>
臺諌之紀綱有不定乎鰌鱔晝舞汝其逐之狐狸夜嘯<lb/>
汝其遏之規模定則給舍外臺之紀綱有不定乎<lb/>
紀綱次第而舉夫所謂紀綱者非但制度法令而已也<lb/>
品式條目而已也自其身而形於家閨門肅肅無以異<lb/>
於宗廟之間袵席雍雍無以異於朝廷之上内外有章<lb/>
宫庭有度此一家之紀綱也自其家而推其君臣相正<lb/>
<pb n="KR3k0027_WYG_017-16a"/>
有同徳叶心之和官帥相規無分朋植黨之私宫府一<lb/>
體上下一心此一國之紀綱也舉而措之天下則尊君<lb/>
卑臣内夏外夷截然有分而不相悖井田溝洫貢賦車<lb/>
乘繩然有法而不可越此天下之紀綱也<lb/>
宫閫朝廷為紀綱盖宫閫者天下國家之儀刑人君誠<lb/>
以植立紀綱為心則戰兢夕惕無敢荒寧動静語黙不<lb/>
容輕易宫庭密勿常若祖宗之臨其上暗室屋漏常若<lb/>
神明之在其前提挈精神收存念慮事無精粗悉合<lb/>
<pb n="KR3k0027_WYG_017-16b"/>
理道言無大小必由典常如此則宫閫之紀綱其有不<lb/>
正者乎朝廷廟堂者政事教化之根本大臣誠以扶持<lb/>
紀綱為念則為國惜法不徇私情為官擇人必從公命<lb/>
愛君乃所以愛身則不敢先身而後君保國乃所以保<lb/>
家則不敢先家而遺國存心正大為謀深長事無可否<lb/>
惟理之循言無同異惟是之聽如是則朝廷廟堂之紀<lb/>
綱其有不正乎<lb/>
　　　偶句<lb/>
<pb n="KR3k0027_WYG_017-17a"/>
　　　　紀綱振起四海聳聞<lb/>
　　　　條目森嚴萬物改觀<lb/>
　　　　大綱既舉井若有條<lb/>
　　　　一目不正紛若難理<lb/>
　　　　大綱小紀繩乎有條<lb/>
　　　　本度末數秩乎有序<lb/>
　　　　紀綱既立朝廷清明<lb/>
　　　　法制既備蠧弊盡飭<lb/>
<pb n="KR3k0027_WYG_017-17b"/>
　　　　紀綱不飭取辨彌縫<lb/>
　　　　事權散出積成扞格<lb/>
　　　　醇化懿綱儀刑四海<lb/>
　　　　洪模碩畫標準百王<lb/>
　　　　權綱賞罰支泒於宫庭<lb/>
　　　　政事號令旁落於幽隠<lb/>
　　　　權綱雖總而旁蹊之未窒<lb/>
　　　　治具雖舉而根本之未修<lb/>
<pb n="KR3k0027_WYG_017-18a"/>
　　　　謂之綱則所執者要而不繁劇紛擾也<lb/>
　　　　謂之紀則所舉者詳而不踈漏蹙狹也<lb/>
　　　　宰相不平章執政不參預則無以維持是綱<lb/>
　　　　臺諌不論列給舍不繳駁則無以振舉是綱<lb/>
　　　事證<lb/>
古者紀綱修廢唐虞三代之所以治其紀綱法度何為<lb/>
而修也以堯舜禹湯文武為之君以臯䕫伊傅周召為<lb/>
之相同寅協恭勤恤罔間烏乎而不修春秋戰國之所<lb/>
<pb n="KR3k0027_WYG_017-18b"/>
以亂其紀綱法度何為而廢也以齊宣梁惠之徒為之<lb/>
君以景子沈同等軰為之臣縱横詭譎務相權謀烏乎<lb/>
而不廢迨于漢唐之或興或衰紀綱法度之或修或廢<lb/>
則聖君賢相之不時出故耳觀乎唐虞三代者若此驗<lb/>
之春秋戰國者如彼質之漢唐又昭昭焉不可誣也<lb/>
漢唐本朝綱目漢以規模為紀綱故大綱正而衆目未<lb/>
張唐以法令為紀綱故衆目張而大綱未正我朝以禮<lb/>
樂為紀綱紀綱既正而衆目復張此古今治亂之所由<lb/>
<pb n="KR3k0027_WYG_017-19a"/>
分也<lb/>
漢初大綱正方漢之始興也非劉不王約在盟府親踈<lb/>
有别也興朝将佐擢在大臣内外無間也列置郡縣分<lb/>
設刺史尊卑相臨也漢以規模為紀綱亦善矣然吕氏<lb/>
之勢益横而事皆關於房闈家之紀綱安在哉恭顯<lb/>
之寵益甚而事皆由於閹宦國之紀綱安在哉邉陲之<lb/>
釁既開而夷狄幾擾中國天下之紀綱又安在哉然幾<lb/>
危而安幾仆而興者規模宏逺而尚有大綱之舉是故<lb/>
<pb n="KR3k0027_WYG_017-19b"/>
諸吕之變一日掃除而無遺孽之尚存㳟顯之專一日<lb/>
失勢而至祈死之不暇夷狄之强一日争立而甘心來<lb/>
朝之恐後此漢大綱舉而衆目未張之驗也<lb/>
漢大綱亦未正所謂大綱何在哉創業之主莫如髙帝<lb/>
然五日之朝有擁篲之嫌上夀之始悻悻然較兄仲之<lb/>
功而驕氣徳色之未去則父子兄弟之綱紊溺戚姬之<lb/>
愛幾揺國本鴻鵠之歌悲傷而不能自克其欲則夫婦<lb/>
之綱紊械繫相國之辱葅醢功臣之禍則君臣之綱又紊<lb/>
<pb n="KR3k0027_WYG_017-20a"/>
矣<lb/>
唐初萬目舉方唐之始興也凌煙起舞春風和氣宫庭<lb/>
和穆也周典建官星羅棊布而朝廷整肅也府衛置兵<lb/>
首重尾輕而郡國聯屬也唐以法令為紀綱亦具矣然<lb/>
宫闈夫婦之間民無則焉一傳而殱之武氏而諸李幾<lb/>
無遺育家之紀綱何如哉開元以後權在輔相奸臣擅<lb/>
國䝉蔽中外而安史之禍成矣國之紀綱何如哉引戎<lb/>
亂華民不聊生冠履倒置而中國之禍慘矣天下之紀<lb/>
<pb n="KR3k0027_WYG_017-20b"/>
綱又何如哉<lb/>
漢唐紀綱未正漢髙帝能知軍法之常伸而不能救白<lb/>
登之困能知章程之當定而不能忍葅醢之慘能知禮<lb/>
儀之當制而不能不安於度吾能行之語百度草創而<lb/>
纎悉有遺慮萬目脱畧而罅漏有未至唐太宗晉陽之<lb/>
私侍巢刺之啓封其紀綱不正甚矣再傳之後蕭墻之<lb/>
憂無時無之川蜀之幸而唐幾危奉天之幸而唐幾亡<lb/>
關陜之幸唐又幾於不振三百年間治日常少亂日常<lb/>
<pb n="KR3k0027_WYG_017-21a"/>
多是豈可盡歸咎於後世繼守之君哉皆其紀綱紊亂<lb/>
無以為子孫憑藉扶持之計耳<lb/>
本朝綱舉目張恭惟藝祖仁義立國土地不如漢戸口<lb/>
不如唐紀綱修明與周比隆齊家治國平天下之道千<lb/>
載一日也慈闈一言載在金匱而社稷䝉福焉戚里有<lb/>
過例繩國法而私謁不行焉内言不及於外私恩不及<lb/>
於公則一家之紀綱何如也官莫重於三省而置給舍<lb/>
使小大之相制柄莫尊於樞府而統閹宦俾内外之相<lb/>
<pb n="KR3k0027_WYG_017-21b"/>
通財用布中外而總三司吏治在州縣而置監司則一<lb/>
國之紀綱何如也若夫天下之勢雖無周之封建而朝<lb/>
廷郡縣合為一體初無彼重此輕之患雖無周之井田<lb/>
而賦入有經賑恤有廪民生盛時未嘗見暴兵虐刑之<lb/>
慘則天下之紀綱何如也<lb/>
　　　時政<lb/>
今日紀綱非昔朝廷者紀綱之原宫闈者紀綱之則也<lb/>
祖宗朝不以女謁進人不以戚里廢法貂璫不以典機<lb/>
<pb n="KR3k0027_WYG_017-22a"/>
密輿臺不得加節鉞此良法也側聞近日貴游充塞於<lb/>
要津竒民出入於清禁恬不問也何其輕歟宰執者紀<lb/>
綱之總臺諌者紀綱之糾也祖宗政歸中書分以參貳<lb/>
事關廊廟臺諌極言此定制也側聞時事中書多矛盾<lb/>
之私抨彈皆調䕶而止甚不満也何其廢歟給舍者紀<lb/>
綱賴之以糾正監司者紀綱賴之以奮揚也祖宗命出<lb/>
三省給舍可繳駁之官分州縣監司得按察之此明訓<lb/>
也側聞近日左右潜制其威福囊槖公行於畿甸略不<lb/>
<pb n="KR3k0027_WYG_017-22b"/>
顧也何其玩歟<lb/>
今日紀綱屢變端平則更寶紹之越僭者也又一紀綱<lb/>
也嘉熈則改端平之輕躁者也又一紀綱也今日淳祐<lb/>
之作新則又更淳祐初年之專制矣抑不知紀綱将出<lb/>
於正邪猶有撓亂其中也<lb/>
上過於懲下過於遜曩權奸當國臣下知有穰苴侯而<lb/>
不知有王左右知畏石顯不知有帝獨不曰威福惟辟<lb/>
不可使之移也今乾剛夬夬威柄復收固可以鑒前日<lb/>
<pb n="KR3k0027_WYG_017-23a"/>
之失也初是以失權為戒而因有所懲然懲之深則必<lb/>
欲事事而攬權官無𦂳慢動煩親擢有不由中書進擬<lb/>
者也事無巨細多出聖裁有不容外庭與聞者矣此其<lb/>
弊必至於躬親雖得賢相而不知所以任也不思膳庖<lb/>
酒醢宰屬猶得掌於王官陳殷置輔冡宰亦以施於邦<lb/>
國人主而欲攬權是可以親細務為攬權乎天下事恐<lb/>
不可過於懲也曩政柄下移鹿馬趙髙而心術隂險劍<lb/>
腹林甫而黨與奸深獨不曰權者人主之操柄非臣下所<lb/>
<pb n="KR3k0027_WYG_017-23b"/>
可干也今革故鼎新正人柄用固可以鍳前日之專也<lb/>
於是以專權為戒而因有所遜然遜之甚則必欲事事<lb/>
而避權官府不合為一體政本不重於中書将順之情<lb/>
多而無可否獻替之直奉行之意恪而無執奏封還之<lb/>
嚴此其弊則牽於形迹色有憂勤而終不敢以天下為<lb/>
己任也不思按劍不校霍光得以擅增秩之賞留屯金<lb/>
城魏相得以主伐叛之謀大臣而欲避權是可以失體統<lb/>
為避權乎天下事恐不可過於遜也嗚呼紀綱所立不<lb/>
<pb n="KR3k0027_WYG_017-24a"/>
以細微而忽不以内外而紊不以茍且為玩大奸距脱<lb/>
紀綱似飭矣或者旁蹊曲徑果不為紀綱累乎衆垢<lb/>
盡除紀綱似振矣或者乘間伺隙果不為紀綱病乎把<lb/>
握堅而政柄無僣移之虞防閑密而倖門無雜出之患豈<lb/>
非所當加意乎<lb/>
　　　結尾<lb/>
君心正則紀綱正然則正紀綱者将何如曰正一人之心<lb/>
而已皇上經天下之變故已多閲天下之義理已熟其<lb/>
<pb n="KR3k0027_WYG_017-24b"/>
於正心誠意之學講明之素矣而奈何其未之正心寶<lb/>
紹之心似有所恐懼而不得其正也端平之心似有所<lb/>
忿懥而不得其正也嘉熈之心似有所憂患而不得其<lb/>
正也淳祐之心似有所好樂而不得其正也以一人之心<lb/>
而二三十年之間凡幾更易凡幾變遷吾心既無所主<lb/>
規模何自而定紀綱何自而正事功何自而成乎昔新安<lb/>
夫子有曰紀綱不能自正必人主之心公平廣大而後<lb/>
紀綱有所係而立至哉斯言萬世之藥石也倘能行則<lb/>
<pb n="KR3k0027_WYG_017-25a"/>
今日之紀綱祖宗之紀綱也惟朝夕論思者有以推廣<lb/>
上心幸甚<lb/>
臺諫扶持紀綱故嘗因是為之説曰正此紀綱人主之<lb/>
責也翼此紀綱大臣之責也扶持此紀綱臺諌之責也<lb/>
人主有公心而後可以正此紀綱大臣有公道而後可<lb/>
以翼此紀綱臺諌有公論而後可以維持此紀綱然人<lb/>
主之公心大臣之公道一有所未至而臺諌之公論皆<lb/>
得以救其源而正其失也盖祖宗之重臺諌正以為振<lb/>
<pb n="KR3k0027_WYG_017-25b"/>
紀綱之地也如范仲淹之議時政公也髙若訥毁之仁<lb/>
祖終以為直所以成慶歴之治司馬之議新法公也王<lb/>
安石之黨誹之神宗獨諒其賢所以回元豐之脉然則<lb/>
人主有公心大臣有公道所以振紀綱以植公法者又自<lb/>
重臺諌之公論始<lb/>
　<lb/>
　<lb/>
　羣書㑹元截江網卷十七<lb/>
</p>
<p>
</p>
  </div>
</body>
</text>
</TEI>
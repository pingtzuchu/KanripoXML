<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書㑹元截江網卷二十七</head> <lb/>
    <p>
<pb n="KR3k0027_WYG_027-1a"/>
欽定四庫全書<lb/>
　羣書㑹元截江網卷二十七<lb/>
　　風俗<lb/>
　　　厯代事實<lb/>
鴻荒之世禮義哨哨<hi>揚問道</hi>其風樸略<hi>孝經</hi>唐虞之際比屋<lb/>
可封<hi>後漢楊脩傳</hi>老人撃壤曰吾日出而作日入而息鑿井<lb/>
而飲耕田而食帝力何有扵我哉<hi>通厯</hi>童謠云立我烝民<lb/>
莫匪爾極不識不知順帝之則<hi>康衢謡</hi>教化盛行萬民皆<lb/>
<pb n="KR3k0027_WYG_027-1b"/>
安仁樂義各得其宜<hi>董策</hi>三代風俗淳一<hi>唐選舉志</hi>三代所以<lb/>
直道而行也<hi>論語</hi>鄉田同井出入相友守望相助則百姓<lb/>
親睦<hi>孟子</hi>晋地本其風俗憂深思逺儉而用禮有堯之遺<lb/>
風焉<hi>詩蟋蟀</hi>商君遺禮義棄仁恩行之三嵗秦俗日敗故<lb/>
秦人家富子壯則出分家貧子壯則出贅借父耰耝慮<lb/>
有德色毌取箕箒立而誶語抱哺其子與公併踞婦姑<lb/>
不相説則反唇而相稽其慈子嗜利不同扵禽獸者亡<lb/>
㡬耳天下大敗衆掩寡知欺愚勇威怯壯陵衰其亂至<lb/>
<pb n="KR3k0027_WYG_027-2a"/>
矣轉而為漢俗尚未改今日以侈靡相競而上亡制度<lb/>
棄禮義捐㢘恥日甚可謂月異而嵗不同矣盗者剟寢<lb/>
户之簾搴两廟之器白晝大都之中剽吏而奪之金而<lb/>
大臣特以簿書不報以為大故至扵俗流失世壞敗因<lb/>
恬而不知怪<hi>賈誼䟽</hi>文帝躬行元黙示淳樸為天下先故<lb/>
五六十載之間至扵移風易俗黎民醇厚<hi>本紀</hi>漢文景時<lb/>
人給家足人人自愛而重犯法先行義而後絀辱焉<hi>前志</hi>
景帝百姓昌盛風移俗易齊美成康<hi>本紀</hi>武帝使犯法者<lb/>
<pb n="KR3k0027_WYG_027-2b"/>
贖罪入榖者補吏是以天下奢侈官亂民貧盗賊並起<lb/>
<hi>貢禹傳</hi>永平之際命有司班憲度昭節儉示太素遂令海<lb/>
内棄末而反本背偽而歸真百姓滌瑕蕩穢而鏡至清<lb/>
莫不優㳺而自得玉潤而金聲下舞上歌蹈德詠仁<hi>東都</hi>
<hi>賦</hi>東漢章帝時馬廖上䟽曰百姓從行不從言也夫改<lb/>
移風俗必有其本長安語曰城中好廣眉四方髙半額<lb/>
城中好大袖四方全匹帛斯言如戯有切事實　晉之興<lb/>
也朝寡純德之臣鄉乏不貳之老風俗淫僻恥尚所是<lb/>
<pb n="KR3k0027_WYG_027-3a"/>
學者以莊老為宗而黜六經談者以虛蕩為辨而賤名<lb/>
檢其婦女不知女工任情而動有逆扵姑舅殺戮妾媵<lb/>
父兄莫之罪也天下莫之非也禮法刑政扵此大壞<hi>于寳</hi>
<hi>論</hi>唐太宗曰今承大亂之後恐斯民未易化也封德彛<lb/>
曰三代以還人漸澆訛秦任法律漢襍霸道皆欲治而<lb/>
不能豈能治而不欲魏徴曰湯武身致太平豈非承大<lb/>
亂之後邪若謂古人淳樸漸致澆訛則至于今日當悉<lb/>
化為鬼魅矣上從徴言至四年天下大稔流民散失咸<lb/>
<pb n="KR3k0027_WYG_027-3b"/>
歸嵗終㫁死刑纔二十九人<hi>通鑑</hi>文宗言百工在乎按度<lb/>
而淫巧或未衰俗恬風靡情訛成蠧<hi>唐史</hi>元宗之時與民<lb/>
休息比屋可封于時垂髫之兒皆知禮遜戴白之老不<lb/>
識干戈<hi>舊史賛</hi>
　　偶句<lb/>
借鉏取箒一變而孝弟之立興<lb/>
掲竿弄梃一變而刑罰之或措<lb/>
茅茨流化則比屋有可封之人<lb/>
<pb n="KR3k0027_WYG_027-4a"/>
綈革示儉則黎民皆醇厚之俗<lb/>
馬廖之論移風謂従行而不從言<lb/>
五倫之論教俗當以身而不以言<lb/>
弋綈示儉而牆屋之被綉者自如<lb/>
籍田勸農而冶鎔之採銅者益盛<lb/>
唐堯之流化茅茨而堯之率正者身也<lb/>
夏禹之惡衣菲食而禹之為度者身也<lb/>
　　　禁奢<lb/>
<pb n="KR3k0027_WYG_027-4b"/>
曺蜉蝣刺奢也<hi>詩</hi>漢髙帝令賈人無得衣錦綉綺縠絺<lb/>
綌罽操兵乗騎馬<hi>本紀</hi>文帝時賈誼言庶人屋壁得為帝<lb/>
服倡優下賤得為后飾且帝之身自衣皂綈而富民牆<lb/>
屋被文綉后以縁領庶人孽妾縁其履<hi>賈誼疏</hi>景帝以雕<lb/>
文刻鏤傷農事錦綉纂組害女工特詔除之<hi>本紀</hi>武帝時<lb/>
晁錯言商賈以利相傾千里遨㳺冠蓋相望乗堅策肥<lb/>
履絲曳縞<hi>前志</hi>成帝詔方今公卿列侯奢侈逸豫嫁娶葬<lb/>
埋過制吏民慕效浸以成俗<hi>本紀</hi>哀帝亦詔諸侯王多蓄<lb/>
<pb n="KR3k0027_WYG_027-5a"/>
奴婢田宅無限其議限例<hi>本紀</hi>魏毛玠居顯位布衣蔬食<lb/>
以儉率人由是天下之士莫不亷節自礪雖貴寵之人<lb/>
輿服不敢過度<hi>本傳</hi>唐髙祖武德中著車輿服衣之令上<lb/>
得以兼下下不得以擬上<hi>本紀</hi>太宗時馬周言京師營造<lb/>
供奉器物并諸王妃主服飾皆過侈靡文宗策劉蕡言<lb/>
百工在乎按度而淫巧或未衰俗恬風靡積訛成蠧以<lb/>
謂由制度不立請以官法禄秩制其器用車服禁用金銀珠<lb/>
玉錦綉雕鏤不蓄扵私家則無蕩心之巧矣終以不行<lb/>
<pb n="KR3k0027_WYG_027-5b"/>
<hi>本傳</hi>楊綰性儉約未嘗問生事禄廪分姻舊及除拜之日<lb/>
崔寛為之毁别業黎幹為之損騎從郭子儀方㑹而除<lb/>
書至樂音省五之四其他聞風靡然自化者不可勝紀<lb/>
世以比楊震謝安山濤<hi>本傳</hi>
　　偶句<lb/>
富民墻屋被文綉賈少年憂之<lb/>
商賈富者乗輕肥晁家令憂之<lb/>
毛玠為相而人不鮮衣<lb/>
<pb n="KR3k0027_WYG_027-6a"/>
楊綰在位而人皆减騶<lb/>
　　　抑末<lb/>
司市以政令禁物靡而均市以賈民禁偽而除詐<hi>周禮</hi>載<lb/>
師凢漆林之征二十而五凡宅不毛者有里布田不耕<lb/>
者出粟屋凡民無職事者出夫家之征<hi>並禮</hi>漢髙帝八年<lb/>
禁賈人不得衣絲乗車重租税以困辱之髙后時復弛<lb/>
商賈之律晁錯曰今法律賤商人商人已富貴矣尊農<lb/>
夫農夫已貧賤矣文帝即位時民背本趨末賈誼説上<lb/>
<pb n="KR3k0027_WYG_027-6b"/>
曰今敺民而歸之農皆着扵本<hi>並前志</hi>
　　偶句<lb/>
無職事者周官有夫家之征<lb/>
作竒技者王制有疑衆之殺<lb/>
為末衆而農民寡景帝所以禁採珠玉<lb/>
務本少而趨末衆元帝所以勉勸農桑<lb/>
商賈弛律晁錯所以論農夫之已貧<lb/>
敺民歸農賈誼所以慮當時之趨末<lb/>
<pb n="KR3k0027_WYG_027-7a"/>
　　　皇朝事實<lb/>
太祖開寳元年辛仲甫知彭州上曰蜀土始平輕侈之<lb/>
俗未革爾有文武才幹是用命爾<hi>長編</hi>太宗興國八年詔<lb/>
曰能以禮遜為國乎何有故班白不逰扵市井負販相<lb/>
避扵道途耕厯山者有遜畔之風入周境者有息訟之<lb/>
美浩穰之地民庶實繁冝申明扵舊章用激清扵薄俗<lb/>
<hi>事實</hi>真宗咸平元年上曰節用愛人民俗自化祥符元年<lb/>
上曰古今風俗悉從上之所好國家法令不可不謹<hi>並長</hi>
<pb n="KR3k0027_WYG_027-7b"/>
<hi>編</hi>仁宗嘉祐五年詔曰朕甞患民之好事而風俗漸靡<lb/>
扵薄也思有以格正之非吾士大夫躬率以義而導之<lb/>
扵善則何以哉<hi>長編</hi>髙宗紹興二十八年上曰朕惟崇尚<lb/>
儉素比年以來中外服飾過為侈靡雖累行禁止然末<lb/>
俗猶未盡革大抵行法當自近始<hi>聖政</hi>孝宗乾道三年御<lb/>
批朕念治功之未起思風俗之尚澆方欲力救弊源追<lb/>
還淳古<hi>典章</hi>寜宗慶元二年詔曰朕惟風俗者治忽之樞<lb/>
機士大夫者風俗之權輿今懷背公死黨之恩蔑尊君<lb/>
<pb n="KR3k0027_WYG_027-8a"/>
親上之義使毁譽是非混然淆亂自今至于後日洗灌<lb/>
厥𠂻存公去私可否從違各當扵理則予汝嘉其有不<lb/>
吉不廸習非怗終邦有常刑　嘉泰元年臣<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>上言本<lb/>
朝列聖以節儉為家法以<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>風俗其所以躬行而自率<lb/>
者惟恐天下趨扵薄至扵習俗相靡浸以奢淫法禁雖<lb/>
立而法不行終不能拯時而救弊<lb/>
　　偶句<lb/>
真宗之論風俗則曰從上所好<lb/>
<pb n="KR3k0027_WYG_027-8b"/>
髙宗之革末俗則曰自近者始<lb/>
行孝義者當議明舉乾徳之詔也<lb/>
愆孝弟者務申戒飭興國之詔也<lb/>
太宗之革薄俗則欲使知禮遜之美<lb/>
孝宗之革澆風則欲追還淳古之舊<lb/>
　　　禁奢<lb/>
太祖乾德四年收偽蜀圖書法物皆不中度悉命焚毁<lb/>
孟㫤服用奢僭至扵溺器亦装以七寳上命碎之曰自<lb/>
<pb n="KR3k0027_WYG_027-9a"/>
奉如此欲無亡得乎開寳五年永慶公主甞衣貼綉鋪<lb/>
翠襦入宫中上曰自今勿復為此飾王家服此宫闈戚<lb/>
里皆相效京城翠羽價髙小民逐利傷生浸廣實汝之<lb/>
由<hi>並長編</hi>真宗咸平二年上曰近覧上封所述頗言風俗<lb/>
侈靡有傷淳儉公卿士庶服用踰制至有鎔金飾衣或<lb/>
以珠翠者令有司禁臣庶泥金鋪翠之飾　祥符元年<lb/>
上曰京師漸事奢侈衣服器玩多鎔金為飾雖累加條<lb/>
約終未禁止工人錬金為箔其徒日繁募告者賞之仁<lb/>
<pb n="KR3k0027_WYG_027-9b"/>
宗景祐三年扈稱言京師天下之本而士民奢侈無法<lb/>
室居服玩競為華靡珠璣金翠炤燿路衢請條約之詔<lb/>
兩制與禮院同詳定制度以聞<hi>同前</hi>仁宗始専萬幾富扵<lb/>
春秋左右欲以竒巧自媚後苑珠玉之工頗盛扵前日<lb/>
龐藉言今螽螟為災民憂轉死北有耶律西有拓㧞陛<lb/>
下安得不以儉約為師奢靡為戒重惜國用有狥名之<lb/>
急是嵗大旱蝗范仲淹安撫江淮還以貧民所食烏昧草<lb/>
進呈乞宣示六宫戚里用抑奢侈<hi>並言行録</hi>英宗治平三年<lb/>
<pb n="KR3k0027_WYG_027-10a"/>
捕銷金衣有以内庭為言者上疑之竇卞曰真宗禁銷<lb/>
金自掖庭始今不正以法無以示天下<hi>長編</hi>民間復作銷<lb/>
金服玩韓琦請以先朝舊制禁絶乃下詔申諭未幾有<lb/>
犯者琦奏祥符八年勅犯銷金者斬請復用之<hi>言行録</hi>髙<lb/>
宗紹興七年上曰銷金鋪翠禁中無敢犯者士民之家<lb/>
尚有服用行下廣南禁採捕者<hi>聖政</hi>十年上曰朕性淡薄<lb/>
服用朴素宫中無敢踰者富家大室猶有以金翠為飾<lb/>
亦非所以厚風俗乃詔臨安府榜諭限三日毁棄<hi>係年録</hi>
<pb n="KR3k0027_WYG_027-10b"/>
二十七年上曰奢侈之服如銷金之類不可不禁近時<lb/>
金絶少由小人貪利銷而為泥湏申嚴行下<hi>聖政</hi>孝宗乾<lb/>
道八年上曰近時民俗多尚奢侈纔遇豐年稍遂從容<lb/>
則華飾門戸鮮麗衣服促婚嫁<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>装奩惟恐奢華之不<lb/>
至甚非所宜今年逺近豊稔稱此秋成欲使民間各務<lb/>
儲積以為悠久之計宜降詔戒諭　淳熈三年上曰今<lb/>
日習為奢侈者在民間絶少多是戚里中官之家湏重<lb/>
作施行　八年上曰朕以金翠等事刻之記事板每京<lb/>
<pb n="KR3k0027_WYG_027-11a"/>
尹初上取示之　寜宗嘉泰元年詔禁止銷金鋪翠日<lb/>
來行市公然造置官司全不禁戢今後如有因事敗獲<lb/>
守臣及地方官吏並重作施行　元年詔曰風俗侈靡<lb/>
日甚一日其令官民營造室屋務從簡朴銷金鋪翠無<lb/>
得服用今以宫中所有焚之通衢令有司嚴立禁防貴<lb/>
近之家尤當遵奉<hi>並聖政</hi>
　　偶句<lb/>
糾舉奢侈庶革澆俗端拱之詔也<lb/>
<pb n="KR3k0027_WYG_027-11b"/>
嚴禁奢侈庶復淳風咸平之詔也<lb/>
士庶奢侈成風則詔三司申明條制<lb/>
士民僣侈無法則令两制詳定制度<lb/>
髙宗嚴金翠之禁則曰恐長奢靡之風<lb/>
孝宗戒門户之飾則曰欲為悠久之計<lb/>
　　　抑末<lb/>
太宗詔曰國家筭及商賈以抑末㳺率循舊章以助經<lb/>
費　仁宗慶厯三年議弛茶鹽之禁范仲淹以為與其<lb/>
<pb n="KR3k0027_WYG_027-12a"/>
害農孰若取之商賈髙宗紹興二十六年上曰關市之<lb/>
征本以抑商賈如米麫豈可一概収税<lb/>
　　偶句<lb/>
開寳詔禁採珠欲息㳺惰以復農桑<lb/>
淳化詔筭商賈欲抑末㳺以助經費<lb/>
筭商賈所以抑末㳺者淳化之聖詔也<lb/>
定市𣙜毌使趨末業者祥符之聖訓也<lb/>
農為衣食之原而㳺惰者多此非太祖之詔乎君子觀<lb/>
<pb n="KR3k0027_WYG_027-12b"/>
是詔則知末作之不可不禁<lb/>
農為天下之本而事末者衆此非孝宗之詔乎君子讀<lb/>
是詔則知㳺手之不可不戒<lb/>
　　　經傳格言<lb/>
詩美教化移風俗<hi>詩大序</hi>樂移風易俗<hi>樂記</hi>教訓正俗非禮<lb/>
不偹<hi>曲禮</hi>司徒一道徳以同俗廣谷大川異制民生其間<lb/>
者異俗<hi>王制</hi>君子欲化民成俗必由學乎<hi>學記</hi>儒者在位則<lb/>
美俗<hi>荀子</hi>凡民函五常之性而其剛柔緩急音聲不同係<lb/>
<pb n="KR3k0027_WYG_027-13a"/>
水土之風氣故謂之風好惡取捨動静無常随君上之<lb/>
所欲故謂之俗<hi>前地理志</hi>移風易俗使天下同心而向道非<lb/>
俗吏所能為也<hi>賈誼策</hi>春秋大一統者六合同風王者以<lb/>
教化為大務漸民以仁摩民以義節民以禮故刑罰甚<lb/>
輕而民不犯者教化行而習俗美也<hi>並董策</hi>風行俗美萬<lb/>
世之基定<hi>賈山傳</hi>長安天子之都親承聖化此教化之本<lb/>
原風俗之樞機宜先正者也<hi>康行傳</hi>百姓從令不從言也<lb/>
改移風俗必有其本<hi>烏廖傳</hi>舉仁賢而俗自化以身教者<lb/>
<pb n="KR3k0027_WYG_027-13b"/>
從以言教者訟<hi>第五倫</hi>青齊人情變詐好行機術鄒魯漢<lb/>
興猶有儒風揚州人性輕揚而尚鬼好祀荆楚率多勁<lb/>
悍稱兵跋扈無代不有<hi>通典</hi>以五術省風俗曰聼謡誦審<lb/>
其哀樂納市賈觀其好惡訊簿書考其爭訟覧車服等<lb/>
其奢儉省作樂察其趨舎<hi>陸贄云</hi>
　　偶句<lb/>
躬行以移風俗漢史之言也<lb/>
彰好以示民俗緇衣之㫖也<lb/>
<pb n="KR3k0027_WYG_027-14a"/>
美化移俗則莫近扵詩<lb/>
移風易俗則莫善扵樂<lb/>
　　　名臣奏議<lb/>
京師風俗之本彭汝礪上神宗曰古人修身以正天下<lb/>
而其俗既成之後雖江漢之匹夫皆知無思犯禮而非<lb/>
止扵京師臣觀四方之人其語言態度短長巧拙必視<lb/>
京師如何不同則以為鄙焉凡京師之物其衣服器用<lb/>
淺深濶狹必問宫中如何不同則以為野焉以此知能<lb/>
<pb n="KR3k0027_WYG_027-14b"/>
以質厚示之則無不從質厚也<lb/>
設科條絶僣侈治平四年劉述言百姓習扵乆安競以<lb/>
侈靡相尚居處服用率多僣差婚姻䘮𦵏不計其費欲<lb/>
望陛下躬行節儉以化天下然後勑下有司設為科條<lb/>
以絶僣侈之弊務崇約素以厚風俗<lb/>
厚風俗為國本嘉泰元年臣寮言臣聞俗貴近厚法貴<lb/>
必行恭惟本朝列聖相承以節儉為家法以厚俗為國<lb/>
本其所以躬行而身率者惟恐天下趨扵薄至扵習俗<lb/>
<pb n="KR3k0027_WYG_027-15a"/>
相靡以奢淫法令所防嚴扵禁戢則亦有所不容偏廢<lb/>
也由是上有定制下無玩心今自侈靡之文視先朝極<lb/>
矣銷毁金玉視為故常豪貴之家固已慣習下至閭巷<lb/>
傾資効尤被之于身履之于足無非銷金至于装飾神<lb/>
佛之相且遍膚而無遺矣輦轂之下四方取則奉行法<lb/>
令固當自近然逺方之貴族大姓而以豪侈相奉抑又<lb/>
甚焉僣禮傷財可為太息<lb/>
當抑商而利農司馬光上仁宗曰農夫日寡㳺手日繁<lb/>
<pb n="KR3k0027_WYG_027-15b"/>
豈非為利害所驅耶今農夫苦身勞力惡衣糲食以殖<lb/>
百榖賦歛萃焉徭役出焉嵗豐則賤糶以應公上之湏<lb/>
給債家之求嵗凶則流離異鄉轉死溝壑如是而欲使<lb/>
夫商賈末作之人坐漁厚利鮮衣美食轉而服南畆斯<lb/>
亦難矣然則勸農者言也害農者政也<lb/>
　　偶句<lb/>
先定紀綱以還淳美之俗司馬光言之<lb/>
嚴立制度以絶僣奢之原李之純言之<lb/>
<pb n="KR3k0027_WYG_027-16a"/>
　　　諸儒至論<lb/>
存亡係扵風俗東坡曰國家之所以存亡者在道德之<lb/>
淺深而不在乎强與弱厯數之所以長短者在風俗之<lb/>
厚薄而不在乎富與貧道德誠深風俗誠厚不害扵長<lb/>
而存道德誠淺風俗誠薄雖强且富不害扵短而亡人<lb/>
主知此則知所輕重矣是以古之賢君不以弱而亡道<lb/>
德不以貧而傷風俗即智者觀人之國亦必以察之<lb/>
風俗無古今東萊曰昔之隆儒以為風俗自厚而之薄<lb/>
<pb n="KR3k0027_WYG_027-16b"/>
猶人自少而之老古人俗厚猶人之方少也今之俗薄<lb/>
猶人之已老者也薄者之不可復厚亦猶老者之不可<lb/>
復少也嗚呼何其不思之甚耶將以三皇之俗為厚乎<lb/>
則黄帝之末胡為有蚩尤之亂將以五帝之俗為厚乎<lb/>
則帝舜之時胡為有三苗之亂將以三王之俗為厚乎<lb/>
則夏商之季胡為有桀紂之亂蚩尤之亂無以異扵項<lb/>
羽之亂也亂旣除而俗有厚薄之異者非秦民之不如<lb/>
古特髙帝不為黄帝耳三苖之亂無以異扵七國之亂<lb/>
<pb n="KR3k0027_WYG_027-17a"/>
也亂既除而俗有厚薄之異者非漢民之不如古也特<lb/>
武帝之不如大舜耳桀紂之亂無以異扵煬帝之亂也<lb/>
亂既除而俗有厚薄之異者非隋民之不如古特太宗<lb/>
之不如湯武耳<lb/>
厯代習尚司馬公曰商之政尚猛故其俗激昂而奮勵<lb/>
周之政尚寛故其俗和柔而寛緩太公治齊舉賢尚功<lb/>
周公知其後必以强亡周公治魯尊尊而親親太公知<lb/>
其後必以弱䘮<lb/>
<pb n="KR3k0027_WYG_027-17b"/>
風俗可知三代吕東萊曰三代雖逺其理常存茍能盡<lb/>
其理夫何逺之有故萬石君䖏家而子孫燕居申申此<lb/>
一家之三代也王烈居鄉而訟者望塵而返此一鄉之<lb/>
三代也魯恭治中牟而童子不取乳雉此一邑之三代<lb/>
也延夀之治頴川庸非一郡之三代乎以是而論之則<lb/>
風俗古不必厚今不必薄古不必易今不必難惟其人<lb/>
而已安可是古而非今哉<lb/>
崇本王道之治鄭節卿曰古人教民意深矣康王命畢<lb/>
<pb n="KR3k0027_WYG_027-18a"/>
公以康四海不出扵表宅里殊井疆畫郊圻之間周公<lb/>
陳先王風化之由惟在乎舉趾條桑載績播種稱觴之<lb/>
事孟子以五糓魚鼈不可勝食與使民養生送死無憾<lb/>
為王道之始韓退之以士農工賈之民君臣父子之位<lb/>
推而至扵宫室桑麻蔬果魚肉之物而歸之道化也<lb/>
今日㳺民之多林執善曰今之所謂㳺民者何其多也<lb/>
髙宫大室撞鐘伐鼔談無演空眩誘廢畎謂之緇黄之<lb/>
㳺懷黄挾彈玩養鳥獸六博鬬鞠歌舞是則謂之市井<lb/>
<pb n="KR3k0027_WYG_027-18b"/>
之㳺冐名守闗充墀溢廐交相賛助招權為奸謂之官<lb/>
府之㳺若此之類不可殫言賈生所謂殘公賊行莫之<lb/>
或止者也昔勾踐還越令壯無娶老老無娶壯女十七<lb/>
男二十不嫁不娶罪父母蓋欲人民繁息為國之用今<lb/>
有民而委之無用亦可惜哉今之四民亦非古之四民<lb/>
也士學無用之文以媒利禄而立身事君何甞在是則<lb/>
士亦㳺矣工作無用之器以競竒巧而食用所須苦窳<lb/>
不堪則工亦㳺矣商通無用之貨以煽侈羙而費用所<lb/>
<pb n="KR3k0027_WYG_027-19a"/>
資往來不通商賈亦㳺矣嗚呼民相為㳺而人之類未<lb/>
相食者幸吾農民尚守耒耜而已然而解凍而耕暴背<lb/>
而耘櫛風沐雨沾手塗足戴星而出戴星而入其勤極<lb/>
矣而又有水旱霜雹蝗虫間為之灾幸而收成則公私<lb/>
之債交相争奪榖未離場已非已有羣㳺之徒聚而用<lb/>
之又從而嗤鄙之良可哀也故其子弟時出關市日觀<lb/>
盛麗歸視其糠粃不飽短褐不蔽其心揺揺已不安扵<lb/>
畎畆矣不急救之是農又將為㳺矣<lb/>
<pb n="KR3k0027_WYG_027-19b"/>
為末者常有餘李清臣曰今之天下為本者常不足為<lb/>
末者常有餘㳺民貴而農民賤家扵田畆者不若居市<lb/>
里以耒耜為業者不若操貨財㳺民自以為材智之當<lb/>
然而朴力勤苦之民盻盻焉不足扵衣食而常有賦徭<lb/>
之憂飢寒之患良可嘆哉<lb/>
　　　主意<lb/>
風俗係乎表倡教化風俗之樞機法令風俗之隄防樞<lb/>
機不謹無以化民隄防不立無以率下二者兼施而迭<lb/>
<pb n="KR3k0027_WYG_027-20a"/>
舉然後足以轉移風俗而歸之正也自昔聖人在上綱<lb/>
紀人心維持世道闔闢變作唯吾意耳而四海之廣萬<lb/>
姓之衆無不靡然而聴従後世法令非不嚴禁防非不<lb/>
切然欲其朴厚而侈靡之習猶多欲其質實而浮偽之<lb/>
風愈盛意者法令之徒嚴而教化之實猶有未至也且<lb/>
夫今之天下亦古之天下昔何為而醇今何為而弊昔<lb/>
何為而朴厚今何為而澆薄昔何為導之而輒從今何<lb/>
為禁之而不止君天下者正當詳究其本源考論其得<lb/>
<pb n="KR3k0027_WYG_027-20b"/>
失以䟽通而轉移之則人心以正風俗以淳一時之治<lb/>
自可以無愧扵古不然樞機之或失而乃隄防扵一二<lb/>
檢制之間雖詔令之日頒法令之日詳亦恐徒勞無益<lb/>
扵治也<lb/>
朝廷為風俗之本朝廷先天下為風俗天下視朝廷為<lb/>
趨向攷古驗今未有不由此者昔唐虞流化茅茨而堯<lb/>
舜之帥正者躬也夏禹之菲食惡衣而禹之為度者身<lb/>
也文王德廣之所及所以為麟趾鵲巢之應使天下純<lb/>
<pb n="KR3k0027_WYG_027-21a"/>
被其化推而至扵衰世猶有仁厚之風者非他術也闗<lb/>
睢騶虞之化有以為之地也古之聖人常以恭儉修身<lb/>
正家之道在上而天下之民莫不目擊而心化則躬行<lb/>
俗移心正國治誠有自然之應且太王小國之君也躬<lb/>
行而民日富庶晉侯亦小國之君也好儉而猶多積聚<lb/>
下民之移風易俗者莫不自其上之人有以先之<lb/>
在上人防閑禁制荀卿氏論兼足天下之理必在扵明<lb/>
分而揚雄論列侯田宅之弊必在扵迪法至扵賈誼長<lb/>
<pb n="KR3k0027_WYG_027-21b"/>
太息之書極論夫亡等冐上之俗亦汲汲扵經制之定<lb/>
而已夫三子之論豈不能推本夫人主之躬行而惟以<lb/>
明分廸法與定經制為説者蓋深知夫天下之移扵侈<lb/>
靡而不能自克流扵浮靡而不能自返非上之人防閑<lb/>
而禁制之其何以革其目前之習而納之朴素淳厚之<lb/>
域乎<lb/>
　　偶句<lb/>
正天下之風俗易<lb/>
<pb n="KR3k0027_WYG_027-22a"/>
正人心之風俗難<lb/>
　　　警段<lb/>
君身為風俗之本人君者風俗之機教化之本一有所<lb/>
尚天下之所觀望而風俗之所由以成也周民之質非<lb/>
周民之自質文王之化有以使之也蓋文王以一家治<lb/>
天下康功田功卑服扵一身之間憂勤節儉靡所不至<lb/>
家邦之御蓋自邇以及逺由外以及内澣濯之衣形扵<lb/>
詩人之歌詠而節儉正直見扵當時在位之君子教化<lb/>
<pb n="KR3k0027_WYG_027-22b"/>
之基風俗之本寔在乎此故質羙之民歌扵天保之章<lb/>
豈淺近致也<lb/>
後世奢侈無禁禮制之隳壊乆矣丹楹刻桷則諸侯僭<lb/>
天子矣瓊弁玉纓則大夫僣諸侯矣連騎而㳺撃鐘而<lb/>
食廬室無制器服無度嫁娶以窮侈相誇䘮祭以多財<lb/>
相衒則庶人之僣侈不可勝矣以儀辯等以度教節扵<lb/>
刑名致詳扵分守致嚴者聖人所以辯上下而定民志<lb/>
也而後世之奢侈之禁乃至扵此故倡優為后飾土木<lb/>
<pb n="KR3k0027_WYG_027-23a"/>
被文綉在漢常患其然矣然當時為之沮抑者不過禁<lb/>
賈人錦縞乗駿之飾耳不過蓆莞履草以為天下先耳<lb/>
不過裁定禮制以為天下文具耳禁行扵賈人則非賈<lb/>
人而僣侈者猶衆也身約扵在上則庶人之僣侈自若<lb/>
也曺褒之制度不能勝大臣之茍簡王涯之條約不能<lb/>
勝當塗之毀訾此其弊所以循襲至今而未有改也<lb/>
　　偶句<lb/>
仰事俯育之外非心無自而起也<lb/>
<pb n="KR3k0027_WYG_027-23b"/>
服田力穡之餘異習無自而萌也<lb/>
耕鑿之業定而天下皆淳朴之風<lb/>
井田之制立而天下無奢侈之俗<lb/>
　　　事證<lb/>
漢初浮耗之習難革漢文帝躬行節儉志移風俗弋綈<lb/>
革履惜金罷䑓亦太朴矣然能檢束扵一己之微不能<lb/>
䋲約扵士夫之僣能行扵内廷之間不能痛抑扵近戚<lb/>
之私則墻屋被綉倡優后飾之風猶未能革而尚拳拳<lb/>
<pb n="KR3k0027_WYG_027-24a"/>
扵少年太息之書至扵吳王濞以骨肉之恩而専豫章<lb/>
之銅鄧通以倖臣之寵而私鄧氏之錢銅之利亦其縱<lb/>
矣况放鑄之令一行而天下悉得以攻坏陶之利家自<lb/>
為爐人自為冶竊國家之經用銷地産之至寳其弛縱<lb/>
之弊孰甚扵此者故五禍七福之論痛言扵通逹大體<lb/>
之臣而棄本逐末為斯民慮者至矣<lb/>
列聖禁奢之意祖宗盛時孝扵其親者必加旌異睦扵<lb/>
其族者時有褒嘉唐鄧之俗薄扵事親嶺南之俗習扵<lb/>
<pb n="KR3k0027_WYG_027-24b"/>
異乖或立法而為之禁止或責吏而加之化導至若踰<lb/>
侈之禁不責扵貴近則責扵大臣猶以是為未足也内<lb/>
而掖庭之衣錦上而乗輿之服御莫不示以朴素故以<lb/>
公主而衣翠繻未為過也且奪其所服而戒諭之以皇<lb/>
族之家而服鋪金之飾亦未為過也且嚴為之禁而覺<lb/>
察之嬪御之衣銷金者必峻其罰掖庭之服銷金者必<lb/>
正其法以一人之貴備四海之奉不必過為儉約可也<lb/>
而且不憚扵儉約者可以見其正身率下之意矣<lb/>
<pb n="KR3k0027_WYG_027-25a"/>
　　　時政<lb/>
當責奉行之吏以愚觀之今日之患莫大乎人主有躬<lb/>
行之徳而臣下無輔徳之誠人主有禁奢之法而臣下<lb/>
無奉法之意化行扵九重之上而逹官貴戚之家其侈<lb/>
猶故也奉行之吏未甞過而問焉何以責其下之不犯<lb/>
禁嚴扵宫掖矣而京城之民其侈猶故也奉行之吏未<lb/>
甞過而問焉何以責其逺之俱化知責之自上始而不<lb/>
自下始則風俗可革知自貴者始不自賤者始則風俗<lb/>
<pb n="KR3k0027_WYG_027-25b"/>
可革知自近始不自逺始則風俗可革<lb/>
奢僣自士大夫始爰自羔羊廢而人無素絲五紽之徳<lb/>
白駒亡而人無生芻一束之行薇不採葵不㧞方且爭<lb/>
探牛心直碎珊瑚撞鐘舞女流蕩忘歸夫以髙冠大輅<lb/>
莅民行化者既已爾耳則蠢蠢之民隨風而靡幾何不<lb/>
相胥而為浮詭之習哉<lb/>
　　偶句<lb/>
金翠既塗復用珠玉以為飾<lb/>
<pb n="KR3k0027_WYG_027-26a"/>
錦綉既厭復誇組縠以為竒<lb/>
墻屋被文綉而席門有不庇之家<lb/>
奴婢棄梁肉而糟糠有不充之腹<lb/>
向之借耰耡徳色者今則以孝悌舉矣<lb/>
向之赭衣半道者今則以善良著矣<lb/>
以編户庶民之微而僣王侯之奉<lb/>
以文物衣冠之地而肆夷貊之習<lb/>
　　　結尾<lb/>
<pb n="KR3k0027_WYG_027-26b"/>
當以正本為先古人有言曰上有好者下必有甚焉又<lb/>
曰示之以好惡而民知禁欲今日風化之厚當自朝廷<lb/>
始欲法制之行當自貴近始不然徒恃其令可以强天<lb/>
下不恃其行可以化天下則風俗而欲轉薄趨厚者未<lb/>
之有也昔者漢髙皇帝時有賈人無得衣綉之令而漢<lb/>
官舊儀亦載庶人無得乗車此其質朴法制亦非不合<lb/>
然商賈髙車大馬其視前日衣綉之禁無忌也長安少<lb/>
年鬪鷄走狗奢豪自恣其視前日乗車之禁無畏也昔<lb/>
<pb n="KR3k0027_WYG_027-27a"/>
唐之相楊綰也而或者為之捐騶從减音樂當時風俗<lb/>
聞風而化者不可勝數蓋民從行而不從令人主者風<lb/>
化之原而貴近者風俗之所則傚也董仲舒有言人君<lb/>
正心以正朝廷正朝廷以正百官正百官以正萬民萬<lb/>
民正逺近四方莫不一扵正愚請以是復明問<lb/>
　<lb/>
　<lb/>
　<lb/>
<pb n="KR3k0027_WYG_027-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書㑹元截江網卷二十七<lb/>
</p>
<p>
</p>
  </div>
</body>
</text>
</TEI>
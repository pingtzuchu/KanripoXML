<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書會元截江網卷九</head> <lb/>
    <p>
<pb n="KR3k0027_WYG_009-1a"/>
欽定四庫全書<lb/>
　羣書會元截江網卷九<lb/>
　　會財<lb/>
　　　厯代事實<lb/>
周司會掌國之官府郊野縣都之百物凡在書契版圖<lb/>
者之貳以逆郡吏之治而聴其會計以參互攷日成以<lb/>
月要攷月成以嵗會攷嵗成職内凡受財者受其貳令<lb/>
而書之及會以逆職嵗職嵗凡上之賜予以叙與職幣<lb/>
<pb n="KR3k0027_WYG_009-1b"/>
受之及會以式法賛逆會職幣詔上之小用賜予嵗終<lb/>
則會凡邦之會事以式法賛之<hi>並禮天官</hi>孔子嘗為委吏曰<lb/>
會計當而已矣<hi>孟子</hi>漢宣帝詔曰上計簿具文而已務為<lb/>
欺謾以避其課<hi>本紀</hi>唐故事天下財賦歸左蔵太尉以時<lb/>
上其數尚書比部覆其出入第五琦悉皆歸大盈庫主<lb/>
以中官自是天下之財悉為人君私蔵有司不得程其<lb/>
多少<hi>唐志</hi>憲宗即位二年宰相李吉甫撰元和國計簿鳯<lb/>
翔淄青等十五道七十一州不申戸口其賦稅倚辦止<lb/>
<pb n="KR3k0027_WYG_009-2a"/>
於浙江東西宣歙淮南江西岳鄂福建湖南八道四十<lb/>
九州一百四十四萬戸比天寶税户四分減三天下兵<lb/>
仰給縣官八十三萬餘人比天寶三分増一大率一戸<lb/>
資一兵其水旱所傷非時調發不在此數<hi>通鑑</hi>
計臣司會注會計官之長<hi>禮天官</hi>漢張蒼為計相一月更<lb/>
以列侯主計以列侯居相府領主郡國上計者<hi>本傳</hi>魏太<lb/>
始置度支尚書唐度支員外郎掌天下租賦物産豐約<lb/>
之宜水陸道途之利嵗計所出而支調之<hi>百官志</hi>後唐明<lb/>
<pb n="KR3k0027_WYG_009-2b"/>
宗長興元年以張延亮行兵部尚書充三司使班在宣<lb/>
徽使之下三司有使自延亮始<hi>五代史</hi>充三司使韓絳<lb/>
上治平會計六卷神宗熈寧二年富弼曰内中取索及<lb/>
兩宅請俸以至土木興作等費不一並宜置局會計漸<lb/>
節不給之用上改容聴納熈寧七年詔三司置會計司<lb/>
以宰相韓絳提舉哲宗元祐元年戸部乞諸路轉運司<lb/>
會計自熈寧以前嵗入幾何嵗用幾何要以省不給之<lb/>
用從之三年蘇轍言編成元祐會計録大扺一嵗天下<lb/>
<pb n="KR3k0027_WYG_009-3a"/>
所利錢穀金銀幣帛等物未足以支一嵗之出藏庫見<lb/>
錢費用已盡願明勅本部量加裁損六年三省言諸路<lb/>
戸口財用雖戸部每年考會總數即未有比較進呈之<lb/>
法今令諸州每年申轉運司以二月上戸部本部上尚<lb/>
書省類聚進呈<hi>並長編</hi>髙宗紹興五年臣寮言請選委詳<lb/>
練財賦之官効景徳元祐撰集會計録九年上曰所積<lb/>
錢物盖欲備不時之須卿等可令戸部會計每嵗經常<lb/>
之費量入為出而善藏其餘自非饑饉師旅勿得妄有<lb/>
<pb n="KR3k0027_WYG_009-3b"/>
支動孝宗乾道二年御筆云自後每月初五日國用方<lb/>
開具前月支過已上請給數目外路軍馬可降式様付<lb/>
諸路總領開具非泛支用自此遂為定式<hi>並聖政</hi>十一年<lb/>
上諭宰執每月財賦冊今後更令進入欲知増減<hi>會要</hi>
計臣太宗開寶二年詔曰比設三司用權邦計得其人<lb/>
則公私共濟曠其職則利害難分淳化四年三司使魏<lb/>
羽請依唐制分天下州縣為十道兩京為左右計置三<lb/>
司使兩員又以董儼為三司羽主其左儼主其右五年<lb/>
<pb n="KR3k0027_WYG_009-4a"/>
詔罷十道左右計後置三部使以總計使陳恕為鹽鉄<lb/>
使王延徳為度支使張鑒為戸部使陳恕峭直守公上<lb/>
題殿柱曰真鹽使陳恕真宗咸平元年三司上經費之<lb/>
數六年陳恕在三司前後十數年究其利病條例多所<lb/>
改創徙他官薦冦凖可用凖至檢所改創事類為萬冊<lb/>
曉諭榜貼悉以新板别書請恕書之故三司多循恕舊<lb/>
自凖始也<hi>長編</hi>上謂王旦曰三司官不欲數易財糓案籍<lb/>
往往不見本末<hi>寶訓</hi>仁宗景祐元年程琳在三司尤謹出<lb/>
<pb n="KR3k0027_WYG_009-4b"/>
入禁中有所取輒覆奏罷之慶歴六年王堯臣主計凡<lb/>
三年前使姚仲孫借内庫錢數百萬不能償堯臣悉償<lb/>
之而軍國之計猶沛然有餘嘉祐元年始張方平主計<lb/>
京師有三年粮至是粮減半因畫漕運十四䇿宰相富<lb/>
弼讀奏上前晝漏盡十刻上太息稱善弼曰此國計大<lb/>
本非常奏也悉如所啟施行英宗治平二年韓絳權三<lb/>
司凡宫中所用財費悉以合同憑由取之絳請有例者<lb/>
悉附有司於是三司始得會計神宗熈寜七年詔三司<lb/>
<pb n="KR3k0027_WYG_009-5a"/>
置會計司髙宗紹興五年沈昭遠乞乆任計臣上曰祖<lb/>
宗時三司使如陳恕最為乆任今内外計臣倘能稱職<lb/>
但就加爵秩以寵褒之不須數易乾道二年命宰相兼<lb/>
制國用使五年罷國用使八年正宰相名更不入銜<hi>雜記</hi>
　　　偶句<lb/>
提舉會計則有韓絳<lb/>
編類會計則有蘇軾<lb/>
所出多於所入則會計於皇祐<lb/>
<pb n="KR3k0027_WYG_009-5b"/>
欲量入以為出則會計於紹興<lb/>
景徳會計錄進於丁謂而志在獻諛<lb/>
皇祐會計錄上於田况而志在輕賦<lb/>
令戸部會計出入而善藏其餘者髙宗也<lb/>
令戸部樽節出入而使無滲漏者寧宗也<lb/>
比設三司用權邦計開寶之詔也聖意在於得人<lb/>
嵗計所須報總計司淳化之詔也聖意欲其置籍<lb/>
　　　經傳格言<lb/>
<pb n="KR3k0027_WYG_009-6a"/>
冡宰制國用必於嵗之杪五穀皆入然後制國用用地<lb/>
小大視年之豐耗量入以為出<hi>王制</hi>三年耕必有一年之<lb/>
食九年耕必有三年之食以三十年之通制國用<lb/>
　　　名臣奏議<lb/>
量入為出慶厯二年張方平奏乞選才敏之士就三司<lb/>
據國用嵗計之數量入以為出平貨物之輕重通天下<lb/>
之有無所冀助國計舒民力當今之切務也<hi>長編</hi>
斟酌大計立定制仁宗時范鎮請考祖宗逮天聖中吏<lb/>
<pb n="KR3k0027_WYG_009-6b"/>
員及賦入之數著為定制又請中書樞密院考正祖宗<lb/>
自建隆至寶元官吏之禄廪四夷之嵗賜兵馬之屯成<lb/>
而斟酌之又言乞敕大臣考兵數官數與夫賦入之數<lb/>
立為經制又言欲令中書與樞密院三司通知兵民兼<lb/>
與樞密三司量其出入以制國用又言宜勅大臣及三<lb/>
司具天聖中賦入與官兵若干及見在賦入與官兵之<lb/>
數約取中道立為經制以七分給兵三分備非常<hi>編年</hi>
請置緫計使嘉祐三年司馬光言食貨者天下之急務<lb/>
<pb n="KR3k0027_WYG_009-7a"/>
今宰相不以為憂意者以為非已之職也臣願陛下復<lb/>
置緫計數之官使宰相領之凡天下金帛錢穀𨽻於三<lb/>
司於内藏庫奉宸章之類緫計使皆統領之小事則官<lb/>
長専逹大事則謀於緫計使而行之嵗終則上其出入<lb/>
之數於緫計使量入以為出若入寡而出多則緫計使<lb/>
察其所以然之理求其費用之可省者以奏而省之必<lb/>
使嵗餘三分之一以為儲蓄備禦不虞凡三司使副使<lb/>
判官轉運使及掌内藏庫奉宸庫之官皆委緫計使察<lb/>
<pb n="KR3k0027_WYG_009-7b"/>
其能否考其功状而奏而誅賞之若緫計使乆試無効<lb/>
則乞陛下罷退其人更置之若舜舉八愷使主后土奏<lb/>
庶艱食𢡟遷有無周禮冡宰以九職九賦九式九貢之<lb/>
法治財用唐制以宰相領鹽鐵度支戸部國初亦以宰<lb/>
相都提舉三司水陸發轉運使等是則錢榖自古迄今<lb/>
皆宰相之事也<lb/>
計臣當乆任司馬光上言財用所以匱乏者由朝廷不<lb/>
専擇曉錢榖之人也國初三司使或以諸衛将軍諸司<lb/>
<pb n="KR3k0027_WYG_009-8a"/>
使為之判官則朝士曉錢榖者皆得為之不必用文辭<lb/>
之士也夫官乆於其業而後成功乆為其事而後稱職<lb/>
是以古者世官相承以為氏姓先朝陳恕在三司十餘<lb/>
年至今稱能治財賦者以恕為首豈恕之才智獨異於<lb/>
人哉盖得乆從事於其職故也近嵗三司使副使判官<lb/>
大率多用文辭之士為之於是有以簿書為煩而不省<lb/>
以錢榖為鄙而不問者矣又居官出入遷陟有如郵舍<lb/>
如此而望太倉有紅腐之粟水衡有貫朽之錢臣未知<lb/>
<pb n="KR3k0027_WYG_009-8b"/>
其期也凡百官莫不欲乆其任而食貨為甚何則二十<lb/>
七年耕然後有九年之食今居官者不滿二嵗安得有<lb/>
二十七年之効乎<lb/>
乞集會計錄紹興五年臣僚言比年以來財賦浸虛用<lb/>
度滋廣正宜括嵗入之厚薄因計嵗出入之多寡分其<lb/>
品目别其名色搃貫旁通載之圖籍名曰會計録量入<lb/>
為出庶幾國用有制<lb/>
　　　偶句<lb/>
<pb n="KR3k0027_WYG_009-9a"/>
司馬公之言國用當以冡宰統其權<lb/>
范公鎮之論生財請以中書制其用<lb/>
量出入以制國用則建言於至和<hi>范鎮</hi>
攷出入以廣儲蓄則奏疏於紹興<hi>二十六年</hi>
　　　諸儒至論<lb/>
周司會之權重鄭郎卿曰周制天下之財皆入令於太<lb/>
宰而緫於太府其五府則専掌王之器物王之服食好<lb/>
賜其内府則受貨賄兵器以待邦之大用其外府則掌<lb/>
<pb n="KR3k0027_WYG_009-9b"/>
邦布之入出以共百物以待邦之小用至於司會則惟<lb/>
緫其會司書則惟主其書職内則惟量其入職嵗則惟<lb/>
稽其出職幣則惟振斂財幣之餘與夫司裘掌皮纎悉<lb/>
有會是自太宰以下其出納移用之權盡搃於太府而<lb/>
司會至掌皮則不過糾察稽考之而已然太府則下大<lb/>
夫為之長而司會反以中大夫為之則其職之專其權<lb/>
之重而不為太府之所壓制者可知矣自今以司會而<lb/>
下考之所謂職内職嵗司事職幣司裘掌皮亦均之為<lb/>
<pb n="KR3k0027_WYG_009-10a"/>
理財也宜属於太府而皆司會主之司會之權不重乎<lb/>
太府頒其貨於受藏之府頒其賄于受用之府凡掌財<lb/>
用財者無不於太府受財會而詔之及冡宰廢置乃司<lb/>
會主之司會之權不亦重乎司會司書皆一體也司會<lb/>
掌六典八法八則之貳司書亦掌六典八法八則之貳<lb/>
夫六典以治邦國八法以治官府八則以治都鄙乃宰<lb/>
相之職業而太宰之所以佐王者也貳之以小宰固其<lb/>
勢之當然彼司會司書亦得以貳之司會之權不亦重<lb/>
<pb n="KR3k0027_WYG_009-10b"/>
乎夫惟司會之權重則糾察釣考之勢得以行於諸府<lb/>
之中事不至於欺偽用不至於乾没數不至於虧耗國<lb/>
計不匱而法則各得其所矣<lb/>
漢唐會計無法鄭郎卿曰漢興之初亦嘗少得此意故<lb/>
以蕭何為相國而以張倉為計相計相之權即司會之<lb/>
遺也命名由相則其權位為甚重掌計而不掌財則其<lb/>
稽攷為甚公使漢人能守此制夫誰曰非古然其遷計<lb/>
相也止於一月其更計相而為主計也又止於四嵗由<lb/>
<pb n="KR3k0027_WYG_009-11a"/>
是以後主計之名與職俱罷矣司農少府各自受天下<lb/>
之財入而三公之属又有倉曹以主倉榖有金曹以主<lb/>
鹽鐵貨幣又自分司農之財而有之而會計之官獨無<lb/>
聞焉厥後光武歸禁錢於司農歸水利於少府歸鹽鐵<lb/>
於郡國意善而治不精故章和以後改司農之平凖而<lb/>
名以中凖取少府之所掌而列以為監又盡用官人以<lb/>
領之則士大夫之間無有預知財計者矣李唐雖有度<lb/>
支而𨽻於三司國朝雖有磨勘司而亦𨽻於三司使未<lb/>
<pb n="KR3k0027_WYG_009-11b"/>
免有奉承黨比之風而無檢括防閑之意嗚乎烏得成<lb/>
周之司會以窒其滲漏之弊歟<lb/>
西漢財多滲漏鄭郎卿曰西漢之財物充羡吾不知何<lb/>
者為充羡也况又有鹵莽蔽匿之弊乾沒滲漏之弊乎<lb/>
盖嘗觀之中尉脱卒動數萬人樂安隠田幾四百頃闗<lb/>
東流民無名者四十萬少府陂澤多為貴戚冐墾版籍<lb/>
甚不明而口筭田租所入甚無數也近税武闗以給守<lb/>
卒遠田車師以給過使公車索米於長安掖庭出批錢<lb/>
<pb n="KR3k0027_WYG_009-12a"/>
以養宗室郎官出私錢以市財用劑劵甚不明而廪祿<lb/>
所給甚無定所也會稽計簿三年不上内史假貸租多<lb/>
不入東郡官錢收散至千餘萬乘傳而行郡國矯賦至<lb/>
六百萬課最不嚴而州縣所供甚鹵莽而無定期也乘<lb/>
輿賜謁取給大農大農錢盡續以少府平陵工作取諸<lb/>
水衡科用經費甚而不常而緩急所移用甚紊亂而無<lb/>
定制也以至無額雜賦羡租之積尤為泛然無絃如免<lb/>
罪之錢儲於北軍無名之錢儲於郡内卒吏之錢儲於<lb/>
<pb n="KR3k0027_WYG_009-12b"/>
州郡廪犧之錢寄於馮翊軍市之租委於邊吏則其渙<lb/>
散尚有未易究者職掌之官吏出入之司存尤不聞有<lb/>
奉公㢘平者糴邊穀百萬而虚數至六十萬觓就民牛<lb/>
車而增價至三千萬甚者或私僦賔客而入多逋負則<lb/>
其轉輸侵籍尚有未易悉數者盖自漢初廢計相之官<lb/>
公卿不知錢榖之數是以人主肆其侈於上人臣肆其<lb/>
欺於下而民獨被害於其間以至若此其極也<lb/>
財用古未有比葉適曰嘗試以祖宗之時所入之財比<lb/>
<pb n="KR3k0027_WYG_009-13a"/>
於漢唐之盛時一再倍矣熈寜元豐以後隨處之封椿<lb/>
役錢之寛剰青苖之倍息比治平以前數倍矣而蔡京<lb/>
變鈔法以後比熈寧又再倍矣王黼之免夫至六千餘<lb/>
萬緡其大半不可稽考然要之渡江至於今日其所入<lb/>
財賦比宣和又再倍矣是自有天地而財用之多未有<lb/>
推今日之比也然其所以益困益乏皇皇營聚不可一<lb/>
朝居者其故安在<lb/>
財計古今未有葉適曰今天下之財其餘緡錢者茶鹽<lb/>
<pb n="KR3k0027_WYG_009-13b"/>
㩁貨已二千四百萬矣經緫制已千五百萬矣上供和<lb/>
買折帛已千餘萬矣又若計四川之錢引已三千三百<lb/>
餘萬矣古無有也不特古無有也宣和以前無有也今<lb/>
畧計戸部之經費為千五百餘萬此祖宗盛時一倍之<lb/>
用也至於以六千餘萬供四屯駐之兵此開闢以來所<lb/>
未有也<lb/>
漢之上計具文錢文子曰漢上計之法各記其戸口墾<lb/>
田錢榖出入盗賊多少每嵗各上其簿丞尉詣郡校課<lb/>
<pb n="KR3k0027_WYG_009-14a"/>
其功嵗盡遣丞吏上計於京師而以其副上丞相御史<lb/>
漢之責丞相以課吏不為不嚴矣然膠東偽増流民戸<lb/>
口至八萬餘而王成反蒙顯賞臨淮郡界誤至减田四<lb/>
百頃而康衡自領計簿不能止是未免於具文也<hi>製度論</hi>
　　　主意<lb/>
有攬權分權之殊會計之權無所撓則國用雖窮而復<lb/>
通會計之權有所分則國用欲豐而反匱盖事力之未<lb/>
裕固今日之隠憂也利權之未一尤今日之大患也何<lb/>
<pb n="KR3k0027_WYG_009-14b"/>
者國家大臣所賴以經制國用剸裁邦計者也誠使權<lb/>
綱獨緫會計有方則操縱之適其宜把握之得其道則<lb/>
宫闈無横費朝廷無泛恩官府無濫予軍旅無冗支歛<lb/>
散出納之有其式匪頒賜予之有其常則雖處國家多<lb/>
事之時初未見其有匱乏之憂也茍或權柄少分會計<lb/>
無䇿則要索於宫闈者有求而必予干請於朝廷者有<lb/>
禱而必從官府之費愈増軍旅之實不覈泛泛然聽國<lb/>
計之自為盈虚消息縱使多方調度百計經營而終於<lb/>
<pb n="KR3k0027_WYG_009-15a"/>
國貧財蠧果何時而可紓乎<lb/>
有計財生財之異有計財之謀有生財之道計之者非<lb/>
難生之者不易也徒知銖較寸量以嚴夫會計之權不<lb/>
知去奸剔蠧以盡夫經理之道吾恐財非天雨鬼輸安<lb/>
能無故而自足哉出納之吝謂之有司會計之當斯為<lb/>
委吏財固貴乎能繼也然參之定數筆之成書昔豐今<lb/>
耗披編而具見彼歛此散按圖而可知森而條目整而<lb/>
鞭筭其計之者豈不易太平六典理財居半箕範八政<lb/>
<pb n="KR3k0027_WYG_009-15b"/>
食貨居先財貴乎能生也大而軍國小而郡縣弊端蠭<lb/>
起左支右傾罅隙蝟興東窒西漏利未致而害隨政未<lb/>
修而蠧起其生之者豈不難歟<lb/>
　　　警段<lb/>
會財而耗財嗚乎財云財云會計云乎哉今會之内庫<lb/>
則修内司之支撥憑内司之宣取昔胡為而儉之今胡<lb/>
為而奢會之右帑則宗廟朝廷之奉百司庶府之供昔<lb/>
胡為而約今胡為而豐會之外路則茶鹽泉舶之支吾<lb/>
<pb n="KR3k0027_WYG_009-16a"/>
籓方列郡之供給昔胡為而殺今胡為而隆取之盡錙<lb/>
銖用之如泥沙竭彼膏血饜此溪壑果何説哉<lb/>
　　　偶句<lb/>
會天下之財易<lb/>
理天下之財難<lb/>
搃財計之數者存乎書<lb/>
掌財計之書者存乎人<lb/>
昔豐今耗披編而具見<lb/>
<pb n="KR3k0027_WYG_009-16b"/>
彼歛此散按圖而可知<lb/>
一札渙頒會計是急非虚文也<lb/>
一司鼎剏會計為名非美觀也<lb/>
上以恤民為心則會計乃節用之端<lb/>
上以取民為心則會計乃増賦之地<lb/>
　　　事證<lb/>
成周得會計之道以周官之法攷之其司則司會司書<lb/>
其府則大府内府外府其職則職内職嵗職幣無一不<lb/>
<pb n="KR3k0027_WYG_009-17a"/>
於冡宰掌之凡邦用之出入受財之會計無一而不會<lb/>
焉今以周公之制推之則内而王宫外而邦國吾見其<lb/>
會於受藏受用之時矣貳令之受式法之受吾見其會<lb/>
於賦入賦出之初矣膳羞服御之微麻縷絲枲之細吾<lb/>
見其會於日成月成之限矣彼會於一嵗之抄者會其<lb/>
成也此會於平時之素者會其常也得非立均節財用<lb/>
之規模者乎<lb/>
周漢有得失之分善理財者莫如周不善理財者莫如<lb/>
<pb n="KR3k0027_WYG_009-17b"/>
漢周人理財之責委諸司會而寔歸之太宰之緫統會<lb/>
計之籍掌於司書而寔由於太宰之考核嵗終受會大<lb/>
計羣吏體統正也版圖名數周知出入計簿明也玩好<lb/>
匪頒均節有式防後用也參互月要廢置自我嚴奸欺<lb/>
也若是則財安得而不豐漢自計相之職廢而丞相不<lb/>
知錢榖出入之數計簿具文而三公至勤詔書督責之<lb/>
嚴於是膠東戸口偽増萬餘莫得以察其欺内史假貸<lb/>
租多不入莫得以絶其奸乘輿賜謁多給大農大農錢<lb/>
<pb n="KR3k0027_WYG_009-18a"/>
盡或續少府則移易之弊莫禁糴邊粟者或張虚數僦<lb/>
民車者或至増價則贓貪之利莫戢若是則財安得而<lb/>
不匱<lb/>
唐朝之本末唐自太宗立法舉天下之財盡入於左藏<lb/>
太府又有比部以撿覆之殿院以臨莅之度入以量出<lb/>
之則搃核之計詳矣然自兩税之目興而中年之用度<lb/>
已數倍於始自無名之歛起而元和之計簿已無救於<lb/>
汚吏甚至故事相仍兵革繼起財賦衰耗頗為豪将所<lb/>
<pb n="KR3k0027_WYG_009-18b"/>
取而進奉羡餘移用頻借尚安以計為也<lb/>
我朝之源流錢榖之數屢趣不進君子曰陳晉公正人<lb/>
也會計之録一語輒二君子曰丁晉公佞人也嗟乎此<lb/>
善論也而猶有遺論也貫朽粟腐侈心之階公私單竭<lb/>
儉徳之媒時方承平府庫充羡為陳恕可也為丁謂不<lb/>
可也財匱矣而君不之知民病矣而君不之聞於此時<lb/>
而曰吾學陳恕不學丁謂君子其以我為隠乎祥符之<lb/>
會計録上於林特天書成矣熈寧之旁通簿置於安石<lb/>
<pb n="KR3k0027_WYG_009-19a"/>
新法行矣之二子者可與丁謂並言也皇祐之錄不上<lb/>
於田况則所出多於所入其誰知之元祐之録不作於<lb/>
蘇轍則一嵗之入不足計一嵗之出其誰言之二子者<lb/>
獨可與丁謂並論乎昔者切聞之淳化天子方帳式之<lb/>
来上也慨然曰費用若此民力乆何以堪紹興大臣方<lb/>
計簿之未集也作色曰此年周度滋廣宜括嵗入之厚<lb/>
薄計嵗出之多寡噫天下之時困竭乆矣人主不可不<lb/>
知其故也今之君子為陳恕乎為丁謂乎是未可知也<lb/>
<pb n="KR3k0027_WYG_009-19b"/>
　　　時政<lb/>
非泛之費不可會知今日吏牘之来上者可會而王之<lb/>
宫室可得會乎版曹之編類者可會而上之賜予可得<lb/>
會乎千百千萬之數可會而江河之漏泥沙之用可得<lb/>
會乎盖令都省之大不可會者二内而宫壺不可會外<lb/>
而閫餉不可會紫宮紺宇金璧璀璨徒聞昭應之充使<lb/>
不得會之於平時則會之於一時者具文耳熏腐貂璫<lb/>
賞賜濃郁不聞内降之封還不能會之於未用則會之<lb/>
<pb n="KR3k0027_WYG_009-20a"/>
於已用者虚籍耳<lb/>
貴近之費不容會今宫禁之出内未必與聞於宰相北<lb/>
司之用度未必闗白於南司聞鄧通之錢徧天下矣而<lb/>
宫正之月終會稍食則未之聞也聞宋娥之封千萬計<lb/>
矣而内宰之會内宫之財用則未之聞也聞有無名之<lb/>
錫賚無藝之排當廣殿凉館土木爭用羽宮梵室金璧<lb/>
相輝者矣而賜予之叙於職嵗工事之節於九式則未<lb/>
之聞也<lb/>
<pb n="KR3k0027_WYG_009-20b"/>
節財生財用財之多莫甚於今日取財之極亦莫甚於<lb/>
今日漏巵之受無已張弓之弛無期上下煎熬幾年於<lb/>
此且曩者亦嘗繼會計錄矣今又剏財用矣愚不知為<lb/>
此者将以生財歟将以節財歟如欲節財也不知會計<lb/>
鈎考之臣所省者果何事所除者果何名乎如欲生財<lb/>
也則民生已竭不可重歛地力已耗不可苛求收拾竒<lb/>
略推排𤨏屑所得錙銖怨已立山矣履畝征商之事故<lb/>
轍未遠也又可復蹈之乎<lb/>
<pb n="KR3k0027_WYG_009-21a"/>
理財裕財今日會計有録國用有司必命大臣以掌之<lb/>
必使㢘吏以任之用以理財可也假以聚歛不可也将<lb/>
以裕國寛民力可也求以填溪壑飽嚢槖不可也庶幾<lb/>
一國之血脉流通一國之精神强壮雖不待韓琦之言<lb/>
而宫掖之費自省雖不必李諮之言而末作之費不浮<lb/>
雖不俟路公省兵之機温公罷賜銀絹之奏而生財自<lb/>
有道矣<lb/>
用廣用狹今日之財用其入也有多寡則吾用之亦隨<lb/>
<pb n="KR3k0027_WYG_009-21b"/>
其多寡其生也有損益則吾理之亦因其損益有如成<lb/>
周之隆平國初之全盛此易所謂大有之世也故其用<lb/>
財也當以用廣之規模今日之鎡基東南之事力此損<lb/>
所謂二簋可用之時也故其用財也當以用狹之規模<lb/>
其用廣者非過奢也因其所入之豐而為之區畫耳其<lb/>
用狹者非苦節也因其所産之薄而為之調度耳<lb/>
　　　結尾<lb/>
得人以足國用雖然出納之吝謂之有司得人會計又<lb/>
<pb n="KR3k0027_WYG_009-22a"/>
今日第一議也祖宗外置轉運司以漕一路之賦内置<lb/>
三司使以緫天下之財利權不分其盈虚登耗可得而<lb/>
攷也自王安石用事罷三司而為戸部舉三司之務散<lb/>
在六曹及諸道監利權不合耗散四出而不可攷矣合<lb/>
版曹名額不知其幾更一費則剏一司剏一司則増一<lb/>
弊職愈多而權愈散官愈冗而財愈耗矣邇者會計有<lb/>
錄國用有司必命大臣以掌之意其委任既専調度必<lb/>
至然差官置局名色雖多足國裕民未聞有道愚願今<lb/>
<pb n="KR3k0027_WYG_009-22b"/>
日以祖宗用人者用人以祖宗致利者致利将見公私<lb/>
之積暴若丘山貫朽粟陳特餘事耳否則不信仁賢則<lb/>
國空虚孟子之言驗矣愚敢以是而謝師問<lb/>
會財以善君心雖然究財用之弊固所以善君政會財<lb/>
用之數亦所以善君心何者有無必知仁儉之心所由<lb/>
起也虚實必見節納之念所由生也慶歴之入多於所<lb/>
出觀其數者知其無妄用之失元祐之出多於所入觀<lb/>
其數者知其有輕用之弊陳公恕不上錢穀之數於充<lb/>
<pb n="KR3k0027_WYG_009-23a"/>
羡之時惟恐起其君侈汰之習李惟清上度支帳於民<lb/>
困之日必啟其君簡省之念皆所以善君心也君心既<lb/>
善然後隨事而處之可也財用以裕邦計雖然財固當<lb/>
會也用尤當節也何者九重之玉食可也而貴近之家<lb/>
醤酒藿肉何如哉宫庭之帷帳可也而閭閻之屋綉牆<lb/>
縁履何如哉尺籍伍符所以蓄積鋭也胡為侏儒驕脆<lb/>
者亦耗衣糧鐘鳴鼎食所以待勲徳也胡為曠官尸位<lb/>
者亦縻廪食朝廷行節約之徳而士大夫有和玉隨<lb/>
<pb n="KR3k0027_WYG_009-23b"/>
珠之富公帑無羡餘之藏而私室有嚢帛櫃金之積是<lb/>
皆上之所當嚴其簡汰之方下之所當行其節約之意<lb/>
者也韓公琦欲省宫掖之費張公方平欲示臣下以儉<lb/>
司馬公以為國用不足在於用度太奢曾公鞏以為用<lb/>
之無節則天下雖富而易貧數公者一代偉人也其於<lb/>
理財若有過人之見反覆論下不過於節用之一説今<lb/>
日其思之<lb/>
　羣書會元截江網卷九<lb/>
</p>
<p>
</p>
  </div>
</body>
</text>
</TEI>
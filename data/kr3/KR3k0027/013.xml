<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書㑹元截江網卷十三</head> <lb/>
    <p>
<pb n="KR3k0027_WYG_013-1a"/>
欽定四庫全書<lb/>
　羣書㑹元截江網卷十三<lb/>
　　郡國兵<hi>禁軍土軍</hi>　<hi>廂軍/</hi>　附<hi>東南兵邉兵</hi>
　　　厯代事實<lb/>
秦始皇分天下為三十六郡郡置守尉監掌佐守典武<lb/>
職甲卒即材官之屬漢興髙祖踵秦而置材官於郡國<lb/>
<hi>漢刑法志</hi>髙祖命天下選能引關蹶張材力武猛者以為輕<lb/>
車騎士材官樓船以秋後講𨽻課試各有員數平地用<lb/>
<pb n="KR3k0027_WYG_013-1b"/>
車騎山阻用材官水泉用樓船<hi>漢官儀</hi>十一年淮南<lb/>
王布反發上郡北地隴西車騎巴蜀材官及中尉卒三<lb/>
萬人軍覇上<hi>本紀</hi>漢初則以羽檄召兵扵郡國至於孝文<lb/>
則以銅虎符羽檄者以木簡為書長尺二寸以召其有<lb/>
急則以鳥羽挿之以示疾速<hi>髙祖十年註</hi>武帝元鼎六年發<lb/>
隴西天水安定騎士及中尉河内率十萬人征西羗平<lb/>
之<hi>本紀</hi>許嘉反卜式曰臣願與子男及臨黄習弩愽昌習船<lb/>
者請行死之以盡臣節<hi>本傳</hi>時東越數反覆朱買臣因言<lb/>
<pb n="KR3k0027_WYG_013-2a"/>
故越王居保泉山一人守險千人不得上今聞東越王<lb/>
更涉處南行去泉山五百里居大澤中今發兵浮海直<lb/>
指泉山陳舟列兵席捲南行可破滅也上拜買臣㑹稽<lb/>
守詔今到郡治樓船備邉粮食水戰具<hi>本傳</hi>昭帝元鳯五<lb/>
年發三輔及郡國惡少年吏有吉劾亡者屯遼東<hi>本紀</hi>宣<lb/>
帝本始二年大發興調關東輕車銳卒選郡國吏三百<lb/>
石伉健習騎射者皆從軍<hi>本紀</hi>光武以幽冀兵定天下始<lb/>
扵黎陽兵營領兵騎常千人以謁者監之號黎陽兵建<lb/>
<pb n="KR3k0027_WYG_013-2b"/>
武六年欲罷郡國都尉并職太守無都試之役<hi>本紀</hi>唐髙<lb/>
祖武德初始置軍府折關中為十二道以驃騎車騎兩<lb/>
將軍領之太宗貞觀十年更號統軍為折衝都尉列將<lb/>
果毅都尉諸府緫曰折衝府凡天下十道關中道置府<lb/>
一百七十三河南道置府凡六十二河東道置府百三<lb/>
十九河北道置府十四山南道置府凡十隴右道置府<lb/>
二十九淮南道置府凡六江南道置府凡一劔南道置<lb/>
府凡十嶺南道置府凡二右十道凡置府五百六十四<lb/>
<pb n="KR3k0027_WYG_013-3a"/>
皆有名號而關中府皆以𨽻諸衞凡府三等兵千二百<lb/>
人為上千人為中八百人為下府置折衝都尉又左右<lb/>
果毅都尉各一人長吏兵馬列將各一人校尉六人士<lb/>
以三百人為團團有校尉五十人為隊隊有正十人為<lb/>
火火有長　唐凡發兵皆下符契州刺史與折衝勘契<lb/>
乃發若泉府發則折衝都尉皆行不盡則果毅行少則<lb/>
列將行<hi>兵制</hi>
　　偶句<lb/>
<pb n="KR3k0027_WYG_013-3b"/>
材官騎士布滿郡國漢之制也<lb/>
折衝諸府散列諸道唐之制也<lb/>
漢光武罷郡國材官故郡邑有變至發禁兵<lb/>
晉武帝悉去州郡兵故羣盗並起州郡無偹<lb/>
漢之初有都尉以處郡國都尉廢則倚京師之兵京師<lb/>
又不振而州牧之兵盛矣<lb/>
唐之初有府衞以控諸道府衛廢則立射騎之制射騎<lb/>
又復變而籓鎮之勢强矣<lb/>
<pb n="KR3k0027_WYG_013-4a"/>
漢置州牧外郡之兵及其盛也而漢室以衰<lb/>
唐以方鎮諸道之兵及其强也而唐室以弱<lb/>
漢髙之興則使韓信以發燕趙之勁兵<lb/>
光武之興則使吳漢以起漁陽之突騎<lb/>
備胡則上郡隴西事越則㑹稽豫章<lb/>
擊朝鮮則齊遼東開西南夷則巴蜀<lb/>
頴川諸郡多材官隴西諸郡多騎士<lb/>
西北之地多輕車東南之地多樓船<lb/>
<pb n="KR3k0027_WYG_013-4b"/>
調兵郡國虎符召遣所以防奸也<lb/>
調兵府衛魚書契合所以示信也<lb/>
真卿為平原太守而増陴浚隍<lb/>
㓂恂為河内太守而講兵肆射<lb/>
募教騎士數月咸精器用全銳威振北土而太原之兵<lb/>
非復前日之衰單此馬燧之功也<lb/>
籍丁習射親按能否繕甲淬兵遂雄山東而澤潞之兵<lb/>
非復前日之彫刓此李抱真之計也<lb/>
<pb n="KR3k0027_WYG_013-5a"/>
料澤州兵廢遣猛耄築城奪險逺民乃安而川蜀之兵<lb/>
非復前日之怯弱此李德裕之能也<lb/>
　　　皇朝事實<lb/>
國朝以備戰衛為禁衛軍以給徒役為廂軍各𨽻其州<lb/>
之本城内總于侍衞司而尚書兵部掌其政令因事立<lb/>
名者各𨽻於其部又以廂軍教閱者號為廂禁軍後皆<lb/>
以為下禁軍其給使扵諸司者亦各以其事役寓焉<hi>王銍</hi>
<hi>兵制叙</hi>逐州置軍招營兵大郡有十數指揮中郡有五七<lb/>
<pb n="KR3k0027_WYG_013-5b"/>
指揮小郡不下三五指揮每指揮率以四五百人為額<lb/>
其軍儲餉給悉在運司其統制軍馬乃𨽻守倅一方有<lb/>
盗㓂不虞州郡有兵有財足以聚人牽衆屏翰王室平<lb/>
時除戎器備城隍講武事皆有其資此乃祖宗待州郡<lb/>
深意<hi>蔡氏官制</hi>逐縣置尉専捕盗賊濟以縣巡檢之兵不足<lb/>
則㑹數州巡檢使之兵又不足則資之守臣兼提舉兵<lb/>
甲賊盗公事與一路帥臣兼兵馬鈐轄者故兵威强盛<lb/>
䑕偷草竊尋即除蕩蓋内外相維上下相制若臂運指<lb/>
<pb n="KR3k0027_WYG_013-6a"/>
如尾應中靡不相資也<hi>同上</hi>仁宗康定元年㨂諸路罕城<lb/>
及强盗惡賊配軍年未四十壯徤者𨽻禁軍<hi>長編</hi>神宗熈<lb/>
寜間西北各分路置將有正副將兵有係將有不係將<lb/>
以五千一百人為一將元豊四年東南置十二將團結<lb/>
諸州軍馬　熈寜四年提㸃開封府界提㸃諸縣鎮司<lb/>
言諸縣兵級弓手有武藝積者遇按月請如保甲量給<lb/>
賞從之四年下諸路轉運司以州大小髙下為序始自<lb/>
某州為第一指揮差次至某州凢為若干指揮每指揮<lb/>
<pb n="KR3k0027_WYG_013-6b"/>
毋過五百人河北曰崇勝河東曰雄猛陜西曰保寜京<lb/>
東曰奉化京西曰勁武淮南曰寜淮兩浙曰崇節江南<lb/>
曰効勇荆湖曰宣節福建曰保節廣南曰清化州陜西<lb/>
路曰克寜總天下廂兵馬步指揮凡八百四十其為兵<lb/>
凡二十二萬七千六百二十七人而府界及諸司或因<lb/>
事兵之額不與焉<hi>長編</hi>孝宗淳熈二年江西安撫司檢凖<lb/>
指揮將諸路州軍係將不係將禁軍十分為率取五分<lb/>
専一教習將官㸃檢上曰諸路㨂中禁軍土軍之手須<lb/>
<pb n="KR3k0027_WYG_013-7a"/>
常令教閲責在守臣如有違戾當坐其罪<hi>聖政</hi>
　　偶句<lb/>
太祖朝諸州兵赴賀州必遣使臣而從發<lb/>
真宗朝諸州兵赴秦州必詔宻院而後發<lb/>
定州之兵甞横矣至韓琦而後精<lb/>
延州之兵甞弱矣至趙卨而後練<lb/>
馬知節監博州而繕城治械<lb/>
范仲淹知延州而選將閲兵<lb/>
<pb n="KR3k0027_WYG_013-7b"/>
諸州長吏閲所部兵此建隆二年之令也<lb/>
諸路教閲責在守臣此淳熈二年之法也<lb/>
　　　東南兵<lb/>
厯代事實殷髙宗撻彼殷武奮伐荆楚罙入其阻裒荆<lb/>
之旅<hi>殷武</hi>周宣王命召公平淮夷江漢浮浮武夫滔滔<hi>江漢</hi>
<hi>詩</hi>越王勾踐發習流二千教士四萬人君子六千人諸<lb/>
御千人伐吳吳師敗當是越兵横行江漢東諸侯畢賀<lb/>
號稱覇王<hi>史本傳</hi>秦二世元年陳勝起項梁曰方今天亡<lb/>
<pb n="KR3k0027_WYG_013-8a"/>
秦時吳有竒士元楚獨籍知之遂舉吳中兵范増説梁<lb/>
曰秦滅六國楚最無罪自懐王入秦不返楚人憐之今<lb/>
君起江東楚蠭起之將皆争附君者以君世世楚將為<lb/>
能復立楚後也於是立楚懐王孫心從民望也<hi>本傳</hi>粤王<lb/>
無諸以閩中兵共滅秦漢廬江郡有樓船官　南郡有<lb/>
發弩官<hi>並地理志</hi>番君吳芮以百粤之兵佐諸侯　李陵武<lb/>
帝召見武䑓陵自請曰臣所將屯邉者皆荆楚勇士竒<lb/>
才劍客也力扼虎射命中願得自當一隊到蘭千山南<lb/>
<pb n="KR3k0027_WYG_013-8b"/>
以分單于兵<hi>本傳</hi>建元三年遣嚴助發㑹稽兵擊南越救<lb/>
東<hi>本傳</hi>宣帝神爵元年發越騎淮揚材官詣金城<hi>本紀</hi>三國<lb/>
孫策說袁術曰家有舊恩在江東願因投本土召募可<lb/>
得兵以佐定天下術乃許之策將兵千餘人行收兵比<lb/>
至厯陽衆五六千進攻横江當利皆㧞之策渡江轉闘<lb/>
所向皆破莫敢當其鋒者旬日之間四靣雲集得見兵<lb/>
二萬威震江東<hi>通鑑</hi>魏曹操自江陵將順流東下時周瑜<lb/>
至番陽魯肅勸權召瑜還瑜至謂權曰將軍割據江東<lb/>
<pb n="KR3k0027_WYG_013-9a"/>
兵精足用當横行天下為漢家除殘去穢况操自送死<lb/>
而可迎之耶請將軍籌之瑜得精兵數萬人進往夏口<lb/>
保為將軍破之<hi>通鑑</hi>謝𤣥鎮廣陵募驍勇士戰無不捷號<lb/>
曰北府兵敵人畏之　祖逖屯淮隂起冶鑄兵得二千<lb/>
餘人而後進　元温綂歩騎四萬發江陵水軍自襄陽<lb/>
入均口至南鄉歩兵自浙川以征關中　宋魏人南冦<lb/>
所遇郡縣赤地無餘江南白丁輕進易退所以敗也<hi>通鑑</hi>
唐憲宗討劉闢未决李吉甫因言宣洪鄿鄂彊弩號天<lb/>
<pb n="KR3k0027_WYG_013-9b"/>
下精兵爭險地兵家所長請起其兵𢷬三峽之虚則賊<lb/>
勢必分首尾不救帝從之<hi>李吉甫傳</hi>李德裕請弩人浙西使<lb/>
習戰<hi>本傳</hi>吳元濟叛柳公綽遣鄂之兵付李愬莫不死戰<lb/>
所遇輙克<hi>本傳</hi>五代梁兵强扵天下而吳人號為輕弱然<lb/>
師再舉擊吳輙再敗以死兵法固有以弱而勝强者顧<lb/>
吳豈足以知之哉豈非適當其機㑹耶<hi>五代梁臣傳</hi>楊行宻<lb/>
起兵廬州號黑雲都其兵皆江淮人輕弱<hi>五代吳世家</hi>
皇朝事實紹興五年秘書省正字李彌正言見存西北<lb/>
<pb n="KR3k0027_WYG_013-10a"/>
之兵嵗久銷减乞令州郡募東南民兵教習以壯國威<lb/>
萬一朝廷有警亦可募以調發上曰朕知南兵可用向<lb/>
有五百人皆平府人在張俊軍中往往率先犯陣其不<lb/>
可用者但未教習耳<hi>會要</hi>紹興七年趙鼎等因論南兵可<lb/>
教張守曰止是格尺不及耳上曰人猶馬也人之有力<lb/>
馬之能行者皆不在軀體之大小故兵無南北顧所以<lb/>
用之為如何耳申公巫臣通吴扵上國遂伯諸侯項羽<lb/>
以江東弟子八千人横行天下以至周瑜之敗曹操謝<lb/>
<pb n="KR3k0027_WYG_013-10b"/>
𤣥之破符堅皆南兵也<hi>聖政</hi>十年因論南方士馬可用後<lb/>
數日陳公輔奏對以南兵不可用為疑上慨然曰赤壁<lb/>
之捷曹操敗於周瑜淝水之戰苻堅敗於謝𤣥北人豈<lb/>
常勝哉越王勾踐卒敗吳王兵强諸國亦豈北方士馬<lb/>
耶<hi>同上</hi>孝宗淳熈十一年新均州葛祺論恢復及論東南<lb/>
兵可用上曰㑹稽八千人破秦在用之如何<hi>聖政</hi>
　　偶句<lb/>
戴明寳募江南之快手<lb/>
<pb n="KR3k0027_WYG_013-11a"/>
李德裕請浙西之弩人<lb/>
李吉甫議討劉闢則發宣洪之兵以𢷬其虚<lb/>
栁公綽欲平元濟則遣鄂州之兵以挫其鋭<lb/>
南兵怯弱戰必不勝富公弼建言於慶厯<lb/>
浙民脆弱不閑軍旅吕公祉獻議於紹興<lb/>
兵無南北顧所用之宋髙宗之訓也<lb/>
人無南北皆有可使陳公輔之言也<lb/>
論南兵可教者趙鼎之言也<lb/>
<pb n="KR3k0027_WYG_013-11b"/>
謂南兵可用者葛祺之議也<lb/>
謂南兵皆可用因李彌正而請也<lb/>
謂北兵豈常勝因陳公輔而發也<lb/>
　　　邉兵<lb/>
厯代事實趙李牧選車得千三百乗選騎得萬三千匹<lb/>
百金之士五萬人射者十萬人多為竒陳破匈奴單于<lb/>
十餘年不敢近趙邉城<hi>史本傳</hi>秦欲攻匈奴斯諫不聽使<lb/>
蒙恬將兵攻胡却地千里以河為境暴兵露師十有餘<lb/>
<pb n="KR3k0027_WYG_013-12a"/>
年終不能踰河而北<hi>主父偃書</hi>始皇内興工作外攘夷狄收<lb/>
半千之賦發閭左之戍<hi>前食貨志</hi>漢更有三品有卒更有錢<lb/>
更有過更古者正卒無常人皆當迭為之一月一更是<lb/>
為卒更也貧者欲得顧更錢者次直者出錢顧之月二<lb/>
千是為錢更也天下人皆直戌邉三日亦名為更律所<lb/>
謂繇戍也雖丞相子亦在戌邉之調不可人人自行三<lb/>
日戍又行者當自戍三日不可往便還因便往一嵗一<lb/>
更諸不行者出錢三百入官官次給戍者是為過更也<lb/>
<pb n="KR3k0027_WYG_013-12b"/>
律説錢更者居也居更縣中五月乃更也後從衛尉律<lb/>
卒錢更一可休十一月也後遂改易有謫乃戍邉一嵗<lb/>
耳<hi>昭帝元鳯四年注</hi>文帝十四年匃奴入朝那蕭關殺北地都<lb/>
尉以周舎張武為將軍發車千乗十萬騎軍長安旁以<lb/>
備胡而拜盧卿寗遫周竈張相如董赤為將軍大發車<lb/>
騎往擊胡逐出塞後四年單于大入上郡雲中於是漢<lb/>
使三將軍軍屯北地代屯句注趙屯飛狐口縁邉亦各<lb/>
堅守以備胡胡騎入代句注邉𤇺火通於甘泉長安數<lb/>
<pb n="KR3k0027_WYG_013-13a"/>
月漢兵至邉匈奴亦逺塞漢兵亦罷<hi>匈奴傳</hi>武帝選將練<lb/>
兵約賫輕粮深入逺戍雖有克獲之功胡輙報之兵連<lb/>
禍結三十餘年中國罷耗<hi>西域傳嚴尢論</hi>宣帝地節三年詔曰<lb/>
朕既不德不能附逺是以邉境屯戍未息今復飾兵重<lb/>
屯久勞百姓非所以綏天下也其罷衛將軍左將軍屯<lb/>
兵<hi>本紀</hi>五鳳四年匈奴稱臣遣弟谷蠡王入侍以邉境亡<lb/>
冦减戍卒什三大司農中丞耿夀昌奏設常平倉以給<lb/>
北邉省轉漕<hi>本紀</hi>光武建武十二年遣杜茂將衆郡弛刑<lb/>
<pb n="KR3k0027_WYG_013-13b"/>
屯北邉築亭堠修烽燧<hi>本紀</hi>唐文宗李德裕徙劍南西川<lb/>
節度使自南詔入冦民無聊生德裕乃建籌邉樓按南<lb/>
道山川險要與蠻相入者圖之率户三百取一人使習<lb/>
戰貸物事緩則農急則戰謂之雄邉子弟其精兵曰南<lb/>
燕保義保恵兩河慕義左右連弩騎士曰飛皇鷙擊竒<lb/>
鋒流電霆聲突騎總十一軍於是二邉寢懼南詔請還<lb/>
所俘掠四千人<hi>本傳</hi>
皇朝事實真宗景德元年陜西轉運使言簡集振武軍<lb/>
<pb n="KR3k0027_WYG_013-14a"/>
上曰當時河東兵不可减乃議立此軍尚慮簡閱未精<lb/>
朕詢于知兵及詳練邉事者皆云自立此軍邉聲頗振<lb/>
戎人畏憚不敢侵㓂矣　二年知鎮戎軍曹偉言邉民<lb/>
應募為弓箭手者皆習障塞蹊隧解羗胡語能寒苦有<lb/>
警可參互正兵為前鋒而官未甞與器械資粮難責其<lb/>
死力請給以境内閑田永蠲其租春秋耕斂出兵而䕶<lb/>
作之詔人給田二頃出甲士一人及三頃者出戰馬一<lb/>
疋設堡戍列部伍補指揮使以下校長有功勞者亦補<lb/>
<pb n="KR3k0027_WYG_013-14b"/>
軍都指揮使置巡檢以統之其後鄜延環慶徑原并河<lb/>
東州軍亦各募置<hi>並長編</hi>仁宗慶厯五年樞宻韓琦言西<lb/>
路所駐兵十分中宜留六分在邉二分令東還二分徙<lb/>
近裏州軍逐路鈐轄一員駐泊都監二員與逐䖏知州<lb/>
同行訓練而本路仍領之非有事宜不得輙動其徙屯<lb/>
軍馬處知州才望輕者請選人代之又逐路所抽就粮<lb/>
上兵請委逐路帥臣相度嵗分兩畨留一畨在邉一畨<lb/>
放歸本處不唯减節邉上粮草兼使無久戍之勞<hi>同上</hi>神<lb/>
<pb n="KR3k0027_WYG_013-15a"/>
宗熈寜元年詔京東武衛四十二指揮並分𨽻河北都<lb/>
總管司六指揮𨽻大名府路三十六指揮分𨽻定州髙<lb/>
陽關兩路分畨往戍先是屯軍本備河北戍卒近嵗分<lb/>
屯諸路朝廷將减沿邉土兵以行三司餽餉故有是詔<lb/>
<hi>長編</hi>孝宗隆興二年興元統制彭果申大散關一𢃄邉靣<lb/>
係對境要衝止慮鳳州附近别無監司所管軍馬若不<lb/>
測敵人窺伺闕人應援利害非輕制置范成大言相度<lb/>
乞興州下都統司如鳳州不測緩急所有應援一節一<lb/>
<pb n="KR3k0027_WYG_013-15b"/>
靣將附近軍馬遣發却申制司照㑹<hi>聖政</hi>
　　　經傳格言<lb/>
道旁過者問行人行人但云㸃行頻或從十五北防河<lb/>
便至四十西營田去時里正與褁頭歸來頭白還戍邉<lb/>
<hi>杜甫兵車行</hi>
　　　名臣奏議<lb/>
東南郡募兵富弼上仁宗曰朝廷獨京東隣河朔京西<lb/>
次關陜遂閲鄉民俾習武以代軍東南九道則不之有<lb/>
<pb n="KR3k0027_WYG_013-16a"/>
畧引隋唐以來東南為㓂者以明之隋劉元進起餘杭<lb/>
朱爕管崇起吳朱粲起譙郡㓂宏起鄱陽肖銳起羅縣<lb/>
唐桂林戍卒以龎勛為都頭掠湘潭海賊王郢江賊桞<lb/>
彦章各數萬魯景起連州黄岫起桂陽沈行收起邵陽<lb/>
其甚者則江西鍾傳廣南劉𨼆湖南馬裔福建王潮皆<lb/>
割據焉東南九道自古為冦淵藪王者能鎮撫之則㓂<lb/>
不能生於其間不然則亂必矣臣欲乞九道擇要害十<lb/>
餘郡於本䖏募兵大郡五千小郡二三千每道置一都<lb/>
<pb n="KR3k0027_WYG_013-16b"/>
䕶經畧之九道置一總管者居中以節制之如此則欲<lb/>
㓂者知朝廷有備豈不憚耶<lb/>
東南有可用之兵陳公輔上髙宗兵政三説曰東南軍<lb/>
兵孱弱不可用然鎗杖手弓手之强勇者相得心力善<lb/>
用鎗牌利於步鬬今欲急令東南諸州起發見在鎗杖<lb/>
手等以備防秋之用　韓世忠討湖南之㓂選福建上<lb/>
四川之兵及諸營塞弓級以為用　欲將禁兵更戍劉<lb/>
翬奏南人素號剽悍春秋吴楚之覇六朝晉宋之捷不<lb/>
<pb n="KR3k0027_WYG_013-17a"/>
聞資兵於他境取才於異代也今猶古也豈獨不可用<lb/>
哉特用之不得其術耳目今諸將之兵雖足戰守然國<lb/>
家飬兵額衆費大不應艱難之際使之坐食比年以來<lb/>
訓練不精士氣思奮臣欲望將諸路禁兵自逺及近更<lb/>
畨出役别立統帥不𨽻他營分屯險隘不當虜衝連營<lb/>
締壘張大形勢使之耳聞目見漸熟征戰秋出春歸不<lb/>
戀鄉土嵗月積久習以為常緩急調遣人情不震可以<lb/>
集事<lb/>
<pb n="KR3k0027_WYG_013-17b"/>
　　　諸儒至論<lb/>
郡兵皆充厮役有禁軍有廂軍有土軍飽食於營狂逰<lb/>
於市老與壯相半也勇與怯相半也名𨽻尺籍身䖏㕓<lb/>
肆者十之三也公府之為從隊厮役者十之五也卒之<lb/>
堂然而陣填然而鼔奔則蹶負則喘迎刃而噎逢敵而<lb/>
走皆兵也<hi>蘇洵</hi>
禁兵不如土兵今世之强兵莫如沿邉之土人而今世<lb/>
之惰兵莫如内郡之禁旅其名愈多其廪愈厚其才愈<lb/>
<pb n="KR3k0027_WYG_013-18a"/>
薄以實較之土兵一人其才力足以當禁軍三人禁軍<lb/>
一人其廪給足以贍土兵三人使禁兵萬人在邉其用<lb/>
不能當三千人而常耗三萬人之蓄以此推之則土兵<lb/>
可益而禁軍可損雖三尺童子知其無疑也<hi>頴濵文</hi>
郡兵冗而無用州縣之兵重於招填利于虚劵而額缺<lb/>
不復問廂禁軍盡人家子弟執業市㕓名𨽻軍伍並以<lb/>
供厮役居官者利於目前之用而不復問老弱者厚賂<lb/>
管軍増减年甲有司惮於生事而不復問春秋教閱僅<lb/>
<pb n="KR3k0027_WYG_013-18b"/>
同兒戯辰入教塲頃刻而退或夤縁而幸免或嬉笑以<lb/>
旁觀而技藝之能否不復問一軍之制費計幾千或以<lb/>
應副人情或因垂滿納賂各有孩兒軍工匠營之目獨<lb/>
不思兵備而不閱謂之廢既閲而賞罰不明謂之戱乎<lb/>
<hi>吕祖謙</hi>
南北各有所長平沙淺草千里在目土不成邱水不成<lb/>
谷馬肥人輕來往電駭雙𢃄雙鞬左右馳射此非南軍<lb/>
之所長也山林險阨草木蓊欝江流吞天巨浪時啓行<lb/>
<pb n="KR3k0027_WYG_013-19a"/>
人疑惑飛鳥不渡走步相搏短兵相擊此非北軍之所<lb/>
長也<hi>李太白文</hi>
東南之兵可用項籍八千子弟横行天下乃吳中人也<lb/>
李陵步䘚力扼虎射命中當單于數十萬乃荆楚人也<lb/>
宋髙祖西取秦東取燕所向無敵皆江南人也<hi>胡致堂</hi>
東南古有精兵項籍以㑹稽兵八千而角鉅鹿之戰今<lb/>
吳楚之兵是也番君吳芮以百越之兵佐諸侯今江湖<lb/>
之兵是也粤王無諸以閩中兵共滅楚今福建之兵是<lb/>
<pb n="KR3k0027_WYG_013-19b"/>
也東甌王與無諸同率兵以佐漢今永嘉之兵是也此<lb/>
則東南之兵自古而精也然則今果不如西北也哉<hi>陳亮</hi>
　　　主意<lb/>
郡守當總兵權有兵制有兵權隨方建置因事分合此<lb/>
綂兵之制也然統兵雖有其制而制有不必拘者則以<lb/>
郡守兼之教閱有時殿最有課此練兵之權也然練兵<lb/>
雖有其權而權有所當臨者則以郡守總之考論漢人<lb/>
都尉都試之法無越於此矣夫總兵之職𨽻于都尉練<lb/>
<pb n="KR3k0027_WYG_013-20a"/>
兵之職課於都試若於郡守乎何預今乃舉而属之郡<lb/>
守何耶盖郡守乃都尉之長都尉乃郡守之貳以制而<lb/>
言則職守不同名號亦異都尉非郡守之所得兼也然<lb/>
干戈之地不可與禮樂之區槩論桑麻之境豈可與烽<lb/>
燧之地例言郡有内外事有緩急故都尉之職或有不<lb/>
當置者則郡守得而兼之况漢之將本無常而有事則<lb/>
置事已則罷公卿可將大夫可將則以郡守員兼都尉<lb/>
其制不必拘也都試乃掌兵之官郡守乃掌民之職以<lb/>
<pb n="KR3k0027_WYG_013-20b"/>
權而論則文武殊尚軍國異容都試若非郡守之所得<lb/>
専也然貔貅百萬不可無體統之相維介胄武夫不可<lb/>
無名分之相属職有大小事有輕重故都試之法其有<lb/>
所當總者郡守得以専之况漢初京師之兵未甞逺去<lb/>
設有緩急郡國取焉或發雲中或發蜀郡則以郡守而<lb/>
統都試之法其權所發總也<lb/>
當得相維之意制兵當明内外相維之意外重之弊深<lb/>
故必資内為之制内重之弊極故必資外為之防内外<lb/>
<pb n="KR3k0027_WYG_013-21a"/>
之兵未甞不迭相維也漢人京師有南北軍郡國亦未<lb/>
甞無備其兵散扵郡國者有材官有樓船有車騎使京<lb/>
師之兵足以制郡國郡國之兵亦足以衞京師是以終<lb/>
漢之世上無叛將下無驕兵者以制御得其宜也秦人<lb/>
銷郡縣之兵器漢髙得以掉臂而入關唐人弛郡縣之<lb/>
武勇禄山得以折箠而破河北是皆郡縣之無備不足<lb/>
以鎮壓盗賊之憑陵震懾奸雄之窺伺也雖然此特論<lb/>
其守備耳若夫睢陽得一張公足以為江淮保障河北<lb/>
<pb n="KR3k0027_WYG_013-21b"/>
得一顔真卿足以為河朔全城又在夫得人而守之也<lb/>
善論兵者盍於斯考之<lb/>
　　　警段<lb/>
教閱不可具文今夫州郡之謂禁兵者非廂兵弓兵巡<lb/>
兵比也給之優而用之靳也而技巧工匠者若人也差<lb/>
借占留者若人也又或時執法物備呵導以為衞也若<lb/>
是而謂之禁兵其不習於驕且惰乎求其所以教之則<lb/>
有兒戯而無法制有賞賚而無黜責當教之日長吏晨<lb/>
<pb n="KR3k0027_WYG_013-22a"/>
起而閲兵堂然而陣填然而鼔荷戈被甲者有數也至<lb/>
其所則升其堂供張既具幕官兵佐環而居也兵卒旁<lb/>
午紛而列也器械之相角不能無精而不能皆精弓弩<lb/>
之發不能無中而不能皆中膂力無急戰之苦而賞賚<lb/>
已有必得之例日未及昃而官吏歸兵卒休矣獲賞者<lb/>
如戰勝解甲者如釋負賞固所貪而被甲喘汗者所不<lb/>
樂也如是而責其精欲其强彼亦曰春秋之閲者嵗之<lb/>
常旬月之教者又特為具名也以郡之教兵者若此則<lb/>
<pb n="KR3k0027_WYG_013-22b"/>
小而邑者可知州郡之為兵者若此則下而廂兵弓兵<lb/>
巡兵又可知矣<lb/>
不可勞竭其力是故天下之力可役而不可竭勞而竭<lb/>
之則將耗散而不舉不可與之犯大難而渉大勞東野<lb/>
子窮其馬力顔子知其必敗庖丁善刀而藏是以十九<lb/>
牛而不鈍古者宿兵京師而士無所憚其後用師千里<lb/>
而士無所憾其逺屯兵厯年而士無所怨其方以守則<lb/>
固以戰則克亦必有其道矣<lb/>
<pb n="KR3k0027_WYG_013-23a"/>
邉兵習於戰夫塞下之民非他軍比也耳熟鉦鼔目稔<lb/>
金革男子操刀女子彎弧三尺之童以介胄為樂非其<lb/>
性異人也習俗使然也<lb/>
　　偶句<lb/>
春秋教閲有同兒戯　　身居市㕓名占尺籍<lb/>
市逐負販不異乎民　　廪食公家私為厮役<lb/>
春蒐秋獮把兵刃而手蠒生<lb/>
鮮衣美食負斗石而背汗下<lb/>
<pb n="KR3k0027_WYG_013-23b"/>
擊刺挑摶趨走跳躍以鼔其氣<lb/>
坐作進退驅馳控射以慣其習<lb/>
名曰招刺而夤縁陳乞者相望<lb/>
聲言簡汰而侏儒脆弱者自如<lb/>
武藝不閑而類為逰食之人<lb/>
强壯不簡而半是老癃之軰<lb/>
分屯易䖏更置不常以轉移其怠惰之心<lb/>
擊刺挑摶趨走跳躍以鼔動其敢戰之氣<lb/>
<pb n="KR3k0027_WYG_013-24a"/>
　　　事證<lb/>
周調諸侯之兵先王之制畿内之兵不出所以重内也<lb/>
卒有四方之役即有諸侯兵耳或遣王師出征亦不過<lb/>
元戎十乗以先啓行而已而調兵諸侯又各從其方之<lb/>
便髙宗伐楚盖裒荆旅武王克商實用西土至於征徐<lb/>
以魯追貊以韓平淮夷以江漢畧見扵經可攷也平王<lb/>
出戍逺以見刺當是時周都洛矣由洛戍申許無乃未<lb/>
甚逺而周人已不能堪况夫後世有勞師萬里者哉齊<lb/>
<pb n="KR3k0027_WYG_013-24b"/>
威東討陳濤惟及江黄北伐山戎亦因燕衆盖由有節<lb/>
制者自晉文城濮之戰以秦師從諸侯之後蓋惟黨是<lb/>
與無復先王之舊矣<lb/>
漢調近郡之兵漢懲秦調民逺方征戍之弊其偹禦四<lb/>
夷之計凢一方有警即調近地兵以討之是以有雁門<lb/>
雲中諸郡兵以専備西域有巴蜀等郡兵以専備西南<lb/>
夷有㑹稽豫章等郡兵以専備兩粤南越有渤海遼東<lb/>
等郡燕齊等國兵以専備朝鮮邉境無事則嵗戌於中<lb/>
<pb n="KR3k0027_WYG_013-25a"/>
都與中都之民同制而逺近優異則有别矣如虜入雲<lb/>
中東甌告急則發㑹稽兵西南夷反則發犍為蜀郡之<lb/>
兵是時一方受敵止一方興發賈誼所謂一靣病一方<lb/>
痛是也<lb/>
漢郡兵始末且漢列諸郡有都尉佐太守典武職甲卒<lb/>
王國則以内史比郡守中尉比都尉侯國則亦有相比<lb/>
天下令長每嵗八月㑹太守都尉令長相承咸預各以<lb/>
其方之所習課殿最焉巴蜀三河頴川之材官上郡北<lb/>
<pb n="KR3k0027_WYG_013-25b"/>
地天水安定之騎士廬江㑹稽之樓船是也然齊王發<lb/>
兵并瑯琊兵而西以赴諸吕之難則外兵足以制内亞<lb/>
夫將三十六將軍徃擊吳楚則内兵足以制外漢初相<lb/>
制之意非不善也夫何都試一罷外備單弱扵是北胡<lb/>
有變始置度遼官南蠻或叛則置象林兵𦍑犯三輔則<lb/>
置長安雍二尉鮮卑冦居庸則置漁陽營然戰不素練<lb/>
每出輒北外兵終失扵弱耳迨至盗賊競起外兵始盛<lb/>
立為積射募為陷陣邉置義從州為牧鎮外兵既重内<lb/>
<pb n="KR3k0027_WYG_013-26a"/>
兵復弱盗賊雖衰牧鎮已盛是以京師有變則邉郡長<lb/>
驅而至董卓曹操之徒相繼而入漢祚遂以鼎立此又<lb/>
矯重外兵之失也<lb/>
唐郡兵始末唐之府兵折衝都尉雖遥𨽻於諸衛軍城<lb/>
守戌實散在於諸道每嵗季冬折衝將率兵馬之在府<lb/>
者置左右校習戰陣之儀步隊騎隊之有其制擊鉦伐<lb/>
皷之有其節國無不習之兵然府兵六百三十四所以<lb/>
三百六十有一在關中固為重本計而諸道二百有餘<lb/>
<pb n="KR3k0027_WYG_013-26b"/>
分布錯置亦為防外設唐初相制之意非不善也夫何<lb/>
更代法廢諸府之籍不補折衝之將不遷及范陽之變<lb/>
所過州縣望風瓦解如入無人之境外兵蓋失扵不補<lb/>
耳迨至諸鎮之兵共起討賊其後安史繼亂中國雲擾<lb/>
肅宗命李光弼等討之號九節度之師大盗既除而武<lb/>
夫戰卒以功起行陣者皆除節度由是方鎮相望扵内<lb/>
地朝廷不能制而甘為姑息之政是以京師有變藩鎮<lb/>
亦驅兵而至朱李之徒相繼犯京唐祚遂以瓜裂此亦<lb/>
<pb n="KR3k0027_WYG_013-27a"/>
矯重外兵之失也<lb/>
東南精兵可用自古吳粤之俗最號剽悍能鬭敢死若<lb/>
夫差悉精兵伐越於夫椒敗齊於艾陵勾踐收㑹稽餘<lb/>
卒以滅吳復北渡淮以伐齊晉項羽㧞起隴畆將江東<lb/>
子弟而西滅秦司馬氏遭五胡之亂南渡金陵以恢六<lb/>
代之業而宣潤洪鄂弩手為晉精兵屢抗北賊兹所用<lb/>
之兵又悉東南之人也豈古盡驍銳而今盡輭怯耶<lb/>
國朝用兵之制有禁軍有廂軍有禁廂軍國初以天下<lb/>
<pb n="KR3k0027_WYG_013-27b"/>
精兵萃之京師而其餘者分布於諸郡以備戰衛此謂<lb/>
之禁軍宋有天下以來凡役使營繕不調於民皆兵役<lb/>
之此謂之廂軍熈寜取廂軍之壯者而教之留之在城<lb/>
免其難役此謂之禁廂軍然州郡所恃以為屏翰王室<lb/>
者惟禁軍而已其始末可不論歟盖太祖懲前代之弊<lb/>
收藩鎮之兵連營畿甸守衛皇居而州郡之兵不免有<lb/>
疲弱之弊至咸平以後循習日久諸郡撤備後恐太弱<lb/>
乃募陜西之强壯為保毅簡保毅之精卒為振武扵是<lb/>
<pb n="KR3k0027_WYG_013-28a"/>
有保<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>振武之禁軍康定以來元昊陸梁禁衛皆西乃<lb/>
籍民兵以補軍籍陞廂軍以充禁旅於是有保捷武衞<lb/>
宣<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>之禁軍慶厯間修武備増指揮扵是復有保<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>之<lb/>
禁軍自是而後或刺義勇或教廂軍而兵始克大備在<lb/>
慶厯已有八九十萬治平復増十五餘萬至于熈寕又<lb/>
不知其幾矣祖宗所以權衡内外之勢何其審耶<lb/>
　　　時政<lb/>
郡兵徒給使令今太守謂之郡將何嘗以兵為意哉居<lb/>
<pb n="KR3k0027_WYG_013-28b"/>
則給使令而已出則備導從而已春秋大閲姑奉故事<lb/>
物色人馬指為具文軍匠固有禁矣今禁軍之差出如<lb/>
故也祖宗時文武臣寮或奉使逺官或受代歸覲無得<lb/>
取借官軍部送及仁宗朝行人使副罷政者始差十五<lb/>
人其次或十人或五七人以津送行李而已今日巨藩<lb/>
崇節一易帥守則將迎率以官兵多者七八百人少者<lb/>
四五百人不惟帥守爾凡幕府州縣官與夫罷政而家<lb/>
居奉祠而坐禄受代而待闕者又凡幾人若是則日召<lb/>
<pb n="KR3k0027_WYG_013-29a"/>
募之召募以充役而已月教閲之教閲以効役而已終<lb/>
身廩給之廪給以贍役而已又何望其執干戈而衞社<lb/>
稷乎<lb/>
　　　結尾<lb/>
其責在郡守抑有獻焉郡兵不患不勇郡守患不勇郡<lb/>
兵不患不忠郡守患不忠蓋兵統於郡郡統於守郡守<lb/>
為勵兵衛國計雖畫地而守植表而限愚知効死者莫<lb/>
能去冒死者莫肯入郡守為擁兵衛已計雖崇城到天<lb/>
<pb n="KR3k0027_WYG_013-29b"/>
洪流浸地愚恐兵強者志扵叛兵弱者志扵潰是以持<lb/>
堅壁之師者河南守也立破𦍑之功者酒泉守也捍江<lb/>
准之勢者睢陽守也障漁陽之亂者平原守也否則為<lb/>
山東之郡賣降而已矣又否則為河北之郡奔潰而已<lb/>
矣如兵何如郡何愚碩今日謹之哉重之哉郡守之才<lb/>
必擇為國家萬里長城者可也<lb/>
用兵在得民心雖然以州郡之兵為籓籬不若以州郡<lb/>
之民為保障層魚唱禍之變或者以為祖龍氏銷天下<lb/>
<pb n="KR3k0027_WYG_013-30a"/>
之兵以至扵此而不知民心瓦解雖有熊羆之旅愚知<lb/>
其無取用矣范文正公言扵慶厯有曰欲備契丹莫若<lb/>
寛河北之民欲備靈夏莫若寛闗陜之民欲備雲南莫<lb/>
若寛湖嶺之民至哉斯言誠後世之龜鑑也愚敢不以<lb/>
為今日獻<lb/>
　<lb/>
　<lb/>
　<lb/>
<pb n="KR3k0027_WYG_013-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書㑹元截江網卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書㑹元截江網卷十八</head> <lb/>
    <p>
<pb n="KR3k0027_WYG_018-1a"/>
欽定四庫全書<lb/>
　羣書㑹元截江網卷十八<lb/>
　　詔令<lb/>
　　　歴代事實<lb/>
堯言布天下至今誦之<hi>西漢夏勝傳</hi>　舜命龍作納言<lb/>
夙夜出納朕命惟允<hi>舜典</hi>　大禹文命敷于四海<hi>禹謨</hi>
夏每歲孟春遒人以木鐸循於路<hi>𦙍征</hi>湯格爾衆庻悉<lb/>
聽朕言爾無不信朕不食言<hi>湯誓</hi>盤庚格汝衆予告汝<lb/>
<pb n="KR3k0027_WYG_018-1b"/>
訓王播告之修不匿厥㫖王用丕欽罔有逸言<hi>盤庚上</hi>
今予其敷心腹腎腸歴告爾百姓于朕志<hi>下</hi>　高宗亮<lb/>
隂三祀其惟弗言羣臣咸諫于王曰王言惟作命不言<lb/>
臣下罔攸禀令王庸作書以誥<hi>説命</hi>　文武發號施令<lb/>
罔有不臧<hi>冏命</hi>　武王皇極之敷言是彛是訓于帝其<lb/>
訓凡厥庶民極之敷言是訓是行<hi>洪範</hi>　成王王曰凡<lb/>
我有官君子欽乃攸司謹乃出令令出惟行弗惟反<hi>周官</hi>
秩秩德音<hi>詩假樂</hi>太宰正月之吉始和布治于邦國都<lb/>
<pb n="KR3k0027_WYG_018-2a"/>
鄙乃垂治象之法于象魏使萬民觀治象挾日而歛之<lb/>
禮<hi>天官</hi>卿師凡四時之令有常者以木鐸循于市朝<hi>地官</hi>
　宣王王命仲山甫式是百辟出納王命王之喉舌<hi>蒸民</hi>
　幽王褒姒不好笑幽王欲其笑萬方故不笑幽王為<lb/>
烽燧大鼓有寇至則舉烽火諸侯悉至而無寇褒姒乃<lb/>
大笑幽王欲悦之數舉烽火其後益不信<hi>本紀</hi>秦廷尉<lb/>
李斯等議命為制令為詔制曰可<hi>史始皇紀</hi>衛鞅説秦<lb/>
孝公變法令令既具恐民之不信已乃立三丈之木於<lb/>
<pb n="KR3k0027_WYG_018-2b"/>
國都市都南門募民有能徙置北門者予十金民怪之<lb/>
莫敢徙復曰能徙者予五十金有一人徙之即予五十<lb/>
金以明不欺卒下令<hi>本傳</hi>漢制誌詔冊幾乎典誥矣<hi>文中</hi>
<hi>述史</hi>立春之日下詔勑多違舛百司不知所承<hi>蕭瑀云</hi>
　唐高祖蕭瑀遷内史令詔嘗下中書未即行帝責其<lb/>
稽留瑀曰今朝廷初基所以安危者繫號令也承一詔<lb/>
必審覆使先後不謬始得下此所以稽留也<hi>本傳</hi>　太<lb/>
宗上謂王珪曰國家本置中書門下以相撿察中書詔<lb/>
<pb n="KR3k0027_WYG_018-3a"/>
勑或有差失則門下當行駁正<hi>通鑑</hi>李彦芳家藏太宗<lb/>
賜李靖詔書數函上之一曰兵事節度皆付公吾不從<lb/>
中治也一曰吾欲熟知起居狀皆太宗手墨權德輿讀<lb/>
之至流涕曰君臣之際乃爾耶<hi>彦芳傳</hi>　元宗詔天下<lb/>
家藏孝經　開元初詔求直言本紀宇文融所過見高<lb/>
年宣天子詔旨百姓至有感泣者<hi>本傳</hi>　德宗陸贄言<lb/>
今盜賊徧天下宜痛自咎悔以感人心帝從之奉天所<lb/>
下制書雖武人悍卒無不感動流涕後李抱真入朝為<lb/>
<pb n="KR3k0027_WYG_018-3b"/>
言陛下在奉天山南時赦令至山東士卒聞者皆感泣<lb/>
思奮是時知賊不足平也<hi>贄傳</hi>民趙光奇曰詔令不信<lb/>
前去兩税之外更無他繇今非税而誅求過於税每詔<lb/>
書憂怛徒空文耳恐聖主深居九重而未之知<hi>舊史</hi>
憲宗王承宗請割德捸憲宗選堪使者以命崔從疾趍<lb/>
鎮宣詔為陳逆順大節音辭暢厲士卒感動承宗即按<lb/>
二州户口符印上之<hi>崔從傳</hi>田𢎞正圖魏博之地以獻<lb/>
帝遣裴度宣慰度明辨具陳朝廷厚意𢎞正請度徧行<lb/>
<pb n="KR3k0027_WYG_018-4a"/>
其部宣示天子恩詔　武宗㑹昌初封敖為翰林學士<lb/>
使作詔書慰邊将傷夷者曰傷居尔體痛在朕躬如出<lb/>
帝意賜以宮錦　劉積平德裕以定策功進太尉封敖<lb/>
草制曰謀皆予同言不他感德裕解所賜玉帶與之<hi>並本</hi>
<hi>傳</hi>　仁宗天聖元年帝曰或謂先朝詔令不可輕改王<lb/>
曽曰咸平中刪太宗朝詔令十存一二蓋去其繁密之<lb/>
文以便於民何如不可　英宗治平三年上於制誥多<lb/>
親閲有不中理必使改之嘗曰此人君謨訓豈可褒貶<lb/>
<pb n="KR3k0027_WYG_018-4b"/>
失實也　神宗熙寧元年詔自今日内批指揮並作奉<lb/>
聖㫖施行　二年富弼曰臣聞内外之事多出陛下親<lb/>
批臣謂事事皆中亦不是為君之道況事有不中則将<lb/>
誰執<hi>並長編</hi>　高宗紹興二年上曰今日凡批降御筆<lb/>
處分雖出朕意必經由三省密院與已前不同若或未<lb/>
當許卿等奏禀給舍繳駁有司申察朱勝非對曰不由<lb/>
鳯閣鸞臺不謂之詔令　四年上曰諸将奉命恪恭固<lb/>
是美事然朝廷出號令亦不可以不審重使其得之若<lb/>
<pb n="KR3k0027_WYG_018-5a"/>
降自雲霄之上其誰敢慢易乎<hi>並聖政</hi>三十三年鄭康<lb/>
佐言陛下詔令為民而下者十常八九申飭攸司自中<lb/>
興以來凡恤民寛厚之詔令編類成書以賜守令詔令<lb/>
勑令所編類<hi>係年錄</hi>　孝宗乾道五年給事中胡沂論<lb/>
朝廷命令當謹於造命之初上曰卿職當繳駁事有當<lb/>
言勿謂拂主上拂宰相而不言　淳熙五年上曰出令<lb/>
不可不審立談之間豈能周盡事情前此正緣不審故<lb/>
出令多反汗無以取信於天下<hi>聖政</hi>　寧宗嘉定間臣<lb/>
<pb n="KR3k0027_WYG_018-5b"/>
僚上言政以令而行亦以令而不行令焉而人不行非<lb/>
天下敢慢天子之令或者天子有令自慢之尔夫固有<lb/>
以召之也<lb/>
　　偶句<lb/>
　　　下平蜀寇詔恐引咎未切則御筆親竄<lb/>
　　　覽賜保忠詔見道者本意則天顔大喜<lb/>
　　　在祥符則有朝令夕改之戒<lb/>
　　　在淳熙則有再三詳慮之請<lb/>
<pb n="KR3k0027_WYG_018-6a"/>
　　　盤庚之誥不在於三篇而在於敷心腹<hi>尚書</hi>
　　　光武詔書不在於十行而在於推赤心<hi>漢史</hi>
　　　山東布令雖老<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>亦忍死於須臾<hi>賈山傳</hi>
　　　奉天下制雖悍卒亦感泣而流涕<hi>陸贄</hi>
　　　秦人立信於從木令在必行<hi>通鑑</hi>
　　　武帝追悔於窮兵詔亦何及<hi>漢史</hi>
　　　輪臺一詔漢脉復春<lb/>
　　　興元一詔士卒感激<lb/>
<pb n="KR3k0027_WYG_018-6b"/>
　　　德宗下制陸贄切戒於非誠<hi>唐史</hi>
　　　元帝出令劉向深譏於反汗<hi>漢史</hi>
　　　孝武之號令文章焕焉可述<lb/>
　　　元帝之號令温雅有古風烈<lb/>
　　　皇朝事實<lb/>
太祖建隆二年上命高保勉為荆南節度使其性淫恣<lb/>
孫光憲諫曰宋有天下凡下詔令皆合仁義此湯武之<lb/>
君也　太宗淳化五年上聞蜀寇漸平下詔罪己因命<lb/>
<pb n="KR3k0027_WYG_018-7a"/>
筆親竄數字皆引咎深責尤為切當　景德元年上曰<lb/>
朝廷命令尤宜謹重每出一令輿人不免謗議或少抑<lb/>
之又塞言路　三年朱巽言朝廷命令不可屢改自今<lb/>
有陳述利害更張法制者請先付有司議其可否如經<lb/>
久可行者行之不可者止之茍罔辯是非一切頒布恐<lb/>
失謹重之道上曰此甚識治體　祥符四年上曰命令<lb/>
之出不可不謹今言某事有利輕為釐革始則皆以為<lb/>
當久乃類成有害洎加裁正<lb/>
<pb n="KR3k0027_WYG_018-7b"/>
　　偶句<lb/>
　　　神宗内降更令有司看詳<lb/>
　　　高宗御批亦許給舍繳駁<lb/>
　　　仁宗因灾降詔則曰不敏于德不明于政天下<lb/>
　　　　之人皆知仁宗之心出於誠<lb/>
　　　高宗下詔寛恤則曰務修德惠幸勿空文當世<lb/>
　　　　之人皆知高宗之言出於實<lb/>
　　　經傳格言<lb/>
<pb n="KR3k0027_WYG_018-8a"/>
王言如絲其出如綸王言如綸其出如綍<hi>緇衣注言彌出彌大也</hi>
涣汗其大號<hi>涣卦</hi>隨風巽君子以申命行事九五正吉<lb/>
悔亡無不利無初有終先庚三日後庚三日吉巽<hi>卦</hi>先<lb/>
甲三日後甲三日終則有始天行也<hi>蠱卦</hi>管仲曰下令<lb/>
如流水之有原令順民心故論平而易行<hi>本傳</hi>易涣汗<lb/>
其大號言號令如汗汗出而不反者也今出善令未能<lb/>
踰時而反是反汗也<hi>劉向上言</hi>尺一詔書魏<hi>明紀</hi>程元<lb/>
問叔恬曰續書之有志有詔何謂也文中子曰志以成<lb/>
<pb n="KR3k0027_WYG_018-8b"/>
道言以宣志詔其見王者之志乎其恤人也周其致用<lb/>
也悉一言而天下應一令而不可易非仁智博達則天<lb/>
明命其孰能詔天下乎<hi>問易</hi>欲将弭多難而收羣心惟<lb/>
在赦令誠信而已安危所屬其可忽諸動人以言所感<lb/>
已淺言又不切人誰肯懷昔成湯遇灾禱于桑野躬自<lb/>
髠剔以為犧牲古人所謂割髮宜及膚剪爪宜侵體良<lb/>
以誠不至者物不感損不極者益不臻令兹德音亦類<lb/>
於是悔過之意不得不深引咎之辭不得不盡招延不<lb/>
<pb n="KR3k0027_WYG_018-9a"/>
可以不廣潤澤不可以不洪宣暢堙鬱不可不洞開襟<lb/>
抱洗刷疵垢不可不盪去瘢㾗使天下聞之曠然一變<lb/>
若披重昬而覩明耀人人得其所欲則何有不從者乎<lb/>
<hi>陸贄奏議</hi>古之詔令主於文章明如星斗之光動若風<lb/>
雷之震於周則召公呂侯之制作繼有訓言在商則仲<lb/>
虺傳説之謀謨並為雅誥辭将事稱名與實存故讀湯<lb/>
誓則赫然見神武之奇勲讀洛誥則昭然識太平之偉<lb/>
績鼓舞四方幹旋萬類以至羸老扶杖而往聽蓋思美<lb/>
<pb n="KR3k0027_WYG_018-9b"/>
化之将成悍卒揮涕而竦聞即知大道之易破片言足<lb/>
以參造化之機折簡足以馳夷狄之命<hi>文粹</hi>陛下布德<lb/>
澤下詔書必待刺史縣令謹宣而奉行之不得其人掛<lb/>
墻壁耳百姓安得知之<hi>陳子昻</hi>後趙置戱馬觀上安詔<lb/>
書銜于木鳯之口<hi>事始云石季龍</hi>君者出令者也臣者<lb/>
行君之令而致之民者也<hi>韓原道</hi>忽聞哀痛詔又下聖<lb/>
明朝<hi>杜牧京詩</hi>紫誥鸞囘紙<hi>杜賀王丈人詩謂紙上之</hi>
<hi>字有回鸞之勢</hi>
<pb n="KR3k0027_WYG_018-10a"/>
　　　名臣奏議<lb/>
令出而人不信歐陽修上　仁宗言多變則不信令頻<lb/>
改則難從今出令之初不加詳審行之未久又欲更張<lb/>
以不信之言行難從之令故每有處置之事州縣知朝<lb/>
廷未是一定之令則或相謂曰且未要行必須更改或<lb/>
曰備禮行下略與應破指揮旦夕之間果然又變<lb/>
慮未熟則令頻改劉安世上　哲宗朝廷命令變易頻<lb/>
數逺不過一二歲近或期月而已甚者朝行而夕改亦<lb/>
<pb n="KR3k0027_WYG_018-10b"/>
有前詔未頒而復令蠲除者蓋由謀議未精思慮未熟<lb/>
遽為之紛更也望舉封駁之職庶詔令清簡吏民信服<lb/>
不致反汗<lb/>
王言不可自輕蘇軾上　哲宗法令有不能盡則天子<lb/>
乃言在三代為訓誥誓命自漢以下為制詔皆所以鼔<lb/>
舞天下不輕用也若毎行事立法之外必以王言隨而<lb/>
叮嚀則是朝廷自輕其法也願重借王言以待大事而<lb/>
發則天下聳然莫不響應<lb/>
<pb n="KR3k0027_WYG_018-11a"/>
號令當如風雷章誼上　高宗切見朝廷建一事行一<lb/>
令曽未閲月旋即更改人主出號布令猶天之冇風雷<lb/>
也故曰鼔舞萬物者風雷也鼓舞萬民者號令也雷不<lb/>
一風不再令政事號令出而復反行中輟豈尊主威而<lb/>
隆國勢哉<lb/>
　　　諸儒至論<lb/>
號令如巽之風故曰重巽以申命言天子之號令如此<lb/>
而後可也天地之化育有不可求而得者今夫日皆知<lb/>
<pb n="KR3k0027_WYG_018-11b"/>
其所以為暖雨皆知其所以為潤雷霆皆知其所以為<lb/>
震霜雪皆知其所以為殺至於風悠然布於天地之間<lb/>
來不知其所自去不知其所入嘘而炎吹而肅大而鼔<lb/>
乎泰山喬嶽之上細而入乎竅窒蔀屋之下發達萬物<lb/>
而天下不以為德摧拔草木而天下之所法以令天下<lb/>
之術也<hi>蘇東坡</hi>
擇庚甲之義巽之彖曰先庚三日後庚三日蠱之辭曰<lb/>
先甲三日後甲三日説者謂甲庚皆所以申命而後先<lb/>
<pb n="KR3k0027_WYG_018-12a"/>
者叮嚀重復之意也聖人不忍使之遽陷乎罪戾也故<lb/>
先三日而令之後三日而申之不從而後誅蓋其用心<lb/>
如此之謹也以至神之化令天下使天下不測其端以<lb/>
至詳之法曉天下使天下明知其所避天下不測其端<lb/>
而明知其所避故靡然向風而不敢議也<hi>仝上</hi>
命令先無定見觀國之興衰者不視其君之仁暴而察<lb/>
其令之繁簡而已觀國之治亂者不視其民之良窳而<lb/>
察其令之弛張而已今國家律令之事一刻法之臣請<lb/>
<pb n="KR3k0027_WYG_018-12b"/>
之變舊防矣選舉之事一矜名之臣言之亂舊章矣財貨<lb/>
之事一興利之臣欲之革舊法矣於是有日下之詔月<lb/>
易之令其規為建議初若百世可行也功未半而復還<lb/>
之變未久而輕廢之故詔令未有循行至十年者也逺<lb/>
者五六年近者三四年或嵗終而易也甚者朝定而夕<lb/>
除之矣夕定而朝改之矣<hi>孫洙</hi>
擇先甲後甲之義甲日之始事之端也先甲三日辛也<lb/>
後甲三日丁也前事過中而将壞則可自新而為後事<lb/>
<pb n="KR3k0027_WYG_018-13a"/>
之端後事方始而尚新然使當致其叮嚀之意以監其<lb/>
前事之失而不使至於速壞也<hi>朱</hi>
　　　主意<lb/>
詔令以感人心山東之詔布足以起老癃德化之思長<lb/>
安之詔下足以發聖主一見之嘆噫此豈空言感人如<lb/>
是耶嘗迹賈山之言以遡漢文之德化而班氏之史寂<lb/>
不聞因第五倫之言以求光武之所以聖而范氏之史<lb/>
不及載不無疑焉及觀元年一詔拳拳乎務本之語一<lb/>
<pb n="KR3k0027_WYG_018-13b"/>
札十行昭昭乎儉約之風此山東之老得其所以思而<lb/>
長安之吏得其所以見邪<lb/>
詔誥以廣人心睿㫖敷宣日星明炳以新一時之仁政<lb/>
者易聖恩覆載天地莫量以廣一人之仁心難未有不<lb/>
忍人之心則有不忍人之政君以是而出之令臣以是<lb/>
而致之民詔誥之頒行無掛壁之虚文州縣之奉行有<lb/>
愛民之實德則仁政豈不易行矣乎然朝令者每患於<lb/>
夕改始勤者常至於終怠其初也鋭意以圖治則發號<lb/>
<pb n="KR3k0027_WYG_018-14a"/>
施令固有仁民愛物之意其後也怠心之易啓則仁民<lb/>
愛物常無行健不息之誠仁心豈不難持矣乎<lb/>
　　　警叚<lb/>
虚言不如實德夫人主之所謂愛民者非特謂夫心腹<lb/>
腎腸之必敷於下也德意志慮之必達於民也言語由<lb/>
衷而懇惻辭令示人而相夷以是為愛民也蓋必形於<lb/>
言而見於事因其文而責其實一詔之下使人必䝉其<lb/>
休一令之行使人必便其安或以之勸農桑也則必求<lb/>
<pb n="KR3k0027_WYG_018-14b"/>
其無惰於田畝或以之恤刑獄也則必求其無寃於囹<lb/>
圄或以之振貧乏也則必求其無流離於溝壑如是而<lb/>
後實德孚於下其仁於愛民斯可無愧王言不可輕出<lb/>
王言如絲其出如綸聖哲之治其應如響命令者人君<lb/>
奔走鼓舞天下之具也鼓舞之機至速而不留而鼓舞<lb/>
之具亦不容輕動而茍發是故涣汗之號聖人必著於<lb/>
涣之九五而先庚後庚復於巽之九五而致意焉蓋五<lb/>
者君位之尊而命令所由出之地也此之不謹則朝而<lb/>
<pb n="KR3k0027_WYG_018-15a"/>
九重夕而四海復可得而圖之乎嗟夫言莫予違夫子<lb/>
有喪邦之憂出言自是子思有國事日非之慮是以聖<lb/>
王之出令也必致嚴中書之取旨門下之審駁尚書之<lb/>
奉行其豈非治世之良法歟<lb/>
命令不常之弊法令所不可則以特旨行之議論所當<lb/>
執則以宣諭止之既曰自後不為例矣未幾而復有援<lb/>
例之言既曰永不放還未幾而復有放還之命今日曰<lb/>
永為定制明日曰更不施行其始也議論不審規摹不<lb/>
<pb n="KR3k0027_WYG_018-15b"/>
立則不免循人言以輕發及其後也事情乖戾法意愆<lb/>
違則必任私意以驟更人無適從事有牽制國家之爵<lb/>
賞有限所以勸人者既易窮其所恃以奔走天下者徒<lb/>
以刑威之僅可畏耳今也有必罸無赦之言無必罸無<lb/>
赦之事使玩狎上恩之寛大習見墻屋之虚文固已相<lb/>
與切笑曰吾君必不忍行此法也有司必不能奉此法<lb/>
也行之未幾已而果然峻厲嚴切之言徒若慈父母之<lb/>
恐童稚而非有鞭朴之實也<lb/>
<pb n="KR3k0027_WYG_018-16a"/>
視命令為具文廟堂出此命者也固不敢保其不變亦<lb/>
曰吾姑言之耳命間後省給舍姑以常事而奉行命出<lb/>
六部有司姑以常程而應責命下監司郡守姑以常調<lb/>
而遵禀雖九重出哀痛之詔上下視之如無也<lb/>
　　偶句<lb/>
　　　告諭數言吏民安堵　　言傳號涣萬里奔走<lb/>
　　　德化一意老癃傾心　　意諭色授六合震動<lb/>
　　　動人以言已非其至　　綸綍所出有秩其音<lb/>
<pb n="KR3k0027_WYG_018-16b"/>
　　　言又不切人誰肯從　　郵驛所傳其應如響<lb/>
　　　一變而為人主之空言<lb/>
　　　再變而為有司之翰墨<lb/>
　　　命令方出或以言之胥動而遽止<lb/>
　　　法制方行或以事之不便而可改<lb/>
　　　君心既誠於愛民則言辭之末皆實意<lb/>
　　　君心不誠於為民則播告之修皆虚文<lb/>
　　　惟行弗反者非刼以留令稽令之威而自尔從<lb/>
<pb n="KR3k0027_WYG_018-17a"/>
　　　<hi>闕</hi>　其大者非給以徙木弃灰之詐而自尔信<lb/>
　　　事證<lb/>
帝王播告之旨自帝而王君民一體播告昭明上之待<lb/>
下也無隱辭心誠感激下之親上也無異意一則曰言<lb/>
布天下也二則曰朕命惟允也為堯舜者何嘗更一政<lb/>
易一令乎一則曰文命敷四海也二則曰朕不食言也<lb/>
為禹湯者何嘗匿其㫖而隱其辭乎至於言惟作命不<lb/>
言罔攸禀令也謹乃出令令出惟行弗惟反也商周之<lb/>
<pb n="KR3k0027_WYG_018-17b"/>
君又何嘗反其行而飾其文乎一話一言昭如星日一<lb/>
號一令質諸鬼神載之萬世傳之百王不可誣也<lb/>
漢詔為恤民而下文帝之時頒詔者二十有一而為農<lb/>
而下者居其四為寛田租而下者居其二為賜布帛而<lb/>
下者居其二大率歸於恤民而已然其間又有責吏不<lb/>
奉詔之詔焉十二年詔曰吾詔書數下勸農種植而未<lb/>
興是吏奉吾詔不勤而勸民不明也其何勸焉明帝之<lb/>
時頒詔十有二而為農而下居其二為恤刑而下居其<lb/>
<pb n="KR3k0027_WYG_018-18a"/>
二為恤困窮而下居其二大率亦歸於恤民然其間又<lb/>
有責吏不奉詔之詔焉其詔有曰吾詔書數下冠蓋接<lb/>
道而吏不加治民或失職其咎安在勉思舊令稱朕意<lb/>
焉孝宣帝在位二十有五年凡三十九詔為恤民而下<lb/>
者大半今年詔書有曰二千石謹牧養民以風德化明<lb/>
年詔書有曰今歲不登其遣使賑貸困乏今年詔書有<lb/>
曰其令有可蠲除以安百姓者條之明年詔書有曰池<lb/>
館未御者假與貧民或詔賜鰥寡高年者帛或詔郡國<lb/>
<pb n="KR3k0027_WYG_018-18b"/>
被灾者免今年租賦若此之類不一而足當時郡國間<lb/>
又得人如黄霸之徒類能宣布詔條使人人咸知上意<lb/>
故王吉稱之曰詔書每下民欣若更生是宣帝所以恤<lb/>
民者非徒為文具也光武在位三十二年凡三十有五<lb/>
詔為恤民而下者亦大半今年詔書有曰用刑深刻朕<lb/>
甚愍之明年詔書有曰久旱傷麥朕甚憂之今年詔書<lb/>
有曰二千石不加循恤無使失職明年詔書有曰名修<lb/>
職任惠兹元元或詔賜天下為父後者爵或詔復三十<lb/>
<pb n="KR3k0027_WYG_018-19a"/>
税一以寛民賦若此之類不一而足當時郡國間又皆<lb/>
得人如杜詩之徒類能宣上之德澤使人人咸被其惠<lb/>
故第五倫嘗讀詔書每嘆曰此聖主也一見決矣是光<lb/>
武所以恤民者亦非徒為文具也<lb/>
祖宗審造命之地藝祖皇帝常乗快指揮一事則終日<lb/>
為之不樂趙忠獻在政府有所獻必待餘音允從而後<lb/>
退則當此之時明良㑹遇道揆交修而君相造命之地<lb/>
知謹政令於密庸之中矣　仁宗皇帝欲㩁河北蓋中<lb/>
<pb n="KR3k0027_WYG_018-19b"/>
書方欲施行而張方平入覲一言寤意卒以手詔罷則<lb/>
當時失於正本之地救於獻納之臣而幃幄謀謨之士<lb/>
知審詔令於将發之初矣<lb/>
我朝詔誥得人國朝詔誥最得大體亦由祖宗以來所<lb/>
以待詞臣之不薄也前代有以親王視草而國朝之制<lb/>
詔必出於外制前代或有以宮人視草而國朝之詔令<lb/>
必出於内翰詼諧如方朔浮靡如相如皆得以視草而<lb/>
神宗擢用詞臣必擇直諒忠誠如司馬公者雖其辭以<lb/>
<pb n="KR3k0027_WYG_018-20a"/>
不能為四六不改命也翰苑之職任於五人而同拜服<lb/>
饌之寵至於重金以加命夫待之重則必得其人既得<lb/>
其人則其言必信此我朝之詔令所以度越於前代蓋<lb/>
由此也<lb/>
列聖務行實惠以詔令一書觀之天聖慶歴嘉祐熙寧<lb/>
之編修元符之勑令格式建炎熙寧之裒集詔㫖乾道<lb/>
之刋修新書此固同於愛民也然仁宗能見之於實德<lb/>
故休養生息措一世於春風和氣之中而使田夫野叟<lb/>
<pb n="KR3k0027_WYG_018-20b"/>
吟咏於山林隴畝之間蓋不徒刪定去其繁密之語而<lb/>
空見之天聖之詔勑也高宗孝宗亦能見之於實德故<lb/>
紹興淳熙之間而東南之齒寖盛吏稱民安熙熙然有<lb/>
慶厯嘉熙之風蓋不徒實惠及民之語而空見之明堂<lb/>
赦恩與夫降興詔書也若夫熙寧元符之際新法既行<lb/>
神器幾揺紹述繼興新法復用當時之實德安在是雖<lb/>
元豐勑令之修有議變通之言元符之詔有罷失出之<lb/>
罸亦不及事矣<lb/>
<pb n="KR3k0027_WYG_018-21a"/>
　　　時政<lb/>
今詔令皆實德今之所謂愛民者非特謂夫心腹腎腸<lb/>
之必敷於下也德意志慮之必達於民也言語由衷而<lb/>
懇惻辭令示人而坦夷以是為愛民也蓋必形於言而<lb/>
見於事因其文而責其實一詔之下使人必䝉其體一<lb/>
令之行使人必便其安或以之勸農桑也則必求其無<lb/>
惰於田畝或以之恤刑獄也則必求其無寃於囹圄或<lb/>
以之賑貧乏也則必求其無流離於溝壑如是而后實<lb/>
<pb n="KR3k0027_WYG_018-21b"/>
德孚於下其仁於愛民斯可無愧<lb/>
兵民之詔皆實意今九重出綍萬里傳郵百姓之見朕<lb/>
志萬方之聽朕言無非念民生之困憫士卒之勞詔語<lb/>
温純情辭惜怛舉天下已極之弊而皆以為自予一人<lb/>
致之此時此意凛然于辭聽之者煖於挾纊聞之者欣<lb/>
若更生矣然人困於流離而以為予之辜吾君固知所<lb/>
自責而脱流離之餓莩使之適稻梁之飽者非守令之<lb/>
責乎兵死於戰鬬而以為予之過吾君固知所自責矣<lb/>
<pb n="KR3k0027_WYG_018-22a"/>
而推戰鬬之賞賫使之忘行陣之勞者獨非将帥責乎<lb/>
　　　結尾<lb/>
誠意可以見實德愚聞言語未足見聖人之至情誠意<lb/>
可以觀人君之實德孝文天性恭儉愛民之心至於誠<lb/>
故詔下山東而癃老願觀漢武好大多慾之心不本於誠<lb/>
故詔下輪臺而海内虚耗王澤之流皆自於吾君心之<lb/>
發而詔誥之敷烏可自欺其心哉主上歴載于兹詔令<lb/>
之頒於天下者無非誠意實德而今日慮集登進猶慮<lb/>
<pb n="KR3k0027_WYG_018-22b"/>
仁愛之未有至必欲其愈久而愈加其誠於愛民可知<lb/>
矣則夫大哉王言一哉王心固有揄揚而頌美之者鯫<lb/>
生無所容喙<lb/>
出於誠而行以人愚於此有獻焉其一曰本至誠其一<lb/>
曰擇守令嘗聞大學致知之説必先正其心誠其意而<lb/>
後家齊國治天下平故金石之堅豚魚之細猶以誠而<lb/>
動何獨於民而疑之愚願廟堂之上凡所云為一出於<lb/>
誠俾萬姓咸曰大哉王言一哉王心然而不動者未之<lb/>
<pb n="KR3k0027_WYG_018-23a"/>
有也兹謂本至誠守令承流宣化民之師帥者也故師<lb/>
帥不賢則王德不宣恩澤不流愚願廟堂之上博選良<lb/>
吏列寘郡縣宣布德音使天下曉然知之故感之則易<lb/>
茲謂擇守令愚之淺識切謂是説果不謬則詔令之頒<lb/>
将見狗偷聞之必有舍刀劍而市牛犢棄兵弩而持鈎<lb/>
鉅如渤海之民矣是弄兵潢池者不足慮也悍卒聞之<lb/>
必有投兵相顧嘆明主之方興悔吾屬之猶反如淄青<lb/>
軍士矣是黔卒驕恣者不足慮也夷狄聞之必有使者<lb/>
<pb n="KR3k0027_WYG_018-23b"/>
告其主謂天子威德英武洽于中國遂修貢職如吐蕃<lb/>
之君矣是勍敵憑陵者不足慮也執事許之否<lb/>
　<lb/>
　<lb/>
　<lb/>
　<lb/>
　<lb/>
　羣書會元截江網卷十八<lb/>
</p>
<p>
</p>
  </div>
</body>
</text>
</TEI>
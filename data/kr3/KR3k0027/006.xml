<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書㑹元截江網卷六</head> <lb/>
    <p>
<pb n="KR3k0027_WYG_006-1a"/>
欽定四庫全書<lb/>
　羣書㑹元截江網卷六<lb/>
　　漕運<lb/>
　　　厯代事實<lb/>
秦欲攻匈奴運糧使天下飛芻輓粟起於黄陲琅邪負<lb/>
海之郡轉輸北河率三十鍾而致一石<hi>通典</hi>　漢髙祖<lb/>
與項羽相持於榮陽間蕭何鎮守闗中計户轉餉給軍<lb/>
　髙祖曰鎮國家撫百姓給餽餉不絶糧道不如蕭何<lb/>
<pb n="KR3k0027_WYG_006-1b"/>
<hi>本紀</hi>轉漕山東之粟以給中都官嵗不過數十萬石<hi>前志</hi>
　孝武建元中通西南夷作者數萬人千里負檐饋糧<lb/>
率十餘鍾致一石其後衞青擊匈奴取河南地復興十<lb/>
餘萬人築朔方轉漕甚逺自山東咸被其勞元光中發<lb/>
卒穿漕渠以漕大便利　宣帝五鳯中耿壽昌奏言故<lb/>
事嵗漕闗中粟四百萬斛以給京師用卒六萬人宜糴<lb/>
三輔𢎞農河東上黨太原等郡榖足給京師可以省闗<lb/>
東漕卒過半<hi>通典</hi>趙充國擊先零條便宜十二事其五<lb/>
<pb n="KR3k0027_WYG_006-2a"/>
曰至春省甲士卒循河湟漕穀至臨羌以眎羌虜揚威<lb/>
武傳世折衝之具<hi>充國傳</hi>後漢光武命冦恂守河内轉運<lb/>
給足軍糧恂以輦車驪駕轉輸前後不絶<hi>本傳</hi>虞詡為武<lb/>
都太守先是運道艱險舟車不通僦五致一<hi>用五石貨致一石</hi>
乃按行川谷自沮至下辨開漕船道於是水運通利嵗<lb/>
省四十餘萬<hi>本傳</hi>蜀諸葛亮出軍至祁山始以木牛運其<lb/>
後又出斜谷以流馬運　魏正始四年鄧艾謂良田水<lb/>
少不足以盡地利宜開河渠可以大積軍糧又通運漕<lb/>
<pb n="KR3k0027_WYG_006-2b"/>
之道乃開廣漕渠<hi>通典</hi>　隋文帝開皇三年以京師倉<lb/>
廩尚虚議為水旱之備詔於伊洛汴許等十三州置運<lb/>
米丁又於衛置黎陽倉於陜置常平倉於華置廣通倉<lb/>
轉相灌注漕闗東及汾晉之粟以給京師又募人能於<lb/>
洛陽運米四十石經砥柱之險達于常平者免其征戍<lb/>
其後以渭水多沙流有深淺漕者苦之四年命宇文愷<lb/>
率水工鑿渠引渭水自大興城東至潼闗三百餘里名<lb/>
曰廣通渠轉運通利闗内賴之<hi>隋志</hi>唐都長安闗中號<lb/>
<pb n="KR3k0027_WYG_006-3a"/>
稱沃野然其土地狹所出不足以給京師備水旱故常<lb/>
轉漕東南之粟髙祖太宗之時用物有節而易贍水陸<lb/>
漕運嵗不過二十萬石故漕事簡自髙宗已後嵗益増<lb/>
多而功役繁興民亦罹其弊矣初江淮漕租米至東都<lb/>
輸含嘉倉以車或䭾陸運至陜而水行來逺多風波覆<lb/>
溺之患其失十常七八其率一斛而得八斗為成勞而<lb/>
陸運至陜纔三百里率兩斛計庸錢千緡送租者皆有<lb/>
水陸之直<hi>唐志</hi>開元十八年宣州刺史裴耀卿朝集京<lb/>
<pb n="KR3k0027_WYG_006-3b"/>
師元宗訪以漕事耀卿條上便宜元宗初不省二十一<lb/>
年耀卿為京兆尹京師雨水穀踊貴元宗復問耀卿漕<lb/>
事耀卿因請罷陜陸運而置倉河口使江南漕舟至河<lb/>
口者輸粟於倉而去縣官僱舟以分入河洛置倉三門<lb/>
東西漕舟輸其東倉而陸運以輸西倉復以舟漕以避<lb/>
三門之水險元宗以為然乃於河陰置河隂倉河西置<lb/>
拍崖倉三門東置集津倉西置鹽倉鑿山十八里以陸<lb/>
運自江淮漕者皆輸河陰倉自河西至太原倉謂之北<lb/>
<pb n="KR3k0027_WYG_006-4a"/>
運自太原倉浮渭以實闗中元宗大恱拜耀卿為黄門<lb/>
侍郎同中書門下平章事兼江淮都運使凡三嵗漕七<lb/>
百萬石省陸運傭錢三十萬緡是時民久不罹兵革物<lb/>
力豐富朝廷用度亦廣不計道里之費而民之輸送所<lb/>
出水陸之直増以凾脚營窖之名民間傳言用斗錢運<lb/>
斗米其縻耗如此及耀卿罷相北運頗艱米嵗至京師<lb/>
纔百萬石二十五年遂罷北運二十九年韋堅兼水陸<lb/>
運使堅治漢隋運渠又鑿潭於望春樓下以聚漕舟堅<lb/>
<pb n="KR3k0027_WYG_006-4b"/>
因使諸州各揭其郡名陳其土地所産貨寶諸竒物於<lb/>
袱上先時民間唱俚歌曰得體紇那邪其後得寶符於<lb/>
桃林於是陜縣尉崔成甫更得體歌為得寶𢎞農野堅<lb/>
命舟人為呉楚服大笠廣袖芒屩以歌之成甫又廣之<lb/>
為歌辭十闋婦女百餘人鮮服靚粧鳴鼓吹笛以和之<lb/>
衆艘以次輳樓下天子望見大悦賜名曰廣運潭是嵗<lb/>
漕山東粟四百萬石自裴耀卿言漕事進用者常兼轉<lb/>
運之職而韋堅為最<hi>唐志</hi>肅宗寶應元年元載以淮河<lb/>
<pb n="KR3k0027_WYG_006-5a"/>
阻兵飛輓無路絶鹽鐵租賦皆泝漢而上<hi>會要</hi>末年史朝<lb/>
義兵分出宋州淮運阻絶劉晏運江淮粟帛由襄漢越<lb/>
商於以輸京師　代宗廣德二年以劉晏顓領轉運租<lb/>
庸鑄錢鹽鐵轉輸至上都度支所領諸道租庸觀察使<lb/>
凡潭事亦皆決於晏晏為歇艎支江船二千艘人人習<lb/>
河險江船不入汴汴船不入河河船不入渭江南之運<lb/>
積揚州汴河之運積渭口河船之運積渭口渭船之運<lb/>
入太倉嵗運粟百一十萬石無升斗溺者<hi>唐志</hi>劉晏領<lb/>
<pb n="KR3k0027_WYG_006-5b"/>
轉運按行浮淮泗達于汴盡得利病迺移書元載以為<lb/>
運之利與害各有四載即盡以漕事委晏故晏得盡其<lb/>
才嵗輸始至天子大悦遣衞士以鼓吹迓東渭橋馳勞<lb/>
曰卿朕酇侯也凡嵗致四十萬自是闗中雖水旱物不<lb/>
翔貴矣<hi>本傳</hi>初州縣取富人督漕輓謂之船頭税外横取<lb/>
謂之白着人不堪命晏始以官船漕罷無名之斂以禆<lb/>
用度<hi>本傳</hi>晏自天寶末掌出納監嵗運知左右藏主財穀<lb/>
三十餘年矣及楊炎為相以舊惡罷晏轉運使復歸度<lb/>
<pb n="KR3k0027_WYG_006-6a"/>
支李泌鑿集津倉山西逕為運道屬于三門又為入渭<lb/>
船輸米渭橋大倉米至凡百三十萬石遂罷南路陸運<lb/>
<hi>唐志</hi>　德宗時江淮米不至六軍脱巾呼於道上憂之<lb/>
甚㑹韓滉運米至陜上喜謂太子曰米已至陜吾父子<lb/>
得生矣<hi>通鑑</hi>秦漢時故漕興成堰東達永豐倉韓遼請疏<lb/>
之自咸陽扺潼闗三百里可以省車輓之勞宰相李周<lb/>
言以為非時文宗曰茍利於人陰陽拘忌非朕所顧也<lb/>
議遂決堰成罷輓車之牛以供農耕闗中賴其利<hi>唐志</hi>
<pb n="KR3k0027_WYG_006-6b"/>
　　　偶句<lb/>
輦車驪駕而中天之基以成<lb/>
木牛流馬而峙鼎之勢以就<lb/>
有蕭何之轉餉則漢軍無乏食之憂<lb/>
有韓滉之運米則唐人免脱巾之變<lb/>
劉晏設舟載之策米斗减錢者九十<lb/>
耀卿得置倉之利陸運省緡三十萬<lb/>
三十鍾而致一石則秦人之耗不可支<lb/>
<pb n="KR3k0027_WYG_006-7a"/>
十萬斛而七十緡則唐人之費為甚省<lb/>
漢穿渭渠以通漕運故闗東之粟為易達<lb/>
隋置洛倉以相灌注故汾陽之粟為易輸<lb/>
有蕭何以居闗中則餽餉日給足以佐髙祖之創業<lb/>
有冦恂以守河内則軍食日裕足以成光武之中興<lb/>
　　　皇朝事實<lb/>
太祖建隆元年汴都仰給漕運故河渠最為急務先是嵗<lb/>
調丁夫開浚糗糧皆民自備丁夫詔悉從官給　二年命<lb/>
<pb n="KR3k0027_WYG_006-7b"/>
給事范陽劉載浚五丈渠以通東方之漕上因曰煩民奉<lb/>
己之事朕必不為也開導溝洫以濟京邑蓋不獲已初五<lb/>
丈河泥淤不利行舟詔陳承昭於京城之西夾汴河過斗<lb/>
門自榮陽鑿渠百餘里引京索二水通城壕入斗門架流<lb/>
于汴東滙于五丈河以便東北漕運　開寶四年以王明<lb/>
為廣南諸州轉運使王師南伐嶺道險絶不通舟車但以<lb/>
丁夫負荷糗糧數萬衆仰給無闕　五年三司言倉儲月<lb/>
給止及明年二月請分屯諸軍盡率民船以資江淮漕運<lb/>
<pb n="KR3k0027_WYG_006-8a"/>
上大怒召判三司楚昭輔切責之昭輔詣皇弟光義泣告曰<lb/>
舊定八十日一運一嵗三運今若去淹留之虚日則嵗可<lb/>
増一運矣光義以告上從之<hi>並長編</hi>八年范旻為淮南轉運<lb/>
使每嵗運米萬餘石以給京師時論許其有心計<hi>㑹要</hi>　太<lb/>
宗太平興國八年初置水陸發運於京師以許田王賔許<lb/>
昌裔同知水路發運王繼昇劉蟠同知陸路發運凡一綱<lb/>
計㡬舟每舟計所給挽船之直悉以附主綱吏令自僱民<lb/>
勿復調發凡水陸舟車輦運官物及財貨之出納悉闗報<lb/>
<pb n="KR3k0027_WYG_006-8b"/>
而催督之自是貢輸無滯矣<lb/>
雍熙元年以喬維岳為淮南轉運使先是淮河西流三<lb/>
十里曰山陽灣水勢湍悍運舟所過多罹覆溺維岳規<lb/>
度開故沙湖又創二斗門于西河第三堰設門蓄水俟<lb/>
故沙湖平乃泄之建横橋於岸築土累石以固其址自<lb/>
是盡革其弊而運舟往來無滯矣<hi>並長編</hi>　淳化四年楊<lb/>
允恭盡籍三路舟與所運物數令諸州擇才吏悉集允<lb/>
恭乃辨數授之江浙所運止於淮泗由淮泗輸京師行<lb/>
<pb n="KR3k0027_WYG_006-9a"/>
之一嵗上供者六百萬焉<hi>通畧</hi>至道元年先是汴河嵗運<lb/>
江淮米三百萬石菽一百萬石黄河粟五十萬石菽三<lb/>
十萬石惠民河粟四十萬石菽二十萬石廣濟河粟十<lb/>
二萬石凡五百五十萬石非水旱大蠲民租未甞不及<lb/>
數是嵗汴河運米至五百八十萬石　真宗景德元年<lb/>
宋雄監河隂屯兵雄習河渠利害因領䕶汴口均節水<lb/>
勢以濟江淮遭運　四年先是江淮嵗運米輸京師未<lb/>
有定制是嵗始定六百萬石嵗額　祥符二年江淮發<lb/>
<pb n="KR3k0027_WYG_006-9b"/>
運李傳言江淮廩粟除留州約支及三年外當上供者<lb/>
凡一千三百餘萬石每嵗水運止及五百萬今嵗當及<lb/>
七百萬望少損其數上曰足食養人之本豈患太多耶<lb/>
　仁宗天聖四年定江淮制置發運司嵗漕米課六百<lb/>
萬石初景德中嵗不過四百五十萬石其後益至六百<lb/>
五十萬石故江淮之間穀常貴而民貧呉耀卿請約咸<lb/>
平景德嵗漕之數立為中制故裁減之　慶厯三年江<lb/>
淮嵗漕不給京師乏軍儲大臣以為憂范仲淹言許元<lb/>
<pb n="KR3k0027_WYG_006-10a"/>
可獨辦擢元江淮兩浙荆湖制置發運判官元曰以六<lb/>
路七十二州之粟不能足京師吾不信也至則命瀕江<lb/>
州縣留三月糧餘悉發之逺近以次相補引千餘艘轉<lb/>
漕而西未㡬京師足食　嘉祐元年張方平為三司使<lb/>
畫漕運十四策宰相富弼讀方平奏上前晝漏盡十刻<lb/>
侍衛皆跛倚上太息稱善弼曰此國之大本非常奏也<lb/>
悉如所啟施行其後未朞年而京師有五年之蓄<lb/>
神宗元豐六年江淮等路發運使蔣之奇嵗漕穀六百二<lb/>
<pb n="KR3k0027_WYG_006-10b"/>
十萬石之奇入覲上勞問備至之奇因條利病三十餘<lb/>
事多見納用<hi>並長編</hi>　髙宗紹興五年李光言陛下駐蹕<lb/>
東南江浙實為根本之地自兵興以來科須百出民力<lb/>
既殫理宜優䘏今州縣綱運漕司既不任責轉輸之職<lb/>
趣辦州縣乞求舊例應州縣上供及軍糧錢帛並令漕<lb/>
司計置綱運專差使臣專綱起發其水脚糜費等錢乞<lb/>
依條將直達係省頭子錢樁充漕司不得互用詔諸處<lb/>
轉運司措置依此施行<hi>㑹要</hi>十一年初建康屯重兵嵗費<lb/>
<pb n="KR3k0027_WYG_006-11a"/>
錢八百萬緡米八十萬斛𣙜貨務所入不足以贍至是<lb/>
禁旅與諸道之師皆至葉夢得被命兼緫四路漕計以<lb/>
給饋餉軍用不乏故諸將得悉力以戰朝廷益嘉之<hi>係年</hi>
<hi>録</hi>二十年上曰比縁河流淺澁綱運遲緩已令内帑支<lb/>
降錢五百萬貫以佐調度<hi>聖政</hi>
　　　偶句<lb/>
陳恕同知利害而有真鹽鐵之號<lb/>
李溥盡知錢穀而有發運使之除<lb/>
<pb n="KR3k0027_WYG_006-11b"/>
江淮之間輦運相繼范旻之主漕計也<lb/>
瀕海之粟千艘而西許元之為判官也<lb/>
淳化上供六百萬以允武之為淮浙發運也<lb/>
祥符上供七百萬以李溥之為江淮發運也<lb/>
范旻嵗運倍於正元太宗曰實我倉廩卿之功也<lb/>
丁謂運米數倍唐朝真宗曰國儲有備卿等力也<lb/>
至道以前黄河五十萬惠民四十萬而汴河則三百萬<lb/>
熙寧以後廣濟六十萬惠民六十萬而汴河則六百萬<lb/>
<pb n="KR3k0027_WYG_006-12a"/>
　　　經傳格言<lb/>
粟行三百里則國無一年之積粟行四百里則國無二<lb/>
年之積粟行五百里則衆有饑色<hi>管子</hi>千里饋糧士有饑<lb/>
色　食敵一鍾當吾二十鍾<graphic n="KR2055" url="https://raw.githubusercontent.com/kanripo/KR-Gaiji/master/images/KR2055.png" mimeType="image/png"/>秆一石當吾二十石<hi>並孫</hi>
<hi>子</hi>
　　　偶句<lb/>
粟行五百里則衆有饑色此運糧之為害也<lb/>
食敵一鍾則當吾二十鍾此因糧之為利也<lb/>
<pb n="KR3k0027_WYG_006-12b"/>
　　　名臣奏議<lb/>
漢隋唐漕運因革歐陽修上仁宗漢初嵗漕山東粟十<lb/>
數萬石是時運路未修其漕尚少其後武帝益修渭渠<lb/>
至漕百萬餘石隋文帝時㳂水為倉轉相運置而闗東<lb/>
汾晉之粟皆至渭南運物最多其遺倉之迹往往皆在<lb/>
然尚有三門之險自唐裴耀卿又尋隋跡於三門東西<lb/>
置倉開山十八里為陸運以避其險率泝河而入渭當<lb/>
時嵗運不減二三百萬石其後劉晏遵耀卿之路悉漕<lb/>
<pb n="KR3k0027_WYG_006-13a"/>
江淮之米以實闗西後世言能經財利而善漕運者耀<lb/>
卿與晏為首耀卿與晏初理漕時其所得少至其末年<lb/>
所入十倍是可久行之法明矣<lb/>
本朝漕運之費倍於古蘇轍上神宗曰漢唐以來重兵<lb/>
分於四方雖莫大之憂而饋運之勞不至於太甚祖宗<lb/>
受命懲其大患而畧其細故斂重兵而聚之京師根本<lb/>
既強天下承命而服然而轉漕之費遂倍於古凡命東<lb/>
南之米每嵗遡汴而上以石計者至五六百萬山林之<lb/>
<pb n="KR3k0027_WYG_006-13b"/>
木盡於舟楫州縣之卒斃於道路月廩嵗給之奉不可<lb/>
勝計徃返數千里饑寒困迫每每侵盜雜以他物米之<lb/>
至京師者率非全物矣由是觀之今世之糴法以其力<lb/>
致之而不計其患非法之良也<lb/>
漕運急則民困朱熹上光宗建炎以來指揮兵多權宜<lb/>
科次又復數倍供輸日久民力已殫而間者諸路上供<lb/>
多入内帑是致户部經費不足遂廢祖宗破分之法而<lb/>
上供嵗額必取十分登足而後已期限迫促科責嚴峻<lb/>
<pb n="KR3k0027_WYG_006-14a"/>
監司州縣更相督迫唯務自寛已責何暇更察民情捶<lb/>
撻號呼有使人不忍聞者而州縣嵗入多作上供起發<lb/>
則又於額外巧作名色夤縁刻剥此民力之所以大窮<lb/>
也<lb/>
　　　偶句<lb/>
畫漕運十四䇿者張方平之在嘉祐也<lb/>
條利病三十事者蔣之奇之在元豐也<lb/>
張方平論漕運以河渠為主<hi>熙寧八年</hi>
<pb n="KR3k0027_WYG_006-14b"/>
歐陽修論漕運以河渠為先<hi>康定元年</hi>
賈宇請開揚州古河嵗省官費功利甚厚<lb/>
文彥博言自汴入河用力不多所費極少<lb/>
修勸農之法以省江淮漕運則陳濟之議也<lb/>
去兵吏之冗以減江淮漕運則仲淹之請也<lb/>
景德間定江淮運米六百萬石從李溥之請也<lb/>
天聖間減江淮運米五十萬石從呉耀卿之請也<lb/>
　　　諸儒至論<lb/>
<pb n="KR3k0027_WYG_006-15a"/>
本朝漕運凡四東萊曰本朝定都於汴是時漕運之法<lb/>
分為四路東南之粟自淮入汴至京師陜西之粟自三<lb/>
門白波轉黄河入汴至京師陳蔡一路粟自惠民河至<lb/>
京師京西之粟自廣濟河至京師四方之粟有四路四<lb/>
條河至京師然而本朝所謂嵗漕六百萬石專倚辦江<lb/>
淮其所謂三門白波之類非大農仰給之所惟是江淮<lb/>
最重在祖宗時陸路之粟至真州入轉般倉自真方船<lb/>
即下貯發運司入汴方至京師諸州囘船却自真州請<lb/>
<pb n="KR3k0027_WYG_006-15b"/>
鹽散於諸州雖有所費亦有鹽以償之此是本朝之良<lb/>
法<lb/>
漕運當各從其便張守曰祖宗以來毎嵗上供六百餘<lb/>
萬斛悉出於東南而轉輸未甞以為病也今宜以兩浙<lb/>
之粟專供行在而江東之粟以餉淮東江西之粟以餉<lb/>
淮西荆湖之粟以餉鄂岳荆南量所用之數責漕臣將<lb/>
輸而歸其餘於行在錢帛亦然恐未至於不足也<lb/>
漕運必因水勢華子西曰蕭何發敖倉之粟以飽韓信<lb/>
<pb n="KR3k0027_WYG_006-16a"/>
之師皆得之於河渭之順流孔明下巴蜀之粟以餉荆<lb/>
州之卒皆藉夫嘉陵一江之力隋人開汴水而淮漕以<lb/>
通呉人堰京口而可以運江南之粟<lb/>
　　　主意<lb/>
得人則漕辦論餽餉之計於今日者一曰因地勢二曰<lb/>
便民力而已要其所以致是者必得人任其責也夫興<lb/>
師十萬日費千金千里餽糧士有饑色民食之不可不<lb/>
講也尚矣三代而上兵農一致無事則出耕有事則習<lb/>
<pb n="KR3k0027_WYG_006-16b"/>
戰故餽餉自給糧道不絶未聞有餽兵之勞自兵民既<lb/>
分不能以自養雲屯萬竈日仰食於縣官而上之人始<lb/>
有廩給不繼之憂要之經理之有其人則雖當干戈擾<lb/>
攘之中而常見其有餘經理之無其人則雖當平居無<lb/>
事之際而亦見其不足方漢楚相距滎陽成臯間兵無<lb/>
見糧髙帝若難乎為力矣得一蕭何以任守闗之責則<lb/>
餽餉日給而不聞其有匱乏之虞三國鼎峙蜀處偏方<lb/>
軍食之計先主方難乎為力矣得一諸葛亮以任其責<lb/>
<pb n="KR3k0027_WYG_006-17a"/>
則木牛流馬之運亦不見其漕運之苦兵食之餽必得<lb/>
人若此而後可以論餽餉之計矣<lb/>
省戍則漕減言省運之䇿易為省戍之䇿難蓋邊民之<lb/>
困起於餽運餽運之困起於戍兵兵精則戍可省戍省<lb/>
則餽運亦省餽運省則邊民之困可以少瘳矣昔在熙<lb/>
河之師並邊之民相從于役乘沙道河死者枕籍毎讀<lb/>
國史至此未甞不浩歎夫兵禍之酷也而孰知厥今淮<lb/>
襄千里之地均罹此毒而棗陽浮光之役有不可言者<lb/>
<pb n="KR3k0027_WYG_006-17b"/>
矣荷戈以戰民之死者半負檐而輸民之死者又半為<lb/>
民上者可不思所以處之乎昔之所急者屯田今屯田<lb/>
間興而不足仰給則充國之便不足施也昔之所務者<lb/>
和糴今和糴已行而不足取辦則壽昌之計不足用也<lb/>
昔之所病者道險今千里如掌以邊為囷諸葛亮木馬<lb/>
牛之法又無所取也不知兵戍之已多而唯曰餽餉之<lb/>
難省不已拘乎<lb/>
經久權宜之説有經久之宜有權時之宜經久之宜可<lb/>
<pb n="KR3k0027_WYG_006-18a"/>
講於暇豫平居之間權時之宜可施於倥<graphic n="KR1555" url="https://raw.githubusercontent.com/kanripo/KR-Gaiji/master/images/KR1555.png" mimeType="image/png"/>多事之際<lb/>
何者天下之事公私雖不兩便然未有彼此之俱扞格<lb/>
者也利害雖不兩立然亦未必有利而無害者也抑亦<lb/>
視時宜之緩急利害之輕重於公私之間焉蓋今日漕<lb/>
運之説是也<lb/>
　　　警段<lb/>
為國便為民病比年以來和糴之抛降夥矣疲氓剜肉<lb/>
勉強送輸積粟埋梁中外填溢散漫諸郡易有侵耗之<lb/>
<pb n="KR3k0027_WYG_006-18b"/>
憂揔括一司兼有漕運之利於是議者請置轉般一倉<lb/>
專為儲糴之地是知便國之良畫矣然曩時派數雖多<lb/>
倉庾未建而或者猶以糴艱為憂猶以取運為苦而其<lb/>
數或少殺今焉亦有髙廩萬億及秭既可無弊蠧之欺<lb/>
宜為折閲之慮何憚而不可為愚恐繼此糴事無窮已<lb/>
之時舊逋未償新數已抛矣鉅室告匱下户重困矣其<lb/>
如民之不便何故曰法有便於國而不便於民者今之<lb/>
轉般倉是也<lb/>
<pb n="KR3k0027_WYG_006-19a"/>
有民害有官弊陸運何始乎始於秦之飛芻輓粟乎水<lb/>
運何始乎始於春秋汎舟之役乎甞謂陸運之弊其弊<lb/>
在民水運之弊其弊在官蕭何計户轉輸以給軍食號<lb/>
稱良法然猶有老弱疲轉餉之語則陸運之弊民也明<lb/>
矣吾漕長安之粟風波覆溺十常七八率一斛而得八<lb/>
㪷為成勞則水運之弊官亦明矣夫軍民百萬之衆而<lb/>
仰給於漕計此事之不容廢者然省冗食之繁行屯田<lb/>
之䇿獨不可少減其半乎不然木牛流馬囊米載舟必<lb/>
<pb n="KR3k0027_WYG_006-19b"/>
有孔明劉晏之術而後可也<lb/>
　　　偶句<lb/>
行齎居送而煩費億萬<lb/>
舟運陸輸而虧折過半<lb/>
　　　事證<lb/>
唐魏漕運漕運之法古甞行之矣置倉以貯江淮之粟<lb/>
凡三年運七百萬石者非裴耀卿不能也自陳項以至<lb/>
壽春之地開廣漕渠逮于江淮者非鄧艾不能也茍得<lb/>
<pb n="KR3k0027_WYG_006-20a"/>
其人則縁水置倉轉相受給豈不可為而奚有行齎居<lb/>
送之患哉<lb/>
漢唐漕運自秦罷侯置郡漕法始講致瀕海之粟輸北<lb/>
河之倉蓋以三十餘鍾而致一石而民始病矣然則秦<lb/>
為漕運之俑乎漢初京師之用止仰近郡諸侯之粟不<lb/>
歸天子當時闗東之漕僅數十萬石而已其省何如也<lb/>
及武帝以後山東漕益而為百餘萬石既而縣官廩食<lb/>
者衆則河漕又益而為四百萬石繼而言利之臣愈請<lb/>
<pb n="KR3k0027_WYG_006-20b"/>
増益則山東之漕且至六百萬石焉迨至軍旅既息之<lb/>
後每嵗漕榖為石猶不下四百萬唐初府兵之法未壞<lb/>
平時無事身居田畆一有征行自為調度當時闗中之<lb/>
漕不過十萬而已其省何如也及明皇天寶以後每嵗<lb/>
三百五十萬廣德嵗轉亦不下百一十萬甚至江淮之<lb/>
運少緩六軍脱巾於道韓滉之米一至君臣舉酒相慶<lb/>
則唐人所以倚辦於此可謂急矣噫引渭穿渠之謀不<lb/>
見於髙文之時而見於武帝之世泝河入渭之説不用<lb/>
<pb n="KR3k0027_WYG_006-21a"/>
於太宗之日而用代宗之後蓋漢唐中年以兵費之故<lb/>
所以屢講而屢詳其勢不得不然也噫漢以用兵而費<lb/>
財唐以養兵而蠧粟養兵者未可遽息用兵者朝罷而<lb/>
夕安此唐之漕運又加詳於漢也大抵漢漕皆仰於山<lb/>
東唐漕皆仰於江淮故武帝時潘系言漕者山東也𢎞<lb/>
羊益漕者亦山東也葢江淮之漕未通而多仰於山東<lb/>
矣天寶以後劉晏所漕者江淮也韓滉所漕者亦江淮<lb/>
也蓋諸道之漕不通而皆仰於江淮矣此漢唐漕法之<lb/>
<pb n="KR3k0027_WYG_006-21b"/>
本末也<lb/>
厯代諸人通漕戰勝攻取則惟韓信漕給餉餽則惟蕭<lb/>
何而誅秦蹙項迄成帝業以裴度緫淮西之役而財𨽻于<lb/>
皇甫鏄而奏伐蔡之捷以德裕緫澤潞之師而財𨽻於<lb/>
杜悰而䇿討叛之勲吁韓信裴李所以成大功者皆諸<lb/>
人漕運之力也<lb/>
祖宗四河通漕國家都汴四方輻湊逺近俱便過於漢<lb/>
唐是時漕運之法分為四路東南之粟自汴河而至陜<lb/>
<pb n="KR3k0027_WYG_006-22a"/>
西之粟自黄河而入陳蔡之粟自惠民河通之京師之<lb/>
粟自廣濟河通之然論四河之利害汴河為重黄河次<lb/>
之而惠民廣濟又其次也何以言之視諸道所漕之數<lb/>
廣濟十二萬惠民四十萬黄河五十萬而汴河至三百<lb/>
萬於此可見矣故汴河以發運使副領之黄河以運使<lb/>
判官領之而惠民特命催綱廣濟特用使臣然本朝所<lb/>
謂嵗漕六百萬石專倚辦於江淮其他三河所入非大<lb/>
農仰給之所惟是江淮最重故獨於汴河漕法為詳也<lb/>
<pb n="KR3k0027_WYG_006-22b"/>
中興專侍江淮自翠華暫臨呉㑹前日漕運之計如置<lb/>
倉以轉輸散鹽以供費時異事殊皆可畧矣獨以謂祖<lb/>
宗時養兵未必多於今日也京師嵗貢亦未必過於今<lb/>
日也而有四路轉運之供餽陜西之運陳蔡之運京西<lb/>
之運有所未至則所恃者江淮耳今夫民力困竭天時<lb/>
變易要不可專恃於此往者申請欲以兩浙近甸置塲<lb/>
糴米以減東南之嵗入庶乎不虚此而盈彼亦一䇿也<lb/>
張文定畫漕運十四䇿宰相讀於上前漏盡十刻而仁<lb/>
<pb n="KR3k0027_WYG_006-23a"/>
宗深歎為國計大本非常奏也夫一漕運而講明之詳<lb/>
至有十四䇿以見足國裕民之計不容輕議<lb/>
　　　時政<lb/>
今日當汰冗食今日㳂邊營屯星分棊布不知其㡬非<lb/>
特浮光棗陽之戌未撤也其能果無老弱可汰者乎其<lb/>
果皆勇敢精鋭而無冗食者乎若猶未也則老師費財<lb/>
古人所戒冗兵之汰善將者每先焉是必汰其冗食以<lb/>
為省餽運之計餽運既省則邊民可轉而歸南畝轉餉<lb/>
<pb n="KR3k0027_WYG_006-23b"/>
之勞庶可少息廩給之費庶有所繼如是則舟運可也<lb/>
陸運亦可也又何有單寡隔絶之慮乎雖然是餽特運<lb/>
計爾若夫經久之謀則淮甸之地猶未盡墾使得如鄧<lb/>
艾羊祜之徒講行屯田之䇿是又有餽運之一端也若<lb/>
以為事難卒行則及今淮甸嵗豐舉行陸宣公和糴之<lb/>
議亦所不容緩權以和糴經以屯田豈獨可以濟餽運<lb/>
而已乎<lb/>
今日至勞逺餉自邊方驛騷以來廟堂以餽餉為重緫<lb/>
<pb n="KR3k0027_WYG_006-24a"/>
司以給餉為難州郡以轉餉為苦邊閫以請餉為急上<lb/>
煎下迫至此靡底水載陸搬漕運不絶而邊人猶以乏<lb/>
用告日攢月計如恐不及而戎司猶以寡積言丁夫勞<lb/>
瘁僵仆枕藉而督部猶以後期斥何也蓋昔人之餉軍<lb/>
因地以為餉而今之餉軍則越境以致餉此千里饋糧<lb/>
士有饑色正兵法所謂師不宿飽者也向者京湖富實<lb/>
隨復諸州皆產米之鄉土地所有儘有餘力今產米之<lb/>
地莽為荆榛兵屯既増贅食又衆地之所產不足供億<lb/>
<pb n="KR3k0027_WYG_006-24b"/>
於是取辦於江西之糴頃又取辦於江東之糴今又轉<lb/>
其糴於呉門矣窮山倒海不足以應其需椎肌剥膚不<lb/>
能以充其數況呉門之米輦轂之重屯寄焉浙西之民<lb/>
食藉焉當此豐穰猶切凜凜脱有水旱胡以相䘏謀國<lb/>
者詎可姑為支撑之計而不思變通之䇿乎<lb/>
清野為餽餉害今之所苦於餽餉者其禍皆始於清野<lb/>
蓋邊城之地有人民則有耕稼有耕稼則有糧穀官既<lb/>
可賴其賦入之輸而糴又可為就便之利今也邊之所<lb/>
<pb n="KR3k0027_WYG_006-25a"/>
存孤城巋然無人民無耕稼始不得不仰於内郡之餉<lb/>
餉之所仰者廣始不得不出一切不得已之政今欲通<lb/>
其變而紓其急則亦有反清野之説而已<lb/>
　　　偶句<lb/>
慮循目前非漕計也<lb/>
剥下奉上非漕計也<lb/>
萬竈列屯率皆待哺<lb/>
千里餽運寧無煩擾<lb/>
<pb n="KR3k0027_WYG_006-25b"/>
自轉般之法行而君子以為便<lb/>
自直達之法用而識者以為憂<lb/>
蜀漢之粟順流而下以供荆襄之軍<lb/>
閩浙之舟水運而上以供中都之用<lb/>
　　　結尾<lb/>
漕運要在得人竊謂強兵之道在食足食之政在人得<lb/>
其人以任饋餉之責則糧道不絶可以制強楚而有餘<lb/>
無其人以任和糴之寄則湟中虚數雖欲捍先零不足<lb/>
<pb n="KR3k0027_WYG_006-26a"/>
今日居四緫之任者固皆漢之蕭何唐之劉晏矣惟上<lb/>
之人明詔申儆俾之多方調度悉力經營如周申之峙<lb/>
糧金城之積糓則士飽而歌馬騰於槽之詩將復用於<lb/>
今日矣傳曰待其人而後行謀國者毋曰常談<lb/>
漕運不如屯田抑又論之輦粟以給一月是給一月而<lb/>
已也一月之外其能給之乎輓漕以餉一嵗是餉一嵗<lb/>
而已也一嵗之外其能餉之乎惟夫屯田之規烽燧不<lb/>
驚則執耒耜以耘耨羽檄一馳則被甲胄以征行　髙<lb/>
<pb n="KR3k0027_WYG_006-26b"/>
宗皇帝書趙充國傳賜邊臣以講求營屯之政誠以不<lb/>
擾於民則民享安逸之利服勞於兵則兵無驕脆之憂<lb/>
得粟百斛愈於在外之千斛得藁一束愈於在外之十<lb/>
束見其利未見其害見其益未見其損愚又愛其法之<lb/>
可以經逺所惜者邊臣之鹵莽爾循是而行兵食其不<lb/>
足乎惟上之人留意<lb/>
言省漕之䇿難仰又有聞焉言通漕運之䇿易言省漕<lb/>
運之䇿難昔呂源甞言於髙宗矣吉州起發金銀輦入<lb/>
<pb n="KR3k0027_WYG_006-27a"/>
京師朝廷頒收糴金銀降付江西吉州起發紬絹輦入<lb/>
京師朝廷給岳飛軍糧搬赴吉州彼此勞費擾動一吉<lb/>
州且然他可知矣較移用之更互蠲出入之勞擾獨非<lb/>
省漕運之一䇿乎若夫修勸農之法以省江淮漕運如<lb/>
陳靖之議去冗兵冗吏以減江淮漕運如范仲淹之請<lb/>
此非根本説也而未可以易言也在今日而驟言之激<lb/>
長江之水以救涸轍之魚君子謂之不知務<lb/>
　<lb/>
<pb n="KR3k0027_WYG_006-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書㑹元截江網卷六<lb/>
</p>
<p>
</p>
  </div>
</body>
</text>
</TEI>
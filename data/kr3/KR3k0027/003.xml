<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書㑹元截江網卷三</head> <lb/>
    <p>
<pb n="KR3k0027_WYG_003-1a"/>
欽定四庫全書<lb/>
　羣書㑹元截江網卷三<lb/>
　　敬天<hi>附弭灾</hi>
　　　歴代事實<lb/>
堯乃命羲和欽若昊天敬授人時<hi>堯典</hi>舜逹於上下敬哉<lb/>
有土<hi>臯陶謨</hi>禹有夏籲俊尊上帝<hi>立政</hi>舜歌曰勅天之命惟<lb/>
時惟幾<hi>禹謨</hi>天明畏自我民明威<hi>臯陶/謨</hi>舜畏天而愛民<hi>家語</hi>
禹天迪從子保面稽天若<hi>召誥</hi>先王克謹天戒<hi>嗣祖</hi>湯予畏<lb/>
<pb n="KR3k0027_WYG_003-1b"/>
上帝不敢不正<hi>湯誥</hi>爾有善朕不敢蔽罪在朕躬不敢自<lb/>
赦惟簡在上帝之心<hi>同上</hi>欽崇天道永保天命<hi>仲虺之誥</hi>先王<lb/>
顧諟天之明命以承上下神祗社稷宗廟罔不祗肅奉<lb/>
若天命<hi>太甲</hi>迪畏天顯小民<hi>酒誥</hi>成湯遭旱以六事自責答<lb/>
天戒<hi>鍾離意傳</hi>先王懋敬厥德克配上帝<hi>書</hi>湯降不遲聖敬<lb/>
日躋昭假遲遲上帝是祗<hi>詩長發</hi>中宗嚴恭寅畏天命自<lb/>
度<hi>無逸</hi>髙宗惟天聰明惟聖時憲惟臣欽若惟民從乂<lb/>
說進于王曰黷于祭祀時為弗欽禮煩則亂事神則難<lb/>
<pb n="KR3k0027_WYG_003-2a"/>
<hi>說命</hi>文王命我文考肅將天威<hi>太誓</hi>今我周文王丕靈承帝<lb/>
事<hi>多方</hi>亦越文王武王克知三有宅心灼見三有俊心以<lb/>
敬事上帝<hi>立政</hi>文王陟降在帝左右<hi>詩</hi>小心翼翼昭事上<lb/>
帝<hi>詩</hi>武王予弗順天厥罪惟均<hi>太誓</hi>爾其孜孜奉予一人<lb/>
恭行天罰<hi>同上</hi>成王我其夙夜畏天之威<hi>我將</hi>敬之敬之天<lb/>
維顯思命不易哉<hi>敬之</hi>爾克敬天惟畀矜爾<hi>多士</hi>公其以予<lb/>
萬億年敬天之休<hi>同上</hi>公不敢不敬天之休<hi>洛誥</hi>天大雷電<lb/>
以風王與大夫盡弁以啟金縢之書<hi>金縢</hi>康王太保暨芮<lb/>
<pb n="KR3k0027_WYG_003-2b"/>
伯咸進曰敢敬告天子皇天改大邦殷之命惟周文武<lb/>
誕受羑若今王敬之哉<hi>康誥</hi>宣王遇災以懼側身修行<hi>詩雲</hi>
<hi>漢序</hi>漢文帝思至德以承天心<hi>路温舒傳</hi>元帝陛下上畏天戒<lb/>
大有減損<hi>匡衡䟽</hi>章帝詔曰朕夙夜祗畏上天<hi>本紀</hi>唐太宗<lb/>
貞觀二年上謂侍臣曰人言天子至尊無所畏憚朕則<lb/>
不然上畏皇天之鑒臨兢兢業業猶恐不合天意　文<lb/>
武官復請封禪上曰事天掃地而祭何必登太山之巔<lb/>
封數尺之土然後可以展其誠敬乎<hi>並通鑑</hi>𤣥宗將幸東<lb/>
<pb n="KR3k0027_WYG_003-3a"/>
都太廟四室壞上避正殿姚崇乃曰嵗久朽腐而壊適<lb/>
與行期相㑹何足異也<hi>唐史</hi>
　　　偶句<lb/>
舜以勅天之命為言臯陶則以欽乃之辭而勉舜<lb/>
伯禹以天其申命告舜舜復以臣鄰之言而戒禹<lb/>
誇鳯儀獸舞之盛治不若賡勅天之歌<lb/>
詠鳬鷖既醉之太平不若詠敬天之頌<lb/>
有成湯伊尹之一德而後有享天之功<lb/>
<pb n="KR3k0027_WYG_003-3b"/>
有文王虢叔之迪教而後有知天之戒<lb/>
甲兵風雨適以開黄龍之治平<lb/>
景星甘露反以啟天寳之稅駕<lb/>
動天以誠毋事虚文者宋景之言也<lb/>
應天以實不以文者王嘉之言也<lb/>
　　　皇朝事實<lb/>
太祖嘗盛暑露卧或請避星月下太祖曰凡人之情觀<lb/>
星月爛然則生畏竦至於暗室得欺之乎<hi>要覽</hi>開寳五年<lb/>
<pb n="KR3k0027_WYG_003-4a"/>
河大決濮陽命曹翰往塞之上謂霖雨不止焚香上禱<lb/>
於天若天災流行願在朕躬勿施於民太宗雍熙元年<lb/>
上謂宰臣曰今嵗西成四方大稔皆上天垂佑所致當<lb/>
與卿等力行好事以答天意二年彗星出東井上避正<lb/>
殿減常膳謂宰相曰長星竟天責在朕躬敢不敬畏貶<lb/>
損以答天譴淳化二年上以嵗旱蝗詔呂蒙正卿等當<lb/>
於文德殿前築臺朕當暴露其上三日不雨卿等共焚<lb/>
朕以答天譴翌日而雨蝗盡死真宗咸平五年唐州地<lb/>
<pb n="KR3k0027_WYG_003-4b"/>
再震司天奏熒惑犯輿鬼陳堯叟曰天文謫見實欲昭<lb/>
示時君今陛下克己愛民河防十餘溢而不決歲復大<lb/>
稔此聖德格天所致也上曰天不欲困生靈耳豈朕德<lb/>
能感之六年有星孛於井鬼上謂宰相曰朕薄德致兹<lb/>
謫見大懼災及吾民宻爾誕辰宜罷稱觴之㑹以答天<lb/>
譴仁宗天聖四年大雨震雷平地水數尺壞京城民舎<lb/>
上避正殿減常膳五年王曾等言夏秋大旱皆臣等輔<lb/>
政無狀以致厥咎上曰當與卿等共修政事以答天戒<lb/>
<pb n="KR3k0027_WYG_003-5a"/>
慶歴三年上曰天久不雨將害民田比欲下詔罪已徹<lb/>
樂減膳又恐近於崇飾虚名不若夙夜精心宻禱為佳<lb/>
爾六年帝曰比有上言星變者且國家雖無大異亦當<lb/>
修警況因謫見乎七年詔曰自冬訖春旱暵未已五種<lb/>
弗入農夫作業咎自朕致民實何愆與其降疾於人不<lb/>
若移災於朕英宗治平三年正月彗出胡宿請備邊呂<lb/>
公弼曰彗非小變不可不懼陛下宜側身修德臣恐患<lb/>
不在邊也神宗熈寧二年上憂旱甚言當避正殿富弼<lb/>
<pb n="KR3k0027_WYG_003-5b"/>
曰此但係陛下至誠亦不湏避殿三年上諭王安䂖曰<lb/>
聞有三不足之說否安石曰不聞上曰陳薦言外人云<lb/>
今朝廷以為天變不足懼人言不足恤祖宗之法不足<lb/>
守七年上以久旱憂見容色欲盡罷保甲方田等事王<lb/>
安石曰水旱常數堯湯所不免今旱暵雖逺但當益修<lb/>
人事以應天災不足貽聖慮耳<hi>並長編</hi>髙宗建炎三年霖<lb/>
雨不止可召郎官以上赴都堂各言朕過失庶可收人<lb/>
心召和氣銷天變三年初日蝕僅四分未幾退呂頥浩<lb/>
<pb n="KR3k0027_WYG_003-6a"/>
曰陛下嚴恭寅畏天鑒精誠宜感格如此上曰朕常夜<lb/>
觀天象見熒惑躔次稍差食素已二十餘日湏俟復行<lb/>
軌道當復常膳四年上曰昨雷聲頗厲朕與卿等宜共<lb/>
修德以實應天十一年上曰朕在宮中聲色未嘗經心<lb/>
只是靜坐内省求所以答天意者<hi>並聖政</hi>二十六年上曰<lb/>
太史奏彗出井宿間合行寛恤事務盡應天之實以答<lb/>
天戒<hi>㑹要</hi>孝宗乾道七年上曰無逸一篇享國長久皆本<lb/>
於寅畏朕近日取尚書中所載天事編為兩圗朝夕觀<lb/>
<pb n="KR3k0027_WYG_003-6b"/>
覽名曰敬天圖七年張權劄奏淮西秋成可望虞允文<lb/>
奏聖德無闕動合天心上曰君臣之間正要更相警戒<lb/>
以答天貺九年曽懷等奏郊祀禮成普天同慶自宗廟<lb/>
行禮隂雲閣雨既謁清廟瑞雪應期未明而霽以至青<lb/>
城宿齋圎丘蕆事天氣澄爽此皆聖德昭著故髙穹降<lb/>
格靈貺如此上曰君臣之間正當修飭以答天貺淳熈<lb/>
二年上曰朕以久隂祈求未應獨未曾決獄昨日欲批<lb/>
出方下筆而風急起雲隂吹散至晩開晴一念之誠隨<lb/>
<pb n="KR3k0027_WYG_003-7a"/>
即感應七年上曰近頗乏雨昨晩方欲禱祈半夜遂得<lb/>
雨笑曰此雨從何處来趙雄奏從陛下方寸中来人主<lb/>
一念克誠天實臨之<hi>並聖政</hi>寧宗嘉泰四年臣僚言願陛<lb/>
下持心以誠盡此之敬惟天是懼夙悟晨興以思治日<lb/>
就月將以務學謂法天行健當不息也開禧三年御筆<lb/>
冬春以来雨澤尚闕深惟其故實軫朕心備殫寅畏之<lb/>
誠斯答昊穹之戒慶元中臣僚言今年正月朔太陽交<lb/>
食是日雲雨隂晦不見虧分陛下修德敬天誠意昭格<lb/>
<pb n="KR3k0027_WYG_003-7b"/>
變災為祥嘉泰初臣僚言比者陛下親郊隂雨即止前<lb/>
三日移御齊殿則天宇開豁二日而享宗廟則星位熣<lb/>
燦玉趾登壇神光屬天陛下上當天心應效如響<hi>並本紀</hi>
　　　偶句<lb/>
真宗欲修德以答天譴李沆則曰咎屬臣等<lb/>
賈昌朝願悉心以弭天變仁宗則曰罪歸朕躬<lb/>
當年穀登豐之時太祖曰宜振舉闕政以答天祐<lb/>
當嵗事大稔之日太宗曰當力行好事以答天意<lb/>
<pb n="KR3k0027_WYG_003-8a"/>
髙宗與近臣論中興有靜坐内省以答天意之言<lb/>
孝宗因淮西奏秋成有君臣交修以答天貺之語<lb/>
仁宗修奉天之德而有不俟譴告之言<lb/>
孝宗因靈貺之格而有正當修飭之語<lb/>
仁宗嘗築欽天壇於禁中<lb/>
孝宗嘗編敬天圗於座側<lb/>
一遇霖雨則訪大臣出嬪御非太祖之敬天乎<lb/>
一遇大旱則遣常參決刑獄非太宗之敬天乎<lb/>
<pb n="KR3k0027_WYG_003-8b"/>
真宗以熒惑為災而有天戒可懼之言<lb/>
英宗以彗星謫見而有天變可畏之語<lb/>
一地震之變則慮命令之枉橈此我真宗之敬天也<lb/>
一滛雨之災則憂時政之闕失此我仁宗之敬天也<lb/>
風而罷宴若敬天矣而曰不足以塞天變<lb/>
旱而損膳若敬天矣而曰不足以憂天變<lb/>
　　　經傳格言<lb/>
雖有惡人齋戒沐浴則可以事上帝<hi>孟離婁下</hi>天人相與之<lb/>
<pb n="KR3k0027_WYG_003-9a"/>
際甚可畏也國家將有失道之敗迺先出災害以譴告<lb/>
之不知自省又出怪異以警懼之尚不知變而傷敗乃<lb/>
至以此見天心仁愛人君若此其至也自非大無道之<lb/>
世者天甚欲扶持而全安之事在強勉而已<hi>董䇿</hi>
　　　名臣奏議<lb/>
聖人無時不事天范祖禹上哲宗曰聖人之事天也非<lb/>
在於七日戒三日齋執圭幣以享圎丘之時也天之佑<lb/>
聖人也亦非在於祭則降福之時也聖人無一日之不<lb/>
<pb n="KR3k0027_WYG_003-9b"/>
事天天無一日而不佑聖人昔堯授舜舜授禹曰天之<lb/>
厯數在爾躬夫帝王之興受天眷命豈一朝一夕哉由<lb/>
其積行累功素合於天也<lb/>
應天當有其實韓琦上仁宗臣聞應天以實不以文故<lb/>
宋景公以熒惑守心不移臣庶之咎子韋稱君有至德<lb/>
之言熒惑必徙三舎此則以實應天之效也唐明皇以<lb/>
太陽虧蝕悉令赦徒𨽻之人宋景謂至誠可以動天不<lb/>
在德音頻降此則以文應天之弊也陛下欽順皇天之<lb/>
<pb n="KR3k0027_WYG_003-10a"/>
誠可謂至矣其餘銷伏災𤯝之道則猶未焉臣茍不能<lb/>
獻忠盡言使陛下常以禮緇黄薦牲幣為修德除患之<lb/>
本則臣豈不上負懼災思政之意哉<lb/>
羣臣當導以畏天司馬光奏臣伏見陛下踐位以来災<lb/>
異尤甚彗星彰見飛蝗害稼當此之際羣臣宜勸導陛<lb/>
下以祗畏天命勤恤民隱克己謙約博求至言以消伏<lb/>
變咎乃致善祥而朝廷宴然曾不為意或以為自有常<lb/>
數非干人事或以為景星嘉瑞更當有禍此皆羣臣謟<lb/>
<pb n="KR3k0027_WYG_003-10b"/>
諛之罪陛下豈得不省寤而深思哉<hi>長編</hi>
非但致敬於祈禱喬行簡奏寧宗在位三十餘年寅畏<lb/>
天命始終不渝一旱蝗之災一星象之變輙齋戒露禱<lb/>
不以為勞非但致敬於祈禳禱祀而已慈仁之念上通<lb/>
帝心恭儉之德邃古莫及可謂有敬天之實<lb/>
　　　偶句<lb/>
仁宗嘗語輔臣曰國家雖無災異亦當常自修警則非<lb/>
但因異而見也<lb/>
<pb n="KR3k0027_WYG_003-11a"/>
孝宗嘗語近臣曰朕與卿等尤當上下交修以答天貺<lb/>
則非但有變而警也<lb/>
　　　諸儒至論<lb/>
人君所畏惟天富弼曰人君若不畏天何事不可為者<lb/>
去亂亡無幾矣此必姦臣欲進邪說故先導上以無所<lb/>
畏使輔弼諫諍之臣無所復施<hi>言行錄</hi>
畏天習天之異李太白曰畏天者昌習天者亡何謂畏<lb/>
天髙宗成王是也何謂習天元成是也人之情非有常<lb/>
<pb n="KR3k0027_WYG_003-11b"/>
見而見之必懼懼必畏之情同而所畏不同明王思之<lb/>
以為在德德修而災異銷然後愈知天之明而德之盛<lb/>
也闇主思之以為在數故任數而不修德德不修而禍<lb/>
未至然後愈知天無心而數有定也惟天之仁又出災<lb/>
異以申勅之彼必曰前既無定此奚為哉亦數而已矣<lb/>
災異愈多不懼愈甚目習於見心習於思習之久則不<lb/>
聞不見不思焉耳然則上帝之怒不足獨當下延衆庶<lb/>
上累廟社甚可痛也嗚呼人不可玩況天乎<lb/>
<pb n="KR3k0027_WYG_003-12a"/>
存心莫大乎敬劉子翬萬慮俱亡一敬而已視如對日<lb/>
星聞如警雷霆食如誦盤銘寐如宣几箴坐如立記過<lb/>
之史行如隨糾非之吏中存是心發無不應也夫恭於<lb/>
昭昭者敬之銘也應於昏昏者敬之實也<lb/>
　　　偶句<lb/>
自鄭子産有天道逺之言而後人主無敬心<lb/>
自王安石有三不足之說而後人主無畏心<lb/>
　　　主意<lb/>
<pb n="KR3k0027_WYG_003-12b"/>
定我之天應其幾有天下之時有天下之幾時可以治<lb/>
而未治焉幾也時未可以治而治焉亦幾也幾者天之<lb/>
所示也天示君以此幾正觀君之勅此幾者何如焉陛<lb/>
下臨政二十有七載適合乎三登九變之數人皆以為<lb/>
可治之時矣臣獨以為未者以其數攷之則可以其理<lb/>
逆之則未也自昔帝王之治天下不信其或然之數而<lb/>
信其必然之理理盡矣而數逆焉非所懼也理未必盡<lb/>
而數順焉此其幾必有大可察者陛下前此二十餘年<lb/>
<pb n="KR3k0027_WYG_003-13a"/>
其間大震恐大拂亂所以奪其一枕之安示之三峽之<lb/>
險者非可一二計雖陛下之堅一凝定足以壓萬變之<lb/>
紛紜鎮羣疑之洶湧然前乎此時履危涉變常有焦然<lb/>
可畏之虞未見有猝然可喜之幸出吾意料不及之外<lb/>
者臣切惟今春以来氣象頓改二十五六年之艱危一<lb/>
旦而帖泰二十五六年之杌隉一旦而安平陛下亦常<lb/>
端居靜念天下大勢一轉而平復者何修何飾以臻此<lb/>
<hi>入䇿問</hi>通國皆曰已安已治矣臣私憂過計獨有出於衆<lb/>
<pb n="KR3k0027_WYG_003-13b"/>
人之外者夫我之天定而天之天亦定者理也我之天<lb/>
未必定而天之天自定者理有是哉求諸理而不得則<lb/>
亦歸之三登九變之數而已矣數之適然者非幸也幾<lb/>
也幾者何治亂安危之所伏而天之以微意示我者也<lb/>
天之愛人君之深者或逆以儆之或順以試之方其時<lb/>
出災異所以儆之者觀其能知懼與否也幸而知懼矣<lb/>
又時出治平以試之試之者觀其能勤與否也邇日秋<lb/>
寳方揫而滛澇物華已實而巨颺則試之者又將轉而<lb/>
<pb n="KR3k0027_WYG_003-14a"/>
儆之矣吾君其可因目前之順境忽意外之大幾而不<lb/>
以天敬天乎天者何君心之無逸是也惟天為剛惟天<lb/>
為健惟天為不息故不言心而言天茍無逸此心不以<lb/>
天幸之方来者自喜則一時之儆我者安知其不終福<lb/>
我乎茍自逸此心不以天幸之難必者為懼則一時之<lb/>
試我者安知其不終怒我乎<hi>方夢魁</hi>
懼天幸以勅天命時幾不可失幾者動之微惟其不可<lb/>
失故不容恃天幸以自玩惟其動之微故當盡人事之<lb/>
<pb n="KR3k0027_WYG_003-14b"/>
自修乗時之暇見幾而作古先帝王所以維持憑藉之<lb/>
計如斯而已今日之時何如哉夫以連年之旱蝗相仍<lb/>
木饑水毁忽焉而風調雨順農扈有薦豐之慶累嵗之<lb/>
干戈不息東侵西擾忽焉而烽沉旂冷胡羯無秋哨之<lb/>
虞年穀粗登邊境庶定信如聖諭之所及追思向者之<lb/>
擾攘幾有不可為之勢幸遇今焉之平定豈非大有為<lb/>
之機時乎時不再来何可失也天與陛下以時幾陛下<lb/>
能勅天之命則不負於天之所予天之眷陛下者方新<lb/>
<pb n="KR3k0027_WYG_003-15a"/>
而未艾也<hi>探花倪普</hi>
在已之天難必有在天之天有在已之天在天之天顯<lb/>
然而易見在已之天隱然而難知其變顯於威此其所<lb/>
以易見也其變隱於心此其所以難知也何謂在天之<lb/>
天人主嚴恭寅畏一念惻然祝幣史詞則曰吾將以謹<lb/>
天戒也減膳徹樂則曰吾將以回天怒也搜訪真才則<lb/>
曰吾將求賢以代天工也詔求直言則曰吾將樂聞缺<lb/>
失推原所以致變之由也謂宜六事自責桑林之禱可<lb/>
<pb n="KR3k0027_WYG_003-15b"/>
應一言既善而熒惑之證可移烈風雷雨易而景星慶<lb/>
雲之祥可也旱乾水溢轉而膏露醴泉之瑞可也冦攘<lb/>
兵火之地新而嘉禾朱草之境可也然而東敗西喪日<lb/>
蹙百里而旂盖之天運未回也城池岌岌僅存孤注而<lb/>
波濤之天限未嚴也季龍雖死晉憂方大而好還之天<lb/>
道未卜也嗚呼豈天之怒不可回而天之心果何測耶<lb/>
毋亦知有在天之天而不知有在已之天耳何謂在已<lb/>
之天齊莊神明一心湛若方其陽明勝而德性開則此<lb/>
<pb n="KR3k0027_WYG_003-16a"/>
心之清明澄徹為日月之光華為煙雲之紛郁為星辰<lb/>
之叶順而宇宙常霽也及其隂濁勝而物慾行則此心<lb/>
之忿戾肆怠為孛彗之流見為雷雹之震駭為雲霧之<lb/>
隂晦而氣候常怪也既以此感則亦以此應必也清天<lb/>
君以絶女寵之私厚天倫以明綱常之理守天位以塞<lb/>
權倖之門謹天戒以杜閹寺之釁霽天顔以容切直之<lb/>
諫公天聽以去讒謟之言出而接見羣臣此一天也入<lb/>
而環對嬪御亦同此一天也外而大昕視朝此一天也<lb/>
<pb n="KR3k0027_WYG_003-16b"/>
内而日宴便殿亦同此一天也盖在天之天其粗也在<lb/>
已之天其精也夫惟在已之天定則在天之天亦定耳<lb/>
　　　偶句<lb/>
有變通之變　　人定能勝天<lb/>
有變異之變　　天定能勝人<lb/>
有畏天之常心　體易之全德者固可以合天道<lb/>
有回天之實政　體易之常德者斯可以凝天眷<lb/>
玩變異而不為變通之謀則其變為愈甚<lb/>
<pb n="KR3k0027_WYG_003-17a"/>
因變異而能悟變通之理則其變為可回<lb/>
雲漢懼災側身修行持懼心以答天戒易<lb/>
盤銘又新謹終如始續敬心以凝天命難<lb/>
　　　警段<lb/>
迎天之機天以機示之而已迎其機則可為泰拂其機<lb/>
則為泰者未保其不為否也迎其機則為休證拂其機<lb/>
則休證者未保其不為咎證也迎其機則可為長治拂<lb/>
其機則長治者不過茍然之治而已常人處此則即以<lb/>
<pb n="KR3k0027_WYG_003-17b"/>
為泰即以為休證即以為長治以陛下聖德日新直欲<lb/>
措斯世於隆平之地則有其機而自舎之臣知其決不<lb/>
出此也<hi>榜眼黄大任</hi>
回此心之畏人主居天下之上不可一日無畏心也其<lb/>
先自畏其次畏天其次畏民其次畏相其次畏人言人<lb/>
其次畏敵國外患吾心不知自畏而是數者或有一焉<lb/>
皆足以回人主之畏心而天下事尚可為也然民微者<lb/>
也或不足以回此心之畏相事我者也或不足以回此<lb/>
<pb n="KR3k0027_WYG_003-18a"/>
心之畏人言敵國踈者逺者也亦或不足以回此心之<lb/>
畏於此而無天變之可畏焉則是天心懃然於君而非<lb/>
所以仁愛之也是以天心仁愛人君而欲興其國者譴<lb/>
之以災害警之以怪異使之惕然悟翻然悔兢兢業業<lb/>
如蹈虎尾如涉春氷然後墜者可舉廢者可興顛危者<lb/>
可扶持然則今日災異之来是乃天所以回皇上之畏<lb/>
心也皇上前此虚已降心不自神聖庶幾此理小心翼<lb/>
翼克自抑畏臨御漸久世故漸熟中間一二事變凡所<lb/>
<pb n="KR3k0027_WYG_003-18b"/>
以大警懼大拂亂於皇上之心者卒皆旋踵消弭風休<lb/>
氷釋夫危機以幸而定則謂繼此皆不必慮其危變証<lb/>
以幸而消則謂繼此皆不必慮其變而天下之事吾辦<lb/>
之有餘於是未免有泰然享天下之心於是未免有偃<lb/>
然髙天下之志謂羣臣舉莫有能望清光者夫以皇上<lb/>
有彌天之福則泰然享天下若不為過皇上有如天之<lb/>
志則偃然髙天下若不為異然人主之心患其無所畏<lb/>
而不患其有所畏也大抵天下之事畏則立不畏則弛<lb/>
<pb n="KR3k0027_WYG_003-19a"/>
畏則修不畏則壞畏則事事振刷物物精明不畏則事<lb/>
事頽靡物物晦蝕一念之分治亂安危存亡之判也今<lb/>
皇上畏心少弛矣天其可不思所以回皇上之畏乎皇<lb/>
上而自回其餘則必剛健必憂勤必屛嗜慾必絶玩好<lb/>
必戒奢侈必親君子必受直言必排宦官必建世子畏<lb/>
之一念上通於天皇上之畏心既回則天之愛心亦回<lb/>
矣<lb/>
持此心之敬盖常論之天下以君心為主君心以敬為<lb/>
<pb n="KR3k0027_WYG_003-19b"/>
主敬不持於常定治未見其能定者況人之常情久其<lb/>
道而不享其成則此敬分習其言而不收其效則此敬<lb/>
息非特好惡義利之取舎常決於此而天下國家之安<lb/>
危每繫於此人主亦嘗興念否乎繼自今必齊莊中正<lb/>
以立此敬剛健篤實以行此敬日就月將以維持此敬<lb/>
知之至也如朱氏所謂衆物之表裏精粗無不到吾心<lb/>
之全體大用無不明則一敬之通必好民之所好惡民<lb/>
之所惡矣意之實也如朱氏所謂實其心之所發一於<lb/>
<pb n="KR3k0027_WYG_003-20a"/>
善而無自欺則一敬之復必不以利為利以義為利也<lb/>
勿謂暗室之可欺此敬必有作無輟勿幸時事之僅安<lb/>
此敬必有常無變始見明通而公溥上行而下效矣<hi>周應</hi>
<hi>鼇庚戌省</hi>
當定在我之天故嘗以為霓裳嫚舞羽衣簧皷昏吾天<lb/>
也燕遊侈麗黛白淋漓荒吾天也北司弄柄南陽怙恩<lb/>
蔽吾天也在我之天未定故在天之天不定固無足怪<lb/>
是必戒燕飲之無度而後天者定去便嬖之側媚而後<lb/>
<pb n="KR3k0027_WYG_003-20b"/>
天者定斥左道之蔽惑絶小人之迎合而後天者定然<lb/>
則在我之天既定則在天之天庸有未定乎<lb/>
敬心當存殿御臨政天威咫尺嚮晦宴息鬼神森列十<lb/>
手十目雷霆若震不睹不聞日星昭垂清臺告變凛乎<lb/>
此心内廷遊逸心一心也羽檄交馳惕然此心邊塵暫<lb/>
息心一心也吾見愆陽苦雨之沴轉為五風十雨之祥<lb/>
木饑水毁之災轉為金穰多黍之慶瓜分輻裂之變轉<lb/>
為車書文軌之同銀濤雪浪之禍轉為河清海晏之寧<lb/>
<pb n="KR3k0027_WYG_003-21a"/>
鴟張虎視之韃轉為幕南隂山之竄離居告病之民轉<lb/>
為奠枕安堵之樂一敬之推功用詎易量哉<lb/>
懼心易怠臨外朝南面若懼也入深宫邃宇則弛矣對<lb/>
經帷講席若懼也見歌板舞袖則弛矣聞天變真可畏<lb/>
之言若懼也信天數不足慮之解釋則又弛矣<lb/>
可必者在敬視聽言動無一而非正盖曰吾求無缺於<lb/>
吾身而已而非必曰以冀雨𤾉之時若也嚴恭寅畏無<lb/>
時而不存盖曰吾求無二於吾心而已而非必曰以冀<lb/>
<pb n="KR3k0027_WYG_003-21b"/>
休祥之吾格也故祗事之誠常若降鑒之臨於側則内<lb/>
庭宴安皆修德之地奉順之念常若譴告之參於前則<lb/>
暗室屋漏皆持心之所卑宮菲食懼侈泰也夙興夜寐<lb/>
憂怠荒也法家拂士慮放肆也左繩右矩防過愆也盤<lb/>
銘几杖懼僣差也舉天下物慾之事一毫不以入於心<lb/>
而每懐危懼之意特有加於上帝對越之時耳<lb/>
當順天意無使女寵僣宮闈則天意順無使戚里干朝<lb/>
政則天意順無使宦官侵主柄則天意順無使小人間<lb/>
<pb n="KR3k0027_WYG_003-22a"/>
君子則天意順無使夷狄侵中國則天意順若夫不御<lb/>
正殿減膳徹樂此特應天之末耳<lb/>
　　　偶句<lb/>
上帝臨汝毋貳爾心　　景星慶雲適所為妖<lb/>
一陟一降在帝左右　　烈風迅雷未必非福<lb/>
嚴恭寅畏無念而不存不曰災異之来而後冇畏天之<lb/>
心也<lb/>
發政施仁無時而不順不曰譴告已形而後有召和之<lb/>
<pb n="KR3k0027_WYG_003-22b"/>
政也<lb/>
祗事之誠常若降鑒之在於側則内庭燕安皆修德之<lb/>
地<lb/>
奉順之念常若譴告之參於前則暗室屋漏皆持心之<lb/>
所<lb/>
勅天之命惟時惟幾雖日賡此歌未足也<lb/>
敬天之渝無敢馳驅雖日講此詩未足也<lb/>
潛雖伏矣亦孔之昭一陟一降在帝左右<lb/>
<pb n="KR3k0027_WYG_003-23a"/>
上帝臨汝無貳爾心相在爾室不愧屋漏<lb/>
　　　事證<lb/>
帝王以德回天洚水嘗儆堯矣堯有勞来之德則洚水<lb/>
不能為害烈風嘗儆舜矣舜有弗迷之德則烈風適以<lb/>
為祥桑穀在朝非銅駞荆棘之漸乎惟中宗德稱迪哲<lb/>
則中興之治為有開飛雉鳴鼎非野鳥入室之證乎惟<lb/>
髙宗德由明哲則憲天之功為有光然則天災流行國<lb/>
家代有禍變隨弭帝王獨能不然則福善禍滛之公胡<lb/>
<pb n="KR3k0027_WYG_003-23b"/>
為有其兆而無其應耶<lb/>
虞周清明之德人徒見齊七政類上帝大舜之克當天<lb/>
心也豈知昭受弗迷之誠而其一念清明者有以格之<lb/>
又徒見其反風禾盡起成王之能祈永命也豈知緝熈<lb/>
光明之學而其一德清明者有以致之㑹朝清明如武<lb/>
王則天休震動乃所以興周維清緝熈如文王則迪知<lb/>
天威乃所以受命否則昏德若夏帝用不臧矣穢德若<lb/>
商上帝弗順矣<lb/>
<pb n="KR3k0027_WYG_003-24a"/>
舜湯以實應天上帝之類六宗之禋舜非不事乎文也<lb/>
而昭事之實則不專在於此桑林之禱六事之責湯非<lb/>
不事乎文也而消變之實則不專在於此盖天命之時<lb/>
勅聖敬之日躋意者舜湯之所謂實若乃在此而不在<lb/>
彼歟<lb/>
漢唐隂陽感應五星連珠兩曜合璧非天數之偶符也<lb/>
三皇治古德邁道醇以陽召隂之應也日月薄蝕星隕<lb/>
如雨非天數之適變也春秋世降君弱臣彊以隂感隂<lb/>
<pb n="KR3k0027_WYG_003-24b"/>
之證也渭上朝漢鐘鼓喧轟非夷運百年之當弱也厲<lb/>
精之主大化神明陽足以勝隂也漁陽亂唐干戈觸擾<lb/>
非夷運一旦之驟强也溺愛之君宴於鴆毒陽不能以<lb/>
制隂也信矣乎宇宙之間通一氣耳其端芒萌於人主<lb/>
之心其證應著於天地之表陽亨而復則隂盛而剥矣<lb/>
陽長而泰則隂消而否矣其或隂蒙而翳者是吾洞洞<lb/>
之陽未逹也隂凝而殺者是吾生生之陽未暢也<lb/>
漢唐玩天之心人主畏天之心漢儒之論啟之也人主<lb/>
<pb n="KR3k0027_WYG_003-25a"/>
玩天之心亦漢儒之論啟之也盖自漢以来諸儒發明<lb/>
此理實天人為一致使時君有所警此啟人主畏天之<lb/>
心然謂某事必有某證某證必應某事求之而不合焉<lb/>
則玩心不能不生此啟人主玩天之心大抵天之於君<lb/>
父之於子也父有震怒為人子者事事當修省不可以<lb/>
為某事當修省而某事不必修省天有譴告為人君者<lb/>
事事當修飭不可以為某事當修飭而某事不必修飭<lb/>
也今焉漢儒之論乃以貌作恭主於時雨言不從主於<lb/>
<pb n="KR3k0027_WYG_003-25b"/>
常𤾉然則雨暘之愆捨貌言之外皆可以不敬乎又以<lb/>
田獵不宿出入無節則致常雨棄法律逐功臣則致常<lb/>
𤾉然則雨𤾉之愆捨田獵出入法律功臣之外皆可以<lb/>
自縱乎<lb/>
祖宗以實應天太祖憂勤庶政斥逺聲色其敬天之意<lb/>
已見於平時而一遇霖雨則訪大臣出嬪御躬行之實<lb/>
著矣太宗躬親萬機勤恤民隱其敬天之意常存於平<lb/>
日而一遇旱蝗則察不平之刑遣踈決之使躬行之實<lb/>
<pb n="KR3k0027_WYG_003-26a"/>
彰矣故霖雨未幾而雨止河塞旱蝗未幾而雨作蝗死<lb/>
亦可以觀天人相與之機乎<lb/>
祖宗敬天有圗故勒碑孝經我太宗豈具文哉儲經史<lb/>
八千卷我真宗豈事美觀哉大書無逸之圗仁宗非勞<lb/>
於暫而逸於後也書寫要義之篇哲宗非勤於始而怠<lb/>
於終也手書石刻中興之功卒能扶天地於不壊不冺<lb/>
之域者豈非我髙宗純誠之推歟圗掲敬天太平之運<lb/>
卒能儕唐虞商周之盛者豈非我孝宗亹亹不倦之用<lb/>
<pb n="KR3k0027_WYG_003-26b"/>
歟信知裒集格言以掲敬天之圗不若日就月將以堅<lb/>
敬天之念撮取遺訓以寫畏天之戒不若體乾行健以<lb/>
凝畏天之心也明矣<lb/>
　　　時政<lb/>
皇上敬天有圗聖天子取成經以禆代天之治掲成圗<lb/>
以寫敬天之心宸章奎畫左右彪分雲漢之昭回也天<lb/>
葩睿藻倫序森列春陽之敷布也猗歟休哉真天下千<lb/>
載之遇歟愚嘗拜手稽首而為之言曰轉肆為敬回天<lb/>
<pb n="KR3k0027_WYG_003-27a"/>
意於一時易謹終如始凝天眷於後日難夫皇天本無<lb/>
親也而享道可必帝命本難諶也而福善昭昭金縢之<lb/>
書一啟反風之祥如谷答響雲漢之行方修中興之烈<lb/>
若皷應桴㝠㝠之中應感何神是之謂回天意於一時<lb/>
易雖然常厥德於不變然後保厥命於無窮貳吾誠於<lb/>
旦暮必速天怒於俄頃内殿無逸之圗代以山水則變<lb/>
故層出太液尚書之圗退而醇酒而實異數見彼天命<lb/>
之去留實係乎吾心之敬忽是之謂凝天眷於後日者<lb/>
<pb n="KR3k0027_WYG_003-27b"/>
難<lb/>
天開平治之機陛下即位以来某年蝗某年旱某年星<lb/>
變某年明堂雨雹某年誕節雷某年三朝日食極而至<lb/>
丁未之旱人不聊生陛下身親目擊非臣之虚言也陛<lb/>
下於丁未之旱大儆懼大修省而丁未之旱雖甚丁未<lb/>
之讖則虚戊申有年己酉大有年今嵗旱稲已成更數<lb/>
日無風雨則稉<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>亦可無慮陛下於此而以憂勤為心<lb/>
則何歲不如今嵗陛下於此而以逸樂為心則今時安<lb/>
<pb n="KR3k0027_WYG_003-28a"/>
保其不如曩時臣竊以為平治之機此其一也<hi>黄大任</hi>
　　　結尾<lb/>
人定能勝天竊謂天定勝人人定亦勝天今日之事不<lb/>
當畏天之未定當思天之一定屏絶物欲嚴拒聲色則<lb/>
我之天定力窒悻門痛懲旁曲則我之天定登崇忠鯁<lb/>
罷黜姦邪則我之天定削去侈靡斷自宮闈則我之天<lb/>
定戒斥營求先自藩邸則我之天定減膳徹樂虚儀也<lb/>
下詔求言虚文也䇿免公相歸過也件件靠實事事不<lb/>
<pb n="KR3k0027_WYG_003-28b"/>
欺我之天定而天之天亦定矣不然季龍雖死晉憂方<lb/>
大好還之天道未卜也東敗西喪日蹙百里旂盖之天<lb/>
運未回也兩淮孤城勢漸岌岌波濤之天限未嚴也其<lb/>
謹之哉其慮之哉<lb/>
以敬為主嗚呼敬天之有十二圗固以敬為主也無不<lb/>
敬之書更化之初嘗與思無邪對掲矣欽天臺之作邇<lb/>
年以来嘗於内庭規創矣使聖天子真見夫毋不敬之<lb/>
一言所當服膺則斯圗不作可也真見夫欽天命臺之<lb/>
<pb n="KR3k0027_WYG_003-29a"/>
訓所當踐言則斯圗無有亦可也敬即欽也欽即敬也<lb/>
一敬之外無復餘說方寸清明運量六合為天地立心<lb/>
為生民立命為去聖繼絶學為萬世開太平無可無不<lb/>
可尚何八事之凜凜有如執事所言者哉惟論思及之<lb/>
君當抑隂助陽曩者丁未陽復六花呈瑞百辟稱慶豐<lb/>
穰有期二三年来民猶歉告胡為瑞於雪而不瑞為嵗<lb/>
耶敢端拜而為之說曰隂陽凝而為雪天之瑞也抑隂<lb/>
助陽以為心君之所以符此瑞也君子為陽小人為隂<lb/>
<pb n="KR3k0027_WYG_003-29b"/>
進君子退小人則邪正之隂陽定中國為陽夷狄為隂<lb/>
强中國弱四夷則夷夏之隂陽定德澤為陽刑罰為隂<lb/>
暢德澤而省刑罰則政治之隂陽定我之隂陽既定則<lb/>
天之隂陽亦莫不定不然則邪干正夷謀夏刑勝德隂<lb/>
邪用事陽明退舎雖膏露於天醴泉於地不可以瑞言<lb/>
也而雪乎哉又況氷山雖頹而毒死泉下者猶抱未雪<lb/>
之寃痛霜刄既接而䧟身胡沙者尚多囓雪之凄凉龍<lb/>
翔興役千室露處獨不念其風雪之飄颻乎鴈影流離<lb/>
<pb n="KR3k0027_WYG_003-30a"/>
萬間失庇獨不念其雨雪之凍裂乎常陽為沴隱雷比<lb/>
屋憂未歇也抑昔人之詩有曰長安有貧者宜瑞不宜<lb/>
多毋謂曩年之瑞雪可喜當思曩年之瑞雪未驗風簷<lb/>
迫晷慚不盡述惟執事恕其略<lb/>
　<lb/>
　<lb/>
　<lb/>
　<lb/>
<pb n="KR3k0027_WYG_003-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書㑹元截江網卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書㑹元截江網卷一</head> <lb/>
    <p>
<pb n="KR3k0027_WYG_001-1a"/>
欽定四庫全書<lb/>
　羣書㑹元截江網卷一<lb/>
　　聖製<lb/>
　　　厯代事實<lb/>
伏羲造書契由是文籍生焉<hi>書序</hi>庖犧氏之王天下也<lb/>
仰則觀象於天俯則觀法於地觀鳥獸之文與地之宜<lb/>
於是始作八卦以通神明之德<hi>易繫辭</hi>舜帝庸作歌曰<lb/>
勑天之命惟時惟幾乃歌曰股肱喜哉元首起哉百工<lb/>
<pb n="KR3k0027_WYG_001-1b"/>
熈哉<hi>益稷</hi>作五絃之琴以歌南風曰南風之薰兮可以<lb/>
解吾民之慍兮南風之時兮可以阜吾民之財兮<hi>史記</hi>
時景星出房慶雲興焉百工相和而歌慶雲帝乃唱之<lb/>
曰慶雲爛兮糺縵縵兮日月光華旦復旦兮乃載歌曰<lb/>
日月有常星辰有行四時從經百姓允誠<hi>宋符瑞志</hi>湯<lb/>
之盤銘曰茍日新日日新又日新<hi>大學</hi>文王拘於羑里<lb/>
重易六爻作上下篇<hi>前蓺文志</hi>武王因尚父教以仁守<lb/>
天下王惕然恐懼退而爲戒書于席之四端爲銘焉至<lb/>
<pb n="KR3k0027_WYG_001-2a"/>
於几鑑盥盤楹杖帶履觴豆戸牖劍弓矛皆銘<hi>大戴禮</hi>漢<lb/>
髙祖過沛宫酒酣擊筑歌曰大風起兮雲飛揚威加海<lb/>
内兮歸故鄉安得猛士兮守四方又作鴻鵠歌<hi>本紀</hi>武<lb/>
帝元狩元年獲白麟作白麟之歌元鼎四年得寶鼎后<lb/>
土祠旁秋馬生渥洼水中作寶鼎天馬之歌元封二年<lb/>
至瓠子臨決河命從臣以下負薪塞河隄作瓠子之歌<lb/>
六月詔曰甘泉宫産芝九莖作芝房之歌太初四年獲<lb/>
汗血馬作西極天馬之歌太始三年獲赤雁作朱雁之<lb/>
<pb n="KR3k0027_WYG_001-2b"/>
歌<hi>漢史</hi>上行幸河東祠后土乃作秋風辭曰秋風起兮<lb/>
白雲飛草木黃落兮雁南歸<hi>文選</hi>光武一札十行細書<lb/>
成文<hi>循吏序</hi>靈帝自造皇羲篇因引諸生能爲文賦者<lb/>
並待制鴻都門下<hi>本紀</hi>魏武帝自作兵書十數萬言及<lb/>
造新詩皆成樂章<hi>三國志</hi>文帝嘗嘉漢文帝之爲君由<lb/>
是著太宗論陳壽曰帝天姿文藻下筆成章<hi>同上</hi>宋簡<lb/>
文帝雅好賦詩傷於輕靡時號宫體<hi>南史</hi>梁元帝作文<lb/>
章援筆立就常言我韜於文士愧於武夫陳後主與江<lb/>
<pb n="KR3k0027_WYG_001-3a"/>
總等制五言詩荒飲隋伐之文帝曰此敗豈不由詩酒<lb/>
之功<hi>隋文帝紀</hi>隋煬帝善屬文不欲人出其右<hi>本紀</hi>唐<lb/>
太宗作宫體詩虞世南曰聖作誠工然體非醇正臣恐<lb/>
此詩一傳天下風靡<hi>本傳</hi>囘紇各遣使入貢帝爲詩曰<lb/>
雪恥酬百王除凶報千古<hi>囘紇傳</hi>貞觀中作帝範十二<lb/>
篇以賜太子又帝制訓戒六篇以示諸王明君臣父子<lb/>
之義貞觀二年帝著金鑑述以示侍臣其畧曰任賢享<lb/>
天下之福<hi>唐史</hi>又以飛白書賜馬周曰鸞鳳冲霄假羽<lb/>
<pb n="KR3k0027_WYG_001-3b"/>
翼股肱之寄在忠力又賜蕭瑀詩曰疾風知勁草板蕩<lb/>
識忠臣<hi>本傳</hi>宣宗出金鏡書曰太宗所著也<hi>令狐綯傳</hi>
𤣥宗御製孝經序作三傑詩賜宋璟張説源乾曜<hi>本紀</hi>
德宗賦中和節詩<hi>戴叔倫傳</hi>文帝與柳公權聯句帝曰<lb/>
人皆苦炎熱我愛夏日長<hi>唐史</hi>賜裴度詩曰注想待元<lb/>
老識君恨不早<hi>本傳</hi>
　　　　偶句<lb/>
　　八卦不以文名　崆峒一碑可想陶唐之盛德<lb/>
<pb n="KR3k0027_WYG_001-4a"/>
　　書契不以字顯　岐陽石鼓可歌周宣之興運<lb/>
　　典謨之作堯舜自然之文也<lb/>
　　誓誥之書湯武自然之文也<lb/>
　　舜作五絃而歌南風之詩<lb/>
　　湯作盤銘而寓日新之戒<lb/>
　　羲卦一畫而文籍生伏羲何心於文也<lb/>
　　堯言一都而文章煥帝堯何心於文也<lb/>
　　不觀勑天之歌無以知帝舜欽哉之心<lb/>
<pb n="KR3k0027_WYG_001-4b"/>
　　不讀五子之歌無以知大禹懔乎之意<lb/>
　　庭草燕泥譏切臣下帝王之文恐不如是之侈也<lb/>
　　金花玉麟侈詠風物帝王之文亦不若是之巧也<lb/>
　　元首明良之歌帝舜所以勑羣臣也<lb/>
　　三風十愆之作成湯所以儆有位也<lb/>
　　　皇朝事實<lb/>
太祖帝微時自秦中歸道華山醉臥田間覺日出有句<lb/>
曰未離海底千山黑纔到中天萬國明<hi>事要</hi>建隆三年<lb/>
<pb n="KR3k0027_WYG_001-5a"/>
上自贊孔顔命宰臣兩制以下分撰餘贊<hi>長編</hi>太宗太<lb/>
平興國二年覆試進士自爲詩二章賜之八年上嘗作<lb/>
戒諭辭二付閣門一以戒京朝官受任於外者一以戒<lb/>
幕職州縣官端拱元年作東郊籍田詩賜近臣因曰國<lb/>
之上瑞惟豐年耳淳化二年蘇易簡續翰林志上嘉之<lb/>
賜詩二章紙尾批云詩意美卿居清華之地也時易簡<lb/>
居翰林眞宗景德四年賜近臣飲于中書上作瑞雪詩<lb/>
令羣臣和祥符二年上嘗作文武七條曰朕念漢制刺<lb/>
<pb n="KR3k0027_WYG_001-5b"/>
史以六條察吏武臣有諸葛亮士戒朕令叅求要道以<lb/>
儆勵羣臣又思先朝以儒行篇賜近臣今可以并賜一<lb/>
軸三年上曰朕居安慮危罔敢暇逸嘗著文自警置之<lb/>
坐右乃出廣廪食珎田夫吟念農歌自戒箴五年上作<lb/>
祥瑞論勤政論俗吏辨賜輔臣五年上作對照詩示輔<lb/>
臣有孜孜綏萬國不愧鬂邊絲之句五年上以崇儒術<lb/>
御製爲君難爲臣不易論二篇示王旦七年上作憫農<lb/>
歌又作十一經詩賜近臣和天禧元年上出正説十卷<lb/>
<pb n="KR3k0027_WYG_001-6a"/>
春秋要言三卷召輔臣至龍圖閣示之辛巳上出三惑<lb/>
歌并摹本以賜輔臣二年上作元良箴賜皇太子作稼<lb/>
穡倍登詩欹器戒酒二論示羣臣冬雪上作瑞雪詩賜<lb/>
輔臣仁宗景祐四年六月以御製神武秘畧賜邊臣凡<lb/>
三十篇分十卷仍自作序焉康定元年内出御撰洪範<lb/>
政監審樂要記風角集占以示輔臣<hi>並長編</hi>二年親製<lb/>
觀文鍳古圖記以示輔臣<hi>通略</hi>慶厯四年帝御邇英出<lb/>
危竿論述居高謹危之意頒示侍讀學士丁度等曰朕<lb/>
<pb n="KR3k0027_WYG_001-6b"/>
觀書之暇取臣僚上言及進對事目可施於政治者書<lb/>
以分賜卿等<hi>㑹要</hi>至和元年賜邊臣御製攻守圖<hi>長編</hi>
神宗治平四年司馬光初讀資治通鑑上親製序面賜<lb/>
光令候書成日寫入熈寜五年詔賜王韶御製攻守圖<lb/>
行軍環珠總要神武秘畧風角集占各一部元豐元年<lb/>
上每憤北敵倔强即景福殿庫取金帛爲兵費是年始<lb/>
更庫名製詩以揭之曰五季失圖玁狁孔熾藝祖造邦<lb/>
思有懲艾爰設内府期以募士曾孫保之敢忘厥志凡<lb/>
<pb n="KR3k0027_WYG_001-7a"/>
三十二庫後積羡贏又揭以詩曰每䖍夕惕心妄意遵<lb/>
遺業顧予不武姿何以成戎捷<hi>並長編</hi>高宗建炎二年<lb/>
五月上親書御製中和堂詩賜張浚曰願同越句踐焦<lb/>
思先吾身卒章曰髙風動君子屬意種蠡臣<hi>係年録</hi>紹<lb/>
興十四年上幸學謁先聖先師因御製文宣王贊曰大<lb/>
哉宣聖斯文在兹帝王之式古今之師志在春秋道由<lb/>
忠恕賢於堯舜日月其譽惟時載雍戢此武功肅昭威<lb/>
儀海宇聿崇其後又製七十二子贊並刋石置太學二<lb/>
<pb n="KR3k0027_WYG_001-7b"/>
十八年上曰朕中嘗闢一室名爲損齋屏去聲色玩好<lb/>
置經史古書其中朝夕燕坐於此亦嘗作記自警不謂<lb/>
外間亦聞之<hi>並聖政</hi>孝宗乾道六年御製用人論其畧<lb/>
云朕聞人君者以任使百官爲事者也百官者分其職<lb/>
而治其事者也故設是官必有是事任是事必有是人<lb/>
任得其宜則百職舉而庶事成失其宜則百職廢而庶<lb/>
事隳何則人才有能有不能固不可一概論也嘗觀古<lb/>
先哲王命人之際未嘗不廣獨智以照臨稽衆論而遴<lb/>
<pb n="KR3k0027_WYG_001-8a"/>
選以謂不如是則或遺其所長取其所短譬如用直木<lb/>
以爲輪曲木以爲桷鮮有克當其任者矣上作春賦其<lb/>
末云吾將觀登臺之熈熈包八荒而爲家穆然若東風<lb/>
之振槁洒然若膏雨之萌芽助生生之德無時不在又<lb/>
豈羡乎眩目之浮華已而舉觴襟懷照焉望飛雲之縹<lb/>
緲送歸鴻之蹁躚心遊乎造物之表寄妙用於無言作<lb/>
新春喜晴詩末聯云神京應未逺當繼沛中歌新秋雨<lb/>
過述懷詩末章云平生雄武心攬鏡朱顔在舉措常憂<lb/>
<pb n="KR3k0027_WYG_001-8b"/>
勤規模須廣大淳熈八年作原道辨其末云以佛修心<lb/>
以道養生以儒治世其惟聖人爲能同之作高宗聖政<lb/>
序曰繼自今進而得之諄諄之訓退而求諸渾渾之書<lb/>
率而行之庶幾於治乎寧宗嘉泰三年光宗皇帝御集<lb/>
閣曰寶謨<hi>聖政</hi>慶元三年詔諸路搜訪高宗皇帝御製<lb/>
并御筆<hi>並長編</hi>
　　　　偶句<lb/>
　　仁宗危竿之論述居高謹危之意<lb/>
<pb n="KR3k0027_WYG_001-9a"/>
　　高宗損齋之記述清心寡慾之説<lb/>
　　贊文宣贊兖國則有意於明道<lb/>
　　詩翰林詩祕閣則有意於崇儒<lb/>
　　登春臺之熈熈包八荒而爲家此高宗春賦之詞<lb/>
　　　實高宗中興之意也<lb/>
　　神京應不逺當繼沛中歌此孝宗新春喜晴之詩<lb/>
　　　實孝宗規模之志也<lb/>
　　華山日出之詩太祖之聖製也識者占其有興王<lb/>
<pb n="KR3k0027_WYG_001-9b"/>
　　　之象<lb/>
　　宫花臘雪之詩太宗之聖製也識者知其爲太平<lb/>
　　　之樂<lb/>
　　對照有詩勤政有論思致治也<lb/>
　　危竿有論欹器有論思保治也<lb/>
　　讀觀文鑒古圖時政著矣<lb/>
　　讀資治通鑑序治道彰矣<lb/>
　　憫農之歌庇民之述非欲裕民乎<lb/>
<pb n="KR3k0027_WYG_001-10a"/>
　　内藏之銘寛財之論非善節財乎<lb/>
　　崇儒有論尊儒術也　　心乎重農籍田有詩<lb/>
　　原道有辨崇道學也　　意在訓吏俗吏有辨<lb/>
　　眞宗保治之心見於欹器之一論<lb/>
　　仁宗厲精之志形於對照之一詩<lb/>
　　作元良箴作資善記帝範之賜有如此乎<lb/>
　　賜趙普詩賜楊億詩飛白之賜有如此乎<lb/>
　　　經傳格言<lb/>
<pb n="KR3k0027_WYG_001-10b"/>
觀乎天文以察時變觀乎人文以化成天下象曰山下有火<lb/>
賁<hi>易賁</hi>大人虎變其文炳也<hi>易革/</hi>風行水上渙<hi>易渙</hi>堯煥乎<lb/>
其有文章<hi>論語</hi>虞夏之書渾渾爾商書灝灝爾用書噩<lb/>
噩爾<hi>揚子</hi>倬彼雲漢爲章于天追琢其章金玉其相<lb/>
<hi>詩棫樸</hi>倬彼雲漢昭囘于天<hi>詩雲漢</hi>貞元中上方開文<lb/>
章昭囘之光下飾萬物天下之士爭執所長與時而奮<lb/>
粲然如繁星麗天而芒寒色正人望而敬者五行而已<lb/>
<hi>劉禹錫序柳文</hi>聖人之言炳若丹青<hi>揚子</hi>聖人矢口而<lb/>
<pb n="KR3k0027_WYG_001-11a"/>
成言肆筆而成書<hi>揚子</hi>經天緯地曰文<hi>周書諡法解</hi>奎主<lb/>
文章<hi>唐天文志</hi>　<hi>又乾德五年五星如連珠在降婁之次降</hi>
<hi>婁即奎婁也</hi>
　　　名臣奏議<lb/>
人主不必工於文陳次升上徽宗曰略墳典之大道好<lb/>
雕虫之小技競一韻之竒爭一字之巧者此腐儒之所<lb/>
爲而藴德行志功名者鄙之况帝王日有萬幾而盡心<lb/>
於草卉之間極意於煙霞之表將焉用之隋煬帝尤善<lb/>
<pb n="KR3k0027_WYG_001-11b"/>
於文不欲人出已右薛道衡被誣而死則曰復能作空<lb/>
梁落燕泥否王胄之誅則曰復能作庭草無人隨意緑<lb/>
否又曰設令朕與士大夫高選亦當爲天子梁武帝父<lb/>
子刻意於文學乃至隂陽卜筮騎射聲律草𨽻圍棋無<lb/>
不精妙又何補於治適足致亂耳何則既騁於此以爲<lb/>
智能矣則必恃此以驕慢天下故賢者由是解體而小<lb/>
人競學是以資嫵媚則向之所謂智能者翻爲亡身之<lb/>
具遺後世之憫笑者也<lb/>
<pb n="KR3k0027_WYG_001-12a"/>
　　　諸儒至論<lb/>
聖人文與天地並聖人之文與天地並綜以元氣之機<lb/>
軸斵以陰陽之斧斤濯以江漢之濤瀾掞以雲漢之黼<lb/>
黻日月雷霆崧衡岱華郊墟毓秀來往筆端舜之賡歌<lb/>
載在虞書纔数語耳太音希聲一唱三歎主上以文化<lb/>
天下其經天緯地固與造物者俱運於混茫之中<hi>吕東萊</hi>
古者製作感人故崆峒之碑漫滅脱漏十不存一後世<lb/>
猶想陶唐氏之遺風則競傳而寶之岐陽石鼔之歌寂<lb/>
<pb n="KR3k0027_WYG_001-12b"/>
寥簡短至不可考後世或以爲周宣王之作則形之歌<lb/>
詠極其揄揚豈不以聖人心聲之美或寓于此則人所<lb/>
歆羨不能自已<hi>陳止齋</hi>
君臣不徒賡和唐文宗賦詩栁公權聯句云薰風自南<lb/>
來殿閣生微凉東坡以爲有頌而無規遂再聯四句云<lb/>
一爲居所移苦樂永相忘願言均此施清蔭滿四方<hi>東</hi>
<hi>坡集</hi>
高祖之歌壯麗文中子曰大風安不忘危其霸心之所<lb/>
<pb n="KR3k0027_WYG_001-13a"/>
存乎美哉乎其言也漢之所以有天下而不能爲三代<lb/>
之王其以是夫然自千載以來人主之詞亦未有若是<lb/>
其壯麗而竒偉者矣<hi>朱文公</hi>
　　　主意<lb/>
聖人文同造化聖人之道與天地同其妙聖人之文與<lb/>
天地同其工方藴而爲道也醖藉乎仁義道德之㫖涵<lb/>
蓄乎禮義綱常之端古今治亂得失之原有以博其見<lb/>
萬物變化生成之藴有以㑹其思此如天地斂爲元氣<lb/>
<pb n="KR3k0027_WYG_001-13b"/>
渾淪磅礴而不可窺其祕也及發而爲文也布造化於<lb/>
紙上散陽和於筆端嫓墳襲經戛韶竊濩滿心而溢不<lb/>
足以費其精神肆筆而成不足以役其念慮此如天<lb/>
地之散爲風雲爲雨露爲日月河漢而不可掩也<lb/>
帝王無意於文天地斡造化之機緘故無意於文而文<lb/>
爲天下之巨麗帝王有胷中之天地故無意於文而文<lb/>
極天下之偉觀二者天下之至文也夫惟天下之至文<lb/>
不可以人力至也故天地得之爲天地之文帝王得之<lb/>
<pb n="KR3k0027_WYG_001-14a"/>
爲帝王之文而非夫一草木之竒一華實之美一章句<lb/>
之出一比興之發所能及也是故鼔之以陰陽之爐而<lb/>
造化之機轉戢之以甄陶之工而造化之機發天地<lb/>
之妙有不可掩者而後文生焉則天地之文豈有意於<lb/>
文乎陰陽造化之妙醖釀乎胸次之間草木華實之麗<lb/>
馳騁乎翰墨之外帝王之妙有不可掩者而後文生焉<lb/>
則帝王之文豈有意於文乎<lb/>
世尊聖人之文有典有則貽厥子孫人皆知其爲禹之<lb/>
<pb n="KR3k0027_WYG_001-14b"/>
典則也不知禹未嘗以典則名而後世稱爲典則聖謨<lb/>
洋洋嘉言孔彰人皆知爲湯之聖謨不知湯未嘗以聖<lb/>
謨名而後世稱爲聖謨大抵帝王之聖德發著於天下<lb/>
昭垂於後世内而修身齊家外而治國平天下皆吾盛<lb/>
德之所充所謂文者特餘事也詔言之出敏於風雨筆<lb/>
舌之布滔於波瀾况於文乎然天下後世愛聖人也深<lb/>
是以尊之如天地敬之如神明愛之如珠玉而聖人豈<lb/>
求重於天下哉<lb/>
<pb n="KR3k0027_WYG_001-15a"/>
　　　　偶句<lb/>
　　觀帝王之文當以君師天下論不當以經生學士<lb/>
　　　論<lb/>
　　讀帝王之文當以化成天下論不當以一能一技<lb/>
　　　論<lb/>
　　詞章未興道術未裂而人君所以言者皆其心<lb/>
　　詩歌既作文辭益顯而人君存之心者異於言<lb/>
　　　警段<lb/>
<pb n="KR3k0027_WYG_001-15b"/>
帝王與學士異觀聖人之文當以君師論不當以經生<lb/>
學士論當以化成天下論不當以文人才士論粤自伏<lb/>
羲氏畫八卦以推陰陽之變類事物之情造書契以代<lb/>
結繩之政革洪荒之俗文字蓋始於此而八卦不以文<lb/>
名書契不以字顯自是堯舜之所以帝禹湯文武之所<lb/>
以王其煥有之章載賡之歌文敷四海文治天下與夫<lb/>
渾渾之謨倬然之章無非經緯天地軌範帝王非徒爲<lb/>
文而已也後世之君類無高明之見而競事乎翰墨之<lb/>
<pb n="KR3k0027_WYG_001-16a"/>
間工詩史工𨽻書彼其極模倣以求工嚴程度以求巧<lb/>
而正心誠意治國平天下之學也墜於文墨中矣不知<lb/>
所以作之君作之師與觀人文以化成天下者果安在<lb/>
哉<lb/>
觀天地則見聖人製作聖人能事也亦當自其本焉求<lb/>
之日星之煥爛雲漢之昭囘天之文也即其高明者形<lb/>
見乎草木之敷茂山川之流峙地之文也即其博厚者<lb/>
發露乎天下自然之文孰有加於此哉欲觀聖人者觀<lb/>
<pb n="KR3k0027_WYG_001-16b"/>
諸天地可也<lb/>
因文以見心學論傳道之正統易得傳心之正學難皇<lb/>
墳帝典示爲軌範聖經賢傳載在簡編達則功業見諸<lb/>
一時窮則言語垂於後世於是而頌述之焉於是而讚<lb/>
美之焉於是而爲贊爲序以發揮之焉此則人主論傳<lb/>
道之正統然也神交千載密勿宸衷寤寐古人研深睿<lb/>
哲以昔之事業爲今之設施以昔之言語爲今之教條<lb/>
由是而謹思之焉由是而篤行之焉由是而同條共貫<lb/>
<pb n="KR3k0027_WYG_001-17a"/>
焉此又得心傳之正學豈止爲贊爲序徒見諸文而已<lb/>
　　　　偶句<lb/>
　　簡易之訓範圍兩儀　雲漢昭囘　皇文煥發<lb/>
　　昭囘之光下飾萬物　日星炳耀　奎畫鼎新<lb/>
　　執中一語文簡意存<lb/>
　　賡歌数言辭嚴禮盡<lb/>
　　綜以元氣之機軸斵以陰陽之斧斤<lb/>
　　濯以江海之濤瀾掞以雲漢之黼黻<lb/>
<pb n="KR3k0027_WYG_001-17b"/>
　　仰觀之天星辰之璀璨河漢之彪炳也<lb/>
　　俯察之地草木之蒙茸江河之流折也<lb/>
　　　事證<lb/>
古者文以載道夫伏羲之八卦非八卦也蓋天地之機<lb/>
緘陰陽之藴奥胥此焉出大禹之九疇非九疇也蓋彛<lb/>
倫之本原皇極之㫖要於此乎見<lb/>
湯武心學所形日日新又日新成湯盤銘之語也而湯<lb/>
之進德者不獨在銘盤之時敬勝怠義勝欲武王銘几<lb/>
<pb n="KR3k0027_WYG_001-18a"/>
之辭也而武王之飭躬者不獨在銘几之際蓋自古人<lb/>
君寓戒於心畫者非難而致謹於心學者爲難盤銘在<lb/>
前澡滌必見湯固不敢玩視矣然湯之自警豈外是而<lb/>
少怠乎几銘在目坐作必觀武王固不敢忽視矣然武<lb/>
王之自戒豈外是而少弛乎故制心以禮湯有胷中之<lb/>
盤銘五事敬用武王有胷中之几銘此論古今帝王之<lb/>
學者所當深致辨也<lb/>
高帝太宗之文高帝崛起田間一劍入關顛嬴蹶項豈<lb/>
<pb n="KR3k0027_WYG_001-18b"/>
嘗玩文墨者一旦過故鄉而感慨撫風雲以興歌固皆<lb/>
由衷而出然以英雄之資而無道德涵養之素故形於<lb/>
文辭者止惟猛士之思太宗雖風洒露沐之際鋭情經<lb/>
史淵源所自若不止於未技者一旦爲飛白之書取股<lb/>
肱忠烈之語此意猶近古然惜乎以彌綸經緯之學尚<lb/>
累於毫楮之末而眷眷不忘者惟蘭亭之是慕<lb/>
歴代諸君之文漢自高帝大風之歌作已非古人氣象<lb/>
而武帝之文至使相如視草而始規規於文字間矣下<lb/>
<pb n="KR3k0027_WYG_001-19a"/>
至光武萬國之賜已求工於一札十行之間而曹孟德<lb/>
月明星稀烏鵲南飛之句雖琤琤掛牙頰而道益離矣<lb/>
逮江左之君爭以雕章繪句爲一時夸至與臣下爭能<lb/>
而隋人空梁落燕泥之句已不能首肯於一文士則他<lb/>
可知矣降及唐太宗帝範之作宫體之詩語文則有餘<lb/>
於道未足也<lb/>
祖宗文本於學我國家奎星應治文風振古列聖相承<lb/>
文墨是娱天葩睿藻崢嶸於文府之祕瓊章寶字輝煌<lb/>
<pb n="KR3k0027_WYG_001-19b"/>
於傑閣之嚴猗歟休哉愚嘗拜觀真宗之聖製也進士<lb/>
有詩崇儒有論所以振文教之隆龍圖有贊太清有記<lb/>
所以示圖籍之尊歌寫念農吟咏貴食所以重邦本之<lb/>
貴然真宗之文非專於文也觀其與王元之論文而極<lb/>
論王者之文且謂雕纎之言豈足軫念則知我真宗之<lb/>
所製無非學之所充歟又嘗拜觀孝宗之聖製喜晴託<lb/>
詠秋雨述懐所以述規恢之志詩播冷泉吟寫郊禮所<lb/>
以述孝敬之念用人著論祕閣著詩所以表敬臣之心<lb/>
<pb n="KR3k0027_WYG_001-20a"/>
然孝宗之文非泥於文也觀其序高宗之聖政曰進而<lb/>
得之諄諄之訓退而求之渾渾之書則知孝宗之所製<lb/>
無非學之所積歟不特真宗孝宗爲然也作文宣贊作<lb/>
兖國贊重聖道也賜趙普詩賜楊億詩眷大臣也非藝<lb/>
祖太宗之製乎著危竿論著監古記謹保治也草親征<lb/>
詔草討賊命志中興也非仁宗高宗之製乎儲之書林<lb/>
鬼神呵䕶布之天下臣民傳誦如圖書肇於河洛而疇<lb/>
卦演其奥也如雲漢麗於層霄而萬物覩其光也<lb/>
<pb n="KR3k0027_WYG_001-20b"/>
祖宗聖製所藏龍圖天章太宗真宗聖製之所藏也寶<lb/>
文顯謨仁宗英宗神宗聖製之所藏也徽猷敷文煥章<lb/>
華文則又哲宗徽宗髙宗孝宗聖製之所藏也<lb/>
祖宗重學以人國朝盛時作欹器論以示宰相者真宗<lb/>
也而决用寇凖之策力排陳王之議則所以保全君子<lb/>
者何如哉製鑒古圖以示輔臣者仁宗也而盡去夷簡<lb/>
之黨悉用韓范之徒則所以保全君子者何如哉太宗<lb/>
筆法諸生固未及拭目也然幸國學謁先聖何嘗有厭<lb/>
<pb n="KR3k0027_WYG_001-21a"/>
薄學校之心乎仁宗飛白六館固未及拜賜也然葺講<lb/>
殿益生員何嘗有厭薄學校之心乎<lb/>
　　　時政<lb/>
皇上以心㑹道皇上聖學日新以心㑹道篤生令德玉<lb/>
裕川冲大寶親承將及三紀嗜欲寡而識度𢎞閲歴多<lb/>
而涵養熟悟先聖之格言褒先哲之遺訓㫖酒有箴緝<lb/>
熈有記訓廉恤刑有詔沉潛理奥統壹聖真親承精一<lb/>
之傳仰接帝王之軌道之元氣固已㑹於心矣<lb/>
<pb n="KR3k0027_WYG_001-21b"/>
訓廉恤刑之銘恤刑有詔炳于奎文我高宗欽恤之盛<lb/>
心也伏讀至此則知中興之氣象可覘厲廉有詔刻之<lb/>
都省我高宗戢貪之美意也莊誦至此則知中興之根<lb/>
本愈固執事鋪張高宗百年之盛典對揚主上往日之<lb/>
兩銘猗歟盛哉主上之心高廟之心也高廟以此心而<lb/>
感召中興之氣象培植中興之根本皇上推是心以往<lb/>
寜不再光中興之業乎曰訓廉曰恤刑我高宗迭施於<lb/>
三十年之中而根本氣象愈久而愈凝今欲使氣象如<lb/>
<pb n="KR3k0027_WYG_001-22a"/>
紹興根本如紹興則今日士大夫亦如紹興諸賢可也<lb/>
　　　結尾<lb/>
觀天地見聖人聖人之文猶天地元氣渾淪磅礴於宇<lb/>
宙之間發而爲文滿心而溢不足費其精神肆筆而成<lb/>
不足役其智慮呈露發越有不可得而遏者此猶元氣<lb/>
之散爲風雲爲日星爲河漢之萬象也是故論聖人之<lb/>
文當以天地論而不當以經生學士論當以正學論不<lb/>
當以一藝一技論也故曰觀天地則見聖人<lb/>
<pb n="KR3k0027_WYG_001-22b"/>
君臣賡歌之盛皇上俯降奎文昭示雲漢敬天有圖則<lb/>
欽若寓焉㫖酒有箴則檢制嚴焉自餘形於篇詠者未<lb/>
易殫述而侍臣賡和咸星拱以附斗極之光者而君臣<lb/>
同德乃能昭美意於篇章憂勤至深乃能寓警戒於歌<lb/>
詠故或者謂成王無唱雖愈於太宗而終不若帝庸作<lb/>
歌爲能盡君道也漢臣無和雖愈於公權而終不若拜<lb/>
手而言爲能盡臣道也今日上唱下和相得益彰而虞<lb/>
廷賡載之美何幸身親見之<lb/>
<pb n="KR3k0027_WYG_001-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0027_WYG_001-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書會元截江網卷一<lb/>
</p>
<p>
</p>
  </div>
</body>
</text>
</TEI>
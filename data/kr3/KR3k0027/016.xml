<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書㑹元截江網卷十六</head> <lb/>
    <p>
<pb n="KR3k0027_WYG_016-1a"/>
欽定四庫全書<lb/>
　羣書㑹元截江網卷十六<lb/>
　　兵法<lb/>
　　　歴代事實<lb/>
神農兵法一篇　黄帝十六篇圖三卷風后十三篇圖<lb/>
二卷力牧十二篇<hi>前漢藝文志</hi>趙括長平之敗<hi>見将帥</hi>
<hi>門</hi>漢張良韓信序次兵法删取要用定著三十五家諸<lb/>
吕用事而盗取之武帝時軍政楊僕捃摭遺逸紀奏兵<lb/>
<pb n="KR3k0027_WYG_016-1b"/>
錄猶未能備至于孝成命任宏論兵書為四種<hi>前藝文</hi>
<hi>志</hi>張良嘗逰下邳圯上夜半老父出書一編曰讀是可<lb/>
為王者師後十三年孺子見我濟北榖城山下黄石即<lb/>
我旦日視其書乃太公兵法<hi>本傳</hi>良數以太公兵法説<lb/>
沛公常用其策為他人言皆不省良曰沛公殆天授<hi>同</hi>
<hi>上</hi>漢王遣韓信擊趙乃使萬人先行出背水陣大破趙<lb/>
軍諸将因問信曰兵法右背山林前左水澤今者将軍<lb/>
反之竟以此勝何也信曰此在兵法頋諸君勿察耳兵<lb/>
<pb n="KR3k0027_WYG_016-2a"/>
法不曰陷之死地而後生投之亡地而後存乎<hi>同上</hi>霍<lb/>
去病武帝嘗欲教以孫吴兵法對曰頋方畧何如耳不<lb/>
至學古兵法<hi>同上</hi>李陵征匈奴戰敗班師為單于所逐<lb/>
及於大澤匈奴於上風縦火陵亦先放火燒斷葭葦用<lb/>
絶火勢<hi>通典</hi>趙充國少好将帥之節而學兵法通知四<lb/>
夷事<hi>本傳</hi>
東漢光武吴漢討公孫述乃進軍攻廣都拔之漢乗利<lb/>
遂自将步騎二萬進逼成都阻江北為營作浮橋使副<lb/>
<pb n="KR3k0027_WYG_016-2b"/>
将劉尚将萬餘人屯於江南相去二十餘里帝聞大驚<lb/>
使責漢曰公既輕敵深入又與尚别營賊若出兵綴公<lb/>
而以大衆攻尚尚破公即敗矣急引兵還廣都後漢遂<lb/>
銜枚引兵與尚合軍遂大敗之<hi>本傳</hi>
蜀先主東下伐呉魏文帝聞備栅連營七百餘里曰豈有七<lb/>
百里營可以拒敵者乎包原隰險阻而為軍者為敵所擒此<lb/>
兵忌緩急不相救一軍潰則衆必恐矣後數日果有備敗書<lb/>
至諸葛亮兵法曰山林之戰不仰其高水上之戰不逆其<lb/>
<pb n="KR3k0027_WYG_016-3a"/>
流草上之戰不渉其深平地之戰不逆其虚此兵之利<lb/>
也故戰闘之利惟氣與形也<hi>通典</hi>亮至南中所在戰㨗<lb/>
聞孟獲者為夷漢所服募生致之既而使觀於營陣之<lb/>
間問曰此軍何如獲曰向者不知虚實故敗今蒙賜顧<lb/>
㸔陣若祗如此即定易勝矣亮縱使更戰七縱七擒而<lb/>
亮猶遣獲獲止不去曰公天威也南人不復反矣<hi>本傳</hi>馬<lb/>
謖才器過人好論軍計諸葛亮深加器重先主臨斃謂<lb/>
亮曰馬謖言過其實不可重用亮猶不以為然以謖為<lb/>
<pb n="KR3k0027_WYG_016-3b"/>
參軍每引見談論自晝達夜亮討雍闓等馬謖迎之曰<lb/>
用兵之道攻心為上攻城為下心戰為上兵戰為下願<lb/>
公服其心而已亮納其言及出軍祁山亮不用舊将魏<lb/>
延吴懿等為先鋒而以謖督諸軍在前與張郃戰于街<lb/>
亭謖違亮莭度大敗亮還漢中收謖下獄殺之<hi>同上</hi>
梁将王僧辨陳覇先之敗侯景也曜軍於張公洲髙旗<lb/>
巨艦遏江蔽日景登石頭城而觀之不悦曰彼軍士有<lb/>
如堤之氣不可易也因率鐵騎萬人聲皷而進覇先曰<lb/>
<pb n="KR3k0027_WYG_016-4a"/>
善用兵者如常山之蛇首尾相應賊驚送死宜分其勢<lb/>
僧辨然之乃以强弩攻其前輕騎蹂其後大兵徑衝其<lb/>
中景遂大潰<hi>通典</hi>
唐馬燧歎曰方天下有事大丈夫當以功濟四海更學<lb/>
兵書戰䇿<hi>本傳</hi>張廵守睢陽大小四百戰其用兵未嘗<lb/>
依古法勒大将教戰各出其意或問之荅曰古者人<lb/>
情厚朴故軍有左右前後大将居中三軍望之以齊進<lb/>
退今胡人務馳突雲合鳥散變態百出故吾止使兵識<lb/>
<pb n="KR3k0027_WYG_016-4b"/>
将将識士情上下相習人自為戰耳<hi>本傳</hi>房琯河橋<lb/>
之敗<hi>見步騎門</hi>
　　　偶句<lb/>
　　　　學萬人敵遂雄諸侯<lb/>
　　　　授一編書克佐大業<lb/>
　　　　山濤論兵暗合孫吴<lb/>
　　　　畢誠言兵稱為頗牧<lb/>
　　　　張良運籌决勝而出於太公之遺書<lb/>
<pb n="KR3k0027_WYG_016-5a"/>
　　　　韓信戰勝攻取而出於孫吴之遺法<lb/>
　　　　至長平而後知兵書坐讀之兵書不足用<lb/>
　　　　至街亭而後知軍計坐論之軍計不足信<lb/>
　　　　投之死地而後生此兵法也惟韓淮隂能用<lb/>
　　　　　之<lb/>
　　　　先為不可勝以待勝此兵法也惟趙充國能<lb/>
　　　　　用之<lb/>
　　　　孫臏設伏以勝龎涓至王恢用之則罔功矣<lb/>
<pb n="KR3k0027_WYG_016-5b"/>
　　　　趙奢疾走以破秦軍至曹操用之則自斃矣<lb/>
　　　　充國之緩先零兵法所謂窮寇勿迫也而太<lb/>
　　　　　宗之擒薛仁杲必有以乘其窮<lb/>
　　　　曹操之勝張繡兵法所謂歸師勿遏也而盛<lb/>
　　　　　彦師之擒李密必有以遏其歸<lb/>
　　　　陶侃雖用兵而常得法外意<lb/>
　　　　去病不學法而顧方畧如何<lb/>
　　　皇朝事實<lb/>
<pb n="KR3k0027_WYG_016-6a"/>
太祖建隆元年上問趙普以揚州事宜普曰李重進無<lb/>
諸葛亮之恩信有袁本初之强梁計謀不用外絶援内<lb/>
乏資糧急攻亦取緩攻亦取兵法尚速不如速取之<lb/>
太宗至道二年夏州延州行營言両路合勢破賊於烏<lb/>
白池賊首李繼遷遁去上初以方畧授諸将先閲兵於<lb/>
崇攻殿列陣為攻擊之状刺射之節且令多設强弩及<lb/>
遇賊布陣萬弩齊發賊無所施其技矢才一發賊皆散<lb/>
走　仁宗嘉祐六年大理寺丞郭固編校御閣所藏兵<lb/>
<pb n="KR3k0027_WYG_016-6b"/>
書先是置官編校書籍而兵書與天文為秘書而不預<lb/>
大臣或言固知兵法即以命之然兵書殘缺者多不能<lb/>
徧補也　英宗治平四年詔六宅副使郭固為内藏庫<lb/>
副使陞一任固嘉祐六年四月奉詔徧修兵書於秘閣<lb/>
至是書成故有是命　神宗熈寧三年上曰今兵無紀<lb/>
律有紀律則足以勝敵矣安石曰紀律所以自治筭數<lb/>
所以勝敵故兵法曰多筭勝少筭不勝况於無筭乎今<lb/>
非但無紀律尤患無筭數　五年詔賜王韶御制攻守<lb/>
<pb n="KR3k0027_WYG_016-7a"/>
圖行軍環珠武畧總要神武祕畧風角集占四路戰守約<lb/>
束各一部仍令秦鳳路經畧使抄錄　六年上謂輔臣<lb/>
曰李靖團力之法以三人得意者為隊長已令李浩試<lb/>
之懿治二州疑亦可行王安石等曰三代至於漢魏皆<lb/>
以五人為伍至如三人若一人戰死押官執刀在後即<lb/>
斬二人恐不可　七年上與輔臣論戰陣之法因曰兵<lb/>
㓙事也主殺尚右而陽多者勝如髙者可以勝下長者<lb/>
可以勝短是也内出攻守圖二十五部賜河北又出敵<lb/>
<pb n="KR3k0027_WYG_016-7b"/>
樓様送軍器監頒降修製<hi>並長編</hi>　髙宗紹興二十六<lb/>
年吴璘領御前諸軍都統制判興州璘嘗著書號兵要<lb/>
大畧謂金人有四長我有四短當反我之短以制彼之<lb/>
長至於陣法則有圖而無書焉<hi>聖政</hi>紹興九年胡世将<lb/>
嘗問吴玠所以勝者於其弟璘璘曰彼令酷而下必死<lb/>
先兄每與之戰非終日不决大抵舉中國所長而用之<lb/>
耳葢中國弓矢勁利彼士卒堅耐吾嘗以長技洞重甲<lb/>
於數百步外又選㨿便利出鋭卒以更撓之使不得休<lb/>
<pb n="KR3k0027_WYG_016-8a"/>
彼雖堅耐亦不能無弛此待之之要也<hi>小厯</hi>璘嘗自著<lb/>
書曰兵要大畧謂金人有四長我有四短當反我之短<lb/>
以制彼之長盖彼之所長曰騎兵曰堅耐曰甲重曰弓<lb/>
矢吾嘗集漢畨所長而兼用之故制其騎則有分隊之<lb/>
法制其堅忍則有更休迭戰之法制其甲曰勁弩制其<lb/>
弓矢曰以逺尅近以强制弱其説甚備至於陣法有圖而<lb/>
無書焉<hi>同上</hi>
　　　偶句<lb/>
<pb n="KR3k0027_WYG_016-8b"/>
　　　　命郭固以編兵書者嘉祐之六年也<lb/>
　　　　召顧臨以問兵法者熙寧之四年也<lb/>
　　　　隂符之覧太宗雖言其詭詐之不可用<lb/>
　　　　祕畧之賜神宗亦言其戰攻之不可無<lb/>
　　　　韓琦作陣傚古兵法則契丹不能侵<lb/>
　　　　吴玠用兵皆本孫吴則强寇不能犯<lb/>
　　　　王徳用長於兵而不學孫吴兵法<lb/>
　　　　范忠宣熟於兵而未嘗學古兵法<lb/>
<pb n="KR3k0027_WYG_016-9a"/>
　　　　以竒為正以正為竒神宗之言也<lb/>
　　　　多筭者勝少筭者敗安石之言也<lb/>
　　　七書撮要<lb/>
孫子十三篇始計一作戰二謀攻三軍形四兵勢五虚<lb/>
實六軍争七九變八行軍九地形十九地十一火攻十<lb/>
二用間十三<lb/>
孫子曰兵者國之大事死生之地存亡之道不可不察<lb/>
也故經之以五事校之以計而索其情一曰道二曰天<lb/>
<pb n="KR3k0027_WYG_016-9b"/>
三曰地四曰将五曰法道者令民與上同意可與之死<lb/>
可與之生而不畏危也天者隂陽寒暑時制也地者逺<lb/>
近險易廣狹死生也将者智信仁勇嚴也法者典制官<lb/>
道主用也凡此五者将莫不聞知之者必勝不知者不<lb/>
勝不知者不勝故校之以計而索其情兵者詭道也故<lb/>
能而示之不能用而示之不用近而示之逺逺而示之<lb/>
近利而誘之亂而取之實而備之强而避之怒而撓之<lb/>
卑而驕之佚而勞之親而離之攻其無備出其不意此<lb/>
<pb n="KR3k0027_WYG_016-10a"/>
兵家之勝不可先傳也夫未戰而廟筭勝者得筭多也<lb/>
未戰而廟筭不勝者得筭少也多筭勝少筭不勝而况<lb/>
於無筭乎吾以此觀之勝負見矣<hi>始計篇</hi>　凡用兵之<lb/>
法馳車千駟革車千乘帶甲十萬千里饋粮内外之費<lb/>
賔客之用膠漆之材車甲之奉日費千金然後十萬之<lb/>
師舉矣故兵聞拙速未覩巧之乆也善用兵者役不再<lb/>
籍粮不三載取用於國因粮於敵故軍食可足也　兵<lb/>
貴勝不貴乆故知兵之将民之司命國家安危之主也<lb/>
<pb n="KR3k0027_WYG_016-10b"/>
<hi>作戰篇</hi>　百戰百勝非善之善者也不戰而屈人之兵<lb/>
善之善者也故上兵伐謀其次伐交其次伐兵其下攻<lb/>
城　用兵之法十則圍之五則攻之倍則分之敵則能<lb/>
戰之少則能逃之不若則能避之故曰知彼知己百戰<lb/>
不殆不知彼而知己一勝一負不知彼不知己每戰必<lb/>
敗<hi>謀攻篇</hi>
孫子曰昔之善戰者先為不可勝以待敵之可勝不可<lb/>
勝在己可勝在敵故善戰者能為不可勝不能使敵之<lb/>
<pb n="KR3k0027_WYG_016-11a"/>
必可勝故曰勝可知見或形也而不可為敵有備故也<lb/>
善守者藏於九地之下善攻者動於九天之上<hi>軍形篇</hi>
凡戰者以正合以竒勝故善出竒者無窮如天地不竭<lb/>
如江海終而復始日月是也死而更生四時是也<hi>兵勢篇</hi>
孫子曰凡先處戰地而待敵者佚後處戰地而趨戰者<lb/>
勞故善戰者致人而不致於人能使敵人自至者利之<lb/>
也能使敵人不得至者害之也故我欲戰敵雖髙壘深<lb/>
溝不得不與我戰者攻其所必救也我不欲戰雖畫地<lb/>
<pb n="KR3k0027_WYG_016-11b"/>
而守之敵不得與我戰者乖其所之也<hi>虚實篇</hi>
孫子曰軍無輜重則亡無粮食則亡無委積則亡故不<lb/>
知諸侯之謀者不能豫交不知山林險阻沮澤之形者<lb/>
不能行軍不用郷𨗳者不能得地利故兵以詐立以利<lb/>
動以分合為變者也　無邀正正之旗勿擊堂堂之陣<lb/>
此治變者也故用兵之法髙陵勿向背丘勿逆佯北勿<lb/>
從鋭卒勿攻餌兵勿食歸師勿遏圍師勿闕窮寇勿廹<lb/>
此用兵之法也<hi>軍争篇</hi>用兵之法無恃其不來恃吾有<lb/>
<pb n="KR3k0027_WYG_016-12a"/>
以待之無恃其不攻恃吾有所不可攻也<hi>九變篇</hi>辭卑而<lb/>
益備者進也辭强而從駈者退也輕車先出居其側者<lb/>
陳也無約而請和者謀也奔走而陳兵者期也半進半<lb/>
退者誘也<hi>行軍篇</hi>
孫子曰進不求名退不避罪惟民是保而利於主國之<lb/>
寶也視卒如嬰兒故可與之赴深谿視卒如愛子故可<lb/>
與之俱死愛而不能令厚而不能使亂而不能治譬如<lb/>
驕子不可用也<hi>地形篇</hi>
<pb n="KR3k0027_WYG_016-12b"/>
孫子曰諸侯自戰其地者為散地入人之地而不深者<lb/>
為輕地我得亦利彼得亦利者為争地我可以徃彼可<lb/>
以來者為交地諸侯之地三屬先至而得天下之衆者<lb/>
為衢地入人之地深背城邑多者為重地山林險阻沮<lb/>
澤凡難行之道者為圯地所由入者隘所從歸者迂彼<lb/>
寡可以擊吾之衆者為危地疾戰則存不疾戰則亡者<lb/>
為死地　故善用兵者譬如常山之蛇也卒然擊其<lb/>
首則尾至擊其尾則首至擊其中則首尾俱至　　是故<lb/>
<pb n="KR3k0027_WYG_016-13a"/>
始如處女敵人開戸後如脱兎敵不及拒<hi>九地篇</hi>
孫子曰凡興師十萬出征千里百姓之費公家之奉日<lb/>
費千金内外騷動怠於道路不得操事者七十萬家相<lb/>
守數年以争一日之勝而愛爵祿百金不知敵之情者<lb/>
不仁之至也<hi>用間篇</hi>
吴子六篇吴子曰昔之圖國家者必先教百姓而親萬<lb/>
民有四不和不和於國不可以出軍不和於軍不可以<lb/>
出陳不和於陳不可以進戰不和於戰不可以决勝是<lb/>
<pb n="KR3k0027_WYG_016-13b"/>
以有道之主将用其民先和而造大事不敢信其私謀<lb/>
必告其祖廟啓於元龜參之天時吉乃後舉民知軍之<lb/>
愛其命惜其死若此之至而與之臨難則士以進死為<lb/>
榮退生為辱矣　凡兵之所起者有五一曰争名二曰<lb/>
争利三曰積惡四曰内亂五曰因饑其名又有五一曰<lb/>
義兵二曰强兵三曰剛兵四曰暴兵五曰逆兵禁暴救<lb/>
亂曰義恃衆以伐曰强因怒興師曰剛棄禮貪利曰暴<lb/>
國亂人疲舉事動衆曰逆五者之數各有其道義必以<lb/>
<pb n="KR3k0027_WYG_016-14a"/>
禮服强必以謙服剛必以辭服暴必以詐服逆必以權<lb/>
服<lb/>
武侯嘗謀事羣臣莫能及罷朝而有喜色起進曰昔楚<lb/>
荘王嘗謀事羣臣莫能及罷朝而有憂色曰寡人聞<lb/>
之世不絶聖國不乏賢能得其師者王能得其友者霸<lb/>
今寡人不才而羣臣莫及者楚國其殆矣此楚王之所<lb/>
憂而君説之臣竊懼矣於是武侯有慙色<hi>圖國篇</hi>
吴子曰凡兵戰之塲丘屍之地必死則生幸生則死其<lb/>
<pb n="KR3k0027_WYG_016-14b"/>
善将者如坐漏船之中伏燒屋之下使智者不及謀勇<lb/>
者不及怒受敵可也故曰用兵之害猶豫最大三軍之<lb/>
灾生於狐疑<hi>治兵篇</hi>
司馬法得百三十篇今所存者五篇一曰仁本二曰天<lb/>
子之義三曰定爵四曰嚴位五曰用衆<hi>前藝文志</hi>古者<lb/>
以仁為本以義治之之謂正正不獲已則權權出於戰<lb/>
不出於害人是故殺人安人殺之可也攻其國愛其民<lb/>
攻之可也以戰止戰雖戰可也故國雖大好戰必亡天<lb/>
<pb n="KR3k0027_WYG_016-15a"/>
下雖安忘戰必危天下既平天子大愷春蒐秋獮諸侯<lb/>
春振旅秋治兵所以不忘戰也古者逐奔不過百歩縱<lb/>
緩不過三舍是以明其禮也不窮不能而哀憐傷病是<lb/>
以明其仁也成列而鼔是以明其信也争義不争利是<lb/>
以明其義也<hi>仁本篇</hi>國客不入軍軍客不入國軍客入<lb/>
國則民徳廢國客入軍則民徳弱古者賢王明民之徳<lb/>
盡民之善故無廢徳無簡民賞無所生罰無所試有虞<lb/>
氏不賞不罰而民可用至徳也夏賞而不罰至教也殷<lb/>
<pb n="KR3k0027_WYG_016-15b"/>
罰而不賞至威也周以賞罰徳衰也賞不踰時欲民速<lb/>
得為善之利也罰不遷列欲民速覩為不善之害也<hi>天子</hi>
<hi>之義篇</hi>
唐太宗李衛公問對靖曰兵法自黄帝以來先正而後<lb/>
竒先仁義而後權譎　周之始興太公實繕其法始於<lb/>
岐都以建井畆戎車三百輌虎賁三百人以立車制六<lb/>
歩七歩六伐七伐以教戰法陳師牧野太公以百夫致<lb/>
師以成武功周司馬法本太公者也<lb/>
<pb n="KR3k0027_WYG_016-16a"/>
太宗曰張良韓信之次兵法今失其傳何也靖曰張良<lb/>
學太公六韜三畧是也韓信學穰苴孫武是也然大體<lb/>
不出三門四種而已太宗曰何謂三門靖曰按太公謀<lb/>
八十一篇所謂隂謀不可以言窮太公言七十一篇不<lb/>
可以兵窮太公兵八十五篇不可以財窮此三門也太<lb/>
宗曰何謂四種靖曰漢任宏所論是也兵家者流謀為<lb/>
一種形勢為一種及隂陽技巧為二種此四種也<lb/>
太宗曰蕃兵惟勁馬奔衝此竒兵歟漢兵惟强弩掎角<lb/>
<pb n="KR3k0027_WYG_016-16b"/>
此正兵歟靖曰蕃長於馬馬利乎速闘漢長於弩弩利<lb/>
乎緩戰<lb/>
太宗曰以誘待昧以静待躁以重待輕以嚴待懈以治<lb/>
待亂以守待攻反是則力有所不逮<lb/>
太宗曰朕觀千章萬句不出乎多方以誤之一句而已<lb/>
靖良乆曰誠如聖語大凡用兵若敵人不誤則我師安<lb/>
能克哉譬如奕棋両敵均焉一著或失竟莫能救是古<lb/>
今勝敗率由一誤而已况多失者乎<lb/>
<pb n="KR3k0027_WYG_016-17a"/>
太宗曰古者出師命将齋三日授之以鉞曰從此至天<lb/>
将軍制之又授之以斧曰從此至地将軍制之又推其<lb/>
轂曰進退惟時既行軍中但聞将軍之令不聞君命朕<lb/>
謂此禮乆廢今欲與卿參定遣将之儀如何靖曰臣切<lb/>
謂聖人制作致齋於廟者所以假威於神也授斧鉞又<lb/>
推其轂者所以委寄以權也今陛下每有出師必與公<lb/>
卿議諭告廟而後遣此則邀以神至矣每有任将必使<lb/>
之便宜從事此則假以權重矣何異於致齋推轂邪盡<lb/>
<pb n="KR3k0027_WYG_016-17b"/>
合古禮其義同焉不須參定上曰善乃命近臣書此二<lb/>
事為後世法<lb/>
太宗曰卿嘗言天官時日明将不法闇者居之廢亦宜<lb/>
然靖曰昔紂以甲子日亡武王以甲子日興天官時日<lb/>
甲子一也殷亂周治興亡異焉又宋武帝以徃亡日起<lb/>
兵軍吏以為不可帝曰我徃彼亡果克之由此言之可<lb/>
廢明矣<lb/>
尉繚子二十四篇凢兵有以道勝有以威勝有以力勝<lb/>
<pb n="KR3k0027_WYG_016-18a"/>
講武料敵使敵之氣失而師散雖形全而不為之用此<lb/>
道勝也審法制明賞罰便器用使民有必戰之心此威<lb/>
勝也破軍殺将乘間發機潰衆奪地成功乃返此力勝<lb/>
也<hi>戰威篇</hi>将軍受君命必先謀於廟行令於廷君身以<lb/>
斧鉞授将曰左右中軍皆有分職若踰分而上請者死<lb/>
軍無二令二令者誅留令者誅失令者誅将軍乃告曰<lb/>
出國門之外期日中設營表置轅門期之如過時則坐<lb/>
法将軍入營即閉門清道有敢行者誅有敢髙言者誅<lb/>
<pb n="KR3k0027_WYG_016-18b"/>
有敢不從令者誅<hi>将令篇</hi>
黄石公三畧軍誡曰柔能制剛弱能制强柔者徳也剛<lb/>
者賊也弱者徳之所助强者怨之所攻　能柔能剛其<lb/>
國彌光能弱能强其國彌彰純柔純弱其國必削純剛<lb/>
純强其國必亡　夫所謂士者英雄也故曰羅其英雄<lb/>
則敵國窮英雄者國之幹庶民者國之本得其幹収其<lb/>
本則政行而無怨夫用兵之要在崇禮而重祿禮崇則<lb/>
智士至祿重則義士輕死故祿賢不愛財賞功不踰時<lb/>
<pb n="KR3k0027_WYG_016-19a"/>
則下力并而敵國削夫用人之道尊以爵贍以財則士<lb/>
自來接以禮勵以義則士死之<lb/>
軍誡曰軍井未達将不言渇軍幕未辦将不言倦軍竈<lb/>
未炊将不言飢冬不服裘夏不揮扇雨不張葢是謂将<lb/>
禮與之安危故其衆可合而不可離可用而不可疲以<lb/>
其恩素蓄謀素和也故曰蓄恩不倦以一取萬夫将拒<lb/>
諌則英雄散策不從則謀士叛善惡同則功臣倦専㔾<lb/>
則下歸咎自伐則下少功信讒則衆離心貪財則奸不<lb/>
<pb n="KR3k0027_WYG_016-19b"/>
禁内顧則士卒滛　将無慮則謀士去将無勇則吏士<lb/>
恐将妄動則軍不重将遷怒則一軍懼<lb/>
軍誡曰軍無財士不來軍無賞士不徃故曰香餌之<lb/>
下必有垂魚重賞之下必有死夫故禮者士之所歸賞<lb/>
者士之所死上畧軍勢曰使智使勇使貪使愚智者樂<lb/>
立其功勇者好行其志貪者邀趍其利愚者不顧其死<lb/>
上畧設禮賞别奸雄著成敗中畧差徳行審權變下畧<lb/>
陳道徳察安危明賊賢之咎<lb/>
<pb n="KR3k0027_WYG_016-20a"/>
太公六韜其篇六十文韜之目十有二曰文師曰盈虚<lb/>
曰國務曰大禮曰明傳曰六守曰守土曰守國曰上賢<lb/>
曰舉賢曰賞罰曰兵道謂文韜者文王之問太公居其<lb/>
九也武韜之目有五曰發啓曰文啓曰文伐曰順啓曰<lb/>
三疑謂武韜者武王之問太公居其末也龍韜之目十<lb/>
有三曰王翼曰論将曰選将曰立将曰将威曰勵軍曰<lb/>
隂符曰隂書曰軍勢曰竒兵曰五音曰兵徴曰農兵此<lb/>
皆言謀将之事謂龍韜者以龍而喻謀将虎韜之目十<lb/>
<pb n="KR3k0027_WYG_016-20b"/>
有二曰軍用曰三陳曰疾戰曰臨境曰壘虚曰必出曰<lb/>
軍畧曰動静曰金鼔曰絶道曰火戰曰陣畧此皆言勇将<lb/>
之事謂虎韜者以虎而喻勇将也豹韜八篇曰林戰曰<lb/>
突戰曰敵强曰敵武曰鳥雲山兵曰鳥雲澤兵曰少衆<lb/>
曰分險以豹而命其韜者所以喻偏禆之分擊者也犬<lb/>
韜十篇曰分合曰武鋒曰練士曰教戰曰均兵曰武車<lb/>
士曰武騎士曰戰車曰戰騎曰戰歩以犬而命其韜者<lb/>
所以喻士卒之宣力者也　太公曰義勝欲則昌欲勝<lb/>
<pb n="KR3k0027_WYG_016-21a"/>
義則亡敬勝怠則吉怠勝敬則滅<hi>明傳篇</hi>
太公曰将以誅大為威以賞小為明以罰審為禁止而<lb/>
命行故殺一人而三軍震者殺之賞一人而萬人説者<lb/>
賞之殺貴大賞貴小殺及當路貴重之臣是刑上極也<lb/>
賞及牛馬走厮養之徒是賞下通也刑上極賞下通是<lb/>
将威之所行也<hi>将威篇</hi>用兵之害猶豫最大三軍之灾<lb/>
莫過狐疑善者見利不失遇時不疑失利後時反受其<lb/>
殃故智者從之而不釋巧者一决而不猶豫是以疾雷<lb/>
<pb n="KR3k0027_WYG_016-21b"/>
不及掩耳其必出於法故人不可以不學然法之所得<lb/>
而傳者其粗也以其不盡出於其法故人不可以專守<lb/>
盖法之無得而傳者其妙也法有定論而兵無常形一<lb/>
日之内一陣之間離合取舍其變無窮一移踵瞬目而<lb/>
兵形易矣守一定之書以應無窮之敵則勝敗之數戾<lb/>
矣是以古之善用兵者不以法為守而以法為用常能<lb/>
縁法而生法與離法而㑹法順求之於古逆施之於今<lb/>
仰取之以天而俯變之以巳人以之死我以之生人以<lb/>
<pb n="KR3k0027_WYG_016-22a"/>
之敗而我以之勝視之若拙而卒工察之若愚而適為<lb/>
智運竒合變既勝而不以語人則人亦莫知其所以然<lb/>
也<hi>何去非</hi>
古人不拘兵法夫歸師勿遏曹公所以敗張繡也皇甫<lb/>
嵩犯之而破王國窮寇勿追趙充國所以緩先零也唐<lb/>
太宗犯之而降薛仁杲百里而争利者蹶上将孫臏所<lb/>
以殺龎涓也趙奢犯之而破秦軍虞詡犯之而破叛𦍑<lb/>
强而避之周亞夫所以不擊吴軍之鋒也光武犯之而<lb/>
<pb n="KR3k0027_WYG_016-22b"/>
破尋邑石勒犯之而敗姬澹兵少而勢分者敗黥布所<lb/>
以覆楚軍也曹公用之拒袁紹而斬顔良臨敵而易将<lb/>
者危騎刼所以喪燕師也秦軍用之将白起而破趙括<lb/>
薛公策黥布以三計知其必棄上中而用其下賈詡策<lb/>
張繡以精兵追退軍而敗以敗軍敵勝卒者勝宋武先<lb/>
料譙縱備我之出其不意然後攻彼之不意李光弼暫<lb/>
出野次忽焉而歸即降思明之二将凡此者皆非法之<lb/>
所得膠而書之所能教也<hi>何去非</hi>
<pb n="KR3k0027_WYG_016-23a"/>
韓信用兵以術韓信用兵在楚漢之間則為善矣方之<lb/>
五伯己自不及以無節制故也如信之軍修武髙祖即<lb/>
其卧内奪之印易諸将信尚未知此與棘門霸上之軍<lb/>
何異但信用兵能以術駈人使自戰當時亦無有以節<lb/>
制之兵當之者故信數得以取勝也王者之兵未嘗以<lb/>
術勝人然亦不可以計敗後世惟諸葛亮李靖為知兵<lb/>
如諸葛亮已死司馬仲達觀其行營軍壘不覺歎服而<lb/>
李靖惟以正出竒此為得法制之意而不務僥倖者也<lb/>
<pb n="KR3k0027_WYG_016-23b"/>
<hi>楊龜山</hi>
遊騎不可太逺兵法須先立定家計然後以遊騎旋旋<lb/>
量力分外面與敵人合比便是合内外之道若遊騎太<lb/>
逺則却歸不得至聽金鼔聲亦且忘却自家如何如苻<lb/>
堅夀春一敗便不可支持無本故也<lb/>
　　　主意<lb/>
竒正皆當有路熟路長駈獸奔豕突兵法曰正愚謂正<lb/>
有時而為竒間道㨗出狙擊䑕窺兵法曰竒愚謂竒有<lb/>
<pb n="KR3k0027_WYG_016-24a"/>
時而為正何則竒正無常形亦無定所竒者我之所不<lb/>
備敵知我之有備未必不視之以為正正者敵之所必<lb/>
攻敵示我以不攻未必不因之以為竒黄虎之戰晉正<lb/>
道也外水之戰晉竒道也向使蜀人捨正而備竒則劉<lb/>
裕何以成尅取之功外水之襲彭門再襲也竒可暫出<lb/>
以見侵再用之則正陳倉之出蜀竒道也斜谷之出蜀<lb/>
正道也向使諸葛亮捨竒而出正則魏人安得遂成守<lb/>
之謀陳倉之出可以無出也正可不出以示疑忽用之則<lb/>
<pb n="KR3k0027_WYG_016-24b"/>
竒知此則可論今日之備邉矣<lb/>
論兵不若以義論兵以法不若論兵以義周戈一揮侯<lb/>
國效順漢旌一顧士卒歸心論兵以義者然也黄石一<lb/>
編帝者為師背水一陣三軍效力論兵以法者然也以<lb/>
法而言則衆寡異勢無敵强而我弱緩急異用無彼先<lb/>
而此後分合異尚無首觸而尾不應以義而論則寡足<lb/>
以制衆則前有倒戈之徒緩足以御急則動中投機之<lb/>
㑹分足以勝合則後無遺鏃之憂三者真論兵之要領<lb/>
<pb n="KR3k0027_WYG_016-25a"/>
不可盡泥於法自趙括徒守父書而有膠柱鼓瑟之譏<lb/>
然後知古之兵法不可盡用於今自霍去病不學兵書<lb/>
而成攘夷拓境之功然後知今之兵法不容以盡泥乎<lb/>
古嗟夫師分八陣列壘分屯星分霧散而敵人不得以<lb/>
嬰其鋒雲張蛇蟠而游兵無自以乘其間其或羽書交<lb/>
馳則率羣分之卒以張虎狼吞噬之鋒至於烽燧甫集<lb/>
則全在我之師以為飬威持重之計是固古人之良法<lb/>
也然世之不同勢亦隨異泥列屯為壘之地以應敵則<lb/>
<pb n="KR3k0027_WYG_016-25b"/>
今古之世殊而攻守之形異有不容以循途而索軌者<lb/>
也執衡抗軸布之法以言兵則强弱之勢昧而進取之<lb/>
策殊有不容以依規而為員者矣是知捨古人八陣之<lb/>
法而無隨時通變之道亦豈善於用兵者<lb/>
有胷中之兵書有紙上之兵書有胷中之兵書如太公<lb/>
隂謀光弼靈轄穰苴司焉法李靖六軍鏡吴孫子三十<lb/>
三壘經裴行儉回十六陳訣此則為紙上之兵書如淮<lb/>
隂之囊沙武侯之流馬風后八陣兵陳平六竒計孫臏<lb/>
<pb n="KR3k0027_WYG_016-26a"/>
之減竈疑晉宋武之糾敵入峴此則為胷中之兵書<lb/>
　　　偶句<lb/>
　　　　有兵家之談兵<lb/>
　　　　有儒家之談兵<lb/>
　　　　傳兵法以書<lb/>
　　　　用兵法以時<lb/>
　　　　用兵無常勢視時以為之勢<lb/>
　　　　制陣無定法因人以為之法<lb/>
<pb n="KR3k0027_WYG_016-26b"/>
　　　　兵以勢合則知制兵不可無其法<lb/>
　　　　兵以機動則知用兵不可泥其法<lb/>
　　　警叚<lb/>
用兵有常有變夫用兵以機動以筭勝不可以形勢求<lb/>
不可以故智論與神為謀而神不可以測吾之幽示敵<lb/>
以形而敵不可以得吾之實可以退可以無退可以進<lb/>
可以無進可以守可以無守呼吸變化雷霆不足以喻<lb/>
其速山岳不足以喻其重無法之可待無圖之可援非<lb/>
<pb n="KR3k0027_WYG_016-27a"/>
至神不能知其變非深識不能燭其機非天下竒材不<lb/>
足以語其巧是非守筌可以得魚刻舟可以求劔也<lb/>
言兵易用兵難言兵者易用兵者難言兵者肆其説於<lb/>
己則曰勝曰敗無齟齬也用兵者角其智於人而謂坐<lb/>
談之兵書我獨得而用之乎故必有鳥雲之陳在吾方<lb/>
寸中則衝堅攻瑕敵莫敢當而何泥乎方策必有常山<lb/>
之勢在吾虚室中則邀前薄後敵莫能識而何學乎虚<lb/>
文其視守孫吴之遺法而僥倖於一勝者不亦大相逺<lb/>
<pb n="KR3k0027_WYG_016-27b"/>
乎<lb/>
用兵之道難言論兵之法可以有言論用兵之道不可<lb/>
以有言何謂可以有言兵法之載于書者方員曲直之有<lb/>
其形坐作進退之有其節稽韜畧之所陳與孫吴之著述<lb/>
大勢瞭然如指諸掌故可以有言用兵之際呼吸俄頃千<lb/>
變萬態或備其東而出其西或制於彼而誘于此多方<lb/>
以誤之竒正以撓之使善用兵者卒然臨敵猶不能以<lb/>
豫定而况可以有言乎<lb/>
<pb n="KR3k0027_WYG_016-28a"/>
兵有竒正之理節制之兵其法繁其行密脈絡鈎援曲<lb/>
折相對進無策奔退無遽走前者鬬後者治力後者進<lb/>
前者更休一以當十十以當百詐者不能襲勇者不能<lb/>
突當之則破觸之則摧此所謂正兵而已挫堅敵也簡<lb/>
㨗之兵其法畧其行疏號令簡易表裏洞貫進如飇風<lb/>
退如疾電地險則魚貫而前道迂則鴈行而進以一擊<lb/>
百以百擊萬間者不及知勇者不及拒望之則恐遇之則<lb/>
潰此所謂竒兵而已掩脆敵也<lb/>
<pb n="KR3k0027_WYG_016-28b"/>
　　　偶句<lb/>
　　　　有胷中之成筭<lb/>
　　　　有紙上之陳言<lb/>
　　　　天行地軸之分布<lb/>
　　　　七八九六之經緯<lb/>
　　　　節制之兵其法繁<lb/>
　　　　簡㨗之兵其法畧<lb/>
　　　　地險則魚貫而前<lb/>
<pb n="KR3k0027_WYG_016-29a"/>
　　　　道迂則鴈行而進<lb/>
　　　　善奕者不以譜而天下之奕者不可以無譜<lb/>
　　　　善醫者不以方而天下之醫者不可以無方<lb/>
　　　　講六韜之遺書不若有征無戰之一言<lb/>
　　　　捨三畧之緒論不若師直為壮之一語<lb/>
　　　　通變不窮者始可以言兵法<lb/>
　　　　膠固不通者不可以言兵法<lb/>
　　　事證<lb/>
<pb n="KR3k0027_WYG_016-29b"/>
古人不專泥法嘗觀古人言兵法者衆矣竒正之相權<lb/>
利害之相傾戰守攻圍之法盖以百數操其説者宜無<lb/>
敵於天下今觀張良之佐漢運籌幃幄决勝千里而其<lb/>
學實出於太公韓信之用兵戰勝攻取破趙魏下燕齊<lb/>
其鋒莫當而其法皆本於孫武是皆有得於兵法者也<lb/>
然霍去病之屢勝匈奴則謂何嘗學古兵法張廵守睢<lb/>
陽則謂未嘗依古法則又不專在於法也以至趙括好<lb/>
讀兵書而卒敗於長平馬謖善論兵法而卒敗于街亭<lb/>
<pb n="KR3k0027_WYG_016-30a"/>
是又法之不足恃也故愚為之論曰制而用之謂之法<lb/>
推而行之存乎人用兵者固不可不學兵法亦不可專<lb/>
泥於法<lb/>
名将不拘古法談兵法於平居無事之時者易識兵畧<lb/>
於倉卒應變之頃者難夫右山左水兵家之常也韓信<lb/>
易背水之陣而破趙之功以成增竈示强兵家之要也孫<lb/>
臏陽為減竈之計而破魏之名以顯惟能不拘於一定<lb/>
之法而思有以乘其機不溺於己陳之迹而思有以通<lb/>
<pb n="KR3k0027_WYG_016-30b"/>
其變則進取之機可乘而備禦之方可得矣<lb/>
兵尚乎速兵尚神速如以三千兵而破突厥所謂震雷<lb/>
不及掩耳固也然堅壁以挫吴楚之鋒者果尚速乎兵<lb/>
尚安靖如耕者雜於渭濵而軍民無私固也然免胄前<lb/>
登卒收陜郡之勝果應之緩乎不學古法者或可奏一<lb/>
時之㨗然揣摩事機無發不中者亦自圯上老人之所<lb/>
授者始也好讀左氏者或可應良将之稱然料敵制勝<lb/>
無語不酬即前日寄食漂母之人也當攻則攻必如望<lb/>
<pb n="KR3k0027_WYG_016-31a"/>
轍亂旗靡而后可哥舒翰之攻豈可效乎當守則守必<lb/>
如保盱眙以却魏而后可雍齒之守果可效耶擇可謀<lb/>
而謀之必如勝趙而訪李左車而后可謂之謀毋徒輕<lb/>
舉嘗試以取敗所當斷而斷之如孫權走曹操於赤壁<lb/>
而后可謂之斷毋徒輕任己見以沮衆謀凡此者皆用<lb/>
兵者之所當知也兵法之所謂神與深者又豈越是耶<lb/>
法貴善用兵之有法猶醫之有方至於用之則惟其人<lb/>
而已自今觀之雨水欲渉必待其定渡兵法也濤灘瀬急<lb/>
<pb n="KR3k0027_WYG_016-31b"/>
乘水傳壘李靖何為有肖鋭之擒風逆則堅陣以待審<lb/>
候法也逆風而戰出其不意張彦澤胡為而敗契丹之<lb/>
師韓信以背水陣而勝趙豈法之所謂前左水澤者乎<lb/>
太宗以右師小却而擒老生豈法之所謂利誘亂取者<lb/>
乎皇甫之攻王國乘其疲弊豈法之所謂窮寇勿廹乎<lb/>
國朝不專兵書國朝以仁立國列聖相承雖不敢去兵<lb/>
亦未嘗窮兵書之於冊無非精神心術之形見也故命<lb/>
左右取軍戒三篇以賜樞密使而又以賜王顯則太平興<lb/>
<pb n="KR3k0027_WYG_016-32a"/>
國八年也製平戎萬全以示宰相樞密院又以賜潘羙<lb/>
則雍熙之四年也盖自慶厯留意西事寶章奎畫昭<lb/>
出兵行師之要則又有神武秘畧之書講畫籌策詳彚<lb/>
次兵書之舊則又有武畧總要之書至於三邉經武聖<lb/>
畧則編於王洙熙寧經武要畧則類於王存此則要畧<lb/>
之所由始也雖或自備觀覽或分賜諸臣或頒示諸将<lb/>
其刪次之不一始末之不同大要皆經武之實政豈徒<lb/>
設詐用竒如談兵者流哉以其心求之斯得之矣<lb/>
<pb n="KR3k0027_WYG_016-32b"/>
國朝無拘兵法國朝太宗嘗謂兵法詭詐不足以訓<lb/>
而王徳用之長於兵亦不學古兵法若是則古之兵法<lb/>
果不可用耶然嘉祐中詔修兵書熈寧中詔試兵書又<lb/>
詔賜兵書何為惓惓於此也竊嘗思其故矣學醫以方<lb/>
學奕以譜捨方譜而學醫與奕固不可至於察病未形<lb/>
續脉将絶行義用智合謀適意則非方譜所能盡也善<lb/>
談兵者其無拘於兵法亦毋棄於兵法斯可以為善矣<lb/>
　　　時政<lb/>
<pb n="KR3k0027_WYG_016-33a"/>
今日防邊竒正且梯山縁木薄我西廣竒矣而謂之正<lb/>
何耶盖敵所不備謂之竒今調遣之慮已詳集結之援已<lb/>
密使躡踵而來竒者正矣然結筏順流窺我蜀口正矣<lb/>
反謂之竒何耶盖敵所必攻謂之正今經理之任雖專<lb/>
侵軼之勢反緩或航葦而來正不竒乎由徑伐木窺我<lb/>
重湖竒矣而謂之正何耶盖我所不備謂之竒今藩籬<lb/>
之備益周宿兵之計亦密使剪荆而來竒者正矣然控<lb/>
弦乘勢侵我荆襄正矣反謂之竒何耶盖我所必備謂<lb/>
<pb n="KR3k0027_WYG_016-33b"/>
之正今城郭以為丘墟室廬以為塗徑使連騎而來正<lb/>
不竒乎掛帆遇順闖我海道竒矣而謂之正何耶盖我<lb/>
所不備謂之竒今舟楫知非所長水路知非所熟使聯<lb/>
艦而來竒者正矣然哨騎長驅犯我淮甸正矣又謂之<lb/>
竒何耶盖鎮守雖有其人中外習以為玩使擁戈而來<lb/>
正不竒乎知竒之為正則今之已備者不必憂知正之<lb/>
為竒則今之當備者益加意<lb/>
　　　結尾<lb/>
<pb n="KR3k0027_WYG_016-34a"/>
将在得人抑聞之孫子兵法固不必泥禁中頗牧豈無<lb/>
其人分布江淮貔虎雲屯固至夥也然以寡擊衆豈無<lb/>
如昆陽之勝淝水之㨗者乎以積年容飬之力而為一<lb/>
旦征誅之舉其謀固不輕用也然以速為神豈無如乘<lb/>
水傅壘以出其不意者乎列屯分戍軍卒相望其兵力<lb/>
固全矣然分其兵勢豈無延津之渡未幾而白馬之襲<lb/>
已㨗者乎盖兵無强弱将茍得其人則其臨機制勝如<lb/>
珠走盤未易以一偏一曲論也故有充國則圖上方畧以<lb/>
<pb n="KR3k0027_WYG_016-34b"/>
制先零有李愬則雪夜入城以擒元濟有景弇則决策<lb/>
進攻以平齊地神而明之存乎其人執事以為如何<lb/>
　<lb/>
　<lb/>
　<lb/>
　<lb/>
　<lb/>
　羣書㑹元截江網卷十六<lb/>
</p>
<p>
</p>
  </div>
</body>
</text>
</TEI>
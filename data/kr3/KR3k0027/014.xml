<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>羣書㑹元截江網卷十四</head> <lb/>
    <p>
<pb n="KR3k0027_WYG_014-1a"/>
欽定四庫全書<lb/>
　羣書㑹元截江網卷十四<lb/>
　　民兵<lb/>
　　　歴代事實<lb/>
司徒之屬旅師以邦比之法五家為比十家為聯五人<lb/>
為伍十人為聯四閭為旅八閭為聯若作民而師田行<lb/>
役則合其卒伍簡其兵器以鼓鐸旗物帥而至小司徒<lb/>
乃㑹萬民之卒伍而用之五人為伍五伍為兩四兩為<lb/>
<pb n="KR3k0027_WYG_014-1b"/>
卒五卒為旅五旅為師五師為軍以起軍旅<hi>周禮</hi>齊管<lb/>
子作内政制五家為軌軌為之長十軌為里里有司四<lb/>
里為連連為之長十連為鄉鄉有良人以為軍令是故<lb/>
五家為軌故五人為伍軌長率之十軌為里故五十人<lb/>
為小戎里有司率之四里為連二百人為卒連長率之<lb/>
十連為鄉故二千人為旅鄉良人率之五鄉一帥故萬<lb/>
人為軍五鄉之帥率之<hi>國語</hi>秦郡國有材官漢高祖為<lb/>
沛公於是少年豪吏如蕭曹樊噲等皆收沛子弟得三<lb/>
<pb n="KR3k0027_WYG_014-2a"/>
千人<hi>本紀</hi>馮唐對文帝曰士卒皆人家<hi>子弟</hi>起田中從軍<lb/>
<hi>馮唐傳</hi>秦苻堅遣圍襄陽𤣥發三州人丁以為刑援唐<lb/>
府兵<hi>見兵制門</hi>蕭銑據江陵孝恭數進䇿圖銑帝嘉納<lb/>
李靖使江陵孝恭倚其謀遂圖江陵盡召巴蜀子弟收<lb/>
用之代宗時李抱真為懐澤潞觀察留後凡八年抱真<lb/>
䇿山東有變澤潞兵所走集乗戰伐後賦重人困軍伍<lb/>
彫刓乃籍户三丁擇一蠲其徭租給弓矢令閑月得曹<lb/>
偶習射嵗終大較閲按籍第能否賞責比三年皆為精<lb/>
<pb n="KR3k0027_WYG_014-2b"/>
兵舉所部得戍卒二萬既不廪於官而府庫實乃曰軍<lb/>
可用矣繕甲淬兵遂雄山東天下稱昭義歩兵為諸軍<lb/>
冠李徳裕為鄭滑節度徒劍南西川徳裕至則率户二<lb/>
百取一人使習戰貸弗事緩則農急則戰謂之雄邊子<lb/>
弟○五代天祐三年燕帥劉仁恭下令境内男子勝執<lb/>
兵者盡行文其面曰定霸都<hi>通鑑</hi>
　　　偶句<lb/>
　　　　周宣王平淮則用江淮之夫<lb/>
<pb n="KR3k0027_WYG_014-3a"/>
　　　　商髙宗伐楚則以裒荆之旅<lb/>
　　　　詰戎兵於牧夫立政之所以訓民兵也<lb/>
　　　　合卒伍於牧師周官之所以閲民兵也<lb/>
　　　　周宣王之料民所以括𨼆户是擾民也<lb/>
　　　　秦始皇之抽丁將以戍邊鄙是擾民也<lb/>
　　　　晉文公教其民則示以大蒐之禮<lb/>
　　　　武靈王教百姓則從於騎射之習<lb/>
　　　　漢置材官於郡國八月則嚴都試之法<lb/>
<pb n="KR3k0027_WYG_014-3b"/>
　　　　周寓軍制於井田仲春則教振旅之陳<lb/>
　　　　周之兵法起於井田則有伍兩卒旅之民<lb/>
　　　　齊之兵法起於民居則有軌里連鄉之政<lb/>
　　　　不教民戰謂之棄民夫子之言也<lb/>
　　　　我善為戰謂之殃民孟子之言也<lb/>
　　　　田中起卒衛士農桑漢兵皆出於民<hi>馮唐</hi>
　　　　閒歲力穡有警荷戈唐兵本出於農<hi>劉蕡</hi>
　　　　謝𤣥發三州之民破苻堅則因人心之已離<lb/>
<pb n="KR3k0027_WYG_014-4a"/>
　　　　李孝恭用巴蜀子弟破蕭銑則因救兵之未<lb/>
　　　　　至<lb/>
　　　　隴西之卒皆常居之民<lb/>
　　　　雲中之卒亦人家之子<lb/>
　　　　塞下居民可以備邊<lb/>
　　　　田中吏卒可以勝敵<lb/>
　　　　雄邊子弟壯劍南之屯<hi>李徳裕</hi>
　　　　招義歩兵控山東之阨<hi>李抱真</hi>
<pb n="KR3k0027_WYG_014-4b"/>
　　　皇朝事實<lb/>
太祖乾徳元年遣使九人選闗西鄉兵赴慶州開寳七<lb/>
年十二月益募民為兵民以財及粟獻者官爵之<hi>長編</hi>
太宗雍熈三年上因邊民驍勇者競團結鄉勇上聞而<lb/>
嘉之曰此等生長邊郵閑習戰鬭若明立賞格必有大<lb/>
應募者乃下詔募民有能糾合應援王師者資以糧食<lb/>
假以兵甲擒契丹酋豪者随職名髙下補書<hi>聖政</hi>四年<lb/>
上以契丹頻冦将大發兵討之遣使徃河南北諸州募<lb/>
<pb n="KR3k0027_WYG_014-5a"/>
丁壯為義軍○眞宗咸平始詔籍河北民為强壯四年<lb/>
詔陜西家出一丁號保毅軍至景徳元年於保毅軍内<lb/>
簡集成四十指揮三年河北河東强壯自五伐時瀛霸<lb/>
諸州已有之是嵗始詔河北民家二丁三丁籍一四丁<lb/>
五丁籍二六丁七丁籍三八丁以上籍四為强壯五百<lb/>
人為指揮置指揮使百人為都置正副都頭二人節級<lb/>
四人所在在置籍擇善射者弟補校長聽自置馮勝甲<lb/>
者蠲其户役尋募其勇敢團結附大軍為栅官給鎧甲<lb/>
<pb n="KR3k0027_WYG_014-5b"/>
○四年詔陕西民家出一丁號保毅軍給資糧與正兵<lb/>
分戍守城壘遣御史吳膺與轉運使同主其事凡得六<lb/>
萬八千七百九十五人其縁邉軍士先選中者並升為<lb/>
禁軍號保捷○祥符間詔河北强壯自今每嵗十月至<lb/>
正月召集教閲習以為常○仁宗康定元年呉遵路甞<lb/>
建議復民兵於是詔遵路籍河東鄉丁為備邉仍下法<lb/>
於諸路<hi>聖政</hi>康定詔河北河西强壯陜西京東西路新<lb/>
置弓手皆以二十五人為團四團為都五都為指揮置<lb/>
<pb n="KR3k0027_WYG_014-6a"/>
使民年二十係籍六十免每嵗十月後正月前分畨上<lb/>
州教閲半月范仲淹知延州元昊叛時議㸃鄉兵仲淹<lb/>
上刺其手及兵罷環慶皆復為農种世衡在青澗城請<lb/>
民習兵以銀為的射中與之後人無不然者<hi>言行録</hi>康<lb/>
定間知制誥王拱辰使契丹還言見河北父老云契丹<lb/>
不畏官軍而畏土丁葢天資勇悍鄉闗之地人自為戰<lb/>
不費糧草坐得勁兵宜速加招募而訓練之○慶歴二<lb/>
年知秦州韓琦請益本路兵於是揀陜西弓手悉刺面<lb/>
<pb n="KR3k0027_WYG_014-6b"/>
充保㨗指揮英宗詔治平元年命徐億李師錫等刺陜<lb/>
西諸州軍百姓為義勇○時韓琦建議刺陜西義勇十<lb/>
五萬六千餘人司馬光極言其不可琦曰君但見慶歴<lb/>
間陜西鄉兵初刺手背後皆刺面充正軍憂今復然耳<lb/>
今已降勅榜與民約永不充軍戍邊矣光曰相公長在<lb/>
此可也異時他人在此因相公見戍之兵遣使運粮戍<lb/>
邊反掌間爾琦黙然竟刺之得二十餘萬其後十年運<lb/>
糧戍邊率以為常<hi>同上</hi>神宗熈寜二年上問府兵之制<lb/>
<pb n="KR3k0027_WYG_014-7a"/>
曰府兵與租調法相須安石曰今上畨者即以米糧給<lb/>
之則無貧富皆可入衛出戍雖未有租調法亦可為也<lb/>
但義勇不須刺手背刺何補於府衛之實今既良民為<lb/>
之當以禮義奬養刺手背但使其不樂而實無補也又<lb/>
擇其鄉閭豪傑為之將校量加奬拔則人自悦服○上<lb/>
論民兵雖善止是妨農王安石曰先王以農為兵因鄉<lb/>
遂寓軍旅今邊郵農人則無什伍不知戰守之法然欲<lb/>
可以戰守顧所將帥何如耳有將帥則不患民兵不為<lb/>
<pb n="KR3k0027_WYG_014-7b"/>
用<hi>長編</hi>王安石剏為保甲之法令民自置弓箭及每小<lb/>
保用民力築射垜又自辦錢糧起鋪屋三兩區每保置<lb/>
皷遇賊聲擊開封府酸棗等縣民千餘人赴寺訴其不<lb/>
便是時五路義勇皆改為保甲至元祐罷之○哲宗元<lb/>
祐二年詔諸路廵檢土兵額半差禁軍以樞密院言土<lb/>
兵本以諳習山川地理易於捕冦今嵗久以親戚鄉里<lb/>
之故或庇其為奸請以禁軍相兼故有是命○紹聖三<lb/>
年樞密院言廣東西南路搶手土丁熈寧舊法一年縣<lb/>
<pb n="KR3k0027_WYG_014-8a"/>
教一年上州昨自元祐以來罷上州只今縣教慮因此<lb/>
漸成廢惰詔依熈寧舊法<hi>並長編</hi>高宗建炎二年時諸<lb/>
路方行廵社之法權邦彦奏河東縣民自相糾集為廵<lb/>
社冦不敢犯而言者謂其法利於西北不利於東南乞<lb/>
罷之聖政五年上曰昨范温帶來京東民兵効用請給<lb/>
春秋特支衣絹一疋昨日令軍中引見頗有藍縷者朕<lb/>
出内帑絹二千疋賜之○紹興初王庶知興元兼利路<lb/>
安撫籍諸縣良家子弟號曰義士每兩丁取一三丁取<lb/>
<pb n="KR3k0027_WYG_014-8b"/>
二與免户下物力錢每三千為一隊以知縣為軍正尉<lb/>
為軍副日閲於縣月閲於州不半年有兵二十萬其後<lb/>
紹興二十二年張輔世言利路義士就令土豪領之多<lb/>
率歛邀求役無虛月望放歸農○紹興四年承楚秦州<lb/>
水寨民兵邀擊賊馬上曰淮甸遺民乃能力奮忠義不<lb/>
忘國家凡水寨民兵並與放十年租税及科敷差役仍<lb/>
支撥錢米以助之三十一年詔籍鄉兵知荆南府續減<lb/>
乃請籍民為義勇其法取於人户之雙丁十户為一甲<lb/>
<pb n="KR3k0027_WYG_014-9a"/>
五甲為一團皆有長擇一邑之豪為總首歲於農隙教閲官<lb/>
給其糧其後籍者至七八千人<hi>聖政</hi>○孝宗淳熈三年上御<lb/>
便殿閲兩浙福建土兵上曰軍士皆好身守教閲甫三數月<lb/>
事藝已精熟弓帑手自可比殿前司之數因諭輔臣曰向來<lb/>
烏珠入冦陳思恭邀截於平江官兵乃用長搶不能及金烏<lb/>
珠遂以輕舸遁韓世忠江上之戰亦然若用弓弩烏珠必能<lb/>
擒矣○十一年上曰議者多言邊郡太守須是久任今邊郡<lb/>
無兵雖久任何益大軍皆在江南若是創置又費衣粮却是<lb/>
<pb n="KR3k0027_WYG_014-9b"/>
弓弩手民兵無養兵之費有養兵之實緩急亦可用<hi>聖政</hi>寧<lb/>
宗開禧元年七月壬午詔諸路提刑提舉司措置保甲<hi>續長</hi>
<hi>編</hi>開禧元年簡荆襄兩淮田卒以備戰兵<hi>同上</hi>
　　　偶句<lb/>
　　　　得一曹寶臣則陜西之民皆良民<lb/>
　　　　用一种世衡則青澗之民皆善射<lb/>
　　　　鄉兵作兩畨教閲者慶歴之制也<lb/>
　　　　民兵令一月教閲者淳熈之令也<lb/>
<pb n="KR3k0027_WYG_014-10a"/>
　　　　河北强壯真宗以之捍契丹<lb/>
　　　　陜西義勇英宗以之備西夏<lb/>
　　　　兩淮水寨邀擊賊馬<hi>髙宗</hi>
　　　　湖南義丁糾滅郴冦<hi>孝宗</hi>
　　　　資以糧食假以兵甲雍熈募民兵之指揮也<lb/>
　　　　給以閑田䕶其耕歛景徳募民兵之制度也<lb/>
　　　　河北强壯之兵始者不過鳩集鄉閭後至抽<lb/>
　　　　　赴京師久後混為正軍而團集强壯之意<lb/>
<pb n="KR3k0027_WYG_014-10b"/>
　　　　　失矣<lb/>
　　　　陜西保毅之兵始者無異邊氓後至刺手黥<lb/>
　　　　　面又後運粮戍邊而揀刺保毅之害甚矣<lb/>
　　　　三路弓手之兵始者不過守葺城池其後刺<lb/>
　　　　　充保毅或揀充保㨗而弓手復為禁軍矣<lb/>
　　　經傳格言<lb/>
子曰善人教民七年亦可以即戎矣以不教民戰是謂<lb/>
棄之<hi>論語</hi>募役石壕村有吏夜捉人老翁踰牆走老婦出<lb/>
<pb n="KR3k0027_WYG_014-11a"/>
門看吏呼一何怒婦呼一何苦聴婦前致辭三男鄴城<lb/>
戍一男附書至二男新戰死存者且偷生死者長已矣<lb/>
室中更無人所有乳下孫孫有母未去出更無全裙老<lb/>
嫗力雖衰請從吏夜歸急應河陽役獨得備晨炊夜久<lb/>
語聲絶如聞泣幽咽天明登前途獨與老翁别<hi>杜甫石壕吏詩</hi>
　　　名臣奏議<lb/>
當優土兵請給　田况上仁宗曰蕃落廣鋭振武保捷皆<lb/>
是土兵才力伉健武藝精强戰鬭常為士卒先自昊賊<lb/>
<pb n="KR3k0027_WYG_014-11b"/>
擾邊以来惟土兵踴躍志在爭功其如請給甚微不及<lb/>
東軍之下者請遇特攴比常優加其數或别定南郊賞<lb/>
例以激其心則其立功不在東軍之後矣<lb/>
勸用弓箭社神宗朝滕甫言河北州縣近山谷處民間<lb/>
各有弓箭社及獵射手等户習慣便利與夷人無異乞<lb/>
下本道州縣令募諸色公人及城郭鄉村百姓有武勇<lb/>
願舉弓箭者為社每年春長吏就其射處勸誘閲之緩<lb/>
急雖不可調發亦足以為捍禦從之<lb/>
<pb n="KR3k0027_WYG_014-12a"/>
民兵所不可廢韓琦奏英宗曰三代漢唐以来皆籍民<lb/>
為兵故其數雖多而瞻養至簿唐置府兵最為近古今<lb/>
之義勇幾十五萬河東幾八萬勇捍純實生於天性而<lb/>
有物力産資父母妻子之所繫若稍加簡練亦唐之府<lb/>
兵也陜西當西事之初亦甞三丁選一丁為弓手其後<lb/>
刺為保捷正軍河北河東陕西三路當西北控禦之地<lb/>
事當一體<lb/>
不當刺充正軍司馬光奏英宗曰昔康定慶歴之間籍<lb/>
<pb n="KR3k0027_WYG_014-12b"/>
陜西之民為鄉弓手始者明出𠡠榜云使之守䕶鄉里<lb/>
必不刺充正軍屯戍邊邊境榜猶未收而朝廷盡刺充<lb/>
保捷指揮令於邊州屯戍乞早降指揮罷刺陜西義勇<lb/>
冬教有便不便蘓轍上哲宗曰切見仁宗朝河北河東<lb/>
初置義勇至英宗朝推行其法漸及陕西皆以地接胡<lb/>
冦有守禦之備每嵗冬教一月及熈寕中更置保甲使<lb/>
京畿三路之民日夜教習二聖臨御知其不便率皆罷<lb/>
去惟有冬教一月之法三路以備邊之故民習為常不<lb/>
<pb n="KR3k0027_WYG_014-13a"/>
敢辭愬至於京畿諸縣乃與三路邊郡為比一例冬教<lb/>
情所未安伏乞聖慈深念根本之地所宜寛恤特與蠲<lb/>
免<lb/>
郡兵亦當激勸徐端禮上髙宗曰自軍興以来東南州<lb/>
縣糾率鄉兵悍禦盗賊官司無一毫之費若非激賞難<lb/>
以勸功欲將應鄉社守隘防托去處每鄉首領限以名<lb/>
數從州縣出給文慿與免身役候有勞効之人次苐保<lb/>
明申朝廷量加爵賞<lb/>
<pb n="KR3k0027_WYG_014-13b"/>
　　　偶句<lb/>
　　　　錢若水言備邊五事募鄉民居其一<hi>咸平</hi>
　　　　賈昌朝言備邊六事復土兵居其次<hi>慶歴</hi>
　　　　不畏官軍而畏土兵王拱辰之言也<lb/>
　　　　土兵伉健常為士卒先田况之言也<lb/>
　　　諸儒至論<lb/>
古今强壯老弱之殊三代之兵不待擇而精其故何也<lb/>
兵出於農有常事而無常人國有事要以一家而備一<lb/>
<pb n="KR3k0027_WYG_014-14a"/>
正卒如斯而已矣及至後世兵民既分兵不得復而為<lb/>
民於是始有老弱之卒夫既為募民而為兵其妻子屋<lb/>
廬既以托於營伍之中而其姓名既以書於官府之籍<lb/>
行不得為商居不得為農仰食於官至於衰老而無歸<lb/>
則其道誠不可棄去是故無用之卒雖薄其資糧而皆<lb/>
廪之終身凡民之生自二十以上至於衰老不過四十<lb/>
餘年之間勇鋭强力之氣足以犯堅冐刄者不過二十<lb/>
餘年今廪之終身則是一卒凡二十年無用而食於官<lb/>
<pb n="KR3k0027_WYG_014-14b"/>
也自此而推之養兵十萬則是五萬人可去也屯兵十<lb/>
年則是五年無益之費也民者天下之本而財者民之<lb/>
所以生也有兵而不可使戰是謂棄財不可使戰而驅<lb/>
之戰是謂棄民秦漢之後天下何其殘敗之多耶其弊<lb/>
悉皆起於分民而為兵兵不得休使老弱不堪之卒拱<lb/>
手而就戮故有以百萬之衆而見屠於數千之兵者其<lb/>
良將善用不過以為餌委之啖賊嗟夫三代之衰民之<lb/>
無罪而死者不可勝數矣<hi>東坡</hi>
<pb n="KR3k0027_WYG_014-15a"/>
民兵即古人遺意議者多稱鄉軍何如曰周禮小司徒<lb/>
㑹萬民之卒伍而用之家出一人比為伍閭為兩族為<lb/>
卒黨為旅州為師鄉為軍此先王之法也管子作寓令<lb/>
之政卒伍定乎里而軍政成乎郊連其什伍居處同樂<lb/>
死生同憂禍福共之故夜戰則其聲相聞晝戰則其目<lb/>
相見緩急足以相死故能外攘夷狄内尊天子以安諸<lb/>
夏也夫設鄉軍以自衛前哲之意深矣竊觀近世鄉無<lb/>
軍自人不知武事家不藏兵器冦賊之来則以袒禓之<lb/>
<pb n="KR3k0027_WYG_014-15b"/>
軀投餌於虎口故鄉軍之名不可不察也<hi>李㤗伯</hi>
府兵乃兵農之分前輩論府兵皆以為兵農之合府兵<lb/>
之立乃是兵農之分而儒者但説先王寓兵於農先王<lb/>
何曽寓兵於農治天下之道分田使之耕築室使之居<lb/>
既有以衣食之則不可無以自衛故教之為兵西魏蘓<lb/>
綽輩欲休息其民遂募人為兵蠲除徭科不復他役國<lb/>
家既可以長享為兵之利而民得家出一人之外亦且<lb/>
可以自安至於太宗府衛既成農遂不復為兵兵亦不<lb/>
<pb n="KR3k0027_WYG_014-16a"/>
復為農兵農之分所以終不復古<hi>葉適</hi>
山水寨按六安故歩二山中原壑深逺動數百里奸民<lb/>
逃匿之藪也比年以来稚埋之盜頗出其中刼殺之風<lb/>
浸長不禁此在山之桀黠者也故謂之山寨臨淮之桀<lb/>
黠者謂之水寨水寨之數少於山寨多至數千人而已<lb/>
謂之水寨忠勇名籍於官而身處於家有統領主辨以<lb/>
彈壓之山寨少不下萬人此二寨之人有人以按總之<lb/>
則無事可以勉其安業有事可以勵其立功無人以按<lb/>
<pb n="KR3k0027_WYG_014-16b"/>
總之安寧則為盜賊緩急則擇向背矣<hi>陳亮</hi>
籍邊民為兵欲富國者常患財少欲强兵者常患兵少<lb/>
豐財在於省兵而國勢不立増兵在於募卒而廩給不<lb/>
充二者立國之通患也今欲卒不増而廩不加而獲益<lb/>
兵之利其集沿邊之民而勉以爵賞歟夫塞下之民非<lb/>
他比也耳熟鉦鼓目稔金革男子操刄女子彎弧三尺<lb/>
之童以介胄為樂是非其性異人也習俗使然也昔漢<lb/>
用兵於羌胡矣乃以金城隴西天水安定上郡北地六<lb/>
<pb n="KR3k0027_WYG_014-17a"/>
郡良家子為騎士以其俗廹西羌故髙尚勇力而戰備<lb/>
為習也唐甞用兵於淮蔡矣議者欲以陳許安康汝夀<lb/>
六郡之民充召募以其居接賊境故習於戰鬭識冦之<lb/>
淺深也是則邊民之可用與内地不侔自古而然矣今<lb/>
塞下之民非怯於古也鄉者敵人殘其桑梓而不敢爭<lb/>
係纍其父母而不敢救人子之情豈恝然至此哉以為<lb/>
出力以禦冦則籍名於官而不得脱否則慮公家之䋲<lb/>
而黥面涅手之法行焉甚者緩急赴敵而官軍侵辱媟<lb/>
<pb n="KR3k0027_WYG_014-17b"/>
嫚之故寧竄山林捐妻子棄墳墓而不暇恤也今也使<lb/>
之之術莫若因其有營䕶廬屋之心而導之以爵賞之<lb/>
以利而使五家為伍五伍為長五長為團五團為部擇<lb/>
其豪民假以爵級如隅官之制而使主之隅官之能否<lb/>
則郡刺史督之課其兵仗而不置於府庫也籍其藝能<lb/>
而不拘於營壘也肄習有時而不妨農事也屯戍有所<lb/>
而不離廛舍也閑暇則遣親勸之使分諸民保以奬勸<lb/>
其能慰勞垂老以竦動其心秋冬則命所部之長吏課<lb/>
<pb n="KR3k0027_WYG_014-18a"/>
習器械以考其精粗閲視藝能以較其勇怯驍雄者蠲<lb/>
復其身謀畧者官予之爵使之閭里相勸族黨相保疾<lb/>
病相問有緩急則赴死以相救是則沿邊諸郡皆良民<lb/>
也皆精兵也烏乎而不可用<hi>陳𫝊良</hi>
民兵止可行於邊夫鄉兵者行於邊地則可行於内地<lb/>
則不可荆襄淮甸之民皆韓信背水之兵也故田單掘<lb/>
塜墓以激齊人而破强燕周徳威以土兵據險而制契<lb/>
丹祖宗以河北鄉兵而制北敵周世宗之侵唐也淮之<lb/>
<pb n="KR3k0027_WYG_014-18b"/>
民聚山澤立保壁以農器為兵以禇為甲而周師屢為<lb/>
所敗唐地多為所復當時謂之白甲軍者是也<hi>楊誠齋</hi>
　　　主意<lb/>
古今兵農之異古者寓兵於農後世寓農於兵又其後<lb/>
也籍農以為兵夫同此民兵也而有三者異焉亦足觀<lb/>
世變之激耳成周盛時比閭族黨皆伍兩軍旅之師蒐<lb/>
苗獮狩皆征伐擊刺之制凡賦之車馬賦之卒乗民知<lb/>
所以自衛而已不知有所謂兵也故曰寓兵於農漢氏<lb/>
<pb n="KR3k0027_WYG_014-19a"/>
兵志起田中者為吏卒為衛士者業農桑唐之府兵無<lb/>
事則執耒而耕有警則荷戈以戰凡其為兵者皆兵也<lb/>
非所以自衛也乃所以自養也故曰寓農於兵及其後<lb/>
則兵民一裂不可復合矯而正之不過籍民為兵而已<lb/>
淝水之捷本於三州人丁山東之雄本於澤潞義兵而<lb/>
請甲人於安定弓人於河東弩人於浙西則南詔吐蕃<lb/>
駢首俟命此籍農於兵之効也然其弊也則曰吾自蠶<lb/>
而衣自農而食彼之衣食於官為正兵者而與吾均其<lb/>
<pb n="KR3k0027_WYG_014-19b"/>
勞未免有愁恨歎息者固不若寓農於兵之為愈也然<lb/>
其弊也又曰彼為民我為兵凡為是攻守之具皆所以<lb/>
衛民也彼不衣我食我而使躬執其勞必有悍然不用<lb/>
命者矣又不若寓兵於農之為無後悔也嗚呼安得有<lb/>
周官麟趾之意而行周官之法度者哉<lb/>
古今兵民分合自周公畫井田而兵民之制始立自管<lb/>
仲作内政而兵民之制始詳後之言兵民者無出於此<lb/>
矣葢古者兵民不分而寓其兵於農無事則執耒以耕<lb/>
<pb n="KR3k0027_WYG_014-20a"/>
有急則操戈以戰公家無供給之費私居無盜賊之警<lb/>
以捍鄉井以衛國家其為策莫善於此者自秦人開阡<lb/>
陌以來而兵民之制始分既而為兵矣則室廬居於營<lb/>
伍之中姓名書於官府之籍而耕稼織絍未甞過而問<lb/>
焉而為之民者廹於仰事俯育之勞奪於耕田鑿井之<lb/>
事責之以征伐教之以守禦則初不之知也兵自為兵<lb/>
民自為民葢不能無偏勝之患則以農而養兵者其勢<lb/>
不得不然耳<lb/>
<pb n="KR3k0027_WYG_014-20b"/>
　　　警段<lb/>
古者兵出於農古之先王所用之兵皆出於六鄉之民<lb/>
所任之將皆出於六鄉之吏當其優游無事則為比足<lb/>
以相保為閭足以相愛推而上之為州足以相賙為鄉<lb/>
足以相賔若然者皆可耕之民也及倉卒應變則為伍<lb/>
者左右前後足以相及為卒者衣服旗幟足所識别推<lb/>
而上之為師足以圍敵為軍足以包敵若然者皆可教<lb/>
之兵也其教之已久其講之有素目熟於旌旗之色耳<lb/>
<pb n="KR3k0027_WYG_014-21a"/>
熟於金皷之聲故夜戰則其聲足以相聞晝戰則其目<lb/>
足以相辨其坐作有節其進退有時故教治兵者其貴<lb/>
殺故其時不在於春教大閲者以其無事故其時不在<lb/>
於秋其上足以善將將其將足以善將兵敵戰起於一<lb/>
方則以一方之方伯連帥者舉兵而伐之方伯連帥之<lb/>
有所不能充然後有六鄉之兵出而平之六鄉之兵有<lb/>
所不出出則無所不勝矣<lb/>
民兵不可驅迫邊戍未可遽撤惟團結民兵或可為撤<lb/>
<pb n="KR3k0027_WYG_014-21b"/>
戍之漸然團結之法尤不可有一毫驅廹之意也葢藉<lb/>
民力兵本以衛鄉邑耳或驅之征行或强以役𨽻則非<lb/>
團結之本意矣如聞徃年禦冦為將者畧無愛惜之心<lb/>
既驅之先登復委以當敵戰敗則官軍莫之救戰勝則<lb/>
官軍冐夫賞向也非秋成教閲未甞入州今乃用之屯<lb/>
戍幾同禁旅向也非春蒐未甞執兵今乃非時㸃集奪<lb/>
其農務貪吏黠胥既加侵削涅兵悍卒復合欺凌此其<lb/>
患非但不安南畝而已彼其生長邊方具知險要若使<lb/>
<pb n="KR3k0027_WYG_014-22a"/>
之自守其地平居統以郡將而不令役於官府有急俾<lb/>
為聲援而不使出於他境庶幾人人効力保障之勢成<lb/>
則屯戍可漸撤而兵國無虚弱之形矣<lb/>
古今兵農合分三代盛時民兵合而為一一家之强推<lb/>
而為兵無事則耕有事則戰惟兵興而後動則有仰於<lb/>
國家兵休而事已則各歸乎田里平時之執耒以耕者<lb/>
緩急則荷戈而戰若是則國用安得而不豐民力安得<lb/>
而不裕軍政安得而不强自兵農之既分為農者知有<lb/>
<pb n="KR3k0027_WYG_014-22b"/>
耕人而不知有征伐為兵者知有干戈而不知有耒耜<lb/>
仁人君子將厚其自養之資而使之為自衛之計故其<lb/>
安於為農而又樂於為兵非纎悉委曲為之謀毫釐杪<lb/>
忽為之具使之欣然而不憚安然而不疑未見其能享<lb/>
民兵之利也<lb/>
棄之則為患棄於山林草澤則為强盜而不逞用於部<lb/>
廸行陣則為壯士為勁卒棄之則為郡縣之蠧平民之<lb/>
擾用之則有摧堅之利䧟陣之功<lb/>
<pb n="KR3k0027_WYG_014-23a"/>
今日不加優䘏甞謂中興以來兩淮荆襄專倚民兵為<lb/>
用今顧不收其効者用之非其道也葢𨽻於總管者總<lb/>
管不之顧領於郡守者郡守不之䘏賦役蠲免為惠幾<lb/>
何旌旗器械悉令自辦今果何時而不之顧耶<lb/>
　　　偶句<lb/>
　　　　屯戍有所不離廛舍<lb/>
　　　　𨽻習有時不妨農事<lb/>
　　　　迫近邊庭風土素諳<lb/>
<pb n="KR3k0027_WYG_014-23b"/>
　　　　慣習戰馬騎射最便<lb/>
　　　　山川險阻吾所熟也<lb/>
　　　　風土乖異吾所諳也<lb/>
　　　　無事而耕民皆良民<lb/>
　　　　有事而戰民皆精兵<lb/>
　　　　什伍寓於鄉井之中<lb/>
　　　　干戈習於耒耜之暇<lb/>
　　　　身習乎卒伍行陣之門春夏冬蒐狩<lb/>
<pb n="KR3k0027_WYG_014-24a"/>
　　　　家習乎屯營城兵之居比閭無閒民<lb/>
　　　　課其兵仗而下置之於府衛也籍而為保甲<lb/>
　　　　籍其藝能而下拘之於營屯也統之以首領<lb/>
　　　　荷鋤如雲揮汗如雨民之所以為農也<lb/>
　　　　斬木為兵掲竿為旗民之所以為兵也<lb/>
　　　　三時務農一時講武則民兵為前世之良法<lb/>
　　　　一男偷生二男戰死則民兵為後世之弊法<lb/>
　　　事證<lb/>
<pb n="KR3k0027_WYG_014-24b"/>
歴代民兵之用夫寓兵於農耕稼而為兵也寓農於兵<lb/>
耕屯而為農也若稽二代軍賦起於井疆下逮春秋軍<lb/>
令寄於内政起田中者為吏卒敵不大入則皆耕作而<lb/>
食者耳業農桑者為衛士年匪及格則皆父子而處者<lb/>
耳雖㧞擊鋭士之名有專事戰陣之卒而年髙力疲復<lb/>
歸民伍猶非終身營壘之間也然則以耕稼為常而暫<lb/>
於為兵其兩漢以上之事乎至於耕襄中者非襄中之<lb/>
民耕振武者止振武之卒立府制兵一夫百畞服弓力<lb/>
<pb n="KR3k0027_WYG_014-25a"/>
稼矣而非𨽻諸衛者田不井授也分兵屯田將校有差<lb/>
促耕數耘矣而非傅於籍者地不家給也雖咸陽有頓<lb/>
足之夫石壕有逺戍之旅而頭白從戎生死長别悉皆<lb/>
沒齒介胄之役然則以耕屯為務而兼於為農其晉魏<lb/>
以下之事乎<lb/>
唐之民兵可用鄉兵之制雖古今行之者鮮然其利不<lb/>
可以不攷也昔者李抱真當唐徳宗之時為澤潞留後<lb/>
抱真䇿山東有變而澤潞兵所走集也乗戰伐之後賦<lb/>
<pb n="KR3k0027_WYG_014-25b"/>
重人困軍伍彫刻於是籍二丁擇一蠲其徭租給以弓<lb/>
矢俾閑月而習射焉舉所部之民得成卒二萬既不廩<lb/>
於官而士卒精聞天下稱昭義步兵為諸軍冠此其教<lb/>
習鄉兵卒獲其用者也李徳裕當文宗之時為劍南節<lb/>
度劍南逼近南詔嵗為邊患而蜀兵困弊常不能支徳<lb/>
裕既至就選巴蜀之民率户三百取二人使習兵焉貸<lb/>
而弗事緩則治農急則荷戈號為雄邊子弟當時南詔<lb/>
吐蕃皆不敢犯塞而邊患為之少息此亦教習鄉兵卒<lb/>
<pb n="KR3k0027_WYG_014-26a"/>
獲其用者也是二人者皆能不費粮廩寓兵於農而卒<lb/>
獲强兵之用此則鄉兵之法其利顯然易見者也<lb/>
國朝取民為兵國初京師之兵强州縣之兵弱一有警<lb/>
急悉調京師京師不足以民兵足之振武保捷宣毅義<lb/>
勇皆兵出於民而𨽻之州縣者也是故軍旅不若士人<lb/>
陳實言之東兵不及土兵田况言之彼其習於風土長<lb/>
於戰鬭故能動有成功慶厯初詔刺四路弓手張公方<lb/>
平曰不可韓公曰可卒刺之治平初詔刺陕西義勇温<lb/>
<pb n="KR3k0027_WYG_014-26b"/>
公曰不可韓公曰可卒刺之夫以祖宗之至仁人臣之<lb/>
至忠而籍民為兵猶莫之克良以費省而足用也循至<lb/>
熈寧因趙子幾之言行保甲之法夫保甲亦民兵也而<lb/>
為法既密為教益酷鞭笞之苦誅求之害不得免焉民<lb/>
不堪命則有執指使逐廵檢攻提舉官以紓其忿而已<lb/>
安得人人如黄亷之在河東也哉噫是無以議為也有<lb/>
如弓箭手之刺率皆市人不可用而宣毅驕甚所至為<lb/>
寇何韓公之慮不及張公耶義勇之刺其後運粮戍邊<lb/>
<pb n="KR3k0027_WYG_014-27a"/>
卒以為常何韓公之慮又不及司馬公耶<lb/>
國朝民兵弓手夫河梁河北强壯之名自五代時沿邊<lb/>
諸州恃以雄壯國勢至景徳間以其明効於前代遂以<lb/>
籍民而為之人以五百而為指揮射極至精而為校長<lb/>
此强壯之集本民兵也陕西保毅之名自咸平間詔陜<lb/>
西家出一丁號為保毅官給資粮戍同禁旅既生之以<lb/>
轉運遂撫之以六萬八千之衆簡閲既精義勇可用此<lb/>
保毅之集亦民兵也至後元昊陸梁禁兵皆西州郡單<lb/>
<pb n="KR3k0027_WYG_014-27b"/>
弱莫備不如强壯保毅之外復簡弓手之兵亦一時不<lb/>
得已之計此弓手亦皆民兵也<lb/>
　　　時政<lb/>
民兵今非昔比　祖宗朝河北有義勇陜西有弩弓箭手<lb/>
鄜延有保毅合而言之凡四十餘萬韓范所謂勇悍出<lb/>
於天性而又有資産父母妻子可以係累其心葢為處<lb/>
置之有方也寛其征賦所以裕其力安其室廬所以固<lb/>
其心因其事而調發不勞嚴其保伍而間謀不入其<lb/>
<pb n="KR3k0027_WYG_014-28a"/>
經畫亦有年然無事則具其名有事則不收其用執事<lb/>
者今始知之識者固已深病之矣領於總管者總管不<lb/>
之䘏領於郡守者郡守不之念賦役蠲免為惠幾何旗<lb/>
鼓器械悉令自辦况中間牧守不擇邊寄浸輕潰師公<lb/>
行專事掊克其日朘月削悽悽無聊久矣曩時山巔水<lb/>
涯無土不耕視江浙無大異今則雞犬蕭條茅草彌望<lb/>
矣曩時經界號於樂土而賦税視江浙不及十一今則<lb/>
富者轉而為中户中户轉而為游手矣頻年之戰生理<lb/>
<pb n="KR3k0027_WYG_014-28b"/>
一空而又大軍不為之援而責之深入大將不恤其死<lb/>
而驅之前行彼其生生之具既蕩析流亡矣而為兵之<lb/>
害復如此柰何復望其死力哉<lb/>
今日當賦稅役邇來王師驕惰官兵奴視民兵有敵則<lb/>
驅土兵以先登而衝冐鋒刄有功則攘為己有而自謂<lb/>
其勞主戎者又不能明其賞罰以勸之又何以作其趨<lb/>
事赴功之心而淮民之氣自此喪矣誠能寛其征賦以<lb/>
優其家訓以紀律而齊其志助以官軍而壯其氣遇敵<lb/>
<pb n="KR3k0027_WYG_014-29a"/>
犯難而官軍不至於坐視有功必賞而主帥不至於沮<lb/>
抑則彼於守望桑梓保䕶室家故人各自為戰耳吁雄<lb/>
邊子弟可以敵南詔之師陜西義勇足以平西賊之梗<lb/>
豈今民兵不足以制强敵哉惟說以使之義以激之可<lb/>
矣不然驅邊民而為兵是敵戍之調保甲之謀耳以不<lb/>
教民戰是謂棄之仁人君子動心焉<lb/>
今日民兵貧困愚甞登峴山之巔過濡湏之埠盤旋乎<lb/>
合肥安豐之郊户口蕭疎茅葦相望民不聊生甚矣加<lb/>
<pb n="KR3k0027_WYG_014-29b"/>
以年來楮幣貴而鐵錢輕米價翔踊而死者枕籍所存<lb/>
市井率為瓦礫之塲民兵萬弩手方日虞强敵之控弦<lb/>
而飛輓之勞科配之多乂重困之縱有長技餓莩之餘<lb/>
亦無所試矣<lb/>
　　　結尾<lb/>
平時保其心昔者甞觀晁錯言徙民實邊之策於漢文<lb/>
帝之世有曰塞下之民禄利不厚不可使久居危難之<lb/>
地則知今日之民兵其所以侍之者不可不厚也是必<lb/>
<pb n="KR3k0027_WYG_014-30a"/>
室廬以奠其居衣廪以饒其用官兵以為其援彼其田<lb/>
畞之愛䕶妻子之保䘏有警力爭効死勿去者非以徳<lb/>
上欲全骨肉而利其財也使其囬視却顧室如垂罄野<lb/>
無青草妻孥無所憂廪窖無所蓄一身萍梗何䘏而不<lb/>
棄甲何欲而冐白刄哉然則平時必有以保其心而後<lb/>
緩急可以頼其用執事以為何如<lb/>
本朝民兵之利側聞真宗咸平間張齊賢請募江淮荆<lb/>
湖丁壯八萬以益戍兵而真宗以為使南方之人逺戍<lb/>
<pb n="KR3k0027_WYG_014-30b"/>
西邊甚為非便至景徳中土兵之法行於河東河北而<lb/>
康定慶厯因之故土兵之號義勇者凡三十萬人最為<lb/>
驍鋭祖宗之深謀逺慮所以為萬世之長策者殆不外<lb/>
此葢沿邊之民保其室家愛其妻子䕶其鄉閭此其心<lb/>
之所甚欲也地接敵境則熟其情偽身臨行陣則諳於<lb/>
戰鬭此其技之所甚長也以其心之所甚欲濟其技之<lb/>
所甚長有所不戰戰斯勝矣<lb/>
自古民兵之利昔李抱真之昭義步兵雄於山東李徳<lb/>
<pb n="KR3k0027_WYG_014-31a"/>
裕之雄邉子弟振於劍南則亦處之有其道爾載諸史<lb/>
冊遺䂓舊書皆可尋也善乎蘇公轍之言曰徃者西邉<lb/>
用兵羌人每聞多出禁軍輙舉手相賀聞多出土兵輙<lb/>
相戒不敢犯此已然之明騐愚請援是説以為今日獻<lb/>
　<lb/>
　<lb/>
　<lb/>
　<lb/>
<pb n="KR3k0027_WYG_014-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　羣書㑹元截江網卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>幾何原本卷一之首</head> <lb/>
    <p>
<pb n="KR3f0047_WYG_001-1a"/>
欽定四庫全書<lb/>
　幾何原本卷一之首<lb/>
　　　　　　　　　　　　　西洋利瑪竇譯<lb/>
　　界說三十六則<lb/>
　凡造論先當分别解說論中所用名目故曰界說<lb/>
　凡厯法地理樂律算章技藝工巧諸事有度有數者<lb/>
　皆依頼十府中幾何府屬凡論幾何先從一㸃始<lb/>
　自㸃引之為線線展為靣靣積為體是名三度<lb/>
<pb n="KR3f0047_WYG_001-1b"/>
　第一界<lb/>
㸃者無分<lb/>
　無長短廣狹厚薄　如下圖<hi>凡圖十干為識干盡用十二支支盡用八卦八</hi>
　<hi>音</hi>
　<hi>甲</hi>
　第二界<lb/>
線有長無廣<lb/>
　試如一平靣光照之有光無光之間不容一物是線<lb/>
<pb n="KR3f0047_WYG_001-2a"/>
　也真平真圓相遇其相遇處止有一㸃行則止有一線<lb/>
　<lb/>
　線有直有曲<lb/>
　第三界<lb/>
線之界是㸃<hi>凡線有界者兩界必是㸃</hi>
　第四界<lb/>
直線止有兩端兩端之間上下更無一㸃<lb/>
　兩㸃之間至徑者直線也稍曲則繞而長矣<lb/>
<pb n="KR3f0047_WYG_001-2b"/>
　直線之中㸃能遮兩界<lb/>
　凡量逺近皆用直線<lb/>
　　　　甲乙丙是直線甲丁丙甲戊丙甲己丙皆是<lb/>
　　　　曲線<lb/>
　第五界<lb/>
靣者止有長有廣<lb/>
　　體所見為靣<lb/>
　凡體之影極似於靣<hi>無厚之極</hi>
<pb n="KR3f0047_WYG_001-3a"/>
　想一線横行所留之迹即成靣也<lb/>
　<lb/>
　<lb/>
　第六界<lb/>
靣之界是線<lb/>
　第七界<lb/>
平靣一靣平在界之内<lb/>
　平靣中間線能遮兩界<lb/>
<pb n="KR3f0047_WYG_001-3b"/>
　平靣者諸方皆作直線<lb/>
　　　　　試如一方靣用一直繩施於　角繞靣運<lb/>
　　　　　轉不礙於空是平靣也<lb/>
　　　　　若曲靣者則中間線不遮兩界<lb/>
　第八界<lb/>
平角者兩直線於平靣縱横相遇交接處<lb/>
<pb n="KR3f0047_WYG_001-4a"/>
　凡言甲乙丙角皆指平角<lb/>
　　　如上甲乙乙丙二線平行相遇不能作角<lb/>
　<lb/>
　　　　如上甲乙乙丙二線雖相遇不作平角為是<lb/>
　　　　曲線<lb/>
　所謂角止是兩線相遇不以線之大小較論<lb/>
　第九界<lb/>
直線相遇作角為直線角<lb/>
<pb n="KR3f0047_WYG_001-4b"/>
　平地兩直線相遇為直線角本書中所論止是直線<lb/>
　角但作角有三等今附著於此一直線角二曲線角<lb/>
　三雜線角　如下六圖<lb/>
　<lb/>
　<lb/>
　第十界<lb/>
直線垂於横直線之上若兩角等必兩成直角而直線<lb/>
　下垂者謂之横線之垂線<lb/>
<pb n="KR3f0047_WYG_001-5a"/>
　量法常用兩直角及垂線垂線加於横線之上必不<lb/>
　作銳角及鈍角<lb/>
　　　　若甲乙線至丙丁上則乙之左右作兩角相<lb/>
　　　　等為直角而甲乙為垂線<lb/>
　若甲乙為横線則丙丁又為甲乙之垂線何者丙乙<lb/>
　與甲乙相遇雖止一直角然甲線若垂下過乙則丙<lb/>
　線上下定成兩直角所以丙乙亦為甲乙之垂線<hi>如今</hi>
　<hi>用短尺一縱一横互相為直線互相為垂線</hi>
<pb n="KR3f0047_WYG_001-5b"/>
　凡直線上有兩角相連是相等者定俱直角中間線<lb/>
　為垂線<lb/>
　反用之若是直角則兩線定俱是垂線<lb/>
　第十一界<lb/>
凡角大于直角為鈍角<lb/>
　　　　如甲乙丙角與甲乙丁角不等而甲乙丙大<lb/>
　　　　於甲乙丁則甲乙丙為鈍角<lb/>
　第十二界<lb/>
<pb n="KR3f0047_WYG_001-6a"/>
凡角小於直角為銳角<lb/>
　如前圖甲乙丁是<lb/>
　通上三界論之直角一而己鈍角銳角其大小不等<lb/>
　乃至無數<lb/>
　是後凡指言角者俱用三字為識其第二字即所指<lb/>
　角也　如前圖甲乙丙三字第二乙字即所指鈍角<lb/>
　若言甲乙丁即第二乙字是所指銳角<lb/>
　第十三界<lb/>
<pb n="KR3f0047_WYG_001-6b"/>
界者一物之終始<lb/>
　今所論有三界㸃為線之界線為靣之界靣為體之<lb/>
　界體不可為界<lb/>
　第十四界<lb/>
或在一界或在多界之間為形<lb/>
　一界之形如平圓立圓等物多界之形如平方立方<lb/>
　及平立三角六八角等物　圖見後卷<lb/>
　第十五界<lb/>
<pb n="KR3f0047_WYG_001-7a"/>
圜者一形於平地居一界之間自界至中心作直線俱<lb/>
　等<lb/>
　　　　　若甲乙丙為圜丁為中心則自甲至丁與<lb/>
　　　　　乙至丁丙至丁其線俱等<lb/>
　外圓線為圜之界内形為圜<lb/>
　一說圜是一形乃一線屈轉一周復於元處所作如<lb/>
　上圖甲丁線轉至乙丁乙丁轉至丙丁丙丁又至甲<lb/>
　丁復元處其中形即成圜<lb/>
<pb n="KR3f0047_WYG_001-7b"/>
　第十六界<lb/>
圜之中處為圜心<lb/>
　第十七界<lb/>
自圜之一界作一直線過中心至他界為圜徑徑分圜<lb/>
　兩平分<lb/>
　　　　　甲丁乙戊圜自甲至乙過丙心作一直線<lb/>
　　　　　為圜徑<lb/>
　第十八界<lb/>
<pb n="KR3f0047_WYG_001-8a"/>
徑線與半圜之界所作形為半圜<lb/>
　第十九界<lb/>
在直線界中之形為直線形<lb/>
　第二十界<lb/>
在三直線界中之形為三邉形<lb/>
　第二十一界<lb/>
在四直線界中之形為四邉形<lb/>
　第二十二界<lb/>
<pb n="KR3f0047_WYG_001-8b"/>
在多直線界中之形為多邊形<hi>五邉以上俱是</hi>
　第二十三界<lb/>
三邊形三邊線等為平邊三角形<lb/>
　<lb/>
　<lb/>
　第二十四界<lb/>
三邊形有兩邊線等為兩邊等三角形<hi>或銳或鈍</hi>
<pb n="KR3f0047_WYG_001-9a"/>
　<lb/>
　第二十五界<lb/>
三邊形三邊線俱不等為三不等三角形<lb/>
　<lb/>
　第二十六界<lb/>
三邊形有一直角為三邊直角形<lb/>
　<lb/>
　<lb/>
<pb n="KR3f0047_WYG_001-9b"/>
　第二十七界<lb/>
三邊形有一鈍角為三邊鈍角形<lb/>
　<lb/>
　<lb/>
　第二十八界<lb/>
三邉形有三銳角為三邉各銳角形<lb/>
　凡三邊形恒以在下者為底在上二邊為腰<lb/>
　第二十九界<lb/>
<pb n="KR3f0047_WYG_001-10a"/>
四邊形四邊線等而角直為直角方形<lb/>
　<lb/>
　<lb/>
　第三十界<lb/>
直角形其角俱是直角其邊兩兩相等<lb/>
　　　　　如上甲乙丙丁形甲乙邊與丙丁邊自相<lb/>
　　　　　等甲丙與乙丁自相等<lb/>
　第三十一界<lb/>
<pb n="KR3f0047_WYG_001-10b"/>
斜方形四邊等俱非直角<lb/>
　<lb/>
　<lb/>
　第三十二界<lb/>
長斜方形其邊兩兩相等俱非直角<lb/>
　<lb/>
　<lb/>
　第三十三界<lb/>
<pb n="KR3f0047_WYG_001-11a"/>
以上方形四種謂之有法四邊形四種之外他方形皆<lb/>
　謂之無法四邊形<lb/>
　<lb/>
　<lb/>
　第三十四界<lb/>
兩直線於同靣行至無窮不相離亦不相逺而不得相<lb/>
　遇為平行線<lb/>
　<lb/>
<pb n="KR3f0047_WYG_001-11b"/>
　<lb/>
　<lb/>
　第三十五界<lb/>
一形每兩邊有平行線為平行線方形<lb/>
　<lb/>
　<lb/>
　第三十六界<lb/>
凡平行線方形若於兩對角作一直線其直線為對角<lb/>
<pb n="KR3f0047_WYG_001-12a"/>
　線又於兩邊縱横各作一平行線其兩平行線與對<lb/>
　角線交羅相遇即此形分為四平行線方形其兩形<lb/>
　有對角線者為角線方形其兩形無對角線者為餘<lb/>
　方形<lb/>
　　　　　甲乙丁丙方形於丙乙兩角作一線為對<lb/>
　　　　　角線又依乙丁平行作戊己線依甲乙平<lb/>
　　　　　行作庚辛線其對角線與戊己庚辛兩線<lb/>
　交羅相遇於壬即作大小四平行線方形矣則庚壬<lb/>
<pb n="KR3f0047_WYG_001-12b"/>
　己丙及戊壬辛乙兩方形謂之角線方形而甲庚壬<lb/>
　戊及壬己丁辛謂之餘方形<lb/>
　　求作四則<lb/>
　求作者不得言不可作<lb/>
　第一求<lb/>
自此㸃至彼㸃求作一直線<lb/>
　此求亦出上篇葢自此㸃直行至彼㸃即是直線<lb/>
自甲至乙或至丙至丁俱可作直線<lb/>
<pb n="KR3f0047_WYG_001-13a"/>
　<lb/>
　<lb/>
　第二求<lb/>
一有界直線求從彼界直行引長之<lb/>
　　　　　如甲乙線從乙引至丙或引至丁俱一直<lb/>
　　　　　行<lb/>
　第三求<lb/>
不論大小以㸃爲心求作一圜<lb/>
<pb n="KR3f0047_WYG_001-13b"/>
　<lb/>
　<lb/>
　第四求<lb/>
設一度於此求作彼度較此度或大或小<hi>凡言度者或線或面或體</hi>
　　<hi>皆是</hi>或言較小作大可作較大作小不可作何者小<lb/>
　　之至極數窮盡故也此說非是凡度與數不同數<lb/>
　　者可以長不可以短長數無窮短數有限如百數<lb/>
　　減半成五十減之又減至一而止一以下不可損<lb/>
<pb n="KR3f0047_WYG_001-14a"/>
　　矣自百以上增之可至無窮故曰可長不可短也<lb/>
　　度者可以長亦可以短長者增之可至無窮短者<lb/>
　　減之亦復無盡嘗見莊子稱一尺之棰日取其半<lb/>
　　萬世不竭亦此理也何者自有而分不免爲有若<lb/>
　　減之可盡是有化爲無也有化爲無猶可言也令<lb/>
　　巳分者更復合之合之又合仍爲尺棰是始合之<lb/>
　　初兩無能并爲一有也兩無能并爲一有不可言也<lb/>
　　公論十九則<lb/>
<pb n="KR3f0047_WYG_001-14b"/>
　公論者不可疑<lb/>
　第一論<lb/>
設有多度彼此俱與他等則彼與此自相等<lb/>
　第二論<lb/>
有多度等若所加之度等則合并之度亦等<lb/>
　第三論<lb/>
有多度等若所減之度等則所存之度亦等<lb/>
　第四論<lb/>
<pb n="KR3f0047_WYG_001-15a"/>
有多度不等若所加之度等則合并之度不等<lb/>
　第五論<lb/>
有多度不等若所减之度等則所存之度不等<lb/>
　第六論<lb/>
有多度俱倍於此度則彼多度俱等<lb/>
　第七論<lb/>
有多度俱半於此度則彼多度亦等<lb/>
　第八論<lb/>
<pb n="KR3f0047_WYG_001-15b"/>
有二度自相合則二度必等<hi>以一度加一度之上</hi>
　第九論<lb/>
全大於其分<hi>如一尺大於一寸寸者全尺中十分中之一分也</hi>
　第十論<lb/>
直角俱相等<hi>見界說十</hi>
　第十一論<lb/>
有二横直線或正或偏任加一縱線若三線之間同方<lb/>
　兩角小於兩直角則此二横直線愈長愈相近必至<lb/>
<pb n="KR3f0047_WYG_001-16a"/>
　　　　相遇甲乙丙丁二横直線任意作一戊己縱<lb/>
　　　　線或正或偏若戊己線同方兩角俱小於直<lb/>
　　　　角或并之小於兩直角則甲乙丙丁線愈長<lb/>
　愈相近必有相遇之處<lb/>
　欲明此理宜察平行線不得相遇者<hi>界說卅四</hi>加一垂線<lb/>
　即三線之間定為直角便知此論兩角小於直角者<lb/>
　其行不得不相遇矣<lb/>
　第十二論<lb/>
<pb n="KR3f0047_WYG_001-16b"/>
兩直線不能為有界之形<lb/>
　<lb/>
　<lb/>
　第十三論<lb/>
兩直線止能於一㸃相遇<lb/>
　如云線長界近相交不止一㸃試於丙乙二界各出<lb/>
　　　　　直線交於丁假令其交不止一㸃當引至<lb/>
　　　　　甲則甲丁乙宜為甲丙乙圜之徑而甲丁<lb/>
<pb n="KR3f0047_WYG_001-17a"/>
　丙亦如之<hi>界說十七</hi>夫甲丁乙圜之右半也而甲丁丙亦<lb/>
　右半也<hi>界說十七</hi>甲丁乙為全甲丁丙為其分而俱稱右<lb/>
　半是全與其分等也<hi>本篇九</hi>
　第十四論<lb/>
有幾何度等若所加之度各不等則合并之差與所加<lb/>
　之差等<lb/>
　　　　甲乙丙丁線等于甲乙加乙戊於丙丁加丁<lb/>
　　　　己則甲戊大於丙己者庚戊線也而乙戊大<lb/>
<pb n="KR3f0047_WYG_001-17b"/>
　於丁己亦如之<lb/>
　第十五論<lb/>
有幾何度不等若所加之度等則合并所贏之度與元<lb/>
　所贏之度等<lb/>
　　　　如上圖反說之戊乙己丁線不等於戊乙加<lb/>
　　　　乙甲於己丁加丁丙則戊甲大於己丙者戊<lb/>
　　　　庚線也而戊乙大於己丁亦如之<lb/>
　第十六論<lb/>
<pb n="KR3f0047_WYG_001-18a"/>
有幾何度等若所減之度不等則餘度所贏之度與減<lb/>
　去所贏之度等<lb/>
　　　　甲乙丙丁線等於甲乙減戊乙於丙丁減己<lb/>
　　　　丁則乙戊大於丁己者庚戊也而丙己大於<lb/>
　　　　甲戊亦如之<lb/>
　第十七論<lb/>
有幾何度不等若所減之度等則餘度所贏之度與元<lb/>
　所贏之度等<lb/>
<pb n="KR3f0047_WYG_001-18b"/>
　　　　如十四論反說之甲戊丙己線不等於甲戊<lb/>
　　　　減甲乙於丙己減丙丁則乙戊長於丁己者<lb/>
　　　　亦庚戊也與甲戊長於丙己者等矣<lb/>
　第十八論<lb/>
全與諸分之并等<lb/>
　第十九論<lb/>
有二全度此全倍於彼全若此全所減之度倍於彼全<lb/>
　所減之度則此較亦倍於彼較<hi>相减之餘曰較</hi>
<pb n="KR3f0047_WYG_001-19a"/>
　如此度二十彼度十於二十減六於十減三則此較<lb/>
　十四彼較七<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0047_WYG_001-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　幾何原本卷一之首<lb/>
<pb n="KR3f0047_WYG_001-20a"/>
欽定四庫全書<lb/>
　幾何原本卷一<lb/>
　　　　　　　　　　　　　西洋利瑪竇撰<lb/>
　第一題<lb/>
于有界直線上求立平邊三角形<lb/>
　　　　法曰甲乙直線上求立平邊三角形先以甲<lb/>
　　　　為心乙為界作丙乙丁圜次以乙為心甲為<lb/>
　　　　界作丙甲丁圜兩圜相交于丙于丁末自甲<lb/>
<pb n="KR3f0047_WYG_001-20b"/>
　至丙丙至乙各作直線即甲乙丙為平邊三角形<lb/>
　論曰以甲為心至圜之界其甲乙線與甲丙甲丁線<lb/>
　等以乙為心則乙甲線與乙丙乙丁線亦等何者凡<lb/>
　為圜自心至界各線俱等故<hi>界説十五</hi>既乙丙等于乙甲<lb/>
　　　　　而甲丙亦等于甲乙即甲丙亦等于乙<lb/>
　　　　　丙<hi>公論一</hi>三邊等如所求<hi>凡論有二種此以是為論者正</hi>
　　　　　<hi>論也下倣此</hi>
<pb n="KR3f0047_WYG_001-21a"/>
　　　　　其用法不必作兩圜但以甲為心乙為界<lb/>
　　　　　作近丙一短界線乙為心甲為界亦如之<lb/>
　　兩短界線交處即得丙<lb/>
　　諸三角形俱推前用法作之<hi>詳本篇卄二</hi>
　第二題<lb/>
一直線線或内或外有一㸃求以㸃為界作直線與元<lb/>
　線等<lb/>
　<lb/>
<pb n="KR3f0047_WYG_001-21b"/>
　　　　　法曰有甲㸃及乙丙線求以甲為界作一<lb/>
　　　　　線與乙丙等先以丙為心乙為界<hi>乙為心丙為界</hi>
　　　　　<hi>亦可作</hi>作丙乙圜<hi>第三求</hi>次觀甲㸃若在丙乙<lb/>
　　　　　之外則自甲至丙作甲丙線<hi>第一求</hi>如上前<lb/>
　　　　　圖或甲在丙乙之内則截取甲至丙一分<lb/>
　　　　　線如上後圖兩法俱以甲丙線為底任于<lb/>
　上下作甲丁丙平邊三角形<hi>本篇一</hi>次自三角形兩腰<lb/>
　線引長之<hi>第二求</hi>其丁丙引至丙乙圜界而止為丙戊<lb/>
<pb n="KR3f0047_WYG_001-22a"/>
　線其丁甲引之出丙乙圜外稍長為甲己線末以丁<lb/>
　為心戊為界作丁戊圜其甲己線與丁戊圜相交于<lb/>
　庚即甲庚線與乙丙線等<lb/>
　　　　　論曰丁戊丁庚線同以丁為心戊庚為界<lb/>
　　　　　故等<hi>界説十五</hi>于丁戊線減丁丙丁庚線減丁<lb/>
　　　　　甲其所減兩腰線等則所存亦等<hi>公論三</hi>夫<lb/>
　　　　　丙戊與丙乙同以丙為心戊乙為界亦等<lb/>
　　　　　<hi>界説十五</hi>即甲庚與丙乙等<hi>公論一</hi>
<pb n="KR3f0047_WYG_001-22b"/>
　若所設甲㸃即在丙乙線之一界其法尤易假如㸃<lb/>
　在丙即以丙為心作乙戊圜從丙至戊即所求<lb/>
　第三題<lb/>
兩直線一長一短求于長線減去短線之度<lb/>
　　　　法曰甲短線乙丙長線求于乙丙減甲先以<lb/>
　　　　甲為度從乙引至别界作乙丁線<hi>本篇二</hi>次以<lb/>
　　　　乙為心丁為界作圜<hi>第三求</hi>圜界與乙丙交于<lb/>
　戊即乙戊與等甲之乙丁等葢乙丁乙戊同心同圜<lb/>
<pb n="KR3f0047_WYG_001-23a"/>
　故<hi>界説十五</hi>
　第四題<lb/>
兩三角形若相當之兩腰線各等各兩腰線間之角等<lb/>
　則兩底線必等而兩形亦等其餘各兩角相當者俱<lb/>
　等<lb/>
　　　　解曰甲乙丙丁戊己兩三角形之甲與丁兩<lb/>
　　　　角等甲丙與丁己兩線甲乙與丁戊兩線各<lb/>
　　　　等題言乙丙與戊己兩底線必等而兩三角<lb/>
<pb n="KR3f0047_WYG_001-23b"/>
　　　　形亦等甲乙丙與丁戊己兩角甲丙乙與丁<lb/>
　　　　己戊兩角俱等<lb/>
　　　　論曰如云乙丙與戊己不等即令將甲角置<lb/>
　丁角之上兩角必相合無大小甲丙與丁己甲乙與<lb/>
　丁戊亦必相合無大小<hi>公論八</hi>此二俱等而云乙丙與<lb/>
　戊己不等必乙丙底或在戊己之上為庚或在其下<lb/>
　為辛矣戊己既為直線而戊庚己又為直線則兩線<lb/>
　當别作一形是兩線能相合為形也辛倣此<hi>公論十二  此</hi>
<pb n="KR3f0047_WYG_001-24a"/>
　<hi>以非為論者駁論也下倣此</hi>
　第五題<lb/>
三角形若兩腰等則底線兩端之兩角等而兩腰引出<lb/>
　之其底之外兩角亦等<lb/>
　　　　　　解曰甲乙丙三角形其甲丙與甲乙兩<lb/>
　　　　　　腰等題言甲丙乙與甲乙丙兩角等又<lb/>
　　　　　　自甲丙線任引至戊甲乙線任引至丁<lb/>
　其乙丙戊與丙乙丁兩外角亦等<lb/>
<pb n="KR3f0047_WYG_001-24b"/>
　論曰試如甲戊線稍長即從甲戊截取一分與甲丁<lb/>
　等為甲己<hi>本篇三</hi>次自丙至丁乙至己各作直線<hi>第一求</hi>
　即甲己乙甲丁丙兩三角形必等何者此兩形之甲<lb/>
　角同甲己與甲丁兩腰又等甲乙與甲丙兩腰又等<lb/>
　則其底丙丁與乙己必等而底線兩端相當之各兩<lb/>
　　　　　　角亦等矣<hi>本篇四</hi>又乙丙己與丙乙丁兩<lb/>
　　　　　　三角形亦等何者此兩形之丙丁乙與<lb/>
　　　　　　乙己丙兩角既等<hi>本論</hi>而甲己甲丁兩腰<lb/>
<pb n="KR3f0047_WYG_001-25a"/>
　各減相等之甲丙甲乙線即所存丙己乙丁兩腰又<lb/>
　等<hi>公論三</hi>丙丁與乙己兩底又等<hi>本論</hi>又乙丙同腰即乙<lb/>
　丙丁與丙乙己兩角亦等也則丙之外乙丙己角與<lb/>
　乙之外丙乙丁角必等矣<hi>本篇四</hi>次觀甲乙己與甲丙<lb/>
　丁兩角既等于甲乙己減丙乙己角甲丙丁減乙丙<lb/>
　丁角則所存甲丙乙與甲乙丙兩角必等<hi>公論三</hi>
　　　　　増從前形知三邊等形其三角俱等<lb/>
　第六題<lb/>
<pb n="KR3f0047_WYG_001-25b"/>
三角形若底線兩端之兩角等則兩腰亦等<lb/>
　　　　　解曰甲乙丙三角形其甲乙丙與甲丙乙<lb/>
　　　　　兩角等題言甲乙與甲丙兩腰亦等<lb/>
　論曰如云兩腰線不等而一長一短試辯之若甲乙<lb/>
　為長線即令比甲丙線截去所長之度為乙丁線而<lb/>
　乙丁與甲丙等<hi>本篇三</hi>次自丁至丙作直線則本形成<lb/>
　兩三角形其一為甲乙丙其一為丁乙丙而甲乙丙<lb/>
　全形與丁乙丙分形同也是全與其分等也<hi>公論九</hi>何<lb/>
<pb n="KR3f0047_WYG_001-26a"/>
　者彼言丁乙丙分形之乙丁與甲乙丙全形之甲丙<lb/>
　兩線既等丁乙丙分形之乙丙與甲乙丙全形之乙<lb/>
　　　　　丙又同線而元設丁乙丙與甲丙乙兩角<lb/>
　　　　　等則丁乙丙與甲乙丙兩形亦等也<hi>本篇四</hi>
　是全與其分等也故底線兩端之兩角等者兩腰必<lb/>
　等也<lb/>
　第七題<lb/>
一線為底出兩腰線其相遇止有一㸃不得别有腰線<lb/>
<pb n="KR3f0047_WYG_001-26b"/>
　與元腰線等而于此㸃外相遇<lb/>
　　　　解曰甲乙線為底于甲于乙各出一線至丙<lb/>
　　　　㸃相遇題言此為一定之處不得于甲上更<lb/>
　　　　出一線與甲丙等乙上更出一線與乙丙等<lb/>
　而不于丙相遇<lb/>
　論曰若言有别相遇于丁者即問丁當在丙内邪丙<lb/>
　外邪若言丁在丙内則有二説俱不可通何者若言<lb/>
　丁在甲丙元線之内則如第一圖丁在甲丙兩界之<lb/>
<pb n="KR3f0047_WYG_001-27a"/>
　間矣如此即甲丁是甲丙之分而云甲丙與甲丁等<lb/>
　也是全與其分等也<hi>公論九</hi>若言丁在甲丙乙三角頂<lb/>
　間則如第二圖丁在甲丙乙之間矣即令自丙至丁<lb/>
　作丙丁線而乙丁丙甲丁丙又成兩三角形次從乙<lb/>
　丁引出至己從乙丙引出至戊則乙丁丙形之乙丁<lb/>
　乙丙兩腰等者其底線兩端之兩角乙丁丙乙丙丁<lb/>
　　　　宜亦等也其底之外兩角己丁丙戊丙丁宜<lb/>
　　　　亦等也<hi>本篇五</hi>而甲丁丙形之甲丁甲丙兩腰<lb/>
<pb n="KR3f0047_WYG_001-27b"/>
　　　　等者其底線兩端之兩角甲丙丁甲丁丙宜<lb/>
　　　　亦等也<hi>本篇五</hi>夫甲丙丁角本小于戊丙丁角<lb/>
　　　　而為其分今言甲丁丙與甲丙丁兩角等則<lb/>
　　　　甲丁丙亦小于戊丙丁矣何況己丁丙又甲<lb/>
　　　　丁丙之分更小于戊丙丁可知何言底外兩<lb/>
　　　　角等乎若言丁在丙外又有三説俱不可通<lb/>
　何者若言丁在甲丙元線外是丁甲即在丙甲元線<lb/>
　之上則甲丙與甲丁等矣即如上第一説駁之若言<lb/>
<pb n="KR3f0047_WYG_001-28a"/>
　丁在甲丙乙三角頂外即如上第二説駁之若言丁<lb/>
　在丙外而後出二線一在三角形内一在其外甲丁<lb/>
　線與乙丙線相交如第五圖即令將丙丁相聯作直<lb/>
　線是甲丁丙又成一三角形而甲丙丁宜與甲丁丙<lb/>
　兩角等也<hi>本篇五</hi>夫甲丁丙角本小于丙丁乙角而為<lb/>
　其分據如彼論則甲丙丁角亦小于丙丁乙角矣又<lb/>
　丙丁乙亦成一三角形而丙丁乙宜與丁丙乙兩角<lb/>
　等也<hi>本篇五</hi>夫丁丙乙角本小于甲丙丁角而為其分<lb/>
<pb n="KR3f0047_WYG_001-28b"/>
　據如彼論則丙丁乙角亦小于甲丙丁角矣此二説<lb/>
　者豈不自相戾乎<lb/>
　第八題<lb/>
兩三角形若相當之兩腰各等兩底亦等則兩腰間角<lb/>
　必等<lb/>
　　　　解曰甲乙丙丁戊己兩三角形其甲乙與丁<lb/>
　　　　戊兩腰甲丙與丁己兩腰各等乙丙與戊己<lb/>
　　　　兩底亦等題言甲與丁兩角必等<lb/>
<pb n="KR3f0047_WYG_001-29a"/>
　　　　論曰試以丁戊己形加于甲乙丙形之上問<lb/>
　　　　丁角在甲角上邪否邪若在上即兩角等矣<lb/>
　　　　<hi>公論八</hi>或謂不然乃在于庚即問庚當在丁戊<lb/>
　線之内邪或在三角頂之内邪或在三角頂之外邪<lb/>
　皆依前論駁之<hi>本篇七</hi>
　系本題止論甲丁角若旋轉依法論之即三角皆同<lb/>
　可見凡線等則角必等不可疑也<lb/>
　第九題<lb/>
<pb n="KR3f0047_WYG_001-29b"/>
有直線角求兩平分之<lb/>
　　　　　　法曰乙甲丙角求兩平分之先于甲乙<lb/>
　　　　　　線任截一分為甲丁<hi>本篇三</hi>次于甲丙亦<lb/>
　截甲戊與甲丁等次自丁至戊作直線次以丁戊為<lb/>
　底立平邊三角形<hi>本篇一</hi>為丁戊己形末自己至甲作<lb/>
　直線即乙甲丙角為兩平分<lb/>
　論曰丁甲己與戊甲己兩三角形之甲丁與甲戊兩<lb/>
　線等甲己同是一線戊己與丁己兩底又等<hi>何言兩底等初</hi>
<pb n="KR3f0047_WYG_001-30a"/>
　<hi>從戊丁底作此三角平形此二線為腰各等戊丁故</hi>則丁甲己與戊甲己兩角<lb/>
　必等<hi>本篇八</hi>
　　　　　　　用法如上截取甲丁甲戊即以丁為<lb/>
　　　　　　　心向乙丙間任作一短界線次用元<lb/>
　　度以戊為心亦如之兩界線交處得己<hi>本篇一</hi>
　第十題<lb/>
一有界線求兩平分之<lb/>
　　　　法曰甲乙線求兩平分先以甲乙為底作甲<lb/>
<pb n="KR3f0047_WYG_001-30b"/>
　　　　乙丙兩邊等三角形<hi>本篇一</hi>次以甲丙乙角兩<lb/>
　平分之<hi>本篇九</hi>得丙丁直線即分甲乙于丁<lb/>
　論曰丙丁乙丙丁甲兩三角形之丙乙丙甲兩腰等<lb/>
　而丙丁同線甲丙丁與乙丙丁兩角又等<hi>本篇九</hi>則甲<lb/>
　丁與乙丁兩線必等<hi>本篇四</hi>
　　　　　　用法以甲為心任用一度但須長于甲<lb/>
　　　　　　乙線之半向上向下各作一短界線次<lb/>
　　用元度以乙為心亦如之兩界線交處即丙丁末<lb/>
<pb n="KR3f0047_WYG_001-31a"/>
　　作丙丁直線即分甲乙于戊<lb/>
　第十一題<lb/>
一直線任于一㸃上求作垂線<lb/>
　法曰甲乙直線任指一㸃于丙求丙上作垂線先于<lb/>
　　　　　丙左右任用一度各截一界為丁為戊<hi>本篇</hi>
　　　　　<hi>二</hi>次以丁戊為底作兩邊等角形<hi>本篇一</hi>為<lb/>
　　　　　丁己戊末自己至丙作直線即己丙為甲<lb/>
　乙之垂線<lb/>
<pb n="KR3f0047_WYG_001-31b"/>
　論曰丁己丙與戊己丙兩角形之己丁己戊兩腰等<lb/>
　而己丙同線丙丁與丙戊兩底又等即兩形必等丁<lb/>
　與戊兩角亦等<hi>本篇五</hi>丁己丙與戊己丙兩角亦等<hi>本篇</hi>
　<hi>八九</hi>則丁丙己與戊丙己兩角必等矣等即是直角直<lb/>
　角即是垂線<hi>界説十角此後三角形多稱  形省文也</hi>
　　　　　　用法于丙㸃左右如上截取丁與戊即<lb/>
　　　　　　以丁為心任用一度但須長于丙丁線<lb/>
　　向丙上方作短界線次用元度以戊為心亦如之<lb/>
<pb n="KR3f0047_WYG_001-32a"/>
　　兩界線交處即己<lb/>
　　　　　　　又用法于丙左右如上截取丁與戊<lb/>
　　　　　　　即任用一度以丁為心于丙上下方<lb/>
　　　　　　　各作短界線次用元度以戊為心亦<lb/>
　　如之則上交為己下交為庚末作己庚直線視直<lb/>
　　線交于丙㸃即得是用法又為嘗巧之法<lb/>
　　　　　　増若甲乙線所欲立垂線之㸃乃在線<lb/>
　　　　　　末甲界上甲外無餘線可截則于甲乙<lb/>
<pb n="KR3f0047_WYG_001-32b"/>
　　　　　　線上任取一㸃為丙如前法于丙上立<lb/>
　　　　　　丁丙垂線次以甲丙丁角兩平分之<hi>本篇</hi>
　　　　　　<hi>九</hi>為己丙線次以甲丙為度于丁丙垂<lb/>
　　　　　　線上截戊丙線<hi>本篇三</hi>次于戊上如前法<lb/>
　　立垂線與己丙線相遇為庚末自庚至甲作直線<lb/>
　　如所求<lb/>
　　論曰庚甲丙與庚丙戊兩角形之甲丙戊丙兩線<lb/>
　　既等庚丙同線戊丙庚與甲丙庚兩角又等即甲<lb/>
<pb n="KR3f0047_WYG_001-33a"/>
　　庚戊庚兩線必等<hi>本篇四</hi>而對同邊之甲角戊角亦<lb/>
　　等<hi>本篇四</hi>戊既直角則甲亦直角是甲庚為甲乙之<lb/>
　　垂線<hi>界説十</hi>
　　　　　　用法甲㸃上欲立垂線先以甲為心向<lb/>
　　　　　　元線上方任抵一界作丙㸃次用元度<lb/>
　　以丙為心作大半圜圜界與甲乙線相遇為丁次<lb/>
　　自丁至丙作直線引長之至戊為戊丁線戊丁與<lb/>
　　圜界相遇為己末自己至甲作直線即所求<hi>此法今未</hi>
<pb n="KR3f0047_WYG_001-33b"/>
　　<hi>能論論見第三卷第三十一題</hi>
　第十二題<lb/>
有無界直線線外有一㸃求于㸃上作垂線至直線上<lb/>
　　　　　法曰甲乙線外有丙㸃求從丙作垂線至<lb/>
　　　　　甲乙先以丙為心作一圜令兩交于甲乙<lb/>
　　　　　線為丁為戊次從丁戊各作直線至丙次<lb/>
　兩平分丁戊于己<hi>本篇十</hi>末自丙至己作直線即丙己<lb/>
　為甲乙之垂線<lb/>
<pb n="KR3f0047_WYG_001-34a"/>
　　　　　論曰丙己丁丙己戊兩角形之丙丁丙戊<lb/>
　　　　　兩線等丙己同線則丙戊己與丙丁己兩<lb/>
　　　　　角必等<hi>本篇八</hi>而丁丙己與戊丙己兩角又<lb/>
　等則丙己丁與丙己戊等皆直角<hi>本篇四</hi>而丙己定為<lb/>
　垂線矣<lb/>
　　　　　　　用法以丙為心向直線兩處各作短<lb/>
　　　　　　　界線為甲為乙次用元度以甲為心<lb/>
　　向丙㸃相望處作短界線乙為心亦如之兩界線<lb/>
<pb n="KR3f0047_WYG_001-34b"/>
　　交處為丁末自丙至丁作直線則丙戊為垂線<lb/>
　　　　　　　又用法于甲乙線上近甲近乙任取<lb/>
　　　　　　　一㸃為心以丙為界作一圜界于丙<lb/>
　　　　　　　㸃及相望處各稍引長之次于甲乙<lb/>
　　　　　　　線上視前心或相望如前圖或進或<lb/>
　　　　　　　退如後圖任移一㸃為心以丙為界<lb/>
　　　　　　　作一圜界至與前圜交處得丁末自<lb/>
　　丙至丁作直線得戊<hi>若近界作垂線無可截取亦用此法</hi>
<pb n="KR3f0047_WYG_001-35a"/>
　第十三題<lb/>
一直線至他直線上所作兩角非直角即等于兩直角<lb/>
　　　　解曰甲線下至丙丁線遇于乙其甲乙丙與<lb/>
　　　　甲乙丁作兩角題言此兩角當是直角若非<lb/>
　　　　直角即是一鋭一鈍而并之等于兩直角<lb/>
　　　　論曰試于乙上作垂線為戊乙<hi>本篇十一</hi>令戊乙<lb/>
　丙與戊乙丁為兩直角即甲乙丁甲乙戊兩鋭角并<lb/>
　之與戊乙丁直角等矣次于甲乙丁甲乙戊兩鋭角<lb/>
<pb n="KR3f0047_WYG_001-35b"/>
　又加戊乙丙一直角并此三角定與戊乙丙戊乙丁<lb/>
　兩直角等也<hi>公論十八</hi>次于甲乙戊又加戊乙丙并此鋭<lb/>
　直兩角定與甲乙丙鈍角等也次于甲乙戊戊乙丙<lb/>
　鋭直兩角又加甲乙丁鋭角并此三角定與甲乙丁<lb/>
　甲乙丙鋭鈍兩角等也夫甲乙丁甲乙戊戊乙丙三<lb/>
　角既與兩直角等則甲乙丁與甲乙丙兩角定與兩<lb/>
　直角等<hi>公論一</hi>
　第十四題<lb/>
<pb n="KR3f0047_WYG_001-36a"/>
一直線于線上一㸃出不同方兩直線偕元線每旁作<lb/>
　兩角若每旁兩角與兩直角等即後出兩線為一直<lb/>
　線<lb/>
　　　　　解曰甲乙線于丙㸃上左出一線為丙丁<lb/>
　　　　　右出一線為丙戊若甲丙戊甲丙丁兩角<lb/>
　　　　　與兩直角等題言丁丙與丙戊是一直線<lb/>
　論曰如云不然令别作一直線必從丁丙更引出一<lb/>
　線或離戊而上為丁丙己或離戊而下為丁丙庚也<lb/>
<pb n="KR3f0047_WYG_001-36b"/>
　若上于戊則甲丙線至丁丙己直線上為甲丙己甲<lb/>
　丙丁兩角此兩角宜與兩直角等<hi>本篇十三</hi>如此即甲丙<lb/>
　　　　　戊甲丙丁兩角與甲丙己甲丙丁兩角亦<lb/>
　　　　　等矣試減甲丙丁角而以甲丙戊與甲丙<lb/>
　　　　　己兩角較之果相等乎<hi>公論三</hi>夫甲丙己本<lb/>
　小于甲丙戊而為其分今曰相等是全與其分等也<lb/>
　<hi>公論九</hi>若下于戊則甲丙線至丁丙庚直線上為甲丙<lb/>
　庚甲丙丁兩角此兩角宜與兩直角等<hi>本篇十三</hi>如此即<lb/>
<pb n="KR3f0047_WYG_001-37a"/>
　甲丙庚甲丙丁兩角與甲丙戊甲丙丁兩角亦等矣<lb/>
　試減甲丙丁角而以甲丙戊與甲丙庚較之果相等<lb/>
　乎<hi>公論三</hi>夫甲丙戊實小于甲丙庚而為其分今曰相<lb/>
　等是全與其分等也<hi>公論九</hi>兩者皆非則丁丙戊是一<lb/>
　直線<lb/>
　第十五題<lb/>
凡兩直線相交作四角每兩交角必等<lb/>
　解曰甲乙與丙丁兩線相交于戊題言甲戊丙與丁<lb/>
<pb n="KR3f0047_WYG_001-37b"/>
　　　　戊乙兩角甲戊丁與丙戊乙兩角各等<lb/>
　　　　論曰丁戊線至甲乙線上則甲戊丁丁戊乙<lb/>
　兩角與兩直角等<hi>本篇十三</hi>甲戊線至丙丁線上則甲戊<lb/>
　丙甲戊丁兩角與兩直角等<hi>本篇十三</hi>如此即丁戊乙甲<lb/>
　戊丁兩角亦與甲戊丁甲戊内兩角等<hi>公論十</hi>試減同<lb/>
　用之甲戊丁角其所存丁戊乙甲戊丙兩角必等<hi>公論</hi>
　<hi>三</hi>又丁戊線至甲乙線上則甲戊丁丁戊乙兩角與<lb/>
　兩直角等<hi>本篇十三</hi>乙戊線至丙丁線上則丁戊乙丙戊<lb/>
<pb n="KR3f0047_WYG_001-38a"/>
　　　　乙兩角與兩直角等<hi>本篇十三</hi>如此即甲戊丁丁<lb/>
　　　　戊乙兩角亦與丁戊乙丙戊乙兩角<hi>公論十</hi>試<lb/>
　減同用之丁戊乙角其所存甲戊丁丙戊乙必等<lb/>
　一系推顯兩直線相交于中㸃上作四角與四直角<lb/>
　等<lb/>
　二系一㸃之上兩直線相交不論幾許線幾許角定<lb/>
　與四直角等<hi>公論十八</hi>
　　増題一直線内出不同方兩直線而所作兩交角<lb/>
<pb n="KR3f0047_WYG_001-38b"/>
　　等即後出兩線為一直線<lb/>
　　　　　　解曰甲乙線内取丙㸃出丙丁丙戊兩<lb/>
　　　　　　線而所作甲丙戊丁丙乙兩交角等或<lb/>
　　甲丙丁戊丙乙兩交角等題言戊丙丙丁即一直<lb/>
　　線<lb/>
　　論曰甲丙戊角既與丁丙乙角等每加一戊丙乙<lb/>
　　角即甲丙戊戊丙乙兩角必與丁丙乙戊丙乙兩<lb/>
　　角等<hi>公論二</hi>而甲丙戊戊丙乙與兩直角等<hi>本篇十三</hi>則<lb/>
<pb n="KR3f0047_WYG_001-39a"/>
　　丁丙乙戊丙乙亦與兩直角等是戊丙丙丁為一<lb/>
　　直線<hi>本篇十四</hi>
　第十六題<lb/>
凡三角形之外角必大于相對之各角<lb/>
　　　　　　解曰甲乙丙角形自乙甲線引之至丁<lb/>
　　　　　　題言外角丁甲丙必大于相對之内角<lb/>
　甲乙丙甲丙乙<lb/>
　論曰欲顯丁甲丙角大于甲丙乙角試以甲丙線兩<lb/>
<pb n="KR3f0047_WYG_001-39b"/>
　　　　　平分于戊<hi>本篇十</hi>自乙至戊作直線引長之<lb/>
　　　　　從戊外截取戊巳與乙戊等<hi>本篇三</hi>次自甲<lb/>
　　　　　至己作直線即甲戊己戊乙丙兩角形之<lb/>
　戊己與戊乙兩線等戊甲與戊丙兩線等甲戊己乙<lb/>
　戊丙兩交角又等<hi>本篇十五</hi>則甲己與乙丙兩底亦等<hi>本篇</hi>
　<hi>四</hi>兩形之各邊各角俱等而己甲戊與戊丙乙兩角<lb/>
　亦等矣夫己甲戊乃丁甲丙之分則丁甲丙大于己<lb/>
　甲戊亦大于相等之戊丙乙而丁甲丙外角不大于<lb/>
<pb n="KR3f0047_WYG_001-40a"/>
　相對之甲丙乙内角乎次顯丁甲丙大于甲乙丙試<lb/>
　自丙甲線引長之至庚次以甲乙線兩平分于辛<hi>本篇</hi>
　<hi>十</hi>自丙至辛作直線引長之從辛外截取辛壬與丙<lb/>
　辛等<hi>本篇三</hi>次自甲至壬作直線依前論推顯甲辛壬<lb/>
　辛丙乙兩角形之各邊各角俱等則壬甲辛與辛乙<lb/>
　丙兩角亦等矣夫壬甲辛乃庚甲乙之分必小于庚<lb/>
　甲乙也庚甲乙又與丁甲丙兩交角等<hi>本篇十五</hi>則甲乙<lb/>
　丙内角不小于丁甲丙外角乎其餘乙丙上作外角<lb/>
<pb n="KR3f0047_WYG_001-40b"/>
　俱大于相對之内角依此推顯<lb/>
　第十七題<lb/>
凡三角形之每兩角必小于兩直角<lb/>
　　　　　解曰甲乙丙角形題言甲乙丙甲丙乙兩<lb/>
　　　　　角丙甲乙甲乙丙兩角甲丙乙丙甲乙兩<lb/>
　　　　　角皆小于兩直角<lb/>
　論曰試用兩邊線丙甲引出至戊丙乙引出至丁即<lb/>
　甲乙丁外角大于相對之甲丙乙内角矣<hi>本篇十六</hi>此兩<lb/>
<pb n="KR3f0047_WYG_001-41a"/>
　率者每加一甲乙丙角則甲乙丁甲乙丙必大于甲<lb/>
　丙乙甲乙丙矣<hi>公論四</hi>夫甲乙丁甲乙丙與兩直角等<lb/>
　也<hi>本篇十三</hi>則甲丙乙甲乙丙小于兩直角也餘二倣此<lb/>
　第十八題<lb/>
凡三角形大邊對大角小邊對小角<lb/>
　　　　解曰甲乙丙角形之甲丙邊大于甲乙邊乙<lb/>
　　　　丙邊題言甲乙丙角大于乙丙甲角乙甲丙<lb/>
　角<lb/>
<pb n="KR3f0047_WYG_001-41b"/>
　論曰甲丙邊大于甲乙邊即于甲丙線上截甲丁與<lb/>
　甲乙等<hi>本篇三</hi>自乙至丁作直線則甲乙丁與甲丁乙<lb/>
　兩角等矣<hi>本篇五</hi>夫甲丁乙角者乙丙丁角形之外角<lb/>
　必大于相對之丁丙乙内角<hi>本篇十六</hi>則甲乙丁角亦大<lb/>
　于甲丙乙角而況甲乙丙又函甲乙丁于其中不又<lb/>
　大于甲丙乙乎如乙丙邊大于甲乙邊則乙甲丙角<lb/>
　亦大于甲丙乙角依此推顯<lb/>
　第十九題<lb/>
<pb n="KR3f0047_WYG_001-42a"/>
凡三角形大角對大邊小角對小邊<lb/>
　　　　解曰甲乙丙角形乙角大于丙角題言對乙<lb/>
　　　　角之甲丙邊必大于對丙角之甲乙邊<lb/>
　論曰如云不然令言或等或小若言甲丙與甲乙等<lb/>
　則甲丙角宜與甲乙角等矣<hi>本篇五</hi>何設乙角大于丙<lb/>
　角也若言甲丙小于甲乙則甲丙邊對甲乙大角宜<lb/>
　大<hi>本篇十八</hi>又何言小也如甲角大于丙角則乙丙邊大<lb/>
　于甲乙邊依此推顯<lb/>
<pb n="KR3f0047_WYG_001-42b"/>
　第二十題<lb/>
凡三角形之兩邊并之必大于一邊<lb/>
　　　　解曰甲乙丙角形題言甲丙甲乙邊并之必<lb/>
　　　　大于乙丙邊甲丙丙乙并之必大于甲乙甲<lb/>
　乙乙丙并之必大于甲丙<lb/>
　論曰試于丙甲邊引長之以甲乙為度截取甲丁<hi>本篇</hi>
　<hi>三</hi>自丁至乙作直線令甲丁甲乙兩腰等而甲丁乙<lb/>
　甲乙丁兩角亦等<hi>本篇五</hi>即丙乙丁角大于甲乙丁角<lb/>
<pb n="KR3f0047_WYG_001-43a"/>
　亦大于丙丁乙角矣夫丁丙邊對丙乙丁大角也豈<lb/>
　不大于乙丙邊對丙丁乙小角者乎<hi>本篇十九</hi>又甲丁甲<lb/>
　乙兩線各加甲丙線等也則甲乙加甲丙者與丙丁<lb/>
　等矣丙丁既大于乙丙則甲乙甲丙兩邊并必大于<lb/>
　乙丙邊也餘二倣此<lb/>
　第二十一題<lb/>
凡三角形于一邊之兩界出兩線復作一三角形在其<lb/>
　内則内形兩腰并之必小于相對兩腰而後兩線所<lb/>
<pb n="KR3f0047_WYG_001-43b"/>
　作角必大于相對角<lb/>
　　　　解曰甲乙丙角形于乙丙邊之兩界各出一<lb/>
　　　　線遇于丁題言丁丙丁乙兩線并必小于甲<lb/>
　　　　乙甲丙并而乙丁丙角必大于乙甲丙角<lb/>
　論曰試用内一線引長之如乙丁引之至戊即乙甲<lb/>
　戊角形之乙甲甲戊兩線并必大于乙戊線也<hi>本篇二十</hi>
　此二率者每加一戊丙線則乙甲甲戊戊丙并必大<lb/>
　于乙戊戊丙并矣<hi>公論四</hi>又戊丁丙角形之戊丁戊丙<lb/>
<pb n="KR3f0047_WYG_001-44a"/>
　線并必大于丁丙線也此二率者每加一丁乙線則<lb/>
　戊丁戊丙丁乙并必大于丁丙丁乙并矣<hi>公論四</hi>夫乙<lb/>
　甲甲戊戊丙既大于乙戊戊丙豈不更大于丁丙丁<lb/>
　乙乎<hi>本篇二十</hi>又乙甲戊角形之丙戊丁外角大于相對<lb/>
　之乙甲戊内角<hi>本篇十六</hi>即丁戊丙角形之乙丁丙外角<lb/>
　更大于相對之丁戊丙内角矣而乙丁丙角豈不更<lb/>
　大于乙甲丙角乎<lb/>
　第二十二題<lb/>
<pb n="KR3f0047_WYG_001-44b"/>
三直線求作三角形其每兩線并大于一線也<lb/>
　　　　　法曰甲乙丙三線其第一第二線并大于<lb/>
　　　　　第三線<hi>若兩線比第三線或等或小即不能作三角形見本篇二十</hi>求<lb/>
　　　　　作三角形先任作丁戊線長于三線并次<lb/>
　　　　　以甲為度從丁截取丁巳線<hi>本篇三</hi>以乙為<lb/>
　　　　　度從己截取己庚線以丙為度從庚截取<lb/>
　庚辛線次以己為心丁為界作丁壬癸圜以庚為心<lb/>
　辛為界作辛壬癸圜其兩圜相遇下為壬上為癸末<lb/>
<pb n="KR3f0047_WYG_001-45a"/>
　以庚巳為底作癸庚癸巳兩直線即得己癸庚三角<lb/>
　形<hi>用壬亦可作線若丁壬癸圜不到子辛壬癸圜不到丑即是兩  或等或小于第三線不成三角形</hi>
　<hi>矣</hi>
　論曰此角形之丁己己癸線皆同圜之半徑等<hi>界説十五</hi>
　則己癸與甲等庚辛庚癸線亦皆同圜之半徑等則<lb/>
　庚癸與丙等己庚元以乙為度則角形三線與所設<lb/>
　三線等<lb/>
　　　　　用法任以一線為底以底之一界為心第<lb/>
<pb n="KR3f0047_WYG_001-45b"/>
　　　　　二線為度向上作短界線次以又一界為<lb/>
　　　　　心第三線為度向上作短界線兩界線交<lb/>
　　　　　處向下作兩腰如所求<lb/>
　　　　　若設一三角形求别作一形與之等亦用<lb/>
　　　　　此法<lb/>
　第二十三題<lb/>
一直線任于一㸃上求作一角與所設角等<lb/>
　法曰甲乙線于丙㸃求作一角與丁戊己角等先于<lb/>
<pb n="KR3f0047_WYG_001-46a"/>
　　　　　戊丁線任取一㸃為庚于戊巳線任取一<lb/>
　　　　　㸃為辛自庚至辛作直線次依甲乙線作<lb/>
　　　　　丙壬癸角形與戊庚辛角形等<hi>本篇卄二</hi>即丙<lb/>
　　　　　壬丙癸兩腰與戊庚戊辛兩腰等壬癸底<lb/>
　與庚辛底又等則丙角與戊角必等<hi>本篇八</hi>
　第二十四題<lb/>
兩三角形相當之兩腰各等若一形之腰間角大則底<lb/>
　亦大<lb/>
<pb n="KR3f0047_WYG_001-46b"/>
　　　　解曰甲乙丙與丁戊己兩角形其甲乙與丁<lb/>
　　　　戊兩腰甲丙與丁巳兩腰各等若乙甲丙角<lb/>
　　　　大于戊丁己角題言乙丙底必大于戊巳底<lb/>
　　　　論曰試依丁戊線從丁㸃作戊丁庚角與乙<lb/>
　　　　甲丙角等<hi>本篇卄三</hi>則戊丁庚角大于戊丁己角<lb/>
　　　　而丁庚腰在丁巳之外矣次截丁庚線與丁<lb/>
　　　　巳等<hi>本篇三</hi>即丁庚丁巳俱與甲丙等又自戊<lb/>
　　　　至庚作直線是甲乙與丁戊甲丙與丁庚腰<lb/>
<pb n="KR3f0047_WYG_001-47a"/>
　　　　線各等乙甲丙與戊丁庚兩角亦等而乙丙<lb/>
　　　　與戊庚兩底必等也<hi>本篇四</hi>次問所作戊庚底<lb/>
　　　　今在戊巳底上邪抑同在一線邪抑在其下<lb/>
　　　　邪若在上即如第二圖自己至庚作直線則<lb/>
　　　　丁庚己角形之丁庚丁巳兩腰等而丁庚己<lb/>
　　　　與丁己庚兩角亦等矣<hi>本篇五</hi>夫戊庚己角乃<lb/>
　　　　丁庚己角之分必小于丁庚己亦必小于相<lb/>
　　　　等之丁巳庚而丁巳庚又戊己庚角之分則<lb/>
<pb n="KR3f0047_WYG_001-47b"/>
　　　　戊庚己益小于戊巳庚也<hi>公論九</hi>則對戊庚己<lb/>
　　　　小角之戊己腰必小于對戊己庚大角之戊<lb/>
　　　　庚腰也<hi>本篇十九</hi>若戊巳與戊庚兩底同線即如<lb/>
　　　　第四圖戊己乃戊庚之分則戊己必小于戊<lb/>
　庚也<hi>公論九</hi>若戊庚在戊巳之下即如第六圖自己至<lb/>
　庚作直線次引丁庚線出于壬引丁巳線出于辛則<lb/>
　丁庚丁巳兩腰等而辛巳庚壬庚己兩外角亦等矣<lb/>
　<hi>本篇五</hi>夫戊庚己角乃壬庚己角之分必小于壬庚己<lb/>
<pb n="KR3f0047_WYG_001-48a"/>
　亦必小于相等之辛巳庚而辛巳庚又戊己庚角之<lb/>
　分則戊庚巳益小于戊己庚也<hi>公論九</hi>則對戊庚己小<lb/>
　角之戊巳腰必小于對戊己庚大角之戊庚腰也<hi>本篇</hi>
　<hi>十九</hi>是三戊巳皆小于等戊庚之乙丙<hi>本篇四</hi>也<lb/>
　第二十五題<lb/>
兩三角形相當之兩腰各等若一形之底大則腰間角<lb/>
　亦大<lb/>
　解曰甲乙丙與丁戊己兩角形其甲乙與丁戊甲丙<lb/>
<pb n="KR3f0047_WYG_001-48b"/>
　　　　與丁巳各兩腰等若乙丙底大于戊巳底題<lb/>
　　　　言乙甲丙角大于戊丁巳角<lb/>
　　　　論曰如云不然令言或小或等若言等則兩<lb/>
　形之兩腰各等腰間角又等宜兩底亦等<hi>本篇四</hi>何設<lb/>
　乙丙底大也若言乙甲丙角小則對乙甲丙角之乙<lb/>
　丙線宜亦小<hi>本篇廿四</hi>何設乙丙底大也<lb/>
　第二十六題<hi>二支</hi>
兩三角形有相當之兩角等及相當之一邊等則餘兩<lb/>
<pb n="KR3f0047_WYG_001-49a"/>
　邊必等餘一角亦等其一邊不論在兩角之内及一<lb/>
　角之對<lb/>
　　　　先解一邊在兩角之内者曰甲乙丙角形之<lb/>
　　　　甲乙丙甲丙乙兩角與丁戊己角形之丁戊<lb/>
　　　　巳丁巳戊兩角各等在兩角内之乙丙邊與<lb/>
　戊巳邊又等題言甲乙與丁戊兩邊甲丙與丁巳兩<lb/>
　邊各等而乙甲丙角與戊丁巳角亦等<lb/>
　論曰如云兩邊不等而丁戊大于甲乙令于丁戊線<lb/>
<pb n="KR3f0047_WYG_001-49b"/>
　截取庚戊與甲乙等<hi>本篇三</hi>次自庚至己作直線即庚<lb/>
　戊巳角形之庚戊戊巳兩邊宜與甲乙乙丙兩邊等<lb/>
　矣夫乙角與戊角元等則甲丙與庚巳宜等<hi>本篇四</hi>而<lb/>
　庚巳戊角與甲丙乙角宜亦等也<hi>本篇四</hi>既設丁己戊<lb/>
　與甲丙乙兩角等今又言庚己戊與甲丙乙兩角等<lb/>
　　　　是庚己戊與丁己戊亦等全與其分等矣<hi>公論</hi>
　　　　<hi>九</hi>以此見兩邊必等兩邊既等則餘一角亦<lb/>
　　　　等<lb/>
<pb n="KR3f0047_WYG_001-50a"/>
　　　　後解相等邊不在兩角之内而在一角之對<lb/>
　　　　者曰甲乙丙角形之乙角丙角與丁戊己角<lb/>
　　　　形之戊角丁己戊角各等而對丙之甲乙邊<lb/>
　與對己之丁戊邊又等題言甲丙與丁己兩邊丙乙<lb/>
　與己戊兩邊各等而甲角與戊丁己角亦等<lb/>
　論曰如云兩邊不等而戊己大于乙丙令于戊己線<lb/>
　截取戊庚與乙丙等<hi>本篇三</hi>次自丁至庚作直線即丁<lb/>
　戊庚角形之丁戊戊庚兩邊宜與甲乙乙丙兩邊等<lb/>
<pb n="KR3f0047_WYG_001-50b"/>
　矣夫乙角與戊角元等則甲丙與丁庚宜等<hi>本篇四</hi>而<lb/>
　丁庚戊角與甲丙乙角宜亦等也既設丁巳戊與甲<lb/>
　丙乙兩角等今又言丁庚戊與甲丙乙兩角等是丁<lb/>
　庚戊外角與相對之丁巳戊内角等矣<hi>本篇十六</hi>可乎以<lb/>
　此見兩邊必等兩邊既等則餘一角亦等<lb/>
　第二十七題<lb/>
兩直線有他直線交加其上若内相對兩角等即兩直<lb/>
　線必平行<lb/>
<pb n="KR3f0047_WYG_001-51a"/>
　　　　解曰甲乙丙丁兩直線加他直線戊己交于<lb/>
　　　　庚于辛而甲庚辛與丁辛庚兩角等題言甲<lb/>
　　　　乙丙丁兩線必平行<lb/>
　　　　論曰如云不然則甲乙丙丁兩直線必至相<lb/>
　遇于壬而庚辛壬成三角形則甲庚辛外角宜大于<lb/>
　相對之庚辛壬内角矣<hi>本篇十六</hi>乃先設相等乎若設乙<lb/>
　庚辛角與丙辛庚角等亦依此論若言甲乙丙丁兩<lb/>
　直線相遇于癸亦依此論<lb/>
<pb n="KR3f0047_WYG_001-51b"/>
　第二十八題<hi>二支</hi>
兩直線有他直線交加其上若外角與同方相對之内<lb/>
　角等或同方兩内角與兩直角等即兩直線必平行<lb/>
　　　　先解曰甲乙丙丁兩直線加他直線戊己交<lb/>
　　　　于庚于辛其戊庚甲外角與同方相對之庚<lb/>
　　　　辛丙内角等題言甲乙丙丁兩線必平行<lb/>
　　　　論曰乙庚辛角與相對之内角丙辛庚等<hi>本篇</hi>
　<hi>卄七</hi>戊庚甲與乙庚辛兩交角亦等<hi>本篇十五</hi>即兩直線必<lb/>
<pb n="KR3f0047_WYG_001-52a"/>
　平行<lb/>
　後解曰甲庚辛丙辛庚兩内角與兩直角等題言甲<lb/>
　乙丙丁兩線必平行<lb/>
　論曰甲庚辛丙辛庚兩角與兩直角等而甲庚戊甲<lb/>
　庚辛兩角亦與兩直角等<hi>本篇十三</hi>試減同用之甲庚辛<lb/>
　即所存甲庚戊與丙辛庚等矣既外角與同方相對<lb/>
　之内角等即甲乙丙丁必平行<hi>本題</hi>
　第二十九題<hi>三支</hi>
<pb n="KR3f0047_WYG_001-52b"/>
兩平行線有他直線交加其上則内相對兩角必等外角<lb/>
　與同方相對之内角亦等同方兩内角亦與兩直角等<lb/>
　　　　先解曰此反前二題故同前圖有甲乙丙丁<lb/>
　　　　二平行線加他直線戊巳交于庚于辛題言<lb/>
　　　　甲庚辛與丁辛庚内相對兩角必等<lb/>
　論曰如云不然而甲庚辛大于丁辛庚則丁辛庚加<lb/>
　辛庚乙宜小于辛庚甲加辛庚乙矣<hi>公論四</hi>夫辛庚甲<lb/>
　辛庚乙元與兩直角等<hi>本篇十三</hi>據如彼論則丁辛庚辛<lb/>
<pb n="KR3f0047_WYG_001-53a"/>
　庚乙兩角小于兩直角而甲乙丙丁兩直線向乙丁<lb/>
　行必相遇也<hi>公論十一</hi>可謂平行線乎<lb/>
　次解曰戊庚甲外角與同方相對之庚辛丙内角等<lb/>
　論曰乙庚辛與相對之丙辛庚兩内角等<hi>本題</hi>則乙庚<lb/>
　辛交角相等之戊庚甲<hi>本篇十五</hi>與丙辛庚必等<hi>公論一</hi>
　後解曰甲庚辛丙辛庚兩内角與兩直角等<lb/>
　論曰戊庚甲與庚辛丙兩角既等<hi>本題</hi>而每加一甲庚<lb/>
　辛角則庚辛丙甲庚辛兩角與甲庚辛戊庚甲兩角<lb/>
<pb n="KR3f0047_WYG_001-53b"/>
　必等<hi>公論二</hi>夫甲庚辛戊庚甲本與兩直角等<hi>本篇十三</hi>則<lb/>
　甲庚辛丙辛庚兩内角亦與兩直角等<lb/>
　第三十題<lb/>
兩直線與他直線平行則元兩線亦平行<lb/>
　解曰此題所指線在同面者不同面線後别有論如<lb/>
　甲乙丙丁兩直線各與他線戊巳平行題言甲乙與<lb/>
　丙丁亦平行<lb/>
　論曰試作庚辛直線交加于三直線甲乙于壬戊巳<lb/>
<pb n="KR3f0047_WYG_001-54a"/>
　　　　　　　于子丙丁于癸其甲乙與戊巳既平<lb/>
　　　　　　　行即甲壬子與相對之己子壬兩内<lb/>
　　　　　　　角等<hi>本篇廿九</hi>丙丁與戊巳既平行即丁<lb/>
　　　　　　　癸子内角與己子壬外角亦等<hi>本篇廿九</hi>
　丁癸子與甲壬子亦為相對之内角亦等<hi>公論一</hi>而甲<lb/>
　乙丙丁為平行線<hi>本篇廿七</hi>
　第三十一題<lb/>
一㸃上求作直線與所設直線平行<lb/>
<pb n="KR3f0047_WYG_001-54b"/>
　　　　法曰甲㸃上求作直線與乙丙平行先從甲㸃<lb/>
　　　　向乙丙線任指一處作直線為甲丁即乙丙線上<lb/>
　　　　成甲丁乙角次于甲㸃上作一角與甲丁乙等<hi>本篇</hi>
　<hi>廿三</hi>為戊甲丁從戊甲線引之至己即己戊與乙丙平行<lb/>
　論曰戊己乙丙兩線有甲丁線聯之其所作戊甲丁<lb/>
　與甲丁乙相對之兩内角等即平行線<hi>本篇廿七</hi>
　　増從此題生一用法設一角兩線求作有法四邊<lb/>
　　形有角與所設角等兩兩邊線與所設線等<lb/>
<pb n="KR3f0047_WYG_001-55a"/>
　　　　　　法曰先作己丁戊角與丙等次截丁戊<lb/>
　　　　　　線與甲等己丁線與乙等末依丁戊平<lb/>
　　　　　　行作己庚依己丁平行作庚戊即所求<lb/>
　　　　　本題用法于甲㸃求作直線與乙丙平行<lb/>
　　　　　先作甲丁線次以丁為心任作戊己圜界<lb/>
　　　　　次用元度以甲為心作庚辛圜界稍長于<lb/>
　　戊己次取戊己圜界為度于庚辛圜界截取庚辛<lb/>
　　末自甲至辛作直線各引長之即所求<lb/>
<pb n="KR3f0047_WYG_001-55b"/>
　　　　　又用法以甲㸃為心于乙丙線近乙處任<lb/>
　　　　　指一㸃作短界線為丁次用元度以丁為<lb/>
　　　　　心于乙丙上向丙截取一分作短界線為<lb/>
　　戊次用元度以戊為心向上與甲平處作短界線<lb/>
　　又用元度以甲為心向甲平處作短界線後兩界<lb/>
　　線交處為己自甲至己作直線各引長之即所求<lb/>
　第三十二題<hi>二支</hi>
凡三角形之外角與相對之内兩角并等凡三角形之<lb/>
<pb n="KR3f0047_WYG_001-56a"/>
　内三角并與兩直角等<lb/>
　先解曰甲乙丙角形試從乙丙邊引至丁題言甲丙<lb/>
　　　　丁外角與相對之内兩角甲乙并等<lb/>
　　　　論曰試作戊丙線與甲乙平行<hi>本篇三一</hi>令甲丙<lb/>
　　　　為甲乙戊丙之交加線則乙甲丙角與相對<lb/>
　之甲丙戊角等<hi>本篇卄九</hi>又乙丁線與兩平行線相遇則<lb/>
　戊丙丁外角與相對之甲乙丙内角等<hi>本篇廿九</hi>既甲丙<lb/>
　戊與乙甲丙等而戊丙丁與甲乙丙又等則甲丙丁<lb/>
<pb n="KR3f0047_WYG_001-56b"/>
　外角與内兩角甲乙并等矣<lb/>
　後解曰甲乙丙三角并與兩直角等<lb/>
　論曰既甲丙丁角與甲乙兩角并等更于甲丙丁加<lb/>
　甲丙乙則甲丙丁甲丙乙兩角并與甲乙丙内三角<lb/>
　并等矣<hi>公論二</hi>夫甲丙丁甲丙乙并元與兩直角等<hi>本篇</hi>
　<hi>十三</hi>則甲乙丙内三角并亦與兩直角等<lb/>
　　増從此推知凡第一形當兩直角第二形當四直<lb/>
　　角第三形當六直角自此以上至于無窮每命形<lb/>
<pb n="KR3f0047_WYG_001-57a"/>
　　　　之數倍之為所當直角之數<hi>凡一線二線不能為形故三邊</hi>
　　　　<hi>為第一形四邊為第二形五邊為第三形六邊為第四形倣此以至無窮</hi>又視每<lb/>
　　　　形邊數減二邊即所存邊數是本形之數<lb/>
　　　　論曰如上四圖第一形三邊減二邊存一邊<lb/>
　　　　即是本形一數倍之當兩直角<hi>本題</hi>第二形四<lb/>
　　　　邊減二邊存二邊即是本形二數倍之當四<lb/>
　　直角欲顯此理試以第二形作一對角線成兩三<lb/>
　　角形每形當兩直角并之則當四直角矣第三形<lb/>
<pb n="KR3f0047_WYG_001-57b"/>
　　　　五邊減二邊存三邊即是本形三數倍之當<lb/>
　　　　六直角欲顯此理試以第三形作兩對角線<lb/>
　　　　成三三角形每形當兩直角并之亦當六直<lb/>
　　　　角矣其餘依此推顯以至無窮<lb/>
　　　　又一法每形視其邊數每邊當兩直角而減<lb/>
　　　　四直角其存者即本形所當直角<lb/>
　　論曰欲顯此理試于形中任作一㸃從此㸃向各<lb/>
　　角俱作直線令每形所分角形之數如其邊數每<lb/>
<pb n="KR3f0047_WYG_001-58a"/>
　　　　一分形三角當二直角<hi>本題</hi>其近㸃之處不論<lb/>
　　　　幾角皆當四直角<hi>本篇十五之系</hi>次減近㸃諸角即<lb/>
　　　　是減四直角其存者則本形所當直角如上<lb/>
　　　　第四形六邊中間任指一㸃從㸃向各角分<lb/>
　　　　為六三角形每一分形三角六形共十八角<lb/>
　　　　今于近㸃處減當四直角之六角所存近邊<lb/>
　　十二角當八直角餘倣此<lb/>
　一系凡諸種角形之三角并俱相等<hi>本題増</hi>
<pb n="KR3f0047_WYG_001-58b"/>
　二系凡兩腰等角形若腰間直角則餘兩角每當直<lb/>
　角之半腰間鈍角則餘兩角俱小于半直角腰間鋭<lb/>
　角則餘兩角俱大于半直角<lb/>
　三系平邊角形每角當直角三分之二<lb/>
　四系平邊角形若從一角向對邊作垂線分為兩角<lb/>
　形此分形各有一直角在垂線之下兩旁則垂線之<lb/>
　上兩旁角每當直角三分之一其餘兩角每當直角<lb/>
　三分之二<lb/>
<pb n="KR3f0047_WYG_001-59a"/>
　　　　　増從三系可分一直角為三平分其法任<lb/>
　　　　　于一邊立平邊角形次分對直角一邊為<lb/>
　　兩平分從此邊對角作垂線即所求如上圖甲乙<lb/>
　　丙直角求三分之先于甲乙線上作甲乙丁平邊<lb/>
　　角形<hi>本篇一</hi>次平分甲丁于戊<hi>本篇九</hi>末作乙戊直線<lb/>
　第三十三題<lb/>
兩平行相等線之界有兩線聯之其兩線亦平行亦相<lb/>
　等<lb/>
<pb n="KR3f0047_WYG_001-59b"/>
　　　　解曰甲乙丙丁兩平行相等線有甲丙乙丁<lb/>
　　　　兩線聯之題言甲丙乙丁亦平行相等線<lb/>
　　　　論曰試作甲丁對角線為甲乙丙丁之交加<lb/>
　線即乙甲丁丙丁甲相對兩内角等<hi>本篇卄九</hi>又甲丁線<lb/>
　上下兩角形之甲乙丙丁兩邊既等甲丁同邊則對<lb/>
　乙甲丁角之乙丁線與對丙丁甲角之甲丙線亦等<lb/>
　<hi>本篇卄九</hi>而乙丁甲與丙甲丁兩角亦等也<hi>本篇四</hi>此兩角<lb/>
　者甲丙乙丁之内相對角也兩角既等則甲丙乙丁<lb/>
<pb n="KR3f0047_WYG_001-60a"/>
　兩線必平行<hi>本篇廿七</hi>
　第三十四題<lb/>
凡平行線方形每相對兩邊線各等每相對兩角各等<lb/>
　對角線分本形兩平分<lb/>
　　　　解曰甲乙丁丙平行方形<hi>界説三五</hi>題言甲乙與<lb/>
　　　　丙丁兩線甲丙與乙丁兩線各等又言乙與<lb/>
　　　　丙兩角乙甲丙與丙丁乙兩角各等又言若<lb/>
　作甲丁對角線即分本形為兩平分<lb/>
<pb n="KR3f0047_WYG_001-60b"/>
　論曰甲乙與丙丁既平行則乙甲丁與丙丁甲相對<lb/>
　之兩内角等<hi>本篇廿九</hi>甲丙與乙丁既平行則乙丁甲與<lb/>
　丙甲丁相對之兩内角等<hi>本篇廿九</hi>甲乙丁角形之乙甲<lb/>
　丁乙丁甲兩角與甲丁丙角形之丙丁甲丙甲丁兩<lb/>
　角既各等甲丁同邊則甲乙與丙丁甲丙與乙丁俱<lb/>
　等也而丙角與相對之乙角亦等矣<hi>本篇廿六</hi>又乙丁甲<lb/>
　角加丙丁甲角與丙甲丁角加乙甲丁角既等即乙<lb/>
　甲丙與丙丁乙相對兩角亦等也<hi>公論二</hi>又甲乙丁甲<lb/>
<pb n="KR3f0047_WYG_001-61a"/>
　丁丙兩角形之甲乙乙丁兩邊與丁丙丙甲兩邊各<lb/>
　等腰間之乙角與丙角亦等則兩角形必等<hi>本篇四</hi>而<lb/>
　甲丁線分本形為兩平分<lb/>
　第三十五題<lb/>
兩平行方形若同在平行線内又同底則兩形必等<lb/>
　　　　解曰甲乙丙丁兩平行線内有丙丁戊甲與<lb/>
　　　　丙丁乙巳兩平行方形同丙丁底題言此兩<lb/>
　　　　形等等者不謂腰等角等謂所函之地等後<lb/>
<pb n="KR3f0047_WYG_001-61b"/>
　言形等者多倣此<lb/>
　先論曰設己在甲戊之内其丙丁戊甲與丙丁乙己<lb/>
　皆平行方形丙丁同底則甲戊與丙丁巳乙與丙丁<lb/>
　各相對之兩邊各等<hi>本篇三四</hi>而甲戊與己乙亦等<hi>公論一</hi>
　試于甲戊己乙兩線各減己戊即甲己與戊乙亦等<lb/>
　<hi>公論三</hi>而甲丙與戊丁元等<hi>本篇三四</hi>乙戊丁外角與己甲<lb/>
　丙内角又等<hi>本篇廿九</hi>則乙戊丁與己甲丙兩角形必等<lb/>
　矣<hi>本篇四</hi>次于兩角形每加一丙丁戊己無法四邊形<lb/>
<pb n="KR3f0047_WYG_001-62a"/>
　則丙丁戊甲與丙丁乙己兩平行方形等也<hi>公論二</hi>
　　　　次論曰設己戊同㸃依前甲戊與戊乙等乙<lb/>
　　　　戊丁與戊甲丙兩角形等<hi>本篇四</hi>而每加一戊<lb/>
　　　　丁丙角形則丙丁戊甲與丙丁乙戊兩平行<lb/>
　　　　方形必等<hi>公論二</hi>
　　　　後論曰設己㸃在戊之外而丙己與戊丁兩<lb/>
　　　　線交于庚依前甲戊與己乙兩線等而每加<lb/>
　　　　一戊己線即戊乙與甲己兩線亦等<hi>公論二</hi>因<lb/>
<pb n="KR3f0047_WYG_001-62b"/>
　　　　顯己甲丙與乙戊丁兩角形亦等<hi>本篇四</hi>次每<lb/>
　　　　減一己戊庚角形則所存戊庚丙甲與乙己<lb/>
　　　　庚丁兩無法四邊形亦等<hi>公論三</hi>次于兩無法<lb/>
　　　　形每加一庚丁丙角形則丙丁戊甲與丙丁<lb/>
　乙己兩平行方形必等<hi>公論二</hi>
　第三十六題<lb/>
兩平行線内有兩平行方形若底等則形亦等<lb/>
　解曰甲乙丙丁兩平行線内有甲丙戊己與庚辛丁<lb/>
<pb n="KR3f0047_WYG_001-63a"/>
　　　　乙兩平行方形而丙戊與辛丁兩底等題言<lb/>
　　　　兩形亦等<lb/>
　　　　論曰試自丙至庚戊至乙各作直線相聯其<lb/>
　丙戊庚乙各與辛丁等則丙戊與庚乙亦等<hi>本篇卅四</hi>庚<lb/>
　乙與丙戊既平行線則庚丙與乙戊亦平行線<hi>本篇卅三</hi>
　而甲丙戊己與庚丙戊乙兩平行方形同丙戊底者<lb/>
　等矣<hi>本篇三五</hi>庚辛丁乙與庚丙戊乙兩平行方形同庚<lb/>
　乙底者亦等矣<hi>本篇三五</hi>既爾則庚辛丁乙與甲丙戊己<lb/>
<pb n="KR3f0047_WYG_001-63b"/>
　亦等<hi>公論一</hi>
　第三十七題<lb/>
兩平行線内有兩三角形若同底則兩形必等<lb/>
　　　　解曰甲乙丙丁兩平行線内有甲丙丁乙丙<lb/>
　　　　丁兩角形同丙丁底題言兩形必等<lb/>
　　　　論曰試自丁至戊作直線與甲丙平行次自<lb/>
　丁至己作直線與乙丙平行<hi>本篇三一</hi>夫甲丙丁戊乙丙<lb/>
　丁己兩平行方形在甲乙丙丁兩平行線内同丙丁<lb/>
<pb n="KR3f0047_WYG_001-64a"/>
　　　　底既等<hi>本篇三五</hi>則甲丙丁角形為甲丙丁戊方<lb/>
　　　　形之半與乙丙丁角形為乙丙丁己方形之<lb/>
　　　　半者<hi>甲丁乙丁兩對角線平分兩方形見本篇卅四</hi>亦等<hi>公論七</hi>
　第三十八題<lb/>
兩平行線内有兩三角形若底等則兩形必等<lb/>
　　　　解曰甲乙丙丁兩平行線内有甲丙戊與乙<lb/>
　　　　己丁兩角形而丙戊與己丁兩底等題言兩<lb/>
　　　　形必等<lb/>
<pb n="KR3f0047_WYG_001-64b"/>
　論曰試自庚至戊辛至丁各作直線與甲丙乙己平<lb/>
　行<hi>本篇卅一</hi>其甲丙戊庚與乙己丁辛兩平行方形既等<lb/>
　<hi>本篇卅六</hi>則甲丙戊與乙己丁兩角形為兩方形之半者<lb/>
　<hi>本篇卅四</hi>亦等<hi>公論七</hi>
　　　　　増凡角形任于一邊兩平分之向對角作<lb/>
　　　　　直線即分本形為兩平分<lb/>
　　論曰甲乙丙角形試以乙丙邊兩平分于丁<hi>本篇十</hi>
　　自丁至甲作直線即甲丁線分本形為兩平分何<lb/>
<pb n="KR3f0047_WYG_001-65a"/>
　　者試于甲角上作直線與乙丙平行<hi>本篇卅一</hi>則甲乙<lb/>
　　丁甲丁丙兩角形在兩平行線内兩底等兩形亦<lb/>
　　等<hi>本題</hi>
　　　　　二増題凡角形任于一邊任作一㸃求從<lb/>
　　　　　㸃分本形為兩平分<lb/>
　　　　　法曰甲乙丙角形從丁㸃求兩平分先自<lb/>
　　丁至相對甲角作甲丁直線次平分乙丙線于戊<lb/>
　　<hi>本篇十</hi>作戊己線與甲丁平行<hi>本篇卅一</hi>末作己丁直線<lb/>
<pb n="KR3f0047_WYG_001-65b"/>
　　即分本形為兩平分<lb/>
　　論曰試作甲戊直線即甲戊己己丁戊兩角形在<lb/>
　　兩平行線内同己戊底者等而每加一己戊丙形<lb/>
　　則己丁丙與甲戊丙兩角形亦等<hi>公論二</hi>夫甲戊丙<lb/>
　　為甲乙丙之半<hi>本題増</hi>則己丁丙亦甲乙丙之半<lb/>
　第三十九題<lb/>
兩三角形其底同其形等必在兩平行線内<lb/>
　解曰甲乙丙與丁丙乙兩角形之乙丙底同其形復<lb/>
<pb n="KR3f0047_WYG_001-66a"/>
　　　　　等題言在兩平行線内者葢云自甲至丁<lb/>
　　　　　作直線必與乙丙平行<lb/>
　　　　　論曰如云不然令從甲别作直線與乙丙<lb/>
　　　　　平行<hi>本篇卅一</hi>必在甲丁之上或在其下矣設<lb/>
　在上為甲戊而乙丁線引出至戊即作戊丙直線是<lb/>
　甲乙丙宜與戊丙乙兩角形等矣<hi>本篇卅七</hi>夫甲乙丙與<lb/>
　丁丙乙既等而與戊丙乙復等是全與其分等也<hi>公論</hi>
　<hi>九</hi>設在甲丁下為甲己即作己丙直線是己丙乙與<lb/>
<pb n="KR3f0047_WYG_001-66b"/>
　丁丙乙亦等如前駁之<lb/>
　第四十題<lb/>
兩三角形其底等其形等必在兩平行線内<lb/>
　　　　　解曰甲乙丙與丁戊己兩角形之乙丙與<lb/>
　　　　　戊己兩底等其形亦等題言在兩平行線<lb/>
　　　　　内者葢云自甲至丁作直線必與乙己平<lb/>
　行<lb/>
　論曰如云不然令從甲别作直線與乙己平行<hi>本篇卅一</hi>
<pb n="KR3f0047_WYG_001-67a"/>
　必在甲丁之上或在其下矣設在上為甲庚而戊丁<lb/>
　線引出至庚即作庚己直線是甲乙丙宜與庚戊己<lb/>
　兩角形等矣<hi>本篇三八</hi>夫甲乙丙與丁戊己既等而與庚<lb/>
　戊己復等是全與其分等也<hi>公論九</hi>設在甲丁下為甲<lb/>
　辛即作辛己直線是辛戊己與丁戊己亦等如前駁之<lb/>
　第四十一題<lb/>
兩平行線内有一平行方形一三角形同底則方形倍<lb/>
　大于三角形<lb/>
<pb n="KR3f0047_WYG_001-67b"/>
　　　　解曰甲乙丙丁兩平行線内有甲丙丁戊方<lb/>
　　　　形乙丁丙角形同丙丁底題言方形倍大于<lb/>
　　　　角形<lb/>
　論曰試作甲丁直線分方形為兩平分則甲丙丁與<lb/>
　乙丁丙兩角形等矣<hi>本篇卅七</hi>夫甲丙丁戊倍大于甲丙<lb/>
　丁<hi>本篇卅三</hi>必倍大于乙丁丙<lb/>
　第四十二題<lb/>
有三角形求作平行方形與之等而方形角有與所設<lb/>
<pb n="KR3f0047_WYG_001-68a"/>
　角等<lb/>
　　　　法曰設甲乙丙角形丁角求作平行方形與<lb/>
　　　　甲乙丙角形等而有丁角先分一邊為兩平<lb/>
　　　　分如乙丙邊平分于戊<hi>本篇十</hi>次作丙戊己角<lb/>
　與丁角等<hi>本篇廿</hi>次自甲作直線與乙丙平行<hi>本篇卅一</hi>而<lb/>
　與戊己線遇于己末自丙作直線與戊己平行為丙<lb/>
　庚<hi>本篇卅一</hi>而與甲己線遇于庚則得己戊丙庚平行方<lb/>
　形與甲乙丙角形等<lb/>
<pb n="KR3f0047_WYG_001-68b"/>
　論曰試自甲至戊作直線其甲戊丙角形與己戊丙<lb/>
　庚平行方形在兩平行線内同底則己戊丙庚倍大<lb/>
　于甲戊丙矣<hi>本篇四一</hi>夫甲乙丙亦倍大于甲戊丙<hi>本篇卅八</hi>
　<hi>増</hi>即與己戊丙庚等<hi>公論六</hi>
　第四十三題<lb/>
凡方形對角線旁兩餘方形自相等<lb/>
　解曰甲乙丙丁方形有甲丙對角線題言兩旁之乙<lb/>
　壬庚戊與庚己丁辛兩餘方形<hi>界説卅六</hi>必等<lb/>
<pb n="KR3f0047_WYG_001-69a"/>
　　　　論曰甲乙丙甲丙丁兩角形等<hi>本篇卅四</hi>甲戊庚<lb/>
　　　　甲庚辛兩角形亦等<hi>本篇卅四</hi>而于甲乙丙減甲<lb/>
　　　　戊庚于甲丙丁減甲庚辛則所存乙丙庚戊<lb/>
　　　　與庚丙丁辛兩無法四邊形亦等矣<hi>公論三</hi>又<lb/>
　　　　庚壬丙己角線方形之庚丙己庚丙壬兩角<lb/>
　　　　形等<hi>本篇三四</hi>而于兩無法四邊形每減其一則<lb/>
　所存乙壬庚戊與庚己丁辛兩餘方形安得不等<hi>公論三</hi>
　第四十四題<lb/>
<pb n="KR3f0047_WYG_001-69b"/>
一直線上求作平行方形與所設三角形等而方形角<lb/>
　有與所設角等<lb/>
　　　　　法曰設甲線乙角形丙角求于甲線上作<lb/>
　　　　　平行方形與乙角形等而有丙角先作丁<lb/>
　　　　　戊己庚平行方形與乙角形等而戊己庚<lb/>
　　　　　角與丙角等<hi>本篇四二</hi>次于庚己線引長之作<lb/>
　　　　　己辛線與甲等次作辛壬線與戊己平行<lb/>
　　　　　<hi>本篇三一</hi>次于丁戊引長之與辛壬線遇于壬<lb/>
<pb n="KR3f0047_WYG_001-70a"/>
　次自壬至己作對角線引出之又自丁庚引長之與<lb/>
　對線角遇于癸次自癸作直線與庚辛平行又于壬<lb/>
　辛引長之與癸線遇于子末于戊己引長之至癸子<lb/>
　線得丑即己丑子辛平行方形如所求<lb/>
　論曰此方形之己辛線與甲等而辛己丑角為戊己<lb/>
　庚之交角<hi>本篇十五</hi>則與丙等又本形與戊己庚丁同為<lb/>
　餘方形等<hi>本篇四三</hi>則與乙角形等<lb/>
　第四十五題<lb/>
<pb n="KR3f0047_WYG_001-70b"/>
有多邊直線形求作一平行方形與之等而方形角有<lb/>
　與所設角等<lb/>
　　　　　　法曰設甲乙丙五邊形丁角求作平行<lb/>
　　　　　　方形與五邊形等而有丁角先分五邊<lb/>
　　　　　　形為甲乙丙三三角形次作戊己庚辛<lb/>
　　　　　　平行方形與甲等而有丁角<hi>本篇四二</hi>次于<lb/>
　戊辛己庚兩平行線引長之作庚辛壬癸平行方形<lb/>
　與乙等而有丁角<hi>本篇四四</hi>末復引前線作壬癸子丑平<lb/>
<pb n="KR3f0047_WYG_001-71a"/>
　行方形與丙等而有丁角<hi>本篇四四</hi>即此三形并為一平<lb/>
　行方形與甲乙丙并形等而有丁角自五以上可至<lb/>
　無窮俱倣此法<lb/>
　論曰戊己庚與辛庚癸兩角等而每加一己庚辛角<lb/>
　即辛庚癸己庚辛兩角定與己庚辛戊己庚兩角等<lb/>
　夫己庚辛戊己庚是兩平行線内角與兩直角等也<lb/>
　<hi>本篇廿九</hi>則己庚辛辛庚癸亦與兩直角等而己庚庚癸<lb/>
　為一直線也<hi>本篇十四</hi>又戊辛庚與戊己庚兩對角等而<lb/>
<pb n="KR3f0047_WYG_001-71b"/>
　辛壬癸與辛庚癸兩對角亦等則戊己庚辛庚辛壬<lb/>
　癸皆平行方形也<hi>本篇卅四</hi>壬癸子丑依此推顯<hi>本篇三十</hi>即<lb/>
　與戊己癸壬并為一平行方形矣<lb/>
　　増題兩直線形不等求相減之較幾何<lb/>
　　　　　　法曰甲與乙兩直線形甲大于乙以乙<lb/>
　　　　　　減甲求較幾何先任作丁丙己戊平行<lb/>
　　　　　　方形與甲等次于丙丁線上依丁角作<lb/>
　　　　　　丁丙辛庚平行方形與乙等<hi>本題</hi>即得辛<lb/>
<pb n="KR3f0047_WYG_001-72a"/>
　　庚戊己為相減之較矣何者丁丙己戊之大于丁<lb/>
　　丙辛庚較餘一辛庚戊己也則甲大于乙亦辛庚<lb/>
　　戊己也<lb/>
　第四十六題<lb/>
一直線上求立直角方形<lb/>
　　　　法曰甲乙線上求立直角方形先于甲乙兩<lb/>
　　　　界各立垂線為丁甲為丙乙皆與甲乙線等<lb/>
　<hi>本篇十一</hi>次作丁丙線相聯即甲乙丙丁為直角方形<lb/>
<pb n="KR3f0047_WYG_001-72b"/>
　論曰甲乙兩角俱直角則丁甲丙乙為平行線<hi>本篇廿八</hi>
　此兩線自相等則丁丙與甲乙亦平行線<hi>本篇三三</hi>而甲<lb/>
　乙丙丁四線俱平行俱相等又甲乙俱直角則相對<lb/>
　丁丙亦俱直角<hi>本篇卅四</hi>而甲乙丙丁定為四直角方形<lb/>
　第四十七題<lb/>
凡三邊直角形對直角邊上所作直角方形與餘兩邊<lb/>
　上所作兩直角方形并等<lb/>
　解曰甲乙丙角形于對乙甲丙直角之乙丙邊上作<lb/>
<pb n="KR3f0047_WYG_001-73a"/>
　　　　　　乙丙丁戊直角方形<hi>本篇四六</hi>題言此形與<lb/>
　　　　　　甲乙邊上所作甲乙己庚及甲丙邊上<lb/>
　　　　　　所作甲丙辛壬兩直角方形并等<lb/>
　　　　　　論曰試從甲作甲癸直線與乙戊丙丁<lb/>
　　　　　　平行<hi>本篇卅一</hi>分乙丙邊于子次自甲<lb/>
　　　　　　至丁至戊各作直線末自乙至辛自丙<lb/>
　至己各作直線其乙甲丙與乙甲庚既皆直角即庚<lb/>
　甲甲丙是一直線<hi>本篇十四</hi>依顯乙甲甲壬亦一直線又<lb/>
<pb n="KR3f0047_WYG_001-73b"/>
　丙乙戊與甲乙己既皆直角而每加一甲乙丙角即<lb/>
　甲乙戊與丙乙己兩角亦等<hi>公論二</hi>依顯甲丙丁與乙<lb/>
　丙辛兩角亦等又甲乙戊角形之甲乙乙戊兩邊與<lb/>
　丙乙己角形之己乙乙丙兩邊等甲乙戊與丙乙己<lb/>
　兩角復等則對等角之甲戊與丙己兩邊亦等而此<lb/>
　兩角形亦等矣<hi>本篇四</hi>夫甲乙己庚直角方形倍大于<lb/>
　同乙己底同在平行線内之丙乙己角形<hi>本篇四一</hi>而乙<lb/>
　戊癸子直角形亦倍大于同乙戊底同在平行線内<lb/>
<pb n="KR3f0047_WYG_001-74a"/>
　之甲乙戊角形則甲乙己庚不與乙戊癸子等乎<hi>公論</hi>
　<hi>六</hi>依顯甲丙辛壬直角方形與丙丁癸子直角形等<lb/>
　則乙戊丁丙一形與甲乙己庚甲丙辛壬兩形并等<lb/>
　矣<lb/>
　　　　　一増凡直角方形之對角線上作直角方<lb/>
　　　　　形倍大于元形如甲乙丙丁直角方形之<lb/>
　　甲丙線上作直角方形倍大于甲乙丙丁形<lb/>
　　二増題設不等兩直角方形如一以甲為邊一以<lb/>
<pb n="KR3f0047_WYG_001-74b"/>
　　乙為邊求别作兩直角方形自相等而并之又與<lb/>
　　元設兩形并等<lb/>
　　　　　法曰先作丙戊線與甲等次作戊丙丁直<lb/>
　　　　　角而丙丁線與乙等次作戊丁線相聨末<lb/>
　　于丙丁戊角丙戊丁角各作一角皆半于直角己<lb/>
　　戊己丁兩腰遇于己<hi>公論十一</hi>而等<hi>本篇六</hi>即己戊己丁<lb/>
　　兩線上所作兩直角方形自相等而并之又與丙<lb/>
　　戊丙丁上所作兩直角方形并等<lb/>
<pb n="KR3f0047_WYG_001-75a"/>
　　論曰己丁戊己戊丁兩角既皆半于直角則丁己<lb/>
　　戊為直角<hi>本篇卅二</hi>而對直角之丁戊線上所作直角<lb/>
　　方形與兩腰線上所作兩直角方形并等矣<hi>本題</hi>己<lb/>
　　戊與己丁既等則其上所作兩直角方形自相等<lb/>
　　矣又丁戊線上所作直角方形與丙丁丙戊線上<lb/>
　　所作兩直角方形并既等則己戊己丁上兩直角<lb/>
　　方形并與丙戊丙丁上兩直角方形并亦等<lb/>
　　三増題多直角方形求并作一直角方形與之等<lb/>
<pb n="KR3f0047_WYG_001-75b"/>
　　　　　　法曰如五直角方形以甲乙丙丁戊為<lb/>
　　　　　　邊任等不等求作一直角方形與五形<lb/>
　　　　　　并等先作己庚辛直角而己庚線與甲<lb/>
　　　　　　等庚辛線與乙等次作己辛線旋作己<lb/>
　　　　　　辛壬直角而辛壬與丙等次作己壬線<lb/>
　　旋作己壬癸直角而壬癸與丁等次作己癸線旋<lb/>
　　作己癸子直角而癸子與戊等末作己子線題言<lb/>
　　己子線上所作直角方形即所求<lb/>
<pb n="KR3f0047_WYG_001-76a"/>
　　論曰己辛上作直角方形與甲乙兩形并等<hi>本題</hi>己<lb/>
　　壬上作直角方形與己辛及丙兩形并等餘倣此<lb/>
　　推顯可至無窮<lb/>
　　　　　四増三邊直角形以兩邊求第三邊長短<lb/>
　　　　　之數<lb/>
　　　　　法曰甲乙丙角形甲為直角先得甲乙甲<lb/>
　　丙兩邊長短之數如甲乙六甲丙八求乙丙邊長<lb/>
　　短之數其甲乙甲丙上所作兩直角方形并既與<lb/>
<pb n="KR3f0047_WYG_001-76b"/>
　　乙丙上所作直角方形等<hi>本題</hi>則甲乙之羃<hi>自乘之數曰羃</hi>
　　得三十六甲丙之羃得六十四并之得百而乙丙<lb/>
　　之羃亦百百開方得十即乙丙數十也又設先得<lb/>
　　甲乙乙丙如甲乙六乙丙十而求甲丙之數其甲<lb/>
　　乙甲丙上兩直角方形并既與乙丙上直角方形<lb/>
　　　　　等則甲乙之羃得三十六乙丙之羃得百<lb/>
　　　　　百減三十六得甲丙之羃六十四六十四<lb/>
　　　　　開方得八即甲丙八也求甲乙倣此　此<lb/>
<pb n="KR3f0047_WYG_001-77a"/>
　　以開方盡實者為例其不盡實者自具筭家分法<lb/>
　第四十八題<lb/>
凡三角形之一邊上所作直角方形與餘邊所作兩直<lb/>
　角方形并等則對一邊之角必直角<lb/>
　　　　解曰此反前題如甲乙丙角形其甲丙邊上<lb/>
　　　　所作直角方形與甲乙乙丙邊上所作兩直<lb/>
　角方形并等題言甲乙丙角必直角<lb/>
　論曰試于乙上作甲乙丁直角而乙丁與乙丙兩線<lb/>
<pb n="KR3f0047_WYG_001-77b"/>
　等次作丁甲線相聯其甲乙丁既直角則甲丁上直<lb/>
　角方形與甲乙乙丁上兩直角方形并等<hi>本篇四七</hi>而甲<lb/>
　乙乙丁上兩直角方形并與甲乙乙丙上兩直角方<lb/>
　形并又等<hi>甲乙同乙丁乙丙等故</hi>即丁甲上直角方形與甲丙<lb/>
　上直角方形必等夫甲乙丁角形之甲乙乙丁兩腰<lb/>
　與甲乙丙角形之甲乙乙丙兩腰既等而丁甲甲丙<lb/>
　兩底又等則對底線之兩角亦等<hi>本篇八</hi>甲乙丁既直<lb/>
　角即甲乙丙亦直角<lb/>
<pb n="KR3f0047_WYG_001-78a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0047_WYG_001-78b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　幾何原本卷一<lb/>
</p>
<p>
</p>
  </div>
</body>
</text>
</TEI>
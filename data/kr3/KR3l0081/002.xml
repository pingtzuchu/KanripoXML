<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>山居新話卷二</head>
    <p>
<pb n="KR3l0081_WYG_002-1a"/>
欽定四庫全書<lb/>
　山居新話卷二　　　　　　元　楊瑀　撰<lb/>
余㓜侍坐於趙子昻學士席間適寫神陳鑑如持趙公<lb/>
影草來呈公援筆與之自改且言所以未然之故筆至<lb/>
唇乃曰何以謂之人中若以一身之中言之當在臍腹<lb/>
間指此名之曰中何也盖自此而上眼耳鼻皆雙竅自<lb/>
此而下口洎二便皆单竅成一泰卦耳由是之故因以<lb/>
此名中也滿座為之敬服<lb/>
<pb n="KR3l0081_WYG_002-1b"/>
皇元累朝即位之初必降詔誕布天下惟西畨一詔用<lb/>
青紵絲粉書詔文繡以白絨穿珍珠網於其上寳用珊<lb/>
瑚珠盖之如此賫至其國張於帝師所居殿下可謂盛<lb/>
哉<lb/>
銅虎符好事之家多珍藏者不過或左或右止存一邊<lb/>
獨余家所藏全體具在背上各有篆書某處發兵符一<lb/>
行腹下直書十干唯戊癸二字合全餘八字皆半於腹<lb/>
内作牝牡五竅鬭合之古人關防之密如此余因見河<lb/>
<pb n="KR3l0081_WYG_002-2a"/>
南盗殺省臣之事屢欲以此言之事乃不偶且深藏以<lb/>
待舉行當致諸有司以取制作之度<lb/>
瞿運使<hi>霆發</hi>上海巨室也嘗有貧士偽作張文質運使<lb/>
書持以干公公得書即命幹者以鈔三定助行幹者知<lb/>
其偽沮之未與越數日貧士復見公於轎前公乃駐轎<lb/>
命即取五定加以温言慰而遣之幹者白其語於公公<lb/>
曰汝知之乎人何不作書干你何怪之有聞者咸服其<lb/>
度量云<lb/>
<pb n="KR3l0081_WYG_002-2b"/>
瑀於至元六年二月十五日夜御前以牙牌宣入玉徳<lb/>
殿親奉綸音黜逐巴延太師之事瑀首以増糶官米為<lb/>
言時在側者皆以為迂瑀曰城門上鑰眀日不開則<lb/>
米價湧貴城中必先鬨噪抑且使百姓知聖主恤民之<lb/>
心巴延虐民之跡恩怨判然有何不可上允所奏命世<lb/>
傑班殿中𫝊㫖於省臣増米舖二十鈔到即糶都城之<lb/>
人莫不舉手加額以感聖徳<lb/>
大都長春宫有桃核半箇其大如掌至今以為常住鎮<lb/>
<pb n="KR3l0081_WYG_002-3a"/>
庫之物余嘗觀之誠希有也蟠桃之說寜或有之乎古<lb/>
者王㻌遇仙與桃核大如斗磨而服之愈疾延年今則<lb/>
未聞也桃核扇之說是其類耳<lb/>
博囉罕皇后出居東安州日其地多蛙朝夕喧噪不已<lb/>
苦其煩䀨乃遣人喻㫖令止之衆蛙為之屏息迄今蛙<lb/>
不鳴亦異事也<lb/>
瑀嘗以簡易小日晷進之於上其大不過三寸許可以<lb/>
馬上手提測驗深便於出入上命太史院官重為校勘<lb/>
<pb n="KR3l0081_WYG_002-3b"/>
比之江浙日晷多半刻再以上都校之又長半刻南北<lb/>
地勢不同者如此<lb/>
後至元四年因巴延太師稱夀百官填擁中丞耿煥年<lb/>
邁[蹎*頁]躓於地踏傷其脇而出<lb/>
後至元四年間額琳特穆爾大司徒知經筵事乃子實<lb/>
喇卜亦為奎章閣侍書學士兼經筵官班公以父子辭<lb/>
避之上終不允所請乃並列焉<lb/>
至正七年社稷署太祝張<hi>從善</hi>都城巨室也方四十即<lb/>
<pb n="KR3l0081_WYG_002-4a"/>
致仕嘗預營夀室解石版為穴門石中忽有紋成松石<lb/>
雖繪畫者不如也觀者填門因以為碑而寘墳墻之中<lb/>
翰林學士歐陽𤣥侍講學士掲傒斯皆為夀松記刻石<lb/>
以表瑞後附致碑本示余求詩漫以一絶賦之曰舉世<lb/>
紛紛名利間達生輕禄古今難天生瑞兆為君夀寄我<lb/>
山中作畫看<lb/>
鮮于伯機樞一日宴客呼名妓曹娥秀侑尊伯機因入<lb/>
内典饌未出適娥秀行酒酒畢伯機乃出客曰伯機未<lb/>
<pb n="KR3l0081_WYG_002-4b"/>
飲酒娥秀亦應聲曰伯機未飲座客從而和之曰汝何<lb/>
故亦以伯機見稱可見親愛如是遂佯怒曰小鬼頭焉<lb/>
敢如此無禮娥秀荅之曰我稱伯機固不可只許你呌<lb/>
王羲之乎一座為之稱賞<lb/>
上海縣農家一老嫗𬒳雷擊死少頃復甦里中咸徃視<lb/>
之問其故嫗云唯聞錯了餘無所見時口中有藥一丸<lb/>
尚存因吐出手中示人鄰人俞生者奪而吞之越一年<lb/>
俞生病喉痛數載一日因怒咳痰於地聞有聲乃撥痰<lb/>
<pb n="KR3l0081_WYG_002-5a"/>
尋之内有一物狀如李核光瑩而黄色以斧鑿擊之不<lb/>
碎喉痛遂止<lb/>
杭州鹽商施生者至正八年其家猪欄中母猪自噉其<lb/>
子喂猪者徃箠之忽為人語曰因你不喂我自食我子<lb/>
干你何事喂猪者大驚徃報施生生徃視之傍觀者或<lb/>
曰可殺或曰貨之猪復言曰我只少得你家三十七兩<lb/>
五錢賣我還你便了何必閙遂賣之果得三十七兩五<lb/>
錢而止古有中宵牛語之說誠不誣也<lb/>
<pb n="KR3l0081_WYG_002-5b"/>
實喇卜學士者乃今上之師也日侍左右一日體倦於<lb/>
便殿之側偃卧因而睡濃上自以所坐都爾伯珍<hi>即方褥也</hi>
親扶其頭而枕之實喇卜嘗於左額上生小<graphic n="KR2043" url="https://raw.githubusercontent.com/kanripo/KR-Gaiji/master/images/KR2043.png" mimeType="image/png"/>上親於<lb/>
合鉢中取佛手膏攤於紙上躬自貼之比調羮之榮可<lb/>
謂至矣<lb/>
鑌鐵胡不四世所罕有乃回回國中上用之樂製作輕<lb/>
妙余每詢之鐡工皆不能為也今歸平江巨室曹氏<lb/>
庫庫楚平章之次妻髙麗人也寡居甚謹其子巴勒瑪多<lb/>
<pb n="KR3l0081_WYG_002-6a"/>
爾濟知巴延太師利其家所藏塔納環子遂以為獻巴<lb/>
延即與聞之於上乃𫝊㫖令收繼之髙麗者款以善言<lb/>
至暮與其親母逾垣削髮而避之巴延怒奏以故違聖<lb/>
㫖之罪遂命省臺洎侍正府官鞫問之奉命唯務鍛鍊<lb/>
適有侍正府都事特穆爾布哈<hi>漢名劉正卿</hi>者深為不滿時<lb/>
問事中秉權者庫哩濟蘇國公正卿朝夕造其門委曲<lb/>
致言曰誰無妻子安能相守至死得守節者莫大之幸<lb/>
反坐之罪非盛事也遂悟而止正卿蒙古人亷直寡交<lb/>
<pb n="KR3l0081_WYG_002-6b"/>
家貧至孝平日未嘗嬉笑與余至契公退必過門言所<lb/>
以故知此為詳至正初拜御史而卒<lb/>
至元六年冬仲皇帝親祀太廟期迫創製衮冕猝不能<lb/>
辦適有英廟元製二副已用一副未經用者一副見存<lb/>
皆以舊物為不宜而沮之惟余與歐陽學士所言相同<lb/>
解之曰若以此物為不宜則玉璽宫殿龍床未嘗更易<lb/>
何獨以此為忌也衆議遂息乃獨易一中單餘皆就用<lb/>
之<lb/>
<pb n="KR3l0081_WYG_002-7a"/>
樞密院同知特穆爾達實後至元六年中書左丞缺衆<lb/>
議欲以某人為之近侍沙克嘉巴勒力以特穆爾達實薦<lb/>
至甚懇切上乃允其請後累遷官至左丞相卒沙克<lb/>
嘉巴勒之舉沙克嘉巴勒亦未嘗齒及之可謂厚德人也<lb/>
至正七年余至鶴砂訪舊館於草堂張梅逸之家因動<lb/>
問梅逸去年得疾之由後服何劑而愈曰始因氣而得<lb/>
之方當危困之際忽於清旦似夢非夢有神語之曰一<lb/>
聞異事其病立差次日壻偕門僧來問疾語及場前龍<lb/>
<pb n="KR3l0081_WYG_002-7b"/>
降一事極其異常聞之矍然疾乃如失予因問所以異<lb/>
有鄉中豪强之家平日恃富凌貧靡所不為累挾官勢<lb/>
排陷平人者多矣先一日有佃戶來訴作商為人所負<lb/>
欲報之其主因呼場吏欲誣以在逃竈户藏於其家而<lb/>
擠陷之吏曰若然必破其家非隂隲事不允因㗖以利<lb/>
吏亦不從乃遣爪牙名某者徃迫之吏不得已許以來<lb/>
日從事是日忽二龍降於豪強之家凢廳堂所有床椅<lb/>
窓户皆自相奮擊一無完者攝一舟决頥如口銜於爪<lb/>
<pb n="KR3l0081_WYG_002-8a"/>
牙者當門之檻牢不可脫訟者之舟攝覆平地謀訟者<lb/>
壓折左肱幾死龍所過之地作善之家分毫無犯凢平<lb/>
日之强梁者多破産焉豪強尋亦遭訟今漸費蕩嗚呼<lb/>
龍之有神古所聞也龍能彰善瘅惡古所未聞也愚民<lb/>
自以為天道㝠㝠今觀斯事神豈逺乎哉聞之者足以<lb/>
為戒也<lb/>
大徳三年七月十八日中書省奏准禁捕秃鶖盖因揚<lb/>
州淮安管内蝗䖝為害忽有秃鶖五千餘恬不懼人以<lb/>
<pb n="KR3l0081_WYG_002-8b"/>
翅打落蝗虫争而食之既飽吐而再食遂致消弭迄今<lb/>
著於禁令載之至正條格<lb/>
巴延太師所署官銜曰元徳上輔廣忠宣義正節振武<lb/>
佐運功臣太師開府儀同三司秦王逹爾罕中書右丞<lb/>
相上柱國録軍國重事監修國史兼徽政院侍正昭功<lb/>
萬戶府都總使虎符威武阿克蘓衛親軍都指揮使司逹<lb/>
嚕噶齊忠翊侍衛親軍都指揮使奎章閣大學士領學<lb/>
士院知經筵事太史院宣政院事伊克千户哈必齊千<lb/>
<pb n="KR3l0081_WYG_002-9a"/>
户達嚕噶齊宣忠烏魯斯扈衛親軍都指揮使司逹嚕<lb/>
噶齊提調回囘漢人司天監羣牧監廣惠司内史府左<lb/>
都威衛使司事欽察親軍都指揮使司事宫相都總管<lb/>
府領太僖宗禋院兼都典制神御殿事中政院事宣鎮<lb/>
侍衛親軍都指揮使司達嚕噶齊提調宗仁蒙古侍衛<lb/>
親軍都指揮使司事提調哈喇齊額布根察喇領隆祥<lb/>
使司事計二百四十六字此係至正五年五月所署之<lb/>
銜也<lb/>
<pb n="KR3l0081_WYG_002-9b"/>
范舜臣<hi>天助</hi>汴人世為名醫博學多能尤精於天文之<lb/>
書至順間為永福營膳司令嘗與余言影堂長明燈每<lb/>
燈一盞嵗用油二十七箇此至元間官定料例油一箇<lb/>
該一十三斤總計三百五十一斤連年着意攷之乃有<lb/>
餘五十二斤則日晷之差短明矣永福營膳司所掌青<lb/>
塔寺影堂也天厯初建奎章閣於西宫興聖殿西廊擇<lb/>
髙明者三間為之南間以為藏物之所中間學士諸官<lb/>
候直之地北間南向中設御座兩側陳設秘玩之物命<lb/>
<pb n="KR3l0081_WYG_002-10a"/>
羣玉内司掌之閣官署銜初名奎章閣學士階正三品<lb/>
𨽻東宫属官後文宗復位乃陞為奎章閣學士院階正<lb/>
二品置大學士五員並知經筵事侍書學士二貟承制<lb/>
學士二員供奉學士二員並兼經筵官幕職置叅書二<lb/>
員典籖二員並兼經筵叅賛官照磨一員内掾二名内<lb/>
二名兼檢討宣使四名知印二名譯史二名典書四名<lb/>
屬官則有羣玉内司階正三品置監羣玉内司一貟司<lb/>
尉一貟亞尉二貟僉司二員典簿一員令史二名典吏<lb/>
<pb n="KR3l0081_WYG_002-10b"/>
二名司鑰二名司繕四名給使八名專掌秘玩古物藝<lb/>
文監階正三品置太監兼撿挍書籍事二員少監同撿<lb/>
挍書籍事二員監丞恭撿挍書籍事二員或有兼經筵<lb/>
官者典簿一員照磨一貟令史四名典吏二名專掌書<lb/>
籍鍳書博士司階正五品置博士兼經筵叅賛官二貟<lb/>
書吏一名專一鍳辨書畫授經郎階正七品置授經郎<lb/>
兼經筵譯文官二貟專一訓教集賽官大臣子孫藝林<lb/>
庫階從六品置提㸃一員大使一員副使一員司吏二<lb/>
<pb n="KR3l0081_WYG_002-11a"/>
名庫子一名專一收貯書籍廣成局階從七品置大使<lb/>
一員副使一員直長二員司吏二名專一印書籍已<hi>闕</hi>
書籍乃皇朝祖宗聖訓及畨譯御史箴大元通制等書<lb/>
特恩剏製牙牌五十於上金書奎章閣三字一面篆字<lb/>
一面蒙古字輝和爾字令各官懸佩出入無禁學士院<lb/>
凢與諸司徃復惟剳送叅書廳行移又命侍書學士虞<lb/>
集撰奎章閣記<lb/>
文宗御書刻石禁中先時雅克特穆爾太平王為丞相繫<lb/>
<pb n="KR3l0081_WYG_002-11b"/>
銜署奎章閣大學士領學士院事後巴延秦王為丞相<lb/>
繫銜亦如之<lb/>
奎章閣記大統既正海内定一乃稽古右文崇徳樂道以天<lb/>
歴二年三月作奎章之閣備燕閒之居將以淵潛遐思緝熙<lb/>
典學乃置學士員俾頌乎祖宗之成訓毋㤀乎創業之<lb/>
艱難而守成之不易也又俾陳夫内聖外王之道興亡<lb/>
得失之故而以自儆焉其為閣也因便殿之西廡擇髙<lb/>
眀而有容不加飾乎采斵不重勞於土木不過啓戶牖<lb/>
<pb n="KR3l0081_WYG_002-12a"/>
以順清燠樹庋閣以栖圖書而已至於器玩之陳非古<lb/>
制作中法度者不得在列其為處也跬步戸庭之間而<lb/>
清嚴邃密非有朝㑹祠享時巡之事幾無一日而不御<lb/>
於斯於是宰輔有所奏請宥密有所圗囬諍臣有所繩<lb/>
糾侍從有所獻替以次入對從容宻勿盖終日焉而聲<lb/>
色狗馬不軌不物者無因而至前矣自古聖眀叡知善<lb/>
於怡心飬神培本浚源泛應萬變而不窮者未有易乎<lb/>
此者也葢聞天有恒運日月之行不息矣地有恒勢水<lb/>
<pb n="KR3l0081_WYG_002-12b"/>
土之載不匱矣人君有恒居則天地民物有所係屬而<lb/>
不易矣居是閣也静焉而天為一動焉而天弗違庶乎<lb/>
有道之福以保我子孫黎民於無窮哉至順辛未孟春<lb/>
三日御書於奎章閣瑀被賜墨本特以天厯奎章二寳<lb/>
印識於其上<lb/>
皇朝實保齊<hi>即飬鷹人也</hi>每嵗以初按海青獲頭鵝者<hi>即天鵞也</hi>
賞黄金一定<lb/>
皇朝官桂齊<hi>即急足快行也</hi>每嵗試其脚力名之曰放走監臨<lb/>
<pb n="KR3l0081_WYG_002-13a"/>
者封記其髮以一繩攔定俟齊去䋲走之大都自河西<lb/>
務起至内中上都自泥河兒起至内中越三時行一百<lb/>
八十里直至御前稱萬嵗禮拜而止頭名者賞銀一定<lb/>
第二名賞段子四表裏第三名賞二表裏餘者各一表<lb/>
裏<lb/>
至治二年江西亷訪僉事哈喇書吏畢宗逺奏差陳汝<lb/>
楫巡按至瑞州路一日看卷之際僉事見鼓樓上紅衣<lb/>
人徃來問它人皆不見之少頃雷雨大作電光直入廳<lb/>
<pb n="KR3l0081_WYG_002-13b"/>
事旋繞隨至卷所宗逺亟踰杈欄而出髭鬢悉為雷火<lb/>
所燎文卷𬒳羊角風掣去旋入雲霄竟不知落於何處<lb/>
陳汝楫擊死於地泰定間宗逺侍父畢敬之來松江為<lb/>
庸田使親言此事<lb/>
至正七年八月十二日上海浦中午潮退未幾復至人<lb/>
皆異之費子偉萬户親與余言<lb/>
松江府下砂場第四灶鹽丁顧夀五妻王氏始笄適顧<lb/>
生子女五人至大辛亥復有孕及期臨蓐七日不娩仍<lb/>
<pb n="KR3l0081_WYG_002-14a"/>
如故腹亦不加長每嘱之家人曰我死後焚我勿待盡<lb/>
必取腹中物視之以明此疾何也至正庚寅十月二十<lb/>
五日動腹痛而死越二日火化家人果取物視之則胞<lb/>
帶纏束甚𦂳剖之乃一男胎其肋骨如鐵之堅計之懐<lb/>
胎四十年矣其婦甲戌生死年七十有七<lb/>
至正間伯勒齊爾布哈為江浙丞相盡以本省所管土人<lb/>
不得為掾吏時左丞佛住公曰若如此囬避則都省掾<lb/>
當以外國人為之<lb/>
<pb n="KR3l0081_WYG_002-14b"/>
至元間納延叛以其餘黨徙居於慶元之定海縣延祐<lb/>
初倚納托克托公為江浙丞相其黨人屢以水土不安乞<lb/>
遷居善地訴之不已公曰汝輩自尋一箇不死人的田<lb/>
地來説當為汝遷之遂絶其請<lb/>
掲曼碩學士有題秋鴈詩云寒向江南暖飢向江南飽<lb/>
莫道江南惡須道江南好<lb/>
新月每見於大二小三之説葢為前月小則後月初三<lb/>
見前月大則初二日見至正七年九月小忽十月初二<lb/>
<pb n="KR3l0081_WYG_002-15a"/>
日已見漫識於此以問諸保章恐厯法之差爾<lb/>
至正七年丁亥十二月朔旦虹見於西北竞天至東南<lb/>
少頃微雨是嵗九月二十四日至十月初一日五日驟<lb/>
雨雷電大作初二日大風極冷而止變在嘉興城中未<lb/>
知它郡同否<lb/>
至正戊子小寒後七日即十二月朢申正刻四黒龍降<lb/>
於南方雲中取水少頃又一龍降東南方良久而沒俱<lb/>
在嘉興城中見之<lb/>
<pb n="KR3l0081_WYG_002-15b"/>
至正戊子正月十八日錢塘江潮比之八月中潮倍之<lb/>
數丈㳂江民舍皆被不測之漂一時移居者甚衆<lb/>
圖畫見聞志載張文懿公有玉畫义余家藏有古玉畫<lb/>
又一枚是非文懿公之物耶姑識於此<lb/>
余屢為灤京之行每宿於李老峪酒肆其家比之它屋<lb/>
稍寛厰焉其屋東大楣中發一靈芝莖長三尺餘斜倚<lb/>
其上人以為常及余山居寳雲山上不時生芝不以為<lb/>
竒余思大成殿瑞芝及宋徽宗時進芝稱賀以此觀之<lb/>
<pb n="KR3l0081_WYG_002-16a"/>
何足為賀也<lb/>
湖南益陽州毎有人夜半忽自相打莫曉所謂名之曰<lb/>
沙魘土人知此證者唯以冷水澆潑稍定以湯水飲之<lb/>
徐徐方醒二三日只如醉中不知者殊用驚駭上海縣<lb/>
逹嚕噶齊烏訥罕至正初為本州同知因造漆器匠者<lb/>
八人一夕作閙親厯此事嘗與余言之<lb/>
　<lb/>
　<lb/>
<pb n="KR3l0081_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山居新話卷二<lb/>
</p>
<p>
</p>
  </div>
</body>
</text>
</TEI>
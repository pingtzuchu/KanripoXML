<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>山居新話</head>
    <p>
<pb n="KR3l0081_WYG_000-1a"/>
欽定四庫全書　　　　子部十二<lb/>
　山居新話　　　　　　　小說家𩔖一<hi>雜事之屬</hi>
　　提要<lb/>
　　　　<hi>臣</hi>等謹案山居新話四卷元楊瑀撰瑀元史<lb/>
　　　　無𫝊楊維楨集有瑀墓碑曰瑀字元誠杭州<lb/>
　　　　人天厯間擢中瑞司典簿帝愛其㢘慎超授<lb/>
　　　　奉議大夫太史院判官至正乙未江東浙西<lb/>
　　　　盜羣起乃改建徳路總管瑀莅郡視之如家<lb/>
<pb n="KR3l0081_WYG_000-1b"/>
　　　　民亦視之如父母其像而祠者凡十有四所<lb/>
　　　　行省最其功進階中奉大夫云云是書卷末<lb/>
　　　　有至正庚子三月瑀自跋結銜題中奉大夫<lb/>
　　　　浙東道宣慰使都元帥當成於進階以後而<lb/>
　　　　卷首又有維楨序作於是年四月乃稱為歸<lb/>
　　　　田後作殆是年即已致仕歟其書皆記所見<lb/>
　　　　聞多參以神怪之事葢小説家言然記處州<lb/>
　　　　砂糖竹箭記至元六年増糶官米記髙克恭<lb/>
<pb n="KR3l0081_WYG_000-2a"/>
　　　　弛火禁記托克托開舊河則有闗於民事記<lb/>
　　　　勅令格式四者之别記八府宰相職掌記奎<lb/>
　　　　章閣始末記儀鳳司教坊司班次則有資於<lb/>
　　　　典故記米夫人陳才人之殉節記髙㢘女之<lb/>
　　　　守義記樊時中之死事則有禆於風教其他<lb/>
　　　　嘉言懿行可資勸戒者頗多至於辨正薩都<lb/>
　　　　拉元宫詞謂宫車無夜出事不得云深夜宫<lb/>
　　　　車出建章擎執宫人紫衣大朝賀於侍儀司<lb/>
<pb n="KR3l0081_WYG_000-2b"/>
　　　　法物庫闗用平日則無有不得云紫衣小隊<lb/>
　　　　兩三行北地無芙蓉宫中無石欄不得云石<lb/>
　　　　欄杆畔銀燈過照見芙蓉葉上霜又辨其京<lb/>
　　　　城春日詩謂元制御溝不得洗手飲馬留守<lb/>
　　　　司差人巡視犯者有罪不得云御溝飲馬不<lb/>
　　　　回首貪看栁花飛過牆則亦頗有助於考證<lb/>
　　　　雖亦輟耕録之流而視陶宗儀所記之猥雜<lb/>
　　　　則勝之逺矣乾隆四十六年十月恭校上<lb/>
<pb n="KR3l0081_WYG_000-3a"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　總　校　官<hi>臣</hi>陸　費　墀<lb/>
<pb n="KR3l0081_WYG_000-4a"/>
山居新話序<lb/>
經史之外有諸子亦羽翼聖教者而或議之説鈴以不<lb/>
要諸六經之道也漢為陸生<hi>闕</hi>著書十二篇號曰新語<lb/>
至今𫝊之者亦以善著古今存亡之徴繼新語者有説<lb/>
苑世説他如世語艾説夷堅侯鯖雜爼叢話桯史墨客<lb/>
夜話野語等書雖精麤泛約之不同亦可備稽古之萬<lb/>
一若幽冥青瑣妖詭媱佚君子不道之已吾宗老山居<lb/>
太史歸田後著書名山居新話凡若干焉其備古訓𩔖<lb/>
<pb n="KR3l0081_WYG_000-4b"/>
説苑摭拾國史之闕文𩔖<hi>闕</hi>語其史斷詩評繩前人之<lb/>
愆天菑人妖垂世俗之警視妖詭媱佚敗世教者逺矣<lb/>
其得以説鈴議之乎好事者梓<hi>闕</hi>　書徴予首引余故<lb/>
為之書至正庚子夏四月十有六日李黼榜第二甲進<lb/>
士今奉訓大夫江西等處儒學提舉會稽楊維楨叙<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>山居新話卷一</head>
    <p>
<pb n="KR3l0081_WYG_001-1a"/>
欽定四庫全書<lb/>
　山居新話卷一　　　　　　　元　楊瑀　撰<lb/>
累朝於即位之初故事須受佛戒九次方登大寳而同<lb/>
受戒者或九人或七人譯語謂之暖荅世一日今上入<lb/>
戒壇中見瑪哈爾哈喇前以羊心作供上問實喇卜學士<lb/>
曰此是何物對曰此羊心也上曰曽聞用人心肝為供<lb/>
果有之乎對曰聞有此説未嘗目擊問之喇嘛可也<hi>拉麻</hi>
<hi>即帝師</hi>上命往叩之荅曰有凡人萌歹心害人者事覺則<lb/>
<pb n="KR3l0081_WYG_001-1b"/>
以其心肝作供耳遂以此言復奏上曰人有歹心故以<lb/>
其心肝為供此羊曽害何人而以其心為供耶喇嘛竟<lb/>
無以荅實喇卜<lb/>
太府少監阿嚕奏取金三兩為御靴刺花之用上曰不<lb/>
可金豈可以為靴用者因再奏請易以銀線裹金上曰<lb/>
亦不可金銀乃首飾也今諸人所用何線阿魯曰用銅<lb/>
線上曰可也<lb/>
至元四年天歴太后命將作院官以紫絨金線翠毛孔<lb/>
<pb n="KR3l0081_WYG_001-2a"/>
雀翎織一衣段賜巴延太師其直一千三百定亦可謂<lb/>
之服妖矣羅國器總管嘗董其工云<lb/>
至元四年大都金玉局忽滿地皆現錢文視之如印成<lb/>
者其中居人陶小三嘗以有文之土數塊遺予數年後<lb/>
㸔之文皆不見今通用銅錢豈非先兆耶<lb/>
松江府青村塩塲有林清之者後至元丁丑空中有蘆<lb/>
口枝在前繼有鈔隨而飛之村中見者皆焚香有乞降<lb/>
之意竟墜於林清之之家排置於神閣𬒳板之上其家<lb/>
<pb n="KR3l0081_WYG_001-2b"/>
迄今温飽按幽冥錄載海陵黄鄩先貧風雨中飛錢至<lb/>
其家觸園籬誤落無數餘處皆拾得後富至十萬擅名<lb/>
江北以此觀之誠有此事<lb/>
僧格丞相當國擅權之時同僚張左丞董恭政者二公<lb/>
皆以書生自稱凡事有不便者多沮之僧格欲去之而<lb/>
未能是時都省告狀攛箱乃暗令人作一狀投之箱中<lb/>
至午収狀當日省掾須一一讀而分揀之中有一狀無<lb/>
人名事實但云老書生小書生二書生壞了中書省不<lb/>
<pb n="KR3l0081_WYG_001-3a"/>
言不語張左丞鋪眉搧眼董叅政也待學魏徴一般俸<lb/>
<hi>讀作捧</hi>請<hi>讀作倩</hi>僧格佯為不解其説趣省掾再讀之不已<lb/>
張起身云大家飛上梧桐樹自有傍人話短長一笑而<lb/>
罷語雖鄙俚亦一時機變也<lb/>
聶以道江西人為<hi>闕</hi>　縣尹有一買菜人早往市中買菜<lb/>
半途忽拾鈔一束時天尚未明遂藏身僻處待曙檢視之<lb/>
計壹拾伍定内有五貫者乃取一張買肉二貫米三貫<lb/>
寘之擔中不復買菜而歸其母見無菜乃叩之對曰早<lb/>
<pb n="KR3l0081_WYG_001-3b"/>
於半途拾得此物遂買米肉而回母怒曰是欺我也縱<lb/>
有遺失者不過一二張而已豈有遺一束之理得非盗<lb/>
乎爾果拾得可送還之訓誨再三其子不從母曰若不<lb/>
還我訴之官子曰拾得之物送還何人母曰爾於何處<lb/>
拾得當徃原處候之伺有失主來尋還之可也又曰吾<lb/>
家一世未嘗有錢置許多米肉一時驟獲必有禍事其<lb/>
子遂㩦徃其處果有尋物者至其買菜者本村夫竟不<lb/>
詰其鈔數止云失錢在此付還與之傍觀者皆令分償<lb/>
<pb n="KR3l0081_WYG_001-4a"/>
失主靳之乃曰我失去三十定今尚欠其半如何可償<lb/>
既稱鈔數相懸爭閙不已遂聞之官聶尹覆問拾得者<lb/>
其詞頗實因暗喚其母復審之亦同乃令二人各具詰<lb/>
罪文狀失者實失去三十定買菜者實拾得十五定聶<lb/>
尹乃曰如此則所拾之者非是所失之鈔此十五定乃<lb/>
天賜賢母飬老給付母子令去喻失者曰爾所失三十<lb/>
定當在别處可自尋之因叱出聞者莫不稱善<lb/>
至元間有一御史分巡民以争田事告之曰此事連年<lb/>
<pb n="KR3l0081_WYG_001-4b"/>
不已官司每以務停為詞故遷延之御史不曉務停之<lb/>
説乃喻之日傳我言語開了務者聞者失笑又至正間<lb/>
松江有一推官提牢至獄中見諸重囚因問曰汝等是正<lb/>
身耶替頭耶獄卒為之掩口又一知府到任村民告里<lb/>
正把持者怒曰以三十七打罷這厮若此三人者鹵莽<lb/>
如此昔宋仁宗朝張觀知開封府民犯夜禁觀詰之曰<lb/>
有見人否衆𫝊以為笑一語之失書諸史冊百世之恥<lb/>
可不慎歟<lb/>
<pb n="KR3l0081_WYG_001-5a"/>
至順間余與友人送殯見其銘旌粉書云達爾罕夫<lb/>
人某氏遂叩其家人云所書達爾罕是所封耶是小<lb/>
名耶荅曰是夫人之祖世祖皇帝收附江南時引大<lb/>
軍至黄河無舟可渡遂駐軍夜夢一老曰汝要過河<lb/>
無船當随我來引之過去隨至岸邊指示曰此處可<lb/>
徃遂以物記其岸及明日至其處躊躇間有一人曰<lb/>
此處可徃想其夢遂疑其説上曰你可先徃我當隨<lb/>
之其人乃先行大軍自後從之果然此一路水特淺<lb/>
<pb n="KR3l0081_WYG_001-5b"/>
可渡既平定上欲賞其功其人曰我富貴皆不願但<lb/>
得自在足矣遂封之為達爾罕與五品印撥三百户<lb/>
以養之今其子孫尚存余每以此事叩人皆未有知<lb/>
者<lb/>
李多爾濟左丞至元間為處州路總管本處所産荻蔗<lb/>
每歲供給杭州砂糖局煎熬之用糖官皆主鶻回回富<lb/>
商也需索不一為害滋甚李公一日遣人來杭果木舗<lb/>
買砂糖十斤取其舗單因計其價比之官費有數十倍<lb/>
<pb n="KR3l0081_WYG_001-6a"/>
之逺遂呈省革罷之又箭竹亦産處州嵗辦常課軍器<lb/>
必資其竹每年定數立限送納杭州軍器提舉司及其<lb/>
到司跋涉勞苦何可勝言而官司頭目箭匠方且刁蹬<lb/>
否則發囬冄換李公到任知有此弊乃申省云箭竹固<lb/>
是土産為無匠人可知故不登式乞發遣髙手頭目匠<lb/>
人來此𨕖擇起解庶免徃返之勞從之迄今無擾此皆<lb/>
仁政之及民者如此左丞唐兀人漢名希謝號賀蘭官<lb/>
至江西左丞余按周世宗時王祚為隨州刺史漢法禁<lb/>
<pb n="KR3l0081_WYG_001-6b"/>
牛革輦送京師遇暑雨多腐瓌祚請班鎧甲之式於諸<lb/>
州令裁之以輸民甚便之適與二事相同漫書於此觀<lb/>
者或可觸類而長則利民之事足有為也<lb/>
北庭王夫人乃額琳特穆爾<hi>珠爾伊實徳濟</hi>大司徒北庭文貞<lb/>
王之妻也一日有以馬鞭獻王製作最精王見而喜之<lb/>
鞭主進云此鞭之内更有物藏其中乃拔靶取之則一<lb/>
鐡簡在焉王益喜持歸以示夫人取鈔酬之夫人大怒<lb/>
曰令亟持去汝平日曾以事害人慮人之必我害也當<lb/>
<pb n="KR3l0081_WYG_001-7a"/>
防護之若無此心則不必用此聞者莫不韙之<lb/>
額琳特穆爾文貞王一日為余言我見說婁師徳唾面<lb/>
自乾為至徳之事我思之豈獨說人雖狗子亦不可惡<lb/>
它且如有一狗自卧於地無故以脚踢之或以磚投之<lb/>
雖不致咬人只呌喚幾聲亦有甚好聴處<lb/>
托克托丞相<hi>即倚納公</hi>康里人氏延祐間為江浙丞相有巴延<lb/>
察喇為左平章咨保寜國路稅務副使耶律舜中為宣<lb/>
使一日平章諭該吏曰我保此人乃風憲舊人及其才<lb/>
<pb n="KR3l0081_WYG_001-7b"/>
能正當𨕖用囑之再三曰汝可丞相前覆說之丞相曰<lb/>
若說用則便用之若說𨕖則不必提也只分别用𨕖二<lb/>
字言簡而意盡姑書之以備言行録之采擇焉公又訪<lb/>
知杭州過浙江徃來者不便乃開舊河通之此河錢王<lb/>
時古河也因髙宗造徳夀宫湮塞之公相視已定州縣<lb/>
與富豪交通沮以太嵗之說為疑至日公自持钁一揮<lb/>
而定徃年每行李一擔費脚錢二兩五錢今以一擔之<lb/>
費買舟則十擔一舟能盡其利可謂溥矣<lb/>
<pb n="KR3l0081_WYG_001-8a"/>
應中甫本錢塘人壯年篤志學道得請仙降筆法甚驗<lb/>
每在杭州萬松嶺上同志家為之過數日欲設祭將之<lb/>
供適無錢降仙告歸不許漫以借錢叩之乃允降筆云<lb/>
適有壑翁平章<hi>即賈似道</hi>在此可立借約汝遂寫契以金紙<lb/>
甲馬同焚爐中復書曰汝二人可徃葛嶺相府故居大<lb/>
銀杏樹下稍西有草一莖長而秀者就此處掘之可得<lb/>
二人遂買舟過湖至其所不見是草因以瓦半片祝之<lb/>
曰大仙果有此錢則當引而去之祝畢其瓦即有動意<lb/>
<pb n="KR3l0081_WYG_001-8b"/>
中甫乃以手扶瓦隨其所徃行至樹西静視之果有長<lb/>
草在焉遂掘深二尺許唯見麤石屑數塊餘無它物因<lb/>
再祝曰恐此即是瓦卓地應之遂持以囘復叩仙曰此<lb/>
石當何為之仙書曰當用爐作汁二人因借爐投石鍊<lb/>
之少頃聞爐中如淬水聲視之則溜汁下爐取出皆白<lb/>
銀也徃三橋銀舖貨得鈔三十兩以為祭物用數月後<lb/>
因别事忽仙書云應生所借之錢免汝還有原約可向<lb/>
爐中取之如言而徃爐中撥其灰則原約止燒去上下<lb/>
<pb n="KR3l0081_WYG_001-9a"/>
空紙有字者俱在豈謂無仙耶中甫儒者也外貌矍鑠<lb/>
為人敦篤有膂力能手搏無與敵者所𫝊乃劉千和尚<lb/>
之派每欲以此事教人非忠孝者不𫝊不得其人遂無<lb/>
𫝊焉卒於至正己丑時年七十有八<lb/>
至正四年七月二十四日松江府上海李君佐偕張四<lb/>
洎同行者六人過上海浦東待渡時日已西矣見一青<lb/>
色鷄朝北立于日上獨不見其足李下馬六人俱拜竚<lb/>
觀至沒而去<lb/>
<pb n="KR3l0081_WYG_001-9b"/>
吴巽字叔巽嘗應天厯巳巳舉至都對余言某初兩舉<lb/>
皆不第忽得一夢有一人言黄常得時你便得遂改名<lb/>
為黄常亦不中即復今名至此舉鄉試乃黄常為本經<lb/>
詩魁省試則黄常與吳巽榜上並列其名其吳黄常解<lb/>
據亦併在篋中夢之驗有如此者<lb/>
厲周卿婺州人能卜術天歴間逰京師一日余寫一上<lb/>
字卜之厲即對本抄録姓名出處之說皆如見後一段<lb/>
云商量更改事佳㑹喜金羊寅巳同申主好事喜非常<lb/>
<pb n="KR3l0081_WYG_001-10a"/>
其應果在十年後豈非萬事皆分定也<lb/>
拉拉巴圖爾乃太平王將佐後至元三年殺騰吉斯大<lb/>
夫於宫中外未之覺也因其餘黨皆在上都東門之外<lb/>
巴延太師慮其生變親領三百餘騎徃除之拉拉望其<lb/>
塵起疑有不測乃入帳房中取手刀弓箭𢃄之上馬遇<lb/>
諸途短兵相接而以其手刀揮之將近巴延太師之馬<lb/>
而刀頭忽自墜地遂逃以北乃追回殺之且拉拉名將<lb/>
也豈有折刀之說後詢其故乃半月前此刀曽墜地而<lb/>
<pb n="KR3l0081_WYG_001-10b"/>
折家人懼其怒虚装於鞘中事非偶然豈人力可致<lb/>
徐子方<hi>琰</hi>至元間為陜西省郎中有一路申解到省内<lb/>
誤漏落一聖字案吏欲問罪指為不敬徐公改云照得<lb/>
來解内第一行脱漏第三字今將原文隨此發去仰重<lb/>
别具觧申來前輩存心如此亦可為吹毛求疵之戒<lb/>
孫子耕者杭人與新城豪民駱長官為友元統間駱犯<lb/>
罪流尼嚕罕孫以友故送至肇州而回交誼如此誠不<lb/>
减古人也<lb/>
<pb n="KR3l0081_WYG_001-11a"/>
元統間余為奎章閣屬官題所寓春帖曰光依東壁圖<lb/>
書府心在西湖山水間時余嵕山為浙江儒學提舉冩春<lb/>
帖付男<hi>坰</hi>寘于山居則曰官居東壁圖書府家在西湖<lb/>
山水間偶爾相符亦可喜也<lb/>
韓子中<hi>中</hi>曹州定陶人至正初為大都路知事乃父在<lb/>
家一日忽移家去河六十里人問其故荅曰井水北流<lb/>
則泉脉近矣不乆當有水患未及半年定陶之地半為<lb/>
水矣惟韓公無遺失之患亦可謂先見之明者<lb/>
<pb n="KR3l0081_WYG_001-11b"/>
陳雲嶠<hi>栢</hi>泗州人陳平章之孫也倜儻不羈人以為陳<lb/>
顛稱之後至元五年為餘姚州同知因病求醫於杭稍<lb/>
愈值重陽日遂邀張伯雨及余同登髙是時雲嶠寓赤<lb/>
山李叔固丞相先塋余二人徃焉乃扶杖逰水樂洞憩<lb/>
石屋寺前露坐閒談雲嶠因自言曰我前生僧也泗州<lb/>
塔寺有住持者皆名之為老佛齋戒精嚴一日呼侍者<lb/>
令作血臟羮欲食之侍者曰老佛一世持齋何故有此<lb/>
想乃不從遂怒之拂袖而去見陳平章曰我特來索血<lb/>
<pb n="KR3l0081_WYG_001-12a"/>
臟羮喫平章亦以齋戒為荅佛曰原來你也是不了事<lb/>
漢平章遂作此羮噉之即歸寺乃别大衆而作偈曰撞<lb/>
開平屋三層土踏破長淮一片氷遂趺坐而逝茶毗之<lb/>
日舁其龕至淮河岸氷合已久舉火之次忽大響一聲<lb/>
則河氷自裂時平章在府中見老佛入於堂問之則後<lb/>
堂報生一子即某也言畢回飲于寓所而散明日伯雨<lb/>
送登髙詩而頸聫有百年身付黄花酒萬壑松如赤脚<lb/>
冰之句余和韻云方外弟兄存晚節人間富貴似春冰<lb/>
<pb n="KR3l0081_WYG_001-12b"/>
雲嶠曰我無冰字且只以長淮一片冰荅之不數日雲<lb/>
嶠告殂豈非説破話頭而致然也<lb/>
余家藏竹龜一乃古人以老竹片所製首尾四足皆他<lb/>
竹外來者竅小兩頭倍大可轉動而不可出故用縱横<lb/>
之竹紋理顯然背載三截碑牌一兩側有轉軸十亦外<lb/>
來之軸首大腰細不知何法得入徧叩匠者皆莫曉所<lb/>
謂特以鬼工稱之<lb/>
余為太史院官時吏云本院庫中有漢髙祖斬白蛇劒<lb/>
<pb n="KR3l0081_WYG_001-13a"/>
藏焉余按晉太康中武庫火已燬此劔何縁更有每欲<lb/>
過目因循未克又聞官庫有昭君琵琶天厯太后以賜<lb/>
巴延太師妻今不知何在又大都鐘樓街富民家藏宣<lb/>
聖履在焉<lb/>
丹巴師父者河西僧也大德間朝廷事之與帝師並駕<lb/>
適徳壽太子病㿀而薨博囉罕皇后遣使致言於師曰<lb/>
我夫婦以師事汝至矣止有一子何不能保䕶耶師答<lb/>
曰佛法譬若燈籠風雨至則可蔽爾若燭盡則燈籠亦<lb/>
<pb n="KR3l0081_WYG_001-13b"/>
無如之何也可謂善於應對<lb/>
余家藏石子一塊色青而質粗大如鵝彈形差匾上天<lb/>
然有兠塵觀音在焉雖畫者亦莫能及或加以磨洗則<lb/>
精神愈出誠瑞應也<lb/>
上海縣士人莊蓼塘者藏書至七萬卷其子欲售之買<lb/>
者積年無有好書者可見其鮮<lb/>
余外祖英徳路治中馮公<hi>世安</hi>園中茶花一本其花瓣<lb/>
顔色十三等固雖出人為亦可謂善奪造化之功者<lb/>
<pb n="KR3l0081_WYG_001-14a"/>
余任太史同僉特㫖令知天𧰼事後至元六年七月朔<lb/>
靈臺即張某來請甚急及同到院則李院使者肅衿以<lb/>
待曰夜來景星見此祥兆也可即往奏聞我輩當有厚<lb/>
賜余乃以奏目畫圖考之志書殊異余曰雖見於晦日<lb/>
形則少異且景星之現當有醴泉出鳳凰來朱草生慶<lb/>
雲至而相副之今陜西灾疫腹裏盗賊福建反叛恐非<lb/>
所宜何天道相反如是耶李公之意頗堅折之不已余<lb/>
曰今見者惟靈臺監候六人也萬一或有天下共見之<lb/>
<pb n="KR3l0081_WYG_001-14b"/>
凶兆當何如耶遂答曰伺再見即聞乃止越九日太白<lb/>
經天由是言之凡事不可造次也如此<lb/>
　<lb/>
　<lb/>
　<lb/>
　<lb/>
　<lb/>
　山居新話卷一<lb/>
</p>
<p>
</p>
  </div>
</body>
</text>
</TEI>
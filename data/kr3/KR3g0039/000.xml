<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3g0039_WYG_000-1a"/>
欽定四庫全書　　　　子部七<lb/>
　提要<lb/>
　　星命總括三卷　　　　術數類五<hi>命書相書之屬</hi>
　　　　<hi>臣</hi>等謹案星命總括三卷舊本題遼耶律純<lb/>
　　　　撰有純原序一篇末署統和二年八月十三<lb/>
　　　　日自稱為翰林學士奉使髙麗議地界因得<lb/>
　　　　彼國國師傳授星躔之學云云按統和為遼<lb/>
　　　　聖宗年號遼史本紀其年無遣使髙麗事其<lb/>
<pb n="KR3g0039_WYG_000-1b"/>
　　　　二國外紀但稱統和三年詔東征髙麗以遼<lb/>
　　　　澤沮洳罷師亦無遣使議地界之文遼代貴<lb/>
　　　　仕不出耶律氏蕭氏二族而遍檢列傳獨無<lb/>
　　　　純名殆亦出于依托也文淵閣書目載有是<lb/>
　　　　書一部不著冊數菉竹堂書目作五冊又不<lb/>
　　　　著卷數外間别無傳本惟永樂大典所載始<lb/>
　　　　末完具然計其篇頁不足五冊之數或葉盛<lb/>
　　　　所記有訛歟中間論議精到剖析義理徃往<lb/>
<pb n="KR3g0039_WYG_000-2a"/>
　　　　造微為術家所宜𠫭考惟所稱宫有偏正則<lb/>
　　　　立説甚新而騐之殊多乖忤盖天道甚逺非<lb/>
　　　　人所能盡測故言命者但當得其大要而止<lb/>
　　　　茍多出竒思曲意揣度以冀無所不合反至<lb/>
　　　　扵窒塞而不可通矣術家流弊往往坐此讀<lb/>
　　　　者取其所長而畧其繁瑣可也乾隆四十六<lb/>
　　　　年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3g0039_WYG_000-2b"/>
　　　　　　　　　　總　校　官<hi>臣</hi>陸　費　墀<lb/>
<pb n="KR3g0039_WYG_000-3a"/>
原序<lb/>
大遼統和二年翰林學士耶律純以議地界事奉國書<lb/>
使於髙麗遼東至其國頗聞國師精於星躔之學具重<lb/>
幣設威儀求見屢請不從一日自請於髙麗國王曰臣<lb/>
奉國書來此稔聞國師富於道徳星命之學願借玉音<lb/>
得遂一見以請所學何啻昌黎之遇大顛也國王遂命<lb/>
一見既見之後往復數囘前請曰微生跧伏北方聞國<lb/>
師深於星命之度今日天幸得瞻毫相願北面從師聞<lb/>
<pb n="KR3g0039_WYG_000-3b"/>
以一二以聳北方之學者亦是三生夙昔之幸不知可<lb/>
乎國師曰何不可之有但學士平生論學有何所得吾<lb/>
與學士從長商㩁而已何以師為曰膚學得於生尅制<lb/>
化之外亦有十條前有六條㸔根本後四條㸔流年其<lb/>
一曰太嵗尊神加臨管攝其二曰無中有曜弱處髙强<lb/>
其三曰得經失次細辨盈虛其四曰身傍母吉傍鬼者<lb/>
㐫其五曰同宫千里異宫尺寸其六曰黨母福多藏鬼<lb/>
禍大其七曰元守雖詳流年猶急其八曰當生變曜流<lb/>
<pb n="KR3g0039_WYG_000-4a"/>
年變星其九曰限倂諸煞貴禄不臨其十曰流年諸星<lb/>
無忽柔曜此十條者各有詳註未審如何國師曰十條<lb/>
之説抑末矣本之則無今學士談星根本以宫主為重<lb/>
耶度主為重耶曰得於平昔之講明以宫度兼論不可<lb/>
用一而廢一也國師笑曰宫度兼論吾恐子於星度胷<lb/>
中不能自斷何以斷人之禍福也且如命躔丑宫之牛<lb/>
度宫土度金限行遇火一生一尅何以為斷又如命坐<lb/>
寅宫尾火度木宫大限行遇水一生一尅何以為斷於<lb/>
<pb n="KR3g0039_WYG_000-4b"/>
禍福何慿遂再進曰願棄所學而從師求教師曰吾嘗<lb/>
以近世談星者言宫不知度言度不知宫二者胥失矣<lb/>
吾於海上異人授我以偏正之垣於二十八宿之中分<lb/>
之曰一太陽五太隂六木六土六水二火二金之説學<lb/>
士曾聞之乎曰未也國師曰人生於地日月五行見於<lb/>
天其生值此七曜之吉則一生享福安榮遇七曜之㐫<lb/>
則一生廹忙百不如意日月五星其為物也於天地間<lb/>
最大於天下萬物日主晝月主夜乃天之眼目也在天<lb/>
<pb n="KR3g0039_WYG_000-5a"/>
有五星在地有五行人生在世五者一日不可缺觀星<lb/>
談命苟不知此根本則為徒然徒學宫度兼論之術何<lb/>
以决人之禍福故十二宫有偏正之垣子宫以虚日䑕<lb/>
為正垣䑕乃子垣之宫神非正垣而何也丑宫牛金牛<lb/>
寅宫尾火虎卯宫房日兎辰宫亢金龍巳宫翼火蛇午<lb/>
宫星日馬未宫鬼金羊申宫觜火猴酉宫昴日雞戌宫<lb/>
婁金狗亥宫室火猪皆本宫之正垣此為千古不易之<lb/>
論此談星之大根本可不盡知要妙哉所謂一太陽者<lb/>
<pb n="KR3g0039_WYG_000-5b"/>
太陽君象天無二日民無二主惟星日馬乃太陽之正<lb/>
垣五太隂者后妃之象后妃嬪衆多宜太隂之五也故<lb/>
以鬼金羊為太隂之正垣其餘張心危畢月皆偏垣之<lb/>
月也六木者寅宫尾火虎亥宫室火猪為木正垣其餘<lb/>
斗奎井角皆偏垣之木也六土者子宫虛日丑宫牛金<lb/>
為土正垣其餘女氐胃栁皆偏垣也六水者巳宫翼火<lb/>
申宫觜火為水之正垣也其餘箕壁參軫水皆偏垣也<lb/>
二火者卯宫房日戌宫婁金為火之正垣二金者辰宫<lb/>
<pb n="KR3g0039_WYG_000-6a"/>
亢金酉宫昴日為金之正垣天地之間水木土隨寓而<lb/>
有隨所居而可得木滿山林土滿寰宇水滿江河隨處<lb/>
皆有至於金火則不可多得焉只有二火二金使金火<lb/>
如木水土之多則天下嘗有持刄縦火之患耳豈不為<lb/>
世道憂吾有偏正垣七政論幷日月並明説計八篇又<lb/>
有二百字真經二十五題詳於學士十條者學士所舉<lb/>
十條人常聞常知也吾之諸論其金火者人所未聞未<lb/>
知也今以授子子欲行之當誓於天地鬼神不可輕泄<lb/>
<pb n="KR3g0039_WYG_000-6b"/>
此天機𤣥妙吾得海上異人所傳而未嘗泄今子得吾<lb/>
之所傳若不寳而重之必招譴於天不可逃也乃對師<lb/>
焚香設誓三日後國師遂以諸論八篇與夫二百字真<lb/>
經二十五題授之百拜而寳之大遼統和二年八月十<lb/>
三日耶律純自識<lb/>
</p>
<p>
</p>
  </div>
</body>
</text>
</TEI>
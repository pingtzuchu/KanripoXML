<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>大唐𫝊載</head> <lb/>
    <p>
<pb n="KR3l0010_WYG_001-1a"/>
欽定四庫全書<lb/>
　大唐𫝊載<lb/>
　　書云不有博奕者乎猶賢乎已斯聖人疾夫飽食<lb/>
　　而怠惰之深也又曰吾不試故藝試用也夫藝者<lb/>
　　不獨總多能苐以其無用於代而窮愁時有所述<lb/>
　　耳八年夏南行極嶺嶠暇日瀧舟傳其所聞而載<lb/>
　　之故曰𫝊載雖小説或有可觀覽之而喁而笑焉<lb/>
杜河南兼常聚書至萬卷每卷後必有自題云清俸買<lb/>
<pb n="KR3l0010_WYG_001-1b"/>
來手自校汝曹讀之知聖道鬻及借人為不孝<lb/>
陽道州城之為朝士也家苦貧常以木枕布衾質錢數<lb/>
萬人争取之<lb/>
蘇州開元寺東有陸氏世居門臨河涘有巨石塊立焉<lb/>
乃呉陸績為鬱林郡守罷秩泛海而歸不載寳貨舟輕<lb/>
用此石重之人號鬱林石陸氏自績及裔孫國朝太子<lb/>
少保兖公猶保其居今子孫漸削其居十不存一焉<lb/>
費縣西漏澤者漫十數里嵗時雨降即泛溢自滿蒲魚<lb/>
<pb n="KR3l0010_WYG_001-2a"/>
之利人實賴焉至白露應節前後一夕即一空如掃焉信<lb/>
殊異也<lb/>
李忠公之為相也政事堂有㑹食之床吏人相𫝊移之<lb/>
則宰臣罷不遷者五十年公曰朝夕論道之所豈可使<lb/>
朽蠧之物穢而不除俗言拘忌何足聴也以此獲免余<lb/>
之願焉命徹而焚其下鏟去聚壤十四畚議者稱正焉<lb/>
杜太保宣簡公大厯中有故人遗黄金百兩後三十年<lb/>
為淮南節度使其子投公取其黄金還緘封如故<lb/>
<pb n="KR3l0010_WYG_001-2b"/>
趙郡三祖元和中每房一人同時為相皆第三即司徒<lb/>
吉甫司空絳華州刺史藩<lb/>
天寳中有書生旅次宋州時汧公勉少年貧苦與書生同店<lb/>
而不旬日書生疾作遂至不救臨絶語公曰某家住洪州將<lb/>
於北都求官於此得疾且死其命也因出<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>金百兩付公曰某<lb/>
之僕使無知有此者足下為我畢死事餘金奉之李公許為<lb/>
辦事及畢宻置金於墓中而同葬焉後數年公尉開封書<lb/>
生兄弟齎洪州牒來果然尋生行止至宋州知李為主喪事<lb/>
<pb n="KR3l0010_WYG_001-3a"/>
專詣開封詰金之所公請假至墓所以出金付之焉<lb/>
韋獻公夏卿有知人之鑒人不知也因退朝於街中逄<lb/>
再從弟執誼從弟渠牟升三人皆第二十四並為郎官<lb/>
簇馬良久獻公曰今日逄三二十四郎輙欲題目之語<lb/>
執誼曰汝必為宰相善保其末耳語渠牟曰弟當别奉<lb/>
主上恩而速貴為公卿語升曰三人之中弟最長遠而<lb/>
位極旄鉞後竟如其言<lb/>
杜亞為淮南競渡採蓮龍舟錦纜繡㠶之戲費金數千<lb/>
<pb n="KR3l0010_WYG_001-3b"/>
萬于頔為襄州㸃山燈一上油二千石李昌䕫為荆南<lb/>
打獵大修富飾其妻獨孤氏亦出女隊二千人皆着紅<lb/>
紫錦繡襖子此三府亦因而空耗<lb/>
汝南𡊮徳師故給事高之子嘗於東都買得婁師徳故<lb/>
園地起書樓洛人語曰昔日婁師徳園今乃𡊮徳師樓<lb/>
興元元年十月戊辰始詔中官竇文場監神䇿軍左廂<lb/>
兵馬馬有麟為左神䇿大將軍神策監軍將軍之始也<lb/>
貞元十二年六月乙丑始以竇文場為左神䇿䕶軍中<lb/>
<pb n="KR3l0010_WYG_001-4a"/>
尉霍仙鳴為右神䇿䕶軍中尉其日又以張尚進為神<lb/>
武中䕶軍左右辟仗使之始也<lb/>
建中初關播為給事中以諸司胥吏為弊頗多播議<lb/>
用士人掌之<lb/>
𢎞農楊氏居東都者承四太尉之後世傳黄雀所銜<lb/>
玉環至天寳為楊國忠所奪今不知所在<lb/>
張守珪陜州平陸人自幽州入覲過本縣見令李杭申<lb/>
桑梓之禮見陜尉李冕桎梏令衆寃呼張公曰困危之<lb/>
<pb n="KR3l0010_WYG_001-4b"/>
中豈能相救至靈寳便奏兖州判官冕後至宰相<lb/>
貞元中張茂宗所尚義章公主贈鄭國公主諡為莊穆<lb/>
韋宥所尚故唐安公主贈韓國公主諡為貞穆所司擇<lb/>
日册命國朝已來公主即有追封者未有加諡者公主<lb/>
追諡自此始也<lb/>
徐尚書晦沈吏部𫝊師徐公嗜酒沈公善食楊東川嗣<lb/>
復嘗云徐家肺沈家脾真安穏耶<lb/>
有士人平生好食熝牛頭一日忽夢其物故拘至地府<lb/>
<pb n="KR3l0010_WYG_001-5a"/>
酆都獄有牛頭在旁其人了無畏憚仍以手撫其頭云<lb/>
只者頭子大堪熝食牛頭人笑而放回<lb/>
元和中郎吏數人省中縱酒語平生各愛尚及憎怕者<lb/>
或言愛圖畫及博奕怕妄與佞工部員外汝南周愿<lb/>
獨云愛宣州觀察使怕大蟲<lb/>
貞元中禁未仕不得乘大馬有人言於執政大馬甚多<lb/>
貨不得舉人不得騎當盡為河北節制所得耳<lb/>
陸鴻漸嗜茶撰茶經三卷行於代常見鬻茶邸燒瓦瓷為<lb/>
<pb n="KR3l0010_WYG_001-5b"/>
其形貌置於竈釜上左右為茶神有交易則茶祭之無<lb/>
則以釡湯沃之<lb/>
高祖之制凡出將賜旌節專征行軍有大總管之號也<lb/>
高祖之制鎮軍有大都督之號<lb/>
𤣥宗之初為節度大使節度之號凡皇太子親王統軍<lb/>
中有元帥府之制宰相遙領節度使自牛仙客始也<lb/>
開元九年命宗正寺官寮並以宗子為之唐制男子始<lb/>
生為黄四嵗為小十六為中二十為丁六十為老<lb/>
<pb n="KR3l0010_WYG_001-6a"/>
賦役之制有四一曰租二曰税三曰役四曰徭凡丁嵗輸<lb/>
粟二石凡調隨鄉土所産絹綾絁各二丈布加五分之一<lb/>
麻三斤凡役嵗二旬閏加二日<lb/>
至徳元年三月方以侍御史文叔清為宣諭使許人納<lb/>
錢授官及明經出身<lb/>
至徳二年勅以僧及道士入錢自度有差<lb/>
乾元元年七月鑄錢使第五琦奏謂鑄乾元錢毎貫重二<lb/>
十斤一文當五十寳應元年以盗鑄日甚物價騰貴咸稱<lb/>
<pb n="KR3l0010_WYG_001-6b"/>
非便减重輪錢以一當三十<lb/>
乾元二年御史中丞元載為江淮五道租庸使高户定數<lb/>
徴錢謂之白著𣙜酤<lb/>
至徳二年勅天下州縣量定酤酒隨月納税建中二年更<lb/>
加青苖大厯中初税毎畝十文三年加五文勅以御史大<lb/>
夫充使其後割歸度支<lb/>
盧中丞邁有寳琴四各直數十萬有寒玉古磬響泉和志之號<lb/>
李河南素替杜公兼時韓吏部愈為河南令除職方員<lb/>
<pb n="KR3l0010_WYG_001-7a"/>
外歸朝問前後之政如何對曰將兼来比素<lb/>
李相國程執政時嚴休皆在南省有萬年令闕人多屬<lb/>
之李公云二嚴不如譽<lb/>
豆盧署少年旅於衢州夢老人云君後二十年為牧兹<lb/>
郡已果為衢州於所夢之地立徴夢亭<lb/>
鄭滁州臚於曲江見令史醉池岸云更一轉即入流矣<lb/>
白賓客居易云忠州有荔枝一株槐一株自忠之南更<lb/>
無槐自忠之北更無荔枝<lb/>
<pb n="KR3l0010_WYG_001-7b"/>
賈至常侍平生毁佛嘗假寐㕔事忽見一牛首人長<lb/>
不滿尺擕小鍋而燃薪於床前公驚起而訊之對曰所<lb/>
謂鑊湯者罪其毁佛人公曰小鬼何足畏耶遂伸足床<lb/>
下其湯沸忽染於足湧然而上未㡬烘爛而卒<lb/>
烏江有項羽繫烏騅樹歴千餘年尚鬱茂建中年中縣<lb/>
令張勤厭賓客觀逰令伐却至今兹地獨不生草<lb/>
李鎮惡即趙公嶠之父選校梓州郪縣令與友人書云<lb/>
州帶子號縣帶妻名由來不屬老夫並是婦児官職<lb/>
<pb n="KR3l0010_WYG_001-8a"/>
劉巨麟開元中為廣州刺史弟仲丘為麗政殿學士兄<lb/>
弟友愛有羅浮道者為巨麟合丹劑將分半以遺仲丘<lb/>
命刀中破之分銖無差焉<lb/>
蕭功曹頴士趙員外驥開元中同居興敬里肄業共一<lb/>
靴久而見東郭之跡趙曰可謂駛於道路矣蕭曰無乃<lb/>
禄在其中<lb/>
蘇州洞庭杭州興徳寺房太尉琯云不逰興徳洞庭未<lb/>
見山水<lb/>
<pb n="KR3l0010_WYG_001-8b"/>
壽安縣有噴玉泉石溪皆山水之勝絶也貞元中李賓<lb/>
客洞為縣令乃剗翳薈開徑隧人方聞而異焉太和初<lb/>
博陵崔蒙為主簿標堠於道周人方造而游焉<lb/>
顔太師魯公刻名於石或置之髙山之上或沉之大<lb/>
洲之底而云安知不陵谷之變耶<lb/>
獨孤常州及末年尤嗜鼓琴得眼疾不理意欲專聴也<lb/>
曲阜縣先聖廟前有數株古栢亦𫝊千餘嵗其大十圍<lb/>
潘華為兖州軍食貧窮無以結四方之信華遂命伐之<lb/>
<pb n="KR3l0010_WYG_001-9a"/>
裁為簡冊刻為器皿以行餉之<lb/>
張文貞公第某女嫁盧氏嘗為舅盧公求官候公朝下<lb/>
而問焉公不語但指搘床龜而示之女拜而歸室告其<lb/>
夫曰舅得詹事矣<lb/>
開元東封有太原人于伯隴者年一百二十八嵗精爽<lb/>
不昧其子已卒兩孫隨之各年七八十矣自北乗詣闕<lb/>
引見上勞之老人無拜禮伯隴曰臣神堯皇帝之臣也荏<lb/>
苒嵗月得至今日復事郎君臣之幸矣郎君明聖功成封<lb/>
<pb n="KR3l0010_WYG_001-9b"/>
岳不以昏老千里而來笑而憫之乃賜紫袍牙笏及優<lb/>
䘏有加伯隴自言隋仁壽年生説大業末事了然可見<lb/>
李右丞廙年二十九為尚書右丞至五十九又為尚書右丞<lb/>
于良史為張徐州建封事但舉其姓曰辛丘杜當人<lb/>
蕭功曹穎士嘗出灞橋道左逄一老人眉髪皓白狀<lb/>
骨甚竒古蕭甚異之老人瞻顧蕭因問之老人云公似<lb/>
吾亡友耳蕭固請言之老人曰吾與鄱陽王恢善君甚<lb/>
𩔖之乃頴士六代祖蕭問其所來不應而去<lb/>
<pb n="KR3l0010_WYG_001-10a"/>
洛陽金谷去城二十五里晋石崇依金谷為園苑髙<lb/>
臺飛閣餘址𨼆嶙獨有一皂筴樹甚大至今鬱茂<lb/>
鄭公審開元中為殿中侍御史充館驛使令每𫝊舎立<lb/>
辰堠自公始也<lb/>
潤州金壇縣大厯中北人為主簿以竹筒賫蝎十餘枚<lb/>
置於㕔事之栁樹後遂孳育至百餘枚為土氣所蒸而<lb/>
不能螫人南民不識呼為主簿蟲<lb/>
開元中進士第唱於尚書省其䇿試者並集於都堂唱<lb/>
<pb n="KR3l0010_WYG_001-10b"/>
其第於尚書省有落去者兩兩三三戴帽子日暮但候<lb/>
吟一聲長安竹帛皆枯死<lb/>
開元中吏部侍郎𬒳寧王憲囑親故十人官遂詣王請<lb/>
見云十人之中有商量去者乎王云九人皆不可矣一<lb/>
人某者聴公吏部歸九人皆超資好官獨某者當時出<lb/>
云據其書判自合得官縁囑寧王且放冬集<lb/>
崑山縣遺尺潭本大厯中村女為皇太子元妃遺玉尺<lb/>
化為龍至今遂成潭<lb/>
<pb n="KR3l0010_WYG_001-11a"/>
洛東龍門香山寺上方則天時名望春宫則天常御石<lb/>
樓坐朝文武百執事班於外而朝焉<lb/>
永和中有判太常寺行事禮官祭圜丘至時不到云太<lb/>
常大寺實曰伽藍圜丘小僧不合無禮<lb/>
沙堤起天寳三年因蕭京兆炅奉請於要路築甬道以<lb/>
通車騎而覆沙其上<lb/>
天寳中樂章名以邊地為名若凉州甘州伊州之𩔖是<lb/>
焉其曲遍繁聲名入破後其地盡為西番所沒其破兆<lb/>
<pb n="KR3l0010_WYG_001-11b"/>
矣<lb/>
高平徐𢎞毅為彈侍御史創一知班官令自宣政門檢<lb/>
朝官之失儀者到臺司舉而罰焉有公卿大僚令問之<lb/>
曰未到班行之中何必拾人細事𢎞毅報之曰為我謝<lb/>
公卿所以然者以惡其無禮於其君<lb/>
裴僕射遵慶二十入仕裹折上巾子未嘗隨俗様凡代<lb/>
之移易者五六而公年九十所裹者猶幼小時様今巾子有<lb/>
僕射様<lb/>
<pb n="KR3l0010_WYG_001-12a"/>
韓太保皋生知音律嘗觀客彈琴為止息乃歎曰妙哉<lb/>
嵇生者也為是曲也其當魏晉之際止息與廣陵散同<lb/>
出而異者也其音主商商為秋聲天將肅殺草木摇落<lb/>
其嵗之晏乎此所以為魏之季也慢其商徳與宫同音是<lb/>
臣奪其君之位乎此所以知司馬氏之將簒也廣陵維<lb/>
揚之地散者流亡之謂也揚者武帝后之姓也言楊后<lb/>
與其父駿之傾覆晉祚也止息者晉雖興終止息於此<lb/>
其音哀憤而噍殺操蹙而憯痛永嘉之亂其應乎此叔<lb/>
<pb n="KR3l0010_WYG_001-12b"/>
夜撰此將貽後代知音且避晉禍託之鬼神史氏非知<lb/>
味者安得不傳其謬也歟<lb/>
韓太保皋常言洪範五福獨不言貴者近於高危福之<lb/>
自至猶儆動奈何枉道邀之<lb/>
李西平晟之將軍也嘗謁桑道茂云將軍異日為京兆<lb/>
尹慎少殺人西平曰武夫豈有京兆尹望乎後興元收<lb/>
復西平兼京兆時道茂在俘囚中當斷之際告西平曰<lb/>
公忘少殺人之言乎<lb/>
<pb n="KR3l0010_WYG_001-13a"/>
韓太保皋之為御史中丞京兆尹常有所陳必於紫宸<lb/>
對百僚而請未嘗詣便殿上謂曰我與卿言於此不盡<lb/>
可來延英議及大政多匡益之親友咸謂公曰自乾元<lb/>
以來羣臣啟事皆詣延英方得詳盡公何獨於外庭對<lb/>
衆官以陳之得無不慎宻乎公曰御史天下之平也摧<lb/>
剛直枉惟在公何在不可人知之奈何求請便殿避人<lb/>
竊語以私國家之法且延英之置也肅宗皇帝以苗晉<lb/>
卿年老艱步故設之後來得詣便殿多以私自售希㫖<lb/>
<pb n="KR3l0010_WYG_001-13b"/>
求寵干求相位奈何以此為望哉<lb/>
張秘書薦自筮仕至秘書監常帶使職三入蕃竟歿於<lb/>
赤嶺外<lb/>
韋崖州執誼自幼不喜聞嶺南州縣拜相日出外舎見<lb/>
一州郡圖遲迴不敢㸔良乆臨起悞視乃崖州圖也竟<lb/>
以貶終<lb/>
王河南維或有人報云公除右轄王曰吾居此官慮被<lb/>
人呼為不解作詩王右丞<lb/>
<pb n="KR3l0010_WYG_001-14a"/>
陽道州城未嘗有所蓄積惟所服用不可闕者客稱其<lb/>
物可佳可愛公輒喜舉而授之有陳萇者候其始請月俸<lb/>
常往稱其錢帛之美月有獲者<lb/>
常中書處原在開州也常有李潼崔冲二進士來謁留<lb/>
連月餘日㑹有過客西川軍將某能相術於席上言李<lb/>
潼三日内有虎厄後三日相君與諸客逰山寺自上方<lb/>
抵下方日已暮矣李先下崔後來冲大呼李云待冲來<lb/>
待冲來李聞待冲來聲謂虎至矣顛蹶墜下山址絶而<lb/>
<pb n="KR3l0010_WYG_001-14b"/>
復蘇數日方愈及軍將迴謂李曰君厄過矣<lb/>
蘇給事岱建中末為太常博士遇朱泚亂將赴行在夜<lb/>
行山谷常有二燭前導危險畢見既過燭然後滅豈<lb/>
忠憤所感耶<lb/>
李龜年彭年鶴年兄弟三人開元中皆有才學盛名鶴<lb/>
年詩尤妙唱渭城彭年善舞龜年善打羯鼓𤣥宗問卿<lb/>
打多少杖對曰臣打五千杖訖上曰汝殊未我打却三<lb/>
豎櫃也後數年有聞打一豎櫃因賜一拂杖羯皷後捲<lb/>
<pb n="KR3l0010_WYG_001-15a"/>
流𫝊至建中三年任使君又𫝊一弟子使君今取江陵<lb/>
漆盤底瀉水捲中竟日不散以其至平又云捲人鼓只<lb/>
在調豎慢此捲一調之後經月如初今不知所存<lb/>
安邑縣北門縣人云有一蝎如琵琶大毎出來不毒人<lb/>
人由是恐其靈閉之積年矣<lb/>
涇州將郝玭自貞元末及元和中數於涇州擒殺西虜<lb/>
及築臨涇城西戎畏之贊普鑄一金郝玭號曰有能得<lb/>
玭者賜金玭焉<lb/>
<pb n="KR3l0010_WYG_001-15b"/>
建中中李希烈攻汴州城䧟用百姓婦女輜重以實壕<lb/>
塹謂之濕稍<lb/>
竇參之作相也用從父弟申為耳目毎除吏先言於申<lb/>
申告人故謂竇給事為喜鵲<lb/>
同州唐女寺有盗帥董太宫之漆身後有盗者皆來拜<lb/>
祝有至鳴足者今漆足皆口牙<lb/>
襄州漢臯廟本為解珮於漢之義今為漢高祖誤也<lb/>
陜州平陸縣主簿㕔事西序楣有隋房公杜公仁壽九<lb/>
<pb n="KR3l0010_WYG_001-16a"/>
年十二月題𤣥齡如晦題處房年二十三杜年二十六<lb/>
今移在使府食堂之梁<lb/>
楊京兆憑兄弟二人皆能文學甚攻苦或同賦一篇共<lb/>
坐庭石霜積襟袖課成乃已李愿司空兄弟九人四有<lb/>
土地愿為夏州徐泗鳳翔宣武河中五節度憲為江西<lb/>
觀察嶺南節度愬為唐鄧襄陽徐泗鳳翔澤潞魏博六<lb/>
節度使聴為夏州靈武河東鄭滑魏博分寧鳳翔七節<lb/>
度一門登壇授鉞無比焉<lb/>
<pb n="KR3l0010_WYG_001-16b"/>
元和十五年辛丘度丘紓杜元頴同時為拾遺令史分<lb/>
直故事每自吟日出身三十年髪白衣仍碧日暮倚朱<lb/>
門從朱汗𫀆赤因為之奏章服焉<lb/>
河南廣武山有流桂泉史思明於其上立漢高廟茅山<lb/>
下泊宫茅君鍊丹井香潔不受觸曽有修宫工人獲知<lb/>
取水煮肉良久不熟<lb/>
寳厯中亳州云出聖水服之愈宿疾亦無一差者自洛<lb/>
已來及江西數郡中人争施金貨衣服以飲焉獲利千<lb/>
<pb n="KR3l0010_WYG_001-17a"/>
萬人轉相惑李贊皇徳裕在浙西也命於大市集人置<lb/>
金取其水於市司取猪肉五斤煮云若聖水也肉當如<lb/>
故逡巡肉熟爛自此人心稍定妖者尋而敗露<lb/>
朗州武陵山有人換骨匣每年若大風雨望峭壁即有新者<lb/>
澤州長平即白起坑趙卒故地開元中詔為省寃谷至今天<lb/>
氣長隂有泉色赤於其下立丹井碑<lb/>
湖州徳清縣南前溪村前朝教樂舞之地今尚有數百<lb/>
家盡習音樂江南聲妓多自此出所謂舞出前溪者也<lb/>
<pb n="KR3l0010_WYG_001-17b"/>
終南山有湫池本咸陽大洲一夜忽飛去所歴皆暴雨與<lb/>
魚俱下大者至四五尺小者不可勝計遂落終南山中<lb/>
峰水浮數尺縱廣一里餘色如黛黒雲雨常自中出焦<lb/>
旱祈禱無不應焉山僧採樵時見羣龍瀺灂其中<lb/>
昭應慶山長安中從河朔飛來夜過聞雷聲如疾風土<lb/>
石亂下直墜新豐西一村百餘家因山為墳今於其上<lb/>
起持國寺<lb/>
魏齊公元中少時曽謁張憬藏待之甚薄就質通塞亦<lb/>
<pb n="KR3l0010_WYG_001-18a"/>
不答公大怒曰僕不逺千里裹糧求見非徒行也意必<lb/>
謂明公有以見教而含木舌不盡勤勤之意何耶且窮<lb/>
通貧賤自屬蒼蒼何預公焉因拂衣而去憬藏遽起言<lb/>
曰君之相禄正在怒中後位極人臣<lb/>
解縣鹽池當安史時水忽淡鑾輿反正復如故<lb/>
上都崇聖寺有徐賢妃粧殿太宗曾召妃乆不至怒之<lb/>
因進詩曰朝來臨鏡臺粧罷暫徘徊千金始一笑一召<lb/>
詎能來<lb/>
<pb n="KR3l0010_WYG_001-18b"/>
漢中王瑀為太常卿早起朝聞永興里人吹笛問是<lb/>
太常樂人否曰然已後因聞樂而撻之問曰何得某<lb/>
日臥吹笛又見康崑崙彈琵琶云琵聲多琶聲少亦<lb/>
未可彈五十四絲大絃也自下而上謂之琵自上而<lb/>
下謂之琶<lb/>
裴延齡嘗怒李京兆充云近日兼放髭鬚白猶向人<lb/>
前作背靣<lb/>
薛汝丹家在南岳常與一僧知聞其僧毎年以香鍊<lb/>
<pb n="KR3l0010_WYG_001-19a"/>
頂供飬佛至八十餘終後嵗餘有州民生一子色貌絶<lb/>
殊而頂甚香十步之外人皆慕之生不食魚肉數嵗出<lb/>
家為南岳高行律師焉<lb/>
王藻王素貞元初應舉名皆第十四每詣通家通王十<lb/>
四郎或問曰藻也素也<lb/>
常相衮為禮部判雜文榜後云旭日登塲思非不鋭通<lb/>
宵絶筆恨即有餘所以雜文入𨕖者常不過百人鮑祭酒<lb/>
防為禮部帖經落人亦甚時謂之常雜鮑帖<lb/>
<pb n="KR3l0010_WYG_001-19b"/>
左右常侍與給諫同厨厨人進鮮菌於給諫問云莫毒<lb/>
否厨人答曰常侍已嘗了<lb/>
乾元中太子左贊善大夫吕旬母張氏年八十八以旬<lb/>
久不歸愈思念之忽覺左乳長汁流出顧謂孫鄢汝父<lb/>
即來也不踰十日旬遂至<lb/>
至徳初當安史亂河東大饑忽然荒地十五里生豆糓及<lb/>
掃却又復生約得五六千石其米甚圓細復美人賴焉<lb/>
開元天寶之間傳家法者崔沔崔均之家法<lb/>
<pb n="KR3l0010_WYG_001-20a"/>
泓師云長安永寧坊東南是金盞地安邑里西是玉盞地永寧<lb/>
為王太傅鍔地安邑為馬北平燧地後王馬皆進入官王<lb/>
宅累賜韓令𢎞及史憲誠李戴義等所謂金盞破而成<lb/>
焉馬燧為奉誠園所謂玉破而不完也<lb/>
常相衮之在福建也有僧某者善占色言事若神相國<lb/>
惜其僧老命弟子就學其術僧云此事有天性非可造<lb/>
次為𫝊某嘗於相君左右見一人可教遍召得小吏黄<lb/>
徹焉相命就學老僧遂於闇室中置五色彩於架令視<lb/>
<pb n="KR3l0010_WYG_001-20b"/>
之曰世人皆用眼力不盡淬熟㸔之旬後依稀認其白<lb/>
者後半載㸔五色即洞然而得矣命之曰以若闇中<lb/>
之視五彩迴之白晝占人因傳其方訣且言後代當無<lb/>
加也李忠公吉甫云黄徹之占袁許之亞次也<lb/>
禮部劉尚書禹錫與友人三年同處其友人云未嘗見<lb/>
劉公説重話<lb/>
唐公臨性寛仁多慈恕欲弔喪令家僮歸取白衫僮僕<lb/>
悞持餘衣懼未敢進臨祭公謂之曰今日氣逆不宜哀<lb/>
<pb n="KR3l0010_WYG_001-21a"/>
泣向取白衫且止之又令煮藥不精潛覺其故又謂曰<lb/>
今日隂晦不宜服藥可棄之終不揚其過矣<lb/>
唐皎貞觀中為吏部先時選集四時隨到即補皎始請<lb/>
以冬時大集終季春而畢至今行之<lb/>
徐大理宥少為蒲州司法叅軍為政寛仁吏感其恩信<lb/>
逓相約曰若犯徐司法杖必斥罰終官不杖一人<lb/>
顔魯公真卿為監察御史充河西隴右軍覆屯交兵使<lb/>
五原有寃獄决乃雨郡人呼為御史雨<lb/>
<pb n="KR3l0010_WYG_001-21b"/>
徳宗問李汧公勉人云盧杞是姦邪何也勉曰人皆知之<lb/>
陛下獨不知此所以為姦邪也<lb/>
李希烈䟦扈蔡州時盧杞為相奏顔魯公往宣諭之而<lb/>
謂顔曰十三丈此行出自聖意顔曰公先中丞面上血<lb/>
某親舌䑛之乃忍以垂死之年餌於虎口杞聞之啼焉<lb/>
盧即是御史中丞奕之子<lb/>
南蠻清平官猶國家之宰相也元和中有鄧旁來庭宰<lb/>
臣問之公名旁其何意乎對曰亦猶大朝之劉宗經矣<lb/>
<pb n="KR3l0010_WYG_001-22a"/>
蘇户部弁劉常侍伯芻皆聚書至二萬卷河南馮宿之<lb/>
三子陶鞠圖兄弟連年進士及第連年登宏詞科一時<lb/>
之盛代無比焉當太和初馮氏進士及第者海内十八<lb/>
而公家兄弟叔姪八人<lb/>
李相國程為翰林學士以堦塼日影為入候公性懶每<lb/>
入必踰八塼故號為八塼學士焉<lb/>
永州龍興寺乃呉軍司馬蒙之故宅僧懐素善草𨽻嘗<lb/>
浚井得軍司馬印文字不滅雕刻如新懐素每草書用<lb/>
<pb n="KR3l0010_WYG_001-22b"/>
此為誌<lb/>
英公雖貴為僕射其姊病必親為粥火燃輙焚其髭姊曰<lb/>
僕妾多矣何為自苦勣曰豈無人耶顧今姊年老勣亦<lb/>
年老雖欲乆為姊粥復可得乎<lb/>
英公嘗言我年十二三時為無賴賊逢人則殺十四五<lb/>
時為難當賊有所不愜者殺之十七八時為好賊上陣<lb/>
殺人年二十便為天下大將軍用兵以救人死<lb/>
尉遲敬徳性饒寛而尤善避槊每軍騎入陣敵人刺之終<lb/>
<pb n="KR3l0010_WYG_001-23a"/>
不能中反奪其槊以刺敵人海陵王元吉聞之不信乃<lb/>
令去槊刃以試焉敬徳曰饒王著刃亦不畏傷元吉再<lb/>
三來刺既不少中而槊皆被奪去元吉力敵十夫大慙<lb/>
恨太宗之禦竇建徳謂尉遲公曰寡人持弓箭公把長<lb/>
鎗二人相副雖百萬衆亦無奈乃與敬徳馳至敵營叩<lb/>
其軍門大呼曰大唐秦王能敵來與汝决追騎甚衆不<lb/>
敢禦<lb/>
竇建徳之役既陣未戰太宗見一少年騎驄馬鎧甲鮮<lb/>
<pb n="KR3l0010_WYG_001-23b"/>
明指謂尉遲公曰彼所乗馬真良馬也言之不已敬徳<lb/>
請取之帝曰輕敵者亡脱以一馬損公非寡人願敬徳<lb/>
自料攻之萬全乃馳往并擒少年而返即王世充之兄<lb/>
子偽代王琬宇文士及在隋亦識之是馬實内廏之良<lb/>
馬也帝欲旌其能並以賜之<lb/>
太宗將征遼衛公病不能從帝使執政已下起之不起<lb/>
帝曰吾知之矣明日駕臨其第執手與别靖曰老臣宜<lb/>
從但犬馬之疾日月増甚恐死於道路仰累陛下帝撫<lb/>
<pb n="KR3l0010_WYG_001-24a"/>
其背曰勉之昔司馬仲逹非不老病竟能自强立勲魏<lb/>
室靖叩頭曰請輿病行至相州疾篤不能進<lb/>
駐蹕之役高麗與靺鞨合軍四十里太宗有懼色江夏<lb/>
王進曰髙麗傾國以拒王師平壤之守必弱請假臣精<lb/>
卒五千覆其本根則千萬之衆不戰而降<lb/>
借商建中二年京師及江淮借商錢物<lb/>
省官建中三年天下州縣各省一官乾元四年勑下注<lb/>
額内官元和六年又減州縣官<lb/>
<pb n="KR3l0010_WYG_001-24b"/>
除陌建中四年勑天下州縣市買交關毎貫五十文納官<lb/>
間架建中四年戸部侍郎趙瓚奏天下州縣屋宇間架<lb/>
率算錢有差<lb/>
沙門一行開元中嘗奏𤣥宗云陛下行幸萬里聖祚無疆<lb/>
故天寳中幸東都庶盈萬數及上幸蜀至萬里橋方悟焉<lb/>
天寳中天下無事選六宫風流艶態者名花鳥使主宴<lb/>
𤣥宗幸蜀天廏八駿其七盡斃於棧道惟一雲騅存焉<lb/>
徳宗幸梁亦充御焉<lb/>
<pb n="KR3l0010_WYG_001-25a"/>
五臺山北臺下有青龍池約二畝已來佛經云禁五百<lb/>
毒龍之所每至盛午昏霧暫開比丘及净行居士方可<lb/>
一觀比丘尼及女子近即雷電風雨當時大作如近池<lb/>
必為毒氣所吸逡巡而沒<lb/>
韋獻公夏卿不經方鎮唯止於東都留守郡吏八人而<lb/>
路公隋皇甫崖州鏄皆為宰相張尚書賈叚給事平仲<lb/>
衛大夫中行李常侍翺李諫議景儉李湖南詞皆至顯<lb/>
官亦名知人矣<lb/>
<pb n="KR3l0010_WYG_001-25b"/>
李西臺文獻公避暑於青龍寺夢戴白神人云昔尹氏<lb/>
相宣王致中興君男亦佐中興君宜以吉甫名之<lb/>
李相國忠公貞元十九年為饒州刺史先是郡城之東<lb/>
四牧故府廢者七稔公涖止後命啟籥而居之郡吏以<lb/>
語怪堅請公曰神實正直正直則神避妖不勝徳失徳則<lb/>
妖興居之在人<lb/>
　<lb/>
　大唐𫝊載<lb/>
</p>
<p>
</p>
  </div>
        </body>
</text>\m</TEI>
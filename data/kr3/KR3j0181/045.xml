<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷四十五</head>
    <p>
<pb n="KR3j0181_WYG_045-1a"/>
欽定四庫全書<lb/>
　事實類苑卷四十五　　　宋　江少虞　撰<lb/>
　　仙釋僧道<lb/>
　　　申國長公主入道<lb/>
大宗第七女申國大長公主生不茹葷端拱初達延夀<lb/>
寺對佛願捨為尼真宗即位遂乞削髮上曰朕之諸妺<lb/>
皆愿賜湯沐邑築外館以居之因酬先帝之愛也汝獨<lb/>
愿出家可乎申國曰此先帝之願也堅乞之遂允之進<lb/>
<pb n="KR3j0181_WYG_045-1b"/>
封吳國賜名清裕號慈報正覺大師建寺都城之西額<lb/>
曰宗直藩國近戚及掖廷嬪御願出家者若密恭懿王<lb/>
女萬年縣主曹恭王惠安縣主凡三十餘人皆願出家<lb/>
詔普度天下僧尼申國俗夀止三十八尼<hi>闕</hi>十有六人<lb/>
<hi>見湘山野録</hi>
　　　二<lb/>
初申國長公主為尼掖廷嬪御隨出家者二十餘人詔<lb/>
兩禁送於寺賜齋饌各令作詩送之惟文僖公彭年詩<lb/>
<pb n="KR3j0181_WYG_045-2a"/>
尚有記者云盡出花鈿散寳津雲鬟初剪向殘春因驚<lb/>
風燭難留世遂作池蓮不染身貝葉乍翻疑蜀錦梵聲<lb/>
纔舉誤梁塵從兹艶質歸空後湘浦應無解佩人或云<lb/>
作詩之説恐都下好事者為之耳<lb/>
　　　吕先生<lb/>
宿州天慶觀有神仙題詩二絶於五星門扉之上俗傳<lb/>
云吕先生神篆其詩曰秋景蕭條葉亂飛庭松影裏<lb/>
坐移時雲遊鶴駕何方去仙洞朝元失我期又曰手<lb/>
<pb n="KR3j0181_WYG_045-2b"/>
傳丹篆千年術口誦黄庭一卷經鶴觀古壇槐影裏悄<lb/>
無人迹户長扄後為人刮去墨迹猶存乃知非常人<lb/>
書也<lb/>
　　　二<lb/>
潭州士人夏鈞罷官過永州謁何仙姑而問曰世人多<lb/>
言吕先生今安在何笑曰今日在潭州興化寺設齋鈞<lb/>
專記之到潭日首於興化寺取齋厯視之果其日有華<lb/>
州回客設供頃年滕宗亮謫守巴陵郡有華州回道士<lb/>
<pb n="KR3j0181_WYG_045-3a"/>
上謁風骨聳秀神氣清邁滕知其異人口占一詩贈之<lb/>
曰華州回道士來到岳陽城别我遊何處秋空一劔横<lb/>
回聞之憮然大歎而别莫知所之<hi>見東軒筆談</hi>
　　　三<lb/>
吕洞賔者多遊人間頗有見之者丁謂通判饒州洞賔<lb/>
徃見之語謂曰君狀貌頗似李徳裕他日富貴皆似之<lb/>
謂咸平初與予言其事謂今已執政張洎家居忽外有<lb/>
一隠士通謁乃洞賔姓名洎倒屣見之洞賔自言吕渭<lb/>
<pb n="KR3j0181_WYG_045-3b"/>
之後渭四子温恭儉譲終海州刺史洞賔系出海州索<lb/>
紙筆八分書七言四韵詞一章留與洎頗言將佐鼎席<lb/>
之意其末句云功成當落破𤓰年俗以𤓰字為二八洎<lb/>
年六十四卒乃其䜟也洞賔詩什人間多傳寫有自詠<lb/>
云朝辭百越暮三呉袖有青蛇膽氣粗三入岳陽人不<lb/>
識朗吟飛過洞庭湖又有飲海龜兒人不識燒山符子<lb/>
鬼難㸔一粒粟中藏世界二升鐺内煮山川之句大率<lb/>
詞意多竒怪類此世所𫝊者百餘篇人多誦之<hi>見楊文公談苑</hi>
<pb n="KR3j0181_WYG_045-4a"/>
　　　養素先生<lb/>
尚書郎李觀自言為進士時往遊南岳道過潭州聖旗<lb/>
亭買酒忽有一人荷竹奩持釘鉸之具徑至問觀曰聞<lb/>
君將之南岳頗識養素先生藍方否觀曰固將往見之<lb/>
其人曰奉煩寄聲云劉處士奉問先生十月懷胎如何<lb/>
出得言訖徑出不顧觀至南岳訪方具道其語方惄然<lb/>
驚異因問曰其人眉間得無有白誌乎觀曰然方大驚<lb/>
曰吾不遇此人命也此所謂劉海蟾者也吾養聖胎已成<lb/>
<pb n="KR3j0181_WYG_045-4b"/>
患無術以出之念非斯人不足以成吾道今聲聞相通<lb/>
而不得接吾之道不成矣觀急回訪於潭州已亡所在<lb/>
是年方卒<hi>見東軒筆録</hi>
　　　劉遁<lb/>
晉公舊有園在保康門外園内有仙遊亭仙遊洞景趣<lb/>
瀟洒有道士劉遁相往來遁作仙遊亭詩贈公云屢屢<lb/>
仙遊亭上醉仙遊洞裡杳無人他時鶴駕游滄海同㸔<lb/>
蓬萊島上春公莫曉其詩公南遷遁往見公於崖公方<lb/>
<pb n="KR3j0181_WYG_045-5a"/>
思其詩乃知遁異人也與之泛舟海上而飲公曰今日<lb/>
之遊誠子之詩意也<hi>見名賢詩話</hi>
　　　華隂隠人<lb/>
華山南有川廣袤數百里連山洞壑不知其極人有登蓮<lb/>
花峰絶頂俯瞰人烟舍屋相望四時嘗有花木疑靈仙<lb/>
之窟宅又云秦人避難者居此其後裔也開寶中有數<lb/>
人衣服異制出華隂市中語人曰我居華隂川因採藥<lb/>
迷路至此何地也後不知所詣疑其地仙<hi>見楊文公談苑</hi>
<pb n="KR3j0181_WYG_045-5b"/>
　　　峨眉山佛現<lb/>
太平興國七年嘉州通判王衮奏往峨眉山提點白水<lb/>
寺忽見光相寺西南瓦屋上山皆金色有丈六金身次<lb/>
日山間有羅漢二尊空中行坐入紫色雲中<hi>見玉壺清話</hi>
　　　曇穎機辯<lb/>
錢子高明逺始中大科知潤州値上元於因勝寺法堂<lb/>
設戲幄庭下以花磚遍甃儼雅如新子高飭役徒掘磚<lb/>
埋柱時長老達觀師曇穎者法辯速敏度其氣驕難諷<lb/>
<pb n="KR3j0181_WYG_045-6a"/>
但佯為語曰可惜打破八花磚錢然之謹不敢動<lb/>
　　　契嵩師<lb/>
吾友契嵩師熈寧四年沒於餘杭靈隠山翠微堂火葬<lb/>
訖不壊五物晴舌鼻耳毫數珠完好不燬以烈火重煆<lb/>
煆之愈堅嵩之文可㕘韓栁之間治平中以所著書曰<lb/>
輔教編攜詣闕下大學者若今百揆王相歐陽諸公皆<lb/>
低頭以禮焉王仲儀公素為京尹特上殿以其編進呈<lb/>
許附教藏賜號明教大師嵩重體完潔至死無犯火訖<lb/>
<pb n="KR3j0181_WYG_045-6b"/>
張器不壊此節可高天下之士余昔怪其累多講談音<lb/>
若清磬未嘗少輟及終方得其騐嵩字仲靈藤州人詩<lb/>
類老杜楊公濟裒收全集公濟深服其才答嵩詩有十<lb/>
年尤可照吳邦之句<lb/>
　　　無名高僧<lb/>
成都無名高僧者誦法華經有功雖王均李順兩亂於<lb/>
蜀亦不敢害一旦有一山僕至寺言先生來晨請誦經<lb/>
在藥室奉候至明已在外引入溪嶺數重嵐中有一跨<lb/>
<pb n="KR3j0181_WYG_045-7a"/>
溪山閣先生所居也僕傳其語曰先生請師誦經老疾<lb/>
起晚誦至寶塔品願見報欲一聽至此品處報之果出<lb/>
野服藜杖兩眉垂肩但拱揖焚香而聽聽已遂入不復<lb/>
出將齋以籐盤竹箸秫飯一盂芑菊數甌不調鹽酪甚<lb/>
甘美食訖僕持襯一鍰敬施之曰先生寄語上人逺到<lb/>
山舍不及攀送遣僕送出路口因中途問僕曰先生何<lb/>
姓曰姓孫曰何名僕於僧掌中書思邈二字僧因大駭<lb/>
欲再往僕遽失矣凡山中尋三日竟迷舊路歸襯資皆<lb/>
<pb n="KR3j0181_WYG_045-7b"/>
良金也中五六金一半尚鐵由兹一膳身輕無疾天禧<lb/>
中已一百五十嵗長遊都市後隠不見<lb/>
　　　羅真人<lb/>
太平興國四年綿州羅江縣羅公山真人羅公逺舊廬<lb/>
有人乘車往來山中石上有新轍迹深三尺餘盡五色<lb/>
知州种士衡縁轍迹至洞口聞雞犬聲<hi>見湘山野録</hi>
　　　畨僧法調<lb/>
西晉時畨僧法調至洛陽見晉家宫門歎曰此正是兠<lb/>
<pb n="KR3j0181_WYG_045-8a"/>
率天宫但生死之力營建非道力所成耳將終與徒衆<lb/>
别謂之曰山河天下皆變滅而况人身而得久長但能<lb/>
專心清淨屏除三毒形骸雖乖其㑹必同言訖而終<lb/>
　　　佛經<lb/>
佛經之入中國自竺法蘭摩騰二師以後漢明帝時至<lb/>
白馬寺首譯四十二章經歴晉及十六國南北暨唐皆<lb/>
梵僧自三天竺來自華人之善竺音者迭相翻譯為開<lb/>
元録凡大小乘經律論聖賢集共五千四十八卷至貞<lb/>
<pb n="KR3j0181_WYG_045-8b"/>
元又别録新經二百餘卷元和之後譯經遂廢太宗太<lb/>
平興國初有梵僧法賢法天施䕶三人自西域來雅善<lb/>
華音太宗宿授佛記遂建譯經院于太平興國寺訪得<lb/>
鳯翔釋清照深識西竺文字因盡取國庫新貯西來梵<lb/>
夾首令三梵僧檢擇未經翻譯者各譯一卷集兩街義<lb/>
學僧評議論難蜂起三梵僧以梵經華言對席誦衆僧<lb/>
無以屈譯事遂興後募童子五十人令習梵學獨得惟<lb/>
淨者乃江南李王之子慧悟絶異能通天竺文字今上<lb/>
<pb n="KR3j0181_WYG_045-9a"/>
即位初陳恕建議以為費國家供億願罷之上以先朝<lb/>
所留意不許及今所譯新經論學凡五百餘卷自至道<lb/>
以後多惟淨所翻也大中祥符四年釋衆上言請如貞<lb/>
元造録詔令潤文官㕘知政事趙安仁與翰林學士楊<lb/>
億同編修凡為二十卷乃降賜太宗所作釋門文字令<lb/>
編其名題入録安仁等及釋衆又上表請御製釋門文<lb/>
字許之六月三日賜御製法因前集七卷共論次其文<lb/>
理以附於先皇之次而冠於東土聖賢集之上釋經院<lb/>
<pb n="KR3j0181_WYG_045-9b"/>
置潤文官嘗以南北省官學士充中使一人監院使釋<lb/>
經常以梵僧後令惟淨同釋經梵學並受譯綴文以一<lb/>
人評議二人皆選名德有才學為之<lb/>
　　　喻浩造塔<lb/>
錢鏐曰釋迦真身舍利塔見於明州鄞縣即阿育王所<lb/>
造八萬四千<hi>闕</hi>　　得十九之一也鏐造南塔以奉安<lb/>
俶在國日所屢作延燒此塔一人奮身穿烈焰登第二<lb/>
級持之而下衣裳膚體多被燒太平興國初俶獻其地<lb/>
<pb n="KR3j0181_WYG_045-10a"/>
太宗命取塔禁中度<hi>闕</hi>開寶寺西北闕地造浮圖十一<lb/>
級下作天宫以葬舍利葬日上肩輿微行自安置之有<lb/>
日光由塔一角而出上兩<hi>闕</hi>其外都人萬乘皆洒泣燃<lb/>
指焚香于臂掌者無數内侍數十人願出家洒掃塔下<lb/>
悉度為僧上謂近臣曰我曩世嘗親佛座但未通宿命<lb/>
不能了了見之耳初造塔得浙東匠人喻浩不茹葷性<lb/>
絶巧先作塔式以獻每建一級即設帷幕但聞椎鑿之<lb/>
聲凡一月而一級成其有梁柱齟齬未安者浩周旋視<lb/>
<pb n="KR3j0181_WYG_045-10b"/>
之持槌撞擊數十即皆牢整自云此可七百年無傾動<lb/>
人或問其北面稍高浩曰京城多北風而此數十步乃<lb/>
五丈河潤氣津浹經一百年則北隅微墊而塔正矣而<lb/>
浩求度為僧不數月死世頗疑其異<hi>見楊文公談苑</hi>
　　　吳長文<lb/>
吳長文博學通古今尤不善釋氏其父卒不召僧不作<lb/>
佛事居嘗閭巷細民與其父相往來者人贈二縑子華<lb/>
為長史作墓銘都不及之蓋子華信奉釋氏韓魏公亦<lb/>
<pb n="KR3j0181_WYG_045-11a"/>
曰此事親之際尤為難也<lb/>
　　　死後出家<lb/>
熈寧十年王禹玉丞相奏王妻慶國夫人鄭氏臨終遺<lb/>
言乞度為女真勅特許披戴賜名希真仍賜紫衣號沖<lb/>
靜大師<hi>見倦逰襍録</hi>
　　　建寺<lb/>
太平興國寺舊龍興寺也世宗廢為龍興倉國初寺主<lb/>
僧屢擊登聞鼓求復為寺上遣中使持劔以詰之曰此<lb/>
<pb n="KR3j0181_WYG_045-11b"/>
寺前朝所廢為倉厫以貯軍糧何故煩瀆也朝廷命斷<lb/>
取汝首仍戒之曰倘偃蹇怖畏即斬之臨刑無懼即未<lb/>
可行既訊其僧神色自若引頸就戮中使以聞上大感<lb/>
歎復以為寺官為營葺極於宏壯又修舊封禪寺為開<lb/>
寶寺前臨官街北鎮五丈河屋數千間連數坊之地極<lb/>
於鉅麗<lb/>
　　　西域僧覺稱<lb/>
大中祥符初有西域僧覺稱來館於傳法院其僧通四<lb/>
<pb n="KR3j0181_WYG_045-12a"/>
十餘本經論年始四十餘嵗丁謂延見之嘉其敏遣人<lb/>
送至予處與譯同來設茶問之譯云入此國見屠殺猪<lb/>
羊懸肉市肆甚不忍觀見此方人心頗惡彼西土或一<lb/>
國人全不食肉予問能留此土否覺稱云願至五臺謁<lb/>
文殊即還乃心思戀本國不樂居此因索紙以竹筆作<lb/>
梵字横行數十字請淨公譯云稽首催伏諸魔力我智<lb/>
者本名覺稱出家至今十九臘渠眂褐句議能說後作<lb/>
聖德頌以上文理甚富上問其所欲但求金爛袈裟歸<lb/>
<pb n="KR3j0181_WYG_045-12b"/>
至金剛坐而已詔尚書造以給之覺稱自言酤蘭左國<lb/>
人刹帝利性善畫於譯堂北壁畫釋迦面與北方絶異<lb/>
　　　雲豁入定<lb/>
吉州西峰寶龍院僧雲豁常入定嵗餘一出大中祥符<lb/>
三年上遣中使趙履信取至闕下宣於北御園舍中扄<lb/>
鐍之月餘始出定苦告求歸厚賜以遣之<hi>見楊文公談苑</hi>
　　　王中正<lb/>
汀州王健少商江淮間咸平初遇一人於南康逆旅衣<lb/>
<pb n="KR3j0181_WYG_045-13a"/>
道士服儀狀甚偉後屢見之授以黄金術仍付以神劍<lb/>
且戒之曰非遇人君不可妄洩後徉狂叫呼上饒市中<lb/>
配流嶺南逃歸京師撾登聞鼓自陳上召與語恱之命<lb/>
之官更名中正寓居中官劉承珪家承珪上言數聞中<lb/>
正與人語聲如童子云我司命真君也中正後遷神武<lb/>
大將軍康州團練使嘗以藥金銀獻上以助國費卒賜<lb/>
嶺南節度使世謂之燒金王先生建祠永寧院西至今御<lb/>
府猶有中正所獻金及爐鉗殘藥<hi>見澠水燕談</hi>
<pb n="KR3j0181_WYG_045-13b"/>
　　　王㕘政<lb/>
王㕘政伯庸得疾既委頓是夕有靈鶴十餘隻空中嘹<lb/>
唳八月二十日夜三更月甚明其弟純臣差知亳州公<lb/>
人來迎候者皆以為怪訝須臾聞宅中慟哭羣鶴遂散<lb/>
時人以為伯庸當作仙<lb/>
　　　日本僧<lb/>
景德三年予知銀臺通進司有日本僧入貢遂召問之<lb/>
僧不通華言善書劄命以牘對云往天台山延厯寺寺<lb/>
<pb n="KR3j0181_WYG_045-14a"/>
僧三千人身名寂照號圓通大師國王年二十五大臣<lb/>
十六七人郡僚百餘人毎嵗春秋二時集貢士所試或<lb/>
賦或詩凡及第者常三四十人國中專奉神道多祠廟<lb/>
伊州有大神或託三五嵗童子降言禍福事山州有賀<lb/>
茂明神亦然書有史記漢書文選五經論語孝經爾雅<lb/>
醉鄉日月御覽玉篇將魴歌老列子神仙傳朝野僉載<lb/>
白集六帖初學記本國有國史秘府畧日本記文觀祠<lb/>
林混元録等書釋氏論及疏抄傳集之類多有不可悉<lb/>
<pb n="KR3j0181_WYG_045-14b"/>
數寂照領徒七人皆不通華言國中多習王右軍書寂<lb/>
照頗得其筆法上召見賜紫衣束帛其徒皆賜以紫衣<lb/>
復館於上寺寂照願遊天台山詔令縣道續食三司使<lb/>
丁謂見寂照甚悅之謂姑蘇人與言其山水奇秀寂照<lb/>
心愛因留止吳門寺其徒不願往者遣數人歸本國以<lb/>
黑金水瓶寄謂并詩曰提攜三五載日用不曾離晚井<lb/>
斟殘月春爐釋夜澌鄱銀難免化采石易成虧此器堅<lb/>
還實寄君應可知謂分月俸給之寂照漸通此方言特<lb/>
<pb n="KR3j0181_WYG_045-15a"/>
見精律至通内外學三吳道俗以歸向寂照東遊予遺<lb/>
以印本圓覺經并詩送之後寄書於予詩中兩句云身<lb/>
隨客槎逺心與海鷗親不可忘也圓覺固目不暫舍云<lb/>
後南海商人船自其國王弟與寂照書稱野人若遇書<lb/>
云嗟乎絶域殊方雲濤萬里昔日芝蘭之志如今胡越<lb/>
之身非歸雲不報心懷非便風不傳音問人生之恨何<lb/>
以過之後題寛𢎞四年九月又老大臣藤原道長書畧<lb/>
云商客至通書誰謂宋逺月慰馳結先巡禮天台更可<lb/>
<pb n="KR3j0181_WYG_045-15b"/>
攀五臺之㳺既果本願甚恱甚恱懷土之心如何再㑹<lb/>
塞馬猶向北風土人莫忘日本後題寛𢎞五年七月又治<lb/>
部鄉原從英書畧云所諮唐厯以後史籍及他内外經<lb/>
書未來本國者因寄便風為望商人重利惟載經貨而<lb/>
求上國之風絶而無聞學者之恨在此一事末云分手<lb/>
之後相見無期生為兩鄉之身死㑹一佛之土書中報<lb/>
寂照俗家及墳墓事甚詳悉後題寛𢎞五年九月凡三<lb/>
書皆二王之迹而野人若遇章草特妙中土能書者亦<lb/>
<pb n="KR3j0181_WYG_045-16a"/>
鮮及紙墨尤精老大臣乃國之大相治部九卿之列<hi>見楊</hi>
<hi>文公談苑</hi>
　　　郭忠恕<lb/>
郭忠恕字恕先以字行能屬文善史書周廣順中累為<lb/>
周易博士貶乾州司户秩滿遂不復仕多遊岐雍虢略<lb/>
間縱酒逢人無貴賤常口稱<hi>闕</hi>　遇山水佳處絶糧數<lb/>
日不食盛夏暴於日中體不沾汗窮冬大寒鑿河氷而<lb/>
浴浴傍氷皆澌釋太宗召授國子監主簿縱酒自肆謗<lb/>
<pb n="KR3j0181_WYG_045-16b"/>
讟時政太宗怒決配登州至齊州臨邑謂部送吏曰我<lb/>
逝矣因掘地窟纔容面而卒遂藁葬於道左後數日欲<lb/>
取其尸改葬視之空空若蟬蛻然<lb/>
　　　許旌陽家田夫<lb/>
洪州西山有異人常見夫婦出入山中相傳許旌陽家<lb/>
田夫也旌陽使取米及歸㧞宅昇仙矣遂止為地仙夫<lb/>
寄妻詩曰自從明府昇仙後出入塵寰直至今不是藏<lb/>
名渾時俗賣柴沽酒貴安心妻寄于夫詩曰昨日因行<lb/>
<pb n="KR3j0181_WYG_045-17a"/>
過翠微醮壇風冷杏花稀碧桃為我傳消息何事人間<lb/>
去不歸至今有見之者<lb/>
　　　朱池寺僧<lb/>
余往嵗侍親睦州夀昌縣朱池寺寺僧卒方數日弟子<lb/>
出卒前一日手冩一頌云孤燈寂寂夜堂深寒雨瀟瀟<lb/>
響竹林大抵浮生總如此不須哀怨動悲音字甚端謹<lb/>
斯亦異矣<hi>見李希聲詩話</hi>
　<lb/>
<pb n="KR3j0181_WYG_045-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事實類苑卷四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷三十</head>
    <p>
<pb n="KR3j0181_WYG_030-1a"/>
欽定四庫全書<lb/>
　事實類苑卷三十　　　　宋　江少虞　撰<lb/>
　　詞翰書籍<lb/>
　　　學士院<lb/>
學士院在資福殿横街之南宣徽院北玉堂上東閣承<lb/>
㫖居之西閣第二㕔學士居之玉堂後東西各二閣第<lb/>
三㕔而<hi>闕</hi>分處之淳化中蘓易簡為學士時建小樓於<lb/>
北軒甚低窄天禧三年惟演奏重葺治因去其下窓牖<lb/>
<pb n="KR3j0181_WYG_030-1b"/>
施以曲檻始明敞矣待詔房六間在玉堂西南孔目院<lb/>
在西<hi>謂之兩頭</hi>驅使在東<hi>謂之兩頭</hi>玉堂後東北一室二間不甚<lb/>
高敞大中祥符中今王相居之二年入㕘大政次李相<lb/>
迪又自此閣拜命其後入者多求居之此室常不空前<lb/>
簷有大槐樹意以為祥亦有不令剪伐者<lb/>
　　　學士從行幸<lb/>
太祖太宗出征時學士並於行宮之外安下自上東封<lb/>
泰山西祀汾隂幸亳學士始設次於行宮内綵殿之東<lb/>
<pb n="KR3j0181_WYG_030-2a"/>
當直者居之以俟詔命其頒賜飲食茗果則日有四五<lb/>
皆與親王丞相等焉<lb/>
　　　學士預丹鳳樓放赦<lb/>
唐制皇帝御樓肆赦學士得昇丹鳳樓之西南隅侍立<lb/>
五代已後因循廢之淳化四年蘓易簡自院入㕘大政<lb/>
乃奏自今上御樓覃恩望令與樞密使侍立御榻之側<lb/>
從之<lb/>
　　　小宴學士預坐<lb/>
<pb n="KR3j0181_WYG_030-2b"/>
淳化四年十月武寧軍節度使曹彬來朝上宴於長春<lb/>
殿乃命翰林學士錢若水樞密直學士張詠皆赴坐舊<lb/>
制每便殿小宴當直學士與文明樞密直學士皆預坐<lb/>
故相李昉及扈蒙在翰林日常預斯宴後為閣門使梁<lb/>
迥奏罷之至是給事中㕘知政事蘓易簡奏復之<lb/>
　　　學士草麻<lb/>
學士每非時召對即公服繫鞋袖具員而入每恩例除<lb/>
改即宰相得㫖後入熟狀至晚或召對或降出熟狀便<lb/>
<pb n="KR3j0181_WYG_030-3a"/>
草麻推進退宰相及非時將㫖改除皆夜後宣入面受<lb/>
處分宰相不得知也<lb/>
　　　二<lb/>
天禧三年七月十六日夜降熟狀以殿前都指揮使忠<lb/>
武軍節度使曹璨移領河陽同中書門下平章事五更<lb/>
三㸃麻卷入本家奏璨卒牓子亦至其麻遂不宣明日<lb/>
却赴院架閣<lb/>
　　　學士草制次第<lb/>
<pb n="KR3j0181_WYG_030-3b"/>
舊規當制者草第一第三並以命官高卑為次不繫學<lb/>
士官位今單直不以多少皆獨坐惟大禮後加恩即學<lb/>
士齋宿翰長草第一學士以次分之如四㕔學士即翰<lb/>
長却草第五他皆類此<lb/>
　　　舍人賜書預宴<lb/>
皇朝太祖英武聖文神徳皇帝因置酒於紫雲樓下命<lb/>
兩制侍宴歡甚因命中書舍人來辰因綴内制起居令<lb/>
為通式仍各賜書千餘卷以備檢閲舊體每游宴止學<lb/>
<pb n="KR3j0181_WYG_030-4a"/>
士得赴召暨皇上留心儒墨精賞文翰時綸閣之臣使<lb/>
召赴曲宴或令和御詩舍人從游宴自此始也厥後立<lb/>
春鏤銀旂彩幡勝之物亦及之太平興國八年詔閣下<lb/>
舍人李公穆宋公白賈公黄中呂公蒙正李公至入院<lb/>
承㫖扈公蒙贈詩賀之有五鳳齊飛入禁林之句為一<lb/>
時之盛事其或觀稼於南薰門賞花於含芳園春晝嚴<lb/>
蹕有司景從幸園西之金明池下雕輦登龍舟都人和<lb/>
百樂具舉憩瓊林苑有複道御層樓臨軒置酒以閲繁<lb/>
<pb n="KR3j0181_WYG_030-4b"/>
盛兩制必侍從焉至上苑春融千花萬卉妍麗冠絶上<lb/>
必曲宴宰衡勲舊詔兩制詞臣俯龍池垂金鈎舉觴賦<lb/>
詩終日而罷<lb/>
　　　詞臣神仙之職<lb/>
上嘗謂宰職近臣曰詞臣寔神仙之職也翊日凡所進<lb/>
詩悉為御毫屬和以賜焉雍熙三年十月敕由兩制詞<lb/>
臣公朝精選典司綸誥親近冕旒宜於俸禄之間特示<lb/>
優豐之寵起自今後兩制俸料並以見緡充<lb/>
<pb n="KR3j0181_WYG_030-5a"/>
　　　禁中墨妙<lb/>
上聽政之暇捜訪鍾王之迹以資閲翫焉御毫飛動神<lb/>
機妙思出竒制勝乃召書吏之有格性者置之便殿躬<lb/>
自省閲仍授以筆法既睹其有成各賜其銀章象笏令<lb/>
入院充待詔者僅十人自是書詔四出寰海之内咸識<lb/>
禁中之墨妙焉<lb/>
　　　賜學士加等<lb/>
舊體學士凡召入院止賜白成鍔<hi>都了切</hi>口銀鞍勒暨<lb/>
<pb n="KR3j0181_WYG_030-5b"/>
今上即位優待特異則金塗銀閙裝鞍勒對衣荔枝花<lb/>
帶郊禋稷畢賜對衣金帶或牯犀金魚副之<hi>朝士自唐末久缺佩</hi>
<hi>魚者今方復之</hi>十月朔舊賜對衣紅錦袍上特以細花熟錦代<lb/>
之<hi>淳化二年代以細花盤雕錦下丞相一等</hi>自是逺方之珎果天府之法釀<lb/>
龍鳳之茗荈伏臘之餅餌以時而賜悉加等焉<lb/>
　　　玉堂瀛洲之象<lb/>
玉堂東西壁延袤數丈畫水以布之風濤浩渺盖擬瀛<lb/>
洲之象<hi>待詔董羽之筆</hi>修篁皓鶴悉圖廊廡竒花異木羅植軒<lb/>
<pb n="KR3j0181_WYG_030-6a"/>
砌每外喧已寂風𫝊玉漏月色滿庭真人世之仙境也<lb/>
　　　學士和詩草制<lb/>
禁中垂簾人靜之際則有中使忽降示御書宣令屬和<lb/>
則必尋拜謝狀後信宿方和進如聲韻竒險難以賡載<lb/>
者必拜章瀝懇陳述寡和之意優詔多免焉每錫賜謝<lb/>
恩奏狀必當直學士草或郊禋行慶制命填委必聚㕔<lb/>
以分張之其餘書詔辭祝頃刻之間雖繽紛而至必獨<lb/>
當或數直有不草一詞者自可探賾往誥研窮理體以<lb/>
<pb n="KR3j0181_WYG_030-6b"/>
備顧問焉<lb/>
　　　學士拜命<lb/>
學士凡拜命先閣門受制書於常朝殿門之堦上<hi>依舊格入</hi>
<hi>院偶差中使賜</hi>拜伏跪受訖求於便殿對敭陳述寵用遭值之<lb/>
由謂之告謝上必從容賜坐奬飭戒諭而退選日謝恩<lb/>
前一日待詔一人就宅宣召預於庭設茵褥堂設酒醴<lb/>
待詔稱有敕望皇居拜伏聽命其詞皆褒奬嚴召之意<lb/>
<hi>於本院舊學士</hi>本人舞蹈訖升堂飲饌以謝恩奏狀拜伏跪受<lb/>
<pb n="KR3j0181_WYG_030-7a"/>
之來日待詔迎於待漏院與新學士偕行引至閣門而<lb/>
退閣門舍人始引入中謝賜對衣金帶金陞鞍勒馬<hi>近例</hi>
<hi>就院轉官特承㫖則賜分物敕設如初拜之例餘不得比也</hi>入本院上事宣徽院告<lb/>
報勅制儀鸞宿陳帟幕大官備珎備饌設尊酒茗果畢<lb/>
至赴是設者止鳳閣舍人餘不預坐<hi>舊體禁中上事元無樂前代或有使</hi>
<hi>藝人㺯獼猴及嵗稱之戲</hi>
　　　玉堂坐次<lb/>
玉堂之上惟上事受吏人賀禮始得正坐餘雖承㫖亦<lb/>
<pb n="KR3j0181_WYG_030-7b"/>
須坐於東廂其副翰坐西廂餘依雙隻對坐居是職者<lb/>
人物之選亦已極矣儒墨之榮亦已至矣茍能節用以<lb/>
安貧杜門以省事採真儒之㫖養浩然之氣來者瞻望<lb/>
其出處時君優假其顔色逍遥卒嵗非神仙而何每上<lb/>
直一依舊制入者先之出者後之或食已日旰之後同<lb/>
列出翰院直學士茍已褫巾笏則可紗帽靸履送至於<lb/>
玉堂之上盖同列相恕其坦率也<lb/>
　　　進制書小字本<lb/>
<pb n="KR3j0181_WYG_030-8a"/>
舊規云大順二年十月宣㫖每進麻制書詔録小字留<lb/>
内永為定式自後令凡機密公事即用小字本常詔不<lb/>
進國朝自大中祥符九年後詔麻制進小字本盖便於<lb/>
看覽焉書詔亦進之<lb/>
　　　學士中謝<lb/>
舊規云學士中謝先于殿西北隅立俟容省奏某乞到<lb/>
殿上云喚容省使逅<hi>闕</hi>去喚即趨至中庭此禮今謂之<lb/>
通喚惟將相即通喚學士即不<lb/>
<pb n="KR3j0181_WYG_030-8b"/>
　　　進草<lb/>
舊制學士晚得熟狀其密㫖多從夜降出苹麻五更三<lb/>
㸃進惟演大中祥符八年十二月十四日入院禮上是<lb/>
夕召入面令草今上封上春郡王制惟演面奏此制一<lb/>
出天下𫝊寫臣欲先進草本乞神筆判削然後寫麻上<lb/>
再三不允堅請方從之是夕一更二㸃進草入三㸃降<lb/>
出御筆書依奏書寫四字方封待詔寫及天禧二年正<lb/>
月十七日再入院二月二日又召對令草今上封昇麻<lb/>
<pb n="KR3j0181_WYG_030-9a"/>
一更初進草便降出御批依奏書寫四字其後南郊加<lb/>
恩及冊皇太子皆晁公當之亦進草親王宰臣等即不<lb/>
進<hi>國朝事始</hi>
　　　太宗賜趙昌國及第<lb/>
太宗朝有趙昌國者自陳乞應百篇舉帝親出五言四<lb/>
句詩為題云秋風雪月天花竹鶴雲烟詩酒春池雨山<lb/>
僧道栁泉凡二十字一字為五篇篇四韻至晚僅能成<lb/>
數篇詞意不足取示賜及第用勸舉學者<lb/>
<pb n="KR3j0181_WYG_030-9b"/>
　　　開封解以孫暨為第一<lb/>
咸平元年開封發解以高輔堯為首錢易次之易有時<lb/>
名不得魁薦頗不平之上書言試題語渉譏諷輔堯亦<lb/>
請解頭讓易上命錢若水覆考既而上以為士人爭進<lb/>
幾不可長上令擢文行無著者一人為首乃以孫暨為<lb/>
第一輔堯次之易第三餘如舊<hi>並澠水燕談</hi>
　　　太宗親試進士以孫何為第一<lb/>
太宗時親試進士每以先進卷子者賜第一及第孫何<lb/>
<pb n="KR3j0181_WYG_030-10a"/>
與李庶幾同在科塲皆有時名庶幾文思敏速何尤苦<lb/>
思遲會言事者上言舉子輕薄為文不求義理惟以敏<lb/>
速相誇因言庶幾與舉子於餅肆中作賦以一餅熟成<lb/>
一韻者為勝太宗聞之大怒是嵗殿試庶幾最先進卷<lb/>
子遽叱出之由是何為第一<hi>出歸田録</hi>
　　　舉子重戴<lb/>
李巽字仲權邵武人以蜃樓上鼔周處斬蛟三賦馳名<lb/>
累舉不第反為鄉人所侮曰李秀才應舉空去空回知<lb/>
<pb n="KR3j0181_WYG_030-10b"/>
席㡌甚時得離身巽亦不校至是乃貽鄉人詩曰當年<lb/>
踪跡困埃塵不意乘時亦化鱗為報鄉閭親戚道如今<lb/>
席㡌已離身盖國初猶襲唐風士子皆曳袍重戴出則<lb/>
以席㡌自隨巽從仕至度支郎中兩浙轉運使卒與王<lb/>
禹偁相友善今小畜集有送李仲權赴官序即巽也<lb/>
　　　二<lb/>
世𫝊潘閬安鴻漸八才子圖皆䇿蹇重戴又王禹偁贈<lb/>
<hi>崔</hi>遵度及第未脱白詩云且留重戴士風多則國初舉<lb/>
<pb n="KR3j0181_WYG_030-11a"/>
子猶重戴矣<hi>並青箱襍録</hi>
　　　御焚試卷於真宗影殿前<lb/>
真宗尤重儒學今科塲條制皆當時所定至今每親試<lb/>
進士已放及第自十人已上御試卷子並録本於真宗<lb/>
影殿前焚制舉登科者亦然<lb/>
　　　收李迪出賈邊<lb/>
景徳中李迪賈邊皆舉進士有名當時及就省試主文<lb/>
咸欲取之既而二人皆不與取其卷視之迪以賦落韻<lb/>
<pb n="KR3j0181_WYG_030-11b"/>
邊以當仁不讓於師論以師為衆與註疏異説乃為奏<lb/>
具道所以乞特收試時王文正公為相議曰迪雖犯不<lb/>
考然出於不意其過可恕如邊特立異説此漸不可啟<lb/>
今後倘務為穿鑿破壞科塲舊格遂收迪而出邊云<hi>東齋</hi>
<hi>記事</hi>
　　　貢院設位供帳<lb/>
禮部貢院試進士日設香案於堦前主司與舉人對拜<lb/>
此唐故事也所坐設位供帳甚盛有司具茶湯飲漿焉<lb/>
<pb n="KR3j0181_WYG_030-12a"/>
試學究則悉撤帳幕毡席之類亦無茶湯渇則飲硯水<lb/>
人人皆黔其吻非故欲困之乃防毡幕及供應人私𫝊<lb/>
所試經義盖常有敗者故事為之防歐文忠有詩焚香<lb/>
禮進士徹幕待經生以為禮數重輕如此其寔自為之<lb/>
　　　御試許詳定官别立等<lb/>
嘉祐中進士奏名訖未御試京師妄𫝊王俊民為狀元<lb/>
莫知言之所起人亦莫知俊民為何人及御試王荆公<lb/>
時為知制誥與天章閣待制楊樂道二人為詳定官舊<lb/>
<pb n="KR3j0181_WYG_030-12b"/>
制御試舉人設初考官先定等第復彌封之以送覆考<lb/>
官再定等第乃付詳定官發初考官所定等以對覆考<lb/>
之等如同即已不同則詳其程文當從初考或從覆考<lb/>
即不得别立等是時王荆公以初覆考所定第一人皆<lb/>
未允當合行間别取一人為狀首楊樂道守法以為不<lb/>
可議論未決太常少卿朱從道時為彌封官聞之謂同<lb/>
舍曰二公何用力爭從道十日前已聞王俊民為狀元<lb/>
事必前定二公徒自苦耳既而二人各以己意進禀而<lb/>
<pb n="KR3j0181_WYG_030-13a"/>
詔從王荆公之請及發封乃王俊民也詳定官得别立<lb/>
等自此始遂為定例<hi>並沈存中筆談</hi>
　　　學士無𢃄出外<lb/>
故事侍讀學士無帶出外者張知白罷㕘知政事授此<lb/>
職知大名府然非歴二府而出者不得焉寶元中梅詢<lb/>
始帶知鄭州自後兩制遂為例<hi>東齋記事</hi>
　　　試進士沿革<lb/>
進士之舉至本朝尤盛而沿革不一開寶六年因徐士<lb/>
<pb n="KR3j0181_WYG_030-13b"/>
亷伐鼔訴訟帝御講武殿覆試自此始賜出身興國二<lb/>
年呂蒙正榜始分甲乙自興國八年王世躬榜始賜袍<lb/>
笏自呂蒙正榜始及第時賜袍笏自祥符中姚曄榜始<lb/>
賜宴自呂蒙正榜始賜同出身自王世則榜始賜别科<lb/>
出身自咸平三年陳堯咨榜始唱名自雍熙二年梁顥<lb/>
榜始彌封謄録覆考編排皆始於景徳祥符之間唐制<lb/>
禮部試舉人夜試以三鼓為限無名子嘲之曰三條燭<lb/>
盡燒焦學士之心八韻賦成笑破侍郎之口後唐長興<lb/>
<pb n="KR3j0181_WYG_030-14a"/>
令晝試竇真固以短晷難成文字不盡意非取士之道<lb/>
奏覆夜試本朝引校多士率用白晝不復繼燭雍熙中<lb/>
著作佐郎樂史特賜進士及第詔附與興國五年第一<lb/>
等之下賜第附榜始於此<lb/>
　　　舉人謁先師<lb/>
國初詔諸人員貢舉人羣見訖就國子監謁先師迄今<lb/>
行之循唐制也<hi>並春明退朝録</hi>
　　　春秋放榜<lb/>
<pb n="KR3j0181_WYG_030-14b"/>
太平興國三年九月賜進士胡旦等七十四人及第先<lb/>
是去年秋諸州已薦士即詔罷之上恐有留滯者詔除<lb/>
三禮三𫝊學究外以八月至闕下故事惟春秋放榜至<lb/>
是秋試非常例也<hi>國朝始事</hi>
　　　降聖節齋宴<lb/>
舊規云皇帝降聖之日學士六員共率一百三十緡寺<lb/>
中齋今送五十千與樞密使同開道塲節前一日赴宴<lb/>
唐時惟大學士及二使赴待詔雖發書屈亦不預坐<hi>國朝</hi>
<pb n="KR3j0181_WYG_030-15a"/>
<hi>事始</hi>
　　　江南書籍<lb/>
雍熙中太宗以㧞<hi>闕</hi>九經尚多譌謬俾學官重加刋校<lb/>
史館先有宋藏榮緒梁岑之敬所檢左傳諸儒引以為<lb/>
証祭酒孔維上言其書來自南朝不可案據章下有司<lb/>
檢討杜鎬引貞觀四年敕以經籍訛舛盖自劉石紛爭<lb/>
天下學士率多南遷中國經術浸微之至也今後並以<lb/>
六朝舊本為証持以詰維維不能對王師平金陵得書<lb/>
<pb n="KR3j0181_WYG_030-15b"/>
十餘萬卷分配三館及學士舍人院其書多讎校精當<lb/>
編帙全具與諸國書不類<hi>談苑</hi>
　<lb/>
　<lb/>
　<lb/>
　<lb/>
　<lb/>
　事實類苑卷三十<lb/>
</p>
<p>
</p>
  </div>
</body>
</text>
</TEI>
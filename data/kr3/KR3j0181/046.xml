<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷四十六</head>
    <p>
<pb n="KR3j0181_WYG_046-1a"/>
欽定四庫全書<lb/>
　事實類苑卷四十六　　　宋　江少虞　撰<lb/>
　　仙釋僧道<lb/>
　　　趙自然<lb/>
趙自然太平州人夢一人綸巾素袍鬂髮頒白自云姓<lb/>
隂引出登山曰汝有道氣教汝辟榖之法乃出青栢枝<lb/>
令㗖夢中食之及覺遂不食又夢老人教以傳書數百<lb/>
字寤記之冩以示人皆不能識或云天象也乃道家符<lb/>
<pb n="KR3j0181_WYG_046-1b"/>
籙耳太宗召賜道服後因病食榖如故<lb/>
　　　神仙二事<lb/>
神仙之說傳聞固多予之目覩者二事供奉官陳允任<lb/>
衢州監酒稅日允已老髮秃齒脫有客候之稱孫希齡<lb/>
衣服甚襤褸贈允藥一刀圭令揩齒允不甚信之暇日<lb/>
因取揩上齒數揩良久歸家家人見之笑曰何為以墨<lb/>
染鬚允驚以鑑照之上髯黑如漆矣急去巾視童首之<lb/>
髮已長數寸脫齒已隠然有生者予見允時年七十餘<lb/>
<pb n="KR3j0181_WYG_046-2a"/>
上髯及髮盡黑而下髯如雪又正郎蕭渤罷白波輦運<lb/>
至京師有黔卒姓石能以瓦石沙土手挼之悉成銀渤<lb/>
厚禮之問其術石曰此真氣所化未可遽傳若服丹藥<lb/>
可呵而變也遂授渤丹數粒渤餌之取瓦石呵之皆成<lb/>
銀渤乃丞相荆公姻家是時丞相當國予為宰士目覩<lb/>
此事都下士人求見石者如市遂逃去不知所之石纔<lb/>
去渤之術遂無驗石齊人也時曾子固守齊聞之亦使<lb/>
人訪其家了不知石所在渤既服其丹亦宜有補年夀<lb/>
<pb n="KR3j0181_WYG_046-2b"/>
然不數年間渤乃病卒疑其所化特幻耳<hi>筆談</hi>
　　　佛牙<lb/>
熈寧中余察訪過咸平是時劉定子先知縣事同謁佛<lb/>
寺子先謂余曰此有一佛牙甚異予乃齋潔取視之其<lb/>
牙忽生舍利如人身之汗颯然湧出莫知其數或飛空<lb/>
中或墮地人以手承之即透過或著床榻摘然有聲復<lb/>
透下光明瑩徹爛然滿目予到京師盛傳於公卿間後<lb/>
有人迎至京師執政官取入東府以次流布士大夫之<lb/>
<pb n="KR3j0181_WYG_046-3a"/>
家神異之迹不可悉數有詔留入相國寺創造木浮屠<lb/>
以藏之今相國西塔是也<hi>筆談</hi>
　　　吳僧文捷<lb/>
吳僧文捷戒律精苦奇迹甚多能知宿命然罕與人言<lb/>
予羣從遘為知制誥知杭州禮為上客遘嘗學誦揭諦呪<lb/>
都未有人知捷一日相見曰舍人誦呪何故闕一句既<lb/>
而思之果少一句浙人多言文通不夀一日齋心往問<lb/>
捷曰公更三年為翰林學士夀四十嵗後當為地下職<lb/>
<pb n="KR3j0181_WYG_046-3b"/>
任事權不減生時與楊樂道待制聯曹然公此時當衣<lb/>
縗絰視事文通聞之大駭曰數十日前曽夢楊樂道相<lb/>
過云受命與公同職事所居甚適慎勿辭也後數年果<lb/>
為學士而丁母憂年三十九矣明年秋㨗忽使人與文<lb/>
通訣别時文通在姑蘇急往錢塘見之文捷驚曰公大<lb/>
期在此月何用更來宜即速還屈指計之曰急行尚可到<lb/>
家文通如其言馳還徧别骨肉是夜無疾而終文捷與<lb/>
人言多如此不能悉記此吾家事耳捷常持如意輪呪<lb/>
<pb n="KR3j0181_WYG_046-4a"/>
靈變尤多瓶中水呪之則湧出畜一舍利晝夜轉於瑠<lb/>
璃瓶中捷行道遶之捷行速則舍利亦速行緩則舍利<lb/>
亦緩士人郎忠厚事之至謹就捷乞舎利捷遂與之<lb/>
封䕶甚嚴一日忽失所在但空瓶耳忠厚齋戒延文捷<lb/>
加持少頃見觀音像衣上一物蠢蠢而動疑其蟲也試<lb/>
取乃所亡舍利如此者非一忠厚以予愛之持以見歸<lb/>
予家至今嚴奉蓋神物也<hi>筆談</hi>
　　　金剛題誌<lb/>
<pb n="KR3j0181_WYG_046-4b"/>
郢州漁人擲網于漢水至一潭底舉之覺重得一石長<lb/>
尺餘圓直如斷椽細視之乃羣小蛤鱗次相比綢繆鞏固以<lb/>
物試抉其一端得一書卷乃唐天寶中所造金剛經題誌<lb/>
甚詳字法奇古其末云醫博士攝比陽縣令朱均施比<lb/>
陽乃唐州屬邑不知何年墜水中首尾畧無霑漬為土<lb/>
豪李孝源所得孝源素奉佛寶藏其書蛤復養之水中<lb/>
客至欲見則出以示之孝源因感經像之勝異施家財<lb/>
萬餘緡寫佛經一藏於郢州興陽寺特為嚴麗<hi>筆談</hi>
<pb n="KR3j0181_WYG_046-5a"/>
　　　鴈蕩山老人<lb/>
熈寧七年嘉興僧道親號通照大師為秀州副僧因遊<lb/>
温州鴈蕩山自大龍湫回欲至瑞麗院見一人衣布𥜗<lb/>
行澗邊身輕若飛履木葉而過葉皆不動心疑其為異<lb/>
人乃下澗中揖之遂相與坐石上問其氏族閭里年齒<lb/>
皆不答鬚髮皓白靣色如少年謂道親曰今宋朝第六帝<lb/>
也更後九年當有疾汝可持吾藥獻天子此藥人臣不<lb/>
可服服之有大責宜善保守乃探囊出一丸指端大紫<lb/>
<pb n="KR3j0181_WYG_046-5b"/>
色重如金錫以授道親曰龍夀丹也欲去又謂道親曰明<lb/>
年嵗當大疫吳越尤甚汝名已在死籍今食吾藥勉修<lb/>
善業當免此患探囊中取一栢葉與之道親即時食之<lb/>
老人曰定免矣慎守吾藥至癸亥嵗自詣闕獻之言訖遂<lb/>
去南方大疫兩浙無冨貧病死者十有五六道親殊無<lb/>
恙至元豐六年夏夢老人趣之曰時至矣何不速上闕<lb/>
獻藥夢中為雷霆驅逐惶懼而起徑詣秀州具述本末<lb/>
謁假入京詣尚書省獻之執政親問以為狂人不受其<lb/>
<pb n="KR3j0181_WYG_046-6a"/>
獻明日因對奏知上急使人追尋付内侍省問狀以所遇<lb/>
對未數日先帝果不豫乃使勾當御藥院梁從政持御<lb/>
香賜裝錢百千同道親乘驛詣雁蕩山求訪老人不<lb/>
復見乃於所遇處焚香而還先帝尋康復謂輔臣曰此<lb/>
但預示服藥兆耳問其藥至今在彰善閣當時不曾進<lb/>
御<hi>見筆談</hi>
　　　廬山錢文<lb/>
廬山太平觀乃九天採訪使者祠自唐開元中創建元<lb/>
<pb n="KR3j0181_WYG_046-6b"/>
豐二年道士陶智仙建一舍令門人陳若拙董作發地<lb/>
忽得一瓶封鐍甚固破之中皆五色土惟有一銅錢文<lb/>
有應元保運四字若拙得之以歸其師不甚為異至元<lb/>
豐四年忽有詔進號九天採訪使者為應元保運真君<lb/>
遣内侍廖維持御書殿額賜之乃與錢文符同時知制<lb/>
誥熊本提舉太平觀具聞其事召本官主首推詰其詳<lb/>
審其無偽乃以其錢付廖維表獻之<hi>見筆談</hi>
　　　趙抱一<lb/>
<pb n="KR3j0181_WYG_046-7a"/>
秦州趙抱一者初嘗牧牛田間一夕有人叩門召之以<lb/>
杖引行杖端有氣如烟其香可悅俄至山崖絕頂數人<lb/>
㑹飲音樂交奏抱一駭莫能測㑹巡檢過其下聞樂聲<lb/>
以為羣盗懽集令呼民梯山而上至則無所覩惟抱一<lb/>
獨在援以下之自是不食大中祥符四年至京師猶强<lb/>
健詔賜名為道士<hi>見談苑</hi>
　　　賀蘭捷真<lb/>
賀蘭捷真不知何許人為道士自言百餘嵗善服氣不<lb/>
<pb n="KR3j0181_WYG_046-7b"/>
畏寒暑往來不食或時縱酒遊市㕓啖醋腐數斤後召<lb/>
至闕下真宗賜之以詩<lb/>
　　　禮法師<lb/>
明州天台教主禮法師高僧也聚徒四五百衆以往生<lb/>
凈土訣勸衆修行晚<hi>闕</hi>僧修三年懴燒身為約楊大年<lb/>
慕其道行以書留之云曾聞我師此修千日之懴特捨<lb/>
四大之軀結淨社之十僧生樂邦之凡品竊曽具懇冀<lb/>
徇羣情乞畢世以為期廣傳道以與衆願希岳諾冀獲<lb/>
<pb n="KR3j0181_WYG_046-8a"/>
瞻風後禮師終不諾又詒書州天竺式懴主託渡江留<lb/>
之云億再拜為明州禮教主宏發願心精修懴法結十人<lb/>
之淨侣約千日之近期決取樂國之徃生並付久先之<lb/>
正受再懷景重切欲欵留誠以天台大教宗師海國羣<lb/>
倫之歸嚮傳演秘詮之學増延慧命之期冀期往世之<lb/>
悠長廣作有情之饒益遂形邈請罄叙誠言得其報音<lb/>
確乎不奪慮喪人天之眼目孰為象教之津梁懴主大<lb/>
師同稟哲師並化本國可願涉錢塘之巨浪造鄞水之<lb/>
<pb n="KR3j0181_WYG_046-8b"/>
淨居善恱無窮宜伸於理奪真機相契須仗於神交是<lb/>
年延節邈永興冠相國薦紫衣留之馬樞副知節請大<lb/>
年撰其父全義神道碑潤筆一物不受止求薦一師號<lb/>
為樞奏臣撰碑况辭臣潤筆國之常規乞降聖㫖俾受<lb/>
臣所贈真宗召大年問之因得以其事言真宗深嘉歎<lb/>
重謂大年曰但傳朕意留之住世若師號朕與之潤筆<lb/>
卿宜無讓遂賜號法智大師住世七年方入滅錢希白<lb/>
碑其異於塔<lb/>
<pb n="KR3j0181_WYG_046-9a"/>
　　　光梵大師<lb/>
譯經鴻臚少卿光梵大師惟淨江南李王從謙子也通<lb/>
敏有先識解五天竺國梵語慶厯中朝廷百度例務減<lb/>
省惟淨知言者必廢譯館不若預奏乞罷之臣聞在國<lb/>
之初大建譯園逐年聖節西域進經合㑹新舊何啻萬<lb/>
軸盈函溢屋佛語多矣又况鴻臚之設虛費廩禄恩賜<lb/>
用給率養尸位欲乞罷廢仁宗曰三聖崇奉朕焉敢罷且<lb/>
又賝貢所籍名件皆異域文字非鴻臚安辨因不允未<lb/>
<pb n="KR3j0181_WYG_046-9b"/>
幾大中丞孔道輔果乞廢罷上因出惟淨疏示之方已<lb/>
景祐中景靈宫公館傭解木木既分中有蟲鏤紋數十<lb/>
字如梵字傍行之狀因進呈仁宗遣都知羅宗勳譯經<lb/>
潤文使夏英公竦詣傳上意特詔開堂遵譯<hi>凡詔譯經即謂之開</hi>
<hi>堂</hi>冀得祥異之語以識國瑞淨焚天香遵譯踰刻方曰<lb/>
五竺無此字不通辨譯左璫恚曰諸大師且領聖意若<lb/>
稍成文譯館恩例不淺而英公亦此意諷之淨因曰某<lb/>
等幸若蠧紋稍可箋辨誠教門之殊光恐致日彰謬誕<lb/>
<pb n="KR3j0181_WYG_046-10a"/>
之迹雖萬死何補二官竟不能屈遂稱非字惟淨皇祐<lb/>
三年入滅碑其塔者即此二節特不書惜哉<lb/>
　　　趙山人<lb/>
趙山人景趙昻學士之親弟子熟識之善導引煉藥向<lb/>
為東陽簿棄官歸似有所遇八十餘落魄在塵中未嘗<lb/>
騎馬逺近攜一枝拄杖而去皇祐初至虞城旅邸翹一<lb/>
足坐于牀倚杖而終其屍不壊于今在虞城尼寺安厝<lb/>
　　　謝仙火<lb/>
<pb n="KR3j0181_WYG_046-10b"/>
歐陽永叔侍郎說永州有一亭為火所燒獨存一柱柱<lb/>
根不倒刻三字云謝仙火好事問何仙姑仙姑永州之<lb/>
異人也仙姑曰雷部中有此姓名夫婦二人身長纔三<lb/>
尺潔白如玉其名謝仙主行火者<hi>見趙康靖公聞見録</hi>
　　　行火真君<lb/>
内中舊有玉石三清真像初在真逰殿既而大内火遂<lb/>
遷於玉清昭應宫已而玉清又火遷於洞真洞真又火<lb/>
遷於上清上清又火皆焚蕩無餘遺遂又遷於景靈而<lb/>
<pb n="KR3j0181_WYG_046-11a"/>
宫司道官相與惶恐上言真像所至輙火景靈必不免<lb/>
願遷他所遂遷於集禧宫迎祥池水心殿而都人謂之<lb/>
行火真君<hi>見歸田録</hi>
　　　黄覺<lb/>
黄覺善詩梅昌言出鎮并州覺贈詩曰五馬雍容出鎮<lb/>
時都人曾㸔好風儀文章一代喧高價忠直三朝受聖<lb/>
知帳下軍容森劍㦸門前行色擁旌旗雲籠古戍黄榆<lb/>
暗雪滿長郊白草衰出去暫閒貔虎幕歸來須占鳯凰<lb/>
<pb n="KR3j0181_WYG_046-11b"/>
池鬚間未有一莖白陶鑄蒼生固不遲梅雅自修飾容<lb/>
狀偉如得詩大喜之覺仕宦不遂嘗送客都門下至則<lb/>
客已逺不及旅舍中見一羽士在側因取所攜酒炙呼<lb/>
道士共飲食之既罷道士舉盃挹水冩吕字覺始悟其<lb/>
為吕洞賓也道士又曰明年江南見君覺果得江南官<lb/>
及期見道士懷中大錢七其次十又三小錢曰數不可<lb/>
益也予藥可數寸許告曰嵗旦以磨酒服之可保一嵗<lb/>
無疾覺如其言至七十餘藥亦垂盡作詩曰牀頭厯子<lb/>
<pb n="KR3j0181_WYG_046-12a"/>
無多日屈指明年七十三果以是歳終<hi>見劉貢父詩話</hi>
　　　許昌齡<lb/>
潁陽石唐山一峰特峙勢雄秀獨迢遙通絶頂有石室<lb/>
邢和璞筭<hi>闕</hi>處也治平中許昌齡者安世諸父早得神<lb/>
仙術杖策來居天下傾焉後遊太清宫時歐陽文忠公<lb/>
守亳社公生平不肯信老佛聞之邀致州舍與語豁然<lb/>
有悟贈之詩曰緑鬂青瞳瘦骨輕飄然乘鶴去吹笙郡<lb/>
齋坐覺風生竹疑是<hi>闕</hi>　　　　　　公集中載許道<lb/>
<pb n="KR3j0181_WYG_046-12b"/>
人石唐山隠者皆昌齡也一日公問術許告以宫室已<lb/>
壊難復語此但明了前竟猶庶幾焉與遊嵩山見神清<lb/>
洞事公默有所契語秘不傳後公歸汝隂臨行以詩寄<lb/>
之云石唐仙室紫雲深潁陽真人此等心真人已去昇<lb/>
寥廓嵗嵗巖花自開落昔公曾為洛陽客偶向岩前坐<lb/>
磐石四字丹書萬仞崖神清洞壑鎻樓臺雲深路絶無<lb/>
人到鸞鶴今應待我來公又嘗手書昌齡詩南莊相見<lb/>
北莊居更入深山十里餘幽谷毎尋樵徑上真心還與<lb/>
<pb n="KR3j0181_WYG_046-13a"/>
世情疎雲中犬吠流星過天外雞鳴曉日初昨日有人<lb/>
相問訊旋將落葉冩回書讀此想見其人矣神清洞世<lb/>
固詳其事而昌齡尤瑰異信公真神仙中人也<hi>見西清詩話</hi>
　　　正覺禪師<lb/>
僧本逸俗姓彭氏福州閩人也幼不茹葷九嵗出家年<lb/>
十五辭普度恩不受後四年以試經中第遊方至廬山依<lb/>
開元寺暹禪師一日入室舉達磨傳法偈於此穎悟住<lb/>
饒州薦福院凡十年學徒寖盛至元豐六年詔住大相<lb/>
<pb n="KR3j0181_WYG_046-13b"/>
國寺智海禪院賜以紫衣號正覺禪師自王公至士庶<lb/>
皆敬慕之於紹聖三年六月中升堂舉手示衆曰撒手<lb/>
那邊千里外迴頭堪作大中<hi>闕</hi>衆莫之測翊日沐浴更<lb/>
衣升堂集衆而逝衆乃號呼曰師慈為人今日何不留<lb/>
一言而去須臾師復開目伸手索筆作頌曰七十四年<lb/>
如掣電臨行為君通一線鐵牛勃跳過新羅撞破虛空<lb/>
七八片遂擲於地復儼然而逝方暑經三日體色不變<lb/>
都人敬禮者雲集衆乃葬師於東郊之塔<lb/>
<pb n="KR3j0181_WYG_046-14a"/>
　　　張乖崖<lb/>
乖崖公在蜀設厨刲羊及百口具毛角召行人估價納<lb/>
錢送一僧院令與羊子轉經有一學禪僧得錢來謝公<lb/>
與之坐且曰微生向來不轉經昨日亦為羊子轉經兩<lb/>
卷公厲聲曰和尚轉則便轉和尚如轉不得便莫轉為甚<lb/>
恰為羊子轉呵起之公動不容佞皆若此類<lb/>
　　　二<lb/>
乖崖公言未第時至鄭州有一山人氣貌甚古同宿旅<lb/>
<pb n="KR3j0181_WYG_046-14b"/>
中與之語皆塵外之事問不言姓氏自稱神和子而已<lb/>
質明為别語吾云異日相㑹於西川吾稍異之昨因患<lb/>
頭瘡未愈蒙聖恩差人内侍省高班羅自賓到川奉傳<lb/>
聖㫖撫問卿治郡不易頭上瘡子痊否某感君父至<lb/>
恩遂於龍興觀設醮乞保殘軀以期報國是夕吾坐寐<lb/>
中夢昔神和子謂吾曰頭上瘡公勿疑不是死病及覺<lb/>
語與道士王文正文正云曽收得鄭韶州處士贈神和<lb/>
子歌索而䦧之益異其事乃建大閣上下十四間號曰<lb/>
<pb n="KR3j0181_WYG_046-15a"/>
仙逰閣吾故曰神仙既便於西遊士庶不妨於登覽其<lb/>
歌先在觀内五靈院刻石存焉<lb/>
　　　三<lb/>
乖崖公在成都府嘗夜夢謁紫府真君接語未久吏忽<lb/>
報請到西門黄兼濟承事兼濟以幅巾道服而趨真君<lb/>
降堦接之禮頗隆盡且揖張公坐承事之下詢顧<hi>闕</hi>
似有欽歎之禮意公翊旦即遣典客詣西門請黄承事<lb/>
者戒令其常所衣服來比至果如夢中所見公即以所<lb/>
<pb n="KR3j0181_WYG_046-15b"/>
夢告之問平日有何隂德蒙真君厚遇如此且居某之<lb/>
上座邪兼濟云無他長惟毎嵗遇未麥熟時以錢三萬<lb/>
緡收糴至明年禾麥未熟小民艱食之際糶之價且不<lb/>
増升斗亦無高下在我者初無所損而小民得所濟急<lb/>
公曰此承事所以坐某之上即索公裳令二吏掖之使<lb/>
端受四拜嗚呼古先賢聞一善言見一善行若决江河<lb/>
沛然莫之能禦而公以夢中所得屈巳一封部中人夫<lb/>
豈詐善以要譽哉欲使人知神明有以勸察而不敢私<lb/>
<pb n="KR3j0181_WYG_046-16a"/>
耳然則公之所積又當如何二公名字固在仙籍而黄<lb/>
君後裔繁衍至今在仕路者比比青紫建炎四年十一<lb/>
月一日<hi>闕</hi>開封劉靖子直書于妙嚴院有樂道積善者<lb/>
為我刻板以廣其傳冀其聞黄氏之風而恱之者推賞<lb/>
善救物之心膺天道好還之德神明共善福夀無量豈<lb/>
曰小補之哉<hi>見忠定公語録</hi>
　　　風和尚<lb/>
邢州開元寺僧法明落魄不檢嗜酒好博毎飲至大醉<lb/>
<pb n="KR3j0181_WYG_046-16b"/>
惟唱栁永詞由是邢人莫不侮之或有召齋者則不赴<lb/>
有召飲者則欣然而從酒酣乃謳栁詞數闋而後已日<lb/>
以為常如是者十餘年里巷小兒皆目以風和尚一日<lb/>
忽謂寺衆曰吾明日當逝汝等無出觀吾往焉僧笑曰<lb/>
豈有是哉翊日晨起法明乃攝衣就座遽呼衆曰吾往<lb/>
矣當留一頌而去衆僧驚愕急起以聽法明曰平生醉<lb/>
裏顛蹶醉裏却有分别今宵酒醒何處楊栁岸曉風殘<lb/>
月言訖趺跏而逝衆嘆異之因以厚葬焉<lb/>
<pb n="KR3j0181_WYG_046-17a"/>
　　　黑殺將軍<lb/>
開寶中有神降於終南道士張守真自言我天之尊神<lb/>
號黑殺將軍與𤣥武天蓬等列為天之三大將言禍福<lb/>
多驗毎守真齋戒請之神必降室中風肅肅然聲如嬰<lb/>
兒獨守真能曉之太宗不豫驛召守真至闕下館於建<lb/>
隆館令下神神言天上宫闕已成玉鎻關晉王有仁心<lb/>
言訖不復降太宗以其妖將加誅㑹晏駕真宗即位築<lb/>
宫於山隂將塑像請於神神曰我人形怒目披髮騎龍<lb/>
<pb n="KR3j0181_WYG_046-17b"/>
按創前指一星如其言造之六年宫成封神為翊聖將<lb/>
軍每嵗春秋遣中使祈醮立碑記其事守真時來京師<lb/>
得召見至道三年春太宗弗豫召見真至令為下神守<lb/>
真屢請神不降歸纔至而卒後數日宫車晏駕此事異<lb/>
也<hi>見楊文公談苑</hi>
　　　僧無夢<lb/>
有僧法名無夢自云鄯州人多敎化村落間手持一木<lb/>
牌上書詩二首一云身為車兮心為軾隨何所徃無休<lb/>
<pb n="KR3j0181_WYG_046-18a"/>
息交梨火棗是誰無自是不除荆與棘二云身為客兮<lb/>
心為主主人平和客安堵若還主客不康寧精神管定<lb/>
隨君去後至封丘縣富固村曰一片地可以寄吾身乃<lb/>
坐化去<hi>見名賢詩話</hi>
　　　僧惠圓<lb/>
僧惠圓俗姓于氏開封酸棗人也本田家子幼出家於<lb/>
本邑建福寺德禮光為師性樸魯寡語言衆以奴𨽻畜<lb/>
之然執勤不解久之主僧乃出鬻度牒俾為僧居數嵗<lb/>
<pb n="KR3j0181_WYG_046-18b"/>
乃辭師出遊師初不許已而諾之惠圓幼依佛教未嘗<lb/>
知有禪宗故聞南方禪刹甚盛乃詣江州東林欲學其<lb/>
道而至惠圓舉止山野辭語鄙俚貌極不揚衆莫不指<lb/>
以為笑一日乘間問衆曰如何是禪衆見其愚長嘯戲<lb/>
之曰對門鳴者乃禪也惠圓不悟其㫖遂面壁深思至<lb/>
于骨立後數月出行殿庭間忽足顛而仆起乃釋然有<lb/>
悟乃謂一行者曰吾不習字欲作一頌汝能書乎為我<lb/>
題之壁間行者笑而許之其詞曰這一交這一交萬兩<lb/>
<pb n="KR3j0181_WYG_046-19a"/>
黄金也合消頭上笠腰下包一輪明月杖頭挑翌日延<lb/>
請東林長老法聰因過惠圓留題之所驚謂左右曰誰<lb/>
作此頌一人前白曰向一村僧題之於此法聰曰又被<lb/>
這漢打了一竅乃迹其所往莫能知之後紹聖間有鄉<lb/>
人見之於餘杭視容貌無驚人處真得道之士也<hi>見雲齋廣</hi>
<hi>記</hi>
　<lb/>
　<lb/>
<pb n="KR3j0181_WYG_046-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事實類苑卷四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷五</head>
    <p>
<pb n="KR3j0181_WYG_005-1a"/>
欽定四庫全書<lb/>
　事實類苑卷五　　　　　宋　江少虞　撰<lb/>
　　祖宗聖訓<lb/>
　　　仁宗　　英宗　　神宗<lb/>
　　　仁宗<lb/>
天聖七年曹侍中利用因姪汭聚無賴不軌獄既具有<lb/>
司欲盡劾交納利用者憸人幸其便隂以文武四十餘<lb/>
人諷之俾深治仁宗察之急出手詔其文武臣僚内有<lb/>
<pb n="KR3j0181_WYG_005-1b"/>
先曾與曹利用交渉徃還曾被薦舉及嘗親暱之人並<lb/>
不得節外根問其中雖有渉汭之事者恐詿誤亦不得<lb/>
深行鍜鍊其仁恤至此是年聖夀方二十皇祐中楊待<lb/>
制安國邇英閣講周易至節卦有慎言語節飲食之句<lb/>
楊以語朴仁宗反問賈魏公曰慎何言語節何飲食魏<lb/>
公從容進其説曰在君子言之則出口之言皆慎入口<lb/>
之食皆節在王者言之則命令為言語燕樂為飲食君<lb/>
天下者當慎命令節燕樂上大喜後講論語當經者乃東<lb/>
<pb n="KR3j0181_WYG_005-2a"/>
北一明經臣講至自行束脩以上之文忽進數語殆近<lb/>
乎戲曰至於聖師訓誨人尚得少物况餘人乎侍筵羣<lb/>
臣驚愧汗流明日傳宣經筵臣寮各賜十縑諸公皆恥<lb/>
之方議共納時宋莒公庠留身奏曰臣聞某人經筵進<lb/>
鄙猥之説自當深譴反以錫賜誠謂非宜然餘臣皆已<lb/>
行之命拜賜可也若臣弟祁以臣在政府於議非使令<lb/>
謹獨納上笑曰若卿弟獨納不特妨諸臣亦貽某人之<lb/>
羞但傳朕意受之<hi>並湘山野録</hi>
<pb n="KR3j0181_WYG_005-2b"/>
魯人李廷臣頃官瓊管一日過市有獠子持錦臂鞲粥<lb/>
于市者織成詩一聨取視之乃仁廟景祐五年賜新進<lb/>
士詩也云恩袍草色動仙籍桂香浮嗚呼仁宗文章掞<lb/>
麗固足以流播荒服盖亦仁徳醇厚有以深浃夷獠之<lb/>
心故使愛服如此也廷臣以千錢易得之帖之小屏致<lb/>
几席間以為朝夕之玩<hi>出澠水燕談</hi>
十一月癸巳以皇子生燕宗室於太清樓讀三朝寳訓<lb/>
賜御書又出寳元天子詳異書示輔臣其書帝所集天<lb/>
<pb n="KR3j0181_WYG_005-3a"/>
地辰緯雲氣襍占凡七百五十六分三十六門為十卷<lb/>
慶厯元年七月戊申朔出御製觀文覽右圗記以示輔<lb/>
臣天章閣侍講林瑀上周易天人㑹元紀御史賈昌朝<lb/>
言瑀以隂陽小説上惑天聴不宜在勸講之地帝諭輔<lb/>
臣曰人臣雖有才學若過為巧佞終有形迹乃落瑀職<lb/>
通判饒州<lb/>
寳元二年三月壬寅編修院與三司上歴代天下户數<lb/>
前漢千二百二十三萬三千六十二後漢千六百七萬<lb/>
<pb n="KR3j0181_WYG_005-3b"/>
七千九百六十魏九十四萬三千四百二十三晉二百<lb/>
四十五萬九千八百宋九十萬六千八百七十後魏三<lb/>
百三十七萬五千三百六十八北齊三百三萬二千五<lb/>
百二十八後周三百五十萬隋八百九十萬七千五百<lb/>
三十六唐九百六萬九千一百五十四國朝太祖朝二<lb/>
百五十萬八千九百六十五太宗朝三百五十七萬四<lb/>
千二百五十七真宗朝八百六十六萬九千七百七十<lb/>
九寳元元年千一十一萬四千二百九十先是邇英閣<lb/>
<pb n="KR3j0181_WYG_005-4a"/>
讀真宗正説養民篇見歴代户口登耗之數帝顧侍讀<lb/>
臣曰天下户口幾何侍讀學士梅詢對曰先帝所作盖<lb/>
述前代帝王恭儉有節則户口充美賦歛無制則版圖<lb/>
衰耗自五代之季生齒耗太宗受命而真宗繼聖承祧<lb/>
休養百姓天下户口之數盖倍于前矣因詔三司及編<lb/>
修檢閲以上之<hi>見帝學</hi>
仁宗時宦官雖有甚蒙寵信者臺諫言其罪輙斥之不<lb/>
吝也由是不能弄權<lb/>
<pb n="KR3j0181_WYG_005-4b"/>
仁宗萬㡬之下無所好玩惟親翰墨而飛白尤為神妙<lb/>
凡飛白以㸃畫象物形而㸃最難又致和中有書待詔<lb/>
李唐卿撰飛白三百㸃以進自謂窮盡物象上亦頗嘉<lb/>
之乃特為清浄二字以賜之其六㸃尤為竒絶更出三<lb/>
百㸃外<hi>出廬陵歸田録</hi>
仁宗皇帝暑月不揮扇毎侍邇英閣常見左右以拂扇<lb/>
驅蚊蠅而已冬月不御爐以禦寒氣甚則於殿之兩隅<lb/>
設之醫者云體中和之氣則然<hi>東軒筆録</hi>
<pb n="KR3j0181_WYG_005-5a"/>
慶厯四年八月乙夘上曰近觀諸提舉所按舉官吏務<lb/>
為苛刻不存逺大可降詔約束<lb/>
嘉祐中蘇轍舉賢良對極言闕失其略曰聞之道路陛<lb/>
下宫中貴妃至於千數歌舞飲酒歡樂失節坐朝咨謨<lb/>
便殿無所問考官以上初無此事轍妄欲黜之仁宗曰<lb/>
朕設制科本求敢言之士轍小官敢如此極言特與科<lb/>
名仍令史官編録<hi>文正公筆録</hi>
孔道輔以剛毅直諒多聞天下知諫院日請明肅太后<lb/>
<pb n="KR3j0181_WYG_005-5b"/>
歸政天子為中丞日諫廢郭后其後知兖州日近臣有<lb/>
獻詩百篇者執政請除龍圖閣直學士仁宗曰是雖多<lb/>
不如孔道輔一言乃以公為龍圖閣直學士<hi>見倦遊襍録</hi>
玉清昭應宮使王曾請命舘閣校道藏經仁宗因言其<lb/>
書多載飛鍊金石服餌之事不如老氏五千言清浄簡<lb/>
要也宰相張知白曰老氏五千言道徳之本非同方士<lb/>
一曲之説也<lb/>
慶厯二年正月光禄寺丞盛中甫馬直方在舘讀書自<lb/>
<pb n="KR3j0181_WYG_005-6a"/>
陳嵗久請以帖職仁宗曰舘儒之職豈可求耶止令大<lb/>
官給食後三年與試因詔罷舘閣讀書<lb/>
武寧軍節度使兼侍中夏竦武勝軍節度使同平章事<lb/>
程琳薦尚書屯田員外郎張願秘書丞蔡抗太子中舍<lb/>
李仲昌節度堂書記李師錫等試舘職仁宗曰舘職當<lb/>
用文學之士名實相等稱者居之近時所多學薄之人<lb/>
朕甚不敢取也於是等送審官院與記名而已<hi>見蓬山志</hi>
　　　英宗<lb/>
<pb n="KR3j0181_WYG_005-6b"/>
治平三年英宗改清居殿曰欽明殿命直龍圗閣夏廣<lb/>
淵書洪範於屏謂廣淵曰先帝臨御四十二年天下承<lb/>
平得毋以為朕方属多事其敢自逸故改此殿名因訪<lb/>
廣淵先儒洪範得失廣淵對以張景所得最深以景論<lb/>
七篇進翌日上復召對延和曰景所説過先儒逺矣以<lb/>
三徳為馭臣之柄尤為善論朕遇臣下嘗務謙柔聽納<lb/>
之間則自以剛斷此屏置之坐右豈特無逸之戒耶<lb/>
英宗謂輔臣曰諫官御史貴通達大體如任已憎愛以<lb/>
<pb n="KR3j0181_WYG_005-7a"/>
中傷善民或繩治細故希圗且塞言責此何足以補職<lb/>
卿等亦當察之<lb/>
英宗謂輔臣曰舘閣所以育俊才欲選入出使無可者<lb/>
豈乏才耶參知政事歐陽修曰今取才路狹舘閣止用<lb/>
編校書籍選人進用稍遲當廣任才之路漸入此職庶<lb/>
幾可以得人趙槩曰養育人才當試其所長而用之上<lb/>
曰卿等為朕各舉才行兼善者數人雖親戚世家勿嫌<lb/>
朕當親問可否宰相曾公亮對曰使臣等自薦而自用<lb/>
<pb n="KR3j0181_WYG_005-7b"/>
之未免於嫌也韓琦曰臣等所患人才難于中選果得<lb/>
其人議論能否何可嫌也上因使薦之於是琦公亮修<lb/>
槩所舉者凡三十人皆令召試琦等又以人多難之上<lb/>
曰既委公等舉薦賢才豈患多也乃先詔尚書度支員<lb/>
外郎蔡延慶尚書屯田員外郎葉均太常博士劉汾王<lb/>
效夏倚太子中允張公裕大理寺丞季常光禄寺丞胡<lb/>
宗愈雄武軍節度推官章惇<hi>闕</hi>宻州觀察推官王存等<lb/>
十人餘復試之<lb/>
<pb n="KR3j0181_WYG_005-8a"/>
治平三年龍圖閣直學士馬光集戰國下及五代君臣<lb/>
事迹可監戒者為編年書名曰通志八卷上之英宗覧<lb/>
而善之又詔光置局秘閣辟官二人續其後事候書成<lb/>
取㫖乃賜名<lb/>
英宗初即位輔臣請如乾興故事日詔侍臣講讀上旣<lb/>
御經筵諭任守中曰方日求講官久待對未食必勞倦<lb/>
自合視事畢不候進食即經筵故事講讀畢而拜上命<lb/>
毋拜遂以為常<lb/>
<pb n="KR3j0181_WYG_005-8b"/>
治平元年詔葬皇后乳母永嘉郡夫人賈氏而開封府<lb/>
言徙掘民墓不易上曰豈宜以此擾民耶命勿徙是嵗<lb/>
京東西路水灾而陳蔡宿毫州尤甚上旣遣三司副使<lb/>
李肅之等分視被水州畢又命三司上上供米三萬石<lb/>
振濟之<hi>已上兩朝實訓</hi>
諫官陳升之言比来舘閣遷任益輕非所以聚天下賢<lb/>
才彰成就之意請約今在職者之數著為定員有論薦<lb/>
者中書籍其名若有闕即取其文學行義傑然為衆所<lb/>
<pb n="KR3j0181_WYG_005-9a"/>
推者取㫖召試詔從之<hi>見國朝事實</hi>
　　　神宗<lb/>
熙寧五年六月上曰人有才不可置之閒處因言漢武<lb/>
亦能用人才王安石曰武帝所見下故所用將帥止衛<lb/>
霍輩至天下户口減半然亦不能滅匈奴上曰漢武帝<lb/>
至不仁以一馬之故勞師萬里侯者七十餘人視人命<lb/>
如草芥然此天下户口所以減半也人命至重天地之<lb/>
大徳曰生豈可如此安石曰不仁如此非特人禍隂陽<lb/>
<pb n="KR3j0181_WYG_005-9b"/>
之報此豈可逃耶上又曰有政事則豈特人得其所鳥<lb/>
獸魚鱉亦咸若上曰堯舜之時鳯凰来儀亦不足怪<lb/>
熙寧六年十一月吏有不附新法介甫欲深罪之上不<lb/>
可介甫固爭之曰不然法不行上曰聞民間亦頗苦新<lb/>
法介甫曰祁寒暑雨小民猶有怨咨者豈足為慮耶上<lb/>
曰豈若并祁寒暑雨之怨亦無耶<lb/>
熙寧二年上曰朕每思祖宗百戰得天下今以九州生<lb/>
靈付一庸人嘗痛心疾首上事慈聖至誠極孝所以娱<lb/>
<pb n="KR3j0181_WYG_005-10a"/>
悦后無不至在宫中從后行必自扶掖視膳定省惟謹<lb/>
后嘗幸金明池豫為百寳船手持觴上夀上謙沖退讓<lb/>
去華務實終身不受尊號帝王之盛徳也熙寧三年上<lb/>
謂執政曰尊號於朕亦無加省雖加百字奚益元豐三<lb/>
年詔曰朕惟皇以道帝以徳王以業各因時制名用配<lb/>
其實朕承祖宗之緒居士民之上凡虛名繁禮悉以革<lb/>
去而近思羣辟猶或以稱號見請雖出於歸美報上之<lb/>
忠然非所以仰承先王之意自今每遇大禮罷上尊號<lb/>
<pb n="KR3j0181_WYG_005-10b"/>
元豐元年十一月宰臣吳珪等云功臣非古陛下即位<lb/>
上徽號至數十而方許臣等何功力例蒙恩數乞於即<lb/>
位中減罷詔如其請<lb/>
元豐四年五月有上書乞慎擇守令者上謂輔臣天下<lb/>
守令衆至千餘人其才難以徧知立法於此使象之於<lb/>
彼從之則為是背之則為非以此進退方有凖的所謂<lb/>
朝廷有政也如漢黄覇妄為條教以干名譽在所當治<lb/>
而反增秩賜金家自為俗先王之所必誅變風變雅詩<lb/>
<pb n="KR3j0181_WYG_005-11a"/>
人所刺朝廷為一好惡定國是守令雖衆沙汰數年自<lb/>
當得人也五年二月上曰刺史縣令治民為最近漢自<lb/>
刺史有入三公者蓋重其任耳今之藩郡不過數十姓<lb/>
多不得人縣令可知也自今便宜慎擇<lb/>
元豐五年五月上謂輔臣曰雖周之盛時亦以為才難<lb/>
惟能以道汎觀不拘流品隨材任使則取人之路廣茍<lb/>
不稱職便可黜退不可謂已與之官䘵反以繫吝而難<lb/>
於用法如臣下有勞朝廷見之雖有過失亦當寛貸如<lb/>
<pb n="KR3j0181_WYG_005-11b"/>
吳居厚使京東治財數百萬設有失䧟官錢二三千緡<lb/>
其功自可除過故律有議勞議賢之法亦周之八柄武<lb/>
王之遺意然也有司議罪自當守誅宥則繫主斷如此<lb/>
則用人之道勿難矣<lb/>
一日宰執對畢樞宻退富彦國召留之因奏臣前蒙宣<lb/>
諭當君臣相體悉心盡節無嫌疑形迹隠避臣以為此<lb/>
誠堯舜盛徳然獨臣蒙此宣諭臣以為中書樞宻臣寮<lb/>
皆宜知陛下聖意如此上曰每如此宣諭諸人弼又奏<lb/>
<pb n="KR3j0181_WYG_005-12a"/>
大臣惟和乃能成事若懐私意則相諉而廢事上曰朕<lb/>
夙夜焦勞正期大臣堅白一心共成國家之務執政須<lb/>
是不執已見務求當而已朝廷事君捨却義理何所考<lb/>
據弼曰今大臣各有藴蓄豈不願盡心以事陛下但其<lb/>
間或恐上忤聖意或恐為小人所攻或以事大難行惟<lb/>
是彼此一心則事無不濟臣衰老不才然蒙陛下見遇<lb/>
殊異有所見不敢避忤㫖理須極言上曰相公言及此<lb/>
能用心如此則天下不勝幸甚朕無適莫惟義理所在<lb/>
<pb n="KR3j0181_WYG_005-12b"/>
與大臣共之耳弼又曰陛下臨御以来内則講求典禮<lb/>
繼一制度興利剔弊總核庻獄外則團結兵將討伐違<lb/>
命開拓疆境經制邊用凡所措置悉皆聖慮一有奏禀<lb/>
皆出宸斷上曰朕觀三代以至唐未有百年之間無患<lb/>
難者國家承祖宗之業升平如此朕嗣守大器日夜恐<lb/>
懼以思為治之道無如擇人又曰難得人唐三百年中<lb/>
惟一郭子儀朕觀其人本應武舉因誦杜牧詩云未知<lb/>
終始郭汾陽嗟歎久之元豐中輔臣論及人才上曰人<lb/>
<pb n="KR3j0181_WYG_005-13a"/>
才固有大小若古之立功名者管仲之於齊商鞅之於<lb/>
秦吴起之於楚皆使政令必行若於道則未也傅說之<lb/>
於商周公之於周可謂尚道徳而兼功名者也人臣但<lb/>
能言道徳而不以功名之實亦無補於世事<lb/>
諫官楊繪言向傅範后族不當守鄆領安撫使彦博曰<lb/>
傅範屢典郡非縁外戚上曰得諫官如此敢言甚好可<lb/>
以多言妄求耶<lb/>
九月輔臣有言將帥宜制副佐者上曰人之忌能者衆<lb/>
<pb n="KR3j0181_WYG_005-13b"/>
今舉所知不過取其出已下者非有至誠惻怛之心為<lb/>
朝廷立事也<lb/>
神宗英文烈武聖孝皇帝嘉祐八年五月始聽講於東<lb/>
宫天資好學尋繹訪問至日昃或侍言恐饑當食上曰<lb/>
聽講甚樂豈覺饑耶<lb/>
英宗以上讀書太多嘗議事茍見其有理何所不從但<lb/>
恐或有㣲詞諷㫖不肯盡言之耳曰臣等奏事言一不<lb/>
從或至再三陛下未嘗有不從者上曰惟先格王正厥<lb/>
<pb n="KR3j0181_WYG_005-14a"/>
事天地人變惟有正厥事乃所以應之也弼又進言今<lb/>
所進用或是小材刻薄之人恐須多進用醇厚敦實之<lb/>
人小材雖似可喜然害事壊風俗不可表章之慮犯奸<lb/>
邪故害事上曰大臣正要與天下圖治三相旣如此則<lb/>
參樞皆宜如此用心務相協和每事求義理所在朕與<lb/>
卿等終身共守於是皆拜<hi>以上熙寜奏對</hi>
熙寧四年王荆公當國欲以朱東之監左藏庫東之辭<lb/>
曰左帑有大禁而年髙宿直非便欲除某人幹當進奏<lb/>
<pb n="KR3j0181_WYG_005-14b"/>
院忘其人名實願易之荆公許諾翌日於上前進某人<lb/>
監左藏庫上曰不用朱東之監左藏庫何也荆公震駭<lb/>
莫測其故上之機神臨下多知外事雖纎微莫可隱也<lb/>
熙寧十年王荆公初罷相以吏部尚書觀文殿學士知<lb/>
金陵薦呂惠卿為参政而去旣而呂得君怙權慮荆公<lb/>
復進因郊禮薦荆公為節度使平章事方進上察見其<lb/>
情遽問曰王安石去不以罪何故用赦復官呂無以對<lb/>
明年復召荆公秉政而王呂益相失矣<lb/>
<pb n="KR3j0181_WYG_005-15a"/>
神宗皇帝在東宫時極沖幼孫思恭為侍讀一日講孟<lb/>
子多助之至天下順之寡助之至親戚畔之思恭汎引<lb/>
古今助順之事而不及親戚畔之者上顧曰㣲子紂之<lb/>
諸父也抱祭器而入周非親戚畔之耶思恭釋然駭伏<lb/>
上之明睿可謂聞一知十矣<lb/>
　<lb/>
　<lb/>
　<lb/>
<pb n="KR3j0181_WYG_005-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事實類苑卷五<lb/>
</p>
<p>
</p>
  </div>
</body>
</text>
</TEI>
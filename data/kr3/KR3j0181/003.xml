<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷三</head>
    <p>
<pb n="KR3j0181_WYG_003-1a"/>
欽定四庫全書<lb/>
　事實類苑卷三　　　　　宋　江少虞　撰<lb/>
　　祖宗聖訓<lb/>
　　　真宗<lb/>
龍圗閣直學士陳彭年因次對論儒術汚隆君臣難易<lb/>
之要上曰朕毎念太祖太宗丕變衰俗崇尚斯文垂世<lb/>
教人實有深㫖朕謹遵聖訓紹繼前烈庶警學者人君<lb/>
之所難在於聽受人臣之不易在於忠直其或君以寛<lb/>
<pb n="KR3j0181_WYG_003-1b"/>
大接下臣以誠明奉上君臣之心皆歸於正上下之際<lb/>
靡失厥中直道而行至公而遇此天下之逹理先王之<lb/>
<hi>闕</hi>　猶指諸掌孰曰難哉因作二論示之<hi>出守突</hi>
右正言知制誥朱巽上言朝廷命令不宜屡改自今應<lb/>
陳述利害更張法制請委官司議其可否如經乆可行<lb/>
者行之不可者止之真宗謂羣臣曰命令屡改甚失治<lb/>
體卿等識之且事有可否執政者所宜盡心無有隠也<lb/>
<hi>三朝聖政録</hi>
<pb n="KR3j0181_WYG_003-2a"/>
石熈正知寧州上言昨靖逺軍失守盖朝廷素不留意<lb/>
因調兵三五萬太宗曰西邊事吾未嘗敢忘之石熈乃<lb/>
敢如此不遜必罪之上曰羣臣敢言者亦甚難得其言<lb/>
可用則用之不可用置之若必加罪後復誰敢有言者<lb/>
因賜詔書褒嘉焉秦國長公主嘗為子莊宅使世隆求<lb/>
正刺史真宗曰正刺史繫朝廷公議不可魯國長公主<lb/>
為翰林醫官使趙自化求尚食使兼醫官院事上謂王<lb/>
繼英曰雍王元份亦為自化求遥郡朕以遥郡非醫官<lb/>
<pb n="KR3j0181_WYG_003-2b"/>
所領此固不可也<lb/>
駙馬都尉石保吉自求見上言僕夫盗財乞特加重罪<lb/>
上曰有司自有常法豈肯以卿故亂天下法耶又請於<lb/>
私第决罰亦不許<lb/>
真宗即位每旦御前殿中書樞宻院三司開封府審刑<lb/>
院及請對官以次奏事辰後入宫上食少時出坐後殿<lb/>
閱武事至日中罷夜則召侍講侍讀學士詢問政事或<lb/>
至夜分還宫其後率以為常<lb/>
<pb n="KR3j0181_WYG_003-3a"/>
真宗初即位以工部侍郎郭贄知天雄軍贄自陳戀闕<lb/>
泣下不肯去真宗曰全魏重地委任於卿亦非䡖也宜<lb/>
去贄退召輔臣問之輔臣對以近例亦有已受命而復<lb/>
留者曰朕初嗣位命贄知大藩而不行則何以使人卒<lb/>
遣之羣臣皆畏服<hi>見國朝事實</hi>
五年講春秋畢邢昺曰春秋一經少有人聽多或中輟<lb/>
帝曰勤學有益最勝他事且深資政理無如經書朕聴<lb/>
政之暇惟文史是樂講論文藝以日繫時寧有倦耶十<lb/>
<pb n="KR3j0181_WYG_003-3b"/>
月召近臣觀書龍圗閣帝曰朕自幼至今讀經典其間<lb/>
有聽過數四在東宫時惟以聚書為急其間亡佚者多<lb/>
方捜求頗有所得今已類成正本除三舘秘閣外又於<lb/>
後苑龍圗閣各有一本但恨校對未精如青宫要紀繼<lb/>
體治民論此一書二名並列篇目盖收書之初務於數<lb/>
多不嫌複無謂也<lb/>
景徳四年三月召近臣觀書玉宸殿即帝偃息之所茵<lb/>
幃皆絹為之無文綵之飾聚書八千餘卷<lb/>
<pb n="KR3j0181_WYG_003-4a"/>
天禧四年二月詔太子中允直龍圗閣馮元講易於宣<lb/>
和門之北閣待制預焉自是聽政之暇遂以為常三年<lb/>
九月召宰相樞宻兩制及東宫僚屬於清景殿觀書帝<lb/>
以青宫要紀事有未備因博采羣書廣為承華要略十<lb/>
卷毎篇以賜皇太子至是書成故召近臣咸聚觀焉時<lb/>
帝雖政務繁劇亦中夕披閱條其舛誤纎毫窮究諸儒<lb/>
疲於應對為文務求温雅製述尤多外書奏歌謡無不<lb/>
重複省覧暑月或衣單絺流汗浹體而詳覧不輟文史<lb/>
<pb n="KR3j0181_WYG_003-4b"/>
政事之外無他玩好帝讀經史摭其可以為後世法者<lb/>
著正就五十篇其後仁宗御經筵命侍臣日讀一篇<hi>已上</hi>
<hi>見帝學</hi>
景徳元年十二月契丹使韓祖奉書於行宫請息兵納<lb/>
和與曹利用偕来初議求關南地真宗曰為民屈已誠<lb/>
所不辭但關南地極無名朕守祖宗基業不敢失墜必<lb/>
若固求當决一戰所念河南重擾倘歳以金帛濟其不<lb/>
足於體無傷利用言國母一車别無供帳親與利用飲<lb/>
<pb n="KR3j0181_WYG_003-5a"/>
食軛上横板布食器主及其臣重行而坐語云私語左<lb/>
右曰爾見北塞兵否勁卒利器與前聞不同臣熟察之<lb/>
倘求割地必請㑹即蕩平及通好二年十一月癸酉國<lb/>
母國主各遣使来賀承天節致御衣十二襲皆裘細繡<lb/>
刻絲透背紗縠貯以金玉水晶鞍勒馬八散馬四百弓<lb/>
矢鑌鐵刀鷹鵲粆腊契丹新罷酒青白鹽果實百品貯<lb/>
以練𥜗器使人以戎禮見賜氊冠窄袍金鞾初時見李<lb/>
宗鶚引令式不許佩刀玉至上閣門欣然解之上曰戎<lb/>
<pb n="KR3j0181_WYG_003-5b"/>
人佩刀是其常禮傳詔許其自便副使劉經曰聖上推<lb/>
心置人腹中足以示信遐邇也<lb/>
真宗覽兩浙提㸃刑獄皇甫選獄空奏因謂近臣曰聞<lb/>
選務欲所部獄空常戒諸州毋得濫受詞訟夫禁止告<lb/>
辨則人之曲直邪正無以辨明當諭轉運使飭止之因<lb/>
道諸非法栲訊恐致非辜近覧其獄尚復逾越當申明<lb/>
前詔戒之<hi>已上見三朝訓鍳</hi>
真宗好文雅以文辭取士然必視其器識每御崇政殿<lb/>
<pb n="KR3j0181_WYG_003-6a"/>
賜進士及第必召其高第三四人並列於廷更察其形<lb/>
神俊朗者始賜第一人及第或取其所試文詞有理趣<lb/>
者孫奭鑄鼎象物賦云足為下正詎聞公餗之欹傾鉉乃<lb/>
上居實取王臣之威重遂以為第一蔡齊欹器賦云安天<lb/>
下於覆盂其功可大遂以為第一<hi>出廬陵歸田録</hi>
真宗喜談經一日命馮元談易經筵之常講也謂元曰<lb/>
朕不欲煩近侍久立欲於齋亭閣選純學之士三四<lb/>
人止如同人便裘頂帽横經並坐暇則薦茗果盡已論<lb/>
<pb n="KR3j0181_WYG_003-6b"/>
削去進說之儀遇疲則罷元薦查道李虛巳李行簡<lb/>
三人入奏曰道欽州人母病常思鱖魚羮方冬無魚黙<lb/>
禱河神於水中得鱖魚一尺者以歸虛巳母䘮明醫<lb/>
者曰須以舌䑛勿藥自痊虛已䑛睛二年遂明行簡<lb/>
父患癰嘗吮其敗膏不唾於地父疾遂平元薦倍侍<lb/>
真宗喜曰朕得人矣<hi>玉壺清話</hi>
上嘗謂近臣曰朕樂聞朝臣讜議近羣僚奏章多自是<lb/>
陳等績過行國家政事自有大體使期不嚴<hi>闕</hi>　豈可<lb/>
<pb n="KR3j0181_WYG_003-7a"/>
慘虐剋剝邀為已功使之臨民徒傷和氣此軰真酷吏<lb/>
也<lb/>
上嘗謂近臣曰朕聼政之外未嘗虚度時日探討簡編<lb/>
素所耽玩古聖賢奥㫖有未曉處不免廢忘昨置侍讀<lb/>
侍講學士自今令秘閣官每夕具名奏聞朕欲召見得<lb/>
以訪問其後每當直或召對多至二三鼓方退<lb/>
上嘗謂王旦等曰經史之文有國家之龜鑑保邦治民<lb/>
之要盡在是矣然三代之後典章文物制度聲名參今<lb/>
<pb n="KR3j0181_WYG_003-7b"/>
古而適時用莫若史漢學者可不盡心焉旦曰孔子於<lb/>
衰周歴聘諸國退而刪詩書定禮樂以五常之道垂萬<lb/>
世法後之王者雖上聖必師範之古人云生民以来未<lb/>
有如夫子者盖以此也如云志在春秋者誠欲以褒貶<lb/>
極筆於終古誅賞之法使亂臣賊子觀而知懼兹立教<lb/>
之深㫖為國家之大要自司馬遷為一家之書盖知春<lb/>
秋凡例不可記故曰紀曰書曰世家曰列𫝊勸懲之微<lb/>
㫖在焉班固而下不出其意但謂詞采而已上曰夫子<lb/>
<pb n="KR3j0181_WYG_003-8a"/>
之道不可斯須而舎迂儒或言堯舜之時無夫子亦治<lb/>
此淺説之甚殊不知夫子之道堯舜之道也故曰祖述<lb/>
堯舜憲章文武又曰惟天為大惟堯則之其推尊而宗<lb/>
奉彌至所謂夫子之道與堯舜無異也<lb/>
上嘗謂侍臣曰古人多言禱神可以延福未必如此能<lb/>
行好事神必福之如禮記世子篇注云文王以憂勤損<lb/>
夀武王以快樂延年其聖經之㫖必不如此盖注皆不<lb/>
思之甚也文王焦思勞神以憂天下豈得減夀耶夏禹<lb/>
<pb n="KR3j0181_WYG_003-8b"/>
焦勞有錫圭之瑞而享國永年大約帝王能憂人之憂<lb/>
不自暇逸豈無感應鄭康成注此頗不近理安足為之<lb/>
鑒戒朕常與邢昺論之昺不能對<hi>已上出事實</hi>
咸平初修太宗實録命錢若水主其事若水舉給事中<lb/>
柴成務起居舎人李宗諤侍御史宗度洎予及職方員<lb/>
外郎吴淑上指宗諤曰自太平興國八年已後皆昉在<lb/>
中書日事史策本憑直筆倘子為父隐何以𫝊信於後<lb/>
代乎除宗諤不許餘悉可之<hi>楊文公談苑</hi>
<pb n="KR3j0181_WYG_003-9a"/>
太宗善草𨽻行八分篆飛白六體皆極其妙草書尤竒<lb/>
絶今上悉各求編次凡三十餘卷于闐玉水晶檀香為<lb/>
軸素紫綾標文錦條黄絹帕金漆櫃作圗閣於含元殿<lb/>
之西南隅以藏之頻召近臣觀覽稱歎上自作太宗聖<lb/>
文神筆頌親書刻碑以美其事碑隂列其部秩名題以<lb/>
墨本賜近臣焉<hi>楊文公談苑</hi>
祥符中諸王有以翰林使醫有效乞除遥郡真宗曰醫<lb/>
工為郡非治朝美事厚賜之可也仍令宰臣面諭此意<lb/>
<pb n="KR3j0181_WYG_003-9b"/>
真宗一日晚坐承明殿召學士對既退中人就宣諭曰<lb/>
朕適忘御袍帶卿無訝焉學士將降謝中人止之曰上<lb/>
深自愧責有㫖放謝真宗禮遇詞臣厚矣<hi>出澠水燕談</hi>
真宗嘗諭宰相<hi>闕</hi>　補郎官稱其行甚美俟罷郡来朝<lb/>
與除監司及還帝還詰及之執政擬奏將以次日上之<lb/>
晚歸里第其父来謁明日乃以名薦上黙然不許退察<lb/>
所以乃知已為伺察者宻報矣終真宗之世其人不復<lb/>
進用真宗之惡奔競如此<lb/>
<pb n="KR3j0181_WYG_003-10a"/>
真宗詔諸儒編君臣事迹一千卷曰冊府元龜不欲以<lb/>
后妃婦人等厠其間别有纂彤管懿範七十卷又命陳<lb/>
文信公裒歴代帝王文章為宸章集二十五卷<lb/>
真宗時京師民家子有與人鬪者其母追而呼之不從<lb/>
母顛躓而死㑹<hi>闕</hi>　决法官處其罪當笞上曰母言不<lb/>
從犯教令當徒二年何言笞也羣臣無不驚服<hi>涑水紀聞</hi>
真宗嘗謂李宗諤曰聞卿能敦睦宗族不隕家聲朕今<lb/>
保守祖宗基業亦猶卿之治家也<lb/>
<pb n="KR3j0181_WYG_003-10b"/>
咸平三年大理寺上言曰本寺案牘未决者常幾百事<lb/>
言近日踰月並無公案漢文决死刑四百<hi>闕</hi>　唐太宗<lb/>
决下罪三百死<hi>闕</hi>　之以刑措今以四海之廣而刑奏<lb/>
不聞動輙踰月是以知民識禮義而不死於有司也請<lb/>
載之史筆<lb/>
景徳初契丹冦澶車駕議幸是時曺武公瑋及秦翰為<lb/>
澶駐泊詔許便宜軍馬事不由申覆二將議曰戎輅不<lb/>
過河則已敵騎萬一度橋奈澶州素不設備遂督士卒<lb/>
<pb n="KR3j0181_WYG_003-11a"/>
深濶渠以遶城旋開旋<hi>闕</hi>　以枯蒿襍草覆渠面使敵<lb/>
不測其深淺駕至澶臣僚乞駐蹕澶南寇凖固請過河<lb/>
以取威髙殿前瓊力挽鑾駕以進揚其聲曰儒人之言<lb/>
多二三願陛下莫遲疑不渡河無以安六軍之心御駕<lb/>
方渡橋時士卒不山呼左右頗異之瓊曰乞急張黄屋<lb/>
使逺近認之既張繖果齊聲呼萬嵗士氣歡振是時車<lb/>
駕次澶北匃奴毳帳前一黒星隕若沉石其聲鳴吼移<lb/>
刻始盡此最為澶淵之先吉也皇弟雍王元份留守東<lb/>
<pb n="KR3j0181_WYG_003-11b"/>
京暴中風眩急詔王文正旦代司留守<hi>出湘山野録</hi>
真宗西祀回召臣寮赴後苑宣示太清樓聚書記朝拜<lb/>
諸陵自幸西京記西京内東門彈丸壁記皆御筆書也<lb/>
笑謂近臣曰雖不至精優盡是朕親撰不假手於人此<lb/>
語盖指在楊大年也<hi>歸田録述之湘山野録</hi>
真宗嘗面諭宰臣以河東之役兵力十倍謂當一舉克<lb/>
捷良由上黨發兵之時左右有聞之者賊聞此語知<lb/>
神兵自戢堅守不即下至煩再舉<hi>東軒筆録</hi>
<pb n="KR3j0181_WYG_003-12a"/>
真宗聴政之暇惟務觀書每觀畢即有篇詠使近臣從<lb/>
之和故有御製看尚書三章看春秋三章㸔周易三章<lb/>
㸔禮記三章看孝經三章後有御製讀宋書<hi>闕</hi>　首讀<lb/>
<hi>闕</hi>　書二首讀後魏書三首讀北齊書二首讀後周書<lb/>
三首讀隋書二首讀唐書三首讀五代梁史二首讀五<lb/>
代後唐史二首讀五代晉史二首讀五代漢史二首讀<lb/>
五代周史三首可謂近時好學之主也<hi>青緗襍記</hi>
真宗幸崇文院閱新編君臣事迹門楊億修撰條例真<lb/>
<pb n="KR3j0181_WYG_003-12b"/>
宗曰著書難事非精敏詳實後無取信億曰史臣記事<lb/>
誠合備書然事有依據可載簡冊者方得紀録修書<lb/>
景徳二年詔國子監直講孔奭龍圗閣待制杜鎬等同<lb/>
校定莊子鎬等以莊子序非郭象之文因刪去<lb/>
真宗嘗出序文謂宰相曰觀其文理可尚但𫝊寫訛舛<lb/>
耳乃命翰林學士李宗諤楊億直學士陳彭年龍圗閣<lb/>
待制等别加讐校冠篇首直史舘陳靖言吉州陸曄被<lb/>
疾狂噪迭相論訴不可治民望寘諸文館以鉛槧供職<lb/>
<pb n="KR3j0181_WYG_003-13a"/>
真宗曰國家文舘以待天下賢俊豈養疾之所耶陳靖<lb/>
妄有陳述當謹戒之<hi>見蓬山志</hi>
景徳四年朝陵次鞏縣監軍康繼彬獻洛鯉三十尾上<lb/>
曰朕見其生不忍食之又玉宸殿養魚垂釣得亟令放<lb/>
之顧左右曰萬類一死無再生不欲殺也<lb/>
右正言知制誥宋巽轉對言朝廷命令不可屡有改更<lb/>
自今應陳述利害改張法制者望先委有司詳議其經<lb/>
乆可行者行之不可行者止之庶張紀綱以絶分争上<lb/>
<pb n="KR3j0181_WYG_003-13b"/>
顧宰相曰此甚識體且事之可否執政之地所宜盡言無<lb/>
隠惟貴君臣道合若上下同心何憂不治今四方無虞<lb/>
頼卿等慎守經制若一事遽行則攀援徼訐詞說競起<lb/>
處置頗難是命令所施不可不慎至若言事利病䡖為<lb/>
釐革初則皆以為當後則翻成有害及復正其事乃是<lb/>
朝令夕改此事尤當執守書云慎乃出令令出惟行此<lb/>
之謂也上又曰涖官之人不可太寛致成弛慢亦不可<lb/>
過求人之罪務於煩擾王旦曰古人有法出而弊作令<lb/>
<pb n="KR3j0181_WYG_003-14a"/>
下而奸生寛則民慢䧟法者多極則民殘無所措手足<lb/>
正謂此也上深然之<hi>已上見事實</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0181_WYG_003-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事實類苑卷三<lb/>
</p>
<p>
</p>
  </div>
</body>
</text>
</TEI>
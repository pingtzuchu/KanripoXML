<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷四</head>
    <p>
<pb n="KR3j0181_WYG_004-1a"/>
欽定四庫全書<lb/>
　事實類苑卷四　　　　　宋　江少虞　撰<lb/>
　　祖宗聖訓<lb/>
　　　仁宗<lb/>
富鄭公弼慶厯中以知制誥使北庭仁宗嘉其有勞命<lb/>
為樞宻使鄭公力辭不拜乃改資政殿學士王拱辰言<lb/>
於上曰富弼亦何功之有但能添金帛之數厚契丹而<lb/>
弊中國耳仁宗曰不然朕所愛者土宇生民耳財物非<lb/>
<pb n="KR3j0181_WYG_004-1b"/>
所惜也拱辰曰財物豈不出於生民耶仁宗曰國家經<lb/>
費取之非一日若終歳出以賜契丹亦未至困民若兵<lb/>
興調發歳出不貲非若今之可以緩取也拱辰曰敵人<lb/>
無厭好窺中國之隙且陛下只有一女萬一欲請和親<lb/>
則如之何仁宗憫然動色曰茍利社稷朕亦豈愛一女<lb/>
耶拱辰言塞且知譛之不行也遽曰臣不知陛下能屈<lb/>
已愛民如此真堯舜之主也灑泣再拜而出<lb/>
仁宗聖性仁恕尤恐深文獄官有失入人罪者終身不<lb/>
<pb n="KR3j0181_WYG_004-2a"/>
復進用至於仁民愛物孜孜唯恐不及一日晨興語近<lb/>
臣曰昨日因不寢而饑甚思食燒羊侍臣曰何不降㫖<lb/>
取索仁宗曰比聞禁中每有取索外面遂以為例誠恐<lb/>
自此遂夜宰殺以備非時供應則歳月之乆害物多矣<lb/>
豈可不忍一夕之餒而啓無窮之殺也時左右皆呼萬<lb/>
歳至有感泣者<hi>見東軒筆録</hi>
仁宗嘗春日步苑中屢囬顧皆莫測聖意及還宫中顧<lb/>
嬪御曰渇甚可速進熟水嬪御進水且曰大家何不外<lb/>
<pb n="KR3j0181_WYG_004-2b"/>
面取水而致乆渇耶仁宗曰吾屢顧不見鐐子茍問之<lb/>
即有抵罪者故忍渇而歸左右皆稽顙動容呼萬歳乆<lb/>
之聖性仁恕如此<hi>東軒筆録</hi>
仁宗讀五代史至周髙祖幸南莊臨水亭見雙鳬戱於<lb/>
水出沒可愛帝引弓射之一發疊貫從臣稱賀仁宗掩<lb/>
卷謂左右曰逞藝傷生非朕所喜也内臣王昭信掌内<lb/>
饔十五年嘗面戒曰動活之物不得擅烹深惡於殺也<lb/>
慶厯二年五月旱丁亥夜雨戊子宰相章得象等入賀<lb/>
<pb n="KR3j0181_WYG_004-3a"/>
上曰昨夜朕忽聞㣲雷因起露立於庭仰天百拜以禱<lb/>
須臾雨至朕及嬪御衣皆沾濕不敢避去移刻雨霽再<lb/>
拜而謝方敢升陛得象對曰非陛下至誠何以感動天<lb/>
地上曰比欲下詔罪已避寢徹膳又恐近於崇飾虚名<lb/>
不若夙夜精白一心宻禱為佳爾<lb/>
慶厯三年九月知諌院王素余靖歐陽修蔡襄以言事<lb/>
不避並改章服十月王素除淮南轉運使將之使官入<lb/>
辭上謂曰卿今便去諫院事有未善者可盡言之右正<lb/>
<pb n="KR3j0181_WYG_004-3b"/>
言余靖請奉使契丹入辭書所奏事於笏各用一字為<lb/>
目上顧見之問其所書者何靖以實對上指其事一一<lb/>
問之盡而後已上之聽納不倦如此<hi>涑水紀聞</hi>
慶厯中滕子京守慶州屬羌數千人内附滕厚加勞遺<lb/>
以結其心御史梁堅言滕妄費公庫錢仁宗曰邊帥以<lb/>
財物㗖蕃部此李牧故事安可加罪<hi>出澠水燕談</hi>
劉沆為集賢相欲以刁約為三司判官與首台陳恭公<lb/>
議不合劉言之再三恭公始見允一日劉作奏劄子懐<lb/>
<pb n="KR3j0181_WYG_004-4a"/>
之與恭公上殿未及有言而仁宗曰益州重地誰可守<lb/>
者二相未對仁宗曰知定州宋祁其人也陳恭公曰益<lb/>
俗奢侈宋喜游耍恐非所宜仁宗曰至如刁約荒飲無<lb/>
度猶在舘閣宋祁有何不可知益州也劉公惘然驚懼<lb/>
於是宋知成都而不敢以約薦焉<hi>東軒筆録</hi>
仁宗聖性恭儉至和二年春不豫兩府大臣日至寢閣<lb/>
問聖體見上器服簡質用素漆唾壺盂子素甆盞進藥<lb/>
御榻上衾褥皆黄絁色已欲暗宫人遽取新衾覆其上<lb/>
<pb n="KR3j0181_WYG_004-4b"/>
亦黄絁也然外人無知者惟兩府視疾因見之爾<hi>出廬陵歸</hi>
<hi>田録</hi>
慶厯中郎官李覺者勘公事因自陳緋衣已乆乞改章<lb/>
服仁宗曰待别差遣與卿換金紫朕不欲因鞫獄與恩<lb/>
澤慮刻薄之徒望風希意加人深罪耳帝寛厚欽恤之<lb/>
意如此廟號曰仁不亦宜乎<lb/>
仁宗朝南劔州上言石碑等銀鑛可發上謂三司使曰<lb/>
但不害民則為利國或於民有害豈可行也上之愛惜<lb/>
<pb n="KR3j0181_WYG_004-5a"/>
元元至矣<hi>澠水燕談</hi>
仁宗朝流内銓引改京官人李師錫上覧其薦者三十<lb/>
餘人問其族系乃知是王徳用甥婿上曰保任之法欲<lb/>
以盡天下之才今但薦勢要使孤寒何以進止與師錫<lb/>
循資後翰林學士胡宿子宗堯磨勘以保官多亦令循<lb/>
資帝之照見物情抑權勢進孤寒聖矣夫<hi>澠水燕談</hi>
温成皇后乳母賈氏宫中謂之賈婆賈昌朝連結之謂<lb/>
之姑姑臺諌論其奸吴春卿欲得其實而不可近侍進<lb/>
<pb n="KR3j0181_WYG_004-5b"/>
<hi>闕</hi>　對曰近日臺諫言事虚實相半如賈姑姑事豈可<lb/>
是哉上黙然乆之曰賈氏實曽薦昌朝非吾仁宗之盛<lb/>
徳豈肯以實語臣下耶<hi>出東坡集</hi>
秘書監侍講陳堯俞始召赴資善堂對邇英閣堯俞致<lb/>
謝上遣人宣召曰卿以博學參預經筵宜尊所聞多所<lb/>
發揮良足深喜是日上朝讀三朝寳訓至天禧中有二<lb/>
人犯罪法當死真宗皇帝惻然憐之曰此等安知法殺<lb/>
之則不忍舍之則無以勵衆乃使人持去笞而遣之以<lb/>
<pb n="KR3j0181_WYG_004-6a"/>
<hi>闕</hi>　訖奏又禮汾隂日見一羊自擲道左怪問之曰今<lb/>
日尚食殺其羔真宗慘然不樂自是不殺羊羔資政殿<lb/>
學士韓維讀畢因奏言此特真宗皇帝小善耳推其心<lb/>
以及天下則仁不可勝用也真宗自澶淵之役却敵之<lb/>
後十九年不言兵天下富庶其原盖出於此昔孟子論<lb/>
齊王不忍一牛之死以為是心足以王矣今陛下恩足<lb/>
以及禽獸見昆蟲螻蟻逺而避之且勅左右勿踐履此<lb/>
亦仁術也臣願陛下推此心以及百姓則天下幸甚<hi>闕</hi>
<pb n="KR3j0181_WYG_004-6b"/>
　時為右史奏曰臣今十五日侍邇英閣竊見資政殿<lb/>
學士韓維因讀三朝寳訓至真宗皇帝好生惡殺因論<lb/>
皇帝陛下在宫中不忍踐履蟲蟻其言論深切可以推<lb/>
明聖徳益増福夀臣忝備位右史謹書其事於冊又録<lb/>
一本進呈意日望陛下采擇無忘此心以廣好生之徳<lb/>
臣不勝大願<hi>已上見東坡集</hi>
明道二年二月十一日仁宗籍田禮上就耕位侍中奉<lb/>
耒進上搢圭三推禮儀使奏禮成上曰朕既躬耕不必泥<lb/>
<pb n="KR3j0181_WYG_004-7a"/>
古願終畆以勸天下禮儀使復奏上遂耕十有二畦翊<lb/>
日作籍田禮畢詩賜宰臣以下和進尋詔吕文靖公等<lb/>
編為籍田記時許開封國學舉人陪位因得免解<hi>出澠水燕</hi>
<hi>談</hi>
寳元康定間西方用兵急於邊用言利者多摭拾微細<lb/>
頗傷大體仁宗厭之乃詔曰議者並須究知本末審可<lb/>
施行若事已上而騐無狀事效不著者當施重罰於是<lb/>
矜肆者知畏而不敢妄述利害<hi>澠水燕談</hi>
<pb n="KR3j0181_WYG_004-7b"/>
宋鄭公庠初為翰林學士仁宗嘗對執政講其文學才<lb/>
望可大用者云俟兩府有闕進名是時曽魯公公亮為<lb/>
舘職在京師𫝊聞上有此言遽過鄭公而賀之鄭公蹙<lb/>
額曰審有是言免禍幸矣曽公惘然不測而退明年赴<lb/>
闕執政進名仁宗熟視久之徐曰詔張觀執政曰去年<lb/>
曽得㫖欲用宋庠仁宗曰觀是先朝狀元合先用也又<lb/>
嘗對執政曰三司使楊察判開封府王拱辰族望履歴<lb/>
時来兩府有闕進此二人既而梁莊肅公通罪罷相兩<lb/>
<pb n="KR3j0181_WYG_004-8a"/>
府推遷執政以二人名聞仁宗曰可召程戢執政復以<lb/>
異時上語奏陳仁宗曰若遂用察是二人之䇿得行也<lb/>
執政遂不敢復言盖梁公之出或<hi>闕</hi>　等所擠上之英<lb/>
鑒皆此類也<hi>見東軒筆録</hi>
帝於邇英閣出危竿論一篇述居髙慎危之意又出御<lb/>
書十有三軸凡三十五事一曰遵祖宗訓二曰奉真考<lb/>
業三曰祖宗艱難不敢有墜四曰真宗愛民孝思感噎<lb/>
五曰守信義六曰不巧詐七曰好碩學八曰精六藝九<lb/>
<pb n="KR3j0181_WYG_004-8b"/>
曰慎言語十曰嗜老成十一曰進静退十二曰求中正<lb/>
十三曰懼貴<hi>闕</hi>　十四曰保勇將十五曰尚儒籍十六<lb/>
曰議釋老十七曰重良臣十八曰廣視聽十九曰功無<lb/>
迹二十曰戒喜怒二十一曰明巧媚二十二曰分希㫖<lb/>
二十三曰從民欲二十四曰慎滿盈二十五曰傷暴露<lb/>
二十六曰哀鰥寡民二十七曰訪屠釣臣二十八曰講<lb/>
逺圗術二十九曰辨朋比三十曰斥謟佞三十一曰察<lb/>
不忠三十二曰鑑迎合三十三曰罪已為民三十四曰<lb/>
<pb n="KR3j0181_WYG_004-9a"/>
損<hi>闕</hi>　換軍三十五曰求一善可録小瑕不廢顧丁度<lb/>
等曰朕觀書之暇取臣寮言及進對事目可施政治者<lb/>
書以分賜卿等度及曽公亮楊安國王洙等拜賜因請<lb/>
注釋其義帝許之丙戌丁度等上答邇英閣聖問一卷<lb/>
帝覽之終篇指其中體大者六事付中書樞宻院令奉<lb/>
行之答聖問者即所釋前所賜三十五事也其序曰伏<lb/>
奉宣示御書文字十三軸仰窺聖㫖皆陛下上念祖宗<lb/>
下思政治述安危敗<hi>闕</hi>　忠邪善惡之事詢謀臣下使<lb/>
<pb n="KR3j0181_WYG_004-9b"/>
進補敢不竭忠竊思自古求治之事靡不興理道安邦<lb/>
國納忠正退奸邪廣聰明致功業然明此數事在明與<lb/>
威斷爾明則不惑威則善柄斷則能行縂是三者守而<lb/>
勿失非聖人孰能為臣等嘗讀唐書見憲宗英悟留心<lb/>
庶政宰相陳説政要必徃復詔誥既書則曰凡好事口<lb/>
説則易躬行則難卿等既為朕言之常須行之勿空陳<lb/>
而已李絳對曰非知之艱行之惟艱陛下處分可為至<lb/>
言然臣絳亦以天下之人從陛下所行不從陛下所言<lb/>
<pb n="KR3j0181_WYG_004-10a"/>
惟願每言之則必行之憲宗欣然嘉納今臣等親承聖<lb/>
諭敷明至要亦願陛下日與輔臣舉此事自推而行之<lb/>
毋使唐之君臣専美前代也<lb/>
帝謂趙師民曰以水喻政其有指哉對曰水性順故通<lb/>
通則清逆故壅壅則敗喻用賢則王政通而世清用邪<lb/>
則王澤壅而世濁幽王失道絀正用邪正不勝邪雖有<lb/>
善人不能為治亦將相牽淪於汙濁也丁未講詩至巷<lb/>
伯篇曰哆兮侈兮成是南箕注有魯男子獨處之事帝<lb/>
<pb n="KR3j0181_WYG_004-10b"/>
曰嫌疑之際古人之所慎也此不著魯人姓氏豈聖人<lb/>
特以設教耶<lb/>
乙未講詩之都人士篇帝曰古人冠服必稱其行今冠<lb/>
服或過之未必如古人也讀三朝經武聖略至真宗朝<lb/>
李繼和上言國初李漢超在關南以私錢貿易以佐公<lb/>
用之<hi>闕</hi>　或繩奏之太宗反令盡除所過税帝曰任人<lb/>
如此孰不盡力哉<lb/>
四月己巳讀賈誼𫝊論三公三少皆天下之端士與太<lb/>
<pb n="KR3j0181_WYG_004-11a"/>
子居處出入故少成若天性習慣如自然帝曰朕昔在<lb/>
東宫崔遵度張士遜馮元為師友此三人者皆老成至<lb/>
於遵度尤良師傅也<lb/>
辛未讀貞觀政要唐太宗曰今所仕人必以徳行學識<lb/>
為本王珪曰人臣若無學業豈堪大用漢有詐稱衛太<lb/>
子者雋不疑斷以春秋蒯聵之事宣帝與霍光嘉之曰<lb/>
公卿大臣當用經術帝曰大臣須是知書宰相尤須有<lb/>
學也楊安國對曰漢儒多引經决事宰相必通一經帝<lb/>
<pb n="KR3j0181_WYG_004-11b"/>
謂宋祁曰近代士人多不務通經但用一時之藝尚取<lb/>
富貴盖取進用髙科者不十年便居顯位所以不勸也<lb/>
七月壬子帝朝拜真宗神御因幸資善堂作詩先皇家<lb/>
善厰東闈菲徳承宗頼慶暉為感儲筵驚嵗月目瞻臺<lb/>
像駐驂騑楹書下啟欽遺澤<hi>一堂中藏北朝賜書</hi>庭樹重攀記舊<lb/>
幃疇日學文親政地仰懐恩訓倍依依<lb/>
戊辰御邇英閣内出一欹器陳於御座諭丁度等曰朕<lb/>
思古欹器之法試令工人制之以示卿等帝命以水注<lb/>
<pb n="KR3j0181_WYG_004-12a"/>
之中則正滿則覆虚則欹率如家語荀卿淮南之説其<lb/>
法度精妙度等列侍視之帝曰日中則昃月盈則虧聖<lb/>
人有持滿戒慎之守正欲以中正臨天下當與列辟共<lb/>
守此道度等拜曰臣等亦願以中正事陛下因言太宗<lb/>
時嘗作此器真宗制欹器論演先儒之義以垂戒曰然<lb/>
四月戊寅御邇英閣帝作欹器論後述一篇以申存亡<lb/>
成敗之鍳侍講讀官丁度等請宣布中外使知聖心之<lb/>
所存帝曰朕但欲使卿等見之不須宣布度曰臣等欲<lb/>
<pb n="KR3j0181_WYG_004-12b"/>
各書一本以彰榮遇帝曰可便以此夲賜卿等皆拜而<lb/>
受之<lb/>
六月壬寅御延和殿侍講學士上五經精義周易節解<lb/>
二十卷因言尚書顧命禮記䘮禮春秋家語<hi>闕</hi>　亂臣<lb/>
舊所不講今纂集精義所當去留上繫宸㫖帝曰先王<lb/>
吉凶之制百代所遵不可俗忌而簡去至於春秋䘮亂<lb/>
之事皆有善惡鍳戒人主宜聞之亦須存録先儒於經<lb/>
籍有一字之誤者朕嘗不敢改易但注以辨之况正經<lb/>
<pb n="KR3j0181_WYG_004-13a"/>
之義可轉芟去耶<lb/>
己巳講尚書洪範五事帝曰王者之用五事皆夲於五<lb/>
行乎王洙對曰王者治五行得其性則五事皆善故五<lb/>
事得則有休　五事失則有咎徴是以聖人克謹天戒<lb/>
以修其身帝曰人君奉天在於修徳夙夜兢兢戒懼於<lb/>
未形尚恐不至必候天有譴告然後修徳此豈畏天之<lb/>
道耶<lb/>
十月戊寅詔侍講講尚書畢講周禮令侍講以下與賈<lb/>
<pb n="KR3j0181_WYG_004-13b"/>
昌朝先修節解以備講説<lb/>
十一月甲辰講尚書無逸帝曰朕深知享國之君宜戒<lb/>
逸豫楊安國曰舊有無逸圗䟽於屏間帝曰朕方欲坐<lb/>
席皆聖人之言當盡置之左右又命丁度取孝經之天<lb/>
子孝治聖治廣要道四章對為右圗因令王洙書無逸<lb/>
蔡襄書孝經又命翰林學士承㫖王拱辰為王圗序而<lb/>
襄書之五年四月丁酉御邇英閣講冏命侍御僕從罔<lb/>
匪正人帝曰君臣之際必誠意相通而後治道成楊安<lb/>
<pb n="KR3j0181_WYG_004-14a"/>
國對曰陛下聰明文思從諌弗拂如水之走下視羣臣<lb/>
若友自古盛主未之有也帝曰臣下能進忠言何惜夏<lb/>
禹之拜<lb/>
仁宗十月乙酉監修國史王曾言唐史官吴競於正史太<lb/>
宗羣臣問對之語為貞觀政要今欲采太祖太宗真宗<lb/>
實録日厯時政記起居注其間事迹不入正史者别為一<lb/>
書從之帝每遇經筵以象架書策外向以便侍臣講讀<lb/>
天聖末孫奭年髙視昏或其時遇隂晦即為徙御坐於閣<lb/>
<pb n="KR3j0181_WYG_004-14b"/>
外奭每講論至前世亂君亡國必反復規諫帝意或不<lb/>
在書奭則拱黙以俟帝為之竦然改容所書無逸圗上<lb/>
之帝施於講讀閣明道元年二月癸夘監修國史吕夷<lb/>
簡上三朝寶訓三十卷即王曾所請也十月<hi>闕</hi>　戌<lb/>
讀五說慎罰篇述後漢光武罷梁統從重之奏帝曰深<lb/>
文峻法誠非善政宋綬對曰王者峻法則易寛刑則難<lb/>
夫以人主得専生殺之權怒則如雷如霆是以峻易而<lb/>
寛難也<hi>已上見帝學</hi>
<pb n="KR3j0181_WYG_004-15a"/>
治平二年八月三日大雨一夕都城水深數尺上降詔<lb/>
責躬求直言學士草詔有大臣惕思天變之語上夜批<lb/>
出云淫雨為災専戒不徳遽令除去大臣思變之言上<lb/>
之恭已畏天自勵如此<hi>見廬陵歸田録</hi>
仁宗在位四十二年賜詩尤多然未必盡上所作景祐<lb/>
元年賜詩末句云寒儒逢景運報國合如何論者以為<lb/>
渾厚完壯真詔㫖也<lb/>
仁宗皇帝時學士書詔未嘗有所増損慶厯七年春旱<lb/>
<pb n="KR3j0181_WYG_004-15b"/>
楊億再當制降詔中書門下既進草上以為罪已之詞<lb/>
未至也令更撰之其詞有乃自去冬時雪不降今春大<lb/>
旱赤地千里天或震動以戒朕躬兹用屈已以悔愆歸<lb/>
誠而上叩冀上穹之降監憫下民之無辜與其降疾於<lb/>
民不若移殃於朕自三月十九日避殿減膳許中外實<lb/>
封言事從王旦賈魏相吴春卿<hi>闕</hi>　樞宻副使令詔罷<lb/>
出獵明日詔南郊毋得上尊號二十七日幸西太一宫<lb/>
祈雨日色方熾上命徹盖既還宫乃雨又明日宰相參<lb/>
<pb n="KR3j0181_WYG_004-16a"/>
知政事降官是日遂大雨上作喜雨詩賜二府<lb/>
至和初京師疫太醫進方者用犀角内出二株解之其<lb/>
一株乃通天犀内侍舉犀請以為御所服上謂曰豈重<lb/>
於御服而不以療民乎命工碎之<lb/>
仁宗初逐林瑀一日執政奏事罷因談時政而共美上<lb/>
以聪明睿知洞察小人情狀仁宗曰卿等謂林瑀去而<lb/>
朝廷遂無小人耶執政曰未諭聖㫖不識小人為誰仁<lb/>
宗從容曰蘓紳可侍讀學士知河陽<hi>出東軒筆録</hi>
<pb n="KR3j0181_WYG_004-16b"/>
仁宗退朝嘗命侍臣講讀於邇英閣賈侍中昌朝時為<lb/>
侍讀講春秋左氏𫝊每至諸侯淫亂則略而不說上問<lb/>
其故賈以實對上曰六經載此所以為後王鍳戒何必<lb/>
諱<hi>出廬陵歸田録</hi>
　<lb/>
　<lb/>
　<lb/>
　事實類苑卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷三十三</head>
    <p>
<pb n="KR3j0181_WYG_033-1a"/>
欽定四庫全書<lb/>
　事實類苑卷三十三　　　宋　江少虞　撰<lb/>
　　典故沿革<lb/>
　　　皇后諡<lb/>
皇后有諡起於東漢自是至隋於隋皆單諡光烈隂皇<lb/>
后明徳馬皇后和憙鄧皇后文獻獨孤皇后是也史家<lb/>
取帝諡冠其上以别之如云光之烈皇后隂氏明之徳<lb/>
皇后馬氏也非謂欲連帝諡而名之也然則質家尚單<lb/>
<pb n="KR3j0181_WYG_033-1b"/>
文家尚複後世或用複諡如唐貞觀中長孫皇后文徳<lb/>
後太宗諡文皇后文徳自是複諡葢取用二名偶同太<lb/>
宗之諡耳中宗諡孝和趙皇后諡和思言取帝諡配之<lb/>
其後昭成肅明元獻章敬睿真昭徳莊憲諸后皆不<lb/>
得連帝諡國初追尊四祖三宗之后冠以帝諡及杜太<lb/>
后崩始諡明獻未幾欲同三祖之后遂改昭憲及太祖<lb/>
之后自連孝字太宗后連徳字真宗后連莊字皆用複<lb/>
字非連帝諡為義慶厯中乃言孝字連太祖諡徳字連<lb/>
<pb n="KR3j0181_WYG_033-2a"/>
太宗諡遂改為章以連真宗諡且祖宗諡號皆十餘字<lb/>
豈止配一字為義又太祖功烈豈専以孝稱太宗后連<lb/>
徳字及在下與祖宗后諡又不對如何東漢諸后單舉<lb/>
之乎皇祐中余為禮官龍圖閣直學士趙周翰林奏議<lb/>
甚詳下禮院時新以章易莊朝廷以宗廟事重不欲數<lb/>
更張遂寢其所奏<lb/>
　　　臣僚卒輟朝<lb/>
太祖時大卿監卒皆輟朝一日景徳以前文武官賜三<lb/>
<pb n="KR3j0181_WYG_033-2b"/>
品皆不得諡曾任三品官乃得諡真宗大中祥符中命<lb/>
陳文僖公彭年重定以正三品尚書節度使卒始輟朝<lb/>
贈尚書節度使許定諡自後遵用其制而<hi>闕</hi>　縁國史<lb/>
皆遺其事<hi>並筆談</hi>
　　　國忌行香<lb/>
舊制國忌迭命宰相㕘知政事一員率文武常㕘官赴<lb/>
佛寺行香内職不與焉景徳中同知樞密院事王公欽<lb/>
若陳公堯叟請率内職學士諸司使軍職下迨列校同<lb/>
<pb n="KR3j0181_WYG_033-3a"/>
為一班先詔西上閣門近<hi>闕</hi>奉慰訖退赴佛寺行香小<lb/>
忌則否<hi>金坡遺事</hi>
　　　投金龍玉簡<lb/>
道家有金龍玉簡學士院撰文具一嵗中齋醮故投於<lb/>
名山洞府天聖中仁宗皇帝以其隂逺窮僻賫送醮祭<lb/>
文頗為州郡之擾乃下道録院裁度才留二十處餘悉<lb/>
罷之河南府平陽洞台州赤城山玉京洞江寧府華陽<lb/>
洞舒州潛三司真洞杭州火滌洞鼎州桃源洞常州張<lb/>
<pb n="KR3j0181_WYG_033-3b"/>
公洞南康軍廬山詠真洞建州武夷有昇真洞南嶽朱<lb/>
陵洞江州馬當山上水府太平州水府潤州金山下水<lb/>
府錢塘江水府河陽濟瀆北海水府鳳朔府聖水仙游<lb/>
潭河中府百丈泓龍潭杭州天目山龍潭華州車湘潭<lb/>
所罷處不可悉記余嘗於學士院取金龍玉簡視之金<lb/>
龍以銅制玉簡以階石制<hi>出東齋記事</hi>
　　　給金寶牌<lb/>
祥符中詔以聖祖神化金寶牌分給京城寺觀及外州<lb/>
<pb n="KR3j0181_WYG_033-4a"/>
名山福地牌長三尺濶一尺文曰玉清昭應宮城天尊<lb/>
萬夀金寶其背文曰永鎮福地勅四周皆隠起虯龍花<lb/>
卉之狀盛以絳紗囊體塗金御題其上<lb/>
　　　應天院建聖像殿<lb/>
西都北市應天禪院乃太祖誕聖之地國初為𫝊舍真<lb/>
宗幸洛陽顧瞻遺跡徘徊感愴乃命建為僧舍功成賜<lb/>
額奉安御容命知制誥劉筠為之記仁宗初又建别殿<lb/>
分二位塑太宗真宗聖像丞相王欽若為之記後圃植<lb/>
<pb n="KR3j0181_WYG_033-4b"/>
牡丹萬本皆洛中尤品慶厯八年仁宗御篆神御三殿<lb/>
牌藝祖曰興先太宗曰帝華真宗曰昭孝今為忌日行<lb/>
香之地去留府甚逺故詩有正夢寐中行十里謂此也<lb/>
<hi>並澠水燕談</hi>
　　　罷睦親神御殿<lb/>
嘉祐中修睦親宅神御殿歐陽永叔言祖宗廟貌非人<lb/>
臣私家所宜有者劉貢父亦謂為然詔下兩制臺諫官<lb/>
禮官議而引漢韋元成議春秋之義父不祭於支庶之<lb/>
<pb n="KR3j0181_WYG_033-5a"/>
室君不祭於臣僕之家王不祭於下土諸侯遂罷郡國<lb/>
廟於是修神御殿<lb/>
　　　降青詞<lb/>
降青詞每進天度天祺先天降聖三元節及皇帝本命<lb/>
各預先一月降入焉遞兖州會真宮太極觀景靈宮亳<lb/>
州明道宮本清宮慶成軍太寧宮西凉上清宮嵩嶽崇<lb/>
福宮昇州茅山鳳翔府太平宮中岳天封宮泗州延祺<lb/>
觀杭州天柱山大滌洞霄宮五嶽真君觀内中延真殿<lb/>
<pb n="KR3j0181_WYG_033-5b"/>
天符觀會慶殿天安殿滋福殿玉清昭應宮景靈宫會<lb/>
靈觀祥源觀上清宮金明池水殿等非時建道塲即當<lb/>
直日草詞或急者學士未入亦就宅草自大中祥符每<lb/>
立春立秋醮真君觀惟有東西北中四岳而南岳真君<lb/>
獨闕其禮惟演天禧二年再入翰林當草七月詞見闕<lb/>
此嶽惟演乃入劄子奏乞檢會事下禮儀院所司以從初<lb/>
漏闕懼罪久而不奏及立春將近惟演再上言以南岳<lb/>
闕醮盖有司之誤然屢經大宥免乞免有司之罪但依例<lb/>
<pb n="KR3j0181_WYG_033-6a"/>
添入御筆可其奏遂轉報中書門下自此五嶽皆備矣<lb/>
<hi>蓬山志</hi>
　　　勘箭勘契<lb/>
太祖初郊凡闕典大儀修講或未全備至於勘契之式<lb/>
次郊方舉大禮畢鑾輅還至闕門則行勘箭之儀勘箭<lb/>
者以銅為鏃長三寸形若鑿柄其箭香檀木為之長三<lb/>
尺金線飾之絳羅泥金囊韜之金吾仗掌焉其鏃以紫<lb/>
羅泥金囊置之駕前司掌焉每大駕還闔中扉駐蹕少<lb/>
<pb n="KR3j0181_WYG_033-6b"/>
候有司聲之云南來何之駕前司告云大宋皇帝行大<lb/>
禮畢禮儀使疏奏曰請行勘箭金吾司取其箭駕前司<lb/>
取其鏃兩勘之罷即奏曰勘箭訖有司齊聲曰是不是<lb/>
贊喝聲者齊聲曰是如是三方開扉列班起居迎駕大<lb/>
輅方進勘契者以檀刻魚形金飾鱗鬛别以香檀板象<lb/>
魚形坎而為範其魚則駕前掌焉其範則宮殿門司掌<lb/>
焉鑾輿過宮殿門以魚合範然後開扉迎駕其贊唱喝<lb/>
迎拜一如勘箭之式<hi>玉壺清話</hi>
<pb n="KR3j0181_WYG_033-7a"/>
　　　二<lb/>
大駕鹵簿中有勘箭如古之勘契也其牡謂之雄牡箭<lb/>
牝謂之闢仗箭本胡法也熙寧中罷<hi>沈括筆談</hi>
　　　街皷<lb/>
京師街衢置鼓於小樓之上以警昏曉太宗時張公洎<lb/>
製坊名列牌於樓上按唐馬周始建議置鼓鼕鼓惟兩<lb/>
京有之後北都亦有鼕鼓是則京師之制也二紀以來<lb/>
不聞街鼓之聲金吾職廢矣<hi>倦游録</hi>
<pb n="KR3j0181_WYG_033-7b"/>
　　　禁衛五重<lb/>
禁衛凡五重親從官為一重文武官為一重御龍為箭<lb/>
直弩直為一重御龍骨朶子直為一重御龍直為一重<lb/>
凡入禁圍自一重徒一年至三年上誤者減二等傳下<lb/>
嘗誤入禁圍定私罪永叔再為論奏為公罪得應制舉<lb/>
<hi>東齋記事</hi>
　　　駕頭扇筤<lb/>
正衙法座香木為之加金飾四足墮角其前小偃織籐<lb/>
<pb n="KR3j0181_WYG_033-8a"/>
冐為之每車駕出幸則使老内臣馬上抱之曰駕頭輦<lb/>
後曲盖謂之筤兩扇夾心通謂之扇筤皆繡亦有銷金者<lb/>
即今之華盖也<lb/>
　　　喚仗入閣<lb/>
唐日御宣政殿中設仗兵部旂旛等立於庭朝官退皆<lb/>
賜食自開元後朔望宗廟上牙盤石明皇意欲避正殿<lb/>
遂御紫宸殿喚仗入閣門遂有入閣之名在唐時殊不<lb/>
知為盛禮唐未嘗御殿更無仗御朔望時設之趨朝者<lb/>
<pb n="KR3j0181_WYG_033-8b"/>
仍給廊下食所以鄭谷輩多形於詩詠歎美而五代因<lb/>
不絶故祖宗數御文徳殿入閣之禮熙寧二年予被詔<lb/>
修閣門儀制以為文徳入閣非是當喚仗御紫宸殿請<lb/>
下兩制與太常議之學士承㫖王公珪等以為入閣是<lb/>
唐時坐朝之儀不足行削去之予與閣門諸君同請如<lb/>
唐御宣政禮量設仗衞之儀詔乃可仐朔望御文徳殿<lb/>
始於此也閣門有舊入閣圖頗約其禮而簡便之凡文<lb/>
武官百人執仗四百人其五龍五鳳五岳五星旗御焉<lb/>
<pb n="KR3j0181_WYG_033-9a"/>
皆立殿門之外<hi>沈括筆談</hi>
　　　洞案<lb/>
予昔領門下省會天子排正仗吏供洞案者設於前殿<lb/>
兩螭首間案上設燎香爐修注官夾案立予詰吏何名<lb/>
洞吏辭不知予思之通朱漆為案故名洞案耳丞相公<lb/>
序<hi>宋庠字</hi>謂然唐人鄭谷嘗用之<hi>景文公筆記</hi>
　　　接伴遼使<lb/>
遼使韓祀者始修聘好獷悍無檢命趙文忠公接伴公<lb/>
<pb n="KR3j0181_WYG_033-9b"/>
旋教習覲見之儀方漸馴擾及將辭嫌朝服太長歩武<lb/>
縈足欲從其俗公謂之曰君將入陛殿受還書去天顔<lb/>
咫尺可乎剛折之纔不敢明年遼選姚東之翹者至闕<lb/>
復接伴東之者輕㨗善辯坐則談兵公徐謂之曰君號<lb/>
多聞者豈不聞兵者不祥之器聖人不得已而用之今<lb/>
得已之時也二國始以禮義修好非君所談之事方<lb/>
此少戢酬對得體<hi>玉壺清話</hi>
　　　交州進奉授官<lb/>
<pb n="KR3j0181_WYG_033-10a"/>
交州進奉使多遣兵馬使或攝管内刺史或靜海節度<lb/>
賓幕之職及其歸多加檢校官或遷其職如行軍司馬<lb/>
副使之類近皆自稱土官又近時有以王官命之者<hi>春明</hi>
<hi>退朝録</hi>
　　　北朝官<lb/>
北朝書白詔紙寫用御寶印横金鍍匣子盛錦托裏渾<lb/>
金鍍鎖鑰請御寶印並紅絲絲重錦黄襆白面籖云書<lb/>
至大契丹皇帝闕下云太宗皇帝封國后即云嬸<lb/>
<pb n="KR3j0181_WYG_033-10b"/>
大契丹大皇后籖云覲致書下云謹封再用紅羅襆封<lb/>
畢用詔紙封帶復用御寶印大中祥符正月契丹太后<lb/>
喪弔慰書用黄羅襆乾興元年二月告哀亦用黄羅襆<lb/>
當十月與契丹皇后生辰書却用紅羅襆<lb/>
　　　外國書<lb/>
外國書白詔紙寫亦用御寶印間金鍍匣子盛錦托裏<lb/>
間金鎖鑰封一同前錦裹用黄絹襆封面籖云勅其國<lb/>
王或某王<hi>並蓬山志</hi>
<pb n="KR3j0181_WYG_033-11a"/>
　　　仙源積慶圖<lb/>
趙文定拜宗正掌玉牒屬籍國初梁周翰劄宗籍之制<lb/>
不辨宮邸公裁酌得宜又造仙源積慶圖盡列長幼親<lb/>
疎之目以進於便坐張之為盛事也<lb/>
　　　置宗正及教授等官<lb/>
予嘗修玉牒知國家慶緒之繁衍治平中宗室四十餘<lb/>
人男女相半存亡亦相半親王置翊善侍講記室餘則<lb/>
<hi>闕</hi>官院置都講教授時嵗有喜慶則燕崇政殿或太清<lb/>
<pb n="KR3j0181_WYG_033-11b"/>
樓命之射課其書禮或賦以歌詩擇其能者而推賜器<lb/>
幣以旌勸之景祐三年始置大宗正司以濮王及彰化<lb/>
軍留守趙守節領其事有所奏請不得専逹必宗正司詳<lb/>
酌而後以聞所以勉進其敦睦而糾愆違也其後增置<lb/>
講書官四員别置小學教授十二員及增同知太守正<lb/>
一員而置官益多其疎屬又聽其外學以自勵而向學<lb/>
者彌衆矣<hi>澠水燕談</hi>
　　　宗子授南班官<lb/>
<pb n="KR3j0181_WYG_033-12a"/>
宗子授南班官世𫝊王文正為太尉宰相日始開此議<lb/>
不然也故事宗子無遷官法唯遇稀曠大慶則普遷一<lb/>
官景祐中初定祖宗並配南郊宗室欲縁大禮乞推恩<lb/>
使諸王官教授刁約草表上之後約見丞相王沂公公<lb/>
問前日宗室乞遷官表何人所為約未測其意荅以不<lb/>
知歸而思之恐事窮且得罪乃再詣相府沂公問之如<lb/>
前約愈恐不復敢隠遂以實對公曰無他但愛其文詞<lb/>
耳再三加獎徐曰已得㫖别有措置更數日當有指揮<lb/>
<pb n="KR3j0181_WYG_033-12b"/>
自此遂有南班之授近屬自初除小將軍凡七遷則為<lb/>
節度使遂為定制諸宗子以千縑謝約約辭不敢受予<lb/>
與刁親舊刁嘗出表藁以示予<hi>沈括筆談</hi>
　　　諸王公主制中稱呼<lb/>
近世諸王公主制中稱皇子皇弟皇女疑皇字相承為<lb/>
例止合云第幾子第幾弟第幾女云<hi>退朝録</hi>
　　　燕王贈天䇿上將軍<lb/>
慶厯中皇叔燕王元儼薨仁宗追悼尤深詔有司擇位<lb/>
<pb n="KR3j0181_WYG_033-13a"/>
號之尤美尊者以追榮之乃特贈天䇿上將軍非常典<lb/>
也<hi>王之嚴毅威望著于天下民間識與不識咸畏憚之</hi>
　　　親王公主封國<lb/>
淳化五年九月真宗封壽王詔壽國封為大國在晉國<lb/>
之下諸王之上景徳三年二月二十二日奉聖㫖壽梁<lb/>
趙宋四國今後更不得封大中祥符六年正月十九日<lb/>
降制衞國長公主特進國封徐國長公主楚國長公主<lb/>
報慈正覺大師特進封頒國長公主越國長公主特進封<lb/>
<pb n="KR3j0181_WYG_033-13b"/>
宿國長公主所有徐頒宿三國特昇為大國在衞楚越<lb/>
國之上<hi>蓬山志</hi>
　　　歴代用厯<lb/>
上古以來逐朝厯名黄帝起元辛夘厯顓帝用乙夘厯<lb/>
虞用戊午厯夏用丙寅厯湯用甲寅厯周用丁巳厯魯<lb/>
用庚子厯秦用乙夘厯漢用太初厯四分厯三統厯魏<lb/>
用黄初厯景初厯晉用𤣥昭厯合元厯萬分厯宋用大<lb/>
明厯嘉元厯齊用天保厯同章厯正象厯後魏用興和<lb/>
<pb n="KR3j0181_WYG_033-14a"/>
厯正兀厯正象厯梁用大同厯乾象厯永昌厯後周用<lb/>
天和厯丙寅厯明𤣥厯隋用甲子厯開皇厯皇極厯大<lb/>
業厯唐用丙寅厯麟徳厯神龍厯大衍厯元和觀象厯<lb/>
長慶宣明厯寳應厯正元厯景福崇賢厯天福用調元<lb/>
厯周顯徳用欽天厯本朝太祖用應元厯太宗用乾元<lb/>
厯真宗用宣天厯仁宗用崇天厯英宗用明天厯已而<lb/>
復用崇天厯<hi>退朝録</hi>
　　　併省州縣<lb/>
<pb n="KR3j0181_WYG_033-14b"/>
熙寧中廢併天下州縣迄八年凡廢州軍監三十一儀<lb/>
滑慈鄭集萬乾儋南儀復䝉㫪陵憲遼竇璧梅漢陽通<lb/>
利寧化清平永康荆門廣濟髙郵江隂富順漣水宣化<lb/>
廢縣一百二十七晉州<hi>趙城</hi>杭州<hi>南/新</hi>普州<hi>普/康</hi>磁州<hi>昭徳</hi>華州<lb/>
<hi>渭南</hi>徳州<hi>徳/平</hi>陵州<hi>貴平/藉縣</hi>忠州<hi>桂/溪</hi>兖州<hi>鄒/縣</hi>廣州<hi>信安/四㑹</hi>陜州<hi>胡威</hi>
<hi>峽石</hi>河中<hi>河西/永樂</hi>巴州<hi>七盤/其章</hi>坊州<hi>昇/平</hi>春州<hi>銅/陵</hi>北京<hi>大名洹水經城永濟</hi>
莫州<hi>鄚長豐</hi>梧州<hi>戎城/縣</hi>邛州<hi>臨/溪</hi>梓州<hi>永/泰</hi>河陽<hi>汜/水</hi>滄州<hi>饒安臨津</hi>
融州<hi>武陽羅城</hi>象州<hi>武/化</hi>歸州<hi>興/山</hi>汝州<hi>龍/興</hi>懐州<hi>修武/武涉</hi>道州<hi>營道</hi>慶<lb/>
<pb n="KR3j0181_WYG_033-15a"/>
州<hi>樂蟠華池</hi>瀛州<hi>東城/景城</hi>順安<hi>髙/陽</hi>澶州<hi>頓/邱</hi>洛州<hi>曲周/臨洛</hi>丹州<hi>雲巖汾川</hi>
潞州<hi>黎城</hi>瓊州<hi>舎/城</hi>火山<hi>火/山</hi>横州<hi>永/定</hi>宜州<hi>古陽澧丹/金城述昆</hi>汾州<hi>孝義</hi>
延州<hi>金明豐林延水</hi>太原<hi>平/晉</hi>隨州<hi>光/化</hi>邢州<hi>堯山任/縣平鄉</hi>秦州<hi>長道</hi>達州<lb/>
<hi>三山石鼔蜀</hi>揚州<hi>廣/陵</hi>趙州<hi>栢平栢/鄉贊皇</hi>雅州<hi>百文/榮經</hi>祁州<hi>保/澤</hi>同州<hi>夏陽</hi>
嘉州<hi>平羌</hi>河南<hi>洛陽福昌潁/陽緱氏伊闕</hi>濵州<hi>相/安</hi>慈州<hi>文城/吉鄉</hi>成都<hi>犀浦</hi>戎<lb/>
州<hi>宜賔</hi>綿州<hi>髙/昌</hi>榮州<hi>公/井</hi>寧化<hi>寧/化</hi>乾寧<hi>乾/寧</hi>真定<hi>靈夀/井陘</hi>荆南<hi>建寧</hi>
<hi>支江</hi>辰州<hi>麻陽/招化</hi>陳州<hi>南/頓</hi>桂州<hi>修仁/永寧</hi>安州<hi>雲/夢</hi>忻州<hi>定襄</hi>劔門關<lb/>
<hi>劔門</hi>漢陽<hi>漢/川</hi>恩州<hi>清/陽</hi>熙州<hi>狄/道</hi>河州<hi>枹/罕</hi>衛州<hi>新鄉/衛</hi>渝州<hi>南川</hi>虢<lb/>
<pb n="KR3j0181_WYG_033-15b"/>
州<hi>玉城</hi>果州<hi>流/溪</hi>利州<hi>平/蜀</hi>許州<hi>許/田</hi>岢嵐<hi>嵐/谷</hi>蓬州<hi>蓬山/良山</hi>冀州<hi>新珂</hi>
涪州<hi>温山</hi>閬州<hi>晉安/岐坪</hi>復州<hi>王/渉</hi>潤州<hi>延出筆陵談</hi>
　<lb/>
　<lb/>
　<lb/>
　<lb/>
　<lb/>
　事實類苑卷三十三<lb/>
</p>
<p>
</p>
  </div>
</body>
</text>
</TEI>
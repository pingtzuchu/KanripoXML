<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷十六</head>
    <p>
<pb n="KR3j0181_WYG_016-1a"/>
欽定四庫全書<lb/>
　事實類苑卷十六　　　　宋　江少虞　撰<lb/>
　　顧問奏對<lb/>
　　　盛文肅<lb/>
景祐中王沂公曽吕許公夷簡為相宋綬盛度蔡齊為<lb/>
㕘知政事沂公素喜蔡文忠吕公喜宋公垂惟盛文肅<lb/>
不得志於二公晚年王吕相失交章乞退一日盛文肅<lb/>
致齊於中書仁宗召問曰王曾吕夷簡乞出甚堅其意<lb/>
<pb n="KR3j0181_WYG_016-1b"/>
安在文肅對曰二人腹心之事臣亦不能知但陛下各<lb/>
詢以誰可為代者即其情可察矣仁宗果以此問沂公<lb/>
公以文忠薦一日又問許公公以公垂薦仁宗察其朋<lb/>
黨於是四人者俱罷政事而文肅獨留焉<hi>廬陵歸田録</hi>
　　　孫籍<lb/>
真宗東封還羣臣獻歌頌稱贊功徳者相繼惟進士孫<lb/>
籍獻書言封禪帝王之盛事然願陛下慎於盈盛不可<lb/>
遂自滿假上善其言即詔試中書賜同進士出身<lb/>
<pb n="KR3j0181_WYG_016-2a"/>
　　　趙韓王<lb/>
趙普嘗奏太祖與某人為官太祖不用普明日復以其<lb/>
人奏太祖亦不用普又以其人奏太祖怒即碎其奏紙<lb/>
擲於地普顔色不動乃跪地拾之歸他日取所裂奏劄<lb/>
用糊粘綴復以奏太祖乃悟卒用其人<lb/>
　　　二<lb/>
太祖時嘗以羣臣立功當遷官上素嫌其人不與趙普<lb/>
堅以為請上怒曰朕固不為遷官將若何普曰刑以懲<lb/>
<pb n="KR3j0181_WYG_016-2b"/>
惡賞以酬功古今之通道也且刑賞者天下之刑賞非<lb/>
陛下之刑賞也豈得以喜怒專之上怒甚起趙普亦隨<lb/>
之上入宫普立於宫門久之不去上悟乃可其奏<lb/>
　　　竇偁<lb/>
竇偁字日彰與賈琰同事太宗府中琰性便佞太宗嘗<lb/>
與諸王府射琰侍側稱贊徳美而多矯誕偁叱之曰賈<lb/>
氏子巧言令色豈不愧我心哉坐中失色太宗亦為之<lb/>
不樂因罷㑹太宗出偁涇州後為㕘知政事太宗謂卿<lb/>
<pb n="KR3j0181_WYG_016-3a"/>
何以至此曰陛下以藩邸舊恩至此太宗曰卿嘗面折<lb/>
賈琰之直耳<hi>范蜀公蒙求</hi>
　　　畢士安<lb/>
咸平二年十月詔選官校勘三國志晉書唐書或有言<lb/>
兩晉事多鄙惡不可流行者真宗以語宰相畢士安曰<lb/>
惡以誡世善以勸後善惡之事春秋備載帝然之故命<lb/>
刋刻蓬山志<hi>忠言讜論</hi>
　　　李懐忠<lb/>
<pb n="KR3j0181_WYG_016-3b"/>
太祖幸西京將徙都羣臣多不欲留時有節度使李懐<lb/>
忠乘間諫曰東京有汴渠之漕坐致江淮之粟四五千<lb/>
萬以贍百萬之軍陛下居此將安取之且府庫重兵皆<lb/>
在東京陛下誰與居此乎上乃還<hi>三朝聖録</hi>
　　　王元之<lb/>
太祖時王禹偁上言請明數繼遷罪狀募諸部殺之真<lb/>
宗即位詔羣臣論事禹偁上疏陳五事一曰謹防邊通<lb/>
盟好因嗣統之慶赦繼遷復與夏彼必感恩内附且使<lb/>
<pb n="KR3j0181_WYG_016-4a"/>
天下知屈已而為人也二曰減冗兵併冗吏使山澤之<lb/>
饒稍流於下開寶前諸國未平而賦足兵威強由所蓄<lb/>
之兵銳而不<hi>闕</hi>　所用之將專而不疑設官至簡而事<lb/>
皆舉興國後増官太冗皆不如制三曰難選舉使入官不<lb/>
濫先朝登第僅萬人乃紀以舊制還舉塲於有司吏部<lb/>
銓擇官非帝王躬親之事宜依格勅注擬四曰澄僧尼<lb/>
疲民無耗罷度人修寺一二十載容自銷鑠亦救弊之<lb/>
一端五曰親大臣逺小人懐忠蹇諤之士知進而不疑<lb/>
<pb n="KR3j0181_WYG_016-4b"/>
奸憸傾巧之徒知退而有懼其後潘羅支射死繼遷平<lb/>
夏欵附卒如禹偁䇿而嵗限度僧尼之數及病囚繫輕<lb/>
得養治於家至今行之<lb/>
　　　二<lb/>
王禹偁為諫官上禦邉十䇿大㫖以為外任人内修徳<lb/>
則可以彌之外則合兵勢以重將權罷小臣詗邏邊事<lb/>
行問諜以離其心遣保御卿率所部以張犄角下詔感<lb/>
勵邊人取燕薊舊疆盖弔晉遺民非貪其土地内則省<lb/>
<pb n="KR3j0181_WYG_016-5a"/>
官以寛經費抑文士激武夫信用大臣以資其謀不貴<lb/>
虛名以戒無益禁游惰以厚民力端拱久旱禹偁上疏<lb/>
請節用省役薄賦緩刑<hi>並涑水紀聞</hi>
　　　楊蟫<lb/>
時辟楊蟫為益倅奏名上太宗不識蟫<hi>音尋</hi>字亟召問立<lb/>
名之因奏曰先臣命之不知其由兄蚡弟蛻盡從虫臣<lb/>
家漢太尉震之後今已孤不敢輙更上曰蟫有何義奏<lb/>
曰臣聞出羽陵蠧書曰白魚蟲也上嘆曰古人名字不<lb/>
<pb n="KR3j0181_WYG_016-5b"/>
以日月山川隱疾尚恐稱呼有妨今以細碎㣲例名其<lb/>
子未知所謂也以御筆特去虫上賜名覃覃弟蛻之女<lb/>
妻夏英公閫範嚴酷聞於掖廷因率命婦朝後宫莊獻<lb/>
后苛責之方少戢<hi>玉壺清話</hi>
　　　趙元老<lb/>
元豐中高麗使朴寅亮至明州象山尉張中以詩送之<lb/>
寅亮答詩序有花而艷吹媿鄰婦青唇之動桑間陋曲<lb/>
續郢人白雪之音之語有司劾中小官不當外交夷使<lb/>
<pb n="KR3j0181_WYG_016-6a"/>
奏上神宗顧問左右青唇何事皆不能對乃問趙元老<lb/>
元老奏不經之語不敢以聞神宗再三諭之元老誦太<lb/>
平廣記云有覩隣夫見婦吹火贈詩曰吹火朱唇動添<lb/>
薪玉腕斜遥看烟裡面大似霧中花其妻告其夫曰君<lb/>
豈不能學也夫曰君當吹火吾亦效之夫乃為詩曰吹<lb/>
火青唇動添薪黒腕斜遙看烟裡面恰似鳩盤茶元老<lb/>
之強記雖怪僻小說無不該覽<lb/>
　　　范文正<lb/>
<pb n="KR3j0181_WYG_016-6b"/>
慶厯中議弛茶鹽之禁及減商稅范文正以為不可茶<lb/>
鹽商稅之入但分減商賈之利耳行於商賈未甚有害<lb/>
也今國用未減嵗入不可闕既不取之於山澤及商賈<lb/>
須取之於農以其害農孰若取之於商賈今為計莫若<lb/>
先省國用國用有餘當先寛賦役然後及商賈今為計<lb/>
所當先也其議遂寢<hi>以上出筆談</hi>
　　　二<lb/>
范文正仲淹為右司諫章獻太后聴政忽遣一巨璫諭<lb/>
<pb n="KR3j0181_WYG_016-7a"/>
之曰今後凡有大號令不須強抝三五年為一宰相不<lb/>
難致公覺其言甘必有所謂果誕告冬至日大㑹前殿<lb/>
仁宗率羣臣為壽有司將期公上疏曰臣聞王者尊極<lb/>
儀法配天故齒輅馬踐廄芻尚皆有誅况屈萬乘之重<lb/>
垂冕旒行北面之禮乎此乃開後世弱人主以強母后<lb/>
之漸耳陛下果欲為之太后賀於閨掖以家人承顔之<lb/>
禮行之可也抑又慈慶之容御軒陛使百官瞻奉於禮<lb/>
不順事遂已又獨銜乞皇太后還政疏曰陛下擁扶聖<lb/>
<pb n="KR3j0181_WYG_016-7b"/>
躬聴㫁大政日月持久今上皇帝春秋已盛睿哲明發<lb/>
握乾綱而歸坤紐非黄裳之吉象也豈若保慶壽於長<lb/>
樂卷收大權還之真主以享天下之養云疏入不報<hi>湘山</hi>
<hi>野録</hi>
　　　龎莊敏<lb/>
狄武襄既平儂智高仁宗欲以為樞宻使平章事龎莊<lb/>
敏公曰太祖遣曹彬平江南止賜錢三十萬其慎重名<lb/>
器如此今青功不迨曹彬逺矣若用為平章事富貴已<lb/>
<pb n="KR3j0181_WYG_016-8a"/>
極後肯為陛下用耶萬一復有寇盜青更立功陛下以<lb/>
何官賞之乃以青為䕶國軍節度諸子皆遷官厚賜金<lb/>
帛<lb/>
　　　吕文靖<lb/>
初真宗上仙莊獻攀慕深切凡喪祭之禮務極崇厚吕<lb/>
文靖奏曰太后為先帝喪紀之數宗廟之儀不忍裁減<lb/>
曲盡尊奉此雖至孝之道以臣所見尚未足報先帝恩<lb/>
遇之厚惟是逺奸邪奬忠直愛惜民財㧞擢時彦使邊<lb/>
<pb n="KR3j0181_WYG_016-8b"/>
鄙寧靜人物常安皇帝徳業日茂太后壽樂無憂此報<lb/>
先帝之大節也<lb/>
　　　二<lb/>
祥符中玉清昭應等宫成大臣率兼使領天聖中玉清<lb/>
宫災莊獻泣曰先帝遵道奉天故大建珍館以盡祗肅<lb/>
之道今忽焚燬何以稱先帝遺意吕文靖恐后復議繕<lb/>
完因推洪範灾異之端特請罷營建遂懇讓使名玉清<lb/>
遂不葺<lb/>
<pb n="KR3j0181_WYG_016-9a"/>
　　　司馬温公<lb/>
嘉祐中内臣凌允言死以其常有軍功勅給鹵簿司馬<lb/>
温公言古不以名器假人允言近習之人非有大勲大<lb/>
功而贈以一品給以鹵簿不可為法仁宗嘉納之<lb/>
　　　二<lb/>
仁宗朝司天奏月朔日當食而隂雲不見事同不食故<lb/>
事當賀司馬温公曰日食四方皆見而京師獨不見天<lb/>
意若曰人君為隂邪所蔽天下皆知而朝廷獨不知其<lb/>
<pb n="KR3j0181_WYG_016-9b"/>
為災尤甚不當賀詔嘉納其言後以為例<lb/>
　　　賈先生<lb/>
臨淄賈岡公竦先生以著書扶道為己任著山東野錄<lb/>
七篇頗類孟子嘗奏諫書四篇謂丁謂造作符瑞以誣<lb/>
皇天欺先帝今幸謂奸發請明告天下白其事使後世<lb/>
無譏焉又謂謂既竄逐寇萊公猶在雷州請還萊公以<lb/>
明忠邪先生終以孤直不偶既晚得進士出身亦不樂<lb/>
為吏久之李文定公竊其告勅送吏部先生勉就之官<lb/>
<pb n="KR3j0181_WYG_016-10a"/>
至殿中丞卒後門人李冠元伯劉顔子望相與諡曰存<lb/>
道先生初先生得出身真宗賜名同改字希徳云<lb/>
　　　夏文莊<lb/>
夏竦薨仁宗賜諡曰文正公劉原父判考功上疏曰諡<lb/>
者有司之事且竦行不應法今百司各得守其職而陛<lb/>
下侵臣官疏三上是時司馬温公知禮院上書曰諡之<lb/>
美者極於文正竦何人可以當此書再上遂改賜諡文<lb/>
獻知制誥王原叔曰此僖祖皇帝諡也封還其目不為<lb/>
<pb n="KR3j0181_WYG_016-10b"/>
草辭於是太常更諡竦曰文莊<lb/>
　　　趙禹<lb/>
景祐中趙元昊尚修職貢萊州進士趙禹庶明上書言<lb/>
元昊必反請治兵為邊備宰相以為狂言流禹建州明<lb/>
年元昊果反禹逃歸京師上言自理宰相益怒下禹開<lb/>
封獄是時陳希亮為司録言禹可賞不可罪宰相不從<lb/>
希亮爭不已卒從希亮言以禹為徐州推官徂徠先生<lb/>
石守道有詩曰萊牧男兒忽議兵謂禹也<lb/>
<pb n="KR3j0181_WYG_016-11a"/>
　　　孫冕<lb/>
咸平中孫冕言乞放江淮荆湖通商賈鹽許商人於邊<lb/>
入<hi>闕</hi>　糧草或京師納錢帛一年之内國家預得江淮<lb/>
荆湖三路賣鹽課<lb/>
　　　范蜀公<lb/>
范内翰景仁以宏才碩學時所推仰始立朝或不以鯁<lb/>
直許之仁廟春秋高少陽虛位首拜䟽乞擇宗室親賢<lb/>
為皇嗣熙寧初將推行新法獨不肯阿比附議知不可<lb/>
<pb n="KR3j0181_WYG_016-11b"/>
爭即告老歸第天下士大夫始知仁者必有勇也<hi>倦遊雜錄</hi>
　　　陳晉公<lb/>
尚書左丞陳公恕峭直性靡阿順總領計司多歴年所<lb/>
每便坐奏事太宗皇帝或未深察必形誚讓公歛板踧<lb/>
踖退至殿壁負牆而立若無所容俟上意稍解復進慤<lb/>
執前奏終不改易或至三四上察其忠亮多從其議故<lb/>
當時言稱職者公為之首<hi>沂公筆錄</hi>
　　　王昭明<lb/>
<pb n="KR3j0181_WYG_016-12a"/>
韓魏公嘗稱内侍王昭明絶不類内官徃年執政賈昌<lb/>
朝陳執中惡歐陽公欲因張氏深治之令蘇安鞫獄不<lb/>
成蘇云不如鍛鍊成就乞不錄問昭明為監勘官正色<lb/>
曰上令某為監勘正欲盡公道鍛鍊何等語也歐陽遂<lb/>
清脫<hi>魏王别錄</hi>
　　　余襄<lb/>
慶厯中開寶寺塔災國家遣人鑿塔基得舊瘞舍利迎<lb/>
入内庭送還本寺令士庶瞻禮<hi>闕</hi>　言在内庭頗有光<lb/>
<pb n="KR3j0181_WYG_016-12b"/>
怪將復建塔余襄曰彼塔不能自衛何福可及於民凡<lb/>
腐草皆有光水精與珠之圓者夜亦有光烏用異也梁<lb/>
武帝造數千塔舍利嘗有光臺城之敗何能致福其塔<lb/>
乞更不營造仁宗從之<lb/>
　　　二<lb/>
乾道中天下蝗旱范文正公安撫江淮回以太平州貧<lb/>
民所食烏昧草進呈乞宣示六宫戚里抑奢侈<hi>澠水燕談</hi>
　　　李宗諤<lb/>
<pb n="KR3j0181_WYG_016-13a"/>
咸平初脩太宗實録命錢若水主其事若水舉給事中<lb/>
柴成務起居舍人李宗諤侍御史宗度洎予及職方員<lb/>
外郎呉淑上指宗諤曰自太平興國八年已後此時在<lb/>
中書日事史䇿本憑直筆儻子為父隱何以傳信於後<lb/>
代乎除宗諤不許餘悉可之<hi>楊文公談苑</hi>
　　　王沂公<lb/>
真宗初上仙丁晉公王沂公同在中書沂公獨入劄子<lb/>
乞於山陵已前一切内降文字中外並不得施行又乞<lb/>
<pb n="KR3j0181_WYG_016-13b"/>
今後乞兩府行下文字中書候宰相㕘政密院樞密副<lb/>
使簽書方可許中外承受兩宫可其奏晉公聞之愕然<lb/>
自失由是深憚沂公矣<lb/>
　　　二<lb/>
真宗晏駕二府同受遺詔輔立仁宗及皇太后權聴㫁<lb/>
軍國事宰相丁謂欲去權字王沂公時㕘大政獨執之<lb/>
曰皇帝沖年太后臨朝斯非國家常典稱權猶足示後<lb/>
况言猶在耳何可改也謂雖深憾其言然權字遂不敢<lb/>
<pb n="KR3j0181_WYG_016-14a"/>
去<hi>魏王别録</hi>
　　　張乖崖<lb/>
忠定公後自金陵入苦腦疽未陛見御史閣門累有奏<lb/>
上寛其告俾養疾公恨不得面陳所懐乃抗論近年以<lb/>
來虛國家帑藏竭生民膏血以奉無用之土木者皆丁<lb/>
謂王欽若啟上之侈心也不誅死無以謝天下章三上<lb/>
不報出知陳州<hi>澠水燕談</hi>
　　　薛簡肅<lb/>
<pb n="KR3j0181_WYG_016-14b"/>
明肅太后從謁太祖詔禮官草儀時學臣<hi>闕</hi>　周官后<lb/>
服進議<hi>闕</hi>　佞者密請曰陛下垂簾聴大政號兩宫尊<lb/>
稱山呼及輿御皆王者制度入太室豈當以后服見祖<lb/>
宗耶遂下詔服衮冕諫疏交上後宰相執議俱不聴之<lb/>
不得已將誕告類薛簡肅公以闗右人語氣明直不文<lb/>
其談簾外口奏曰陛下大謁之日還作漢兒拜耶女兒<lb/>
拜耶明肅無荅是夕報罷<lb/>
　事實類苑卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷十八</head>
    <p>
<pb n="KR3j0181_WYG_018-1a"/>
欽定四庫全書<lb/>
　事實類苑卷十八　　　　宋　江少虞　撰<lb/>
　　典禮音樂<lb/>
　　　皇后合食太廟<lb/>
仁宗皇帝將祫饗韓持國爲禮官建言皇后廟孝章淑<lb/>
徳章懷神主不當合食於太廟下待制以上議議者凡<lb/>
十七人自夢得武平仲祖楊侍講向龍圖原甫景彜聖<lb/>
從八人以爲當食太廟永叔楊叔子華長文子方包希<lb/>
<pb n="KR3j0181_WYG_018-1b"/>
仁錢資元盧公彥并鎮九人以爲當從持國論卒爲二<lb/>
議以上朝廷以爲日近且依舊合食須後别議而武平<lb/>
仲當草詔其詞大主其所議自後亦不復議皇后别廟<lb/>
者以其不可入太廟也合食而入太廟又何必爲别廟<lb/>
哉其議論之難合也若是<hi>出東齋記事</hi>
　　　僖祖廟爲始祖<lb/>
熙寧五年十月太常禮院言奉㫖詳定僖祖主祧遷者<lb/>
切以聖王用禮固有因循至於順逆之大倫非敢違天<lb/>
<pb n="KR3j0181_WYG_018-2a"/>
而廢古請僖祖爲太祖始祖遷順祖神主藏之夾室依<lb/>
禮不諱孟夏祀感生帝以僖祖配詔恭依先是中書言<lb/>
萬物本乎天人本乎祖故先王廟祀之制有䟽而無絶<lb/>
有逺而無遺西周之王斷自后稷以下者非絶其以上<lb/>
而遺之以其自有本承之故也若尊卑之佐先後之序<lb/>
則子孫雖齊聖有功不得以加其祖考天下萬世之通<lb/>
道也本朝自僖祖以上世次不可得而知則僖有廟與<lb/>
稷契宜無以異今毀其廟而藏其主於夾室替祖宗之<lb/>
<pb n="KR3j0181_WYG_018-2b"/>
尊而下附於子孫非所以順祖宗孝心事亡如事存之<lb/>
義求之在前載雖或有然考合於經迺無成憲因而制<lb/>
禮實在聖時乞以所奏付之兩府詳議而擇取其當詔<lb/>
合宫廟祧之廬蓋有典彜所以上承先王下法後世朕<lb/>
嗣守大統獲奉宗祀而世次遷毀禮或未安討論經常<lb/>
薦我哲輔於以佐朕不逮而仰稱祖宗追孝之心朕覽<lb/>
之瞿然敢不祇服宜依所請於是元絳等議云詩序生<lb/>
民曰尊祖也文武之功起於后稷故推以配天焉蓋言<lb/>
<pb n="KR3j0181_WYG_018-3a"/>
尊祖不言尊有功言文武之功而不言后稷之功則知<lb/>
后稷配天者以尊祖而非以尊有功也從之熙寧八年<lb/>
五月禮院言今年四月太廟禘祭排列神位已依勅命<lb/>
尊始祖居東向之位自順祖而下昭穆各各以南北爲<lb/>
序自今如遇禘祫著爲定禮詔恭依<lb/>
　　　藉田<lb/>
元豐二年七月詳定禮文所言國語云王耕一畝庶人<lb/>
終於千畝廩於藉東南鍾而藏之自漢迄唐皆有帝藉<lb/>
<pb n="KR3j0181_WYG_018-3b"/>
神倉今久廢不設凡祭祀之所用皆索諸市中非以致<lb/>
潔誠也乞於京城東南度田千畝置藉田仍徙先農壇<lb/>
於其中立神於東南五谷之外並植菜蔬各種藏氷一<lb/>
嵗祠祭之用取具焉并從之<lb/>
　　　祀明堂<lb/>
元豐三年七月詔曰逺而尊者祖則祀於郊之圜丘而<lb/>
配天邇而親者禰則祀於國之明堂而配上帝天足以<lb/>
及上帝未足以盡天故圜丘配天則對越諸神明堂則<lb/>
<pb n="KR3j0181_WYG_018-4a"/>
上帝而已歴代以來合宫所配既紊於經乃至雜以先<lb/>
儒六天之説此皆固陋昧古以失情文之宜朕甚不取<lb/>
其將來祀英宗於明堂推以配上帝餘從祀羣臣悉皆<lb/>
罷祀<lb/>
　　　郊祀<lb/>
四月詔親祀北郊依南郊議如不親祀則上公攝事見<lb/>
是奉祀禮文所言天地合祭自漢元始間以禮樂既合<lb/>
有合而祖夫婦共牢於是合祭天地以隆一體之誼後<lb/>
<pb n="KR3j0181_WYG_018-4b"/>
漢光武魏文帝晉元帝唐武徳以來皆因之殆非求神<lb/>
以類之意本朝上帝既設天皇地祗位稽之祀典有所<lb/>
未合於是翰林學士張璪言陽生於十一月隂生於五<lb/>
月則隂陽之生天地致用之始先王於是順隂陽之義<lb/>
以冬至祀天於地上之圜丘夏至祭地於澤中之方丘<lb/>
以至牲幣器服詩歌樂舞形色度數莫不倣其象類故<lb/>
天神地祗可得而禮由此觀之夏至祭地於方丘而天<lb/>
子親涖之此萬世不易之禮也議者以當今萬乘儀衛<lb/>
<pb n="KR3j0181_WYG_018-5a"/>
加倍於古方盛夏時不可以躬行乃欲改用他月無所<lb/>
據依又失所以祀地順隂陽之義必不得已臣以為宜<lb/>
即郊祀之嵗夏至之日盛禮容具樂舞遣冢宰攝事雖<lb/>
未能皆當於禮庶㡬先王之遺意有存焉禮官請如璪<lb/>
議上批張璪之議在今所宜固無可易元豐六年冬至<lb/>
祭上帝昊天於圜丘以太祖配始罷合祭天地也制曰<lb/>
永惟五聖之烈必躬三嵗之祭祀以禮意寢而不明樂<lb/>
文雜而未正故刺六經之説考諸儒之言廣緝衆議是<lb/>
<pb n="KR3j0181_WYG_018-5b"/>
正鉅典陟配烈祖對侑昊穹於時建太常之旂備金玉<lb/>
之駕迺垂冕旒以昭萬國之觀瞻迺服大裘以考前代<lb/>
之故事袞冕行事至是始加服大裘而被以衮冕<hi>元豐</hi>
<hi>聖訓</hi>
　　　封程嬰公孫杵臼立廟<lb/>
神宗朝皇嗣屢闕余嘗詣閣門上書乞立程嬰公孫杵<lb/>
臼廟優加封爵以旌忠義庶㡬鬼不為厲使國統有繼<lb/>
是時適值鄆王服藥上覽之矍然即批付中書授臣將<lb/>
<pb n="KR3j0181_WYG_018-6a"/>
作監丞勅河東路訪尋二人遺跡乃得其家於絳州太<lb/>
平縣詔封嬰爲誠信侯杵臼爲忠智侯因命絳州立廟<lb/>
嵗時致祭余所上書畧曰予嘗讀史記世家考趙氏廢<lb/>
興之本末惟程嬰公孫杵臼二人各盡死不顧難以保<lb/>
全趙氏孤兒最爲忠義乃知國家傳祚至今皆二人之<lb/>
力也蓋下宫之難屠岸賈殺趙同趙括趙朔趙嬰齊已<lb/>
赤族無噍類惟朔妻有遺腹匿於公宫既而免身生男<lb/>
屠岸賈聞之索於宫中甚急於是朔妻置兒袴中祝曰<lb/>
<pb n="KR3j0181_WYG_018-6b"/>
趙宗滅乎若則號不滅若無聲及索兒竟無聲乃得脫<lb/>
然則兒之無聲蓋天有所祚且天方啟趙氏生聖人以<lb/>
革五代之亂極天下於湯火之中而奄有焉使聖子神<lb/>
孫繼繼承承而不已則兒又安敢有聲蓋有聲則不免<lb/>
不免則趙氏無復今日矣然雖天祚亦必賴公孫杵臼<lb/>
謬負他嬰匿於山中卒與俱死以絶其後患又必賴程<lb/>
嬰保全真孤遂至成人而立之以續趙祀即趙文子也<lb/>
於是趙宗復盛𫝊十世至武靈王而遂以胡服與秦俱<lb/>
<pb n="KR3j0181_WYG_018-7a"/>
伯其後爲秦所併則子孫蕩析散居民間今常山中山<lb/>
真定則古之趙地故趙氏世爲保州人而僖祖順祖翼<lb/>
祖宣祖皆生於河朔以至太祖啟運太宗承祧真宗紹<lb/>
體仁宗守成英宗繼統陛下纉業嚮使趙氏無此二人<lb/>
以力衛襁褓孑然之孤使得以全則承祀無餘育矣又<lb/>
豈能昌熾以至於此故臣深以爲國家𫝊祚至今皆二<lb/>
人之力也二人死皆以義甚可痛悼雖當時趙武爲嬰<lb/>
服喪三年爲之祭祀春秋祀之世世勿絶然今不知其<lb/>
<pb n="KR3j0181_WYG_018-7b"/>
祀之所在竊慮其祠或廢而復舉或舉而弗葺或葺而<lb/>
弗封三者皆闕典也左氏曰鬼有所歸乃不爲厲自宋<lb/>
有天下凡兩週甲子百二十二年於兹矣而二人忠義<lb/>
未見褒表廟食弗顯故仁宗在位歴年至多而前星不<lb/>
耀儲嗣屢闕雖天命將啟先帝以授陛下然或慮二人<lb/>
精魄久無所歸而亦因是爲厲也何哉蓋二人能保趙<lb/>
孤使趙宗復續其徳甚厚則趙宗之有繼皆自二人爲<lb/>
之也何况二人皆精誠忠剛洞貫天地則其魂常㳺於<lb/>
<pb n="KR3j0181_WYG_018-8a"/>
太虚而百世不滅故乞朝廷指揮下河東北晉趙分域<lb/>
之内訪求二人墓廟特加封爵旌表如或自來未立廟<lb/>
貌即速令如法崇建著於令甲永爲祀典如此則忠義<lb/>
有勸亦可見聖朝不負於二人者矣<hi>青箱雜記</hi>
　　　嫡孫𫝊重服<lb/>
自唐開元時父卒衆子在嫡孫不傳重以其不襲封也<lb/>
然不知至後倫紀則有所不齊國朝亦著於禮令景祐<lb/>
中右資政中立卒衆子在嫡孫不傳重未㡬而衆生子<lb/>
<pb n="KR3j0181_WYG_018-8b"/>
卒其家奏嫡孫合與不合𫝊重下禮院議於是宋景文<lb/>
公判太常不疑次道與予爲禮官景文遂令三人各爲<lb/>
議狀不疑曰初常𫝊重誤也宜改正之使遣爲服次道<lb/>
則用江都集禮以爲當接服若曰父死衆子在嫡孫不<lb/>
傳重衆子嫡孫死衆孫接服是一尊親而爲兩等服也<lb/>
予謂石氏子孫宜依禮令不得𫝊重且爲本服自今而<lb/>
後别著令父死衆子在嫡孫傳重然後得禮之正又爲<lb/>
不疑難曰石氏子當傳重就令石氏子於服中犯刑如<lb/>
<pb n="KR3j0181_WYG_018-9a"/>
何處之必以見行法見行禮令處之也豈可嫡孫接服<lb/>
嫡孫死衆孫接服是何異家人共犯止坐尊長方决而<lb/>
乃令次家長接續足其杖數耶是無此理也然景文從<lb/>
次道議仍請著爲令其後衆子在嫡孫請傳重者聴傳<lb/>
重其不請者則不傳重豈禮之意哉<lb/>
　　　武臣持服<lb/>
故事武臣不持喪韓琦奏請持喪下兩制臺議官議唐<lb/>
子方爲諫官與諸御史皆不與令持喪是時會議於玉<lb/>
<pb n="KR3j0181_WYG_018-9b"/>
堂後署唐子方曰今日不可髙論也永乃勃然曰父母<lb/>
死而令持服安得爲髙夢得坐子方旁不覺歎曰俊也<lb/>
卒然一言亦中於理兩制於臺諫官竟爲兩議以上遂<lb/>
詔閣門祗候内殿崇班以上持服供奉官以下不持服<lb/>
是則官髙者得爲父母服官卑者則不爲無官者將何<lb/>
以處之乎<lb/>
　　　金龍玊簡<lb/>
道家有金龍玉簡學士院撰文具一嵗中齋醮故投於<lb/>
<pb n="KR3j0181_WYG_018-10a"/>
名山洞府天聖中仁宗皇帝以其險逺窮僻難齊送醮<lb/>
祭之具頗爲州郡之擾乃下道籙院裁度才留二十餘<lb/>
處餘悉罷之河南府平陽洞台州赤城山玉京洞江寧<lb/>
府華陽洞舒州潛山司真洞杭州火滌洞鼎州桃源洞<lb/>
常州張公洞南康軍廬山詠真洞建寧武夷山昇真洞<lb/>
南嶽朱陵洞江州馬當山上水府太平州中水府潤州<lb/>
金山下水府杭州錢塘江水府河陽濟瀆北海水府鳳<lb/>
翔府聖湫仙遊潭河中府百丈泓龍潭杭州天目山龍<lb/>
<pb n="KR3j0181_WYG_018-10b"/>
潭華州車湘潭所罷處不可悉數予常於學士院取金<lb/>
龍玉簡視之金龍以銅玉簡以階石制<hi>東齋記事</hi>
　　　婚禮坐鞍<lb/>
劉岳書儀婚禮有女坐壻之鞍馬父母謂之合髻之禮<lb/>
不知用何經義㨿岳自叙云以時之所尚者益之則是<lb/>
當時流俗之爲爾當五代干戈之際禮樂廢壞之時不<lb/>
暇講求三王之制度茍取一時世俗所用吉凶儀式畧<lb/>
整齊之固不足爲後世之法矣然而後世猶不能行之<lb/>
<pb n="KR3j0181_WYG_018-11a"/>
今岳書儀十已廢其七八其一二僅存於世者皆茍簡<lb/>
麤畧不知本書就中轉失乖謬可爲大笑者坐鞍一事<lb/>
爾今之士族當婚之夕以兩椅相背置一馬鞍令壻坐<lb/>
其上飲以三爵女家遣人三請而後下乃成婚禮謂之<lb/>
上髙坐凡婚家舉族内外姻親與其男女賓客堂上堂<lb/>
下竦立而視者惟壻上髙坐爲盛禮耳或有偶不及設<lb/>
者則相與悵然皆咨嗟以闕禮其轉失乖謬至於如此<lb/>
今雖名儒巨公衣冠舊族莫不皆然嗚呼士大夫不知<lb/>
<pb n="KR3j0181_WYG_018-11b"/>
禮義而與閭閻鄙俚同習見而不知爲非者多矣<hi>廬陵歸田</hi>
<hi>録</hi>
　　　蜡臘<lb/>
建隆四年太常博士和峴奏唐以前寅日蜡百神夘日<lb/>
祭社宫辰日臘饗宗廟開元定禮三祭皆於臘辰以應<lb/>
土徳聖朝火徳合以戌日爲臘而以前土日辛夘便行<lb/>
蜡禮恐未爲宜下太常議而謹請蜡百神祀社稷饗宗<lb/>
廟同用戌臘日<lb/>
<pb n="KR3j0181_WYG_018-12a"/>
　　　正冬朝賀上夀<lb/>
淳化三年正月朔太宗御朝元殿受賀禮畢改服通天<lb/>
冠絳紗袍升殿羣臣上夀國朝以來正冬朝賀御正殿<lb/>
即以退御大明殿羣臣常服上夀奏教坊樂至是始約<lb/>
開元禮皆以法服設官奏萬舞酒三行而罷<lb/>
　　　宣祖配天<lb/>
淳化四年正月辛夘合祭天地於圜丘以宣祖皇帝配<lb/>
有司因請常祀祈榖神州明堂以宣祖崇配圜丘北郊<lb/>
<pb n="KR3j0181_WYG_018-12b"/>
雩祀以太祖崇配奏可<lb/>
　　　彗星見罷祀南郊<lb/>
太宗將南郊彗星見宰相趙普召檢討杜鎬問之鎬曰<lb/>
當祭日食猶廢祭鎬見如此罷祀不疑遂從其說至熙<lb/>
寧五年將郊而河決神宗問輔臣曰議者以河决地震<lb/>
不當郊王安石曰古者年不順成八蜡不通八蜡小祭<lb/>
也或可以變異廢上帝之祭乃祭之大者恐不宜如此<lb/>
上以爲然<hi>出事實</hi>
<pb n="KR3j0181_WYG_018-13a"/>
　　　祭大社<lb/>
太祖初有事於大社時國初墜典多或未修大祝文亦<lb/>
亡舊式詔辭臣各撰一文謄録糊名以進上覽之謂左<lb/>
右曰皆輕重失中獨御筆親㸃一文曰惟此庶乎得體<lb/>
開視之乃竇儀撰者文曰維某年太嵗月朔日宋天子<lb/>
某敢昭告於大社謹仲秋仲春祇率常禮敬以玉帛一<lb/>
大武柔毛剛鬛明粢香箕嘉薦醴殽備兹庶品用伸報<lb/>
本敢以后土勾龍氏配神作主惟神品物賴之載生庶<lb/>
<pb n="KR3j0181_WYG_018-13b"/>
類資以含𢎞方直所以著其守博厚所以兼其徳有社<lb/>
者敢忘報乎尚饗遂詔議定其儀制公以開元禮參酌<lb/>
於三代之典繼以進祭之際作雍和樂大社之饌自正<lb/>
門入配坐之饌自左闥入凡薦奠尊罍之儀並如圜丘<lb/>
<hi>事具本式</hi>請大社所執樽者舉幕贊酌醴太常卿引皇帝於<lb/>
大社神座前捧爵跪奠太祝持板進於神座之右西向<lb/>
跪讀祝文<hi>玉壺清話</hi>
　　　兩制攝事<lb/>
<pb n="KR3j0181_WYG_018-14a"/>
京師春秋社祭多差兩制攝事王僕射珪爲内外制十<lb/>
五年祭社者屢矣熙寧四年復以翰林承旨攝太尉因<lb/>
作詩曰鷄聲初動曉驂催又向靈壇飲福杯自笑怡聲<lb/>
不辭醉明年强健更須來是冬遂參知政事<hi>東軒筆録</hi>
　　　祀太一<lb/>
太宗時建東太一宫於蘓村遂列十殿而太一五福二<lb/>
太一處前冠通天冠服絳紗袍餘皆道冠霓裳天聖中<lb/>
建兩太一宫前殿處五福君太一太逰三太一並用通天<lb/>
<pb n="KR3j0181_WYG_018-14b"/>
冠絳紗服之制餘亦道冠霓裳熙寧五年建太一宫内侍<lb/>
主塑像乃請下禮院議十太一冠服禮院乃具狀請如<lb/>
東西二宫之制太一盡服通天絳紗有言亳州太清宫<lb/>
有唐太一塑像上遣中使視之乃盡王者衣冠遂詔如<lb/>
亳州之制<lb/>
　　　九宫貴神<lb/>
九宫貴神始天寳初術士蘓嘉慶上言請置壇明皇親<lb/>
祠及王璵爲相又勸肅宗親祀太和中監察御史舒元<lb/>
<pb n="KR3j0181_WYG_018-15a"/>
輿論列遂降爲中祀㑹昌中李徳裕爲相復爲大祀宣<lb/>
宗時又降爲中祀乾符中宰相崔彦昭因嵗旱禱雨獲<lb/>
應又升爲大祀<lb/>
　　　郊廟讀冊迴班<lb/>
故事知廟祀讀冊官至御名必起上至郊宫更衣詣壇<lb/>
下百官皆迴班迎向英宗皇帝初告廟詔讀冊官毋起<lb/>
及詣壇下又詔百官勿迴班所以見事郊廟之精意也<lb/>
<hi>澠水燕談</hi>
<pb n="KR3j0181_WYG_018-15b"/>
　　　醮祀御寳<lb/>
真宗皇帝嚴於醮祀之事其奏章則用昭受乾符之寳<lb/>
其後御寳止用御前之寳慶厯中下學士院别置其文<lb/>
曰皇帝欽崇國祀之寳醮祀則用之<hi>東齋紀事</hi>
　　　朝獻朝饗<lb/>
上親郊廟冊文皆曰恭薦嵗事先景靈宫謂之朝獻次<lb/>
太廟謂之朝饗末乃有事於南郊予集郊式時曽預討<lb/>
論常疑其次序若先爲尊則郊不宜在廟後若後爲尊<lb/>
<pb n="KR3j0181_WYG_018-16a"/>
則景靈宫不宜在太廟之先求其所從來蓋有所因按<lb/>
唐故事凡有事於上帝則百神皆預遣使祭告唯太清<lb/>
宫太廟則皇帝親行其冊祝皆曰取某月某日有事於<lb/>
某所不敢不告宫廟謂之奏告餘皆謂之祭告唯有事<lb/>
於南郊方爲正祠至天寳九載乃下詔曰告者上告下<lb/>
之詞今後太清宫冝稱朝獻太廟稱朝饗自此遂失奏<lb/>
告之名冊文皆爲正祠<hi>筆談</hi>
　　　雲韶部<lb/>
<pb n="KR3j0181_WYG_018-16b"/>
開寳中平嶺表有廣州内臣聪慧者數十人於教坊令<lb/>
習樂之簫韶部後改名雲韶部内宴則用之<lb/>
　　　鈞容直<lb/>
太平興國中擇軍之善樂者名曰别龍直㳺幸則騎而<lb/>
導駕後改曰鈞容直取鈞天之義焉<lb/>
　　　河市樂<lb/>
駙馬都尉髙懷徳以節制領睢陽嵗久性頗侈靡而洞<lb/>
曉音律故聲伎之妙冠於當時法部中精絶者殆不過<lb/>
<pb n="KR3j0181_WYG_018-17a"/>
之宋城南抵汴渠五里有東西二橋舟車交㑹民居繁<lb/>
夥倡優雜户厥類亦衆率多俚鄙爲髙之伶人所輕誚<lb/>
每宴飲樂作必效其朴俚之態以爲戱玩謂之河市樂<lb/>
迄今優俳常有此戲<hi>王沂公筆録</hi>
　　　拱辰管<lb/>
鼓吹部有拱辰管即古之义手管也太宗皇帝賜今名<lb/>
　<lb/>
　<lb/>
<pb n="KR3j0181_WYG_018-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事實類苑卷十八<lb/>
</p>
<p>
</p>
  </div>
</body>
</text>
</TEI>
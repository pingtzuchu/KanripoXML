<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷六十一</head>
    <p>
<pb n="KR3j0181_WYG_061-1a"/>
欽定四庫全書<lb/>
　事實類苑卷六十一　　　宋　江少虞　撰<lb/>
　　廣知博識<lb/>
　　　北嶽<lb/>
北嶽恒山今謂之大茂山者是也半屬契丹以大茂山<lb/>
分脊為界嶽祠舊在山下石晉之後稍遷近裏今其地<lb/>
謂之神棚祠在曲陽祠北有望嶽亭新晴氣清則望見<lb/>
大茂祠中多唐人故碑殿前一亭中有李克用題名云<lb/>
<pb n="KR3j0181_WYG_061-1b"/>
太原河東節度使李克用親領步騎五十萬問罪幽陵<lb/>
回師自飛狐路却歸雁門今飛狐路在茂之西自銀冶<lb/>
寨北出倒馬闗度東界却自石門子冷水鋪入缾形梅<lb/>
回兩寨之間至代州今此路已不通惟北寨西出承天<lb/>
闗路可至河東然路極峭狹太平興國中車駕自太原<lb/>
移幸恒山乃由土門路至今有行宫<lb/>
　　　海子園<lb/>
鎮陽池苑之盛冠於諸鎮乃王鎔時海子園也鎔甞館<lb/>
<pb n="KR3j0181_WYG_061-2a"/>
李正威於此亭館尚是舊物皆甚壯麗鎮人喜大言矜<lb/>
大其池謂之潭園盖不知昔甞謂之海子矣中山人常<lb/>
好與鎮人相雌雄中山城北園中亦有大池遂謂之海子<lb/>
以壓鎮之潭園余熙寧中奉使鎮定時薛師正為定帥<lb/>
乃與之同議展海子直抵西城中山王塚悉為稻田引<lb/>
新河水注之清波瀰漫數里頗類江鄉矣<hi>並筆談</hi>
　　　雨盤治鹽井<lb/>
陵州鹽井深五百餘尺皆石也上下甚寛廣獨中間稍<lb/>
<pb n="KR3j0181_WYG_061-2b"/>
狹謂之杖鼓腰舊自井底用栢木為幹上出井口自木<lb/>
幹垂綆而下方能至水井側設大車絞之嵗久井幹摧<lb/>
敗屢欲新之而井中陰氣襲人入者輒死無縁措手惟<lb/>
候有雨入井則陰氣隨雨而下稍可施工雨晴復止後有<lb/>
人以木盤滿中貯水盤底為小竅釃水一如雨㸃設於<lb/>
井上謂之雨盤令水下終日不絶如此數月井幹為之<lb/>
一新而陵井之利復舊<hi>筆談</hi>
　　　䂍槊<lb/>
<pb n="KR3j0181_WYG_061-3a"/>
宣獻宋公著鹵簿記云䂍槊不能得其始徧問諸儒無<lb/>
知者予後十餘年方始得其義故顔之推説云江左有<lb/>
瓝槊以首大如瓝故云<lb/>
　　　字學<lb/>
唐末文籍亡故諸儒不知字學江南惟徐鉉徐鍇中朝<lb/>
郭恕先此三人信甚博也鍇為説文繫傳恕先作汗簡<lb/>
佩觿時蜀有林氏作小説然狹於徐郭太祖朝句中正<lb/>
亦頗留意予頃請刻篆楷二體九經於國學予友高敏<lb/>
<pb n="KR3j0181_WYG_061-3b"/>
之笑之<lb/>
　　　二<lb/>
李陽冰深於篆隷而名作冰<hi>音凝</hi>故㕘政王公堯臣但讀<lb/>
陽冰予曰陽冰無義唯陽氷有不冶之語<lb/>
　　　三<lb/>
周大臣王朴名朴<hi>平豆反</hi>而自謂樸案説文朴無樸音俗<lb/>
以朴為樸耳<lb/>
　　　四<lb/>
<pb n="KR3j0181_WYG_061-4a"/>
唐𤣥宗改尚書古文作今字學者始不識古文予見<lb/>
秘閣學士校書有乩<hi>音稽</hi>字以墨㸃其處曰疑<hi>已上見文公筆</hi>
<hi>記</hi>
　　　百藥枕<lb/>
益州有藥市期以七月七日四逺皆集其藥物多品甚<lb/>
備凡三服而罷好事者多亦為之淳化中有右正言崔<lb/>
邁任峽路轉運邁苦多病素有栢枕方合齊萬錢遍取<lb/>
藥百餘品各少許置栢枕中周環鑽穴以徹其氣卧數<lb/>
<pb n="KR3j0181_WYG_061-4b"/>
月得癩疾鬚眉盡落投江水死說者以為藥力薫發骨<lb/>
節間疾氣<lb/>
　　　濕紙化為茵<lb/>
錢若水言壬午年洛中大水室廬多漂没太師之第屋<lb/>
木猶在者視書屋牀榻尚在無復卷冊悉化為茵熟視<lb/>
尚有墨痕文字若可識盖楮之變也<hi>並楊文公談苑</hi>
　　　疥有五徳<lb/>
世言疥有五徳不上面仁也善得於人義也令人兩手<lb/>
<pb n="KR3j0181_WYG_061-5a"/>
揩擦禮也生指隙骨間知也癢必以時信也予甞患此<lb/>
自十一嵗至於十九嵗方愈今六十有六復患知五徳<lb/>
為最詳故録之<lb/>
　　　皂筴壊鐵猫壊鞭<lb/>
鐵碪以鍜金銀雖百十年不壊以椎皂筴則一夕破碎<lb/>
鞭以策馬愈久而愈潤澤堅勁以擊猫則隨節折裂矣<lb/>
<hi>並東齋記事</hi>
　　　葉縣石刻<lb/>
<pb n="KR3j0181_WYG_061-5b"/>
汝州葉縣大井涸忽有一石上刻四句云葉邑之陰汝<lb/>
潁之東兹有國寶永藏其中葉人大惑謂之神石置於<lb/>
縣祠中享禱日盛貪夫至有浚井掘田願求此國寶者<lb/>
累嵗不已忽一客因逰仙島觀北極殿有一礎為柱搘<lb/>
壓柱稜外鐫四句猶可見曰賦世永算享國巨庸子賢<lb/>
而嗣命考而終其客徐以廟中神石之句合之其韻頗<lb/>
協量之復長短無差白邑宰取其礎觀之乃唐開成中<lb/>
一中郎将墓誌爾安礎時欲取其方因裁去餘石棄井<lb/>
<pb n="KR3j0181_WYG_061-6a"/>
中後得之遂解惑焉<hi>湘山野録</hi>
　　　熊館<lb/>
山民云熊於山中行數十里悉有跧伏之所必在石巗<lb/>
枯木之間山民謂之熊館惟虎出百里外則迷失道路<lb/>
　　　慎火木<lb/>
酉陽雜俎云廣州有慎火木三四圍慎火本草一名景<lb/>
天俗亦名䕶火多以盆缶植之置屋上其花紅白細錯<lb/>
如錦予甞兩至畨禺段成式所謂慎火乃降火木耳又<lb/>
<pb n="KR3j0181_WYG_061-6b"/>
名龍骨其餘葉枯慎火斷之有白汁著人肌膚遂成瘡<lb/>
痏亦無花盖不識者誤傳也<hi>並倦逰雜録</hi>
　　　末厥<lb/>
歐陽公記陶尚書詩語末厥兵不曉其義予謂今人呼<lb/>
秃尾狗為厥尾衣之短後者亦呼曰厥然則此兵正謂<lb/>
其末賤耳但今人不以末厥相連言之其義則是也不<lb/>
然亦不可以對卑凡字<lb/>
　　　何樓<lb/>
<pb n="KR3j0181_WYG_061-7a"/>
世人語虛偽者為何樓似是沽濫之稱其實不然國初<lb/>
京師有何家樓其下賣物皆行濫者故人以此目之今<lb/>
樓已廢語又相傳俳優人言何市樂說者謂起石駙馬<lb/>
在京都其家樂甚詆誚南市中樂人故得此名其實不<lb/>
然唐元和燕吳行役記其中已有何市字大都市不隷<lb/>
名軍中在河中市者散樂名也<lb/>
　　　音韻之學<lb/>
音韻之學自沈約為四聲及天竺梵學入中國其術漸<lb/>
<pb n="KR3j0181_WYG_061-7b"/>
宻觀古人諧聲有不可解者如玖字有字多與李字協用<lb/>
慶字正字多與章字平字協用如詩或羣或友以燕天<lb/>
子彼留之子貽我珮玖投我以木李報之以瓊玖終三<lb/>
十里十千維耦自今以始嵗其有君子有榖詒孫子在<lb/>
帝左右令聞不已膳夫左右無不能止魚麗于罶鰋鯉<lb/>
君子有酒㫖且有如此極多又如孝孫有慶萬夀無疆<lb/>
黍稷稻粱農夫之慶維其有章矣是以有慶矣則篤其<lb/>
慶載錫之光我田既臧農夫之慶萬舞洋洋孝孫有慶<lb/>
<pb n="KR3j0181_WYG_061-8a"/>
易西南得朋乃與類行東北喪朋乃終有慶積善之家必<lb/>
有餘慶積不善之家必有餘殃班固東都賦彰皇徳兮<lb/>
侔周成永延長兮膺天慶如此亦多今廣韻中慶一音卿<lb/>
然如詩之未見君子憂心怲怲既見君子庶㡬有臧誰<lb/>
秉國成卒勞百姓我王不寧覆怨其正亦是怲正與寧<lb/>
平協用不止慶而已恐别有理也<hi>筆談</hi>
　　　二<lb/>
豩字呼闗切頑也當在山字韻劉夢得有杯前膽不豩<lb/>
<pb n="KR3j0181_WYG_061-8b"/>
趙勰有吞船酒膽豩之句而禮部韻畧不收唐韻亦無<lb/>
何也<hi>漢皋詩話</hi>
　　　三<lb/>
今之姓胥姓雍者皆平聲春秋胥臣漢雍齒唐雍陶皆<lb/>
是也蜀中作上聲去聲呼之盖蜀人率以平為去<hi>出筆談</hi>
　　　瓉<lb/>
今人謂事之陳久為瓉本縁五代時有馬瓉者為使幕<lb/>
官其人魯戅有所聞見他人已厭熟而瓚覺以為新奇<lb/>
<pb n="KR3j0181_WYG_061-9a"/>
而道之故時人見陳乆者輒號為瓉云<hi>宋景文公筆談</hi>
　　　老杜詩<lb/>
杜子美和裴迪早梅詩有還如何遜在揚州之句<lb/>
注云梁史何遜𫝊不見揚州事盖遜早梅詩云兔<lb/>
園標物序驚時最是梅銜霜當路發應雪擬寒開<lb/>
枝横却月觀花遶凌風臺應知早飄落故逐上春<lb/>
来<hi>漢皋詩話</hi>
　　　二<lb/>
<pb n="KR3j0181_WYG_061-9b"/>
老杜云長鑱長鑱白木柄我生託子以為命黄獨無苗<lb/>
山雪盛短衣數挽不揜脛往時儒者不解黄獨是何義<lb/>
改為黄精學者承之以予攷之盖黄獨是也本草赭魁<lb/>
注黄獨肉白皮黄巴漢人蒸食之江東謂之土芋余求<lb/>
之江西謂之土卵煮食之類芋魁云<lb/>
　　　三<lb/>
往年有人於洞庭湖中得一石刻一詩云蛟室圍靑草<lb/>
龍堆隠白沙䕶江蟠古木迎棹舞神鴉破浪南風正收<lb/>
<pb n="KR3j0181_WYG_061-10a"/>
㠶畏日斜雲山千萬疊底處上仙槎或持問諸作者云<lb/>
此老杜詩也近有管城士大夫家藏本題唐杜東美一<lb/>
卷皆子美詩其中一首云聞恵二過東溪因詩以送恵<lb/>
子白駒瘦歸溪惟病身皇天無老眼空谷滯斯人崖蜜<lb/>
松花熟山杯竹葉春柴門了無事黄綺未稱臣今子美<lb/>
集中所無而用字亦多不同如故園楊栁今揺落何事<lb/>
愁中曲盡生作却盡生意味逺矣<lb/>
　　　邵謁詩<lb/>
<pb n="KR3j0181_WYG_061-10b"/>
余亡友李秉彛徳叟甞謂余曰家藏唐邵謁詩八十篇<lb/>
甚工謁選於吏部中榜此詩曰有能過此者當先注官<lb/>
衆無間言如李太白云今人不見古時月今月曽經照<lb/>
古人世以為工矣謁詩云不知天上月曽照㡬多人造<lb/>
語尤更省力今欲借傳因循不果此事不載於唐書野<lb/>
史小説中皆未甞見之唐文藝傳中有邵説無邵謁也<lb/>
<hi>李希聲詩話</hi>
　　　僧贊寧<lb/>
<pb n="KR3j0181_WYG_061-11a"/>
僧錄贊寧有文學洞古博物著書數百卷王元之禹偁<lb/>
徐騎省鉉疑則就質焉二公皆拜之栁仲塗開因曰余<lb/>
頃守維陽郡堂後菜圃纔雨隂則清燄夕起觸近則散<lb/>
何耶寧曰此粦<hi>力振切</hi>火也兵戰血或牛羊馬血著地則<lb/>
凝結遂為此氣雖千載不散栁遽拜之曰掘之皆斷鎗<lb/>
折鏃乃古戰地也因贈以詩中有空門今日見張華之<lb/>
句<lb/>
　　　二<lb/>
<pb n="KR3j0181_WYG_061-11b"/>
江南徐知諤為潤州節度使温之少子也美姿度喜<lb/>
畜奇玩蠻商得一鳯頭乃飛禽之枯骨也綵翠奪目<lb/>
朱冠紺毛金嘴如生正類大雄雞廣五寸其腦平正<lb/>
可為枕諤償錢五十萬又得畫牛一幅晝嚙草欄外<lb/>
夜歸卧欄中知諤獻後主煜煜持貢闕下太宗張後<lb/>
苑以示羣臣俱無知者惟僧錄贊寧曰南倭<hi>烏和反</hi>海<lb/>
水或減則灘磧微露倭人拾方諸蚌脂中有餘淚數<lb/>
滴者得之和色著物則晝隠而夜顯沃焦山或風撓<lb/>
<pb n="KR3j0181_WYG_061-12a"/>
飄擊忽有石落海㟁得之滴水磨色染物則晝顯而<lb/>
夜晦諸學士皆以為無稽寧曰見張騫海外異記後<lb/>
杜鎬撿三館書目果見於六朝舊本書中載之<hi>並湘山野</hi>
<hi>録</hi>
　　　三<lb/>
徐常侍鉉江南日甞直澄心堂毎襆被入直至飛虹橋<lb/>
馬輒不進裂鞍斷轡箠之流血掣繮却立鉉遺書於餘<lb/>
杭沙門贊寧答曰下必有海馬骨水火俱不能毁唯漚<lb/>
<pb n="KR3j0181_WYG_061-12b"/>
以腐糟隨毁者於是鉉斸之去土丈餘果得巨獸骨脛<lb/>
而上長五尺膝而下長三尺腦骨石斷柱積薪焚三日<lb/>
不動以腐糟纔漚之遂爛焉<hi>楊文公談苑</hi>
　　　熊萬卷<lb/>
餘杭熊萬卷者浮圖之真儒介然持古人風節有奥著<lb/>
典類一百二十卷天禧中秘閣求書王冀公欽若特請<lb/>
附焉冀公尤所禮重其居延慶寺在大慈塢時儒皆抱<lb/>
經授業師居甞喜閱唐韻諸生甞竊笑一日出題於法<lb/>
<pb n="KR3j0181_WYG_061-13a"/>
堂曰楓為琥珀賦其韻曰脂入於地千載成琥珀諸生<lb/>
皆不諭因請之不說凡月餘撿經史殆百家㑹聚小說<lb/>
俱無見者閣筆以聽教師曰聞諸君笑老僧酷嗜唐韻<lb/>
兹事止在東字韻第三板請詳閱諸生撿之果載楓字<lb/>
注中云黄帝欲殺蚩尤棄其桎梏變為楓木脂入地中<lb/>
千年化為琥珀始敬此書又有云松液入地為琥珀者<lb/>
唐李嶠詠琥珀詩有曽為老茯苓本是寒松液蚊蚋滿<lb/>
其中千年猶可覿之句未知孰是余頃見琥珀中蚊蚋<lb/>
<pb n="KR3j0181_WYG_061-13b"/>
數枚凝結在内信嶠詩不誣<hi>湘山野録</hi>
　　　錢昱<lb/>
錢昱獻王長子也讀書强記在故國與贊寧僧録迭舉<lb/>
竹數束得一事抽一條昱得百餘條寧倍之昱著竹譜<lb/>
三卷寧著笋譜十卷昱輕便美秀太祖受禪伯父俶遣<lb/>
持貢入閣賜後苑宴射時江南使者已先中的令昱解<lb/>
之應弦而中賜玉帶旌賞之歸朝願以刺史求試乞換<lb/>
臺閣送學士院試制誥三篇格在優等改秘書監尤善<lb/>
<pb n="KR3j0181_WYG_061-14a"/>
吏牘太宗取閱深愛之謂左右曰諸錢筆札多學浙僧<lb/>
亞栖書體格浮軟其失乃俗獨此兒不類以御書金花<lb/>
扇及行草急就章賜之後南郊當増秩上曰丞郎應<lb/>
星象昱王孫也操撿無守不宜應之授郢團盖惜名器<lb/>
也<lb/>
　　　杜文正<lb/>
長安一巨塚壊得古銅鼎狀方而<hi>闕</hi>是古文十六字人<lb/>
莫知曉命句中正辨其篆曰此禹迹文也其詞曰岐豐<lb/>
<pb n="KR3j0181_WYG_061-14b"/>
錫公秦之幽宫鼎藏於中命杜鎬攷其事曰武王克殷<lb/>
都於豐鎬以雍州為王畿及平王東遷洛邑以岐豐之<lb/>
地賜秦哀公墓中正有字學篆隷行草盡精與徐鉉校<lb/>
定說文<hi>闕</hi>
　　　楊文舉<lb/>
吳楊文舉撰雍熙廣韻遂直館太祖神主藏太室西壁<lb/>
及篆字寶遂賜金紫益州華陽人也<lb/>
　　　陶尚書<lb/>
<pb n="KR3j0181_WYG_061-15a"/>
乾徳三年再郊范魯公質為大禮使以鹵簿青油隊舊<lb/>
有甲騎盡取於武庫磨鑄堅厚精明可畏謂於禮容有<lb/>
所不順陶榖尚書為禮儀使出意繪之以青緑畫黄絁<lb/>
為甲紋青布裹之縁青絁為下裙絳皮為絡長短至膝<lb/>
如珂紋銅鈴逸前膺及後鞦至今用焉榖本姓唐避晉<lb/>
祖諱易之明博該敏尤工厯象時為普軍勢方熾<lb/>
謂所親曰五星數夜連珠於西南已累累大明吾<lb/>
輩無怪兵革之憂有真主已在漢地觀敵帳騰蛇<lb/>
<pb n="KR3j0181_WYG_061-15b"/>
氣纒之其主必不歸國未㡬徳光薨於漢又孛東<lb/>
起芒侵於北谷曰邉患不乆當息太平可望矣後<lb/>
皆盡然<lb/>
　　　竇仁惠公<lb/>
竇禹鈞生五子儀儼侃偁僖相繼登科馮瀛王贈禹鈞<lb/>
詩有靈椿一枝老丹桂五株芳時號五龍昆仲材業儀<lb/>
儼尤著儀為禮部侍郎太祖欲相之趙韓王自以寡學<lb/>
忌儀該博極引薛居正㕘大政以塞之弟儼素藴六學<lb/>
<pb n="KR3j0181_WYG_061-16a"/>
為周世宗所重判太常寺校管籥鐘鼓辨清濁上下之類<lb/>
分律吕還相為宫之法去京房清官一筦調之三年方合<lb/>
天律又善樂章九絃之阮七絃之琴十二絃之筝二十<lb/>
五絃之瑟三漏之籥八漏之篪十七筦之笙二十三筦<lb/>
之簫皆立譜調按通而合之器雖異而均和不差編於<lb/>
厯代樂章之後曰大周正樂譜樂官掌之依譜教習尤<lb/>
善推步星厯與盧多遜楊徽之同在諫垣預謂二公曰<lb/>
丁夘嵗五星當連珠於奎奎主文又在魯分自此天下<lb/>
<pb n="KR3j0181_WYG_061-16b"/>
始太平二拾遺必見之老夫不與也果至乾徳丁夘嵗<lb/>
五星連珠於奎太宗時鎮兖海致仕於家八十三終諡<lb/>
仁惠公<hi>玉壺清話</hi>
　　　二<lb/>
太祖欲改元謂宰相等曰今改年號須古來未有者時<lb/>
宰相以乾徳為請且言前代所無三年正月平蜀蜀宫<lb/>
人有入掖廷者太祖因開其奩具得鑑背字云乾徳四<lb/>
年鑄大驚曰安得四年所鑄乎出鑑以示宰相皆不能<lb/>
<pb n="KR3j0181_WYG_061-17a"/>
對乃召學士陶穀竇儀奏曰蜀少主曽有此號鑑必蜀<lb/>
中所鑄太祖大喜因歎曰作宰相須是讀書人自是大<lb/>
重儒臣矣<hi>劉貢父詩話</hi>
　　　胡秘監<lb/>
夏英公鎮襄陽遇大赦賜酺宴詔中有致仕髙年各賜<lb/>
束帛時胡秘監旦瞽廢在襄英公依詔㫖選精縑十疋<lb/>
贈之胡得縑以手捫之笑曰寄語舎人何寡聞至此奉<lb/>
還五疋請撿韓詩外傳及服䖍賈誼諸儒所解束帛戔<lb/>
<pb n="KR3j0181_WYG_061-17b"/>
戔賁于丘園之義自可見証英公撿之果見三代束帛<lb/>
束脩之制若束脩十脡之脯其寔一束也若束帛則卷<lb/>
其帛屈為二端五疋遂見十端表王者屈折於隠淪之<lb/>
道也夏亦少沮<hi>湘山野録</hi>
　　　二<lb/>
楊庶㡬孜言胡秘監旦退居襄陽鑱大硯以著漢春秋<lb/>
書成𦵏其硯毎大臣名士薨卒必作傳以記其善惡然<lb/>
世不傳庶㡬亦有所述<hi>春明退朝録</hi>
<pb n="KR3j0181_WYG_061-18a"/>
　　　韓溥<lb/>
韓溥長安人唐相休之裔孫博學善持論詳練臺閣故<lb/>
事多知唐朝氏族與人談亹亹可聽為近世肉譜<lb/>
　　　王貽孫<lb/>
王貽孫字衆賢溥之子太祖甞問趙普拜禮何以男子<lb/>
跪婦人不跪徧問禮官無有知者貽孫曰古詩云長跪<lb/>
問故夫即婦人古亦跪也唐天后朝始拜而不跪普問<lb/>
何所出對曰太和中幽州從事張建章渤海國紀以溥<lb/>
<pb n="KR3j0181_WYG_061-18b"/>
藏書萬卷貽孫遍覽之<lb/>
　　　劉吉<lb/>
劉吉䕶治京東河決時張去華任轉運使巡視河上方<lb/>
㑹食坐客數十人膾鯉為饌去華顧謂四座曰南人在<lb/>
水鄉多魚為食殊不厭其腥也意若輕鄙南士吉奮然<lb/>
對曰運使本進士狀元曽不讀書何自彰其寡學尚書<lb/>
禹决九州有魚鱉使民鮮食淮夷蠙珠暨魚易姤之九<lb/>
二包有魚又有庖犧氏以佃以漁盖取諸離周官䱷人<lb/>
<pb n="KR3j0181_WYG_061-19a"/>
掌以時獻為梁辨魚物供王膳脩詩載嘉魚魚藻九罭<lb/>
之篇小雅云炰鱉膾鯉張仲孝友國風云豈其食魚必<lb/>
河之魴又曰誰能亨魚溉之釡鬵戴記云水潦降不獻<lb/>
魚鱉魚鱉不中殺不粥於市居山者不以魚鱉為禮三<lb/>
月天子乗舟薦鮪于寢廟孟秋天子食稻與食魚又食<lb/>
魚者去乙孔子魯人云魚餒不食趙盾晉人魚飱田文<lb/>
齊人其上客皆食有魚子産鄭人而人饋生魚子公亦<lb/>
鄭人染指於鼎公父文伯魯人羞鱉致客怒而出大舜<lb/>
<pb n="KR3j0181_WYG_061-19b"/>
漁於雷澤吕望釣於渭濱又何必皆南州之人况今大<lb/>
官之盛饌宗祀之備物皆薦是品而周旋販鬻閭閻啖<lb/>
食其濟民食廣矣何談之容易去華色沮不能酬其言<lb/>
<hi>楊文公談苑</hi>
　<lb/>
　<lb/>
　<lb/>
　事實類苑卷六十一<lb/>
</p>
<p>
</p>
  </div>
</body>
</text>
</TEI>
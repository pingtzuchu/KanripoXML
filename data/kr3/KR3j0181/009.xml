<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷九</head>
    <p>
<pb n="KR3j0181_WYG_009-1a"/>
欽定四庫全書<lb/>
　事實類苑卷九　　　　　宋　江少虞　撰<lb/>
　　名臣事迹<lb/>
　　　王沂公<lb/>
王文正公曾為人方正持重在中書最為賢相嘗謂大<lb/>
臣執政不當收恩避怨嘗謂尹師魯曰恩欲歸已怨使<lb/>
誰當聞者歎服以為名言<hi>廬陵居士集</hi>
　　　二<lb/>
<pb n="KR3j0181_WYG_009-1b"/>
景福中朝廷始與契丹通好詔遣使將以北朝呼之王<lb/>
沂公以為太重請止稱契丹夲號可也真宗嘆賞再三<lb/>
朝論韙之<lb/>
　　　三<lb/>
祥符中王沂公奉使契丹舘伴邢祥頗肆談辨深自衒<lb/>
鬻且矜賜鐵劵公曰鐵劵盖勲臣有功髙不賞之懼賜<lb/>
之以安反側耳何為輙及邢祥大沮<hi>已上見涑水紀聞</hi>
　　　四<lb/>
<pb n="KR3j0181_WYG_009-2a"/>
王沂公曾青州發解及南省廷試皆為首冠中山劉子<lb/>
儀為翰林學士戯語之曰状元試三塲一生喫著不盡<lb/>
沂公正色荅曰曾平生之志不在温飽<lb/>
　　　范魯公<lb/>
范質初作相與馮道同堂道意輕其新進潛視所為質<lb/>
初知印當判事語堂吏曰當判之事並施籖表得以視<lb/>
而書之慮臨文失誤貽天下笑道聞歎曰真識大體吾<lb/>
不如也質後果為名相<hi>楊文公談苑</hi>
<pb n="KR3j0181_WYG_009-2b"/>
　　　又<lb/>
范魯公質早輔周室及太祖受禪不改其任兩朝翊戴<lb/>
嘉謀偉量時稱名相然自以執政之地生殺慘舒所繫<lb/>
茍不能早夜兢畏悉心精慮敗事覆餗憂患畢至加之<lb/>
道有枉直時有夷險居其位者今古所難嘗謂同列曰<lb/>
人能鼻吸三斗醇醋即可為宰相矣<hi>出涑水紀聞</hi>
　　　范文正<lb/>
范文正公仲淹少貧悴依睢陽朱氏家嘗與一術者游<lb/>
<pb n="KR3j0181_WYG_009-3a"/>
㑹術者病篤使人呼文正公而告曰吾善鍊水銀為白<lb/>
金吾兒幼不足以付今授子即以其方與所成白金一<lb/>
斤封誌納文正懐中文正方辤避而術者已絶後十餘<lb/>
年文正為諫官術者之子長呼而告曰而父有神術者<lb/>
之死也以汝尚幼故俾我收之今汝成立當以還汝出<lb/>
其方并白金授之封誌宛然<hi>筆録</hi>
　　　二<lb/>
景祐中范文正公知開封府忠亮讜直言無廻避左右<lb/>
<pb n="KR3j0181_WYG_009-3b"/>
不便因言公離間大臣自結朋黨乃落天章閣待制出<lb/>
知饒州余靖安道上䟽論救以朋黨坐貶尹洙師魯上<lb/>
言靖與仲淹交淺臣於仲淹義兼師友當從坐貶監郢<lb/>
州稅歐陽永叔貽書責司諫髙若訥不能辨其非辜若<lb/>
訥大怒繳奏其書降授夷陵縣永叔復與師魯書云五<lb/>
六十年来此輩沉黙畏懼布在世間忽見吾輩作此事<lb/>
下至竈間老婢亦相驚怪時君謨為四賢一不肖詩播<lb/>
於都下人争𫝊寫鬻書者市之頗獲利後北使至宻市<lb/>
<pb n="KR3j0181_WYG_009-4a"/>
以還張守庸奉使過幽州舘中有書永叔詩在壁者四<lb/>
賢希文安道師魯永叔也一不肖若訥也<hi>涑水紀聞</hi>
　　　三<lb/>
晏丞相殊留守南京仲淹遭母憂寓城下晏公請掌府<lb/>
學仲淹嘗宿學中訓督學者皆有法度勤勞恭謹以身<lb/>
先之夜課書生讀書寢食皆立時刻徃徃潛至齋舍詗<lb/>
之見有先寢者詰之其人紿云適疲倦暫就枕耳仲淹<lb/>
問未就寢之時觀何書其人亦妄對仲淹即取書問之<lb/>
<pb n="KR3j0181_WYG_009-4b"/>
其人不能對即罰之出題使諸生作賦必先自為之欲<lb/>
知其難易及所當用意亦使學者凖以為法由是四方<lb/>
從學者輻輳其後諸人以文學有聲名於塲屋朝廷者<lb/>
多其教也服除至京師上宰相書言朝廷得失及民間<lb/>
利害凡萬餘言王曾見而偉之時晏殊亦在京師薦一<lb/>
人為舘職曾謂殊曰公知范仲淹捨而薦斯人乎已為<lb/>
公置不行宜更薦仲淹也殊從之遂除舘職頃之冬至<lb/>
立仗禮官定議欲媚章獻太后請天子率百官獻夀於<lb/>
<pb n="KR3j0181_WYG_009-5a"/>
庭仲淹以為不可晏殊大懼召仲淹怒責之以為狂仲<lb/>
淹正色抗言曰仲淹受明公誤知常懼不稱為知已恥<lb/>
不意今日更以正論得罪於門下也殊慚無以應<hi>湘山野録</hi>
　　　四<lb/>
初范文正公貶饒州朝廷方治朋黨士大夫無敢徃别<lb/>
王待制質獨扶病餞於國門大臣責之曰君為長者何<lb/>
自陷朋黨王曰范公天下賢者故質敢望之若得為黨<lb/>
人公之賜質厚矣聞者為之縮頸<lb/>
<pb n="KR3j0181_WYG_009-5b"/>
　　　五<lb/>
范文正公守邠州暇日帥僚屬登樓置酒未舉觴見衰<lb/>
絰數人營理䘮具者公亟令詢之乃寄居士人卒於邠<lb/>
將出殯近郊賵歛棺槨皆所未具公憮然即徹宴席厚<lb/>
賙給之使畢其事坐客感歎有泣下者<hi>並涑水紀聞</hi>
　　　六<lb/>
慶厯中范希文以資政殿學士判邠州予中途止謁翌<lb/>
日召食侍李郎中丁固席范與丁同年進士也因述舊<lb/>
<pb n="KR3j0181_WYG_009-6a"/>
日方脩學時最貧窶與劉某同止長白山僧舍惟煑粟<lb/>
米二合粥一器經宿遂凝以刀劃四塊早晚取二塊斷<lb/>
虀十數莖酢水汁半盂入少鹽煖而啖之如此者三年<lb/>
<hi>湘山野録</hi>
　　　曹武毅<lb/>
曹翰以罪謫為汝州副使凡數年一日有内侍使西京<lb/>
朝辭日太宗宻諭之曰卿至汝州當一訪曹翰問其良<lb/>
苦然慎勿泄我意也内侍如㫖徃見因叙其遷謫之乆<lb/>
<pb n="KR3j0181_WYG_009-6b"/>
翰泣曰罪犯深重感聖恩不殺死無以報敢愬苦耶但<lb/>
以口衆食貧不能度日幸内侍哀憐欲以故衣質十千<lb/>
以繼粥飯可乎内侍曰太尉有所須敢不應命何煩質<lb/>
也翰固不可於是封裹一複以授内侍收複以十千答<lb/>
之洎回奏翰語直言質衣事太宗命取其複開視之乃<lb/>
一大幅畫障題曰下江南圖太宗惻然念其功即日有<lb/>
㫖召赴闕稍復金吾將軍蓋江南之役翰為先鋒也<hi>東軒</hi>
<hi>筆録</hi>
<pb n="KR3j0181_WYG_009-7a"/>
　　　王㕘政<lb/>
王㕘政化基興國二年及第於吕蒙正榜釋褐授贊善<lb/>
知州趙韓王學術平淺議以新進少年無益於治抽詔<lb/>
改淮幕公歎曰不幸丞相以舊勲自恃時忘晚進男兒<lb/>
旣逢明時豈能事幕府承迎於婉媚之末乎抗䟽自薦<lb/>
表稱真定男子公嘗慕范滂有攬轡澄清天下之志遂<lb/>
撰澄清王路論皆切於時要太宗壮之曰化基自結人<lb/>
主慷慨之士也亟用之由著作郎三司判官左拾遺召<lb/>
<pb n="KR3j0181_WYG_009-7b"/>
試中丞補闕知制誥<lb/>
　　　狄武襄<lb/>
天聖五年王文安公堯臣狀元及第釋褐將作監丞通<lb/>
判湖州是年狄武襄公青始投拱聖營為卒晚年同入<lb/>
樞宻院武襄為使文安副焉<hi>並東軒筆録</hi>
　　　魏咸熈<lb/>
魏咸熈仁浦之子性寛厚任太僕少卿累典籓郡知杭<lb/>
州日晨起視事掌舍卒掛油缸於簾鈎上平中其額翻<lb/>
<pb n="KR3j0181_WYG_009-8a"/>
汙冠綬咸熈戒左右勿得輙言使老卒驚懼亟還卧内<lb/>
易衣甲而出歸朝大治酒具賓友集饌陳越中銀缸陶<lb/>
器僮僕數人共舉食案而前相嘲誚蹉跌盡碎之坐客<lb/>
皆失色咸熈殊不變容但令易他器别具蔬菓亦不加<lb/>
笞責人以為劉寛之比<lb/>
　　　王文正<lb/>
王文正太尉局量寛厚未嘗見其怒飲食有不精潔者<lb/>
但不食而已家人欲試其量以少埃墨投羮中公惟啖<lb/>
<pb n="KR3j0181_WYG_009-8b"/>
飯而已家人問其何以不食羮曰我偶不喜肉一日又<lb/>
墨其飯公視之曰吾今日不喜飯可具粥其子弟訴於<lb/>
公曰庖肉為饔人所私食肉不飽乞治之公曰汝輩人<lb/>
料肉幾何曰一斤今但得半斤其半為饔人所廋公曰<lb/>
盡一斤可得飽乎曰盡一斤固當飽曰此後人料一斤<lb/>
半可也其不發人過皆類此嘗宅門壊主者徹屋新之<lb/>
暫於廊廡下啟一門以出入公出側門門低據鞍俯伏<lb/>
而過都不問門畢復行正門亦不問有控馬卒嵗滿辭<lb/>
<pb n="KR3j0181_WYG_009-9a"/>
公公問汝控馬幾時曰五年矣公曰吾不省有汝旣去<lb/>
復呼廻曰汝乃某人乎於是厚贈之乃是逐日控馬但<lb/>
見背未嘗視其面因去見其背方省<lb/>
　　　薛簡肅<lb/>
薛簡肅公天禧初為江淮發運司始辭王文正公王無<lb/>
他語但云東南民力竭矣薛退而謂人曰真宰相之言<lb/>
也<lb/>
　　　二<lb/>
<pb n="KR3j0181_WYG_009-9b"/>
王文康公薛簡肅公俱嘗鎮蜀而皆有名章獻時同為<lb/>
執政一日奏事已因語蜀事文康曰臣昔在蜀時有告<lb/>
戌卒反執斬之於營門遂無事簡肅曰臣在蜀時亦有<lb/>
告戌卒反者叱出之亦無事<hi>並湘山野録</hi>
　　　吕文靖<lb/>
景祐末西鄙用兵大將劉平死之議者以朝廷委宦者<lb/>
監軍主帥節制有不得專者故平失利誅監軍黄徳和<lb/>
或請罷諸師監軍仁宗以問宰相吕文靖公曰不必罷<lb/>
<pb n="KR3j0181_WYG_009-10a"/>
但擇謹厚者為之仁宗委公擇之對曰臣待罪宰相不<lb/>
當與中貴私交何由知其實否願詔都知押班保舉有<lb/>
不稱職者與同罪仁宗從之翌日都知叩頭乞罷諸監<lb/>
軍宦士大夫喜公之有謀<lb/>
　　　二<lb/>
慶厯初仁宗服藥乆不視朝一日聖體康復思見執政<lb/>
坐便殿促召二府宰相吕許公聞命移刻方赴詔比至<lb/>
中使數輩促公同列亦贊公速行公愈緩歩旣見上上<lb/>
<pb n="KR3j0181_WYG_009-10b"/>
曰乆病方平喜與卿等相見而来之遲何也公曰陛下<lb/>
不愈中外頗憂一旦聞急召近臣臣等若奔馳以進慮<lb/>
人心驚動耳上以為深得輔臣之體<hi>已上出涑水紀聞</hi>
　　　三<lb/>
吕許公夷簡為郡守上言乞不稅農器真宗知其可為<lb/>
宰相記名殿壁後果正台席梁莊肅為郡守上言應天<lb/>
下疑獄並具事節奏取勅裁仁宗知其有仁心後至龍<lb/>
圖閣直學士王安石為翰林學士亦因莱州阿芸謀殺<lb/>
<pb n="KR3j0181_WYG_009-11a"/>
夫以為案問欲舉免所因之罪主上决意用為輔相自<lb/>
莊肅之說進歴仁宗英宗神宗三朝之中凡有奏疑未<lb/>
始不免死案問之律行凡臨劾而首陳者皆得原減所<lb/>
謂仁人之言其利溥哉<hi>東軒筆録</hi>
　　　李公擇<lb/>
李常公擇少讀書於廬山五老峰白石庵之僧舍書幾<lb/>
卷公擇旣貴思欲遺之後學者不欲獨有其書乃藏於<lb/>
僧舍其後山中之人思之目其居曰李氏藏書山房而<lb/>
<pb n="KR3j0181_WYG_009-11b"/>
蘇子瞻為之記<hi>涑水紀聞</hi>
　　　張乖崖<lb/>
王均李順亂後凡官於蜀者多不挈家以行至今成都<lb/>
知府猶有此禁張詠知益州單騎赴任是時一府官屬<lb/>
憚張之嚴峻莫敢蓄侍婢者張不欲絶人情遂自置侍<lb/>
婢以侍巾幘自此官屬稍置姬侍矣張在蜀四年被召<lb/>
還闕呼婢父母出貲以嫁之仍處女也張在蜀一日有<lb/>
術士上謁自言能煆汞為白金張曰若能一火煆百兩<lb/>
<pb n="KR3j0181_WYG_009-12a"/>
乎術士曰能之張即市汞百兩俾煆一火而成不耗銖<lb/>
兩張歎曰若之術至矣然此物不可用之私家立命工<lb/>
煆一大香爐鑿其腹曰充大慈寺殿上用公尋送寺中<lb/>
以酒榼遺術者而謝絶之人服其不欺也<lb/>
　　　二<lb/>
張乖崖性剛多躁蜀中盛暑食錢鉏頂中末頂屢垂於<lb/>
盌<hi>闕</hi>納之頗煩急取投器中曰但請與因搶而起少年<lb/>
慷慨學擊劍善立竒節謂友人曰張詠賴生明時讀詩<lb/>
<pb n="KR3j0181_WYG_009-12b"/>
書以自律不爾則為何人也李順之亂益州大將王繼<lb/>
恩上官正輩頓師逗遛不進邀使行盛陳供帳郊燕以<lb/>
餞之舉爵謂軍校曰爾曹蒙國厚恩無以塞責當勉力<lb/>
盪平㓂壘以手指其地曰若老師曠日即爾輩死所也<lb/>
徐謂繼恩曰朝廷始若許僕㕘後騎豈至今日醢賊以<lb/>
噉師乆矣自是士氣果振獲㨗而還<hi>見玉壺清話</hi>
　　　三<lb/>
初蜀新亂張尚書至公宇襲舊制周列更鋪凡數百所<lb/>
<pb n="KR3j0181_WYG_009-13a"/>
公即日命罷之人心大安及代去留一卷實封文字與<lb/>
僧正希白且云候十年觀此後十年公薨於陳州訃至<lb/>
希白為公設大㑹齋請知府凌諫議策發所留文字乃<lb/>
公畫像衣兎褐繫絛草裹自為賛曰乖則違俗崖則絶<lb/>
物乖崖之名聊以表徳因號乖崖公遂畫於天慶觀仙<lb/>
游閣又九曜院皆畫像公府衙之東南隅又有祠堂皆<lb/>
後人思公而為之也初蜀人雖尚學而不樂仕宦公察<lb/>
其有聞於鄉者得張及李畋張逵間召與語民間事徃<lb/>
<pb n="KR3j0181_WYG_009-13b"/>
徃延入卧内從容欵曲故公於民情無不察者三人佐<lb/>
之也其後三人者皆薦之於朝皆為員外郎而蜀人寖<lb/>
多仕宦矣公每斷事有情輕法重情重法輕者必為判<lb/>
語讀以示之蜀人鏤板謂之戒民集大抵以敦風俗篤<lb/>
孝弟為本也<hi>湘山野録</hi>
　　　四<lb/>
張乖崖未第時嘗游湯隂縣令賜束帛萬錢張即負之<lb/>
於驢與小僮驅而歸或曰此去遇夜道店波澤深人煙<lb/>
<pb n="KR3j0181_WYG_009-14a"/>
踈濶可俟徒伴偕行張曰秋深矣親老未授衣安敢少<lb/>
留即但淬一短劍而行去三十餘里日已宴止一孤店<lb/>
惟一翁洎二子見詠来甚喜宻相謂曰今夜好箇經紀<lb/>
張心動竊聞之因斷栁之若合拱者為一棒置室中店<lb/>
翁問公持此物何用張曰明日早行聊為之備耳夜始<lb/>
分翁命其子呼曰雞已鳴秀才可去矣張不應即来推<lb/>
尸張先以床拒左扉以手拒右扉店夫旣呼不應即再<lb/>
三推闔張忽縱之退立其人躱身而入張摘其手斃之<lb/>
<pb n="KR3j0181_WYG_009-14b"/>
曳入閫少時其子又至入門復殺之又持劍拒翁方燎<lb/>
火爬<hi>闕</hi>即斷其手老幼數人併命其室呼僮牽驢出門<lb/>
乃縦火行三十餘里始曉後来者曰前店失火舉家被<lb/>
焚<hi>倦游録</hi>
　　　五<lb/>
故尚書張詠嘗謂人曰吾榜中得人最多慎重有雅望<lb/>
無如李文靖深沉有徳鎮服天下無如王公面折庭諍<lb/>
素有風采無如㓂公當方面寄則詠不敢辭<hi>出名臣遺事</hi>
<pb n="KR3j0181_WYG_009-15a"/>
　　　丁文簡<lb/>
丁文簡公嘗言舉進士時以制誥為贄卷旣而復自笑<lb/>
曰是不揆已然其後為知制誥翰林學士㕘知政事亦<lb/>
見其所存有素矣初舉人居鄉必以文卷投贄先進自<lb/>
糊名後寖衰賈許公為御史中丞又奏罷公卷而士子<lb/>
之禮都亡矣<hi>湘山野録</hi>
　　　二<lb/>
丁度字公雅開封府祥符人祖顗盡其家聚書至八千<lb/>
<pb n="KR3j0181_WYG_009-15b"/>
卷室以貯之曰吾聚書多雖不能讀必有好學者為吾<lb/>
子孫矣父逢吉以醫事真宗於藩邸官至將作監丞致<lb/>
仕度以祀汾隂嵗舉服勤辭學第二人登科解褐大理<lb/>
評事通判遷太子中允直集賢院今上即位度上書請<lb/>
博延儒臣觀講道誼增置諫官切磨治體墾闢荒莱安<lb/>
集流離以為州縣殿最章獻皇后善之遷太常博士賜<lb/>
緋俄出知湖州事徙兩京轉運使以祠部員外知制誥<lb/>
遷翰林學士乆之兼侍講學士又加承㫖又兼端明殿<lb/>
<pb n="KR3j0181_WYG_009-16a"/>
學士國朝故事中書制民政樞宻專兵謀及趙元昊逆<lb/>
命朝廷多事度建言古之號令皆出於一今二府分兵<lb/>
民之政若錯置異同則下無適從非為國體於是始詔<lb/>
軍族重務二府通議度在兩禁十五年性寛厚真率不<lb/>
脩威儀流輩多易之上嘗從容問度用人資序與才器<lb/>
孰先度對曰天下無事則循守資序有事則簡拔才器<lb/>
上甚善之㑹諫官有言度丞相問求進者上以度言諭<lb/>
執政且曰度侍從十有五年而應對如是不自為地真<lb/>
<pb n="KR3j0181_WYG_009-16b"/>
淳美長者也尋以度為工部侍郎樞宻副使逾年㕘知<lb/>
政事頃之衛士為變事連宦官楊懐敏樞宻使夏竦上<lb/>
言請使御史與宦官同於禁中鞫其獄不可滋蔓使反<lb/>
側者不自安度曰宿衛有變事關社稷此可忍孰不可<lb/>
忍固請附外臺窮黨與持論堅决然卒從竦議未幾度<lb/>
求解政事時特置紫宸殿學士以度為之起兼侍讀學<lb/>
士尋因避紫宸改為觀文殿學士後數年薨贈吏部尚<lb/>
書諡文簡度蚤䘮妻晚年學修養之術常獨居静室左<lb/>
<pb n="KR3j0181_WYG_009-17a"/>
右給使惟老卒三人而已<hi>洓水紀聞</hi>
　　　歐陽文忠公<lb/>
歐陽文忠公自歴官至為兩府凡有所建明於上前其<lb/>
詞意堅確持守不變且勇於敢為王荆公常期其可任<lb/>
大事及荆公輔政多所更張而同列少與合者是時歐<lb/>
陽公罷㕘知政事以觀文殿學士知蔡州荆公乃進為<lb/>
宣徽使判太原府許朝覲意在引之執政以同新天下<lb/>
之政而歐陽公懲濮邸之事深畏多言遂力辭恩命繼<lb/>
<pb n="KR3j0181_WYG_009-17b"/>
以請老而去荆公深歎惜之<hi>東軒筆録</hi>
　　　二<lb/>
歐陽文忠公使遼其主每擇貴臣有學者押宴非常例<lb/>
也但公名重當代故其為外國敬服如此也<hi>涑水紀聞</hi>
　　　太宗知人<lb/>
太宗時賈黄中宋白李至吕蒙正蘇易簡五人同時拜<lb/>
翰林學士承㫖扈蒙贈之以詩曰五鳳齊飛入翰林其<lb/>
後吕蒙正為宰相黄中李至蘇易簡皆至㕘知政事宋<lb/>
<pb n="KR3j0181_WYG_009-18a"/>
白官至尚書老於承㫖皆為名臣<hi>廬陵居士集</hi>
　　　不信異端<lb/>
李司空家累世不置佛堂不畜内典經文王似宗家不<lb/>
燃楮鏹祀其先人酒炙而已<hi>楊文公談苑</hi>
　<lb/>
　<lb/>
　<lb/>
　<lb/>
<pb n="KR3j0181_WYG_009-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事實類苑卷九<lb/>
</p>
<p>
</p>
  </div>
</body>
</text>
</TEI>
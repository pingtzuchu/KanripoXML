<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷十</head>
    <p>
<pb n="KR3j0181_WYG_010-1a"/>
欽定四庫全書<lb/>
　事實類苑卷十　　　　　宋　江少虞　撰<lb/>
　　名臣事迹<lb/>
　　　大官髙夀者<lb/>
夲朝大官最享髙夀者凡三人曰太傅張公士遜樞相<lb/>
張公昇少師趙公槩皆夀至八十六又二人次之曰陳<lb/>
文惠公堯佐至八十二杜祁公衍至八十二又一人次<lb/>
之曰富文忠公弼夀至八十餘皆不及焉故文惠致政<lb/>
<pb n="KR3j0181_WYG_010-1b"/>
以詩寄退𫝊曰青雲岐路游將遍白髪光隂得最多盖<lb/>
謂是也仁宗篤師𫝊恩遇公特厚致政後每大朝㑹常<lb/>
令綴兩府班公時已八十餘而拜跪輕利仁宗晚乃飛<lb/>
白百嵗二字賜之公遂進歌以謝優詔褒荅此雖漢顯<lb/>
宗之遇桓榮不過是也<hi>出青箱襍記</hi>
　　　將相世家<lb/>
李宻學濬與李昌武宗諤同宗同嵗月後一日而生二<lb/>
人者畢生休戚惨舒一與之同及昌武死濬亦後一日<lb/>
<pb n="KR3j0181_WYG_010-2a"/>
卒昌武即司空昉第三子在玉堂真宗召公同丁晉公<lb/>
侍宴玉宸殿上曰朕嘗思國朝將相之家世緒不墜者<lb/>
惟曹彬耳聞卿家尤更雍睦有法朕繼二聖基業亦如<lb/>
卿家保守閥閲<hi>東軒筆録</hi>
　　　大臣奢儉不同<lb/>
鄧州花蠟燭名著天下雖京師不能造相𫝊云是㓂莱<lb/>
公燭法公嘗知鄧州而自少年富貴不㸃油燈尤好夜<lb/>
宴劇飲雖寢室亦燃燭達旦每罷官去後人至官舍見<lb/>
<pb n="KR3j0181_WYG_010-2b"/>
厠溷間燭淚在地徃徃成堆杜祁公為人清儉在官未<lb/>
嘗燃燭油燈一炷熒然欲滅與客相對清談而已二公<lb/>
皆為功臣而奢儉不同如此祁公夀考吉終莱公晚有<lb/>
南遷之禍遂歿不返雖其不幸亦可以為戒也<hi>歸田録</hi>
　　　貴門子弟<lb/>
初翰林學士彭<hi>闕</hi>不訓子弟文學參軍范宗翰上啟責<lb/>
之曰王氏之琪珪玘瓘器盡璠璵韓氏之綜絳縝維才<lb/>
皆經緯非䕃而得由學而然謂王氏皆以玉為名韓氏<lb/>
<pb n="KR3j0181_WYG_010-3a"/>
亦皆以系為名故云璠璵經緯大抵天下之衣冠子弟<lb/>
取髙科者惟王韓二族為盛故於其命名舉之以訓子<lb/>
弟焉<hi>出名臣𫝊</hi>
　　　陳恭公<lb/>
陳恭公初罷政判亳州年六十九遇生日親族徃徃獻<lb/>
老人星圗以為夀獨其姪世修獻范蠡游五湖圗且贊<lb/>
曰賢哉陶朱覇越平吴名遂身退扁舟五湖恭公甚喜<lb/>
即日上表納節明年累表求退遂以司徒致仕矣<lb/>
<pb n="KR3j0181_WYG_010-3b"/>
　　　二<lb/>
陳恭公事仁宗兩為相悉心盡瘁百度振舉然性嚴重<lb/>
語言簡直與人少周旋接賔客以至親戚骨肉未嘗從<lb/>
容談笑尤靳恩澤士大夫多怨之惟仁宗嘗曰不昧我<lb/>
者惟陳執中耳及其薨也韓維張洞諡之曰榮<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>仁宗<lb/>
賜諡曰恭薨後月餘夫人謝氏繼卒一子纔七嵗㑹𦵏<lb/>
日門下之人惟解賔三至墓所世人嗟悼之梅堯臣作<lb/>
挽詞両首具載其事曰位至三公有恩加錫諡無再調<lb/>
<pb n="KR3j0181_WYG_010-4a"/>
金鼎鉉屢刻玉麟符已歎鸞同穴還悲鳯少雛擁圗㸔<lb/>
鹵簿誰為畢三虞公在中書日朝廷百事崇王官多不<lb/>
喜天子以為忠富貴人間有恩榮歿後隆若非笳鼔咽<lb/>
寂寞奈秋風<hi>東軒筆録</hi>
　　　文潞公<lb/>
至和初陳恭公罷並用文富二公<hi>彦博弼</hi>正衙宣麻之際<lb/>
上遣小黄門宻於百官班中聽其議論而二公乆有人<lb/>
望一旦復用朝士徃徃相賀黄門具奏上大恱余時為<lb/>
<pb n="KR3j0181_WYG_010-4b"/>
學士後數日奏事垂拱殿上問新除彦博等外議如何<lb/>
余以朝士相賀為對上曰自古人君用人或以夢卜茍<lb/>
不知人當從人望夢卜豈足憑也故余作文公批荅云<lb/>
永為商周之所記至以夢卜而求賢孰若用縉紳之公<lb/>
言從中外之人望者其述上語也<hi>廬陵居士集</hi>
　　　又<lb/>
文彦博知永興軍起居舍人母湜鄠人也至和中湜上<lb/>
言陕西鐵錢不便於民乞一切廢之朝廷雖不從其鄉<lb/>
<pb n="KR3j0181_WYG_010-5a"/>
人多知之争以鐵錢買物賣者不肯受長安為之亂民<lb/>
多閉肆僚屬請禁之彦博曰如此是愈使惑擾也乃召<lb/>
絲絹行人出其家縑帛數百匹使賣之曰納其直盡以鐵<lb/>
錢勿以銅錢也於是衆曉然知鐵錢不廢市肆復安<hi>並見</hi>
<hi>涑水紀聞</hi>
　　　厠上讀書<lb/>
錢思公雖生長富貴而少所嗜好在西洛時嘗語僚<lb/>
屬言平生惟好讀書坐則誦經史卧則讀小説上厠則<lb/>
<pb n="KR3j0181_WYG_010-5b"/>
閲小詞蓋未嘗頃刻釋卷謝希深亦言宋公垂同在史<lb/>
院每登厠必執書以徃諷誦之聲琅然聞於逺近其篤<lb/>
學如此余因謂希深曰余生平所作文章多在三上乃<lb/>
馬上枕上厠上也蓋惟此尤可屬思耳<hi>已上並廬陵居士集</hi>
　　　張文定<lb/>
張僕射齊賢體質豐大飲食過人尤嗜肥豬肉每食數<lb/>
斤天夀院風藥黒神丸常人所食不過一彈丸公常以<lb/>
五兩為一大劑夹以胡餅而頓服之淳化中罷相知安<lb/>
<pb n="KR3j0181_WYG_010-6a"/>
州安陸山郡未嘗識達官見公飲啗不類常人本郡驚<lb/>
駭常以賓客㑹食厨史置一金漆大桶於㕔側窺公所<lb/>
食如其物投桶中至暮酒漿浸漬漲溢滿桶郡人嗟愕<lb/>
以謂享富貴者必有異於人也然而晏元獻公清痩如<lb/>
削其飲食甚微每析半餅以筯卷之抽去其筯内捻頭<lb/>
一莖而食此亦異於常人也<hi>廬陵歸田録</hi>
　　　李文定<lb/>
李文定公為㕘知政事時仁宗為皇太子文定兼賓客<lb/>
<pb n="KR3j0181_WYG_010-6b"/>
一日召對滋福殿欲相之固辭俄而太子出謝曰蒙恩<lb/>
以賓客為宰相真宗顧謂曰尚可辭耶乃拜吏部侍郎<lb/>
兼太子少傅同中書門下平章事乆之與丁謂争事罷<lb/>
天下之人皆以寛直許之<hi>東齋記事</hi>
　　　二<lb/>
李文定公迪罷陜西都轉運使還朝是時真宗方議東<lb/>
封西祀修太平事業知蔡州曹瑋奏羌人潛謀入㓂請<lb/>
大益兵為備上大怒以為瑋虚張虜勢恐嚇朝廷以求<lb/>
<pb n="KR3j0181_WYG_010-7a"/>
益兵以迪新自陕西還召見示以瑋奏問其虚實欲斬<lb/>
瑋以戒妄言者迪因奏曰瑋良將必不妄言臣觀陛下<lb/>
意不欲從鄭州門出兵耳秦之旁郡兵數為小冊常置<lb/>
鞶囊中以自隨今未敢以進上曰趣取之迪取於鞶囊<lb/>
以進上指曰某州某州兵若干戌秦州卿即𫝊詔於樞<lb/>
宻發之旣而虜果大至入㓂瑋迎擊大破之遂開山後<lb/>
之地奏到大喜謂迪曰山後之㨗卿之功也及上將立<lb/>
章獻后迪為翰林學士屢上䟽諫以章獻起於寒㣲不<lb/>
<pb n="KR3j0181_WYG_010-7b"/>
可母天下由是章獻深銜之周懐政之誅上怒甚欲責<lb/>
及太子羣臣莫敢言迪為㕘知政事候上怒稍息従容<lb/>
奏曰陛下有幾子乃欲為此計上大寤由是獨誅懐政<lb/>
等而東宫不動迪之力也及為相時真宗已不豫丁謂<lb/>
與迪同奏事退旣下殿謂矯書詔欲為林特還官迪不<lb/>
勝怒與謂爭辨引手板欲擊謂謂走獲免因相論奏詔<lb/>
二人俱罷<lb/>
　　　宋鄭公<lb/>
<pb n="KR3j0181_WYG_010-8a"/>
宋鄭公初名郊字伯庠與其弟祁自布衣時名動天下<lb/>
號為二宋其後為知制誥仁宗驟加奬眷便欲大用有<lb/>
忌其先進者譛之謂其姓符國號名應郊天又曰郊者<lb/>
交也交者替代之名也宋郊其言不祥仁宗遽命改之<lb/>
公怏怏不獲已乃改名庠字公序後更踐二府二十餘<lb/>
年以司空致仕兼享福夀而終而譛者竟不見用而卒<lb/>
足可以為小人之戒也<hi>歸田録</hi>
　　　二<lb/>
<pb n="KR3j0181_WYG_010-8b"/>
宋丞相庠早以文行負重名於時晚年尤精字學嘗手<lb/>
校郭忠恕佩觽三篇寳玩之其在中書堂吏書牒尾以<lb/>
俗體書宋為宋公見之不肯下筆責堂吏曰吾雖不才<lb/>
尚能見姓書名此不是我姓堂吏惶恐改之乃肯書名<lb/>
<hi>出歸田録</hi>
　　　錢文僖<lb/>
錢文僖若水嘗率衆過河號令軍伍分布行列悉有規<lb/>
節深為戌將所服上知之謂左右曰朕嘗見儒人談兵<lb/>
<pb n="KR3j0181_WYG_010-9a"/>
不過講之於樽俎硯席之間於文字則引孫吳述形勢<lb/>
皆閒暇清論可也責之於用則罕見有成效者若水亦<lb/>
儒人曉武事深可喜也時邉警猶擾上宻以手札訪之<lb/>
公奏曰制邊滅戎之策無他臣聞唐室三百年而魏北<lb/>
一鎮敵人甚少不及今日之盛所以未嘗侵境者蓋幽<lb/>
薊為唐北門命帥屯兵以鎮之稍有侵軼則呼吸應敵<lb/>
時言者請城綏州積兵禦党項詔公自魏疾乘𫝊徃按<lb/>
至則乞罷時論韙之上嘗語左右曰朕觀若水風骨秀<lb/>
<pb n="KR3j0181_WYG_010-9b"/>
邁神仙姿格茍用之材力有餘朕止疑其筭部蹙隘若<lb/>
至大用恐愈迫之其後果然<hi>出玉壺清話</hi>
　　　鄭毅夫<lb/>
鄭毅夫為翰林學士數月今左揆王相國繼入玉堂故<lb/>
事以先入者班列居上鄭公奏曰臣徳業學術及天下<lb/>
士論皆在王某之下今班列驟居其上實不遑安欲乞<lb/>
在下主上面諭之揆相固辭曰豈可循鄭某謙抑而變<lb/>
祖宗典故耶又數日鄭公乞罷禁林以避之主上特傳<lb/>
<pb n="KR3j0181_WYG_010-10a"/>
聖語王某班列鄭某之上不得為永例後揆相為鄭父<lb/>
某誌其墓語筆優重至挽辭有欲知隂徳事㸔取玉堂<lb/>
人之句佳其謙也<lb/>
　　　唐質肅<lb/>
唐質肅介一日自政府歸語諸子曰吾備位政府知無<lb/>
不言桃李固未嘗為汝等栽培而荆棘則甚多矣然汝<lb/>
等窮達亦莫不有命惟自勉而已<hi>湘山野録</hi>
　　　張文節<lb/>
<pb n="KR3j0181_WYG_010-10b"/>
天聖中張文節在政府國封嵗入見莊獻母儀天下見<lb/>
其二侍婢老且陋怪其過自貶納對以丞相不許市妙<lb/>
年者因勅國封宻市二婢或丞相問但言吾意國封遂<lb/>
買二女奴首飾服用不啻三十餘萬一日文節歸第二<lb/>
婢拜於庭文節詢其所自國封具以告從容指旁侍二<lb/>
姬謂夫人曰此二姬乃夫人昔之媵侍今出之亦無所<lb/>
歸固當終身於此耳若二姝齒未踰笄將嫁少年子後<lb/>
日之事固不可知若今守一老翁甚無謂也雖蒙太后<lb/>
<pb n="KR3j0181_WYG_010-11a"/>
聖慈垂念某之志豈可踰也他日入見宜以此懇敷奏<lb/>
遽召宅老呼二婢之父兄對之折劵并衣服首飾與之<lb/>
俾為嫁資謂曰若更僱於人必當送府勘問<hi>澠水燕談</hi>
　　　二<lb/>
桑贊以旄節鎮古城張文節在幕下桑月給幕職厨料<lb/>
人十五以下文節家貧食甚衆命倍給之文節亦止取<lb/>
其半或不得已過有所用即其所用之因聞於桑歸其<lb/>
餘於帑藏贊雖武人嘗謂文節曰公異日必大用恨吾<lb/>
<pb n="KR3j0181_WYG_010-11b"/>
老不能見也祥符中文節為京東轉運使奏稱昔在桑<lb/>
贊幕下知臣最厚今贊死𦵏濟州子弟悉官於外臣乞<lb/>
每遇寒節暫至贊墓拜掃詔可之自是嵗一徃祭奉之<lb/>
禮如在相府凡桑氏子孫来見者待之有如骨肉<hi>出廬陵歸</hi>
<hi>田録</hi>
　　　楊文公<lb/>
楊文公億以文章擅天下然特剛勁寡合有惡之者以<lb/>
事譖之大年在學士院忽夜召見於一小閣深在禁中<lb/>
<pb n="KR3j0181_WYG_010-12a"/>
旣見賜茶從容顧問乆之出文藁數箧以示大年云卿<lb/>
識朕字迹乎皆朕自起草未嘗命臣下代作也大年惶<lb/>
恐不知所對頓首再拜而出乃知必為人所譛矣由是<lb/>
佯狂奔於楊翟真宗好文初待大年眷顧無比晚年恩<lb/>
禮漸衰亦由此也<hi>出廬陵歸田録</hi>
　　　劉温叟<lb/>
秘書監劉温叟父岳退居河隂劉温叟方七嵗嘗謂客<lb/>
曰吾老矣他無覬覦得世難消息與兒偕為温路之叟<lb/>
<pb n="KR3j0181_WYG_010-12b"/>
耕釣烟月為太平之漁樵平生足矣後記父語因名為<lb/>
温叟後仕為學士晉少帝時又為學士當世榮之受命<lb/>
之日抱勅立堂下其母未與之見隔簾聞魚鑰聲俄而<lb/>
開箧二青衣舉一箱至庭則紫袍<hi>闕</hi>衣也母始捲簾見<lb/>
之曰此則汝父在禁林内庫所賜温叟捧號開影寢列<lb/>
祀以文告其先方拜母又以父名岳終身不聽樂大朝<lb/>
㑹有樂亦以亊辭之客有犯其諱則慟哭急起與樂俱<lb/>
絶太宗聞之喜歎益乆温叟時為中丞家貧太宗致五<lb/>
<pb n="KR3j0181_WYG_010-13a"/>
百緡以贈之拜祝訖以一櫃置於御史府西楹令来使<lb/>
緘鐍而去至明年端午以執扇角黍賜之視其向時封<lb/>
宛然所親諷之曰晉邸賜緡恤公之貧盍開扄以濟其<lb/>
乏温叟曰晉王身為京兆兄為天子吾為御史長拒之<lb/>
則似鮮敬受之則何以激流品於後太宗聞之益加歎<lb/>
重<hi>見東軒筆録</hi>
　　　張鄧公<lb/>
退傳張公光化軍生百日始能啼襁褓中䘮其父母少<lb/>
<pb n="KR3j0181_WYG_010-13b"/>
孤貧讀書武當山有道士見而異之曰子有道骨可隨<lb/>
我學仙公不欲道士亦弗强曰即不然亦位極人臣公<lb/>
以淳化三年孫何榜下及第乆困未調年幾五十始轉<lb/>
著作佐郎邵武縣還朝以文贄楊公大年比二日至門<lb/>
下連值楊公與同輩打葉子門吏不敢通公亦弗去楊<lb/>
公忽自窓隙目之知非常人也延入欵語又觀所為文<lb/>
以為有宰相器未幾薦為御史尋充夀春王友由此際<lb/>
㑹遂登台輔然公寛厚長者記存故舊嘗與邵武姓魚<lb/>
<pb n="KR3j0181_WYG_010-14a"/>
一僧相善及貴猶不忘為魚奏紫方袍弟子守仙亦沾<lb/>
錫服晚年致政猶時時遺守仙物不絶答書皆親筆而<lb/>
詩語用稠叠勤處其敦篤如此<hi>並見青箱襍記</hi>
　　　又<lb/>
淳化中張鄧公為射坡令㑹嵗旱禱於白崖山陸使君<lb/>
祠遂雨立廷下若聽命然雨足乃退蜀人刻石記其祠<lb/>
中真宗時為廣東轉運使㑹詔天下置天慶觀公曰請<lb/>
即舊規為之以舒天下土木之勞<hi>湘山野録</hi>
<pb n="KR3j0181_WYG_010-14b"/>
　　　杜祁公<lb/>
杜祁公衍越州人父早卒遺腹生公其祖愛之初時祖<lb/>
父脫㡌使公執之㑹山水暴至家人散走其姑投一竿<lb/>
與之使挟以自泛公一手挾竿一手執㡌漂流乆之救<lb/>
得免而㡌竟不濡前母有二子不孝悌其母改適河陽<lb/>
錢氏祖父卒公十五六其二兄以為其母匿私財以適<lb/>
人執公按之不得實劔斫之傷腦走歸其姑姑匿之重<lb/>
橑上出血數升僅而得免乃詣河陽歸其母繼父不能<lb/>
<pb n="KR3j0181_WYG_010-15a"/>
容徃来道路間貧甚傭書以自資嘗至濟源富民相里<lb/>
民竒之妻以女由是資用稍給舉進士殿試第四及貴<lb/>
其長兄猶存待遇甚有恩禮二兄及錢氏姑氏子孫受<lb/>
公補䕃官者數人乃皆為之婚嫁<hi>出東軒筆録</hi>
　　　二<lb/>
杜祁公以宫師致仕於南都時新榜一巍峩者出倅巨<lb/>
藩道由應天太師王資政舉正以其少年髙科方得意<lb/>
於時盡假以牙兵寳轡旌鉞導從呵擁特盛祁公遇於<lb/>
<pb n="KR3j0181_WYG_010-15b"/>
通衢無他路可避乘款段裘㡌暗弊二老卒歛馬側立於<lb/>
旁舉袖障面新貴人頗恚其立馬而避問從者曰誰乎<lb/>
卒對曰太師相公<hi>湘山野録</hi>
　　　三<lb/>
杜正獻公為相蔡君謨孫之翰為諫官屢乞出仁宗云<lb/>
卿等審欲得郡當具所欲乞奏来於是蔡除福州孫除<lb/>
安州正獻公曰諫官無故出終非美事乞且如舊上可<lb/>
之退書聖語時陳恭公為㕘政不肯書曰某初不聞正<lb/>
<pb n="KR3j0181_WYG_010-16a"/>
獻懼遂焚之由此遂罷相議者謂正獻當明日奏審不<lb/>
當遽焚其書也正獻言始在西府時上每訪以中書事<lb/>
及為相雖中書事亦不以訪公因言君臣之間能全終<lb/>
始者蓋難也蘇子瞻云<hi>出東軒筆録</hi>
　<lb/>
　<lb/>
　<lb/>
　<lb/>
<pb n="KR3j0181_WYG_010-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事實類苑卷十<lb/>
</p>
<p>
</p>
  </div>
</body>
</text>
</TEI>
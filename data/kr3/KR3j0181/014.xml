<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷十四</head>
    <p>
<pb n="KR3j0181_WYG_014-1a"/>
欽定四庫全書<lb/>
　事實類苑卷十四　　　　宋　江少虞　撰<lb/>
　　徳量智識<lb/>
　　　王文正<lb/>
諫議大夫張師徳謁向文簡敏中曰師徳兩謁王相公<lb/>
門皆不得見恐為人輕毁望公從容明之一日方議知<lb/>
制誥公曰可惜張師徳向公曰何謂公曰累於上前說<lb/>
師徳名家子有士行不意兩及吾門狀元及第榮進素<lb/>
<pb n="KR3j0181_WYG_014-1b"/>
定但當靜以待之耳若復奔競使無階而進者當如何<lb/>
也向公方以師徳之意啟之公曰某處安得有人敢輕<lb/>
毁人但師徳後進待我淺也向公固稱師徳設有闕望<lb/>
公勿遺公曰苐緩之使師徳知聊以戒貪進激薄俗也<lb/>
　　　二<lb/>
東封車駕在道夜有堂吏被酒忿爭皆愴惶入白公卧<lb/>
不答夜入對上曰臣僚奏狀千乘萬騎在外可斬首以<lb/>
令衆公曰此正小人一時醉毆若斬之是禁人飲酒令<lb/>
<pb n="KR3j0181_WYG_014-2a"/>
飲酒者皆懼車駕在外人情焉得安已捕歸京繫後府<lb/>
申府公曰若從輕㫁亦恐縱人令大赦可赦之矣<lb/>
　　　三<lb/>
公為朝脩使自禁中乘輅車出都門百官餞於道乃憩<lb/>
於傳舍兩禁請見叩公榮遇之盛公曰但覺愧及自不<lb/>
安耳<lb/>
　　　四<lb/>
臣僚上言諸司人吏公送名入仕上令遍閲之了無一人<lb/>
<pb n="KR3j0181_WYG_014-2b"/>
其言者日有數輩上謂曰是人謗卿也公曰臣為宰相<lb/>
或令百司補者吏人不為過也臣親舊亦多恐假以臣<lb/>
名送去亦不可知言者必不妄終不自辨<lb/>
　　　五<lb/>
中書有事闗送宻院事礙詔格寇萊公準在樞宻府特<lb/>
以聞上曰中書行事如此施之四方得非不便公見之<lb/>
拜於上前曰此實中書之失堂吏皆遭責罰宻吏惶恐<lb/>
白寇公曰中書宻院日有相干自來止送房改易不期<lb/>
<pb n="KR3j0181_WYG_014-3a"/>
奏白而使宰相謝罪不踰月宻院有事送中書亦違舊<lb/>
詔堂吏得之欣然而呈公公曰却送與宻院吏出白寇<lb/>
公寇公大慚翌日見公曰同年甚得許大度量<lb/>
　　　六<lb/>
有貨玉帶者持以及門弟因呈公公曰如何弟曰甚佳<lb/>
公命繫之曰還見佳否弟曰繋之安得自見公曰玉名<lb/>
石也得不重乎自負重而使觀者稱好無乃勞耶我腰<lb/>
間不稱此物亟還之故平生所服止於賜帶<lb/>
<pb n="KR3j0181_WYG_014-3b"/>
　　　七<lb/>
太宗皇帝一日命蘇公易簡曰卿看兩制中誰當大用<lb/>
蘇公云臣見同年王某有器識逺大不可量也太宗曰<lb/>
朕志亦先定矣公知之以女適蘇公之子耆時蘇公母<lb/>
太夫人薛氏在堂毎公至出拜叙同年之契嘗語薛氏<lb/>
曰使女子在夫人之左右乃報同年之知也<hi>已上見名臣遺事</hi>
　　　王冀公<lb/>
王欽若為亳州判官監㑹亭倉天大雨倉司以榖濕不<lb/>
<pb n="KR3j0181_WYG_014-4a"/>
為受納民自逺方來輸將者食榖且盡不能得輸欽若<lb/>
悉命輸之倉奏請不拘年次先支濕榖不至朽敗奏至<lb/>
太宗大喜手詔答許之因識其名任滿擢為朝官<lb/>
　　　李允則<lb/>
李允則知雄州十八年初朝廷與契丹和親約不修河<lb/>
北城隍允則欲展雄州城乃置銀器五百兩於城北神<lb/>
祠中或曰城北孤迴謂多以人守之允則不許數日契<lb/>
丹數十騎盜取之允則大怒移牒涿州捕賊因令急築<lb/>
<pb n="KR3j0181_WYG_014-4b"/>
其城契丹内慙不敢止也<hi>並涑水記聞</hi>
　　　燕龍圖<lb/>
燕龍圖肅有巧思初為永興推官知府寇萊公舞柘枝<lb/>
有一鼓甚惜之其環忽脫公悵然以問諸匠皆莫知所<lb/>
為燕請以鐶脚為鏁簧内之則不脫矣萊公大喜燕為<lb/>
人寛厚長者博學多聞其漏刻法最精今州郡徃徃有<lb/>
之<hi>見廬陵居士集</hi>
　　　張師正<lb/>
<pb n="KR3j0181_WYG_014-5a"/>
英宗即位赦天下凡内外將校廂軍皆加恩是時荆南<lb/>
所給縑帛皆故惡不堪既陳於庭中軍士睨之失色揚<lb/>
言曰朝廷大恩而乃以此給我自旦至午不肯受賜而<lb/>
偶語紛紛不已轉運使劉述大懼不知所為居民徃徃<lb/>
奔出城外且言變起矣是時張師正為州鈐轄馳入軍<lb/>
資庫呼將卒前曰朝廷非次之恩州郡固無預備今帑<lb/>
中所有止如此汝輩不肯拜賜將何為也必欲反則非<lb/>
殺我不可遂擲劍於庭下披胷示之羣校茫然自失遽<lb/>
<pb n="KR3j0181_WYG_014-5b"/>
聲喏受賜而去<hi>東軒筆録</hi>
　　　魏丕<lb/>
魏丕作坊使舊制床子弩止七百步上令丕増造至千<lb/>
步求規於信信令懸弩子架以重墜其兩端弩勢圓取<lb/>
所墜之物較之但於二分中増一分以墜新弩則自可<lb/>
千步矣如其制造果至千步雖百試不差<hi>魏王别録</hi>
　　　寇萊公<lb/>
寇萊公之貶雷州也丁晉公遣中使齎勅徃授之以錦<lb/>
<pb n="KR3j0181_WYG_014-6a"/>
囊貯劍掲於馬前既至萊公方與郡官宴飲驛之吏言<lb/>
狀萊公遣郡官出迎之中使避不見入傳舍中久之問<lb/>
其所以來之故不答上下皆惶恐不知所為萊公神色<lb/>
自若使人謂之曰朝廷若賜準死願見勅中使不得已<lb/>
乃以勅授之萊公乃從録事㕘軍借緑衫著之短纔至<lb/>
膝拜受勅於廷升階復宴飲至暮乃罷<lb/>
　　　二<lb/>
寇準從車駕幸澶淵毎夕與楊億痛飲謳歌戲謔諠譁<lb/>
<pb n="KR3j0181_WYG_014-6b"/>
常達旦上使人覘之喜曰得渠如此吾何憂矣敵兵既<lb/>
退求和親詔劉仁範徃議之仁範以疾辭乃命曺利用<lb/>
代之利用與之約嵗給余繒二十萬敵嫌其少利用復<lb/>
還奏之上曰百萬以下皆許也利用辭去準召利用至<lb/>
幄次語之曰雖有勅㫖汝徃所許毋得過三十萬過三<lb/>
十萬勿來見準準將斬汝利用至其帳果以三十萬成<lb/>
約而還車駕還自澶州畢士安迎於半道既而至京師士<lb/>
安罷相寇準代為首相<lb/>
<pb n="KR3j0181_WYG_014-7a"/>
　　　王化基<lb/>
王化基為人寛厚嘗知某州與寮屬同坐有卒過庭下<lb/>
為化基拜而不及幕職怒退召其卒笞之化基聞之笑<lb/>
曰我不知其欲得一拜如此之重也向或知之化基無<lb/>
用此拜當以與之人皆服其雅量官至㕘知政事禮部<lb/>
尚書諡曰安簡<lb/>
　　　王濟張稷<lb/>
景徳初契丹寇澶淵樞宻使陳堯叟奏請江河皆撤去<lb/>
<pb n="KR3j0181_WYG_014-7b"/>
浮橋舟船皆泊南岸勅下河陽陜府河中府如其奏百<lb/>
姓大驚擾監察御史王濟知河中府獨不肯撤封還勅<lb/>
書且奏以為不可陜州通判張稷時以公事在外州中<lb/>
已撤浮橋稷還聞河中不撤乃復修之寇相時在中書<lb/>
由是知此二人明年召濟為員外郎兼侍御史知雜事<lb/>
方且進用濟性鯁直衆多嫌之及寇相出濟遂以郎中<lb/>
知杭州徙知洪州而卒張稷以此為三司判官轉運使<lb/>
<hi>並見涑水紀録</hi>
<pb n="KR3j0181_WYG_014-8a"/>
　　　張乖崖<lb/>
乖崖公鎮蜀時主帥平賊如風悸草亂久不寧息公謂<lb/>
主帥曰有平民無告者在黨中亦宜治之翌日帥送賊<lb/>
二十餘人請公治之公悉給公憑遣之曰各著去帥怒<lb/>
曰何擅縱賊人公曰昨日李順脅民為賊今日僕與足<lb/>
下化賊為民用固邦本<lb/>
　　　二<lb/>
主帥帳下寵一虞候卒頗恃勢嚇民暴取財物皆吞聲<lb/>
<pb n="KR3j0181_WYG_014-8b"/>
與之因民有訴其強奪者彼知公怒乃縋東城夜遯公<lb/>
差衙校徃捕之約曰爾於擒得處則渾衣撲入井作迯<lb/>
走投井申來是時羣黨恟恟知彼已投井故浮議杜絶<lb/>
又免與主帥有不恊之名<lb/>
　　　三<lb/>
川界既安兵未凱旋頗有驕色食必肥鮮衣必華焕而<lb/>
妻子是戀公慮其回兵日有顧望心遂宻奏乞差上前<lb/>
心腹近臣可以彈壓得主帥者分其權勢然後抽兵即<lb/>
<pb n="KR3j0181_WYG_014-9a"/>
無虞矣尋詔崇義副使入内内侍押班衛紹欽光同西<lb/>
川捉賊招安使衛風儀峻整詞氣讜直折衝行事帥不<lb/>
能違幕下軍吏悉皆畏憚遂旋抽兵赴闕一無顧戀者<lb/>
改元至道春二月衛入覲奏劔門署上官正守闗有功<lb/>
遂詔授峰州團練使充西川招安使替主帥歸京公與<lb/>
上官氣義相得謀無不臧由是川路無拾遺矣公乃作<lb/>
撫蜀詩二十韻見本集<lb/>
　　　四<lb/>
<pb n="KR3j0181_WYG_014-9b"/>
平李順賊明年有廣武揮卒劉旰者自懐安軍刼巡檢<lb/>
使率衆叛金帶衣甲衝破漢州西徃彭州路去公日與<lb/>
上官正及僚屬徃大慈寺奕碁飲射民間憂喜相半不知<lb/>
其由公料賊經永康軍將至蜀州謂上官正曰請行公約<lb/>
曰此去新津抵方井必遇賊彼疲我銳擊之必克翌日<lb/>
至方井果與賊相遇掩殺殆盡上官凱旋公迎之歡讌<lb/>
盡日或謂公曰賊襲破數郡不逐之何也公曰彼賊勢<lb/>
方盛三日而四郡不守五日而兩川震驚若襲之與鬭<lb/>
<pb n="KR3j0181_WYG_014-10a"/>
必彼勇而我怯曷若待其氣衰擊之則勢如破竹<lb/>
　　　五<lb/>
討劉旴兵士回有以帶賊首級而來欲謀為戰功者公<lb/>
曰當奔突交戰之際豈暇獲其首耶此必戰後剪來知<lb/>
復是誰殿直段倫曰如學士之言果神明矣當時隨倫<lb/>
為先鋒入賊用命者皆中傷被體主帥令付營切要將<lb/>
理公曰豈若是耶遂遣令悉擡舁來既至公先録傷兵<lb/>
士功以帶首級來者次之是時軍情仰公賞罰至當相<lb/>
<pb n="KR3j0181_WYG_014-10b"/>
顧歡躍公先於㕔前分垜錢絹充卸甲例物公遂出迎<lb/>
上官燕於衙署引甲士坐於東廂勞之曰喜汝等殺賊<lb/>
勝回各各缷下衣甲領取例物歸營去衆皆肩抱錢絹<lb/>
歡躍盈衢百姓不限親疎迎之相賀<lb/>
　　　六<lb/>
景徳中敵人犯邊河朔州郡多罹其毒兵士將深溝高<lb/>
壘以自固未有議其出者時有一班行李居正避廟諱<lb/>
者㩁征賦於一鑊疾其㐫横若是哀其老幼無辜鳩集<lb/>
<pb n="KR3j0181_WYG_014-11a"/>
市人召募丁壯出其不意邀以擊之奪其老幼婦女援<lb/>
送其家有位者雖壯其勇無與議其功者公時判三班<lb/>
院聞其名而不識其面乃嗟稱曰下位中有如此者而<lb/>
不預旌賞何以勸士大夫耶於是錄其壯跡條奏以聞<lb/>
特與遷官仍充閣門祗候既而不使知之李承恩之後<lb/>
夙夜念之莫知其由有人謂之曰所舉者乃張尚書也<lb/>
因詣謝之不得見閽者通牓子得字數行云公臨陣勇<lb/>
臨財廉涖事勤臨民仁加之畏慎此報國大效也所謝<lb/>
<pb n="KR3j0181_WYG_014-11b"/>
近私不及相見李既得之愈勝一見捧玩佩服不離於<lb/>
懐李一旦推例有剩摠計士衡訪其履歴李以前事對<lb/>
即嗟嘆久之曰古人弗及也因命立石於三司廡下以備<lb/>
史之闕文<lb/>
　　　七<lb/>
李畋苦痁既瘳請謁公曰子於病中曽得移心法否對<lb/>
曰未也公曰人能於病中移其心如對君父畏之慎之<lb/>
靜久自愈<lb/>
<pb n="KR3j0181_WYG_014-12a"/>
　　　八<lb/>
公視事退屏後有一㕔子熟睡公詰之汝家有甚事對<lb/>
曰母久病兄為客未歸訪之果然公翌日差塲務一名<lb/>
給之且曰吾㕔上有敢睡者耶必心極幽懣使之然耳<lb/>
故憫之<lb/>
　　　九<lb/>
張乖崖守成都兵火之餘人懐反側一日合軍旅大閱<lb/>
始出衆遂嵩呼者三乖崖亦下馬東北望而三呼復攬<lb/>
<pb n="KR3j0181_WYG_014-12b"/>
轡行衆不敢讙趙濟畏之龍圖乖崖孫壻也嘗以此事<lb/>
告於韓魏公公曰當是時某亦不敢措置<hi>已上並見忠定公語録</hi>
　　　文潞公<lb/>
文潞公知益州喜遊宴嘗宴鈐轄廨舍夜久不罷從卒<lb/>
輙拆馬庌為薪不可禁遏軍校白之座客股栗公曰天<lb/>
實寒可拆與之神色自若宴飲如故卒氣沮卒無以為<lb/>
變<hi>出涑水紀聞</hi>
　　　二<lb/>
<pb n="KR3j0181_WYG_014-13a"/>
文公為相龎公為樞宻使以國用不足同議省兵於是<lb/>
㨂放為民者六萬餘人減其衣糧之半者二萬餘人衆<lb/>
議紛紛以為不可施昌言李昭亮尤甚皆言衣食於官<lb/>
久不願為農又皆習弓刀一旦散之閭閻皆為盜賊上<lb/>
亦疑之以問二公公曰今公私困竭上下皇皇其故非<lb/>
他正由蓄養見兵太多故也今不省去無由蘇息萬一<lb/>
果有聚為盜賊者二臣請以死當之既而昭亮又奏兵<lb/>
人揀放所以如是多者大抵皆縮頸曲身詐為短小以<lb/>
<pb n="KR3j0181_WYG_014-13b"/>
欺官耳公乃言兵人茍不樂歸農何為詐欺如此上意<lb/>
乃決邊儲由是稍蘇後數年王徳用為樞密使許懐徳<lb/>
為殿前都指揮使復奏選廂軍以補禁軍増數萬人<hi>東軒</hi>
<hi>筆録</hi>
　　　韓魏公<lb/>
韓魏公在大名日有人獻玉盞二隻云耕者入壊塚而<lb/>
得表裏無纎瑕可指亦絶寳也公以百金答之尤為寶<lb/>
玩毎開宴召客特設一桌覆以錦衣置玉盞其上一日<lb/>
<pb n="KR3j0181_WYG_014-14a"/>
召漕使且將用之酌酒勸座客俄為一吏誤觸倒玉盞<lb/>
俱碎坐客皆愕然吏懼伏地待罪公神色不動笑謂座<lb/>
客曰凡物之成毁亦自有數俄顧吏曰汝誤也非故也<lb/>
何罪之有坐客皆嘆服公寛厚不已公帥定武時夜作<lb/>
書令一侍兵持燭於旁侍兵他顧燭燃公鬚公遽以袖<lb/>
摩之而作書如故少頃回視則已易其人矣公恐主吏<lb/>
鞭之亟呼視之曰勿易渠已解持燭矣軍中感服<lb/>
　　　二<lb/>
<pb n="KR3j0181_WYG_014-14b"/>
孫和甫嘉祐治平間在中書編排文字嘗言公當昭陵<lb/>
未復土英廟未親政朝廷多故中書文字日盈於前一<lb/>
一從頭看看了即處置了接人更久處事更多精神意<lb/>
思定而不亂靜而不煩如終日未嘗觸事者殊不似議<lb/>
了一件事讀了一紙文字精神意思半日不來<lb/>
　　　三<lb/>
歐陽永叔在政府時毎有人不中理者輙峻折之故人<lb/>
多怨公則不然從容喻之以不可之理而已未嘗峻折<lb/>
<pb n="KR3j0181_WYG_014-15a"/>
之也<lb/>
　　　四<lb/>
公言司馬君實初除樞宻副使竟辭不受時公在魏聞<lb/>
之亟遣人齎書與潞公勉之云主上倚重之厚庶幾行道<lb/>
道或不行然後去之可也似不須堅讓潞公以書呈君<lb/>
實云自古被這般官爵引得壊了名節為不少矣凡人<lb/>
語及其不平則氣必動色必變辭必厲唯韓魏公不然<lb/>
更說到小人忘恩背義欲傾已處辭氣和平如道尋常<lb/>
<pb n="KR3j0181_WYG_014-15b"/>
事公曰某平生仗孤忠以進毎遇大事則以死自處幸<lb/>
而不死皆偶成實天扶持非某所能也<lb/>
　　　五<lb/>
仁宗朝李都尉喜延士大夫盡聲色之樂一時舘閣清<lb/>
流無不徃者公於其間最為年少獨未嘗造焉李數召<lb/>
而公數以事辭人有強之者公曰固欲徃但未有名耳<lb/>
公處之不失和李莫能致怨同時諸公亦不以為介也<lb/>
　　　六<lb/>
<pb n="KR3j0181_WYG_014-16a"/>
呉長文璟素以勁挺有器節稱公亦稱之及幕府有闕<lb/>
門下有以璟為言者公曰此人氣雖壯然包蓄不深發<lb/>
必暴且不中節當以此敗置而不言不踰年璟罪敗皆<lb/>
如其言<lb/>
　　　七<lb/>
定州西北近邊山林舊禁斬伐其後楊懐敏言并以近<lb/>
裏淺山耕藝之地槩行禁止督州縣自枯河北巡邏日<lb/>
益嚴犯者輙致於法邊人或徙居失業公乃遣官行視<lb/>
<pb n="KR3j0181_WYG_014-16b"/>
去北境尚五六十里足為防别定禁地掲牓諭之非令<lb/>
所禁者縱民採伐由是邊地六百餘里莫不感悦<lb/>
　　　八<lb/>
禁卒有私迯數日而負其母以至者軍中執之以見公<lb/>
按法當死卒曰母老且病近在數舍間常恐不復見誠<lb/>
知擅去當誅得一見死無恨公惻然考按得實即以情<lb/>
放軍中感激有垂涕者<hi>並見魏王别録</hi>
　　　王沂公<lb/>
<pb n="KR3j0181_WYG_014-17a"/>
王沂公當軸以重厚鎮天下尤抑奔競張師徳久次舘<lb/>
閣博學有時望而不事造請最為魯簡肅所知一日中<lb/>
書議除知制誥一人魯盛稱張才徳沂公以未識為辭<lb/>
魯宻諷張見沂公張辭不徃魯屢諷之張重違其意始<lb/>
縁職事一徃沂公辭不見張大悔恨他日中書復議魯<lb/>
曰無以易張向已為公言之矣沂公曰張君器識徳行<lb/>
足以當此但尚有請謁耳逾年方命掌誥沂公之取人<lb/>
如此故當時士大夫務以沖晦自養<hi>澠水燕談</hi>
<pb n="KR3j0181_WYG_014-17b"/>
　　　二<lb/>
韓魏公言王沂公徳器深厚而寡言當時有得其品題<lb/>
一兩句者人皆以為榮琦為諫官時因納劄子忽云近<lb/>
日頻見章疏甚好只如此可矣向來如高若訥輩多是<lb/>
擇利范希文亦未免近名要須純意於國家事爾公聞<lb/>
此言益自信也<lb/>
　　　狄武襄<lb/>
韓魏公言狄青作定帥一日宴公惟劉易先生與焉易<lb/>
<pb n="KR3j0181_WYG_014-18a"/>
性素疎訐時優人以儒為戲易勃然謂黥卒敢如此詬<lb/>
詈武襄不絶口至擲樽俎以起公是時觀武襄氣殊自<lb/>
若不少動笑語益温次日武襄首造劉易謝公於是時<lb/>
已知其有量<hi>並見魏王别録</hi>
　　　范文正<lb/>
慶厯中余靖歐陽修蔡襄王素為諫官時謂之四諫四<lb/>
人力引石介執政欲從之時范仲淹為㕘知政事獨謂<lb/>
曰石介剛正天下所聞然性亦好竒異使為諫官必以<lb/>
<pb n="KR3j0181_WYG_014-18b"/>
難行之事責人君以必行少拂其意則引裾折檻叩頭<lb/>
流血無所不為主上雖富有春秋然無失徳朝廷政事<lb/>
本自修舉安用如此諫官也諸公服其言而罷<hi>東軒筆録</hi>
　<lb/>
　<lb/>
　<lb/>
　<lb/>
　事實類苑卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷五十三</head>
    <p>
<pb n="KR3j0181_WYG_053-1a"/>
欽定四庫全書<lb/>
　事實類苑卷五十三　　　宋　江少虞　撰<lb/>
　　書畫技藝<lb/>
　　　字訛<lb/>
古文自變𨽻其法已錯亂後轉為楷字愈益訛舛殆不<lb/>
可考如言有口為吳無口為天按字書吳字本從口從<lb/>
夬音捩非天字也此因近世謬從楷法言之至如兩漢<lb/>
篆文尚未廢亦有可疑者如漢帝以隠語召東方朔云<lb/>
<pb n="KR3j0181_WYG_053-1b"/>
先生來來解云來來棗也按棗字從束音刺不從來此<lb/>
或是後人所𫝊非當時語如卯金為劉貨泉為白水真<lb/>
人此出於緯書乃漢人之語按劉字從丣音酉從金如<lb/>
桺畱駵皆从丣非卯字也貨從貝真乃從具亦非一體<lb/>
不知縁何如此字書與本史所記必有一誤也<lb/>
　　　韓偓墨蹟<lb/>
唐韓偓為詩極清麗有手寫詩百餘篇在其四世孫奕<lb/>
處偓天福中避地泉州之南安縣子孫遂家焉慶厯中<lb/>
<pb n="KR3j0181_WYG_053-2a"/>
予過南安見奕出其手迹字極醇勁可愛後數年奕詣<lb/>
闕獻之以忠臣得司士㕘軍終於殿中丞又予京師見<lb/>
偓送𧦬光上人詩亦墨蹟也與此無異<lb/>
　　　畫佛圓光<lb/>
名畫録吳道子嘗畫佛留其圓光當大㑹中對萬衆舉<lb/>
手一揮圓中運規觀者莫不驚呼畫象為之自有法但<lb/>
以肩倚壁盡臂揮之自然中規其筆畫之粗細則以一指<lb/>
拒壁以為凖自然均勻此無足竒道子妙處不在於此<lb/>
<pb n="KR3j0181_WYG_053-2b"/>
徒驚俗眼耳<lb/>
　　　晉宋人墨跡<lb/>
晉宋人墨迹多是弔䘮問疾書簡唐貞觀中搜求前世<lb/>
墨蹟甚嚴非弔䘮問疾書迹皆入内府士大夫家所存<lb/>
皆當日朝廷所不取者所以留𫝊至今<lb/>
　　　鯉魚鱗<lb/>
鯉魚當脇一行三十六鱗鱗有黒文如十字故謂之鯉<lb/>
文從魚里者三百六十也然井田法即以三百歩為一<lb/>
<pb n="KR3j0181_WYG_053-3a"/>
里恐四代之法容有不相襲者<lb/>
　　　沈括論書<lb/>
予從子遼喜學書嘗論曰書之神韻雖得之於心然法<lb/>
度必資講學嘗謂世之作字分制無法凡字有兩字三<lb/>
字四字合為一字者須字字可拆若筆畫多寡相近者<lb/>
須令大小均停所謂筆畫相近如殺字四字合為一當<lb/>
使㐅木几又四者大小皆均如歩字乃二字合當使止<lb/>
與少二者大小長短皆均若筆畫多寡相逺即不可牽<lb/>
<pb n="KR3j0181_WYG_053-3b"/>
强使停寡在左則取上齊寡在右則取下齊如从口从<lb/>
金唫即取上齋釦則取下齊如從尗從又及從口從胃<lb/>
三字合者多寡不同則叔當取下齊喟當取上齊如此<lb/>
之類不可不知又曰運筆之時常使意在筆前此古人<lb/>
之良法也<lb/>
　　　樂毅論<lb/>
王羲之書舊𫝊唯樂毅論乃羲之親筆書於石其他皆<lb/>
紙素所傳唐太宗裝取二王墨迹唯樂毅論石本在其<lb/>
<pb n="KR3j0181_WYG_053-4a"/>
後隨太宗入昭陵朱梁時耀州節度使溫韜發昭陵得<lb/>
之復傳人間或曰公主以偽本易之元不曽入壙本朝<lb/>
入髙紳學士家皇佑中紳之子髙安世為錢塘主簿樂<lb/>
毅論在其家予嘗親見之時石已破缺末後獨有一海<lb/>
字者是也其家數十餘年安世在蘇州石已破缺為數<lb/>
片以鐡束之後安世死石不知所在或云蘇州一富家<lb/>
得之亦不復見今𫝊樂毅論皆摹夲也筆畫無復昔之<lb/>
清勁羲之小楷字於此殆絶遺教經之類皆非其比也<lb/>
<pb n="KR3j0181_WYG_053-4b"/>
　　　霜花紙<lb/>
致政王侍郎子融言天聖中歸其郷里青州時滕給事<lb/>
歩為守盛冬濃霜屋瓦皆成百花之狀以紙摹之其家<lb/>
尚餘數幅<lb/>
　　　王祁公家書畫<lb/>
王祁公家有晉諸賢墨迹唐相王廣湋所寳永存珍秘<lb/>
閣刻閻立本畫老子西升經唐人畫鎖圖王冀公家禇<lb/>
遂良書唐太宗帝京篇太宗見録束贊歩輦圖錢文禧<lb/>
<pb n="KR3j0181_WYG_053-5a"/>
書畫最多有大令黄庭經李邕雜蹟錢宣靖家王維草<lb/>
堂圖周安惠家王獻之洛神賦蘇侍郎家魏鄭公諫太<lb/>
宗圖楚樞宻有江都王馬王尚書仲儀有囘文織錦圖<lb/>
以上皆録見者近人有收漢相過沛圖者畫蹟頗佳而<lb/>
有僧為觀者所指翌日並加僧以幅巾<hi>見退朝録</hi>
　　　李無惑<lb/>
李無惑同安人善小篆為翰林待詔自斯公陽氷之後<lb/>
未見其比徐鉉鄭文寳查道髙紳申牽葛端皆江東人<lb/>
<pb n="KR3j0181_WYG_053-5b"/>
善篆莫能及也其勁健端好又過於陽氷士大夫家藏<lb/>
之以為寳錢塘人吳皓供奉造筆尤妙世莫能及無惑<lb/>
愛之甞藏數十百管語人曰皓死當絶筆無惑後為常<lb/>
㕘官宰邑歳常寄萬錢市大筆於皓無惑今已死其小<lb/>
篆固無能嗣之者<lb/>
　　　僧擇仁<lb/>
永嘉僧擇仁善畫松其初遍求諸家畫松采其所長而<lb/>
學之有善畫松身者朽皮者布枝柯者畫針者根石者<lb/>
<pb n="KR3j0181_WYG_053-6a"/>
擇仁盡得其意一夕夢吞數百條龍自是遂臻於神妙<lb/>
絶嗜酒毎醉揮墨於粉堵絹之上醒乃添補之千形萬<lb/>
狀極於竒怪曽飲酒永嘉市肆醉甚顧新泥壁取戒盤<lb/>
布濡墨灑其上來日少増修為狂根枯枿善畫者皆服<lb/>
其神<lb/>
　　　董羽<lb/>
董左人善畫水太宗作端拱樓命羽四壁畫龍水羽極<lb/>
其精思凡半年而畢羽時為翰林藝學頗用意望恩賞<lb/>
<pb n="KR3j0181_WYG_053-6b"/>
太宗與宫中嬪御登樓皇子尚幼遥見畫壁驚畏呼哭<lb/>
不敢視亟令圬墁之羽卒不獲賞<lb/>
　　　朱文濟<lb/>
朱文濟者金陵人善鼓琴為待詔性沖澹不好榮利専<lb/>
以絲桐自娛太宗令待詔蔡裔増琴為九絃阮為七絃<lb/>
文濟執意以為不可後蔡裔以為増之善太宗曰古琴<lb/>
五絃而文武増之今有何不可文濟曰五絃尚有遺音<lb/>
兹以二絃實無所關上怒斥出從裔増琴阮絃令文濟<lb/>
<pb n="KR3j0181_WYG_053-7a"/>
撫之辭以不能上愈怒靣賜蔡裔緋衣文濟班衣上獨<lb/>
衣緑欲以此激之又遣裔使劍南兩川獲千緍裔甚富<lb/>
足而文濟受貧困殊不以為念上又嘗置新琴阮於前<lb/>
令撫之旁設緋衣金帛賞賚物以動其意文濟終守前<lb/>
說上令文濟及裔齎琴阮遣中使押送相府召近臣同<lb/>
聴文濟不得已取琴中七絃撫之丞相問曰此新曲何<lb/>
名文濟曰古曲風入松也上嘉其有終亦賜緋衣濟風<lb/>
骨清秀若神仙中人上令供奉僧元藹寫其真留禁中<lb/>
<pb n="KR3j0181_WYG_053-7b"/>
　　　李成<lb/>
營丘李成字咸熈磊落不羈喜酒善琴好為歌詩而尤<lb/>
善畫山水周樞宻使王樸與之友善召至京師將以處<lb/>
士薦之㑹樸卒乾徳中陳守大司農衛融以鄉里之舊<lb/>
延之郡齋日恣飲死於酒子覺仕至國子博士直史館<lb/>
贈成光禄丞𦵏於浚儀之魏陵鄉宋翰林由為之誌成<lb/>
畫平逺寒林前所未有氣韵瀟灑烟林清曠筆勢脫穎<lb/>
墨法精絶髙妙入神古今一人真畫家百世師也雖<hi>闕</hi>
<pb n="KR3j0181_WYG_053-8a"/>
柏王繼李思訓之徒亦不可同日而語其後燕文貴翟院深<lb/>
許道寧輩或僅得一體語全則逺矣考白所作成誌則<lb/>
成未嘗仕也而歐陽文忠公以為成仕至尚書郎按白<lb/>
與成同時人又與成子覺同列於朝其所紀宜不妄又<lb/>
不知文公以何為據也正當以志為當<lb/>
　　　翟院深<lb/>
翟院深營丘伶人師李成山水頗得其體一日府宴張<lb/>
樂院深擊鼓為節忽停撾仰望鼓聲不續左右驚愕太<lb/>
<pb n="KR3j0181_WYG_053-8b"/>
守問之對曰適樂作以有孤雲横飛淡行可愛意欲圖<lb/>
寫凝思久之不知鼔聲之失節也太守笑而釋之<lb/>
　　　歐陽文忠公<lb/>
歐陽文忠公文章道義天下宗師凡世俗所嗜無一留<lb/>
意獨好古石刻自岐陽之鼓岱山鄒嶧之篆下及漢魏<lb/>
以來碑刻山崖川谷荒林破塚莫不皆取以為集古録<lb/>
因具石木軸而藏之撮其大要别為目録并載可以正<lb/>
史學之闕謬者以𫝊後學䟦尾多公自題復為之序請<lb/>
<pb n="KR3j0181_WYG_053-9a"/>
蔡君謨書之真一代絶筆也公之守亳余主蒙城簿嘗<lb/>
得閱之<lb/>
　　　孔仁讓<lb/>
杭州有雕木匠孔仁讓一時之絶手嘗於杭州菩提寺<lb/>
造千手千眼大悲觀音像既相度置千手不能盡凡數<lb/>
日沉思如醉一夕沙門語之曰何不分形於寳熖之上<lb/>
仁讓豁然大寤如其置列焉特為竒妙後又於明州開<lb/>
化造一軀如其法千手之制取於襄州畫像凡五百手<lb/>
<pb n="KR3j0181_WYG_053-9b"/>
各執物器五百手結印本神迹也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事實類苑卷五十三<lb/>
</p>
<p>
</p>
  </div>
</body>
</text>
</TEI>
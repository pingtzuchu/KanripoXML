<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷五十一</head>
    <p>
<pb n="KR3j0181_WYG_051-1a"/>
欽定四庫全書<lb/>
　事實類苑卷五十一　　　宋　江少虞　撰<lb/>
　　占相醫藥<lb/>
　　　貴人識貴人<lb/>
馬尚書亮以尚書員外御史直館使淮南時吕許公夷<lb/>
簡尚為布衣方侍其父罷江外縣令亦至淮甸尚書求<lb/>
見馬公一閱知其必貴遂以女妻之後公果為宰相馬<lb/>
公知江寧府時陳恭公執中以光禄寺丞經過馬接之<lb/>
<pb n="KR3j0181_WYG_051-1b"/>
極厚直謂曰寺丞他日必至真宰令其數子出拜曰願<lb/>
以老夫之故他日得在陶鑄之末曾諫議致堯性剛介<lb/>
少許可一日在李侍郎虛已坐上見晏元獻公晏李之<lb/>
壻也時方為奉禮郎諌議熟視之曰晏奉禮他日貴甚<lb/>
但老夫耄矣不及見子為相也吕許公夷簡為相日文<lb/>
潞公來謁許公改容禮接因語之曰太博去此十年當<lb/>
踐某位夏英公竦謫守黄州時龎頴公司理㕘政英公曰<lb/>
龎司理他日當貴逺過於我既而四公皆至元宰古云<lb/>
<pb n="KR3j0181_WYG_051-2a"/>
貴人多識貴人信有之也<lb/>
　　　狀元多同歳<lb/>
本朝狀元多同歳此於星厯必有可推者但數問術士<lb/>
無從而曉之爾前徐奭梁固皆生於乙酉王曾張思得<lb/>
皆生於戊寅吕泰楊寘皆生於甲寅賈黯鄭獬皆生於<lb/>
壬戌彭汝礪許安世皆生於辛巳陳堯咨王整皆生於<lb/>
庚午<lb/>
　　　擇壻<lb/>
<pb n="KR3j0181_WYG_051-2b"/>
晏元獻判西京范希文以大理寺丞丁憂推掌西監一<lb/>
日晏謂范曰吾一女及笄仗君為擇壻范曰監中有二<lb/>
舉子富臯張為善皆有文行他日皆至卿輔並可壻也<lb/>
晏曰然則孰優范曰富修謹張疎俊晏曰唯即取富臯<lb/>
為壻臯後改名即丞相鄭國公富弼也<lb/>
　　　擇妻<lb/>
龍圖劉公煜未第前妻趙尚書晃之長女早亡而趙氏<lb/>
猶有二妹皆未適人既而劉公登科晃已捐館夫人復<lb/>
<pb n="KR3j0181_WYG_051-3a"/>
欲妻之使媒妁通意劉公曰若是武有之徳則不敢為<lb/>
姻如言禹别之州則庶可從命盖劉公不欲七姨為匹<lb/>
意欲九姨議姻故也夫人詰之曰諺云薄餅從上揭劉<lb/>
郎纔及第豈得便簡㸃人家女劉曰非敢有擇但七姨<lb/>
骨相寒薄非某之匹九姨乃宜匹遂娶九姨後生七子<lb/>
凡忱皆至大官七姨後適闗生竟不第落薄寒餒暮年<lb/>
劉氏飬之終身<hi>見青箱襍記</hi>
　　　年命同<lb/>
<pb n="KR3j0181_WYG_051-3b"/>
太尉程公戡侍郎掌公禹錫俱以庚寅三月十日生程<lb/>
子時掌午時二公同年及第程作樞副使晚年帥安建<lb/>
節而掌以工部侍郎致仕位不迨於程而二公享年不<lb/>
差程以治平三年二月薨掌以其年三月捐館<lb/>
　　　二<lb/>
翰林王公洙修撰錢公延年俱以丁酉八月巳時生王<lb/>
十九錢二十日錢以嘉祐二年六月卒卒時王公已病<lb/>
或謂王公起於寒素早歳蹇剥庶可以免乎侍郎<hi>闕</hi>公<lb/>
<pb n="KR3j0181_WYG_051-4a"/>
曰錢雖少年榮進晚節滯留王雖早歳奇蹇晚節遷擢<lb/>
長短比析禍福均王公竟不起<lb/>
　　　三<lb/>
梁少卿吉甫宋郎中咸俱以乙未八月二日生梁申時<lb/>
宋巳時梁年二十八已為太子中舍通判饒州而宋猶<lb/>
未第客遊鄱陽有日者妙於星術宋往叩之日者曰秀<lb/>
才命似本州通判他日官職亦相類壽則過之後皆如<lb/>
其言<lb/>
<pb n="KR3j0181_WYG_051-4b"/>
　　　四<lb/>
王端明素盧太尉政俱以丁未八月二十四日辰時生<lb/>
而王出於貴胄盧起于軍伍王卒于邊藩盧薨於殿帥<lb/>
事皆略同亦可怪也但盧之壽考有過於王得非少年<lb/>
微賤耶<lb/>
　　　五<lb/>
張尚書方李給事徽之王秘監端俱以丁未九月二十<lb/>
三日生張酉時李夘時王戌時迄今皆致政康强<lb/>
<pb n="KR3j0181_WYG_051-5a"/>
　　　六<lb/>
劉忱過鳴犢嶺見所由張秀問其年甲與忱同辛酉八<lb/>
月二十四日生劉午時秀巳時張後陜西郊用有功累<lb/>
官至團練使卒卒之年忱任利路運使因出廵乘轎撲<lb/>
落崖亦幾於死<lb/>
　　　寇萊公骨似盧多遜<lb/>
初寇萊公年十九擢進士第有善相者曰君相甚貴但<lb/>
及第太早恐不善終若功成早退庶免深禍骨類盧多<lb/>
<pb n="KR3j0181_WYG_051-5b"/>
遜耳後果如其言<hi>澠水燕談録</hi>
　　　卜者一日閱四宰相<lb/>
張鄧公嘗謂予曰某舉進士時寇萊公遊相國寺詣卜<lb/>
肆卜者曰二人皆宰相也既出逢張相公齊賢王相公<lb/>
随後往詣之卜者大驚曰一日之内而有四宰相四人相<lb/>
顧而笑以退因是卜者日消聲譽不復有人問之卒窮<lb/>
餓以死而四人者其後皆為宰相公欲為之作傳未能<lb/>
也是時鄧公已致仕猶能道其姓名今予久則又忘其<lb/>
<pb n="KR3j0181_WYG_051-6a"/>
姓名矣其人亦可哀也哉<lb/>
　　　官不可妄得<lb/>
予姻家朝散郎王九齡嘗言其祖貽永侍中有女嫁諸<lb/>
司使夏偕因病危甚服醫朱嚴藥遂差貂蟬喜甚置酒<lb/>
慶之女子於坐間求為朱嚴奏官貂蟬難之曰今歳恩<lb/>
例已許門醫劉公才當候明年女子乃哭而起徑歸不<lb/>
可留貂蟬追謝之遂召公才諭以女子之意轉是歳恩<lb/>
命以授朱嚴制下之日而嚴死公才乃属王公曰朱嚴<lb/>
<pb n="KR3j0181_WYG_051-6b"/>
未受命而法容再奏公然之再為公才請及制下公才<lb/>
之尉氏縣使人召之公才方飲酒聞得官大喜遂暴卒<lb/>
一四門助教而死二醫官不可妄得況其大乎<lb/>
　　　栢繼邕<lb/>
栢繼邕者善為小兒醫學月餘皇女疾呼繼邕切脉皇<lb/>
女遙見衣緑官人以緋袍蒙之而入以白上即賜緋袍<lb/>
　　　艾謂之一壯<lb/>
醫用艾一灼謂之一壯以壯人為法其言若干壯壯人<lb/>
<pb n="KR3j0181_WYG_051-7a"/>
當依此數老幼羸弱量力減之<hi>沈括筆談</hi>
　　　分曹圍碁<lb/>
四人分曹共圍碁者有術可令必勝以我曹不能者立<lb/>
於彼曹能者之上令求急先攻其所必應則彼能者為<lb/>
其所制不暇恤局則可以我曹能者當彼不能者此虞<lb/>
卿鬭馬術也<hi>沈括筆談</hi>
　　　鬚髪眉所主臟<lb/>
醫者所論人鬚髪眉雖皆毛類而主五臟各異故有老<lb/>
<pb n="KR3j0181_WYG_051-7b"/>
而鬚白眉髪不白或髪白而鬚眉不白者臟氣有所偏故<lb/>
也大率髪属於心稟火氣故上生鬚属於腎稟水氣故下<lb/>
生眉属肝故側生男子腎氣外行上為鬚下為勢故女人<lb/>
宦人無勢亦無鬚而眉髪無論男女則知不属腎也<hi>沈括筆談</hi>
　　　鷄卜<lb/>
史記稱四夷各異卜漢書亦稱粤人以鷄卜信有之矣<lb/>
元豐中予為大理丞斷嶺南奏案韋庻為人所殺屍在<lb/>
潭中求之弗獲庻妻何以鐺就岸㸑煑鷄子卜之呪曰<lb/>
<pb n="KR3j0181_WYG_051-8a"/>
儂來在個澤裏來在别處少頃鷄子熟剖視則儂韋全<lb/>
曰鷄卵得儂屍在潭裏果得之然不知所謂得儂者其<lb/>
兆何如也<hi>見青箱雜記</hi>
　　　羊卜<lb/>
西戎用羊卜謂之䟦焦卜師謂之厮乩<hi>堅奚反</hi>以火灼羊<lb/>
髀骨間視其兆謂之死䟦焦其法兆之上為神明近脊<lb/>
處為坐位坐位者主位也近旁處為客位盖西戎之俗<lb/>
所居正寢常留中一間以奉鬼神不敢居之謂之神明<lb/>
<pb n="KR3j0181_WYG_051-8b"/>
主人乃坐其旁以此占主客勝負又有先呪粟以食羊<lb/>
羊食粟則自搖其首乃殺羊視其五臟謂之生䟦焦其<lb/>
言極有驗委細之事皆能言之生䟦焦土人尤神之<hi>沈括筆談</hi>
　　　服石<lb/>
醫之為術茍非得於心而恃書以為用者未有見能臻<lb/>
其妙如术能動鍾乳石按論曰服鍾乳當終身忌术五<lb/>
石諸散用鍾乳為主復用术理極相反不知何謂予以<lb/>
問老醫皆不能言其義按乳石論云石性雖温而體本<lb/>
<pb n="KR3j0181_WYG_051-9a"/>
冷重必待其相蒸薄然後發如此則服石多者勢自能<lb/>
相蒸若更一藥蒸之其發必甚五石散襍以衆藥用石<lb/>
殊少勢不能蒸須藉外物激之令發爾如火少必因風<lb/>
氣所鼓而後發火盛則鼓之反為害此自然之理也故<lb/>
孫思邈云五石散太猛毒寧食野葛不服五石遇此方<lb/>
即須焚之勿為含生之害又曰人不服石庶事不佳石<lb/>
在身中萬事休泰惟不可服五石散盖以五石散聚其<lb/>
所惡激而用之其發暴故也古人處方大體如此非此<lb/>
<pb n="KR3j0181_WYG_051-9b"/>
書所能盡也況方書乃多偽襍如神農本草最為舊書<lb/>
其間差舛尤多醫不可以不知也<hi>沈括筆談</hi>
　　　服芎藭暴死<lb/>
予一族子舊服芎藭鄭叔熊見之云芎藭不可多服多服<lb/>
人暴死後族子果無疾而卒又予姻家朝士張子通為<lb/>
因病腦氣服芎藭甚多亦一旦暴亡予皆目見者<hi>沈括筆談</hi>
　　　苦參損腰<lb/>
予嘗苦腰重久坐則旅距十餘歩然後能行有一將佐<lb/>
<pb n="KR3j0181_WYG_051-10a"/>
見予曰得無用苦參潔齒否予時已病齒數年笑曰此病<lb/>
由也苦參入齒其氣傷腎能使人腰重後有太常少卿<lb/>
舒昭亮用苦參揩齒歳久亦病腰自後悉不用苦參腰<lb/>
病皆愈此皆方書舊不載者<hi>沈括筆談</hi>
　　　長松治大風<lb/>
釋普明齊州人久止靈巖晚遊五臺得風疾眉髪俱墜<lb/>
百體腐潰哀號苦楚人不忍聞忽有異人教服長松明<lb/>
不知識復告之云長松生古松下取根餌之皮色如薺<lb/>
<pb n="KR3j0181_WYG_051-10b"/>
苨長三五寸味㣲苦類人參清香可愛無毒服之益人<lb/>
兼解諸毒明採服不旬日毛髪俱生顔貌如故今并代<lb/>
間士人多以長松雜甘草乾山藥為湯煎服甚佳然本<lb/>
草及諸方書皆不載獨釋慧祥作清涼傳始序之然失<lb/>
於怪誕<hi>見澠水燕談</hi>
　　　丹砂<lb/>
予中表兄李善勝曾與數友輩鍊朱砂為丹經歳餘因<lb/>
沐砂再入鼎誤遺下一塊入他丸服之遂發感冒一夕<lb/>
<pb n="KR3j0181_WYG_051-11a"/>
而斃朱砂至良藥初生嬰子可服因火力所變遂能殺<lb/>
人以變化相對言之既能變而殺人則宜有能生人之<lb/>
理但未得其術耳以此知神仙羽化之方不可謂之無<lb/>
然亦不可不戒也<hi>筆談</hi>
　　　治面瘍<lb/>
楊嵎為光禄寺丞直史館瘍生於頰連齒輔車外腫若<lb/>
覆甌内潰出膿血不輟吐之甚痛楚醫為療之百方彌<lb/>
年不差或語之曰天官瘍醫中有名方何不試用嵎乃<lb/>
<pb n="KR3j0181_WYG_051-11b"/>
案瘍醫療瘍必攻以五毒合黄堥實石膽丹砂雄黄碁<lb/>
石其中燒之三日三夜烟上著以雞羽掃取以注創惡<lb/>
肉破骨盡出嵎即依方注藥瘡中少頃朽骨速潰出疾<lb/>
遂愈至今十五年嵎見任主客員外郎<hi>見談苑</hi>
　　　療齒<lb/>
瑩丙午歳訪辰師張不疑帥正時不疑方五十齒少疎<lb/>
搖咀嚼頗艱後熙寧丁巳不疑師鼎復見招為武陵之<lb/>
遊凡巨臠大胾利若刀截時已六十二矣余怪而詰焉<lb/>
<pb n="KR3j0181_WYG_051-12a"/>
得藥固之時予滿口搖落危若懸帶謾以此藥試之輙<lb/>
爾再固求此方以療病齒者凡用之皆効題曰西嶽蓮<lb/>
花峰神傳齒藥方序曰凡亨在天聖中結道友登嶽頂<lb/>
齋宿祈祠方已遍遊三峰酌大工泉至明星館於故基<lb/>
下得斷碑數片髣髴有古文洗滌而後可辨讀之乃治<lb/>
口牙烏髭藥歌一首慮歳浸日久剥裂不完遽録以歸<lb/>
而後朝之名公巨卿訪山中故事語及者皆傳之修製<lb/>
以用其効嘗應歌曰猪牙皂角及生姜西國升麻蜀地<lb/>
<pb n="KR3j0181_WYG_051-12b"/>
黄木律旱蓮槐角子細辛荷葉要相當青鹽等分<lb/>
同燒煅研煞將來使最良揩齒牢牙髭髪黒誰知世<lb/>
上有仙方不疑晚學益深經史㳂革講摩縱横文章歌<lb/>
詩舉筆則就著括異誌數萬言倦遊録八卷觀其餘藴<lb/>
錯於胸中與余武陵之别慨然口占二詩云憶昔荆州<lb/>
屢適從當時心已慕㝠鴻渚宫禪伯唐齊已淮甸詩豪<lb/>
宋恵崇老格疎閒松倚潤清談把酒坐生風史官若覔<lb/>
高僧事莫把名參技術中又云碧嶂孤雲苒苒歸相攜<lb/>
<pb n="KR3j0181_WYG_051-13a"/>
情密異常時餘生歳月能多少此别應難後約期風義<lb/>
見於詩焉<hi>玉壺清話</hi>
　　　進火杴草方表<lb/>
臣聞食石飲水可作充腸之饌餌松食栢亦成拯病之<lb/>
方是以療飢者不假於珍羞愈病者何煩於異術既獲<lb/>
濟時之藥敢陳被物之形不恥管窺輙干天聽臣誠惶<lb/>
誠恐稽首頓首臣謂四時推運負陰陽者必有可觀萬<lb/>
彚發生吐風雲者寧無所益俱承帝力咸荷天休或叨<lb/>
<pb n="KR3j0181_WYG_051-13b"/>
摘採之知願試苦辛之效伏惟崇文廣武儀天尊道應真<lb/>
祐徳上聖欽明仁孝皇帝陛下慈深憫物道切憂民行<lb/>
百王久墜之文納羣后可言之事以至恩沾兆庶信及<lb/>
豚魚風雨順而灾沴不生天地和而黎元盡㤗宸衷不<lb/>
倦聖意難窮臣因聽政之餘備閱古方之秘盡醫民瘼<lb/>
徧計物情唐太宗輕剪龍鬚唯恩一將宋高祖碎舂琥<lb/>
珀止慰三軍焉能並吾皇廣添歴代之寶書甄别三王<lb/>
之闓澤咸蘇萬有溥活羣生日月久照之方明幽罔間<lb/>
<pb n="KR3j0181_WYG_051-14a"/>
華夏昇平之俗造次奚論臣遭逢盛時歌謡景泰知皇<lb/>
風之下逮極聖慮之猶勞下惡緘言常思報効既服唐虞<lb/>
之教尚乖葵藿之能淼淼羣流已遂朝宗之望茫茫列<lb/>
曜既諧拱極之誠是以不度僣渝輙形簡牘事稍同於<lb/>
葑菲理切近於芻蕘臣所聞奏者因換當州龍興觀元<lb/>
始天尊三皇大帝殿基掘得一小石碑内說修養氣術<lb/>
并草藥方二件臣依方差人訪問採覔其草頗有其異<lb/>
金銀線素根紫䇿對節而生蜀號為火杴草莖葉頗同<lb/>
<pb n="KR3j0181_WYG_051-14b"/>
蒼耳不費登高厯險每常求少獲多急採非難廣收甚<lb/>
易倘勤久服旋見神功誰知至賤之中乃有殊常之效<lb/>
微臣自喫至百服眼目輕明即至十朝髭鬚烏黑筋力<lb/>
頗健其効多端臣本州右都押衙羅一守曾因中風墜<lb/>
馬失音不語臣與十服其病立愈又太恵寺中和院僧<lb/>
司副正明數天師智嚴年垂七十忽患偏風行履妨廢<lb/>
臣與十服旬日病瘳又有玉局化主道士皇甫因上元<lb/>
日與合城奏醮中風口眼喎斜時時吐瀑臣與十服立<lb/>
<pb n="KR3j0181_WYG_051-15a"/>
便得瘥今輙修合一百劑謹差本畨職貢吏元龜奉表<lb/>
奉進臣無任瞻望聖恩激切屏營之至謹奏<hi>見忠定公語録</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0181_WYG_051-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事實類苑巻五十一<lb/>
</p>
<p>
</p>
  </div>
</body>
</text>
</TEI>
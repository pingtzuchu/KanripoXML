<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷五十五</head>
    <p>
<pb n="KR3j0181_WYG_055-1a"/>
欽定四庫全書<lb/>
　事實類苑卷五十五　　　宋　江少虞　撰<lb/>
　　忠孝節義<lb/>
　　　范文正<lb/>
景祐中范文正公以言事觸宰相黜守饒州到任謝表<lb/>
云此而為郡陳優優布政之方必也立朝增蹇蹇匪躬<lb/>
之節天下歎公至誠許國始終不渝不以進退易其守<lb/>
也<lb/>
<pb n="KR3j0181_WYG_055-1b"/>
　　　二<lb/>
范文正公輕財好施尤厚於族人既貴近郭買良田數<lb/>
千畝為義田以給羣從之貧者擇族之長而賢者一人<lb/>
主其出納人日食米一升嵗衣絲一匹嫁娶喪葬皆有<lb/>
贍給聚族人僅百口公歿逾四十年子孫賢至今奉公<lb/>
之法不敢廢弛<hi>並見澠水燕談</hi>
　　　歐陽文忠公<lb/>
歐陽文忠公在蔡州屢乞致仕門下生蔡承禧因間言<lb/>
<pb n="KR3j0181_WYG_055-2a"/>
曰公德望為朝廷倚重且未及引年豈容遽去也<lb/>
歐陽答曰某平生名節為後生描畫盡惟有速退<lb/>
以全節豈可更俟驅逐乎承禧歎息無以答既而<lb/>
以太子少保致仕<hi>倦遊襍錄</hi>
　　　陳喬<lb/>
陳喬仕江南為門下侍郎掌樞密後主之稱疾不<lb/>
朝喬預其謀及王師問罪警以固守時張洎為喬<lb/>
之副常言於後主茍社稷失守二臣死之城陷喬<lb/>
<pb n="KR3j0181_WYG_055-2b"/>
將死後主執其手曰當與我同北歸喬曰臣死之<lb/>
即陛下保無恙但歸咎于臣為陛下建不朝之謀<lb/>
斯計之上也掣其手去入視㕔内語二親僕曰共<lb/>
縊殺我二僕不忍解所服金帶與之遂自經後主<lb/>
求喬不得或謂張洎者已詣北軍矣喬既死從吏<lb/>
撤屍而瘞之明年朝廷嘉其忠詔改塟後見其屍<lb/>
如生而不僵掘得屍以手加額上如所覩者<hi>見揚文公</hi>
<hi>談苑</hi>
<pb n="KR3j0181_WYG_055-3a"/>
　　　劉温叟<lb/>
國初御史中丞劉温叟博學惇厚動必由禮義父諱岳<lb/>
叟終身不聽絲竹嘗令子和藥有天靈葢温叟見之惻然<lb/>
亟令致奠瘞于郊外五代士人鮮蹈禮義温叟篤行為<lb/>
世所推<lb/>
　　　馬遂<lb/>
慶厯末妖賊王則盗據貝州賈魏公鎮北門倉卒發兵<lb/>
圍之未有破賊之計公日夜憂思有指使馬遂者白公<lb/>
<pb n="KR3j0181_WYG_055-3b"/>
曰堅城深池不可力取願得公一言手殺元兇餘黨可<lb/>
説而下也公壯其言遣行丁寧囑之曰壯士立功名在<lb/>
此行也遂至城下浮渡濠水呼守城者垂匹練縋身以<lb/>
上見賊偶坐為陳朝廷恩信爾能束身出城公為爾請<lb/>
於朝亦不失富貴若守迷自固天子遣一將提兵數千<lb/>
不日城陷血膏劔㦸肉飽犬彘悔無及矣辭甚激切賊<lb/>
不答遂度終不能聴乃復白曰公有宻㫖願屏左右以<lb/>
語賊令左右引避遂急擊賊仆地扼其喉㡬死左右兵<lb/>
<pb n="KR3j0181_WYG_055-4a"/>
至遂被殺聞者莫不義之是時翰林鄭毅夫方客魏特<lb/>
為之作傳<hi>出澠水燕談</hi>
　　　趙師旦曹覲<lb/>
儂賊破邕州偶江漲遂乗桴沿流入番禺時賛善大夫<lb/>
趙師旦知康州到任始一日賊既逼境諭官屬吏民使<lb/>
避謂曰吾固知斯城不可守守城而死乃監兵洎吾之<lb/>
職耳若曹無預禍賊既至率弱卒不滿百禦之半日城<lb/>
陷趙與監兵皆死之士卒得免者無一二先是一日趙<lb/>
<pb n="KR3j0181_WYG_055-4b"/>
方出其妻藏於山谷之間有一子棄草中賊去比三日<lb/>
歸視之尚生人謂忠義之感有曹覲者以太子中舍知<lb/>
封州賊既至乃易服遁去未十餘里為賊所擒賊酋謂<lb/>
曰汝乃好罵我南人作變者今日猶不拜耶曹竟不屈<lb/>
至晚積薪燔死于時本路至漕運者與曹有舊仍依師<lb/>
旦事勒書於石朝廷贈覲太子少卿子孫弟姪洎女子<lb/>
受官賞命服者數人趙贈衛尉少卿一子得殿直趙使<lb/>
君之事嶺外率知之康人為之立祠堂至今祭祀不絶<lb/>
<pb n="KR3j0181_WYG_055-5a"/>
　　　劉潛<lb/>
劉潛以州從事官權知鄆州平隂縣事一日與客飲驛<lb/>
亭左右忽報夫人暴疾潛馳歸已不救矣潛抱母一慟<lb/>
而絶其妻見潛死復撫潜屍大號而卒時人謂之曰子<lb/>
死於孝妻死於義孝義之事併集于家<hi>並見倦遊録</hi>
　　　徐積<lb/>
山陽徐積仲車博學志行父石少亡積終身不登山行<lb/>
遇石必避嘗冐暑道遇奔喪者輟馬以遺之徒行還家<lb/>
<pb n="KR3j0181_WYG_055-5b"/>
年僅四十勉從母命作詩賦一舉登第久之喪母哀毁<lb/>
過人鄉里化之𦵏其母助葬者數千人<lb/>
　　　支漸<lb/>
資州資陽縣支漸熙寧中喪母既𦵏廬墓日號躬行縢<lb/>
步負土成墳有雙白鶴徘徊松上狐狸馴側觀漸上土<lb/>
又有異鳥一目如丹每漸哭鳥亦悲鳴夜有一狐狸環<lb/>
呼坟側如巡警狀乆之有羣鳥翔集中一白鳥獨日至<lb/>
又有五色雀萬餘隨漸行哭七日而去年七十毎號慟<lb/>
<pb n="KR3j0181_WYG_055-6a"/>
涕淚流如雨日食脫粟不盥手洗足所衣苴麻碎爛不<lb/>
易鬚髮蓬亂乆皆斷落見者為之悽惻隣舍子勾氏自<lb/>
娶棄其父母觀漸至行感愧迎其親侍奉不衰漸後年<lb/>
八十餘與其妻王氏皆康寧漸白髮再黑四齒脱復生<lb/>
步履輕健飲食如少年人以為至孝之感神宗詔賜漸<lb/>
粟帛付之史官元祐八年范祖禹奏乞優與旌獎以助<lb/>
孝治詔為資州助教<hi>出澠水燕談</hi>
　　　朱夀昌<lb/>
<pb n="KR3j0181_WYG_055-6b"/>
司農少卿朱夀昌方在襁褓而所生母被出及長仕於<lb/>
四方孜孜訪尋不逮治平中官至正郎矣或傳其母嫁<lb/>
為關中民妻夀昌即棄官入關中得母於陜州士大夫<lb/>
嘉其孝行多以歌詩美之蘇子瞻為作詩序且譏激世<lb/>
人之不養者李定見其序大恚恨㑹定為中丞劾軾嘗<lb/>
作詩謗訕朝廷事下御史府鞫劾時至不測頼上保之<lb/>
止黜為黄州團練副使軾素喜作詩自是結舌不敢為<lb/>
一字<lb/>
<pb n="KR3j0181_WYG_055-7a"/>
　　　鍾離君<lb/>
予為兒童時嘗聞祖母集慶郡夫人言江南有國日有<lb/>
縣令鍾離君與鄰縣令許君結姻鍾離女將出適買一<lb/>
婢以從嫁一日其婢執箕帚治地至堂前熟視地之窊<lb/>
處惻然泣下鍾離君適見怪問之婢泣曰幼時我父於<lb/>
此穴地為毬窩道我戲劇嵗乆矣而窊處未改也鍾離<lb/>
君驚曰而父何人婢曰我父乃兩政前縣令也身死家<lb/>
破遂落民間而更賣為婢鍾離君遽呼牙儈問之後質<lb/>
<pb n="KR3j0181_WYG_055-7b"/>
於老吏具得其實是時許令子納采有日鍾離君遽以<lb/>
書抵許令而止其子且曰吾買婢得前令之女吾特憐<lb/>
而悲之義不可乆辱當輟吾女之奩篚先求婿以嫁前<lb/>
令之女也更俟一年别為吾女營辦嫁資以歸君子可<lb/>
乎許君答言曰蘧伯玉恥獨為君子君何自專仁義願<lb/>
以前令之女配吾子然後君别求良門以嫁君女於是<lb/>
前令之女卒歸許氏祖母語畢歎曰此等事前輩之所<lb/>
常行今則不復見矣余時尚幼恨不記二令之名姑書<lb/>
<pb n="KR3j0181_WYG_055-8a"/>
其事亦足以激天下之義也<hi>見東軒筆録</hi>
　　　魯簡肅<lb/>
仁宗在東宫魯簡肅公宗道為諭徳其居在門外俗謂<lb/>
之浴堂巷有酒肆在其側號仁和酒肆有名於京師公<lb/>
往往易服微行飲於其中一日真宗急召公將有所問<lb/>
使者及門而公不在移時乃自仁和肆中飲歸中使遽<lb/>
先入白乃與公約曰上若怪公來遲當託何事為對幸<lb/>
先教莫不異同公曰但以實告曰然則當得罪公曰飲<lb/>
<pb n="KR3j0181_WYG_055-8b"/>
酒人之常情欺君臣子之大罪也中使嗟歎而去真宗<lb/>
果問使者具如公對真宗問公何故私入酒家公謝曰<lb/>
臣家貧無器皿酒肆百物具偹賔至如歸適有鄉里親<lb/>
客逺來遂與之飲然臣既易服市人亦無識臣者真宗<lb/>
笑曰卿為近臣恐為御史所彈然自此竒公以為忠實可<lb/>
大用晚年為章獻明肅太后言羣臣可大用者數人公<lb/>
其一也後章獻皆用之<hi>廬陵歸田録</hi>
　　　趙延嗣<lb/>
<pb n="KR3j0181_WYG_055-9a"/>
趙隣㡬好學善著述太宗朝權知制誥逾年卒子東之<lb/>
亦有文前以職事死塞上家極貧三女皆幼無田以養<lb/>
無宅以居僕趙延嗣者久事舍人義不忍去竭力營衣<lb/>
食以給之雖苦不避如是者十餘年三女皆長延嗣未<lb/>
嘗見其面一日至京師訪舍人之友謀嫁三女見宋翰林<lb/>
白楊侍郎徽之發聲大哭具道所以二公驚謝曰吾徒<lb/>
披儒衣冠且與舍人友而不能恤舍人之孤不迨汝逺<lb/>
矣即迎三女京師求良士嫁之三女皆有歸延嗣乃去<lb/>
<pb n="KR3j0181_WYG_055-9b"/>
徂徠先生石守道為之作傳以勵天下云<lb/>
　　　于令儀<lb/>
曹州于令儀茗市井人也長厚不忤物晚年家頗豐富<lb/>
一夕盜入其家諸子擒之乃隣舍子也令儀曰爾素寡<lb/>
過何苦為盜盜曰廹於貧耳問其所欲曰得十千足以<lb/>
資衣食如其欲予之既去復呼之盜大懼語之曰爾貧<lb/>
甚夜負十千以歸恐為邏者所詰留之至明使去盜大<lb/>
感愧卒為良民鄉里稱君為善士君擇子姪之秀者起<lb/>
<pb n="KR3j0181_WYG_055-10a"/>
學堂延名儒以誨之子伋姪傑倣皆登進士第今為南<lb/>
曹令族<lb/>
　　　姚栖雲<lb/>
唐貞元中調卒戍邊河中府永樂縣姚栖雲之父語其<lb/>
兄嗣未立無往某幸已有子請代兄行遂戰歿塞上時<lb/>
栖雲方三嵗後其母再嫁栖雲鞠於伯母如事其母伯<lb/>
母亡栖雲𦵏之又招魂𦵏其父廬於墓次終身哀慕不<lb/>
衰縣令蘇轍以俸錢買開阡刻石表之河中尹渾瑊上<lb/>
<pb n="KR3j0181_WYG_055-10b"/>
其事詔加優賜旌表門閭名其鄉曰孝悌社曰節義里<lb/>
曰敬愛栖雲生岳岳生君儒君儒生師正自岳至師正<lb/>
四世廬墓五世孫厚六世孫雅七世孫文八世孫敬真<lb/>
九世孫直十世孫宗明慶厯初本府奏自栖雲十世同<lb/>
居顯有孝行仁宗詔賜旌表復其徭役十一世孫和用<lb/>
十二世孫士明十三世孫徳自和用至徳又三世自慶<lb/>
厯至今又五十餘年而其家孝友不衰姚氏世為農無為<lb/>
學者不甚富田數十頃聚族百餘口子孫躬耕農桑僅給<lb/>
<pb n="KR3j0181_WYG_055-11a"/>
衣食厯三百餘年無人異辭者經唐末五代干戈亂離<lb/>
而子孫保守坟墓骨肉不相離散求之天下未有也永<lb/>
樂熙寧初𨽻河東余元祐中知河東以狀列於府乞持<lb/>
檄奏下其事史官重加旌表特免户役錢以旌孝義以<lb/>
勵風俗狀丁尚書不報<hi>見澠水燕談</hi>
　　　莫節婦<lb/>
翰林朱昂嘗撰莫節婦傳大為人倫之勸節婦少歸周<lb/>
謂謂紹州人布衣謁太祖召使殿試時務大稱上㫖擢<lb/>
<pb n="KR3j0181_WYG_055-11b"/>
賛善大夫當天造之初凡所任人處置從便符彦卿暴<lb/>
恣不法謂為屬邑求濟縣令俾繩之彦卿聞其來魂膽<lb/>
俱䘮鞬櫜郊迎謂但折於馬上境上數强盗刼財傷人<lb/>
彦卿受賂縱之使逸謂出令敢有藏盗者斬不數日獲<lb/>
之解府即時斬决以按具奏太祖大壯之興國二年詔<lb/>
移副廣南羅延㫖為轉運使以定嶺冦時奔命赴道不<lb/>
得與莫别後委寄繁劇嶺塞馳走不還於家二十六年<lb/>
父欲奪莫嫁之莫泣謂曰吾夫豈碌碌乆困者耶食貧<lb/>
<pb n="KR3j0181_WYG_055-12a"/>
守死以俟之父不敢强莫執禮事舅姑益謹閨閫有法<lb/>
家素貧莫嵗事蠶績得絲則機而為杼軸勤儉自營生<lb/>
計漸盛子長築舘於外置書令師教之後産業益豐舅<lb/>
姑將老選美丘大為夀坟松檟茂宻盡得其制又為其<lb/>
夫創上腴田數百頃水竹别墅髙閣相望然謂在路亦<lb/>
修髙節以莫二十六年間畢婚二家皆清望之族迨謂<lb/>
歸俱已皓首勸夫終老于家林焉<lb/>
　　　張誠<lb/>
<pb n="KR3j0181_WYG_055-12b"/>
鄆州須城縣楊村民張誠者其家自綰至誠六代同居<lb/>
九百一十七口内外無間言衣裳無常主旦日家長坐<lb/>
堂上率子弟而分職事罔不祗勤張氏世無冠冕者不<lb/>
讀書耕田捕漁為業無蓄積嵗給一嵗而能人人孝弟<lb/>
友順六世㡬二百年百餘口無一日少異亦可尚也<lb/>
　　　曹修古女<lb/>
曹修古明道初為御史知雜上書乞章獻太后還政謫<lb/>
守興化軍暴疾終於官家貧死之日無衣以歛郡之寮<lb/>
<pb n="KR3j0181_WYG_055-13a"/>
屬若吏民之賢者莫不號慕歎惜相與出錢帛數十萬<lb/>
賻其家曹女年始笄泣語其母曰先人忠節名聞天下<lb/>
不幸以直言謫死且君子不家於䘮安可受此以凂我<lb/>
先人之全徳哉哭不已謝而遣之吏民固請卒不受一<lb/>
錢其純孝髙識如此曹建安人四御史之一也<hi>見澠水燕談</hi>
　　　衛融<lb/>
衛融字明逺太原劉崇相國劉均助李筠融為王師所<lb/>
擒太祖責謂何故賛成劉均助李筠對曰犬各吠非其<lb/>
<pb n="KR3j0181_WYG_055-13b"/>
主臣四十口為劉氏温衣美食不忍負之陛下縱不殺<lb/>
臣臣豈為陛下用臣今得路必走河東太祖怒以鐵撾<lb/>
擊其首遣曳出戮之融大聲曰大丈夫死或重於泰山<lb/>
或輕於鴻毛太祖謂左右曰忠臣也命釋之召於御座<lb/>
前以萬金良藥親傅其瘡賜襲衣金帶鞍馬既而太祖<lb/>
欲放融歸乃先遣融為書以諭均助周先遜等即遣融去<lb/>
不報授融太府卿賜第京師<lb/>
　　　崔輪<lb/>
<pb n="KR3j0181_WYG_055-14a"/>
崔輪京兆人鎮安軍節度免商陽開都部置召還以疾<lb/>
留京師疾間請見上曰臣以身許國不願死於家太祖<lb/>
壯之便令之仕輪驍勇有方略所至立功公少時不修<lb/>
小節頗愛飛鷹走犬太夫人性嚴嘗不勝怒舉枰槌投<lb/>
之中足流血由是折節從學及貴母已亡捫其痕輙哭<lb/>
　　　史吉<lb/>
康定初夏敵冦延州永平寨主監押欲引兵匿深山候<lb/>
敵去復歸指揮使史吉帥所部數百遮㦸門立於馬前<lb/>
<pb n="KR3j0181_WYG_055-14b"/>
曰寨主監押欲何之二人以謀告吉曰如此兵則完矣<lb/>
如城中百姓芻糧何此往還之迹何可掩異日為有司<lb/>
所劾吉為指揮使不免於斬願先斬於馬前不然不敢<lb/>
以此兵從行也寨主監押慙懼引轡而返敵至圍城吉<lb/>
帥下拒守數日而敵去朝廷以寨主監押完城各遷官<lb/>
曰幸不䘮城寨者論功乎後官至團練女為郭進夫人<lb/>
亦有明識進善治生家甚富夫人嘗規之曰我與公俱<lb/>
老所衣食能㡬何子孫皆有官位望不輕胡為多藏以<lb/>
<pb n="KR3j0181_WYG_055-15a"/>
敗名也<lb/>
　　　任福<lb/>
任福字祐之開封人少時頗涉書史咸平中應募補殿<lb/>
前諸班以材力例選為列校凡六遷至遥領刺史寳元<lb/>
初夏州趙元昊始絶朝貢朝廷選班直諸校有勇幹者<lb/>
除<hi>闕</hi>
　<lb/>
　<lb/>
<pb n="KR3j0181_WYG_055-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事實類苑卷五十五<lb/>
</p>
<p>
</p>
  </div>
</body>
</text>
</TEI>
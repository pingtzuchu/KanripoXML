<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷十五</head>
    <p>
<pb n="KR3j0181_WYG_015-1a"/>
欽定四庫全書<lb/>
　事實類苑卷十五　　　　宋　江少虞　撰<lb/>
　　顧問奏對<lb/>
　　　雷徳驤<lb/>
雷徳驤判大理寺因便殿奏事太祖方燕服見之因問<lb/>
曰古者以官奴婢賜臣下遂與本家姓其意安在徳驤<lb/>
曰古人制貴賤之分使不可瀆恐後世譜牒不明有以<lb/>
奴主為婚者太祖喜曰卿深得古人立法意由是嘆重<lb/>
<pb n="KR3j0181_WYG_015-1b"/>
久之自後每徳驤奏事雖在燕處為御袍帶以見<hi>東軒筆録</hi>
　　　王貽孫<lb/>
太祖嘗問趙韓王曰男尊女卑何以男跪女不跪歴問<lb/>
羣臣無有知者惟貽孫曰古者男女皆跪至天后始拜<lb/>
而不跪韓王曰何以為質貽孫曰古詩云長跪問故夫<lb/>
遂得振譽<hi>玉壺清話</hi>
　　　种司諫<lb/>
真宗西祀回蹕次河中時長安父老三千人具表詣行<lb/>
<pb n="KR3j0181_WYG_015-2a"/>
在乞臨幸且稱漢唐舊都闗河雄固神祇人民無不望<lb/>
天光之下臨也上意未果召种司諫放以决之時种持<lb/>
兄喪於家既至行在真廟攜之登鸛鵲樓與决雍都之<lb/>
幸种懇奏曰大駕此幸有不便者三陛下方以孝治天<lb/>
下翻事秦漢侈心封禪羣嶽而更臨游别都久抛宗廟<lb/>
於孝為闕此其不便一也百司供擬頓仗事繁晚春蠶<lb/>
麥已登深費農務此不便二也精兵重臣扈從車蹕京<lb/>
國一空民心無依况九廟乎此陛下深宜念之乃其三<lb/>
<pb n="KR3j0181_WYG_015-2b"/>
也上悚然曰臣僚無一語及此者放曰近臣但願扈清<lb/>
蹕行曠典文頌聲以邀已名此陛下當自寤於清衷也<lb/>
翌日傳詔鸞輿還闕臨遣雍人請幸宜不允真宗便欲<lb/>
邀放從駕至京放乞還家林上曰不久即當召卿<hi>湘山野録</hi>
　　　王彦超<lb/>
太祖㣲時嘗游鳳翔從王彦超遺十千遣之後即位悉<lb/>
徵藩侯入覲宴苑中縱酒為樂諸帥競論疇昔功勲惟<lb/>
彦超獨言久忝藩寄無功能可紀願納符節入備宿衛<lb/>
<pb n="KR3j0181_WYG_015-3a"/>
上喜曰前朝異世事安足論彦超之言是也從容謂彦<lb/>
超卿當日不留我何也對曰蹄涔之水豈足容神龍萬<lb/>
一留止安得有今日之事帝之受命非細事也<hi>楊文公談苑</hi>
　　　趙韓王<lb/>
太祖初即位趙韓王為相顧趙曰汝雖為相見舊相班<lb/>
立坐起也須且讓他趙奏曰陛下初創業以臣為相正<lb/>
欲彈壓四方臣見舊相須在上不可更讓也太祖嘉之<lb/>
後因奏事忤㫖上怒就趙手掣奏劄子挼而擲之趙徐<lb/>
<pb n="KR3j0181_WYG_015-3b"/>
拾起以手展開近前復奏上愈怒拂袖起趙猶奏曰此<lb/>
事合如此容臣進入取㫖其膽量如此一日因大宴雨<lb/>
驟至太祖不悅少頃雨不止形於顔色以至叱怒左右<lb/>
趙近前奏曰外面百姓久望雨官家大宴何妨只是損<lb/>
得些陳設濕得些樂官衣裳但令樂官雨中做雜劇此<lb/>
時雨難得當百姓得雨快活之際正好喫酒娯樂太祖<lb/>
於是大喜宣樂人就雨中做雜劇奏樂於是屢勸近臣<lb/>
百官軍員喫酒盡醉而散趙之為相臨時機變能回上<lb/>
<pb n="KR3j0181_WYG_015-4a"/>
心也如此<hi>晉公談録</hi>
　　　二<lb/>
弭徳超起自冗列為諸司使雍熙中因奏事稱㫖驟加<lb/>
委遇時侍中曹公彬勲望特隆徳超陰以計中傷誣其<lb/>
不軌太祖疑之拜徳超樞宻副使不數月屬趙公普再<lb/>
相秉鈞軸因為辨雪保證事狀明白上乃大悟即時竄<lb/>
逐徳超而待彬如初自是數日上頗不懌從容謂普等<lb/>
曰朕以聴㫁不明幾悞大事夙夜循省内愧於心普對<lb/>
<pb n="KR3j0181_WYG_015-4b"/>
曰陛下知徳超才幹而任用之知曹彬無罪而昭雪之<lb/>
有勞者進有罪者誅物無遁情事必立㫁此所以彰陛<lb/>
下之至美太平興國中朝士祖吉歴典方郡奸贓事覺<lb/>
下獄案劾欵尚未具時郊祀將近太宗怒其貪墨遣中<lb/>
使諭㫖於執政曰祖吉特俾郊赦不貸翊日宰相趙公<lb/>
普奏曰敗官抵罪宜正刑辟然而國家卜郊肆類所以<lb/>
對越天地告於神明而吉本何人亦安足以墮陛下赦<lb/>
令哉上善其對而止<hi>沂國文正公筆録</hi>
<pb n="KR3j0181_WYG_015-5a"/>
　　　三<lb/>
太祖一日召趙中令出取幽州圖以示之趙中令詳觀<lb/>
稱嘆曰必是曺翰所為也帝曰何以知之普對曰方今<lb/>
將帥材謀無出於翰此圖非翰他人不可為也翰徃必<lb/>
得幽州然既取幽州陛下遣何人代翰帝黙然持圖歸<lb/>
内<hi>春明退朝録</hi>
　　　僧贊寧<lb/>
太祖皇帝初幸相國寺至佛像前燒香問當拜與不拜<lb/>
<pb n="KR3j0181_WYG_015-5b"/>
僧録贊寧奏曰不拜問其何故對曰見在佛不拜過去<lb/>
佛贊寧者頗知書有口辯其語雖類俳優然適㑹上意<lb/>
故㣲笑而頷之遂以為定制至今行幸焚香皆不拜也<lb/>
議者以為得禮<hi>廬陵歸田録</hi>
　　　沈文通<lb/>
英宗素憤戚里之奢僭初即位殿前馬步軍都指揮使<lb/>
李璋家犯銷金即日下有司必欲窮治知開封府沈遘<lb/>
從容奏曰陛下出繼仁宗李璋乃仁宗舅家也英宗惕<lb/>
<pb n="KR3j0181_WYG_015-6a"/>
然曰初不思也學士為我平之沈退坐府召衆匠出衣<lb/>
示曰此銷金乎銷銅乎匠曰銅也沈即命火焚之而罷<lb/>
<hi>東軒筆録</hi>
　　　竇儀<lb/>
陶糓竇儀在翰林乾徳二年正月范質王溥魏仁浦俱<lb/>
罷相傳趙韓王登庸制既下而韓王綸誥無宰相署勅<lb/>
詔問學士陶榖建議云自古輔臣未嘗有虛位者惟唐<lb/>
大中甘露事後數日絶班當是時僕射令狐楚鄭覃奉<lb/>
<pb n="KR3j0181_WYG_015-6b"/>
行制書今南省官亦可署勅儀曰榖之所陳非承平之<lb/>
時不足援據今皇弟開封府尹同平章事即宰相之任<lb/>
也可以署勅太祖聞之喜曰儀之言是也即令太宗署<lb/>
勅以賜之<hi>金坡遺事</hi>
　　　范文正<lb/>
慶厯四年四月戊戌上與執政論及朋黨事㕘知政事<lb/>
范仲淹對曰方以類聚物以羣分自古以來邪正在朝<lb/>
未嘗不各為一黨不可禁也在聖鑒辨之耳誠使君子<lb/>
<pb n="KR3j0181_WYG_015-7a"/>
相朋為善其於國家何害<hi>涑水紀聞</hi>
　　　劉煜<lb/>
王文康治蜀頗以法御下有謗之者㑹劉煜召還為左<lb/>
正言真宗召問凌策王某治蜀孰優曰凌策在蜀值嵗<lb/>
豐故得以平易治之王某值嵗少歉慮民為盜故以法<lb/>
治之使之易治則皆然真宗善其言<hi>本朝名臣傳</hi>
　　　蘇易簡<lb/>
太宗命蘇易簡詳講文中子有素遺子食多經羮黎糗<lb/>
<pb n="KR3j0181_WYG_015-7b"/>
之說上因問曰食品珍琛何物為最易簡對曰臣聞物<lb/>
無定味適口者琛臣止知虀汁為美太宗笑問其故曰<lb/>
臣憶一夕寒甚擁爐燒火乘興痛飲大醉就寢四鼓始<lb/>
醒以重衾所擁咽吻燥渇時中庭月明殘雪中覆一虀<lb/>
盎不暇呼僮披衣掬雪以兩手滿引數缶連沃渇肺咀<lb/>
虀數莖燦若金脆臣此時自謂上界仙厨鸞脯鳯脂殆<lb/>
恐不及屢欲作氷壺先生傳記其事因循未暇也太宗<lb/>
笑然之<lb/>
<pb n="KR3j0181_WYG_015-8a"/>
　　　丁晉公<lb/>
真宗嘗曲宴羣臣於太清樓君臣懽悅談笑無間忽問<lb/>
市沽尤佳者何處中貴人奏有南仁和者亟令進之遍<lb/>
賜宴席上亦頗愛之問其直中貴人以實價對之上遽<lb/>
問近臣曰唐酒價幾何無能對者惟丁晉公奏曰唐酒<lb/>
每一升三十上曰安知丁曰臣嘗記杜甫詩曰速須相<lb/>
聚飲一斗恰有三百青銅錢是知一升三十上大喜曰<lb/>
甫之詩自為一時之史<hi>並出玉壺清話</hi>
<pb n="KR3j0181_WYG_015-8b"/>
　　　魏諫議<lb/>
魏諫議常出守利州兼轄一路巡檢使尋加户部員外<lb/>
郎未幾㑹卭蜀順賊作孽就差陜西至益州轉運使鈐<lb/>
轄一路兵車公事委寄之重時議榮之凡百運籌洞明<lb/>
利害於是徑馳單騎入詣雙闕既而闕門宣㫖曰若有<lb/>
事即與中書評議公覆奏曰臣逺持國家機事取㫁於<lb/>
宸衷致於獲罪而乃甘心匪為宰相而來日方午太宗<lb/>
召對曰臣僚上言草寇些少兼將寧靜公對曰臣之所<lb/>
<pb n="KR3j0181_WYG_015-9a"/>
見誠恐上昧天聴今賊徒控扼藩方刼掠郡縣然上憑<lb/>
聖算剋日剪除其如朝廷為之貽憂軍民為之騷動且<lb/>
西蜀阻險地逺王化更慮向此㐫䜿遺類接跡草莽未<lb/>
可詳焉太宗英悟從容聴納賜錢五十萬假甲第一區以<lb/>
安其家仍給公人警喝前後乘傳復徃餘孽悉平咸平<lb/>
中王鈞盜發果符公先見之明也<hi>見聞見録</hi>
　　　李侍讀<lb/>
李侍讀仲容魁梧善飲兩禁號為李萬回真宗飲量近<lb/>
<pb n="KR3j0181_WYG_015-9b"/>
臣無擬者欲敵飲則詔公公居嘗寡談頗無記誦酒至<lb/>
酣則應答如流一夕真宗命巨觥俾滿引欲劇觀其量<lb/>
大醉起固辭曰告官家撤巨器上乘醉問之何故謂天<lb/>
子為官家遽對曰臣嘗讀蔣濟萬機論言三皇官天下<lb/>
五帝家天下兼三五之徳故曰官家上甚喜從容數盃<lb/>
上又曰真所謂君臣千載遇也李亟曰臣惟有忠孝一<lb/>
生心也縱㝠搜不及於此<hi>並見湘山野錄</hi>
　　　劉綜<lb/>
<pb n="KR3j0181_WYG_015-10a"/>
劉綜名臣也少孤依外兄通逺軍使董遵誨以從學遵<lb/>
誨遣齎貢見上綜時年十六嵗奏曰臣外兄止以方物<lb/>
脩貢人臣之常節陛下解寶勒賜之臣别立殊績陛下<lb/>
當何以賜之敷奏清雅辭容秀徹太祖愛之謂左右曰<lb/>
兒非常材從容謂之曰吾委遵誨以方面不謂爾善之<lb/>
<hi>涑水紀聞</hi>
　　　李南陽<lb/>
李至為㕘知政事今上初即位朝士韓見素彭繪淳于<lb/>
<pb n="KR3j0181_WYG_015-10b"/>
雍等數人連乞致仕上頗訝之謂宰相曰縉紳中多求<lb/>
退迹何也至對曰退迹者幾何躁進者盖甚衆矣上黙<lb/>
然後或引疾者皆遂其請亦仁者之言也<lb/>
　　　二<lb/>
禮記月令篇舊第四鄭𤣥注孔穎達作疏皆依此篇自<lb/>
開元中李林甫受詔學者重加增損多所改易舊文其<lb/>
篇居第一至今用之李至任秘書監日因召對其事遂<lb/>
下館閣議胡旦草議狀取鄭李二家對較之凡數千言攻<lb/>
<pb n="KR3j0181_WYG_015-11a"/>
林甫之失兼云貢舉試用孔疏而文注乃用林甫甚相<lb/>
矛盾請復用鄭注為是宰相吕端不能决報罷之後至<lb/>
㕘政亦不能釐整其事<hi>已上並楊文公談苑</hi>
　　　唐質肅<lb/>
熙寧以來大臣盡學術該貫人主明博議政罷每留之<lb/>
詢講道義彌日論及近代名臣始終大節時宰相有舉<lb/>
馮道者盖言歴事四朝不渝其守㕘政唐公介曰兢慎<lb/>
自全道則有之然歴君多未可謂完節宰相曰借如伊尹<lb/>
<pb n="KR3j0181_WYG_015-11b"/>
五就湯五就桀非歴君之多乎唐公曰有伊尹之志則<lb/>
可况擬人必於其倫以馮道竊比伊尹則臣所未諭也<lb/>
　　　始平公<lb/>
始平公自鄆徙并過京師上謁是時上新用文富為相<lb/>
自以為得人謂公曰朕新用二相如何公對二臣皆朝<lb/>
廷高選陛下㧞而用之甚副天下之望上曰誠如卿言<lb/>
但彦博多私至於富弼則萬口同詞皆云賢相也始平<lb/>
公曰文彦博臣頃與之在中書詳知其所為實無所私<lb/>
<pb n="KR3j0181_WYG_015-12a"/>
但怨之者毁之耳况前日被謗而出今當愈畏慎矣富<lb/>
弼為樞宻副使未執大政朝士大夫未有與之為怨者<lb/>
故交口譽之兾其進用而已有所利焉若富弼以陛下<lb/>
之爵禄樹私恩則非忠臣何足賢也若一以公議槩之<lb/>
則向之譽者將轉而為謗矣此陛下所以宜深察也且<lb/>
陛下既知二臣之賢而用之則當信之堅任之久然後<lb/>
可以責成功若以一人之言進之未幾又以一人之言<lb/>
疑之臣恐太平之功未易可致也上曰卿言是也<hi>見涑水紀</hi>
<pb n="KR3j0181_WYG_015-12b"/>
<hi>聞</hi>
　　　張昭<lb/>
劉鋹至闕下欲獻俘太廟莫知其儀時張昭以户部尚<lb/>
書致仕於家深識典故國初規制皆張昭與竇儀所定<lb/>
太宗遣學士李澣就問俘廟之儀庶同㕘酌張昭臥病<lb/>
口占其式以授澣不遺一字澣遂心伏昭之該博<hi>玉壺清話</hi>
　　　文潞公<lb/>
元豐中文潞公自北都召對上問以至和繼嗣事公對<lb/>
<pb n="KR3j0181_WYG_015-13a"/>
曰臣等備位兩府當此之際議繼嗣乃職分耳然亦幸<lb/>
值時無李輔國王守澄之徒用事於中故臣等得效其<lb/>
忠懇耳上憮然有感<lb/>
　　　寇萊公<lb/>
澶淵之役王超傅潛兵力不支遂致中外之議不一至<lb/>
有以契丹狃開運之勝聞於上者惟寇萊公準首乞親<lb/>
征李沆宋湜賛之然而臣下終以未必勝為言時陳堯<lb/>
叟請幸蜀王欽若乞幸江南真宗一夕召萊公語曰有<lb/>
<pb n="KR3j0181_WYG_015-13b"/>
人勸朕幸江南與西川者卿以為如何萊公答曰不知<lb/>
何人發此二謀真宗曰卿姑㫁其可否勿問其人也萊<lb/>
公曰臣欲得獻策之人斬以釁鼔然後北伐耳真宗黙<lb/>
然而悟遂决澶淵之行<lb/>
　　　吕許公<lb/>
寶元中御史府久闕中丞一日李淑對仁宗偶問以憲<lb/>
長久虚之故李奏曰此乃吕夷簡欲用蘇紳臣聞夷簡<lb/>
已許紳矣仁宗疑之異時因問許公曰何故久不除中<lb/>
<pb n="KR3j0181_WYG_015-14a"/>
丞許公奏曰中丞者風憲之長自宰相而下皆得彈擊<lb/>
其選用當出聖意臣等豈敢銓量之仁宗頷之自是知<lb/>
其直矣<hi>並見東軒筆録</hi>
　　　司馬温公<lb/>
熙寧二年十一月庚辰司馬光讀資治通鑑漢紀至曺<lb/>
參代蕭何為相國一遵何故事因言參以無事鎮撫海<lb/>
内得守成之道故孝惠高后時天下宴然衣食滋給上曰<lb/>
使漢常守蕭何之法久而不變可乎光曰何獨漢夫道<lb/>
<pb n="KR3j0181_WYG_015-14b"/>
萬世無弊夏商周之子孫茍能常守禹湯文武之法雖<lb/>
至今存可也武王克商乃反商政政由舊雖周亦用商<lb/>
政書曰毋作聰明亂舊章然則祖宗舊章何可變也漢<lb/>
武帝用張湯之言取高帝法紛更之盜賊半天下宣帝<lb/>
用高帝舊法但擇良二千石使治民而天下大治元帝<lb/>
初立頗改宣帝之政丞相衡上疏曰竊恨國家釋樂成<lb/>
之業虛為此紛紛也陛下視宣帝之為政何如荀卿曰<lb/>
有治人無治法故為治在得人不在變法也上曰人與<lb/>
<pb n="KR3j0181_WYG_015-15a"/>
法亦相表裏耳光曰茍得其人則無患法之不善不得<lb/>
其人雖有善法失先後之師矣故當急於求人而緩於<lb/>
立法也<lb/>
　　　二<lb/>
壬午吕惠卿講咸有一徳因言法不可不變先王之法<lb/>
有一嵗一變者正月始和置於魏象是也有五嵗一變<lb/>
者五載一巡守考制度於諸侯是也有一世一變者刑<lb/>
罰世輕世重是也有百世不變者父慈子孝兄友弟恭<lb/>
<pb n="KR3j0181_WYG_015-15b"/>
是也前日司馬光言漢守蕭何之法則治變之則亂臣<lb/>
竊以為不然惠帝除三族罪妖言令挾書律文帝除收<lb/>
孥令安得謂之不變哉武帝以窮兵黷武奢淫厚歛而<lb/>
盜賊起宣帝以綜覈名實而天下治元帝以任用恭顯<lb/>
殺蕭望之而漢道衰皆非由變法與不變法也夫以弊<lb/>
則不必變安得坐視其弊而不變耶書所謂無作聰明<lb/>
亂舊章者謂實非聰明而妄作之非謂舊章不可變也<lb/>
光之措意盖不徒然必以國家近日多更張舊政因此<lb/>
<pb n="KR3j0181_WYG_015-16a"/>
規諷又以臣制置三司條例及看詳中書條例故發此<lb/>
論也臣願陛下深察光言茍光言為是則當從之若光<lb/>
言為非陛下亦當播告之使不匿厥㫖召光詰問使議<lb/>
論歸一上召光謂曰卿聞吕惠卿之言如何光對曰惠<lb/>
卿之言有是有非惠卿言漢惠文武宣元治亂之體是<lb/>
也言先王之法有一嵗一變則非也正月始和置於象<lb/>
魏乃舊章也非一嵗一變也亦猶州長黨正族師於四<lb/>
孟月朔属民而讀邦法也豈得為時變即天子恐諸侯<lb/>
<pb n="KR3j0181_WYG_015-16b"/>
變禮易樂故五載一巡守有變亂舊章者則削黜之非<lb/>
五嵗一變法也刑罰世輕世重者盖新國亂國平國隨<lb/>
時而用非一世一變也且治天下譬如居室弊則修之<lb/>
非大壊不更造也大壊更造必得良匠又得美材今日<lb/>
二者皆無有臣恐風雨之不庇也講筵之官皆在此乞<lb/>
陛下問之三司使掌天下財不才而黜可也不可使兩<lb/>
府侵其事今為制置三司條例司何也宰相以道佐人<lb/>
主安用利乎茍用利而已則胥吏足矣今為㸔詳中書<lb/>
<pb n="KR3j0181_WYG_015-17a"/>
條例司何也惠卿曰司馬光備位侍從見朝廷事有未<lb/>
便即當論列有官守者不得其職則去豈可但已光曰<lb/>
前者詔書責侍從之臣言事君嘗上疏指陳得失如制<lb/>
置條例司之類盡在其中未審得進達聖聴否上曰見<lb/>
之光曰然則臣不為不言也至於言不用而不去此則<lb/>
臣之罪也惠卿責臣實當其罪臣不敢逃上曰相與共<lb/>
講是非耳何至乃爾王珪進曰司馬所言盖以朝廷所<lb/>
更之事或為利甚少為害甚多者亦不必更矣因目光<lb/>
<pb n="KR3j0181_WYG_015-17b"/>
令退王珪進讀史記光進讀資治通鑑畢降堦將退上<lb/>
命遷坐墩於門内御榻之前皆命就坐王珪禮辭不許<lb/>
皆再拜而坐左右皆避去上曰朝廷毎更一事舉朝士<lb/>
大夫洶洶皆以為不可又不能指名其不便者果何事<lb/>
也珪對曰臣疏賤在闕門之外朝廷之事不能盡知借<lb/>
使聞諸道路又不能知其虚實也上曰據所聞言之光<lb/>
曰朝廷散青苗錢兹事非便今閭里富民乘貧者困乏<lb/>
之際出息錢以貸之候其收穫責以榖麥貧者寒耕熱<lb/>
<pb n="KR3j0181_WYG_015-18a"/>
芸僅得斗斛之收未離場圃已盡為富室奪去彼皆編<lb/>
户富民非有上下之勢刑罰之威徒以富有之故尚能<lb/>
蠶食細民使之困瘁况縣官督責之嚴乎臣恐細民將<lb/>
不聊生矣吕惠卿曰司馬光不知此事彼富室為之則<lb/>
害民今縣官為之乃所以利民也昨者青苗錢令民願<lb/>
取者則與之不願不強也光曰愚民知取債之利不知<lb/>
還債之害非獨縣官不強富民亦不強也臣聞作法於<lb/>
貪弊將若何昔太宗平河東立和糴法時米斗十錢草<lb/>
<pb n="KR3j0181_WYG_015-18b"/>
束八錢民樂與官為市其後物貴而和糴不解遂為陜西河<lb/>
東之病上曰行之久矣民不以為病也光曰臣陜西人也見<lb/>
其病不見其利朝廷初不許也而有司尚能以病民况<lb/>
今立法許之乎上曰坐倉糴米何如王珪等皆起對曰<lb/>
坐倉甚不便朝廷近罷之甚善上曰未嘗罷也光曰京<lb/>
師有七年之儲而錢常乏若坐倉錢益乏米益陳奈何<lb/>
惠卿曰坐倉得米百萬石則嵗減東南百萬之漕以其<lb/>
錢供京師何患無錢光曰東南錢荒而米狼戾今不糴<lb/>
<pb n="KR3j0181_WYG_015-19a"/>
米而納錢棄其有餘取其不足農末皆病矣侍講呉申起<lb/>
曰光言至論也光曰皆細事不足煩聖慮陛下但當擇<lb/>
人而久任之有功則賞有罪則罰此則陛下職也上曰<lb/>
然文王罔攸兼於庶言庶獄庶慎惟有司之牧夫正謂<lb/>
此也上復與衆人講論治道至晡後王珪等請起上命<lb/>
賜湯濩謂光曰卿勿以嚮者吕惠卿之言遂不慰意光<lb/>
對曰不敢遂退<lb/>
　　　三<lb/>
<pb n="KR3j0181_WYG_015-19b"/>
七年十二月戊辰端明殿學士司馬光上資治通鑑五<lb/>
代紀三十卷資治通鑑自治平三年置局毎修一代史<lb/>
畢奏上書成總二百九十四卷目録考異各三十卷上<lb/>
諭輔臣曰前代未嘗有此書過荀恱漢紀逺矣輔臣請<lb/>
觀之遂命付三省仍令速進入以為資政殿學士降詔<lb/>
奬諭<hi>出涑水紀聞</hi>
　<lb/>
　事實類苑卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷四十二</head>
    <p>
<pb n="KR3j0181_WYG_042-1a"/>
欽定四庫全書<lb/>
　事實類苑卷四十二　　　宋　江少虞　撰<lb/>
　　文章四六<lb/>
　　　錢昭序<lb/>
錢昭序鄧王俶之族子也為<hi>闕</hi>京副使知通利軍至道<lb/>
初獲赤烏白兔昭序表獻曰烏乃陽精兔唯隂類告火<lb/>
德蕃昌之盛示金方馴服之微懿兹希世之珍罕有同<lb/>
時而見當時多傳誦昭序文詞作數賦自一至十凡十<lb/>
<pb n="KR3j0181_WYG_042-1b"/>
篇甚為蘇易簡及江陵從祖所傳誦<lb/>
　　　湯悅<lb/>
湯悅父應舉唐末有才名悅本名崇義仕江南為宰相<lb/>
建隆初宣祖諱改姓楊初在吳為舍人受詔撰揚州孝<lb/>
先寺碑世宗親徃駐驆此寺讀其文賞歎顯徳中主遣<lb/>
悅入貢世宗為之加禮自淮上用兵凡書詔多悅之作<lb/>
特為典贍切於事情世宗每覽江南字形於嗟歎<hi>闕</hi>
<pb n="KR3j0181_WYG_042-2a"/>
　<lb/>
　<lb/>
　　　王狀元<lb/>
王狀元君貺天聖庚午甲科及第元豐戊午垂五十年<lb/>
方有重金之賜謝表載其略云黄金三紀未佩隨身之<lb/>
魚賜𢃄萬釘改觀在廷之目豈伊敢任得拜恩章車服<lb/>
以庸品儀辨等國朝故事惟二府刻毬路之花文武近<lb/>
班通一例號羣仙之様特承南命越度朝規此盖陛下<lb/>
<pb n="KR3j0181_WYG_042-2b"/>
寵厚老臣禮加常例憫事三朝之舊俾偕四輔之榮奉<lb/>
以垂腰既表重鏐之麗寳之在體更增上物之華<lb/>
　　　劉貢父<lb/>
劉攽王介甫同為開封府試官舉人有用畜者字介謂<lb/>
音犯主上嫌名攽謂禮院先未甞定此名為諱不可用<lb/>
以黜落因紛争不已而介以惡語侵攽攽不較既而御<lb/>
史張戩程灝并彈之遂皆贖金御史中丞吕公著又以<lb/>
為議罪太輕遂奪其主判其實中丞不樂攽也謝表略<lb/>
<pb n="KR3j0181_WYG_042-3a"/>
曰彍弩射市薄命難逃飄瓦在前忮心不校又曰在矢<lb/>
人之術唯恐不傷而田主之牛奪之已甚盖謂是也<lb/>
　　　錢若水<lb/>
錢若水為學士太宗禮遇殊厚甞草賜趙保忠詔云不<lb/>
斬繼遷存狡兔之三穴潛凝光嗣持首尾之兩端太宗<lb/>
覽之甚悅謂若水曰此四句正道著我意又與趙保忠<lb/>
詔有既除手足之親已失輔車之勢其辭甚矣太宗御<lb/>
筆批其後云依此詔本經好至今延平寳藏之<hi>見金坡遺事</hi>
<pb n="KR3j0181_WYG_042-3b"/>
　　　錢熙<lb/>
錢熙泉南雄才之士進四夷未至賦萬餘言太宗愛其<lb/>
才雄擢館職甞撰三釣酸文世稱精絶略曰渭川凝碧<lb/>
早抛釣月之流商嶺排青不逐眠雲之客又年年落第<lb/>
春風徒泣於遷鶯處處覊遊夜雨空悲於斷雁鄉人李<lb/>
慶孫器之曰四夷妙賦無人誦三釣酸文舉世傳<lb/>
　　　陳思道<lb/>
陳思道子昌齡醜陋吃訥聰明絶人年十七八海州試<lb/>
<pb n="KR3j0181_WYG_042-4a"/>
海水揚波賦即席一筆而成文不煩加㸃其警句披碣<lb/>
石之宿霧歛蒼梧之夕雲月入靈槎泛寒光而落魄波<lb/>
翻瀛島湛清影以遥連<hi>見名賢詩話</hi>
　　　貶錢惟演詞<lb/>
時錢公為樞相以非辜降節度使貶謫東㑹禁林有主<lb/>
誥者素為深仇貶語云公侯之家鮮克禀訓茅土之後<lb/>
多或墜涼具官某王國之衰緒孽臣之累姻孽臣盖晉<lb/>
公也時家宰謂典誥者曰萬選公其貶語太酷禁林曰<lb/>
<pb n="KR3j0181_WYG_042-4b"/>
當留數句以俟後乎太宰曰是尚未逞憾乎<lb/>
　　　郡燕樂詞<lb/>
范文正公鎮餘杭日侍讀王樂道公正在幕楊内翰億<lb/>
甫公察謫信州未發召還赴闕過杭公厚遇之持排日<lb/>
遣樂吏徃察判㕔請樂詞樂道<hi>闕</hi>之不與來日酒數行<lb/>
遣吏投書於席大概言陶之學先王之道未始遊心於<lb/>
俳優之藝始某從事公幕天下之士類皆以陶為賀盖<lb/>
今巖穴蟠潜修立之士無不由明公之門揄濯以至於<lb/>
<pb n="KR3j0181_WYG_042-5a"/>
華顯者獨某不幸更於左右公甞調之以道德磨之以<lb/>
仁義及以佼戲之事資之非某素望也且今莘陽公以<lb/>
吾儒髙第之一人爾茍某始者躐巍科歴清秩過執事<lb/>
之境必不肯以優伶之辭為錯也公以書示隱甫隱甫<lb/>
曰被及當司尤無謂也公頗動容既而非久移鎮青杜<lb/>
樂道少安又王尚書拱辰長安上事理椽撰樂詞有人<lb/>
間合作大丞相天下尤呼小狀元之句又龍圖摯餘上<lb/>
杭事一日曹僚撰頭盞曲有黄歌方間金鼎調羮正待<lb/>
<pb n="KR3j0181_WYG_042-5b"/>
梅之句二吏因受知蒙二公薦擢不數年並陞於臺閣<lb/>
皆繫乎幸不幸爾<lb/>
　　　章懿太后神道碑<lb/>
晏元獻公撰章懿李太后神道碑破題云五嶽峥嶸崑<lb/>
山出玉四溟浩𣺌麗水生金盖言誕育聖躬實繫后奈<lb/>
仁宗夙以母儀事明肅劉太后膺先帝<hi>闕</hi>　之托<hi>闕</hi>
　　然才者則愛其善比也獨仁宗不悦謂晏曰何不<lb/>
直言誕育朕躬使天下知之晏公具以前意奏之上曰<lb/>
<pb n="KR3j0181_WYG_042-6a"/>
此等事卿置之區區不足較當更别改晏曰已焚草於<lb/>
神寢上終不悅建升祔二后赦文孫承㫖抃當筆協<hi>闕</hi>
主意直叙曰章懿太后<hi>闕</hi>擁慶羡實生渺躬顧復之恩<lb/>
深保綏之念重神御既往仙遊斯逺嗟乎為天下之母<lb/>
育天下之君不逮乎九重之承顔不及乎四海之致養<lb/>
念言一追至慕增結帝覽之感泣彌月明賜之外悉以<lb/>
東宫舊玩密賚之歲餘㕘大政<lb/>
　　　文老不衰<lb/>
<pb n="KR3j0181_WYG_042-6b"/>
甞謂文老不衰誠有之今大㕘元厚之絳向在禁林懷<lb/>
荆南舊遊云去年曾醉海棠叢聞說新枝發舊紅昨夜<lb/>
夢回花下飲不知身在玉堂中詞氣不少衰又今曾公<lb/>
年八十筆力尚完時曾子宣内翰謫守鄱陽手寫一簡<lb/>
慰之略曰扶揺方逺六月不得不息消長以道七日自<lb/>
當來復又有中秘書楊經臣博贍才雅而甞誦之經臣<lb/>
曾謂余曰此非知其然而為神驅氣使之然耳<lb/>
　　　奬詞臣<lb/>
<pb n="KR3j0181_WYG_042-7a"/>
乾德九年正月乾元殿<hi>闕</hi>　王朝扈蒙㕘定其儀有外<lb/>
請說之制甚繁具本文蒙繼上聖功頌次年將東封又<lb/>
進御札草上愛之批於紙尾奬之云聖功頌無一字可<lb/>
議後范詩有微臣自愧頭如雪也向鈞天侍玉皇上和<lb/>
之以賜曰珍重老臣純不已我慚寡昧繼三皇為之傳<lb/>
美<hi>玉壺清話</hi>
　　　賜恩澤出身章服誥<lb/>
景祐初元張唐卿牓賜恩澤出身章服等語詞略云青<lb/>
<pb n="KR3j0181_WYG_042-7b"/>
衿就學白首空歸屢陳卿老之書不預賢能之選靡務<lb/>
激昻而自勵止期華皓以見收仁宗怒曰後世得不貽<lb/>
其子孫之疑乎御筆抹去宋鄭公庠别進云久淪巖穴<lb/>
夙藴經綸鶯遷未出於喬木鶚薦屢先於鄉版縱轡誠<lb/>
希於逺到摶風勉屈於卑飛上頗悅<hi>見玉壺清話</hi>
　　　高麗使先狀<lb/>
高麗海外諸夷中最好儒學祖宗以來數有賔貢進士<lb/>
登第者自天聖後數十年不通中國熙寧四年始復遣<lb/>
<pb n="KR3j0181_WYG_042-8a"/>
使修貢因泉州黄慎者為向導將由四明登岸比至為<lb/>
海風飄至通州海門縣新港先以狀致通州太守云望<lb/>
斗極以乘槎初離下國指桃源而迷路誤到仙鄉詞甚<lb/>
切當使臣御事民官侍郎金第與同行朴寅亮詩尤精<lb/>
如泗州龜山寺詩云門前客棹洪波急竹下僧碁白日<lb/>
閒等句中士人亦稱之寅亮為其國詞臣以罪廢久之<lb/>
復與金第使中國<hi>出澠水燕談</hi>
　　　音韻<lb/>
<pb n="KR3j0181_WYG_042-8b"/>
切韻之學本出於西域漢人訓字止曰讀如某字末用<lb/>
反切然語已有二聲合為一字者如不可為叵何不為盍<lb/>
如是為爾而已為耳之乎為諸之類以西域二合之音<lb/>
盖切字之源也如輭字文從而犬亦切音也殆與聲俱<lb/>
生莫知從來今切韻之法先類其字各歸其母唇音舌<lb/>
音各八牙音喉音各四齒音十半齒半舌音二凡三十<lb/>
六分為五音天下之聲總於是矣每聲復有四等謂清<lb/>
次清濁平也如顛天田年邦降龎厖之類是也皆得之<lb/>
<pb n="KR3j0181_WYG_042-9a"/>
自然非人為之如幫字横調之為五音幫當剛臧央是<lb/>
也<hi>幫宫之清當商之清剛角之清臧徴之清央羽之清也</hi>縱調之為四等幫滂傍<lb/>
茫是也<hi>幫宫之清滂宫之次清傍宫之濁茫宫之不清不濁</hi>就本音本等調之為<lb/>
四聲幫牓傍博是也<hi>幫宫之清平牓宫之清上傍宫之清去博宫之清入</hi>四等之<lb/>
聲多有聲無字者如封峰逢止有三字邕匈止有兩字<lb/>
竦火欲以皆止有一字五音亦然滂湯康蒼止有四字<lb/>
四聲則有無聲亦有無字者如蕭字肴字全韻皆無入<lb/>
聲此皆聲之類也所謂切韻者上字為切下字為韻切<lb/>
<pb n="KR3j0181_WYG_042-9b"/>
須歸本母韻須歸本等切歸本母謂之音和如德紅為<lb/>
東之類德與東同一母也字有重中重輕中輕本等聲<lb/>
盡汎入别等謂之類隔雖隔等須以其類謂唇與唇類<lb/>
齒與齒類如武延為綿符兵為平之類是也韻歸本等<lb/>
如冬與東字母皆屬端字冬乃端字中第一等聲故都<lb/>
宗切宗字第一等韻也以其歸精字故精徵音第一等<lb/>
聲東字乃端字中第三等聲故德紅切紅字第三等韻<lb/>
也以其歸匣字故匣羽音第三等聲又有互用借聲類<lb/>
<pb n="KR3j0181_WYG_042-10a"/>
例頗多大都自沈約為四聲音韻愈密然梵學則有華<lb/>
竺之異南渡之後又雜以吳音故音韻厖駮師法多門<lb/>
至於所分五音法亦不一如樂家所用則隨律命之本<lb/>
無定音常以濁者為宫稍清為商最清為角清濁不常<lb/>
為徵羽切韻家則定以唇齒牙舌喉為宫商角徵羽其<lb/>
間又有半徵半商者如來日二字是也皆不論清濁五<lb/>
行家則以韻類清濁㕘配今五姓是也梵學則喉牙齒<lb/>
舌唇之外又有折攝二聲折聲自臍輪起至唇上發如<lb/>
<pb n="KR3j0181_WYG_042-10b"/>
鈝字<hi>浮金反</hi>之類是也攝聲鼻音如歆字鼻中發之類是<lb/>
也字母則有四十二曰阿多波者那囉拖婆茶沙嚩哆<lb/>
也瑟吒<hi>二合</hi>迦娑麽伽他杜鎻呼拖<hi>前一拖輕呼此一拖重呼</hi>奢佉又<lb/>
<hi>二合</hi>娑多<hi>二/合</hi>壤曷攞多<hi>二/合</hi>婆<hi>上/聲</hi>車娑麽<hi>二/合</hi>縒伽<hi>上聲</hi>吒拏娑<lb/>
頗<hi>二合</hi>娑伽<hi>二/合</hi>也娑<hi>二/合</hi>室者<hi>二合</hi>佗陀為法不同各有理致<lb/>
雖先王所不言然不害有此理厯世浸久學者日深自<lb/>
當造微耳<lb/>
　　　二<lb/>
<pb n="KR3j0181_WYG_042-11a"/>
幽州僧行均集佛書中字為切韻訓詁凡十六萬字分<lb/>
四卷號龍龕手鏡燕僧智光為之序甚有詞辯契丹重<lb/>
熙二年集契丹書禁甚嚴𫝊入中國者法皆死熙寧中<lb/>
有人自彼中得之入傅欽之家蒲傳正帥浙西取以鏤<lb/>
板其序末舊云重熙二年五月序蒲公削去之觀其字<lb/>
音韻次第皆有理法後世殆不以其為燕人也<hi>已上見筆談</hi>
　　　歐陽文忠公<lb/>
歐陽公撰石曼卿墓表蘇子美書邵餗篆額山東詩僧<lb/>
<pb n="KR3j0181_WYG_042-11b"/>
秘演力幹欵督歐俾速撰文成演以車二兩置石於相<lb/>
藍南食殿礲訖白歐公寫石之日為具召館閣諸公觀<lb/>
子美書丹演大喜曰吾死足矣飲散歐蘇囑演曰鐫訖且<lb/>
未得打竟以辭翰之妙演不能却歐公忽適定力院見<lb/>
之問寺僧曰何得僧曰半千買得歐怒因詬演曰吾之<lb/>
文與庸人半千鬻之何無識之甚演滑稽特精徐語歐<lb/>
曰學士已多他三百八十三矣歐愈怒曰是何言演曰<lb/>
豈不記得作省元時庸人競摹新賦呌於通衢復更名<lb/>
<pb n="KR3j0181_WYG_042-12a"/>
呼之<hi>闕</hi>文來買歐陽某省元賦今一碑五百價已多矣<lb/>
歐陽因解頥徐又語歐曰吾友曼卿不幸早世固欲得<lb/>
公之文張其名自與日星相摩而又窮民售之頗濟其<lb/>
乏又非利乎公但笑而無語<hi>見湘山野録</hi>
　<lb/>
　<lb/>
　<lb/>
　<lb/>
<pb n="KR3j0181_WYG_042-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事實類苑卷四十二<lb/>
</p>
<p>
</p>
  </div>
</body>
</text>
</TEI>
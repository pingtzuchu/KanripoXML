<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷十二</head>
    <p>
<pb n="KR3j0181_WYG_012-1a"/>
欽定四庫全書<lb/>
　事實類苑卷十二　　　　宋　江少虞　撰<lb/>
　　名臣事迹<lb/>
　　　石守道<lb/>
石守道學士為舉子時寓學於南都其固窮苦學世無<lb/>
比者王侍郎聞其勤約因㑹客以盤餐遺之石謝曰甘<lb/>
脆者亦某之願也但日享之則可若止脩一餐則明日<lb/>
何以繼乎朝享膏粱暮厭粗糲人之常情也某所以不<lb/>
<pb n="KR3j0181_WYG_012-1b"/>
受賜便以食還王益重之<hi>倦游雜録</hi>
　　　韓丕<lb/>
廬山白鹿觀有道士王某通五經結茅廬數十區講授<lb/>
生徒幾百人韓丕亦嘗從之學王間遣生徒徃近村沽<lb/>
市酒一日命韓挈榼以徃王謂諸生曰韓秀才風骨粹<lb/>
重向去進士不可量也然到山嵗餘未嘗見其所業命<lb/>
破扄索其寢室中於席下得槲葉厚四寸或二三葉或<lb/>
十數葉以細梗貫之乃韓之著述也王見之驚駭自此<lb/>
<pb n="KR3j0181_WYG_012-2a"/>
加禮待之其後官至貳卿翰林學士<hi>倦游雜録</hi>
　　　曹侍中<lb/>
曹利用以蔭補殿前承㫖嘗陳備邊之策契丹南侵六<lb/>
師薄伐至於澶淵契丹遣使求和真宗曰須忠義識畧<lb/>
之人可以入敵境觀其誠偽不必限以位秩高下二府<lb/>
薦利用可使真宗曰是嘗陳邊事者召見首陳和戎息<lb/>
民為便上問家所在利用曰臣盡節得死為幸豈顧家<lb/>
耶乃假崇儀副使將命至大名路梗不通縋城而下晝<lb/>
<pb n="KR3j0181_WYG_012-2b"/>
夜兼行抵其帳彼主請割闗南地利用慷慨宣國威靈<lb/>
稱朝廷嵗以繒帛為遺可也遂與韓祀同還以書詞未<lb/>
遜復與祀徃敵遣王繼忠與利用言兩朝歡好實為美<lb/>
事我主年少願兄事南朝又遣姚柬之俱來講解遂北<lb/>
歸<lb/>
　　　李詢<lb/>
李詢授龍圖閣學士知開封府詢嗜酒常早朝上奏事<lb/>
宿酲未解酒氣薫然衝於御座上謂曰開封府煩卿宜<lb/>
<pb n="KR3j0181_WYG_012-3a"/>
節酒詢再拜謝罪然不飲酒不樂竟以過度而卒<lb/>
　　　韓忠獻<lb/>
臣唐英嘗聞縉紳先生言故太師許國公在中書日嘗<lb/>
見天下諸路有司摭拾官吏小過輒顔色不懌曰今天<lb/>
下太平主上之心雖蟲魚草木皆欲得所夫仕者大則<lb/>
望為公卿次亦望為侍從職司二千石其下亦望京朝<lb/>
幕職奈何錮之於聖世持心如此昔袁安不以贓罪鞠<lb/>
人其韓公之謂乎上嘗思之命張方平撰神道碑<hi>夲朝名臣</hi>
<pb n="KR3j0181_WYG_012-3b"/>
<hi>𫝊</hi>
　　　王文正<lb/>
祥符初趙徳明上言本國饑求粟百萬斛大臣皆請以<lb/>
違誓責之王魏公旦獨請具粟如數於京師詔徳明來<lb/>
取真宗大喜徳明得詔大慙且歎朝廷有人<hi>澠水燕談</hi>
　　　二<lb/>
王魏公與楊文公大年友善疾篤延大年於卧内記草<lb/>
遺奏言忝為宰相不可以將盡之言為宗親求官止叙<lb/>
<pb n="KR3j0181_WYG_012-4a"/>
平生遭遇之意表上真宗歎惜之遽造就第取名數録<lb/>
進<hi>涑水紀聞</hi>
　　　三<lb/>
王旦字子明大名人祖澈進士及第官左拾遺父祐以<lb/>
文學知名知制誥二十餘年至兵部侍郎風鑑精審旦少<lb/>
時祐嘗明以語人謂旦必至公輔手植三槐於庭以識<lb/>
之旦幼聰悟寛裕精粹太平興國中一舉登進士除大<lb/>
理評事知岳州平江縣事徙監潭州酒稅知州事何承<lb/>
<pb n="KR3j0181_WYG_012-4b"/>
矩薦其行太宗召除著作佐郎是時方興文學脩二舘<lb/>
建秘閣求文籍旦以選與校正遭父喪迨出供職端拱<lb/>
中通判鄭州事月餘徙濠以旦為玉清昭應宫使鑄天<lb/>
尊銅像成旦為迎奉聖像大禮使寶符閣成又為天書<lb/>
刻玉使車駕幸亳以旦為奉祀大禮使上以兖州壽丘<lb/>
為聖祖降生之地於是處建景靈宫以旦為朝脩使宫<lb/>
成拜司空國史成進拜司徒天禧元年進拜太保並同<lb/>
平章事聖祖上尊號以旦為太極觀奉上寶册使旦在<lb/>
<pb n="KR3j0181_WYG_012-5a"/>
政府十有八年以疾辭累章不許及自兖州還懇請備<lb/>
至乃詔册拜太尉兼侍中五日一起居因入中書遇有<lb/>
軍國重事不以時日並入㕘决旦聞之惶恐拜章乞寢<lb/>
息合門俟命乃止増封邑而優假之數率如前詔既而<lb/>
疾甚求對便殿扶杖以升殿上見其癯瘠惻然許之旦<lb/>
退復上奏明日冊拜太尉依前玉清昭應宫使罷知政<lb/>
事特給宰臣月俸之半仍令禮官尚書省都堂署事之<lb/>
儀未及行其年九月己酉薨冊贈太師尚書令諡文正<lb/>
<pb n="KR3j0181_WYG_012-5b"/>
上出次發哀羣臣奉慰擢其弟度支員外郎旭為司封<lb/>
貟外郎子大理評事睦為衛尉寺丞兄子大理寺丞弟<lb/>
子衛尉寺丞質為大理寺丞外甥韓綱蘇舜元范禧並<lb/>
同學究出身子素弟子徽俱官素補太常寺太祝徽秘<lb/>
書省校書郎初旦與錢若水同直史舘知制誥有僧善<lb/>
相謂若水曰王舍人他日位極人臣富貴無與為比若<lb/>
水曰王舍人面偏而喉骨高如何其貴也僧曰作相之<lb/>
後面當自正喉骨高者主自奉薄耳後果如其言旦以<lb/>
<pb n="KR3j0181_WYG_012-6a"/>
寛厚清約為相幾二十年遭時承平人主寵遇至厚公<lb/>
廉自守中外至今稱之事寡嫂謹撫弟妹有恩禄賜所<lb/>
得與宗族共之家事悉委弟旭一無所問遇恩䕃補徧<lb/>
於羣從身殁之日諸子猶有布衣者性好釋氏臨終遺<lb/>
命剃髮著僧衣服棺中勿藏金玉用茶毗火葬法作塔<lb/>
而為墳其子弟不忍但置僧衣於棺中不藏金玉而已<lb/>
旦久疾不愈上命肩輿入禁中使其子雍與直省吏扶<lb/>
之見於延和殿勞勉數四問曰卿今疾亟萬一有不諱<lb/>
<pb n="KR3j0181_WYG_012-6b"/>
使朕以天下事付之誰乎旦謝曰知臣莫若君惟明主<lb/>
擇之再三問不對是時張詠馬亮皆為尚書上曰張詠<lb/>
何如不對又言馬亮如何不對上曰卿試以意言之旦<lb/>
強起舉笏曰以臣之愚莫若寇準上憮然又曰寇凖性<lb/>
剛褊卿更思其次旦曰他人臣所不知也臣病因不任<lb/>
久待遂辭退旦薨嵗餘上卒用準為相<hi>涑水紀聞</hi>
　　　四<lb/>
真宗時以任中正知成都代張尚書言者以為不可是<lb/>
<pb n="KR3j0181_WYG_012-7a"/>
時王文正公為相上問之對曰非中正不能守詠之規<lb/>
他人狂妄有變更矣上是之言者亦服王之能用人也<lb/>
<hi>湘山野録</hi>
　　　五<lb/>
王文正公旦相真宗僅二十年時值四夷納欵海内無<lb/>
事天書薦降祥瑞沓臻而大駕封岱祠汾皆為儀衛使<lb/>
扈蹕處士魏野獻詩曰太平宰相年年出君在中書十<lb/>
四秋西祀東封俱已畢可能來伴赤松游世傳王公嘗<lb/>
<pb n="KR3j0181_WYG_012-7b"/>
記前世為僧與唐房太尉事頗相類及將捐舘遺命剃<lb/>
髮以僧服歛家人不欲止以緇衣一襲納諸棺然公風<lb/>
骨峭峻項微結喉有僧人相皆謂其寒薄獨一善相者曰<lb/>
公名位俱極但禄氣不豐耳故旦雖位極一品而飲啗<lb/>
全少家亦不蓄聲伎晚年移疾在告真宗嘗密賚白金<lb/>
五千兩旦謝表曰已恨多藏况無用處竟不之受其清<lb/>
苦如此<hi>東齋記事</hi>
　　　六<lb/>
<pb n="KR3j0181_WYG_012-8a"/>
本朝眷待舊徳於儀物之盛惟王文正公病深屢乞骸<lb/>
不允扶掖求對於便坐面懇之真宗遣皇太子出幕拜<lb/>
留曰吾方以卿翼吾兒卿瘦瘠如此朕安敢強翌日冊<lb/>
拜太尉詔禮官草儀就都堂赴上五日一起居起居日<lb/>
入中書預㕘决遇軍國重事不限時日並入至病之革<lb/>
公召楊文公於卧内囑以後事曰吾深厭煩惱慕釋典<lb/>
願未來世得為苾芻林間宴坐觀心為樂將易簀之時<lb/>
君為我剃除鬚髪服緇色衣勿以金銀之物置棺内用荼<lb/>
<pb n="KR3j0181_WYG_012-8b"/>
毘火葬之法藏骨先塋之側起一茒塔用酬夙願吾雖<lb/>
深戒子弟恐其拘俗託子叮寧告之又曰仗子撰遺表<lb/>
但罄叙感㤙而已慎毋及姻戚大年謂之餘事敢不一<lb/>
一拜教若剃髮緇衣之事此必難遵公三公也萬一薨奄<lb/>
鑾輅必有祓祧之臨自當歛贈衮衣豈可加於僧體乎<lb/>
至薨大年與諸孤恊議但以緇衣置柩中不藏寶貨而已<lb/>
壽六十一配享真宗廟廷<hi>湘山野録</hi>
　　　七<lb/>
<pb n="KR3j0181_WYG_012-9a"/>
王文正公一日諭諸公曰上官泌差知河陽乃批署之<lb/>
諸公復曰公泌欲一轉運使㑹京東有闕諸公曰可差<lb/>
上官泌也公不答因奏對言上官泌向日議差河陽亦<lb/>
合入一職司㑹京東轉運使闕吏稟上㫖上閱泌歴曰<lb/>
與轉運使諸公歸以相語曰王公無私如此<lb/>
　　　八<lb/>
王文正公為兖州景靈宫朝修使時被手詔採察河北<lb/>
京東兩路公言當官有才者十餘人皆降詔奬諭有以<lb/>
<pb n="KR3j0181_WYG_012-9b"/>
問公曰為元宰將命出使而所舉不一恩止得詔奬毋<lb/>
乃輕耶公曰既薦之又力行之是上恩皆出於已矣此<lb/>
人臣之大嫌也<lb/>
　　　九<lb/>
王文正公或歸私第不去冠帶入靜室中黙坐家人惶<lb/>
恐不敢復前不知其意後公弟問趙公安仁曰家兄歸<lb/>
時有如此何也趙公曰見議事公不欲行而未决此必<lb/>
憂朝廷矣<lb/>
<pb n="KR3j0181_WYG_012-10a"/>
　　　十<lb/>
王文正公晚年官重毎人家出賀立令止之因語弟曰<lb/>
遭遇如此愈増憂懼何可賀也公毎有賜予見家人置<lb/>
於庭下乃瞑目而嘆曰生民膏血安用許多<lb/>
　　　十一<lb/>
王文正公門庭未嘗接客公薨上諭近臣曰王某家不<lb/>
覺冷寂縁當國日亦門庭清肅吕文靖夷簡魯簡肅宗道<lb/>
初㕘預政事二人妻謝章獻太后語之曰爾各歸語其<lb/>
<pb n="KR3j0181_WYG_012-10b"/>
夫王某在政府多年終始一節先帝以此重之宜為師<lb/>
範也<lb/>
　　　十二<lb/>
東封二府議道飾車服以盛法從諸公令人於公第日<lb/>
伺之而無所為王冀公欽若繡韉以送公曰前議我恐<lb/>
已令為之公使還其直而置之冀公見其不乘而訝之<lb/>
公曰常所跨者君上所賜非不華也豈可更奢僭以隳<lb/>
制度<lb/>
<pb n="KR3j0181_WYG_012-11a"/>
　　　十三<lb/>
王冀公欽若自江寧歸再執魁柄魯公時㕘知大政凡<lb/>
聚議冀公不堪語諸公曰掌武相公在政府時㕘政豈<lb/>
敢如此魯公笑曰王文正先朝重徳豈他人可企茍相<lb/>
公執政平允宗道安敢不服馮文懿拯為侍中有問之<lb/>
者曰向與掌武相公同在政府盡見國體今異於昔何<lb/>
也馮曰王公徳業孰可同乃彼一時此一時也<hi>並見名臣遺事</hi>
　<lb/>
<pb n="KR3j0181_WYG_012-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事實類苑卷十二<lb/>
</p>
<p>
</p>
  </div>
</body>
</text>
</TEI>
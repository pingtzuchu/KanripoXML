<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷四十三</head>
    <p>
<pb n="KR3j0181_WYG_043-1a"/>
欽定四庫全書<lb/>
　事實類苑卷四十三　　　宋　江少虞　撰<lb/>
　　曠達隱逸<lb/>
　　　真宗召隱士<lb/>
真宗祀汾隂召河中府處士李瀆劉巽拜大理評事致<lb/>
仕仍賜緋瀆以疾辭又召華山鄭隱敷求李寧對於行<lb/>
宫隱賜號正晦先生又召陜州魏野亦以疾辭不應命<lb/>
<hi>出聖經録</hi>
<pb n="KR3j0181_WYG_043-1b"/>
　　　陳希夷<lb/>
陳摶譙郡真源人與小聃同鄉里生甞舉進士不第去<lb/>
隱武當山九室巖辟榖鍊氣作詩八十一章號指𤣥篇<lb/>
言修養之事後隠華山雲臺觀多閉門獨卧經累月至<lb/>
百餘日不起周世宗召至闕下令於禁中扄户以試之<lb/>
月餘始開摶熟寐如故甚異之因問以神仙黄白修養<lb/>
之事飛昇之道摶曰陛下為天下君當以蒼生為念豈<lb/>
宜留意於金乎世宗弗之責放還山令長吏嵗時存問<lb/>
<pb n="KR3j0181_WYG_043-2a"/>
訖太祖朝未甞召太宗即位再召之雍熙初賜號希夷<lb/>
先生為修所居觀留闕下數月多延入宫中書閣内與<lb/>
語頗<hi>闕</hi>　　　　　　　　　　　　和詩什謂宰相<lb/>
宋琪等曰陳搏獨善其身不干勢利真方外之士入華山<lb/>
已四十年記其年近百歲且言天下治安故未朝覲此<lb/>
意亦可念也遣中使送至中書琪等問曰先生得𤣥黙<lb/>
修養之道可以授人乎曰摶<hi>闕</hi>　迹野無用神養之事<lb/>
皆所不知亦未甞習鍊吐納化形之術無可傳授假如<lb/>
<pb n="KR3j0181_WYG_043-2b"/>
白日升天亦何益於治吏哉今主聖上龍顔秀異有天<lb/>
人之表洞達古今治亂之㫖真有道仁聖之主正是君<lb/>
臣合德以治天下之時勤行修鍊無以加此琪等表上<lb/>
其言上覽之甚喜未幾放還山端拱二年夏令其徒賈<lb/>
德於張超谷鑿石室成手書遺表曰臣摶大數有終聖<lb/>
朝難戀於七月二十九日化形於蓮花峰下張超谷中<lb/>
緘封如法至期卒於石室中啟封視之乃預知也死七<lb/>
日支體猶温有五色雲閉塞洞口終月不散<hi>見楊文公談苑</hi>
<pb n="KR3j0181_WYG_043-3a"/>
　　　二<lb/>
陳摶周世宗甞召見賜號白雲先王太平興國初召赴<lb/>
闕太宗賜御詩云㑹向前朝號白雲後來消息杳無聞<lb/>
如今若肯隨徵召總把三峯乞與君先生服華陽巾草<lb/>
屨垂縚以賔禮見賜坐上方欲征河東先生諫止㑹軍<lb/>
已興令寢御園百餘日方起兵還果無功恩禮特異賜<lb/>
號希夷久之辭歸進詩以見志云草澤吾皇詔圖南摶<lb/>
姓陳三峯千載客四海一閒人世態從來薄詩情自得<lb/>
<pb n="KR3j0181_WYG_043-3b"/>
真乞全麞鹿性何處不稱臣上知不可留賜宴使宰相<lb/>
兩禁傳坐為詩以寵其歸<hi>見澠水燕談</hi>
　　　三<lb/>
真宗時陳摶被詔赴闕下間有士大夫詣其所止願聞<lb/>
善言以自規誨陳曰優好之所勿久戀得志之處勿再<lb/>
徃聞者以為至言<hi>見倦遊雜録</hi>
　　　四<lb/>
華陽隱士李奇自言開元中郎官年數百歲人罕見者<lb/>
<pb n="KR3j0181_WYG_043-4a"/>
開元中吕洞賔有劍術年百餘歲貎如嬰兒行步輕疾<lb/>
皆嘗至摶齋中奇以朱書青紙詩令小童齎寄摶摶與<lb/>
唱和交往<lb/>
　　　五<lb/>
興國中太宗召陳摶赴闕摶隱華山雲臺觀百餘歲<hi>闕</hi>
　　　　　　　　世宗拜諫議不受始四五歲戲水<lb/>
渦側一青衣媪抱置懷中乳之曰令汝更無嗜欲之性<lb/>
聰悟過人先生有髙識甞戒門人种放子他日遭逄明<lb/>
<pb n="KR3j0181_WYG_043-4b"/>
主不假進取迹動闕廷名馳寰宇名者古今之美器造<lb/>
物者深忌之天地間無完名子名將起必有物敗可戒<lb/>
之放至晚節侈飾過度營産滿豐鎬間門人戚屬亦怙<lb/>
勢强併歲入益厚遂喪清節時議凌忽王嗣宗京兆醉<lb/>
嫚罵條奏於朝㑹赦方止祥符八年一旦山齋晚起服<lb/>
道衣聚諸生列飲取平生文藁悉焚之酒數行而逝奇<lb/>
男子也<hi>見玉壺清話</hi>
　　　江直木<lb/>
<pb n="KR3j0181_WYG_043-5a"/>
江直木隱居廬山有至行一夕有盗入齋中直木假寐<lb/>
不動清貧無他物惟持藥鼎而去遺其盖直木俟其出<lb/>
户擲盖與之來日謂人曰器不全成得之安用報曉雞<lb/>
為狸所食直木悵然將有報雞之寃者來日持百錢坐<lb/>
路隅以俟有持兔者過即買之割以祭雞人或謂直木<lb/>
曰此非狸直木曰亦是其類也<hi>見楊文公談苑</hi>
　　　劉孝叔<lb/>
劉孝叔吏部公述深味道腴東吳端清之士也方强仕<lb/>
<pb n="KR3j0181_WYG_043-5b"/>
之際已恬於仕進撰一闋以見志曰掛冠歸去舊烟蘿<lb/>
閒身健養天和功名富貴非由我莫貪他這岐路足風<lb/>
波水晶宫裡家山好物外勝遊多晴溪短棹時時醉裡<lb/>
唱稜羅天公奈我何後將引年方得請為三茆宫僚始<lb/>
有養天和之漸夫何已先朝露歌此闋幾三十年信乎<lb/>
一林泉與軒冕難為期必<hi>見湘山野録</hi>
　　　王昭素<lb/>
王昭素先生酸棗人博學通九經尤長於易作易論二<lb/>
<pb n="KR3j0181_WYG_043-6a"/>
十三篇學者稱之李穆薦之太祖召見年已八十貎不<lb/>
衰太祖問何不求仕致相見之晚也對曰草野陋儒無<lb/>
補聖化賜坐講易帝嘉之以為國子博士逾月賜茶藥<lb/>
遣還先生善攝養年九十餘方卒<hi>見澠水燕談</hi>
　　　魏野<lb/>
魏野居於陜郊其地頗有竹木之勝客至必留飲酒真<lb/>
宗時聘召不起天僖中卒贈秘書省著作郎野子閒有<lb/>
父風皇祐中天章閣待制李<hi>闕</hi>言於朝號清逸處士<lb/>
<pb n="KR3j0181_WYG_043-6b"/>
　　　二<lb/>
魏野字仲先陜府人不巾幘無貴賤皆紗㡌白衣以見<lb/>
之跨白驢真宗祠汾隂召不起能詩有唐人風格卒贈<lb/>
著作郎蠲其家役李瀆之中表兄也瀆卒野哭之慟謂<lb/>
其子曰吾不可往爾宜去奠之纔六日而野亦卒人以<lb/>
為異<hi>春明退朝録</hi>
　　　田聘君<lb/>
田聘君吉字象宜篤學好文理致高古甞學詩於希夷<lb/>
<pb n="KR3j0181_WYG_043-7a"/>
先生先生以詩評授之故詩尤清麗平居寡薄志在經<lb/>
世太祖建國思得異人詔詣公車㑹奔父喪久之東遊<lb/>
過濮止王元之舍元之貽書勉進其道㑹大河決溢君<lb/>
推明鯀禹之所治著禹元經三篇將上之不果既而得<lb/>
水桁於濟南明水將隱居焉因致書徐常侍鉉質其去<lb/>
就鉉答曰負鼎扣角顧廬築岩各因其時不失其道在我<lb/>
而已何甞之有遂決髙蹈之計發易筮之遇暌因自號<lb/>
暌叟從之學者甞數百人宋維翰許衮最其髙弟二子<lb/>
<pb n="KR3j0181_WYG_043-7b"/>
登朝盛稱其師淳化中韓丕言於天子召赴闕詔書入<lb/>
門而卒其後文多散墜皇祐中濟南崔書耽伯裒其遺<lb/>
逸得四十八篇析為二卷又次其出處為暌叟别傳云<lb/>
<hi>見澠水燕談</hi>
　　　麻先生<lb/>
麻先生仲英幼有俊才七歲能詩隨侍父官酈州時宋<lb/>
翰林白方謪酈時聞而召之坐中賦詩十篇宋大稱賞<lb/>
翌日宋以浣溪牋李廷珪墨諸葛氏筆遺之仍贈以詩<lb/>
<pb n="KR3j0181_WYG_043-8a"/>
曰宣毫歙墨川牋紙寄與麻家小秀才七歲能吟天骨<lb/>
異前生已折桂枝來十七一試禮部歸以二親喪禄不<lb/>
及養無仕進意退居臨淄辨士里别墅久而記覽該洽<lb/>
行義髙潔鄉黨化服隣里有争訟者不決於有司而聽<lb/>
先生辨之雖凶歲盗不入其家富韓公文潞公守青州<lb/>
皆甞致書幣龎莊敏公出鎮遣其子奉書召至府中禮<lb/>
之極厚累以詩遺之薦其行義於朝詔以為國子四門<lb/>
助教州學教授逺方學者争師之卒年九十先生余祖<lb/>
<pb n="KR3j0181_WYG_043-8b"/>
母長安君兄也或以為宋詩云前生已折桂枝來先生<lb/>
一試不第終身罷舉宋詩已䜟之矣<lb/>
　　　李昭君<lb/>
陜郊魏處士野蒲中李昭君瀆乃中表也俱有髙節以<lb/>
吟詠相善於東郊鑿石方丈䕃以修竹泉流其前曰樂<lb/>
天洞瀆結茆中條之隂曰浮雲堂皆有瀟灑之趣每乘<lb/>
輿相過賦詩飲酒累日乃去一日瀆過野曰前夕恍惚<lb/>
如夢中床下有人曰行到水窮處未知天盡時即正語<lb/>
<pb n="KR3j0181_WYG_043-9a"/>
曰盍云坐看雲起時對曰浮雲安能起耶瀆水命此必<lb/>
死期故來訪别還家未幾卒<lb/>
　　　史延壽<lb/>
史延壽嘉州人以善相遊京師貴人争延之視貴賤坐<lb/>
輙箕踞稱我人號曰史不拘史我吕文靖公甞邀之延<lb/>
夀至怒閽者不開門叱之閽者曰此相公宅雖侍臣亦<lb/>
就客次延夀曰彼來者皆有求於相公我無求於相公<lb/>
開門延之延夀挾術以遊於世無心於用舍故能自重<lb/>
<pb n="KR3j0181_WYG_043-9b"/>
如此<lb/>
　　　聱隅子<lb/>
建安黄晞慶厯中遊京師髙文古學為世稱重著書數<lb/>
萬言自號聱隅子晞家貧有守不干科舉而貎寢氣寒<lb/>
不自修飾石守道在太學率學官生員厚禮聘晞為學<lb/>
士晞踰垣而避之故歐陽文忠公詩曰羔雁聘黄晞晞<lb/>
警走隣家近臣連年薦其道義詔授京秩將以為國子<lb/>
司業拜命數日一夕暴卒於景德僧舍士大夫惜之<lb/>
<pb n="KR3j0181_WYG_043-10a"/>
　　　五老㑹<lb/>
慶厯末杜祁公告老退居南都與太子賔客致仕王渙<lb/>
光禄卿致仕畢世長兵部郎中分司米貫尚書郎致仕<lb/>
馮平為五老㑹吟醉相勸士大夫髙之祁公以故相耆<lb/>
德尤為天下傾慕故兵部詩云九老且無元老貴莫將<lb/>
西洛一般看五人年皆八十餘康寧爽健相得甚歡故<lb/>
祁公詩云五人四百有餘歲深稱分曹與掛冠而畢卿<lb/>
年最髙時已九十餘故其詩云非才忝預最髙年是時<lb/>
<pb n="KR3j0181_WYG_043-10b"/>
歐陽文忠公留守睢陽聞而歎慕借其詩觀之因次韻<lb/>
以謝卒章云聞說優㳺多唱和新篇何惜盡傳㸔<hi>見澠水燕</hi>
<hi>談</hi>
　　　江鄰幾<lb/>
江鄰幾善為詩清淡有古風蘇子美坐進奏院事謫官<lb/>
後死吳中江作詩云郡邸獄寃誰與辨臯橋客死世同<lb/>
悲用事甚精當甞有古詩云五十踐衰境加我在明年<lb/>
論者莫不謂用事能令事如已出天然渾厚乃可言詩<lb/>
<pb n="KR3j0181_WYG_043-11a"/>
江得之矣江天質淳雅善飲酒鼓琴圍碁人以酒召之<lb/>
未甞不往飲未甞不醉已醉眠人强起飲之亦不辭也<lb/>
或不能歸即留宿人家髙度風韻陶靖節之比江甞通<lb/>
判廬州有酒官善琴以坐局不得出江且就之郡中沙<lb/>
門羽士及里氓能碁者數人呼與同往郡人見之習熟<lb/>
因畫為圖前列騶導有一人騎馬青盖其後沙門羽士<lb/>
衣褐數人葛巾芒履累累相尋意思蕭散惜時無名手<lb/>
此畫不足傳後何必減嵇阮也<hi>見劉貢父清話</hi>
<pb n="KR3j0181_WYG_043-11b"/>
　　　司馬温公<lb/>
司馬温公優游洛中不屑世務齊物我一窮通自稱曰<lb/>
齊物子元豐中秋典樂全子訪親洛泗並轡過韓城抵<lb/>
登封憇峻極下院趨嵩陽造崇福宫紫極觀至紫虛谷<lb/>
尋㑹善寺過軒轅遽達西洛留廣度寺厯龍門至伊陽<lb/>
以訪奉先寺登華巖閣觀千佛巖躡山徑瞻髙公真堂<lb/>
步潛溪還寳應觀富文二公<hi>闕</hi>之廣化寺拜汾陽祠步<lb/>
伊水登香山到白公影堂詣黄龕院倚石樓臨節灘還<lb/>
<pb n="KR3j0181_WYG_043-12a"/>
伊口凡所經遊發為詠歌歸序之以為洛遊録士大夫<lb/>
争傳之<lb/>
　　　劉孟節<lb/>
劉孟節先生概青州夀光人少師种放篤學好古酷嗜<lb/>
山水而天姿絶俗與世相齟齬故久不仕晚乃得一名<lb/>
亦不去為吏慶厯中朝廷以海山岠嵎山震逾年不止<lb/>
遣使訪遺逸安撫使以先生名聞詔命之官亦不就青<lb/>
之南有冶源昔歐冶子鑄劍之地山奇水清旁無人烟<lb/>
<pb n="KR3j0181_WYG_043-12b"/>
叢筠古木氣象幽絶富韓公之鎮青也知先生久欲居<lb/>
其間為築室泉上為詩并序以餞之曰先生已歸隱山<lb/>
東人物空且言先生有志於民不幸無位不克施於時<lb/>
將著書以見志謂先生身雖隱其道當與日月雷霆相<lb/>
震耀其後范文正公文潞公皆優禮之欲薦之朝廷先<lb/>
生懇辭二公亦不敢强以成其高尚先生少時多寓居<lb/>
龍興僧舍之西軒往往凭欄静立慨想世事戲吁獨語<lb/>
或以手拍欄杆常有詩曰讀書誤人四十年幾廻醉把<lb/>
<pb n="KR3j0181_WYG_043-13a"/>
欄杆拍<hi>司馬温公詩話所載者是也</hi>
　　　王樵<lb/>
王樵字肩望淄川人性超逸深於易善擊劍有概世志<lb/>
廬梓桐山下稱淄右書生不交世務山東賈同李冠皆<lb/>
尊仰之咸平中契丹内寇舉族北俘潛入彼中訪其親<lb/>
累年不獲乃歸持諸喪刻木為親葬山東立祠奉祀終<lb/>
身太守劉通詣樵居樵踰墻遁去其後高弁為知州事<lb/>
范諷為通判相與就見之李冠以詩寄之曰霜臺御史<lb/>
<pb n="KR3j0181_WYG_043-13b"/>
新為郡棘寺廷評繼下車首謁梓桐王處士教風從此<lb/>
重詩書晚自號贅世翁為贊其門曰書生王樵薄命寡<lb/>
志無益於人道號贅世預卜地為窌名繭室中置石榻<lb/>
刻銘其上曰生前投軀以虞不備殁後寄魄以備不虞<lb/>
後感疾即入卧室中自掩户乃卒命以古劍從葬著遊<lb/>
邊集三卷安邊三策說史十篇皆散失濟南李芝為贅<lb/>
世先生傳載其事後有淄川僧文幼募資即其地復為<lb/>
繭堂并起堂祠樵文㓜博雅能為詩精隂陽地理<lb/>
<pb n="KR3j0181_WYG_043-14a"/>
　　　李續處士<lb/>
蒲中李續處士富榮國初為侍御史有直聲續少好學<lb/>
有髙志長廬中條山下以泉石琴吟自樂未甞造州縣<lb/>
真宗祠汾隂詔赴行在續不起有表稱謝云十行温詔<lb/>
初聞丹鳳銜來一片閒心已被白雲留住真宗製詩以<lb/>
賜之時有同郡留巽治三傳年老博學躬耕不仕以講<lb/>
授為業真宗亦以一絶句賜之<hi>見澠水燕談</hi>
　　　孫集賢<lb/>
<pb n="KR3j0181_WYG_043-14b"/>
孫集賢冕天禧中直館幾三十年江南端方之士也節<lb/>
概清直晚守姑蘇甫及引年大寫一詩於㕔壁詩云人<lb/>
生七十鬼為隣已覺風光屬别人莫待朝廷差致仕早<lb/>
謀泉石養閒身去年河北曾逄李今日淮西又見陳寄<lb/>
語姑蘇孫刺史也須抖擻老精神題畢拂衣歸九華以<lb/>
清節高操羞百執事之顔朝廷高其風許再任詔下已<lb/>
歸竟召不起王冀公欽若里閈素交也冀公天禧中罷<lb/>
相以宫保出鎮餘杭<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟蘇臺歡好欵洽醉與孫曰老<lb/>
<pb n="KR3j0181_WYG_043-15a"/>
兄淹遲日久且寛衷當别致拜問公正色答曰二十年<lb/>
出處中書一素交潦倒江湖不預一㸃化筆迨事權他<lb/>
屬去廟堂數千里為方面始以此語見悅得為信乎冀<lb/>
公愧謝舟遂行<hi>見湘山野録</hi>
　　　孫宣公<lb/>
孫宣公奭以太子少傅致仕居於鄆一日置宴御詩㕔<lb/>
語客曰白傅有言多少朱門鎻空宅主人到老不曾歸<lb/>
今老夫歸矣喜動於色復顧石守道講易離卦九三爻<lb/>
<pb n="KR3j0181_WYG_043-15b"/>
辭且曰樂以忘憂自得小人之志歌而鼓缶不興大耋<lb/>
之嗟公以醇德奥學勤講禁中二十餘年晚節勇退優<lb/>
游里中始終全德近世少比<lb/>
　　　麻希夢<lb/>
端拱初太宗詔訪高年前青州録事參軍麻希夢年九<lb/>
十餘居臨淄召至闕下延見便殿賜坐語極從容及詢<lb/>
人間利害對之甚詳多蒙聽納他日訪以養生之理對<lb/>
曰臣無他術惟清心寡慾節聲音薄滋味故得致此詔<lb/>
<pb n="KR3j0181_WYG_043-16a"/>
以為尚書工部郎中致仕賜金紫工部好學善訓子孫<lb/>
太宗興國中登進士甲第孫温基温舒祥符中相繼舉<lb/>
進士第為天下第三人而天下稱麻氏教子有法<lb/>
　　　張乖崖<lb/>
楊文公由禁林為汝守張尚書詠移書云張老子今年<lb/>
七十矣血氣衰劣湎然昏沈入静自守以真排邪忽睹<lb/>
來緘當審大年官若是而守若是又思大年氣薄多病<lb/>
應遂移疾之請盛年辭榮是名高格若智不及氣屑屑<lb/>
<pb n="KR3j0181_WYG_043-16b"/>
罹禍者自古何恨大年素養道氣宜終窶以掃地莫致<lb/>
潤屋得君得時無害生民大年知張老子乎老子心無<lb/>
藴蓄絶情絶意顧身若脫屣豈能念他人乎大年自持<lb/>
不宜詠白其語真氣勁如乖崖之在目見寳晉書稱王<lb/>
獻之甞歎云吾於文章書禮識人之形貎性情真所謂<lb/>
也<lb/>
　<lb/>
　事實類苑卷四十三<lb/>
</p>
<p>
</p>
  </div>
</body>
</text>
</TEI>
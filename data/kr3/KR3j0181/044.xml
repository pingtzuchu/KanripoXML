<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷四十四</head>
    <p>
<pb n="KR3j0181_WYG_044-1a"/>
欽定四庫全書<lb/>
　事實類苑卷四十四　　　宋　江少虞　撰<lb/>
　　曠達隠逸<lb/>
　　　孫明復先生<lb/>
孫明復先生退居太山之陽枯槁憔悴鬢髪皓白著春<lb/>
秋尊王發微十五卷為春秋學者未有能過之者也故<lb/>
相李文定公守兖就見之嘆曰先生年五十一室獨居<lb/>
誰事左右不幸風雨飲食生疾奈何吾弟之女賢甚可<lb/>
<pb n="KR3j0181_WYG_044-1b"/>
以奉先生箕箒先生固辭文定曰吾女不妻先生不過<lb/>
一官人妻先生德高天下幸壻李氏榮貴莫大于此先<lb/>
生曰宰相女不以妻公侯貴戚而顧以嫁山谷衰老藜<lb/>
藿不充之人相國之賢古無有也予不可不成相國之<lb/>
賢遂娶之其女亦甘淡泊事先生盡妻道當時士大夫<lb/>
莫不賢之<hi>見澠水燕談</hi>
　　　蘇澄隠<lb/>
太祖征太原還至真定幸龍興觀道士蘇澄隠迎鑾駕<lb/>
<pb n="KR3j0181_WYG_044-2a"/>
毫髮星星年九十許氣貌翹疎上因延問甚久自言頃<lb/>
與亳州道士丁少微華山陳摶結遊於關洛嘗過從麞<lb/>
皮處士上問曰得何術對曰臣得長嘯引和之法遂令<lb/>
長嘯清入杳㝠移時不絶上嘿久低迷欲寐殆食頃方欠<lb/>
伸其聲畧不中斷上大奇之因問養生之要隠對曰帝<lb/>
王養生異於是老子曰我無為而民自化我無欲而民<lb/>
自樸無為無欲凝神太和唐堯所以享國永圖得此道<lb/>
也遂賜號熈素先生<lb/>
<pb n="KR3j0181_WYG_044-2b"/>
　　　李集賢<lb/>
李集賢建中恬退喜道處縉紳有逍遥之風善翰劄行<lb/>
有筆工至於草𨽻分篆俱楷兼妙人得之則寶焉為詩<lb/>
清淡閒暇如其人有杭州望湖樓詩小艇閒撐處湖天<lb/>
景亦微春波無限緑白鳥自由飛落日孤汀逺輕煙古<lb/>
寺稀時攜一壺酒戀到晚凉歸西湖詩有障煙春氣重<lb/>
貯月夜痕深之句皆類如此晚喜洛中景物詠留司園<lb/>
池亭榭蕭然自如毎喜誦楞嚴中四句云將聞持佛佛<lb/>
<pb n="KR3j0181_WYG_044-3a"/>
何不自閑閑聞復翳根除塵消覺圓淨凡起居皆詠之<lb/>
後被詔與張君房集賢校勘道藏時號稱職<lb/>
　　　朱侍郎<lb/>
朱昻晚以工部侍郎懇求歸江陵逾年方允乃入謝於<lb/>
殿門外有詔賜坐時方劇暑恩㫖寵留詔秋凉進程時<lb/>
吳淑贈行詩有漢殿夜凉初閣筆渚宫秋晚得懸車之<lb/>
句尤為中的賜宴玉津園中人傳詔令各賦詩為送李<lb/>
承㫖維有清朝納禄猶强健白首還家正太平陳文惠<lb/>
<pb n="KR3j0181_WYG_044-3b"/>
堯佐部吏有函通爵里送兵千騎過荆門之句四十八<lb/>
篇皆警絶一體朝論榮之弟協亦同𨼆皆享眉夀家林<lb/>
相接謂之渚宫二疏荆帥陳康肅堯咨表其居為東西致<lb/>
仕坊八十二薨門人請諡正俗先生<lb/>
　　　王昭素<lb/>
王昭素酸棗人學古純直行高於世市物隨所索價與<lb/>
其直賣者反曰所索實非本價昭素謂之曰汝且受之<lb/>
免陷汝於妄語咎自爾人無敢欺者相告曰王先生市<lb/>
<pb n="KR3j0181_WYG_044-4a"/>
物不可虛索一夕盗者穿窬將入以横木滿室不用其<lb/>
穴昭素覺之盡室之物潜擲於外謂窬兒曰速去恐有<lb/>
捕者盗慚委物而遁去盗即息李穆昔師之逮為學士<lb/>
薦於太宗年七十顔如渥丹目如盪漆鰥居絶欲四十<lb/>
嵗家無女侍上賜坐講乾卦至九五飛龍在天起整衣<lb/>
稽顙改容而說上問曰何故昭素奏曰此爻史作文王<lb/>
正陛下之今日事引諭該證微含箴補上側聽善之講<lb/>
罷留果茗讌語賜國子博士致仕留禁中月餘詢至養<lb/>
<pb n="KR3j0181_WYG_044-4b"/>
身之術昭素曰治世莫如安民養身無如寡欲此外無<lb/>
他上愛之書於屛几享年八十九<lb/>
　　　王元澤<lb/>
壬子嵗王雱元澤記㑹稽開杞刻之以廣其傳庶乎世<lb/>
之聞見者有所警焉戊午嵗元澤病中友人魏道輔奉<lb/>
謁于寢對榻一片屛大書曰宋故王先生之墓君名雱<lb/>
字元澤登第於治平四年釋褐授旌德尉起身事熈寧<lb/>
天子纔六年拜天章閣待制以病廢于家後尚有數十<lb/>
<pb n="KR3j0181_WYG_044-5a"/>
言掛衣于屏角覆之不能盡見此亦得謂之達歟<lb/>
　　　郭延卿<lb/>
錢文僖公惟演生貴家而文雅樂善出扵天性晚年以<lb/>
使相留守西京時通判謝絳掌書記尹洙留府推官歐<lb/>
陽修皆一時文士游宴吟詠未嘗不同洛下多水竹奇<lb/>
花凡園囿之勝無不到者有郭延卿者居水南少與張<lb/>
文定公吕文穆公遊累舉不第以文行稱於鄉里張吕<lb/>
相繼作相更薦之得職官然延卿亦未嘗出仕葺園亭<lb/>
<pb n="KR3j0181_WYG_044-5b"/>
藝花足迹不及城市是時年八十餘矣一日文僖率僚<lb/>
屬往遊去其居一里外即屏騎從腰輿張蓋而訪之不<lb/>
告以名氏洛下士族多過客衆延卿未始出蓋莫知其<lb/>
何人也但歡然相接道服對談而已數公疎爽闓朗天<lb/>
下之選延卿歎曰陋居罕有過從而平日所接之人亦<lb/>
無若數君者老夫甚愜願少留對花小酌也於是以陶<lb/>
尊果䔩而進文僖愛其野逸為引滿不辭既而吏報申<lb/>
牌府吏牙兵列庭中延卿徐曰公等何官而從吏之多<lb/>
<pb n="KR3j0181_WYG_044-6a"/>
也尹洙指而告曰留守相公也延卿歎曰不圖相國肯<lb/>
顧野人遂相與大笑又曰尚能飲否文僖欣然從之又<lb/>
數盃延客之禮數盃盤無少加於前而談笑自若日入<lb/>
辭去延卿送之門顧曰老病不能造謝希無訝也文僖<lb/>
登車茫然自失翊日語僚屬曰此真隠者也彼視冨貴<lb/>
為何等物耶歎息累日不止<hi>見東軒筆録</hi>
　　　馮樞密<lb/>
馮樞密京熈寧初以端明殿學士帥太原時王左丞安<lb/>
<pb n="KR3j0181_WYG_044-6b"/>
禮以池州司戸㕘軍掌機宜文字馮雅相好因以書詫<lb/>
於王平甫曰并門歌舞妙麗吾閉目不窺但日與和甫<lb/>
談禪耳平甫答曰所謂禪者直恐明公未達也蓋閉目<lb/>
不窺已是一重公案馮深服其言<hi>東軒筆録</hi>
　　　王荆公<lb/>
王荆公再罷政以使相判金陵到任即納節讓同平章<lb/>
亊懇請賜允改左僕射未幾又求宫觀累表得㑹靈觀<lb/>
使築第南門外七里去蔣山亦七里平日乘一驢從數<lb/>
<pb n="KR3j0181_WYG_044-7a"/>
僮游諸山寺欲入城則乘小舫泛潮溝以行蓋未嘗乘<lb/>
馬與肩輿也所居之地四無人家其宅僅庇風雨又不<lb/>
設垣牆望之若逆旅之舍有勸築垣輙不答元豐末荆<lb/>
公被疾奏捨此宅為寺有㫖賜名報寧既而荆公疾愈<lb/>
稅城中室以居竟不復造宅<hi>東軒筆録</hi>
　　　韓丕薦三處士<lb/>
韓丕少游學嵩山間性質朴刻勵著名於時作感秋詩<lb/>
三十篇人多傳誦後為翰林學士太宗召問當時流輩<lb/>
<pb n="KR3j0181_WYG_044-7b"/>
頗有遺逸否以萬適楊朴田誥為對上悉令召之而誥<lb/>
詔下乃卒朴至召對自言不願仕進賜束帛遣還與一<lb/>
子出身適醉後至閉門拒之不得見居京城半年僅至<lb/>
免餓丕又出翰林因表言其事詔以為廬州慎縣主簿<lb/>
敕下數日卒朴善歌詩毎乘牛往來郭店自稱東里遺<lb/>
民常杖策入嵩山窮絶處苦思為歌詩數年得百餘篇<lb/>
而已誥歴城人好著述聚徒數百人頗有舉進士顯達<lb/>
者稱其師名聞於朝中宋維翰許袞皆其弟子誥所著<lb/>
<pb n="KR3j0181_WYG_044-8a"/>
書百餘篇世亦傳之大率迂濶每注思必匿深草中絶<lb/>
不聞人聲俄自草中躍出則一篇成矣<lb/>
　　　楊文公<lb/>
王文正公旦與楊文公億為空門友楊公謫汝州公適<lb/>
當軸每音問不及他事惟談論真諦而已余嘗見楊公<lb/>
親筆與公云山栗一秤聊表村信盖汝惟産栗而億與<lb/>
王公忘形以一秤栗遺之斯亦昔人雞黍縞紵之意也<lb/>
<hi>見青箱雜記</hi>
<pb n="KR3j0181_WYG_044-8b"/>
　　　張宗晦<lb/>
慶厯中張宗晦以秘書監致仕居洛陽一日謁留守其子<lb/>
庚言唐賀監知章以道士服歸㑹稽明皇賜以鑑湖今<lb/>
洛中嵩山雖非朝廷所賜大人可衣羽服優游其間何<lb/>
必事請謁宗晦曰吾作白頭老監枕書而眠何必學賀<lb/>
老作道士服耶時以為名言宗晦英公齊賢子<hi>見澠水燕談</hi>
　　　杜五郎<lb/>
潁昌陽翟縣有一杜生者不知其名邑人但謂之杜五<lb/>
<pb n="KR3j0181_WYG_044-9a"/>
郎所居去縣三十餘里唯有屋兩間一間自居一間其<lb/>
子居之前有空地丈餘即是籬門杜生不出籬門凡三<lb/>
十年矣黎陽縣尉孫軫嘗往訪之見其人頗瀟洒自陳<lb/>
村民無所能何為見訪孫問其不出門之因其人笑曰<lb/>
以告者過也指門外一桑曰十五年前亦曾到此桑下<lb/>
納凉何謂不出門也但無用於時無求於人偶自不出<lb/>
耳何足尚哉問其所以為生曰昔時居邑之南有田五<lb/>
十畝與兄同耕後兄之子娶婦度所耕不足贍乃以田<lb/>
<pb n="KR3j0181_WYG_044-9b"/>
與兄攜妻子至此偶有鄉人借此屋遂居之惟為人擇<lb/>
日又賣一藥以給饘粥亦有時不繼後子能耕鄉人見<lb/>
憐與田三十畝令子耕之尚有餘力為人傭耕自此足<lb/>
食鄉人貧以醫卜自給者甚多自食既足不當更兼鄉<lb/>
人之利自爾擇日賣藥一切不為又問常日何所為曰<lb/>
端坐耳無可為也問頗觀書否曰三十年前亦曾觀書<lb/>
問觀何書曰曾有人惠一冊書無題號其間多說淨名<lb/>
經亦不知淨名經何書當時極愛其議論今亦忘之并<lb/>
<pb n="KR3j0181_WYG_044-10a"/>
書亦不知所在久矣氣韵閒曠言詞精簡有道之士也<lb/>
盛寒但布袍草履室中枵然一榻而已問其子之為人<lb/>
曰村童也然質性甚淳未嘗妄言未嘗嬉游惟買鹽酪<lb/>
則一至邑中可數其行迹以待其歸徑往徑還未嘗旁<lb/>
逰一歩也予時方有軍事至夜半未卧疲甚與官屬閒話<lb/>
因遂及此不覺蕭然頓忘煩勞<hi>見夢溪筆談</hi>
　　　种放<lb/>
景德中种放賜號先生暫還嵩山真宗治酒資政<lb/>
<pb n="KR3j0181_WYG_044-10b"/>
殿餞放當直者四人預焉時所司不宿具皆相顧不<lb/>
敢坐上乃親定位次翰林學士晁迥西向資政殿<lb/>
學士王欽若東向知制誥朱選西向次迴待制戚<lb/>
綸東向次欽若放北面對上特示客禮酒半上賦<lb/>
七言詩一首賜放放和侍臣皆賦士大夫榮之<hi>見澠</hi>
<hi>水燕談</hi>
　　　二<lb/>
种放明逸少舉進士不第希夷先生謂之曰此去逢豹<lb/>
<pb n="KR3j0181_WYG_044-11a"/>
則止他日當自出於衆人初莫知其意放隠終南山豹<lb/>
林谷真宗召見寵遇非常拜工部侍郎皆符其言<hi>澠水燕談</hi>
　　　三<lb/>
种放别業在終南山放學行高古後生從之學者甚衆<lb/>
性頗嗜酒躬耕種秫以自釀所居有林泉之勝殊為幽<lb/>
絶真宗聞之遣中使攜畫工圖之開龍圖閣召輔臣觀<lb/>
焉上歎賞之其後甘棠魏野郊居有幽致帝亦遣人圖<lb/>
之故野詩云幽居帝畫㸔<hi>澠水燕談</hi>
<pb n="KR3j0181_WYG_044-11b"/>
　　　四<lb/>
初种隠居少時與弟汶往拜陳希夷摶陳宿戒厨僕來<lb/>
日有三客来可膳於廊纔旦果至惟邀放升堂殷勤睥<lb/>
睨以一絶贈之曰鑑中有客白髭多鑑外先生識也麽<lb/>
只少六年年六十此生隂德莫蹉跎种視之不曉但屈<lb/>
指以三語授之曰子貴帝友而無科名晚為權貴所陷<lb/>
种又乞素履之術陳曰子若寡欲可滿其數种因而不<lb/>
娶而年夀六十一<lb/>
<pb n="KR3j0181_WYG_044-12a"/>
　　　五<lb/>
种放字明逸河南洛陽人父故吏部令史滿調補長安<lb/>
簿卒於官种七嵗能屬文既長父昻令赴舉放辭以業<lb/>
未成不可妄動父卒數兄皆干進放與母隠終南山豹<lb/>
林谷結草茅為廬日以講習為業後生多從之學問得<lb/>
其束修以自給著書十卷人多傳冩之為歌詩亦播人<lb/>
口宋維翰為陜西轉運使表薦之太宗令本州給裝錢<lb/>
三萬遣赴闕量才收用放詣府受金治行素與張貨善<lb/>
<pb n="KR3j0181_WYG_044-12b"/>
貨適自秦州從事公累免官居京兆放詣貨謀其事貨<lb/>
曰君今赴召不過得一縣尉耳不如稱疾候再召而往<lb/>
當得好官放然之即託貨為奏章稱疾太宗曰此山野<lb/>
之人亦安用之令本府嵗時存問不復召其母甚賢聞<lb/>
有朝命謂曰嘗勸汝勿聚徒講學身既隠矣何為名為<lb/>
果為人知而不得安處我將棄汝深入窮山矣放既辭<lb/>
疾母悉取其筆硯焚之與放轉詣窮僻人迹罕至後卒<lb/>
無以葬遣僮奴持書於錢若水宋湜若水湜同上言以<lb/>
<pb n="KR3j0181_WYG_044-13a"/>
為先朝嘗加召命今貧不能葬其母欲以私覿是掠朝<lb/>
廷之美詔京兆府賜錢三萬帛三千疋粟三千石咸平<lb/>
末張齊賢知京兆府表薦召為左司諫直昭文館賜五<lb/>
品服<lb/>
　　　六<lb/>
真宗初召种隠君放至闕以敷對稱㫖日高中人送中<lb/>
書膳諸相皆盛服俟其來种隠君幅巾韋布長揖而已<lb/>
楊大年聞之頗不平以詩嘲之曰不把一言禆萬乘祗<lb/>
<pb n="KR3j0181_WYG_044-13b"/>
义雙手揖三公上聞之獨召楊曰知卿有詩戲种某楊<lb/>
汗浹股栗不敢匿避上曰卿安知無一言禆朕乎出一<lb/>
皂囊内有十軸乃放所奏之書也其書曰十議所謂議<lb/>
道議德議仁議義議兵議刑議政議賦議安議危俾大<lb/>
年觀之從容奏曰臣當别日負荆謝罪<hi>見湘山野録</hi>
　　　石曼卿<lb/>
石曼卿磊落奇才知名當世氣雄貌偉飲酒過人有劉<lb/>
潜者亦志義之士也嘗與曼卿為酒敵聞京師沙行王<lb/>
<pb n="KR3j0181_WYG_044-14a"/>
氏新開酒樓遂往造焉對飲終日不交一言王氏怪其<lb/>
所飲過多非常人之量以為異人稍獻肴果益取好酒<lb/>
奉之甚謹二人飲㗖自若傲然不顧至夕殊無酒色相<lb/>
揖而去明日都下喧傳王氏酒樓有二酒仙來飲久之<lb/>
乃知劉石也<hi>見歸田錄</hi>
　　　二<lb/>
石曼卿一日謂秘演曰館俸清薄不得痛飲且僚友擾<lb/>
之殆遍奈何演曰非久引一酒主人奉謁不可不見不<lb/>
<pb n="KR3j0181_WYG_044-14b"/>
數日引一納粟牛監簿者高貲好義宅在朱家曲為薪<lb/>
炭市評别第在繁臺寺西房緡日數十千嘗謂演曰某<lb/>
雖薄有貲産而身迹塵賤難近清貴慕師交遊盡館閣<lb/>
名士或游奉有闕無恡示及演因是攜之以謁曼卿使<lb/>
令置官醪十擔為贄列醖於庭演為傳刺曼卿愕然問<lb/>
曰何人演曰前所謂酒主人者不得已因延之乃問甲<lb/>
第何許生曰一别舍介繁臺之側其生亦翔雅曼卿間<lb/>
語演曰繁臺寺閣虚爽可愛久不一登其生離席曰學<lb/>
<pb n="KR3j0181_WYG_044-15a"/>
士與大師果欲登閣乞預寵諭下處正與閣對當具家<lb/>
蔬在閣迎候石因諾之一日休沐約演同登演預戒生<lb/>
生至期果陳具於閣器皿肴核冠于都下石演高歌褫<lb/>
帶飲至落景曼卿醉喜曰此游可紀以盆漬墨濡巨筆<lb/>
以題云石延年曼卿同空門詩友老演登此生拜叩曰<lb/>
塵賤之人幸獲陪侍乞掛一名以光賤迹石雖大醉猶<lb/>
握筆沉思慮無其䇿以拒之遂目演醉舞佯聲諷之曰<lb/>
太牢生捧硯用事可也竟不免題云牛某捧硯永叔後<lb/>
<pb n="KR3j0181_WYG_044-15b"/>
以詩戲曰捧硯得全牛<hi>見湘山野録</hi>
　　　三<lb/>
石曼卿居蔡河下曲隣有一豪家日聞歌樂之聲其家僮<lb/>
僕數十人常往來曼卿之門曼卿呼一僕問豪為何人<lb/>
對曰姓李氏主人方二十嵗並無昆弟家妾曳羅綺者<lb/>
數十人曼卿欲求見之其人曰郎君素未嘗接士大夫<lb/>
也他人必不可見然喜飲酒屢言聞學士能飲酒意亦<lb/>
似欲相見待試問之一日果使人延曼卿即衫帽往見之<lb/>
<pb n="KR3j0181_WYG_044-16a"/>
坐于堂上久之方出主人者頭巾繫勒帛不具衣冠見<lb/>
曼卿全不知拱揖之禮引曼卿入别室供帳赫然坐良<lb/>
久有二鬟妾各持一小盤至曼卿前盤中紅牙牌十餘<lb/>
其一盤是酒凡十餘品令曼卿擇一牌其一盤餚饌名<lb/>
令擇五品既而二鬟去有羣妓十餘人各執餚果樂器<lb/>
粧服入人品皆艶麗燦然一妓酌酒以進酒罷樂作羣<lb/>
妓執果餚者萃立其前食罷則分立左右京師人謂之<lb/>
軟盤酒五行羣妓皆退主人亦翩然而入略不揖客曼卿<lb/>
<pb n="KR3j0181_WYG_044-16b"/>
獨步而出曼卿言豪者之狀懵然愚騃殆不分菽麥而<lb/>
奉養如此極可怪也他日試使人通鄭重則閉門不納<lb/>
亦無應門者問其近隣云其人未嘗與人往來雖隣家<lb/>
亦不識面古人謂之錢癡信有之<hi>見筆談</hi>
　　　張乖崖<lb/>
張乖崖少時任俠擊劔心溢六合將遺世仙去始與逸<lb/>
人傅霖者同學霖隠不仕公中第日先顯散遣親密四<lb/>
方求霖者三十年不可得嘗作憶霖詩寄語巢由莫相<lb/>
<pb n="KR3j0181_WYG_044-17a"/>
笑此生終不羡輕肥晚嵗罷成都轉運守宛丘詞訟簡<lb/>
稀一日卧鈴閣有被褐騎蹇驢氣貌高勝者叩門大呼<lb/>
曰尚書青州傅霖來閽吏異之走白公聞驚且喜倒屣<lb/>
出迎召吏責曰傅先生天下賢士太守不得友何人敢<lb/>
姓名乎霖即從容笑曰别子一世尚爾童心是豈知世<lb/>
間有我耶公道舊且問何昔隠今出霖曰子將去矣來<lb/>
報子耳曰詠亦自知之霖曰知復何言翊日而去後一<lb/>
月公薨于鎮云乖崖事迹滿世咸謂公弄九霞酌天醴<lb/>
<pb n="KR3j0181_WYG_044-17b"/>
出入清都者久矣及得傳傅霖事然後知其為真仙無<lb/>
疑余謂子房於黄石公武侯於龎德公李藥師於虬髯<lb/>
客顔魯公於張志和李太白於賀知章少陵於司馬子<lb/>
微文章誇古今功業蓋後世者未嘗不遇寰宇外士摩<lb/>
發激勵而後光華烜赫名動千古者又豈特乖崖而已<lb/>
世不尚師友而聞道者鮮矣<hi>西清詩話</hi>
　　　邢惇<lb/>
邢惇雍丘人以學術稱于鄉曲家居不仕真宗末以布<lb/>
<pb n="KR3j0181_WYG_044-18a"/>
衣召對問以治道惇不對上問其故惇曰陛下東封西<lb/>
祀皆已畢矣臣復何言上恱除試四門助教遣歸惇衣<lb/>
服居處一如平日鄉人不覺其有官也既卒人乃見其<lb/>
勅與廢帋同束置屋梁間<hi>見涑水紀聞</hi>
　　　張俞<lb/>
康定間益州書生張俞嘗獻書于天子由是朝廷知其<lb/>
名然不喜仕宦常隠於青城山白雲溪時樞密使田况<lb/>
守成都日與詩曰深慙蜀太守不及採芝人又謂僚佐<lb/>
<pb n="KR3j0181_WYG_044-18b"/>
曰斯人用之使作王言司諫不用之則巖谷之病叟耳<lb/>
有文三十卷行于世<hi>見雲溪新話</hi>
　<lb/>
　<lb/>
　<lb/>
　<lb/>
　<lb/>
　事實類苑卷四十四<lb/>
</p>
<p>
</p>
  </div>
</body>
</text>
</TEI>
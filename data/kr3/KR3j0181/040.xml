<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷四十</head>
    <p>
<pb n="KR3j0181_WYG_040-1a"/>
欽定四庫全書<lb/>
　事實類苑卷四十　　　　宋　江少虞　撰<lb/>
　　詩歌賦詠<lb/>
　　　沈存中論文<lb/>
韓退之集中羅池神碑銘有春與猿吟兮秋與鶴飛今<lb/>
驗石刻乃春與猿吟兮秋鶴與飛古人多用此格如楚<lb/>
詞吉日兮時良又蕙肴蒸兮蘭藉奠桂酒兮椒漿盖欲<lb/>
相錯成文則語勢矯健耳杜子美詩紅稻啄餘鸚鵡粒<lb/>
<pb n="KR3j0181_WYG_040-1b"/>
碧梧棲老鳯凰枝此亦語反而意全韓退之雪詩舞鏡<lb/>
鸞窺沼行天馬度橋亦効此體然稍牽強不若前人之<lb/>
語渾成也<lb/>
　　　二<lb/>
唐人以詩學主人物故雖小詩莫不埏蹂極工而後<lb/>
已所謂旬鍛月鍊者信非虚語小説崔䕶題城南詩<lb/>
其始曰去年今日此門中人面桃花相映紅人面不<lb/>
知何處去桃花依舊笑春風後以其意未全語未工<lb/>
<pb n="KR3j0181_WYG_040-2a"/>
改第三句曰人面祇今何處在至今所傳此兩本唯<lb/>
本事詩作祇今何處在唐人工詩大率多如此雖有<lb/>
兩今字不惜也取語意為主耳後人以其有兩今字只<lb/>
行多前篇<lb/>
　　　三<lb/>
小律詩雖末技工之不造微不足以名家故唐人皆盡<lb/>
一生之業為之至於字字皆鍊得之甚難但患觀者滅<lb/>
裂則不見其工故不惟為之難知音亦鮮設有苦心得<lb/>
<pb n="KR3j0181_WYG_040-2b"/>
之者未必為人所知若字字皆是無有瑕疵語音亦掞<lb/>
麗但細論無功景意縱全一讀便盡更無可諷味此類<lb/>
最易為人激賞乃詩之折楊黄華也譬若三館楷書作<lb/>
字不可謂不精不麗求其佳處到死無一筆此病最難<lb/>
為醫也<lb/>
　　　四<lb/>
晚唐士人專以小詩著名而讀書滅裂如白樂天座隅<lb/>
詩云俱化為餓莩作孚字押韻杜牧之秋娘詩云饜飫<lb/>
<pb n="KR3j0181_WYG_040-3a"/>
不能飴飴乃餳耳若作飲食當音飤又陸龜䝉作藥名<lb/>
詩云鳥啄蠧根回乃是鳥喙非鳥啄也又斷續玉琴哀<lb/>
樂上有斷絃無斷續此類極多如杜牧阿房宫賦誤用<lb/>
龍見而雩事宇文時解斯椿已有此謬盖牧未嘗讀周<lb/>
隋書也<lb/>
　　　五<lb/>
古人文章自應律度不以音韻為主自沈約增崇韻學<lb/>
其論文則曰欲使宫羽相變低昂殊節若前有浮聲則<lb/>
<pb n="KR3j0181_WYG_040-3b"/>
後須切響一簡之内音韻盡殊兩句之中輕重悉異妙<lb/>
達此㫖始可言文自後浮巧之語體制漸多如旁犯蹉<lb/>
對假對雙聲叠韻之類詩又有正格偏格類例極多故<lb/>
有三十四格十九圖四聲八病之類今畧舉數事如徐<lb/>
陵云陪逰馺娑騁纎腰於結風長樂鴛鴦奏後聲於度<lb/>
曲又云厭長樂之踈鐘勞中宫之緩箭雖兩長樂意義<lb/>
不同不為重複此類為旁犯如九歌蕙肴蒸兮蘭藉奠<lb/>
桂酒兮椒漿當以蒸蕙肴對奠桂酒今倒用之謂之蹉<lb/>
<pb n="KR3j0181_WYG_040-4a"/>
對如自朱耶之狼狽致赤子之流離不唯朱對赤耶對<lb/>
子兼狼狽流離乃獸名對鳥名又如㕑人具雞黍穉子<lb/>
摘楊梅以雞對楊如此之類皆為假對如幾家村草裡<lb/>
吹唱隔江聞幾家村草對吹唱隔江皆雙聲如月影侵<lb/>
簮冷江光逼履清侵簮逼履皆叠韻詩第二字側入謂<lb/>
之正格如鳳暦軒轅紀龍飛四十春之類第二字平入<lb/>
謂之偏格如四更山吐月殘夜水明樓之類唐名賢輩<lb/>
詩多用正格如杜甫律詩用偏格者十無一二<lb/>
<pb n="KR3j0181_WYG_040-4b"/>
　　　香奩集<lb/>
和魯公凝有艶詞一編名香奩集凝後貴乃嫁其名為<lb/>
韓偓今世傳韓偓香奩集乃凝所為也凝生平著述分<lb/>
為演綸游藝孝弟疑獄香奩籝金六集自為游藝集序<lb/>
云予有香奩籝金二集不行於世凝在政府避議論諱<lb/>
其名又欲後人知故於游藝集序實之此凝之意也予<lb/>
在秀州其曾孫和惇家藏諸書皆魯公舊物末有印記<lb/>
甚完<hi>見筆談</hi>
<pb n="KR3j0181_WYG_040-5a"/>
　　　大言賦<lb/>
蘇易簡為學士承㫖日太宗親書宋玉大言賦錫之易<lb/>
簡因効玉亦作大言賦以獻曰皇帝書白龍箋作大言<lb/>
賦賜玉堂易簡御筆煌煌雄辭洋洋瓖瑺博澾不可備<lb/>
詳詔易簡升殿躬指其理歎宋玉之奇怪也因伏而奏<lb/>
言恨宋玉不與陛下同時帝曰噫何代無人耶卿為朕<lb/>
言之易簡曰聖人興兮告成功登崑崙兮展升中地為<lb/>
席兮饗祖宗天起籟兮調笙鏞日烏月兔耀文明麾龍<lb/>
<pb n="KR3j0181_WYG_040-5b"/>
旗兮嚴武御也執北斗兮奠𤣥酒也削西華兮為石䃭<lb/>
也迅雷三發山神呼也流電三激烽火舉也禮冊獻兮<lb/>
淳風還君百拜兮天神歡四時一周兮萬八千年太山<lb/>
夷兮溟海乾圓盖空兮方輿穿君王之夀兮無窮焉殿<lb/>
上皆呼萬歲上覽之大喜又作小詩四句以褒之易簡<lb/>
刻石於院内之壁<hi>見楊文公談苑</hi>
　　　漁家傲<lb/>
范文正公守邊日作漁家傲歌數闋皆以塞下秋來為<lb/>
<pb n="KR3j0181_WYG_040-6a"/>
首句頗述邊疆之勞苦歐陽公嘗呼為窮塞主之詞及<lb/>
王尚書素出守平凉文忠亦作漁家傲一詞以送之其<lb/>
斷章曰戰勝歸來飛㨗奏傾賀酒玉階遥獻南山夀<lb/>
顧謂王曰此真元帥事也<lb/>
　　　因詩起獄<lb/>
苖振以列卿知明州熈寧中致仕歸鄆州多置田産又<lb/>
自明州創材為堂舟載歸鄆時王逵亦致仕作詩嘲振<lb/>
曰田從汾上天生出堂自明州地駕來此句傳至京師<lb/>
<pb n="KR3j0181_WYG_040-6b"/>
王荆公大怒即出御史王子韻使兩浙亷其事子韻又<lb/>
言知杭州祖無擇亦有奸利之迹於是明州秀州各起<lb/>
獄鞫治振與無擇貶斥熈寧以後數以謡言起獄皆自<lb/>
逵詩為始也<lb/>
　　　鳳棲梧詞<lb/>
蜀路泥溪驛天聖中有女郎盧氏者隨父徃漠州作縣<lb/>
自蜀歸題於驛舎之壁其序畧云登山臨水不廢於謳<lb/>
吟易羽移商聊縁於覊思因成鳳棲梧曲一闋聊書於<lb/>
<pb n="KR3j0181_WYG_040-7a"/>
壁後之君子覽之者無以婦人竊弄翰墨為罪詞曰蜀<lb/>
道青天烟藹藹帝里繁華迢遞何時至回望錦川揮粉<lb/>
淚鳳釵斜軃烏雲膩鈿𢃄雙垂金縷細玉佩珠璫露滴<lb/>
寒如水從此渺然添逺意畫眉學得遥山翠<hi>見倦遊録</hi>
　　　大小孤山<lb/>
宋景文言大小孤山以孤獨為字有廟江壖乃為婦人<lb/>
狀龍圖閣學士陳公簡夫留詩曰山稱孤獨字廟塑女<lb/>
郎形過客雖知誤行人但乞靈時稱佳句<lb/>
<pb n="KR3j0181_WYG_040-7b"/>
　　　登吹臺詩<lb/>
先生嘗言恩門王公終於太子少保七十後精力猶不<lb/>
衰每天氣和暖必乘小駟從三四老蒼頭攜照袋<hi>照袋以皮</hi>
<hi>為之四方有盖其中可容</hi>中貯筆硯韻畧刀子礪石牋紙數十幅并<lb/>
小樂器之類别置遊春盒隨事置酒炙三五人之具門<lb/>
生在京者多侍行每出郊野遇有園亭及竹樹之處必<lb/>
賞燕終日賦詩品小管色盡歡醉而歸吾忝左拾遺日<lb/>
適暮春與同門生五六人從公登繁臺佛舍繁臺即梁<lb/>
<pb n="KR3j0181_WYG_040-8a"/>
孝王吹臺也公是日飲酒賦詩甚歡抵夜方散嘗記得<lb/>
公詩曰桞隂如露絮成堆又引門生上吹臺淑氣即隨<lb/>
風雨去芳尊宜命管絃催謾誇列鼎鳴鐘貴寧免朝烏<lb/>
夜兎推爛醉也須詩一首不能空放馬頭回其天才縱<lb/>
逸風韻閒適皆此類也<lb/>
　　　王彦威詩<lb/>
先公嘗言唐朝長安士大夫重内官而輕外任及兩制<lb/>
尤為華貴故自從郎或從翰苑出領節制者皆以為失<lb/>
<pb n="KR3j0181_WYG_040-8b"/>
意當方面者目為粗材自以張燕公有言愧無通材供<lb/>
國麄使又薛許昌謝茶詩云麄官乞與真抛却㑹有詩<lb/>
情合得嘗東京明德門<hi>今為乾元門</hi>即唐時汴州宣武軍鼓<lb/>
角樓至朱梁建都不遑改作因而號曰建國樓其上有<lb/>
節度使王彦威詩今尚在彦威明于典禮仕貞元元和<lb/>
間為太常博士累官至大寮其詩曰貔貅十萬擁<lb/>
雄姿正是酬恩報國時沛水波濤喧鼓角隋堤楊<lb/>
柳拂旌旗前驅紅斾闗西將列坐青娥趙國姬為<lb/>
<pb n="KR3j0181_WYG_040-9a"/>
報長安冠盖道麄官到底是男兒即彦威麄官男<lb/>
兒之言亦有恨爾其後至太祖重修官職不復存<lb/>
矣<lb/>
　　　禪理詩<lb/>
楊文公深達性理精悟禪觀捐館時作偈曰漚生復漚<lb/>
滅二法本來齊要識真機處趙州東院西丞相王公隨<lb/>
亦悟性理捐館時知河陽作偈曰畫堂燈欲滅彈指向<lb/>
誰說去住本尋常春風掃殘雪是夕薨凌晨天大雪實<lb/>
<pb n="KR3j0181_WYG_040-9b"/>
正月六日<lb/>
　　　二<lb/>
曹司封修睦深達性理知邵武軍時甞以竹簟贈僧仁<lb/>
因作偈與之曰翠筠纎簟寄禪齋半夜秋從枕底來若<lb/>
也此時人問道凉天捲却暑天開<lb/>
　　　三<lb/>
張尚書方平尤達性理有人問祖師西來意張以偈答<lb/>
之曰自從無始千千刼萬法本來無一法祖師來意我<lb/>
<pb n="KR3j0181_WYG_040-10a"/>
不知一夜西風掃黄葉<lb/>
　　　四<lb/>
陳文惠公亦悟性理甞至一古寺作偈曰殿古寒爐空<lb/>
流塵暗金碧獨坐了無人又得真消息<lb/>
　　　五<lb/>
富文忠尤達性理熙寧中余守官洛下公時為守遺余<lb/>
書託為訪荷澤諸禪師余因以偈戲之曰是身如幻泡<lb/>
盡非真實相况兹紙上影妄外更生妄到岸不須船無<lb/>
<pb n="KR3j0181_WYG_040-10b"/>
風休起浪唯當清浄觀妙法了亡象公答偈曰執相誠<lb/>
非破相亦妄不執不破是名實相既又以手筆貺余曰<lb/>
承以偈見警美則美矣理則未然所謂無可無不可者<lb/>
畫亦得不畫亦得就其中觀像者為不得不觀像者所<lb/>
得如何禪在什麽處以不以有無為礙者近乎道也思<lb/>
之思之<hi>見青箱雜記</hi>
　　　淵明詩<lb/>
陶淵明意趣真若清淡之宗詩家視淵明猶孔門視伯<lb/>
<pb n="KR3j0181_WYG_040-11a"/>
夷也其集屢經諸儒手校然有問來使篇世盖未見獨<lb/>
有唐時晁文元家二本有之詩云君從山中來<hi>一作南山</hi>早<lb/>
晚發我目我屋<hi>一作家</hi>南窗下今生幾叢菊薔薇葉已抽<lb/>
<hi>一作茁</hi>秋蘭<hi>一作春蘭</hi>氣當馥歸去來山中山中酒應熟李太<lb/>
白潯陽感秋詩陶令歸去來田家酒應熟<lb/>
　　　詩有變態<lb/>
薛許昌答書生贈詩百首其一首卷初如卷終譏其不<lb/>
能變態也大抵屑屑較量屬句平勻不免氣骨寒儉殊<lb/>
<pb n="KR3j0181_WYG_040-11b"/>
不知詩家要當有情致抑揚髙下使氣沉㧞聳秀凌紙<lb/>
又用事能破觚為貟剉剛成柔始為有功此昔人所謂<lb/>
縛虎手也如蘇子美窮居和長安師業清有句云玉帳<lb/>
夜寒兵似水茅齋春静草如烟東坡甞作詩天邊鴻雁<lb/>
不易得便令作對隨家雞又有驅猛虎如羣羊曰真佳<lb/>
話也<lb/>
　　　王蘇更相是非<lb/>
王文公見東坡醉白堂記徐曰此非是韓白優劣論東<lb/>
<pb n="KR3j0181_WYG_040-12a"/>
坡答之曰不若介甫度州學記乃學校策耳二公相誚<lb/>
或如此然勝處未甞不相傾慕元祐間東坡奉祠西嶽<lb/>
一見公舊題楊桞鳴蜩緑暗荷花落日紅酣三十六陂<lb/>
春水白頭想見江南炷目久之曰此老野狐精也<hi>見西清詩</hi>
<hi>話</hi>
　　　王蘇更相稱譽<lb/>
元豐中王文公在金陵東坡自黄北遷日與公遊盡論<lb/>
古昔文字閒則俱味禪悦公歎息謂人曰不知更幾百<lb/>
<pb n="KR3j0181_WYG_040-12b"/>
年方有如此人物東坡渡江至儀徴和遊蔣山詩巴陵<lb/>
守王勝之盆城公亟取讀至峯多巧嶂日江逺欲浮天<lb/>
乃撫几曰老夫平生作詩無此二句又在蔣山時以近<lb/>
製示東坡云若積學分縞夜崇桃分炷晝自屈宋没世<lb/>
曠千餘年無復離騷句法乃今見之荆公曰非子瞻見<lb/>
諛自負如此耳亦未甞許俗子道子是時相見俗子掃<lb/>
軌矣<lb/>
　　　目前之景吟不到<lb/>
<pb n="KR3j0181_WYG_040-13a"/>
張天覺云遊魚幾隊子隨母啄木數聲雌喚雄古子通<lb/>
云楊花入竹静鳥影渡塘稀而歸來詩曰馬憶曾行處<lb/>
連嘶渡晚河忽驚鄉樹出漸識路人多皆因目前之景<lb/>
吟者多不到也<lb/>
　　　前輩務求博約<lb/>
二宋俱為晏元獻門下士後雖甚貴顯為文必手抄寄<lb/>
公懇求雕潤甞見景文寄公書曰莒公兄赴鎮圃田同<lb/>
遊西池作詩長楊獵罷寒熊吼太一波閒瑞鵠飛語意<lb/>
<pb n="KR3j0181_WYG_040-13b"/>
警絶又作一聯云白雪久殘梁複道黄頭閒守漢樓船<lb/>
仍注空字於閒字之旁批云二字未定更望指示晏公<lb/>
書其尾曰空優於閒且見雖有船不御之意又字好語<lb/>
健盖前輩務求博約情實純至如此<lb/>
　　　太白傳神<lb/>
李太白歴見司馬子微謝自然賀知章或以為可與神<lb/>
遊八極之表或以為謫仙人其風神超邁英爽可知後<lb/>
世詞人傳者多矣然吾於丹青見之俱不若少陵云落<lb/>
<pb n="KR3j0181_WYG_040-14a"/>
月滿屋梁猶疑照顔色熟味之百世之下想見風采此<lb/>
與李太白傳神詩也<lb/>
　　　集句<lb/>
集句自國初猶未盛也至石曼卿人物開敏以文章為<lb/>
戲然後大著甞見手書下第偶成一生不得文章力欲<lb/>
上青雲未有因聖主不勞千里召姮娥何惜一枝春鳳<lb/>
凰詔下雖沾命豹虎叢中也立身啼得血流無用處著<lb/>
朱騎馬是何人<lb/>
<pb n="KR3j0181_WYG_040-14b"/>
　　　乞食歌姬院<lb/>
韓熙載仕江南每得俸給散後房歌姬熙載披衲持鉢<lb/>
就諸姬乞食率以為常東坡以玉帶贈了元酬以衲裙坡<lb/>
作詩謝曰病骨難堪玉𢃄圍鈍根仍落箭鋒機欲教乞<lb/>
食歌姬院故與雲山舊衲衣江南野録亦載韓事與此<lb/>
小異<lb/>
　　　韓文公華山女詩<lb/>
退之見神仙亦不伏云我能曲屈自世間安能從汝巢<lb/>
<pb n="KR3j0181_WYG_040-15a"/>
神仙賦謝自然詩則曰童騃無所識作誰氏子詩則曰<lb/>
不從而誅未晚耳惟華山女詩頗假借不知何以得此<lb/>
　　　堆垜死屍<lb/>
魯道善用事若正爾填塞故實舊謂之㸃鬼簿今謂之<lb/>
堆垜死屍如詠猩猩毛筆詩云平生幾兩屐身後五車<lb/>
書又云管城子無食肉相孔方兄有絶交書精妙隱密<lb/>
不可加矣當以此語反三隅也<lb/>
　　　文章傳襲<lb/>
<pb n="KR3j0181_WYG_040-15b"/>
司馬池文正公之父仁宗時待制作詩云冷於波水淡<lb/>
於秋逺陌初窮見渡頭賴得丹青無盡處不成應遣一<lb/>
生愁又黄魯直之父作大孤山詩云長江巨浪獨夫險<lb/>
比干一片崔嵬心文公清夷剛正而作小詞云相見争<lb/>
如不見有情還似無情笙歌散後酒初醒深院月明人<lb/>
静魯直作詩用事押韻皆超妙出人意表盖其傳襲文<lb/>
章種性如此<hi>見三居士詩話</hi>
　　　用字音<lb/>
<pb n="KR3j0181_WYG_040-16a"/>
詩人不以字害意古者用字簡而當亦不以字害句故<lb/>
韻清濁隨時措意流在束薪中入張韻留晏汾隂西入<lb/>
先韻直取意順而已唐人以律格自拘不復敢用唯居<lb/>
易作詩疑易其音於語中如照地麒麟用信音麟袍雪<lb/>
擺胡用鶻音杉紅欄三百九十橋用諶音十往往有之<lb/>
晏丞相殊甞評之曰詩人乘語後當如此用字<lb/>
　　　用字意<lb/>
晏丞相甞問曾明仲云劉禹錫詩有瀼西春水綾文生<lb/>
<pb n="KR3j0181_WYG_040-16b"/>
此生字作何意明仲云作生育之生丞相曰非也作生<lb/>
熟之生語乃捷<lb/>
　　　西都詩<lb/>
宋次道甞為西都詩以野孤落對五鳳樓言野孤落唐<lb/>
時名宦所聚也<hi>見劉貢父詩話</hi>
　　　制科無登第三等者<lb/>
宋興以來御試制科無登第三等者惟有第四等不一<lb/>
余皆四等而上並為及第此則落之<lb/>
<pb n="KR3j0181_WYG_040-17a"/>
　　　三諫官詩<lb/>
慶厯初永叔方平素俱除諫官君謨作詩以賀曰御筆<lb/>
新除三諫官喧騰朝野競相歡當時流落丹心在自古<lb/>
忠良得路難必有謨猷禆帝右直須風采動朝端世間<lb/>
萬事俱塵土留取功名久逺看三人以其詩薦於上尋<lb/>
亦除諫官<lb/>
　　　詩句作圖<lb/>
古今人掇取好詩句作圖此特小巧美麗可喜一曲之<lb/>
<pb n="KR3j0181_WYG_040-17b"/>
智則能之故句圖多歌詠風景形似百物將以觀雄材<lb/>
逺思不可得也然雄材逺思人亦自多好句可入句圖<lb/>
梅聖俞愛嚴維詩柳塘春水漫花塢夕陽遲則善矣然<lb/>
細察之夕陽遲則繫花春水慢不須柳也如杜工部云<lb/>
深山催短影喬木易高風此了無瑕累又杜云蕭條九<lb/>
州内人少虎豹多少人慎莫錯多虎信所苛饑有易子<lb/>
食獸猶畏虞羅如此等句其含蓄深逺殆不可模倣<lb/>
　　　西山詩<lb/>
<pb n="KR3j0181_WYG_040-18a"/>
洪州西山與滕王閣相對客多留詩於壁嘗有僧來讀<lb/>
之已而告郡守曰詩盡不佳何不除去守諤然詰之曰<lb/>
僧詩能佳乎僧因即吟曰洪州太白方積翠倚穹蒼萬<lb/>
古遮新月半江無夕陽守異之遣去<lb/>
　　　奏獻浼瀆<lb/>
太祖親征北庭師還途中御製詩有鑾輿臨紫塞朔野<lb/>
凍雲飛遂仝何蒙進鑾輿臨紫塞朔野凍雲飛詩召對<lb/>
嘉賞授贊善詩有塞日穿痕斷邉雲背影飛縹緲隨黄<lb/>
<pb n="KR3j0181_WYG_040-18b"/>
屋隂沈䕶紫微俄一縣尉宋揵督䕶輦道倚其姓名之<lb/>
識旋覬一官因而草䟽歌頌進不已諸科亦叩行在乞<lb/>
免文觧其表面籖題云進上官家趙浼瀆旒扆有司亟<lb/>
請至銀臺應奏御文字先經本臺對駮方進因而少戢<lb/>
　　　章樞宻喜養生<lb/>
章樞密惇少喜養生性尤真率嘗云若遇饑則雖不相<lb/>
識處亦須索飯若食飽時見父亦不拜在門下省及樞<lb/>
密益喜丹竈餌茯苓以却粒骨氣清粹真神仙中人蘇<lb/>
<pb n="KR3j0181_WYG_040-19a"/>
子瞻贈之詩云鼎中龍虎黄金賤松下龜蛇緑骨輕盖<lb/>
謂是也<hi>見東軒筆録</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0181_WYG_040-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事實類苑卷四十<lb/>
</p>
<p>
</p>
  </div>
</body>
</text>
</TEI>
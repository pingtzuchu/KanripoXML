<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷八</head>
    <p>
<pb n="KR3j0181_WYG_008-1a"/>
欽定四庫全書<lb/>
　事實類苑卷八　　　　　宋　江少虞　撰<lb/>
　　名臣事迹<lb/>
　　　韓魏公<lb/>
韓魏公以元勲舊徳夷夏具瞻熙寧留守北都遼使每<lb/>
過境必先戒其下曰韓丞相在此無得過有須索遼使<lb/>
與京尹書故事紙尾止押字至是悉書名其為遼人敬<lb/>
畏如此每使至其國必問侍中安否其後公子忠彦奉<lb/>
<pb n="KR3j0181_WYG_008-1b"/>
使至遼問嘗使中國者曰國使類丞相否或曰類即命<lb/>
工圗之<lb/>
　　　二<lb/>
韓魏公在相府時家有女樂二十餘輩及崔夫人亡一<lb/>
日盡厚遣之同列多勸且留以為暮年歡恱公曰所樂<lb/>
能幾何而常令人心勞孰若吾簡靜之樂也識者以為<lb/>
過人逺矣公舊有徳於闗中秦人愛之後子忠彥丞相<lb/>
出宣撫秦之父老有逺来觀於道旁者乃諤然相謂曰<lb/>
<pb n="KR3j0181_WYG_008-2a"/>
吾以為韓公乃非也於是相引以去遼人每見漢使必<lb/>
起立致恭以問曰韓公安否今在何處次問文富二老<lb/>
亦以公餘或以官以名而已公鎮大名四年遼使每渉<lb/>
臨清縣即戒其下曰此韓侍中境内慎勿亂須索以辱<lb/>
我也又嘗有使曰我輩在國中想望韓公名今幸過此<lb/>
如何得見故事惟通判攝少尹與之相見而留守不出<lb/>
也又嘗有諭其下者曰獻侍中馬須擇好者来旣而不<lb/>
如㫖怒曰此豈比他處敢爾不加意遂笞其人易其馬<lb/>
<pb n="KR3j0181_WYG_008-2b"/>
　　　三<lb/>
治平中夏國汎使將至以十事聞朝廷未知其何事也<lb/>
時太常少卿祝誥主舘伴使既受命先見樞宻府已而<lb/>
見丞相韓魏公曰樞宻何語曰樞府云若使人議及十<lb/>
事苐云受命舘伴不敢輙及邊事公笑曰豈有止主飲<lb/>
食而不及他語也公乃料十事以授祝曰彼及某事則<lb/>
以某詞對辨某事則以某詞折祝唯唯而退及宴使者<lb/>
果及十事凡八事正中公所料祝如所教荅之夏人聳<lb/>
<pb n="KR3j0181_WYG_008-3a"/>
服祝常以為魏公真賢相非他人可及也<lb/>
　　　四<lb/>
韓忠獻公神道牌神宗御制也中云公薨前一夕有大<lb/>
星殞于園中櫪馬皆鳴又曰公奉詔立皇子被顧命立<lb/>
英宗為皇帝立朕以承祖宗之叙可謂定策元勲之臣<lb/>
後銘其碑曰公行不歸中夕是悼尚想公儀淚落苑草<lb/>
復御篆十字填金以冠其額曰兩朝顧命定䇿元勲之<lb/>
碑<hi>見歸田録</hi>
<pb n="KR3j0181_WYG_008-3b"/>
　　　五<lb/>
熙寧初在咸秦平凉經略使蔡挺建議欲城白塔公許<lb/>
之及夲路兵馬丁夫旣興而虜騎亦至寨下挺恐兵敗<lb/>
而事不濟且已任其罪乃走使京師具事勢如此及其<lb/>
可憂二状請命於朝廷惟責公留下當增修保障致一<lb/>
路溝城懼於奔衝而不知始建謀者挺也公亦不自辨<lb/>
自城成無事公復奏挺之功而乞加奨諭焉<lb/>
　　　六<lb/>
<pb n="KR3j0181_WYG_008-4a"/>
公鎮大名魏之牒訴甚劇而事無大小公親視之雖在<lb/>
疾病不出亦許通問請命而就决於卧内人或以公甚<lb/>
勞事過多勉其略于總核委于佐屬而少自便安曰兩<lb/>
詞在官人之大事或死或生或予或奪至此一言而决<lb/>
吾將何敢略也吾恐有所不盡而未嘗輙敢有略也况<lb/>
其可以委之乎<lb/>
　　　七<lb/>
公嘗在政府十有餘年贊輔三朝黜陟羣才其入踐台<lb/>
<pb n="KR3j0181_WYG_008-4b"/>
省外總方鎮出於門下者過半矣然其知恩感義於公<lb/>
者幾希人或以此為説公曰吾以至公之道薦人而不<lb/>
求人知以至公之道責人不避人怨但無愧於天地豈<lb/>
復邀譽於人也<lb/>
　　　八<lb/>
慶厯八年大水嵗飢流民滿道公大發倉廪募人入粟<lb/>
分命官吏設飰粥以食民公日徃按視逺近歸之者不<lb/>
可勝數明年皆給路粮遣歸優詔褒美其略曰河北都<lb/>
<pb n="KR3j0181_WYG_008-5a"/>
轉運司奏去年河北艱食人户流亡卿多方擘畫全活<lb/>
人命及七百萬並歸夲業盖是卿用心拯救朕甚嘉之<lb/>
<hi>並見魏王别録</hi>
　　　司馬文正<lb/>
司馬文正公以髙才全徳大得中外之望士大夫識與<lb/>
不識稱之曰君實下至閭閻畎畆匹夫匹婦莫不能道<lb/>
司馬公之退有十餘年而天下日冀其復用于朝熙寧<lb/>
末余夜宿青州北淄河馬舖晨起北行見村民百餘懽<lb/>
<pb n="KR3j0181_WYG_008-5b"/>
呼踴躍自北而南余驚問之皆曰人𫝊司馬為宰相矣<lb/>
余以為雖出於野人妄𫝊亦其情之所素欲也故蘇子<lb/>
瞻為公獨樂園詩曰先生獨何事四海望陶冶兒童誦<lb/>
君實走卒知司馬盖紀實也<hi>出澠水燕談</hi>
　　　孫威敏<lb/>
皇祐末契丹使請觀太廟樂仁宗以問宰相對曰恐非<lb/>
祀享不可以習也樞宻副使孫威敏公沔曰當以禮折<lb/>
之謂使者曰廟樂之作皆夲朝所以歌詠祖宗功徳也<lb/>
<pb n="KR3j0181_WYG_008-6a"/>
豈他國可用耶使人如能留助吾祭可以觀之仁宗從<lb/>
其議使者不敢復請<lb/>
　　　陳文惠<lb/>
陳文惠公將終前一日自為墓誌曰有宋頴川先生堯<lb/>
佐字希元道號餘子夀八十二不為夭官一品不為賤<lb/>
使相納禄不為辱三者粗備歸息於先秦國公燕國太<lb/>
夫人仲兄丞相棲神之域吾何恨焉<hi>並涑水紀聞</hi>
　　　王沔<lb/>
<pb n="KR3j0181_WYG_008-6b"/>
王沔字楚望端拱初參大政敏於裁斷時趙韓王罷政<lb/>
出洛吕文穆公蒙正寛厚自任中書多決於沔舊例丞<lb/>
相待漏於廬燃巨燭天殆曉將入朝尚有留按遣未盡<lb/>
沔當漏舍止燃數寸事都畢猶徘徊笑談方曉上每試<lb/>
舉人多令公讀試卷素善讀雖有文格下者能抑揚髙<lb/>
下迎其詞而讀之聼者無厭經讀者髙選舉子嘗納卷<lb/>
祝之曰得王楚望讀之幸也<lb/>
　　　陶尚書<lb/>
<pb n="KR3j0181_WYG_008-7a"/>
陶尚書榖為學士嘗晚召對太祖御便殿陶至望見上<lb/>
將前而復却者數四左右催宣甚急榖終徬徨不進太<lb/>
祖笑曰此措大索事回顧左右取袍帶来上已束帶榖<lb/>
遂趨入<hi>並歸田録</hi>
　　　韓魏公<lb/>
皇祐五年韓魏公拜武康軍節度使經略河東時公在<lb/>
定五年矣將行定人爭欲遮留公使不得出公聞之一<lb/>
日偽游長春園隂由他道去民初不知至日晡時始悟<lb/>
<pb n="KR3j0181_WYG_008-7b"/>
奔走宿於北門門不得闔寮属相與設祖於道鈐轄郝<lb/>
質壯勇士也首感泣大慟聲徹于外官吏皆泣下既而<lb/>
道路士庻哭聲動原野<lb/>
　　　二<lb/>
北嶽祠在州之曲陽縣嵗久不葺守臣奉祀與執事者<lb/>
升降於頽垣壊廡間公以為慢神莫斯為甚廼完廟宇<lb/>
煥然一新每雨雪不時降公即走寮属禱於祠下而神<lb/>
必應之時北道薦飢定獨屢豐故嘗有詩曰靈嶽祠官<lb/>
<pb n="KR3j0181_WYG_008-8a"/>
尚未回六花隨禱下瓊瑰其後公改帥并門人嘗題于<lb/>
廟門後每時有水旱必致禱無不響應故定人即靈居<lb/>
以謝<hi>並見魏王别録</hi>
　　　王荆公<lb/>
王丞相嘗云<hi>自</hi>議新法<hi>謂青苖免役更及法令等</hi>始終言可行者曾<lb/>
布也言不可行者司馬光也餘皆前叛後附或出或入<lb/>
<hi>澠水燕談</hi>
　　　二<lb/>
<pb n="KR3j0181_WYG_008-8b"/>
王荆公再為丞相黨人之後平日肘腋盡去而在者已<lb/>
不可信又才不足以任事平日唯與子雱謀議而雱又<lb/>
死知道之難行也於是慨然復求罷去遂以使相再鎮<lb/>
金陵未幾納節求閒地久之得㑹靈觀使居於金陵一<lb/>
日豫國夫人之弟吳生者謁荆公寓止於佛寺行香㕔<lb/>
㑹同天節建道塲府寮當㑹於所謂行香㕔太守葉均<lb/>
使人白遣吴生不肯遷洎行香畢大㑹于其㕔而吳生<lb/>
於屏後嫚罵不止葉均俛首不聴而轉運毛抗判官李<lb/>
<pb n="KR3j0181_WYG_008-9a"/>
宗大不平之牒州令取問州遣一皂將牒逮吳生吳生<lb/>
奔荆公家以自匿荆公初未知其事也頃之二皂至門<lb/>
下云捕人而諠忿於庭荆公偶出見之猶紛紛不已叱<lb/>
二皂去葉均聞之遂㧞二皂而與毛抗李宗大皆詣荆<lb/>
公謝以二皂生踈失於戒束荆公唯唯不荅而豫國夫<lb/>
人於屛後叱均抗等曰相公罷政門下之人解體者十<lb/>
七八然亦無敢捕吾親属於庭者汝等乃敢爾耶均等<lb/>
趨出㑹中使撫問適至而聞争㕔事中使回日悉以此<lb/>
<pb n="KR3j0181_WYG_008-9b"/>
奏聞於是葉均毛抗李宗大皆罷而以吕嘉問為首又<lb/>
除王安上提㸃江東刑獄俾遷治所於金陵<lb/>
　　　三<lb/>
熙寧庚戌冬荆公自參知政事拜同中書門下平章事<lb/>
史舘大學士是日百官造門奔賀者不下數百人荆公<lb/>
以未謝皆不見之獨與余坐西廡之小閣荆公語次忽<lb/>
顰蹙取筆書窓曰霜筠雪竹鍾山寺投老歸歟寄此生<lb/>
放筆揖余入後二年公罷相知金陵明年復拜昭文舘<lb/>
<pb n="KR3j0181_WYG_008-10a"/>
大學士又明年再出判金陵遂納節辭平章事又乞宫<lb/>
觀久之得㑹靈觀使遂築一第於西門外元豐癸丑春<lb/>
余謁公於第公遽邀余同游鍾山憇法雲寺偶坐於僧<lb/>
房余因為公道平昔之事及誦書窓之詩公撫然曰有<lb/>
是乎微笑而已<hi>並筆談</hi>
　　　向文簡<lb/>
太宗飛白書張詠向敏中二臣名付中書二人者名臣<lb/>
為朕記之向公自員外郎為諫議知樞宻院止百餘日<lb/>
<pb n="KR3j0181_WYG_008-10b"/>
同平章事後坐事出永興軍駕幸澶淵手賜宻詔盡付<lb/>
西鄙事許便宜從事公得詔藏之視政如常㑹邦人因<lb/>
儺有告禁卒欲倚儺為亂者宻使麾兵被甲衣袍伏於<lb/>
簾幕明日盡召賔僚兵官置酒縱閲無一人預知其事<lb/>
者命儺先入令馳逞於中門外復召至堦公振袂一揮<lb/>
伏卒齊出盡擒之各懐短刃即席誅之勦訖屏屍亟命<lb/>
灰沙掃庭張樂宴飲賔從股栗<lb/>
　　　富文忠<lb/>
<pb n="KR3j0181_WYG_008-11a"/>
慶厯末富文忠公鎮青州㑹河决商胡北方大水流民坌<lb/>
入京東公所勸撫八州之民出粟以助賑給各因村坊<lb/>
擇寺廟及公私空舍又因崖為窟以處流離擇寄居官無<lb/>
職事者各給以俸即民所贅聚藉而授劵以時給之器<lb/>
物薪芻無不完具不幸死者為義塜收瘞自為文遣使<lb/>
祭之明年夏大稔計其道路資遣還業八州之間所全<lb/>
活者無慮四十餘萬人其募為兵者又萬餘人仁宗嘉<lb/>
之拜公禮部侍郎公曰恤災賑乏臣之職也卒辭不受<lb/>
<pb n="KR3j0181_WYG_008-11b"/>
<hi>澠水燕談</hi>
　　　二<lb/>
富公弼忠厚正直出於天性始終一節故富公之使北<lb/>
也朝廷以三書與之其一增物二十萬其一增十萬其<lb/>
一以公主妻梁王使與敵約曰能為我令元昊稱臣納<lb/>
欵我嵗增二十萬物不能者嵗增十萬敵曰元昊稱臣<lb/>
納欵我頥指之勞耳汝當以二十萬與我然須是謂之<lb/>
獻或謂之納然後可至於公主則不必爾也富公固爭<lb/>
<pb n="KR3j0181_WYG_008-12a"/>
獻納之名以尊朝廷<hi>見洓水紀聞</hi>
　　　三<lb/>
富公為人温良寛厚汎與人語若無所異同者及其臨<lb/>
大節正色慷慨莫之能屈智識深逺過人逺甚而事無<lb/>
巨細皆反復熟慮必萬全無失然後行之宰相自唐以<lb/>
来謂之禮絶百僚見者無長幼皆拜宰相平立垂手扶<lb/>
之送客未嘗下堦客坐稍久則吏從旁唱相公尊重客<lb/>
踧踖起退及公為相雖微官及布衣謁見皆與之抗禮<lb/>
<pb n="KR3j0181_WYG_008-12b"/>
坐語從容送之及門視其已上馬乃還自是羣公稍效<lb/>
之自公始也自致仕歸西都十餘年常深居不出晚年<lb/>
賔客請見者亦多謝以疾所親問其故曰凡待人無貴<lb/>
賤賢愚禮貌當如一吾累世居洛親舊盖以千百數若<lb/>
有見有不見是非均一之道若人人見之吾衰疾不能<lb/>
堪也士大夫亦知其心無怨也嘗欲之老子祠乘小轎<lb/>
過天津橋㑹府中從市於橋側市人喜公之出隨而觀<lb/>
之至於安門市為之空其得人心也如此及違世士大<lb/>
<pb n="KR3j0181_WYG_008-13a"/>
夫無逺近皆相見則以言不相見則以書更相弔唁徃<lb/>
徃垂泣其得士大夫心又如此嗚呼茍非事君盡忠愛<lb/>
民盡仁惻怛至誠之心充於内而見於外能如是乎<lb/>
　　　四<lb/>
治平中公自定州歸朝既入見退詣中書白執政以求<lb/>
致仕執政曰康寧如是又主上意方厚而求去如此之<lb/>
堅何也公曰若待筋力不支人主厭棄後去乃不得已<lb/>
也豈得為止足哉因退歸私第堅卧不起自青州至是<lb/>
<pb n="KR3j0181_WYG_008-13b"/>
三年凡七上表其劄子不可勝数朝廷乃許之以太保<lb/>
致仕先是論者皆謂公筋力旣壮必未肯告去至是乃<lb/>
服<hi>廬陵居士集</hi>
　　　五<lb/>
富韓公熙寧中罷相鎮亳常深居養疾罕出視事幕府<lb/>
諸君須有事必禀命者常以状白公公批數字於紙尾<lb/>
莫不盡其理或事有難决諸君憂疑不能措手者相與<lb/>
求見公公以一二言裁處徐語他事諸君曉然率常失<lb/>
<pb n="KR3j0181_WYG_008-14a"/>
其所疑者退而歎服莫可及也公早使強敵以片言折<lb/>
狂謀尊中國及摠大政視天下事若不足為者矧退處<lb/>
一郡乎<hi>澠水燕談</hi>
　　　梅聖俞<lb/>
王副樞疇之夫人梅鼎臣之女也景彛初除樞宻副使<lb/>
梅夫人入謝慈夀宫太后問曰夫人誰家子對曰梅鼎<lb/>
臣女也太后笑曰是聖俞家乎由是始知聖俞名聞於<lb/>
宫禁也聖俞時在家甚貧余或至其家飲酒甚醇非常<lb/>
<pb n="KR3j0181_WYG_008-14b"/>
人家所有問其所得云皇親有好學者宛轉致之余又<lb/>
聞皇親有以錢數千得聖俞詩一篇者其名重於時如<lb/>
此<hi>廬陵歸田録</hi>
　　　吕文穆<lb/>
吕文穆公蒙正以寛厚為宰相太宗有所眷遇有一朝<lb/>
士家藏古鑑自言能照二百里欲因公弟獻以求知其<lb/>
弟因間從容言之公笑曰吾面不過鏡子大安用照二<lb/>
百里其弟遂不敢言聞者歎服以為賢于李衛公逺矣<lb/>
<pb n="KR3j0181_WYG_008-15a"/>
盖寡好而不為物累者昔賢之所難也<lb/>
　　　二<lb/>
吕中令蒙正國朝三入中書惟公與趙韓王耳未嘗以<lb/>
婚戚徼寵澤子從簡當奏補時公為門下相舊制宰相<lb/>
奏子起家即授水部員外郎加朝階公奏曰臣昔忝甲<lb/>
科及第釋褐止授六品京官况天下才能老於岩穴不<lb/>
能霑寸禄者無限今臣男從簡始離襁褓一物不知膺<lb/>
此寵命恐罹隂譴止乞以臣釋褐所授官補之固讓方<lb/>
<pb n="KR3j0181_WYG_008-15b"/>
允止授六品京官自爾為制公生於洛中祖第正寢至<lb/>
易簀亦在其寢其子集賢二卿居簡平日親與文寳語<lb/>
此云<hi>並廬陵居士集</hi>
　　　燕王元儼<lb/>
燕王元儼太宗幼子也太宗子八人真宗朝已亡歿至<lb/>
仁宗即位獨燕王在以皇叔之親特見尊禮契丹亦畏<lb/>
其名其疾亟時仁宗幸其宫親為調藥平生未嘗語朝<lb/>
政遺言一二事皆切于理余時知制誥所作贈官制所<lb/>
<pb n="KR3j0181_WYG_008-16a"/>
載皆事實<hi>見廬陵歸田録</hi>
　　　陳堯叟<lb/>
陳堯叟字廣夫為廣西轉運使上言苧布所穅與桑柘<lb/>
不殊旣成宿根旋報新幹枝葉繁茂則刈之周嵗之間<lb/>
三收其苧一固其夲十年不衰每織布一端止售百錢<lb/>
盖織者多而市者少故地有遺利人無餘資固克復交<lb/>
市帛之數嵗萬匹自勸農廣植麻苧以鹽錢折變收市<lb/>
帛未及二年已得三十七萬餘疋請以苧麻允折桑柘<lb/>
<pb n="KR3j0181_WYG_008-16b"/>
之數合佐書厯為課範<hi>范蜀公蒙求</hi>
　　　李文靖<lb/>
李文靖公沆為相王魏公旦方參知政事時西北隅尚<lb/>
用兵或至旰食魏公歎曰我輩安能致太平得優游無<lb/>
事耶文靖曰少憂勤足以為警戒他日四方寧謐朝廷<lb/>
未必無事其後契丹講和西戎納欵而封禪祠汾蒐講<lb/>
墜典靡有暇日魏公始歎文靖之先識過人逺矣<hi>見廬陵居</hi>
<hi>士集</hi>
<pb n="KR3j0181_WYG_008-17a"/>
　　　二<lb/>
李文靖公沆嘗被同年馬亮責之曰外議以兄為無口<lb/>
匏公歎曰吾在政府雖無長才但外所陳利害一切報<lb/>
罷聊以此報國耳今國家防制纎悉宻若凝脂茍畢狥<lb/>
所陳一一行之則所傷實多陸象先曰庸人擾之正此<lb/>
謂也憸人茍一時之進豈念于民耶公薨沐浴左脇而<lb/>
逝七日盛暑中方殮不聞腐氣信踐履之明效也<lb/>
　　　三<lb/>
<pb n="KR3j0181_WYG_008-17b"/>
李丞相沆有長者譽一世僕逋宅金十千忽一夕遁去<lb/>
有女將十嵗美姿容自為一劵繫于帶願賣于宅以償<lb/>
焉丞相大惻之祝夫人曰願如已子育于室訓教婦德<lb/>
俟長成求夫嫁之雖止請夫人親結䄜以主其婚然而<lb/>
務在明潔夫人如所誨及笄擇一婿亦頗良具奩歸之<lb/>
女範果堅白其二親後歸舊京聞之感公刻心骨丞相<lb/>
病夫婦刲股為羮饋之至薨衰絰三年<hi>見湘山野録</hi>
　　　四<lb/>
<pb n="KR3j0181_WYG_008-18a"/>
公嘗言李丞相沆重厚淳質言無枝葉善属文識治體<lb/>
樂賢好善為丞相有長譽頗通釋典尤厭榮利世務罕<lb/>
以攖其心自奉甚薄所居陋巷㕔事無重門偪下已甚<lb/>
頽垣壊壁沆不以屑慮堂前藥欄壊妻戒守舍者勿令<lb/>
葺以試沆沆朝夕見之經月終不言妻以語沆沆笑謂<lb/>
其弟維曰豈可以此動吾一念哉家人勸治居第未嘗<lb/>
荅維因語次及之沆曰身食厚禄有時有横賜計囊装<lb/>
亦可以次苐但念内與以此世界為缺䧟安得圎滿如<lb/>
<pb n="KR3j0181_WYG_008-18b"/>
意自求稱足今市新宅須一年繕完人生朝暮不可保<lb/>
又豈能乆居巢枝聊自足耳安事豐屋哉後遇疾沐浴<lb/>
左脇而逝時盛暑停屍七日室中無穢氣亦履行之報<lb/>
也沆在相位接賔客常寡言馬亮與沆同年生又與其<lb/>
弟維善語維曰外議以大兄為無口匏維乘間嘗達亮<lb/>
語沆曰吾非不知也然今之朝士得升殿言事上封論<lb/>
奏了無壅滯多下有司皆見之矣若邦國大事北有强<lb/>
敵西有戎遷日旰條議所以備禦之䇿非不詳究薦紳<lb/>
<pb n="KR3j0181_WYG_008-19a"/>
中如李宗諤趙安仁皆時之英秀與之談皆不能啟發<lb/>
吾意自餘通籍之子坐起拜揖尚周章失措即席必自<lb/>
論功最以希寵奨此有何䇿而與之接語哉茍屈意妄<lb/>
行即世所謂籠罩籠罩之事僕病未能也為我謝馬君<lb/>
沆嘗言居重位實無補萬分唯中外所陳利害一切報<lb/>
罷之唯此少以報國耳朝廷防制纎悉備具或殉所陳<lb/>
請施行一事即所傷多矣此盖陸象先庸人擾之之謂<lb/>
也<hi>楊文公談苑</hi>
<pb n="KR3j0181_WYG_008-19b"/>
　　　五<lb/>
真宗時或薦梅詢可用者上曰李沆嘗言其非君子時<lb/>
沆之沒盖二十餘年矣歐陽文忠公嘗問蘇子容云宰<lb/>
相沒二十年能使主上追信其言以何道子容言獨以<lb/>
無心耳軾謂陳執中俗吏耳特以至公猶能取信主上<lb/>
况如李公之才識而濟之無心耶時元祐三年龍興節<lb/>
賜宴尚書省論此<hi>東坡志林</hi>
　事實類苑卷八<lb/>
</p>
<p>
</p>
  </div>
</body>
</text>
</TEI>
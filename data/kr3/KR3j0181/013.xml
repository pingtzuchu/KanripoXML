<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷十三</head>
    <p>
<pb n="KR3j0181_WYG_013-1a"/>
欽定四庫全書<lb/>
　事實類苑卷十三　　　　宋　江少虞　撰<lb/>
　　徳量智識<lb/>
　　　向文簡<lb/>
真宗皇帝時向文簡除右僕射麻下日李昌武為翰林<lb/>
學士當對上謂之曰朕自即位以來未嘗除僕射今日<lb/>
以命敏中此殊命也敏中應甚喜對曰臣今日早俟對<lb/>
亦未知宣麻不知敏中何如上曰敏中門下今日賀客<lb/>
<pb n="KR3j0181_WYG_013-1b"/>
必多卿徃觀之明日却對來勿言朕意也昌武候丞相<lb/>
歸乃徃見丞相方謝客門䦨悄然無一人昌武與向親<lb/>
徑入見之徐賀曰今日聞降麻士大夫無不歡慰朝野<lb/>
相慶公但唯唯又曰自上即位未嘗除端揆此非常之<lb/>
命自非勲徳隆重眷倚殊越何以至此公復唯唯終不<lb/>
測其意又歴陳前世為僕射者勲勞徳業之盛禮命之<lb/>
重公亦唯唯卒無一言既退復使人至庖厨中問今日<lb/>
有無親戚賔客飲宴㑹集亦寂無一人明日再對上問<lb/>
<pb n="KR3j0181_WYG_013-2a"/>
那日見敏中之意何如乃具以所見對上笑曰向敏中<lb/>
大耐官職向文簡拜僕射年月未曽考於國史熙寧中<lb/>
因見中書記天禧元年八月敏中加右僕射樞密院題<lb/>
名記天禧元年二月王欽若加僕射<hi>見筆談</hi>
　　　吕文仲<lb/>
吕文仲歙人為中丞有陰徳咸平中鞫曹南猾民趙諫<lb/>
獄諌豪於財結士大夫根蒂特固忽御寶封軒裳姓名<lb/>
七十餘輩自中降出皆昔委誎營産買妾者悉令窮治<lb/>
<pb n="KR3j0181_WYG_013-2b"/>
文仲從容奏曰更請察其人密記姓名俟舉選對之日<lb/>
斥之未晚真宗從之<lb/>
　　　李及<lb/>
章獻太后臨朝内侍省都知江徳元權傾天下其弟徳<lb/>
明奉使過杭州李及待之一如常時中人奉使者無所<lb/>
加益僚佐皆曰江使者之兄居中用事當今無比榮枯<lb/>
大臣反掌耳而使者精銳復不在人下明公待之禮無<lb/>
加者意者明公雖不求福獨不畏其為禍乎及曰及待<lb/>
<pb n="KR3j0181_WYG_013-3a"/>
江使者不敢慢過如是足矣又何加焉既而徳明謂及<lb/>
僚佐曰李公年高何不求一小郡以自處而久居餘杭<lb/>
繁劇之地豈能辦耶僚佐走告及曰果然使者之言甚<lb/>
可懼也及笑曰及老矣誠得小郡以自逸庸何傷待之<lb/>
如前一無所加既而徳明亦不能傷也時人服其操守<lb/>
　　　桑湜<lb/>
熙寧中王韶開熙州諸將以功遷官皇城使知原州桑<lb/>
湜獨辭不受曰羌虜畏國威靈不戰而降臣何功而遷<lb/>
<pb n="KR3j0181_WYG_013-3b"/>
官執政曰衆人皆受君獨不受何也對曰衆人皆受必<lb/>
有功也湜自知無功故不受竟辭之時人重其知恥<hi>涑水</hi>
<hi>紀聞</hi>
　　　吕正惠<lb/>
晉公言凡士大夫而居大位者先觀其器度寛厚則無<lb/>
不中矣昔趙普在中書吕端為㕘政趙普覘其為事而<lb/>
多之曰吾嘗觀吕公奏事得聖上加賞未嘗喜遇聖上<lb/>
抑挫未嘗懼亦不形於言真台輔之器也<hi>見晉公談録</hi>
<pb n="KR3j0181_WYG_013-4a"/>
　　　盧億<lb/>
盧億字子元范陽人簡儉純素有古人風在洛陽聞其<lb/>
子多遜參知政事家有賜金服玩漸侈億愀然不樂謂<lb/>
親友曰家世儒素一旦富貴吾未知稅駕之所矣<hi>范蜀公蒙</hi>
<hi>求</hi>
　　　潘承裕<lb/>
潘承裕建安人有才識名重於州里王延政建國欲以<lb/>
為相承裕力諌有僭號不受偽署延政將殺之慮失人<lb/>
<pb n="KR3j0181_WYG_013-4b"/>
心囚於私第江南平建州甚禮重之以偽禮部侍郎判<lb/>
福建道凡一道之征租獄刑選舉人物皆取决焉告老<lb/>
以尚書致仕歸洪州西山子慎脩亦為要官臺城危入<lb/>
都為置宴使舘懐信驛時弟從鑑光入貢亦留驛毎王<lb/>
師克捷外庭入賀邸使督金帛之獻慎脩獨建議以國<lb/>
將亡而旅賀非禮但奉物以待罪名斯可也太祖大喜<lb/>
謂使者有禮立遣易供帳物加賜牢醴深歎重之<lb/>
　　　馮起<lb/>
<pb n="KR3j0181_WYG_013-5a"/>
馮起文炳有清節不起第嘗僦舍囿田時侍御史趙承<lb/>
嗣掌市征起歴任憲府承嗣以官聨素重之屢徃見起<lb/>
因為出己俸百千市之起固辭不受未幾承嗣以奸贓<lb/>
敗棄市由是名聞於朝蘇易簡在翰林夜召語此事太<lb/>
宗因此知起名後擢知制誥<hi>已上見楊文公談苑</hi>
　　　吕許公<lb/>
明肅太后臨朝一日問宰相曰福州陳絳贓汚狼藉卿<lb/>
等聞否王沂公對曰亦頗聞之太后曰既聞而不劾何<lb/>
<pb n="KR3j0181_WYG_013-5b"/>
也沂公曰方外之事須本路監司發擿不然臺諌有言<lb/>
中書方可施行今事自中出萬一傳聞不實即所損又<lb/>
大也太后曰速選有風力更事任一人為福建路轉運<lb/>
使二相稟㫖而退至中書沂公曰陳絳猾吏也非王耿<lb/>
不足以擒之立命進耿吕許公俛首曰王耿亦可惜也<lb/>
沂公不諭時耿為侍御史遂以為轉運使耿拜命之次<lb/>
日有福建路衙校拜於馬首云押進奉荔支到京耿偶<lb/>
問其道路山川風候而其校應對詳明動合㫖意耿遂<lb/>
<pb n="KR3j0181_WYG_013-6a"/>
密訪絳所為校輙泣曰福州之人以為終世不見天日<lb/>
也豈料端公賜問然某尤為絳所苦者也遂條陳數十<lb/>
事皆不法之極耿因大喜遂留校於行臺俾之幹事既<lb/>
置詔獄事皆不實而校遂首常納禁器於耿事聞太后<lb/>
大怒下耿吏獄具謫耿淮南副使皆如許公之所料也<lb/>
<hi>東軒筆録澠水燕談</hi>
　　　二<lb/>
范文正公仲淹為㕘知政事建言乞立學校勸農桑責<lb/>
<pb n="KR3j0181_WYG_013-6b"/>
吏課以年任子等事頗與執政不合㑹有言邊鄙未寧<lb/>
者文正乞自徃經撫於是以㕘知政事為河東陜西安<lb/>
撫使時吕許公夷簡謝事居圃田文正徃候之許公問<lb/>
曰何事遽出也范答以暫徃經撫兩路事畢即還矣許<lb/>
公曰㕘政此行正蹈危機豈復再入文正未諭其㫖果<lb/>
使事未還而以資政殿學士知邠州<hi>見東軒筆録</hi>
　　　薛化光<lb/>
太祖征河東絳州薛化光上言凡伐木先去枝葉後取<lb/>
<pb n="KR3j0181_WYG_013-7a"/>
根底今河東外有契丹之助内有人户供輸切恐嵗月<lb/>
間未能下矣宜於太原北石嶺山及河北兩界東山靜<lb/>
楊林樂平鎮黃譯闗百井社合建城寨扼契丹援兵遷<lb/>
其部内人户於西京㐮鄧唐汝給閒田使自耕絶其供<lb/>
饋如此不數年可平定矣其後果用其策而下河東化<lb/>
光簡肅之父後贈中書令<lb/>
　　　薛長儒<lb/>
薛長儒為漢州通判戌卒閉營門放火殺人謀殺知州<lb/>
<pb n="KR3j0181_WYG_013-7b"/>
兵馬監押有來告者知州監押皆不敢出長儒挺身出<lb/>
營諭之曰汝輩皆有父母妻子何故作此事然不欲謀<lb/>
者各在一邊於是不敢動惟本謀者八人突門而出散<lb/>
於諸縣村野捕獲是時非長儒則一城之人盡遭塗炭<lb/>
鈐轄司不敢以聞遂不及賞長儒簡肅公之姪質厚人<lb/>
也臨事敢决如此<hi>東齋記事</hi>
　　　孔宗翰<lb/>
元祐中上元駕幸凝祥池宴從臣教坊伶人以先聖為<lb/>
<pb n="KR3j0181_WYG_013-8a"/>
戲刑部侍郎孔宗翰奏唐文宗時嘗有為此戲者即斥<lb/>
去之今聖君宴犒羣臣豈宜尚容有此詔付伶官於理<lb/>
或曰此細事何足言者孔曰非爾所知天子春秋鼎盛<lb/>
方且尊徳樂道而賤工乃爾䙝慢縱而不治豈不累聖<lb/>
徳乎聞者慚而歎服<hi>澠水燕談</hi>
　　　吕文穆<lb/>
吕蒙正相公不喜記人過初㕘知政事入朝堂有朝士<lb/>
於簾内指之曰是小子亦㕘政耶蒙正佯為不聞而過<lb/>
<pb n="KR3j0181_WYG_013-8b"/>
之其同列怒之令詰其官位姓名蒙正遽止之罷朝同<lb/>
列猶不能平悔不窮問蒙正曰若一知其姓名則終身<lb/>
不能復忘不如不知也不問之何損時皆服其量<lb/>
　　　曹侍中<lb/>
曹侍中彬為人仁愛多恕平數國未嘗妄斬人嘗知徐<lb/>
州有吏犯罪既立案逾年然後杖之人皆不曉其㫖彬<lb/>
曰吾聞此人新娶婦若杖之彼其舅姑必以婦為不利<lb/>
而惡之朝夕笞罵使不能自存吾故緩其事而法亦不<lb/>
<pb n="KR3j0181_WYG_013-9a"/>
赦也其用志如此<lb/>
　　　趙槩<lb/>
王原叔曰趙槩與歐陽脩同在史舘及同脩起居注槩<lb/>
性重厚寡言脩意輕之及脩同知制誥是時韓范在中<lb/>
書以槩為不文乃除天章閣待制槩淡然不以屑意及<lb/>
韓范出復除知制誥㑹脩甥嫁為脩從子晟妻與人淫<lb/>
亂事覺語連及脩時脩為龍圖閣直學士河北都轉運<lb/>
使疾韓范者皆欲文致脩罪云與甥亂上怒獄急羣臣<lb/>
<pb n="KR3j0181_WYG_013-9b"/>
無敢言者槩乃上書言脩以文學為近臣不可以閨房闇<lb/>
昧之事輕加汚衊臣與脩蹤跡素疎脩之待臣亦薄所<lb/>
惜者朝廷大體耳書奏上不悅人皆為之懼槩亦澹然<lb/>
如平日久之脩終坐降為知制誥知滁州執政私曉譬<lb/>
槩復令求出迺出知蘇州遭喪去官服闋除翰林學士<lb/>
槩復表讓以歐陽脩先進不可超越為學士奏雖不報<lb/>
時論美之<hi>並涑水紀聞</hi>
　　　李文靖<lb/>
<pb n="KR3j0181_WYG_013-10a"/>
寇萊公始與丁晉公善嘗以丁之才薦於李文靖公沆<lb/>
屢矣而終未用一日萊公語文靖曰比屢言丁謂之才<lb/>
而公終不用豈其才不足用耶抑鄙言不足聴耶文靖<lb/>
曰如斯人者才則才矣顧其為人可使在人上乎萊公<lb/>
曰如謂者相公終能抑之使在人下乎文靖笑曰他日<lb/>
後悔當思吾言也晚年與寇權寵相軋交互傾奪至有<lb/>
海康之禍始服文靖之識<hi>東軒筆録</hi>
　　　王徳用<lb/>
<pb n="KR3j0181_WYG_013-10b"/>
叔禮為余言昔通判定州佐王徳用是時契丹主有燕<lb/>
京朝廷發兵屯定州者幾六萬人皆寓居逆旅及民家<lb/>
闐塞城市未嘗有一人敢喧呼横暴者將校相戒吾輩<lb/>
各當務歛士卒勿令擾我菩薩一旦倉中給軍糧軍士<lb/>
以所給米黑諠譁紛擾監官懼逃匿有四卒以黑米見<lb/>
徳用徳用曰汝從我當自入倉視之乃徃召專副問曰<lb/>
昨日我不令汝給二分黑米八分白米乎曰然然則汝<lb/>
何不先給白米後給黑米此輩見所得米腐黑以為所<lb/>
<pb n="KR3j0181_WYG_013-11a"/>
給盡如是故諠譁耳專副對曰然某之罪也徳用叱從<lb/>
者杖專副人二十又呼四卒謂曰黑米亦公家物不給<lb/>
與汝曹當棄之乎汝何敢乃爾諠譁四卒相顧曰向者<lb/>
不知有八分白米故耳某等死罪徳用又叱如此欲求<lb/>
决配乎指揮使百拜流汗乃捨之倉中肅然僚佐皆服<lb/>
其能處事<lb/>
　　　張齊賢<lb/>
張齊賢為布衣時倜儻有大度孤貧落魄常舍道上逆<lb/>
<pb n="KR3j0181_WYG_013-11b"/>
旅有羣盜十餘人飲食於逆旅之間居人皆惶恐竄匿<lb/>
齊賢徑前揖之曰賤子貧困欲就諸丈夫求一醉飽可<lb/>
乎盗喜曰秀才乃肯自屈何不可者顧吾輩粗疏恐為<lb/>
秀才笑耳即延之坐齊賢曰盜者非齷齪兒所為也皆<lb/>
世之英雄耳僕亦慷慨士諸君又何間焉乃取大盌滿<lb/>
酌飲之一舉而盡如是者三又取豚肩以指分為數段<lb/>
又啗之勢若狼虎羣盜視之愕然皆咨嗟曰真宰相器<lb/>
也不然何能不拘小節如此也他日宰制天下當念吾<lb/>
<pb n="KR3j0181_WYG_013-12a"/>
曹皆不得已而為盜耳願早自給納競以金帛遺之齊<lb/>
賢皆受不讓負重而返<hi>並涑水紀聞</hi>
　　　王文正<lb/>
王太尉薦寇萊公為相萊公數短太尉於上前而太尉<lb/>
專稱其長上一日謂太尉曰卿雖稱其美彼專談卿惡<lb/>
太尉曰理固當然臣在相久政事闕失必多準對陛下<lb/>
無所隱益見其忠直此臣所以重準也上由是益賢太<lb/>
尉萊公在藩鎮嘗因生日造山棚大宴又復服用僭侈<lb/>
<pb n="KR3j0181_WYG_013-12b"/>
為人所奏上怒甚謂太尉曰寇準毎事欲効朕可乎太<lb/>
尉徐對曰準誠賢能無如騃何上意遽解曰然此正是<lb/>
騃耳遂不問及太尉疾亟上問以後事惟對以宜早召<lb/>
寇準為相云<hi>涑水紀聞</hi>
　　　二<lb/>
韓魏公言王文正母弟敖不可訓一日遇冬至祀家廟<lb/>
列百壺於堂前弟皆擊破之家人惶駭文正忽自外入<lb/>
見酒流滿路不可行俱無一言但攝衣步入堂其後弟<lb/>
<pb n="KR3j0181_WYG_013-13a"/>
忽感悟復為善終亦不言<lb/>
　　　三<lb/>
契丹飛奏於嵗給外别給假金帛上以示王文正公曰<lb/>
東封甚近車駕將出以此探朝廷之意耳何其小哉上<lb/>
曰何以答之公曰立當以㣲物輕之也乃於嵗給三十<lb/>
萬外各借二萬仍諭次年額内除之契丹得之大慙次<lb/>
年復示有司契丹所借金帛二萬事屬小可仰依常數<lb/>
與之今後永不為例<lb/>
<pb n="KR3j0181_WYG_013-13b"/>
　　　四<lb/>
寇公準在樞府上欲罷之萊公已知迺使人告公曰遭<lb/>
逢最久今出欲一使相望同年主之公大驚曰將相之<lb/>
任極人臣之貴茍朝廷有所授亦當辭豈得以此私有<lb/>
干於人仍白之萊公不樂後上議寇準令出與一甚官<lb/>
公曰寇準未三十已登樞密府太宗甚器之準有才望<lb/>
與之使相令當方面其風采足以為朝廷之光上然之<lb/>
翌日降制萊公捧使相誥謝於上前感激流涕曰茍非<lb/>
<pb n="KR3j0181_WYG_013-14a"/>
陛下主張臣安得有此命上曰王某知卿具道公之言<lb/>
萊公出謂人曰王同年器識非準可測公薨不在都下<lb/>
後入朝白於上前求奠哀慟久之在相府抑私逺嫌類<lb/>
如此<lb/>
　　　五<lb/>
王冀公欽若陳公堯叟馬公知節同在樞府一日上前<lb/>
因事相忿爭上召公公至則見冀公諠譁不已馬流涕<lb/>
曰願與王欽若同下御史府公乃叱冀公曰王欽若對<lb/>
<pb n="KR3j0181_WYG_013-14b"/>
上豈得如此下去上大怒乃命下獄公從容曰欽若等<lb/>
恃陛下顧厚上煩陛下呵譴臣居宰府當行朝典然觀<lb/>
陛下天顔不怡願且還内來日取㫖上許之公退召冀<lb/>
公等切責之上怒未解冀公等惶恐手疏待罪者相繼<lb/>
以聞翌日上召公曰王欽若等事何如處分公曰臣曉<lb/>
夕思之欽若等當黜然未知使伏何罪上曰朕前忿爭<lb/>
無禮公曰陛下奄有天下而使大臣坐忿爭無禮之罪<lb/>
恐四方聞之無以威逺上曰卿意如何曰願至中書召<lb/>
<pb n="KR3j0181_WYG_013-15a"/>
欽若等宣示陛下含容之意且戒約之候少間罷之未<lb/>
晚上曰非卿之言朕固難忍後月餘冀公等皆罷<lb/>
　　　六<lb/>
寇萊公準在長安因生日為㑹有所過當轉運使以聞<lb/>
上以狀示公曰寇準為大臣豈得如此僭越公覽奏而<lb/>
笑曰寇準許大年幾尚騃耳因奏曰陛下撫服臣庶不<lb/>
欲令大臣被奢侈之名此奏願録付準必自改過萊公<lb/>
被命連表待罪而止<lb/>
<pb n="KR3j0181_WYG_013-15b"/>
　　　七<lb/>
上出喜雨詩示二府聚看於上前公袖歸因諭同列曰<lb/>
上詩有一字誤擬入告改却王冀公曰此亦無害欽若沮而<lb/>
陰有奏陳翌日上怒謂公曰昨日朕詩有誤寫字卿等<lb/>
皆見何不奏來公再拜謝曰昨日得詩未暇再閱有失<lb/>
奏陳不勝惶懼諸公皆再拜獨樞密馬公知節不拜且<lb/>
言曰公欲奉白而欽若沮之又曰王某略不自辨真宰<lb/>
相器也上顧笑而撫諭之<lb/>
<pb n="KR3j0181_WYG_013-16a"/>
　　　八<lb/>
張徐公耆任馬軍都帥被㫖選兵下令大兵懼而欲為<lb/>
變有宻以聞上召二府議之曰若罪張耆今後帥臣何<lb/>
以御衆捕之則都邑之下或至驚擾尤為不可上曰朕<lb/>
亦如此思之公曰累奉徳音欲任張耆在樞密府臣以<lb/>
未若歴事今若擢用使解兵柄謀者自安矣乃進耆為<lb/>
樞宻副使諸帥遞遷謀者果定上語輔臣曰王某善鎮<lb/>
大事真宰相也<lb/>
<pb n="KR3j0181_WYG_013-16b"/>
　　　九<lb/>
有卜者上封事語干宫禁上怒令捕之擊獄坐以法因<lb/>
籍其家有朝士徃還書上曰此狂妄果臣僚與之從游<lb/>
盡可付御史獄案公得之以歸翌日獨對曰臣看卜者<lb/>
家藏文字皆與之算命選日草本並無言及朝廷事臣<lb/>
記徃年亦曽令此人推步生日星辰其狀尚存因出以奏<lb/>
曰行乞以臣此狀同問上曰卿意如何臣不欲以卜祝<lb/>
賤流累及朝臣上乃解公至政府即時焚去繼有大臣<lb/>
<pb n="KR3j0181_WYG_013-17a"/>
力乞行欲因而擠之上令中使再取其狀公曰得㫖已<lb/>
焚去矣<lb/>
　　　十<lb/>
王沂公曽李觀察維薛尚書映一日謁公公託疾薛有不<lb/>
悦之色公壻韓億時在都下見之一日以此啓白公公曰韓<lb/>
郎未之思耳王薛皆李之壻相率而來恐有所干於朝<lb/>
廷事果不可沮之無害若可行答以何辭執政之大忌<lb/>
也韓乃謝曰非億所知後果李有所請<hi>並見名臣遺事</hi>
<pb n="KR3j0181_WYG_013-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事實類苑卷十三<lb/>
</p>
<p>
</p>
  </div>
</body>
</text>
</TEI>
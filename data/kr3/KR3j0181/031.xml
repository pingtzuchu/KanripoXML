<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷三十一</head>
    <p>
<pb n="KR3j0181_WYG_031-1a"/>
欽定四庫全書<lb/>
　事實類苑卷三十一　　　宋　江少虞　撰<lb/>
　　詞翰書籍<lb/>
　　　藏書之府<lb/>
淳化元年二月二十一日李至等言曰王者藏書之府<lb/>
自漢置未央宫即麒麟天禄閣在其中命劉向揚雄典<lb/>
校皆在禁中謂之中書即内庫書也後漢藏之東觀亦<lb/>
在禁中至<hi>犯淵聖名</hi>帝時始制秘書監掌禁中圖書秘記謂<lb/>
<pb n="KR3j0181_WYG_031-1b"/>
之秘書及魏分秘書為中書而秘書監掌藝文圖籍之<lb/>
事後以秘書屬少府故王肅為秘書監表論秘書不應<lb/>
屬少府曰謂之秘書即漢之東觀因是不屬少府而蘭<lb/>
臺亦藏書故薛夏云蘭臺為外臺秘書為内閣然則秘<lb/>
閣之書藏之於内明矣晉宋以還皆有秘閣之號故晉<lb/>
武好覽文章敕秘書郎徐廣料秘閣四部三萬餘卷宋<lb/>
謝靈運為秘書監補秘閣之遺逸齊末兵火延燒秘書<lb/>
經籍遺散梁江子一亦請歸秘閣觀書隋煬帝即位寫<lb/>
<pb n="KR3j0181_WYG_031-2a"/>
秘閣之書分為三品於觀文殿東西廊貯之然則秘閣<lb/>
之設其來久矣及唐開元五年亦於乾元殿東廊寫四<lb/>
庫書以充内庫命散騎常侍褚無量秘書監馬懷素總<lb/>
其事至十三年乃以集仙殿為集賢殿因置集賢院雖<lb/>
沿革不常然秘閣之書皆置於内也自唐天寶陵夷文<lb/>
籍蕩然近及百年斯道幾廢國家承衰弊之末開佑文<lb/>
之源三館之書捜求漸備陛下復建秘閣以藏竒書况<lb/>
睿藻宸翰盈編積簡則其奧妙非復與羣師為比乞降<lb/>
<pb n="KR3j0181_WYG_031-2b"/>
明詔令與三館並列至於高下之次先後之稱亦乞著<lb/>
為定式其秘書省既無書籍元𨽻京百司請一如舊制<lb/>
八月詔曰朕肇興秘府典掌羣書仍選名儒入直於内<lb/>
文籍大備粲然可觀處中禁宏開非外之為比自今秘<lb/>
閣宜次三館其秘書省依舊屬京百司<lb/>
　　　二<lb/>
淳化三年五月詔增修秘閣<hi>先是度崇文院之中堂為秘閣地會未立書籍止存</hi>
<hi>㕔廡内至是始修文</hi>八月閣成<lb/>
<pb n="KR3j0181_WYG_031-3a"/>
　　　三<lb/>
景徳四年五月以其廹隘詔分内藏西庫地廣之大中<lb/>
祥符八年四月榮王元儼宮火延燒而閣後所廣地復<lb/>
為内庫所有建大牆以限之其後以直舎狹隘數請侵<lb/>
地於内庫主者所吝乃詔以大慶殿東廊二十間給崇<lb/>
文院復以地不方正而格其詔案其地即殿前都㸃檢<lb/>
廨舍太祖龍興於此國初為車輅庫今西京記所謂和<lb/>
鑾門内有車輅庫是也故前詔稱車府焉<lb/>
<pb n="KR3j0181_WYG_031-3b"/>
　　　四<lb/>
景徳四年五月詔分内藏西庫地廣秘閣大中祥符榮<lb/>
王宮火延燔詔制三館於左右掖門外以為崇文外院<lb/>
乃以舊地歸内帑天聖九年十一月復三館於崇文院<lb/>
其直舍未暇增修至嘉祐四年差官編校館閣書朝廷<lb/>
復以内帑屋三十間還崇文自後書庫直舍方具<lb/>
　　　五<lb/>
元豐五年改崇文院為秘書省内帑復請其地六年十<lb/>
<pb n="KR3j0181_WYG_031-4a"/>
二月詔以前所得屋三十間歸之哲宗朝又詔内帑復<lb/>
秘省仍以朝服法物庫給與之以充所取之數本省尚<lb/>
慮他時復有侵紊則有司復失其所守奏乞定為永久<lb/>
之制有詔可之<lb/>
　　　六<lb/>
淳化三年八月壬戌秘閣成太宗作贊賜之宰臣李昉<lb/>
等請刻石閣下李至上表引唐秘書省有薛稷畫鶴郎<lb/>
餘令畫鳳賀知章草書當時目為三絶又引顔真卿請<lb/>
<pb n="KR3j0181_WYG_031-4b"/>
肅宗題放生碑額近翰林學士承㫖蘓易簡乞御飛白<lb/>
書玉堂為此願賜新額以光秘府戊辰詔中書樞密院<lb/>
近臣觀新閣又賜上樽酒大官供饍是日遣中使賫御<lb/>
飛白書秘閣二字以賜李至李昉等相率詣朝殿稱謝<lb/>
退就飲宴三館學士預焉又賜御詩以美其事李至上<lb/>
表請以御製贊刋石秘閣帝以宰臣前已陳請又重違<lb/>
至意詔曰近以延閣載新萬幾多暇聊書贊詠以美成<lb/>
功所記微猷深虞漏畧出於成典豈足多稱遽覽封章<lb/>
<pb n="KR3j0181_WYG_031-5a"/>
願刋珉石垂於不朽良積厚顔其贊序朕兼為親書並<lb/>
篆額以旌秘省九月五日奉詔摹勒石立十月遣中使<lb/>
李懷節以御草書千字文一卷付秘閣李至請於御製<lb/>
秘閣贊碑隂勒石帝謂近臣曰千字文盖梁武得鍾繇<lb/>
書破碑千餘字俾周興嗣以韻次之詞理固無可取乘<lb/>
間偶書且非垂世立教之文孝經一卷乃本行之本實<lb/>
朕嘗親書之勒諸碑隂可也因賜李至等詔書喻㫖<lb/>
　　　七<lb/>
<pb n="KR3j0181_WYG_031-5b"/>
太平興國三年三館新成盡遷舊館之書分為兩廡置<lb/>
庫藏之裒合為國文集㕘以舊書正副本凡八萬卷皆<lb/>
以類相從周雕木為梁以青綾帕幕之簡冊之府翕然<lb/>
一變矣<lb/>
　　　八<lb/>
乾徳元年平荆南詔有司盡收高氏圖籍以實三館<hi>國初</hi>
<hi>三館裁數櫃計萬三千餘卷</hi>三年九月命石拾遺孫逢吉往西川取<lb/>
偽蜀法物圖籍印篆赴闕得萬三千卷送三館開寶九<lb/>
<pb n="KR3j0181_WYG_031-6a"/>
年平江南命太子洗馬呂龜祥就金陵籍其圖書得二<lb/>
萬餘卷悉送史館<hi>偽國皆聚典籍惟蜀為多而江左頗為精真亦多修述</hi>
　　　九<lb/>
兩浙錢俶歸朝遣使收其書籍悉送館閣端拱元年五<lb/>
月詔置秘閣至是乃以史館書萬餘卷以實其中<lb/>
　　　十<lb/>
又詔史館書收天文占候䜟緯方術等書五千一十二<lb/>
卷悉藏閣上<lb/>
<pb n="KR3j0181_WYG_031-6b"/>
　　　十一<lb/>
景祐初年元詔羣儒即書府盡啟先帝所藏校定餘目<lb/>
翰林學士王堯臣史館檢討王洙館閣校勘歐陽修等<lb/>
入祕府選詩論譔文擇其偽濫者刪去之遺缺者補緝<lb/>
之摘其重複刋其訛舛集其書之總數凡三萬六百六<lb/>
十九卷以類分門為目成一十七卷初書府之制廢於<lb/>
五代太平興國之初始建崇文院合聚昭文史館集賢<lb/>
之書又建祕閣則貯三館真本書籍萬餘卷故賜名曰<lb/>
<pb n="KR3j0181_WYG_031-7a"/>
崇文總目<hi>崇文總目係以三館秘閣書集併合著録</hi>京師藏書之家惟故相<lb/>
王溥家為多官嘗借本𫝊寫丁謂家書亦多收入秘府<lb/>
三館秘閣所藏之書皆分經史子集四類昭文館三萬<lb/>
八千二百九十一卷史館四萬一千五百五十三卷集<lb/>
賢院四萬二千五百五十四卷祕閣一萬五千七百八<lb/>
十五卷<lb/>
　　　十二<lb/>
淳化五年七月詔選官分校史記前漢後漢書既畢遣<lb/>
<pb n="KR3j0181_WYG_031-7b"/>
内侍集於杭州鏤板咸平中真宗謂宰相曰太宗崇尚<lb/>
文史而三史板本舊聞當時校勘官未能精詳尚有謬<lb/>
誤當再加刋正乃命直史館陳堯佐等覆校史記景徳<lb/>
元年正月校畢並録差誤文字五卷同進詔賜帛有差<lb/>
又命直秘館刁術等覆校前後漢書凡修改三百四十<lb/>
九簽正卷集賢院四萬二千五百五十四卷其間雜編<lb/>
歳久多蠧秘閣一萬五千七百八十五卷皆黄本書編<lb/>
帙嚴整以備進御<lb/>
<pb n="KR3j0181_WYG_031-8a"/>
　　　十三<lb/>
大中祥符八年十二月詔樞密使王欽若都大提舉抄<lb/>
寫校勘三館秘閣書籍翰林學士陳彭年副之令吏部<lb/>
銓選幕職州縣官有文學者先試判策擇可取者又送<lb/>
學士院試詩賦論命赴三館秘閣校勘又令翰林學士李<lb/>
惟晁迥王曾錢惟演知制誥盛度知陳知微於館閣京<lb/>
朝官令各舉服勤文學者一人為覆勘官迥等遂以集<lb/>
賢校理<hi>闕</hi>　晏殊直集賢院徐奭麻温直崇文院檢討<lb/>
<pb n="KR3j0181_WYG_031-8b"/>
馮元充選凡校勘畢送覆校勘官覆校既畢遂送主判<lb/>
館閣官檢㸃校勘又待制三人覆加㸃校皆有程課以<lb/>
考勤惰焉<lb/>
　　　十四<lb/>
天聖二年六月詔校勘官南北史隋書以直史館張觀<lb/>
集賢校理王質晁宗慤李俶秘閣陳括館閣校勘陳彭<lb/>
年國子監直講孫覺校正命知制誥宋綬龍圖待制劉<lb/>
曄提舉<lb/>
<pb n="KR3j0181_WYG_031-9a"/>
　　　十五<lb/>
景祐元年四月命直史館宋祁秘閣校理張觀館閣校<lb/>
勘胡宿張宗古覆校南北史康定元年冬十月十一之<lb/>
閏六月命翰林學士張觀知制誥李俶宋郊編校三館<lb/>
書判閣盛度章得象石中立李仲容覆校<lb/>
　　　十六<lb/>
景祐三年十一月命太子中允集賢校理嵇<hi>闕</hi>大理寺<lb/>
丞館閣校勘胡宿重校地理書<lb/>
<pb n="KR3j0181_WYG_031-9b"/>
　　　十七<lb/>
嘉祐二年命崇文院校尉掌禹錫秘閣校理林億張洞<lb/>
館閣校勘蘓頌太子中書陳<hi>闕</hi>校正醫書樞密使韓琦<lb/>
提舉<lb/>
　　　十八<lb/>
嘉祐四年仁宗謂輔臣曰宋齊梁陳後魏後周北齊書<lb/>
罕有善本未行之學官可委編校官精加校勘八月命<lb/>
編校書籍孟恂丁寶臣鄭穆趙彦若錢藻孫覺曾鞏校<lb/>
<pb n="KR3j0181_WYG_031-10a"/>
宋齊梁陳後魏北齊後周七史恂等言梁陳等書缺獨<lb/>
館所藏恐不足以定本願詔京師及州縣藏書之家使<lb/>
悉上之仁宗皇帝為下其事至七年冬稍稍始集然後<lb/>
校正訛舛為完書刋本行之<lb/>
　　　十九<lb/>
景祐六年四月以大理寺丞郭固編校秘閣所藏兵書<lb/>
類三百四十七部一千九百五十六卷委郭固校之先是三<lb/>
館秘閣置官編校書籍與天文為秘書兵書獨不預大臣<lb/>
<pb n="KR3j0181_WYG_031-10b"/>
有言固晚知兵法仍命就秘閣編校抄成黄本七十二<lb/>
冊國初以選換六皂副本至治平四年六月以編書畢<lb/>
選内藏庫副使路分都監<lb/>
　　　二十<lb/>
哲宗朝臣寮言竊見高麗獻到書内有黄帝鍼經九卷<lb/>
據素問序稱漢文書藝文志黄帝内經十八篇素問與<lb/>
此書各九卷乃合本數此書幾經兵火散失幾盡偏存<lb/>
於東夷今此來獻篇帙具存不可不宣布海内使學者<lb/>
<pb n="KR3j0181_WYG_031-11a"/>
誦習伏望朝廷詳酌下尚書工部雕刻印板送國子監<lb/>
依例摹印施行所貴濟衆之功溥及天下有㫖令秘書<lb/>
省選奏通曉醫書官三兩員校對及令本省詳定訖依<lb/>
所奏施行<lb/>
　　　二十一<lb/>
舊制每日校對書籍功冊葉背面二十一紙三館都監<lb/>
於每月終逐員功課聞奏自嘉祐中置編校此制遂廢<lb/>
元祐六年復著為令又案六典考工之職二十七最十<lb/>
<pb n="KR3j0181_WYG_031-11b"/>
日讎校精審明於刋定為校足之最乞以月終所奏降<lb/>
付考功詔依紹聖四年四月省尚書勘會館職每月校<lb/>
對書籍已有條制立定功課即不須逐旋奏聞其考功<lb/>
自來别無行遣顯屬繁冗奉聖㫖元祐六年指揮不施<lb/>
行<lb/>
　　　二十二<lb/>
淳化元年二月詔自今游宴宣召三館其集賢秘閣校<lb/>
理並行令預會初校理李宗諤舉進士獻文自薦詔相<lb/>
<pb n="KR3j0181_WYG_031-12a"/>
府賦詩頌各一篇選授集賢校理之職自興國後罕有<lb/>
任者會帝宴近臣於後苑三館學士悉預宗諤任校理<lb/>
閣門吏拒之不得入翌日獻詩述其事故有是詔又請<lb/>
令京官乘馬入禁門並無故事<hi>集賢有修撰校理之職其類雖異而職務畧同</hi>
<hi>後苑閣門拒校理不得預宴葢更易之矣</hi>祖宗時每時序游幸或雨雪休應<lb/>
皆賜宴於崇文院祥符天禧之際宸章睿藻宣示臣下<lb/>
自宰職至帖職皆得賡載仁宗最善飛白書每賜臣下<lb/>
館閣諸臣上已重陽館閣賜宴於瑞聖園<lb/>
<pb n="KR3j0181_WYG_031-12b"/>
　　　二十三<lb/>
天聖中仁宗幸後苑賞花宴輔臣宗室從官以下及三<lb/>
館京官以上並預先是得唐明皇帝山水字石於長安<lb/>
置於清揮殿是日命從臣觀畢應制賦詩仁宗親第其<lb/>
能否<lb/>
　　　二十四<lb/>
慶厯七年十二月二十六日羣玉殿宴三館預焉其禮<lb/>
數悉如召近臣觀書之會<lb/>
<pb n="KR3j0181_WYG_031-13a"/>
　　　二十五<lb/>
皇祐二年賜太宗九絃琴譜御製明堂樂譜圖皇朝訓<lb/>
鑒圖三聖寶字御篆明堂字御飛白書明堂之明字編<lb/>
建館職賞花釣魚館閣學士悉預宴賦詩寶元後西方<lb/>
用兵遂罷<lb/>
　　　二十六<lb/>
嘉祐七年三月復講之後雖罷宴嵗命中使賜牡丹酒<lb/>
於閣下秘省所藏之書盡嵗一曝之自五月一日始至<lb/>
<pb n="KR3j0181_WYG_031-13b"/>
八日罷二月詔尚書侍郎學士待制御史中丞開封尹<lb/>
殿中監大夫司成兩省官暨館職宴於閣下陳圖書古<lb/>
器縱閲之題名於榜而去凡酒醴膳餼之事有司供之<lb/>
仍賜錢百緡以佐其費大觀元年八月請於朝又增賜<lb/>
百緡㑹宴日遣中使以御酒化成殿果子賜在省官最<lb/>
為盛席前此未有<lb/>
　　　二十七<lb/>
咸平二年以楊徽之夏侯嶠呂文仲為侍讀學士邢昺<lb/>
<pb n="KR3j0181_WYG_031-14a"/>
為侍講學士按故事唐開元中置侍講其後有翰林侍<lb/>
講學士五代以來四方多事時君右武不暇嚮學故此<lb/>
職久廢太宗崇尚儒術聽政之暇觀書為樂殆至宵分<lb/>
手不釋卷由是命文仲為翰林侍讀寓直禁中以備顧<lb/>
問然名秩未崇帝聰明稽古奉承先志首置此職擇耆<lb/>
儒舊徳以充其選班秩次翰林學士禄賜如之設直廬<lb/>
於秘閣侍讀更直侍講長向日給尚食珍膳夜則迭宿<lb/>
令監館閣書籍中使劉崇超日具當宿官名於内東門<lb/>
<pb n="KR3j0181_WYG_031-14b"/>
進入自是多召對詢訪或至中夕焉<lb/>
　　　二十八<lb/>
康定元年四月宋綬任禮部尚書知樞密院同提舉編<lb/>
修會要雜置官屬寓局于崇文院迄今因之著為故事<lb/>
<hi>以上並蓬山志</hi>
　　　二十九<lb/>
前世藏書分𨽻數處葢防水火散亡也今三館秘閣凡<lb/>
四處藏書然同在崇文院其間官書多為人盜竊去士<lb/>
<pb n="KR3j0181_WYG_031-15a"/>
大夫往往得之嘉祐中乃置編校官八員校讎四館書<lb/>
吏百人悉以黄紙為大冊寫之自此私家不敢輙藏校<lb/>
讎累年僅能終昭文一館之書而罷<hi>沈存中筆談</hi>
　　　館職稱學士<lb/>
集賢院開元故事校書官許稱學士今三館職事皆稱<lb/>
學士用開元故事也<lb/>
　　　置編修局<lb/>
舊校書官多不恤職但職取舊書以墨漫一字復注舊<lb/>
<pb n="KR3j0181_WYG_031-15b"/>
字於其間以為日課自置編校局只得以朱圍之仍於<lb/>
卷末書校官姓名<lb/>
　　　雌黄塗字<lb/>
館閣新書淨本有誤字處以雌黄塗之嘗校改字之法<lb/>
刮洗則傷紙紙貼之久易脱粉塗則字不没塗數遍漫<lb/>
滅惟雌黄則漫滅仍久而不脱古人謂之鉛黄盖用之<lb/>
有素矣<hi>沈括筆談</hi>
　事實類苑卷三十一<lb/>
</p>
<p>
</p>
  </div>
</body>
</text>
</TEI>
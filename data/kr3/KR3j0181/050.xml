<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷五十</head>
    <p>
<pb n="KR3j0181_WYG_050-1a"/>
欽定四庫全書<lb/>
　事實類苑卷五十　　　宋　江少虞　撰<lb/>
　　占相醫藥<lb/>
　　　陳希夷<lb/>
祖宗居潜日與趙韓王遊長安市時陳摶乘一驢<lb/>
遇之下驢大笑巾簪幾墜左手握太祖右手挽太<lb/>
宗曰可相從市飲乎祖宗曰與趙學究三人並遊<lb/>
可當同之陳睥睨韓王甚久徐曰也得也得非渠<lb/>
<pb n="KR3j0181_WYG_050-1b"/>
不可預此席既入酒舍韓王足疲偶坐席左陳怒曰<lb/>
紫微帝垣一小星輒據上次可乎斥之使居席右<hi>見湘</hi>
<hi>山野錄</hi>
　　　二<lb/>
錢文僖公若水少時謁陳摶求相骨法陳戒曰過半月<lb/>
請子却來錢如期而往至則邀入山齋地爐中一老僧<lb/>
擁衲瞑目附火於爐旁錢揖之其僧開目稍視失遇待<lb/>
之體錢頗嫌之三人皆嘿坐特久陳發語問曰如何僧<lb/>
<pb n="KR3j0181_WYG_050-2a"/>
搖頭曰無此骨既而錢公先起陳戒之曰子三兩日却<lb/>
來錢曰唯後如期謁之摶曰吾始見子神氣清粹謂子<lb/>
可學神仙有昇舉之分然見之未精不敢奉請將召此<lb/>
僧決之渠言子無仙骨但可作貴公卿耳問其僧何人<lb/>
曰麻衣道者<hi>見湘山野録</hi>
　　　三<lb/>
王克正仕江南厯貴官歸本朝直舍人院及死無子其<lb/>
家修佛事為道塲唯一女十餘歳縗絰捧爐跪像前㑹<lb/>
<pb n="KR3j0181_WYG_050-2b"/>
陳摶入弔出語人曰王氏女吾雖不見其面但觀其捧<lb/>
爐手相甚貴若是男子當白衣入翰林女子嫁即為國<lb/>
夫人矣後數年陳晉公恕為參知政事一日便殿奏事<lb/>
太宗從容問曰卿娶誰氏有幾子晉公對曰臣無妻今<lb/>
有二子太宗曰王克正江南舊族身後唯一女頗聞令<lb/>
淑朕甚念之卿可作配晉公辭以年高不願娶太宗敦<lb/>
諭再三晉公不敢辭遂納為室不數日封郡夫人如陳<lb/>
之相也<lb/>
<pb n="KR3j0181_WYG_050-3a"/>
　　　異僧<lb/>
太宗八子真宗為第三已封壽王詔一異僧忘其名入<lb/>
禁中遍相諸王已見七王已惟真宗時方寢息未得見<lb/>
之僧奏曰遍觀諸邸皆不及壽王上曰卿未見安得知<lb/>
僧曰見三僕立其門皆將相材器其僕既爾主可知矣<lb/>
三僕者乃張相耆楊相崇勲郭太尉承祐<lb/>
　　　王冀公<lb/>
王冀公欽若鄉薦赴闕張僕射齊賢時為江南漕以書<lb/>
<pb n="KR3j0181_WYG_050-3b"/>
薦謁錢公希白公時以才名方獨步館閣適㑹延一術<lb/>
士以考休咎不容通謁冀公喝促門下厲聲詬閽人術<lb/>
者遙聞之謂錢曰不知何人也若聲形相稱世無此貴<lb/>
但恐形不副聲耳願邀之使某獲見希白召之冀公單<lb/>
微逺人神貌踈瘦復贅於頸而舉止山野希白蔑視之<lb/>
術者悚然側目瞻視冀公起術人稽顙稱嘆曰人中之<lb/>
貴有此十全者錢戲曰中堂内便有此等宰相乎術人<lb/>
正色曰公何言歟且宰相何時而無此君不作則已若<lb/>
<pb n="KR3j0181_WYG_050-4a"/>
作之則天下康富而君臣相得至死有慶而無弔不完<lb/>
者但無子而已錢戲曰他日將陶鑄吾輩乎術者曰恐<lb/>
不在他日即日可待願公無忽後希白方為翰林學士<lb/>
冀公已大拜<lb/>
　　　夏侯嘉正<lb/>
夏侯嘉正荆南人劉童子者幼瞽善聲骨及命術謂公<lb/>
曰將來須及第亦有清職惟得聲貴其餘俱無已俸外<lb/>
有百金横入不病則死後至正言直命充益王生辰使得<lb/>
<pb n="KR3j0181_WYG_050-4b"/>
金幣方輦歸私第欲留之為潤屋忽一緡自地起立久<lb/>
而方仆遂感疾月餘而卒<lb/>
　　　僧化成<lb/>
熙寧八年吕恵卿為㕘知政事權傾天下時元㕘政絳<lb/>
為翰林學士判郡牧常問三命僧化成曰吕㕘政早晚<lb/>
為公化成曰吕給事中為㕘政譬草屋上置鴟吻耳元<lb/>
曰然則其不安乎成曰其黜免可立而待也是時春方<lb/>
半元曰事應在何時有消息成曰在今年五月十七日<lb/>
<pb n="KR3j0181_WYG_050-5a"/>
元憮然不測潜記之既而吕權日盛臺諫噤口無敢指<lb/>
議之者㑹五月十七日元退朝因語府界提學蔡確曰<lb/>
化成言吕㕘政禍在今日真漫浪之語也二公相視而<lb/>
笑遂同還郡牧促召化成而謂之成曰言必無失姑夕<lb/>
候之二公愈歎其術之非既而化成告去蔡亦上馬是<lb/>
時曽待制孝寛同判牧薄晚來㕔方即坐元因訪今日<lb/>
有何事曽曰但聞御史蔡承僖入劄子不知言何等事<lb/>
也語未已内探報今日蔡察院言吕㕘政兄弟元聞之<lb/>
<pb n="KR3j0181_WYG_050-5b"/>
大駭乃以化成之言告曽公既而吕罷政事實始此也<lb/>
　　　費孝先<lb/>
唐坰知諫院成都人費孝先為作卦影畫一人其衣紫<lb/>
持弓箭射落一雞坰語人曰持弓者我也王丞相生於<lb/>
辛酉即雞也必因我射而去位則我亦從而貴矣翊日<lb/>
抗䟽以彈荆公又乞留班頗諠於殿陛上怒降坰為太<lb/>
常寺太祝監廣州軍資庫以是八月被責坰歎曰射落<lb/>
之雞乃我也<hi>東軒筆録</hi>
<pb n="KR3j0181_WYG_050-6a"/>
　　　二<lb/>
自至和嘉祐以來費孝先以術名天下士大夫無不作<lb/>
卦影而應者甚多獨王平甫不喜之嘗語人曰占卜本<lb/>
欲前知而卦影驗於事後何足稱耶<lb/>
　　　章郇公<lb/>
章郇公慶厯中罷相知陳州<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟蔡河上張方平宋子<lb/>
京俱為學士同謁公公曰人生貴賤莫不有命但生年<lb/>
月日時胎有三處合者不為宰相亦為樞密副使張宋<lb/>
<pb n="KR3j0181_WYG_050-6b"/>
退召術者泛以朝士命推之惟得梁適吕公弼二命各<lb/>
有三處合張宋歎息而已是時梁吕二公皆為小朝官<lb/>
既而梁為相皇祐中熙寧中吕為樞密使皆如郇公之<lb/>
言<lb/>
　　　陳恭公<lb/>
陳執中好閱人而解賓王最受知初為登州黄縣令素<lb/>
不相識執中一見即用大勅舉京官及後作相又薦館<lb/>
職賓王仕至工部侍郎致仕家雄於財諸子皆京秩年<lb/>
<pb n="KR3j0181_WYG_050-7a"/>
七十餘卒賓王為人方頭大口敦龎重厚左足下有黑<lb/>
子甚明大寔亦福人也<lb/>
　　　馬尚書<lb/>
馬尚書亮知廬州見翰林王公洙為小官馬公曰子全<lb/>
似宋尚書異日官至八座日加異待通判嫉之後羅織<lb/>
王公遂以罪免乃曰你這囬更作宋尚書其後王公竟<lb/>
登近侍及卒贈尚書<lb/>
　　　吳處厚<lb/>
<pb n="KR3j0181_WYG_050-7b"/>
予嘗謂風鑒一事乃昔賢甄識人物㧞擢賢才之所急<lb/>
非市井間卜相之流用以賈鬻取資者故春秋單襄公<lb/>
成肅公之徒毎遇㑹同則先觀威儀以省禍福而前世<lb/>
郭林宗裴行儉又考器識以言臧否然亦粗知大槩嘗與<lb/>
富文忠公論之文忠曰觀子之論多取豐厚者是則屠<lb/>
兒䬪飥斯皆貴矣余復思之大凡相之所先全在神氣<lb/>
與心術更或豐厚其福十全固語曰今王逺角犀豐盈<lb/>
而此頑童窮固則豐盈固賢哲相也<lb/>
<pb n="KR3j0181_WYG_050-8a"/>
　　　楊文公<lb/>
楊公大年尤負藻鑑在翰林日與章郇公共事常言郇<lb/>
公異日作相己所不及又見著作佐郎張士遜知其有<lb/>
宰相器即薦之由此大拜又鄉人吳待問嘗從公學公<lb/>
語其徒曰汝輩勿輕小吳異日須登八座亦有年壽後<lb/>
皆如其言待問即春卿沖卿父也<lb/>
錢副樞若水嘗遇異人𫝊相法其事甚怪錢公後𫝊楊<lb/>
大年故世稱此二人有知人之鑒仲簡𫝊州人也少習<lb/>
<pb n="KR3j0181_WYG_050-8b"/>
明經以貧傭書大年門下大年一見竒之曰子當進士<lb/>
及第官至清顯乃教以詩賦簡天禧中舉進士第一甲<lb/>
及第官至正郎天章閣待制以卒謝希深為奉禮郎大<lb/>
年尤喜其文每見則欣然延接既去則歎息不已鄭天<lb/>
休在公門下見其如此怪而問之大年曰此子官亦清<lb/>
要但年不及中壽爾希深官至兵部員外郎知制誥卒<lb/>
年四十六皆如其言謝希深初以奉禮郎鎖㕔應進士舉<lb/>
以啟事謁見大年有云曳鈴其空上念無君子者解組<lb/>
<pb n="KR3j0181_WYG_050-9a"/>
不顧公其如蒼生何大年自書此四句於扇曰此文中<lb/>
虎也由是知名<lb/>
　　　張堯封<lb/>
張堯封者南京進士也累舉不第家甚貧有善相者謂<lb/>
之曰視子之相不過一幕職然君貴骨必享王封人初<lb/>
莫曉其㫖其後堯封舉進士及第終於幕軄堯封温成<lb/>
皇后父也后既貴堯封累贈太師中書令兼尚書令封<lb/>
清河郡王由是始悟相者之言<hi>見歸田録</hi>
<pb n="KR3j0181_WYG_050-9b"/>
　　　李文靖<lb/>
文靖李公沆布衣時先正端公炳知舒州属因事涉江<lb/>
公寔侍行俄而風濤暴作舟幾覆時有大校王某者善<lb/>
風鑑曰此有真相孰敢為害何懼之有是日果利涉無<lb/>
虞衆皆神其事及公之貴王校尚存焉<hi>魏王語録</hi>
　　　張永徳<lb/>
周朝駙馬都尉張永徳輕財好施喜延接方士嘗遇異<lb/>
人言及時事且曰天下將太平真主已出永徳曰其誰<lb/>
<pb n="KR3j0181_WYG_050-10a"/>
乎曰天意所兆安能識諸然而有事庶幾可驗公或覩<lb/>
紫黑色属猪人善戰果於殺伐者善待之永徳常陰自<lb/>
求訪及太祖皇帝勲位漸盛永徳因潛識帝之英表問<lb/>
其生歳在亥永徳駭歎其事乃傾身親附相得甚歡凡<lb/>
己之所有玩好資用子女玉帛必先恣帝擇取有餘乃<lb/>
以自奉至國初乃以舊恩禮貌富貴與佐命勲戚同等<lb/>
終太祖世無替焉<lb/>
　　　丁晉公<lb/>
<pb n="KR3j0181_WYG_050-10b"/>
晉公言趙普初罷隴州判官到京至日者王勛卜肆問<lb/>
命次簾下㸔范魯公質騶從稍盛歎似此大官修個甚<lb/>
福來得到此勛曰員外即日富貴更强於此何足歎羡<lb/>
往往便為交代亦未可知後果如其言<hi>晉公談録</hi>
　　　僧奉真<lb/>
四明僧奉真良醫也天章閣待制許元為江淮發運使<lb/>
奏課於京時方欲入對而其子疾亟瞑而不食惙惙欲死<lb/>
逾宿矣使奉真視之曰脾已絶不可治死在明日元曰<lb/>
<pb n="KR3j0181_WYG_050-11a"/>
觀其疾勢固知其不可救今方有事須陛對能延數日<lb/>
之期否奉真曰如此似可諸臟皆已衰而肝臟獨過脾<lb/>
為肝所勝其氣先絶一臟絶則死若急㵼肝氣令肝氣<lb/>
衰則脾少緩可延三日過此無術也乃投藥至晚乃能<lb/>
張目漸蘇而能食元甚喜奉真曰此不足喜肝氣暫舒<lb/>
耳無能為也後三日果卒<lb/>
　　　閩王延政<lb/>
閩中王氏兄弟尋干戈之釁延政以建汀二州稱帝國<lb/>
<pb n="KR3j0181_WYG_050-11b"/>
號大殷郊壇於郎山以延平縣為鐸州以將樂縣為鏞<lb/>
州凡四州焉立三年為江南所滅延政歸金陵至鄱陽<lb/>
有一僧求見且言大王此去當有三大厄過是無咎矣<lb/>
因饋之藥凡大赤丸二小緑丸十云毎晨起即服大赤<lb/>
丸一至暮以五小丸下之復滌洗以寘鞶囊以備迭餌<lb/>
時中主多置鴆内宴獨賜巵酒延政既飲便已昏醉坐<lb/>
不安席而起趨出使人視之至宫外大嘔吐通夕無恙<lb/>
又月餘復宴苑中如前賜酒便已昏醉如是者三即時<lb/>
<pb n="KR3j0181_WYG_050-12a"/>
吐無所苦中主謂其有天助不敢復圖之建饒州為永<lb/>
平軍以延政為節度使封光山王延政祖潮光州故也<lb/>
延政至鄱陽泊船故處復見其僧云當以藥見還三厄<lb/>
無憂矣在鎮數年以壽終<lb/>
　　　陳昭遇<lb/>
陳昭遇者嶺南人善醫隨劉鋹歸朝後為翰林醫官所<lb/>
治疾多愈世以為神醫純朴不讀書詰其所習不能答<lb/>
嘗語所親曰我初來都下持藥囊抵寧壘中日閱數百<lb/>
<pb n="KR3j0181_WYG_050-12b"/>
人其風勞冷氣之候皆黙識之然後視老幼虛實按古<lb/>
方用湯劑鮮不愈者實未嘗尋脉訣也莊周所謂懸解<lb/>
董遇以為讀書百遍義自見豈是謂歟<lb/>
　　　吳越王錢鏐<lb/>
世言錢鏐年老一目失明聞中朝國醫胡某者善醫上<lb/>
言求之晉祖遣醫泛海而往醫視其目曰尚父可無療<lb/>
此當延六七歳壽若决瘼去内瘴眼即復舊但慮損福<lb/>
耳鏐曰吾得不為一目鬼於地下足矣願醫盡其術<lb/>
<pb n="KR3j0181_WYG_050-13a"/>
以療之當厚報醫為治之復故鏐大喜丸賂醫金帛寶<lb/>
帶計五萬緡具舟送醫歸京師醫至鏐卒年八十一矣<lb/>
醫之孫收得鏐與其祖書數幅曽孫惟演贖得親見焉<lb/>
　　　太宗校醫人<lb/>
賈黄中為禮部侍郎兼起居監察中風眩卒太宗悼惜<lb/>
之切責諸醫大搜京城醫工凡通神農本草黄帝難經<lb/>
素問及善針炙藥餌者校其能否以補翰林醫學及醫<lb/>
官院祗候<lb/>
<pb n="KR3j0181_WYG_050-13b"/>
　　　王繼忠<lb/>
真宗為開封尹呼道衢中鐡盤市卜一瞽者令張耆夏<lb/>
守贇楊崇勲左右數輩揣聽聲骨日因以為娛或中或<lb/>
否獨相王繼忠瞽者駭之曰此人可訝半生仕中朝半<lb/>
生事外國真宗笑而遣去繼忠後為觀察使高陽搃管<lb/>
咸平六年敵冦望都與敵酣戰至一夜敵騎合圍數十<lb/>
重徐戰徐行欲傍西山而遁至城陷被俘上聞之甚嗟<lb/>
悼景徳初敵人乞和繼忠與撰奏章而諷勸誘掖大有<lb/>
<pb n="KR3j0181_WYG_050-14a"/>
力焉朝廷方知其存後每歳遣使真宗手封御帶藥茗<lb/>
以賜焉繼忠服漢章南望天闕稱未死臣哭拜不起聖<lb/>
體起居下避敵嫌以其姿儀雄美敵以女妻之封偽吳<lb/>
王改姓耶律卒於外國為陷畨王氏也<hi>見玉壺清話</hi>
　　　史炤母張氏<lb/>
史中暉之母張氏能知人觀其所為而知其貴賤貧富<lb/>
文潞公張杲卿高敏之吕公初舉進士時皆館其家極<lb/>
禮待之言潞公杲卿敏之大貴公初有名而不達後皆<lb/>
<pb n="KR3j0181_WYG_050-14b"/>
如其言中暉名炤為光禄卿公初終於大理寺丞國子<lb/>
監直講<hi>見東齋記事</hi>
　　　寇忠愍<lb/>
寇忠愍初登第授大理評事知歸州巴東縣時唐郎中<lb/>
謂方為郡夕夢有人告云宰相至唐思之不聞朝廷有<lb/>
宰相出鎮者晨興視事而疆吏報寇廷評入界唐公駭<lb/>
喜出迎郊勞見其風神秀偉便以公輔待之且出諸子<lb/>
羅拜唐新飾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>勒置㕔之左寇既歸船其子極白其父<lb/>
<pb n="KR3j0181_WYG_050-15a"/>
曰適者寇屢目此宜即送之寇果詢牙校何人知吾欲<lb/>
此對以十四秀才既而力為延譽遂於孫漢公榜中甲<lb/>
第成名<hi>見倦遊雜録</hi>
　<lb/>
　<lb/>
　<lb/>
　<lb/>
　<lb/>
<pb n="KR3j0181_WYG_050-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事實類苑卷五十<lb/>
</p>
<p>
</p>
  </div>
</body>
</text>
</TEI>
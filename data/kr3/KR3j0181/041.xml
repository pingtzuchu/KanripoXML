<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷四十一</head>
    <p>
<pb n="KR3j0181_WYG_041-1a"/>
欽定四庫全書<lb/>
　事實類苑卷四十一　　　宋　江少虞　撰<lb/>
　　文章四六<lb/>
　　　盧多遜<lb/>
盧多遜為學士時太祖至西洛郊祀手詔多遜所草曰<lb/>
定鼎洛邑我之西都燔柴郊壇國之大事錢若水為學<lb/>
士一日太宗自作祝辭文而不成令左右持詣翰林命<lb/>
即草之若水對使者換成其句云上帝之體雖𦕈躬是<lb/>
<pb n="KR3j0181_WYG_041-1b"/>
荷下民之命乃明神所司上喜曰朕閣筆思之不能措<lb/>
辭尤激賞其才美<lb/>
　　　吳處厚<lb/>
余皇祐壬辰歲取國學解試律設大法賦得第一<lb/>
名時樞郡<hi>闕</hi>公尤翰林賈公黙密直蔡公杭修注<lb/>
江公材並為考試官内江公尤見知語余曰滿塲<lb/>
程試皆使蕭何唯足下使蕭規對漢約足見追琢<lb/>
細膩又所問春秋策對答詳備及賦押秋茶之密<lb/>
<pb n="KR3j0181_WYG_041-2a"/>
用唐太宗赦受縑事諸君皆不見云只有秦繁於秋<lb/>
茶家於凝然則各何出余遜席斂袵自陳逺方寒士<lb/>
一旦程文詔中甄抺因對曰文選策秀才文有解秋<lb/>
茶之密網唐太宗赦授縑事出杜佑通典唐書即不<lb/>
在公大喜又曰滿塲使次骨皆作刺骨對凝脂唯足<lb/>
下用杜周傳作次骨又對吹毛只此亦堪作解元余<lb/>
再三遜謝士舉登第名在行間授江獄掾公作詩送<lb/>
余曰太學魯書生南州漢掾卿故鄉千里小丹桂一<lb/>
<pb n="KR3j0181_WYG_041-2b"/>
枝榮莫數科名屈難將力命生他年期射策調筆任縱<lb/>
横葢公欲激余應大科故也<lb/>
　　　二<lb/>
小説載盧樵貌陋嘗以文章謁韋宙韋氏子弟多肆輕<lb/>
侮宙語之曰盧雖人物不揚然觀其文章有首尾異日<lb/>
必貴後竟如其言本朝夏英公亦嘗以文章謁盛文肅<lb/>
曰子文章有館閣氣異日必顯後亦如其言然予嘗究<lb/>
文章雖皆出於心術而實有兩等有山林草野之文有<lb/>
<pb n="KR3j0181_WYG_041-3a"/>
朝廷臺閣之文山林草野之文則其氣枯槁憔悴乃道<lb/>
不得行著書立言者之所尚也朝廷臺閣之文則其氣<lb/>
温潤豐縟乃得位於時演綸視草者之所尚也故本朝<lb/>
楊大年宋宣獻宋莒公胡武平所撰制誥皆婉美淳厚<lb/>
過於前世燕許韋楊逺甚而其為人亦各類其文章王<lb/>
安國常語余曰文章格調須是官様豈安國言官様亦<lb/>
謂有館閣氣耶又今世樂藝亦有兩般格調若教坊格<lb/>
調則婉媚風流朝廟供應則忌麄野嘲折至於村歌社舞<lb/>
<pb n="KR3j0181_WYG_041-3b"/>
則又喜焉兹亦與文章相類<lb/>
　　　范文正公<lb/>
范文正公幼孤隨母適朱氏因冒朱姓名説後復本姓<lb/>
以啓謝時宰曰志在投秦入境遂稱於張禄名非伯越<lb/>
乘舟乃效於陶朱以范雎范蠡亦甞改姓名故也又偽<lb/>
蜀翰林學士范禹偁又甞冒姓張後復姓有啟謝郡守<lb/>
云昔年上第誤標張禄之名今日故園復作范雎之裔<lb/>
然不若文正公之精巧<lb/>
<pb n="KR3j0181_WYG_041-4a"/>
　　　楊文公<lb/>
楊文公為執政所忌母病謁告不候朝㫖徑歸韓<lb/>
城與弟同居踰年不調公有啓謝朝中親友曰介<lb/>
推母子願歸綿上之田伯夷弟兄甘受首陽之餓<lb/>
後除知汝州而看㫖事者攻擊不已公又有啓與<lb/>
親友曰已擠溝壑猶下石而未休方困蒺藜尚闗<lb/>
弓而相對<lb/>
　　　二<lb/>
<pb n="KR3j0181_WYG_041-4b"/>
真宗甞以御製釋典文字法音集三十卷天禧中詔舉<lb/>
僧二十一人於傳法院箋註楊大年充提舉注釋院事<lb/>
製中有六種震動之説一僧採而箋之唶碎繁駮將三<lb/>
百字大年都抹去自下二句止八字曰地體本静動必<lb/>
有變其簡當若此<lb/>
　　　三<lb/>
楊大年每欲作文則與門人賔客飲博投壺奕碁語笑<lb/>
喧嘩而不妨諦思以小方紙細書揮翰如飛文不加㸃<lb/>
<pb n="KR3j0181_WYG_041-5a"/>
每盈一幅則命門人傳録門人疲於應命頃刻之際或<lb/>
可千言真一代之文豪也<lb/>
　　　胡武平<lb/>
胡武平甞奉勅撰温成皇后哀冊文<hi>闕</hi>　以温成甞因<lb/>
禁卒竊發揮禦有功而秉筆者不能文其實胡乃用西<lb/>
漢莽何羅觸瑟馮媛當熊二事以狀其意曰在昔禁圍<lb/>
誰何弛衛觸瑟方驚當熊已厲覽者無不歎服<lb/>
　　　王元之<lb/>
<pb n="KR3j0181_WYG_041-5b"/>
王禹偁尤精四六有同時與之在翰林而大拜者王以<lb/>
啓賀之曰三神山上常陪鶴駕之遊六學士中獨有漁<lb/>
翁之嘆以白樂天甞有詩云元和六學士五相一漁翁<lb/>
故也<lb/>
　　　林逋<lb/>
錢塘林逋亦著高節以詩名當世名公多與之游天聖<lb/>
中丞相王公隨以給事中知杭州日與唱和親訪其廬<lb/>
見其頽陋即為出俸錢新之逋乃以啓謝王公其略曰<lb/>
<pb n="KR3j0181_WYG_041-6a"/>
伏䝉府主給事差人送到留題唱和詩石一片并剏軒<lb/>
榮以庇風日衡茅改色猿鳥交驚夫何極陋之窮居獲<lb/>
此不朽之奇事竊念頃者清賢鉅公出鎮藩服亦甞顧<lb/>
丘樊之側微軫土木之衰病不過一駐駕一式廬而已<lb/>
未有迂廻玉趾厯覽環堵當纓㽔之盛集攄風雅之秘<lb/>
思率以賡歌殆成編軸且復韞他山之堅潤刋羣言之<lb/>
鴻麗珠聯綺錯雕縟相照輦置植立賁於空林信可以<lb/>
奪山水之清暉發斗牛之寳氣者矣迨景祐初逋尚無<lb/>
<pb n="KR3j0181_WYG_041-6b"/>
恙范文正公亦過其廬贈逋詩曰巢由不願仕堯舜豈<lb/>
遺人又曰風俗因君厚文章到老醇其激賞如此<hi>見青箱雜</hi>
<hi>記</hi>
　　　終慎思<lb/>
終慎思大名人家貧苦學衣冠故弊風貎寢陋始來應<lb/>
舉魏之舉人視之蔑如也既就試遂為觧首其謝啓曰<lb/>
三年於此衆人悉指於毛生一舉皆驚文將各歸於韓<lb/>
信又董儲郎中愍其窮甞以書薦於士人之富者庶濡<lb/>
<pb n="KR3j0181_WYG_041-7a"/>
涸轍而士人殊無哀王孫之意終復取書歸具啓納於<lb/>
董曰魯箭高飛謂聊城之必下秦都不割懷趙璧以空<lb/>
歸人多嘉其切當<hi>見倦遊雜録</hi>
　　　宋湜<lb/>
真宗即位之次年賜李繼遷姓名而復進封西平王宋<lb/>
湜宋白蘇易簡張洎在翰林俾草詔冊皆不稱㫖惟宋<lb/>
公湜知上意必欲推先帝欲封之意因進辭曰先皇帝<lb/>
早眷西顧欲議真封屬軒鼎之俄遷建漢壇之未逮故<lb/>
<pb n="KR3j0181_WYG_041-7b"/>
兹遺命屬在𦕈躬爾宜望弓劍以拜恩守疆垣而效節<lb/>
上大喜不數日㕘大政<lb/>
　　　夏英公<lb/>
夏英公竦舉士子本無科名以父没王事授潤州丹陽<lb/>
簿即上書乞應制舉其略曰邊障多故羽書旁午而先<lb/>
臣供傳遞之職立矢石之地忘家徇國失身行陣陛下<lb/>
哀臣孤幼任之州縣唯陛下辨而明之若陛下以枕石<lb/>
潄流為達則臣世居市井若陛下以鳩杖鮐背為德則<lb/>
<pb n="KR3j0181_WYG_041-8a"/>
臣始踰弱冠若陛下以荷戈控弦為勇則臣生不知兵<lb/>
若陛下令臣待詔公車條問急政對揚紫宸指陳時事<lb/>
猶可與漢唐諸儒方轡並驅而較其先後矣英廟再三<lb/>
激賞詔赴中書試論六首一曰定四時别九州聖功孰<lb/>
大論二曰考定明堂制度論三曰光武二十八將功業<lb/>
先後論四曰九功九法為國何先論五曰舜無為禹<hi>闕</hi>
　功業孰優論六曰曾參何以不列四科論是歲遂應<lb/>
中制科<lb/>
<pb n="KR3j0181_WYG_041-8b"/>
　　　二<lb/>
夏英公竦父官於河北景德中契丹犯河北遂没於陣<lb/>
後公有辭使契丹表云義不戴天難下穹廬之拜禮當枕<lb/>
塊忍聞夷樂之聲當時以為四六偶對最為精絶<lb/>
　　　丁晉公<lb/>
丁晉公貶崖時權臣實有力焉後十二年丁以秘監召<lb/>
還光州致仕時權臣出鎮許田丁以啓謝之其略曰三<lb/>
十年門館遊從不無事弊一萬里風波徃復盡出生成<lb/>
<pb n="KR3j0181_WYG_041-9a"/>
其婉約如此又自䕫漕召還知制誥謝兩府二星入蜀<lb/>
雖分按察之權五月渡瀘皆是堤封之地後云謹當揣<lb/>
摹徃行軌躅前修效縝密於孔光不言温樹體風流於<lb/>
謝傅且詠蒼苔<lb/>
　　　二<lb/>
丁晉公之南遷也行過澤州自作齋僧䟽云補仲山之<lb/>
衮雖曲盡其巧心和傅說之羮實難調於衆口其少以<lb/>
文稱晚年詩筆尤精在海南吟詠尤多如草觧忘憂憂<lb/>
<pb n="KR3j0181_WYG_041-9b"/>
底事花名含笑笑何人尤為人所𫝊誦<hi>見歸田録</hi>
　　　凌俶<lb/>
余頃與凌俶華郎中景陽登襄陽東津寺閣凌博雅君<lb/>
子也蔡君謨吳春卿皆嘗師之素稱翰林之妙時寺閣<lb/>
有舊題二十九字<hi>闕</hi>　其字可三寸餘其法類顔而勢<lb/>
格清美無一㸃俗氣其語數句又簡而有法云<lb/>
　　　陶糓<lb/>
陶糓晉開運中為詞臣時契丹來侵而楊光逺以青州<lb/>
<pb n="KR3j0181_WYG_041-10a"/>
叛而大將軍馬<hi>闕</hi>卒少帝為召糓草文以祭之糓立具<lb/>
草以奏曰漢北有不賔之國山東屯代叛之師敵陣未<lb/>
收將星先落少帝甚激賞<lb/>
　　　潘佑<lb/>
太祖甞諭㫖江南令遣使說嶺南歸順後主令近臣數<lb/>
人作書惟潘佑所作千餘言詞<hi>闕</hi>
　麗遂用之江南莫不傳寫諷誦中朝士人多藏其本<lb/>
甚重之真一時之名輩也<lb/>
<pb n="KR3j0181_WYG_041-10b"/>
　　　趙鄰幾<lb/>
趙鄰幾善屬文有名於時太宗用之知制誥未數旬卒<lb/>
中使䕶葬淳化末蘇易簡上言鄰幾有子東之亦好學<lb/>
善屬文任北地邑佐部送芻粟死塞下家睢陽鄰幾平<lb/>
生多著文家有遺藁上遣直史館錢熙徃訪之得補㑹<lb/>
昌以來厯二十六卷文集三十四卷所著鯫子一卷六<lb/>
年帝略一卷史氏懋官志五卷及他書五十餘卷來上<lb/>
皆鄰幾㸃竄之迹令宋州賜其家錢十萬<lb/>
<pb n="KR3j0181_WYG_041-11a"/>
　　　徐鍇<lb/>
徐鍇仕江左至中書舍人尤嗜學該博領集賢殿學士<lb/>
校秘書時<hi>闕</hi>俶為校理右樂府中有摻字者俶多改為<lb/>
操盖章草之變鍇曰非可以一例若漁陽摻者音七鑿<lb/>
反三撾鼓也禰衡作漁陽三撾鼓詞云邊城晏開漁陽<lb/>
摻黄塵蕭蕭白日暗俶歎服之又甞召對於清暑閣閣<lb/>
前地悉布塼經雨草生縫中後主曰累遭薙者雨潤復<lb/>
生鍇曰吕氏春秋云桂枝之下無雜木盖桂味辛螫故<lb/>
<pb n="KR3j0181_WYG_041-11b"/>
也後主令於醫院取桂屑數斗徧布縫中經宿草盡死<lb/>
其博物多識如此甞欲注李商隱樊南集悉知其用事<lb/>
所出有代王茂元檄劉積言云<hi>闕</hi>　躋陵飛走之期既<lb/>
絶投戈散地灰釘之望斯窮獨恨不知灰釘事乃後漢<lb/>
杜篤<hi>闕</hi>都賦云焚康居灰珍奇推鳴鎬釘庶蠡商<hi>闕</hi>
　<lb/>
　<lb/>
　事實類苑卷四十一<lb/>
</p>
<p>
</p>
  </div>
</body>
</text>
</TEI>
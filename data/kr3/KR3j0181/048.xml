<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷四十八</head>
    <p>
<pb n="KR3j0181_WYG_048-1a"/>
欽定四庫全書<lb/>
　事實類苑卷四十八　　　宋　江少虞　撰<lb/>
　　休祥夢兆<lb/>
　　　原國公<lb/>
仁皇朝原國公承炳之姪侍宴於崇政殿仁皇數以酒<lb/>
屬之不敢辭遂醉即廷中賜輿親視其升勅衞士送還<lb/>
邸明日遣内人問起居以輩行呼而不名公好老氏之<lb/>
學一夕夢青衣執雉扇前導寤而告家人曰吾數盡矣<lb/>
<pb n="KR3j0181_WYG_048-1b"/>
具冠帶將朝而卒<lb/>
　　　王文穆公<lb/>
王文穆公作舉人時謁南頓喬給事喬晝寐夢有人告<lb/>
云相公來謁喬戒閽者曰有賓客來悉通報<hi>闕</hi>次有一<lb/>
舉人投刺乃文穆也喬引入卧内見其容貌磊落以家<lb/>
人禮待之洎公作相喬之子孫俱拔擢<hi>見康靖公聞見録</hi>
　　　歐陽文忠公<lb/>
歐陽永叔侍郎說頃年知南譙日忽夢授潁州又夢公<lb/>
<pb n="KR3j0181_WYG_048-2a"/>
僕輩具帳明日與幕中㑹計什物於㕔下夢中問主者<lb/>
曰何用對曰此宴相公物令交割與新知州明日與幕<lb/>
中㑹因說此夢必當移潁州未幾移揚州又數年果差<lb/>
知潁州人云食禄有地信前定之不可移也<lb/>
　　　李文定公<lb/>
李文定公迪美髭髯未御試前一夕夢被人剃削俱盡<lb/>
迪惡之有解者曰秀才須作狀元縁今嵗省元是劉滋<lb/>
已替滋矣非狀元而何是嵗果第一人<lb/>
<pb n="KR3j0181_WYG_048-2b"/>
　　　劉相國<lb/>
相國劉公沆累舉不第天聖中將辦裝赴省試一夕夢<lb/>
被人斫落頭心甚惡之有鄉人為之解曰狀元不到十<lb/>
二郎做<hi>劉公第十二</hi>只得第二人劉公因詰之曰雖斫却頭<lb/>
留沆在裏盖南音謂沆為項留劉同音後果第二名<hi>見青</hi>
<hi>箱襍記</hi>
　　　元厚之<lb/>
元厚之少時曽夢人告之曰異日當為翰林學士須弟<lb/>
<pb n="KR3j0181_WYG_048-3a"/>
兄數人同在禁林厚之自思素無兄弟疑此夢為不然<lb/>
熈寧中厚之除學士同時相先後入學士院一韓持國維<lb/>
一陳和叔繹一鄧文約綰一楊元素繪并厚之名絳五<lb/>
人名皆從糸始悟兄弟之說<hi>筆談</hi>
　　　辛文恱<lb/>
辛文恱嘗以五經教授太祖幼時從之肄業周顯德中<lb/>
太祖為殿前都檢點久不獲見一日夢邀車駕請見既<lb/>
下拜乃太祖也太祖亦夢其來謁因令左右尋之文恱<lb/>
<pb n="KR3j0181_WYG_048-3b"/>
果自至後累至員外郎<lb/>
　　　凌侍郎<lb/>
張乖崖鎮益州屢乞代當蜀難已平願均勞逸王文正<lb/>
旦舉凌侍郎䇿且言性稟純懿臨涖强濟無所曠上喜<lb/>
遂除之凌公少年嘗夢人以六部印懸劍以授之後在<lb/>
劍外六年<hi>見蜀苑䝉求</hi>
　　　謝濤<lb/>
太子賓客謝濤生平清慎恬於榮利晚節乞知西臺尋<lb/>
<pb n="KR3j0181_WYG_048-4a"/>
分務洛中不接賓客日覽舊史一編以代賓話將終前<lb/>
一日夢中得詩一章覺呼其孫景初録之曰百年事業<lb/>
半張紙千古英雄一窖塵唯有炳然周孔教至今仁義<lb/>
浸生民足以見篤於仁義著於神明至死而不亂也<hi>見澠</hi>
<hi>水燕談</hi>
　　　懿德皇后<lb/>
懿德皇后符氏陳州宛丘人彦卿之女太宗之后后生<lb/>
之夕有大星出光掩衆宿識者以為貴兆<lb/>
<pb n="KR3j0181_WYG_048-4b"/>
　　　楊礪<lb/>
楊礪字汝礪京兆人嘗寓僧舍夢一人衣冠甚古謂曰<lb/>
若能從我遊乎隨之至一宫大殿其人服王者服秉珪<lb/>
南向凡三十餘人礪即禮謁之最上者前有案置籍記<lb/>
人姓名礪見己名冠首因請指休咎一人示曰此來知<lb/>
天尊異日為汝主礪問功名曰此去四十年汝成功名<lb/>
乃顯寤而志之初名礪後改名從夢中見者至是為襄<lb/>
王記室謂諸子曰即夢中所見來知天尊<lb/>
<pb n="KR3j0181_WYG_048-5a"/>
　　　盧秉<lb/>
盧秉元豐間有能詩名嘗卧疾夢入古祠祠有大池島<lb/>
嶼森列錦衣綉幘者襍焉繽紛數十百人問之曰未央<lb/>
宫也頃一緑衣中使亟召盧過池至大殿坐土木偶數<lb/>
十<hi>闕</hi>　餘丹緑陳暗而笑語高徹旁一人引盧就席給<lb/>
筆札命賦宫詞既寤記其半是日向午復昏絶又續其<lb/>
夢中夜而興乃盡得其詩絮撲芙蓉苑花開太液波黄<lb/>
頭吹月笛櫂影落天河草染天邊碧荷舒日脚紅應知<lb/>
<pb n="KR3j0181_WYG_048-5b"/>
親帝澤不必藉春工花蕚絳光影簾旌燕子風遊絲避<lb/>
金葆吹過紫垣東翠環䨇鳯帶小隊五行啼十二龍鉤<lb/>
捲棃花爛熳時苑帶水流逺閒從秘苑來春風如解意<lb/>
不敢起纎埃粉蝶飛仙骨隨風過苑牆穿花不敢採應<lb/>
怯内家香沉沉水過宫槐緑寂寂春殘輦路香細想人<lb/>
間無此景夜來魂夢到昭陽迎春新燕尾纎纎拂栁穿<lb/>
花掠翠簷聞道蕚華三十六美人爭為捲珠簾蓬萊風<lb/>
蹙水文斑月甃風廊四百間雲外蹕聲穿嶺去行宫簇<lb/>
<pb n="KR3j0181_WYG_048-6a"/>
馬望驪山落月濛濛立夏天樓前槐葉影初團傳聞紫<lb/>
殿深深處便有薰風入舜絃明年病夢如乍聽霓裳三<lb/>
獻覺而語家人曰霓裳聲絶人世矣又三獻吾能久乎<lb/>
已而果卒今觀前人辭章不正者類託之夢兆此詩明<lb/>
白怪奇如是殆不可理推也<hi>見西清詩話</hi>
　　　趙閱道<lb/>
治平初龍圖閣直學士趙公抃鎮成都有張山人者不<lb/>
知所居數至李道士舍一日語李曰為我白龍圖公促<lb/>
<pb n="KR3j0181_WYG_048-6b"/>
治裝行當入覲且㕘知大政矣趙聞而異之喻李令與<lb/>
俱來及再至李欲邀之同見公張固辭曰與公相見自<lb/>
有期今未可也李具以告公公曰候其再至密令人來<lb/>
白公當屏去導從默往見之他日又至李方遣人白公<lb/>
而張遽求還留之不可曰龍圖且來矣公方命駕聞其<lb/>
去乃止益奇之未幾果膺召命乃貳政柄及出鎮青社<lb/>
熈寧五年張遺公書云當來相見公大喜語賓僚曰張<lb/>
山人且來矣久之無耗至秋公奉詔再鎮成都方悟曰<lb/>
<pb n="KR3j0181_WYG_048-7a"/>
山人言來乃吾當往也故將行先寄張詩有不同叅政<lb/>
初時入謂李餘慶也也學尚書兩度來謂張乖崖公也<lb/>
到日先生應笑我白頭猶自走塵埃之句<hi>見渑水燕談</hi>
　　　邊鎬<lb/>
江南邊鎬初生其父忽夢謝靈運持刺來謁自陳永嘉<lb/>
守修髯秀彩骨清神疎所披衣巾輕若烟霞曰欲托君<lb/>
為父子頃寄游西飛來峰番譯金剛經然其疏分中有<lb/>
未合佛㫖者願寄君家刋正無他祝慎勿以葷羶噉我<lb/>
<pb n="KR3j0181_WYG_048-7b"/>
及七嵗放我出家為真僧以畢前經夢訖鎬生眉顔高<lb/>
古類夢中者父愛之小字康樂成童聰敏好文字盡若<lb/>
夙誦堅求出家其親不肯以葷逼之初不能食後亦稍<lb/>
進及冠翹秀議姻者衆雙親强而娶焉後嗣主璟愛其<lb/>
博雅累用之然而柔懦寡斷唯好釋氏初從軍平建州<lb/>
凡所克捷惟務全活建人德之號為邊羅漢及克湘潭<lb/>
鎬為統軍諸將欲縱掠獨鎬不允軍入其城巷不改市<lb/>
潭人益嘉之謂之邊菩薩及帥於潭政出多門絶無成<lb/>
<pb n="KR3j0181_WYG_048-8a"/>
斷惟事佛僧楚人失望謂之邊和尚<lb/>
　　　艾侍郎<lb/>
艾侍郎穎少年赴鄉舉逆旅中遇一村儒狀極闒茸顧<lb/>
謂艾曰君此登第必矣艾曰賤子家於鄆無師友加之<lb/>
汶上少典籍今學問疎寡聊觀場屋爾安敢俯拾耶儒<lb/>
者曰吾有書一卷以授君宜少俟於此詰旦奉納翌日<lb/>
果持至乃左傳第十卷也謂艾曰此卷書宜讀取富貴<lb/>
後四十年亦有人因此書登甲第然齡禄俱不及君記<lb/>
<pb n="KR3j0181_WYG_048-8b"/>
之艾頗為異時亦諷誦來㑹李愚知舉試鑄鼎象物賦<lb/>
事在卷中一揮而就愚愛之擢甲科後四十年當祥符<lb/>
五年御前放進士亦試此題徐奭為狀元後艾果以戸<lb/>
部侍郎致仕七十八薨於汶徐嵗四十四翰林學士卒<lb/>
<hi>見玉壺清話</hi>
　　　胡旦<lb/>
胡旦為兵部郎中知制誥將獲罪前數日禁中忽報云<lb/>
召對賜鞭馬𫝊者悉白有位邸吏傳報四方既而詰之<lb/>
<pb n="KR3j0181_WYG_048-9a"/>
虚也並不知所得之自數日貶安州行軍司馬此事目<lb/>
所覩焉<lb/>
　　　富鄭公<lb/>
富鄭公早年嘗夢青州王相公以後事相託鄭公曰相<lb/>
公德被生民當得遐夀何遽及此後二年罷相知鄆州<lb/>
辟鄭公為倅到任嵗餘有大星墜於宅園東北角家人<lb/>
怪之相公曰後月當見至後月薨鄭公為主喪事故鄭<lb/>
挽詞曰遺德被生民正與當年夢中符契<lb/>
<pb n="KR3j0181_WYG_048-9b"/>
　　　吕端公<lb/>
吕誨端公先朝為御史直言正色傾動朝野以言事出<lb/>
知安州一日獨坐瞑目忽見一碧衣童云非久玉帝南<lb/>
游炎州命子隨行<hi>闕</hi>正羣仙炎州苦熱上帝賜公清涼<lb/>
丹一粒公拜賜因而吞之若氷雪下咽乃覺公頗異其<lb/>
事亦為所親者言之不久公捐館進士朱明復登第自<lb/>
湖北渡湘江道見有擁兵數百人前導次見公跨玉角<lb/>
青鹿左右皆青衣<hi>闕</hi>明復雅與公善乃降騎拜曰公何<lb/>
<pb n="KR3j0181_WYG_048-10a"/>
之也公其已仙乎公笑而不答公曰吾侍上帝南游不<lb/>
得叙欵曲口占一篇為别詩曰功行偶然書玉闕衣冠<lb/>
無限葬塵埃我今從帝為司紏更有何人値栢臺乃南<lb/>
去後數日方聞公謝世云<lb/>
　　　鍾輻<lb/>
金陵才士鍾輻少年氣豪一老僧相之曰君及第則家<lb/>
亡時樊若水愛輻之才以女妻之及燕爾應詔洛中果<lb/>
中科甲由是攜一女僕青箱過華洲蒲城其宰乃故人<lb/>
<pb n="KR3j0181_WYG_048-10b"/>
延留數日一夕盛暑追凉縣樓痛飲而寢是夕夢樊氏<lb/>
出一詩示生怨責頗深詩云楚水平如練雙雙白鷺飛<lb/>
金陵幾多地一去不言歸夢中恍謝戲答一篇曰還吳<lb/>
東下過蒲城樓上清風酒半醒想得到家春已暮海棠<lb/>
千樹必凋零既寤因趣裝歸至采石渡青箱心疼數刻<lb/>
暴卒生為藁葬於一新墳之旁洎至家門巷空寂聞妻<lb/>
妾已亡數月詢之親隣樊亡之日乃夢於縣樓之時也<lb/>
青箱葬處乃樊之塋地也不植他樹惟海棠數枝葉蕚<lb/>
<pb n="KR3j0181_WYG_048-11a"/>
凋謝正合詩意鍾歎曰浮圖老僧之說信哉竟不仕隠<lb/>
于鍾山著書養氣夀八十餘<lb/>
　　　王素<lb/>
王素待制乃丞相旦之子自筮仕所至稱為能吏既升<lb/>
臺憲風力愈勁嘗與同列奏事上前事有不合衆皆引<lb/>
去公方論列是非俟得㫖乃退帝曰真御史也議者目<lb/>
公為獨擊鶻一日欲作奏論亊方據几案則瞑目思睡<lb/>
乃就枕夢至一處若瓊瑶世界殿上有紺服翠冠與公<lb/>
<pb n="KR3j0181_WYG_048-11b"/>
對揖紺服者謂公曰公棄去仙局下謫塵世未久也吾<lb/>
即玉京黄金闕東門侍郎也公向以奏牘玉帝語傷鯁<lb/>
訐暫謫下世今公欲作奏論事事有大利害容更審之<lb/>
而後諍也公曰諾上顧左右送公歸乃寤夜已三鼓乃<lb/>
索筆書一絶於牕云似至華胥國裏來雲霞深處見樓<lb/>
臺月光冷射雞鳴急驚覺游仙一夢回後出鎮定武亦<lb/>
以惠政稱晚嵗思玉京之夢乃為詩曰虛碧深藏白玉<lb/>
京夢魂飛入黄金城何時再步煙霞外皓齒青瞳已掃<lb/>
<pb n="KR3j0181_WYG_048-12a"/>
㕔<lb/>
　　　石曼卿<lb/>
石曼卿天聖寶元間以詩歌豪於時嘗於平陽㑹中作<lb/>
代意寄尹師魯一篇詞意深美曰十年一夢花空委依<lb/>
舊山河損桃李鴈聲北去燕西飛高樓日月春風裏眉<lb/>
北石州山對起嬌波泪落粧如洗汾河不見天南流天<lb/>
色無情淡如水曼卿死後數年故人闗詠字永言忽夢<lb/>
曼卿曰延年平生作詩多矣獨常以為平陽代意一篇<lb/>
<pb n="KR3j0181_WYG_048-12b"/>
最為得意而世人罕稱之能令此詩盛傳於世在永言<lb/>
耳詠覺後増演其詞隠度以入迷仙引聲韵於是天下<lb/>
爭歌之他日復夢曼卿致謝<hi>見名賢詩話</hi>
　　　韓魏公<lb/>
魏公治維揚日有一異人相訪云公之名位當如州東<lb/>
<hi>闕</hi>　官至公師而憂責過之候某年某月日可見但一<lb/>
生為丘八所攖耳既而潜去不復見嘉祐中自樞密使<lb/>
拜集賢相有來賀者乃當時維揚所見之人也語公曰<lb/>
<pb n="KR3j0181_WYG_048-13a"/>
記當時所道月日否乃今日也公此去方任重責山野<lb/>
之人今將永托門下公喜留之㑹客至先起尋失所在<lb/>
　　　二<lb/>
元絳與堂叔來赴省試既至都下叔因疾委頓厚之已<lb/>
為營幹凶具矣經久復蘇乃云𠖇中曾到一官府殿閣<lb/>
甚多金碧相照俄過一堂上有榜云侍中堂俯而窺則<lb/>
字皆黄金又以青紗覆之其人姓名有四曰趙普曰丁<lb/>
謂曰馮拯曰韓某厚之即書其事於紙公時未第人亦<lb/>
<pb n="KR3j0181_WYG_048-13b"/>
莫知有公姓名後省榜出忽見之人猶戲相謂曰元氏<lb/>
之夢非此人乎既而唱名公亞榜首聞時事者固己異<lb/>
之既授監丞通判詣朝堂過正衙時朝堂中數朝士見<lb/>
一衣朱少年同坐未甚禮焉及相問姓名乃云近有人<lb/>
夢君為侍中知否公遜謝不敢當後推考本朝為真侍<lb/>
中者惟此四人而已<hi>魏王别録</hi>
　　　後山居士<lb/>
夢中賦詩往往有之宣和己亥嵗僕在洪州宿城北鄭<lb/>
<pb n="KR3j0181_WYG_048-14a"/>
和叔家夜夢行一大路中寒沙没足其旁皆田苗丘隴<lb/>
一婦人黄衣紫裳行田間因曰此中無沙易行僕從之<lb/>
不能登婦人援僕手登焉月明無樹彌望皆野田麥婦<lb/>
人求詩引僕籍草坐有短磚臺一上有紙筆僕題詩四<lb/>
句云閒花亂草春春有邊鴻社燕年年歸青天露下麥<lb/>
苗濕古道月寒人迹稀拍筆磚上有聲驚覺宛然記憶<lb/>
是嵗大病幾死後亦無他<lb/>
　　　江子之<lb/>
<pb n="KR3j0181_WYG_048-14b"/>
予友江子之夢與余同登樓飲酒送客子之夢中作詩<lb/>
云晚風殘日下危樓斜倚闌干滿眼愁休唱陽闗催别<lb/>
酒春愁離恨總悠悠<hi>見李希聲詩話</hi>
　　　夢中賦詩<lb/>
昔士人忘其姓名夢到一處與客泛舟環水皆奇峰可<lb/>
愛賦詩云山色濃如滴湖光平如席風月不相識相逢<lb/>
更相得既寤而言之後數日卒<lb/>
　　　詩䜟<lb/>
<pb n="KR3j0181_WYG_048-15a"/>
范魯公之孫令孫也有學行登甲科<hi>闕</hi>公輔器之王魏<lb/>
公旦妻以息女令孫嘗以登覽有詩曰孤雲不為雨盡<lb/>
日却歸山識者謂不極進用之兆令孫官止右正言年<lb/>
五十卒士大夫哀而惜之<lb/>
　　　二<lb/>
濮州人李植成伯與張續禹功師事徂徠石守道為門<lb/>
人高弟歐陽文忠讀徂徠集詩常續最高弟騫淅各名<lb/>
科成伯少首被名當嘉祐中詔舉天下行義之士敦遣<lb/>
<pb n="KR3j0181_WYG_048-15b"/>
詣闕成伯前被此舉詔書方下而卒士大夫痛惜之時<lb/>
禹功居南曹成伯卒前數日以詩寄禹功其句曰野堂<lb/>
吹落讀殘書禹功怪其語不祥逕往訪之未至濮成伯<lb/>
已卒矣<hi>見澠水燕談</hi>
　　　三<lb/>
詩以言志言以知物信不誣矣江南李觀通經術有文<lb/>
章應大科召試第一嘗作詩曰人言日落是天涯望極<lb/>
天涯不見家已恨碧山相掩映碧山還被暮雲遮識者<lb/>
<pb n="KR3j0181_WYG_048-16a"/>
曰觀此詩意有重重障礙李君恐時命不偶後竟如其<lb/>
言陳文惠公未達時嘗作詩曰千里好山雲乍歛一樓<lb/>
明月雨初晴觀此詩意與李君異矣然則文惠致位宰<lb/>
相夀八十餘不亦宜乎<hi>見青箱雜記</hi>
　　　四<lb/>
宋莒公庠知許州開西湖作詩曰鑿開魚鳥忘情地展<lb/>
盡江湖極目天識者觀詩意則知公位極一品矣孟郊<lb/>
下第詩曰棄置復棄置情如刀劔傷又再下第詩曰兩<lb/>
<pb n="KR3j0181_WYG_048-16b"/>
度長安陌空將泪見花其後及第詩曰昔日齷齪不足<lb/>
嗟今朝放蕩思無涯青春得意馬蹄疾一日㸔盡長安<lb/>
花大凡進取得失蓋亦常事而郊器宇不宏偶一下第則<lb/>
其情隕穫如傷刀劍以致下泪暨後登科則其志充溢<lb/>
若無所容一日之間花即㸔盡何其速也後郊授溧陽<lb/>
尉竟死焉<hi>見青箱雜記</hi>
　　　五<lb/>
丞相劉公沆廬陵人少以義氣自許嘗詠牡丹詩云三<lb/>
<pb n="KR3j0181_WYG_048-17a"/>
月内方有百花中更無又述懐詩曰虎生三日便窺牛<lb/>
獵食寧能掉尾求若不去登黄閣貴便湏來伴赤松逰<lb/>
奴顔婢舌誠堪恥羊狠狼貪自合羞三尺太阿星斗煥<lb/>
何時去取魏齊頭皇祐中公初出鎮豫章轉運使潘公<lb/>
素有詩名乃以小孤山四十字示公公即席和呈文不<lb/>
加㸃詩曰擎天有八柱一柱此焉存石聳千尋勢波留<lb/>
四面痕江湖中作鎮風浪裏蟠根平地安然者饒他五<lb/>
嶽尊覽者皆知公有宰相器矣未㡬㕘大政遂正鼎席<lb/>
<pb n="KR3j0181_WYG_048-17b"/>
　　　六<lb/>
冦萊公少時作詩曰去海止十里過山應萬重及貶至<lb/>
雷州吏至呈州圖問州去海㡬里對云十里則南遷之<lb/>
禍前詩已預䜟矣<hi>見青箱雜記</hi>
　　　七<lb/>
乖崖張公詠晚年典淮陽郡遊趙氏西園作詩曰方信承<lb/>
平無一事淮陽閒殺老尚書後一年捐館亦詩䜟也<hi>見青箱雜記</hi>
　　　八<lb/>
<pb n="KR3j0181_WYG_048-18a"/>
蘇緘字宣甫性忠義喜功名皇祐中以秘書丞知英州<lb/>
值儂賊作亂他州皆不能守獨緘捍禦有功恩授閣職<lb/>
尋坐事貶房州司馬嘉祐中復官權知越州諸暨縣余<lb/>
與之同僚嘗贈緘詩曰燕頷将軍欲白頭昔年忠勇動<lb/>
南州心如鐵石老不挫功在桑榆晚可收後十有八年<lb/>
緘知邕管交趾叛攻城力戰陷没朝廷憫之贈奉國軍<lb/>
節度使賜諡忠勇則所謂忠勇之諡已先於余詩䜟之<lb/>
矣<hi>見青箱雜記</hi>
<pb n="KR3j0181_WYG_048-18b"/>
　　　九<lb/>
蘇子羙慶厯末謫居姑蘇以詩酒自放一日觀魚滄浪<lb/>
亭有詩曰我嗟不及遊魚樂虛作人間半世人識者以<lb/>
為不祥未㡬果卒年四十一天下士大夫咸嗟惜之<hi>見澠</hi>
<hi>水燕談</hi>
　　　十<lb/>
鄭毅夫詩格飄放晚年為遇雨詩曰老天燒空未肯休<lb/>
忽驚快雨破新秋晚雲濃澹白日下只在楚江南岸頭<lb/>
<pb n="KR3j0181_WYG_048-19a"/>
未㡬自杭移青道病<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟髙郵亭下乃卒何自䜟之明<lb/>
也<hi>見澠水燕談</hi>
　　　十一<lb/>
丁晉公在中書總領真宗山陵事李維在翰林援其親<lb/>
識為挽郎有懇請於謂曰更在陶鑄丁應聲曰陶鑄復<lb/>
陶鑄齋郎更挽郎李繼曰自然堪下淚何必更斜陽未<lb/>
㡬丁敗<hi>見名賢詩話</hi>
　　　十二<lb/>
<pb n="KR3j0181_WYG_048-19b"/>
晉公從駕東封與顯官聚話因話及東嶽有奈何黑水<lb/>
乃人間隂獄也晉公感其事而成詩焉黑水溪旁聊駐<lb/>
馬奈何岸上是回頭髙崖昏處是隂獄須信人生到此<lb/>
休公後貶崖州亦前定也<lb/>
　<lb/>
　<lb/>
　<lb/>
　事實類苑卷四十八<lb/>
</p>
<p>
</p>
  </div>
</body>
</text>
</TEI>
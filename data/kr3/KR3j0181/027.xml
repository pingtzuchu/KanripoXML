<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷二十七</head>
    <p>
<pb n="KR3j0181_WYG_027-1a"/>
欽定四庫全書<lb/>
　事實類苑卷二十七　　　宋　江少虞　撰<lb/>
　　官職儀制<lb/>
　　　對剔判銓<lb/>
吏部流内銓每除官皆去權判正衙謝後正衙前殿引<lb/>
選人謝辭由唐以来謂之對剔判銓與選人同入起居<lb/>
畢判銓於殿前近北西向立選人謝辭訖出判銓官亦<lb/>
謝而出近止令選人門謝辭判銓不復入<lb/>
<pb n="KR3j0181_WYG_027-1b"/>
　　　罰俸例<lb/>
罰俸例一品八貫二品六貫三品五貫四品三貫五百<lb/>
五品三貫六品二貫七品一貫七百五十八品一貫三<lb/>
百九品一貫五十<lb/>
　　　除節度使例<lb/>
外臣除節度使景德中以前止舍人院作制楊文公外<lb/>
制集載潘羅支厮鐸督朔方軍節度使數制是也其後<lb/>
遂學士院降麻如大禮加恩在將相後數日方下然不<lb/>
<pb n="KR3j0181_WYG_027-2a"/>
鎖院不宣麻近年遂同將相例鎖院告庭矣<lb/>
　　　尚書以下不得靸鞋過都堂門<lb/>
尚書省舊制尚書侍郎官不得着靸鞋過都堂門<lb/>
　　　諫議班<lb/>
諫議班在知制誥上若帶制則在知制誥下從職也戲<lb/>
語謂之帶墜<hi>並見春明退朝録</hi>
　　　五司㕔<lb/>
余為鄜延經略使日新一㕔謂之五司㕔延州正㕔乃<lb/>
<pb n="KR3j0181_WYG_027-2b"/>
都督㕔洎延州事五司㕔治鄜延路軍事如唐之使院<lb/>
也五司者經略安撫縂管節度觀使也唐制方鎮皆帶<lb/>
節度觀察處置三使今節度之職多歸縂管司觀察歸<lb/>
安撫司處置歸經略司其節度觀察而按并支掌推判<lb/>
官今皆治州事而已經略安撫司不置佐官以帥權不<lb/>
可不專也都縂管副縂管鈐轄都監同簽書而皆受經<lb/>
略使節制<lb/>
　　　銀臺司<lb/>
<pb n="KR3j0181_WYG_027-3a"/>
銀臺司兼門下封<hi>闕</hi>乃給事中之制當𨽻門下故事乃<lb/>
𨽻樞宻院下寺監皆用劄子寺監具申雖三司亦言上<lb/>
銀臺主判不以官品初冬獨賜翠七錦袍學士以上自<lb/>
從本品行案用樞宻院襍司人吏主判食樞宻厨盖樞<lb/>
宻院子司也<lb/>
　　　歩行學士<lb/>
叔<hi>闕</hi>鑑<hi>闕</hi>皆自左掖門下馬入舘當時謂之歩行學士<lb/>
嘉祐中於崇文院置編校局授官皆許乘馬至門院後<lb/>
<pb n="KR3j0181_WYG_027-3b"/>
其中書五房習學公事官縁例乘馬赴局<lb/>
　　　衛士<lb/>
車駕行幸前驅謂之隊即古之清道也其次衛仗衛仗<lb/>
者視<hi>闕</hi>入宮門法則古之外仗也其中謂之禁圍如殿<lb/>
中仗天官掌舍無宫則供人門今謂之殿門天武官極<lb/>
天下長人之選八人上御前殿則執鉞立於紫宸門下<lb/>
行幸則為禁圍門行子仗馬之前又有衡門十人隊長<lb/>
一人選諸武士力絶倫者為之上御後殿則執撾東西<lb/>
<pb n="KR3j0181_WYG_027-4a"/>
對立於殿前亦古之虎賁人門之類也<lb/>
　　　三司使班<lb/>
三司使班在翰林學士之上舊制權使即與正同故三<lb/>
司使結銜皆在官職之上慶厯中葉道卿為權三司使<lb/>
執政有欲抑道卿者降勅時移權三司使在職下結銜<lb/>
遂立翰林學士之下至今為例後嘗有人錯列結銜雖<lb/>
依舊而權三司使初除閤門取旨間有叙學士上者然<lb/>
不為定例<lb/>
<pb n="KR3j0181_WYG_027-4b"/>
　　　三告官打杖子持藤杖<lb/>
三司開封府外州官長升㕔事則有衙吏前道告喝國<lb/>
朝之制在禁中惟三官得告宰相告於中書翰林學士<lb/>
告於本院御史告於朝堂皆用朱衣吏謂之三告官所<lb/>
經過處闇吏以挺叩地警衆謂之打杖子兩府親王自<lb/>
殿門打至本司及上馬處宣徽使打於本院三司使知<lb/>
開封府打於本司近嵗寺監長官亦打非故事前宰相<lb/>
赴朝亦有旨許張盖打杖子者係臨時指曯執絲梢鞭<lb/>
<pb n="KR3j0181_WYG_027-5a"/>
入内自三司副使以上副使惟乘紫緫暖坐從人隊長<lb/>
特執木挺自待制以上近歳寺監長官持藤杖非故事<lb/>
也百官儀範著令之外諸家所記尚有遺者雖至猥細<lb/>
亦一時儀物也<lb/>
　　　功臣號<lb/>
賜功臣號始於唐德宗奉天之後自後藩鎮下至從軍<lb/>
資深者例賜功臣本朝惟以賜將相熈寜中因上皇帝<lb/>
尊號宰相率同列面請三四上終不允曰徽號正如卿<lb/>
<pb n="KR3j0181_WYG_027-5b"/>
等功臣何補名實是時呉正憲為首相乃請上功臣號<lb/>
從之自是羣臣相繼請<hi>闕</hi>遂不復次<hi>並筆談</hi>
　　　按察之職<lb/>
舊制轉運使官銜帶按察二字慶厯中沈邈薛坤為京<lb/>
東轉運使按察使欲令獲吏民之情乃請部吏之險猾<lb/>
者四人尚同李孝先徐九思孔宗旦俾偵伺一路而四<lb/>
人者怙權恣睢頗致騷擾時謂之山東四倀王達楊紈<lb/>
王鼎皆為轉運按察使尤苛虐多任耳目以害官吏時<lb/>
<pb n="KR3j0181_WYG_027-6a"/>
謂之江東三虎仁宗知其事下詔戒勅削去按察二字<lb/>
後澆風漸革而士大夫務崇寛厚無復暴察之名矣至<lb/>
熈寜中執政建言天下官吏皆持禄養交政事頽靡務<lb/>
相容貸盖由在上無督責之實於是出臺閣新進分按<lb/>
諸路謂之察訪既而又分三院御史為六察官領六察<lb/>
按以督舉中外事自是按察之政復行矣<hi>東軒筆錄</hi>
　　　帶侍讀學士出外<lb/>
故事侍讀學士無帶出外張知白罷㕘知政事授此職<lb/>
<pb n="KR3j0181_WYG_027-6b"/>
知大名府然非厯二府而出者不得焉寳元中梅詢始<lb/>
帶知鄭州自後兩制遂為例<hi>見東齋記事</hi>
　　　三司属官兼直舘<lb/>
韓國華字光弼相州人為右司諫鹽鐵判官每歳後苑<lb/>
賞花三舘學士皆預國華與潘大初封對自言任兩省<lb/>
清官兼計司職不得侍曲宴即日命直昭文舘後三日<lb/>
苑宴即命陪預三司属官兼直舘自國華等始<hi>見范蜀公蒙求</hi>
　　　罷二府大禮進官<lb/>
<pb n="KR3j0181_WYG_027-7a"/>
建隆至天禧每朝廷大禮二府必進官天聖二年南郊<lb/>
吕許公懇言之乃止自是加恩而已<lb/>
　　　加食邑<lb/>
每大禮兩府加恩功臣階勲食邑實封内直三種學士<lb/>
至待制大兩府得階勲而下二種皆大卿監至少卿監<lb/>
一種得加食邑郎中而下京朝官一種階勲而已凡加<lb/>
食邑宰相千户實封四百户餘降麻官食邑五百户實<lb/>
封二百户舍人待制散尚書至少卿監已上食邑三百<lb/>
<pb n="KR3j0181_WYG_027-7b"/>
户實封二百户凡實食邑三百户封縣開國男五百户<lb/>
封子七百户封伯一千户封郡侯二千户封公五千户<lb/>
<hi>以上始加食邑</hi>
　　　封贈<lb/>
凡朝官父在經大禮推恩得致仕官不給俸父任升朝<lb/>
官以上致仕自得俸舊制若因其子更加秩即不給俸<lb/>
凡宰相使相母封國太夫人妻封國夫人樞宻使副使<lb/>
㕘知政事尚書節度使母封郡太夫人妻封郡夫人<hi>樞宻</hi>
<pb n="KR3j0181_WYG_027-8a"/>
<hi>使㕘政母經南郊封國太夫人</hi>直學士以上給諫大卿監觀察母封郡<lb/>
太君妻封郡君舊制學士官至諫議大夫以上方得郡封<lb/>
天禧中改之少卿防團以下至升朝官母封縣太君妻<lb/>
封縣君凡輔臣宣徽初入封三代東宫三少<hi>曽祖為少保祖為少</hi>
<hi>傅父為少師</hi>因進官或遇大禮進加至太師兩令國公使相<lb/>
節度亦封三代尚書資政殿大學士三司使封二代至<lb/>
太尉大學士<hi>自加兩府例</hi>學士至待制封一代至太尉餘升<lb/>
朝官以吏部尚書<hi>父歴兩府贈至太師令國公歴兩制大禮者贈至太尉</hi>
<pb n="KR3j0181_WYG_027-8b"/>
　　　掌選官限内不朝<lb/>
唐兵部吏部侍郎郎官選限内不朝今審官東西院三<lb/>
班院皆預内朝而流内銓止趨五日起居疑循舊制<lb/>
　　　使相節度使不領京師官局<lb/>
祖宗朝使相節度使未嘗有領京師官局者其奉朝請<lb/>
必改他官多為東宫三少上將軍統軍趙中令以使相<lb/>
自河陽還除太子少保至明道中錢相始為景靈宫使治<lb/>
平中武康節度使李公端愿始為温泉觀使真宗時東<lb/>
<pb n="KR3j0181_WYG_027-9a"/>
封西祀奉祀皆輔臣為五使南<hi>闕</hi>　用學士仁宗<hi>闕</hi>田<lb/>
恭謝大饗明堂祫饗上饗並循真廟之制<lb/>
　　　罷相得職<lb/>
祖宗時宰相罷免惟趙中令得相餘多本官歸班㕘樞<lb/>
亦然天禧中張文節始得侍讀學士知南京天聖<hi>闕</hi>文<lb/>
康以資政學士知陜州自慶厯後解免罷卒皆得職焉<lb/>
　　　𢃄禁職出外任<lb/>
祖宗時惟樞宻直學士帶出外任李尚書維罷翰林為<lb/>
<pb n="KR3j0181_WYG_027-9b"/>
集賢院學士知許州劉中學儀自翰林為臺丞學憲壬<lb/>
戌以翰林推三司使皆蘄出並以樞宻直學士判知頴<lb/>
州李知洪判蔡文忠以翰林兼侍讀兩學士改龍圖閣<lb/>
學士知宻州自翰林龍圖閣而出藩由文忠始也近歳帶<lb/>
侍讀及端明學士邢公昺以侍讀學士知曹州孫宣公<lb/>
亦以侍讀知兖州二公皆久奉勘合勸講遂聽以其職<lb/>
補外自張文節始舊輔臣帶侍讀出守至寳元中梅公<lb/>
詢始以侍讀學士知許州侍讀帶外任自梅公始也其<lb/>
<pb n="KR3j0181_WYG_027-10a"/>
後翰林出者率皆換此職晁文元公天禧中自翰林承<lb/>
旨換集賢院學士判西京普臺呉正肅公皇祐中以資<lb/>
政殿學士李少師公明嘉祐中以龍圖直學士並換集<lb/>
賢判西臺近歳皆以禁職分臺<lb/>
　　　二府相壓<lb/>
二府舊以官相壓李文正公自文明殿學士工部侍郎<lb/>
為㕘知政事而宋惠安自左諫議大夫㕘知政事為刑<lb/>
部尚書居其上至拜王沂公與張文節公㕘知政事<lb/>
<pb n="KR3j0181_WYG_027-10b"/>
王轉給事中張轉工部侍郎兩班沂公下意頗不悅乃<lb/>
復還二卿之命止以舊官優加階邑自後第以先後入<lb/>
為次第<lb/>
　　　未有磨勘轉官<lb/>
祖宗時未有磨勘每遇郊祀等恩皆轉官未滿二載者<lb/>
不轉官例加五階王黄州自知制誥未有勲便加柱國<lb/>
在滁州為散郎自承奉加朝散大夫階<lb/>
　　　不隔磨勘遷官<lb/>
<pb n="KR3j0181_WYG_027-11a"/>
太宗時始置磨勘差遣院後改為審官真宗時京朝<lb/>
官四年乃得遷天聖中方有三年之制而在外任者不<lb/>
得遷須至京引對乃得改秩明道中始許外任歳滿亦<lb/>
遷時恭謝天地覃恩不隔磨勘有併進者於是朝士始<lb/>
多皇祐覃恩磨勘人情苦其不均英宗與神宗即位故<lb/>
復用恭謝之例<lb/>
　　　太常卿秘書監<lb/>
先公嘗言太常卿不是卿秘書監不是監以其職列清<lb/>
<pb n="KR3j0181_WYG_027-11b"/>
重不與諸卿監侔耳唐室士大夫多尚臺省官不樂九<lb/>
卿故目秘書監為宰相病坊少監為給舍病坊然中秘<lb/>
書崇典籍有麒麟天禄二閣為藏書之所歴代名居禁<lb/>
中亦曰中書兩漢劉向楊雄皆典校於其内東漢班固<lb/>
為蘭臺令史尚為美職况監令乎故其秩甚重迄今班<lb/>
在太常宗正之下七寺卿之上是以名儒宿老不務趨<lb/>
競者多樂就此任唐白樂天劉夢得薛逢皆敡歴焉不<lb/>
可一一悉記吾為翰林學士承旨日厲以病嘗語同列<lb/>
<pb n="KR3j0181_WYG_027-12a"/>
云禁中視草非養病之地他日解職得遂大監之拜歸<lb/>
十數畞之園入就三品之列為國家典掌圖籍於九流<lb/>
百氏之中優游以為老則甚幸也寜期遭逢明聖㕘預<lb/>
輔相此固非平昔之覬望也諸子因上問曰太常卿班<lb/>
列如何公曰太常卿在六尚書之下其資望與吏部尚<lb/>
書同每入朝隨尚書立班與尚書承郎同幕次故太常<lb/>
卿舍為尚書裏行者盖為此也少卿即寄郎中幕次博<lb/>
士即寄員外幕次卿與少卿每入幕次皆横行獨據一<lb/>
<pb n="KR3j0181_WYG_027-12b"/>
榻向門而坐他卿不得並也<lb/>
　　　建隆班簿<lb/>
建隆三年十二月班簿計二百二十四員文班一百五<lb/>
十人内南班一百一十人兩省二十七人學士三人留<lb/>
司十人武班七十四人内留司一十二人<hi>以上並春明退朝錄</hi>
　　　吏禄<lb/>
天下吏人素無常禄惟以受財為生徃徃有致富者熈<lb/>
寜三年始制天下吏禄而設重法以絶請託之弊是歳<lb/>
<pb n="KR3j0181_WYG_027-13a"/>
京師諸司歳支吏禄錢三千八百三十四貫二百五十<lb/>
四歳歳増廣至熈寜八年歳支三十七萬一千五百三<lb/>
十七貫一百七十八自後増損不常皆不過此數京師<lb/>
舊有禄者及天下吏禄皆不預焉<hi>春明退朝錄</hi>
　　　食邑滿萬户封國公<lb/>
舊制將相食邑萬户即封國公王太尉為相遇萬户而<lb/>
謙抑不受慶厯七年南郊中外將相惟夏鄭公滿萬户<lb/>
上書請封英國公因詔使相未滿萬户皆得封於是王<lb/>
<pb n="KR3j0181_WYG_027-13b"/>
康靖追封遂國公章文簡封郇國公王武恭封冀國公<lb/>
其後遂以邑封合萬户者徹國<lb/>
　　　二<lb/>
國朝以封采封國者范侍中魯王文獻祁向侍中拱譙<lb/>
秦静難節度劉公重進燕保大節度趙公贊衛定國節<lb/>
度馮公繼業梁張侍中永德鄧衛張尚書詔鄭陳孟中<lb/>
令㫤秦王中令彥超邠趙中令梁許魏吕文穆徐許寇<lb/>
忠愍莱丁秩監晉馮文懿魏章文簡郇曹襄悼韓魯蘄<lb/>
<pb n="KR3j0181_WYG_027-14a"/>
王文穆冀張榮禧岐鄧李吕文靖申許王文正沂張文<lb/>
懿鄒鄧夏文莊英鄭王文康遂鄧王武恭祁魯賈文元<lb/>
安許魏陳恭公英岐文侍中潞杜正獻祁宋元憲莒鄭<lb/>
龎莊敏英韓侍中儀衛魏曽侍中英魯富相祁鄭<lb/>
　　　宰相自草奏擬狀<lb/>
余嘗求得後唐閔帝應順元年案檢一道乃除宰相劉<lb/>
昫并判三司堂檢前有擬狀云具官劉昫伏以劉昫經<lb/>
國才髙匡君志切方属體元之運實資謀始之規宜注<lb/>
<pb n="KR3j0181_WYG_027-14b"/>
宸衷委司判計漸期庶富永贊聖明臣等髙<hi>闕</hi>望授依<lb/>
前中書侍郎兼吏部尚書同中書門下平章事充集賢<lb/>
殿大學士兼判三司散官勲封如故未審可否如蒙許<lb/>
允望付翰林降制處分謹録奏聞其後有制書曰宰臣<lb/>
劉昫可兼判三司公事宜令中書門下准此四月十<lb/>
日用御前新鑄之印與今政府行遣稍異本朝要事對<lb/>
禀常事擬進入書可然後施行謂之熟状事速不及待<lb/>
報則先行下具制草奏知謂之進草熟状白紙書宰相<lb/>
<pb n="KR3j0181_WYG_027-15a"/>
押字他執政具姓名進草即黄帋書宰相臣報政皆於<lb/>
状背押字堂押檢宰執皆不押惟宰相檢皆書押堂吏<lb/>
書名印用此擬状有詞宰相檢押不印此其為異也大<lb/>
率唐人風俗自朝廷下至郡縣决事皆有詞謂之判則<lb/>
書判科是也押檢二人乃馮道李愚也状檢瀛王親筆<lb/>
甚有改竄句抺處按舊五代史應順元年四月九日己<lb/>
卯鄂王薨庚辰以宰相劉昫判三司正是十日與此檢<lb/>
無差来次道記開元宰相奏請鄭敏鳳池藁草擬状注<lb/>
<pb n="KR3j0181_WYG_027-15b"/>
制集悉多用四六皆宰相自草今此擬状馮道親筆盖<lb/>
故事也<lb/>
　　　宰相奏擬状<lb/>
唐宰相奉朝請即退延英止論故事大體某進擬差除<lb/>
但執熟状書可今所存有開元宰相奏請状二卷鄭敏<lb/>
鳳池藁草内載兩為相奏擬状數卷秘府有擬状注制<lb/>
十卷多用四六紀其人履歴往行諭請皆宰相自草五<lb/>
代亦然寇莱公謂楊文公曰予不能為唐宰相盖懶於<lb/>
<pb n="KR3j0181_WYG_027-16a"/>
詞命也今中書進呈差除退即批聖旨而因列押字國<lb/>
初范魯公始為之<lb/>
　　　宰相上殿命坐賜茶<lb/>
舊制宰相早朝上殿命坐有軍國大事則議之常從容<lb/>
賜茶而退自謂號令除拜刑賞廢置事無巨細並熟状<lb/>
擬進入于禁中親覽批紙尾用御寳可其奏謂之印<hi>闕</hi>
　止降出奉行而已由唐室歴五代不改其制抑古所<lb/>
謂坐而論道者歟國朝范魯公質王宫師溥魏相仁浦<lb/>
<pb n="KR3j0181_WYG_027-16b"/>
皆在相位上雖傾心眷倚而質等自以前朝舊相憚太<lb/>
祖英武具劄子面取進止朝退各疏其事所得聖旨臣<lb/>
等同署字以志之如此則盡禀承之方可免妄設之失<lb/>
帝從之自是奏御寖或至旰昃啜茶之禮尋廢固弗暇<lb/>
於坐論矣于今遂為定或自魯公始也<hi>並出金坡遺事</hi>
　　　提舉宫觀<lb/>
天聖七年玉清宫成遂罷輔臣為宫觀事使而景靈㑹<lb/>
靈祥源三宫觀以學士舍人管幹康定元年李康靖公<lb/>
<pb n="KR3j0181_WYG_027-17a"/>
罷㕘知政事為資政殿大學士提舉㑹靈觀自後學士<lb/>
皆為提舉至和初晏元獻公以舊相為觀文殿大學士<lb/>
提舉景靈觀而當時有武臣令致政李少師端愿為觀<lb/>
察使止管幹祥源觀自陳於樞宻府宗衮<hi>宋元憲也謝脁謂謝安為</hi>
<hi>宗衮</hi>乃加以都管當今朝官亦云提舉非故事也<lb/>
　　　樞宻副使同知不並置<lb/>
本朝置樞宻使副或置樞宻院同知院然使副與知院<lb/>
不並置也熈寜元年文潞公品宣徽為使而潤州陳宰<lb/>
<pb n="KR3j0181_WYG_027-17b"/>
相自越州召為知院前一歳陳丞相為副使位在吕公<lb/>
之上故也<lb/>
　　　文臣為樞宻皆帶檢校官<lb/>
太平興國四年石元懿始以樞宻直學士簽書院事八<lb/>
年張司空齊賢王公沔並以諌議大夫同簽書樞宻院<lb/>
事治平二年令郭宣徽為同簽書院事文臣為樞宻使<lb/>
皆帶檢校太尉太傅兼本官乾興元年錢文禧以兵部<lb/>
尚書為樞宻使不帶檢校官有司之失也<lb/>
<pb n="KR3j0181_WYG_027-18a"/>
　　　相員<lb/>
國初范魯公王沂公魏僕射三相罷趙令獨相始置㕘<lb/>
知政事自是一相或二相至咸平中始有吕文穆李文<lb/>
靖向文簡三相又至至和中文潞公劉丞相富鄭公三<lb/>
相<lb/>
　　　三司權使公事為兩等<lb/>
咸平六年併三部為三司使官輕則為權使公事慶厯<lb/>
中葉翰林再縂計止云權使盖中書誤也其後遂分權<lb/>
<pb n="KR3j0181_WYG_027-18b"/>
使與公事為兩等<lb/>
　　　因例賜帶加服色<lb/>
李西樞憲成為知制誥尚緋衣出守荆南召為學士閤<lb/>
門舉例賜金帶而不可加於緋衣乃並賜三品之服<lb/>
　<lb/>
　<lb/>
　<lb/>
　事實類苑卷二十七<lb/>
</p>
<p>
</p>
  </div>
</body>
</text>
</TEI>
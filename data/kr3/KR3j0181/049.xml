<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷四十九</head>
    <p>
<pb n="KR3j0181_WYG_049-1a"/>
欽定四庫全書<lb/>
　事實類苑卷四十九　　　宋　江少虞　撰<lb/>
　　休祥夢兆<lb/>
　　　夢遊亢宫<lb/>
李至陽嘗作亢宫序略曰予少多疾羸不勝衣庚寅歳<lb/>
一夕忽夢遊一道宫金碧明煥一巨殿一寶床巋然於<lb/>
中一金龍蟠踞於床之上碧髯金鬛光耀天地旁有道<lb/>
士轉盼若電謂予曰此亢宿之宫也大象無停輪宜速<lb/>
<pb n="KR3j0181_WYG_049-1b"/>
拜之汝將事龍積疾亦消予將拜龍輒先拜至道初太<lb/>
宗立真宗為皇太子命公與李沆並相為賓客太宗戒<lb/>
真宗曰二臣皆宿儒重徳不可輕待吾選正人輔導汝<lb/>
宗基國本吾無慮矣真宗恭稟皇訓見必先拜符亢宫<lb/>
之兆也<lb/>
　　　銅碑記<lb/>
梁沙門寶誌銅牌記多䜟未來事云有一真人在冀川<lb/>
開口張弓在左邊子子孫孫萬萬年江南中主名其子<lb/>
<pb n="KR3j0181_WYG_049-2a"/>
曰𢎞兾吳越錢鏐諸子皆連𢎞字名以應之而宣祖諱<lb/>
正當之也<lb/>
　　　昇元寺石記<lb/>
江南將亡數年前修昇元寺殿掘得石記視之詩也其<lb/>
辭云莫問江南事江南事可憑抱雞昇寶座趂犬出金<lb/>
陵子建居南極安仁秉夜燈東鄰嬌小女騎虎踏河氷<lb/>
王師以甲戌渡江後主寔以丁酉年生曹彬為大將列<lb/>
柵南為子建也潘美為副將城䧟恐有伏兵命卒縱火<lb/>
<pb n="KR3j0181_WYG_049-2b"/>
即安仁也錢俶以戊寅年入朝盡獻浙右之地<lb/>
　　　秦淮石記<lb/>
江南保大中浚秦淮得石誌案其刻有大宋乾徳四年<lb/>
凡六字他皆磨滅不可識今諸儒㕘騐乃輔公祐反江<lb/>
東時年號後太祖受命國號宋改元乾徳江左始衰弱<lb/>
豈非威靈將及而符䜟先著耶<lb/>
　　　天水碧<lb/>
金陵將亡前數年宫中人按薔薇水染生帛一夕忘收<lb/>
<pb n="KR3j0181_WYG_049-3a"/>
為濃露所漬色倍鮮翠因令染坊染碧必經宿露之號<lb/>
為天水碧宫中竟服之識者以為天水趙之望也<lb/>
　　　金陵石記<lb/>
開寶中新修營得一石記數百字𨽻書從頭去從他痛<lb/>
如此連冩至末云不為石子盡更書千萬箇從他痛不<lb/>
知其䜟己未王師渡江云<lb/>
　　　氷稼山頽<lb/>
熙寧三年京輔猛風大雪草木皆稼厚者氷及數寸既<lb/>
<pb n="KR3j0181_WYG_049-3b"/>
而華山震阜頭谷圯折數十丈蕩搖十餘里覆壓甚衆<lb/>
唐天寶中氷稼而露王死故當時諺曰冬凌樹稼達官<lb/>
怕又詩有泰山其頽哲人其萎之說衆謂大臣當之未<lb/>
數年而司徒侍中魏國公韓琦薨王荆公作挽詞略曰<lb/>
氷稼嘗聞達官怕山頽今見哲人萎盖謂是也<lb/>
　　　名亭<lb/>
檢正官張諤家起亭名曰允中盖取易允升義後諤遷<lb/>
太子中允停官陳有方知蘄水縣剏亭名必觀盖取荀況<lb/>
<pb n="KR3j0181_WYG_049-4a"/>
君子必觀於水之義或者解曰必觀亭者必停官也後<lb/>
有方竟以罪免官而去<hi>見青箱雜記</hi>
　　　駕幸東府<lb/>
初作東府望氣者曰異哉乃有天子氣及府成車駕果<lb/>
臨幸時龍圖張校以詩慶兩府諸公而王丞相和曰曽<lb/>
留主上經過迹更費高人賦詠才<lb/>
　　　東嶽受冊之異<lb/>
向大資敏中祥符四年十月為東嶽奉冊使奏奉冊事<lb/>
<pb n="KR3j0181_WYG_049-4b"/>
前十日雨雪日甚至十一月五日謁本廟奉冊忽然景<lb/>
風晴和宛若春煦又得兖州狀稱據黄現鋪人員夏興<lb/>
狀今月四日將兵巡至馬嶺見五人各服黄紫衣執幡<lb/>
盖興等恐是冊使向前迎接忽然霧氣漸起即不見又<lb/>
得天貺觀道士孫守一狀冊使詣本殿燒香畢有皂鶴<lb/>
兩隻至殿盤旋飛翥甚久詞臣各進頌<hi>見湘山野録</hi>
　　　邃清殿學士<lb/>
治平三年予為知制誥夏六月夢丞相遣朱衣吏召命<lb/>
<pb n="KR3j0181_WYG_049-5a"/>
草某人為邃清殿學士制既寤不能記其姓名及其文<lb/>
詞也明年五月甲辰丞相遣朱衣吏召當制學士吕縉<lb/>
叔草制除<hi>闕</hi>不疑為寶文閣學士後數日得承㫖張公<lb/>
所作詔云迺規層築邃在西清然記去歳之夢與詔文<lb/>
離合其名若符契焉<hi>見退朝録</hi>
　　　軌策<lb/>
李璋太尉罷郢州入朝至襄陽疾病止驛舍兩月餘璋<lb/>
嘗命蜀人費孝先作軌策卦影先畫一鳳止於林上有<lb/>
<pb n="KR3j0181_WYG_049-5b"/>
闗焉又畫一鳳立於臺又畫衣紫而哭者五人盖襄州<lb/>
南數里有鳳林闗傳舍名鳳臺驛始璋以二子侍行三<lb/>
子守官於外聞璋病甚悉來奔視至之翊日璋乃卒果<lb/>
臨喪者五人<hi>見倦遊襍録</hi>
　　　二<lb/>
術士李某忘其名亦傳管輅軌䇿法畫卦影頗有驗今<lb/>
丞相頃嘗問之卦影畫水邊一月中有古字未幾除知<lb/>
湖州又盧龍圖秉使占卦影亦同乃除知渭州雖不同<lb/>
<pb n="KR3j0181_WYG_049-6a"/>
而其影皆符<hi>見澠水燕談</hi>
　　　夢名<lb/>
孫夢得初名貫字道卿嘗語予曰某舉進士過長安夢<lb/>
登塔見持一大文卷者問之云來年春榜索而視之不<lb/>
可問其間有孫貫否曰無惟第三人有孫抃既寤遂改<lb/>
名抃因字夢得又數日至華隂與數人同詣金天帝廟<lb/>
乞靈且求夢夜中夢明忩下草制誥諸同人相慶曰他<lb/>
日為知制誥翰林學士矣雖未以為信然乃隂自喜明<lb/>
<pb n="KR3j0181_WYG_049-6b"/>
年第三人及第其後為直集賢院知制誥如其夢云又<lb/>
云其初得此夢甚喜及才作翰林學士頗嫌之矣人心<lb/>
自無足耳是時夢得已為㕘知政事月俸祿差厚耳學<lb/>
士亦不甚相逺但清優不如學士而勞貰過之又有堂<lb/>
吏嘗夢火山軍姓劉人作狀元閲火山軍解文無姓劉<lb/>
人明年劉煇作狀元能作賦有聲塲屋人不以行許之<lb/>
歴江寧河中簽判卒<hi>見秉齋記事</hi>
　　　二<lb/>
<pb n="KR3j0181_WYG_049-7a"/>
元豐中汶上梁逖一夕夢奏事殿中見御座前揭一牌<lb/>
金箔大書黄裳二字意必貴兆也因改名黄裳明年御<lb/>
前賜進士第劔南黄裳為天下第一<lb/>
　　　三<lb/>
王彦祖初名元宗慶厯二年方勝冠廷試應天以實不<lb/>
以文賦罷寢旅舍夢一人告之曰君今年未當中第彦<lb/>
祖甚不平且責之曰子未嘗見予程文又未始知予生<lb/>
年月日時何從而知未中第其人笑曰君中選賦題天<lb/>
<pb n="KR3j0181_WYG_049-7b"/>
字在下君當三中選皆然今題天字在上第二字是以<lb/>
知其未也及唱名果不預選次舉春試不利於禮部八<lb/>
月再預廷試盖軫象天地賦又復見黜至皇祐五年免<lb/>
解赴禮部前以感疾困眠夢至一大府見二人因懇求<lb/>
生平禄命二人笑不答再叩來年得失其人指面前池<lb/>
水曰待此分流君即登第覺以水分流而池不能流決<lb/>
無中第望矣乆之乃寤即更名汾以符水分之兆及試<lb/>
禮部嚴父莫大於配天廷試圓丘象天皆中高選其後<lb/>
<pb n="KR3j0181_WYG_049-8a"/>
召試學士院又賦明王謹於事天得帖館職皆符夢中<lb/>
之言<lb/>
　　　角聲<lb/>
元祐四年夏予初至河東一日與郡僚旅見提刑孫亞<lb/>
夫孫曰近日府中角聲不和咎在太守時蒲資政方到<lb/>
府未逾月落職知虢州數日獨見孫曰角聲愈不和矣<lb/>
未幾王震待制自同復鎮蒲七日丁母夫人憂去至九<lb/>
月中孫復語郡官曰角聲不和尤甚前日尋報<hi>闕</hi>中行<lb/>
<pb n="KR3j0181_WYG_049-8b"/>
龍圖自襄移蒲十月到官明年暴病卒其驗如此不知<lb/>
何術也<lb/>
　　　占星<lb/>
景徳四年司天監史序奏今年太歳丁未六月二十五<lb/>
日五星當聚於周既而重奏臣尋推得五星自閏五月<lb/>
二十五日近太陽行度按甘氏星經曰五星近太陽而<lb/>
輙見者如君臣齊明下侵上之道也若伏而不見即臣<lb/>
讓明於君此千百載未有也但恐今夜五星皆伏真宗<lb/>
<pb n="KR3j0181_WYG_049-9a"/>
親御禁臺以候之果達旦不見大赦天下加序一官羣<lb/>
臣表賀<hi>見湘山野録</hi>
　　　千葉牡丹<lb/>
李司空昉淳化中家園牡丹一歳中有千葉者五苞特<lb/>
為繁艶李公置酒張樂召賓客以賞之自是一歳内長<lb/>
㓜凡五喪盖地及物之驗<hi>見楊文公談苑</hi>
　　　改恩州<lb/>
慶厯七年貝州卒王則據城叛召明鎬加討久無功參<lb/>
<pb n="KR3j0181_WYG_049-9b"/>
知政事文彦博請行於是仁宗欣然遣之且曰貝字加<lb/>
文敗卿敗賊必矣未逾月以捷報聞詔拜平章事曲赦<lb/>
河北改貝為恩<hi>見澠水燕談</hi>
　　　蛇精<lb/>
魚諫議周詢知安州一日園中園吏見大蛇乘欄楯上<lb/>
熟視之乃周詢醉而假寐也子壽亦嘗言周詢於相法<lb/>
為蛇形蔡君謨知福州以疾不視事者累日每夜中即<lb/>
夢登鼓角樓凭鼓而睡通判有怪鼔角將累日不打三<lb/>
<pb n="KR3j0181_WYG_049-10a"/>
更者因對數夜有大蛇盤據鼔上不敢近君謨既與通<lb/>
判言所夢正與鼔角將所說同人遂以君謨為蛇精<hi>見東</hi>
<hi>齋記事</hi>
　　　彭蠡湖神<lb/>
張洎嘗涉彭蠡湖一夕夢古衣冠候之禮甚恭且言居<lb/>
止在側他日願為整葺洎既寤訪於舟人云湖畔有左<lb/>
蠡里祠至則神像如夢中所見洎歸中朝參大政至道<lb/>
中里民將葺廟廟側有人夢神云自有人治之汝不當<lb/>
<pb n="KR3j0181_WYG_049-10b"/>
因遣人崇飾吳俶為記<lb/>
　　　木中有文<lb/>
木中有文多是柿木治平初杭州南新縣民家析柿木<lb/>
中有天上火國四字予見之書法類顏真卿極有筆力<lb/>
國字中間或仍挑作尖口全是顏筆知其非偽者其横<lb/>
畫即是横理斜畫即是斜理其木直剖偶當天字中分<lb/>
而天字不破上下兩畫并一脚皆横挺出半許如木中<lb/>
之節以兩木合之如合契焉<lb/>
<pb n="KR3j0181_WYG_049-11a"/>
　　　雹作人面形<lb/>
熙寜中河州雨雹大者如雞卵小者如蓮芡悉如人頭<lb/>
耳目口鼻皆具無異鐫刻次年王師平河州蕃戎授首<lb/>
者甚衆豈克勝之符預告耶<hi>見沈存中筆談</hi>
　　　五來子<lb/>
建隆初京城唱五來子新番之曲其後下荆州克湖南<lb/>
平西蜀收嶺表復江左凡五國來朝乃其䜟也<lb/>
　　　崇文院詩<lb/>
<pb n="KR3j0181_WYG_049-11b"/>
淳化中崇文院西序直肆廬絶高處有人題兩句詩云<lb/>
秋風送炎去庭樹葉齊落是年立秋日史館檢討宋炎<lb/>
罷軄來年立秋日葉齊黜<lb/>
　　　馬相蹄踶<lb/>
至道二年四月内丞相暮歸將至西掖門參政張洎李<lb/>
昌齡馬相踶斷轡二人皆墜地冦準馬驚躍幾墜六月<lb/>
大雨泥濘洎晚歸馬渡橋墜前足没泥中折巾一角塗<lb/>
潦被體是秋洎被病明年罷政事卒其年七月準罷來<lb/>
<pb n="KR3j0181_WYG_049-12a"/>
年夏昌齡坐交通内侍王繼恩下獄貶許州行軍司馬<lb/>
　　　酒病<lb/>
殿中丞王全吳人嗜酒常沉醉為嶺南知州日縱酒忽<lb/>
一日臍裂有聲以榼承之得清酒斗餘後數日乃卒<hi>見澠</hi>
<hi>水燕談</hi>
　　　蜀中桃符<lb/>
辛寅遜仕偽蜀孟昶為學士王師致討之前歳除昶令<lb/>
學士作書兩句寫桃符上寅遜題曰新年納餘慶佳節<lb/>
<pb n="KR3j0181_WYG_049-12b"/>
契長春明年蜀亡吕餘慶以參知政事知益州長春乃<lb/>
太祖誕聖節名寅遜歸朝為太子中允上疏諫獵詔褒<lb/>
之<hi>見楊文公談苑</hi>
　　　唱第日五色<lb/>
天聖五年三月二十四日唱進士第於崇政殿甲科未<lb/>
絶而日五色于上羣臣皆賀後議者以為韓魏公同升<lb/>
諸公雖多至二府而終福社稷則属公焉<hi>見魏王别録</hi>
　　　駕幸汾陰<lb/>
<pb n="KR3j0181_WYG_049-13a"/>
祥符四年車駕幸汾陰起偃師駐蹕永安天文院測驗<lb/>
渾儀杜貽範奏卯時一刻日有赤黄輝氣變為黄珥又<lb/>
變<hi>闕</hi>氣已時後輝氣復生<hi>見湘山野録</hi>
　<lb/>
　<lb/>
　<lb/>
　<lb/>
　<lb/>
<pb n="KR3j0181_WYG_049-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事實類苑卷四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷二十二</head>
    <p>
<pb n="KR3j0181_WYG_022-1a"/>
欽定四庫全書<lb/>
　事實類苑卷二十二　　　宋　江少虞　撰<lb/>
　　宦政治績<lb/>
　　　斷獄<lb/>
近嵗邢夀兩郡各斷一獄用法皆誤爲刑曹所駁夀州<lb/>
有人殺妻之父母昆弟數口州司以不道縁坐妻子刑<lb/>
曹駁曰毆妻之父母即是義絶況其謀殺不當復坐其<lb/>
妻邢州有盗殺一家其夫婦即時死惟一子明日乃死<lb/>
<pb n="KR3j0181_WYG_022-1b"/>
其家財産户絶法給出嫁親女刑曹駁曰其家父母死<lb/>
時其子尚生財産乃子物出嫁親女乃出嫁姊妹不合<lb/>
有分此二事畧同一失於生者一失於死者<hi>筆談</hi>
　　　陳晉公<lb/>
陳晉公爲三司使將立茶法召茶商數十人俾各條利<lb/>
害晉公閱至第三等語副使宋太初曰吾觀上等之說<lb/>
取利太深此可行於商賈而不可行於朝廷下等固滅<lb/>
裂無取惟中等之說公私皆濟吾裁損之可以經久於<lb/>
<pb n="KR3j0181_WYG_022-2a"/>
是爲三等稅法行之數年貨財流通公用足而民富世<lb/>
言三司使之才以陳公爲首稱後李侍郎諮爲使改其<lb/>
法而茶利浸失後雖屢變然非復晉公之舊法也陳晉<lb/>
公恕自朝升入三司爲判官既而爲鹽鐡使又爲縂置<lb/>
使洎罷參政復爲三司使首尾十八年精於吏事朝廷<lb/>
藉其才晚年多病乞解利𣙜真宗議曰卿求一人可代<lb/>
者聴卿去是時寇萊公罷樞宻使歸班晉公薦以代己<lb/>
真宗用萊公爲三司使而晉公集賢學士判院事萊公<lb/>
<pb n="KR3j0181_WYG_022-2b"/>
入有檢尋晉公前後改革與立事件類爲方册及以所<lb/>
出榜示别用新板題扁躬坐其第請晉公判押晉公亦<lb/>
不讓一一與之押字既而萊公拜於庭下而去自是計<lb/>
使無不循其舊貫至李諮爲三司使始改茶法而晉公<lb/>
之規模漸革向之榜示亦稍稍除削今則無有復存矣<lb/>
<hi>東軒筆録</hi>
　　　張乖崖<lb/>
張尚書詠再知益州轉運黄觀以治狀入奏下詔褒美<lb/>
<pb n="KR3j0181_WYG_022-3a"/>
時賊鋒方斂紀綱過肅蜀民尚懷擊柝之惴嘉邛二州<lb/>
新鑄景徳大鐡錢利害未定横議風起朝廷慮之遣謝<lb/>
賓客濤爲西川巡撫上臨軒諭之曰詠之性剛决强勁<lb/>
卿之性仁明和恕卿往濟之必無遺策宜以朕意諭詠<lb/>
賴卿在彼朕無西顧之憂無事宜與詠協心精議副朕<lb/>
倚瞩謝公至蜀明宣寛詔尚書公轉蹈拜泣率從濤並<lb/>
轡撫勞蜀人遂安<lb/>
　　　二<lb/>
<pb n="KR3j0181_WYG_022-3b"/>
有范延貴者爲殿直押兵過金陵張忠定公詠爲守因<lb/>
問曰天使沿路來還曽見好官員否延貴曰昨過袁州<lb/>
萍鄉縣邑宰張希顔者雖不識之知其好官員也忠定<lb/>
曰何以言之延貴曰自入萍鄉縣境驛𫝊橋道皆葺田<lb/>
萊墾野無惰農及至邑則㕓肆無賭博市易不敢喧争<lb/>
夜宿邸中聞更鼔分明以是知其必善政也忠定大笑<lb/>
曰希顔固善矣天使亦好官員也即日同荐於朝希顔<lb/>
後爲發運使延貴亦閣門祇侯皆號能吏也<hi>東軒筆録</hi>
<pb n="KR3j0181_WYG_022-4a"/>
　　　三<lb/>
乖崖張公詠尹益都日值李順兵火之後郡政未舉因<lb/>
決一吏杖詞不服公曰這漢兒要劔喫彼云決不得喫<lb/>
劔則得公命斬之以狥軍吏<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙相顧自是始服公之<lb/>
威信李順黨中有殺耕牛避罪逃亡者公許其首身拘<lb/>
母十日不出釋之復拘其妻一宿而來公斷云禁母<lb/>
十夜畱妻一宵倚門之望何疎結髪之情何重舊爲惡<lb/>
黨因之逃亡許令首身猶尚顧望就中市斬之於是首<lb/>
<pb n="KR3j0181_WYG_022-4b"/>
身者繼至並遣歸業蜀民由此安居<hi>青箱雜記</hi>
　　　四<lb/>
張忠定公詠知通進銀臺司并州有軍校笞他部卒致<lb/>
死獄具奏上法官謂非所部當如凡人公執奏曰并接<lb/>
羌胡州兵數十萬一旦因一卒法死一校使卒有輕所<lb/>
部之心且生事不若杖遣於權宜爲便上依法官議不<lb/>
數月并果有卒怨本校白晝五六輩提刀趨喧争前刺<lb/>
校心胷狼籍尸下遂竄去朝廷方以公向所執爲是<hi>澠水</hi>
<pb n="KR3j0181_WYG_022-5a"/>
<hi>燕談</hi>
　　　五<lb/>
樞宻直學士張詠知益州有巡檢所領龍猛軍人潰爲<lb/>
羣盗龍猛軍人者本皆募羣盗不可制者充之標悍善<lb/>
鬭連入數州俘掠而去蜀人大恐詠乃召鈐轄以州牌<lb/>
印付之鈐轄愕然請其故詠曰今盗勢如此而鈐轄晏<lb/>
然安坐無討賊心是欲令詠自行也鈐轄宜攝州事詠<lb/>
將出討之鈐轄驚曰某今行矣詠曰何時曰即今詠顧<lb/>
<pb n="KR3j0181_WYG_022-5b"/>
左右張酒於其城西門上曰鈐轄將出吾今餞之鈐轄<lb/>
不得已勒兵出城與飲於樓上酒數行鈐轄曰某顧有<lb/>
請於公詠曰何也曰某所求芻糧願皆應付之詠曰諾<lb/>
老夫亦有請鈐轄曰何也詠曰鈐轄今往彼滅賊若無<lb/>
功而返必斷頭於此城下矣鈐轄震慄而去既而與賊<lb/>
遇果敢士衆皆還退㡬十里鈐轄召其將校告之曰觀<lb/>
於張公謂真斬我不爲異也遂復進力戰大破之賊遂<lb/>
大敗<lb/>
<pb n="KR3j0181_WYG_022-6a"/>
　　　六<lb/>
張詠時有僧行止不明有司執之以白詠詠視判其牒<lb/>
曰勘殺人賊既而案問果一民也與僧同行於道中殺<lb/>
僧取其詞部戒牒三衣因自披剃爲僧寮属問詠何以<lb/>
知之詠曰吾見其額上猶有繫巾痕也<hi>並洓水紀聞</hi>
　　　王明<lb/>
王明字如晦魏郡城安人王師征嶺南爲隨軍轉運使<lb/>
山路險絶仰給者數萬人須丁夫擔負無有闕者每下<lb/>
<pb n="KR3j0181_WYG_022-6b"/>
一郡一城必先保其簿書固守倉庫<hi>范蜀公蒙求</hi>
　　　劉煥<lb/>
治平間河北凶荒繼以地震民無糧食往往賤賣耕牛<lb/>
以茍延嵗月是時劉煥知澶州盡發公帑之錢以買牛<lb/>
明年震搖息逋民歸無牛可以耕鑿而其價騰踴十倍<lb/>
煥復以所買牛依元直賣與是故河北一路唯澶州民<lb/>
不失所由煥權宜之術也<hi>東軒筆録</hi>
　　　陶鑑<lb/>
<pb n="KR3j0181_WYG_022-7a"/>
淮南漕渠築埭以畜水不知始於何時舊傳召伯埭謝<lb/>
公所爲按李翺來南路唐時猶是流水不應謝公時已<lb/>
作此埭天聖中監真州排岸司右侍禁陶鑑始議為復<lb/>
閘節水以省舟船過埭之勞是時工部郎中方仲荀文<lb/>
思使張綸爲發運副使表行之始爲真州閘嵗省冗卒<lb/>
五百人雜費百二十五萬運舟舊法舟載米不過三百<lb/>
石閘成始爲四百石其後所載浸多官船至七百石私<lb/>
船受米八百餘囊囊二石自後北神召伯龍舟茱萸<lb/>
<pb n="KR3j0181_WYG_022-7b"/>
諸埭相次廢革至今爲利予元豐中過真州江亭後糞<lb/>
壤中見卧石乃胡武平爲水閘記畧叙其事而不甚詳具<lb/>
<hi>筆談</hi>
　　　許元<lb/>
許元初爲發運判每患官舟多虚破釘鞠之數蓋陷水<lb/>
於中不可稱盤故得以爲奸一日元至船場令拽新造<lb/>
之舟縱火焚之火過取其釘鞠稱之比所破纔十分之<lb/>
一自是立爲定額<lb/>
<pb n="KR3j0181_WYG_022-8a"/>
　　　侯叔獻<lb/>
侯叔獻爲汜縣有逃田及户絶没官田最多雖累經檢<lb/>
估或云定價不均内有一李誠莊方圓十里河貫其中<lb/>
尤爲膏腴有佃户百家嵗納租課亦皆奥族矣前已估<lb/>
及一萬五千貫未有人承買者賈魏公當國欲添爲二<lb/>
萬貫賣之遂命陳道古銜命計㑹本縣令佐視田美惡<lb/>
而増損其價道古至已閱視諸田而議増李田之直叔<lb/>
獻曰李田本以價髙故無人承買今又増五十貫何也<lb/>
<pb n="KR3j0181_WYG_022-8b"/>
堅持不可道古雅知叔獻不可欺因以其事語之叔獻<lb/>
歎曰郎中知此田本末乎李誠者太祖時爲邑酒務専<lb/>
知官以汴水溢不能救䕶官物遂估所損物值價計五<lb/>
千貫勒誠償之是時朝廷出度支使錢俵民間預買箭<lb/>
桿鵰翎弓弩之材未㡬李重進叛王師征淮南而預買<lb/>
翎桿未集太祖大怒應欠負官錢者田産並令籍沒誠<lb/>
非預買之人而當時官吏畏懼不敢開析故此田亦在<lb/>
籍沒今誠有子孫見居邑中相國縱未能恤其無辜而<lb/>
<pb n="KR3j0181_WYG_022-9a"/>
以田給之莫若損五千貫俾誠孫買之爲便道古驚曰<lb/>
始實不知但受命而來審如是君言爲當而吾亦有以<lb/>
報相國矣即損五千貫而去叔獻乃召誠孫俾買其田<lb/>
孫曰實荷公惠奈甚貧何叔獻曰吾有策矣即召見佃<lb/>
百户諭之曰汝輩本皆下户因佃李莊之利今皆建大<lb/>
第髙廩更爲豪民今李孫欲買田而患無力若使他人<lb/>
得之必遣汝輩矣汝輩必毀宅撒廪離業而去不免流<lb/>
離失職何若醵錢借與誠孫俾得此田而汝輩常爲佃<lb/>
<pb n="KR3j0181_WYG_022-9b"/>
户不失居業而兩獲所利耶皆拜曰願如公所言由是<lb/>
誠孫卒得此田矣叔獻爲尉與管界巡檢者相善縣多<lb/>
盗賊巡檢每與叔獻約聞盗起當急相報一旦有强盗<lb/>
十六人經其邑叔獻盡擒之既而歎曰巡檢豈以我爲<lb/>
負約耶機㑹之速不及報然不可奪其功也於是盡推<lb/>
捕盗之勞於其下而竟不受賞當其獲盗時叔獻躬押<lb/>
至開封府府尹李絢謂曰子之才能吾深知之子可以<lb/>
見本府推官判官吾當率以同狀薦子也叔獻辭曰本<lb/>
<pb n="KR3j0181_WYG_022-10a"/>
以公亊至府事畢歸邑若投謁以求薦非我志也竟不<lb/>
見推官判官而去<hi>並出東軒筆録</hi>
　　　張丞相<lb/>
張景卿丞相知潤州日有婦人夫出外數日不歸忽有<lb/>
人報菜園井中有死人婦人驚往視之號哭曰吾夫也<lb/>
遂以聞官公令属官集隣里就井驗是某夫與非衆皆<lb/>
以井深不可辨請出屍驗之公曰衆皆不能辯婦人獨<lb/>
何以知其爲夫收付所司鞠問果奸人殺其夫婦人具<lb/>
<pb n="KR3j0181_WYG_022-10b"/>
共與謀<hi>筆談</hi>
　　　章惇<lb/>
熙寧七年元絳爲三司使宋迪爲判官迪一日遣使煮<lb/>
藥而遺火延燒計府自午至申焚傷殆盡方火熾神宗<lb/>
御西角樓以觀是時章惇以知制誥判軍器監遽部本<lb/>
監役兵往救火經由角樓以過上顧問左右以惇對翊<lb/>
日迪奪官勒停絳罷使以章惇代之<hi>東軒筆録</hi>
　　　邵煜<lb/>
<pb n="KR3j0181_WYG_022-11a"/>
邵煜知廣州鑿内濠以濟舟楫不爲颶風所害後以陳<lb/>
世卿代之奏乞免本州計口買鹽之害五羊之民始有<lb/>
充衣飽食廣人歎曰邵父陳母除我二苦<lb/>
　　　戚密學<lb/>
戚宻學綸初筮仕知太和縣里俗險薄喜撰虚詞公至<lb/>
以術漸摩先設巨械嚴固狴牢其鞭挺絙索比他邑數<lb/>
倍民已悚駭次作諭民詩五十絶不事風雅皆風俗易<lb/>
曉之語俾之諷誦以申規警立限曰諷誦半年頑心不<lb/>
<pb n="KR3j0181_WYG_022-11b"/>
悛一以苛法治之果因此詩獄訟大減其詩有云文契<lb/>
多經嵗月深便將疆界漸相侵官中驗出虚兼實枷鎖<lb/>
鞭笞痛不禁大率類此江南往往有本每常嵗時與囚<lb/>
約曰放汝暫歸祝其先櫛沐蟣虱民感其惠皆及期而<lb/>
還無敢違者<lb/>
　　　許仲宣<lb/>
許仲宣清社人三爲隨軍轉運使心計精敏無絲髪遺<lb/>
曠征江南軍中之需當不備之際曹武惠王故欲試之<lb/>
<pb n="KR3j0181_WYG_022-12a"/>
凡所索則隨應王師將夜攻城仲宣隂記乞曰永夕運<lb/>
兵寧不食耶既食無器可乎預料陶器數十萬夜半爨<lb/>
成食兵將就食果束其器如數給之他率類此征交州<lb/>
爲廣西胄士死於瘴者十七八大將孫全興失律仲宣<lb/>
乞奏罷兵不待報以兵屯湖南諸州開倉賞給縱其取<lb/>
餌謂人曰吾奪瘴嶺客死數萬生還中國已恨後時若<lb/>
更俟報已積屍於廣野矣誅一族活萬夫吾何恨哉又<lb/>
飛檄諭交人以禍福交人果送欵乞内附遣使修貢仲<lb/>
<pb n="KR3j0181_WYG_022-12b"/>
宣上表待罪太宗褒詔大嘉之<hi>玉壺清話</hi>
　　　陳從信<lb/>
太宗居晉邸知客押衙陳從信者心計精敏掌宫帑輪<lb/>
指節以代運籌絲忽無差開寳初有司啓奏倉儲止盡<lb/>
明年二月太宗因語之從信曰但令起程即計往復日<lb/>
數以糧奏併有可以責其必歸之限運至陳留即預關<lb/>
主司戒運徒先後於倉無淹畱之弊每運可減二十日<lb/>
自泗至京舊限八十日一嵗止三運每運出淹畱虚程<lb/>
<pb n="KR3j0181_WYG_022-13a"/>
二十日嵗自可漕一運太宗以白太祖遂卒為永制一<lb/>
嵗晉邸嵗終籌損年費幾約數百萬計惟失五百金屢<lb/>
籌不出一倉頭偶計之太宗一日登府樓遙觀尋種者<lb/>
賞歎精健令某府庫取金五百與之時從信不信役夫<lb/>
告之<lb/>
　　　承昭<lb/>
太祖欲開濬五丈舊河以便運載吏督治有承昭者以<lb/>
南人諳水利使董其役承昭以絙都量河勢長短計其<lb/>
<pb n="KR3j0181_WYG_022-13b"/>
廣深以量鍤之濶狹以鍤累尺以尺累丈定一夫自早<lb/>
達暮合運若干鍤計鑿若干土縂其都數合用若干夫<lb/>
以目奏上太祖謂曰不如所料索斬於河濬訖後悉如<lb/>
所奏上嘉之又令督諸軍子弟濬池於春明門外以習<lb/>
水戰後以防禦使從征太原晉人嬰城堅拒遂議板築<lb/>
以革納壯士蒙之爲洞而人須力攻致久老我師上<lb/>
深憫之且時視其洞擕藥劑菜餌慰撫士卒時李漢瓊<lb/>
爲攻城縂管挽御衣以諫曰孤壘之危何啻纍卵矢石<lb/>
<pb n="KR3j0181_WYG_022-14a"/>
如雨陛下宜以社稷自重遂罷其幸止行班賚而已既<lb/>
不克又欲増兵承昭奏曰陛下有不語兵千餘在左右<lb/>
胡不用之上不寤承昭以馬策指汾太祖遂曉大笑曰<lb/>
從所取用承昭乞細布囊括土投上流以塞之不設板<lb/>
築可城巨方用其策授土將半水起一尋城中危蹙㑹<lb/>
蝗大起晉人間道求援契丹兵甫至遂議班師<lb/>
　　　魏侍郎<lb/>
魏侍郎瓘初知廣州忽子城一角頺墊得一古磚磚面<lb/>
<pb n="KR3j0181_WYG_022-14b"/>
範四大字云委於鬼公蓋合而魏也感其事大築子城<lb/>
纔罷詔除仲待制簡代之未㡬儂智髙冦廣其城一擊<lb/>
而摧獨子城堅完民逃於中獲生者甚衆賊退師至筠<lb/>
州朝廷以公有前知之備加諫議再知廣二年召還公<lb/>
築城之效自論久不報有感懷詩曰羸羸霜鬢一衰翁<lb/>
踪跡年來類斷蓬萬里逺歸雙闕下一身閒在衆人中<lb/>
螭頭賜對恩雖重雉堞論功事已空淮上有山歸未得<lb/>
獨揮清淚向春風文潞公束詩進呈加龍圖閣尹京魏<lb/>
<pb n="KR3j0181_WYG_022-15a"/>
詩甚精處五羊書事曰誰言嶺外無霜雪何事秋來白<lb/>
滿頭<lb/>
　　　錢若水<lb/>
錢若水爲同州推官知州性急數以胸臆決事不當若<lb/>
水固争不能得輒曰當奉陪贖銅耳已而果爲朝廷及<lb/>
上司所駮州官皆贖論知州愧謝已而復然前後如此<lb/>
數矣有富民家小女奴逃亡不知所之奴父母言於州<lb/>
命録亊參軍鞫之録事嘗貸錢於富民不獲乃列富民<lb/>
<pb n="KR3j0181_WYG_022-15b"/>
父子數人共殺女奴棄屍水中逺失其屍或爲元謀或<lb/>
從而加功罪皆應死富民不勝捶楚自誣服具上州官<lb/>
審覆無異皆以爲得實若水獨疑之留其獄數日不決<lb/>
録亊詣若水㕔事詬之曰若受富民錢欲出其死罪耶<lb/>
若水笑謝曰今數人當死豈不可少熟觀其獄詞耶且<lb/>
留之旬日知州屢趣之不能得上下皆怪之若水一旦<lb/>
詣州屛人言曰若水所以留其獄者宻使人訪求女奴<lb/>
今得之矣知州驚曰安在若水宻使人送女奴於知州<lb/>
<pb n="KR3j0181_WYG_022-16a"/>
所知州乃垂簾引女奴父母問曰汝今見汝女識之乎<lb/>
對曰安有不識也因從簾中推出示之父母泣曰是也<lb/>
乃引富民父子悉破枷縱之其人號泣不肯去曰㣲使<lb/>
君之賜則某滅族矣知州曰推官之賜也非我也其人<lb/>
趨詣若水㕔事若水閉門拒之曰知州自求得之我何<lb/>
與焉其人不得入繞垣而哭傾家資以飯僧爲若水祈<lb/>
福知州以若水雪寃死者數人欲爲之奏論其功若水<lb/>
辭曰若水但求獄中人不寃死耳論功非某本心也且<lb/>
<pb n="KR3j0181_WYG_022-16b"/>
朝廷以此爲若水功當置録事於何地耶知州歎服曰<lb/>
如此尤不可多及矣録事詣若水叩頭愧謝若水曰獄<lb/>
情難知偶有過誤何謝也於是逺近翕然稱之未㡬太<lb/>
宗聞之驟加進擢自幕職半嵗中爲知制誥二年中爲<lb/>
樞宻副使<lb/>
　　　周諫議<lb/>
周諫議湛善射弩十發十中的隔屋射亦然嘗謂予曰<lb/>
其法雖在審固然亦自有神用今以架縛弩施箭其上<lb/>
<pb n="KR3j0181_WYG_022-17a"/>
往往不中至於同人之射無不中的非神用而何湛爲<lb/>
鹽鐡判官三司文帳煩夥吏胥弊欺若不究者爲之立<lb/>
勘同法嵗減天下計帳七千道又括天下隱户三十三<lb/>
萬發其詭號凡十二種湖南之民掠良人踰嶺賣爲奴<lb/>
婢湛爲廣東提㸃刑獄下令捉搦又令自陳得男女一<lb/>
千六百餘人還其家而世少知之蓋古良吏也<lb/>
　　　薛簡肅<lb/>
蜀人正月二日三日上塚知府亦爲之出城置㑹是時<lb/>
<pb n="KR3j0181_WYG_022-17b"/>
薛簡肅公以二日㑹於大東門外有戍卒叩鄭龍胸家<lb/>
求冨貴鄭即以銀匙筯一把與之既出隨以告人至第<lb/>
二巷尾卒升屋放火殺傷傷人相以都監至捕者益多<lb/>
卒自知不免即下就擒都監往白簡肅公指揮只於擒<lb/>
獲處即處决民間以爲神斷不然妄相攀引旬月間未<lb/>
能了得又安其徒黨反側之心也<lb/>
　　　范文公<lb/>
范文公鎮青社㑹河朔艱食青之額賦博州置場納青<lb/>
<pb n="KR3j0181_WYG_022-18a"/>
民大患輦置之苦而河朔斛價不甚騰湧公至戒民本<lb/>
州納價每㪷三鍰給鈔與之俾簽幙者輓金往幹曰博<lb/>
守席君夷亮余嘗薦論又足下之婦翁也擕書就彼坐<lb/>
倉以倍價招之事必可集齎巨牓數十道介其境則張<lb/>
之設郡中不肯假廩寄價舍可也簽禀教行事至則皆<lb/>
如公料㪷斛時爲厚價所誘貨至如山積不五日遂足<lb/>
而博斛亦行斛金尚餘數千緡按等差給還青民因立<lb/>
像祠焉<lb/>
<pb n="KR3j0181_WYG_022-18b"/>
　　　文潞公<lb/>
文潞公爲予言初及第大理評事知絳州翼城縣未赴<lb/>
任有客李本者三見訪而後得見之且言某有婿爲縣<lb/>
中巡檢幸公庇之又言曰某非獨公奉干亦有以奉助<lb/>
某嘗知其邑户口衆人猾難治因出一策文字皆影迹<lb/>
人姓名其首姓張比潞公至姓張人事已敗縣未能結<lb/>
丞簿尉皆云某等在此各嵗餘通邑政務爲此人所持<lb/>
今公之來必辨之矣於是公盡得其奸狀上於州决配<lb/>
<pb n="KR3j0181_WYG_022-19a"/>
之邑人皆悚畏其次即石務均也初王公隨舉進士時<lb/>
甚貧㳺於翼城逋人飯鏹執而入縣務均之父爲縣吏<lb/>
爲償錢又飯之舘之於其家而母尤所加禮一日務均<lb/>
醉令王起舞不中節毆之王遂去明年登第久之爲河<lb/>
東轉運使務均恐懼逃竄然王豈有意害之乎小人自<lb/>
隱如此也至是事敗潞公捕之當是時王公已爲御史<lb/>
中丞矣未㡬封一錠銀至縣葬石務均之母事少懈尋<lb/>
而王爲參知政事奏務均教練使而務均亦改行自修<lb/>
<pb n="KR3j0181_WYG_022-19b"/>
終文之任邑中無敢肆横者以此見潞公之才新及第<lb/>
已能疾惡而屏除之矣又見王公長厚而不忘一飯之<lb/>
恩也<hi>東齋記事</hi>
　<lb/>
　<lb/>
　<lb/>
　<lb/>
　事實類苑卷二十二<lb/>
</p>
<p>
</p>
  </div>
</body>
</text>
</TEI>
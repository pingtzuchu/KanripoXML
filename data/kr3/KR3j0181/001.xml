<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷一</head>
    <p>
<pb n="KR3j0181_WYG_001-1a"/>
欽定四庫全書<lb/>
　事實類苑卷一　　　　　宋　江少虞　撰<lb/>
　　祖宗聖訓<lb/>
　　　太祖<lb/>
太祖性至仁雖用兵亦戒殺戮親征太原道經潞州麻<lb/>
衣和尚院躬禱於佛前曰此止以弔伐為意誓不殺一<lb/>
人開寳中遣將平金陵親召曹彬潘羙戒之曰城陷之<lb/>
日慎毋殺戮設若困鬬則李煜一門不可加害故彬於<lb/>
<pb n="KR3j0181_WYG_001-1b"/>
江南得王師弔伐之體由聖訓丁寧也初梁太祖因宣<lb/>
武府第修之為建昌宮晉改命曰太寧宫周世宗復加<lb/>
營繕猶未盡如王者之制太祖始命改營之一如洛陽<lb/>
之制既成太祖坐正殿令洞開諸門直望之謂左右曰<lb/>
此如我心少有邪曲人皆見之<lb/>
錢俶入朝太祖眷禮甚厚然自宰相以下皆乞留俶而<lb/>
取其地太祖不從賜還本國復宴餞於便殿屢勸以巨<lb/>
觥陛辭之日俶感泣再拜太祖命於殿内取一黄袱封<lb/>
<pb n="KR3j0181_WYG_001-2a"/>
識甚宻以賜且戒以塗中宻觀洎即塗啟之凡數十軸<lb/>
皆羣臣所上章䟽俶自是益感懼江南平遂乞納土<lb/>
秦亭之西地夕陽鎮産巨材森鬰綿亘不知其極止利<lb/>
於戎建隆初國朝方議營造尚書髙防知秦州郡地数<lb/>
百里築堡阨其要募兵千餘人為採造務與戎約曰渭<lb/>
之北戎有之渭之南秦有之果獲材數萬本為桴蔽渭<lb/>
而上後蕃部率帳屬絶渭奪筏殺防兵出師與我戰我<lb/>
兵剪戮甚衆生擒數十人縶俘於獄以聞太祖憫之曰<lb/>
<pb n="KR3j0181_WYG_001-2b"/>
奪其地之産得無争乎仍連邊州之擾不若罷之下詔<lb/>
厚撫其酋所縶之戎各以袍帶賜之遣還其部諸戎泣<lb/>
謝後上表願獻美材五十里於朝<hi>並涑水紀聞</hi>
太祖常與趙中令普議事有所不合太祖曰安得宰相<lb/>
如桑維翰者謀之乎普對曰使維翰在陛下亦不用盖<lb/>
維翰愛錢太祖曰茍用其長亦當䕶其短措大眼孔小<lb/>
賜與十萬貫則塞破屋子矣<lb/>
錢俶進寳犀帶太祖顧謂曰朕有三條帶與此盖不同<lb/>
<pb n="KR3j0181_WYG_001-3a"/>
俶請宣示一觀太祖笑曰汴河一條恵民河一條五丈<lb/>
河一條俶大媿服其規模豈不宏逺哉<lb/>
王全斌伐蜀之歳是時大寒太祖著㡌絮被裘御講武<lb/>
殿氊帳曰此中寒尚不能禦况伐蜀將士乎即脱所服<lb/>
裘㡌遣將持賜全斌其伐江南也曹彬李漢瓊田欽祚<lb/>
入辭以匣劔授彬曰副將而下不用命斬之漢瓊等皆<lb/>
股栗畏懾此所以見御將之恩威皆出於一<lb/>
太祖皇帝將展外城幸朱雀門親自規畫獨趙韓王普<lb/>
<pb n="KR3j0181_WYG_001-3b"/>
從幸上指門額問普曰何不祗書朱雀門須著之字安<lb/>
用普對曰語助太祖笑曰之乎者也助得何事<lb/>
太祖服用儉素退朝常用絁袴麻鞋寢殿門懸青布縁<lb/>
簾殿中設青布幔<hi>以上出楊文公談苑</hi>
太祖少親戎事性好藝文即位未幾召山人郭無為於<lb/>
崇政殿講書至今講官所領階銜猶曰崇政殿説書云<lb/>
<hi>出傅商公佳話</hi>
錢俶初入朝既而賜歸國羣臣多請留俶而使之獻地<lb/>
<pb n="KR3j0181_WYG_001-4a"/>
太祖曰吾方征江南俾俶歸治兵以攻其後則吾之兵<lb/>
力可減半江南若下俶敢不歸乎既而皆如所處<hi>出東軒筆</hi>
<hi>録</hi>
太祖聞國子監集諸生講書喜遣使賜之酒菓曰今之<lb/>
武臣亦當使之讀經書欲其知為治之道也<hi>出涑水記聞</hi>
太祖皇帝以神武定天下儒學之士初未甚進用及卜<lb/>
郊肆類備法駕乗大輅翰林學士盧多遜攝太僕卿升<lb/>
輅執綏且備顧問上因歎儀物之盛詢致理之要多遜<lb/>
<pb n="KR3j0181_WYG_001-4b"/>
占對詳敏動皆稱㫖他日上謂左右曰宰相須用儒者<lb/>
盧後果大用盖肇於此<hi>出文正公筆録</hi>
太祖討平諸國收其府藏貯之别庫曰封樁庫每歲國<lb/>
用之餘皆入焉嘗語近臣曰石晉割幽燕諸郡以歸契<lb/>
丹朕憫八州之民乆䧟彼中俟所蓄滿五百萬緡遣使<lb/>
北庭以贖山後諸郡如不我從則散府財募戰士以圗<lb/>
攻取後改曰左藏庫今為内藏庫<hi>出歸田録</hi>
魏咸信言故魏國長公主在太祖朝嘗衣貼綉鋪翠𥜗<lb/>
<pb n="KR3j0181_WYG_001-5a"/>
入宫中太祖見之謂主曰汝當以此與我自今勿復為<lb/>
此飾主笑曰此所用翠羽幾何太祖曰不然主家服此<lb/>
宫闈戚里皆相效京城翠羽價髙小民窺利展轉販易<lb/>
傷生寖廣實汝之由汝生長富貴當念惜福豈可造此<lb/>
惡業之端主慙謝主因侍坐與孝章皇后同言曰官家<lb/>
作天子日乆豈不能用黄金裝肩輿乗以出入太祖笑<lb/>
曰我以四海之富宫殿悉以金銀為飾力亦可辦但念<lb/>
我為天下守財耳豈可妄用古稱以一人治天下不以<lb/>
<pb n="KR3j0181_WYG_001-5b"/>
天下奉一人茍以自奉養為意使天下之人何仰哉當<lb/>
勿復言<lb/>
太祖平蜀得孟昶七寳裝溺器擲之於地令杵碎之曰<lb/>
汝以何器貯食似此不亡何待<hi>以上見楊文公談苑</hi>
太祖豁逹既得天下趙普屢以微時所不足者言之欲<lb/>
潜加害太祖曰不可若塵埃中教識天子宰相則人皆<lb/>
物色之矣自後普不復敢言<hi>出丁晉公談録</hi>
太祖嘗謂左右曰朕每因宴㑹乗懽至醉經宿未嘗不<lb/>
<pb n="KR3j0181_WYG_001-6a"/>
悔也<lb/>
太祖嘗見小黄門損畫殿壁者怒之曰子可斬也此天<lb/>
子廨舎耳汝敢敗之耶<hi>始平公云</hi>
太祖初即位頗好畋獵嘗田獵墜馬怒自挾佩刀刺馬<lb/>
殺之既而嘆曰我耽於逸樂乗危走險自取顛越馬何<lb/>
罪焉自是遂不復獵<lb/>
太祖常罷朝坐便殿不樂者乆之内侍王繼恩請其故<lb/>
上曰汝謂天子為容易耶早来吾乗快指揮一事而誤<lb/>
<pb n="KR3j0181_WYG_001-6b"/>
故不樂也<lb/>
太祖採聼明逺毎遇邊關之事纎悉必知有間者自蜀<lb/>
還上問曰劔外有何事間者曰但聞成都滿城誦朱仙<lb/>
長苦熱詩曰煩暑鬰蒸何處避凉風清冷幾時来上曰<lb/>
此蜀民思吾之来伐也時雖已下荆楚孟昶有唇亡齒<lb/>
寒之懼而西討無名昶欲朝貢王昭逺固止之乾徳三<lb/>
年昶遣諜者孫遇齎蠟丸帛書間道徃太原結劉鈞為<lb/>
援為朝廷所獲太祖喜曰興師有名矣執間者命王全<lb/>
<pb n="KR3j0181_WYG_001-7a"/>
斌率禁旅三萬分路討之俾孫遇指畫山川曲折閣道<lb/>
逺近令工圗之面授神策令王全斌徃焉曰所尅城寨<lb/>
止籍器甲芻糧耳若財帛盡分給戰士王師至蜀昶遣<lb/>
王昭逺帥師来拒未幾相繼就擒昶始降執昶赴闕大<lb/>
將王仁瞻自劍南獨先歸闕乞見恐彰已惡歴數全斌<lb/>
等數將貪黷財貨縱弛兵律俱為所訴反欲以自蔽太<lb/>
祖笑謂仁瞻曰納李廷珪妓擅開豐徳庫取金寳此又<lb/>
誰耶惶怖叩伏待罪上又曰此行清介畏懼止有曹彬<lb/>
<pb n="KR3j0181_WYG_001-7b"/>
一人耳臺臣請深治蜀諸將横越之惡太祖盡釋之<hi>已上</hi>
<hi>出涑水紀聞</hi>
太祖即位後遣王全斌劉光義為先鋒曹彬為都監沈<lb/>
義倫為行營判官收復覀蜀無何全斌殺降三千人是<lb/>
時曺不從但收其文案不署字王曹沈等囬太祖𫝊宣<lb/>
送中書取勘左右曰方克復西蜀回雖殺降兵亦不可<lb/>
便案劾今後陛下如何用人太祖曰不然河東江南皆<lb/>
未歸服若不勘劾恐今委任者轉亂殺人又曰曹彬但<lb/>
<pb n="KR3j0181_WYG_001-8a"/>
退不干你事曹不退但叩頭伏罪曰是臣同商議殺戮<lb/>
降兵朝廷問罪臣首合誅戮太祖見曹如此皆與原之<lb/>
王授金州節度餘皆進擢之忽一日宣曹并潘美曰命<lb/>
汝收江南又顧曹曰更不得似徃時西川亂殺人曹徐<lb/>
奏曰臣若不奏又恐陛下未知曩日覀川元不是臣殺<lb/>
降卒縁臣商量固執不下臣見收得當日文案元不肯<lb/>
署字太祖令取進呈覽之又謂曰卿既商量不下何為<lb/>
對朕堅自伏罪曰臣與王全斌等同奉陛下委任若王<lb/>
<pb n="KR3j0181_WYG_001-8b"/>
全斌等獲罪臣獨清雪不為穏便臣是以一向伏罪太<lb/>
祖曰卿既自欲當辜如此又安用留此文字曰臣從初<lb/>
謂陛下必行誅戮臣留此文書令老母進呈乞全老母<lb/>
一身太祖尤器遇之又潜謂曰但只要他歸服慎勿殺<lb/>
人是他無罪只是自家著他不得卿切㑹取曹曰謹奉<lb/>
詔㫖不敢違越今國家享無疆之休良由是耳曹之四<lb/>
子璨瑋琮珣皆享豐禄豈非餘慶乎<hi>已上出丁晉公談録</hi>
宋白言開寳九年雩祀西洛隂雨踰月齋宿之旦尚未<lb/>
<pb n="KR3j0181_WYG_001-9a"/>
霽太祖遣中使禱無畏三藏塔與之誓言倘不即止毀<lb/>
其浮圗又俾近臣齎詔與嶽神宿齋日雨不止當施桎<lb/>
梏於汝至太極殿齋宿辰已間雨霽洛陽令督役夫軰<lb/>
除道上泥布乾土及郊祀還雨復作無畏西僧唐開元<lb/>
中至長安𤣥宗甚禮重之毎祈雨輙應事具李徳裕次<lb/>
栁氏舊聞及李華碑<hi>見楊文公談苑</hi>
太祖既納趙韓王之謀數遣使者分詣諸道擇選精兵<lb/>
凡其材力技藝有過人者皆收補禁軍聚之京師以備<lb/>
<pb n="KR3j0181_WYG_001-9b"/>
宿衛厚其粮賜居常躬自按閱訓練皆一以當百諸鎮<lb/>
皆自知兵力精鋭非京師之敵莫敢有異心者由我太<lb/>
祖能强幹弱枝致治於未亂故也<lb/>
太祖征河東圍太原乆之不㧞宿衛之士皆自奮告曰<lb/>
蕞爾城而乆不下者士不致力故也臣等請自徃力攻<lb/>
必取之上曰吾蒐簡訓練汝曹心盡力竭矣汝曹天下<lb/>
精兵之髓而吾之股肱爪牙也吾寧不得太原豈可糜<lb/>
滅汝曹於此城之下哉遂引兵而還軍士聞之無不感<lb/>
<pb n="KR3j0181_WYG_001-10a"/>
激徃徃有出涕者<lb/>
太祖征李筠河東遣其宰相衛融將兵助筠融兵散敗<lb/>
生獲之上面責其助亂因謂曰朕今赦汝汝能為我用<lb/>
乎對曰臣家四十口皆受劉氏温衣飽食何忍負之陛<lb/>
下雖不殺臣臣終不為陛下用得間則走河東耳上怒<lb/>
命以鉄撾撾其首曳出融曰人誰不死得死君事臣之<lb/>
福也上曰忠臣也召之於御座前傅以良藥賜衣𢃄及<lb/>
鞍勒拜太府卿王師平江南徐鉉從李煜入朝太祖讓<lb/>
<pb n="KR3j0181_WYG_001-10b"/>
之以其不早勸李煜降也鉉曰臣在江南備位大臣國<lb/>
亡不能殉罪當死尚何所言上恱撫之曰卿誠忠臣事<lb/>
我當如事李氏也<hi>並見涑水紀聞</hi>
開寳中趙普猶秉政江南後主以銀五萬兩遺普普白<lb/>
太祖太祖曰此不可不受但以書荅謝少賂其使人可<lb/>
也普叩頭辭讓上曰大國之體不可自寢弱當使之勿<lb/>
測既而後主遣其弟從善入貢常賜外宻賚白金如遺<lb/>
普之數江南君臣始震駭服上之偉度<hi>出楊文公談苑</hi>
<pb n="KR3j0181_WYG_001-11a"/>
太祖明聖慈恵歴代創業之主不可比也初陳橋為三<lb/>
軍擁廹而囘不得已而狥衆懇乃先與三軍約曰汝等<lb/>
入城不得驚動府君不得殺害百姓不得取奪財物能<lb/>
從吾令則不違汝推戴於是三軍曰不敢違命<hi>出丁晉公談録</hi>
太祖將親征軍校有獻手撾者上問曰此何以異於常<lb/>
撾而獻之軍校宻言曰陛下試引撾首視之撾首即劔<lb/>
柄也有刀韜於中平居可以為杖緩急以備不虞上笑<lb/>
投之於地曰使我親用此物事將何如當此時此物固<lb/>
<pb n="KR3j0181_WYG_001-11b"/>
足恃乎<lb/>
太祖親征澤潞中書舎人趙達憚涉山險稱墜馬傷足<lb/>
止於澤州及師還當草制復稱疾上怒宰相論逹人臣<lb/>
乃敢如此遂貶房州司户<hi>已上出洓水紀聞</hi>
太祖皇帝得天下破上黨取李筠維揚誅李重進皆一<lb/>
舉蕩滅知兵力可用僣偽可平矣嘗語太宗曰中國自<lb/>
五代以来兵連禍結帑廪虚竭必先取西川次及荆廣<lb/>
江南則國用富饒矣今之勍敵正在契丹自開運以後<lb/>
<pb n="KR3j0181_WYG_001-12a"/>
益輕中國河東正扼兩蕃若遽取河東便與兩蕃接境<lb/>
莫若且存繼元為我屏翰候我完實取之未晚故太祖<lb/>
末年始征河東太宗即位即一舉平晉也<lb/>
周廣者開寳中為内外馬歩軍都頭嘗好言外事一日<lb/>
白太祖曰朝廷遣使吴越錢俶南面坐旁設使者位俶<lb/>
雖貴極人臣民無二上而奉命者不正其名此大辱國<lb/>
太祖曰汝頗能折之否廣曰臣請行上即日遣廣為使<lb/>
俶猶襲故態廣曰比肩事主不敢就席俶遂移床西向<lb/>
<pb n="KR3j0181_WYG_001-12b"/>
正賔主之禮復命廣氣甚驕將希寵賞太祖曰汝盖倚<lb/>
朝廷威勢不然者俶何有於汝哉廣大慙其御下之英<lb/>
略如此<lb/>
劉鋹性絶巧自結真珠鞍勒為龍戱之狀獻太祖太祖<lb/>
以示尚方工皆駭服償以錢三百索上謂左右曰移此<lb/>
心勤民政不亦善乎鋹在閩中多置酖以毒臣下太祖<lb/>
幸講武池從官未集鋹先至詔賜巵酒鋹心疑之捧杯<lb/>
泣曰臣承祖父基業違拒朝廷至煩王師致討罪在不<lb/>
<pb n="KR3j0181_WYG_001-13a"/>
赦陛下既待臣以不死願為大梁布衣觀太平之盛未<lb/>
敢飲此酒太祖笑謂之曰朕推赤心於人腹中安有此<lb/>
事即取鋹酒自飲别酌以賜鋹鋹慚謝<lb/>
太祖善馭豪傑得人死力居常多幸講武池臨流觀習<lb/>
水戰目謂左右曰人皆言亡身為國然皆人之所難言<lb/>
之易耳時禁衛將帥軍廂皆侍側有天廂李進卿前對<lb/>
曰如臣者令死即死耳遂躍入池中上急令水工數十<lb/>
人救之得免㡬於委頓上左右内侍數十人皆善武藝<lb/>
<pb n="KR3j0181_WYG_001-13b"/>
伉健人敵數夫騎上下山如飛其慰撫養育無所不至<lb/>
然未嘗假其威權泗州檻生虎来獻上令以全羊臂與<lb/>
之虎得全肉决裂而食氣甚猛悍欲觀之也俄口呿不<lb/>
合視之有骨横鯁喉中上目左右内侍李承訓即引手<lb/>
探取無所畏常因御五鳳樓有風鳶墮南角樓鴟尾上<lb/>
上顧左右曰有能取之否一内侍失其姓名攝衣舉屋<lb/>
桷以登縁歴危險取之以獻觀之胆落盖試其趫㨗也<lb/>
太祖始自總戎為士卒畏服及踐阼善<hi>闕</hi>　籍者多以<lb/>
<pb n="KR3j0181_WYG_001-14a"/>
<hi>闕</hi>　雄武軍自此或習試武<hi>闕</hi>　毆以教勝負漸增俸<lb/>
緡遷𨽻上軍<hi>闕</hi>　侵晨出城習馬至暮歸飼馬不合<hi>闕</hi>
　洽耐辛苦不甚肥盛初議取蜀有<hi>闕</hi>　曰西川除在<lb/>
天上不可到若舟車足跡可至必取之耳士皆賈勇思<lb/>
奮平蜀止六十日用精兵才七千人<lb/>
居常衛士直廬中或給以棊枰令對奕為樂曰此徒端<lb/>
居終日無他思慮以此使之適情耳<lb/>
太祖平蜀擇其親兵驍勇者百餘人補内殿直别立班<lb/>
<pb n="KR3j0181_WYG_001-14b"/>
院號川殿直南郊賞給凡夲班減五千遂相率撃登聞<lb/>
皷訴其事上大怒曰朝廷給賜自我而出安有例哉盡<lb/>
捕違狀者四十人斬於市餘悉配𨽻下軍遂廢其班一<lb/>
日内酒坊火悉以監官而下數十人棄市詰得遺火卒<lb/>
縛於火中自是内司諸署莫不整肅<hi>並見楊文公談苑</hi>
太祖時李漢超鎮關南馬仁瑀守瀛州韓令坤常山賀<lb/>
維忠易州何繼筠棣州郭進西山武守琪晉陽李謙溥<lb/>
隰州李繼勲昭義趙賛延州姚内斌慶州董遵誨環州<lb/>
<pb n="KR3j0181_WYG_001-15a"/>
王彦昇原州馮繼業靈武蒐榷之利悉以與之其貨易<lb/>
則免其征税故邊臣皆富於財以養死士以募諜者夷<lb/>
人情狀山川道路罔不備見而周知之故十餘年無西<lb/>
東之憂<hi>出東齋記事</hi>
太祖將改年號謂宰相曰須出古来未嘗有者宰臣以<lb/>
乾徳為請三年平蜀宫人有入掖廷者太祖因閱奩具<lb/>
得鑑背字云乾徳四年鑄大驚曰安得四年鑄此鑑以<lb/>
出示宰相皆不能對乃召學士陶穀竇儀問之儀曰蜀<lb/>
<pb n="KR3j0181_WYG_001-15b"/>
中主曾有此號鑑必蜀中所得太祖大喜曰作宰相必<lb/>
用讀書人自是大重儒臣矣<lb/>
太祖躬履儉約多所減損常服澣濯之衣乗輿服用皆<lb/>
尚質素寢殿以青布縁幃簾宫中闈幕無文采之飾常<lb/>
出麻履布裳賜左右曰我舊所服者也<hi>出聖政録</hi>
太祖初臨御欲知外事有史珪者常為隊長掌衛殿㢘<lb/>
事入白頗得實後有徳州刺史郭貴知荆州貴之親吏<lb/>
在徳州為奸知州國子丞梁夣昇以法繩之貴素與珪<lb/>
<pb n="KR3j0181_WYG_001-16a"/>
善以事告珪圗去夣昇珪紀於紙伺便言之一日探懐<lb/>
中所記進曰徳州梁夣昇欺蔑刺史郭貴幾至死上曰<lb/>
此必貴所為不法夢昇真清強吏取記紙召黄門𫝊中<lb/>
㫖以夣昇為賛善大夫既行又曰與左賛善珪慙怏而<lb/>
退俄坐漏禁中語黜官<lb/>
太祖時趙普為相車駕偶出因忽幸其第時兩浙錢王<lb/>
俶方遣使致書及海物十瓶普方置在廡下㑹車駕至<lb/>
倉卒迎不及屏也上顧見問何物普以實對上曰此海<lb/>
<pb n="KR3j0181_WYG_001-16b"/>
物必佳即令啟之皆滿貯𤓰子金也普惶恐頓首謝曰<lb/>
臣未嘗發書實不知若知之當奏聞而却之上笑曰但<lb/>
受之無妨彼謂國家事皆由汝書生耳<lb/>
開寳中教坊使衛某年老當外補援後唐故事求領小<lb/>
郡太祖曰伶人為刺史豈治朝事尚可法耶第令於本<lb/>
部中遷叙乃以為太常大樂令<hi>出澠水燕談</hi>
自唐寶大後歴肅代藩鎮遂不復制以及五代之亂太<lb/>
祖即位罷藩鎮權擇文臣使治州郡至今百餘年生民<lb/>
<pb n="KR3j0181_WYG_001-17a"/>
受賜每一詔下雖擁重兵臨大衆莫不即時聼命<lb/>
太祖既好讀書常曰堯舜四凶之罪止從投竄何近代<lb/>
法網之宻哉盖有意措刑矣<hi>出事實</hi>
　<lb/>
　<lb/>
　<lb/>
　<lb/>
　<lb/>
<pb n="KR3j0181_WYG_001-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事實類苑卷一<lb/>
</p>
<p>
</p>
  </div>
</body>
</text>
</TEI>
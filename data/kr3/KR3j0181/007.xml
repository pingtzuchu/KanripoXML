<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0181_WYG_007-1a"/>
欽定四庫全書<lb/>
事實類苑卷七　　　　　　宋　江少虞　撰<lb/>
　　君臣知遇<lb/>
　　　王元之<lb/>
王元之嘗草李繼遷制繼遷送馬五十匹潤筆公却之<lb/>
後守永陽閩人鄭褒有文行徒歩謁公及還公買一馬<lb/>
遺之或謗其虧價者太宗曰彼能却繼遷五十匹顧肯<lb/>
虧一匹馬價耶<hi>見澠水燕談</hi>
<pb n="KR3j0181_WYG_007-1b"/>
　　　二<lb/>
王禹偁濮州人生十餘嵗能屬文太平興國八年進士<lb/>
及第補成武主簿改大理評事知長洲縣太宗方奨㧞<lb/>
文士聞其名召拜拾遺直史舘賜緋給銀帶上特命以<lb/>
文犀帶錫之禹偁獻端拱箴以為戒尋以左司諫知制<lb/>
誥上嘗稱之曰王禹偁文章當今天下獨歩判大理寺<lb/>
散騎常侍徐鉉為妖巫道安所誣謫官禹偁上䟽訟之<lb/>
請反坐尼罪由是貶商州團練副使無禄種蔬自給徙<lb/>
<pb n="KR3j0181_WYG_007-2a"/>
解州團練副使上思其才復召為左正言仍命宰相以<lb/>
剛直不容物戒之真宗初即位召王禹偁於揚州復知<lb/>
制誥脩太宗實録執政疑禹偁輕重其間落職出知董<lb/>
州州境有二虎鬬食其一冬雷羣雞夜鳴禹偁上䟽引<lb/>
洪範陳戒且自劾上以問司天官對以守臣任其咎移<lb/>
知蘄州尋召還朝禹偁已卒<lb/>
　　　三<lb/>
禹偁之卒諫議大夫戚綸誄曰事上不邪曲居下不諂<lb/>
<pb n="KR3j0181_WYG_007-2b"/>
佞見善若已有疾惡過仇讐世以為知言祥符中真宗<lb/>
觀書龍圖閣得禹偁奏章歎美切直因訪其後宰相稱<lb/>
其子嘉言以進士第為江都尉即召對擢大理評事<hi>並涑</hi>
<hi>水紀聞</hi>
　　　四<lb/>
王元之在翰林太宗恩遇極厚嘗侍宴瓊林獨召至御<lb/>
榻顧問帝語宰相曰王某文章獨歩當代異日垂名不<lb/>
朽故元之有詩云瓊林侍逰宴金口獨褒揚<hi>見澠水燕談</hi>
<pb n="KR3j0181_WYG_007-3a"/>
　　　杜文正<lb/>
真宗重禮杜鎬鎬直龍圖閣上嘗因沐浴罷飲上尊酒<lb/>
封其餘遣使賜鎬於閣下鎬素不飲得賜喜飲之至盡<lb/>
因動舊疾忽僵不知人上聞之驚步行出至閣下自調<lb/>
藥飲之仍詔其子津入侍疾少頃鎬稍蘇見至尊在欲<lb/>
起上撫令卧鎬疾平然後入宫方鎬疾亟時上深自咎<lb/>
責為由已賜酒致鎬病也<lb/>
　　　楊礪<lb/>
<pb n="KR3j0181_WYG_007-3b"/>
真宗判開封府楊礪為府寮及登儲貳因為東宮官即<lb/>
位為樞宻副使病甚真宗幸其第問疾所居在隘巷中<lb/>
輦不能進左右請還上不許因降輦步至其第存勞甚<lb/>
至楊礪太宗建隆初状元及第在開封府真宗問礪何<lb/>
年及第礪唯唯不對真宗退問左右然後知之自悔失<lb/>
問礪不以科名自伐由是重之<hi>已上出涑水紀聞</hi>
　　　董遵誨<lb/>
董遵誨父宗本為隨州將太祖微時徃依宗本與遵誨<lb/>
<pb n="KR3j0181_WYG_007-4a"/>
游常共臂鷹逐兎小不如意為遵誨所辱太祖遂辭去<lb/>
宗本固留厚給遺之即位之初訪求遵誨欲自殺其妻<lb/>
止之曰等死亦未晚矣萬乘之主豈念舊惡將因禍致<lb/>
福豈可測哉遵誨感其言幅巾見於便殿叩頭請死上<lb/>
曰汝昔日豪蕩太過我方將任汝事即命左右掖起賜<lb/>
冠帶設食案賜食上前語及舊故歡笑以為通逺軍使<lb/>
專委一面之事賦入悉以給軍用不藉於有司每嵗賜<lb/>
予無數幕府許自辟署選精甲數千人𨽻麾下不復更<lb/>
<pb n="KR3j0181_WYG_007-4b"/>
代隔嵗以春夏令歸營省妻子遵誨至申嚴邊候鎮撫<lb/>
蕃部號令如一戎族之强盛者倚為腹心有謀為㓂者<lb/>
必立以告發所部襲之剪滅無焦類凡在出師大克㨗<lb/>
党項諸羌畏威惕息養馬數千匹擇其良以入貢親僕<lb/>
數百人皆厚給衣食日夕馳射田獵擊鞠呼盧飲食作<lb/>
鼔吹為樂羌中動靜即時知之朝廷不復西顧嵗時其<lb/>
親表押馬来獻上必召問遵誨晨夕所為擊節大喜曰<lb/>
是能快活耶多解服御衣物珠貝珍異以為賜遵誨捧<lb/>
<pb n="KR3j0181_WYG_007-5a"/>
之未嘗不泣下每數嵗一来朝賜食御前笑語移晷賜<lb/>
御膳羊上樽酒皆五百數金帛累萬復遣去終太祖朝<lb/>
不易其任末年稍遷羅州刺史有判官者因朝廷訪利<lb/>
害上言通逺軍養兵每嵗轉運使調發地錢勞費民力<lb/>
本軍關𣙜之入自可市糴給用上遣録判官所奏下本<lb/>
軍及申約外討凡嵗調入如故不得竊議市租徙判官<lb/>
於他郡遵誨感激流涕左右皆泣<hi>楊文公談苑</hi>
　　　种放<lb/>
<pb n="KR3j0181_WYG_007-5b"/>
真宗優禮种放近世無比一日登龍圖閣放從行真宗<lb/>
垂手援放臂上以顧近臣曰昔明皇優待李白御手調<lb/>
羮今朕以手援放登閣厚賢之禮無愧於前代矣故蔣<lb/>
穎叙薦放姪孫誼云放早以逸民被遇帝有握手登樓<lb/>
之眷真宗屢欲大用放固辭乃止惜哉<hi>澠水燕談</hi>
　　　張乖崖<lb/>
乖崖公曰吾河曲一書生爾猥自出身遭逢聖主太平<lb/>
興國中進士及第屢親民政自太常博士罷荆湖北路<lb/>
<pb n="KR3j0181_WYG_007-6a"/>
轉運使入覲時太宗皇帝御長春殿召對數刻上曰卿<lb/>
奏事精審可信特賜金紫降虞部郎中旋授樞宻直學<lb/>
士知益州面奉聖㫖西川經賊後民頗傷殘不聊生卿<lb/>
去後可便宜行事欽哉君不疑臣委任至重乃感恩泣<lb/>
下到川後奉詔條之外事有大可苹者奏後始行其有<lb/>
從權而合義者先行後奏上悉允之故能展微效立功<lb/>
名誠由上信不疑下讒不入<hi>見忠定公語録</hi>
　　　二<lb/>
<pb n="KR3j0181_WYG_007-6b"/>
忠定公為御史中丞一日於行香所見宰相張齊賢呼<lb/>
㕘知政事温仲舒為鄉弟及他語鄙甚公以非所宜言<lb/>
失大臣體遂彈奏之齊賢深以為恨後於上前短公曰<lb/>
張詠本無文凡有章奏皆姻家王禹偁代為之禹偁前<lb/>
任翰林作齊賢罷相麻其詞醜詆及再入中書禹偁亦<lb/>
再知制誥故兩中傷之公聞自辨曰臣苦心文學縉紳<lb/>
莫不知齊賢以臣假手於人是掩上之明誣臣之非罪<lb/>
也上曰卿平生著述幾多可進来公遂以所著進上閲<lb/>
<pb n="KR3j0181_WYG_007-7a"/>
於龍圖閣未竟賜坐曰今日暑甚顧黄門於御几取常<lb/>
所執紅綃金龍扇賜公且稱文善公起再拜乃納扇於<lb/>
几上曰便以賜卿美今日獻文事也<hi>出澠水燕談</hi>
　　　張文定<lb/>
太祖幸西都肆赦張文定公齊賢以布衣獻策太祖召<lb/>
至便坐令面陳其事文定以手畫地條陳十䇿内四説<lb/>
稱㫖文定堅執其六説皆善太祖怒令武士拽出及車<lb/>
駕還京語太宗曰我幸西都惟得一張齊賢耳我不欲<lb/>
<pb n="KR3j0181_WYG_007-7b"/>
爵之以官異時汝可收之使輔汝為相也至太宗即位<lb/>
放進士榜必欲置於髙等而有司偶失遴選在第三甲<lb/>
之末太宗不恱及注官有㫖一榜盡與京官通判文定<lb/>
釋褐將作監丞通判衡州不十年果作相<hi>東軒筆録</hi>
　　　栁仲塗<lb/>
栁開知潤州有監兵錢供奉者亦忠懿之近屬也其父<lb/>
方奉朝請在京師開乘間来謁造其書閣見壁有繪婦<lb/>
人像甚美詰以誰氏監兵對曰某之女弟也旣笄矣栁<lb/>
<pb n="KR3j0181_WYG_007-8a"/>
喜曰開喪偶已踰期願取為繼室錢曰候白家君敢議<lb/>
姻事栁曰以開之才學不辱於錢氏之門遂强委禽焉<lb/>
不旬日而遂成禮錢不敢拒走介白其父其父上殿面<lb/>
訴栁開刼取臣女仁宗問曰卿識栁開否曰不識上曰<lb/>
竒傑之士也卿家可謂得佳婿矣吾為卿媒可乎錢父<lb/>
不敢再言但拜謝而退<hi>見倦遊襍録</hi>
　　　袁廓<lb/>
袁廓梓潼人敢大言太祖竒之太祖即位遷殿中丞掌<lb/>
<pb n="KR3j0181_WYG_007-8b"/>
市征嵗終增緡錢數萬特賜錢百萬㑹錢俶納土詔廓<lb/>
按行府庫倉廩所至公宴令别席而坐以寵之<lb/>
　　　錢俶<lb/>
錢俶太宗即位来朝宴後苑泛舟池中太宗親酌酒以<lb/>
賜俶俶跪而飲每貢乘輿服物器玩制作精妙遣使修<lb/>
貢必羅於庭㷊香再拜<hi>並見范蜀公䝉求</hi>
　　　呂正惠<lb/>
呂正惠公端使髙麗遇風濤恍惚間檣折舟人大恐公<lb/>
<pb n="KR3j0181_WYG_007-9a"/>
恬然讀書若在齋閣時首台吕文穆公蒙正吿老甚切<lb/>
上宴後苑作釣魚詩獨賜公斷章云欲餌金鈎深未到<lb/>
磻溪須問釣魚人以首相屬公公和云愚臣鈎直難堪<lb/>
用宜問濠梁結網人文穆得謝果冠台席<hi>見玉壺清話</hi>
　　　趙<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>
趙<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>字仲微單父人登進士第累為兵部員外郎益州<lb/>
路轉運使真宗謂曰逺方之事朕皆欲聞一一奏来朕<lb/>
當為卿行之<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>至蜀奏利害最詳及後益州闕守乃自<lb/>
<pb n="KR3j0181_WYG_007-9b"/>
三司鹽鐵副使授諫議大夫集賢院學士知益州天聖<lb/>
中以工部侍郎知并州廻上殿奏事上曰先帝時嘗詔<lb/>
益州市錦六千匹時有姓趙者知州止市千匹還是卿<lb/>
否<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>曰是上曰卿如此恤民誠至公嘗聞先帝言卿朴<lb/>
厚可任未幾為刑部侍郎樞宻副使以先帝所委故也<lb/>
<hi>見本朝名臣𫝊</hi>
　　　晏元獻<lb/>
晏元獻公為童子時張文節薦之於朝廷召至闕下適<lb/>
<pb n="KR3j0181_WYG_007-10a"/>
值御試進士便令公就試公一見試題曰臣十日前已<lb/>
作此賦有賦草尚在乞别命題上極愛其不隠及為館<lb/>
職時天下無事許臣僚擇勝宴飲當時侍從文館之士<lb/>
大夫各為燕集以至市樓酒館徃徃皆供帳為游息之<lb/>
地公是時貧甚不能出獨家居與昆弟講習一日選東<lb/>
宫官忽自中批出除晏殊執政莫諭所因次日進覆上<lb/>
諭之曰近聞館閣臣僚無不嬉游宴賞彌日繼夕惟殊<lb/>
杜門與兄弟讀書如此謹厚正可為東宫官公旣授命<lb/>
<pb n="KR3j0181_WYG_007-10b"/>
得對上面諭除授之意公語言質雅則曰臣非不樂宴<lb/>
游者直以貧無可為之具臣若有錢亦須徃但無錢不<lb/>
能出耳上益嘉其誠實知事君體眷注日深仁宗朝卒<lb/>
至大用<hi>見筆談</hi>
　　　晁迥<lb/>
大中祥符元年冬行升中之禮駐蹕岱宗晁迥當草赦<lb/>
書之詞例先進呈裁定凖舊儀學士當直日或遇宣召<lb/>
即繫鞋赴戴㡌子見之迥入對度今皇上以封祝大禮<lb/>
<pb n="KR3j0181_WYG_007-11a"/>
方在致齋之中必加嚴肅不同常時乃袍服秉笏造行<lb/>
宫門有中使入奏俄出報云上適問之聞學士穿袍服<lb/>
起入内矣可止此祇伺暨中使復入迥佇立移晷中使<lb/>
來召引至幄次而上已改御巾幘而坐起居訖升詣帝<lb/>
所望之儼然即之也温進呈詞稿省覽稱善怡顔俯問<lb/>
有加常等既而賜坐令飲茶而退因思古之帝王優禮<lb/>
節行之臣不冠不見則有之矣内愧孱瑣何以當聖君<lb/>
體貌之重乎茲惟先皇帝恭己待士之盛徳度越千古<lb/>
<pb n="KR3j0181_WYG_007-11b"/>
歟<lb/>
　　　二<lb/>
大中祥符天禧之間<hi>忘其年月</hi>暮春之月閣門傳宣布告令<lb/>
赴池苑逰宴之㑹法從旣集俄而陰雲興宻雨降有詔<lb/>
罷後苑之逰上賜宴飲上御承明殿面北而坐預侍者<lb/>
翼列如儀既而執事之臣捧金盤進名花有牡丹重台<lb/>
千房者并諸竒花首置御座前餘皆散布諸臣雕俎之<lb/>
上内臣先供奉至尊戴御花以及親賢宰執亦如之以<lb/>
<pb n="KR3j0181_WYG_007-12a"/>
賜諸臣皆戴焉上忽乃眷西顧宣言曰與學士戴花<hi>内庭</hi>
<hi>侍従唯學士不呼名</hi>俄有中使數人遽至與迥及一二同僚戴之<lb/>
觀者無不竦動也前代加寵詞臣有以寶裝方丈賜食<lb/>
於前則嘗聞之矣豈謂臣荷日月之照待以王公之禮<lb/>
何幸㑹之深歟<lb/>
　　　三<lb/>
大中祥符天禧之間<hi>忘其年日</hi>迥當宿直方深夜奉召赴内<lb/>
東門上御面東閣子坐起居訖升進次宣索坐物執事<lb/>
<pb n="KR3j0181_WYG_007-12b"/>
者叠青墩於御坐之北隅方命坐而上語及遽起側立<lb/>
以聽焉示諭令草詔<hi>今忘其所詔之事</hi>恭受宸㫖畢命復坐賜<lb/>
茶而退却行纔踰閾上宣言曰將蠟燭與學士照路俄<lb/>
有中使就御前拔取列置宻炤之其一圍徑甚大中使<lb/>
執之前引内東門赴於本院引接人吏古之取金蓮燭<lb/>
其若是乎上周知故事善視侍臣多此類也<hi>並金坡遺事</hi>
　　　王文正<lb/>
上宣諭曰舊尹京薦卿弟旭宰屬邑有亷幹之稱可委<lb/>
<pb n="KR3j0181_WYG_007-13a"/>
以繁使公對曰臣待罪宰府恐公議非便上曰前代父<lb/>
子兄弟並處貴位者多不可以卿故滯其才公曰今省<lb/>
府乃士人要職若論平進遷擢又得孤寒者一人臣弟<lb/>
陛下知名望他日出於宸衷且乞一閒局遂判吏部南<lb/>
曹公歸喜語弟曰上知爾之才必有任使而終不言所<lb/>
得之㫖翌日被命乃知銓管入引對上見公弟賜與緋<lb/>
魚公因對感謝恩被上曰不知尚著緑因朕失照管<lb/>
　　　二<lb/>
<pb n="KR3j0181_WYG_007-13b"/>
王沂公曾張文節知白陳彭年㕘預政事因白公曰曾<lb/>
等拔擢至此亦公之力然願有禆補公曰願聞其説沂<lb/>
公等曰每奏事其間亦有不經上覽者公但批㫖奉行<lb/>
恐人言之以為不可公遜謝而已一日奏對公退諸公<lb/>
留身上驚曰有何事不與王某同来諸公以前說聞於<lb/>
上上曰誰所行諸公曰皆公上曰王某在朕左右多年<lb/>
朕察之無毫髪之私自東封後朕諭王某令小可事一<lb/>
面奉行卿等當謹奉之退而謝於公曰上之委遇非曾<lb/>
<pb n="KR3j0181_WYG_007-14a"/>
所知也公曰向蒙諭及不可自言曾得上㫖今後更賴<lb/>
諸公規益文正每休暇多與二府徃還莱公出鎮㑹宿<lb/>
私第翊日公入朝上顧公曰昨日知有客甚歡朝廷無<lb/>
事大臣和睦誠可喜也<lb/>
　　　三<lb/>
上宣示公曰聞卿居甚陋宻令更易之官為修營其間<lb/>
更以卿意增益之公頓首曰臣所居乃先父舊廬當日<lb/>
止庇風雨令葺已過甚矣每思先人嘗有愧色豈煩朝<lb/>
<pb n="KR3j0181_WYG_007-14b"/>
廷上再三諭之公力辭乃止<hi>並見名臣遺事</hi>
　　　禮遇詞臣<lb/>
真宗好文待學士尤重王欽若召見最頻其後晁迴李<lb/>
宗諤陳彭年王曾李繼數人皆被恩遇惟演再入院天<lb/>
禧四年間屢蒙召對或龍圖閣滋福殿承明殿并宣和<lb/>
門之北閣子皆從容賜坐移刻而出其言議及奏對此<lb/>
略而不書又常令中使宻至院門詢吏人云今日誰直<lb/>
然後召之<hi>見金坡遺事</hi>
<pb n="KR3j0181_WYG_007-15a"/>
　　　御書碑額<lb/>
仁宗天縦多能尤精書學凡宫殿門觀多帝飛白題榜<lb/>
勲賢神道率賜篆螭首王曾之碑曰旌賢㓂凖曰旌忠<lb/>
李迪曰遺直晏殊曰舊學丁度曰崇儒王旦曰全徳元<lb/>
老文彦博曰效忠積慶李用和曰親賢范仲淹曰褒賢<lb/>
曹利用曰旌功吕夷簡曰懐忠張士遜曰舊徳狄青曰<lb/>
旌忠元勲其餘不可悉記或云初王子融守河<hi>闕</hi>唐明<lb/>
皇題裴耀卿碑額獻之仁宗乃賜文正碑曰旌賢大臣<lb/>
<pb n="KR3j0181_WYG_007-15b"/>
碑額賜篆盖始於此其後英廟神考亦屢有賜者<hi>澠水燕談</hi>
　<lb/>
　<lb/>
　<lb/>
　<lb/>
　<lb/>
　<lb/>
　事實類苑卷七<lb/>
</p>
<p>
</p>
  </div>
</body>
</text>
</TEI>
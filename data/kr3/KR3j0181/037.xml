<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷三十七</head>
    <p>
<pb n="KR3j0181_WYG_037-1a"/>
欽定四庫全書<lb/>
　事實類苑卷三十七　　　宋　江少虞　撰<lb/>
　　詩賦歌詠<lb/>
　　　劉沆<lb/>
劉沆與鄉人尹鑑少同場屋劉已登第大拜皇祐中尹<lb/>
以恩榜始登第劉以詩送之曰少年相欵老相逢鄉舉<lb/>
雖同遇不同我已位登三事後君方名列五科中榮登<lb/>
莫計名髙下宦達須由善始終若到鄉關人見問為言<lb/>
<pb n="KR3j0181_WYG_037-1b"/>
歸思滿秋風<lb/>
　　　張師錫<lb/>
張師錫年八十餘卒又有喜其子及第詩曰御榜今朝<lb/>
至見名心始安子能俱中第吾遂可休官賀客留連飲<lb/>
家書反覆看世科誰不繼得慰二親難<lb/>
　　　寇萊公<lb/>
向敏中寇準同以太平興國五年登科向秉鈞寇以使<lb/>
相知永興軍向作絶句贈寇寇酬之曰玉殿登科四十<lb/>
<pb n="KR3j0181_WYG_037-2a"/>
年當時僚友盡英賢歲寒惟有君兼我白首猶持將相<lb/>
權<hi>見青箱雜記</hi>
　　　陳恭公<lb/>
陳恭公執中以衞尉寺丞知吳州驛遞上疏乞立儲貳<lb/>
真宗喜其敢言翊日臨朝袖其疏以示執政歎想久之<lb/>
召為右正言然為王冀公所忌一日真宗賦御溝柳詩<lb/>
宣自宰相兩省皆和進恭公因進詩曰一度春歸一度<lb/>
新翠光長得照龍津君王自愛天然態恨殺昭陽學舞<lb/>
<pb n="KR3j0181_WYG_037-2b"/>
人<lb/>
　　　宋子京<lb/>
韓魏公知定州日作閲古堂自為記書於石後又畫公<lb/>
像於堂上宋子京知定州作樂歌十闋其一曰聽説山<lb/>
中好韓家閲古堂畫圖真宰相刻石好文章魏公聞之<lb/>
不喜<lb/>
　　　胡恢<lb/>
金陵人胡恢博物強記善篆隸臧否人物坐法失官十<lb/>
<pb n="KR3j0181_WYG_037-3a"/>
餘年潦倒貧困赴選集於京師是時韓魏公當國恢獻<lb/>
小詩自達其一聯云建鄴關山千里逺長安風雪一家<lb/>
寒魏公深憐之令篆太學石經因此得復官任華州推<lb/>
官而卒<lb/>
　　　魏野<lb/>
蜀人魏野隱居不仕宦善為詩以詩著名卜居陜州東<lb/>
門之外有陜州平陸縣詩云寒食花藏院重陽菊遶灣<lb/>
一聲離岸櫓數㸃别州山最為警句所居頗瀟灑當時<lb/>
<pb n="KR3j0181_WYG_037-3b"/>
顯人多與之遊寇忠愍尤愛之嘗有贈忠愍詩云好向<lb/>
上天辭富貴却來平地作神仙後忠愍鎮北都召野置<lb/>
門下時北都有妓女美色而舉止生梗土人謂之生張<lb/>
八因府㑹忠愍令乞詩於野野贈之詩曰君為北道生<lb/>
張八我是西州熟魏三莫惜樽前無笑語半生半熟未<lb/>
相猜吳正憲憶改郊詩云南郭迎天使東郊詔隱人謂<lb/>
野也野死有子閑亦有清名今尚居陜中<lb/>
　　　朱台符<lb/>
<pb n="KR3j0181_WYG_037-4a"/>
朱台符眉州人俊邁敏博少有<hi>闕</hi>　各同輩課試以尺<lb/>
正度其晷台符八寸而一賦已就凡有所作文字其彫<lb/>
篆皆類於賦章疏歌曲亦然河西作梗因上封事其略<lb/>
曰且夫結之以恩者彼必懐之示之以威者彼必畏之<lb/>
若爾則所謂繼遷者自當革面而束手款塞而來庭矣<lb/>
又嘗為<hi>闕</hi>數闋其略曰歌遏雲兮慘客在囘雪兮腰一<lb/>
搦又曰顰多而翠黛難成望<hi>闕</hi>而烏雲易散本當<hi>闕</hi>身<lb/>
心兮牡丹期到如今兮賜氷頒扇鄉人日錫嘗曰朱拱<lb/>
<pb n="KR3j0181_WYG_037-4b"/>
正一闋乃閨怨賦一首只少<hi>闕</hi>
　　　錢熙<lb/>
錢熙泉南才雅之士進四夷來王賦萬餘言太宗愛其<lb/>
才擢館職有司請試上笑曰試官前進士趙某親自選<lb/>
中嘗撰三釣酸文舉世稱精絶略曰渭川凝碧早抛釣<lb/>
月之流商嶺排青不逐眠雲之侣又曰年年落第春風<lb/>
徒泣於遷鶯處處羈遊夜雨空傷於斷雁其文數千言<lb/>
率類於此卒鄉人李慶孫為詩哭之曰四夷妙賦無人<lb/>
<pb n="KR3j0181_WYG_037-5a"/>
誦三釣酸文舉世𫝊<lb/>
　　　汪處士<lb/>
文瑩至長沙首訪故國馬氏天䇿府諸學士所著文章<lb/>
擅其名者惟徐東野李髙𢎞邇遂得東野詩浮脆輕艶<lb/>
皆鉛華歌舞媚一時樽俎耳其好句不過牡丹宿醉蘭<lb/>
蕙春悲霞宫日城剪紅刻翠而已獨汪處士一篇庶乎<lb/>
可採曰門在深松裏山僧幾度過藥靈丸不大碁妙子<lb/>
無多薄霧濛寒徑殘風戀緑蘿金烏兼玉兎年幾奈君<lb/>
<pb n="KR3j0181_WYG_037-5b"/>
何又得髙𢎞雜文十卷皆搐章繪句雖齪齪者亦能道<lb/>
信乎文之難<hi>見玉壺清話</hi>
　　　徐鉉<lb/>
太祖太宗下諸國其偽命臣僚忠於所事者無不面加<lb/>
獎激以至棄瑕録用故徐鉉潘眘修輩皆承眷禮至如<lb/>
衛融張泊應答不遜獨優假之故雖陳逺寇讐無不盡<lb/>
其忠力太平興國中吳王李煜薨太宗詔侍臣撰吳王<lb/>
神道碑時有與徐鉉爭名而欲重傷之者面奏曰知吳<lb/>
<pb n="KR3j0181_WYG_037-6a"/>
王事迹莫若徐鉉為詳太宗未悟詔徐鉉撰碑遽請對<lb/>
而泣曰臣舊事李煜陛下容臣存故主之義乃敢奉詔<lb/>
太宗始悟讓者之義許之故鉉之為碑但推言厯數有<lb/>
盡天命有歸而已其警句云東鄰結禍南箕扇疑投杼<lb/>
致慈親之惑乞火無里婦之談始勞因壘之師終後塗<lb/>
山之㑹又有偃王之比太宗覽之獨稱歎異日復得鉉<lb/>
所撰吳王挽詞三首尤加歎賞每對宰臣稱鉉之忠義<lb/>
吳王挽詞今記者二首曰倐忽千齡盡冥茫萬事空青<lb/>
<pb n="KR3j0181_WYG_037-6b"/>
松洛陽陌荒草建康宫道徳遺文在興衰自古同受恩<lb/>
無補報反袂哭途窮土徳承餘烈江南廣舊恩一朝人<lb/>
事變千古信書存哀挽周原道旌名鄭國門此生雖未<lb/>
死寂寞已消魂李王葬北邙江南録乃鉉與湯悦奉詔<lb/>
撰故有鄰國信書之句東隣謂錢俶也<lb/>
　　　黄孝先<lb/>
宗衮嘗賞黄子温詩子温名孝恭天聖八年登進士第<lb/>
為大理寺丞失官從兄子思亦善詩詠懐曰日者未知<lb/>
<pb n="KR3j0181_WYG_037-7a"/>
裴令貴世人爭笑禰生狂<hi>闕</hi>　句曰風簾燕引五六子<lb/>
露井榴開三四花子思名孝先天聖二年登進士第終<lb/>
太常博士<lb/>
　　　賈公餗<lb/>
蔡文忠公擢進士第一以將作丞倅兖將母之官年少<lb/>
氣鋭日沈酣以酒色廢務賢良賈公餗居郡中屢謁不<lb/>
得見因書一絶屏間聖君寵厚龍頭選慈母恩深鶴髮<lb/>
垂君寵母恩俱未報酒如為患悔何追文忠見之亟往<lb/>
<pb n="KR3j0181_WYG_037-7b"/>
泣謝自是終身不飲酒<lb/>
　　　王君玉<lb/>
王君玉琪詩務刻琢而深醇獨至髙視古今每云初學<lb/>
詩易於形狀寫物而難於題贈至成一家言則反此君<lb/>
玉秋後蓮實詩蠶寒氷繭瘦蜂老露窠甜比興曲盡妙<lb/>
也他詩數百十首字字清奇讀之咀氷嚼雪若魚寒不<lb/>
食清池釣鷺靜頻驚小閣棋聞角詩隴㕍半驚天在水<lb/>
征人相顧月如霜之類是也<lb/>
<pb n="KR3j0181_WYG_037-8a"/>
　　　李邯鄲<lb/>
李邯鄲公作詩格句自三字至九字有五字成篇者盡<lb/>
古今詩之格律足以資詳博不可不知也伯父娶邯鄲<lb/>
孫女嘗聞邯鄲公與小宋飲酒咏一物隸僻事以多者<lb/>
為勝飲不勝者他人莫敢造席<lb/>
　　　張文定<lb/>
張司空齊賢致仕歸洛康寧福壽先得裴晉公午橋莊<lb/>
鑿渠周堂花竹照日與故舊乘小舟攜酒游釣牓於門<lb/>
<pb n="KR3j0181_WYG_037-8b"/>
曰老夫已毁裂冠冕或公綬垂訪不敢拜見造一卧榻<lb/>
舉以視田稼醉則憇於木隂酒醒則起嘗作詩戲贈故<lb/>
人午橋今得晉公廬花木烟雲興有餘師亮白頭心已<lb/>
足四登兩府九尚書公慕唐李文亮為人對上前申明<lb/>
律意惟務裁減又奏乞罷三班吏杖罰請從贖論皆可知<lb/>
<hi>見玉壺清話</hi>
　　　王化基<lb/>
王化基言任中丞日鞠祖吉知晉州受賕事敗詢其土<lb/>
<pb n="KR3j0181_WYG_037-9a"/>
豪王基者云吾小民見州將貧乏相醵率為一日之壽<lb/>
豈知其犯法哉悵歎不已化基詰其前後郡守王基言<lb/>
三十年以來唯梁都官不受一錢餘無免者乃梁朂也<lb/>
朂漢乾祐中司徒詡下進士及第有文詞太祖欲令知<lb/>
制誥為時宰所忌遂止化基言於太宗時朂以老病不<lb/>
任吏事特授華州行軍司馬給郎中俸料其子昭璉亦<lb/>
舉進士得杭州從事化基送以詩曰文章換貴雙枝秀<lb/>
清白𫝊家兩地貧人多傳誦<hi>見文公談苑</hi>
<pb n="KR3j0181_WYG_037-9b"/>
　　　王嗣宗<lb/>
种放以處士召見拜官真宗待以殊禮名動海内後謁<lb/>
歸終南山恃恩驕倨甚王嗣宗時知長安放至通判以<lb/>
下羣拜謁放小俛垂首接之而已嗣宗内不平放召其<lb/>
諸姓出拜嗣宗嗣宗坐受之放怒嗣宗曰向者通判以<lb/>
下拜君扶之而已此百十耳嗣宗狀元及第名位不輕<lb/>
胡為不得坐受其拜放曰以手搏得狀元耳何足道哉<lb/>
嗣宗怒遂上疏言放實空疎才識無以踰人専飾詐功<lb/>
<pb n="KR3j0181_WYG_037-10a"/>
蹈虛名陛下尊禮放擢為顯官誠恐天下竊笑益長澆<lb/>
偽之風且陛下召魏野閉門避匿而放隂結權貴以自<lb/>
薦達因抉<hi>闕</hi>　放<hi>闕</hi>事數條上雖兩不之問而待放之<lb/>
意寢衰齊州進士李冠嘗獻嗣宗詩曰終南處士聲名<lb/>
滅邠土妖狐窟穴空<lb/>
　　　張乖崖<lb/>
張忠定公詠布衣希夷先生一見奇之公曰願分華山<lb/>
一半居之可乎先生曰於公固可及别贈以毫褚公曰是<lb/>
<pb n="KR3j0181_WYG_037-10b"/>
將嬰我以世務也後公顯貴果以名徳重天下將赴劍<lb/>
南以詩寄先生曰性愚不肯林泉住剛要清流擬致君<lb/>
今日星馳劍南去囘頭慚愧華山雲及還又寄以詩曰<lb/>
世人大抵重官榮見我東歸夾道迎應被華山髙士笑<lb/>
天真喪盡得虚名<hi>見澠水燕談</hi>
　　　聱隅子<lb/>
黄晞閩人好讀書客遊京師數十年不歸髙文苦學貧而<lb/>
有守衣不蔽體得錢輒買書所費殆數百緡自號聱隅<lb/>
<pb n="KR3j0181_WYG_037-11a"/>
子石守道為直講聞其名使諸生如古禮執羔雁束帛<lb/>
就里中聘之以補學職晞固辭不就故歐陽永叔哭徂<lb/>
徠先生詩云羔雁聘黄晞晞驚走隣家是也著書甚多<lb/>
在至和中薦於朝除試太醫助教月餘未及<hi>闕</hi>緑袍遇<lb/>
疾暴卒有子甚愚魯所聚及自著書皆散失無存者<hi>見涑</hi>
<hi>水記聞</hi>
　　　王沂公<lb/>
王沂公為布衣時以所業贄吕文穆蒙正中有早梅詩<lb/>
<pb n="KR3j0181_WYG_037-11b"/>
其警句云雪中未論和羮事且向百花頭上開文穆云<lb/>
此生登第已安排作狀元宰相矣已而果然<hi>見魏王語録</hi>
　　　僧有明<lb/>
浮圖詩者不少士大夫莫為汲引多汩没不顯嘗仕福<lb/>
州見山僧有明有詩百餘首其中佳句如虹收千嶂雨<lb/>
潮展半江天詩因試客分題僻碁為饒人下著低不減<lb/>
唐人<lb/>
　　　花蕋夫人<lb/>
<pb n="KR3j0181_WYG_037-12a"/>
孟蜀時花蕋夫人能為詩而世不傳其歌詞清婉可聽<lb/>
他日王平甫治館中廢書得其七言詩一卷題云八十<lb/>
九首而存者纔三十餘篇大約似王建宫詞一篇云厨<lb/>
船進食簇時新列坐無非侍從臣日午殿頭宣索膾隔<lb/>
花催喚打魚人又云月頭支給買花錢滿殿宫娥近數<lb/>
千遇著唱名多不語含羞急過御床前他篇類此<lb/>
　　　楊玢<lb/>
楊玢靖恭虞卿之曾孫也仕前偽蜀王建至顯官隨王<lb/>
<pb n="KR3j0181_WYG_037-12b"/>
衍歸後唐以老得工部尚書致仕居長安舊居多為隣<lb/>
里侵占子弟欲詣府訴其事以狀白玢玢批紙尾云四<lb/>
隣侵我我從伊畢竟須思未有時試上含元殿基望秋<lb/>
風秋草正離離子弟不復敢言<lb/>
　　　孫僅<lb/>
孫何孫僅俱以能文馳名一時僅為陜西轉運使作驪<lb/>
山詩二首其後篇有云秦帝墓成陳勝起明皇宫就禄<lb/>
山來時方建玉清昭應宫有惡僅者欲中傷之因録其<lb/>
<pb n="KR3j0181_WYG_037-13a"/>
詩以進真宗讀前篇云朱衣吏引上驪山遽曰僅小器<lb/>
也此何足誇遂棄不讀而陳勝禄山之語卒不得聞人<lb/>
以為幸也<hi>見廬陵居士録</hi>
　　　王禹玉<lb/>
京師祭二社多差近臣王禹玉在兩禁二十年熙寧三<lb/>
年為翰林承㫖又膺是任題詩齋宫曰隣雞未動曉驂<lb/>
催又向靈壇飲福盃自笑治聾不知足明年強健更重<lb/>
來執政聞而憐之<hi>見倦遊雜録</hi>
<pb n="KR3j0181_WYG_037-13b"/>
　　　陳烈先生<lb/>
陳烈先生初嘗與蔡君謨同硯席時君謨出鎮福州束<lb/>
吏治民毫髮不容一日烈往見之維舟城下聞其嚴察<lb/>
不往謁之但留詩於庭曰溪山龍虎蟠溪水鼓角喧中<lb/>
宵卿雲破六月夜衾寒風雨生殘樹蛟螭喜怒瀾慇懃<lb/>
祝舟子移棹過前灘亭吏不敢隱録詩呈公自是公為<lb/>
之少霽威稜<lb/>
　事實類苑卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷二十四</head>
    <p>
<pb n="KR3j0181_WYG_024-1a"/>
欽定四庫全書<lb/>
　事實類苑卷二十四　　　宋　江少虞　撰<lb/>
　　衣冠盛事<lb/>
　　　呂文靖<lb/>
慶厯二年十二月詔拜呂文靖公司空平章軍國重事<lb/>
元祐三年四月正獻公又以司空平章軍國事父子相繼<lb/>
以三公平章軍國古所未有也<hi>澠水燕談</hi>
　　　竇尚書<lb/>
<pb n="KR3j0181_WYG_024-1b"/>
晉公言竇儀尚書本燕人為性嚴重家法整肅尚書嘗<lb/>
與客坐即二侍郎三起居四㕘政五補闕皆侍立焉<hi>晉公</hi>
<hi>談録</hi>
　　　王相國<lb/>
先公嘗言同人相國王公溥二十六歳状元及第後六<lb/>
年拜相時年三十二又四年加守司空時年三十六一<lb/>
品罷相守太子太傅時年四十二歸班在具慶下每先<lb/>
太傅見客公以前宰相兢兢侍側略無惰容客不能安<lb/>
<pb n="KR3j0181_WYG_024-2a"/>
席引去者甚衆當時縉紳之士無不以為美談云在相<lb/>
府時恩門少保田在公以機務少暇每遇沐浴方得使<lb/>
謁田門人之敬於少保嘗有詩寄相國云一戰文塲㧞<lb/>
趙旗便調金鼎佐無為白麻驟濟恩何極黄髪無聞喜<lb/>
可知䟦勅案前人到少築沙堤上馬歸遲立班始得遙<lb/>
相見親洽争如未遇時<hi>春明退朝録</hi>
　　　陳諫議<lb/>
諫議大夫陳省華三子皆登進士第而伯仲為天下第<lb/>
<pb n="KR3j0181_WYG_024-2b"/>
一晚年與燕國夫人馮氏俱康寜長子堯叟知樞密院<lb/>
事二子堯佐直史館少子堯咨知制誥每對客三子列<lb/>
侍客不能安求去省華曰學生輩耳立侍常也士大夫<lb/>
以陳氏為榮<lb/>
　　　張文孝<lb/>
張文孝公觀以真宗幸亳歳狀元及第仕至樞密副使<lb/>
而其父尚無恙父召歸業周易學究及第選滯調三十<lb/>
餘年年六十餘始轉京秩以主客員外郎致仕見其子<lb/>
<pb n="KR3j0181_WYG_024-3a"/>
入踐樞宻府受太師卿夀九十餘卒未逾年張公亦捐<lb/>
舘故諡文孝乃知張公貴達皆其父慶福之所致也<hi>澠水</hi>
<hi>燕談</hi>
　　　宋太師<lb/>
宋偓後唐明宗之外孫漢太祖之駙馬歴累鎮節度檢<lb/>
校太師同中書門下平章事有女十五人開寶皇后最<lb/>
居長韓樞宻崇訓寇莱公王武恭公皆其壻也多享國<lb/>
封<hi>春明退朝録</hi>
<pb n="KR3j0181_WYG_024-3b"/>
　　　王文正<lb/>
王文正公旦釋褐知臨江縣時獄有合死囚公一夜不<lb/>
寐思以計活之方五鼓空中人喝直更速起相公將出<lb/>
㕔来斯須開堂門升㕔急呼死囚出問公之父中令晉<lb/>
公祐嘗曰此兒異日必為三公因手植三槐於庭以待<lb/>
之有作詩紀其事者甚多晉國知制誥二十餘年最號<lb/>
淹滯文正知制誥與父相去不數年入西掖牆壁間其<lb/>
父翰墨手澤猶在坐卧不易處長城錢公若水風鑑最<lb/>
<pb n="KR3j0181_WYG_024-4a"/>
髙與公同直史舘謂人曰王子明既貴且夀吾進用雖<lb/>
在其先皆所不及也果長城公纔四十卒<hi>湘山野録</hi>
　　　國朝歴三公三師者<lb/>
國朝歴三公三師者三太祖即位天雄節度符魏王彦<lb/>
卿王守太尉太師定難節度西平王李中令彝興相守<lb/>
太傅太尉荆南節度南平王髙中令保融自守太保為<lb/>
太傅<lb/>
　　　國朝宰相為僕射<lb/>
<pb n="KR3j0181_WYG_024-4b"/>
國朝宰相為僕射魏公仁浦趙令薛文惠沈恭惠宋惠<lb/>
安李文正呂文穆呂正惠李文靖張司空王文正向文<lb/>
簡王冀公寇莱公呂許公王沂公賈魏公陳恭公韓魏<lb/>
公文潞公富鄭公曽魯公二十二人樞相為僕射陳文<lb/>
忠曹襄悼張榮僖王康靖四人樞宻使為僕射石元懿<lb/>
一人<lb/>
　　　李相四美<lb/>
先公嘗言致政之明年正月十五夜上御乾元門樓觀<lb/>
<pb n="KR3j0181_WYG_024-5a"/>
燈先公預焉初夕樂作酒三行上起凭欄四顧見燈燭<lb/>
士庶之盛詔移先公近御座别賜一榻在丞相上上自<lb/>
取御樽斟酒親賜菓餌因問先公晉漢朝舊事久之聖<lb/>
意甚歡謂左右曰帝都人物騈闐閭里道途非復昔時<lb/>
之隘陋也方之晉漢則繁富百倍矣惟此李卿宿舊尚<lb/>
可紀耳上又目視先公語侍臣曰李卿可謂善人君子<lb/>
矣侍朕十年兩在相位未嘗有傷人害物之事餘可知<lb/>
也先公但俯伏拜謝至中夜方退先公歸舍謂諸子曰<lb/>
<pb n="KR3j0181_WYG_024-5b"/>
吾䇿名仕版僅五十年内省生平所為雖不能見竒功<lb/>
異勲以耀簡册然不蔽人之善不忘人之德度德守分<lb/>
不愧屋漏今聖君奬拔兩王相伍又保全老朽令退其<lb/>
身顧盼恩意甚厚于徃者又對羣臣言目之為善人君<lb/>
子惟四者有一足為幸吾何人哉而享是四美昔仲尼<lb/>
有言曰善人吾不得而見之矣又謂子貢曰女為君子<lb/>
儒今上金口崇奬訓諭曲加於老朽吾何以稱之知己<lb/>
尚思殺身以報况辱斯言哉爾曹勉勵忠孝之節思聖<lb/>
<pb n="KR3j0181_WYG_024-6a"/>
君之所言念吾身之所行則庶幾無忝爾祖矣<hi>已上並春明退</hi>
<hi>朝録</hi>
　　　同甲㑹<lb/>
文潞公保洛日年七十八同時有中散大夫程珦朝議<lb/>
大夫司馬旦司封郎中致仕席汝言皆年七十八嘗為<lb/>
同甲㑹各賦詩一首潞公詩曰四人三百十二歳况是<lb/>
同生丙午年招得梁園為賦客合成商嶺採芝仙清談<lb/>
亹亹風盈席素髪飄飄雪滿肩此㑹從容誠未有洛中<lb/>
<pb n="KR3j0181_WYG_024-6b"/>
應作畫圗傳<hi>筆談</hi>
　　　三學士兩閒人<lb/>
少師趙公概字叔平為人寛厚長者留滯内相十餘年<lb/>
晚始㕘政治平中退老睢陽而歐陽文忠公亦退居東<lb/>
潁吕正獻公以翰林學士出守潁一日文忠公同叔平<lb/>
訪之吕公喜二公之来特為展宴文忠乃自為口號一<lb/>
聯云金馬玉堂三學士清風明月兩閒人謂公與文忠<lb/>
也<hi>倦逰録倂青箱襍紀</hi>
<pb n="KR3j0181_WYG_024-7a"/>
　　　未五十登庸<lb/>
國朝宰相趙令盧相文潞公四十三登庸寇莱公四十<lb/>
四王沂公四十五賈魏公四十八<lb/>
　　　未四十入兩府<lb/>
樞宻副使趙令三十九寇莱公三十一晏元獻公三十<lb/>
五韓魏公三十六參知政事蘇侍郎易簡三十六王沂<lb/>
公三十九<lb/>
　　　少年掌詞翰<lb/>
<pb n="KR3j0181_WYG_024-7b"/>
知制誥蘇侍郎二十六王沂公二十七盧相楊文公晏<lb/>
元獻公宣獻公今宣徽使王拱辰皆二十八夏文莊公<lb/>
三十學士蘇侍郎二十八晏元獻公宣徽王公皆三十<lb/>
宣獻公三十五王沂公李邯鄲三十六楊文公錢子飛<lb/>
皆三十三盧相今㕘政王禹玉皆三十八<lb/>
　　　父子掌誥<lb/>
父子掌誥自國初至熈寜元年凡九家李文正昌武王<lb/>
兵部文正王惠獻安簡晁文元文莊錢希白修懿梁翰<lb/>
<pb n="KR3j0181_WYG_024-8a"/>
林莊肅吕文靖仲裕宋宣獻敏求蘇儀甫子容<lb/>
　　　宰相三入<lb/>
宰相三入者趙中令太祖朝初相太宗朝兩入吕文穆<lb/>
太宗朝再相真宗朝一入吕許公張鄧公在仁宗朝皆<lb/>
三入<lb/>
　　　學士三入<lb/>
學士三入李文正劉中山子修中山三入玉堂集云三<lb/>
入翰林皆待詔<lb/>
<pb n="KR3j0181_WYG_024-8b"/>
　　　學士四入<lb/>
宋景文范景仁四入<lb/>
　　　學士五入<lb/>
李邯鄲五入而一不拜<lb/>
　　　侍中不珥貂<lb/>
丁晉公馮魏公位三公侍中而未嘗冠貂蟬<lb/>
　　　為相而冠貂<lb/>
杜祁公相府百日當慶厯四年郊祀貂冠公衮又升輅<lb/>
<pb n="KR3j0181_WYG_024-9a"/>
奉册改諡諸后<hi>並春明退朝録</hi>
　　　為相具慶<lb/>
國朝宰相最少者惟王溥罷相時父母皆在以為榮<lb/>
　　　宰相丁憂<lb/>
富丞相弼入中書時年五十二太夫人在堂康强後三<lb/>
年太夫人薨有司議贈䘏之典云無見任宰相丁憂例<lb/>
是歳三月十七日春宴有司已具前一夕有㫖富某母<lb/>
䘮在殯特罷宴此事亦前世未有<lb/>
<pb n="KR3j0181_WYG_024-9b"/>
　　　宰相侍立<lb/>
宰相王溥父祚少為太原掾属累宿州防禦使既老溥<lb/>
勸其退居洛陽居常怏怏及漙為相客或候祚溥常朝<lb/>
服侍立客不安席求去祚曰學士勞賢者起避耶<lb/>
　　　同時學士繼登二府<lb/>
嘉祐八年上元夜賜中書樞宻院御筵于相國寺羅漢<lb/>
院國朝之制歳時賜宴多矣自兩制以上皆與惟上元<lb/>
一夜祗賜中書樞宻院雖前兩府見任使相皆不得與<lb/>
<pb n="KR3j0181_WYG_024-10a"/>
是嵗昭文韓相集賢曽公樞密張公皆在假不赴惟余與<lb/>
西㕔趙侍郎槩樞宻胡諫議宿呉諫議奎四人在席酒<lb/>
半相顧四人者皆同時翰林學士相繼登二府前此未<lb/>
有也因相道玉堂舊事為笑樂遂皆引滿劇飲亦一時<lb/>
之盛事也<hi>並廬陵居士集</hi>
　　　世代尚主<lb/>
王承衍尚秦國賢肅大長公主至曽孫師約又尚惠和<lb/>
大長公主子植又選尚惠<hi>闕</hi>公主昔東漢竇氏一門三<lb/>
<pb n="KR3j0181_WYG_024-10b"/>
公主於時親戚功臣莫與為比唐薛敬與其子鏽相繼<lb/>
尚睿宗明皇女獨稱盛于唐氏而尚三公主又父子相<lb/>
繼惟王氏一門<hi>澠水燕談</hi>
　　　不墜閥閱<lb/>
李宗諤之子昉卒年四十九真宗甚悼之謂宰相曰國<lb/>
朝將相家能以身自立不墜門閥者惟昉與曹彬耳又<lb/>
嘗謂曰聞卿至孝宗族頗多長幼雍穆朕嗣守二聖其<lb/>
業亦如卿輩之保守門户也<hi>范蜀公䝉求</hi>
<pb n="KR3j0181_WYG_024-11a"/>
　　　子弟五人同日登科<lb/>
慶厯五年仁宗臨軒賜進士第<hi>闕</hi>刑詳議官祝諫侍庭<lb/>
中男唐中甲科次男虞弟詔一壻忘其姓名皆擢第季<lb/>
弟許得皆同出身每唱一名則稱謝是日諫五拜殿下<lb/>
仁宗以問近臣對以皆子弟也仁宗嘉賞之<hi>澠水燕談</hi>
　　　父子狀元及第<lb/>
祥符二年真宗東封岱山六月放梁固以下進士三十<lb/>
一人及第四年祀后土于汾陽十一月放張師德以下<lb/>
<pb n="KR3j0181_WYG_024-11b"/>
三十一人及第固雍熈二年状元梁灝之子師德建隆<lb/>
二年状元去華之子兩家父子状元當時士大夫榮之<lb/>
甘棠魏野處士聞而以詩賀之曰封禪汾陽連歳榜状<lb/>
元俱是状元兒<lb/>
　　　洛陽耆英㑹<lb/>
富鄭公熈寜四年以司徒歸洛陽時年六十八是時司<lb/>
馬端明不拜樞宻副使求判西臺時年五十三二公安<lb/>
閒冲黙不交世務後十一年當元豐五年文潞公留守<lb/>
<pb n="KR3j0181_WYG_024-12a"/>
西都慕唐白樂天九老㑹於是悉聚洛中士大夫賢而<lb/>
以老自逸者於鄭公第置酒相樂凡十二人既又命鄭<lb/>
奐圖形妙覺僧舍各賦一詩時人目之曰洛陽耆英㑹<lb/>
而司馬公為之序其相聚也因洛中舊俗序齒不尚官<lb/>
時鄭公年七十九潞公與司封郎中席汝言皆七十七<lb/>
朝議大夫王尚恭七十六太常卿趙丙秘書監劉幾衛<lb/>
州防禦使馮行已皆七十五天章閣待制楚建中七十<lb/>
三朝議大夫王慎言七十二大中大夫張問龍圖閣直<lb/>
<pb n="KR3j0181_WYG_024-12b"/>
學士張燾七十司馬公六十四故潞公詩云當筵尚齒<lb/>
尤多幸十二人中第一人鄭公贈潞公詩云顧我齡年<lb/>
須第一在公勲德自無雙潞公再答曰惟公福夀并勲<lb/>
德合是人間第一流是時宣徽使王拱辰年七十一留<lb/>
守大名貽書二人願預其數凡十三人也<lb/>
　　　登第踐歴相繼<lb/>
王文正公曽李文定公廸咸平景德間相繼狀元及第<lb/>
其後更踐政府及罷相鎮青又為交承故文正送文定<lb/>
<pb n="KR3j0181_WYG_024-13a"/>
移鎮兖海詩有錦標得雋曽相繼金鼎調元亦踐更之<lb/>
句又云并土兒童君再見㑹稽章紱我偏榮葢文定再<lb/>
鎮兖而青社文正鄉里<hi>澠水燕談</hi>
　　　入參父在<lb/>
參知政事父見其進拜者盧朱崖<hi>闕</hi>正肅與尚書張公<lb/>
安道樞府陳堯叟張文孝呉文肅由登用而朝廷多峻<lb/>
加其恩命<hi>春明退朝録</hi>
　　　科第爵位皆同<lb/>
<pb n="KR3j0181_WYG_024-13b"/>
范質初舉進士時和凝知貢舉凝常以宰輔自期登第<lb/>
之日名第十三人及覽質文尤加嘆賞即以第十三名<lb/>
處之塲屋間謂傳衣鉢若禪宗之相付授也後質果繼<lb/>
凝相位亦以太子太傅封魯國公縉紳以為美談質自<lb/>
從事未嘗釋卷人或哂之質曰昔常有異人與吾言他<lb/>
日必當大任茍如其言無學術何以處之<hi>澠水燕談</hi>
　　　美事三者并集<lb/>
和峴字晦仁父凝晉宰相太子太傅魯國公峴生之年<lb/>
<pb n="KR3j0181_WYG_024-14a"/>
㑹凝入翰林加金紫知科貢舉凝喜曰我平生美事三<lb/>
者并集此子足繼我矣且名之曰三美<hi>范蜀公蒙求</hi>
　　　禮闈之盛<lb/>
嘉祐二年余與端明韓子華翰長王禹玉侍講范景仁<lb/>
龍圖梅公儀同知禮部貢舉辟梅聖俞為小試官凡鎻<lb/>
院五十日六人者相與唱和為古律歌詩一百七十餘<lb/>
篇集為三卷禹玉與余為校理時武成王廟所解進士<lb/>
也至此新入翰林與予同院又同知貢舉故禹玉贈余<lb/>
<pb n="KR3j0181_WYG_024-14b"/>
云十五年前出門下最榮今日預東堂余答云昔時叨<lb/>
入武成宫曽看揮毫氣吐虹夢寐閒思十年事笑談今<lb/>
日一樽同喜君新賜黄金帶顧我宜為白髮翁天聖中<lb/>
余舉進士國學兩省皆忝第一人薦名其後景仁相繼<lb/>
亦然故景仁贈余云淡墨題名第一人孤生何幸繼前<lb/>
塵聖俞自天聖中與余為詩交余嘗贈云猶喜共量天<lb/>
下士亦勝東野亦勝韓而子華筆力豪贍公儀文思温<lb/>
雅而敏捷皆勁敵也前此有南省試官者多窘束條制<lb/>
<pb n="KR3j0181_WYG_024-15a"/>
不少放懷余六人者懽然相得羣居終日長篇險韻衆<lb/>
製交作筆吏疲於冩録僮使奔走徃来間以滑稽嘲謔<lb/>
多加於風刺更相酬酢徃徃哄堂絶倒自謂一時盛事<lb/>
前此未之有也<lb/>
　　　榜首三人皆登兩府<lb/>
自太宗崇興儒學驟擢髙科至輔弼者多矣盖太平興<lb/>
國二年至天聖八年二十三榜由吕文穆公蒙正而下<lb/>
大用者二十七人而三人并登兩府惟天聖五年一榜<lb/>
<pb n="KR3j0181_WYG_024-15b"/>
而已是歳王文安公堯臣第一外昭文相公韓僕射琦<lb/>
西㕔㕘政趙侍郎槩第二第三人余忝與公同府每見<lb/>
語科塲盛事自景祐元年以後至今治平三年三十餘<lb/>
年十二榜五人以上未有一人登兩府者亦可怪也<lb/>
　　　一榜之盛<lb/>
咸平五年陳恕知貢舉選士最精所解七十二人王沂<lb/>
公曽為第一御試又選其半而及第者三十八人沂公<lb/>
又為第一故京師為語曰南省解一百依除殿前放五<lb/>
<pb n="KR3j0181_WYG_024-16a"/>
十省陌也是歳取人雖少得士最多宰相三人乃沂公<lb/>
與王公隨章公得象㕘知政事一人韓公億侍讀學士<lb/>
一人李仲容御史中丞一人王臻知制誥一人陳知微<lb/>
而汪白青楊楷二人雖不達而皆以文學知名當世<hi>歸田録</hi>
　　　閥閱之盛<lb/>
慶厯中一日丞相將出中書俟午漏未上因從容聚㕔<lb/>
閒話評及本朝文武之家箕裘嗣續閥閱之盛諸公屈<lb/>
指若文臣惟韓大㕘億之家武臣惟夏宣徽守贇之家<lb/>
<pb n="KR3j0181_WYG_024-16b"/>
堂吏馳白韓夏二宅以為美談<hi>湘山野録</hi>
　　　賜錢贖第<lb/>
李謙溥太祖朝名將也在汾晉二十餘年大小百餘戰<lb/>
未嘗小衂每廵邊老少拜望呼以為父晚治第於道德<lb/>
坊中為小圃植花木竹石頗與朝士游久之以從弟謙<lb/>
昇女適王子陳王貧無資用遂以所居之第質於宋延<lb/>
偓後子允正為通事舍人侍太宗問曰爾父邊陲三十<lb/>
年止餘一第忍属他姓耶允正具對所以太宗即遣中<lb/>
<pb n="KR3j0181_WYG_024-17a"/>
使出内府錢付延偓購還之王禹偁作記美其事名二<lb/>
亭曰克家肯構宰相畢士安而下及諸名公賦詩紀述<lb/>
自成一編<hi>澠水燕談</hi>
　　　玉堂之盛<lb/>
國朝自建隆初至天聖四年入院凡四十七人大拜者<lb/>
十人李昉盧多遜吕蒙正李沆畢士安王旦王欽若李<lb/>
廸王曽錢惟演樞密使二人王欽若錢惟演㕘政十五<lb/>
人李昉盧多遜李穆賈黄中吕蒙正李至蘇易簡李沆<lb/>
<pb n="KR3j0181_WYG_024-17b"/>
張洎王旦王欽若趙安仁陳彭年王曽李廸樞密副使<lb/>
六人錢若水宋湜<hi>闕</hi>　　　　王旦晏殊承㫖六人陶<lb/>
穀李昉宋白晁迥蘇易簡李維三入院一人李昉再入<lb/>
院七人竇儀李穆宋白錢惟演楊億劉昺李維父子入<lb/>
院一家昌武父子兄弟入院三家二竇二李二錢<lb/>
　　　弟拜相兄草麻<lb/>
錢希白<hi>闕</hi>　為從父兄也天<hi>闕</hi>三年十二月子㕘軍衡<lb/>
之命時希白當制也稱弟拜相兄草麻自古未有惟座<lb/>
<pb n="KR3j0181_WYG_024-18a"/>
主拜相門生草麻前代有之矣<lb/>
　　　賜宴觀御書<lb/>
淳化元年八月一日李聖召右僕射李昉吏部尚書宋<lb/>
<hi>闕</hi>左散騎常侍徐鉉及翰林學士諸曹侍郎給事諫議<lb/>
舍人等詣闕觀御書圖畫帝知之即<hi>闕</hi>内品<hi>闕</hi>就賜御<lb/>
筵出書令縱觀盡醉而罷二日又召御史中丞王化基<lb/>
及三舘學士縱觀賜宴如前<lb/>
　　　御書扇賜舘閣學士<lb/>
<pb n="KR3j0181_WYG_024-18b"/>
太宗每當暑月御書團扇賜舘閣學士<hi>並蓬山誌</hi>
　<lb/>
　<lb/>
　<lb/>
　<lb/>
　<lb/>
　<lb/>
　事實類苑卷二十四<lb/>
</p>
<p>
</p>
  </div>
</body>
</text>
</TEI>
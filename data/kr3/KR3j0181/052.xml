<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷五十二</head>
    <p>
<pb n="KR3j0181_WYG_052-1a"/>
欽定四庫全書<lb/>
　事實類苑卷五十二　　　宋　江少虞　撰<lb/>
　　書畫技藝<lb/>
　　　太祖賜翰林院書畫<lb/>
太祖平江南賜本院書三千卷皆紙札精妙多先<lb/>
唐舊書亦有是徐鍇手校者其後散失過半惟演<lb/>
再入院編排得千餘卷而不成部帙其三史三國<lb/>
誌晉書即是晁逈李宗諤在院時奏請其書即署<lb/>
<pb n="KR3j0181_WYG_052-1b"/>
部帙<lb/>
　　　二<lb/>
太祖平江南所得圖畫賜本院初有五十餘軸及景徳<lb/>
咸平中只有雨村牧牛圖三軸無名寒蘆野鴨三軸徐<lb/>
熈筆五王飲酪圖二軸周文舉筆亦令重装背焉<hi>見金坡遺</hi>
<hi>事</hi>
　　　秘閣藏書<lb/>
端拱元年以崇文院之<hi>闕</hi>常置秘閣命吏部侍郎李志<lb/>
<pb n="KR3j0181_WYG_052-2a"/>
兼秘書提㸃并御圖書選三舘書本正萬卷實之置直<lb/>
秘閣及校理之職命至擇其人奏置吏以内侍監之其<lb/>
外省自𨽻百司秘閣列於集賢之下寫御書及百餘卷<lb/>
即秘監以奉進御退藏於秘閣内居從中降圖畫及前<lb/>
賢李王迹數千軸以藏之淳化中始造閣成上飛白書<lb/>
額親幸召近臣縱視圖籍賜宴又以供奉僧元藹所寫<lb/>
御容二軸藏於閣<hi>見楊文公談苑</hi>
　　　置御書院<lb/>
<pb n="KR3j0181_WYG_052-2b"/>
翰林學士院自五代以來兵難相繼待詔軍習王書以<lb/>
院體相傳字勢輕弱筆體無法凡詔令刻石皆不足觀<lb/>
太宗留心筆札即位之後募求善書許自言於公車置<lb/>
御書院首得蜀人王著以士人任簿尉即召為御書院<lb/>
祇候遷翰林侍書著善草𨽻獨歩一時取智永禪師真<lb/>
草千字文缺數百字著補之刻石但見形範而無神妙<lb/>
世亦寳重之修東嶽廟立碑命著書著時仕著作佐郎<lb/>
辭以官卑不題刻即日遷著作郎時吕文仲為翰林侍<lb/>
<pb n="KR3j0181_WYG_052-3a"/>
讀與著更侍禁中太宗每歳九月後至暮夜即召宿直<lb/>
侍書及待詔書藝於東門北偏小殿内張燭令對御書<lb/>
字或問以外事常至一夜而罷著善大書其筆甚大全<lb/>
用勁毫號散卓筆市中鬻者一管百錢初以紙一畨令<lb/>
書八字又一畨分書六字又一畨書四字又一畨兩字<lb/>
又一畨一字皆極於遒勁上稱善厚賞之著後官至殿<lb/>
中侍御史賜金紫太平興國中選善書者七人補翰林<lb/>
待詔各賜緋銀魚袋十枚並兼御書院祗候更配宿兩<lb/>
<pb n="KR3j0181_WYG_052-3b"/>
院餘者以次補外官自是内著書詔筆體一變燦然可<lb/>
觀人用傳寳逺追唐室矣<hi>見楊文公談苑</hi>
　　　秘閣畫<lb/>
太宗皇帝淳化元年八月内出古畫墨迹百一十四軸<lb/>
藏之閣上有唐太宗明皇晉王羲之獻之庾亮梁蕭子<lb/>
雲唐歐陽詢顔真卿桞公權懐素懐仁墨迹顧愷之畫<lb/>
維摩詰像韓幹馬薛稷鶴戴嵩牛及近代東丹王李贊<lb/>
華千角鹿西蜀黄筌白兎一時之妙也今懐仁墨蹟維<lb/>
<pb n="KR3j0181_WYG_052-4a"/>
摩詰像韓馬薛鶴皆不存考之積年舊籍亦不復載大<lb/>
中祥符八年榮王宫火延燒秘閣然則書畫豈亦有亡<lb/>
逸耶秘書省請以秘閣所藏墨迹未經太宗廟摹刻者<lb/>
刋於中有㫖從之至建中靖國元年四月二十二日内<lb/>
出緡錢十五萬趣其工以八月旦日畢釐十卷上之東<lb/>
丹王名突欲阿保機之長子也唐同光中從其父攻渤<lb/>
海扶餘城下之改為東丹國以突欲為東丹王保機死<lb/>
其母立其次子突數欲自以失位且畏逼遂歸中國唐<lb/>
<pb n="KR3j0181_WYG_052-4b"/>
明宗賜姓李氏名贊華出鎮滑州賛華尤工畫歸朝載<lb/>
書數千卷自隨亦能為五言詩其子尤欲亦善丹青千<lb/>
角鹿出塞外觀其所畫誠妙筆也五星二十八宿真形<lb/>
圖卷首題梁令瓉姓名而以箕宿為風星盖避明皇諱<lb/>
也此雖不知畫者為誰要是唐人妙筆耳然經星惟有<lb/>
十二宿初疑亡去其餘徐觀其用筆次第所畫至是而<lb/>
止耳昔吳道子畫壁下筆未盡處後之人終莫能繼豈<lb/>
妙於藝者當嗇其巧而不欲盡耶傅古龍用筆簡勁雖<lb/>
<pb n="KR3j0181_WYG_052-5a"/>
柝縑敗裂而神氣活動曽不少虧牧羊圖品格灑落皆<lb/>
妙作也比於下庫故畫中得之因加整治藏之閣上牧<lb/>
羊圖乃曽氏子以罪籍沒然驗其印記盖太平興國初<lb/>
禁印所蓄畫也不知外人何自得之千角鹿五星二十<lb/>
八宿真形圖傅古龍牧羊圖崇寧四年八月有㫖取入<lb/>
内留之<hi>見蓬山志</hi>
　　　太宗碁品第一<lb/>
太宗碁品至第一待詔有賈𤣥者臻於絶格時人以為<lb/>
<pb n="KR3j0181_WYG_052-5b"/>
王積薪之比也楊希紫蔣元吉李應昌朱懐璧亦皆國<lb/>
手然非𤣥之敵𤣥嗜酒病死上痛惜之末年得洪州人<lb/>
李仲𤣥年甚少而碁格絶勝可侔於𤣥歳餘亦卒朝臣<lb/>
有潘慎修蔣居才亦善碁至三品内侍陳好𤣥至第四<lb/>
品多得侍碁自𤣥而下皆受三道慎修受四道好𤣥受<lb/>
五道慎修常獻詩云如今樂得仙翁術也怯君王四路<lb/>
饒又作碁說千餘言以獻上嘉歎之皆渉治道<hi>見楊文公談苑</hi>
　　　撥鐙法<lb/>
<pb n="KR3j0181_WYG_052-6a"/>
錢鄧州若水嘗言古之善書鮮有得筆法者唐陸希聲<lb/>
得之凡五字擫押鈎格抵用筆雙鈎則㸃畫遒勁而益<lb/>
妙矣謂之撥鐙法希聲自言昔二王皆傳此法自斯公<lb/>
以至陽氷亦𫝊之希聲以受沙門𧦬光入長安為翰林<lb/>
供奉希聲未逹以詩寄𧦬光曰筆下龍蛇似有神天池<lb/>
雷雨變逡廵寄言昔日不龜手應念江頭洴澼人𧦬光<lb/>
感其言因引薦希聲於貴倖至宰相刁衎言江南後主<lb/>
得此法書絶勁復増二字曰導送今待詔尹熈古亦得<lb/>
<pb n="KR3j0181_WYG_052-6b"/>
之而所書為時之絶李無惑工篆亦得其法查道始習<lb/>
篆患其體勢柔弱熈古教以此法仍用雙鈎用筆經半<lb/>
年始習熟而篆體勢勁直甚佳<lb/>
　　　墨<lb/>
仁宗嘉祐中宴次羣臣於羣玉殿嘗以其墨賜之曰新<lb/>
安香墨其後翰林諸君承賜者皆廷珪雙脊龍尤為佳<lb/>
品<hi>出澠水燕談</hi>
　　　草書<lb/>
<pb n="KR3j0181_WYG_052-7a"/>
凡章草小草㸃畫皆有法不可率意輒書近年李君簡<lb/>
善草書太宗甚愛之以贊善大夫直御書院王詞宗亦<lb/>
習而不能精諺云信速不及草書家貧不辨素食言其<lb/>
難卒置也然小草尤難<lb/>
　　　僧喜書<lb/>
近年釋子中多善書者廬山僧顥彬茂蔣善王書闗右<lb/>
僧夢貞善桞書浙東僧苑基善顔書多寫碑石印板皆<lb/>
不下前輩壽春僧恵崇善王書又其次<lb/>
<pb n="KR3j0181_WYG_052-7b"/>
　　　張維<lb/>
公言張維者蜀人也為沙門後反初尤善王書絶得懐<lb/>
素之骨世鮮能及之王嗣宗曽薦於今上召試御書院<lb/>
維自負其能少所可意於院内環視諸人所書不覺微<lb/>
笑衆怒共排之止得𨽻秘閣為稽書不就景徳末扈駕<lb/>
謁陵還經鄭州從幸開元寺觀新塔僧前揖言聞公深<lb/>
信内典願為之碑因諾之後為撰碑維為真書一時之<lb/>
絶也維貧薄甚後寄死人家<lb/>
<pb n="KR3j0181_WYG_052-8a"/>
　　　縉雲醖匠<lb/>
縉雲𣙜置一匠善醞經手者罔不醇美嘗令寫其方俾<lb/>
建安酒家造之味不佳因召匠詰𫝊方之謬匠曰方盡<lb/>
於是矣然其酘漿隨天氣溫炎寒凉量多少之數均冷<lb/>
煖之節攬勻洽嘗味體測此不可口授但能心曉耳家<lb/>
二子亦不能𫝊其要此亦莊子斵輪之意也<hi>見楊文公談苑</hi>
　　　王舎城寺璧<lb/>
北都臨清縣北有王舎城僧寺東一古殿皆吳生畫佛<lb/>
<pb n="KR3j0181_WYG_052-8b"/>
像旁有題記類禇河南筆法國朝已來奉使大僚皆道<lb/>
出寺下例往觀之題名粉板或則取一二像今且盡矣<lb/>
　　　秘府書畫<lb/>
秘府書畫予盡得觀之二王真蹟内三兩卷有陶榖尚<lb/>
書䟦尾者尤竒其畫梁令瓉二十八宿真形圖李思訓<lb/>
著色山水韓<hi>闕</hi>水牛東丹王千角鹿其江南徐熈暨蜀黄<lb/>
筌父子畫筆甚多<lb/>
　　　畫三朝聖迹<lb/>
<pb n="KR3j0181_WYG_052-9a"/>
皇佑中仁宗命待詔髙堯明輩盡出三朝聖迹一百事<lb/>
人物才寸餘宫殿山川車馬儀衛咸具詔學士李淑等<lb/>
<hi>闕</hi>
　<lb/>
　<lb/>
　　　壽聖寺畫壁<lb/>
王鉷㨿陜州聚天下良工畫壽聖寺壁為一時妙絶畫<lb/>
凡二十八人皆殺之同為一坎瘞於寺西廂使天下不<lb/>
<pb n="KR3j0181_WYG_052-9b"/>
復有此筆其不道如此至今尚有十餘堵其間西廊迎<lb/>
佛舎利東院佛母壁最竒妙神彩皆欲飛動又有鬼母<lb/>
瘐佛二壁差次其餘亦不甚過人<lb/>
　　　摹字<lb/>
世之摹字者多為筆勢牽掣失其舊蹟惟當横摹之汎然<lb/>
不問其㸃畫惟舊蹟是循然後盡其妙也<lb/>
　　　散草𨽻<lb/>
古人以散筆作𨽻書謂之散𨽻近歳蔡君謨又以散筆<lb/>
<pb n="KR3j0181_WYG_052-10a"/>
作草書謂之散草或曰飛草其法皆生於飛白亦自成<lb/>
一家<hi>見筆談</hi>
　　　畫㕔<lb/>
淳化甲午李順亂蜀張乖崖平之偽蜀僣侈其宫室規<lb/>
模皆王建孟知祥乘其弊而為之公至則盡損之如列<lb/>
郡之式郡有西樓前有堂㕔屏乃黄筌畫雙鶴花竹怪<lb/>
石甚衆名曰雙鶴㕔南壁有黄氏畫湖灘山水雙鷺二<lb/>
般畫妙格冠於兩川賊鋒既平公自壊屋盡置畫為一<lb/>
<pb n="KR3j0181_WYG_052-10b"/>
堂名曰畫㕔<hi>見湘山野録</hi>
　　　辨畫絹<lb/>
唐彦猷侍讀詢弟彦範詔俱擅一時才雅之譽彦猷知<lb/>
書好古彦範文章氣格髙簡不屈疎秀比六朝人物尤<lb/>
精翰墨遣一小札必精致成妙品忽一客擕黄筌梨花<lb/>
卧鶴於花中歛羽合目其態逼真彦猷蓄畫最多開篋<lb/>
蜀之趙昌唐之崔彜數名花較之俱所不及題曰錦江<lb/>
釣叟黄荃筆彦猷賞其半因暫留齋中少玩其絹色晦<lb/>
<pb n="KR3j0181_WYG_052-11a"/>
淡酷類縑彦猷訝其圖角有巨印徐潤揭而窺之乃和<lb/>
買絹印彦範知世故大笑曰和買始於祥符初因王勉<lb/>
知穎州歳大饑出府錢十萬緡與民約曰來年蠶熟每<lb/>
貫輸一縑謂之和買自爾為例黄筌唐末人此後人矯<lb/>
為也遂還之不受其誣也<lb/>
　　　書字肥瘦<lb/>
唐初書字得晉宋之風故以勁健相尚至禇薛則尤極<lb/>
瘦硬矣開元天寳已後變為肥厚至蘇靈芝輩幾於重<lb/>
<pb n="KR3j0181_WYG_052-11b"/>
濁故老杜詩云書貴瘦硬方通神雖其言為篆字而發<lb/>
亦似有激於當時也貞元元和已後柳沈之徒復尚清<lb/>
勁唐末五代字學大壊無足觀者其間王凝式國初李<lb/>
建中妙絶一時而行草結字亦主於肥厚至李昌武以<lb/>
書著名而不免於重濁故歐陽永叔評書曰書之肥者<lb/>
譬如厚皮饅頭食之未必不佳而世命之為俗物矣亦<lb/>
有激而云耳江南李後主鄙之曰真卿之書有楷法而<lb/>
無韵處正如义手並脚田舎漢耳<hi>見東軒筆録</hi>
<pb n="KR3j0181_WYG_052-12a"/>
　　　蜀人善畫者<lb/>
蜀有孫太古知微善畫山水仙官星辰人物其性髙介<lb/>
不娶隱於大靣山時時往來導江青城故二邑人家至<lb/>
今多藏其畫亦嘗畫於成都今壽寧院十二曜絶精妙<lb/>
有先君題記在焉又有李懐襄者成都人亦善山水又<lb/>
能為水石翎毛其嘗所居及寢處皆置筆雖夜中酒醒<lb/>
睡覺得意時急起畫於地或被上運指模寫之則丘壑<lb/>
悉如所為也又有趙昌者漢州人善畫花每朝晨露下<lb/>
<pb n="KR3j0181_WYG_052-12b"/>
時遶檻欄諦玩手中調彩色寫之自號寫生趙昌人謂<lb/>
趙昌畫染成不布彩色驗之者以手捫摸不為采色所<lb/>
隱乃真趙昌畫也其為生菜折枝果尤妙三人者平生<lb/>
至意精思一發為畫故其為士而能名於世又有王有<lb/>
者漢州卒也州將每令趙昌畫則遣有服事供應是以<lb/>
其畫遂亞於昌其為人亦清潔有巧思非卒之流輩也<lb/>
<hi>見東齋記亊</hi>
　　　葉子格<lb/>
<pb n="KR3j0181_WYG_052-13a"/>
葉子格者自唐中世以後有之說者云因人有姓葉號<lb/>
子青者撰此格因以為名此說非也唐人藏書皆作卷<lb/>
軸其後有葉子其制似今策子凡文字有備檢用者卷<lb/>
軸難數卷舒故以葉子寫之如吳彩鸞唐韵李郃彩選<lb/>
之類是也骰子格本備檢用故亦以葉子寫之因以為<lb/>
名耳唐世士人宴聚盛行葉子格五代國初猶然後漸<lb/>
廢不𫝊今其格世或有之而人無知者惟昔楊大年好<lb/>
之仲待制簡大年門下客也故亦能之大年又取葉子<lb/>
<pb n="KR3j0181_WYG_052-13b"/>
歌名紅鶴皂鶴者别演為鶴格鄭宣徽戩章郇公得象<lb/>
皆大年門下客也故皆能之予少時亦有此二格後失<lb/>
其本今絶無知者<hi>見歸田録</hi>
　　　投壺格<lb/>
司馬溫公既居洛每對客談詩賦文或投壺以娛賓公<lb/>
以舊格不合禮意更定新格以為傾邪險詖不足為法<lb/>
而舊圖為竒箭多與之算如倚干帶劍之類合皆廢其<lb/>
算以罰之顛倒反覆惡之大者奈何以為上如倒中之<lb/>
<pb n="KR3j0181_WYG_052-14a"/>
類今當盡廢舊列壺中之算以明逆順大扺以精<lb/>
密者為工偶中者為下使夫用機徼幸者無所措<lb/>
手此足以見公之志雖嬉戲之間不忘於正也<hi>澠水</hi>
<hi>燕談</hi>
　　　張僧繇畫壁<lb/>
保定軍東北數里<hi>闕</hi>路噇一小寺殿後照壁舊有畫水<lb/>
世傳張僧繇筆勢若揺動真名手也熈寧初地震壁壊<lb/>
好事者或取一二段藏去今無復可見矣<lb/>
<pb n="KR3j0181_WYG_052-14b"/>
　　　近時名畫<lb/>
近時名畫李成巨然山水包鼎虎趙昌花果成官至尚<lb/>
書郎其山水寒林往往人家有之巨然之筆惟學士院<lb/>
玉堂北壁獨存人間不復見也包氏宣州人也世以畫<lb/>
虎名家而鼎最為妙今子孫猶以畫虎為業而曾不得<lb/>
其彷彿也昌花寫生逼真而筆法軟俗殊無古人格致<lb/>
然時亦未有其比<lb/>
　　　玉堂畫壁<lb/>
<pb n="KR3j0181_WYG_052-15a"/>
玉堂北壁舊有董羽畫水二堵筆力甚勁勢若動揺其<lb/>
下三尺頗有雨壊處蘇易簡為學士尤愛重之蘇適受<lb/>
詔知舉將入南宫語於同院韓丕使召工完葺之蘇既<lb/>
去韓不擇名手呼圬者汚墁其半而用采畫檻欄以承<lb/>
之蘇出見之悵恨累日命水洗滌而痕迹至今尚在時<lb/>
人以蘇之鑒尚韓之純樸兩重焉<hi>金坡遺事</hi>
　　　君謨潤筆<lb/>
蔡君謨既為余書集古目録序刻石其字尤精勁為世<lb/>
<pb n="KR3j0181_WYG_052-15b"/>
所珍余以䑕鬚栗尾筆銅緑筆格大小龍茶惠山泉等<lb/>
物為潤筆君謨大笑以為太清而不俗後月餘有人遺<lb/>
予以清泉香餅一篋者君謨聞之歎曰香餅來遲使我<lb/>
潤筆猶無此一種物兹又可笑也清泉地名香餅石炭<lb/>
也用以焚香一餅之大可終日不滅<hi>見廬陵居士歸田録</hi>
　　　王揵鍊金<lb/>
真宗朝有王揵者汀州長汀人少時薄游江介至星子<lb/>
縣夜宿逆旅遇道士授黄白術未盡其要後再遇其人<lb/>
<pb n="KR3j0181_WYG_052-16a"/>
於茆山相擕至歴陽指示靈草又𫝊以和合宻訣誠皆<lb/>
有驗仍别付靈方環劍絨縢之書戒曰非遇人君慎勿<lb/>
輕述揵後以徉狂犯禁配流嶺南時供奉官閣門祗候<lb/>
謝徳權適總兵頗聞其異揵後竄歸闕下權乃館於私<lb/>
第鍊成藥銀上進真宗異之命𨽻軍籍使劉承珪詰其<lb/>
事揵以師戒甚嚴終不敢泄唯願見至尊面陳於是承<lb/>
珪乃為揵改名中政俾詣登聞始得召見即授揵許州<lb/>
散掾留止京師尋授神武將軍致仕仍給全俸遷髙州<lb/>
<pb n="KR3j0181_WYG_052-16b"/>
刺史康州團練使前後貢藥金銀累巨萬數輝彩絶異<lb/>
不類世寳常時賜臣下天慶觀金寳牌即其所鑄金也<lb/>
然中政亦不敢妄賈唯周濟貧乏崇奉仙釋而已今汀<lb/>
州開元寺乃其施財所建也卒贈鎮南軍節度此近古<lb/>
所未有也<hi>見青箱雜録</hi>
　　　雪中芭蕉<lb/>
書畫之妙當以神㑹難可以形器求也世之觀畫者多<lb/>
能指摘其間形像位置采色瑕疵而已至於奥理𠖇造<lb/>
<pb n="KR3j0181_WYG_052-17a"/>
者罕見其人如彦如畫評言王維畫物多不問四時如<lb/>
畫花往往以桃杏芙蓉蓮花同畫一景予家所藏摩詰<lb/>
畫袁安卧雪圖有雪中芭蕉此乃得心應手意到便成<lb/>
故其理入神迥得天意此難可與俗論也謝赫云衛恊<lb/>
之畫雖不該備形妙而有氣韵凌跨羣雄曠代絶筆又<lb/>
歐陽文忠盤車圖詩云古畫畫意不畫彩梅詩詠物無<lb/>
隠情忘形得意知者寡不若見詩如見畫此真為識畫<lb/>
也<lb/>
<pb n="KR3j0181_WYG_052-17b"/>
　　　黄梅出山圖<lb/>
王仲至閱吾家畫最愛王維畫黄梅出山圖盖其所圖<lb/>
黄梅曹溪二人氣韵神檢皆如其為人讀二人事迹還<lb/>
觀所畫可以想見其人<lb/>
　　　按樂圖<lb/>
國史譜言客有以按樂圖示王維維曰此霓裳第三疊<lb/>
第一拍也客未然之引工按曲乃信此好竒者為之凡<lb/>
畫奏樂止能畫一聲不過金石管絃同用一字耳何曲<lb/>
<pb n="KR3j0181_WYG_052-18a"/>
無此聲豈獨霓裳第三疊第一拍也或疑舞節及他舉<lb/>
動拍法中則有竒聲可驗此亦不然霓裳曲凡十三疊<lb/>
前六疊無拍至第七疊方謂之疊遍自此始有拍而舞<lb/>
作故白樂天詩云中序擘騞初入拍中序即第七疊也<lb/>
第三疊安得有拍但言第三疊第一拍即知其妄也或<lb/>
說嘗有人觀畫彈琴圖曰此彈廣陵散也此或可信廣<lb/>
陵散中有數聲異他曲如潑攦之類是也<lb/>
　　　沈括論畫<lb/>
<pb n="KR3j0181_WYG_052-18b"/>
畫牛虎皆畫毛惟馬不畫予嘗以問畫工工言馬毛細<lb/>
不可畫予難之曰鼠毛更細何故却畫工不能對大凡<lb/>
畫馬其大不過盈尺此乃以大為小所以毛細而不可<lb/>
畫䑕乃如其大自當畫毛然牛毛亦是以大為小理亦<lb/>
應見毛但牛虎深毛馬淺毛理有别故名筆為小牛小<lb/>
虎雖毛但畧拂拭而已若務詳宻翻成冗長約畧拂拭<lb/>
自有神觀迥然生動難可與俗人論也若畫馬如牛虎<lb/>
之大者理當畫毛盖見小馬無毛遂亦不□此庸人襲<lb/>
<pb n="KR3j0181_WYG_052-19a"/>
迹難可與論理也又李成畫山上亭舘及樓塔之類皆<lb/>
仰畫飛簷其說以為自下望上如人平地望塔簷間見<lb/>
其榱桷此謬論也大抵山水之法大觀小如人觀假山<lb/>
耳若同真山之法以下望上只合見一重山豈可重重<lb/>
悉見兼且不應見其溪谷間事又如屋舎亦不應見中<lb/>
庭及後巷中事若人在東立則山西便合是逺境人在<lb/>
西立則山東却合是逺境似此如何成畫李君盖不知<lb/>
以大觀小之法其間折髙折逺自有妙理豈在折屋角<lb/>
<pb n="KR3j0181_WYG_052-19b"/>
也畫工畫佛身光有匾圓如扇者身側則光亦側此大<lb/>
謬也渠但見雕本佛耳不知此光常圓也又有畫行佛<lb/>
光尾向後謂之順風光此亦謬也佛光乃定果之光雖<lb/>
刼風不可動豈常風能揺哉<hi>出筆談</hi>
　<lb/>
　<lb/>
　<lb/>
　事實類苑卷五十二<lb/>
</p>
<p>
</p>
  </div>
</body>
</text>
</TEI>
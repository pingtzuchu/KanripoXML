<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>事實類苑卷六</head>
    <p>
<pb n="KR3j0181_WYG_006-1a"/>
欽定四庫全書<lb/>
　事實類苑卷六　　　　　宋　江少虞　撰<lb/>
　　君臣知遇<lb/>
　　　文太師<lb/>
元豐七年春文太師告老奏乞赴闕親辭天陛庶盡臣<lb/>
子之誠旣見神宗即日對御賜宴顧問温渥上酌御盞<lb/>
親勸數日朝辭上遣中使以手札諭公留過清明勅有<lb/>
司為公備二舟泝汴還洛清明日賜宴玉津園公作詩<lb/>
<pb n="KR3j0181_WYG_006-1b"/>
示同席將行特命三省已上赴瓊林苑宴錢復賜御詩<lb/>
送行公留京師一月凡對上者五賜宴者三賜詩者再<lb/>
顧問不名稱曰太師寵數優異近代無比<hi>見澠水燕談</hi>
　　　王冀公<lb/>
王冀公罷參政真宗朝夕欲見擇便殿清近惟資政為<lb/>
優因以公為本殿大學士公奏曰臣雖出於寒賤不能<lb/>
獨宿欲乞除一臣僚兼之遂以陳文禧彭年並直一夕<lb/>
公攜一巨榼入宿方與陳寒夜間飲遽中人持鑰開宫<lb/>
<pb n="KR3j0181_WYG_006-2a"/>
扉獨召公匆匆而入謂陳曰請同院不須相候獨酌數<lb/>
盃先請睡至行在真宗與公對飲飲罷持禁燭送歸繁<lb/>
若列星陳危坐伺之已四鼓笑曰同院尚未寢乎陳曰<lb/>
恭候司長豈敢先寢公喜笑倒載解襪褫帶幾不能支<lb/>
坦腹自矜曰某江南一寒生遭際真主適主上以巨觥<lb/>
敵飲僅至無算抵掌笑語如僚友之無間已而遂寢殆<lb/>
曉盥櫛罷與陳相揖覺夜歸數談頗踈漏自言夜来沉<lb/>
湎殊不記歸時之早晚毋乃失容於君子乎陳曰無之<lb/>
<pb n="KR3j0181_WYG_006-2b"/>
但殷勤愧謝旣辨色將赴班同趨出殿門執其手以語<lb/>
文禧曰夜来數事止是同院一人聞之文禧歸謂子弟<lb/>
曰大臣慎宻體當如此<hi>見湘山野録</hi>
　　　杜祁公<lb/>
皇祐中明堂大享時世室亞獻無官僚惟杜祁公衍以<lb/>
太子少師致仕南京仁宗詔加太子太保召陪杞明堂<lb/>
仍詔應天府敦遣就道趣亭驛設供帳具几杖待之稱<lb/>
疾固辭進太子太傅又進太子太師知制誥王洙謁告<lb/>
<pb n="KR3j0181_WYG_006-3a"/>
歸應天府有詔撫問封祁國公<lb/>
　　　李漢超<lb/>
太祖時以李漢超為關南廵檢使捍北邉與兵三千而<lb/>
已然其齊州賦税最多乃以為齊州防禦使悉與一州<lb/>
之賦俾之養士而漢超武人所為多不法久之關南百<lb/>
姓詣闕訟漢超貸民錢不還及掠其女以為妾太祖召<lb/>
百姓入見便殿賜以酒食慰勞之徐問曰自漢超在關<lb/>
南契丹入㓂者幾百姓曰無也太祖曰徃時契丹入㓂<lb/>
<pb n="KR3j0181_WYG_006-3b"/>
邊將不能禦河北之民嵗遭刼虜汝於此時能保其貲<lb/>
財婦女乎今漢超所取孰與契丹之多又問訟女者曰<lb/>
汝家幾女所嫁何人百姓具以對太祖曰然則所嫁皆<lb/>
村夫也若漢超者吾之貴臣也以愛汝女則取之必不<lb/>
使失所與其嫁村夫孰若處漢超家富貴於是百姓皆<lb/>
感悦而去太祖使人語漢超曰汝須錢何不告我而取<lb/>
於民乎乃賜以銀數百兩曰汝自還之使其感汝也漢<lb/>
超誓以死報<hi>見廬陵歸田録</hi>
<pb n="KR3j0181_WYG_006-4a"/>
　　　蘇内翰<lb/>
蘇内翰易簡在禁林八年寵待之深夐出夷等李相沆<lb/>
入玉堂後於公一旦先除參政以公為承㫖賚賜與參<lb/>
政等蘇不甚恱上謂公曰朕欲正舊典先合卿即正台<lb/>
宰然欲令卿延厚夀基乃先用沆卿宜無嫌盖知齡促<lb/>
也公以母老急於進用因乾明聖節進内道塲醮歩虗<lb/>
十首中云玉堂臣老非仙骨猶在丹臺望泰階上悉其<lb/>
意俾參大政未幾遂卒年三十九上嗟悼為之洒涕賜<lb/>
<pb n="KR3j0181_WYG_006-4b"/>
挽詞斷句云時向玉堂尋舊迹八花磚上日空長<hi>見玉壺清</hi>
<hi>話</hi>
　　　二<lb/>
蘇易簡一日直禁林得江南徐邈所造欹器遂以水試<lb/>
於堂上傳宣於公見之不識其名因宻奏旣晚太宗召<lb/>
對問曰卿所玩者得非欹器乎公奏曰然亟取進之於<lb/>
便坐上親試之其于水或增損一絲許器則遂欹其中<lb/>
則凝然不揺上歎曰真聖人之器也公奏曰願陛下執<lb/>
<pb n="KR3j0181_WYG_006-5a"/>
大寶神器持盈守誡皆如此器則王者之業可以與天<lb/>
地同久上徐笑謂公曰若人之容酒得此器以節安有<lb/>
沈湎之過耶葢易簡嗜飲過中故託此規之易簡泣謝<lb/>
慚佩上又撰欹器銘及草書誡酒詩以賜焉<lb/>
　　　三<lb/>
蘇易簡為學士最被恩遇初與賈黄中李沆同時上擢<lb/>
黄中沆參政事以易簡為中書舍人旣承㫖並賜白金<lb/>
三十兩諭㫖曰朕之待卿非必執政而為重矣上作五<lb/>
<pb n="KR3j0181_WYG_006-5b"/>
言七言詩各一首賜之為真草行三體刻於石又飛白<lb/>
書玉堂之署四字以賜本院令龕於堂南門之上易簡<lb/>
以御書三體十本分遺秘書監李至及從祖修撰江陵<lb/>
公伯梁周翰知制柴成務吕祐之錢若水王旦直秘閣<lb/>
潘慎修翰林侍書王著侍讀吕文仲等凡十五人及至<lb/>
等宴於翰林以觀神筆之迹上遣内司拱擬坐客賦詩<lb/>
宰相李昉等亦以詩貽易簡悉以奏御上謂李昉等曰<lb/>
易簡以卿等詩来上有以見儒墨之盛而學士之光也<lb/>
<pb n="KR3j0181_WYG_006-6a"/>
可别録一本進入以其本賜易簡<hi>楊文公談苑</hi>
　　　陳執中<lb/>
世傳陳執中作相有婿求差遣執中曰官職是國家底<lb/>
非房廏籠箧中物婿安得有之竟不與故仁宗朝諫官<lb/>
累言執中不學無術非宰相器而仁宗注意愈堅其後<lb/>
諫官面論其非曰陛下所以眷執中不替者得非以執<lb/>
中嘗於先朝乞立陛下為太子耶且先帝止二子而周<lb/>
王已薨非陛下而誰執中何足眷仁宗曰非為是但執<lb/>
<pb n="KR3j0181_WYG_006-6b"/>
中不欺朕耳然則人臣事主宜以不欺為先也<lb/>
　　　劉昌言<lb/>
劉昌言泉州人先任陳洪進為幕客歸朝不願授官舉<lb/>
進士三上始中第後判審官院未百日為樞宻副使時<lb/>
有言太驟者太宗不聽言者不已乃謂昌言閩人語頗<lb/>
獠恐奏對間陛下難㑹太宗曰我自㑹得其篤眷如此<lb/>
<hi>並見青箱雜記</hi>
　　　郭進<lb/>
<pb n="KR3j0181_WYG_006-7a"/>
太祖時郭進為西山廵檢有吿其隂通河東劉繼元將<lb/>
有異志者太祖大怒以其誣害忠臣命縛其人予進使<lb/>
自處置進得而不殺謂曰爾能為我取繼元一城一寨<lb/>
不止贖爾死當請賞爾一官嵗餘其人誘其一城来降<lb/>
進具其事進之於朝請賞以官太祖曰爾誣害我忠良<lb/>
此纔可贖死耳賞不可得也命以其人還進進復請曰<lb/>
使臣失信則不能用人矣太祖于是賞以一官君臣之<lb/>
間盖如此<hi>見廬陵歸田録</hi>
<pb n="KR3j0181_WYG_006-7b"/>
　　　二<lb/>
郭進少以壯勇依漢祖於太原開國歴刺史團練使國<lb/>
初遷洛水防禦使為西山廵檢以并太原進御軍嚴而<lb/>
好殺部下整肅每帥師入晉境無不克㨗太祖因遣戍<lb/>
西山語之曰汝輩當謹奉法我猶赦汝郭進殺汝矣嘗<lb/>
擇御龍宮三十人𨽻麾下押陣適與晉人戰多退却進<lb/>
斬三十人奏至上方御便殿閲武厲聲曰御龍宫千百<lb/>
人中始選得一二而郭進小違節遽殺之誠如此襲踵<lb/>
<pb n="KR3j0181_WYG_006-8a"/>
健兒亦不足供潜遣中使諭進曰恃其宿衛親近驕倨<lb/>
不稟命戮之甚得宜矣進感泣由是一年精勇無敵上<lb/>
為治第令㕔堂悉用㼧瓦有司言親王公主始得用此<lb/>
上曰進為國盡忠我待之豈不比吾子有何不可哉太<lb/>
宗征太原北敵由石嶺關入援大破之獻俘行在暴於<lb/>
城下并人喪氣遂約降進功髙負氣監軍田欽祚所為<lb/>
不法進屢以語侵之欽祚心銜因誣以他事進不能甘<lb/>
自縊死太宗微知之絀欽祚終其身不復用<hi>已上並楊文公談苑</hi>
<pb n="KR3j0181_WYG_006-8b"/>
　　　梁丞相<lb/>
梁丞相適始任詳刑一旦隨判院盧南金上殿進劄子<lb/>
奏案中偶有臣僚名次公者仁宗忽問曰因何名次公<lb/>
判院以明法登仕不能即對時梁代對曰臣聞漢黄霸<lb/>
字次公必以霸之字而為名也上遂問曰卿是何人對<lb/>
曰臣秘書丞審刑詳議官梁適又問卿是那个梁家對<lb/>
曰先臣祖顥先臣父固俱中甲科獨臣不肖於張唐卿<lb/>
榜及第上曰卿面酷肖梁固又他日上殿對罷適袍笏<lb/>
<pb n="KR3j0181_WYG_006-9a"/>
俯躬奏曰向蒙陛下金口親諭臣面貌類先臣伏念先<lb/>
臣祖父頃事太宗真宗皆祥符之前不知陛下何以知<lb/>
之上曰天章閣有名臣頭子觀之甚熟適因下殿謝音<lb/>
儀堂堂上頗愛之有用之之意一旦中書進擬除一臣<lb/>
僚為益漕凡進擬例更無改批但紙尾書可而已忽特<lb/>
批云差梁適未幾又除修記注以合洛臣僚進之復批<lb/>
梁適自後知制至翰林學士除目凡上皆批於尾公由<lb/>
秘丞至台輔不十年<lb/>
<pb n="KR3j0181_WYG_006-9b"/>
　　　石元懿<lb/>
石元懿熙載西洛人家貧游學事母以孝聞嵩陽道中<lb/>
遇一叟熟視之稽顙曰真太平良弼也吾幼為唐相房<lb/>
𤣥齡檢書蒼頭公酷似房公囑之曰見子意氣相投者<lb/>
即真主也善事之語旣訖即滅後國初太宗建寧軍節<lb/>
公謁之傾意投為掌書記情禮深厚公長於太宗間侍<lb/>
樽俎嘗以兄呼之然亦得事上之體不諂不凟故免數<lb/>
<hi>入聲</hi>辱云殆踐祚七年為右僕射平章事卒太宗幸其第<lb/>
<pb n="KR3j0181_WYG_006-10a"/>
臨喪哭之哀謂近侍曰石某以純正事朕自幕府至台<lb/>
席朕窺之無纎瑕累方思委用朕不幸也<lb/>
　　　戴恩<lb/>
戴恩為御龍弓箭直都虞候一日西蜀進青龍城道觀<lb/>
長夀仙人圖其本吴道子之迹太宗閱之酷肖戴恩又<lb/>
恐所見有殊亟召數班軍校近侍内臣遍視之曰汝輩<lb/>
且道此圖似何人合辭奏曰似戴恩上笑而異之因是<lb/>
擢用後至建寧逺軍節舉朝呼戴長夀<lb/>
<pb n="KR3j0181_WYG_006-10b"/>
　　　邢尚書<lb/>
邢尚書昺曹州田家子深曉播殖真宗每雨雪不時憂<lb/>
形於色責曰官所定雨澤豐凶之兆多或不中昺進来<lb/>
嵗占大有稽驗皆收童老嵗月於畎畆間揣摩占得者<lb/>
咸平二年置經筵侍讀首命公為之昺初應五經廷試<lb/>
昇殿講師比二卦取羣經發顯太宗嘉其精博擢九經<lb/>
第一真宗晚年多召於禁寢従容延對忽一日見公衰<lb/>
甚御袖掩目泫然曰宫邸舊僚淪謝殆盡存者惟卿耳<lb/>
<pb n="KR3j0181_WYG_006-11a"/>
遽賜銀千兩繒千匹昺康裕無恙果非乆感疾將易簀<lb/>
車駕臨問公施紳整巾歴叙遭際上為之流涕旣終又<lb/>
為之臨喪惟將相喪疾方有此幸<lb/>
　　　竇偁諫議<lb/>
竇偁為晉府賔佐後至諫議大夫㕘知政事僖起居郎<lb/>
儼文甚髙皆有集在秘閣偁亦有文為晉府記室賈琰<lb/>
為判官每諸王宗室宴集琰必怡聲下氣勃息褒讃諂<lb/>
詞㨗給偁叱之曰賈氏子何巧言令色之甚獨不愧於<lb/>
<pb n="KR3j0181_WYG_006-11b"/>
心耶太宗甚怒白太祖斥出為涇州節判後即位思之<lb/>
召為樞宻直學士數月㕘政進謝語之曰汝知何以及<lb/>
此偁曰陛下以臣徃年晉府遭逢所至耳上曰不然以<lb/>
卿嘗面折賈琰故任卿左右思聞直言耳<hi>見楊文公談苑</hi>
　　　李文正<lb/>
至道元年燈夕太宗御樓時李文正昉以同司空致仕<lb/>
於家上亟以安輿就其宅召至賜坐於御樓之側敷對<lb/>
明爽精神剛勁上親酌御樽飲之選餚饌之精者賜焉<lb/>
<pb n="KR3j0181_WYG_006-12a"/>
謂近侍曰昉可謂善人君子也事朕兩入中書未嘗有<lb/>
傷人害物之事宜其有今所享也又從容語及平日藩<lb/>
邸唱和之事公遽離席歴歴口誦御詩七十餘篇一句<lb/>
不遺上問曰何其記之精耶公奏曰言不敢妄臣自得<lb/>
謝每晨起盥櫛坐於道室㷊香誦詩每一詩日誦一遍<lb/>
或間却誦道佛書上喜曰朕亦以卿詩别笥貯之每愛<lb/>
卿翰墨也楷字老来筆力在否公對曰臣不善書皆㹠<lb/>
犬宗訥所寫耳上即令六品正官與之遂除國子監丞<lb/>
<pb n="KR3j0181_WYG_006-12b"/>
<hi>玉壺清話</hi>
　　　唐質肅<lb/>
潭州一巨賈私藏蚌胎為闗吏所捜盡皆南海明珠蚌<lb/>
胎也在任無不垂涎而愛之太守而下輕其估悉自售<lb/>
焉唐質肅公介時以言事謫潭倅分珠獄發奏方入仁<lb/>
宗預料謂近侍曰唐介必不買案具奏覆上覧之果然<lb/>
真所謂知臣莫若君也<hi>見湘山野録</hi>
　　　趙韓王<lb/>
<pb n="KR3j0181_WYG_006-13a"/>
太祖初登極時杜太后尚康寧嘗與上議軍國事猶呼<lb/>
趙普為書記嘗撫勞之曰趙書記且為盡心吾兒未更<lb/>
事也太祖寵待趙韓王如左右手御史中丞雷徳驤劾<lb/>
奏普强市人第宅聚財賄上怒叱之曰鼎鐺有耳汝不<lb/>
聞趙普吾之社稷臣乎命左右曳於庭數匝徐使復冠<lb/>
召升殿曰今後不宜耳赦汝勿令後人知也<lb/>
　　　王光禄<lb/>
光禄王濟刑部詳覆官屢上封事是時道置提舉茶鹽<lb/>
<pb n="KR3j0181_WYG_006-13b"/>
酒稅一官朝廷因令訪察民間事吏之能否甚重其選<lb/>
㑹京西道闕官太宗問左右刑部有好官者為誰左右<lb/>
以濟對上即以授之<lb/>
　　　㓂莱公<lb/>
太宗時㓂凖為員外郎忤上㫖拂衣起欲入禁中凖手<lb/>
引上衣令復坐决其事然後退上由是嘉之太宗器重<lb/>
凖嘗曰朕得㓂凖猶唐文皇之得魏鄭公也凖為禮部<lb/>
員外郎言事召對稱㫖太宗謂宰相曰朕欲擢用㓂凖<lb/>
<pb n="KR3j0181_WYG_006-14a"/>
當授以何官宰相請為開封府推官上怒曰此官豈所<lb/>
以待凖耶宰相請用為樞宻直學士上沉思乆之曰且<lb/>
使此官可也<lb/>
　　　李尚書<lb/>
李穆字孟雍陽武人幼沈謹忠厚好學問聞酸棗王昭<lb/>
素善易徃師之昭素嘉其聰敏謂人曰觀李生材能器<lb/>
度他日必為卿相昭素先時著易論三十三卷秘不傳<lb/>
人至是盡以授穆由是知名舉進士翰林徐台符知貢<lb/>
<pb n="KR3j0181_WYG_006-14b"/>
舉擢之上第驗郢州軍事判官遷汝州防禦判官周世<lb/>
宗即位求文學之士或薦穆擢拜右拾遺太祖登極遷<lb/>
殿中侍御史屢奉使偽國平蜀之初通判洋州又通判<lb/>
陕州坐有罪復免一官久之召為中允尋以左拾遺知<lb/>
制誥太宗即位累遷至中書舍人宰相盧多遜得罪穆<lb/>
與坐以同年登進士第降授司封員外郎上惜其材尋<lb/>
命之考校貢院及御試進士上見其顔色憔悴憐之復<lb/>
以為中書舍人職任皆如故尋命知開封府事有能名<lb/>
<pb n="KR3j0181_WYG_006-15a"/>
遂擢㕘知政事穆性至孝母病累年穆身扶持起居能<lb/>
適其性或通夕不寐未嘗有倦惰之色母卒哀毁過人<lb/>
朝命起復固辭不得已視事然終不飲酒食肉米終䘮<lb/>
而卒年五十七上甚惜之謂宰相曰李穆國之良臣奄<lb/>
爾淪沒非穆之不幸乃國之不幸也贈工部尚書<lb/>
　　　孫奭<lb/>
孫奭以儒素稱詞科及第數上書直諫真宗末侍東宫<lb/>
天聖初為侍講學士十年奭固請去乃遷禮部尚書知<lb/>
<pb n="KR3j0181_WYG_006-15b"/>
兖州上宴太清樓下以餞之又詔兩朝三館餞於秘閣<lb/>
先是宴兩制者中丞不預王隨時為中丞恥之曰朝廷<lb/>
盛事也吾不可以不預上䟽請行詔許之上又賜御書<lb/>
以寵之卒於兖州<lb/>
　<lb/>
　<lb/>
　<lb/>
　事實類苑卷六<lb/>
</p>
<p>
</p>
  </div>
</body>
</text>
</TEI>
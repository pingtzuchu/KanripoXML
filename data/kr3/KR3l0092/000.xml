<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>穆天子傳</head>
    <p>
<pb n="KR3l0092_WYG_000-1a"/>
欽定四庫全書　　　　　子部十二<lb/>
　穆天子傳　　　　　　　小説家𩔖二<hi>異聞之屬</hi>
　　提要<lb/>
　　　　<hi>臣</hi>等謹案穆天子傳六卷晉郭璞注前有荀<lb/>
　　　　朂序按束晳傳云太康二年汲縣人不凖盜<lb/>
　　　　發魏襄王墓得竹書穆天子傳五篇又襍書<lb/>
　　　　十九篇周食田法周書論楚事周穆王美人<lb/>
　　　　盛姬事按今盛姬事載穆天子傳第六卷葢<lb/>
<pb n="KR3l0092_WYG_000-1b"/>
　　　　即束晳傳所謂襍書之一篇也尋其文法應<lb/>
　　　　歸此傳束晳傳别出之非也此書記事有月<lb/>
　　　　日而無年又文多斷缺以今本竹書紀年較<lb/>
　　　　之紀年載十二年冬王北巡狩遂征犬戎事<lb/>
　　　　在傳之第一卷十四年夏王畋於軍邱五月<lb/>
　　　　作范宫作虎牢事在傳之第五卷十五年作<lb/>
　　　　重壁臺冬王觀於鹽澤事在傳之第六卷十<lb/>
　　　　七年王西征崑崙邱見西王母事在傳之第<lb/>
<pb n="KR3l0092_WYG_000-2a"/>
　　　　二卷第三卷第四卷兩書同時並出荀朂等<lb/>
　　　　互校其文不應牴牾如此葢今本竹書紀年<lb/>
　　　　乃明人摭諸書以為之非汲冢之舊本併郭<lb/>
　　　　璞注中所引紀年之文尚掇拾未盡况暇考<lb/>
　　　　其次第乎是亦今本紀年出於依托之一証<lb/>
　　　　或乃謂當移五卷六卷於二卷之前以符竹<lb/>
　　　　書之次第則削趾適屨矣書中所紀雖多夸<lb/>
　　　　言寡寔然所謂西王母者不過西方一國君<lb/>
<pb n="KR3l0092_WYG_000-2b"/>
　　　　所謂縣圃者不過飛鳥百獸之所飲食為大<lb/>
　　　　荒之圃澤無所謂神仙怪異之事所謂河宗<lb/>
　　　　氏亦僅國名無所謂魚龍變見之説較山海<lb/>
　　　　經淮南子猶為近寔郭璞注爾雅西王母句<lb/>
　　　　不過云西方昏荒之國於河出崑崙墟句雖<lb/>
　　　　引大荒西經而不言其靈異其注此書乃頗<lb/>
　　　　引志怪之談葢釋經不敢不謹嚴而箋釋襍<lb/>
　　　　書則務矜博洽故也列子周穆王篇所載與<lb/>
<pb n="KR3l0092_WYG_000-3a"/>
　　　　此傳相出入葢當時流俗有此記如後世小<lb/>
　　　　説野乗之𩔖故列禦冦得捃採其文耳世所<lb/>
　　　　傳汲冡書師春之𩔖已亡逸周書又屬後人<lb/>
　　　　沿誤紀年偽妄顯然其獲存於今者惟此傳<lb/>
　　　　矣然文字既古訛脱又甚學者多不究心封<lb/>
　　　　膜晝於河水之陽見第二卷膜晝自是人名<lb/>
　　　　封者錫以爵邑張彦逺厯代名畫記誤以晝<lb/>
　　　　字為畫字遂以封膜為畫家之祖山䧙自出<lb/>
<pb n="KR3l0092_WYG_000-3b"/>
　　　　乃西王母謡見第三卷方回瀛奎律髓注陳<lb/>
　　　　子昂詩邱陵徒自出句乃云自出二字疑誤<lb/>
　　　　第二卷云乃為銘迹於縣圃之上第三卷云<lb/>
　　　　乃紀丌跡於弇山之石其文甚明朱珪名蹟<lb/>
　　　　録乃謂取穆天子傳為名蹟於弇兹石上全<lb/>
　　　　然舛迕其傳也亦在若存若亡之間固考古<lb/>
　　　　者所宜寳重矣乾隆四十三年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3l0092_WYG_000-4a"/>
　　　　　　　　　　　總　校　官<hi>臣</hi>陸　費　墀<lb/>
<pb n="KR3l0092_WYG_000-5a"/>
穆天子傳序<lb/>
穆天子傳出汲冢晉荀朂校定為六卷有序言其事雖<lb/>
不典其文甚古頗可觀覽予考書序稱穆王饗國百年<lb/>
耄荒太史公記穆王賔西王母事與諸傳説所載多合<lb/>
則此書葢備記一時之詳不可厚誣也春秋之時諸侯<lb/>
各有國史多龎雜之言下逮戰國王迹熄而聖言湮處<lb/>
士横議而異端起人人家自為説求其欲不龎雜其可<lb/>
得乎其書紀王與七萃之士廵行天下然則徒衛簡而<lb/>
<pb n="KR3l0092_WYG_000-5b"/>
徴求寡矣非有如秦漢之千騎萬乘空國而出也王之<lb/>
自數其過及七萃之規未聞以為迕也登羣玉山命邢<lb/>
侯攻玉而不受其牢是先王恤民之法未嘗不行至遇<lb/>
雨雪士皆使休獨王之八駿超騰以先待輙旬日然後<lb/>
復發去是非督令致期也其承成康熈洽之餘百姓晏<lb/>
然雖以徐偃王之力行仁義不足以為倡而揺天下以<lb/>
知非有暴行虐政而君子猶以王為獲沒於祗宫為深<lb/>
幸足以見人心之危之如此也是豈可效哉是豈可效<lb/>
<pb n="KR3l0092_WYG_000-6a"/>
哉存其書者固可以覽其古徴其事者又安可不考其<lb/>
是非與南臺都事海岱劉貞庭幹舊藏是書懼其無傳<lb/>
暇日稍加讎校訛舛命金陵學官重刋與博雅之士共<lb/>
之諗予題其篇端云時至正十年嵗在庚寅春二月二<lb/>
十七日壬子北岳王漸𤣥翰序<lb/>
<pb n="KR3l0092_WYG_000-7a"/>
穆天子傳序<lb/>
序古文穆天子傳者太康二年汲縣民不准盜發古塚<lb/>
所得書也皆竹簡素絲編以臣朂前所考定古尺度其<lb/>
簡長二尺四寸以墨書一簡四十字汲者戰國時魏地<lb/>
也案所得紀年葢魏惠成王子令王之塚也於世本葢<lb/>
襄王也案史記六國年表自令王二十一年至秦始皇<lb/>
三十四年燔書之歳八十六年及至太康二年初得此<lb/>
書凡五百七十九年其書言周穆王逰行之事春秋左<lb/>
<pb n="KR3l0092_WYG_000-7b"/>
氏傳曰穆王欲肆其心周行於天下將皆使有車轍馬<lb/>
迹焉此書所載則其事也王好巡守得盜驪騄耳之乗<lb/>
造父為御以觀四荒北絶流沙西登昆侖見西王母與<lb/>
太史公記同汲郡收書不謹多毁落殘缺雖其言不典<lb/>
皆是古書頗可觀覽謹以二尺黄紙寫上請事平以本<lb/>
簡書及所新寫並付祕書繕寫藏之中經副在三閣謹<lb/>
序<lb/>
</p>
<p>
</p>
  </div>
</body>
</text>
</TEI>
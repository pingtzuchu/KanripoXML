<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>泊宅編卷上</head> <lb/>
    <p>
<pb n="KR3l0049_WYG_001-1a"/>
欽定四庫全書<lb/>
　泊宅編卷上<lb/>
　　　　　　　　　　　　　宋　方勺　撰<lb/>
東坡旣就逮下御史府一日慈聖曹太后語上曰官家<lb/>
　何事數日不懌對曰更張數事未就緒有蘇軾者輒<lb/>
　加謗訕至形於文字太后曰得非軾轍乎上驚曰娘<lb/>
　娘何以聞之曰吾嘗記仁宗皇帝䇿試制舉人罷歸<lb/>
　喜而言曰朕今日得二文士謂蘇軾轍也然吾老矣<lb/>
<pb n="KR3l0049_WYG_001-1b"/>
　慮不能用將以遺後人不亦可乎因泣問二人安在<lb/>
　上對以軾方繫獄則又泣下上亦感動始有貸軾意<lb/>
司馬温公嘗言范景仁之勇决吕獻可之先見吾弗如<lb/>
　也或問先見何事公曰頃嵗獻可先見吾一日並轡<lb/>
　入朝問獻可今日所論何事乎云將攻新參新參者<lb/>
　王介甫也是時介甫新入政府其所欲變更之事未<lb/>
　甚著而獻可排之甚力然其辭不過曰外示朴野中<lb/>
　懷險詐學師孔孟術慕管商而已當時雖温公亦以<lb/>
<pb n="KR3l0049_WYG_001-2a"/>
　獻可言之之過也<lb/>
　公在翰苑時嘗飯客客去獨老蘇少留謂公曰適坐<lb/>
　有囚首䘮面者何人公曰王介甫也文行之士子不<lb/>
　聞之乎<hi>介甫不修飾故目之囚首䘮面</hi>洵曰以某觀之此人異時必<lb/>
　亂天下使其得志立朝雖聰明之主亦將為其誑惑<lb/>
　内翰何為與之游乎洵退於是作辯姦論行於世是<lb/>
　時介甫方作館職而明允猶布衣也<hi>明允即老泉也</hi>
楊孝本字行先居䖍州城西一圃甚幽邃學博行高東<lb/>
<pb n="KR3l0049_WYG_001-2b"/>
　坡謫惠州過而愛之為留月餘號曰玉岩居士仍作<lb/>
　真賛居士平生不娶坡每來謁直造其室嘗戱以元<lb/>
　徳秀呼之居士曰某乃陽城之裔故坡詩曰衆謂元<lb/>
　徳秀自稱陽道州皆謂無妻也居士後以經明行修<lb/>
　得官太學年七十乞致仕朝廷寵以奉議郎直秘閣<lb/>
　俾領宫祠以歸予嘗從之最䝉愛照臨别相送舟次<lb/>
　至垂涕云居士貧而好收書晩得妾生二子每拊其<lb/>
　首曰吾惟有書數千卷遺汝<lb/>
<pb n="KR3l0049_WYG_001-3a"/>
吳師仁字坦求錢塘人篤學勵志不事科舉陳襄鄧温<lb/>
　伯蒲宗孟皆以遺逸薦於朝元祐初被召命以學坦<lb/>
　求平生不問卜中年䘮親廬其墓日託棲真寺僧造<lb/>
　飯一鉢以禦饑不復置庖㸑蓄奴婢閉門翛然讀書<lb/>
　勌則黙坐而已嘗一室忽自明有僧長揖而入與坐<lb/>
　談𤣥乆之謂坦求曰教授行且仕進壽不過六十僧<lb/>
　去而復暗如初坦求為太常博士凡十年無他改除<lb/>
　其後以久次移潁州吳王教授卒年五十七果至符<lb/>
<pb n="KR3l0049_WYG_001-3b"/>
　教授之稱<lb/>
先子旣老迤邐還浙予偶至杭創小圃在清波門外去<lb/>
　城十里許稍加葺治迎侍來居二年而先子捐館後<lb/>
　因閲遺藁見先子未第時有贈吳興朱臨詩㫁章云<lb/>
　安得斷茅環堵地漁樵終老繼清風初以謂先子慕<lb/>
　朱早退故有是句也後與前軰語方知是圃乃鮑當<lb/>
　郎中故居鮑有詩編名曰清風集時號鮑清風而正<lb/>
　夫頃亦曾寓此肄業先子終老有繼清風之兆已見<lb/>
<pb n="KR3l0049_WYG_001-4a"/>
　於布衣時矣<lb/>
王昇字君儀居烏龍山布衣蔬食無書不讀道釋二典<lb/>
　亦皆閲過晩為湖婺二州學官罷歸山中杜門二十<lb/>
　年不赴調一日以箕子易筮之始治裝西去時年將<lb/>
　六十矣旅京師數月良勌將謀還鄉左丞薛昂以其<lb/>
　所撰冕服書獻之太師蔡京蔡因薦之上遂𩔖編御<lb/>
　筆手詔稍歴要官君儀平生尤深於禮易嘗云數年<lb/>
　承令禮局及明堂司常頗得究其所學云<lb/>
<pb n="KR3l0049_WYG_001-4b"/>
朱行中自右史帶假龍出典數郡是時年尚少風采才<lb/>
　藻皆秀整守東陽日嘗作春詞云小雨纎纎風細細<lb/>
　萬家楊栁青煙裏戀樹濕花飛不起愁無比和春付<lb/>
　與東流水九十光隂能有幾金龜解盡留無計寄語<lb/>
　東流沽酒市拚一醉而今樂事他年淚予以門下士<lb/>
　每或從容公往往乘醉大言你曽見我而今樂事他<lb/>
　年淚否蓋公自為得句故誇之也予嘗心惡之而不<lb/>
　敢言行中後歴中書舍人帥畨禺遂得罪安置興國<lb/>
<pb n="KR3l0049_WYG_001-5a"/>
　軍以死流落之兆已見於此詞<lb/>
王欽臣自西京一縣令召入議法與舒王不合令學士<lb/>
　院試賦一篇但賜出身却歸本任獻舒王二首頗為<lb/>
　婉雅其一蜀國相如最好詞武皇深恨不同時凌雲<lb/>
　賦罷渾無用寂寞文園意可知其二古木隂森白玉<lb/>
　堂老來方此試文章宫簷日永揮毫罷閒拂塵埃㸔<lb/>
　畫墻<lb/>
東坡帥杭一日與徐璹坐雙檜堂指二檜吟曰二疏辭<lb/>
<pb n="KR3l0049_WYG_001-5b"/>
　漢去時以兄弟皆補外喻也璹應聲曰大老入周來<lb/>
　對偶旣親切又善迎合公大喜<lb/>
徐璹字全夫踈俊不事事少年登科晩益流落終於武<lb/>
　義縣主簿嘗寓婺州清漣寺醉中走筆題詩寺壁曰<lb/>
　驚雷殷殷南山曲一夜山前春雨足美人睡起怯餘<lb/>
　寒衣褪香消紅减玉朝雲靄靄弄晴態野栁狂風無<lb/>
　管束東風也自足春情吹破雨溪煙水綠<lb/>
秦觀字少游嘗眷蔡州一妓陶心者作浣紗溪詞中二<lb/>
<pb n="KR3l0049_WYG_001-6a"/>
　句缺月向人舒窈窕三星當戸照綢繆缺月三星蓋<lb/>
　心字愛其善狀物故書之<hi>此乃誤記東坡詞耳少游詞云一鈎殘月帶三星也</hi>
元祐中東坡帥杭予自江西來應舉引試有日矣忽同<lb/>
　保進士訟予戸貫不明頼公照憐得就試因預薦送<lb/>
　遂獲游公門公嘗云王介甫初行新法異論者譊譊<lb/>
　不已嘗有詩云山鳥不應知地禁一逢春煖即啾喧<lb/>
　古詩有鳥鳴山更幽更作一鳥不鳴山更幽誠有㫖<lb/>
　哉<lb/>
<pb n="KR3l0049_WYG_001-6b"/>
先生晩官鄧州一日秋風起思吳中山水嘗信筆作長<lb/>
　短句名黃鶴引遂致仕其序曰予生浙東世業農總<lb/>
　角失所天稍從里閈儒者遊年十八婺以充貢凡八<lb/>
　至禮部始得一青衫間闗二十年仕不過縣令擢才<lb/>
　南陽教授紹聖改元實六十五嵗矣秋風忽起亟告<lb/>
　老於有司適所願也謂同志曰仕無補於上下而退<lb/>
　號朝士婚姻旣畢公私無虞將買舟放浪江湖中浮<lb/>
　家泛宅誓以此生非太平之幸民而何因閲阮田曹<lb/>
<pb n="KR3l0049_WYG_001-7a"/>
　所製黃鶴引愛其詞調清高寄為一闋命稚子歌之<lb/>
　以侑樽焉詞曰先逢垂拱不識干戈免田隴士林書<lb/>
　圃終年庸非天寵才初闒茸老去支離何用浩然歸<lb/>
　筭似黃鶴秋風相送塵事塞翁心浮世莊生夢漾舟<lb/>
　遥指煙波羣山森動神閒意聳回首利鞿名鞚此情<lb/>
　誰共問幾許淋浪春甕<lb/>
歐陽公作醉翁亭記後四十五年東坡大書重刻於滁<lb/>
　改泉冽而酒香作泉香而酒冽<lb/>
<pb n="KR3l0049_WYG_001-7b"/>
馮當世未第時客餘杭縣為官逋拘窘計無所出悶題<lb/>
　小詩於所寓寺壁一胥魁范生見之為白縣令丐寛<lb/>
　假令疑胥受賕游説胥云馮秀才甚貧但見所留詩<lb/>
　他日必貴顯因誦其詩令遽釋之詩云韓信棲遲項<lb/>
　羽窮手提長劔喝西風可憐四海蒼生眼不識男兒<lb/>
　未濟中<lb/>
舒王嘗戱作急足集句云年去年來來去忙傍他門戸<lb/>
　傍他墻一封朝奏縁何事斷盡蘇州刺史腸<lb/>
<pb n="KR3l0049_WYG_001-8a"/>
王欽臣除太僕卿東坡賀啟有云萬事不理問伯始而<lb/>
　可知三篋若亡頼安世之猶在其後孔平仲賀蘇子<lb/>
　容頌吏部尚書復云萬事不理當問胡公三篋若亡<lb/>
　請詢安世<lb/>
韓退之多悲詩三百六十首哭泣者三十首白樂天多<lb/>
　樂詩二千八百首飲酒者九百首<lb/>
予只一弟匋字仁夫博學好古未壮而卒平生不曽見<lb/>
　其所為文旣卒於其篋中得跋尾遺藁嗚呼觀其筆<lb/>
<pb n="KR3l0049_WYG_001-8b"/>
　力古人豈難到哉今載於此<lb/>
秦詛楚文跋尾曰右秦巫咸碑在鳳翔府學又一本告<lb/>
　亞駞神者在洛陽劉忱家書辭皆同惟偏傍數處小<lb/>
　異按史記世家楚子連熊於名者二十有二獨無所<lb/>
　謂熊相以事考之楚自成王之後未嘗與秦興難及<lb/>
　懷王熊槐十一年蘇秦為合從之計六國始連兵攻<lb/>
　秦而楚為之長秦出師敗之六國皆引而歸今碑文<lb/>
　熊相率諸侯之兵以加臨我者真為此舉蓋史記誤<lb/>
<pb n="KR3l0049_WYG_001-9a"/>
　以熊相為槐耳其後五年懷王忿張儀之詐復發兵<lb/>
　攻秦故碑文云今又悉興其衆以逼我邊境也是嵗<lb/>
　秦襄王二十六年也王遣庶長章邯拒楚師明年春<lb/>
　大敗之丹陽遂取漢中之地六百里碑云客劑楚師<lb/>
　復略我邊城是也然則碑之作正在此時蓋秦人旣<lb/>
　勝楚而告於諸侯之文也秦人嘗與楚同好矣楚人<lb/>
　背盟故秦人嫉之幸於一勝徧告神明著諸金石以<lb/>
　垂示後世何其情之深切一至於此歟余昔固嘗恠<lb/>
<pb n="KR3l0049_WYG_001-9b"/>
　秦楚虎狼之國其勢若不能並立於天下然以此隣<lb/>
　壤之近十八世之久而未嘗以弓矢相加及得此碑<lb/>
　然後知二國不相為害乃在秦盟詛之美姻婚之好<lb/>
　而已戰國之際忠信道䘮口血未乾而兵難已尋者<lb/>
　比比皆是而二國獨能守其區區之信歴三百餘嵗<lb/>
　而不變不亦甚難得而可貴乎然而史記及諸傳記<lb/>
　皆不及之也碑又云熊相背十八世之詛盟今世家<lb/>
　所載自成王至熊相才十七世爾又云楚取我邉城<lb/>
<pb n="KR3l0049_WYG_001-10a"/>
　新隍及栁長而史記止言六國退敗而已由是知簡<lb/>
　䇿之不足盡信而碑刻之尤可貴也秦惠公二十七<lb/>
　年周赧王之三年也自碑之立至今紹聖改元一千<lb/>
　四百四十年<lb/>
石經跋尾云石經殘碑在洛陽張景元家世傳蔡中郎<lb/>
　書未知何所據漢靈帝熹平四年邕以古文篆𨽻三<lb/>
　體書五經刻石於太學至魏正始中又為一字石經<lb/>
　相承為之七經正字今此所傳家一體𨽻書必魏世<lb/>
<pb n="KR3l0049_WYG_001-10b"/>
　所立者然唐經籍志又有邕金字論語二卷豈邕五<lb/>
　經之外復為此乎據隋經籍志凡言一字石經皆魏<lb/>
　世所為有一字論語二卷不言作者之名而唐遂以<lb/>
　為蔡邕所作則又疑唐史傳之之誤也蓋自北齊遷<lb/>
　邕石經於鄴都至河濱㟁崩石没於水者幾半隋開<lb/>
　皇中又自鄴運至長安未及緝理尋以兵亂廢棄唐<lb/>
　初魏鄭公鳩集所餘十不獲一而傳拓之本猶存祕<lb/>
　府前史所謂三字石經者即邕所書然當時一字石<lb/>
<pb n="KR3l0049_WYG_001-11a"/>
　經存者猶十數卷而三字石經止數卷而已由是知<lb/>
　漢經之亡久矣不能若此之多也魏石經近世猶存<lb/>
　至五代湮滅殆盡往年洛陽守因閲營造司所棄碎<lb/>
　石識而收之遂捜訪凡得尚書儀禮論語合數十段<lb/>
　又有公羊碑一段在長安其上有馬日磾等名號者<lb/>
　魏世用日磾等題名本在禮記碑而此乃公羊碑上<lb/>
　益知非邕所為也尚書論語之文與今多不同者非<lb/>
　孔安國鄭康成所傳之本也獨公羊當時無他本故<lb/>
<pb n="KR3l0049_WYG_001-11b"/>
　其文與今文無異然皆殘缺已甚句讀㫁絶一篇之<lb/>
　中或不存數字可勝嘆惜哉予嘗謂物之不幸者莫甚<lb/>
　於書自隋牛洪已言書有五厄由洪至今其厄又可<lb/>
　知夫著之金石宜若可傳於無窮而不幸且如是至<lb/>
　於二氏荒唐亂世之言晏然享天下厚奉歴千有餘<lb/>
　嵗而未聞遭詆訶之厄彼亦何幸而至此豈天終不<lb/>
　佑吾道耶吾友鄧人董堯卿自洛陽持石經紙本歸<lb/>
　靳然寳之如金玉而予又從而考之其勤如是予二<lb/>
<pb n="KR3l0049_WYG_001-12a"/>
　人亦可謂有志於斯文矣紹聖甲戌秋八月題<lb/>
天禧二年開府解榜出有廖復者被黜率衆詣皷院訴<lb/>
　有司不公朝廷差錢惟演等重考取已落者七十餘<lb/>
　人復亦預薦時號還魂秀才前發解官皆謫外郡當<lb/>
　明年殿前放狀元王整以下及第是時衢睦二州各<lb/>
　有一王言待唱初喚王言賜進士及第乃衢人久之<lb/>
　又喚一王言上問其鄉貫知前賜第者合是睦人而<lb/>
　衢州者只合得進士出身及再喚二人審問衢人奏<lb/>
<pb n="KR3l0049_WYG_001-12b"/>
　懇念臣已謝聖恩遂只賜睦州者同出身而已明日<lb/>
　忽有㫖賜睦州王言進士及第自後殿前唱名必傳<lb/>
　呼某人某州以防差互<hi>出睦軨日記</hi>
符建間有杭州學教授出易題誤寫坤為釡作金字一<lb/>
　學生知其非佯為未喻懷經上請教授因立義以酬<lb/>
　之生徐曰先生所讀恐是建本據此監本乃是釡字<lb/>
　教授大慙鳴鼓自罰二直無名子以十七字詩云教<lb/>
　授太昏沉將釡却為金萬福你説易龔深龔原字深<lb/>
<pb n="KR3l0049_WYG_001-13a"/>
　之縉雲人嘗著易書舒王稱之後學之所宗也然教<lb/>
　授者不久遂歴清要官至八座近方殂謝不欲顯其<lb/>
　姓名於此<hi>姚祐尚書也</hi>
崇寧五年長星見蔡太師斥居浙西時事小變士大夫<lb/>
　觀望或於秉筆之際有向背語蔡旣再相門人有張<lb/>
　軾者自潭州教授召赴都堂審獻乞索天下學官五<lb/>
　年所撰䇿題下三省考校以定優劣坐是停替者三<lb/>
　十餘人軾為太學博士遷司業卒<lb/>
<pb n="KR3l0049_WYG_001-13b"/>
舊制直龍圖閣謂之假龍龍圖閣待制謂之小龍龍圖<lb/>
　直學士謂之大龍龍圖閣學士謂之老龍然帶此職<lb/>
　例呼龍圖近嵗本閣學士朝廷尤重之少曾除授有<lb/>
　授此職者遂呼龍圖近嵗除直祕閣者尤多兩浙市<lb/>
　舶張苑進篤禄香得之時號篤禄學士運判蔣彛應<lb/>
　副朱冲葬事得之號仵作學士越州通判魏志崇獲<lb/>
　盜黃烏觜得之號賊學士<lb/>
今之巧宦有以貨取者皆謂之鑚班固云商鞅挾三術<lb/>
<pb n="KR3l0049_WYG_001-14a"/>
　以鑚孝公今官有不振職者許郡將部使臣兩易其<lb/>
　任謂之對移漢薛宣為左馮翊以頻陽令薛恭本係<lb/>
　孝亷未嘗知治民而粟邑令尹賞久用事宣即奏賞<lb/>
　換縣<lb/>
狄武襄公青本拱聖兵士累戰功致樞府旣貴時相或<lb/>
　請去其靣文者但笑不答仁廟亦宣諭之對曰非不<lb/>
　能姑欲留以為天下卒之勸上由此益愛之<lb/>
宗澤婺州農家子登進士科任館陶尉凡獲逃軍即殺<lb/>
<pb n="KR3l0049_WYG_001-14b"/>
　之邑境為之無盜時吕大資惠卿帥大名聞其舉因<lb/>
　召與語仍薦之且戒云此雖警盜賊之一䇿恨子未<lb/>
　閲佛書人命難得安可輕殺况國有常刑乎<lb/>
河陽三城其中城曰中潬<hi>音誕</hi>黃河兩𣲖貫於三城之間<lb/>
　秋水汎溢時南北二城皆有濡足之患惟中潬屹然<lb/>
　如故相傳此潬隨水高下若所謂地肺浮玉者楞嚴<lb/>
　經云乾為洲潬濕為巨海<lb/>
烏程縣之東數十里有泊宅村時人不曉泊宅之義予<lb/>
<pb n="KR3l0049_WYG_001-15a"/>
　寓居之明年買田適在村下因閲金石遺文昔顔魯<lb/>
　公守湖州張志和浮家汎宅往來苕霅間此乃志和<lb/>
　泊舟之所也續仙傳云志和越人而唐史以為婺人<lb/>
　予喜卜築之初聞同里之高風遂得友其人於千載<lb/>
　因作詩識之王侍郎漢之一見而號予泊宅之少翁<lb/>
　仍為賛曰形色保神環無初終粉飾大鈞而為之容<lb/>
　是曰泊宅之少翁<lb/>
唐李一品貴極當時嘗為滁州刺史作懷嵩樓西城上<lb/>
<pb n="KR3l0049_WYG_001-15b"/>
　刻文於石以懷嵩洛有白鷄黃犬之嘆後竟以謫死<lb/>
　樓有公畫像頎然六尺真偉人也但鼻端微曲耳<lb/>
秦之長城西起臨洮盡遼海今但穴其下來往望之若<lb/>
　紫横亘沙漢上自登州㟁一潮渡海即至島島有五<lb/>
　所即禹貢之羽山<lb/>
西海梅福自九江尉去隱為吳門卒今山隂有梅市鄉<lb/>
　山曰梅山即其地也<lb/>
吳伯舉舍人知蘇州日謁告歸龍泉遷葬母夫人已營<lb/>
<pb n="KR3l0049_WYG_001-16a"/>
　墳矣及啓堂殯見白氣氤氲紫藤繞棺急復掩之術<lb/>
　人視殯處知是吉地因即以為墳然頗悔之舍人竟<lb/>
　卒於姑蘇<lb/>
㑹稽山為東南巨鎮周回六十里北出數隴葬者紛紛<lb/>
　得正隴者趙陸二祖墳而已二墳下瞰鑑湖湖外有<lb/>
　山横抱如几案案之外尖峰名梅里尖地理家謂之<lb/>
　文筆案陸氏葬後六十年生孫佃為尚書左丞趙氏<lb/>
　葬後八十年生孫抃為太子太師陸公贈太保趙公<lb/>
<pb n="KR3l0049_WYG_001-16b"/>
　贈少保二隴同一山而有曾孫追賁於九泉盛哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　泊宅編卷上<lb/>
</p>
<p>
</p>
  </div>
<div>
<head>泊宅編卷中</head> <lb/>
    <p>
<pb n="KR3l0049_WYG_002-1a"/>
欽定四庫全書<lb/>
　泊宅編卷中<lb/>
　　　　　　　　　　　　　宋　方勺　撰<lb/>
古法鑿井者先貯盆水數十置所鑿之地夜視盆中有<lb/>
　大星異衆星者必得甘泉范文正公所居宅必先浚<lb/>
　井納青术數觔於其中以辟瘟氣<lb/>
海毁朝廷下祭法三牲之外别用頭巾芒鞵布襦及推<lb/>
　沙板各一百二十九毁止則沙漲其處<lb/>
<pb n="KR3l0049_WYG_002-1b"/>
元豐初盧秉提㸃刑獄㑹朝廷議鹽法秉謂自錢塘縣<lb/>
　楊村上流接睦歙等州與越州錢清場等水勢稍澹<lb/>
　以六分為額楊村下接仁和縣湯村為七分場官場<lb/>
　為八分並海而東為越州餘姚縣石堰場明州慈溪<lb/>
　縣鳴鶴場皆九分至岱山昌國又東南為溫州雙穗<lb/>
　南天富場北天富場十分著為定數蓋自岱山及二<lb/>
　大富皆取海水煉鹽所謂熬波者也自鳴鶴西南及<lb/>
　湯村則刮鹻以淋鹵以分計之十得八九而以鹽官<lb/>
<pb n="KR3l0049_WYG_002-2a"/>
　湯村及錢清場織竹為盤塗以石灰故色少黃竹勢<lb/>
　不及鐡則黃色為嫩青白為上黑即多鹵或有泥石<lb/>
　不宜久停若石堰以東雖用竹盤而色不白以近海<lb/>
　水鹹故亦佳後來法雖少變公私所便大扺不易盧<lb/>
　法且水性以潤下為鹹其勢不曲折則終不可成鹽<lb/>
　安邑鹽池以濁河曲折故因終南山南風以成若明<lb/>
　越溫杭秀泰滄等州為海水隈奥曲折故可成鹽其<lb/>
　數亦不等唯隈奥多處則鹽多故二浙産鹽尤盛他<lb/>
<pb n="KR3l0049_WYG_002-2b"/>
　路自溫州界東南止閩廣鹽升五錢比淮浙賤數倍<lb/>
　蓋以東南最逼海潤下之勢旣如此故可作而為鹹<lb/>
　不必曲折也<lb/>
泉州東二十里有萬安渡水濶五里上流接大溪外即<lb/>
　海也每風潮交作輒數日不可渡劉鋹據嶺表留從<lb/>
　效等據漳泉恃此以負固蔡襄守泉州剙意造石橋<lb/>
　兩㟁依山中託巨石因搆亭觀累石條為橋基八十<lb/>
　所濶二丈其長倍之兩頭若圭射勢石縫中可容一<lb/>
<pb n="KR3l0049_WYG_002-3a"/>
　二指釃潮水每基相去一丈四尺橋面濶一丈三四<lb/>
　尺為兩欄以護之閩中無石灰燒蠣殻為灰蔡公於<lb/>
　橋㟁造屋數百楹為民居以僦其直入公帑三嵗度<lb/>
　一僧俾掌橋事故用灰常若新無纎毫罅隙春夏大<lb/>
　潮水及欄際往來者不絶如行水上十八年橋乃成<lb/>
　即多取蠣房散置石基上嵗久延蔓相粘基益膠固<lb/>
　矣元豐初王祖道知州奏立法輒取蠣者徒二年<lb/>
西安州即唐鹽州西至流沙六日沙深細没馬脛無水<lb/>
<pb n="KR3l0049_WYG_002-3b"/>
　源但乾沙爾又二日至西海水味不甚醎中有一顆<lb/>
　大者重三四觔其色紅瑩軍中以和食飲<lb/>
西安州有池産顆鹽周回三十里四旁皆山上列勁兵<lb/>
　屯守池中役夫三千餘皆悉亡命卒也日支鐡錢四<lb/>
　百每多竊鹽私貿蓋絶塞難得鹽自熈河蘭鄯以西<lb/>
　仰給於此初得此地其人嵗入㓂今則拓地六十里<lb/>
　斥候尤謹邊患遂絶<lb/>
漢法聘后用黃金二萬觔為錢二萬萬而寶貸法凡黄<lb/>
<pb n="KR3l0049_WYG_002-4a"/>
　金一觔直錢萬朱提銀八兩為一流直錢一千五百<lb/>
　八十餘銀一流直錢千<hi>朱提縣出善銀音殊時</hi>當時黃金一兩<lb/>
　才六百銀一兩才二百東坡常恠今之黃金不若昔<lb/>
　之多豈今之糜之者衆宜其少而價貴也<lb/>
班固食貨志云一夫治田百畝嵗收粟百五十石石三<lb/>
　十至宣帝時選用良吏民安土嵗豐穰穀至石五錢<lb/>
　而莽末盜賊起穀價翔貴洛陽以東米石二千大抵<lb/>
　漢之糴價至賤則穀石五錢至貴不過米石二千蓋<lb/>
<pb n="KR3l0049_WYG_002-4b"/>
　榖石三十乃常價也以古觀今何懸絶如此江湖間<lb/>
　米直比二十年前倍貴他物稱是所以致此豈無説<lb/>
　必有能言之者矣<lb/>
漢法官至二千石月得米一百二十斛俸錢萬二千古<lb/>
　之升斗小今之升斗大量酒之升斗小量穀之升斗<lb/>
　大昔人飲酒有數石不亂者班固論一夫百畝所收<lb/>
　之粟人食月一石五斗古之人亦今之人也豈有一<lb/>
　人能飲數石而食五升米乎無是理也前史稱漢文<lb/>
<pb n="KR3l0049_WYG_002-5a"/>
　帝節儉身衣弋綈集上書囊為殿帷所幸慎夫人衣<lb/>
　不曵地此三事以人主行之可謂陋矣然賜鄧通以<lb/>
　十數鉅萬又以銅山與之此又何也<lb/>
七閩地狹瘠而水源淺逺其人雖至勤儉而所以為生<lb/>
　之具比他處終無有甚富者墾山壠為田層起如階<lb/>
　級然每援引谿谷水以灌溉中塗必為之磑下為碓<lb/>
　米亦能播精<hi>播精為去其糠粃以水運之正如人為其機巧如此也</hi>朱行中知<lb/>
　泉州有水無涓滴不為用山到崔嵬盡力耕之詩蓋<lb/>
<pb n="KR3l0049_WYG_002-5b"/>
　紀實也<lb/>
湖口李正臣所蓄石東坡名以壺中九華者予不及見<lb/>
　之但嘗詢正臣所刻碑本雖九峰排列如雁齒不甚<lb/>
　崷崪而石腰有白脈若束以絲帶此石之病不知坡<lb/>
　何酷愛之如此欲買之百金豈好事之過乎予恐詞<lb/>
　人筆力有餘多借假物𧰼以發文思為後人詭異之<lb/>
　觀爾<lb/>
閩廣多種木綿樹高七八尺樹如柞結實如大麥而色<lb/>
<pb n="KR3l0049_WYG_002-6a"/>
　青秋深即開露白綿茸茸然土人摘取出殻以鐡杖<lb/>
　捍盡黑子徐以小弓彈令紛起然後紡績為布名曰<lb/>
　吉貝今所貨木綿特其細𦂳爾當以花多為勝横數<lb/>
　之得一百二十花此最上品海南蠻人織為巾上作<lb/>
　細字雜花卉尤巧工即古所謂疊巾也李琮詩有腥<lb/>
　味魚中墨<hi>烏賊魚也</hi>衣裁木上綿之句<lb/>
螺填器本出倭國物𧰼百態頗極工巧非若今市人所<lb/>
　售者國家百二十餘年竒器異物珍卉恠石法書名<lb/>
<pb n="KR3l0049_WYG_002-6b"/>
　畫悉歸於上四方梯航殆無虛日大則寵以爵禄其<lb/>
　次賜賚亦稱是宣和五年平江府朱勔造巨艦載太<lb/>
　湖石一塊至京以千人舁進是日賜銀椀千并官其<lb/>
　家僕四人皆承節郎及金帶勔遂為威逺軍節度使<lb/>
　而封石為盤固侯<lb/>
鹽官縣安國寺雙檜有唐宣宗時悟空大師手植今百<lb/>
　餘年矣其大者蜿蜒盤礴如龍鳳飛舞之狀小者與<lb/>
　常檜不甚異宣和乙巳春朱勔遣使臣李蠲取以供<lb/>
<pb n="KR3l0049_WYG_002-7a"/>
　進大者載由海道遇風濤舟檜皆没小者只自漕路<lb/>
　入旣獻上蠲轉二官知縣鮑慎好賜緋<lb/>
䖍州龍南安逺二縣有瘴朝廷為立賞添俸甚優而邑<lb/>
　官常缺不補他官以職事至者卒不敢留甚則至界<lb/>
　上移文索案牘行遣而已予管勾常平季㸃到邑皆<lb/>
　留數日亦無他苦大抵此地惟水最毒常以銅盆貯<lb/>
　水須㬰銅色微黑予每以大錫瓶挈佳泉以自隨捐<lb/>
　二夫之力足了數日之食虞䇿處瘴鄉有詩云避色<lb/>
<pb n="KR3l0049_WYG_002-7b"/>
　如避難冷煖隨時換少飲卯前酒莫喫申後飯予謂<lb/>
　果能如此何所往而不可豈獨禦瘴癘而已哉<lb/>
越州禹廟元圭匱藏之色黑如磬徑五寸厚寸餘肉好<lb/>
　相倍上下有郡將掌封鑰<lb/>
天禧初滑州河決已塞惟龍門未合忽有大風門鼓沙<lb/>
　起如連岡勢於未合處淤定於是人得致力而畢工<lb/>
贑石數百里之險天下所共聞雨少溪淺則舟舫皆艤<lb/>
　以待有數月者處之水東有慶顯廟甚靈或至誠禱<lb/>
<pb n="KR3l0049_WYG_002-8a"/>
　之則一夕為漲水數尺送舟出石以識於廟廷者甚<lb/>
　多東坡北歸亦然行次清都觀有自笑勞生清底物<lb/>
　半篙清漲百灘空之句<lb/>
龍王本廟在樵舍乃洪州南康軍之間規模不甚壯麗<lb/>
　而遺構最古士大夫及商旅過者無不殺牲以祭大<lb/>
　者羊豕小者鷄鵞殆無虚日予見縳致庭下宛轉將<lb/>
　就烹直不忍視竊思此廟血食已來其所殺不知紀<lb/>
　極如使其神一旦素食亦享肉食亦享但以誠心至<lb/>
<pb n="KR3l0049_WYG_002-8b"/>
　皆享之則物所全命亦不知紀極功豈小哉其神豈<lb/>
　不又靈哉<lb/>
越州上虞縣曹孝女墓在江㟁上有大木二株一榮一<lb/>
　枯榮者枝榦宛轉枯木外若抱父屍之狀<lb/>
虞經臣䇿元祐五年作監察御史是時察官亦許言事<lb/>
　尋擢侍御史不歴殿院至紹聖改元移起居郎明年<lb/>
　遂為給事中初入臺值都城開渠忽有異犬自渠中<lb/>
　出直入其家馴服若素畜養者家人輩愛之名曰渠<lb/>
<pb n="KR3l0049_WYG_002-9a"/>
　來但無事惟喜睡或亂毁簾幃窗牖之𩔖則經臣必<lb/>
　有遷改錫賚之慶自爾每遇慶事則贈以肉一觔渠<lb/>
　來必歡喜跳躍然後食之以為常凡數年經臣卒前<lb/>
　一夕渠來死<lb/>
山隂蘭亭有逸少硯池寺曰天章以藏真廟御製故也<lb/>
　當時朝廷每有頒詔禮則池水盡黑可以染緇太常<lb/>
　少卿沈紳常記其事<lb/>
明州有僧佯狂頗言人災福時號癲僧睦州王君儀才<lb/>
<pb n="KR3l0049_WYG_002-9b"/>
　弱冠寓陸農師門下力學攻文鋭意應舉至忘寢食<lb/>
　一日癲僧來託宿陸公曰王秀才雖設榻不曾睡可<lb/>
　就歇息明日僧夙興見君儀猶挾䇿牕下睥睨而言<lb/>
　若要官須四十九嵗君儀聞之頗不懌其後累應舉<lb/>
　盡不偶直至四十八嵗又夢癲僧笑而謂曰明年做<lb/>
　官矣是時癲僧遷化已久而來年又非唱第之年君<lb/>
　儀頗惻然嵗籥一新陸公入預大政旣對首薦君儀<lb/>
　遂除湖州學教授君儀嘗謂予云欲游四明求師遺<lb/>
<pb n="KR3l0049_WYG_002-10a"/>
　事為作傳以報之而未能也<lb/>
婺州有僧嗜猪頭一噉數枚俗號猪頭和尚莫測其人<lb/>
　祥符寺轉藏成僧俗設齋以落之一僧丐齋衆見其<lb/>
　藍縷不加禮拂袖而去或曰此猪頭和尚也使人邀<lb/>
　請指大藏曰我不轉此藏亦不轉衆聞其語異相率<lb/>
　自追之僧曰要我轉更三十年去竟不顧而去之三<lb/>
　衢之守饌猪頭召師食自窗牖窺之見一鬼從旁食<lb/>
　師無預焉守以告之師尋坐亡衢人奉香火良謹有<lb/>
<pb n="KR3l0049_WYG_002-10b"/>
　禱輒應一日見夢於人曰吾將還鄉矣蓋自師之出<lb/>
　至是恰三十年寂無施金轉藏者故老憶師言相與<lb/>
　備禮迎師真身歸至藏院郡人輻湊日獲數千此寺<lb/>
　齋供遂為長堂予時僑寓親覩盛事因閲師辭世頌<lb/>
　知是定光佛也<lb/>
大通禪師善本退居龍山時節度使呂吉甫帥杭州暇<lb/>
　日常見師入山舂容道論頗似契合後有問師吕太<lb/>
　尉如何擺頭曰無力臘月三十日要你有力圓照禪<lb/>
<pb n="KR3l0049_WYG_002-11a"/>
　師宗本常語人曰我不勸你出家學佛只勸你惜福<lb/>
　修行大通常語人曰我只勸你生處放教熟熟處放<lb/>
　教生<hi>大通乃圓照弟子時稱吳中二本</hi>
王溈之字彦祖為西京小漕攝河南府事因丁外艱置<lb/>
　神柩西堂一日有雀羣集几筵啄踐祭食彦祖揮去<lb/>
　復來彦祖頗不平偶撲得一雀自於門限刀斷其首<lb/>
　擲棄中庭徐察之此雀忽身首相就翩然飛去及彦<lb/>
　祖還南徐為人訟田安置廣徳軍才得自便復䘮妻<lb/>
<pb n="KR3l0049_WYG_002-11b"/>
　許未幾妖人張懷素辭連就逮竟死於南方雖禍生<lb/>
　有胎然忿與忍不可不戒也<lb/>
范迪簡南劒州人起白屋官至卿監年八十餘諸子自<lb/>
　峒峋以下皆登科顯官近世享福殆少其比其居地<lb/>
　名黯淡灘初買宅或云其中有恠不可買試使健僕<lb/>
　宿其堂廡伺之但見一物人首而蛇身往來其間不<lb/>
　甚畏人諸僕遂謀以布被兠之急縳就烹一夕而盡<lb/>
　其恠遂絶或云此䘮門也<lb/>
<pb n="KR3l0049_WYG_002-12a"/>
陸軫云東封牓狀元梁固作省判卒附一婢言已授隂<lb/>
　山諫議大夫索茶喫却封角子押字如生時又云欲<lb/>
　取寵婢及一小鬟不久二婢皆卒<lb/>
陸軫云歴亭縣李押司死時復蘇寄一姓蘇人還魂本<lb/>
　家不肯認蘇氏又不肯往遂詣縣訴有司以涉恠抑<lb/>
　而不奏世云借屍還魂信有之耶<lb/>
奉議李畤婺州人守官江外得替北歸次金陵忽小龍<lb/>
　見於舟中急以銅盤承之整衣冠焚香設拜明日視<lb/>
<pb n="KR3l0049_WYG_002-12b"/>
　之小龍已僵死盆中畤尋病至真州卒<lb/>
樞宻蔡公卞只一子名仍今為顯謨閣待制初公出帥<lb/>
　五羊道由無錫縣挈家遊惠山時邑人楊生與數僧<lb/>
　閒步佛殿聞公來戲謂諸僧曰蔡侍郎無子吾與之<lb/>
　為子矣公至廣之明年生仍不久移知㑹稽遂還朝<lb/>
　仍已三嵗途次無錫悟前生之為楊生因召楊生二<lb/>
　子曰陟曰昇者問其父死之日乃仍生之時然二日<lb/>
　後復問仍以夙昔事輒懵然不能言矣蔡楊至今往<lb/>
<pb n="KR3l0049_WYG_002-13a"/>
　來如姻眷奏陟將仕郎<lb/>
前世書法名畫有傳之祕閣者謂之閣本流俗看畫但<lb/>
　云閣本則翕然稱美范文正公知睦州奏以唐處士<lb/>
　方干配嚴光位干為御史方䝉逺祖下鸕鷀原<hi>御史所居</hi>
　取畫像家無以塞命鄉人但塑一幅巾道服者置之<lb/>
　祠中元祐間有㫖下諸郡取前賢所寫真令所在如<lb/>
　法圖進睦守以嚴方應詔後人見𤣥英之像豈不謂<lb/>
　之閣本哉<lb/>
<pb n="KR3l0049_WYG_002-13b"/>
謂太守為五馬者多疑所出據詩孑孑干旟良馬五之<lb/>
　鄭氏云建旟州長之屬殆以是乎<lb/>
聮句或云起於栢梁非也式微詩曰胡為乎中露蓋泥<lb/>
　中中露衞之二邑名劉向以為此詩二人所作則一<lb/>
　在泥中一在中露其理或然則此聮句所起也<lb/>
世言行李出左氏杜預注云使人也唐李濟翁云當作<lb/>
　行使予以謂史記臯陶為大理一本作大李天官書<lb/>
　曰熒惑為李徐廣注曰外則理兵内則理政又黃帝<lb/>
<pb n="KR3l0049_WYG_002-14a"/>
　有理法一篇顔師古注曰李者法官之號總兵刑政<lb/>
　故其書曰理法則理與李其義自通蓋人將有行必<lb/>
　先治裝如孟子之言任鄭當時之言治行皆治裝之<lb/>
　意然則理亦治也今以行李名裝何為不可<lb/>
詩南陔孝子相戒以養陔何以有戒意據周官裓夏儀<lb/>
　禮作陔字則陔通於裓且辰窮於亥是戒之時也<lb/>
李濟公曰按王府親書杜元凱遺其子書曰書勿借人<lb/>
　古人云借書一嗤還書二嗤嗤笑也後人訛為癡字<lb/>
<pb n="KR3l0049_WYG_002-14b"/>
　而增至四癡謂借一癡借之二癡索三癡還四癡<hi>皆濟</hi>
　<hi>翁云</hi>前輩又以癡為瓻瓻酒器也蓋云借書以一瓻酒<lb/>
　還之亦一瓻酒通作鴟吳王取馬革受子胥沈之江<lb/>
　顔師古云即今之盛酒鴟夷幐<lb/>
今州縣獄皆立臯陶廟以時祠之蓋自漢已然范滂繫<lb/>
　獄吏俾祭臯陶曰臯陶賢者知滂無罪將理之於帝<lb/>
　如其無知祭之何益臯陶大理善用刑故後享之今<lb/>
　西北屠者皆祭樊噲又可笑也<lb/>
<pb n="KR3l0049_WYG_002-15a"/>
興化軍子魚惟通應大師廟前者最美世稱通應子魚<lb/>
　而東坡乃作通印子魚恐誤<lb/>
政和丙申嵗杭州湯村海溢壞居民田廬凡數十里朝<lb/>
　廷降鐡符十道以鎮之壬寅嵗鹽官縣亦溢縣南至<lb/>
　海四十里而水之所囓去邑聚財數里邑人甚恐十<lb/>
　一月鐡符又至其數如湯村每一符重百觔正面鑄<lb/>
　神符及御書咒貯以青木匣府遣曹官同都道正管<lb/>
　押下縣縣建道場設醮投之海中<hi>海溢又謂之海嘯史只云海毁河決</hi>
<pb n="KR3l0049_WYG_002-15b"/>
　<hi>湍水卷㟁而入海但潮浸陸地爾</hi>通州靜海縣舊去海七十里今止<lb/>
　十里宣和癸卯鹽官縣蜀山雷山一帶沙漲而靜海<lb/>
　並海十里内沙再毁初鹽官自投符後稍稍沙漲前<lb/>
　此經制司差一武經郎路升措置水利乃欲築長堤<lb/>
　以捍潮勢其論尤迂誕杭帥翁彦國笑曰平生且不<lb/>
　曾見人修海<lb/>
番陽吳令知靈璧縣朝廷定樂下縣造石磬聲成每泝<lb/>
　汴進入輸納縣别有一小河號取成都稍徑或由此<lb/>
<pb n="KR3l0049_WYG_002-16a"/>
　河載磬以入則磬聲率不協律此理殆不可曉<lb/>
陸軫云天禧元年四月五日申時京師黑風自西來天<lb/>
　地陡暗市人咫尺不相見頃之大雨作天復明父老<lb/>
　云往年疾疫起得黑風而人民安<lb/>
予紹聖間迎侍西湖圃居五年春圃桃數千株結實皆<lb/>
　雙明年先子捐館今直龍圖閣李友聞時亦居杭聞<lb/>
　之愀然曰某頃時為婺州錄事參軍廨中櫻桃一株<lb/>
　盡雙實亦丁外艱<lb/>
<pb n="KR3l0049_WYG_002-16b"/>
松楸上忽生大青蟲食盡葉惟留大枝榦近見鎮江一<lb/>
　士大夫先冢如此蓋不祥也<lb/>
成都府園西樓有大蟒居之不敢發率嘗扄鎖虞經臣<lb/>
　作帥宴客樓下蟒忽著正中一武臣之肩須㬰溺皮<lb/>
　肉潰爛成瘡得妙藥治之方愈經臣為文遣吏祭之<lb/>
　即日毁樓蟒亦不見<lb/>
宣和己亥夏吳中雨下如黑色明年乃有青溪之變<lb/>
舒王一日與葉濤坐蔣山本府一牙校來參公問來意<lb/>
<pb n="KR3l0049_WYG_002-17a"/>
　其人乞屏左右言昨夕夢至隂府見待制帶鐡枷良<lb/>
　苦令某白相公意望有所薦拔某恐相公不信遲疑<lb/>
　間待制云但説某時某處所議之事今坐此備受慘<lb/>
　毒公悟其事不覺大慟公旣薨有武弁死而復甦言<lb/>
　王氏父子皆鐡枷竊問何罪曰縁曾議復肉刑致此<lb/>
　乃與前校之夢略同今士大夫往往皆知之<lb/>
崇寧中蔡太師罷歸浙西張康國將有入相之命未鎖<lb/>
　院前一夕薨是時術士謝詮居閩中忽夣至一所門<lb/>
<pb n="KR3l0049_WYG_002-17b"/>
　墻甚峻門外呵衞者甚衆詮問此何處傍有人指曰<lb/>
　請視牌詮仰首見牌惟二字曰機獄相次門開有執<lb/>
　兵持撾者數百人次列門下聲言迎罪人須㬰望一<lb/>
　物火焰赫然迤邐來近乃一鐡車載火一盆及一人<lb/>
　帶鐡枷居火之後詮熟視其人乃康國也是日乃四<lb/>
　月某日尋知康國是日薨矣<lb/>
朝奉郎李遘知興化軍時蔡君謨襄自福帥尋罷歸鄉<lb/>
　病革以後事屬李守守夜夢神人紫綬金章從數百<lb/>
<pb n="KR3l0049_WYG_002-18a"/>
　鬼物升㕔與守云迓代者守問何神代者復何人神<lb/>
　曰予閻羅王蔡襄當代我明日蔡公薨李作挽詞有<lb/>
　不向人間為冡宰却歸地下作閻王之句蓋寔録也<lb/>
狀頭時邦彦母懷之彌月夢九人皂衣肩輿一金紫人<lb/>
　徑入房中明日犬生九子皆黑晩遂生邦彦故小名<lb/>
　十狗同年錄見之終於吏部尚書<hi>東臯錄載其父有隂徳事甚詳</hi>
從事郎林毅本閩人寄居姑蘇往嵗權知錢塘縣值睦<lb/>
　㓂作棄官逃避得罪投閒宣和六年旣叙復將赴調<lb/>
<pb n="KR3l0049_WYG_002-18b"/>
　忽夢黃衣吏持文書一卷列十人姓名林在其中謂<lb/>
　林曰召公等作酆都使者請書知林視餘人往往相<lb/>
　識而俱未書名乃語俟九人皆僉字然後及我吏曰<lb/>
　諾月餘又夢如前而九人皆已書押林遂書之他日<lb/>
　以告所親咸竊憂之相次所謂九人者已二三死矣<lb/>
　林不以為異方治任西游至泗州卒從政郎任揖初<lb/>
　聞林説戱曰公果作使者幸一顧我林卒未久任亦<lb/>
　殂謝<lb/>
<pb n="KR3l0049_WYG_002-19a"/>
彭汝礪番陽人元祐末自八座出知江州與婦翁宋朝<lb/>
　散之官朝散忽夢上天令作文記遽答曰某不能詔<lb/>
　召尚書為之未幾尚書卒其夫人宋氏尚少艾臨終<lb/>
　於其領巾留頌為别云百世因縁六年夫婦從今已<lb/>
　去不打這皷<lb/>
福州近郊幽嵓院資産甚盛有大麫牀號千人麫牀君<lb/>
　謨作帥因聖節宴犒遣人舁置使厨久之院僧禱䕶<lb/>
　伽藍春㑹動無麫牀何以聚衆施利不至神亦何依<lb/>
<pb n="KR3l0049_WYG_002-19b"/>
　一夕公獨坐便齋聞喏聲不見形問何人神對幽嵓<lb/>
　院每嵗恃春㑹以贍衆願請麫牀以歸公頷之明日<lb/>
　公庫半夜失麫牀公令問幽嵓果已還院郡人莫不<lb/>
　異之<lb/>
　<lb/>
　<lb/>
　<lb/>
　泊宅編卷中<lb/>
</p>
<p>
</p>
  </div>
<div>
<head>泊宅編卷下</head> <lb/>
    <p>
<pb n="KR3l0049_WYG_003-1a"/>
欽定四庫全書<lb/>
　泊宅編卷下<lb/>
　　　　　　　　　　　　　宋　方勺　撰<lb/>
朱曉容不詳何許人常為浮屠以善相游公卿間號容<lb/>
　大師後因事返初惟貢作貴人他人雖强之使言終<lb/>
　非所喜而中者亦寡初朱臨姚闢久同場屋每試牓<lb/>
　出姚往往在朱上馮太尉京牓中二人俱赴廷入對<lb/>
　未唱名前數日京師忽傳小試乃朱君殿試之作也<lb/>
<pb n="KR3l0049_WYG_003-1b"/>
　姚謂人曰果爾縱不魁多士亦須在第一甲自嘆平<lb/>
　時濫居其先及至魚龍變化之地便爾懸絶詣術士<lb/>
　以二人命率質之亦訪容師未見殿唱日禁門未開<lb/>
　曈曨未明或云曉容立茶肆中姚聞之走覔容果與<lb/>
　一白袍偶坐姚連揖懇容略屈鄰邸一觀氣色容指<lb/>
　偶坐者曰狀元已在此何勞他閲<hi>偶坐者馮當世京也</hi>姚力挽<lb/>
　之容不得已為就鄰邸燈火下視之曰姚第幾甲朱<lb/>
　第幾甲言訖復還前肆相次辨色入聴臚傳皆如師<lb/>
<pb n="KR3l0049_WYG_003-2a"/>
　言<lb/>
朱正夫臨年未四十以大理寺丞致仕居吳興城迺取<lb/>
　訓詞中仰而高風之語作仰高亭於城上常杜門謝<lb/>
　客忽一日曉容自京師來謁公欣然接之是時二子<lb/>
　行中久中秋試不利皆在侍下公强使冠帶而出容<lb/>
　一見驚起賀曰後舉狀元也睥睨久之徑辭去公留<lb/>
　之不可問以何適容曰老僧自此不復更閲人便徃<lb/>
　杭州六和寺求一小室閒坐以待科場開乃西游爾<lb/>
<pb n="KR3l0049_WYG_003-2b"/>
　公初未之信後三年春久中薄游㑹稽謀赴舉之資<lb/>
　潮船絶江暮至六和才泊㟁見容在寺門遙揖久中<lb/>
　歸與之欵因叩伯仲行期久中告之師曰某是月亦<lb/>
　當離杭矣久中至家道之公笑且恠其任術之篤如<lb/>
　此是秋至京師二朱舍開寶塔寺容寓智海禪刹相<lb/>
　次行中預薦明年省闈優等惟殿試病作不能執筆<lb/>
　是時王氏之學士人未多得時行中獨記其詩義最<lb/>
　詳因信筆寫以答所問極不如意卷上日方午遂經<lb/>
<pb n="KR3l0049_WYG_003-3a"/>
　御覽神宗良愛之行中不知也日與同舍蔡冲允<hi>蹈</hi>
　丁葆光<hi>經</hi>圍棋每拈子欲下必罵曰賊秃蓋恨容許<lb/>
　之誤也未唱名前數日有士人通謁行中方棋遽使<lb/>
　人卻之須㬰謁者又至且云見朱先輩行中叱其僕<lb/>
　曰此必有下第舉人欲丐出闗之資吾捐悶中誰能<lb/>
　見之然士人立於門不肯去冲允曰事不可知何惜<lb/>
　一見行中乃出延之坐不暇寒溫揖行中起附耳而語<lb/>
　曰乃梁御藥門客御藥特令奉報足下卷子上已置<lb/>
<pb n="KR3l0049_WYG_003-3b"/>
　在魁等他日幸相記行中唯唯而入再執棋子手輒<lb/>
　顫縁寵辱交戰不能自持冲允覺而叩之具述士人<lb/>
　之言冲允曰曾詢梁氏所居否曰不曾或曰在州西<lb/>
　急賃馬偕往欲審其事至梁門日已曛度不能返遂<lb/>
　復歸而行中念容獨往智海宿容聞其來迎門握手<lb/>
　曰非晩唱名何為來見老僧必是得甚消息來行中<lb/>
　曰久不相見略來問訊爾師曰胡不寔告我馮當世<lb/>
　未唱名時氣象亦如此行中知不可欺因道梁氏之<lb/>
<pb n="KR3l0049_WYG_003-4a"/>
　事師喜甚為開尊設具且曰吾奉許固有素只有一<lb/>
　人未見爾當為邀來同飲仍戒曰此人藍縷不可倨<lb/>
　見亦不得發問問則彼行矣燭至師引寺廊一丐者<lb/>
　入見行中不甚為禮便據上坐相與飲酒斗餘不交<lb/>
　一談師徐曰此子當唱名先生能一留目否丐者曰<lb/>
　爾曰何師曰已定他冠多士丐者擺頭曰第二人躡<lb/>
　行中足使起宻徵其意但曰偶數多更無他語遂罷<lb/>
　去明日飯罷率行中寺庭閒步出門遙見余行老亦<lb/>
<pb n="KR3l0049_WYG_003-4b"/>
　入寺師不覺拊髀驚謂行中曰始吾見子以為天下<lb/>
　之美盡此矣不知乃有此人行中曰此常州小余也<lb/>
　某識之何遽及是師曰子正怕此人昨日聞偶多之<lb/>
　説今又覩此人兹事可知矣<hi>蓋行中發解過省皆在二數</hi>及聽臚<lb/>
　行老果第一行中次之行中解褐了往謝師師勞之<lb/>
　曰子誠福人今日日辰以法推之魁天下者官不顯<lb/>
　子至侍從其後余止館職知湖州卒行老名中服行<lb/>
　中至中書舍人<lb/>
<pb n="KR3l0049_WYG_003-5a"/>
尚書右丞胡宗愈夫人丁氏司封員外郎宗臣之女自<lb/>
　幼穎慧無所不能其善相人蓋出天性在西府時常<lb/>
　於窗隙遙見蔡丞相<hi>確</hi>謂右丞曰蔡相全似盧多遜<lb/>
　或以盧蔡肥瘠色貎不同詰之丁氏曰吾雖不及見<lb/>
　盧但常一觀其畫像與今丞相神彩相似爾後蔡果<lb/>
　南竄又戸部尚書李常除老龍尹成都塗中貽右丞<lb/>
　書丁氏一見其字畫驚曰此人身筆已倒不久數盡<lb/>
　須病咽喉而死李公行次鳳翔中毒而卒如此之𩔖<lb/>
<pb n="KR3l0049_WYG_003-5b"/>
　不一初司封有楊妃數美人真挂後堂丁氏年未笄<lb/>
　每晨興省問尊親了必戲道諸妃萬福一日潘妃忽<lb/>
　荅云夫人萬福家人輩大恠之欲毁其真惟其叔寶<lb/>
　臣令勿毁此女他日未可量也鄉人多能道其事<lb/>
陸軫日記天聖中陸同判衢州一旦早起覺印堂癢以<lb/>
　手揣之司空部上有肉突起如指面大兩日漸堅實<lb/>
　又至兩月天庭亦然又一日天部輔角部亦然又兩<lb/>
　月左右龍角骨起映得印堂甚低當月印堂連山根<lb/>
<pb n="KR3l0049_WYG_003-6a"/>
　起與二龍角相應相次左右眉稜連額角每以相書<lb/>
　考驗此諸部骨起皆主封侯公相之貴然公官不過<lb/>
　吏部郎中直昭文館典數郡而已其後孫佃入政府<lb/>
　贈公官至司空以此知之贈官亦不虚也<lb/>
金壇郎王裕福唐人術數頗工又常云天運四百二十<lb/>
　年一周而七百甲子備位天地人江河海鬼凡七今<lb/>
　正行鬼後十八年復行天當有異人應時而出又云<lb/>
　唐明皇時正行天元故也<lb/>
<pb n="KR3l0049_WYG_003-6b"/>
蜀人石藏用以醫術游都城其名甚著餘杭人陳承亦<lb/>
　以醫顯然石好用煖藥陳好用凉藥古之良藥必量<lb/>
　人虚實察病之隂陽而後投之湯劑或補或瀉各隨<lb/>
　其症二子乃執偏見一槩於冷煖而皆有稱於一時<lb/>
　何也俗語云藏用檐頭三斗火陳承篋裡一盤氷服<lb/>
　金石藥者潜假藥力以濟其欲然多諱而不肯言一<lb/>
　日疾作雖欲諱不可得也吳興吳景淵刑部服硫黄<lb/>
　人罕有知者其後二十年子槖為華亭市易官發背<lb/>
<pb n="KR3l0049_WYG_003-7a"/>
　而卒乃知流毒傳氣尚及其子可不戒哉<lb/>
古之賢人不在朝廷必在醫卜之中今之醫者或急於<lb/>
　財利率用詭道以刼流俗殆與穴坯扶刅之徒同予<lb/>
　目擊二事今書之以為世警舅氏王居安秀才久苦<lb/>
　痔疾聞蕭山有善工力不能招致遂命舟自烏墩走<lb/>
　錢塘舍於靜邸中使人迎醫醫絶江一潮至杭旣見<lb/>
　忻然為藥劑且云但安心請以五日為期可以永除<lb/>
　根本初以一藥放下大腸數寸又以藥版之徐用藥<lb/>
<pb n="KR3l0049_WYG_003-7b"/>
　線一條結痔信宿痔果脱去其大如桃復用藥餌調<lb/>
　養數日遂安然工初無難色但放下大腸了方議報<lb/>
　謝之物病者知命懸其手直盡許以槖中所有為酬<lb/>
　方肯治療又一妻兄迪功郎周僅調官京師舊患膀<lb/>
　胱氣外腎偏墜有貨藥人自云能治立談間可使之<lb/>
　正約以萬錢及三縑為報相次入室中施一針所苦<lb/>
　果平周大喜即如數付金帛而去後半月其疾依舊<lb/>
　使人訪醫者已不見矣<lb/>
<pb n="KR3l0049_WYG_003-8a"/>
王捷燒金先用毒蛇不計多少煞埋庭中澆以米泔令<lb/>
　生菌因取合藥後造宅築基得一蛇頭如人形捷不<lb/>
　久卒<lb/>
錢遹婺州浦江農家子少力學舉省殿牓皆占上等雖<lb/>
　歴華要不妨治生浦江宅在深村衆山環繞一水縈<lb/>
　帶隂陽家云法當富貴兩得後又侈大其宅買田至<lb/>
　數萬畝只有一子名楚老極少俊遹所鍾愛作中丞<lb/>
　時楚老病且革遹是日適欲攻時相與後來者為地<lb/>
<pb n="KR3l0049_WYG_003-8b"/>
　亟趨對不顧病者遹上馬時楚老死其後謫辭有<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
　<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>之語蓋譏其忍政和初以八座出帥越因臺章領<lb/>
　宫祠遂不復起所至郡㕔前一鴉鳴必責守兵掩捕<lb/>
　盡其種𩔖乃已常自云好殺乃天性推捕鴉之事可<lb/>
　以知其他青溪賊作遹徑走越州越守劉韐閉城不<lb/>
　納却歸村居為亂兵所害而焚其宅也<lb/>
陸軫云天聖中侍中馮拯薨次年京城南錫慶院側人<lb/>
　家生一驢腹下白毛成馮拯二字馮氏以金贖之潜<lb/>
<pb n="KR3l0049_WYG_003-9a"/>
　育於槽中四方皆知之<lb/>
和州烏江縣高望鎮升中寺真宗登封曾此駐蹕因賜<lb/>
　寺額僧有負主僧金久而不償病且革誓為畜産以<lb/>
　報旣卒主僧晝寢夢病僧披衣蹣跚入牀下覺而異<lb/>
　之須㬰猫生一子稍長極馴擾其重七八觔每客至<lb/>
　則歡迎走報見非其人者輒𦂳隨人有知呼其前名<lb/>
　必怒噬至主僧呼則昂首號呌若求隱其事者衆生<lb/>
　業報非一此猫特顯者爾<lb/>
<pb n="KR3l0049_WYG_003-9b"/>
宣和二年十月睦州青溪縣堨村居人方臘託左道以<lb/>
　惑衆知縣事承議郎陳光不即鉏治臘自號聖公改<lb/>
　元永樂置偏裨將以巾飾為别自紅巾而上凡六等<lb/>
　無甲胄惟以鬼神詭秘事相扇摇數日聚惡少千餘<lb/>
　焚民居掠金帛子女提㸃刑獄張苑通判州事葉居<lb/>
　中不能招致欲盡殺之以故賊得脅虜良民為兵旬<lb/>
　日有衆數萬十一月二十九日將領蔡遵與戰於息<lb/>
　坑死之遂陷青溪縣十二月四日陷睦州初七日天<lb/>
<pb n="KR3l0049_WYG_003-10a"/>
　章閣待制歙守曾孝蘊以京東賊宋江等出青齊山<lb/>
　濮間有㫖移知青社一宗室通判州事守禦無䇿十<lb/>
　三日又陷歙州乘勢取桐廬新城富陽等縣二十九<lb/>
　日進逼杭州知州事趙霆棄城走州即陷節制直龍<lb/>
　圖閣陳建亷訪使者趙約被害賊縱火六日官吏居<lb/>
　民死者十三朝廷遣領樞宻院童貫常徳軍節度使<lb/>
　譚稹二中貴率禁旅及京畿闗右河東蕃漢兵制置<lb/>
　江淮二浙明年正月二十四日賊將七佛引衆六萬<lb/>
<pb n="KR3l0049_WYG_003-10b"/>
　攻秀州統軍王子武聚兵與州民登城固守屬大兵<lb/>
　至開門表裏合擊斬首九千築京觀五賊退據杭二<lb/>
　月七日前鋒至清河堰賊列陣以待王師水陸並進<lb/>
　戰六日斬賊二萬十八日再火官舍學宫府庫與僧<lb/>
　民之居經夕不絶翌日宵遁大兵入城當是時少保<lb/>
　劉延废由江東入至宣州涇縣遇賊偽八大王斬五<lb/>
　千級復歙州出賊背統制王稟王渙楊惟忠辛興宗<lb/>
　自杭趨睦取睦州與江東兵合斬獲七百級生擒方<lb/>
<pb n="KR3l0049_WYG_003-11a"/>
　臘及偽相方肥等妻印子毫二太子凡五十二人<hi>毫二</hi>
　<hi>太子其子之號</hi>於梓桐石穴中殺賊七萬招來老幼四十餘<lb/>
　萬復使歸業四月二十六日也餘黨走衢婺而蘭溪<lb/>
　縣靈山賊朱言吳邦起應之據處州而越州剡縣魔<lb/>
　賊仇道人台州仙居人吕師囊方品山賊陳十四公<lb/>
　等起兵略溫台諸縣四年三月討平之是役也用兵<lb/>
　十五萬斬賊十五萬自出師至凱旋凡四百五十日<lb/>
　收杭睦歙處衢婺六州與五十二縣所殺平民不下<lb/>
<pb n="KR3l0049_WYG_003-11b"/>
　二百萬始唐永徽四年睦州女子陳碩真反自稱文<lb/>
　佳皇帝婺州刺史崔義𤣥平之故梓桐相傳有天子<lb/>
　基萬年樓方臘因得憑藉以起又以沙門寶誌䜟記<lb/>
　誘惑愚民而貧窮游手之徒相乗為亂青溪為睦大<lb/>
　邑梓桐幫源等號山谷幽僻處東北趨睦西近歙民<lb/>
　物繁庶有漆楮林木之饒富商巨賈多往來江浙地<lb/>
　勢迂險賊一旦焚蕩無一存者羣黨據險以守因謂<lb/>
　之洞而浙人安習太平不識兵革一聞金皷聲則斂<lb/>
<pb n="KR3l0049_WYG_003-12a"/>
　手聴命不逞小民往往反為賊鄉導刼富室殺官吏<lb/>
　士人以邀貨利渠魁未授首間所掠婦女自洞逃出<lb/>
　倮而雉經於林中者由湯嵓榴樹嶺一帶凡八十五<lb/>
　里九村山谷相望不知凡㡬㑹稽進士沈傑常領部<lb/>
　民深入賊境親覩其事為余言賊之始末因稽合衆<lb/>
　論摭其實著於篇青溪知縣陳光旣坐不治賊就戮<lb/>
　朝廷改睦為嚴州歙為徽州自青溪界至歙州路皆<lb/>
　鳥道縈紆兩傍峭壁萬仞僅通單車方臘之亂曾待<lb/>
<pb n="KR3l0049_WYG_003-12b"/>
　制出守但以兩崖上駐兵防遏下瞰來路雖蚍蜉之<lb/>
　微皆可數賊亦不敢犯境宋江擾京東曾公移守青<lb/>
　社掌兵者以霧毒為辭移屯山谷間州遂陷<lb/>
後漢張角張燕輩託天師道陵為逺祖立祭酒治病使<lb/>
　人出米五斗而病遂愈謂之五斗米道至其滋盛則<lb/>
　剽刼州縣無所不為至今喫菜事魔夜聚曉散者是<lb/>
　也凡魔拜必北向以張角寔起於北方觀其拜足以<lb/>
　知其所宗原其平時不飲酒食肉甘枯槁趨靜黙若<lb/>
<pb n="KR3l0049_WYG_003-13a"/>
　有志於為善者然男女無别不事耕織衣食無所得<lb/>
　輒務攘奪以逞亂其可不早辨之乎有以其疑似難<lb/>
　識欲痛繩之恐其滋蔓因置而不問馴致禍變則陳<lb/>
　光之於方臘是也有舍法令一切弗問但魔迹稍露<lb/>
　則使屬邑盡驅之死地務絶其本源肅清境内而此<lb/>
　曹急則據邑聚衆而反則越守劉韐之於仇賊是也<lb/>
　<hi>仇破剡縣新昌上虞凡三縣</hi>此風日煽殆未易察也始知能上體<lb/>
　國禁之嚴下念愚民之無辜迷入於此道不急不怠<lb/>
<pb n="KR3l0049_WYG_003-13b"/>
　銷患於㝠㝠之中者良有司也<lb/>
廬州慎縣黃山連接無為軍壽州六安界蓋賊巢也山<lb/>
　下居民千餘戸而藏賊以活者八百餘家賊間發官<lb/>
　兵追蹤逐捕有數年不獲者<lb/>
　<lb/>
　<lb/>
　<lb/>
　泊宅編卷下<lb/>
</p>
<p>
</p>
  </div>
        </body>
</text>\m</TEI>
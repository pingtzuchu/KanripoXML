<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畵跋跋續卷三</head> <lb/>
    <p>
<pb n="KR3h0047_WYG_006-1a"/>
欽定四庫全書<lb/>
　書畵跋跋續卷三<lb/>
　　　　　　　　　　　　　明　孫鑛　撰<lb/>
　畵<lb/>
　　蕭翼賺蘭亭圖<hi>王氏跋一○余嘗聞趙太史用賢有楊儀憲副舊藏蕭翼賺蘭亭圖</hi>
　　　<hi>後為文徴明待詔所書呉說傅朋跋偶借閱之太史遂舉以見贈深愧其意悉輟年來酒鎗茶</hi>
　　　<hi>具之類為報所見古賢名跡多矣未有能過此者第傅朋跋内云辨才出右軍蘭亭相示翼既</hi>
　　　<hi>見即出太宗詔札以字軸置懐袖間閻立本所圖葢狀此一段事書生氣揚有自得之色老僧</hi>
<pb n="KR3h0047_WYG_006-1b"/>
　　　<hi>口呿有失志之態此恐未為實錄攷何延之記乃是辨才出赴人齋翼遂私取得之何嘗于初</hi>
　　　<hi>見時即奪取也口呿不合正為蕭生指摘蘭亭瑕疵不能無甚口耳其謂出閻右相竊又有疑</hi>
　　　<hi>此畵大抵根柢延之記辭當右相時恐未著聞即有之是文皇所諱寧敢著筆攷宣和畵譜載</hi>
　　　<hi>御府有呉侁畵賺蘭亭圖今本無御題璽記又稱顧德謙在江南時以畵名偽唐李氏云前有</hi>
　　　<hi>愷之後有德謙其最異者蕭翼取蘭亭圖風格特異但流落未見此本豈即德謙筆耶傅朋語</hi>
　　　<hi>多孟浪獨所記收藏承傳甚明在宋時推重已若是今當何如余仍乞待詔子休承補書何延</hi>
　　　<hi>之記于後休承年已八十餘雖時時見拙筆未隤家聲</hi>
按公前四部稿有宋搨蘭亭跋謂以圖在趙太史處因<lb/>
<pb n="KR3h0047_WYG_006-2a"/>
舉帖歸趙兹何乃復因借閱遂得圖耶公素于畵家來<lb/>
歴攷究精兹據宣和譜疑出顧德謙筆似近是第謂蕭<lb/>
侍御為文皇所諱閻相不敢着筆則似落邇來腐語套<lb/>
古人作事不欺人此段風流文皇必更以自憙謂勝于<lb/>
辨才應募若見此圖必當拊掌自快又何諱耶文皇方<lb/>
且賞房相賞蕭賞老僧夫豈局促自隘且延之方遣男<lb/>
呈本開元帝閻相圖之夫亦何懼若傅朋跋與延之記<lb/>
牴牾則所傳聞異詞是未見延之記作圖其出閻相手<lb/>
<pb n="KR3h0047_WYG_006-2b"/>
更為有証奚必出德謙耶<lb/>
　　夫子杏壇圖<hi>王氏跋一○大廷尉陳公玉叔寳藏其父憲使所貽夫子杏壇圖出入必</hi>
　　　<hi>奉以偕至蜀而敎鐸所振與文翁相後先今年宦遊金陵以就世貞得一恭展吾夫子據磐石</hi>
　　　<hi>坐而鼓琴有穆然深思之度七十二子或環聽或追趨雖各自為態而左準右規不失誾誾侃</hi>
　　　<hi>侃意行筆精𦂳設色古雅品在神與妙之間獨程鉅夫跋謂為呉道元則吾未之敢從道元生</hi>
　　　<hi>平以神氣勝運筆衣縷若菰條所謂呉帶當風者與此絶不類或出陳閎李思訓手聲價何必</hi>
　　　<hi>减道元鉅夫元初為大官常廉訪江南者不當在裴晉公前第晉公遺墨吾故嘗見之元和八</hi>
　　　<hi>年公方自舍人為中丞何暇辦此蠅頭楷宣和御押由來在書畵贉首今書之跋尾與印文皆</hi>
<pb n="KR3h0047_WYG_006-3a"/>
　　　<hi>譌玊叔苟能割愛去之余當用海岳菴例改題曰唐名人畵杏壇圖元程鉅夫跋玊叔許之否</hi>
凡為人跋書畵最難但說是臨本便已不快此跋五節<lb/>
辨駁明係指為贋作其欲改題為唐名人畵猶是姑婉<lb/>
轉其辭耳苐不知祖何本來果是唐畵摹出猶為可存<lb/>
恐但徑係近時人偽撰則但須作今道元觀更不必致<lb/>
辨裴程矣<lb/>
　　晉公子重耳出亡圖<hi>王氏跋一○少保銅梁張公率其子錦衣君某某輩來請</hi>
　　　<hi>志銘所贄玉帶重錦悉歸之獨收此一卷乃晉公子重耳出亡圖據跋或以為李伯時駁之者</hi>
<pb n="KR3h0047_WYG_006-3b"/>
　　　<hi>以行筆粗細不類或以為趙子昻則有思陵小璽在徐察其筆力精𦂳遒密不事鉛華而自具</hi>
　　　<hi>一種生氣乃至馳騁追逐轉盻耳語之狀無有絲髪遺恨當是北宋以前第一手所惜者此圖</hi>
　　　<hi>當有二十餘幀今存者十幀耳而三皆不可考其可考者僅重耳之出蒲僖負覊之私謁與齊</hi>
　　　<hi>桓公具賓主而多從馬齊女與舅犯謀醉公子寘之車而出之秦宗女之來尚者五人既渡河</hi>
　　　<hi>舅犯辭而投璧于河介子推中流舷立而笑之及以車騎冕服返晉而已諸圖故當大有致惜</hi>
　　　<hi>乎其不為完璧也</hi>
觀跋中贊羨語其品固應在前杏壇卷上此圖傳世者<lb/>
少應是佳本伯時子昻俱所不必論要之上去周可二<lb/>
<pb n="KR3h0047_WYG_006-4a"/>
千年其衣冠車船等無所本若何創作如但是任意寫<lb/>
出雖筆法入妙無足貴也<lb/>
　　宋徽宗雪江歸棹圖<hi>王氏跋二○一跋云宣和主人花鳥雁行黄易不以山水</hi>
　　　<hi>人物名世而此圖遂超丹青蹊徑直闖右丞堂奥下亦不讓郭河中宋復古後有蔡楚公元長</hi>
　　　<hi>跋雖沓拖不成文而行筆極楚楚與余所藏題聽阮圖同結搆○次跋云據蔡楚公題有四圖</hi>
　　　<hi>此當是最後景耳</hi>
此圖應係畵院供奉人代作<lb/>
　　宋名人山水人物畵册<hi>王氏跋一○雜宋名人山水人物畵一册有曰趙大</hi>
<pb n="KR3h0047_WYG_006-4b"/>
　　　<hi>年雲山者峰勢出沒罨靄中草樹映帶下為清流白石不减南宮父子有李唐春江不老者古</hi>
　　　<hi>松據大石欲攫峽口崩流滙為怒濤陵㟁直上百歩未巳于諸畵中最為獅子吼有曰劉松年</hi>
　　　<hi>溪隱者山田者翠屏削立雲表孤莊枕清漣平疇交逺風各極其致有曰馬遠觀梅者老挺疎</hi>
　　　<hi>枝秀出物表對題御書一絶句沓拖不成語復不成字休承定以為宋高宗余謂高宗必不落</hi>
　　　<hi>夾乃爾當是光寧所題也又有松下揮翰者一老人據案絶似猶龍公覺天骨與天機並秀又</hi>
　　　<hi>有曰觀瀑者不敢當棲賢三峽或於天竺六橋間雨後得此微尚有曰夏珪遠浦歸帆者三樹</hi>
　　　<hi>掩映斐亹天際一帆斷岫明㓕自足好致有曰趙千里水閣納凉者當是狀其邸中景耳六月</hi>
　　　<hi>閱此薰風自來令人忘暑有曰金谷園者寫五十里錦障宛然在目以無名欵屈署此殆不减</hi>
<pb n="KR3h0047_WYG_006-5a"/>
　　　<hi>陳閎李思訓有曰栁州者以二月間輞川小沜西湖麯塵拂拂恨少青帘㸃綴曰高閣觀濤者</hi>
　　　<hi>則錢塘一曲耳有曰寒山拾得者偃蹇自恣可掬想為世尊作貴輔疲津梁不得不托魚服以</hi>
　　　<hi>逃有曰閻次平小景者嵐頂<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                        <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>當作叔明鼻祖其它綠樹豐縟甚近自然有曰次平松溪别</hi>
　　　<hi>業者尤精勁可愛乃知唐伯虎周臣于此取之不盡有曰李嵩内苑圖者或光堯德壽宮冷泉</hi>
　　　<hi>小景耶若以擬宣和延福諸位則大寂寥有曰松下鼓琴者大具悠然自得意内不見署名而</hi>
　　　<hi>人物冠服都雅恐是馬和之有曰松間醉臥者令人作糟邱侯想有曰雪閣者險而瘠絶惟小</hi>
　　　<hi>具暖㡌足曲肱耳有曰霞嶺扁舟者漁舟欵乃入高栁夕陽中宛然孤鶩齊飛境有曰風雨泊</hi>
　　　<hi>舟者雖□晦霡霂而不作陽侯怒舷底足濁醪便不妨倚枕聽敲篷滴瀝有曰採蓮圖者有曰</hi>
<pb n="KR3h0047_WYG_006-5b"/>
　　　<hi>栁陰放棹者意甚佳小恨剝落有曰劉阮天台者大類前金谷而自然勝之有曰高閣燕息者</hi>
　　　<hi>麗敞静好而不作五侯炎色其晉公午橋白傅履道甲乙耶署名不能雅或休承别有據聊因</hi>
　　　<hi>之右為幀凡二十有七其可考者僅八人後二幀則空繡其一是滕王閣景右嚮而虛其左塡</hi>
　　　<hi>以王子安詩序其可辨字百之一二其一亦當是閣景左嚮而虛其右所繡字猶細若蚊睫以</hi>
　　　<hi>攷韓退之所為記復不合竟不知其何文也畵品精工之極與書俱不可望蹊徑况敢雌黄昔</hi>
　　　<hi>人稱薛夜來為針神而唐季女仙有盧眉娘者於一尺生絹繡法華經七卷今此三寸絹僅得</hi>
　　　<hi>七百字唐文似亦不足多詫也</hi>
此跋述畵中景歴歴在眼若使善書者登之屏即可作<lb/>
<pb n="KR3h0047_WYG_006-6a"/>
展卷觀<lb/>
　　宋畵香山九老圖<hi>王氏跋二○家弟自秦中歸手一卷相示云得之朱大叅孟震</hi>
　　　<hi>者攷之似是香山九老圖多正綂以後不知名人跋僅有咸淳時一僧復誤裝于後而雪齋老</hi>
　　　<hi>人者至目為趙大年筆大年長山水小景汀洲蘆雁不言作人物及界畵樓臺也畵史稱劉松</hi>
　　　<hi>年有九老圖此豈其筆耶吾生平雅慕樂天自納節來頗治弇山園以希十五年後耆英之盛</hi>
　　　<hi>而今復厭且棄之矣兹與吾弟約異時肖吾貎必不為樂天如不為僧贊寧者當為百三十六</hi>
　　　<hi>歲之李元爽哉海後跋云九老中獨香山居士小解事人或謂  山仙宮有居士一院居士不</hi>
　　　<hi>首肯曰歸即應歸兜率吾意頗與之合審爾當貌我作十三歲兒騎黄犢吹笛三生石傍也</hi>
<pb n="KR3h0047_WYG_006-6b"/>
洛社會是千古佳事宜為圖内惟白傅知名餘俱不甚<lb/>
著然所賦七言排律俱佳信乎唐時詩道盛也弇州公<lb/>
詩文過白傅其襟懐風度彷彿似之苐兹時果有此八<lb/>
老恐公亦未甘與為會此即稍遜跋乃願為僧贊寧及<lb/>
百三十六歲之李元爽後一跋又欲作十三歲兒騎黄<lb/>
犢吹笛三生石傍大約眼前志願稍足便念長生及來<lb/>
世亦常理耳<lb/>
　　李伯時姑射仙圖<hi>王氏跋一○列子稱藐姑射之山有神人焉肌膚若冰雪綽約</hi>
<pb n="KR3h0047_WYG_006-7a"/>
　　　<hi>若處子然不言其乘龍御氣而此李伯時所貌與遜功帝所題謂為姑射仙像攷宣和畵譜亦</hi>
　　　<hi>有之當不誤也後有紹興圖記及賜朱勝非四字當是以故相領宮觀侍講席沾此葛楚輔跋</hi>
　　　<hi>筆意殊遒美苐稱紹熙三年尚書左僕射按公以四年始自元樞稱右丞相而此云左僕射僕</hi>
　　　<hi>射之不為僕射者十六年矣楊廉夫陳道復後先鑒定以為眞跡二公之筆或老而勁或放而</hi>
　　　<hi>雅更的然可寶也桑愼等三跋亦佳故為題其後</hi>
此圖後敬美以寄余畵亦佳第筆法不甚似李伯時又<lb/>
宋兩帝題識及印章頗潦草不令人快然欲偽作佳印<lb/>
章及工好題識亦不甚難也葛相跋風度自勝顧奈官<lb/>
<pb n="KR3h0047_WYG_006-7b"/>
銜誤何豈古人亦或借稱雅銜如今人席漢唐名者耶<lb/>
楊廉夫跋似眞然則此卷即偽亦是元時物矣古人作<lb/>
畵皆有意此圖姑射仙意何取又何所據作乘龍御氣<lb/>
皆難强解安得與深明畵理者談之<lb/>
　　摹古畵<hi>王氏跋一○右集古畵摹四本合一卷其一為顧凱之女史箴内當熊一段顧本乃</hi>
　　　<hi>是五代人摹筆後聞在嘉興項元汴所未及摹先乞陳方伯子兼略節本傳數語以俟今年秋</hi>
　　　<hi>始得請于元汴之兄少叅子信足其事其二為閻立本蕭翼賺蘭亭圖其三周昉擘阮圖眞跡</hi>
　　　<hi>得之陸司空與繩其四王摩詰奕棋圖有宣和題識而不甚眞似是畵院筆然亦工緻此卷舊</hi>
<pb n="KR3h0047_WYG_006-8a"/>
　　　<hi>藏陸太宰全卿轉入崑山顧氏後復為袁繩之憲副所得余别見摩詰所為序及與其弟縉裴</hi>
　　　<hi>廸三詩意甚愛之因從繩之借摹而乞俞仲蔚小楷題序詩于後摹出仇寔夫之子以故大都</hi>
　　　<hi>得十之八九譬之禊帖不减歐褚臨跡也</hi>
昔人謂畵可摹書不可摹摹出畵亦即可賞何必眞也<lb/>
此所云摩詰奕棋圖者隆慶己巳時崑山顧氏曾攜入<lb/>
京欲售之朱忠僖索千金忠僖酬之三百不肯曰往清<lb/>
明上河圖是其家物彼時實獲千金此二寶同價忠僖<lb/>
曰彼時買者欲取刻契于時相非此無以重之豈特千<lb/>
<pb n="KR3h0047_WYG_006-8b"/>
金即再倍之亦不為重今我但取為案上清玩即此三<lb/>
百亦聊酬汝遠來意耳若據實言二百亦已多矣顧猶<lb/>
執前說畱數月竟不售持去于時翟德夫孝廉與其事<lb/>
向予道之云圖中有四人一即摩詰一其弟相國一其<lb/>
僧兄所謂曇壁上人者也一裴十廸無但畵筆高妙其<lb/>
相盼笑語狀宛然如生有棋子墜地一童子拾之摩詰<lb/>
自有序道其兄弟乆别復會意及相國裴十皆有詩且<lb/>
約余至其寓當呼顧來共觀之偶參差不果至今恨之<lb/>
<pb n="KR3h0047_WYG_006-9a"/>
今此跋謂别見所為詩序愛之幷所云精工古雅之意<lb/>
可尋而生肖流動之意難學者與翟語皆符當即是向<lb/>
攜來京一本不知何時歸之袁憲副其得値能如朱太<lb/>
保所酬否也當熊千古奇跡虎頭畵聖此眞希世之寶<lb/>
賺蘭亭風流獨絶可亞之惟擘阮事味稍短此則獨以<lb/>
畵傳耳<lb/>
　　豳風圖<hi>王氏跋一○此卷為豳風圖五幀林子煥作子煥于書畵史俱不載而畵筆頗遒𦂳</hi>
　　　<hi>可雁行馬和之小篆系詩尤淳雅可重解大紳每章以行草釋而後跋之</hi>
<pb n="KR3h0047_WYG_006-9b"/>
沈瑞伯謂古人左右圖書凡詩書皆有圖因言關雎則<lb/>
畵河洲上雙鳩及荇菜桃夭則一桃樹甘棠則一棠樹<lb/>
柏舟但舟在水中君子偕老則止宣姜一像而服飾無<lb/>
一不合大約以簡淡妙有極難畵者皆巧于取意雅而<lb/>
不俗後曾在姊丈吕膳部處見數幅惜畵手不佳今此<lb/>
豳風圖則景物甚多殆不勝畵矣圖亦應有所本非子<lb/>
煥自創出若覓得古本詩書兩經令公門下士如尤如<lb/>
仇等一一臨出集為册更命善書者作小楷書經文副<lb/>
<pb n="KR3h0047_WYG_006-10a"/>
之固自快人<lb/>
　　清明上河圖别本<hi>王氏跋二○一跋云張擇端清明上河圖有眞贋本余俱獲寓</hi>
　　　<hi>目眞本人物舟車橋道宫室皆細于髪而絶老勁有力初落墨相家尋入天府為穆廟所愛飾</hi>
　　　<hi>以丹青贋本乃呉人黄彪造○次跋云按擇端在宣政間不甚著陶九疇纂圖繪寶鑑搜括殆</hi>
　　　<hi>盡而亦不載其人昔人謂遜功帝以丹青自負諸祗候有所畵皆取上旨裁定畵成進御或少</hi>
　　　<hi>增減上時時草創下諸祗候補景設色皆稱御筆以故不得自顯然是時馬賁周曽郭思郭信</hi>
　　　<hi>之流亦不至冺冺如擇端也</hi>
余在京師一故知家見畵屏風有十餘扇主人云此清<lb/>
<pb n="KR3h0047_WYG_006-10b"/>
明上河圖也因穆廟命工加彩飾因乞於内殿諸供奉<lb/>
令渠搆出者雖筆法絲毫無承受然規模大略是矣黄<lb/>
彪初作此贋本時跡甚奇云但借一觀三日内遂圖成<lb/>
者彼時能眩時貴目惟以非舊裝為裝工湯姓者指破<lb/>
當時亦秪惜二十金賄耳此圖細于髪而能暗記潛作<lb/>
之固亦斵輪手也今司寇惜張擇端在宣政間名不著<lb/>
今黄彪亦與之何異世間非無奇技但苦不遇耳人才<lb/>
亦當若此<lb/>
<pb n="KR3h0047_WYG_006-11a"/>
　　蘇黄小像<hi>王氏跋一</hi>
古人不可見得見其像良足慶幸第既得其眞像即須<lb/>
託高手臨數幅更摹入石使廣傳乃為快<lb/>
　　古畵王昭君圖<hi>王氏跋一○昭君以良家子困掖庭不勝牢騷憤鬰慨然請和蕃又</hi>
　　　<hi>用其法配呼韓邪子生二女與張元呉昊何異而書生弄筆往往深憐而重與之則可笑矣</hi>
昭君事載漢書及西京雜記甚明此乃劉中壘父子所<lb/>
記夫焉有誤其云自請行者乃出後漢書不知傳聞自<lb/>
何人應未足據其適單于後甚能為漢和輯邊塞至所<lb/>
<pb n="KR3h0047_WYG_006-11b"/>
生女且入侍元后此正如士君子抱才德乃見蔽于讒<lb/>
佞貶謫遠方尤能為國家保土化俗如李衞公之欲變<lb/>
黎然作詩者深憐而重與之自是情理安得引張元呉<lb/>
昊為比使張呉二人能使趙酋稱臣奉貢豈不亦宋之<lb/>
忠臣乎且昭君何曾如中行說敎單于叛漢哉司寇此<lb/>
論欲在翻案然亦過好奇矣獨漢元帝以斬郅支故使<lb/>
呼韓畏懼再來朝因求壻漢氏願保塞外傳之無窮威<lb/>
德遠振乃千古大快事今吟者或乃用和夷為嗤似為<lb/>
<pb n="KR3h0047_WYG_006-12a"/>
負寃余十五六時曾作反昭君怨三絶句一長歌今止<lb/>
記一絶威振隂山肅恩行瀚海春前宫賜美女不是事<lb/>
和親語雖不工然于事為核<lb/>
　　趙子惠藏石田畵虞山三檜<hi>王氏跋一○趙博士子惠居天台萬山中</hi>
　　　<hi>喬木世家長松八桂璀璨怪偉按圖求之故自不乏何必區區一虞山殢也七檜皆梁時種至</hi>
　　　<hi>宋而腐其四宋人為補之云昭明太子手植者誤昭明足跡未嘗出建業百里外也</hi>
近有人自常熟來者云此七檜俱已枯甚可懊惜宋時<lb/>
人猶能補其四今遂乃任之可見今之人好事又不如<lb/>
<pb n="KR3h0047_WYG_006-12b"/>
宋遠矣跋稱昭明足跡未嘗出建業百里外恐未然古<lb/>
人事固有不盡記者若但據陳編遂欲翻案恐渉以夢<lb/>
証夢<lb/>
　　劉氏藏甲申十同年會圖<hi>王氏跋一○甲申十同年圖余所見凡三本一</hi>
　　　<hi>本于大司徒益都陳公家一本于太保呉興閔莊懿公家一本于太保華容劉忠宣公家其序</hi>
　　　<hi>皆太師長沙李文正公手書而公所賦詩視諸公獨夥又多代人書此圖自𢎞治癸亥至萬歴</hi>
　　　<hi>己丑蓋八十有七年矣而衣綦猶若新犀玉參差青紫輝暎眉宇奕奕有生氣試一指問之其</hi>
　　　<hi>師師而坐衎衎而食者將李文正揮灑内制之暇乎抑劉忠宣戴恭簡親承天問之後乎閔莊</hi>
<pb n="KR3h0047_WYG_006-13a"/>
　　　<hi>懿抗三尺而得遂志者乎王襄敏平蜀寇而旋凱者乎謝文肅講誦絃歌之餘晷乎無論其人</hi>
　　　<hi>不可作其時不可遘而其事亦不可再不佞貞叨第丁未于今四十三年矣同榜二太師一太</hi>
　　　<hi>保已前逝今在朝者僅四人藉令三相君無恙沉嚴若太乙貴神其肯甘末坐以與諸卿佐周</hi>
　　　<hi>旋若李文正者哉其肯不厭筆札之役為諸卿佐九書其文若詩者哉此㑹比洛中耆英差彷</hi>
　　　<hi>彿而𢎞治之視熙寧殆過之劉忠宣可伯仲司馬文正富文忠今為忠宣之後人比部君書此</hi>
　　　<hi>聊寓執鞭之慕云</hi>
此圖既係當時所繪何不如蘭亭標出銜名使後人挹<lb/>
其丰範何乃混列為圖徒使企慕者想像揣度乎跋所<lb/>
<pb n="KR3h0047_WYG_006-13b"/>
云三相君沉嚴若太乙尊神良然古云人情似紙番番<lb/>
薄今昔雖互有賢邪然要之薄之一字則實不可返此<lb/>
諸公亦庶幾宋洛中比然宋時投閒今乃當路則我明<lb/>
勝矣<lb/>
　　仇英九歌圖<hi>王氏跋一○仇實父圖九歌凡九章章各有徴仲待詔書余所見數本皆</hi>
　　　<hi>闕禮䰟而此則併國殤去之其儀從人物都不詳僅雲中君有少雲氣河伯持杖御一龍山鬼</hi>
　　　<hi>乘赤豹乃類虎而已山鬼殊窈窕令人消䰟其他種種有生氣待詔意似草草而筆勢汎瀾可</hi>
　　　<hi>愛余豈謂屈子偶歌此後人各自出意摹寫其繁簡工拙之不同宜也此卷筆雖簡而意足視</hi>
<pb n="KR3h0047_WYG_006-14a"/>
　　　<hi>他本不啻勝之</hi>
余舅氏見湖翁有此圖云的是龍眠眞跡後有小篆書<lb/>
九歌文不著名姓所圖東皇太乙儀從甚盛崑山張石<lb/>
川銀臺屢向舅氏緩頰欲割取其後幅小篆舅氏不肯<lb/>
後又在安福張符卿程處見一本則甚簡惟有雲中君<lb/>
龍駕帝服稍具儀從湘夫人有一木數葉落山鬼乘赤<lb/>
豹餘皆止一像微摘歌中語黙注少景不知何人筆然<lb/>
頗饒古淡趣今觀此跋似亦是簡本古盡尚簡此稿本<lb/>
<pb n="KR3h0047_WYG_006-14b"/>
想傳來乆遠若夫筆法之妙則余不甚解畵不敢强分<lb/>
别<lb/>
　　仇實父臨西園雅集圖<hi>王氏跋一○余嘗見楊東里先生所題西園雅集圖</hi>
　　　<hi>乃臨李檢法伯時筆有崇山絶壑雲林泉石之致與此圖畧不同此圖僅一古檜一怪石一立</hi>
　　　<hi>壁捉筆書者為子瞻學士從旁喜觀者王晉卿按卷對竚者蔡天啓倚樹睨者李端叔彼圖則</hi>
　　　<hi>有張文潛而無端叔此圖據方石畵淵明歸去來辭者即伯時握麈尾觀者蘇子由握蕉扇者</hi>
　　　<hi>黄魯直撫肩立者晁無咎捉石者張文潛按膝者鄭靖老彼圖有端叔而無靖老益以陳無已</hi>
　　　<hi>若摘阮之陳碧虛與聽阮之秦少游說法之通圓大士與聽法之劉巨濟題壁之米元章與傍</hi>
<pb n="KR3h0047_WYG_006-15a"/>
　　　<hi>觀之王仲至則所同也彼圖有名姬二曰雲英春鶯而此皆削之楊先生又云曾見劉嵩年臨</hi>
　　　<hi>本無文潛端叔无咎噐物小異而僧梵隆趙千里亦嘗摩之此則吾呉郡仇英實父臨千里本</hi>
　　　<hi>也余竊謂諸公踪跡不恒聚大梁其文雅風流之盛未必盡在此一時葢晉卿合其與長游者</hi>
　　　<hi>而圖之諸公又各以其意而傳寫之以故不無牴牾耳實父視千里大有出藍之妙其運筆古</hi>
　　　<hi>雅彷彿長康探微元祐諸君子人人有國士風一展卷間覺金谷形穢矣</hi>
此圖今臨本頗多余曾見數本然亦不甚相同其文雅<lb/>
風流足可亞蘭亭比之金谷良非倫也李伯時似是即<lb/>
景繪者其他本或是晉卿别乞人圖又或彼時善畵者<lb/>
<pb n="KR3h0047_WYG_006-15b"/>
慕其風而想像圖之亦未可知要之伯時本佳今須得<lb/>
臨伯時本乃可貴耳<lb/>
　　海天落照圖<hi>王氏跋一○海天落照圖相傳小李將軍昭道作宣和秘藏不知何年為</hi>
　　　<hi>常熟劉以則所收轉落呉城湯氏嘉靖中有郡守不欲言其名以分宜子大符意廹得之湯見</hi>
　　　<hi>消息非常乃延仇英實父别室摹一本將欲為米顚狡獪而為怨家所發守怒甚將致叵測湯</hi>
　　　<hi>不獲已因割陳緝熙等三詩於仇本後而出眞跡邀所善彭孔嘉輩置酒泣别摩挲三日而後</hi>
　　　<hi>歸守守以歸大符大符家名畵近千卷皆出其下尋坐法籍入天府隆慶中一中貴擕出不甚</hi>
　　　<hi>愛賞其位下小璫竊之時朱忠僖領緹騎密以重貲購中貴詰責甚急小璫懼而投諸火此癸</hi>
<pb n="KR3h0047_WYG_006-16a"/>
　　　<hi>酉秋事也余自燕中聞之拾遺人相與慨歎妙蹟永絶今年春歸息弇園湯氏偶以仇本見售</hi>
　　　<hi>為驚喜不論直收之按宣和畵譜稱昭道有落照海㟁二圖不言所謂海天落照者其圖之有</hi>
　　　<hi>御題有庾金瓢印與否亦無從辨証第睹此臨跡之妙乃爾因以想見隆凖公之驚世也</hi>
徐奉常正夫太師文貞公冢孫也為余言渠家有海天<lb/>
落照圖數本太師不貴此等物多為人乞去或以餽人<lb/>
有最下一臨本尚存猶自可喜其所圖日光之閃爍明<lb/>
暗及水中日色海濱人瞻望與夫薄暮人爭赴家市中<lb/>
人收拾市物形狀踴躍如生不可畢述今跋稱秪實父<lb/>
<pb n="KR3h0047_WYG_006-16b"/>
摹一本則華亭所得者豈又仇氏之耳孫耶湯君邀友<lb/>
置酒泣别小璫倉卒投諸火可歎可惜而實繪林佳話<lb/>
若但用贋本貽守公又或獲重貲而歸之朱此常事耳<lb/>
何足紀述世人又或言此奇物為造物所忌類有此患<lb/>
此又不然凡物有成必有壞古名跡鍾王顧陸等今多<lb/>
湮滅未聞盡遭此厄其諸俗畵俗字遘會祝融陽侯者<lb/>
亦豈盡無以不足言遂無人道之耳司寇得湯卷驚喜<lb/>
亦不知果是仇筆否使盡見文貞家數卷必當更有月<lb/>
<pb n="KR3h0047_WYG_006-17a"/>
旦眞本既亡臨者孰為最肖自唐歴今八百年中間善<lb/>
畵者多安知無别臨本若得宋臨本固應勝實父也<lb/>
　　李郡寫旅獒圖<hi>王氏跋一○李郡出所畵旅獒圖索題内大酋之狀貌瓌奇飾裝瑰</hi>
　　　<hi>異與諸小番之怪醜么瑣且俱能戢驁傑為戚施種種情性得之苐所謂旅獒者大犬也見孔</hi>
　　　<hi>氏傳疏甚明又左氏公嗾夫獒焉杜預註亦云猛犬也今乃畵作一綠狻猊大約如近代所貢</hi>
　　　<hi>者然不作黄色若佛書所稱青獅則尾大於斗又其種乆已絶不聞作貢郡五指如懸槌少加</hi>
　　　<hi>問學亦何必減蕭世誠職貢閻立本王㑹耶為題於後以朂之</hi>
西旅所獻獒正今西番所貢獅子獅有九種獒則其最<lb/>
<pb n="KR3h0047_WYG_006-17b"/>
下者耳余嘗觀京師諸古刹壁所繪獅其首尾毛雖視<lb/>
今西苑所畜者小異然形狀大畧不甚遠所云青獅尾<lb/>
大如斗者似是特創出怪形非眞物也李郡此畵或亦<lb/>
有所本未可盡非<lb/>
　<lb/>
　<lb/>
　<lb/>
　書畵跋跋續卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書畫跋跋</head>
    <p>
<pb n="KR3h0047_WYG_000-1a"/>
欽定四庫全書　　　　　子部八<lb/>
　書畫跋跋　　　　　　　藝術類一<hi>書畫之屬</hi>
　　提要<lb/>
　　　　臣等謹案書畫跋跋三卷續三卷明孫鑛撰<lb/>
　　　　鑛字文融號月峯餘姚人萬厯甲戌進士官<lb/>
　　　　至南京兵部尚書諡文簡是書名書畫跋跋<lb/>
　　　　者王世貞先有書畫跋鑛又跋其所跋故重<lb/>
　　　　文見義也明以來未有刋本僅有鈔本在仁<lb/>
<pb n="KR3h0047_WYG_000-1b"/>
　　　　和毛先舒家後歸其邑人趙殿成殿成為孫<lb/>
　　　　氏之壻故鑛六世孫宗溥宗濓又從殿成得<lb/>
　　　　之乾隆庚申始刋版印行任蘭枝為之序初<lb/>
　　　　宗溥等以鑛書本因世貞之書而作如不載<lb/>
　　　　世貞原跋則鑛之所云有不知為何語者乃<lb/>
　　　　取世貞諸跋散附於各題之下其明人書札<lb/>
　　　　可與鑛語叅證及為鑛語所縁起者亦附載<lb/>
　　　　焉凡墨蹟一卷碑刻一卷畫一卷續亦如之<lb/>
<pb n="KR3h0047_WYG_000-2a"/>
　　　　惟續跋碑刻作墨刻蓋偶爾駁文非宏㫖所<lb/>
　　　　在也詹氏小辨曰王元美雖不以字名顧吳<lb/>
　　　　中諸家惟元美一人知法古人又書史㑹要<lb/>
　　　　曰王世貞書學雖非當家而議論翩翩筆法<lb/>
　　　　古雅湧幢小品之論亦然蓋拙於揮毫而工<lb/>
　　　　於别古者也鑛以制義名一時亦不以書畫<lb/>
　　　　𫝊然所論則時有精理與世貞長短正合合<lb/>
　　　　二家之論並存之亦賞鑑家所當取證者矣<lb/>
<pb n="KR3h0047_WYG_000-2b"/>
　　　　乾隆四十六年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3h0047_WYG_000-3a"/>
書畫跋跋序<lb/>
字畫之興兆於河洛古者庖羲氏始造卦象時未有書<lb/>
但布畫成體或以為所畫乃古書之文或以為畫即畫<lb/>
之所祖及史皇所書爰有象形徐鍇注說文稱畫即六<lb/>
書象形之一端其實異事而同理蓋六藝之支流百技<lb/>
之榮華者也自周漢代降以之成名者既多英人學士<lb/>
往往施諸評議加之綴集自晉迄明其書或多至數十<lb/>
百部其最著且傳者衛恒之四體鮑照之銘張旭之十<lb/>
<pb n="KR3h0047_WYG_000-3b"/>
二筆意與夫庾肩吾之品栁尚書之訣李後主之筆法<lb/>
及夫袁昻梁武帝陶隠居之評尉遲郎中之賛與書苑<lb/>
書㫁書録書畫史畫錄圖書見聞錄厯代名畫記及近<lb/>
世書畫舫鐵網珊瑚圖繪寳鑑丹青志人間錄之屬好<lb/>
竒雅嗜之士皆可以游意而騁目焉予嘗觀明王氏所<lb/>
稡刻書畫諸篇喜其採拾多而見聞廣非獨論書畫也<lb/>
其間往往多逸事足資異聞博識然又未嘗不怪其擇<lb/>
之不精若筆陣圖則以為右軍永字八法則以為歐陽<lb/>
<pb n="KR3h0047_WYG_000-4a"/>
行本畫山水訣則以為關仝右丞此蓋後世偽俗之所<lb/>
託又如孝源評畫略無短長御史賺書等於俳說既不<lb/>
區夫讒雁亦濫列乎鐫緹是故業無論其重輕學無分<lb/>
乎鉅細非摭捃博綜為難而核審精辨之為足尚也是<lb/>
書畫譜如干<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者為明宗伯尚書餘姚孫文簡公所訂<lb/>
輯公仕明神宗時以文章著清望自詩書禮諸經與夫<lb/>
三史晉書文選皆有評論斯編以學問之餘更起而争<lb/>
勝於廣川畫跋東觀餘論海岳書史之間以相與上下<lb/>
<pb n="KR3h0047_WYG_000-4b"/>
前輩風流文彩之盛殆可想已公六世孫翰林君宗溥<lb/>
方官於京師將謀刻之宗溥予門人也故謁焉而屬為<lb/>
之序乾隆庚申仲春上浣後學任蘭枝題<lb/>
<pb n="KR3h0047_WYG_000-5a"/>
書畫跋跋凡例<lb/>
　一先大司馬於從政之暇著述甚勤有名世述三卷<lb/>
　　人傑編三卷後越絶十卷書畫跋跋四卷居業初<lb/>
　　編次編餘編十二卷㑹心案晶盤雪里居樂事共<lb/>
　　三卷銓曹東省經略南樞俱有奏議共二十卷其<lb/>
　　他馬班異同太史直筆周人輿古文四體等書莫<lb/>
　　能殫述縁家世籍餘姚遷杭以來卷帙散失是編<lb/>
　　始得鈔本錯訛極多後復從家姊壻趙意林信處<lb/>
<pb n="KR3h0047_WYG_000-5b"/>
　　得此本矜慎之私不敢自秘用公當世<lb/>
　一是書為跋王大司冦弇州先生書畫跋而作也原<lb/>
　　本簽題弇州書畫跋似為王氏之跋而於先大司<lb/>
　　馬附跋之義未明爰仍書畫跋跋之名餘俱未敢<lb/>
　　妄有增易<lb/>
　一集内間有一二條係跋司冦之弟奉常敬美先生<lb/>
　　之跋者其為王氏之跋則一也故以王氏跋槩之<lb/>
　一集内輯注謹因先大司馬有此遺編而弇州山人<lb/>
<pb n="KR3h0047_WYG_000-6a"/>
　　四部稿内又皆有可徴引爰述舊聞稍晰疑義未<lb/>
　　嘗一叅論例因不復加以謹按名目<lb/>
　一本跋文義自明不必更載王氏跋語者於題下止<lb/>
　　系王氏跋以明相因之義有必叅王氏跋互看而<lb/>
　　始明者於王氏跋下加○節錄之或全録之<lb/>
　一弇州先生好古敏求考覈精密有一題而載一跋<lb/>
　　者亦有一題而載三四跋者儻可不必繁引止徴<lb/>
　　一跋而先司馬錯綜諸跋而㫁以已意則於○下<lb/>
<pb n="KR3h0047_WYG_000-6b"/>
　　别冠以次跋三跋名目互證之<lb/>
　一注釋例宜附載本句之下第有止摘一二語頗不<lb/>
　　足以發明本句者必連及之又病於沓拖故酌從<lb/>
　　綱舉目張之例而冠之於前<lb/>
　一徴引王氏跋語之外有必并載前人書札而語意<lb/>
　　始明者謹於標題上加○别白之<lb/>
　一弇州先生才識宏卓於書畫跋尤瀾翻不竭即一<lb/>
　　跋亦往往累幅未已注釋僅取其可互相𤼵明焉<lb/>
<pb n="KR3h0047_WYG_000-7a"/>
　　而已其不盡者空一字再述更端<lb/>
　一前代書畫法帖悉萃天地菁英而流轉人間要不<lb/>
　　得比諸烟雲過眼鴻爪雪泥故於授受流傳之際<lb/>
　　雖王氏跋語無關本文者亦互載以為賞鑑收藏<lb/>
　　者之一助<lb/>
　一是本為毛稚黃先生所藏後繫一跋今併附刻不<lb/>
　　敢忘所自也第輾轉傳抄焉保無豕魚亥魯之謬<lb/>
　　<hi>溥</hi>等雖敬謹校讐付諸梓人未能自信亦藉是廣<lb/>
<pb n="KR3h0047_WYG_000-7b"/>
　　為就正云爾<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>格古要論卷中</head> <lb/>
    <p>
<pb n="KR3j0170_WYG_002-1a"/>
欽定四庫全書<lb/>
　格古要論卷中<lb/>
　　　　　　　　　　　　　明　曹昭　撰<lb/>
　古琴論<lb/>
　　斷紋琴<lb/>
古琴以斷紋為證不歴數百年不斷然斷紋有數等有<lb/>
蛇腹斷其紋横截琴面相去或寸許或寸半有細紋斷<lb/>
如髪千百條或有厎面皆斷者又有梅花斷其紋如梅<lb/>
<pb n="KR3j0170_WYG_002-1b"/>
花頭此最為古然雖古而有斷紋不清實脆透者又有<lb/>
病者亦不為竒也<lb/>
　　偽斷紋<lb/>
用琴於冬日内曬或以猛火烘琴極熱以雪罨激裂之<lb/>
然漆色還新<lb/>
　　古琴色<lb/>
古琴歴年既久漆光盡退其色如烏木此最竒古也<lb/>
　　唐宋琴<lb/>
<pb n="KR3j0170_WYG_002-2a"/>
唐時雷文張越二家製琴得名其龍池鳳沼間有鉉餘<lb/>
處悉窪令闗聲而不散宋時置官局製琴其琴俱有定<lb/>
式長短大小如一故曰官琴但有不如式者俱是野斵<lb/>
然偽斵者多冝仔細辨之<lb/>
　　百衲琴<lb/>
嘗見一琴列子様者其面用濶一寸許桐木條以漆膠<lb/>
成斷紋尤多彈之聲如常亦無節病<lb/>
　　古琴隂陽材<lb/>
<pb n="KR3j0170_WYG_002-2b"/>
古琴隂陽材葢桐木面日者為陽背日者為隂不論新<lb/>
舊桐木置之水上陽面浮隂必沉反覆不易陽材琴旦<lb/>
濁而暮清晴濁而雨清隂材琴旦清而暮濁晴清而雨<lb/>
濁此可驗也<lb/>
　　純陽琴<lb/>
厎面俱用桐木謂之純陽琴古無此製近世為之取其<lb/>
暮夜隂雨彈之聲不沉然不能達逺聲不實也<lb/>
　　古琴様<lb/>
<pb n="KR3j0170_WYG_002-3a"/>
古琴惟夫子列子二様合古製若太古琴以一段木為<lb/>
之近有雲和様其様不一皆非古製也<lb/>
　　琴卓<lb/>
琴卓須用維摩様髙二尺八寸可入漆於卓下闊可容<lb/>
三琴長過琴一尺許卓面郭公磚最佳瑪瑙石南陽石<lb/>
永石者尤好如用木者須用堅木厚一寸許則好再三<lb/>
加灰漆以黑光之<lb/>
　古硯論<lb/>
<pb n="KR3j0170_WYG_002-3b"/>
　　端溪下嵒舊坑石<lb/>
端溪石出肇慶府端溪下嵒舊坑卵石色黑如漆細潤<lb/>
如玉有眼眼中有暈六七眼相連排星斗像此嵒慶厯<lb/>
間坑已竭又有一種卵石去臕方得材色青黑細潤如<lb/>
玉有青花如筯頭大似碧石青瑩或有白㸃如粟排星<lb/>
斗像水濕方見皆扣之無聲磨墨亦無聲此二種石最<lb/>
貴下嵒止有一坑出此漆黒青花二種石其色未嘗紫<lb/>
也别無新坑<lb/>
<pb n="KR3j0170_WYG_002-4a"/>
　　端溪中嵒舊坑新坑石<lb/>
端溪中嵒舊坑亦卵石色紫如嫩肝細潤如玉有眼小<lb/>
如緑豆或有緑絛紋或有白絛紋竪而圎者為眼横而<lb/>
長者為絛扣之無聲磨墨亦無聲此種石亦貴外有黄<lb/>
臕包絡久用鋒鋩不退北宋時此坑取亦竭矣中嵒新<lb/>
坑石色淡紫眼如鸜鵒眼中有暈嫩者扣之無甚聲磨<lb/>
墨微有聲久用鋒鋩退乏石有枯潤潤者亦難得此石<lb/>
比下嵒低三等矣<lb/>
<pb n="KR3j0170_WYG_002-4b"/>
　　端溪上嵒舊坑新坑石<lb/>
端溪上嵒舊坑新坑石皆灰色紫而麄燥眼如雞眼大<lb/>
扣之磨墨皆有聲久用光如鏡面舊坑矟勝新坑惟端<lb/>
石有眼古云無眼不成端其眼有活眼淚眼死眼活眼<lb/>
勝淚眼淚眼勝死眼又云眼多石中有病<lb/>
　　類端石<lb/>
辰沅州出一種石色深黒質麄燥或有小眼端溪人販<lb/>
歸刻作端溪様稱為黒端辰沅州人自製者多作犀牛<lb/>
<pb n="KR3j0170_WYG_002-5a"/>
八角等様○又有一種<graphic n="KR2352" url="https://raw.githubusercontent.com/kanripo/KR-Gaiji/master/images/KR2352.png" mimeType="image/png"/>石出九溪<graphic n="KR2352" url="https://raw.githubusercontent.com/kanripo/KR-Gaiji/master/images/KR2352.png" mimeType="image/png"/>溪表淡青内深<lb/>
紫而帶紅有極細潤者久用則光如鏡面或有金線及<lb/>
黄脉相間者號為紫袍金帶<lb/>
　　歙溪龍尾舊坑新坑石<lb/>
歙溪石出歙縣龍尾溪舊坑亦卵石色淡青黑無紋細<lb/>
潤如玉水濕微紫或隠隠有白紋成山水星月異像乾<lb/>
則否大者不過四五寸多作月硯就其材也或有純黒<lb/>
者此石最貴不減端溪下嵒南唐時始開至宋取盡矣<lb/>
<pb n="KR3j0170_WYG_002-5b"/>
龍尾溪新坑色亦青黒質麄燥有極大者盈二三尺<lb/>
　　歙溪羅紋刷絲金銀間刷絲眉子新舊坑石<lb/>
四品舊坑皆青黑色紋細而潤如玉羅紋如細羅紋刷<lb/>
絲如髪宻金銀間刷絲亦細宻眉子如甲痕或如蠶大<lb/>
亦南唐時開至北宋無矣貴重不減龍尾舊坑四品新<lb/>
坑質並枯燥紋亦麄眉子或長二三寸刷絲每條相去<lb/>
一二分羅紋如羅紋大者盈二三尺<lb/>
　　金星舊坑新坑石<lb/>
<pb n="KR3j0170_WYG_002-6a"/>
金星舊坑新坑石淡青色並麄燥大者盈尺乆用退乏<lb/>
　　銀星舊坑新坑石<lb/>
銀星舊坑新坑石並麄燥淡青黒色有星處不堪磨墨<lb/>
多側取為硯乆用退乏如鏡面大者盈尺<lb/>
　　萬州金星石<lb/>
萬州懸崖金星石質亞端溪下嵒色漆黒細潤如玉水<lb/>
濕金星則現乾則否極發墨乆用不退乏非歙也<lb/>
　　洮河石<lb/>
<pb n="KR3j0170_WYG_002-6b"/>
洮河緑石色緑如藍潤如玉發墨不減端溪下嵒出臨<lb/>
洮大河深水底甚難得今有緑石硯名洮石者多是<graphic n="KR2352" url="https://raw.githubusercontent.com/kanripo/KR-Gaiji/master/images/KR2352.png" mimeType="image/png"/>
石之表或長沙山谷石也<graphic n="KR2352" url="https://raw.githubusercontent.com/kanripo/KR-Gaiji/master/images/KR2352.png" mimeType="image/png"/>石潤而光不受墨<lb/>
　　銅雀硯<lb/>
銅雀䑓瓦入水經年之久故滋潤發墨世多偽者<lb/>
　　未央硯<lb/>
未央宫瓦亦注水經久不涸好事者以為硯<lb/>
　珍竒論<lb/>
<pb n="KR3j0170_WYG_002-7a"/>
　　玉器<lb/>
玉出西域於闐國有五色利刀刮不動温潤而澤摹之<lb/>
靈泉應手而生凡㸔器物白色為上黄色碧色亦貴更<lb/>
碾琢竒巧敦厚者尤佳有瑕玷皵動夾石及色不正欠<lb/>
温潤者價低○白玉其色如酥者最貴但飡色<hi>即飯湯色</hi>油<lb/>
色及有雪花者皆次之○黄玉如粟者為貴謂之甘黄<lb/>
玉焦黄者次之○碧玉其色青如藍黑者為貴或有細<lb/>
墨星者色淡者次之○墨玉其色黒如漆又謂之墨玉<lb/>
<pb n="KR3j0170_WYG_002-7b"/>
價低西蜀亦有○赤玉其色紅如雞冠者好人間少見<lb/>
○緑玉深緑色者為佳色淡者次之○甘青玉其色淡<lb/>
青而帶黄○菜玉非青非緑色如菜葉玉之最低者<lb/>
　　古玉<lb/>
古玉器物白玉上有紅如血謂之血古又謂之屍古最<lb/>
佳青玉上有黒漆古有渠古有甄古者價低嘗見菜玉<lb/>
聨環上儼然黄土一重並洗不去此土古也<lb/>
　　沙子玉<lb/>
<pb n="KR3j0170_WYG_002-8a"/>
此玉罕得比之白玉此玉粉紅潤澤多作刀靶環子之<lb/>
類少有大者<lb/>
　　罐子玉<lb/>
雪白罐子玉係北方用藥於罐子内燒成者若無氣眼<lb/>
者與真玉相似但比真玉則微有蠅脚乆逺不潤且脆甚<lb/>
　　石類玉<lb/>
有茅山石白而有光有水石冷白色或有水路或有飯<lb/>
糝色者好者與眞玉相似雖刀刮不動終有石性不温<lb/>
<pb n="KR3j0170_WYG_002-8b"/>
潤冝細驗之<lb/>
　　瑪瑙器<lb/>
瑪瑙多出北方南蕃西蕃亦有非石非玉堅而且脆快<lb/>
刀刮不動凡㸔碗盞器皿要様範好碾得薄不夾石者<lb/>
為佳其中有人物鳥獸形者最佳有錦紅花者謂之錦<lb/>
紅瑪瑙有漆黒中一線白者謂之合子瑪瑙有黒白相<lb/>
間者謂之截子瑪瑙有紅白雜色如絲相間者謂之纒<lb/>
絲瑪瑙此幾種皆貴有淡水紅者謂之漿水瑪瑙有紫<lb/>
<pb n="KR3j0170_WYG_002-9a"/>
紅花者謂之醬斑瑪瑙有海蟄色者兎面花者皆價低<lb/>
凡器物刀靶事件之類㸔景好碾琢工夫及紅多者為<lb/>
上古云瑪瑙無紅一世窮<lb/>
　　柏枝瑪瑙<lb/>
漿水瑪瑙色内有花紋如柏枝故謂之柏枝瑪瑙亦可<lb/>
愛<lb/>
　　水晶<lb/>
古云千年氷化為水晶其性堅而脆刀刮不動色白如<lb/>
<pb n="KR3j0170_WYG_002-9b"/>
氷清明而瑩無纎毫瑕玷擊痕者為佳凡器皿碗盞素<lb/>
者為好但碾花者必有節病出處多倭水晶第一南水<lb/>
晶白北水晶黒信州水晶濁<lb/>
　　硝子<lb/>
假水晶用藥燒成者色暗青有氣眼或有黄青色者亦<lb/>
有白者但不潔白明瑩<lb/>
　　玻瓈<lb/>
出南蕃有酒色紫色白色者與水晶相似器皿皆多碾<lb/>
<pb n="KR3j0170_WYG_002-10a"/>
雨㸃花兒者是眞其用藥燒者入手輕有氣眼與琉璃<lb/>
相似<lb/>
　　圎塊玉瑪瑙水晶<lb/>
玉水晶瑪瑙大小圎塊有外面便見玉者為好亦有外<lb/>
好而内反不佳者必用玉匠仔細辨驗<lb/>
　　犀角<lb/>
出南蕃西蕃雲南亦有成株肥大花兒好及正透者價<lb/>
髙成株瘦小分兩輕花兒不好者但可入藥用其紋如<lb/>
<pb n="KR3j0170_WYG_002-10b"/>
魚子相似謂之粟紋每粟紋中有眼謂之粟明此謂之<lb/>
山犀器物要滋潤粟紋綻花兒好其色黑如漆黄如栗<lb/>
上下相透雲頭雨脚分明者為佳有通天花紋犀備百<lb/>
物之形者最貴有重透者<hi>黒中有黄花黄中有黒花</hi>有正透者<hi>黑中黄花</hi>
<hi>古云通犀</hi>此二等亦貴有倒透者<hi>黄花有黑</hi>此等次之有花如椒<lb/>
豆斑者色深又次之有黑犀無花純黒者但可車象棋<lb/>
等物不甚直錢○凡犀帶多有角地上貼好犀作面夾<lb/>
成一片者可驗底面花兒大小逺近更於側向尋合縫<lb/>
<pb n="KR3j0170_WYG_002-11a"/>
處可見眞偽又有原透花兒不齊整用藥染成黑者則<lb/>
無雲頭雨脚黄黑連處純黑而不明但有粟紋不圎者<lb/>
必是原透花兒不居中用湯煮軟攅打端正者不是生<lb/>
犀冝一一驗之凡器皿須要雕琢工夫及様範好冝頻<lb/>
頻㸔之不可見日恐燥不潤故也<lb/>
　　毛犀<lb/>
其色與花斑皆類山犀而無粟紋其紋理似竹故謂之<lb/>
氂犀此非犀也不為竒<lb/>
<pb n="KR3j0170_WYG_002-11b"/>
　　骨篤犀<lb/>
出西蕃其色如淡碧玉稍有黄其紋理似角扣之聲清<lb/>
如玉摩刮齅之有香燒之不臭能消瘇毒及能辨毒藥<lb/>
又謂之碧犀此等最貴<lb/>
　　珊瑚樹<lb/>
生大海山陽處水底海人以鐡網取之其色如銀朱鮮<lb/>
紅樹身髙大枝柯多者為勝但有髓眼及淡紅色者價<lb/>
輕此物貴賤並隨眞珠枝柯有朽斷者用釘梢定鎔紅<lb/>
<pb n="KR3j0170_WYG_002-12a"/>
蠟粘接冝仔細㸔如有零碎材料每兩直價<lb/>
　　琥珀<lb/>
出南蕃西蕃乃楓木之精液多年化為琥珀其色黄而<lb/>
明瑩潤澤其性若松香色紅而且黄者謂之明珀有香<lb/>
者謂之香珀鵞黄色者謂之蠟珀此等價輕深紅色者<lb/>
謂之血珀此出髙麗倭國其中有蜂蟻松枝者甚可愛<lb/>
此物於皮膚上揩熱用紙片些少離寸許則自然飛<lb/>
起假者以羊角染色為之<lb/>
<pb n="KR3j0170_WYG_002-12b"/>
　　蠟子<lb/>
出南蕃西蕃性堅有紅蠟紫蠟亦有酒色者俱明瑩有<lb/>
大如指面者亦有小者多儘大儘貴古云蠟重一錢價<lb/>
直十萬可相嵌釧鐲碗盞戒指用自然生成者好碾琢<lb/>
者不佳假造用藥燒成者内有氣眼<lb/>
　　猫睛<lb/>
出南蕃性堅黄如酒色睛活者中間一道白横搭轉側<lb/>
分明與猫兒眼睛一般者為好若睛散及死而不活者<lb/>
<pb n="KR3j0170_WYG_002-13a"/>
或青黒色者皆不為竒大如指面者尤佳小者價輕冝<lb/>
相嵌用<lb/>
　　馬價珠<lb/>
青珠兒出西蕃諸國色青如翠道地有指面大轉身青<lb/>
者多做管索兒用亦有當三折二錢大者顔色好者直<lb/>
價如馬故謂之馬價珠但夾石粉青有油烟及色老者<lb/>
價低土蕃回鶻國珠兒顔色不甚好多似好靛石或云<lb/>
凡遇灰塵迷眼以珠兒拂之則明也<lb/>
<pb n="KR3j0170_WYG_002-13b"/>
　　碧靛子<lb/>
碧石出南蕃西蕃青緑色好者頗與馬價珠相類有黒<lb/>
緑色者低皆不甚直錢又謂之比靛子冝相嵌用<lb/>
　　石榴子<lb/>
出南蕃類瑪瑙顔色紅而明瑩如石榴肉相似故謂之石<lb/>
榴子冝相嵌用<lb/>
　　鋪絨線<lb/>
此石顔色純緑明瑩如鋪絨線相似冝相嵌絛環等用<lb/>
<pb n="KR3j0170_WYG_002-14a"/>
不甚直錢<lb/>
　　金星石<lb/>
出金坑色青如頭澱無金星不夾石者好有金星褐色<lb/>
者不中皆不甚直錢凡器物須㸔碾得竒巧為佳<lb/>
　　南珠<lb/>
出南海蚌中南蕃者好廣西者易黄要身分圎及色白<lb/>
而精光者價髙以大小粒數等分兩定價古云一圎二白<lb/>
又云一顆圎十顆錢<lb/>
<pb n="KR3j0170_WYG_002-14b"/>
　　北珠<lb/>
出北海亦論大小分兩定價㸔身分圎轉身青色披肩<lb/>
結頂者價髙如骨色粉白油黄渾色者價低<lb/>
　　硨磲<lb/>
形似蚌極厚大色白有紋理不甚直錢<lb/>
　　玳瑁<lb/>
出南蕃大海中白多黒少價髙黑斑多者不為竒有黄<lb/>
紫者用龜筒夾玳瑁黑㸃兒冝細驗之<lb/>
<pb n="KR3j0170_WYG_002-15a"/>
　　龜筒<lb/>
出南蕃海中其色似玳瑁而無斑<lb/>
　　鶴頂<lb/>
出南蕃大海中有魚頂中魫紅如血故名鶴魚今用龜<lb/>
筒夾鶴魚魫為梳故名鶴頂梳<lb/>
　　象牙<lb/>
出南蕃西蕃及廣西交趾皆有南蕃者長大廣西交趾<lb/>
者短小新鋸開粉紅色者為佳<lb/>
<pb n="KR3j0170_WYG_002-15b"/>
　　江猪牙<lb/>
出南蕃如棗色紋理麄細與象牙相似世傳多年龍牙<lb/>
多作刀靶扇柄假者以白象牙用藥煮成<lb/>
　　花羊角<lb/>
多出北地黑身白花者髙白身黑花者低作刀靶染油<lb/>
不滑凡刀靶鸂鶒木為最花羊角次之他物不及<lb/>
　　龍涎<lb/>
出大食國無香有脉色白者如百藥煎而膩理黑者亞<lb/>
<pb n="KR3j0170_WYG_002-16a"/>
之如五靈脂而光澤能發衆香故用以合香<lb/>
　　金剛鑚<lb/>
出西蕃深山之髙頂人不可到乃鷹隼打食在上同肉<lb/>
喫於腹中却於野地鷹糞中獲得㸔大小定價如辨眞<lb/>
偽於炭火中燒紅入釅醋中浸之假者踈而易碎眞者<lb/>
乃硬而可用如失去和灰土掃在乳鉢内擂之響者是<lb/>
也<lb/>
　　鸚鵡杯<lb/>
<pb n="KR3j0170_WYG_002-16b"/>
即海螺出廣南土人雕磨類鸚鵡或用銀相足作酒杯<lb/>
故謂之鸚鵡杯鸕鷀杓亦海螺俱不甚直錢<lb/>
　　鬼功石<lb/>
嘗有戒指嵌瑪瑙一塊面上碾成十二支生肖其紋細<lb/>
如髪似非人功故謂之鬼功石又曰鬼國石<lb/>
　　鬼功毬<lb/>
嘗有象牙圎毬兒一箇中直通一竅内車數重皆可轉<lb/>
動故謂之鬼功毬或云宋内院中作者<lb/>
<pb n="KR3j0170_WYG_002-17a"/>
　　天生聖像<lb/>
嘗有降眞香節内及木節中生成眞武像有石中及蚌<lb/>
中生成觀音像此乃天地造化眞世之竒寶也<lb/>
　金鐵論<lb/>
　　金<lb/>
出南蕃西蕃雲南髙麗等處沙中南蕃𤓰子金麩皮金<lb/>
皆生金也雲南葉子金西蕃回回錢此熟金也其性柔<lb/>
而重色赤足色者靣有椒花鳯尾及紫霞如和銀者性<lb/>
<pb n="KR3j0170_WYG_002-17b"/>
柔石試色青火燒不黑和氣子者<hi>即紅銅又名張公又名身子</hi>石試<lb/>
有聲而落屑色赤而性硬火燒黑色古云金怕石頭銀<lb/>
怕火其色七青八黄九紫十赤以赤色為足色金也<lb/>
　　紫金<lb/>
古云半兩錢即紫金今人用赤銅和黄金為之然世未<lb/>
嘗見眞紫金也<lb/>
　　金詐藥<lb/>
用燔硝緑礬鹽留窰器内入淨水調和火上煎色變則<lb/>
<pb n="KR3j0170_WYG_002-18a"/>
止然後刷上金器物烘乾留火内略燒焦色急入淨水<lb/>
刷洗如不黄再上然只在外也<lb/>
　　銀<lb/>
出信處等州山中足色者成錠面有金花次者緑花又<lb/>
次者黒花故謂之花銀蜂窠内有倒滴而光澤火燒色<lb/>
不改又次者松紋假金花以宻陀僧為之若面有黒斑<lb/>
而不光澤者必有黒鉛在内九成者火燒後死白邊帶<lb/>
灰色<lb/>
<pb n="KR3j0170_WYG_002-18b"/>
　　鑌鐵<lb/>
出西蕃面上自有旋螺花者有芝蔴雪花者凡刀劍器<lb/>
打磨光淨用金絲礬礬之其花則見價直過於銀古云<lb/>
識鐵强如識金假造者是黒花冝仔細㸔驗刀子有三<lb/>
絶大金水總管刀一也西蕃鸂鶒木靶二也韃靼樺皮<lb/>
鞘三也嘗有鑌鐵剪刀一把製作極巧外面起花鍍金<lb/>
裏面嵌銀回回字者<lb/>
　　定鐵<lb/>
<pb n="KR3j0170_WYG_002-19a"/>
出甘肅北方青黒色性最堅燥北方多用此鐵作利刀<lb/>
其價低於鑌鐵多矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0170_WYG_002-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格古要論卷中<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>辨惑編</head>
    <p>
<pb n="KR3a0073_WYG_000-1a"/>
欽定四庫全書　　　　子部一<lb/>
　辨惑編　　　　　　　儒家類<lb/>
　　提要<lb/>
　　　　<hi>臣</hi>等謹案辨惑編四卷附錄一卷元謝應芳<lb/>
　　　　撰應芳有思賢錄己著錄是編作於至正中<lb/>
　　　　因吳俗信鬼神多拘忌乃引古人事迹及先<lb/>
　　　　儒議論一一條析而辨之其目凡十五一曰<lb/>
　　　　死生二曰疫癘三曰鬼神四曰祭祀五曰淫<lb/>
<pb n="KR3a0073_WYG_000-1b"/>
　　　　祀六曰妖怪七曰巫覡八曰卜筮九曰治䘮<lb/>
　　　　十曰擇𦵏十一曰相法十二曰禄命十三曰<lb/>
　　　　方位十四曰時日十五曰異端末一卷附錄<lb/>
　　　　書及雜著八篇皆力闢俗見齗然據理以爭<lb/>
　　　　與是編相發明者也昔宋儲泳作袪疑説原<lb/>
　　　　本久佚惟左圭百川學海中載其節本應芳<lb/>
　　　　此書持論雖似乎淺近而能因風俗而藥之<lb/>
　　　　用以開導愚迷其有益於勸戒與泳書相等<lb/>
<pb n="KR3a0073_WYG_000-2a"/>
　　　　而持論較泳尤正大正不得以平易忽之曹<lb/>
　　　　安讕言長語曰陵謝子蘭取聖賢問荅之詞闢<lb/>
　　　　異端者為書名曰辨惑編經書子史先儒扶<lb/>
　　　　正抑邪之言備載真可以正人心葢深取之<lb/>
　　　　也惟葉盛水東日記曰毘陵謝子蘭氏辨惑<lb/>
　　　　編一書誠亦闢邪植正有益于世其中援据<lb/>
　　　　經法深怪世人惑於淫祀當矣乃云自其先人<lb/>
　　　　亡後即以所事神影火之以其非義之故此<lb/>
<pb n="KR3a0073_WYG_000-2b"/>
　　　　獨惜其過當春秋書毁泉臺君子以為臺之<lb/>
　　　　存毁非安危治亂所繋雖勿居可也何必暴<lb/>
　　　　揚其失非之毁之至是耶子蘭之闢淫祀先<lb/>
　　　　儒成説甚多正不必此雖不言可也愛子蘭<lb/>
　　　　者須削而去之云云其言切中應芳之失葢<lb/>
　　　　講學之家往往矯枉過直此亦其一讀者取<lb/>
　　　　其大㫖之正可矣乾隆四十五年五月恭校<lb/>
　　　　上<lb/>
<pb n="KR3a0073_WYG_000-3a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0073_WYG_000-4a"/>
辨惑編原序<lb/>
往年余舟過毗陵之洞子河見童冠數十人出自鄉塾<lb/>
沿河而東拱手肩隨鴈行以進秩秩然無敢越序者心<lb/>
甚異之風颿迅速欲艤舟訪其師而不可後遇其鄉友<lb/>
詢之曰此吾謝君子蘭也今年春風雪中有客叩門袖<lb/>
㓨以見倒屣出迎則子蘭不逺來過延之坐舉酒相屬<lb/>
談論亹亹可聽慕其人於二十年之前而一旦與之相<lb/>
覿其喜為何如哉良久子蘭出鉅編置案上拜而請曰<lb/>
<pb n="KR3a0073_WYG_000-4b"/>
吾嫉夫異端邪說之誣民而難以口舌辨也於是裒聖<lb/>
賢之格言徵古今之明鑒為是編有年矣而未敢以示<lb/>
諸人也惟先生幸披閲而辱教焉余謝不敏退而觀之<lb/>
則有以得其用心矣古昔盛時國無異政家無殊俗異<lb/>
言異服者有禁執左道以亂政者有誅迨其衰也九流<lb/>
百家千時惑衆各以其術鳴於當世蚩蚩之氓狃於耳<lb/>
目之習莫有能悟其非者至於後世老佛之說盛則雖<lb/>
髙明宏博之士猶或甘而溺之以洛建諸儒力排痛詆<lb/>
<pb n="KR3a0073_WYG_000-5a"/>
而狂瀾之倒亦不能盡障而迴之也吁愛生而惡死懼<lb/>
禍而喜福人之情也然而不達乎死生之理不明乎禍<lb/>
福之故而徒諂黷乎鬼神怵惕乎妖妄聽瑩乎巫卜拘<lb/>
拘乎青囊珞琭之書屑屑乎姑布子卿之說得失紛陳<lb/>
於前而利害交戰於内膠膠擾擾卒無以勝其私而窒<lb/>
慾將以求生也而實害之將以辟禍也而實速之嗚呼<lb/>
何其惑之甚也使其得是編而觀之庶㡬其少寤乎孔<lb/>
子曰知者不惑子蘭其近之矣叙而歸之俾俟夫有道<lb/>
<pb n="KR3a0073_WYG_000-5b"/>
者正焉至正戊子二月朔京口俞希魯書<lb/>
世降周姬王化陵夷異端並作日衍月滋其惑非一風<lb/>
俗以衰迷罔或悟匪氓蚩蚩死生鬼神祭祀蓍龜謨訓<lb/>
孔昭典法具垂昧彼正途蹈於他岐妖怪是徵淫邪是<lb/>
祠癘疫是畏巫覡是祈禁忌之拘時日之疑葬必求利<lb/>
喪禮則虧曰相曰命為妄為欺至於老佛與聖背馳陷<lb/>
溺其中胡乃弗思事事物物惟理可推是非有無孰外<lb/>
於斯理茍明矣惑安所施何以明理格物致知辨惑之<lb/>
<pb n="KR3a0073_WYG_000-6a"/>
要庶其在兹卓爾特立有見者誰維子蘭氏大雅之資<lb/>
篤信力行俛焉孜孜悼昏憫愚戒勸箴規爰述此編採<lb/>
輯靡遺善行嘉言可效以師于以辨惑瞭如妍媸家傳<lb/>
其書人習其辭勿謂無益俗變風移人心既正善治之<lb/>
基嗚呼識者為余寳之至正甲午秋七月既望中山李<lb/>
桓晉仲書<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>禽經</head> <lb/>
    <p>
<pb n="KR3i0045_WYG_001-1a"/>
欽定四庫全書<lb/>
　禽經<lb/>
子野曰鳥之屬三百六十鳳爲之長故始於此<lb/>
　鳳者羽族之長<lb/>
鳳雄凰雌<lb/>
　鳯鴻前麟後蛇首魚尾龍文龜身鷰頷雞喙駢翼首<lb/>
　載德頂揭義背負仁心抱忠翼挾信足履正小音鐘<lb/>
　大音皷不啄生草五采備舉飛則羣鳥從出則王政<lb/>
<pb n="KR3i0045_WYG_001-1b"/>
　平國有道<lb/>
亦曰瑞鶠<lb/>
　景純注爾雅云瑞應鳥也雞頭蛇頸鷰頷龜背魚尾<lb/>
　五彩色髙六尺許出爲王者之嘉瑞孝經援神契曰<lb/>
　王者徳及鳥獸則鳳鳥翔<lb/>
亦曰鸑鷟<lb/>
　鳳之小者曰鸑鷟五彩之文三歳始備也<lb/>
羽族之君長也鸞瑞鳥<lb/>
<pb n="KR3i0045_WYG_001-2a"/>
　鸞者鳳鳥之亞始生類鳳久則五彩變易故字從變<lb/>
　省禮斗儀曰天下太平安寧則見其音如鈴巒巒然<lb/>
　也周之文物大備法車之上綴以大鈴如鸞之聲也<lb/>
　後改爲鑾<lb/>
一曰雞趣<lb/>
　顧野王符瑞圖曰雞趣王者有德則見<lb/>
首翼赤曰丹鳳青曰羽翔白曰化翼𤣥曰隂翥黄曰土<lb/>
符<lb/>
<pb n="KR3i0045_WYG_001-2b"/>
　别五彩而爲名也<lb/>
鳳翥鸞舉百羽從之<lb/>
　鸞鳳翔止百鳥皆從也以類化<lb/>
鳳靡鸞吪百鳥瘞之<lb/>
　鳳死曰靡鸞死曰吪禽鳥啄土以瘞藏之<lb/>
慈烏反哺<lb/>
　慈烏曰孝鳥長則反哺其母大觜烏否<lb/>
白脰烏不祥<lb/>
<pb n="KR3i0045_WYG_001-3a"/>
　烏之白脰者西南人謂之鬼雀鳴則凶咎<lb/>
巨喙烏善警<lb/>
　烏之巨觜者善避矰弋彈射曰善警<lb/>
哀烏吟夜<lb/>
　烏之失雄雌則夜啼<lb/>
鷙鳥之善搏者曰鶚<lb/>
　鶚大人見而悚愕也<lb/>
竊𤣥曰鵰<lb/>
<pb n="KR3i0045_WYG_001-3b"/>
　色淺黑而大者其羽能落鳥毛也<lb/>
鴘曰鵕<lb/>
　鷹色蒼黄謂之鴘廣雅曰鴘鷹二歲色也鷹生二歳<lb/>
　始擊也<lb/>
骨曰鶻瞭曰鷂<lb/>
　能遠視也瞭目明白音了<lb/>
<graphic n="KR3166" url="https://raw.githubusercontent.com/kanripo/KR-Gaiji/master/images/KR3166.png" mimeType="image/png"/>曰鸇<lb/>
　晨風也向風搖翅其回迅疾狀類雞色青搏燕雀食<lb/>
<pb n="KR3i0045_WYG_001-4a"/>
　之左傳云若鷹鸇之逐鳥雀<lb/>
奪曰<graphic n="KR4318" url="https://raw.githubusercontent.com/kanripo/KR-Gaiji/master/images/KR4318.png" mimeType="image/png"/>
　如鸇而小者其脰上下亦取鳥雀如攘奪也<lb/>
王鴡鴡鳩魚鷹也<lb/>
　毛詩曰王鴡摯而有别多子江表人呼以爲魚鷹雌<lb/>
　雄相愛不同居處詩之國風始關雎也<lb/>
亦曰白鷖<lb/>
　鷖之色白者<lb/>
<pb n="KR3i0045_WYG_001-4b"/>
亦曰白鷢<lb/>
　狀如鷹尾上白也<lb/>
雉介鳥也<lb/>
　善搏鬬也<lb/>
亦曰鳩<lb/>
　爾雅曰雉絶有力奮<lb/>
五采備曰翬<lb/>
　爾雅曰伊洛而南素質五采皆備成章曰翬江淮而<lb/>
<pb n="KR3i0045_WYG_001-5a"/>
　南青質五采皆備成章曰鷂言其毛色光輝也周禮<lb/>
　后六服一曰翬衣取其雉性介而守以比后德也<lb/>
亦曰夏翟<lb/>
　書曰羽畎夏翟雉尾至夏則光鮮也<lb/>
亦曰鷂雉<lb/>
　青質五采解見上註<lb/>
朱黄曰鷩雉<lb/>
　背毛黄腹毛赤頸毛緑而鮮明周禮鷩冕取此<lb/>
<pb n="KR3i0045_WYG_001-5b"/>
白曰雗雉<lb/>
　江東呼曰白雉<lb/>
𤣥曰海雉<lb/>
　羽色純黑亦善鬭生海中山島上<lb/>
首有彩毛曰山雞<lb/>
　山雉長尾尤珍䕶之林木之森鬱者不入恐觸其尾<lb/>
　也雨則避於巖石之下恐濡濕也乆雨亦不出而求<lb/>
　食死者甚衆<lb/>
<pb n="KR3i0045_WYG_001-6a"/>
頸有彩囊曰避株<lb/>
　雉屬出華嶽及盛山中晴暘則頸出彩色作囊遇樹<lb/>
　木則避之故曰避株任昉曰亦名吐綬鳥<lb/>
背有采羽曰翡翠<lb/>
　狀如鵁鶄而色正碧鮮縟可愛飲啄於澄瀾洄淵之<lb/>
　側尤惜其羽日濯於水中今王公之家以爲婦人首<lb/>
　飾其羽直千金<lb/>
腹有采文曰錦雞<lb/>
<pb n="KR3i0045_WYG_001-6b"/>
　狀如鳩鴿膺前五色如孔雀羽出南詔越山中歳採<lb/>
　捕之爲王者冠服之飾<lb/>
鳲鳩戴勝布穀也<lb/>
　揚雄曰鳲鳩戴勝生樹宂中不巢生爾雅曰鵖鴔戴<lb/>
　鵀鵀即首上勝也頭上尾起故曰戴勝而農事方起<lb/>
　此鳥飛鳴於桑間云五穀可布種也故曰布榖月令<lb/>
　曰戴勝降于桑一名桑鳩仲春鷹所化也<lb/>
亦曰鴶鵴<lb/>
<pb n="KR3i0045_WYG_001-7a"/>
　鳴自呼<lb/>
亦曰穫穀<lb/>
　江東呼爲穫榖見揚雄方言<lb/>
春耕候也<lb/>
　云此鳥鳴時耕事方作農人以爲候<lb/>
倉鶊黧黄黄鳥也<lb/>
　今謂之黄鶯黄鸝是也野民曰黄栗留語聲轉耳其<lb/>
　色黧黒而黄故名黧黄詩云黄鳥以色呼也<lb/>
<pb n="KR3i0045_WYG_001-7b"/>
亦曰楚雀<lb/>
　北人呼爲楚雀<lb/>
亦曰商庚夏蠶候也<lb/>
　云此鳥鳴時蠶事方興蠶婦以爲候對上文也<lb/>
雞鷽惡<hi>烏路反</hi>其類<lb/>
　鷄與山鵲惡其類相值則相搏鷽狀類鵲長尾丹觜<lb/>
鴛鴦𤣥鳥愛其類<lb/>
　鴛鴦匹鳥也𤣥鳥鷰也二鳥朝竒而暮偶愛其類也<lb/>
<pb n="KR3i0045_WYG_001-8a"/>
鳱以水言自北而南<lb/>
　鳱音鴈隨陽鳥也冬適南方集於江干之上故字從<lb/>
　干<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以山言自南而北<lb/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>亦音鴈中春寒盡鴈始北嚮燕代尚寒猶集於山<lb/>
　陸岸谷之間故字從厈<lb/>
鶴以聲交而孕<lb/>
　雄鳴上風雌承下風則孕<lb/>
<pb n="KR3i0045_WYG_001-8b"/>
鵲以音感而孕<lb/>
　鵲乾鵲也上下飛鳴則孕<lb/>
白鷁相眡而孕<lb/>
　雄雌相視而孕<lb/>
鵁鶄睛交而孕<lb/>
　狀類鳬而足髙相視而睛不眩轉孕而生雛<lb/>
鸐巂周子規也啼必北嚮<lb/>
　爾雅曰巂周甌越間曰怨鳥夜啼達旦血漬草木凡鳴<lb/>
<pb n="KR3i0045_WYG_001-9a"/>
　皆北嚮也<lb/>
江介曰子規<lb/>
　啼苦則倒懸於樹自呼曰謝豹<lb/>
蜀右曰杜宇<lb/>
　望帝杜宇者蓋天精也李膺蜀志曰望帝稱王於蜀<lb/>
　時荆州有一人化從井中出名曰鼈靈於楚身死屍<lb/>
　反泝流上至汶山之陽忽復生乃見望帝立以爲相<lb/>
　其後巫山龍鬬壅江不流蜀民墊溺鼈靈乃鑿巫山<lb/>
<pb n="KR3i0045_WYG_001-9b"/>
　開三峽降邱宅土民得陸居蜀人住江南羌住城北<lb/>
　始立木柵周三十里令鼈靈爲刺史號曰西州後數<lb/>
　歳望帝以其功髙禪位於鼈靈號曰開明氏望帝修<lb/>
　道處西山而隱化爲杜鵑鳥或云化爲杜宇鳥亦曰<lb/>
　子規鳥至春則啼聞者悽惻<lb/>
隨陽越雉鷓鴣也飛必南翥<lb/>
　廣志云鷓鴣似雌雉飛但徂南不北也<lb/>
晉安曰懐南<lb/>
<pb n="KR3i0045_WYG_001-10a"/>
　異物記云鷓鴣白黒成文其鳴自呼象小雉其志懐<lb/>
　南不北徂也<lb/>
江左曰逐隱<lb/>
　古今注曰南方有鳥名鷓鴣向南飛畏霜露早與暮<lb/>
　稀出有時夜棲則以樹葉覆其背燕人亦不知有此<lb/>
　鳥也<lb/>
鶡毅鳥也毅不知死<lb/>
　狀類雞首有冠性敢于鬭死猶不置是不知死也左<lb/>
<pb n="KR3i0045_WYG_001-10b"/>
　傳鶡冠武士戴之象其勇也<lb/>
鷗信鳥也信不知用<lb/>
　鷗水鳥如鶬鶊而小隨潮而翔迎浪蔽日曰信鷗鷗<lb/>
　之别類羣鳴喈喈優優隨大小潮來也食小魚鰕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　之屬雖潮至則翔水嚮以爲信反爲鷙鳥所擊是知<lb/>
　信而不知所以自害也<lb/>
鷸有文而貪<lb/>
　鷸狀類鷰紺色錯出有文色水際伺蚌出啄而食之<lb/>
<pb n="KR3i0045_WYG_001-11a"/>
　反爲蚌所持死水中不知所食以爲害左傳曰好聚<lb/>
　鷸冠是也<lb/>
鳶不擊而貪<lb/>
　鳶鴟也不善搏擊貪於攫肉也詩曰鳶飛戾天鮑照<lb/>
　曰寒鴟嚇雛<lb/>
鵜志在水<lb/>
　鵜鶘水鳥也似鶚而大喙長尺餘頷下有胡如大囊<lb/>
　受數升湖中取水以聚羣魚候其竭涸奄取食之一<lb/>
<pb n="KR3i0045_WYG_001-11b"/>
　名淘河詩曰維鵜在梁志在水也<lb/>
鴷志在木<lb/>
　爾雅曰鴷斵木鳥巢木中觜如錐長數寸常斵樹食<lb/>
　蠧蟲喙振木蟲皆動也<lb/>
鳩拙而安<lb/>
　鳩鳲鳩也方言云蜀謂之拙鳥不善營巢取鳥巢居<lb/>
　之雖拙而安處也雄呼晴䳄鳴隂<lb/>
鷦巧而危<lb/>
<pb n="KR3i0045_WYG_001-12a"/>
　鷦<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>桃雀也狀類黄雀而小燕人謂之巧婦亦謂之<lb/>
　女<graphic n="KR2849" url="https://raw.githubusercontent.com/kanripo/KR-Gaiji/master/images/KR2849.png" mimeType="image/png"/>江東人呼為蘆虎喙尖取茅秀為巢㓨以縑麻<lb/>
　若紡績為巢或一房或二房懸于蒲葦之上枝折巢<lb/>
　敗巧而不知所託<lb/>
鳬鶩之雜<lb/>
　鳬鶩鴨屬色不純正故曰雜矣<lb/>
鷴鷺之潔<lb/>
　鷴白鷴似山雞而色白行止閑雅<lb/>
<pb n="KR3i0045_WYG_001-12b"/>
鶗鴂鳴而草衰<lb/>
　爾雅謂之鵙鵙伯勞也狀似鶷<graphic n="KR1534" url="https://raw.githubusercontent.com/kanripo/KR-Gaiji/master/images/KR1534.png" mimeType="image/png"/>而大左傳謂之伯<lb/>
　趙方言曰孤雞鳴則草衰<lb/>
澤雉啼而麥齊<lb/>
　澤雉如商庚春季之月始鳴麥平隴也<lb/>
風翔則風<lb/>
　風禽鳶類越人謂之風伯飛翔則天大風<lb/>
雨舞則雨<lb/>
<pb n="KR3i0045_WYG_001-13a"/>
　一足鳥一名商羊字統曰商羊一名雨天將雨則飛<lb/>
　鳴孔子辯之於齊庭也<lb/>
霜蜚則霜<lb/>
　鷫鸘鳥名其羽可爲裘以辟寒鷫鸘飛則隕霜<lb/>
露翥則露<lb/>
　露禽鶴也古今注鶴千載變蒼又千載變黑所謂𤣥<lb/>
　鶴也子野鼓琴𤣥鶴来舞露下則鶴鳴也鶴之馴養<lb/>
　於家庭者飲露則飛去<lb/>
<pb n="KR3i0045_WYG_001-13b"/>
林鳥朝嘲<lb/>
　林鳥朝之將翔也聚而噍啁<lb/>
水鳥夜㖡山鳥巖棲<lb/>
　山巖之鳥多不巢<lb/>
原鳥地處<lb/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR2873" url="https://raw.githubusercontent.com/kanripo/KR-Gaiji/master/images/KR2873.png" mimeType="image/png"/>鳥之屬是<lb/>
靈鵲兆喜<lb/>
　鵲噪則喜生<lb/>
<pb n="KR3i0045_WYG_001-14a"/>
恠鵩塞耳<lb/>
　一名休鶹廣雅曰江東呼爲怪鳥聞之多禍人惡之<lb/>
　掩塞耳矣<lb/>
鴽鶉野則義豢則搏<lb/>
　月令曰田鼠化爲鴽關東謂之鶉蜀隴謂之循在田<lb/>
　得食鳴相呼夜則羣飛書則草伏馴養之乆見食相<lb/>
　搏鬭也<lb/>
水鶩澤則羣擾則逐<lb/>
<pb n="KR3i0045_WYG_001-14b"/>
　鶩野鴨也飛止大澤之中羣處既豢擾之惡其族類<lb/>
　而相逼逐也<lb/>
鸚鵡摩背而瘖<lb/>
　鸚鵡出隴西能言鳥也人以手撫拭其背則瘖瘂矣<lb/>
鴝鵒剔舌而語<lb/>
　山海經謂之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鵒今人育其雛以竹刀剔舌本教之<lb/>
　言語謝尚能作鴝鵒舞<lb/>
扶老强力<lb/>
<pb n="KR3i0045_WYG_001-15a"/>
　古今注云扶老禿鶖也狀如鶴大者髙七八尺善與<lb/>
　人鬭好啗蛇脯羞<hi>一作炙</hi>食之益人氣力走及奔馬也<lb/>
䳭鴒友悌<lb/>
　雀屬也爾雅曰䳭鴒雝渠毛詩曰水鳥也大雀髙尺<lb/>
　尖尾長喙頸黒青灰色腹下正白飛則鳴行則搖又<lb/>
　曰脊令詩曰脊令在原兄弟急難鶺鴒共母者飛鳴<lb/>
　不相離詩人取以喻兄弟相友之道也<lb/>
宷寮雝雝鴻儀鷺序<lb/>
<pb n="KR3i0045_WYG_001-15b"/>
　鴻鴈屬大曰鴻小曰鴈飛有行列也鷺白鷺也小不<lb/>
　踰大飛有次序百官縉紳之象詩以振鷺比百寮雍<lb/>
　容喻朝美易曰鴻漸于干于磐聖人皆以鴻鷺之羣<lb/>
　擬官師也<lb/>
鷃雀啁啁下齊衆庶<lb/>
　鷃籬鷃也雀屬衆人之象言多也<lb/>
鷯鶉雄鶛牝庳<lb/>
　鷯雀也鶉也二鳥皆雄者足髙雌者足短<lb/>
<pb n="KR3i0045_WYG_001-16a"/>
鳩鵽雌前雄後<lb/>
　鳩鳲鳩也鵽大如鴿生闗西爲鳥憨急二鳥雌飛則<lb/>
　隨雌止則止雌常在前也<lb/>
鷇將生子呼母應<lb/>
　鳥伏卵將成子鳴于鷇母應之<lb/>
雛既生母呼子應<lb/>
　鳥既雛母呼則子應之<lb/>
班鳩辨鵴<lb/>
<pb n="KR3i0045_WYG_001-16b"/>
　班次序也凡哺子朝從上下暮從下上他鳥皆否<lb/>
梟鴟害母<lb/>
　梟在巢母哺之羽翼成啄母目翔去也<lb/>
舒鴈鳴前後和<lb/>
　舒鴈飛成行也雌前呼雄後應也<lb/>
羣棲獨警<lb/>
　夜棲川澤中千百爲羣有一鴈不瞑以警衆也<lb/>
覆卵則鸛入水<lb/>
<pb n="KR3i0045_WYG_001-17a"/>
　鸛水鳥也伏卵時數入水冷則不<graphic n="KR1409" url="https://raw.githubusercontent.com/kanripo/KR-Gaiji/master/images/KR1409.png" mimeType="image/png"/>取礜石周卵以<lb/>
　助暖氣故方術家以鸛巢中礜石爲真物也<lb/>
鵞<graphic n="KR3445" url="https://raw.githubusercontent.com/kanripo/KR-Gaiji/master/images/KR3445.png" mimeType="image/png"/>月<lb/>
　㐲卵則向月取其氣助卵也<lb/>
宵鳸司夜行鳸主晝雄翼掩左雌羽掩右<lb/>
　爾雅曰鳥雌雄不可别者以翼右掩左雄左掩右雌<lb/>
物食長喙<lb/>
　食物之生者皆長喙水鳥之屬也<lb/>
<pb n="KR3i0045_WYG_001-17b"/>
穀食短咮<lb/>
　鳥食五穀者喙皆短<lb/>
搏則利觜<lb/>
　鳥善搏鬬者利觜<lb/>
鳴則引吭<lb/>
　善啼鳴頸長也<lb/>
毛協四時<lb/>
　春則毛弱夏則稀少而改易秋則刷理冬則更生細<lb/>
<pb n="KR3i0045_WYG_001-18a"/>
　毛自溫<lb/>
色合五方<lb/>
　倉鷹之屬以象東方木行朱鳥之屬以象南方火行<lb/>
　黄鳥之屬應土行以象季夏白鷺之屬以象西方金<lb/>
　行𤣥鳥之屬以象北方水行<lb/>
羽物變化轉於時令<lb/>
　仲春之節鷹化爲鳩季春之節田鼠化爲鴽仲秋之<lb/>
　節鳩復化爲鷹季秋之節雀入大水化爲蛤孟冬之<lb/>
<pb n="KR3i0045_WYG_001-18b"/>
　節雉入水化爲蜃淮南子曰鼇化爲鶉鶉化爲鸇鸇<lb/>
　化爲布榖布榖復爲鷂順節令以變形也<lb/>
乾道始終以成物性<lb/>
　生物者乾之始成物者乾之終隨時變化成就萬物<lb/>
　之性也<lb/>
　<lb/>
　<lb/>
　禽經<lb/>
</p>
<p>
</p>
  </div></body>
</text>\m</TEI>
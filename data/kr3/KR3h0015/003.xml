<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宋朝名畫評卷三</head>
    <p>
<pb n="KR3h0015_WYG_003-1a"/>
欽定四庫全書<lb/>
　宋朝名畫評卷三　　　　宋　劉道醇　撰<lb/>
　　花卉翎毛門<lb/>
　　　神品四人<lb/>
　　　　徐熙<lb/>
徐熙鍾陵人世仕偽唐為江南盛族熙善畫花竹林木<lb/>
蟬蝶草蟲之類多游園圃以求情狀雖蔬菜莖苗亦入<lb/>
圖寫意出古人之外自造乎妙尤能設色絶有生意李<lb/>
<pb n="KR3h0015_WYG_003-1b"/>
煜集英殿盛有熙畫後卒於家及煜歸命盡入府庫太<lb/>
宗因閲圖畫見熙畫石榴一本帶百餘實嗟異久之上<lb/>
曰花果之妙吾知獨有徐熙矣其餘不足觀也徧示羣<lb/>
臣俾為標準為上稱嘆如此有二孫崇嗣崇勲得其傳<lb/>
矣<lb/>
　　評曰士大夫議為花果者往往崇尚黄筌趙昌之<lb/>
　　輩蓋其寫生設色逈出人意以熙視之俱有慙徳<lb/>
　　筌神而不妙昌妙而不神神妙俱完捨熙鮮矣夫<lb/>
<pb n="KR3h0015_WYG_003-2a"/>
　　精於畫者不過薄其彩繪以取形似於氣骨能全<lb/>
　　之乎熙獨不然必先以墨定其枝葉萼蕋等而後<lb/>
　　傅之以色故其氣格前就態度彌茂與造化不甚<lb/>
　　逺宜乎為天下冠也故列神品<lb/>
　　　　唐希雅<lb/>
唐希雅嘉興人曾祖而上家河北因五代遷移於江左<lb/>
希雅善丹青偽唐李煜好金錯書希雅嘗學之乗興縱<lb/>
奇因具戰掣之勢以寫竹樹蓋取幸於一時也其於荆<lb/>
<pb n="KR3h0015_WYG_003-2b"/>
檟柘棘翎毛草蟲之類多得郊野真趣<lb/>
　　評曰江南絶筆徐唐二人而已極乎神而盡乎微<lb/>
　　資於假而逼於真像生意端形造筆下希雅終不<lb/>
　　逮熙者吾以翎毛較之耳求其竹樹殆難優劣故<lb/>
　　列神品<lb/>
　　　　黄筌<lb/>
黄筌尤能寫花竹翎毛於孟昶殿畫六鶴因目其殿當<lb/>
時稱嘆為之語曰黄筌畫鶴薛稷減價廣政中昶命筌<lb/>
<pb n="KR3h0015_WYG_003-3a"/>
與子居寀於八卦殿畫四時山水及諸禽鳥花卉等至<lb/>
於精備其年冬昶将出獵因按鷹其間一大鷹離鞲舉<lb/>
臂者不能制遂縱之直飛入搏所畫翎毛昶甚歎賞召<lb/>
學士歐陽炯作八卦殿畫壁記仍付史館以表能事太<lb/>
宗朝參政蘇公易簡得筌所畫墨竹圖李公宗諤見之<lb/>
賞其神異作黄筌竹贊其敘曰工丹青狀花木者雖一<lb/>
蕋一葉必五色具焉而後畫之為用也蜀人黄筌則不<lb/>
然以墨染竹獨得意於寂寞間顧彩繪皆長物鄙而不<lb/>
<pb n="KR3h0015_WYG_003-3b"/>
施其清姿瘦節秋色野興具於紈素洒然為真故不知<lb/>
墨之為靈乎惜乎筌去世逺矣後人無繼者蜀亡二十<lb/>
年蘇公易簡得筌之遺迹兩幅寶之如神懼恐化去矣<lb/>
惟安樂村民得一觀焉噫清瀟碧湘會稽雲夢有竹萬<lb/>
頃去我千里鮮碧蔽野寧得人窺曷若此圖幽虚淡静<lb/>
滿目煙翠行立坐卧秋光拂人又何必雨中移來忩外<lb/>
種得霜庭月檻蕭騷有聲然後稱子猷之髙興乎余歎<lb/>
筌圖之入神美翰林之好事抽毫抒思敢為之贊猗歟<lb/>
<pb n="KR3h0015_WYG_003-4a"/>
黄生畫竹有名能狀竹意是得竹情以毫揾墨匪丹匪<lb/>
青秋思野態混然而成背石枕水蒼蒼數莖森然欲活<lb/>
䬃若有聲湘江坐看嶰谷隨行大壁髙展清隂滿庭又<lb/>
詩云惜哉黄公不可親空留髙價傳千古向非精賞值<lb/>
蘇公時人委棄如黄土<lb/>
　　評曰黄筌老於丹青之學命筆皆妙誠西川之能<lb/>
　　士矣可列神品<lb/>
　　　　黄居寀<lb/>
<pb n="KR3h0015_WYG_003-4b"/>
黄居寀亦善畫花竹翎毛與筌共為之其氣骨意思有<lb/>
父風孟昶時畫四時花雀圖數本當時稱絶今士人家<lb/>
往往有居寀筆誇為珍玩<lb/>
　　評曰居寀畫鶴多得筌骨其有佳者亦不能决其<lb/>
　　髙下至於花竹禽雀皆不失筌法父子俱入神品<lb/>
　　惟居寀一家云<lb/>
　　　　趙昌<lb/>
趙昌劒南人性簡傲雖遇强勢亦不下之多游巴蜀間<lb/>
<pb n="KR3h0015_WYG_003-5a"/>
善畫花果初師滕昌祐後過其藝時州伯郡牧争求其<lb/>
筆迹昌不肯輕與故有得者以為珍玩祥符中丁朱崖<lb/>
聞之以白金五百兩為昌夀昌驚曰貴人以賂及我必<lb/>
有求親往謝之朱崖延於東閣命畫生菜數窠及爛𤓰<lb/>
生果等遂命筆遽成俱得形似及還蜀中尤有聲譽晩<lb/>
年俱出金購其舊畫其自秘也如此有門人王友亦知<lb/>
名<lb/>
　　　　陶裔<lb/>
<pb n="KR3h0015_WYG_003-5b"/>
陶裔京兆鄠人幼穎悟多巧思隸後苑造作所為匠者<lb/>
組織為副珈步摇花奩瓔珞之飾其功甚微妙及結花<lb/>
鈿為羽仙儀狀太宗甚賞之且曰以此意移於丹青安<lb/>
知無後世名裔感上有言潛志營學遂祇候於圖畫院<lb/>
精於寫生日有增至召入畫御座屏扆極有精神兩嵗<lb/>
方畢又畫大殿十二幅屏多作祝夀之意遷待詔裔之<lb/>
筆法與黄筌相近故時人語曰西蜀黄筌東京陶裔<lb/>
　　　　徐崇嗣　徐崇勲<lb/>
<pb n="KR3h0015_WYG_003-6a"/>
徐崇嗣徐崇勲皆熙之孫也善畫草蟲時果花木蠶蠒<lb/>
之類尤善為連樹及墮地棗備得形似無有及者士大<lb/>
夫謂二徐有祖之風<lb/>
　　　　梅行思<lb/>
梅行思江南人工畫鬭雞至於爪起項引回還相擊宛<lb/>
有角勝之勢<lb/>
　　　　解處中<lb/>
解處中江南人俗呼解将軍不知何謂也善畫雪竹有<lb/>
<pb n="KR3h0015_WYG_003-6b"/>
冒寒之意其間多作禽鳥或羣聚或孤立寒思凜冽足<lb/>
有可觀<lb/>
　　　　王曉<lb/>
王曉泗水人善畫翎毛酷好郭乾暉鷂子卒至於妙而<lb/>
精神筋骨尤近於郭<lb/>
　　　　母咸之<lb/>
母咸之江南人善畫雞其毛色明潤瞻視清爽大有生<lb/>
意今江寧尹馮待制家有咸之紫朝雞一軸頗為佳物<lb/>
<pb n="KR3h0015_WYG_003-7a"/>
　　　　傅文用<lb/>
傅文用京師人俗以三翁目之每見禽鳥飛立必凝神詳<lb/>
視都忘他好遂精於畫其為鶉鵲能四時毛羽頗有黄<lb/>
筌風槩至有悞收者今畫院僚屬嘗議傅三翁翎毛渾<lb/>
得生意較其真者如鑑中見之為流輩所稱如此<lb/>
　　評曰陶裔之寫生趙昌之設色二徐所為於形似<lb/>
　　無愧矣行思専乎鬭之勢處中長若寒之景王曉<lb/>
　　咸之文用皆有翎毛之癖傳諸來世逾見真賞耳並<lb/>
<pb n="KR3h0015_WYG_003-7b"/>
　　列妙品<lb/>
　　　　唐宿　唐忠祚<lb/>
唐宿唐忠祚皆希雅之孫也善畫翎毛花竹時多推之<lb/>
其為翎毛也奮迅超逸其為花木也美艷閒冶俱有能<lb/>
格京師貴人家亦多有之<lb/>
　　　　夏侯延祐<lb/>
夏侯延祐字景休蜀人師黄筌畫翎毛花竹畧有聲譽<lb/>
仕孟昶為待詔後隨昶至京師得圖畫院藝學流輩推<lb/>
<pb n="KR3h0015_WYG_003-8a"/>
重<lb/>
　　　　劉文惠<lb/>
劉文惠不知何處人善畫翎毛花竹京師人貴之至有<lb/>
攜金玉換而不得者故四方少見<lb/>
　　　　王友<lb/>
王友字仲益部落人師趙昌畫花不用筆墨専尚設色<lb/>
得其芳艷之態今有豪貴家得友之筆者往往目為趙<lb/>
昌以其親切所以難辨<lb/>
<pb n="KR3h0015_WYG_003-8b"/>
　　　　牛戩<lb/>
道士牛戩字受禧河内人居本郡三生觀貌古性野不<lb/>
修人事輕賄財重信義嗜酒自樂尤好畫其所長者翎<lb/>
毛之中善寒鴉野鴨飲無佳處每於酒肆間至斗酒索<lb/>
紙一幅畫以為質醒後必購而毁去之<lb/>
　　　　閻士安<lb/>
閻士安宛丘人也疎蕩嗜酒尤好作俳優之語故為豪<lb/>
貴所匿習醫術工墨竹及草樹荆棘土石蜞蟹燕子等<lb/>
<pb n="KR3h0015_WYG_003-9a"/>
皆不用彩繪為時輩所推故王冀公徳用好畜花竹之<lb/>
畫士安盡其思慮獻竹一圖甚見稱賞由是奏為試四<lb/>
門助教士安之竹千怪萬狀有帶風煙雨雪之勢者尤<lb/>
盡其情景<lb/>
　　　　王端<lb/>
王端亦畫墨竹取唐希雅生竹情狀而為之故於向背<lb/>
不失然端好為山水樹石寫竹甚妙故人間罕得之也<lb/>
　　　　劉夢松<lb/>
<pb n="KR3h0015_WYG_003-9b"/>
劉夢松江南人善畫水墨翎毛及草木花竹等今普安<lb/>
院有夢松花竹圖花得洛陽之勝竹有江上之異皆可<lb/>
愛也<lb/>
　　評曰二唐花竹皆得情狀可謂善繼其祖也夏侯<lb/>
　　之於黄筌王友之於趙昌皆親切於師自致能譽<lb/>
　　文惠善於寫生牛戩妙於翎毛亦一時之佳筆也<lb/>
　　寫墨竹者於古無傳自沙門元靄及唐希雅董羽輩<lb/>
　　始為之倡閻士安下毫清勁造形完備最為長也<lb/>
<pb n="KR3h0015_WYG_003-10a"/>
　　王端僅為之敵識者謂士安得其竿王端得其葉<lb/>
　　而夢松又次焉皆列能品<lb/>
　　鬼神門<lb/>
　　　神品一人<lb/>
　　　　李雄<lb/>
李雄北海人略有文義不喜從俗尤好丹青之學太宗<lb/>
時祇候於圖畫院上一日徧詔籍在院中者出紈扇令<lb/>
各進所畫雄曰臣之伎不精於此所學者不過鬼神雖<lb/>
<pb n="KR3h0015_WYG_003-10b"/>
三五十尺亦能為之上怒索劍欲誅之雄亦無屈意俄<lb/>
得釋去後遁還鄉曲畫本郡龍興寺壁為三鬼其一鬼<lb/>
執巨蟒呼喊有忿怒之勢觀者往往驚畏甚為精粹<lb/>
　　評曰畫鬼神者多以形狀怪異為能於吾何取必<lb/>
　　求諸筋力以考其精神究其威怒三者俱備惟雄<lb/>
　　而已筆勢髙邁生於自然故列神品<lb/>
　　　妙品一人<lb/>
　　　　髙益<lb/>
<pb n="KR3h0015_WYG_003-11a"/>
髙益尤精於鬼神其意思無窮如晝夜然相國寺壁備<lb/>
盡鬼神情狀至今稱絶<lb/>
　　評曰髙益意思深逺千形萬狀卒不相類其功可<lb/>
　　較故列妙品<lb/>
　　　能品二人<lb/>
　　　　李用及<lb/>
李用及亦能畫鬼神其體格雄贍筋骨魁壯無所羈束<lb/>
又不専詭怪凡為鬼神者多以面擬金剛身擬善神用<lb/>
<pb n="KR3h0015_WYG_003-11b"/>
及則不然獨習吳生之筆曾同畫相國寺壁至今稱之<lb/>
　　　　石恪<lb/>
石恪亦工畫鬼神出意為鬼怪之狀不犯今古頗有筆<lb/>
力嘗為五丁開山圖及巨靈擘泰華圖為人推賞<lb/>
　　評曰鬼神之狀雖不可窮大約不逺於人故用及<lb/>
　　宗吳道子之畫密有所至石恪多用己意善作鬼<lb/>
　　怪而自擅逸筆於筋力能備不可易得並列能品<lb/>
　　屋木門<lb/>
<pb n="KR3h0015_WYG_003-12a"/>
　　　神品二人<lb/>
　　　　郭忠恕<lb/>
郭忠恕字恕先無棣清河人有藝文善篆籀隸書周時<lb/>
為國子博士兼宗正左丞太祖有天下忠恕忤㫖流嶺<lb/>
南道死藁𦵏其後許還鄉國發壙惟衣櫛而已時人以<lb/>
為尸解上亦遣使祠之忠恕尤能丹青為屋木樓觀一<lb/>
時之絶也上折下算一斜百隨咸取磚木諸匠本法畧<lb/>
不相背其氣勢髙爽户牖深秘盡合唐格尤有可觀<hi>凡唐</hi>
<pb n="KR3h0015_WYG_003-12b"/>
<hi>畫屋宇柱頭坐斗飛簷直插今之畫者先取折勢翻簷疎壯更加琥珀板及於柱頭添鋪矣</hi>凡欲畫<lb/>
多與士元對手而忠恕於人物不深留意往往自為屋<lb/>
木假王士元寫人物於中以成全美<lb/>
　　評曰畫之於屋木猶書之於篆籀蓋一定之體必<lb/>
　　在端詳脩整然後為最忠恕俱為當時第一豈二<lb/>
　　者之法相近而然耶可列神品<lb/>
　　　　王士元<lb/>
王士元尤工畫屋木臺殿而顯敞𢎞壯信為神妙嘗畫<lb/>
<pb n="KR3h0015_WYG_003-13a"/>
古時宮殿及緑珠墜樓圖二軸其通博該備時人稱絶<lb/>
又能赤白及作松紋錦柱愈見壯麗之勢凡命意造景<lb/>
如忠恕但士元多關仝樹石此所為異也<lb/>
　　評曰宫殿臺閣亭榭軒砌雖無轉逕之勢而求其<lb/>
　　疵病比諸畫為多士元命筆造微事物皆備雖片<lb/>
　　瓦莖木亦取於此像所以過人無限故列神品<lb/>
　　　妙品二人<lb/>
　　　　燕文貴<lb/>
<pb n="KR3h0015_WYG_003-13b"/>
燕文貴又能畫舟船盤車富商髙家有文貴舶船渡海<lb/>
圖大為珍玩<lb/>
　　　　蔡潤<lb/>
蔡潤建康人善畫舟船及江河水勢隨李煜入朝籍為<lb/>
八作司赤白匠太宗嘗覽潤舟車圖因問畫者名氏左右<lb/>
進曰實八作匠人蔡潤筆也上亦悟曰是江南歸命者<lb/>
耶遽召入圖畫院為待詔勑畫楚襄王遊江圖尤為精<lb/>
備上嗟異久之<lb/>
<pb n="KR3h0015_WYG_003-14a"/>
　　評曰燕文貴蔡潤二人皆江海微賤一旦以為天<lb/>
　　子畫知名其藝能逺過流輩故列妙品<lb/>
　　　能品三人<lb/>
　　　　吕拙<lb/>
吕拙京師人善丹青亦為樓觀之畫至道中召入圖畫<lb/>
院祇候太宗方營玉清拙畫欎羅蕭臺様上進上覽圖<lb/>
嘉嘆下匠氏營臺於宫遷拙待詔拙不受願為本宫道<lb/>
士上賜紫衣今樂游坊蘇守素家有拙畫其精巧審細<lb/>
<pb n="KR3h0015_WYG_003-14b"/>
觀者無倦能廓落地勢映帶池塘但於人物傷繁耳<lb/>
　　　　劉文通<lb/>
劉文通京師人善畫樓臺屋木真宗朝入圖畫院為藝<lb/>
學大中祥符初上將營玉清昭應等宫敕文通先作一<lb/>
小圖様然後成葺丁朱崖命移寫道士吕拙鬱羅蕭臺<lb/>
様仍加飛閣於上以待風雨畫畢下匠氏為凖謂之七<lb/>
賢閣者是也天下目為壯觀<lb/>
　　　　王道真<lb/>
<pb n="KR3h0015_WYG_003-15a"/>
王道真亦善畫盤車嘗為惠子五車書圖及挽糧濟水圖<lb/>
皆為精備<lb/>
　　評曰吕拙劉文通於宫殿屋木最為留意雖匠氏<lb/>
　　亦從其法度焉可謂至矣祥符中營昭應宫詔天<lb/>
　　下名手至京師者三千餘人其中選者如武宗元<lb/>
　　而下亦不減百人當時舉天下不知幾何多人物<lb/>
　　而見於此書無十數輩如王道真之水入能品人<lb/>
　　物畜獸屋木其藝固不後人矣<lb/>
<pb n="KR3h0015_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋朝名畫評卷三<lb/>
</p>
<p>
</p>
  </div>
</body>
</text>
</TEI>
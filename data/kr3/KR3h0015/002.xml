<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宋朝名畫評卷二</head>
    <p>
<pb n="KR3h0015_WYG_002-1a"/>
欽定四庫全書<lb/>
　宋朝名畫評卷二　　　　宋　劉道醇　撰<lb/>
　　山水林木門<lb/>
　　　神品二人<lb/>
　　　　李成<lb/>
李成營丘人世業儒為郡右族成自幼屬文能畫山水<lb/>
樹石當時稱為第一開寶中孫四皓者延四方之士知<lb/>
成妙手不可遽得以書招之成曰吾本儒者初識去就<lb/>
<pb n="KR3h0015_WYG_002-1b"/>
性愛山水弄筆自適耳豈能奔走豪勢之門與工伎同<lb/>
處哉遂不應孫遂銜之遣人往營丘以厚利啖當途者卒<lb/>
獲數圖後成舉進士來集於春官孫卑辭堅召成不得<lb/>
已而往見其數圖驚忿而去章聖每見其筆必嗟賞之<lb/>
故聲價益甚直史館劉釐者時推精鑒於曹武惠王第<lb/>
見成山水圖愛之不已有詩云六幅氷綃掛翠庭危峰<lb/>
疊嶂鬭峥嶸却因一夜芭蕉雨疑是巖前瀑布聲識者<lb/>
以為實録成之於畫精通造化筆盡意在掃千里於咫<lb/>
<pb n="KR3h0015_WYG_002-2a"/>
尺寫萬趣於指下峯巒重疊間露祠墅此為最佳至於<lb/>
林木稠薄泉流深淺如就真景思清格老古無其人景<lb/>
祐中成孫宥為開封府尹相國寺僧慧明購成之畫倍<lb/>
出金幣歸者如市故成之迹於今少有<lb/>
　　評曰李成命筆唯意所到宗師造化自創景物皆<lb/>
　　合其妙耽於山水者觀成所畫然後知咫尺之間<lb/>
　　奪千里之趣非神而何故列神品<lb/>
　　　　范寛<lb/>
<pb n="KR3h0015_WYG_002-2b"/>
范寛名中正字中立華原人性温厚有大度故時目為<lb/>
范寛居山水間嘗危坐終日縱目四顧以求其趣雖雪<lb/>
月之際必徘徊凝覽以發思慮學李成筆雖得精妙尚<lb/>
出其下遂對景造意不取華飾寫山真骨自為一家故<lb/>
其剛古之勢不犯前輩由是與成並行宋有天下為山<lb/>
水者唯中正與成稱絶至今無及之者時人議曰李成<lb/>
筆迹近視如千里之逺范寛之筆逺望不離坐外皆所<lb/>
謂造乎神者也然中正好畫冒雪出雲之勢尤有骨氣<lb/>
<pb n="KR3h0015_WYG_002-3a"/>
也<lb/>
　　評曰范寛山水知名為天下所重真石老樹挺生<lb/>
　　於筆下求其氣韻出於物表而又不資華飾在古<lb/>
　　無法創意自我功期造化而樹根浮淺平逺多峻<lb/>
　　此皆小疵不害精致亦列神品<lb/>
　　　妙品六人<lb/>
　　　　髙克明<lb/>
髙克明絳州人端愿自立復事謙退尤喜幽黙多行郊<lb/>
<pb n="KR3h0015_WYG_002-3b"/>
野閒覽山水之趣對坐終日樂可知也歸則求静室以<lb/>
居沈屏思慮神遊物外景造筆下漸為逺近所稱景徳<lb/>
中遊京師祥符中入圖畫院其藝並進與太原王端上<lb/>
谷燕文貴潁川陳用志相狎稱為畫友而聲望籍甚今<lb/>
上嘗詔入便殿命圖畫壁上所貴遷至待詔守少府監<lb/>
主簿賜紫衣景祐初命畫臣鮑國資畫四時景於章聖<lb/>
閣國資以乍見玉色戰懼不已不能下筆詔克明代之<lb/>
克明辭曰臣伎不過山水而已國資以疎淺驟見陛下<lb/>
<pb n="KR3h0015_WYG_002-4a"/>
無不驚畏徐當盡其所學恐臣淺近故所不能及上善<lb/>
其對淮海富商陳永以百千求春龍啓蟄圖克明以非<lb/>
素習者堅讓不從一時流輩多稱之克明亦善佛道人<lb/>
馬花卉翎毛禽魚畜獸鬼神屋宇皆造於妙人有以勢<lb/>
利求者則以不能為辭或朋好間以所欲見丐必欣然<lb/>
與之畫流中好義忘利姓名謙慎者惟克明焉<lb/>
　　　　王士元<lb/>
王士元善畫樹石雲水俱師關仝但加景趣多作樓閣<lb/>
<pb n="KR3h0015_WYG_002-4b"/>
臺榭屋宇橋徑如家中景此亦病也而士元不顧求其<lb/>
景趣則髙於關仝筆力則老於商訓<lb/>
　　　　王端<lb/>
王端尤善畫山石林木亦師關仝之筆好為罅石濺水<lb/>
古樹老根有出人意思今相國寺浄土院北支條院東<lb/>
壁有端所畫其煙巒雲峰之勢皆得其趣<lb/>
　　　　商訓<lb/>
商訓不知何許人善鼔琵琶學關仝山水頗為切近觀<lb/>
<pb n="KR3h0015_WYG_002-5a"/>
其筆勢勾研山石小皴殆不及仝<lb/>
　　　　燕文貴<lb/>
燕文貴尤精山水凡所命意不師古人自成一家而景<lb/>
物萬變如真臨焉畫流至今稱曰燕家景致無能及之<lb/>
者<lb/>
　　　　許道寧<lb/>
許道寧長安人學李成畫山水林木初市藥於東門人<lb/>
有贖者必畫樹石兼與之無不稱其精妙由此有聲遂<lb/>
<pb n="KR3h0015_WYG_002-5b"/>
游公卿之門多見禮待相國張文懿公令道寧畫其居<lb/>
壁及屏風等文懿深加賞愛作歌贈之道寧之格所長<lb/>
者三一林木二平逺三野水俱造其妙而又命筆狂逸<lb/>
自成一家頗有氣燄所得於李成者也<hi>事見翟院深傳</hi>
　　評曰山有體水有流意自近至逺景有增有減求<lb/>
　　其妙手豈易也哉髙克明鋪成景物自成一家當<lb/>
　　代少有士元之寫景王端之老格同出關氏各有<lb/>
　　所得商訓又其次也燕文貴尤善其景隨景可愛<lb/>
<pb n="KR3h0015_WYG_002-6a"/>
　　許道寧既有師法又有變通皆列妙品<lb/>
　　　能品十人<lb/>
　　　　陳用志<lb/>
陳用志亦工山水畫祥源觀東壁磊落峭拔布千里之<lb/>
景於慶厯中為火所焚無有之矣文潞公宅有用志出<lb/>
雲山水壁髙丈餘宛有不崇朝而雨天下之意<lb/>
　　　　黄懐玉<lb/>
黄懐玉華原人有足疾時人目為跛子學范中正畫山<lb/>
<pb n="KR3h0015_WYG_002-6b"/>
水頗得其格今都下貴人家有懐玉秋山圖八幅意思<lb/>
孤特得其岩嶠之骨樹木皴剥人物清洒有范生之風<lb/>
至有誤蓄者蓋相去不逺也<lb/>
　　　　黄筌<lb/>
黄筌畫山水亦為時所稱松石學孫位山水學李昇皆<lb/>
過之偽蜀孟昶時嘗寫秋山圖至今猶傳<lb/>
　　　　翟院深<lb/>
翟院深營丘人名隸樂工善擊鼓師鄉人李昇畫山水<lb/>
<pb n="KR3h0015_WYG_002-7a"/>
善為峰巒之景一日郡中宴客作樂會有雲氣聳起數<lb/>
峰相疊院深引望翹企不覺遂失鼓之節奏太守詰之<lb/>
具以實對乃命院深為畫果有蕭灑之勢甚異之時人<lb/>
議得李成之畫者三人許道寧得成之氣李宗成得成<lb/>
之形院深得成之風後李成之孫宥為開封尹日購其<lb/>
祖畫多悞售院深之筆以其風韻相近不能辨也<lb/>
　　　　劉永<lb/>
劉永不知何許人師關仝為山水其意思筆墨頗得其<lb/>
<pb n="KR3h0015_WYG_002-7b"/>
法至樹石濺撲甚不相逺但勾研皴淡未為佳耳<lb/>
　　　　沙門巨然<lb/>
巨然江寧人受業於本郡開元寺工畫山水偽唐李煜<lb/>
歸命巨然隨至京師居於開寶寺投謁在位遂有聲譽<lb/>
畫煙嵐曉景於學士院壁當時稱絶度支蔡員外挺家<lb/>
有巨然畫故事山水圖二軸古峰峭拔宛有風骨又於<lb/>
林麓間多為卵石至於松柏草木交相掩映旁分小徑<lb/>
逺至幽墅於逸野之景甚備<lb/>
<pb n="KR3h0015_WYG_002-8a"/>
　　　　趙幹<lb/>
趙幹江寧人善畫山水林木長於布景李煜時畫院學<lb/>
士今度支蔡員外家有幹江行圖一幅深得浩渺之意<lb/>
　　　　李隠<lb/>
李隠三原人善畫山水亦長於布景大中祥符初營會<lb/>
靈觀命隠圖五岳於壁又於五殿畫扆帷上皆寫山水<lb/>
慶厯中為火所燬今則無矣隠所畫山其勢超峻截空<lb/>
而止復有平逺之趣至於飛泉曲水周流左右皆不逾尺<lb/>
<pb n="KR3h0015_WYG_002-8b"/>
止以焦墨皴淡全無勾研其工妙如此<lb/>
　　　　龎從穆<lb/>
龎從穆字季和右北平人大中祥符初營玉清昭應宫<lb/>
召入畫山水列壁而林巒草竹溪谷磴道莫不精備又<lb/>
於空穴間作游雲直上之狀為風所駕卷舒聚散其勢<lb/>
不拘詔入圖畫院從穆不就而去<lb/>
　　　　曹仁希<lb/>
曹仁希字企之毘陵人善畫水無與敵者為驚濤怒浪<lb/>
<pb n="KR3h0015_WYG_002-9a"/>
方流曲折以至輕波細溜於一筆中自分淺深之勢此<lb/>
為佳耳<lb/>
　　評曰山水天下之勝於繪事中尤可尚也陳用志<lb/>
　　筆雖放曠得自然之意黄懐玉老於所學勢多剛<lb/>
　　峭黄筌失於麤暴猶為蜀中之最翟院深猶得風<lb/>
　　韻蓋有師法劉永學關氏逺有所到巨然好寫景<lb/>
　　趣殊為精絶趙幹窮江行之思觀者如涉李隠狀<lb/>
　　千里之山不出所顧才富意逺從穆有焉如仁希<lb/>
<pb n="KR3h0015_WYG_002-9b"/>
　　之畫水淺深怒帖一筆而已信所謂敏而不失其<lb/>
　　真者也並列能品<lb/>
　　蕃馬走獸門<lb/>
　　　神品一人<lb/>
　　　　趙光輔<lb/>
趙光輔尤善畫蕃馬凡欲為之必潛心密慮視聴皆斷<lb/>
方肯草本然後㸃竄增減求其完備始上縑素故光輔<lb/>
無一毛之失得者如有至寶古人能為蕃馬者亦可數<lb/>
<pb n="KR3h0015_WYG_002-10a"/>
也胡瓌得其肉贊華得其骨<hi>東丹王契丹之人也</hi>光輔兼有之為<lb/>
世推重至於戲風拽繩吃草飲水奔走立卧嘶囓跑蹶<lb/>
瘦壯老嫩駑良疲逸羈縶疾病之狀莫不精致全奪形<lb/>
似畧無失處未有能繼之者<lb/>
　　評曰善觀畫馬者必求其精神筋力精神完則意<lb/>
　　出筋力勁則勢生必口眼鼻耳蹄腕為本神也光<lb/>
　　輔之為也駿尾一毛不可得而議故列神品<lb/>
　　　妙品六人<lb/>
<pb n="KR3h0015_WYG_002-10b"/>
　　　　趙邈卓<lb/>
趙邈卓亡其名以其性不靈慧人故以邈卓目之輕財<lb/>
好施尤嗜酒歌與人交有終卒善畫虎多氣韻具形似<lb/>
夫氣韻全而失形似雖活而非形似備而無氣韻雖似<lb/>
而死二者俱得惟邈卓焉文潞公與王郎家各有邈卓<lb/>
所畫虎<hi>文公伏崖髙視侍郎當風抵掌</hi>視者驚其威猛其經摹皆非親<lb/>
筆真本為華州王法掾所收雖朋友親狎未嘗見今以<lb/>
包鼎虎為上游者何其陋也<lb/>
<pb n="KR3h0015_WYG_002-11a"/>
　　　　裴文顯<lb/>
裴文顯京師人能畫水牛為當時第一隋唐而下畫牛<lb/>
者止有三人戴嵩厲歸真并文顯也其餘凡陋可鄙今<lb/>
人多不嫻此藝以故文顯寡合後士人觀其真迹乃當<lb/>
時之名流也<lb/>
　　　　楊暉　袁峩<lb/>
楊暉江南吳人袁峩河南登封人隸侍衛親軍俱善畫<lb/>
魚末節但寫其噞喁形勢尤多涵泳之態至如他人以<lb/>
<pb n="KR3h0015_WYG_002-11b"/>
鱗甲數目為拘者暉峩則遺之矣但取其大體亦工水<lb/>
草蘋蘩之畫真若秋景甚可愛也<lb/>
　　　　龍章<lb/>
龍章字公絢京兆人性敦静好古居嘗冠帶善畫虎兔<lb/>
亦工佛道及冕服等尤長於裝染祥符中玉清昭應宫<lb/>
成召令彩畫列壁外有玉皇尊像猶未裝飾時畫院僚<lb/>
屬争先創意至於團科斜枝莫不詳盡主者中貴人劉永珪<lb/>
曰天帝法服豈如是耶命檢盡道藏及真境録無有曉<lb/>
<pb n="KR3h0015_WYG_002-12a"/>
其像者上不懌宫使丁朱崖置賞募工章應之曰今京<lb/>
兆長洛鄉北雒村古太華觀有玉皇像乃唐人楊惠塑<lb/>
被九色螭羅帔此可為法丁朱崖聞於上遣使驗之果<lb/>
如章言由是得裝其像工畢乞還田里復本户租賦久<lb/>
之不報詔入畫圖院非其好也常求食於京師樂游坊<lb/>
市藥人楊氏<hi>裏瓦下貨虎骨南闌楊家是也</hi>鎖活虎於肆章熟視之命<lb/>
筆一揮而成識者驚賞之平生所畫止有六虎而已今<lb/>
少有及者<lb/>
<pb n="KR3h0015_WYG_002-12b"/>
　　　　何尊師<lb/>
何尊師江南人亡其名善畫猫兒罕見其比所畫有寢者<lb/>
覺者展膊者聚戲者皆造於妙觀其毛色純黧體態馴<lb/>
擾尤可賞愛<lb/>
　　評曰邈卓之虎非世俗嘗見往往有不知名者猶<lb/>
　　為天下珍玩豈易辨哉裴文顯之水牛渾奪生意<lb/>
　　楊袁二生之魚不拘末節自得其體章亦善虎兔<lb/>
　　是豈常人之可及何尊師所得不為不多可列妙<lb/>
<pb n="KR3h0015_WYG_002-13a"/>
　　品<lb/>
　　　能品十二人<lb/>
　　　　陳用志<lb/>
陳用志亦善蕃馬學胡瓌畧得其奥而多出己意自至<lb/>
奇怪識分數曉向背甚有所得<lb/>
　　　　馮清<lb/>
馮清閿鄉人真宗時入圖畫院所居城南相近逆旅多<lb/>
槖駝清嘗遇之雖身務所迫必引視不已求其情狀然<lb/>
<pb n="KR3h0015_WYG_002-13b"/>
後命筆遂至聲譽亦能畫火今景靈宫後壁有硤石道<lb/>
士趙惠宗坐炎火誦經者是也<lb/>
　　　　王士元<lb/>
王士元善畫天廏馬雖駑駘瘦劣亦能為之骨氣髙卑<lb/>
皮毛上下隨筆所定較無差處至銜勒之飾飼秣之所<lb/>
皆有可觀而又筆法髙壯形狀頗肖人所未及<lb/>
　　　　髙益<lb/>
髙益善畫蕃馬於分數盡得身段肥瘦蹄踠疎實皆取<lb/>
<pb n="KR3h0015_WYG_002-14a"/>
形似尤富氣燄相國寺東壁有阿育王所乗及戰士鹿<lb/>
馬等皆益之筆雖經摹寫格制猶在<lb/>
　　　　荀信<lb/>
荀信江南人真宗時為翰林待詔工畫龍水天禧中會<lb/>
靈觀凝祥池御座扆上寫吐霧龍觀其蟠伏蹲踞波濤<lb/>
湧洶使人驚賞後移入禁中<lb/>
　　　　吳懐<lb/>
吳懐江南人善畫龍水其最佳處據孤島憑老木伏平<lb/>
<pb n="KR3h0015_WYG_002-14b"/>
碐拏怒浪呼雲自蔽有天矯欲飛之勢<lb/>
　　　　董羽<lb/>
董羽字仲翔毗陵人口吃語不能出故有啞子之名善<lb/>
畫龍魚尤長於海水仕李煜為待詔寫香花閣帷牀屏<lb/>
并積水圖大有聲譽建康有隋大司空陳仁杲廟堂後<lb/>
畫水一壁至今猶存清凉寺畫海水及有李煜八分題<lb/>
名李肅逺草書時人目為三絶隨李煜入京於學士院<lb/>
畫戲水龍於開寶寺東經藏院壁畫弄珠龍皆為精妙<lb/>
<pb n="KR3h0015_WYG_002-15a"/>
絶筆也<lb/>
　　　　王道真<lb/>
王道真亦善畫魚得楊暉之奥祥符中寫金魚一軸獻<lb/>
丁朱崖甚見稱賞朱崖敗籍入内庫<lb/>
　　　　李用及<lb/>
李用及京師人父隸武軍用及能畫天廏馬深得韓幹<lb/>
筆法人多稱之為病馬尤工自古未之有也<lb/>
　　　　張鈐<lb/>
<pb n="KR3h0015_WYG_002-15b"/>
張鈐豳國人一名翼善畫蕃馬及人物皆師趙光輔運<lb/>
筆落墨有刀頭燕尾之狀深得其法但為蕃族面目多<lb/>
類漢人於體為失<lb/>
　　　　辛成<lb/>
辛成不知何許人也籍隸軍中工畫虎有精神氣骨故<lb/>
當時許其得威厲之體勢都下時復有之<lb/>
　　　　馮進成<lb/>
馮進成工畫犬兔江南人思慮精到故於寫物能全其<lb/>
<pb n="KR3h0015_WYG_002-16a"/>
精神尤善染澤今致政田宫𫝊第有馮進成畫二軸其<lb/>
迹可愛<lb/>
　　評曰馬之氣骨非精到不能週遍陳用志王士元<lb/>
　　髙益李用及張鈐之徒各從師法更生已妙各稱<lb/>
　　一時之妙果求其真鑒故有次第馮駝辛虎皆與<lb/>
　　真逼如荀信吳懐董羽可謂能於其事矣馮進成<lb/>
　　乃為犬兔深造其妙猶以氣韻孤薄或有譏之者<lb/>
　　皆列能品<lb/>
<pb n="KR3h0015_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋朝名畫評卷二<lb/>
</p>
<p>
</p>
  </div>
</body>
</text>
</TEI>
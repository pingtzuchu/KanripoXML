<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宋朝名畫評卷一</head>
    <p>
<pb n="KR3h0015_WYG_001-1a"/>
欽定四庫全書<lb/>
　宋朝名畫評卷一　　　　宋　劉道醇　撰<lb/>
　　人物第一<lb/>
　　　神品六人<lb/>
　　　　王瓘<lb/>
王瓘字國器河南洛陽人美風表有才辨少志於畫家<lb/>
甚窮匱無以資游學北邙山老子廟壁吳生所畫世稱<lb/>
絶筆瓘往觀之雖窮冬積雪亦無倦意有為塵滓塗漬<lb/>
<pb n="KR3h0015_WYG_001-1b"/>
必拂拭刮磨以尋其迹由是得其遺法又能變通不滯<lb/>
取長捨短聲譽籍甚動於四逺王公大人有得瓘畫者<lb/>
以為珍玩末年石中令以禮召瓘畫昭報寺廊壁厚酬<lb/>
金幣故於乾徳開寶之間無與敵者方死之日畫流相<lb/>
帥哭之虞部武員外宗元亦河南人每嘆曰吾觀國器<lb/>
之筆則不知有吳生矣吳生畫天女領頸粗促行步跛<lb/>
側又樹木淺近不能相稱國器則舍而不取故於事物<lb/>
盡工復能設色清潤古今無倫恨不同時親受其法翰<lb/>
<pb n="KR3h0015_WYG_001-2a"/>
林待詔髙克明亦謂人曰今者得國器畫何必吳生所<lb/>
謂買王得吳矣識者以為知言子端亦有名於時<lb/>
　　評曰本朝以丹青名者不可勝紀惟瓘為第一何<lb/>
　　哉觀其意思縱横往來不滯廢古人之短成後世<lb/>
　　之長不拘一守奮筆皆妙所謂前無吳生矣故居<lb/>
　　神品上<lb/>
　　　　王靄<lb/>
王靄京師人幼有志節頗静黙留心圖畫尤長於寫真<lb/>
<pb n="KR3h0015_WYG_001-2b"/>
追學吳生之筆於佛像人物能盡其妙朱梁時為翰林<lb/>
待詔至石晉末耶律徳光犯闕時靄與焦著王仁夀為<lb/>
徳光掠歸至宋有天下放靄還國復為待詔藝祖以區<lb/>
區江左未歸疆土有意弔伐命靄微服往鍾陵因潛寫<lb/>
宋齊丘韓熙載林仁肇等形狀如上意受賞加等奉詔<lb/>
於定力院寫宣祖及太后御容梁祖真像亦在焉<hi>本院堂西</hi>
<hi>壁畫見存但經及後人裝飾失真</hi>又畫大殿西壁水月觀音及於景徳<lb/>
寺九曜院後西壁畫彌勒下生像末年與東平孫夢卿<lb/>
<pb n="KR3h0015_WYG_001-3a"/>
畫開寶寺大殿後文殊閣下東西兩壁夢卿以東壁讓<lb/>
之尊靄聲迹識者以為當然所畫南北毗樓勒义天王<lb/>
髙丈餘及金鎗道菩薩相皆筆力精邁思慮殫竭來世<lb/>
之譽在此而已<lb/>
　　評曰靄之於畫也可謂至矣意思宛約筆法豪邁<lb/>
　　皆不下王瓘但氣燄稍劣耳夫寫人形狀者在全<lb/>
　　其氣宇靄能停於取像側背分衣周旋變通不失<lb/>
　　其妙可列神品中<lb/>
<pb n="KR3h0015_WYG_001-3b"/>
　　　　孫夢卿<lb/>
孫夢卿鄆州須昌人少有精鑒而氣拘執家世豪右不<lb/>
事産業志於圖繪嘗語人曰吾所好者吳生耳餘無所<lb/>
取故畫得其法里中目為孫脱壁又曰孫吳生<hi>言能畫脱吳生</hi>
<hi>之壁無少異處也</hi>凡欲命素揮毫必為豪貴所知日湊于門爭<lb/>
先取售識者以為後身數百年能至其藝止夢卿焉與<lb/>
王靄對畫開寶寺文殊閣下西壁為西方毗樓勒义天<lb/>
王像及金鎗道菩薩相今並存焉夢卿之畫世少藏者<lb/>
<pb n="KR3h0015_WYG_001-4a"/>
王公大人第往往有之<lb/>
　　評曰襲其所短不能自發新意謂之脱壁者豈誣<lb/>
　　也哉可列神品中<lb/>
　　　　趙光輔<lb/>
趙光輔耀州華原人太宗朝為圖畫院學士性喜幽曠<lb/>
無仕進意潛自遁去鄉人猶稱趙評事長於畫人物蕃<lb/>
馬等愚客於許昌開元寺見光輔攝摹騰竺法蘭以傳<lb/>
教皆長丈餘其慈覺悲閔之相盡備又畫五百髙僧資<lb/>
<pb n="KR3h0015_WYG_001-4b"/>
質風度互有意思坐立瞻聴皆得其妙貌慈閣以動觀<lb/>
者<lb/>
　　評曰光輔之畫也放而逸約而正形氣清楚骨格<lb/>
　　厚重可列神品下<lb/>
　　　　髙益<lb/>
髙益本契丹涿郡人太祖時遁來中國初於都市貨藥<lb/>
有來贖藥者輒畫鬼神犬馬藉藥與之得者驚異有孫<lb/>
四皓者廣延藝術之士益往客之為禮甚厚益亦畫鬼<lb/>
<pb n="KR3h0015_WYG_001-5a"/>
神搜山圖一本以酬其意嵗初復畫鍾馗一軸以獻孫<lb/>
遽張於賔館或曰鬼神用力此傷和重益聞之乃睨目<lb/>
奮筆畫一異狀者舉石狻猊以擊癘鬼復於舊所筆力<lb/>
勁健觀者握手滴汗嘗於四皓樓上畫卷雲芭蕉京師<lb/>
之人摩肩爭玩至今天下樓閣序廡自益始也<hi>今四皓樓芭蕉</hi>
<hi>見存</hi>孫乃太宗近戚進益前所畫搜山圖披覽移刻遂待<lb/>
詔於圖畫院勑畫相國寺廊壁會上臨幸見益寫阿育<lb/>
王戰像詔問曰卿曉兵法否對曰臣非知兵者命意至<lb/>
<pb n="KR3h0015_WYG_001-5b"/>
此耳上善之後畫崇夏寺大殿東西二壁善神雖長於<lb/>
大像但不稱其筆凡畫坐神則用意益善<lb/>
　　評曰觀益之畫色輕而墨重變通應手不拘一能<lb/>
　　其丹青之工者歟可列神品下<lb/>
　　　　武宗元<lb/>
武宗元字總之河南白波人世業儒鄉里所重父道與<lb/>
丞相文惠公王隨為布衣交将宗元詣之時方成童大<lb/>
被稱賞文惠公妻以外孫女用其䕃補太廟齋郎年十七<lb/>
<pb n="KR3h0015_WYG_001-6a"/>
文惠請畫北邙老子廟壁頗為精神景徳末章聖皇帝<lb/>
營玉清昭應宫募天下畫流逾三千數中其選者纔百<lb/>
人分為二部宗元為左部之長朱崖為宫使語僚佐曰<lb/>
適見靡旗亂轍者悉為宗元所逐矣亦優勞之中岳天<lb/>
封觀置百金以求名手宗元乗興揮寫無毫髮遺憾洛<lb/>
中南宫三聖宫東壁畫十太乙皆丈餘又於河陽廣福<lb/>
院寫逥廊廟壁今並存焉宗元亦不嘗奮筆雖貴人名<lb/>
臣日走於門求之甚勤未嘗肯諾京師富商髙生有畫<lb/>
<pb n="KR3h0015_WYG_001-6b"/>
癖嘗修刺拜於庭下迨十餘年欲得水月觀音一軸宗<lb/>
元許之又三年方成攜詣髙生髙生已殂矣焚畫垂涕<lb/>
而去丞相文懿張公士遜生辰宗元畫消災菩薩一軸<lb/>
公張於千嵗堂祕重焉厯官至虞部員外郎<lb/>
　　評曰武員外學吳生之筆得其閒麗之態可與覩<lb/>
　　其奥矣而品第不志於髙益得其意乎若夫千乗<lb/>
　　萬騎出彼入此氣貌風韻不甚相類則益得之者<lb/>
　　矣武雖可以齊肩接迹無甚愧之色必求定論故<lb/>
<pb n="KR3h0015_WYG_001-7a"/>
　　有優劣然氣不羣優入畫域亦列神品下<lb/>
　　　妙品十五人<lb/>
　　　　王齊翰<lb/>
王齊翰建康人為右族齊翰自為童時已能畫地成人<lb/>
有挺立之勢日見加益仕偽唐李煜為待詔王師指伐<lb/>
所得府藏悉充軍中之賞有步卒李貴者入佛寺得王<lb/>
所畫十六羅漢俄鬻於市有商劉元嗣以白金四百兩<lb/>
請售元嗣後入都下復質於相國普滿塔院僧清教及<lb/>
<pb n="KR3h0015_WYG_001-7b"/>
元嗣往贖遂為所匿訟於京府時太宗方為尹按澄其<lb/>
事清教詞屈乃出其原畫觀之乃神筆也太宗嘉嘆各<lb/>
賜白金釋之越十六日即位名曰應運國寶羅漢藏於<lb/>
秘府<lb/>
　　　　王士元<lb/>
王士元汝南宛丘人也父仁夀亦能丹青事見五代畫<lb/>
譜遺至士元尤精其藝好讀書為儒者言有局量鄉里<lb/>
器之與國子博士郭忠恕為畫友士元嘗為孫四皓客<lb/>
<pb n="KR3h0015_WYG_001-8a"/>
甚見推待唐有名畫斷第其一百三十人姓名太宗天<lb/>
縱多能留神庶藝訪其後來復得一百二十人編次有<lb/>
倫亦曰名畫斷孫氏謂士元曰上為畫斷以續唐本子<lb/>
其謂何士元乃沉黙思慮采唐成諸孫家之長為武王<lb/>
誓師獨夫崇飲圖京師之人詣孫觀者日不可計中有<lb/>
歎者曰王君之意與六經合觀其事迹千古之逺非精<lb/>
慮入神何以致此孫氏不敢私又進於天子下圖畫院<lb/>
品第之時院中髙文進與士元有隙定為下品識者忿<lb/>
<pb n="KR3h0015_WYG_001-8b"/>
之止以三千縑為賜士元不顧而去文懿張公惜其精<lb/>
奏攝南陽從事<lb/>
　　　　侯翼<lb/>
侯翼字子冲安定人性簡潔重信義學吳生釋道畫予<lb/>
至和中於閭巷見挈一舊圖貯於大器将濯去顔色因<lb/>
呼止之翼所畫七夕圖也其人曰我於京城中丐舊朽<lb/>
壊物賣以給朝夕此圖雖得於大族及其市也以敝裂<lb/>
無肯售者欲将洗滌以補穿結之衣因倍價以售歸則<lb/>
<pb n="KR3h0015_WYG_001-9a"/>
熟視宛有王公第宅妓女瞻視之態也<lb/>
　　評曰齊翰不曹不吳自成一家其形勢超逸近世<lb/>
　　無有士元通於微妙物物稱絶抑於髙文進勢使<lb/>
　　然也侯翼墨路深細筆力剛健富於氣燄與齊翰<lb/>
　　士元並列妙品上<lb/>
　　　　蒲思訓<lb/>
蒲思訓蜀中人曉音律善談論幼師房從真學圖纔十<lb/>
年從真自以為不及仕孟蜀為待詔長於車服冠冕旌<lb/>
<pb n="KR3h0015_WYG_001-9b"/>
旗器械神鬼等圖子延昌亦能畫名亞其父<lb/>
　　　　黄筌<lb/>
黄筌字要叔亦蜀中人少開悟卓然不肯與羣小兒語<lb/>
年十三師郡人刁光處士學畫龍及花卉翎毛凡所操<lb/>
筆皆近於真大為當時所傳十七從其師同仕王衍十<lb/>
九賜米衣銀魚監都麯院洎孟知祥立賜筌三品服子<lb/>
昶承襲遷待詔檢校少府監寫偽后袁氏真像張於别<lb/>
殿媚御屬目更深攀慕累加京副使檢校至户部尚書<lb/>
<pb n="KR3h0015_WYG_001-10a"/>
兼御史大夫藝祖開朝昶銜璧入覲筌與子居寀皆從<lb/>
赴都下上真命為太子右贊善大夫仍厚賜之筌以亡<lb/>
國之餘動成哀戚至遘疾而卒時乾徳乙丑嵗九月二<lb/>
日也子五人居寶亦能丹青死於蜀居寀自有傳有門<lb/>
生夏侯延祐知名<lb/>
　　　　黄居寀<lb/>
黄居寀字伯鸞亦事孟昶為待詔隨筌赴朝亦受真命<lb/>
陶尚書穀在翰苑因曝圖畫乃展秋山圖令品第之居<lb/>
<pb n="KR3h0015_WYG_001-10b"/>
寀斂容再拜曰某父所畫也孟昶時以答楊渥國信彌<lb/>
縫中有某父子姓名當在裂之如居寀言詢諸庫吏乃<lb/>
朱梁開平中楚将張浩殺楊渥籍沒此圖穀命居寀追<lb/>
寫父真所為當時愛重居寀父子事蜀主三世凡圖障<lb/>
屏壁多出其手予嘗於唐紫微第見居寀畫西伯出獵<lb/>
渭圖及畫父筌真像皆得其妙<lb/>
　　　　孫知微<lb/>
孫知微字太古彭山人知書通論語黄老學善雜畫初<lb/>
<pb n="KR3h0015_WYG_001-11a"/>
師沙門令宗凡牧伯所至必與之相欵髙談劇辨皆出<lb/>
人意表蜀中寺觀多有親筆但畫釋老事迹則往山墅<lb/>
不茹葷經時方成晩歲寓居青城白侯壩之趙村愛其<lb/>
水竹深茂以助其興也<lb/>
　　　　孟顯<lb/>
孟顯字坦之華池人骨氣清楚語論通博畫佛像人物<lb/>
車馬等出於己意自成一家筆無少滯轉動飄逸觀者<lb/>
不能窮其來去之迹嘗於本郡孟氏舍揮數壁皆有精<lb/>
<pb n="KR3h0015_WYG_001-11b"/>
思<lb/>
　　　　周文矩<lb/>
周文矩建康句容人美風度學丹青頗有精思仕李煜<lb/>
為待詔能畫冕服車器人物子女偽昇元中命圖南莊<lb/>
最為精備開寶中煜貢之藏於秘府為上寶重<lb/>
　　評曰蒲思訓筆法雖細其勢極壯黄筌凡欲揮灑<lb/>
　　必澄思慮故其彩繪精緻形物偉廓居寀有父之<lb/>
　　風可謂善繼矣孟顯能作猛風之勢搜形圖面識<lb/>
<pb n="KR3h0015_WYG_001-12a"/>
　　者猶以為疵周文矩用意深逺於繁富則尤工並<lb/>
　　列妙品之中<lb/>
　　　　張昉<lb/>
張昉字升卿汝南人性剛潔不喜附人學吳生僅得其<lb/>
法大中祥符中玉清昭應宮成召昉畫三清殿天女奏<lb/>
音樂像昉不假朽畫奮筆立成皆高丈餘流輩驚顧終譖<lb/>
於主考以昉不能慎重用意多速出於務衒有效尤者<lb/>
尋遭詰問昉不加綵繪而去論者惜之於本郡開元寺<lb/>
<pb n="KR3h0015_WYG_001-12b"/>
畫䕶法善神最為精緻<lb/>
　　　　王端<lb/>
王端字子正瓘之子也性謹厚幼知書尤好讀十七史<lb/>
文選通易象黄老之學皆涉獵焉善丹青長於傳寫及<lb/>
山水花卉等真宗晏駕時召端與畫臣寫其遺像端舉<lb/>
筆立就無有及者燕恭肅王見其肖似更益號慟勑令<lb/>
端入畫院讓而不受止乞國子監書數部上嘉之特授<lb/>
奉職轉右班殿直召寫真廟及章獻明肅皇后聖容於<lb/>
<pb n="KR3h0015_WYG_001-13a"/>
石壁未絶筆而端卒令李光轉筆之優賜其家<lb/>
　　　　勾龍爽<lb/>
勾龍爽蜀中人性厚重少語言好丹青神宗時為圖畫<lb/>
院秖候善作中古人物其質狀甚野觀之者有返朴之<lb/>
意馬<lb/>
　　　　陳用志<lb/>
陳用志許州郾城人朴直少可不嗜利禄為諸交友所<lb/>
髙天聖中為圖畫院祇候迨景祐初今上營慈孝寺勅<lb/>
<pb n="KR3h0015_WYG_001-13b"/>
用志及待詔等筆東殿御座側其間王華希宮中别賜<lb/>
屏上為龍水飾以花卉用志不樂因私遁去人間多求<lb/>
用志畫至有日走於門者用志但以半幅紙絹信筆自<lb/>
適故其迹妙而甚少<lb/>
　　　　厲昭慶<lb/>
厲昭慶建康人仕偽唐為待詔國破與其男從至京師<lb/>
籍為編户昭慶父子俱有丹青之名工佛像尤長於觀<lb/>
音凡畫古今人物至於衣紋生熟不能分别前輩殆不及<lb/>
<pb n="KR3h0015_WYG_001-14a"/>
每欲揮毫必求虚静之室無塵埃處覆其四面止留尺<lb/>
餘始肯命意其専謹如此有問之者以陸探微去梯之<lb/>
事答之故其筆精色澤久而如新此可佳也<lb/>
　　　　王兼濟<lb/>
王兼濟西京洛陽人簡傲嗜酒不修人事學吳生畫得<lb/>
其餘趣白波人武宗元長於大像當世稱絶兼濟嘗與<lb/>
對手深見推譽同於本京南三聖殿畫太乙兼濟乃西<lb/>
壁焉<hi>東乃武宗元畫</hi>中岳天封觀西壁聖像入隊亦兼濟之筆<lb/>
<pb n="KR3h0015_WYG_001-14b"/>
<hi>東壁出隊武宗元畫</hi>雖不及宗元自有佳處<lb/>
　　評曰張昉用意敏速變態皆善王端寫人形表尤<lb/>
　　見所長勾龍爽筆力飄逸多從質野陳用志所為<lb/>
　　雖至小僻曲盡其妙厲昭慶居必幽静故其澄慮<lb/>
　　設色久而愈新王兼濟嘗從武宗元分畫大像雖<lb/>
　　不能及亦可以接其步武矣<lb/>
　　　能品十九人<lb/>
　　　　楊斐<lb/>
<pb n="KR3h0015_WYG_001-15a"/>
楊斐京師人性不拘有器概多遊江浙間後居山陽工<lb/>
畫佛像宗吳生之筆於泗州普光寺畫二神各二丈餘<lb/>
其容色威勢有足觀者但手足傷小耳<lb/>
　　　　髙文進<lb/>
髙文進蜀中人太宗時入圖畫院為祇候上萬幾之暇<lb/>
留神繪事文進與黄居寀常列左右賜予優腆相國寺<lb/>
髙益畫壁經時圯剥上惜其精筆将營治之詔文進曰<lb/>
丹青誰如益者對曰臣雖不及請以蠟紙摸其筆法復<lb/>
<pb n="KR3h0015_WYG_001-15b"/>
移於壁毫髮較益無差矣遂與李用及李象坤翻傳舊<lb/>
本於壁得益之骨氣文進自畫後門裏東西二壁五臺<lb/>
峨眉文殊普賢變相及後門西壁神大殿後北方天王<lb/>
等以其能遷待詔仍賜所居在相國寺東年老卧病上<lb/>
遣醫往療之仍戒曰文進之命實係卿手不可緩也上<lb/>
為注意如此後果愈勑同畫東太乙宫貴神列位大中<lb/>
祥符初督羣工計度玉清昭應宫壁今景徳寺後九曜<lb/>
院羅漢及東壁藥師琉璃光王佛皆文進所畫也<lb/>
<pb n="KR3h0015_WYG_001-16a"/>
　　　　趙元長<lb/>
趙元長字慮善蜀中人通天文厯仕偽蜀昶為靈臺官<lb/>
亦善丹青凡星宿緯象皆命畫之國破元長從昶至闕<lb/>
下太祖引偽署官屬凡學天文之類皆不赦元長當遽<lb/>
呼曰臣向事昶謂臣能畫所寫者周天像耳符䜟之學<lb/>
非臣所知配文思院為匠人嘗備禁中之役因畫馴雉<lb/>
於牆壁會五坊人按鷹有離鞲欲舉者上命縱之徑往<lb/>
搏畫雉上驚賞久之召元長入圖畫院為藝學詔畫東<lb/>
<pb n="KR3h0015_WYG_001-16b"/>
太乙宫貴神之像元長實督及命摹寫王齊翰應運國<lb/>
寶羅漢深得其妙<lb/>
　　　　髙元亨<lb/>
髙元亨字彦徳京師人一名懐寶端愿拘禮法嘗褒衣<lb/>
大帶引奚奴行人以儒者視之真廟時為圖畫院祇候嘗<lb/>
畫從駕兩軍角觝戲場圖寫其觀者四合如堵坐立翹<lb/>
企攀扶仰俯及富貴貧賤老幼長少緇黄伎術外夷之<lb/>
人莫不備具至有争怒解挽千變萬狀求真盡得古未<lb/>
<pb n="KR3h0015_WYG_001-17a"/>
之有也元亨嘗押河西防邊将校冬衣至渭川見畫人<lb/>
南簡雖有推奨之意終不能援引<lb/>
　　評曰楊斐深有才思用亦𢎞博於大像求其全功<lb/>
　　則非吾所知也髙文進筆力快健施色鮮潤皆其<lb/>
　　所長趙元長妙於形似髙元亨盡事物之情並列<lb/>
　　能品上<lb/>
　　　　孫懐説<lb/>
孫懐説安定靈臺人也任俠不事産業喜丹青亦學吳<lb/>
<pb n="KR3h0015_WYG_001-17b"/>
生畧得其興乗興命筆往往稱絶多為好事者取去故<lb/>
人間少見其本<lb/>
　　　　南簡<lb/>
南簡平凉人性簡傲不肯從親舊游閉門獨居以畫自<lb/>
樂太宗朝待詔髙元亨奉使過渭川目睹簡畫得其名<lb/>
氏遽召之會簡袖刺來謁喜其同好盡禮相遇因求簡<lb/>
筆簡披紙運思揮染如掃窮百畨無相犯者元亨益重<lb/>
之故相國劉公有簡畫少微一軸甚有氣韻<lb/>
<pb n="KR3h0015_WYG_001-18a"/>
　　　　王道真<lb/>
王道真字幹叔新繁人幼穎悟有節操善丹青太宗朝<lb/>
待詔髙文進甚有聲望一日上問民間誰如卿者文進<lb/>
對曰新繁人王道真者猶出臣上遂召入圖畫院祇候<lb/>
與文進等傳移相國寺髙益畫壁及於大殿西偏門南<lb/>
面東壁畫寶誌化十二面觀音相數與文進對畫寺庭<lb/>
北門東面大神遷待詔及同文進畫玉清昭應宫壁當<lb/>
時稱之<lb/>
<pb n="KR3h0015_WYG_001-18b"/>
　　　　牟谷<lb/>
牟谷字子冲不知何處人美風表深相術故於丹青尤<lb/>
長寫貌太宗龍潛時谷往事之暨登位得圖畫院祇候<lb/>
詔隨専使往交趾密寫安南王黎桓并臣佐真像以瘴<lb/>
海飄泊十餘年始還京師值太宗已弃萬國章聖即位<lb/>
亦優勞之谷居閶闔中上幸建隆觀以所畫先帝御容張<lb/>
於門外上見之回目悚然曰大行皇帝也勑中使收之<lb/>
執谷詣行在問其故谷對曰臣侍先帝待罪於圖畫院<lb/>
<pb n="KR3h0015_WYG_001-19a"/>
使於異域淹留嵗月及至還朝先帝晏駕伏惟陛下孝<lb/>
思訓俗臣所以追寫者廣陛下罔極之心先帝聖容臣<lb/>
乞傳摹雖聞已勑沙門元靄為之元靄之伎能側面而<lb/>
臣竊以南面恭已聖人所以尊也臣工寫正面者上許<lb/>
之寫畢皆賜<lb/>
　　　　沙門元靄<lb/>
沙門元靄蜀中人幼來京師相國寺落髮授大具足戒<lb/>
通古人相法遂能寫真太宗聞之召元靄傳寫時上幸<lb/>
<pb n="KR3h0015_WYG_001-19b"/>
後園苑賞春方還烏巾插花天姿和暢靄一揮而成畧<lb/>
無凝滯上優賜之由是有聲名臣貴人爭求其筆亦嘗<lb/>
畫本寺西經藏院後大悲菩薩章聖即位詔靄寫先帝<lb/>
側座御容恩賜甚厚錢希白洞微志云僧元靄蜀中人<lb/>
皇朝來多禁中供奉一日在御書院中寫粉本中官皆<lb/>
來觀看靄公每成染顔色畢懐中别出一小石研磨取<lb/>
色蓋覆肉色之上後遂如真衆工所不及者正為此特<lb/>
髙其日用石訖忽見一小黄門懐之而去靄公喧呼索<lb/>
<pb n="KR3h0015_WYG_001-20a"/>
之方置舊處又以非語凌辱奔走而去因徧詢中官同<lb/>
列無肯言其姓名乃畫其顔貌求謁李都知神福哀訴<lb/>
以中貴竊石毁辱之事忿色可掬李因詰之曰小底至<lb/>
多不知姓名誰當其責靄公於懐中探出頭子言此可<lb/>
以驗之李一見大笑曰此楊懐吉也何倉卒圖寫如是<lb/>
精妙因延坐嗟賞召楊責讓伏罪致謝而退自此傳神<lb/>
聲價蔚為獨步云<lb/>
　　　　尹質<lb/>
<pb n="KR3h0015_WYG_001-20b"/>
尹質字化元成都人性長厚與人交有始終工寫貌善<lb/>
畫像尤精於真人藥王凡伎藝倡優人所識者質皆能<lb/>
畫之無分毫異處燕恭肅王召質寫真特優禮之至公<lb/>
卿戚里間競求𫝊寫景祐中宋宣獻公薨請質追寫質<lb/>
嗜酒無羈束但草成儀像踰時不往宋氏别召沙門懐<lb/>
志以質草様示之俾為標準質聞之曰模寫尚可設色<lb/>
非吾敢許果如其言後徧求名輩傳貌甚多無如質者<lb/>
故獨步康定慶厯之間<lb/>
<pb n="KR3h0015_WYG_001-21a"/>
　　評曰孫懐説氣格清峭理致深逺南簡意不在近<lb/>
　　格亦至僻王道真淳重寧妥可謂能矣言院體者<lb/>
　　無出其右牟谷元靄尹質長於寫貌筆能奪真其<lb/>
　　優劣如次第云並列能品中<lb/>
　　　　石恪<lb/>
石恪字子専成都郫人性輕率尤好凌轢人物嘗為嘲<lb/>
謔之句畧協聲韻與俳優不甚異有襍言為世所行初<lb/>
事張南本學畫才數年已出其右多為古僻人物詭形<lb/>
<pb n="KR3h0015_WYG_001-21b"/>
異狀以蔑辱豪右西州人患之嘗圖畫五丁開山圖巨<lb/>
靈擘泰華圖其氣韻剛峭當時稱之今蜀會秦川至於<lb/>
闕下尚多恪筆<lb/>
　　　　陳士元<lb/>
陳士元京師人初名允喜丹青之學尤好王士元筆竊<lb/>
相如慕藺之意遂改其名至於屋宇亭榭欄楯車騎子<lb/>
女皂隸及人家景物及太湖石芭蕉花之類皆如士元<lb/>
之迹<lb/>
<pb n="KR3h0015_WYG_001-22a"/>
　　　　王拙<lb/>
王拙字守拙河東人大中祥符初營玉清昭應宫募天<lb/>
下畫流事見武宗元𫝊拙為右部第一人與宗元為對<lb/>
時人多許之及畫本宫五百靈官衆天女朝元等壁天<lb/>
聖中火之矣子居正<lb/>
　　　　王居正<lb/>
王居正拙之子也俗以其小字多呼憨哥學丹青有父<lb/>
風師周昉士女畧得其妙嘗於苑圃寺觀衆游女之處<lb/>
<pb n="KR3h0015_WYG_001-22b"/>
必據髙隙以觀士女格態凡欲命筆則澄祕思慮故於<lb/>
形似為得<lb/>
　　　　葉進成<lb/>
葉進成江南人性通敏善畫今體人物士元楊直講家<lb/>
有進成醉道士圖觀其趨向清野陶然相樂尤有佳處<lb/>
其僮僕鞍乗樹木服器畧可觀焉<lb/>
　　　　燕文貴<lb/>
燕文貴吳興人隸軍中善畫山水及人物初師河南郝<lb/>
<pb n="KR3h0015_WYG_001-23a"/>
惠太宗朝駕舟來京師多畫山水人物貨於天門之道<lb/>
待詔髙益見而驚之遂售數畨輒聞於上且曰臣奉詔<lb/>
寫相國寺壁其圖非文貴不能成也上亦賞其精筆遂<lb/>
召入圖畫院端拱中勅畫臣面進畫扇上覧文貴者甚<lb/>
悦嘗畫七夕夜市圖<hi>自安業界北頭向東至潘樓竹木市盡存</hi>狀其浩穰之<lb/>
所至為精備富商髙氏家有文貴畫舶船渡海圖一本<lb/>
大不盈尺舟如葉人如粟而檣帆篙櫓指呼奮踴盡得<lb/>
情態至於風波浩蕩島嶼相望蛟蜃雜出咫尺千里何<lb/>
<pb n="KR3h0015_WYG_001-23b"/>
其妙也<lb/>
　　　　葉仁遇<lb/>
葉仁遇江南人好畫世俗人物唐紫微家有仁遇畫維<lb/>
揚春市圖狀其土俗繁浩貨殖相委往來疾緩之態深<lb/>
可嘉賞至於春色駘蕩花光互照不過數幅深得淮楚<lb/>
之勝<lb/>
　　　　郝澄<lb/>
郝澄字長源江寧句容人也世為右族至澄以丹青自<lb/>
<pb n="KR3h0015_WYG_001-24a"/>
樂不事貲産終至耗蕩人多求澄畫者賴以資給於佛<lb/>
道人物鬼神尤善<lb/>
　　　　毛文昌<lb/>
毛文昌字則之蜀中人好畫郊野村堡人物能與真逼<lb/>
又為村僮入學圖其行步拜立動止誦寫備其風槩<lb/>
　　評曰石恪筆法頗勁長於詭怪陳士元師王士元<lb/>
　　不為不近求其器岸體骨則難矣王拙善佛道於<lb/>
　　大像尤具雖放縱矜逸往往失於卑懦王居正士<lb/>
<pb n="KR3h0015_WYG_001-24b"/>
　　女盡其閒冶之態蓋慮精意密動切形似葉進成<lb/>
　　江左敏手設色清潤燕文貴於人物自有佳處葉<lb/>
　　仁遇好寫流俗能剽真意毛文昌得其村野之趣<lb/>
　　甚有可觀皆列能品下<lb/>
　<lb/>
　<lb/>
　<lb/>
　宋朝名畫評卷一<lb/>
</p>
<p>
</p>
  </div>
</body>
</text>
</TEI>
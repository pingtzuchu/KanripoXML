<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>公孫龍子</head>
    <p>
<pb n="KR3j0007_WYG_000-1a"/>
欽定四庫全書<lb/>
　公孫龍子　鬼谷子<lb/>
　　公孫龍子提要<lb/>
　　　　<hi>臣</hi>等謹案公孫龍子一卷周公孫龍撰按史<lb/>
　　　　記趙有公孫龍為堅白異同之辯漢書萟文<lb/>
　　　　志龍與毛公等並游平原君之門列子釋文<lb/>
　　　　龍字子秉莊子謂惠子曰儒墨楊秉四與夫<lb/>
　　　　子為五秉即龍也據此則龍當為戰國時人<lb/>
<pb n="KR3j0007_WYG_000-1b"/>
　　　　司馬貞索隠謂龍即仲尼弟子者非也其書<lb/>
　　　　漢志著録者十四篇至宋時八篇已亡今僅<lb/>
　　　　存跡府白馬指物通變堅白名實凡六篇其<lb/>
　　　　首章所載與孔穿辯論事孔叢子亦有之謂<lb/>
　　　　龍為穿所絀而此書又謂穿願為弟子彼此<lb/>
　　　　互異蓋戰國時門户角立各欲自尊其説故<lb/>
　　　　其不同如此其書大指疾名器乖實乃假指<lb/>
　　　　物以混是非借白馬而齊物我冀時君有悟<lb/>
<pb n="KR3j0007_WYG_000-2a"/>
　　　　而正名實故諸史皆列於名家淮南鴻烈解<lb/>
　　　　稱公孫龍粲於辭而貿名楊子法言稱公孫<lb/>
　　　　龍詭辭數萬蓋其持論雄贍惝怳恣肆實足<lb/>
　　　　以聳動天下故當時莊列荀卿並著其言為<lb/>
　　　　學術之一特品目稱謂之間紛然不可數計<lb/>
　　　　龍必欲一一核其真而理䆒不足以相勝故<lb/>
　　　　言愈辯而名實愈不可正然其書出自先秦<lb/>
　　　　義雖恢誕而文頗離奇可喜陳振孫槩以淺<lb/>
<pb n="KR3j0007_WYG_000-2b"/>
　　　　陋迂僻譏之則又過矣明鍾惺刻此書改其<lb/>
　　　　名為辯言妄誕不經今仍從漢志題曰公孫<lb/>
　　　　龍子又鄭樵通志畧載此書有陳嗣古注賈<lb/>
　　　　士隠注各一卷今俱失傳此本之注乃宋謝<lb/>
　　　　希深所撰文義頗淺近今亦仍之焉<lb/>
　　鬼谷子提要<lb/>
　　　　<hi>臣</hi>等謹案鬼谷子漢志不著録隋志縱横家<lb/>
　　　　有鬼谷三卷註曰周世隠於鬼谷玉海引中<lb/>
<pb n="KR3j0007_WYG_000-3a"/>
　　　　興書目曰周時髙士無鄉里族姓名字以其<lb/>
　　　　所隠自號鬼谷先生蘇秦張儀事之授以捭<lb/>
　　　　闔至符言等十有二篇及轉丸本經持樞中<lb/>
　　　　經等篇因隋志之説也唐志卷數相同而註<lb/>
　　　　曰蘇秦撰張守節史記正義曰鬼谷在雒州<lb/>
　　　　陽城縣北五里七録有蘇秦書樂壹註云秦<lb/>
　　　　欲神秘其道故假名鬼谷此又唐志之所本<lb/>
　　　　胡應麟筆叢則謂隋志有蘇秦三十一篇張<lb/>
<pb n="KR3j0007_WYG_000-3b"/>
　　　　儀十篇必東漢人本二書之言薈稡為此而<lb/>
　　　　託於鬼谷若子虛亡是之屬其言頗為近理<lb/>
　　　　然亦終無確證隋志稱皇甫謐註則為魏晉<lb/>
　　　　以來書固無疑耳説苑引鬼谷子有人之不<lb/>
　　　　善而能矯之者難矣一語今本不載又惠洪<lb/>
　　　　冷齊夜話引鬼谷子曰崖蜜櫻桃也今本亦<lb/>
　　　　不載疑非其舊然今本已佚其轉丸胠篋二<lb/>
　　　　篇惟存捭闔至符言十二篇向所引者或在<lb/>
<pb n="KR3j0007_WYG_000-4a"/>
　　　　佚篇之内至惠洪所引據王直方詩話乃金<lb/>
　　　　樓子之文惠洪誤以為鬼谷子耳<hi>案王直方詩話今無</hi>
　　　　<hi>全本此條見朱翌猗覺寮雜志所引</hi>均不足以致疑也髙似孫<lb/>
　　　　子畧稱其一闔一闢為易之神一翕一張為<lb/>
　　　　老氏之術出於戰國諸人之表誠為過當宋<lb/>
　　　　濂潛溪集詆為蛇䑕之智又謂其文淺近不<lb/>
　　　　類戰國時人又抑之太甚柳宗元辨鬼谷子<lb/>
　　　　以為言益竒而道益陿差得其真蓋其術雖<lb/>
<pb n="KR3j0007_WYG_000-4b"/>
　　　　不足道其文之竒變詭偉要非後世所能為<lb/>
　　　　也乾隆四十七年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
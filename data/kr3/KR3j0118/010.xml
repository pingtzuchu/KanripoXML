<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>示兒編卷十</head>
    <p>
<pb n="KR3j0118_WYG_010-1a"/>
欽定四庫全書<lb/>
　示兒編卷十　　　　　　　宋　孫奕　撰<lb/>
　　詩說<lb/>
　　　出奇<lb/>
杜詩只一字出奇便有過人處如二月已破三月來一<lb/>
片花飛减却春朝罷香烟携滿袖生憎柳絮白於綿何<lb/>
用浮名絆此身則下得破字减字携字於字絆字皆不<lb/>
可及　以至倒用一字尤見工夫如蜀酒禁愁得無錢<lb/>
<pb n="KR3j0118_WYG_010-1b"/>
何處賒<hi>草堂即事</hi>客睡何曾着秋天不肯明<hi>客愁</hi>只作披衣<lb/>
慣長從漉酒生<hi>漫成</hi>紅稻啄餘鸚鵡粒碧梧棲老鳳凰<lb/>
枝<hi>秋興</hi>凡倒着字句自爽徤也<lb/>
　　　屢用字<lb/>
杜陵翁獨為詩人冠冕者吐辭不凡夐出塵表有受字<lb/>
自字不肯字前輩能言之如過字已經宗工鉅儒道破<lb/>
然愈用而愈新者請復拈出所謂龜開萍葉過<hi>屏迹</hi>蛟龍<lb/>
引子過<hi>到村</hi>四十明朝過<hi>守/歲</hi>何事炎天過<hi>萬丈潭</hi>步履宜輕<lb/>
<pb n="KR3j0118_WYG_010-2a"/>
過<hi>庭草</hi>讀書難字過<hi>漫/成</hi>俊鶻無聲過<hi>朝</hi>雲裏不聞雙鴈過<lb/>
<hi>戲作</hi>河廣傳聞一葦過<hi>洗兵馬</hi>則孰不喜談而樂道若乃用<lb/>
破字如讀書破萬巻<hi>上韋左丞相</hi>嘗新破旅顏<hi>茅堂檢校收稻</hi>梅蕋<lb/>
臘前破<hi>江梅</hi>戀闕丹心破<hi>散/愁</hi>歌長擊樽破<hi>屏迹</hi>白團為我破<lb/>
<hi>湘江</hi>悠悠邊月破<hi>雨/</hi>鯨<hi>力/</hi>破滄溟<hi>贈張四/學士</hi>清風破炎暑<hi>雨</hi>
干戈滿地客愁破<hi>䕫州歌</hi>吾廬獨破受凍死亦足<hi>茅屋為秋風所</hi>
<hi>破歌</hi>又用一字如乾坤一腐儒<hi>江/漢</hi>天地一沙鷗<hi>旅夜書懐</hi>江漢<lb/>
一歸舟<hi>懐灞上遊</hi>長嘯一含情<hi>公安/懐古</hi>防身一長劍<hi>投贈哥舒開府</hi>每<lb/>
<pb n="KR3j0118_WYG_010-2b"/>
蒙天一笑<hi>能畫</hi>萬古一長嗟<hi>湘南/夕望</hi>囘首一茫茫<hi>懐錦水居士</hi>社<lb/>
稷一戎衣<hi>重經昭陵</hi>猶作一飄蓬<hi>老/病</hi>山陰一茅宇<hi>遣興</hi>悲風方<lb/>
一醒<hi>酧薛十二判官見贈</hi>一擬問髙天<hi>題郭明/府屋壁</hi>一起轍中鱗<hi>蕭二十使</hi>
<hi>君</hi>吏呼一何怒婦啼一何苦<hi>石壕/吏</hi>飄然時危一老翁<hi>冬狩</hi>
<hi>行</hi>江湖滿地一漁翁<hi>秋/興</hi>衮職曾無一字補<hi>題省中</hi>萬古雲<lb/>
霄一羽毛<hi>詠懐</hi>浦上童童一青蓋<hi>浦樹為風雨所㧞歌</hi>宿昔一逢無<lb/>
此流<hi>寄裴施州</hi>先判一飲醉如泥<hi>赴成都草堂途中有作</hi>又用信字如<lb/>
作客信乾坤<hi>刈稻了詠懐</hi>吟詩信杖扶<hi>徐/步</hi>冥捜信客旌<hi>贈鄭諫議</hi>
<pb n="KR3j0118_WYG_010-3a"/>
所過信席珍<hi>寄薛三郎中</hi>信然龜觸網<hi>遣/悶</hi>信知生男惡<hi>兵車行</hi>
信是徳業優<hi>毒熱</hi>太陽信深仁<hi>西閣/曝日</hi>疾惡信如讐<hi>除草</hi>逸羣<lb/>
絶足信殊傑<hi>沙苑行</hi>兒童莫信打慈鴉<hi>題桃樹</hi>春風自信牙<lb/>
檣動<hi>城西陂泛舟</hi>又用生字如春泥百草生<hi>登岳陽樓</hi>春氣晚更<lb/>
生<hi>晚登瀼上</hi>湍减石稜生<hi>西閣/望雨</hi>衆壑生寒早<hi>移牀</hi>水生春纜沒<lb/>
<hi>登白馬潭</hi>欲得淮王術風吹暈已生<hi>晚月</hi>牛女年年渡何曾風<lb/>
浪生<hi>天河</hi>二月六夜春水生<hi>春水/生</hi>樓上炎天氷雪生<hi>江陵新樓</hi>
<hi>城</hi>大小二篆生八分<hi>李潮八分歌</hi>又用覺字如時危覺凋䘮<lb/>
<pb n="KR3j0118_WYG_010-3b"/>
<hi>雨</hi>無人覺來往<hi>西/郊</hi>詩成覺有神<hi>獨/酌</hi>厨烟覺逺庖<hi>題新津北樓</hi>
未覺村野醜<hi>遭田父泥飲</hi>飄蕭覺素髪<hi>義鶻</hi>但覺髙歌有鬼神<lb/>
<hi>醉時歌</hi>已覺氣與嵩華敵<hi>閬山/歌</hi>不覺前賢畏後生<hi>戲為</hi>放筯<lb/>
不覺金盤空<hi>設鱠長歌</hi>取樂喧呼覺船重<hi>晚携酒泛江</hi>凡此不厭<lb/>
其數用也<lb/>
　　　練字<lb/>
詩人嘲弄萬象每句必須練字子美工巧尤多如春日<lb/>
江村詩云過嬾從衣結頻遊任履穿又云經心石鏡月<lb/>
<pb n="KR3j0118_WYG_010-4a"/>
到面雪山風陪王使君晦日泛江云稍知花改岸始驗<lb/>
鳥隨舟漫興云糝徑楊花鋪白氊㸃溪荷葉疊青錢皆<lb/>
練得句首字好也北風云爽携卑濕地聲㧞洞庭湖壯<lb/>
遊云氣劘屈賈壘目短曹劉牆泛西湖云豉化蓴絲熟<lb/>
刀鳴鱠縷飛早春云紅入桃花嫩青歸柳葉新秋日䕫<lb/>
府詠懐云峽束滄江起岩排石樹圓建都十二韵云風<lb/>
斷青蒲節霜埋翠竹根柴門云足了垂白年敢居髙士<lb/>
差皆練得第二字好也復愁云野鶻翻窺艸村舩逆上<lb/>
<pb n="KR3j0118_WYG_010-4b"/>
溪移居東屯云子能渠細石吾亦沼清泉收稻云誰云<lb/>
滑易飽老藉軟俱匀遣悶云暑雨留蒸濕江風借夕凉<lb/>
柴門云石亂上雲氣杉清延月華水宿遣興云髙枕翻<lb/>
新月嚴城疊鼔鞞過津口云和風引桂楫春日漲雲岑<lb/>
春歸云逺鷗浮水靜輕燕受風斜泛江作云風蝶勤依<lb/>
槳春鷗懶避舩春日江村云捫蘿澀先登陟巘炫反顧<lb/>
皆練得句腰字好也寫懐云無貴賤不悲無富貧亦足<lb/>
風疾舟中伏枕書懐云烏几重重縛鶉衣寸寸針橋陵<lb/>
<pb n="KR3j0118_WYG_010-5a"/>
詩云王劉美竹潤裴李春蘭馨謁𤣥元皇帝廟云仙李<lb/>
盤根大猗蘭奕葉光贈虞十五司馬云爽氣金天豁清<lb/>
談玉露繁絶句云江碧鳥逾白山青花欲燃寄張十二<lb/>
彪云數篇吟可老一字買堪貧皆練得句尾字好也至<lb/>
於緑垂風折笋紅綻雨肥梅雪嶺界天白錦城曛日黄<lb/>
破柑霜落爪嘗稻雪翻匙霧交纔洒地風逆旋隨雲檢<lb/>
書燒燭短看劒引盃長紫崖奔處黑白鳥去邊明皆練<lb/>
得五言全句好也無邊落木蕭蕭下不盡長江滚滚來<lb/>
<pb n="KR3j0118_WYG_010-5b"/>
<hi>登髙</hi>旁見北斗向江底仰看明星當空大返照入江翻石<lb/>
壁歸雲擁樹失山村影遭碧水潜勾引風妬紅花却倒<lb/>
吹<hi>落花</hi>皆練得七言全句好也<lb/>
　　　屬對不拘<lb/>
人皆知草堂先生四十明朝過飛騰暮景斜<hi>杜位宅守歲</hi>羈<lb/>
栖秋見裏二十四廻明<hi>初月</hi>百萬傳深入寰區望匪他<hi>散愁</hi>
戎馬不如歸馬逸千家今有百家存<hi>白帝</hi>皆為偏對不知<lb/>
近接西南境長懐十九泉<hi>秦川雜詩</hi>酒債尋常行處有人生<lb/>
<pb n="KR3j0118_WYG_010-6a"/>
七十古來稀<hi>曲江</hi>不害為正對至於雙雙瞻客上一一背<lb/>
人飛<hi>歸鴈</hi>蒼茫城七十流落劍三千<hi>寄賈司馬</hi>十五男兒志三<lb/>
千弟子行<hi>示宗武</hi>圭竇三千士雲梯七十城<hi>送郭中丞</hi>秋水纔<lb/>
深四五尺野航恰受兩三人<hi>南鄰</hi>霜皮溜雨四十圍黛色<lb/>
參天二千尺<hi>古栢行</hi>又未始有一字非的對也先生詞源<lb/>
滚滚不擇地而出無可無不可何拘拘謭謭所可議<lb/>
　　　爾汝<lb/>
爾汝羣物前此未有倡自少陵白鹽山詩云它皆任厚<lb/>
<pb n="KR3j0118_WYG_010-6b"/>
地爾獨近髙天花鴨詩云稻粱<hi>占</hi>汝在作意莫先鳴落<lb/>
日云濁醪誰造汝一酌散千憂梔子云無情移得汝貴<lb/>
在映江梅病馬云乗爾亦已久天寒闗塞深雞詩云充<lb/>
庖爾軰堪問俗人情似瘦馬行云當時歴塊誤一蹶委<lb/>
棄非汝能周防杜䳌行云爾豈摧殘始發憤差帶羽翮<lb/>
傷形愚見螢火云滄江白髪愁看汝來歲如今歸未歸<lb/>
至於有一重一掩吾肺腑山鳥山花吾友于之句<hi>岳麓山道</hi>
<hi>林</hi>則於物無異觀如此王荆公梅詩有少陵為汝添詩<lb/>
<pb n="KR3j0118_WYG_010-7a"/>
興可是無心賦海棠亦得公之遺意<lb/>
　　　安得<lb/>
或有以安得二字結尾葢杜公竊有望於當時天下後<lb/>
世者不淺也故喜雨詩云安得鞭雷公滂沱洗吳越遣<lb/>
興云安得廉頗將三軍同晏眠雪詩云愁邊有江水焉<lb/>
得北之朝三川觀水漲云舉頭向蒼天安得騎鴻鵠晚<lb/>
登瀼上堂云安得隨鳥鴒迫此懼將恐晝夢云安得務<lb/>
農息戰鬬普天無吏横索錢題韋偃畫馬歌云時危安<lb/>
<pb n="KR3j0118_WYG_010-7b"/>
得眞致此與人同生亦同死王兵馬使二角鷹云安得<lb/>
爾輩開其羣驅出六合梟鸞分早秋苦熱云南望青松<lb/>
架短壑安得赤脚踏層氷茆屋為秋風所破歌云安得<lb/>
廣厦千萬間大庇天下寒士俱歡顏洗兵馬云安得壯<lb/>
士挽天河浄洗甲兵長不用石犀行云安得壯士提天<lb/>
綱再平水土犀奔茫石笋行云安得壯士擲天外使人<lb/>
不疑見本根蠶榖行云焉得鑄甲作農器一寸荒田牛<lb/>
得畊大麦行云安得如鳥有羽翅託身白雲還故鄉光<lb/>
<pb n="KR3j0118_WYG_010-8a"/>
禄坂行云安得更似開元中道路即今多擁隔悲青坂<lb/>
云焉得附書與我軍忍待明年莫倉卒畫山水圖歌云<lb/>
焉得并州快剪刀剪取吳淞半江水凡此皆含不盡之<lb/>
意<lb/>
　　　嗚呼<lb/>
歐陽公傷五季之離亂故作五代史也序論則盡以嗚<lb/>
呼冠其篇首杜公傷唐末之離亂故作詩史也於歌行<lb/>
間以嗚呼結其篇末折檻行云嗚呼房魏不復見秦王<lb/>
<pb n="KR3j0118_WYG_010-8b"/>
學士時難羡白馬詩云喪亂死多門嗚呼涕如霰冬狩<lb/>
行云嗚呼得不哀痛塵再蒙茅屋為秋風所破歌云嗚<lb/>
呼何時眼前突兀見此屋吾廬獨破受凍死亦足天育<lb/>
驃騎歌云嗚呼徤步無由騁豈無騕褭如驊騮時無王<lb/>
良伯樂死即休乾元中寓居同谷縣作歌七首云嗚呼<lb/>
一歌兮歌已哀悲風為我從天來嗚呼二歌兮歌始放<lb/>
閭里為我色惆悵嗚呼三歌兮歌三發汝歸何處收兄<lb/>
骨嗚呼四歌兮歌四奏林猿為我啼清晝嗚呼五歌兮<lb/>
<pb n="KR3j0118_WYG_010-9a"/>
歌正長魂招不來歸故鄉嗚呼六歌兮歌思遲溪壑為<lb/>
我廻春姿嗚呼七歌兮悄終曲仰視皇天白日速今古<lb/>
詩翁以嗚呼二字寓於詩歌者稀公獨有傷今思古之<lb/>
意<lb/>
　　　知見<lb/>
杜工部以知見二字相配横翔㨗出奇絶殊甚觀其碧<lb/>
知湖外草紅見海東雲<hi>晴</hi>黑知灣澴底清見光烱碎<hi>萬丈</hi>
<hi>潭</hi>青惜峰巒過黄知橘柚來<hi>放船</hi>紅取風霜實青看雨露<lb/>
<pb n="KR3j0118_WYG_010-9b"/>
柯<hi>梔子</hi>紅入桃花嫩青歸柳葉新<hi>早春</hi>束比青蒭色圓齊玉<lb/>
筯頭<hi>秋致薤</hi>滑憶雕胡飯香聞錦帶羹<hi>江湖卧病</hi>各隨題着句<lb/>
轉移一字燦然可觀它人未易到<lb/>
　　　用方言<lb/>
子美善以方言里諺㸃化入詩句中詞人墨客口不絶<lb/>
談其曰吾家老孫子質朴古人風<hi>吾宗</hi>客睡何曾着秋天<lb/>
不肯明<hi>夜客</hi>汝去迎妻子髙秋念却回<hi>舍弟觀歸藍田</hi>父母養我<lb/>
時日夜令我藏<hi>新婚别</hi>棗熟從人打葵荒欲自鋤<hi>秋野</hi>掉頭<lb/>
<pb n="KR3j0118_WYG_010-10a"/>
紗㡌側曝背竹書光<hi>同上</hi>見耶背面啼垢膩脚不襪<hi>北征</hi>舊<lb/>
犬喜我歸低徊入衣裾鄰舍喜我歸沽酒携葫蘆<hi>草堂</hi>牀<lb/>
前兩小女補綻纔過膝<hi>北征</hi>誰能更拘束爛醉是生涯<hi>守歲</hi>
痴女饑咬我啼畏猛虎聞<hi>彭衙行</hi>家家養烏鬼頓頓食黄<lb/>
魚<hi>遣興</hi>一夜水髙二尺强數日不可更禁當<hi>春水生</hi>不分桃<lb/>
花紅勝錦生憎柳絮白於綿<hi>送路侍御入朝</hi>負鹽出井此溪女<lb/>
打鼓發船何郡郎<hi>十二月一日</hi>去歲兹辰捧御床五更三㸃<lb/>
入鵷行<hi>至日遣興</hi>馮陵大呌呼五白袒跣不肯成梟盧<hi>今夕行</hi>
<pb n="KR3j0118_WYG_010-10b"/>
老妻畫紙為棋局稚子敲針作釣鈎<hi>江村</hi>與兄行年校一<lb/>
歲賢者是兄愚是弟<hi>狂歌行</hi>八月秋高風怒號捲我屋上<lb/>
三重茆南村羣兒欺我老無力忍能對面為盜賊公然<lb/>
抱茅入竹去脣燋口燥呼不得<hi>茅屋為秋風所破歌</hi>但使殘年喫<lb/>
飽飯只願無事長相見<hi>病後遇王倚飲贈歌</hi>
　　　詩酒<lb/>
古人吟詠情性不過詩酒老杜一集而以詩酒相配者<lb/>
無慮十數處戲寄漢中王云尚憐詩警䇿猶憶酒顚狂<lb/>
<pb n="KR3j0118_WYG_010-11a"/>
遊何將軍山林云醒酒微風入聽詩靜夜分送懐舍弟<lb/>
潁觀云對酒却疑夢吟詩正憶渠宴王使君宅云自吟<lb/>
詩送老相勸酒開顏北鄰云愛酒晉山簡能詩何水曹<lb/>
徐步云把酒從衣濕吟詩信杖扶泛江送魏倉曹云見<lb/>
酒須相憶將詩莫浪傳可惜云寛心應是酒遣興莫過<lb/>
詩贈盧叅謀云說詩能累夜醉酒或連朝敝廬遣興云<lb/>
把酒宜深酌題詩好細論贈張學士云賦詩拾翠殿佐<lb/>
酒望雲亭不見云敏㨗詩千首飄零酒一盃題鄭著作<lb/>
<pb n="KR3j0118_WYG_010-11b"/>
云酒酣懶舞誰相拽詩罷能吟不復聽獨酌成詩云燈<lb/>
花何太喜緑酒正相親醉裏從為客詩成覺有神題鄭<lb/>
監湖上亭云羹煮秋蓴弱盃迎露菊新賦詩分氣象佳<lb/>
句莫頻頻獨步尋花云詩酒尚堪驅使在未須料理白<lb/>
頭人寄岑嘉州云外江三峽且相接斗酒新詩終自疎<lb/>
　　　落英<lb/>
楚辭云夕餐秋菊之落英謂始生之英可以當夕糧也<lb/>
落與訪落<hi>周頌</hi>及章華䑓成則落之<hi>昭公六年</hi>落同葢嗣王謀<lb/>
<pb n="KR3j0118_WYG_010-12a"/>
之於始則曰訪落宫室始成而祭則曰落成故菊英始<lb/>
生亦曰落英設或隕落豈復可餐况菊花獨乾死于枝<lb/>
上而不墜所謂秋英不比春花落誠如六一居士之語<lb/>
荆公胡不察此而反誚人為<hi>詳見西清詩話</hi>
　　　花妥<lb/>
杜陵詩花妥鶯捎蝶溪喧獺趂魚釋者謂妥訓落非也<lb/>
葢妥與墮同聲當作墮字傳寫之誤也一說古字妥墮<lb/>
通用<lb/>
<pb n="KR3j0118_WYG_010-12b"/>
　　　寺殘<lb/>
野寺殘僧少山園細路髙誦此詩者皆疑子美既曰殘<lb/>
僧又曰少意若重複以愚觀之不見其煩複當讀作野<lb/>
寺殘所以僧少也山園細所以路髙也又别常徴君詩<lb/>
曰白髪少新洗寒衣寛總長此皆是二字三字體也亦<lb/>
有二字五字體如宿府曰永夜角聲悲自語中天月色<lb/>
好誰看并石銚煮松花待客地爐燒木葉看書又有三<lb/>
字四字體如盧賛元<hi>襄</hi>愛蹴踘嫌穿地筍喜鞦韆碍出<lb/>
<pb n="KR3j0118_WYG_010-13a"/>
牆花之句云耳<lb/>
　　　錦宫城<lb/>
閩本杜詩春夜喜雨云曉看經濕處花重錦宫城送叚<lb/>
功曹歸廣州云幸君因旅客時寄錦宫城蜀相詩云錦<lb/>
宫城外栢森森又錦宫城西生事微皆作宫字按蜀本<lb/>
杜詩並作錦官城注云成都府城亦呼為錦官城以江<lb/>
山明麗錯雜如錦也趙云或以其有錦官銅官鹽官之<lb/>
類其說亦是不然止取錦而已何以更有官字乎余觀<lb/>
<pb n="KR3j0118_WYG_010-13b"/>
范至能叅政為詩每官成一集所著錦官集葢鎭成都<lb/>
府時作也則身親見成都為錦官城故取以名之况杜<lb/>
子美嘗卜居成都浣花里其用官字必無誤當以蜀本<lb/>
為正<lb/>
　　　緑楊垂手<lb/>
洪駒父詩話云晉公詩緑楊垂手舞黄鳥緩聲歌樂府<lb/>
有<hi>大垂手小垂手</hi>前緩聲故丁用之其屬對律切如此予謂美<lb/>
則美矣其如緑楊無手何終不若下句意渾成<lb/>
<pb n="KR3j0118_WYG_010-14a"/>
　　　甜酒<lb/>
三山老人語録曰唐人好甜酒殆不可曉子美云人生<lb/>
幾何春已夏不放香醪如蜜甜退之云一尊春酒甘若<lb/>
飴丈人此樂無人知余嘗味樂天詩有曰量<hi>一作户</hi>大厭<lb/>
<hi>一作嫌</hi>甜酒才髙笑小詩則又似不然<lb/>
　　　禽水<lb/>
苕溪叢話曰聖俞云南嶺禽過北嶺呌髙田水入低田<lb/>
流魯直曰野水自添田水滿晴鳩却喚雨鳩歸詩意皆<lb/>
<pb n="KR3j0118_WYG_010-14b"/>
相類然魯直造語又工優於聖俞余謂盧溪先生云民<lb/>
瞻禱雨有應云東嶺雲遮西嶺黑髙田水與低田通石<lb/>
湖居士范至能墊江縣云舊雨已招新雨至髙田水入<lb/>
下田鳴雖皆㳂襲二公語意相屬又過之直與荆公云<lb/>
北澗欲通南澗水南山正遶北山雲樂天題天竺寺云<lb/>
東澗水流西澗水南山雲起北山雲之句無間然矣然<lb/>
合六詩觀之唯招之一字為尤長<lb/>
　　　溪聲山色<lb/>
<pb n="KR3j0118_WYG_010-15a"/>
東坡贈東林總長老云溪聲便是廣長舌山色豈非清<lb/>
浄身以溪山見僧之體以廣長舌清浄身見僧之用誠<lb/>
古今絶唱安城劉升卿有曰溪聲廣聽無邊法山色長<lb/>
存不壊身雖祖述辭意亦亹亹相逼無愧於坡<lb/>
　　　鴨緑鵝黄<lb/>
鴨緑鵝黄經兩詩人道之荆公南浦云含風鴨緑𥻘粼<lb/>
起弄日鵝黄裊裊垂則以鵝黄為柳主柳色黄金嫩而<lb/>
言之東坡過賈收水閣云小舟浮鴨緑大杓瀉鵝黄則<lb/>
<pb n="KR3j0118_WYG_010-15b"/>
以鵝黄為酒主鵝兒黄似酒而言之皆為奇句然辭意<lb/>
雅馴則荆優於坡<lb/>
　　　白雪黄雲<lb/>
詩人喜荆公繰成白雪桑重緑割盡黄雲稻正青之句<lb/>
莫不極口稱誦而不知其有斧鑿痕竊謂雪不成繰雲<lb/>
不可割請易繰為捲易割為收則絲麦自見而非但意<lb/>
語天出用字不露歐公詩話云魏野啄木云千林啄如<lb/>
盡一腹餒何妨宜改作千林蠧如去却不犯題上字又<lb/>
<pb n="KR3j0118_WYG_010-16a"/>
見其有諷去蠧之意雅言新載云李範道旁木云雖當<lb/>
南北路不碍往來人予謂是道旁石詩不如換當字作<lb/>
生字始見題意也李畋該聞録云有縣令姓張牓云某<lb/>
日知縣生日告示諸色人不得獻送而曹吏各持縑獻<lb/>
一無所拒復告後月縣君生日更莫將來王嵒以鷺鷥<lb/>
詩諷之曰飛來疑是鶴下處却尋魚為易下處為到處<lb/>
則見張何所往而不貪也<lb/>
　　　四印<lb/>
<pb n="KR3j0118_WYG_010-16b"/>
鼂無咎行路難云贈君珊瑚夜光之角枕玳瑁明月之<lb/>
雕牀一䖝秋蟬之麗縠百和更生之寶香黄魯直送王<lb/>
郎云酌君以蒲城桑落之酒泛君以湘纍秋菊之英贈<lb/>
君以黟川㸃漆之墨送君以陽闗墮泪之聲酒澆胷次<lb/>
之磊隗菊制短世之頽齡墨以傳千古文章之印歌以<lb/>
寫一家兄弟之情此誠相若然魯直辭雄意婉壓倒無<lb/>
咎原其句法實有來處得非顧况金璫玉珮歌云贈君<lb/>
金璫大霄之玉珮金𤨏禹步之流珠五嶽眞君之祕籙<lb/>
<pb n="KR3j0118_WYG_010-17a"/>
九天文人之寶書晁黄得奪胎換骨之活法於此者乎<lb/>
　　　意相反<lb/>
李太白俠客行云事了拂衣去深藏身後名元微之俠<lb/>
客行云俠客不怕死怕死事不成不肯藏姓名二人意<lb/>
相反淵明詩云雖留身後名生前亦枯槁死者何所知<lb/>
稱心固為好是不慕身後名也及作擬古乃云生有髙<lb/>
世名既沒傳無窮是欲名彰不朽也一人意自相反<lb/>
　　　風雅不繼<lb/>
<pb n="KR3j0118_WYG_010-17b"/>
六一居士云盧仝韓愈不在世彈壓百怪無雄文文濳<lb/>
題磨崖碑云元結髙名誰與紀風雅不繼騷人死魯直<lb/>
過桂林云李成不生郭熙死奈此百嶂千峰何與退之<lb/>
石鼔歌云少陵無人謫仙死才薄將奈石鼔何老杜雙<lb/>
松歌云天下幾人畫古松畢宏已老韋偃少殆一律也<lb/>
　　　殺風景<lb/>
或謂背山起樓燒琴煮鶴之類為殺風景以詩觀之雖<lb/>
杜韓老仙亦或未免退之若要添風月應除數百竿直<lb/>
<pb n="KR3j0118_WYG_010-18a"/>
與王子猷背馳借曰得人嫌處只縁多猶云可也如子<lb/>
美砍卻月中桂清光應更多無乃太甚乎曰非也此足<lb/>
以見詩人意到處便有焚山者不改菽粟手叚<lb/>
　　　向上人<lb/>
陳舍人君舉未第時作省題詩極一時之妙如羲皇向<lb/>
上人之句嘗愛其下得向字好及閱晏元獻弔劉蘇歌<lb/>
曰蘇歌風味逼天眞恐是文君向上人亦有所自云<lb/>
　　　花竹無香<lb/>
<pb n="KR3j0118_WYG_010-18b"/>
花竹亦有無香者世所共知櫻桃初無香退之云香隨<lb/>
翠籠擎初重則以香言之竹與枇杷本無香子美云風<lb/>
吹細細香枇杷樹樹香則皆以香稱之至於太白又以<lb/>
柳為有香其曰風吹柳花滿店香是也若夫荆公梅詩<lb/>
有云少陵為爾添詩興可是無心賦海棠豈謂海棠無<lb/>
香而不賦乎<lb/>
　　　老而詩工<lb/>
客有曰詩人之工於詩初不必以少壯老成較優劣余<lb/>
<pb n="KR3j0118_WYG_010-19a"/>
曰殆不然也醉翁在夷陵後詩涪翁到黔南後詩比興<lb/>
益明用事益精短章雅而偉大篇豪而古如少陵到䕫<lb/>
州後詩昌黎在潮陽後詩愈見光焰也不然少游何以<lb/>
謂元和聖徳詩於韓文為下與淮西碑如出兩手葢其<lb/>
少作也<lb/>
　　　周益公評<lb/>
余紹熈丁巳三月既望侍讌春華樓時聞大丞相益國<lb/>
周公議論灑灑終日不倦至論詩則謂須要有警䇿就<lb/>
<pb n="KR3j0118_WYG_010-19b"/>
題著句不可泛泛因拱而請曰如相公一丁昌火運三<lb/>
合瑞皇家<hi>謂光堯生于丁亥夀皇丁未夀康丁卯其干既為一丁其支又為三合</hi>學士䇿<lb/>
詢學士䇿<hi>公自注云館職亦合呼學士</hi>秘書官試秘書官<hi>時公以秘書少監直</hi>
<hi>翰苑發䇿試王仲衡而寄程同年閣老詩也</hi>前後顧瞻羞倚玉支干引從偶<lb/>
連珠<hi>此三老圖詩也公自注云乗成兄生于乙巳而予丙午誠齋丁未</hi>無一字虛語其<lb/>
盡之矣公笑曰是也如挽詩亦難作復請曰願聞之公<lb/>
曰髙宗皇帝丁亥生與藝祖齊年一則為開基之主一<lb/>
則為中興之君天之生此二帝功徳兼隆豈偶然哉髙<lb/>
<pb n="KR3j0118_WYG_010-20a"/>
宗慶八十聖夀後未幾上仙去唯慈寧太后亦然故作<lb/>
挽髙宗詩曰生年同藝祖慶夀比慈寧人憶庚庚兆天<lb/>
傾九九齡正謂是也若徽廟挽詞尤難命意亦難措辭<lb/>
獨是湯丞相進之<hi>思退</hi>一聮云虞姬從梧野啟母祔箕<lb/>
山最紀其實葢用舜事以狀徽宗巡狩不返意及梓宫<lb/>
歸葬會稽又用禹事以形容之皆婉而有直體此眞得<lb/>
詩人三昧<lb/>
　　　賀生日<lb/>
<pb n="KR3j0118_WYG_010-20b"/>
黄耕叟夫人三月十四日生吳叔經代人作夀詩曰天<lb/>
邊將滿一輪月世上還鍾百歲人識者謂將滿一輪之<lb/>
句若是十三日亦使得不若云猶欠一分便見直是十<lb/>
四日也予謂猶欠一分非祝夀底語終未若魏仲先夀<lb/>
萊公詩云何時生上相明日是中元形容得七月十四<lb/>
日坦然明白矣周益公生於丙午七月十五日嘗夀以<lb/>
詩曰年與潞公同丙午日鄰萊國占中元公覽而笑曰<lb/>
賢此聮已道盡了予生年月日只欠說出一箇生時便<lb/>
<pb n="KR3j0118_WYG_010-21a"/>
是一本好建生也公齊年友歐陽伯威適在坐亦曰實<lb/>
道得着<lb/>
　　　省題詩更須留意<lb/>
山谷與洪駒父云更須留意作五言六韵詩若能此物<lb/>
取青紫如拾芥耳大體作省題詩尤當用老杜句法若<lb/>
有鼻孔者便知是好詩也近年許琮以聖圖天廣大對<lb/>
王度日清夷乃用老杜全句與傅咸全句配遂魁南省<lb/>
其有鼻孔可知此味不必全句但能著意㸃化深造詩<lb/>
<pb n="KR3j0118_WYG_010-21b"/>
仙句法則亦必壓倒元白突過黄初矣廬陵董克正以<lb/>
其父叅政當國避親就别院考官周孟覺<hi>因</hi>以二月一<lb/>
日試出中和節詩董上請云何謂中和節周荅曰上元<lb/>
已過上己未至今日所以為中和也董即體其意曰上<lb/>
巳時將近元宵節已過仲春方駘蕩今日是中和遂髙<lb/>
中又嘗聞艮齋謝尚書云每考校賦卷子必先看第一<lb/>
第二韵即以詩看有何好句有好句則遍看徹定去留<lb/>
不爾便斥下則詩斷不可輕視又聞西昌譚髙立<hi>一飛</hi>
<pb n="KR3j0118_WYG_010-22a"/>
臨汝考試歸云省題詩不宜押協韵有堅守貢舉條制<lb/>
者謂限五言六韵成是並不容取協韵之詩矣<lb/>
　　　春猿秋鶴<lb/>
六一先生䟦羅池廟碑云今世傳昌黎集載此碑文多<lb/>
同惟集本以步有新船為涉荔子丹兮蕉黄蕉下加子<lb/>
當以碑為是而碑亦云春與猿吟而秋合與鶴飛則疑<lb/>
碑之誤也今觀張子韶<hi>九成</hi>書解如舜攝位時則曰正月<lb/>
上日禹攝位則曰正月朔旦今曰月正元日上日元日<lb/>
<pb n="KR3j0118_WYG_010-22b"/>
朔旦皆一也而或謂之上或謂之元或謂之朔豈作書<lb/>
者欲偹衆體而使無餘藴乎如離騷東皇太乙歌曰吉<lb/>
日兮辰良而韓愈羅池廟記曰春與猿吟兮秋鶴與飛<lb/>
其鏗鏘參差之法當有所祖述矣即此而推則知有所<lb/>
祖述而得作文之體者在此嗚呼歐陽公文章横被六<lb/>
合可謂筆補造化其平章千古勘破萬卷於此何疑之<lb/>
有<lb/>
　　　韵書脫字<lb/>
<pb n="KR3j0118_WYG_010-23a"/>
杜甫送張叅軍赴蜀云好去張公子通家别恨添兩行<lb/>
秦樹直萬㸃蜀山尖張祜骰子詩云骰子巡巡裹手拈<lb/>
無因得見玉纖纖但知報道金釵落髣髴還應露指尖<lb/>
東坡雪夜詩云試埽北臺看馬耳未隨埋沒有雙尖皆<lb/>
押尖字韵徧閱近世刋行韵畧無此尖字當是禮部韵<lb/>
畧脫文<lb/>
　　　康節詩無施不可<lb/>
康節先生六言四賢吟云彥國之言鋪陳晦叔之言簡<lb/>
<pb n="KR3j0118_WYG_010-23b"/>
當君實之言優游伯淳之言條暢四賢洛陽之望是以<lb/>
在人之上有宋熈寧之間大為一時之壯今盡去其之<lb/>
字為五言亦可乃見有不為剰無不為欠至如前日之<lb/>
事今日不行今日之事後來必更此是又有韵散文也<lb/>
施之文卷中人將罔覺前軰於詩得三百篇微㫖葢如<lb/>
此<lb/>
　<lb/>
　示兒編卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>示兒編卷三</head>
    <p>
<pb n="KR3j0118_WYG_003-1a"/>
欽定四庫全書<lb/>
　示兒編卷三　　　　　　　宋　孫奕　撰<lb/>
　　經說<lb/>
　　　詩章句對耦<lb/>
章句始於詩對耦亦始於詩故三言若深則厲之類四<lb/>
言若闗闗雎鳩之類五言若于嗟乎騶虞六言若狂童<lb/>
之狂也且七言若遭我乎峱之間兮八言若十月蟋蟀<lb/>
入我牀下是以後世由三言至七言皆自此始如覯閔<lb/>
<pb n="KR3j0118_WYG_003-1b"/>
既多受侮不少誨爾諄諄聽我藐藐發彼小豝殪此大<lb/>
兕豈不爾受既其女遷念子懆懆視我邁邁之句無一<lb/>
字非的對則世之駢四儷六抽黄對白者得非又發端<lb/>
於是與<lb/>
　　　相䑕<lb/>
相鼠有體人而無禮胡不遄死相州名陸璣云河東有<lb/>
大鼠能人立交前兩脚於頭上跳舞善鳴故退之城南<lb/>
聨句云禮鼠拱而立按地志相州屬河北與河東相鄰<lb/>
<pb n="KR3j0118_WYG_003-2a"/>
則知相州有此鼠能拱而人立其有禮之體如此詩人<lb/>
盖取譬焉毛氏以相為視信如毛說則視物之有體與<lb/>
皮者皆可喻禮何取於䑕哉或謂相州當平聲呼非也<lb/>
世言相纈亦有所本陳無己詩云相州紅纈鄂州花相<lb/>
字可平音呼哉東坡指掌圖亦云河亶甲居相即今相<lb/>
州是也<lb/>
　　　凱風<lb/>
凱風美孝子也衛之滛風流行雖有七子之母猶不能<lb/>
<pb n="KR3j0118_WYG_003-2b"/>
安其室當以之母屬下猶不能安其室為句如經云之<lb/>
子于歸莊子云之人也之徳也之二蟲又何知之類<lb/>
　　　黄鳥<lb/>
黄鳥有二種名同而實異小大殊也如黄鳥于飛集于<lb/>
灌木其鳴喈喈睍睆黄鳥載好其音鸎也詩人取其善<lb/>
鳴者也如交交黄鳥止于棘于桑于楚者黄雀也詩人<lb/>
言其交交而集于楚棘者衆多也如黄鳥黄鳥無啄我<lb/>
粟我粱我黍亦黄雀也盖啄其粟與粱黍正今人稻粱<lb/>
<pb n="KR3j0118_WYG_003-3a"/>
熟時黄雀羣集于田壠以啄為人所羅所逐者正謂此<lb/>
耳毛氏陸氏謂黄鶯一名搏黍能搏黍則亦當是黄雀<lb/>
况黍熟於七八月之間亦無復有鶯矣<lb/>
　　　鴇兎<lb/>
古語有曰鴇無舌兔無脾人皆疑焉嘗以鴇羽兔爰二<lb/>
詩推之信其有證盖聲出乎舌鴇之為禽無舌則無聲<lb/>
也故詩人以鴇羽刺君子乆從征役不得養其親而無<lb/>
舌以訴其情也脾屬土土主信兔之為獸無脾則無信<lb/>
<pb n="KR3j0118_WYG_003-3b"/>
也故詩人以兔爰刺桓王之失信而無脾以表其信也<lb/>
　　　鸒斯<lb/>
小弁弁彼鸒斯孔謂此鳥名鸒而云斯者語辭其說誠<lb/>
有據及攷董氏則信爾雅禽經師曠以二字為名李适<lb/>
中則又信楊子以二字為名曾不思詩人以斯為語助<lb/>
者多矣如彼何人斯哀我人斯湛湛露斯彼旟旐斯恩<lb/>
斯勤斯鬻子之閔斯以詛爾斯天難忱斯無射於人斯<lb/>
類皆云然何董李獨信諸子百家而不信經耶借曰詩<lb/>
<pb n="KR3j0118_WYG_003-4a"/>
亦有以螽斯名蟲然七月云斯螽其實一物容可以一<lb/>
切已前之語辭者顚倒其文而均指為物名乎不然此<lb/>
篇又有栁斯鹿斯亦將併以二字為栁鹿名可乎<lb/>
　　　居諸<lb/>
柏舟曰日居月諸胡迭而㣲孔曰居諸者語助也日月<lb/>
曰日居月諸照臨下土毛曰日乎月乎照臨之也予謂<lb/>
孟子注諸海求諸逺左氏拘諸原免諸國此諸訓於也<lb/>
而韵釋於字亦訓居也諸猶於也於猶居也言日月皆<lb/>
<pb n="KR3j0118_WYG_003-4b"/>
有所在未嘗失其軌度獨仁人不遇於頃公莊姜不見<lb/>
荅於莊公此二詩所以自傷而作也孔皆以為助語脫<lb/>
或讀作何居之居則可如本字讀則不可毛並謂之乎<lb/>
以乎字釋諸則是以釋居字義似不通韓文公為爾惜<lb/>
居諸之句誠有味當求之<lb/>
　　　死生契闊<lb/>
死生契闊與子成說契舊音挈非當作契合之契說如<lb/>
字契合也闊離也謂死生離合與汝成誓言矣<lb/>
<pb n="KR3j0118_WYG_003-5a"/>
　　　衡門<lb/>
衡門一篇誘掖其君之詩也凡誘掖之說必使之心競<lb/>
而力争盖自卑者抗之使髙自惰者激之使勤自退者<lb/>
揚之使進自用者恢之使大如雖愚必明雖柔必强乃<lb/>
所謂懦而有立志者也說者謂衡門雖小可以棲遲泌<lb/>
水非廣可以樂饑食不必魴鯉娶不必姜子非也此詩<lb/>
三章首章言可以棲遲可以樂饑先發其端也中末二<lb/>
章言食必魴鯉娶必姜子者次陳其說也若曰衡門可<lb/>
<pb n="KR3j0118_WYG_003-5b"/>
棲遲泌水可樂饑則何以食魚者必湏魴鯉之美味娶<lb/>
妻者必湏姜子之大姓則知前曰可者真不可也後曰<lb/>
必者不得不必也此乃見其君愿而無立志故作是詩<lb/>
以誘掖之也說此詩者死於語下則失之<lb/>
　　　東門之楊<lb/>
東門之楊刺時也㛰姻失時男女多違親迎女猶有不<lb/>
至者也當以親迎二字為句<lb/>
　　　七月兼夏周正<lb/>
<pb n="KR3j0118_WYG_003-6a"/>
周公作七月備陳一嵗之事而正則迭用夏周何也意<lb/>
其夏正建寅順四時之序便於農事乃以月言周正建<lb/>
子明一陽之生以改正朔乃以日言盖周公以日月分<lb/>
隂陽謂隂生於午是以五月六月七月八月九月十月<lb/>
皆屬隂故以月言之謂陽生於子是以一之日二之日<lb/>
三之日四之日皆屬陽故以日言之若夫夏之三月不<lb/>
曰五之日而曰春日載陽言可蠶之候所謂季春之月<lb/>
躬桑以勸蠶事也月令夏之四月不曰六之日而曰四<lb/>
<pb n="KR3j0118_WYG_003-6b"/>
月秀葽盖正陽之月嫌於無隂亦猶十月嫌於無陽謂<lb/>
之嵗亦陽止也<lb/>
　　　常棣<lb/>
常棣常字諸家並無音合如字讀采薇曰維常之華毛<lb/>
謂常為常棣亦無音常棣與唐棣異俗或書作棠棣尤<lb/>
非其四章曰兄弟䦧於墻外禦其務每有良朋烝也無<lb/>
戎陸音務如字鄭曰務侮也爾雅釋言亦云侮也按僖<lb/>
公二十四年富辰曰詩曰兄弟䦧於墻外禦其侮韓詩<lb/>
<pb n="KR3j0118_WYG_003-7a"/>
外傳曰周文公之詩曰兄弟䦧于墻外禦其侮國語富<lb/>
辰諫襄王曰古人有言兄弟讒䦧侮人百里比毛詩以<lb/>
務為侮其義明甚戎字叶韻當作戌戌亦禦也<lb/>
　　　黽勉<lb/>
黽勉從事者黽鼃屬也蟈氏掌去鼃黽注謂鼃為蟈黽<lb/>
耿黽也蟈與耿黽尤怒鳴退之雜詩蛙黽鳴無謂閣閣<lb/>
秪亂人即其蟲也蛙黽之行勉强自力故曰黽勉如猶<lb/>
之為獸其行趦趄故曰猶豫<lb/>
<pb n="KR3j0118_WYG_003-7b"/>
　　　南山有臺<lb/>
賢才不在野則聚於朝勢也亦理也南山北山皆賢者<lb/>
昔日窮處之地今徒見其有臺萊之草桑楊把李栲杻<lb/>
枸楰之木盛多如此而無一賢之遺逸於其間故作南<lb/>
山有臺之詩而序則曰樂得賢也五章反復詠歎而美<lb/>
之皆是意也非謂山之有草木喻國之有賢人衆多也<lb/>
　　　天保<lb/>
君能下下以成其政陸音下下俱户嫁反非上下字依<lb/>
<pb n="KR3j0118_WYG_003-8a"/>
舊音下下字亥雅反<lb/>
　　　思齊<lb/>
以思齊名篇序詩者偶無其說釋者無所攷信直以齊<lb/>
訓莊似非文王儀刑於大姒之本意齊當讀如見賢思<lb/>
齊之齊文王有聖徳以刑於寡妻故大姒既思有以同<lb/>
於大任又思有以順<hi>謁媚訓順</hi>於周姜也不然首章何以云<lb/>
思齊大任思媚周姜<lb/>
　　　下武<lb/>
<pb n="KR3j0118_WYG_003-8b"/>
下武繼文也下者猶言不上也不上武則是下其武事<lb/>
以繼文徳此武王之本心其或用武盖不得已耳即非<lb/>
右武之君故曰一戎衣天下大定示天下弗復用也不<lb/>
然篇名下武而此詩未始一言及武詩人之作盖有深<lb/>
意<lb/>
　　　六官<lb/>
成王作周官見之於書自三公三孤之外有六卿分職<lb/>
率屬各有司存未嘗以象天地四時今攷周禮無所謂<lb/>
<pb n="KR3j0118_WYG_003-9a"/>
三公三孤借曰既載之書不必贅可也而書謂冢宰掌<lb/>
邦治此乃以為天官况天事多在春官而臣不可稱天<lb/>
乎司徒掌邦教此乃以為地官况地事本主於司空而<lb/>
司徒可稱地乎以宗伯掌禮之官而曰春官春主生物<lb/>
而屬仁反主禮乎以司馬掌兵之官而曰夏官夏物盛<lb/>
而方長反主兵乎惟以司㓂掌刑為秋官可矣至以司<lb/>
空掌工為冬官豈理也哉設若成王果以象天地四時<lb/>
則書必載之書所不載則亦無是事也以周官之言質<lb/>
<pb n="KR3j0118_WYG_003-9b"/>
周禮之六官相戾如此信乎周禮非周公之全書也<lb/>
　　　八柄<lb/>
太宰以八柄詔王馭羣臣夫八柄之法先叙賞而後論<lb/>
罰賞多而罰少盖爵禄予置生者賞之柄也奪廢誅者<lb/>
罰之柄也賞先而多罰後而少周家忠厚不在茲乎<lb/>
　　　宫正<lb/>
宮正凡邦之事蹕宮中<hi>句</hi>廟中則執燭言有王祭祀之<lb/>
事宮正則為王蹕於宮中祭於廟中則主執燭之役焉<lb/>
<pb n="KR3j0118_WYG_003-10a"/>
盖廟中不蹕也<lb/>
　　　宫伯獨不垂法象魏<lb/>
周禮一書其載制度紀綱庶事備自昔論者皆以為六<lb/>
官之所掌無一或闕也然以今考之則惟五官垂法於<lb/>
象魏而宗伯獨畧於是焉是則若有可疑者然治教政<lb/>
刑事均曰象者實畵所用兵具之象於魏闕也其闕之<lb/>
上既可垂又可歛使萬民而觀者必有具之可指焉凡<lb/>
可以随其治具而圖寫之特其治之粗迹耳若夫宗伯<lb/>
<pb n="KR3j0118_WYG_003-10b"/>
不布法非畧也不容以象言也亦不容以粗迹著也經禮<lb/>
三百曲禮三千以和邦國以諧萬民進退揖遜之儀冠㛰<lb/>
喪祭之用班朝治軍之式蒞官行法之制防民為亂禁民<lb/>
為非盖舎此孰能使之然也故天下之人日用常行而不<lb/>
可湏㬰離曽何待於有司之詔告而可以一象魏盡之哉<lb/>
　　　侯服<lb/>
職方氏辯九州之圖方千里曰王畿其外方五百里曰<lb/>
侯服按孔安國以謂斥候孔穎逹以謂侯聲近候且曰<lb/>
<pb n="KR3j0118_WYG_003-11a"/>
斥候謂檢行險阻伺候盜賊見禹貢解其發明多矣故<lb/>
附于此<lb/>
　　　園㕓二十而一<lb/>
載師凡任地國宅無征園廛二十而一近郊十一逺郊<lb/>
二十而三甸稍縣都皆無過十二惟其漆林之征二十<lb/>
而五說者以為田稅非也竊詳鄭康成謂園廛亦輕之<lb/>
者廛無穀園少利鄭已得其說而未盡盖在國之園廛<lb/>
既二十而一如近郊逺郊甸稍縣都之園廛自近而逺<lb/>
<pb n="KR3j0118_WYG_003-11b"/>
雖漸增亦不過乎十二讀禮者當自近郊至縣都以上<lb/>
皆承上園廛之文而求之不然漆林之征何以止於二<lb/>
十而五也<lb/>
　　　載師閭師<lb/>
載師凡宅不毛者有里布凡田不耕者出屋粟凡民無<lb/>
職事者出夫家之征閭師凡無職者出夫布凡庶民不<lb/>
畜者祭無牲不耕者祭無盛不樹者無椁不蠶者不帛<lb/>
不績者不衰其責一何或重或輕耶載師之法掌士大<lb/>
<pb n="KR3j0118_WYG_003-12a"/>
夫受地之賦而閭師之法掌庶民受田之賦者也夫所<lb/>
謂不毛不耕無職事者盖士大夫有分地而縱其民㳺<lb/>
惰末作故罰其受地之人也重士大夫受地既多則其<lb/>
責也不得不重夫所謂無職不畜不畊不樹不蠶不績<lb/>
者盖庶民受井田而或至於惰㳺廢畊故責其受田之<lb/>
人也輕民受百畆則其責也不得不輕<lb/>
　　　脱字<lb/>
按地官廛人之後有胥師釋文亦有胥師而正經止曰<lb/>
<pb n="KR3j0118_WYG_003-12b"/>
胥當是脫字<lb/>
　　　司險<lb/>
司險𨽻夏官司馬又儕於掌固掌疆盖周公謹固封守<lb/>
之職也是以五溝者設壕塹五重以捍患防盜也五塗<lb/>
者即壕上為五路以通車徒兵馬也鄭康成乃以五溝<lb/>
為遂溝洫澮川五塗為徑畛涂道路是指為田畆則失<lb/>
其㫖<lb/>
　　　萍氏<lb/>
<pb n="KR3j0118_WYG_003-13a"/>
萍氏掌㡬酒謹酒神農書曰萍能勝酒取其不沈溺於<lb/>
酒也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0118_WYG_003-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　示兒編卷三<lb/>
</p>
<p>
</p>
  </div>
</body>
</text>
</TEI>
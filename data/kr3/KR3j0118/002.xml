<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>示兒編卷二</head>
    <p>
<pb n="KR3j0118_WYG_002-1a"/>
欽定四庫全書<lb/>
　示兒編卷二　　　　　　　宋　孫奕　撰<lb/>
　　經說<lb/>
　　　易有象數<lb/>
易之為書也潔浄精㣲有象焉有數焉不可偏廢也夫<lb/>
天地雷風水火山澤為易之象木上有水曰井頥中有<lb/>
物曰噬嗑為卦之象坤之黃裳困之赤紱剝之牀渙之<lb/>
杌為爻之象人皆知之也五十有五為天地之數五十<lb/>
<pb n="KR3j0118_WYG_002-1b"/>
為大衍之數二篇之策當萬物之數人皆知之也然釋<lb/>
鳴鶴在隂其子和之則論君子之言行釋同人先號咷<lb/>
而後笑則論君子之出處語黙以㡬事當宻釋不出户<lb/>
庭以藏器待時釋射隼于髙墉則人不知之也盖夫子<lb/>
之於易又未始屑屑以象數泥者也<lb/>
　　　乾元坤元<lb/>
乾坤獨備四徳屯隨臨无妄革卦間亦有之惟六子之<lb/>
卦俱不以元稱何哉盖乾父坤母也六子者皆其所生<lb/>
<pb n="KR3j0118_WYG_002-2a"/>
也父母既稱元六子不復謂之元是以乾元曰大坤元<lb/>
曰至坤且不得以擬乾之尊况六子乎<lb/>
　　　用九用六<lb/>
諸卦惟乾爻純乎九乃専用陽剛之道故曰用九惟坤<lb/>
元純乎六乃専用隂柔之道故曰用六<lb/>
　　　富以鄰不以鄰<lb/>
易在小畜則曰富以其鄰在泰與謙皆曰不富以其鄰<lb/>
何邪夫小畜則徳之小也泰謙則徳之大也故左右相<lb/>
<pb n="KR3j0118_WYG_002-2b"/>
比謂之鄰人君之與萬民九重之與四海中國之與四<lb/>
夷無非隣也人君之所以撫萬民綏四海御四夷徳有<lb/>
餘者不假於富徳不足者非富莫行也<lb/>
　　　六五童蒙吉<lb/>
六五以柔順之才居聖君之位居聖君之位而猶以童<lb/>
蒙自處盖以人視我則聖君也以我自視則童蒙耳其<lb/>
不自居其聖而求師於其臣養其正性以冀聖學之髙<lb/>
妙非聖益聖明益明者不能也古之聖帝明王有志於<lb/>
<pb n="KR3j0118_WYG_002-3a"/>
聖學者初不以形迹拘故箕子為武王陳洪範反覆以<lb/>
汝稱周公為成王作洛誥作立政終始以孺子呼而無<lb/>
嫌也<lb/>
　　　七日來復<lb/>
七日来復者昔之計月非其正嵗則以日數之即豳詩<lb/>
一之日二之日是也謂隂自姤而遯而否而觀而剥而<lb/>
坤盖六日耳及陽受之而復乃七日焉其来也剥而至<lb/>
復已歷七日是天數之運也<lb/>
<pb n="KR3j0118_WYG_002-3b"/>
　　　先甲先庚<lb/>
蠱之卦曰先甲三日後甲三日㢲之卦曰先庚三日後<lb/>
庚三日夫先甲三日者辛也後甲三日者丁也言聖賢<lb/>
當事之蠱壞必有飭蠱之道既更新於其先又丁寧於<lb/>
其後則天下復歸於治矣故於蠱言甲先庚三日者丁<lb/>
也後庚三日者癸也言聖人當令之申行必有發施之<lb/>
道既丁寧於其先又揆度於其後則天下無不順矣故<lb/>
於巽言庚<lb/>
<pb n="KR3j0118_WYG_002-4a"/>
一說甲木主仁以示其令之寛也庚金主義以示其令<lb/>
之嚴也<lb/>
　　　屨校滅趾<lb/>
噬嗑初九曰屨校滅趾无咎盖噬嗑用刑之卦也用刑<lb/>
之卦不絶於其初其終必難制故此卦於初爻言之盖<lb/>
慮罪小之時不為之懲戒則必至於大惡故滅趾使不<lb/>
得行則其惡不能肆也已<lb/>
　　　頥取龜虎<lb/>
<pb n="KR3j0118_WYG_002-4b"/>
易之有頥所以觀其養也作易聖人初九既取於龜六<lb/>
四又取於虎二者之不相侔何哉盖古之制簠簋刻龜<lb/>
於盖以龜之為性不嗜食也仲冬之月虎始交則虎之<lb/>
為性其交有時者也大凡飲食男女人之大欲存焉有<lb/>
一溺其所欲則必伐其良心戕其正性烏有所謂自養<lb/>
哉故聖人斷斷乎有取於不嗜食之龜交有時之虎以<lb/>
明君子之自養者如此<lb/>
　　　夬五陽一隂<lb/>
<pb n="KR3j0118_WYG_002-5a"/>
夫以五陽而决一隂猶衆君子而去小人之象也以常<lb/>
人處之則必健而暴决而剛今也不然健而濟之以說<lb/>
决而乘之以和則君子之待小人以忠厚欲具改過如<lb/>
此<lb/>
　　　麗澤兑<lb/>
麗澤兌君子以朋友講習此言兌之為卦兌上兌下是<lb/>
澤鄰於澤瀦蓄者深交相灌溉互相流通此深有益於<lb/>
彼彼深有益於此誠得朋友之象也夫同門合志之友<lb/>
<pb n="KR3j0118_WYG_002-5b"/>
以善相資以文相接有過相箴有難相濟兩有所利而<lb/>
無寡陋之患此所謂以附麗為悅而有朋友之義也<lb/>
　　　衍字誤字<lb/>
人有常言易以卜筮獨免秦火之戹得為全書然讀其<lb/>
書繹其義不無可疑者繫辭曰能說諸心能研諸侯之<lb/>
慮侯之二字是必傳寫之誤嘗求之於明爻有曰能說<lb/>
諸心能研諸慮乃知去是二字則辭切意明雜卦曰晉<lb/>
晝也明夷誅也先儒以為誅夷之誅然以晝與誅對則<lb/>
<pb n="KR3j0118_WYG_002-6a"/>
非反對之卦矣嘗求之象則曰明入地中明夷又求之<lb/>
於明卦有曰明夷務闇卦畧又曰明夷為闇之主則知<lb/>
明出地上為晝明入地中為昧當作明夷昧也若以為<lb/>
誅豈聖人雜卦之㫖耶<lb/>
　　　汝作士<lb/>
帝曰臯陶蠻夷猾夏㓂賊姦宄汝作士爾雅曰士察也<lb/>
周禮士師注曰士察也主察獄訟之事也孔安國曰士<lb/>
理官也理盖獄官也欲得其曲直之理故謂之理其謂<lb/>
<pb n="KR3j0118_WYG_002-6b"/>
之士者則欲致其察故也月令曰命理瞻傷察創視折<lb/>
審斷决獄訟必端平得此之意也鄭康成曰有虞曰士<lb/>
夏曰大理周曰大司冦今士曹改為司理其源盖本此<lb/>
　　　九共<lb/>
九共九篇九共者即九州之志謂之九丘之丘孔安國<lb/>
為𨽻古定書於序言則是於此復以為共非是九州異<lb/>
土殊俗故有九篇一篇言一州之事也<lb/>
　　　無教逸欲<lb/>
<pb n="KR3j0118_WYG_002-7a"/>
臯陶謨曰無教逸欲有邦考之前漢王嘉上封事云咎<lb/>
繇戒帝舜曰亡敖佚欲有國兢兢業業一日二日萬機<lb/>
顔曰言有國之人不可傲慢逸欲但當戒謹危懼以理<lb/>
萬事之機也敖讀曰傲則以教字為敖其理尤長盖自<lb/>
古未有人君教臣下佚欲者也按㡬字尚書作㡬訓㣲<lb/>
也漢作機則非<lb/>
　　　九官相遜不相遜<lb/>
舜命九官濟濟相遜和之至也劉向此言古今以為真<lb/>
<pb n="KR3j0118_WYG_002-7b"/>
得九官之用心然禹垂益伯夷固相遜矣若稷契臯陶<lb/>
䕫龍皆不見其相遜之辭何耶且以此之遜是則彼之<lb/>
不遜非以彼之不遜是則此之遜非曰皆是也夫舜之<lb/>
命禹垂益伯夷也皆出於僉言惟其出於僉言故不容<lb/>
於不相遜至於稷契臯陶之與䕫龍也則不待於僉言<lb/>
惟其不待於僉言故不用於相遜然則相遜者所當然<lb/>
其不相遜者亦所當然皆無一毫之偽者也所以衆賢<lb/>
和於朝獨為稱首<lb/>
<pb n="KR3j0118_WYG_002-8a"/>
　　　冀州不言山川<lb/>
禹貢皆言山川示其域民以封疆之界也如濟河惟兖<lb/>
海岱惟青之類八州莫不皆然獨冀州不言山川之界<lb/>
何耶禹之意若曰天子以四海為家以中國為室一民<lb/>
莫非其臣也尺地莫非其有也且祭則天下名山大川<lb/>
咸與焉饗則四海九州之美味咸有焉無此疆爾界之<lb/>
限無内夏外夷之辯豈容以一山一川局之如餘州者<lb/>
哉禹之意㣲妙如此<lb/>
<pb n="KR3j0118_WYG_002-8b"/>
　　　要蔡<lb/>
五百里要服薛肇明云要讀如要約久要之要則約之<lb/>
而已非治之也孔安國云要束以文教亦此意陸音一<lb/>
遥反非是二百里蔡當讀如左氏蔡蔡叔之蔡音素葛<lb/>
反杜預曰蔡放也薛肇明云放罪人於此故謂之蔡則<lb/>
讀如本字非<lb/>
　　　要荒<lb/>
五百里要服三百里夷二百里蔡五百里荒服三百里<lb/>
<pb n="KR3j0118_WYG_002-9a"/>
蠻二百里流盖要荒皆在九州之外曰夷者以夷禮待<lb/>
之若春秋之杞鄫也曰蠻者以蠻俗待之若春秋之楚<lb/>
越也輕罪則蔡於要服重罪則流於荒服蔡近於夷流<lb/>
近於蠻則知中國之罪人尚可變蠻夷之俗也<lb/>
　　　兼弱攻昧<lb/>
仲虺之誥曰兼弱攻昧取亂侮亡推亡固存邦乃其昌<lb/>
載之於書不過如此襄公十四年中行獻子曰仲虺有<lb/>
言曰亡者侮之亂者取之推亡固存國之道也又三十<lb/>
<pb n="KR3j0118_WYG_002-9b"/>
年子皮曰仲虺之志云亂者取之亡者侮之推亡固存<lb/>
國之利也此言一唱其汨亂聖經為甚孔安國從而和<lb/>
之曰弱則兼之闇則攻之亂則取之有亡形則侮之有<lb/>
亡道則推之有存道則輔而固之嗚呼信斯言也則仲<lb/>
虺是誠何心哉幸災樂禍之人也焉有佐克仁之君可<lb/>
出是言乎竊謂兼人則自弱攻人則自昧取人則自亂<lb/>
侮人則自亡推人則益自亡惟能保固人則所以自存<lb/>
徳至於此國乃昌盛也不然引君於非道豈告戒之辭<lb/>
<pb n="KR3j0118_WYG_002-10a"/>
哉<lb/>
　　　放諸桐<lb/>
太甲既立不明伊尹放諸桐甚哉放字流傳之誤有以<lb/>
淈經㫖也今夷攷於書並無放之之文自太甲既立不<lb/>
明也乃舉湯顧諟天命以訓之及其罔念聞也又舉湯<lb/>
之坐以待旦以訓之至于未克變也乃始營於桐宫宻<lb/>
邇先王其訓其終始告戒啟廸之意無非訓之而已孰<lb/>
謂伊尹而肯為放君之醜耶原伊尹之意不處太甲於<lb/>
<pb n="KR3j0118_WYG_002-10b"/>
亳而處於桐使近先王之墓以終其喪故曰王徂桐宫<lb/>
居憂而已惟其克終允徳所以惟三祀十有二月朔以<lb/>
冕服奉王歸于亳乃即吉服也故獨止於三年之久焉<lb/>
雖復辟之後猶以終始惟一之說反復訓戒之未始少<lb/>
忘而曰伊尹為放君吾不信也况書曰宻邇先王其訓<lb/>
孟子亦曰太甲悔過以聽伊尹之訓已則知書序為教<lb/>
諸桐也明矣且舜放驩兠則驩兠之罪不可赦湯放桀<lb/>
則桀之惡不可揜太甲不明初無大過何放之有則知<lb/>
<pb n="KR3j0118_WYG_002-11a"/>
書序為非放諸桐也益明矣放教字相近以𨽻古字者<lb/>
遂從而譌乆矣當讀作伊尹教諸桐<lb/>
且書序之譌不寧惟是泰誓曰惟十有三年春大㑹於<lb/>
孟津序則曰惟十有一年武王伐殷一日戊午師渡孟<lb/>
津<lb/>
　　　四為字<lb/>
臣為上為徳為下為民孔氏王荆公為上字去聲為徳<lb/>
字平聲下句同東坡解為上字平聲為徳字去聲下句<lb/>
<pb n="KR3j0118_WYG_002-11b"/>
同皆有義今四為字皆作去聲理尤明或謂上句二為<lb/>
字當上仄下平下句二為字當上平下仄<lb/>
　　　君子所其無逸<lb/>
周公曰嗚呼君子所其無逸至則知小人之依所與曲<lb/>
禮拜受於尊所之所同依猶歸也君子所在皆無逸其<lb/>
先知者則稼穡艱難之事乃若自暇自逸則知其為小<lb/>
人之歸也必矣<lb/>
　　　文王卑服<lb/>
<pb n="KR3j0118_WYG_002-12a"/>
文王卑服即康功田功文王知君臣之分不可犯也故<lb/>
卑躬以服事殷而已惟其卑以事殷則安時處順而得以<lb/>
日勤於民田之事是故既就其安民之功又就其力田<lb/>
之功然則卑服之効其大如此豈先儒所謂卑其衣服<lb/>
者所得而盡焉<lb/>
　　　誥毖誥教<lb/>
厥誥毖庶邦<hi>至</hi>祀茲酒誥教小子<hi>至</hi>無彛酒此見文王<lb/>
之於臣民處之各盡其道其戒飲酒也於庶邦則曰誥<lb/>
<pb n="KR3j0118_WYG_002-12b"/>
毖於小子則曰誥教庶邦指士大夫而言故以毖戒之<lb/>
毖之為辭嚴小子指民而言故以教戒之教之為辭寛<lb/>
嚴以責士大夫寛以責民各當其用者也<lb/>
　　　其勿誤于庶獄<lb/>
周公作立政初稱庶言庶獄庶慎者一中則畧庶言而<lb/>
稱庶獄庶慎者三終乃畧庶慎而獨以庶獄告何哉周<lb/>
公之意謂庶言庶慎皆不可誤而獄乃人之司命尤為<lb/>
當謹茍殺一不辜則不仁甚矣此周公所以惓惓再三<lb/>
<pb n="KR3j0118_WYG_002-13a"/>
特舉庶獄一事戒之至於卒章復以式敬爾由獄以長<lb/>
我王國歸美於司宼蘇公謂典獄在於克用常人嗚呼<lb/>
孰謂愛君愛民之心猶有切至如周公者哉<lb/>
　　　執鋭<lb/>
顧命一人冕執鋭陸音以稅反孔氏云銳矛屬考之韵<lb/>
畧集韻十七凖出一鈗字注云侍臣所執引周書冕執<lb/>
鈗為證從金從允其義為當乃讀作允亦是而陸音非<lb/>
然今文尚書及孔傳陸音從兊皆非凡一時所執兵器<lb/>
<pb n="KR3j0118_WYG_002-13b"/>
如惠刅劉鉞戣瞿皆芒銳犀利何獨於此執矛為銳哉<lb/>
韵畧指侍臣所執曰鈗按許氏說文曰一人冕執鈗盖<lb/>
有所據而玉篇廣韻不收又何耶<lb/>
　　　費誓秦誓<lb/>
上世帝王之書終之以文侯之命何升費誓秦誓而殿<lb/>
焉夫子之意為平王設也平王東遷之初有犬戎弑父<lb/>
之讐當卧薪嘗膽無湏㬰寧廼彊顔茍安五十一年而<lb/>
恬不知報在位時惟以王子攜余並立之患未除為己憂<lb/>
<pb n="KR3j0118_WYG_002-14a"/>
今得文侯為我殺之當思厚報故錫文侯惟恐不及曾<lb/>
未聞有一言及於不共戴天夫子見其如此知其無討<lb/>
賊之心又無撥亂之才而泰然有自安之意深痛王室<lb/>
於此衰矣王道於此絶矣故序其書曰平王錫晉文侯<lb/>
秬鬯圭瓉非褒也盖傷之也今也幸而有能治戎如魯<lb/>
侯悔過如秦穆公使平王幡然而改以魯秦之心為心<lb/>
則君父之讐庶㡬可復王轍之東庶㡬可興夫魯秦諸<lb/>
侯耳其眂堂堂三代未易續貂特因其治戎有備悔過<lb/>
<pb n="KR3j0118_WYG_002-14b"/>
有素東周以來僅有此爾雖欲不升烏得而不升夫子<lb/>
之定書豈茍然哉<lb/>
　<lb/>
　<lb/>
　<lb/>
　<lb/>
　<lb/>
　示兒編卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>示兒編卷六</head>
    <p>
<pb n="KR3j0118_WYG_006-1a"/>
欽定四庫全書<lb/>
　示兒編卷六　　　　　　　宋　孫奕　撰<lb/>
　　經説<lb/>
　　　作者七人<lb/>
藝苑雌黄記作者七人不取包氏鄭氏之説固是獨取<lb/>
王弼之説亦非至謂伊川語録云伏羲神農黄帝堯舜<lb/>
禹湯制法興王之道非有述於人者也此説亦不敢從<lb/>
予謂雌黄未可信也作即作者之謂聖之作伊川所言<lb/>
<pb n="KR3j0118_WYG_006-1b"/>
葢有所本此而不從將焉從哉嘗讀易大傳見夫伏羲<lb/>
之畫八卦無非具天地人物之理而神農於耒耜則取<lb/>
諸益日中為市則取諸噬嗑與黄帝堯舜衣裳之制凡<lb/>
舟楫杵臼弧矢宫室之制皆天理人事之不可廢者是<lb/>
以夫子推其所從始而云伏羲氏作神農氏作黄帝堯<lb/>
舜氏作豈無謂歟後乎堯舜而九疇之義未著於是夏<lb/>
后氏作而叙九疇後乎禹而夏桀之惡方熾於是殷湯<lb/>
氏作而伐夏弔民此賢聖之君六七作要皆開端創始<lb/>
<pb n="KR3j0118_WYG_006-2a"/>
者之為也信乎孔子之言作者為萬世之公論而伊川<lb/>
之取作者之名為萬世之至當云<lb/>
　　　友便辟<lb/>
按前漢佞幸傳賛曰咎在親便嬖所任非仁賢故仲尼<lb/>
著損者三友正引此語嬖字從女與孟子便嬖不足使<lb/>
令於前同則辟讀為寵嬖之嬖亦通舊音婢亦切<lb/>
　　　其為東周乎<lb/>
子曰如有用我者吾其為東周乎乎反辭也言公山氏<lb/>
<pb n="KR3j0118_WYG_006-2b"/>
如用孔子則必興起西周之盛而肯復為東周之衰乎<lb/>
揚子雲擬論語直謂如其好問仲尼則魯作東周矣釋<lb/>
者便謂使魯能好問仲尼則魯亦可使復興西周之盛<lb/>
於東周之地爾此特愛揚子而為之説曽不知夫子之<lb/>
所謂乎與揚子之所謂矣二字大相遼絶學者宜辨之<lb/>
　　　患得患失<lb/>
其未得之也患得之既得之患失之按家語其未得之<lb/>
也患不得之既得之患失之比論語多一不字辭意甚<lb/>
<pb n="KR3j0118_WYG_006-3a"/>
眀<lb/>
　　　在人<lb/>
子貢曰文武之道未墜於地在人賢者識其大者不賢<lb/>
者識其小者莫不有文武之道焉在人二字為一句謂<lb/>
文王武王之道未墜猶在於人言人皆有之也故賢者<lb/>
則能識文武之道之大者雖不賢亦能識文武之道之<lb/>
小者所以無不有文武之道也非在人而何<lb/>
　　　仕優學優<lb/>
<pb n="KR3j0118_WYG_006-3b"/>
子夏曰仕而優則學學而優則仕仕優而不劣則仕盡<lb/>
善矣仕盡善則雖曰未學吾必謂之學也學優而不劣<lb/>
則學盡善矣學盡善則是亦為政奚其為政也<lb/>
　　　君子不施其親<lb/>
按開元五經文字君子不弛其親弛音始易也棄忘也<lb/>
舊音昌移切非予謂即孔子云親者毋失其為親是也<lb/>
　　　舉逸民<lb/>
舉逸民天下之民歸心焉何晏謂逸民者節行超逸也<lb/>
<pb n="KR3j0118_WYG_006-4a"/>
林少潁亦謂逸為俊逸之逸如俊民之義非隠逸也其<lb/>
義可取<lb/>
　　　孟子篇目<lb/>
前漢藝文志曰儒家有孟子十一篇以今攷之篇目少<lb/>
於前何也曰合今之七篇與外書四篇即十一篇矣昔<lb/>
嘗聞前軰有曰親見館閣中有外書四篇曰性善辯曰<lb/>
文説曰孝經曰為政則時人以性善辯文為一句説孝<lb/>
經為正為一句甚乖㫖趣古文辯正政通用<lb/>
<pb n="KR3j0118_WYG_006-4b"/>
　　　見梁惠王<lb/>
孟子見梁惠王與孟子見梁襄王皆下見上之見並當<lb/>
與㬥見於王他日見於王同音現孫宣公<hi>奭</hi>説前見字<lb/>
無音學者相承如字讀非也按史記列傳孟子游事齊<lb/>
宣王不能用去齊適梁是以古史亦謂孟子先事齊宣<lb/>
王後乃見梁惠王及攷司馬温公年譜孟子見惠王時<lb/>
乃當梁惠王之三十四年齊威王之四十三年是時宣<lb/>
王尚未即位故七篇之書以孟子見梁惠王冠其首以<lb/>
<pb n="KR3j0118_WYG_006-5a"/>
齊宣王之問繼其後則先後有序可見矣故列傳為難<lb/>
信而年譜有所據云耳<lb/>
　　　智足以知聖人汙<lb/>
宰我子貢有若智足以知聖人汙不至阿其所好當以<lb/>
智足以知聖人汙七字為句汙小也三子之智可以知<lb/>
聖人之小者不至阿私所愛而空譽之<lb/>
　　　四端<lb/>
惻然而傷隠然而痛也羞耻己之惡惡憎人之惡也辭<lb/>
<pb n="KR3j0118_WYG_006-5b"/>
郤以舍己讓推以與人也是曰是非曰非也端始也有<lb/>
惻隠羞惡辭讓是非之心即為仁義禮智之始也<lb/>
　　　龍斷<lb/>
龍音壟斷如字龍斷者岡壟斷而崛起之小山也四顧<lb/>
無碍可左右望而見其商旅負販之來者以羅取一市<lb/>
之利故曰必求龍斷而登之以左右望而㒺市利<lb/>
　　　草尚之風必偃<lb/>
尚謂加也加之風則草必偃伏尚與論語上字亦通<lb/>
<pb n="KR3j0118_WYG_006-6a"/>
　　　行辟人可也<lb/>
歳十一月徒杠成十二月輿梁成民未病涉也君子平<lb/>
其政行辟人可也焉得人人而濟之杠梁皆橋也通徒<lb/>
行者曰徒杠通車輿者曰輿梁辟法也言君子平其政<lb/>
則行所謂徒杠成輿梁成之法於人可矣安能盡以所<lb/>
乘之車載而渡之哉<lb/>
　　　詩亡然後春秋作<lb/>
孟子曰詩亡然後春秋作文中子曰小雅廢春秋作一<lb/>
<pb n="KR3j0118_WYG_006-6b"/>
言詩亡一言雅廢何也自平王黍離之詩降為國風則<lb/>
天下無復有雅而春秋始於平王矣按平王之孫桓王<lb/>
<hi>兎爰刺桓王失信</hi>曾孫莊王<hi>邱中有麻刺/莊王不明</hi>猶有風<hi>二詩皆見王國風</hi>則<lb/>
是王者之雅亡而春秋作王通之言良以此夫<lb/>
　　　戎狄是膺<lb/>
魯頌曰戎狄是膺荆舒是懲周公方且膺之<hi>滕文公上</hi>此僖<lb/>
公之詩也孟子以為周公方且膺之人皆疑焉按春秋<lb/>
書公子遂如楚乞師則僖公之畏楚甚矣<hi>僖二十六年</hi>書公<lb/>
<pb n="KR3j0118_WYG_006-7a"/>
㑹齊侯于淮則僖公之服齊乆矣<hi>僖十六年</hi>寕有膺之之勢<lb/>
及即明堂位<hi>禮記</hi>質之周公踐阼朝諸侯而九夷八蠻六<lb/>
戎五狄之國隨方各至則知孟子所謂膺之良以此夫<lb/>
然詩人獨以頌僖公何邪曰史克知僖公之心在於尊<lb/>
祖之功業乃為之作頌一以推尊周公併以美僖公蓋<lb/>
詩人之意也説者直以為僖公時事不當其義此孟子<lb/>
所以兩言周公膺之也<lb/>
　　　則枉尋直尺而利<lb/>
<pb n="KR3j0118_WYG_006-7b"/>
且夫枉尺而直尋者以利言也如以利則枉尋直尺而<lb/>
利亦可為與當以枉尋直尺而利為句以眀有計利之<lb/>
心則雖枉多伸少而有所利亦可為之耶甚言其不可<lb/>
也<lb/>
　　　小徳役大徳<lb/>
天下有道小徳役大徳小賢役大賢天下無道小役大<lb/>
弱役强斯二者天也有道之世人以徳勝故徳賢之小<lb/>
者為徳賢之大者役無道之世人以力勝皆不修徳故<lb/>
<pb n="KR3j0118_WYG_006-8a"/>
小而弱者役於大而强此天理之必然者也<lb/>
　　　故者以利為本<lb/>
天下之言性也則故而已矣故者以利為本此孟子以<lb/>
水喻性乃指其迹以示人也故者即故道也有迹可見<lb/>
者也利猶順也謂自然之勢也勢有二自然與使然也<lb/>
人性之善也猶水之就下也人無有不善水無有不下<lb/>
此自然也今夫水搏而躍之可使過顙激而行之可使<lb/>
在山是豈水之性哉其勢則然也此使然也今之所謂<lb/>
<pb n="KR3j0118_WYG_006-8b"/>
故如禹之行水亦因其故道而導之未嘗有一毫之拂<lb/>
逆所以無横流之害也<lb/>
　　　少艾<lb/>
人少則慕父母知好色則慕少艾嘗徧攷載籍艾字並<lb/>
無美好之説曲禮五十曰艾服官政魯頌俾爾耆而艾<lb/>
荀子耆艾而信可以為師皆謂老也初無一言以為幼<lb/>
而美殆因流俗承誤為此説陳晉之又改艾字為少女<lb/>
孟子知言之要豈不經如此之甚原孟子之意即荀子<lb/>
<pb n="KR3j0118_WYG_006-9a"/>
所謂妻子具而孝衰於親之義人少當音去聲慕少當<lb/>
音上聲艾讀如夜未艾之艾艾之為言止也謂人知好<lb/>
色則慕親之心稍止也<lb/>
　　　鬱陶<lb/>
象曰鬱陶思君爾忸怩謂象思之甚而氣不伸猶陶瓦<lb/>
處烟氣鬱而不散也故來見而有忸怩之慙色<lb/>
　　　舜為法於天下<lb/>
舜為法於天下可傳於後世舜遭人倫之變而不失天<lb/>
<pb n="KR3j0118_WYG_006-9b"/>
理之常故事頑嚚之親而盡子道封傲狠之弟而盡兄<lb/>
道刑于二女而盡夫道厯試諸艱而盡臣道凡人倫之<lb/>
至者舜無一之不善也宜乎可為天下後世之法也<lb/>
　　　不屑之教誨<lb/>
教亦多術矣予不屑之教誨也者是亦教誨之而已矣<lb/>
多術言非一端也屑輕也不憤不啓不悱不發舉一隅<lb/>
不以三隅反則不復也即孔子不輕之教誨也謂輕易<lb/>
以教之其學則不固使其人若能因此退自修省則是<lb/>
<pb n="KR3j0118_WYG_006-10a"/>
亦我教誨之也<lb/>
　　　聖人然後踐形<lb/>
形色天性也惟聖人然後可以踐形形色外也天性内<lb/>
也有諸内必形諸外則外即内也人肖天地之貌懐五<lb/>
常之性則發見於形色之間皆天性也此之謂能踐人<lb/>
之形一為情欲所汨以亂其天性則雖有人之形而不<lb/>
能踐其形矣故惟聖人然後可<lb/>
　　　過化存神<lb/>
<pb n="KR3j0118_WYG_006-10b"/>
君子在上之君子也所過者化所存者神謂所過於人<lb/>
者化所存於己者神故其徳與天地同流可謂其益無<lb/>
方矣<lb/>
　　　性之反之<lb/>
孟子曰堯舜性之也湯武反之也安而行之者性也勉<lb/>
強而復者反之也堯舜存其天性湯武還其天性及其<lb/>
成功一也<lb/>
　　　奮乎百世之上<lb/>
<pb n="KR3j0118_WYG_006-11a"/>
聞柳下惠之風者薄夫敦鄙夫寛奮乎百世之上為斷<lb/>
句百世之下連下句聞者莫不興起也讀之<lb/>
　　　孝經景行<lb/>
序有曰朕嘗三復斯言景行先哲按景行二字他無所<lb/>
見實本於車舝景行行止之語此若依舊音去聲讀則<lb/>
景行先哲一句亦難強通今質之東萊讀詩紀於景行<lb/>
下注云釋文下孟反當不音又引晦庵朱氏曰景行大<lb/>
道也則行字平讀無疑葢詩人以髙山對大道而言皆<lb/>
<pb n="KR3j0118_WYG_006-11b"/>
取喻之辭若徳行則不類然晦庵於詩則以景訓大行<lb/>
訓道乃謂大路之可行此序則當以景訓明行訓踐而<lb/>
謂明踐先聖之訓則辭意曉然或者不審景行之音訓<lb/>
徃徃泥此一句便隨聲是非倡為景慕之説博攷經傳<lb/>
景之為言大也明也景慕二字徃徃因孝經叙而言之<lb/>
近世尺牘中間有用之者殊未聞有以景一字訓慕也<lb/>
或有以景顔景蘇命名已無謂矣甚者有景賢之稱則<lb/>
是自名曰大賢可乎嗚呼音訓之不講其弊至此<lb/>
<pb n="KR3j0118_WYG_006-12a"/>
　　　斷章取義<lb/>
聖人之於六經造理髙逺去取隨意無溺於本文無泥<lb/>
於一句故孟子有不以文害辭不以辭害志之説如曰<lb/>
一人有慶兆民頼之本非愛敬事孔子則取以證天子<lb/>
之孝如臨深淵如履薄氷本非諸侯事孔子則取以證<lb/>
諸侯之孝或以赫赫師尹民具爾瞻證三才或以有覺<lb/>
徳行四國順之證孝治夫如是然後見夫子於孝經之<lb/>
書斷章取義無所不可而孝經之道通矣若乃自天子<lb/>
<pb n="KR3j0118_WYG_006-12b"/>
至于卿士每章或引書或引詩獨於庻人章無之此又<lb/>
見聖人之於貴賤有别焉<lb/>
　　　哭不偯<lb/>
偯舊音哀觀禮記閒傳曰大功之哭三曲而偯釋文於<lb/>
起反聲餘從容也許氏説文作㥋云痛聲廣韻玉篇集<lb/>
韵皆音於豈反舊音不攷諸家而誤為之音<lb/>
　<lb/>
　示兒編卷六<lb/>
</p>
<p>
</p>
  </div>
</body>
</text>
</TEI>
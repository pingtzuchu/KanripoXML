<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>示兒編</head>
    <p>
<pb n="KR3j0118_WYG_000-1a"/>
欽定四庫全書　　　　子部十<lb/>
　示兒編　　　　　　　雜家類三<hi>雜説之屬</hi>
　　提要<lb/>
　　　　<hi>臣</hi>等謹案示兒編二十三巻宋孫奕撰奕字<lb/>
　　　　季昭號履齋廬陵人其厯官無可考第十巻<lb/>
　　　　中稱紹熙丁巳三月侍讌春華樓聞大丞相<lb/>
　　　　周益公議論考之宋史紹熙元年為庚戍至<lb/>
　　　　五年甲寅即内禪丁巳實慶元三年殆寧宗<lb/>
<pb n="KR3j0118_WYG_000-1b"/>
　　　　時嘗官侍從傳冩誤為紹熙歟是編凡總説<lb/>
　　　　一卷經説五卷文説詩説共四卷正誤三卷<lb/>
　　　　雜記四卷字説五卷中第九卷前為文説後<lb/>
　　　　為詩説李維楨序謂文説三卷詩説二卷誤<lb/>
　　　　也前有開禧元年自序稱考評經傳漁獵訓<lb/>
　　　　詁非敢以汚當代英明之眼姑以示之子孫<lb/>
　　　　故名曰示兒編其書雜引衆説往往曼衍又<lb/>
　　　　徵據既繁時有筆誤如經説類中以廣雅博<lb/>
<pb n="KR3j0118_WYG_000-2a"/>
　　　　雅並言而皆云張揖作詩説類中以杜甫襲<lb/>
　　　　用白居易詩雜記類中謂唐太宗納巢刺王<lb/>
　　　　妃為妻嫂字説類中謂詩有陳佗<hi>案陳佗之名見于詩</hi>
　　　　<hi>序奕以為詩則非</hi>皆失于考訂以至荆舒是懲句經<lb/>
　　　　説類中反覆論僖公無此事故孟子歸之周<lb/>
　　　　公正誤類中又謂僖公之事孟子誤以為周<lb/>
　　　　公王安石字説霸字條下稱其學務穿鑿無<lb/>
　　　　定論藝苑雌黄一條又稱熙豐間定有成書<lb/>
<pb n="KR3j0118_WYG_000-2b"/>
　　　　是正舛錯學者不能深考類以穿鑿嗤之亦<lb/>
　　　　間或自相矛盾文説類中契丹空紙祭文一<lb/>
　　　　事尤委巷不根之談其經説類中于竊比老<lb/>
　　　　彭訓彭為旁于黽勉從事訓黽為蛙王士禎<lb/>
　　　　古夫於亭雜録深取之實亦附㑹之論然其<lb/>
　　　　中字音字訓辨别異同可資考證者居多其<lb/>
　　　　冗雜者可削其精核者䆒不可廢也乾隆四<lb/>
　　　　十五年六月恭校上<lb/>
<pb n="KR3j0118_WYG_000-3a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0118_WYG_000-4a"/>
示兒編自序<lb/>
杜子美示宗武有詩韓退之示兒有詩學者至令誦之<lb/>
而東坡先生一以為聖賢事一以為利禄事殆若有所<lb/>
區别然君子茍不能忘其子則隨其資而示以意使之<lb/>
知學則一而已余之少也猶不如人今老矣所望者惟<lb/>
子與孫然嬾惰無匹聞學褊隘上不能進之於聖賢之<lb/>
域下不能引之於利禄之塗則以平生之末學者示之<lb/>
是亦使之知學之意也茍籯無金教無經一再世不為<lb/>
<pb n="KR3j0118_WYG_000-4b"/>
君子之歸可不懼哉於是攷評經傳漁獵訓話以立總<lb/>
説經説文説詩説正誤雜記字說凡七條大抵論焉而<lb/>
不盡盡焉而不确非敢以汚當代英明之眼姑以示之<lb/>
子孫耳故名曰示兒編使後世賢廣吾意不賢毋謂不<lb/>
汝誨也吾子其懋戒之哉開禧元祀九月上浣廬陵孫<lb/>
奕序<lb/>
</p>
<p>
</p>
  </div>
</body>
</text>
</TEI>
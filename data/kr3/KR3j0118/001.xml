<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>示兒編卷一</head>
    <p>
<pb n="KR3j0118_WYG_001-1a"/>
欽定四庫全書<lb/>
　示兒編卷一　　　　　　　宋　孫奕　撰<lb/>
　　總説<lb/>
　　　經傳引古<lb/>
經傳之文雖出古聖賢之手然旁舉逺引亦必有所從<lb/>
始如書引人亦有言論語引周任有言之類古今皆知<lb/>
文言為孔子之所作以左氏襄公九年攷之穆姜之薨<lb/>
筮之遇艮之八史曰是謂艮之隨姜曰亾是於周易曰<lb/>
<pb n="KR3j0118_WYG_001-1b"/>
隨元亨利貞無咎元體之長也亨嘉之㑹也利義之和<lb/>
也貞事之幹也君子體仁足以長人嘉徳足以合禮利<lb/>
物足以和義貞固足以幹事然故不可誣也是以雖隨<lb/>
無咎案穆姜之筮後十四年而聖人生實魯襄公之<lb/>
二十二年也又夫子年六十有三乃始繫周易以此<lb/>
言解乾卦故謂之文言云<lb/>
昭公十二年楚靈王聞子革誦祈招之詩而感其不能<lb/>
自克仲尼曰古也有志克己復禮仁也信善哉及其答<lb/>
<pb n="KR3j0118_WYG_001-2a"/>
顔淵之問而曰克己復禮為仁則是援古志以告之也<lb/>
孟子論國家閒暇明政刑一章竝答滕文公以太王去<lb/>
邠事人皆知其為孟子之言及稽諸家語孔子謂子路<lb/>
曰君子而强氣則不得其死小人而強氣則刑戮洊臻<lb/>
豳詩曰殆天之未隂雨徹彼桑土綢繆牖户今汝下民<lb/>
或敢侮余孔子曰能治其國家如此雖欲侮之豈可得<lb/>
乎周自后稷積行累功以有爵土公劉重之以仁及至<lb/>
太王亶父崇以徳遜其立根置本備豫逺矣初太王都<lb/>
<pb n="KR3j0118_WYG_001-2b"/>
豳狄人侵之事之以皮幣不得免焉事之以珠玉不得<lb/>
免焉於是屬耆老而告曰狄人之所欲吾土地也吾聞<lb/>
之君子不以所養而害人二三子何患乎無君遂獨與<lb/>
太姜去之踰梁山邑于岐山之下豳人曰仁人之君不<lb/>
可失也從之如歸市焉天之與周民之去殷久矣若此<lb/>
而不王天下未之有也武庚惡能侮邶詩曰執轡如組<lb/>
两驂如舞孔子曰為此詩者其知政乎此夫子訓子路<lb/>
之詞也孟子一則援以證政刑之說一則援以證小事<lb/>
<pb n="KR3j0118_WYG_001-3a"/>
大之問良由此始<lb/>
若夫唐明皇序孝經而謂子曰吾志在春秋行在孝經<lb/>
蓋得之於何休序公羊傳之文而何休又得之於鉤命<lb/>
决文也<lb/>
後漢趙岐序孟子而謂仲尼有云我欲託之空言不如<lb/>
載之行事之深切著明也盖取之於太史公自序之語<lb/>
而太史公又取之於春秋繁露也<lb/>
經解引易曰差若毫釐繆以千里乃出易緯之文也<hi>王充</hi>
<pb n="KR3j0118_WYG_001-3b"/>
<hi>論衡注詳見毫釐解</hi>
　　　六經主於王<lb/>
易始乎皇而成乎王書作乎帝而繼乎王詩始乎諸侯<lb/>
而終乎王禮樂制作乎王而春秋一乎尊王也<lb/>
　　　六經無真字<lb/>
六經之中無真字非無真字也夫人而不偽也是故仙<lb/>
之一字聖經所不著聖人所不言以至於佛若僧若禪<lb/>
聖人尤不筆之於書盖其衛道之嚴也故佛之敢入中<lb/>
<pb n="KR3j0118_WYG_001-4a"/>
國者乃在於經籍焚滅之乆禮義衰微之末二百餘年<lb/>
而後始至也則六經之有功於人也大矣<lb/>
　　　天帝<lb/>
髙而覆物者天也尊而宰物者帝也健而不息者乾也<lb/>
故以形體謂之天以主宰謂之帝以運動謂之乾<lb/>
　　　后皇烝辟<lb/>
后繼也謂繼治之君也皇大也謂圖大之君也烝衆也<lb/>
謂御衆之君也辟法也謂立法之君也君臨也謂臨涖<lb/>
<pb n="KR3j0118_WYG_001-4b"/>
天下之君也主宰也謂宰制天下之君也<lb/>
　　　皇帝王通稱<lb/>
皇可以謂之帝月令云其帝大皡是也亦可以謂之王<lb/>
禮運云昔者先王未有宫室是也帝可以謂之皇吕刑<lb/>
云皇帝清問下民是也亦可以謂之王大禹謨云四夷<lb/>
來王是也王可以謂之皇文王有聲云皇王烝哉是也<lb/>
亦可以謂之帝歸妹云帝乙歸妹是也<lb/>
　　　嵗祀年載通稱<lb/>
<pb n="KR3j0118_WYG_001-5a"/>
伊訓惟元祀陸氏釋文曰年也又引爾雅言夏曰嵗商<lb/>
曰祀周曰年唐虞曰載則是帝王各有定名也按堯典<lb/>
曰以閏月定四時成嵗舜典曰嵗二月東巡守則唐虞<lb/>
不特曰載也禹貢曰作十有三載乃同則夏不特曰嵗<lb/>
也伊訓曰太甲元年太甲上曰三年復歸於亳則商不<lb/>
特曰祀也洪範曰惟十有三祀又云一曰嵗周禮曰大<lb/>
計羣吏誅賞則必曰三嵗則周不特曰年也然則四者<lb/>
名異而實同何哉盖載以始一嵗而終嵗以星一嵗而<lb/>
<pb n="KR3j0118_WYG_001-5b"/>
周祀以祭一嵗而徧年以禾一嵗而熟此名之所以異<lb/>
而實同<lb/>
　　　校庠序皆在郷<lb/>
三代設學果安所在嘗讀太史公儒林傳謂三代之道<lb/>
郷里有教夏曰校殷曰序周曰庠盖繇是以叅諸經左<lb/>
氏則曰子産不毁郷校是校在郷矣黨正則曰屬民飲<lb/>
酒於序是序在郷矣郷飲酒禮則曰拜迎賔於庠門之<lb/>
外内則又曰虞庠在國之西郊是庠在郷矣先王盛時<lb/>
<pb n="KR3j0118_WYG_001-6a"/>
學校徧於天下故民於是時仰父俯子左詩右禮無非<lb/>
禮義之教學記云家有塾黨有庠術有序此又一證也<lb/>
由是言之太史公得非有所據而云<lb/>
　　　五行先後不同<lb/>
五行一也大禹謨則曰水火金木土榖惟修洪範則曰<lb/>
一水二火三木四金五土月令則曰春木夏火中央土<lb/>
秋金冬水其言先後不同何也曰聖經之言各有攸主<lb/>
大禹謨之所主者養民之政故以五行之相剋者言之<lb/>
<pb n="KR3j0118_WYG_001-6b"/>
剋下為財故也洪範之所主者自然之數故以五行之<lb/>
生數言之舉生數則成數可知矣月令之所主者四時<lb/>
之令故以五行相生之序言之是以不同也<lb/>
　　　問禮樂官名<lb/>
或謂夫子大聖也以生知之資天縱之能當無所不知<lb/>
無所不聞而猶問禮問樂問官名有諸曰於傳有之曽<lb/>
子問曰吾聞諸老耼問禮也樂記曰唯丘之聞諸萇𢎞<lb/>
問樂也昭公十七年傳曰仲尼聞之見於郯子而學之<lb/>
<pb n="KR3j0118_WYG_001-7a"/>
問紀官也曰然則何獨於斯三者是學曰五帝殊時不<lb/>
相㳂樂三王異世不相襲禮至於官制時異事異㳂革<lb/>
尤多不恥下問是以謂之聖也<lb/>
　　　倒文<lb/>
六經或倒其文如易之西南得朋吉凶者失得之象類<lb/>
皆有之唯詩為多如中谷中林中河中路中原中田家<lb/>
室裳衣衡從稷黍瑟琴鼓鐘斯螽西南東南下上羊牛<lb/>
樂豈息偃甥舅孫子女士京周家邦鼐鼎齊<hi>音資</hi>明不<lb/>
<pb n="KR3j0118_WYG_001-7b"/>
一而盡記雖有吾得坤乾焉書雖有月正元日或四三<lb/>
年又北東入于海皆有說也盖歸藏易以純坤為首其<lb/>
次第不得不然也書前有正月上日則後不得不以月<lb/>
正元日錯綜言之也此不言三四而曰四三者自多而<lb/>
至少故四言於三之上也又且水之勢北折而東故東<lb/>
言於北之下也然倒此一言不徒其理為長而又且文<lb/>
矣至如祭義云祿爵慶賞祭統云備外内之官閒居云<lb/>
春秋冬夏中庸云設其裳衣大率若此<lb/>
<pb n="KR3j0118_WYG_001-8a"/>
　　　字訓辯<lb/>
皇者大也<lb/>
　天曰皇天父曰皇考母曰皇妣<lb/>
王者大也<lb/>
　大父曰王父大母曰王母<lb/>
極中也正也至也<lb/>
　書曰皇極詩曰四方之極皆中也兒寛傳天子建中<lb/>
　和之極師古曰極正也<lb/>
<pb n="KR3j0118_WYG_001-8b"/>
洪範云六極者窮也<lb/>
　孟子曰使我至於此極也亦同<lb/>
格至也正也<lb/>
　詩曰祖考來格書曰格爾舜皆至也來也書曰格其<lb/>
　非心孟子曰格君心之非皆正也<lb/>
學記云扞格者止也<lb/>
　格舊音户革切或如字<lb/>
擾亂也馴也<lb/>
<pb n="KR3j0118_WYG_001-9a"/>
　書曰俶擾天紀亂也周禮曰以擾萬民馴也<lb/>
亂亂也治也<lb/>
　書曰刑暴亂語曰亂大謀謂亂也周官曰亂爾有政<lb/>
　語曰武王有亂臣謂治也古文尚書治字作乿與亂<lb/>
　相類後人不識古乿字訛以亂訓治耳<lb/>
錫畀賚上予下也<lb/>
　書曰敷錫又曰不畀詩曰賚予也皆上予下之謂也<lb/>
　如師錫帝納錫大龜此又古者下錫上亦可謂之錫<lb/>
<pb n="KR3j0118_WYG_001-9b"/>
　也<lb/>
貢獻供下奉上也<lb/>
　書曰任土作貢春秋來獻㨗孟子曰無以供粢盛皆<lb/>
　下奉上之謂也<lb/>
台卬朕我也<lb/>
　書曰以輔台徳詩曰人渉卬否皆我也古者上下皆<lb/>
　稱朕巽朕位堯自稱也朕徳罔克禹自稱也秦始皇<lb/>
　方不許臣下稱朕<lb/>
<pb n="KR3j0118_WYG_001-10a"/>
乃而若汝也<lb/>
　書曰惟乃之休又曰其害于而家凶于而國項籍傳<lb/>
　吾與若北面懐王皆訓汝也<lb/>
覲下見上也覿見也非上非下也<lb/>
　周禮秋見曰覲下見上也語曰私覿揚子曰覿君子<lb/>
　者問鑄人無所不見也<lb/>
如此徃彼也適徃也非彼非此也<lb/>
　春秋如齊如晉皆之彼也董仲舒曰道者所繇適治<lb/>
<pb n="KR3j0118_WYG_001-10b"/>
　之路則無所不往也<lb/>
蕩蕩廣大也又放蕩也<lb/>
　語曰蕩蕩乎無能名焉書曰王道蕩蕩皆美辭也詩<lb/>
　曰天下蕩蕩無綱紀文章又曰蕩蕩上帝又非美辭<lb/>
　也<lb/>
囂囂自得也又愁歎也<lb/>
　孟子囂囂然曰又曰人知之亦囂囂皆自得也詩曰<lb/>
　讒口囂囂又愁聲也<lb/>
<pb n="KR3j0118_WYG_001-11a"/>
堇堇少也<lb/>
　前地理志曰豫章出黄金然堇堇師古曰堇讀作僅<lb/>
　少也<lb/>
區區小也<lb/>
　禮樂志曰河間區區小國楚元王傳曰豈為區區之<lb/>
　禮哉謂小也<lb/>
鞅鞅不滿也<lb/>
　髙帝紀曰心常鞅鞅師古音於亮反韓信傳曰居常<lb/>
<pb n="KR3j0118_WYG_001-11b"/>
　鞅鞅師古音於两反<lb/>
拳拳勤謹之意也<lb/>
　中庸曰得一善則拳拳弗失之矣<lb/>
匈匈擾擾之意也<lb/>
　高帝紀天下匈匈謂喧擾也<lb/>
云云諄諄之意也<lb/>
　韓愈詩曰諧笑方云云<lb/>
往往意其必然之謂也<lb/>
<pb n="KR3j0118_WYG_001-12a"/>
　仲舒傳王道往往而絶<lb/>
無限之謂不訾<lb/>
　葢寛饒傳用不訾之軀臨不測之險<lb/>
無聊之謂無俚<lb/>
　欒布傳其畫無俚之至耳晉灼曰揚雄方言曰俚聊<lb/>
　也許慎曰賴也為其計畫無所聊頼<lb/>
不難之謂何有<lb/>
　語曰從政乎何有孟子曰於王何有<lb/>
<pb n="KR3j0118_WYG_001-12b"/>
不幸之謂無禄<lb/>
　詩曰念我無禄<lb/>
以詞譏之曰刺<lb/>
　刺幽王刺厲王皆作詩以刺之如操刀以刺人然<lb/>
以法殺之亦曰刺<lb/>
　記曰司宼正刑明辟以聽獄訟必三刺春秋魯殺大<lb/>
　夫曰刺言用三刺之法<lb/>
因其世傳而繼之曰襲<lb/>
<pb n="KR3j0118_WYG_001-13a"/>
　揚子曰襲堯之爵<lb/>
掩其不備而取之亦曰襲<lb/>
　左荘公二十九年夏鄭人侵許凡師有鐘鼓曰伐無<lb/>
　曰侵輕曰襲杜曰揜其不備也<lb/>
爾者如此也<lb/>
　語曰吾無隐乎爾<lb/>
耳者而已也<lb/>
　孟子曰盡心焉耳矣<lb/>
<pb n="KR3j0118_WYG_001-13b"/>
　　　曾字<lb/>
諸經除人姓及曾孫<hi>孔安國解詩信南山郭璞注爾雅曾孫之曽並音層</hi>之外曾<lb/>
字並無音獨論語曾謂泰山不如林放乎音則登切曾<lb/>
是以為孝乎音增馬融曰承順父母顔色乃為孝也正<lb/>
義亦引是說則是曾訓乃也至於曾由與求之問雖無<lb/>
音孔曰謂子問異事耳則此二人之問安足大乎又訓<lb/>
則也公孫丑上爾何曾比予於管仲又曰曾比予於是<lb/>
曾音増趙云何曾猶何乃也丁云則也乃也禮部韵亦<lb/>
<pb n="KR3j0118_WYG_001-14a"/>
訓則也併援曾是以為孝乎為證檀弓上䘮三年以為<lb/>
極亾則弗之忘矣鄭曰則之言曾也二說皆通而乃字<lb/>
勝嘗以類推之詩曰曽不容刀曽不崇朝曾是不意曾<lb/>
莫惠我師孟子曾不知以食牛干秦穆公之為汙也荀<lb/>
子榮辱篇偷生淺知之屬曾此而不知也揚子問神篇<lb/>
曾范蔡之不若漢周勃張相如两人言事曾不出口及<lb/>
近世文集中有曾不聞曾不知之類皆作層字讀更說<lb/>
不通合盡讀如曽是以為孝乎之曾<lb/>
<pb n="KR3j0118_WYG_001-14b"/>
　　　屑字<lb/>
屑之一字先儒於書訓盡於詩於孟子訓潔以今騐之<lb/>
凡物之為屑皆輕故屑之言輕也如多方大淫圖天之<lb/>
命屑有辭則言輕有辭說又曰爾乃屑播天命言輕播<lb/>
棄天命谷風曰宴爾新昏不我屑以言宴安於新昏而<lb/>
於我舊室則不輕用君子偕老曰不屑髢也言婦人髪<lb/>
美不輕用它人之髪為髢公孫丑上是亦不屑就已是<lb/>
亦不屑去已告子上蹴爾而與之乞人不屑也告子下<lb/>
<pb n="KR3j0118_WYG_001-15a"/>
予不屑之教誨也者是亦教誨之而已矣宜一以輕釋<lb/>
之非潔也不然盡心下有云欲得不屑不潔之士而與<lb/>
之是獧也何以既言不屑又言不潔乎<lb/>
　　　惟唯維字<lb/>
六經有惟唯維三字或從心或從口或從糸皆通作助<lb/>
辭又訓獨但從心者又訓思尚書皆從心乃盡為助辭<lb/>
如我則末惟成徳之彦洪惟我幼冲人是也詩皆從糸<lb/>
亦多是助辭至如縶之維之則訓繫四方是維紼纚維<lb/>
<pb n="KR3j0118_WYG_001-15b"/>
之則有維持之義止有一字從心乃作思惟之義曰載<lb/>
謀載惟是也左氏傳亦皆以唯為助語論語乃惟字亦<lb/>
助辭但唯仁者唯上智唯我與爾唯天為大唯堯則之<lb/>
從口而訓獨也孟子亦有此句則作惟故亦訓獨其餘<lb/>
如非惟百乘之家為然之類皆訓獨也盖字畫不一而<lb/>
所訓有同異學者當隨其文意求之若夫周易之无字<lb/>
周禮之灋字雖畫異於他經之無與法而音義同<lb/>
　　　有亡字<lb/>
<pb n="KR3j0118_WYG_001-16a"/>
記曰凡養老五帝憲三王有乞言鄭康成讀有為又<hi>内則</hi>
周禮曰量其力有三均鄭康成讀有三為又參<hi>弓人</hi>書曰<lb/>
朞三百有六旬有六日東坡讀二有為又<hi>堯典</hi>詩曰不日<lb/>
有曀蘇黄門云古有又通<hi>終風</hi>則經意甚明如本字讀則<lb/>
說不通集韵四十九宥韵中又二十七而有字與其一<lb/>
注云復也通作又<lb/>
論語曰有若亾我獨亾亾而為有今亾矣夫焉能為亾<lb/>
不如諸夏之亾也今也或是之亾也以上舊讀作存亾<lb/>
<pb n="KR3j0118_WYG_001-16b"/>
之亾者非當讀為無唯孔子時其亾也自牖執其手曰<lb/>
亾之合如本字讀諸子史以亾作無者甚多未能槩舉<lb/>
當隨意是正之<lb/>
　　　不字<lb/>
世俗語言及文字中所急者惟不字極關利害韵書中<lb/>
如府鳩方乆二切者施之於詩與賦押韵無不可者至<lb/>
於市井相與言道塗相與語官吏之指揮民庶将帥之<lb/>
號令士卒鄉校之教訓童蒙凡出諸口而有該此字者<lb/>
<pb n="KR3j0118_WYG_001-17a"/>
非以逋骨反者呼之斷莫能喻陳正敏遯齋閒覽云不<lb/>
字本方鳩切人皆以逋骨反呼之遍檢諸韵並無此音<lb/>
竊謂舉世同詞必有所自始逋骨切殆不可廢按廣韵<lb/>
八物韻中不與弗同則近於逋骨聲然亦庸夫難曉况<lb/>
禮部韵略不出此音徒見於佛經有曰不也世尊廼作<lb/>
弗聲讀亦可一證今以司馬公切韵圖攷之明舉一杯<lb/>
字以發聲曰杯貝不即是與逋骨切同音信乎此音不<lb/>
可廢矣是字也本有四音自陳正敏之說興而人始疑<lb/>
<pb n="KR3j0118_WYG_001-17b"/>
自温公之圖出而音始定苐温公之圖近行於世知音<lb/>
為希故表而出之<lb/>
　<lb/>
　<lb/>
　<lb/>
　<lb/>
　<lb/>
　示兒編卷一<lb/>
</p>
<p>
</p>
  </div>
</body>
</text>
</TEI>
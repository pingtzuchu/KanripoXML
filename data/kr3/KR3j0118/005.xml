<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>示兒編卷五</head>
    <p>
<pb n="KR3j0118_WYG_005-1a"/>
欽定四庫全書<lb/>
　示兒編卷五　　　　　　　宋　孫奕　撰<lb/>
　　經説<lb/>
　　　論語哀公問社<lb/>
哀公問社於宰我<hi>至</hi>既徃不咎按哀公患三桓之侈也<lb/>
欲以諸侯去之公遇孟武伯問曰余及死乎三問不對<lb/>
公欲以越伐魯而去三桓<hi>哀公二十七年</hi>則哀公懷去三桓之<lb/>
心乆矣而患其彊故假古人弗用命則戮于社之意<hi>甘</hi>
<pb n="KR3j0118_WYG_005-1b"/>
<hi>誓</hi>以問焉宰我謂周人以栗使民戰栗勸之以誅也聖<lb/>
人警之以成事不説遂事不諌既徃不咎之三語謂三<lb/>
桓自宣公以來至於今勢偪公室積威五世莫能制之<lb/>
也一旦而欲誅之則昭公之事可鑒矣<hi>昭公二十三年季平子作亂昭</hi>
<hi>公奔齊</hi>哀公茍知自治則三桓之禍自息無事於誅也<lb/>
　　　不以其道得之<lb/>
子曰富與貴是人之所欲也<hi>至</hi>不去也蓋富貴人之大<lb/>
欲存焉善處富貴者必以其道苟不以其道而得處富<lb/>
<pb n="KR3j0118_WYG_005-2a"/>
貴則不處之也貧賤人之大惡存焉善去貧賤者必以<lb/>
其道茍不以其道而得去貧賤則不去之也<lb/>
　　　觀過斯知仁矣<lb/>
子曰人之過也各於其黨觀過斯知仁矣黨謂偏也偏<lb/>
則過之所由起也觀吾有偏而不正之處於此乎識之<lb/>
則過不得著見矣非仁者能之乎<lb/>
　　　朝聞道夕死可矣<lb/>
孔子豈尚未聞道者茍聞天下之有道則死亦無遺恨<lb/>
<pb n="KR3j0118_WYG_005-2b"/>
矣蓋憂天下如此其急<lb/>
　　　孰謂微生髙直<lb/>
此言微生髙於乞醯之際盡其委曲之道先儒泥於孰<lb/>
謂㣲生髙直之句乃解乞諸其鄰為不直是直情徑行<lb/>
而無委曲周旋之義豈善與人交者哉嗚呼聖人之意<lb/>
决不如是故曰孰謂微生髙為直情徑行之直<lb/>
　　　先難後獲<lb/>
子曰仁者先難而後獲此章救樊遲之失也自其學稼<lb/>
<pb n="KR3j0118_WYG_005-3a"/>
學圃觀之則遲避害趨利之心勝故夫子於問仁則對<lb/>
以先難後獲問崇徳則對以先事後得蓋抑其利欲之<lb/>
心而勉之義理當為之事茍能先義後利非仁者之用<lb/>
心乎<lb/>
　　　南子<lb/>
説者皆引史記以謂孔子見衛靈公之寵姬南子<hi>仲尼弟子</hi>
<hi>傳</hi>以愚觀之必非衛之南子蓋嘗攷家語曰孔子適衛<lb/>
子驕為僕<hi>顔刻字子驕史記作顔髙</hi>衛靈公與夫人南子同車出而<lb/>
<pb n="KR3j0118_WYG_005-3b"/>
令宦者雍梁驂乘使孔子為次乘遊過市孔子耻之且<lb/>
聖人方以季桓子受齊女樂而去魯適衛至衛而又耻<lb/>
為靈公南子次乗豈肯輕身以先於匹媍哉又且六經<lb/>
以至魯論家語皆無見衛南子之文不知子長何所本<lb/>
而云然則南子者為誰是必魯之南蒯也何以知之以<lb/>
佛肸召子欲徃而知之也佛肸以中牟畔子路不欲子<lb/>
徃而夫子有豈匏瓜之喻南蒯以費畔子路亦不悦其<lb/>
見<hi>昭公十二年南蒯以費畔遂奔齊十三年費人畔南氏即南蒯也</hi>蓋昭公十四年南<lb/>
<pb n="KR3j0118_WYG_005-4a"/>
蒯之奔齊也侍飲於景公公曰叛夫對曰臣欲張公室<lb/>
也<hi>杜預曰張强也</hi>南蒯欲弱季氏而強公室此夫子所以見之<lb/>
將以興魯也與佛肸事不約而同故知其必非見衛之<lb/>
南子而見魯之南子也昭昭矣<lb/>
　　　民鮮乆矣<lb/>
子曰中庸之為徳也其至矣乎民鮮乆矣言中庸之徳<lb/>
其極至難能之事斯民之所日用常行者也然行之者<lb/>
能暫而不能乆故曰民鮮乆矣<lb/>
<pb n="KR3j0118_WYG_005-4b"/>
　　　老彭<lb/>
竊比於我老彭按大有卦匪其彭陸音步郎反子夏作<lb/>
旁老彭當讀如匪其彭之彭者音旁旁側也欲自比於<lb/>
老子之側蓋謙辭也老子古之好道者宜孔子之所自<lb/>
比嘗攷諸曽子問有記孔子聞諸老聃者屢矣家語亦<lb/>
曰孔子問禮於老聃此誠孔子欲自附於老子之側之<lb/>
騐也舊説以老彭為彭祖然六經所不載聖人所不道<lb/>
非夫子之願比者今不取<lb/>
<pb n="KR3j0118_WYG_005-5a"/>
　　　束修<lb/>
漢儒説自行束修以上皆以十段脯為束修蓋因禮記<lb/>
束修之問不出竟及束修一犬以誤之也觀鄭𤣥注論<lb/>
語謂年十五以上也後漢杜詩薦伏湛曰自行束修訖<lb/>
無毁玷注云謂年十五以上然以經意詳之初非此意<lb/>
聖人設教雖互鄉闕黨童子所不拒長少何擇焉惟延<lb/>
篤傳吾自束修以求為人臣不陷於不忠為人子不陷<lb/>
於不孝注云束修謂束𢃄修飭此説稍通然以修為修<lb/>
<pb n="KR3j0118_WYG_005-5b"/>
飭則是以束為束𢃄則非不若以檢束修飭為正如鄭<lb/>
均傳曰均束修安貧太守薦劉般束修至行皆同一意<lb/>
方性夫解禮記束修之問以為與論語名同而實異其<lb/>
説謂約治其身則無不誨之真得所謂人潔己以進與<lb/>
其潔也之意<lb/>
　　　聞韶<lb/>
人皆以聞韶不知肉味為喜之之詞吾獨以為怒之之<lb/>
辭何也曰食㫖不甘者悲而不知也曰發憤忘食者怒<lb/>
<pb n="KR3j0118_WYG_005-6a"/>
而不知也曰在齊聞韶者亦怒而不知也未聞有人喜<lb/>
而不知者矣蓋韶帝樂也齊侯國也夫子在齊忽聞侯<lb/>
國僭作帝樂又至三月之乆是以怒而不知肉味故曰<lb/>
不圖為樂之至於斯也非怒辭而何<lb/>
一説以子在齊絶句韓退之改三月為音字亦穿鑿<hi>聞韶</hi>
<hi>三月絶句</hi>
　　　文莫吾猶人也<lb/>
欒肇曰按燕齊之間謂勉強為文莫今語猶然肇深於<lb/>
<pb n="KR3j0118_WYG_005-6b"/>
論語此説必有所授杜詩有乆拚野鶴同䨇鬢遮莫鄰<lb/>
雞下五更遮莫二字殆不可曉嚴有翼以儘教之説發<lb/>
明之其㫖逺顯予喜其文相若故併有取焉耳<hi>草堂詩箋云遮</hi>
<hi>音之夜反</hi>
　　　無間然<lb/>
子曰禹吾無間然矣間隙也猶玷缺也孔子謂禹之所<lb/>
為我無以見其玷缺之可議也由其菲飲食惡衣服卑<lb/>
宫室言之似儉不中禮也由其致孝乎鬼神致美乎黻<lb/>
<pb n="KR3j0118_WYG_005-7a"/>
冕盡力乎溝洫言之則誠無玷缺之可議是以始終言<lb/>
其無間然矣<lb/>
　　　食不厭精<lb/>
厭讀如厭飫之厭言食與膾雖精而細亦不厭飫而食<lb/>
之蓋夫子嘗曰食無求飽又曰謀道不謀食故知其於<lb/>
精細猶不求其厭飫况饐餲餒敗臭惡失飪則不食也<lb/>
必矣<lb/>
　　　先進後進<lb/>
<pb n="KR3j0118_WYG_005-7b"/>
子曰先進於禮樂<hi>至</hi>吾從先進先進指三代而上後進<lb/>
指三代而下也謂三代而上教行俗美而禮樂逹天下<lb/>
雖野人亦能之况君子乎三代而下政異俗殊而禮樂<lb/>
有壊闕惟君子能之野人則莫之能行也所以夫子必<lb/>
欲從三代之盛時也<lb/>
　　　皆不及門也<lb/>
子曰從我於陳蔡者<hi>至</hi>子游子夏門非門庭之門乃門<lb/>
目之門夫子歎其從陳蔡之徒其同患難如此茍不幸<lb/>
<pb n="KR3j0118_WYG_005-8a"/>
不保首領以沒皆不及門目之側無以表於後世是有<lb/>
遺恨也可不念歟遂舉四科之目以歸於顔閔而下十<lb/>
人焉<lb/>
　　　子樂<lb/>
閔子侍側誾誾如也子路行行如也冉有子貢侃侃如<lb/>
也此三句非夫子之言乃當時記事者之言也繼之以<lb/>
子樂若由也不得其死然云者乃是夫子因子路行行<lb/>
遂指其胷中之病而為是言則子樂當作子曰聲之誤<lb/>
<pb n="KR3j0118_WYG_005-8b"/>
也曰悦聲相近寫者既悞以為悅又轉悦為樂故也既<lb/>
以由也為不得其死又何樂之有<lb/>
　　　論篤是與<lb/>
子曰論篤是與君子者乎色莊者乎與如吾與㸃也之<lb/>
與論其篤厚則所與者君子之人乎色莊之人乎君子<lb/>
則躬行者色莊則色厲而内荏者<lb/>
　　　不可則止<lb/>
所謂大臣者以道事君不可則止大臣以道格君心之<lb/>
<pb n="KR3j0118_WYG_005-9a"/>
非則無復有發於政害於事者此所謂不可則止也<lb/>
　　　忠告而善道之<lb/>
子貢問友子曰忠告而善道之不可則止毋自辱焉言<lb/>
忠告即不可則止也言善道之即毋自辱焉也自非自<lb/>
取自求之自乃訓從也凡有不可處即止之豈非忠告<lb/>
乎毋從取辱之事以導之豈非善道之乎何謂從耻辱<lb/>
之事以導之凡非禮非義之事一或導之則辱身也不<lb/>
忠不孝之事一或導之則辱君親也既辱身又辱君親<lb/>
<pb n="KR3j0118_WYG_005-9b"/>
非朋友之罪而誰罪<lb/>
　　　必也狂狷乎<lb/>
子曰不得中行而與之必也狂狷乎狂者進取狷者有<lb/>
所不為也此章嘆無中道之可與也聖門之學不容有<lb/>
　一偏之失太過之偏流為狂不及之偏流為狷故子張<lb/>
之病在太過子夏之病在不及聖人皆稱其偏以拒之<lb/>
焉有狂狷而尚與之者乎乃知此言乎者疑辭也疑則<lb/>
不與可知與狂者乎則狂者進取即太過也與狷者乎<lb/>
<pb n="KR3j0118_WYG_005-10a"/>
則狷者有所不為即不及也中道安在哉聖人深歎無<lb/>
中行之可與故發是言也<lb/>
　　　禹稷躬稼<lb/>
南宫适曰禹稷躬稼而有天下初夫子雖不之答終也<lb/>
必曰君子哉若人且禹盡力於溝洫而有天下則然矣<lb/>
稷播種百榖不過一諸侯耳而云有天下何哉得非積<lb/>
功累仁至文武而興乎<lb/>
　　　桓公殺公子糾<lb/>
<pb n="KR3j0118_WYG_005-10b"/>
子路曰桓公殺公子紏召忽死之管仲不死曰未仁乎<lb/>
<hi>至</hi>如其仁子貢曰管仲非仁者與桓公殺公子紏不能<lb/>
死又相之<hi>至</hi>經於溝瀆而莫之知也桓公齊襄公之弟<lb/>
也初襄公之立也政令無常故公子小白奔莒<hi>齊地</hi>公子<lb/>
糾奔魯公孫無知弑襄公齊人殺無知大夫髙傒先有<lb/>
以隂召小白故小白自莒先入而得齊是為桓公非取<lb/>
諸子紏之手也乃殺子紏小白誠惡矣然齊實納小白<lb/>
也春秋莊公九年書公伐齊納紏齊小白入於齊<hi>左氏誤多</hi>
<pb n="KR3j0118_WYG_005-11a"/>
<hi>子字公榖皆無子字是也</hi>何稱紏而不稱子言小白而又言齊是紏<lb/>
不當立而小白當立者也九月又書齊人取子紏殺之<lb/>
以紏謂之取傷紏之在魯魯不能覆䕶齊得而殺之所<lb/>
以甚齊之惡而譏魯之不競也以子繫之紏葢子紏兄<lb/>
也弟其可殺乎所以重小白之不弟也管仲雖嘗為子<lb/>
紏之傅然子紏未嘗為世子不當爭立是以管仲明此<lb/>
之義終身不讐桓公而得相之以覇也嘗觀伊川之説<lb/>
以桓公為兄子紏為弟徃徃因薄昭與淮南厲王書曰<lb/>
<pb n="KR3j0118_WYG_005-11b"/>
齊桓殺其弟以反國遂誤之晦庵又附㑹而援其説葢<lb/>
不之審也按史記齊世家云襄公立殺誅數不當羣弟<lb/>
恐禍及故次弟紏奔魯小白之莒十二年公孫無知弑<lb/>
襄公而自立髙國隂召小白於莒髙傒立之為桓公左<lb/>
氏莊公八年注云子紏小白庻兄鄧驥左氏指縱云桓<lb/>
公襄公之季弟也世家既云次弟紏左氏注又云紏為<lb/>
小白庻兄指縱又云桓公為季弟則子紏兄也小白弟<lb/>
也無疑矣故荀子亦曰齊桓殺兄而爭國<hi>仲尼篇</hi>伊川之<lb/>
<pb n="KR3j0118_WYG_005-12a"/>
説誠為誤矣<lb/>
　　　鄉原<lb/>
鄉原徳之賊晦庵先生云原與愿同非也愿之為言慤<lb/>
也愿慤則為謹厚之人必不肯同流合汚所謂鄉原即<lb/>
推原人之情意隨波逐流佞偽馳騁茍合求媚於世故<lb/>
曰一鄉之原人是以為徳之賊也司馬温公解揚子賊<lb/>
仁近鄉原謂所至之鄉狥衆隨俗求媚於人者其説盡<lb/>
之<lb/>
<pb n="KR3j0118_WYG_005-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　示兒編卷五<lb/>
</p>
<p>
</p>
  </div>
</body>
</text>
</TEI>
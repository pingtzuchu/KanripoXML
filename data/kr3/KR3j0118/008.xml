<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>示兒編卷八</head>
    <p>
<pb n="KR3j0118_WYG_008-1a"/>
欽定四庫全書<lb/>
　示兒編卷八　　　　　　　　宋　孫奕　撰<lb/>
　　文說<lb/>
　　　史異文<lb/>
前髙帝賛曰劉向頌云漢帝本系出自唐帝由是推之<lb/>
漢承堯運徳祚已盛叙傳又曰皇矣漢祖纂堯之緒後<lb/>
漢杜林議郊祀制乃謂漢業特起功不縁堯　宣帝紀<lb/>
曰神爵三年八月詔益吏百石以下俸十五<hi>韋昭曰若食一斛則</hi>
<pb n="KR3j0118_WYG_008-1b"/>
<hi>益五斗</hi>荀悦漢紀云益吏百石以下俸五十斛　劉輔上<lb/>
書曰腐木不可以為柱卑人不可以為主荀紀云腐木<lb/>
不可以為柱人婢不可以為主　東漢仇覽傳為蒲亭<lb/>
長化不孝子陳元謝承以為陽遂亭長化不孝子羊元<lb/>
　唐書來濟傳宣城石仲覽髙智周傳江都石仲覽　唐<lb/>
百官志云平章事自李靖始郭正一傳自正一始　百官<lb/>
志云太宗設官七百三十員曹確傳乃曰太宗著令文<lb/>
武官六百四十三員兵志曰天下府兵六百三十有四<lb/>
<pb n="KR3j0118_WYG_008-2a"/>
而在闗中者二百六十有一陸贄奏議謂置府兵八百<lb/>
而闗中五百　太宗實録云正觀四年天下斷死罪二<lb/>
十九人七年天下死囚凡三百九十人自詣朝堂實錄<lb/>
乃云二百九十人白居易樂府云死囚四百來歸獄舊<lb/>
本紀統紀年代記皆云二百九十人<hi>温公考異曰今從新書刑法志</hi>新<lb/>
書刑法志云正觀四年天下斷死罪二十九人六年觀<lb/>
錄囚徒憫死罪者三百九十人縱之還家期以明年秋<lb/>
即刑及期囚皆詣朝堂無後者太宗嘉其誠信悉原之<lb/>
<pb n="KR3j0118_WYG_008-2b"/>
班固賔戲曰孔席不煖墨突不黔淮南子修務訓篇曰<lb/>
孔子無黔突墨子無煖席　前食貨志晁錯曰堯禹有<lb/>
九年之水湯有七年之旱而國亾捐瘠者以蓄積多而<lb/>
備先具也荀子富國篇云禹十年水湯七年旱而天下<lb/>
無菜色者十年之後年榖俱熟而陳積有餘是無他故<lb/>
焉知本末源流之謂也　晉荀朂曰省吏不如省官省<lb/>
官不如省事省事不如清心唐李徳裕曰省事不如省<lb/>
官省官不如省吏　白居易傳云九嵗暗識聲律元稹<lb/>
<pb n="KR3j0118_WYG_008-3a"/>
白氏長慶集云五六嵗識聲韵又白氏長慶集云雞林<lb/>
賈人求市其詩頗切自云本國宰相毎以百金換一篇<lb/>
本傳乃云雞林行賈售其國相亦篇易一金<lb/>
　　　經史異<lb/>
易曰養賢以及萬民蕭何曰養其民以致賢人舜典曰<lb/>
四罪而天下咸服前鮑宣時政書曰堯放四罪而天下<lb/>
服孟子曰夏曰校殷曰序周曰庠前儒林傳曰夏曰校<lb/>
殷曰庠周曰序　孟子曰庾公之斯學射於尹公之他<lb/>
<pb n="KR3j0118_WYG_008-3b"/>
<hi>離婁下</hi>左氏襄十四年尹公他學射於庾公差　孟子曰<lb/>
詩亾然後春秋作文中子曰小雅廢春秋作　文中子<lb/>
王道篇叔恬曰舜一嵗而廵五嶽舜典止廵四嶽<lb/>
　　　破題道盡<lb/>
為文有三難命意上也破題次也遣辭又其次也不善<lb/>
遣辭則莫能敷暢其意不善涵蓄題意破題何自而道<lb/>
盡哉則是破題尤難者也嘗即是而觀古文第一句便<lb/>
道盡題意而盡善盡羙者我國朝得三人焉歐陽文忠<lb/>
<pb n="KR3j0118_WYG_008-4a"/>
公縱囚論曰信義行於君子刑戮施於小人則一句道<lb/>
盡太宗求名之意矣其後韓文公廟碑蘇文忠有匹夫<lb/>
而為百世師一言而為天下法又一句道盡昌黎之道<lb/>
義矣百有餘年而至周益公<hi>必大</hi>三忠堂碑其曰文章<lb/>
天下之公器萬世不可得而私也節義天下之大閑萬<lb/>
世不可得而踰也謂文忠歐陽公以文鳴忠襄楊公忠<lb/>
簡胡公俱以忠義鳴故首句已道盡三公平生事實然<lb/>
太宗文公一人耳皆易道三忠既三人又兩塗尤難道<lb/>
<pb n="KR3j0118_WYG_008-4b"/>
公兩句無一字無來處殆與歐蘇争光不寧惟是以言<lb/>
乎表則誕皇孫賀重華宮曰有天下傳之子初㣲黄屋<lb/>
之心受帝祉施于孫俶誕青宮之胄乞致仕曰三千同<lb/>
臣心甫際興王之運七十致君事適臨告老之年謝復<lb/>
益國公曰華陽黒水裂地而封舊物青氊從天而下以<lb/>
言乎啟則賀陳右相曰底績政塗奮庸揆路濟巨川汝<lb/>
作舟楫式資利渉之功若和羮爾惟鹽梅更頼均調之<lb/>
助賀王徳言除工部侍郎曰擢登起部仍直鑾坡閶闔<lb/>
<pb n="KR3j0118_WYG_008-5a"/>
晨趨班冠貳卿之玉筍絲綸夜草燭搖内相之金蓮賀<lb/>
直院楊給事<hi>椿</hi>曰塗歸東省儤直北門論事激昻百辟<lb/>
憚囘天之力摛文掞麗四方傳擲地之聲謝劉守冄送<lb/>
朱墨錢曰長者賜不敢辭正惟禮屈小人腹已屬饜過<lb/>
為身謀凡此皆字字破的篇篇出竒只在首聫其題意<lb/>
粲然靡所不載可謂文中虎也公平昔所著可觀不可<lb/>
殫姑舉此則嘗鼎一臠可知矣<lb/>
　　　作文法<lb/>
<pb n="KR3j0118_WYG_008-5b"/>
艮齋先生謝公昌國自起部丐祠歸渝上嘗徃謁焉舂<lb/>
容浹日無所不論因求作文之法先生曰余少時讀昌<lb/>
黎文得四字取為文法平生用不盡乃跽而請曰四字<lb/>
謂何答曰竒而法正而葩易詩之體盡在是矣文體亦<lb/>
不過是然文貴乎竒過於竒則艷故濟之以法文貴乎<lb/>
正過於正則朴故濟之以葩竒而有法度正而有葩華<lb/>
兩兩相濟不至偏勝則古作者不難到况今文乎　又<lb/>
嘗得尚書張公茂獻文箴曰作文有三病意到而辭不<lb/>
<pb n="KR3j0118_WYG_008-6a"/>
達如訟者抱直理口訥莫伸一病辭達而調不工如委<lb/>
巷相爾汝俚鄙厭聞二病調工而體不徤如堂堂衣冠<lb/>
羙丈夫而無精神三病又曰非積氣之清以為日月星<lb/>
辰則日月星辰不足以為天下之文非馭氣之正以為<lb/>
充實之文則文雖文不足以議自然之文是説也雖詩<lb/>
人之優逺騷客之靚深史家之詳贍一舉而兼之又豈<lb/>
特舉子之文而已哉<lb/>
　　　賦要識題<lb/>
<pb n="KR3j0118_WYG_008-6b"/>
前輩作賦湏看韻脚誠不易之論然近年主司亦有以<lb/>
韻脚誤人者如吉州出明哲通天地之心韻脚云此其<lb/>
實通而無間者而所取不主禮刑三代有道之長韻脚<lb/>
云三代長久其故可知而所取乃専主教太子筠州出<lb/>
明主謹養其和以知本末源流之謂也為韻而所取不<lb/>
主財貨乃知作賦湏就題熟認不可参入外意必若太<lb/>
學出天子當陽韻脚云天子當陽照臨萬國則以陽字<lb/>
為太陽却不可不從<lb/>
<pb n="KR3j0118_WYG_008-7a"/>
　　　賦湏韻脚意全<lb/>
賀方囘言學詩於前輩得八句云平澹不流於淺俗竒<lb/>
古不流於怪僻題詠不窘於物象序事不病於聲律比<lb/>
興深者通物理用事工者如已出格見於成篇渾然不<lb/>
可雋氣出於言外浩然不可屈盡心於此守而勿失請<lb/>
借此以為八韻之法茍妙達此㫖始可言賦昔秦少游<lb/>
賦郭子儀單騎見虜第四韻云兹蓋事方急則宜有異<lb/>
謀軍既孤則難拘常法遭彼虜之勁悍屬我師之困乏<lb/>
<pb n="KR3j0118_WYG_008-7b"/>
較之力則理必敗露示以誠則意當親狎我得不徹衛<lb/>
四環去兵兩夾雖鋒無鏌鎁之鋭而勢有泰山之壓踞<lb/>
鞍以出若無擒虎之威失隊而驚如棄華元之甲押險<lb/>
韻而意全若此乃為盡善凡八韻皆即此可反三隅矣<lb/>
近嵗效莆陽體者雖貴意全然疊字多而失之冗句法<lb/>
長而失之强此非善學桞下恵者也若解試省試尤貴<lb/>
得體切宜知之<lb/>
　　　賦貴巧於使事<lb/>
<pb n="KR3j0118_WYG_008-8a"/>
髙安解試由也升堂賦滿塲皆苦其無故實林振體狀<lb/>
題意獨得活法只用孔門同時之事映𢃄其第六聫云<lb/>
攀鱗附翼仰窺在寢之淵聞禮學詩下視過庭之鯉主<lb/>
文李先之<hi>朴</hi>撫案稱賞曰祗消此聫已見由也果在堂<lb/>
上矣遂寘首選消艮齋先生謝尚書嘗云未第時試仁<lb/>
義天下之表制賦當時從游塲屋者衆皆閣筆無以體<lb/>
表制者自作第四韻散句有曰民多拱極之星世絶駭<lb/>
輿之馬為表制設也有學生曾其姓者巧於移掇上添<lb/>
<pb n="KR3j0118_WYG_008-8b"/>
兩句云如天其大民皆拱極之星若路以由世絶駭輿<lb/>
之馬非特唤醒得題目意透又以星襯仁天馬襯義路<lb/>
表制在其中矣較有工夫乃占第一予次之作者不可<lb/>
不知<lb/>
　　　賦以一字見工夫<lb/>
東坡有曰詩賦以一字見工拙誠哉是言嘗記前輩説<lb/>
歐公柄文衡出堯舜性仁賦取劉煇天下第一首聫句<lb/>
曰世陶極治之風雖稽於古内積安行之徳葢稟於天<lb/>
<pb n="KR3j0118_WYG_008-9a"/>
劉來謁謝頗自矜公雖喜之而嫌其積字不是性為改<lb/>
作藴劉頓駭服紹興己卯廬陵秋試大衍天地之樞賦<lb/>
劉明老破題八字云法著大衍理闗萬殊主司喜其闗<lb/>
字包盡題意取為冠塲有用該字者皆末綴其後太學<lb/>
復出魁者亦不過用此八字郭昌明首冠宜春賦曰重<lb/>
明麗正化天下第三隔云徳增日日之新斯能凝命世<lb/>
被風風之教孰不胥然以風風對日日真不經人道語<lb/>
也<lb/>
<pb n="KR3j0118_WYG_008-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　示兒編卷八<lb/>
</p>
<p>
</p>
  </div>
</body>
</text>
</TEI>
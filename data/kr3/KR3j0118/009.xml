<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>示兒編卷九</head>
    <p>
<pb n="KR3j0118_WYG_009-1a"/>
欽定四庫全書<lb/>
　示兒編卷九　　　　　　　宋　孫奕　撰<lb/>
　　文説<lb/>
　　　聲畫押韻貴乎審<lb/>
初誠齋先生楊公考校湖南漕試同寮有取易義為魁<lb/>
先生見卷子上書盡字作尽必欲擯斥考官乃上庠人<lb/>
力争不可先生云明日掲牓有喧傳以為塲屋取得箇<lb/>
尺二秀才則吾輩将胡顔竟黜之廬陵出聖武為天下<lb/>
<pb n="KR3j0118_WYG_009-1b"/>
君賦小賦押君字者隔句皆押能羣韻而多寫作群當<lb/>
時有數人作者賦甚工意必前列而竟不掛名後主文<lb/>
出院與勸駕言及此甚嗟惜之且云二十文韻中無群<lb/>
字凡如此寫者皆不敢取又出三代有道之長賦三字<lb/>
韻或押殽函者並行黜落葢函音諴見二十七咸其與<lb/>
三字同韻乃函人唯恐傷人之函<hi>胡男切</hi>臨江軍出順天<lb/>
為日新之教賦教字韻效傚二字寫出効俲不從文而<lb/>
從力者並不取所謂顔魯公有干禄字即此可知後之<lb/>
<pb n="KR3j0118_WYG_009-2a"/>
人凡書者不可不辨其畫押者不可不審其聲<lb/>
　　　雙音字貴詳審<lb/>
林徳頌<hi>埛</hi>賦文精義云如車攻宣王復古賦復字本獨<lb/>
音扶又反俗音伏熊淳押舊字云茍根本之謀在我素<lb/>
講則統緒之托指期可復皆本音也沈之萬押肅字云<lb/>
所嗟古制之久泯豈謂此詩之能復此用俗音也理當<lb/>
從經釋文是然恐主文用俗音故湏上請予按經釋文<lb/>
車攻序復古復文皆無音唯復㑹獨音扶又反復古之<lb/>
<pb n="KR3j0118_WYG_009-2b"/>
復當音伏訓反也復㑹之復訓又也則此復古熊淳押<lb/>
去聲非是沈之萬押入聲乃是林徳頌顧苐弗深究也<lb/>
林又云如渾天儀字本音胡本反葉重開天行徤賦云<lb/>
爰有稚圭擬形容於轉轂故令平子妙制作於渾儀此<lb/>
誤作平音用也如姚鳯渾天羲和之<hi>舊器</hi>賦云妙契洪造<lb/>
器名渾天此是矣予稽諸揚雄傳大潭思渾天顔師古<lb/>
音胡昆反揚子重黎篇或問渾天温公音胡本切則二<lb/>
音皆得通押不可謂誤張教授<hi>炳</hi>在廬陵郡學出孟荀<lb/>
<pb n="KR3j0118_WYG_009-3a"/>
羽翼六經賦羽有兩音上聲者五音之羽去聲者羽翼<lb/>
之羽有上請者許押上聲乃是落韻<lb/>
　　　協韻不可重押<lb/>
如秦少游君臣相正國之肥賦第五韻云因知正主而<lb/>
御邪臣者難以存乎安强正臣而事邪主者不能浸乎<lb/>
明昌羙聖時之㑹聚常直道以更相葢上下交孚兮若<lb/>
從繩之紏畫故民俗阜蕃也常飽徳以康强所以舜申<lb/>
后稷之忠民或饑而可救唐相韓休之鯁已雖瘠以何<lb/>
<pb n="KR3j0118_WYG_009-3b"/>
傷係中魁選有訟其重疊用韵遂殿舉朝㫖今後詩賦<lb/>
如押安強即不得押康强矣葢十陽韵中强字亦作疆<lb/>
故也<lb/>
　　　用字貴詳審<lb/>
凡用事湏探究本文不可以虛對實如陳傅良漢斲琱<lb/>
為樸賦云吏尚刻深弊見於乾封元鼎意多穿鑿機形<lb/>
於五鳯黄龍按漢郊祀志武帝封泰山改元封元年明<lb/>
年夏旱公孫卿曰黄帝時封則天旱乾封三年乃下詔<lb/>
<pb n="KR3j0118_WYG_009-4a"/>
曰天意欲乾封乎乾音干則乾封非年號也以對五鳯<lb/>
則為偏矣<lb/>
　　　祭文簡古<lb/>
世傳北狄來祭皇太后文楊大年捧讀空紙無一字即<lb/>
自撰曰惟靈巫山一朶雲閬苑一圑雪桃源一枝花秋<lb/>
空一輪月豈期雲散雪消花殘月缺伏惟尚享時仁皇<lb/>
深喜其敏速歐陽文忠公奉母夫人喪歸廬陵道過臨<lb/>
江李觀以著作佐郎知清江縣太守命作祭文應聲而<lb/>
<pb n="KR3j0118_WYG_009-4b"/>
成曰孟軻亞聖母教之也夫人有子如軻雖死何憾尚<lb/>
享公聼之甚悲感且撃節稱賞二者雖皆祭文然體律<lb/>
簡古詞意超絶真得尹師魯止用五百字可記之法使<lb/>
施之他文無不可者故表而出之<lb/>
　　　對用人名<lb/>
觀皇甫嵩醉鄉日月有徴人名必分品類則用字之法<lb/>
貴乎親切於是畧試申之如風雲中用朱雲斛律明月<lb/>
則申以李淳風南霽雲髙霞㝢韋雲起袁天綱崔日用<lb/>
<pb n="KR3j0118_WYG_009-5a"/>
鳥獸中用魏豹扁鵲則申以伯虎仲熊叔豹季騧梁鴻<lb/>
髙鳯賈彪郭象陳龜朱鳯崔駰朱虎孔鯉祝鮀石季龍<lb/>
韓擒虎草木中用鄧艾越椒則申以薛桞張松張華崔<lb/>
寔王筠盧把元徳秀髙仙芝布帛中用季布爰絲則申<lb/>
以黄裳黥布伍被陸扆田布常衮顔色如衛青李白則<lb/>
申以陶朱李赤師丹李絳朱邑黄香白圭黄覇龔黄元<lb/>
白赤松子黄石公形體如張耳伯牙則申以隸首姜肱<lb/>
馯臂公肩班叔皮習鑿齒親族如王郎衛子夫則申以<lb/>
<pb n="KR3j0118_WYG_009-5b"/>
竇王孫<hi>嬰</hi>嚴公子<hi>彭祖/</hi>羊叔子<hi>祜/</hi>劉伯祖<hi>祐</hi>家具如劉<lb/>
盆子公孫杵臼則申以袁盎京房臧宫渾室管輅張衡<lb/>
<hi>闕</hi>　　髙甑生州郡如馮唐孔光則申以王吉法真樂<lb/>
廣李通張衡李歙賈䕫杜撫欒巴馮道馬嚴李賀又以<lb/>
門目觸類而長之如國名用馬周董晉李漢馮唐呉漢<lb/>
路隋孫楚蘇秦唐儉虞翻西周東周前漢後漢帝王用<lb/>
趙堯王舜貢禹張湯田文蘇武卦名用楊震米恒李㢲<lb/>
苖復唐臨崔渙蘇安恒溫大有賈敦頥韓思復程知節<lb/>
<pb n="KR3j0118_WYG_009-6a"/>
韋思謙薛大鼎沈既濟金玉用韓瑗唐璿蘇瓌蕭瑀周<lb/>
瑜李珏王珪房琯郭璞庾琛衛玠劉琨蔣琬劉璋張守<lb/>
珪李抱玉數目用九方臯百里奚員半千武平一張九<lb/>
齡權萬紀雷萬春程千里武三思方萬頃張萬福鄂千<lb/>
秋山川用劉元海馬子山安禄山倪若水段干木韋巨<lb/>
源孔北海李西河賈山和嶠賈島李源韋淮李峴王潮<lb/>
李漢袁崧温嶠山簡江淹四時用子夏杜秋雷萬春車<lb/>
千秋韋夏卿趙冬曦四方用東園公北宮錡姚南仲公<lb/>
<pb n="KR3j0118_WYG_009-6b"/>
西華東方朔西門豹南宫适北宫黝東施西施南阮北<lb/>
阮以至髙皇小白倪寛王猛夏馥黄香劉晨叔夜谷永<lb/>
牟長傅喜馮驩李固徐堅梅福王祥許逺袁髙婁敬杜<lb/>
欽周仁韓信馮道劉徳祖逖宗均張衡郗鑒祖己仲壬<lb/>
田甲庖丁謝安穆寧陽虎樂羊牛崇馬援來濟劉洽馬<lb/>
良羊祐宰我夷吾京房渾室伯夷儀狄灌夫馮婦徐孺<lb/>
子來䕶兒金安上白敏中司馬遷公羊髙徐有功蘇無<lb/>
畏華無傷申不害蘇味道婁師徳史叔賔宗楚客堯辟<lb/>
<pb n="KR3j0118_WYG_009-7a"/>
邪<hi>北史堯暄字辟邪</hi>霍去病冉伯牛桑𢎞羊劉黒闥杜黄裳田<lb/>
仁㑹崔信明凡此皆可以類求所謂世間未有無對者<lb/>
也<lb/>
　　詩説<lb/>
　　　假對<lb/>
詩律有借對法茍下字工巧賢於正格也少陵北鄰云<lb/>
愛酒晉山簡能詩何水曹贈張四學士云紫誥仍兼綰<lb/>
黄麻似六經又無復隨髙鳯空餘泣聚螢送楊六使西<lb/>
<pb n="KR3j0118_WYG_009-7b"/>
蕃云子雲清自守今日起為官寄韋有夏郎中云飲子<lb/>
頻通汗懐君想報珠九日云坐開桑落酒來折菊花枝<lb/>
<hi>一作來把</hi>葢用山簡對水曹兼綰對六經髙鳯對聚螢子雲<lb/>
對今日飲子對懐君桑落對菊花亦清秋方落㡌子夏<lb/>
正離羣之比也如少游與子瞻同席自矜髭髯之羙曰<lb/>
君子多乎哉子瞻戲曰小人樊湏也<hi>邵氏聞見後錄</hi>尤借對之<lb/>
的<lb/>
　　　偏枯對<lb/>
<pb n="KR3j0118_WYG_009-8a"/>
詩貴於的對而病於偏枯雖子羙尚有此病如重過何<lb/>
氏曰手自栽蒲栁家纔足稻粱<hi>毛氏注詩云楊栁蒲栁也</hi>寄李白曰<lb/>
稻粱求未足薏苡謗何頻田舍曰櫸栁枝枝弱枇杷樹<lb/>
樹香此以一草木對二草木也贈崔評事曰燕王買駿<lb/>
骨渭老得熊羆得舍弟消息曰浪傳烏鵲喜深負鶺鴒<lb/>
詩寄髙詹事曰天上多鴻鴈池中足鯉魚寄李白曰幾<lb/>
年遭鵩鳥獨泣向麒麟又曰麒麟不動爐烟轉孔雀徐<lb/>
開扇影還此以一鳥獸對二鳥獸也秋野曰吾老甘貧<lb/>
<pb n="KR3j0118_WYG_009-8b"/>
病榮華有是非寄李白曰未負幽棲志兼全寵辱身偶<lb/>
題曰作者皆殊列聲名豈浪垂上韋左相曰聰明過管<lb/>
輅尺牘倒陳遵是以二字對一意也人日曰氷雪鶯難<lb/>
至春寒花較遲是以二景物對一物也歸鴈曰見花辭<lb/>
瘴海避雪到羅浮<hi>惠州二山</hi>是以一水對二山也月夜曰遥<lb/>
憐小兒女未觧憶長安是以二人對一郡也上韋左相<lb/>
曰巫咸不可問鄒魯莫容身是以一人對二國也贈太<lb/>
常張卿均曰友于皆挺㧞公望各端倪是以歇後對正<lb/>
<pb n="KR3j0118_WYG_009-9a"/>
語也龍門曰徃還時屢改川水日悠哉是以實對虚也<lb/>
大手筆如老杜則可然未免為白圭之玷恐後學不可<lb/>
效尤<lb/>
　　　倒用字<lb/>
詩中倒用字獨昌黎為多醉贈張秘書曰元凱承華勛<lb/>
赴江陵云所學皆孔周歸彭城云閭里多死饑下言引<lb/>
龍夔城南聫句云戞鼔侑牢牲又百金交弟兄赴江陵<lb/>
云殷勤謝友朋孟東野失子云薄厚胡不均重云云身<lb/>
<pb n="KR3j0118_WYG_009-9b"/>
體豈寧康送恵師云超然謝朋親荅張徹云碧海滴瓏<lb/>
玲苦寒云調和進梅鹽東都遊春云渚牙相緯經<hi>音徑</hi>雜<lb/>
詩云詩書置後前寄崔立之云不約論財資又無人角<lb/>
雄雌孟先生云應對多差参又此格轉嶇嶔符讀書云<lb/>
寒饑出無驢人日登髙云盤蔬冬春雜南内朝賀云不<lb/>
見醻稗稊又磨淬出角圭晚秋聫句云惟學平貴富贈<lb/>
唐衢云坐令四海如虞唐八月十五夜贈功曹云嗣皇<lb/>
繼聖登夔臯贈劉師服云後日懸知漸莽鹵杏花云杏<lb/>
<pb n="KR3j0118_WYG_009-10a"/>
花兩株能白紅又百片飄泊隨西東感春云兩鬢雪白<lb/>
趨埃塵和盤谷子云推書撲筆歌慨慷<hi>音康</hi>皆倒字類<lb/>
也<lb/>
　　　雙字<lb/>
詩人下雙字不一然各有㫖趣如盧子諒摵摵芳葉零<lb/>
韓吏部淮之水舒舒楚山直叢叢野晴山簇簇霜曉菊<lb/>
鮮鮮晨遊百花叢采朱兼白白剥剥啄啄有客至門角<lb/>
角雉雊羣雌粥粥鵲聲鳴楂楂烏噪聲擭擭蛙黽鳴無<lb/>
<pb n="KR3j0118_WYG_009-10b"/>
謂閣閣秪亂人腷腷膊膊雞初鳴月吐窗烱烱韋蘇州<lb/>
漠漠帆來重冥冥鳥去遲杜工部野日荒荒白江流泯<lb/>
泯清無邊落木蕭蕭下不盡長江滚滚來荆公新霜浦<lb/>
溆綿綿白薄晚林巒徃徃青東坡浥浥爐香初泛夜離<lb/>
離花影欲揺春六一翁霜雲暎月鮮鮮色風葉飛空撼<lb/>
撼聲古屋醉吟燈豔豔畫廊争聼雨瀟瀟聖俞淡淡平<lb/>
田水濛濛半嶺雲雖隨事命詞要不茍也<lb/>
　　　遞相祖述<lb/>
<pb n="KR3j0118_WYG_009-11a"/>
老杜戲為詩曰未及前賢更勿疑遞相祖述復先誰所<lb/>
謂夫子自道也嘗觀其後出塞曰借問大将誰恐是霍<lb/>
嫖姚句法得之郭景純遊仙詩借問此何誰云是鬼谷<lb/>
子送十一舅云雖有車馬客而無人世喧句法得之淵<lb/>
明雜詩結廬在人境而無車馬喧春日憶李白云何時<lb/>
一樽酒重與細論文即孟浩然何時一盃酒重與李膺<lb/>
傾之體復愁云月生初學扇雲細不成衣即李義府鏤<lb/>
月成歌扇裁雲作舞衣之體醉歌云天開地裂長安陌<lb/>
<pb n="KR3j0118_WYG_009-11b"/>
寒盡春生洛陽殿即靈運日暎昆明水春生洛陽殿之<lb/>
體也若夫退之酒食罷無為棋槊以相娯句法又使少<lb/>
陵今夕行云咸陽客舍一事無相與博塞為歡娯祭姪<lb/>
孫湘文云情一何長命一何短句法又使少陵石壕吏<lb/>
云吏呼一何怒婦啼一何苦也<lb/>
　　　用古今句法<lb/>
杜詩刈葵莫放手放手莫傷根一作傷葵根用古詩采<lb/>
葵莫傷根傷根葵不生江邊小閣云薄雲嵓際出孤月<lb/>
<pb n="KR3j0118_WYG_009-12a"/>
浪中翻用何遜入西塞云薄雲岩際出初月波中上寒<lb/>
食舟中云雲白山青萬餘里愁看直北是長安用沈佺<lb/>
期云雲白山青千萬里幾時重謁聖明君寒食舟中云<lb/>
春水舩如天上坐老年花似霧中看用沈佺期云舩如<lb/>
天上坐人似鏡中行莫相疑行云晚将末契託年少用<lb/>
陸士衡傷逝賦云託末契於後生此皆取古人之句也<lb/>
至於戲題畵山水圖云焉得并州快剪刀剪取呉淞半<lb/>
江水即白樂天聼曹綱琵琶示重蓮云誰能截得曹綱<lb/>
<pb n="KR3j0118_WYG_009-12b"/>
手揷向重蓮細袖中眼前無俗物多病也身輕即樂天<lb/>
眼前無俗物身外即僧居為人性癖躭佳句語不驚人<lb/>
死不休即樂天人各有一癖我癖在章句金魚換酒來<lb/>
即太白金龜換酒處此又同時人之句也<lb/>
　　　類前人句<lb/>
太白獨酌勸孤影同淵明揮杯勸孤影退之江燕正飛<lb/>
飛同陸機飛飛燕弄聲韋蘇州荅裴税云采菊露未晞<lb/>
舉頭見南山同淵明采菊東籬下悠然見南山蘇子羙<lb/>
<pb n="KR3j0118_WYG_009-13a"/>
峽束滄淵深貯月岩排紅樹巧粧秋同老杜峽束滄江<lb/>
起嵓排石樹圓徐師川早朝云黄帝逺臨天北極紫宸<lb/>
位在殿中央老杜玉几由來天北極朱衣只在殿中央<lb/>
元白酧和云有月多同賞無盃不共持即昌黎縣齋讀<lb/>
書云詩成有共賦酒熟無孤斟潘佑感懐云幽禽喚杜<lb/>
宇宿蝶夢莊周即李白野禽啼杜宇山蝶舞荘周東坡<lb/>
西湖新成云二十四橋亦何有換此十頃玻璃風即歐<lb/>
公西湖云都将二十四橋月換得西湖十頃風太白云<lb/>
<pb n="KR3j0118_WYG_009-13b"/>
但得酒中趣勿為醒者傳類靖節但得琴中趣何勞絃<lb/>
上聲六一翁食車螯云但知羙無厭誰謂來甚遐梅聖<lb/>
俞河豚亦云但言羙無度誰知死如麻東坡初冬云一<lb/>
年好處君湏記正是橙黄橘緑時類昌黎早春云最是<lb/>
一年春好處絶勝烟栁滿皇都山谷云去時魚上氷歸<lb/>
時燕哺兒類昌黎征蜀聫句始去杏飛蝶及歸栁鳴蛩<lb/>
王元之春日雜興云何事春風容不得和鶯吹折數枝<lb/>
花同老杜恰是春風相欺得夜來吹折數枝花宋元憲<lb/>
<pb n="KR3j0118_WYG_009-14a"/>
<hi>郊</hi>云鑿開魚鳥忘情地展盡江湖極目天同徐仲雅<hi>五代</hi>
<hi>人</hi>題明月圃云鑿開青帝春風圃移下姮娥夜月樓王<lb/>
荆公梅花云遙知不是雪為有暗香來類蘇子卿只言<lb/>
花似雪不悟有香來徐師川云誰家竹可欵何處酒莫<lb/>
㤀類退之遊青龍寺云何人有酒身無事誰家多竹門<lb/>
可欵太白瀑布云海風吹不斷江月照還空介甫嘲白<lb/>
髪云種種春風吹不長星星明月照還稀樂天琵琶行<lb/>
云間闗鶯語花底滑幽咽泉流水下灘醉翁聼筝云綿<lb/>
<pb n="KR3j0118_WYG_009-14b"/>
蠻巧囀花間舌嗚咽交流水下泉唐朱書喜陳懿老至<lb/>
云一别一千日一日十二憶苦心無閑時今日見玉色<lb/>
乃知山谷五更歸夢三百里一日思親十二時之語相<lb/>
若李白題峰頂寺云夜宿峰頂寺舉手捫星辰不敢髙<lb/>
聲語恐驚天上人乃知晏元獻危樓詩全似之陰鏗云<lb/>
栁色黄金嫩梨花白雪香太白行樂詞亦全用之晉書<lb/>
載記云蛟龍得雲雨鵰鶚在秋天杜子羙贈嚴閣老亦<lb/>
全用之<lb/>
<pb n="KR3j0118_WYG_009-15a"/>
　　　杜詩轉字音<lb/>
杜工部反經史字音為多略舉數四如霍去病為嫖姚<lb/>
校尉服䖍音飄揺師古音頻妙羊召反荀悦漢紀作票<lb/>
鷂字今音飄揺不當其義公贈田九判官曰将軍不數<lb/>
漢嫖姚後出塞曰恐是霍嫖姚寄卿嘉榮曰自是一嫖<lb/>
姚凡三押皆作平聲　六典曰後漢州置别駕持中皆<lb/>
刺史自辟除晉職官志曰州置别駕治中從事治字無<lb/>
音而六典作持字公寄岳州賈司馬巴州嚴使君曰典<lb/>
<pb n="KR3j0118_WYG_009-15b"/>
郡終㣲𦕈治中實棄捐趙彦才云治從平聲　後漢明<lb/>
帝紀謂羣臣曰郎官上應列宿出宰百里應字無音公<lb/>
寄劉峽州曰刺史諸侯貴郎官列宿應既押平聲韵又<lb/>
使為太守事　論語磨而不磷力刃切公暮春送馬大<lb/>
卿曰此道未磷緇别崔潩曰但取不磷緇皆作平聲<lb/>
張良賛曰為其貎魁梧竒偉蘇林曰梧音悟師古曰魁<lb/>
大貎也梧者言其可驚悟讀為吾非也公贈蕭郎中曰<lb/>
魁梧秉哲尊乃讀作吾　鄭典設自歸州歸曰刺史似<lb/>
<pb n="KR3j0118_WYG_009-16a"/>
宼恂列郡宜競借乃讀作迹葢押適字韵也　題衡州<lb/>
文宣王廟曰耳聞讀書聲殺伐思髣髴乃讀作沸葢押<lb/>
至字韻也韓詩曰浦帆晨初發郊扉冷未開帆音去聲<lb/>
今韻書已收又曰敕厨唯一味求飽或三鱣楊震傳有<lb/>
雀銜三鱣集講堂注音善今押為平聲<lb/>
　　　韓詩轉字音<lb/>
韓吏部押韻或反平為側移側為平亦復多江漢云華<lb/>
燭光爛爛<hi>音闌</hi>此日足可惜云徃徃副所望<hi>音㤀</hi>别竇<lb/>
<pb n="KR3j0118_WYG_009-16b"/>
司直云婉孌不能㤀<hi>音望</hi>詠筍曰得時方張王<hi>二音帳旰</hi>東<lb/>
都遇春云渚牙相緯經<hi>音徑</hi>送劉師服云貴者恒難售<lb/>
<hi>音酬</hi>食蝦蟇云余初不下喉近亦能稍稍<hi>所教反</hi>讀東方<lb/>
朔雜事云事在不可赦<hi>音奢</hi>方橋云方橋如此作<hi>音佐</hi>
送區𢎞南歸云我念前人譬葑菲<hi>音霏</hi>望秋作云怯膽<lb/>
變勇神明鑒<hi>音監</hi>
　　　栁詩轉字音<lb/>
栁儀曹押轉聲韵亦復有之遊南亭叙志云衆生均覆<lb/>
<pb n="KR3j0118_WYG_009-17a"/>
燾<hi>音陶</hi>望横江口云島嶼疑掐振<hi>音真</hi>詠三良云猛志<lb/>
填黄壤<hi>音攘</hi>詠韋安道云朅來事儒術十年所能逞<hi>音</hi>
<hi>呈</hi>雖曰杜與韓栁喜取别聲押韵然自建安而來已皆<lb/>
然矣左太冲雜詩云壯齒不常居嵗暮常慷慨則已轉<lb/>
慷為平聲也陸士衡為顧彦先贈婦云京路多風塵素<lb/>
衣化為緇則已轉緇為上聲也劉公幹雜詩云安得肅<lb/>
肅羽從爾游波瀾此以去聲郎肝切用瀾字也顔延年<lb/>
登巴陵城云却倚雲夢林前瞻京䑓囿此以入聲于六<lb/>
<pb n="KR3j0118_WYG_009-17b"/>
切用囿字也即此觀之則知四聲皆有可通押者矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　示兒編卷九<lb/>
</p>
<p>
</p>
  </div>
</body>
</text>
</TEI>
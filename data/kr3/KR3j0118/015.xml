<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>示兒編卷十五</head>
    <p>
<pb n="KR3j0118_WYG_015-1a"/>
欽定四庫全書<lb/>
　示兒編卷十五　　　　　　宋　孫奕　撰<lb/>
　　雜記<lb/>
　　　人物通稱<lb/>
父母稱嚴君<hi>家人卦</hi>樗里子亦號嚴君<hi>史記秦封號為嚴君</hi>母可稱<lb/>
大人<hi>前淮陽王欽傳舅張博云王遇大人益懈是也又范滂稱母為大人</hi>叔亦可稱大人<lb/>
<hi>前漢䟽受謂廣曰從大人議是也</hi>兄為伯氏<hi>何人斯詩曰伯氏吹壎</hi>狐突亦為伯<lb/>
氏<hi>檀弓注伯氏狐突别氏</hi>妻父亦可稱舅壻亦可稱甥<hi>爾雅妻之父為外舅</hi>
<pb n="KR3j0118_WYG_015-1b"/>
<hi>妻之母為外姑注謂我舅者吾謂之甥然則亦宜呼壻為甥孟子曰帝館甥于貳室是</hi>天子可稱<lb/>
鉅公<hi>前郊祀志欲見鉅公張晏曰天子為天下父故曰鉅公也</hi>可稱縣官<hi>前東平王傳今署縣</hi>
<hi>官年少注謂不敢指斥成帝故謂之縣官</hi>太后亦稱東宮<hi>劉向傳依東宫之尊師古曰東宫太</hi>
<hi>后所居也</hi>太子内官稱孺子<hi>前漢武五子傳納史良姊韋昭曰良姊太子之内官也太子有</hi>
<hi>妃有良姊有孺子凡此三等</hi>妾亦稱良人<hi>前漢上官后傳内與父諸良人侍御皆亂師古曰良</hi>
<hi>人謂妾也侍御則兼婢矣</hi>嬖幸之舍亦曰玉堂<hi>谷永傳仰損椒房玉堂之盛寵師古曰玉</hi>
<hi>堂嬖幸之舍也揚雄傳上玉堂晉灼曰黄圖有大玉堂小玉堂殿</hi>人有名青史應劭風<lb/>
俗通曰青史善著書即青史者人姓名也書亦名青史<lb/>
<pb n="KR3j0118_WYG_015-2a"/>
杜甫贈鄭十八曰古人日已逺青史字不泯注云殺青<lb/>
為竹簡之史也　觀論語遇丈人荷蓧注曰老者則不<lb/>
特杜甫稱羙丞相為丈人也　天下可以為物莊子在<lb/>
宥篇有土者有大物是也人亦可以為物泰誓曰惟人<lb/>
萬物之靈是也　樂記食三老五更於太學謂更歴事<lb/>
者則知不惟五夜為五更也　李義山云鶯能歌子夜<lb/>
謂晉人有子夜者善歌則知非甲夜乙夜之類也　繫<lb/>
辭以天地人為三才而輪人之斬三材謂轂輻牙弓人<lb/>
<pb n="KR3j0118_WYG_015-2b"/>
之合三才謂膠漆絲也　王旗曰太常君牙曰紀于太<lb/>
常注王之旌旗畵日月曰太常是也禮官亦曰太常漢<lb/>
百官表云奉常秦官景帝更名太常注謂尊大之義是<lb/>
也　車蓋亦得稱屋漢髙紀曰紀信乃乗王車黄屋左<lb/>
纛謂天子車以黄繒為蓋裏　車亦得稱路襄公二十<lb/>
六年享子展賜之先路賜子産大路皆車之總名　日<lb/>
亦曰東君前郊祀志云晉巫祠東君師古曰東君日也<lb/>
　元日亦稱三朝班固東都賦曰春王三朝㑹同漢京<lb/>
<pb n="KR3j0118_WYG_015-3a"/>
注云三朝元日也朝陟遙反謂嵗之朝月之朝日之朝<lb/>
是也　四月亦稱正月詩正月繁霜注云正月夏之四<lb/>
月是也　曲亦名陽春宋玉對楚王問曰其為陽春白<lb/>
雪屬而和者不過十人曲亦名九秋陸士衡日出東南<lb/>
隅行云丹唇含九秋注九秋曲名　矢名㤀歸出劉向<lb/>
新序云楚王載㤀歸之矢以射兕於夢澤草亦名㤀歸<lb/>
出文選陸士衡詩安得㤀歸草言樹背與襟注謂㤀憂<lb/>
草　稻亦稱嘉𬞞曲禮云稻曰嘉𬞞是也　雉亦稱華<lb/>
<pb n="KR3j0118_WYG_015-3b"/>
蟲益稷篇云山龍華蟲是也　山有羊腸酈道元水經<lb/>
注羊腸盤道三十六囘在成州仇池山<hi>又見後漢白馬氐傳</hi>水之<lb/>
縈廻者亦曰羊腸後漢鄧訓傳所謂羊腸倉是也　酒<lb/>
名屠蘇廣韻屠蘇酒元日飲之可除瘟氣是也屋亦名<lb/>
屠蘇劉孝威結客少年塲行云障月錦屠蘇是也　竹<lb/>
有名龍鍾杜寄君岑長史云何大龍鍾極于今出處妨<lb/>
薛云按廣韻龍鍾竹名世言龍鍾取此義也謂其年老<lb/>
如竹之枝葉搖曵而不能自禁持也予攷之廣韻玉篇<lb/>
<pb n="KR3j0118_WYG_015-4a"/>
籠籦竹名廣志云可為笛二字皆從竹<hi>籠盧紅切籦職容切</hi>大宗<lb/>
伯以禽作六摯而羔與其一者是獸亦可謂之禽也攷<lb/>
工記言天下之大獸五而羽與其一者是禽亦可謂之<lb/>
獸也　蚊蚋亦名白鳥杜寄劉峽州云江湖多白鳥天<lb/>
地有青蠅杜修可云一謂鷗鷺之類詩言白鳥翯翯是<lb/>
也喻賢者之潔白乃弃江湖之間一謂蛟蚋也以譬小<lb/>
人云賢者處亂世欲隠則為蚊蚋所噆欲出則為青蠅<lb/>
所汚　鳥有名竹林杜寓同谷縣云竹林為我啼青晝<lb/>
<pb n="KR3j0118_WYG_015-4b"/>
西清詩話云崇寧間有貢士自同谷來籠一禽大如雀<lb/>
色青善鳴曰竹林鳥也　鴝鵒又名𤣥鳥螢火又名丹<lb/>
鳥並出古今注　烏反哺亦名慈烏雞反哺亦名孝雉<lb/>
出倦游雜録<hi>云吐綬鷄</hi>　人名飛燕前漢趙飛燕立為皇后<lb/>
注云善舞馬亦名飛燕謝靈運㑹吟行云飛燕躍廣途<lb/>
西京雜記云文帝有馬九匹一名飛燕騮　人名飛廉<lb/>
滕文公注云紂之臣風伯亦名飛亷離騷經後飛亷使<lb/>
奔屬是也　觀名風亷<hi>馮衍顯志賦云</hi>草亦名風亷<hi>本草</hi>　羊謂<lb/>
<pb n="KR3j0118_WYG_015-5a"/>
之腔韓愈病中贈張十八云酒壺綴羊腔是也猪亦謂<lb/>
之腔張鷟朝野僉載云按後一腔凍猪肉是也　竹謂<lb/>
之个史記貨殖傳云竹竿萬个是也舟與鳥獸亦可謂<lb/>
个杜甫屏迹云漁舟箇箇輕絶句云兩箇黄鸝鳴翠栁<lb/>
夜歸云峽口驚猿聞一箇螢火云却繞井欄添箇箇題<lb/>
栢大山居云蕭蕭千里馬箇箇五花紋是也<hi>一説五花紋為箇非</hi>
<hi>謂匹馬為箇也</hi>
　　　人物異名<lb/>
<pb n="KR3j0118_WYG_015-5b"/>
人物之異名其來尚矣　天子曰天辟<hi>前五行志天辟惡之如淳曰天</hi>
<hi>辟謂天子也師古曰辟音壁</hi>曰鉅公曰縣公<hi>並見人/物通稱</hi>禾絹<hi>南北史</hi>父曰<lb/>
郎罷子曰囝<hi>音蹇閩俗呼父為郎罷呼子為囝出藝苑雌黄</hi>舅姑曰尊章<hi>漢廣川王</hi>
<hi>傳背尊章師古曰尊章猶言姑舅也</hi>兄弟妻相謂曰先後曰娣姒曰妯娌<lb/>
<hi>郊祀志見神於先後宛若孟康曰兄弟妻相謂先後宛若字也師古曰先蘇見反後胡構反古謂之娣姒今閩</hi>
<hi>中俗為先後呉楚俗呼為妯娌音軸里</hi>長嫂曰邱嫂<hi>楚元王傳過其邱嫂食應劭曰邱姓也孟</hi>
<hi>康曰西方亾女壻為邱壻邱空也兄亾空有嫂也張晏曰邱人也長嫂稱也師古曰史記邱字作巨邱巨皆大</hi>
<hi>也張説得之</hi>女壻曰邱壻<hi>見/上</hi>曰倩<hi>淳于意傳曰黄氏諸倩注齊人呼女壻為倩言可假</hi>
<pb n="KR3j0118_WYG_015-6a"/>
<hi>倩説文曰東齊間壻謂之倩</hi>曰甥<hi>見前人/物通稱</hi>太守曰郡長<hi>漢髙祖紀懐王以沛公為</hi>
<hi>碭郡長韋昭曰秦名曰守是時改曰長</hi>郡将<hi>嚴延年傳繡見延年新将師古曰新為郡将也謂郡将者</hi>
<hi>以其兼領武事者也</hi>邑長曰落長<hi>王温舒傳置伯落長以収司奸師古曰邑落之長</hi>帥名<lb/>
曰五百<hi>晁錯傳四里一連有假五百服䖍曰五百帥名也</hi>公車官曰大誰<hi>漢五行志</hi>
<hi>故公車大誰卒師古曰大誰者主問非常之人云姓名是誰也大誰本以誰何稱因用名官有大誰長今此卒</hi>
<hi>者長所領士卒也</hi>主餅餌曰湯官<hi>漢百官表師古曰湯官主餅餌</hi>主鑄錢曰鍾<lb/>
官<hi>百官表如淳曰鍾官主鑄錢官也</hi>仰塗者曰<graphic n="KR1725" url="https://raw.githubusercontent.com/kanripo/KR-Gaiji/master/images/KR1725.png" mimeType="image/png"/>人<hi>揚雄曰<graphic n="KR1725" url="https://raw.githubusercontent.com/kanripo/KR-Gaiji/master/images/KR1725.png" mimeType="image/png"/>人亾則匠石輟斤而不敢</hi>
<hi>妄斲師古曰塈即今之仰塗也□抆拭也故仰塗者為□人音乃髙反又音廼何反</hi>操舟曰榜人<lb/>
<pb n="KR3j0118_WYG_015-6b"/>
<hi>子虗賦榜人歌聲流喝張楫曰榜船也月令曰命榜人榜人船長也師古曰榜音謗</hi>舟師曰長年<lb/>
三老<hi>杜詩長年三老遙憐汝注曰舟師也</hi>民曰氓隸<hi>子虗/賦</hi>使車曰馹騎<hi>六帖</hi>
<hi>軺車馹騎星駕皆使車也</hi>夫人車曰魚軒<hi>閔二年歸夫人魚軒注云夫人車以魚皮為飾</hi>天<lb/>
子旗曰翠華<hi>相如上林賦建翠華之旗</hi>楚靈王弓名大屈<hi>昭七年楚子享公于</hi>
<hi>新䑓好以大屈注云宴好之賜大屈弓名</hi>繁弱鉅黍<hi>荀子性惡篇繁弱鉅黍古之良弓也</hi>宋矢<lb/>
名金僕姑<hi>荘十一年乗邱之役公以金僕姑射南宫長萬注云金僕姑矢名</hi>箭曰㤀歸<lb/>
<hi>見前人物通稱</hi>礌石曰藺石<hi>城上擂/石也</hi>紙曰楮先生<hi>韓文毛穎傳穎與㑹嵇楮</hi>
<hi>先生友善</hi>剡藤<hi>舒元輿悲剡/溪古藤文</hi>烏絲欄<hi>朝野僉載宋亳間紙有成道界者謂之烏絲欄</hi>
<pb n="KR3j0118_WYG_015-7a"/>
筆曰毛錐子<hi>五代史𢎞肇曰安朝廷定禍亂直須長槍大劍若毛錐子安足道哉</hi>管城子<lb/>
<hi>毛穎傳秦皇使䝉恬封諸管城號為管城子</hi>中書君<hi>又上嘗呼/為中書君</hi>墨曰陳𤣥<hi>又與</hi>
<hi>綘人陳𤣥</hi>黑松使者<hi>陶家瓶餘事曰𤣥宗御案墨曰龍香劑見墨上有道士如蠅而行叱之即呼萬</hi>
<hi>嵗曰臣黒松使者也見雲仙散録</hi>硯曰陶泓<hi>毛穎傳與/弘農陶泓</hi>石鄉侯<hi>鳯翔退耕傳薛</hi>
<hi>稷為硯封石鄉侯</hi>交牀曰胡牀<hi>晉桓伊下馬據/胡牀取笛三弄</hi>井欄曰銀牀<hi>許彦</hi>
<hi>周云嘉祐中漁人網得一石刻曰井梧花落盡一半在銀牀注云井欄也</hi>簾曰蝦須<hi>蘇易簡越江吟</hi>
<hi>云蝦須半捲天香散</hi>席曰龍須<hi>唐鳯翔府土/貢龍須席</hi>鏡曰菱花<hi>六帖魏武帝有菱花</hi>
<hi>鏡</hi>扇曰六角<hi>王羲之書/六角扇</hi>蒲葵<hi>謝安傳鄉人有五萬蒲葵扇安取其中者捉之價數</hi>
<pb n="KR3j0118_WYG_015-7b"/>
<hi>倍</hi>白羽<hi>杜甫茅齋詩云江/蓮揺白羽註扇也</hi>輕箑<hi>杜詩輕箑頻相向注扇也</hi>鞭曰馬箠<lb/>
<hi>前婁敬曰周家太王杖馬箠居岐</hi>香爐曰博山<hi>晉東宫舊事太子納妃有銀博山香爐三古詩</hi>
<hi>博山爐中百和香</hi>琴曰綠綺<hi>晉傳元琴賦相如之綠綺</hi>圍棊曰手談曰坐隠<lb/>
<hi>世説王中郎以圍棊為坐隐支道林則又以圍棊為手談也</hi>船首曰文鷁<hi>子虗賦浮文鷁注云</hi>
<hi>鷁水鳥也畫其象於船首</hi>虎皮曰皋比<hi>莊十年䝉皋比而先犯之注皋比虎皮也</hi>犀角曰<lb/>
黑暗象牙曰白暗<hi>酉陽雜俎云波斯諸犀角為黒暗象牙為白暗</hi>蚜螺曰紫貝<lb/>
<hi>南楚新聞</hi>牛曰狂犘<hi>桞子厚詩蹊竹闘狂犘音/麻牛名出巴中又見爾雅</hi>馬曰驚帆<hi>古今</hi>
<hi>注云曺真有駿馬名驚帆</hi>飛黄<hi>淮南子黄帝/時飛黄服皂</hi>肅爽<hi>定公三年唐成公有兩乗肅爽馬注</hi>
<pb n="KR3j0118_WYG_015-8a"/>
<hi>云肅爽駿馬名爽音霜</hi>犬曰韓盧宋㹱<hi>毛穎傳韓盧與宋㹱㹱音鵲宋國之良犬也</hi>黄<lb/>
耳<hi>晉陸機有犬名黄耳</hi>羊曰羙髯主簿<hi>古今/注</hi>胡須郎<hi>幽異記羊名</hi>髯参<lb/>
軍<hi>古今注</hi>猪曰長喙参軍<hi>古今/注</hi>烏金<hi>朝野僉載唐人畜猪致富號為烏金</hi>豪<lb/>
猪曰帚獂<hi>相如長楊賦師古曰豪猪一名帚獂獂音桓</hi>猫曰䝉貴又曰烏員<lb/>
<hi>酉陽雜俎</hi>白老<hi>嵇神録建州刺史見/新政家有猫兒白老</hi>龜曰靈蔡<hi>張景陽七命曰兆發靈蔡</hi>
僂句<hi>昭二十五年魯大夫臧氏龜名僂句僂力至反句居具反</hi>𤣥衣督郵<hi>古今注</hi>洞𤣥<lb/>
先生<hi>因話録</hi>先知君<hi>抱朴/子</hi>鼈曰河伯從事<hi>古今注</hi>河伯使者<lb/>
<hi>同上</hi>小魚曰魚婢<hi>爾雅/注</hi>蟹曰蠣奴<hi>海物異名記嶺南人呼為蠣奴蠣壳中有小蟹</hi>
<pb n="KR3j0118_WYG_015-8b"/>
<hi>時出取食而又入</hi>一名蠏奴<hi>又有小蟹附之/如榆莢名蠏奴</hi>無腸公子<hi>抱朴子</hi>蝦<lb/>
蟆子為科斗<hi>爾雅它釋魚䖝</hi>曰白鳥<hi>金樓/子</hi>小蜘蛛為喜子<hi>爾雅蠨蛸</hi>
<hi>注云小蜘蛛長脚者俗呼為喜</hi>蜘蛛名絡新婦<hi>本/草</hi>蟋蟀名懶婦<hi>古今注蟋蟀一</hi>
<hi>名蛬濟南人謂之懶婦</hi>莎鷄名促織<hi>古今注莎雞名促織一名促機一名絡緯</hi>蚯蚓名<lb/>
歌女<hi>古今注江東人呼歌女亦名鳴</hi>蟬曰齊女<hi>董仲舒荅問/書蟬名齊女</hi>齊后<hi>酉陽雜俎</hi>
<hi>世傳蟬化齊后</hi>螢火一名耀夜又曰夜光宵燭<hi>古今注</hi>蠅虎一名<lb/>
蠅狐<hi>古今注一名蝇豹</hi>蜻蜓名青弁使者<hi>同/上</hi>蛺蝶曰鳯子<hi>古今注蛺</hi>
<hi>蝶大者喻鳯子</hi>鶴曰丹哥<hi>秘閣閒談云道士趙自然詩丹哥時引鳯謂鶴也</hi>鴈曰雁奴<lb/>
<pb n="KR3j0118_WYG_015-9a"/>
<hi>玉堂閑話鴈宿於江湖渚中動輒千百大者居中令雁奴圍而警捕者</hi>霜信<hi>古今詩話北方白鴈少白</hi>
<hi>鴈至而霜降河北人謂之霜信</hi>殊翁<hi>前禮樂志殊翁雜五采文孟康注曰鴻鴈類也言其文采殊異也</hi>
鴿曰飛奴<hi>開元遺事</hi>白鷺曰舂鉏<hi>爾/雅</hi>雪客<hi>談/苑</hi>雀曰嘉賔<hi>古今注</hi>
知更<hi>開元遺事</hi>鷹鶻曰决雲兒<hi>同/上</hi>子<graphic n="KR2620" url="https://raw.githubusercontent.com/kanripo/KR-Gaiji/master/images/KR2620.png" mimeType="image/png"/>曰催歸<hi>玉壺清話退之詩云催歸</hi>
<hi>日去西魯直謂子規也</hi>别名姊歸<hi>髙唐賦云姊歸思婦爾雅曰巂周郭璞曰子巂鳥或曰即子規</hi>
<hi>一名姊歸嶲胡圭切</hi>鶯曰金衣公子<hi>開元遺事明皇見鶯呼曰金衣公子</hi>鸚鵡曰雪<lb/>
衣娘<hi>明皇雜錄天寳中鸚鵡養宫中號雪衣娘</hi>緑衣使者<hi>開元遺事/明皇封</hi>隴客<hi>談苑</hi>
鶯曰搏黍<hi>博物志</hi>雞曰戴冠郎<hi>異聞/集</hi>猿曰野賔<hi>野説五分想裏猿名</hi>
<pb n="KR3j0118_WYG_015-9b"/>
<hi>之曰野賔</hi>山公<hi>因話錄李約/養猿名山公</hi>巴西侯<hi>同/上</hi>報時猿<hi>天寳遺事髙太素構清心</hi>
<hi>亭每一時猿即啼目曰報時猿</hi>牡丹曰木芍藥<hi>李翰林集序云開元中禁中初重木芍藥即今</hi>
<hi>牡丹也</hi>瑞香曰錦薰籠<hi>后山叢語俚俗號/瑞香芍藥錦熏籠</hi>蘭香曰羅勒<hi>羅勒</hi>
<hi>北人呼蘭香為石勒諱也</hi>芙蓉一名荷花一名水芝水花<hi>古今注</hi>菱曰<lb/>
水栗<hi>武陵記曰兩角曰菱曰角四角曰芰通曰六貫</hi>辛夷曰木筆<hi>本/草</hi>新雉<hi>甘泉賦列</hi>
<hi>新雉於林薄師古曰新雉即辛夷也</hi>支子樹曰鮮支<hi>子虗賦鮮支黄礫師古曰鮮支即今梔子</hi>
<hi>樹也</hi>桃實自乾不落者名桃奴<hi>本/草</hi>柑曰木奴<hi>風土記曰李衡武陵種柑</hi>
<hi>橘十樹號千頭木奴</hi>櫻桃曰崖蜜<hi>東坡橄欖詩已輸崖蜜十分甜事見鬼谷子崖蜜櫻桃也</hi>橄<lb/>
<pb n="KR3j0118_WYG_015-10a"/>
欖曰南威<hi>太平廣記</hi>石榴甜者曰天漿<hi>酉陽/雜俎</hi>枇杷曰盧橘<hi>相如</hi>
<hi>賦盧橘夏熟東坡曰枇杷也</hi>龍眼為荔支奴<hi>海物異名記嶺南人呼為荔支奴</hi>棗曰<lb/>
羊角<hi>鄴中記有羊角棗</hi>雞心<hi>蜀志有雞心/細睿之棗</hi>龍骨<hi>地名志河中府貢龍骨棗</hi>草<lb/>
曰書𢃄<hi>鄭康成有書𢃄草</hi>甘草曰國老大黄曰將軍<hi>本草</hi>芭蕉曰<lb/>
巴且<hi>子虗賦文穎曰巴且草一名芭蕉師古曰且子余反</hi>芋曰踆鴟<hi>前史蜀卓氏傳㟭山之下</hi>
<hi>沃野有踆鴟上音蹲踆鴟芋也</hi>筍曰稚子<hi>杜詩竹根稚子無人見唐人食筍詩云稚子脱錦劍是也</hi>
竹萌<hi>爾雅釋草</hi>茄子曰落蘇曰崑崙瓜<hi>酉陽雜俎</hi>蘿蔔曰土穌曰<lb/>
蘆菔<hi>杜甫病後歌云金瑞土穌静如練東坡云即今之蘆菔也</hi>茗曰酪奴<hi>洛陽伽藍記</hi>瑞<lb/>
<pb n="KR3j0118_WYG_015-10b"/>
草魁<hi>杜牧茶詩云山寔東呉有茶稱瑞草魁</hi>栢曰蒼官竹曰青士<hi>大唐新語樊宗</hi>
<hi>順園記</hi>桐枝曰鳯條<hi>酉陽/雜俎</hi>栁曰天棘<hi>杜詩天棘夢青絲王元之謂栁也</hi>㯶<lb/>
櫚名蒲葵<hi>廣雅</hi>魚際曰絲瓜<hi>瑣碎/録</hi>酒曰歡伯<hi>酒/</hi>麴生<hi>封氏見聞</hi>
<hi>記</hi>般若湯<hi>酒譜北僧謂/酒為般若湯</hi>青州從事<hi>世説新語謂好酒為青州從事可以到臍</hi>
<hi>下醋為平原都郵云鬲上住</hi>合資而飲曰醵飲<hi>集/韻</hi>盛酒榼曰鴟夷<hi>鄒陽</hi>
<hi>傳子胥鴟夷師古曰鴟夷即今之盛酒鴟夷榼</hi>小甕為儋<hi>蒯通傳守儋石之儲應劭曰齊人名小甕</hi>
<hi>為儋受二斛晉灼曰石斗名也師古曰甕都鑑反或曰儋者一人所肩儋也</hi>鐶餅曰寒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>事賛</hi>
<hi>又嘉話云鐶餅曰寒具</hi>雪為滕六風為㢲二<hi>幽怪錄蕭至忠将獵黄冠曰若令滕六降</hi>
<pb n="KR3j0118_WYG_015-11a"/>
<hi>雪㢲二為風即蕭君不復獵矣</hi>水津為歩<hi>韓愈羅池廟碑言歩有新船注嶺南謂水津為歩</hi>村<lb/>
市為虚<hi>青緗雜記嶺南謂村市為虚市之所在有人則滿無人則虛也</hi>炭火曰活火<hi>李約</hi>
<hi>性嗜茶嘗曰茶湏縱火炙活火煎活火謂炭火之熖</hi>金釧名金條脱<hi>盧氏雜説</hi>瑇瑁曰<lb/>
文甲<hi>前西域傳賛明珠文甲如淳曰甲即瑇瑁也</hi>近身小衫曰厠牏<hi>石奮傳取親中</hi>
<hi>帬厠牏師古曰中帬若今言中衣蘇林曰牏音投師古曰厠牏者近身之小衫若今汗衫也</hi>不曉事<lb/>
曰褦襶<hi>集韻</hi>惡言罵詈名僝僽<hi>同/上</hi>獄名若盧<hi>漢百官表若盧少府屬官</hi>
<hi>如淳曰藏兵器品令曰若盧郎中二十人主弩射漢儀注有若盧獄令主治庫兵将相大臣王商傳丹等奏請</hi>
<hi>詔商詣若盧詔獄孟康曰若盧獄名屬少府黄門北寺是也</hi>北軍<hi>劉向傳章交公車人滿北軍如淳曰</hi>
<pb n="KR3j0118_WYG_015-11b"/>
<hi>漢儀注中壘校尉主北軍壘門内校一人主上書者獄上章於公車有不如法者以付北軍尉以法治之</hi>聨<lb/>
繫囚徒曰胥靡<hi>楚元王傳胥靡之晉楚曰胥相也靡随也師古曰聫繫使相隨而服役也故謂</hi>
<hi>之胥靡猶今之役囚徒以鎻聫綴耳</hi>
　　　物重名<lb/>
物之名有重言之者鳥曰周周<hi>文選阮嗣宗詠懐曰周周尚銜羽又見韓子</hi>
鶼鶼比翼<hi>爾雅</hi>秩秩<hi>爾雅秩秩海雉/如雉在海中山</hi>燕燕<hi>毛詩燕燕于飛</hi>獸曰猩<lb/>
猩<hi>曲禮猩猩能言</hi>狒狒<hi>爾雅狒狒/似人被髪</hi>費費<hi>丈選揚雄羽獵賦云絹嘄陽師古曰嘄陽費費</hi>
<hi>也人面黒耳有毛反踵見人則笑脣蔽其目嘄工聊反費扶味反</hi>邛邛<hi>爾雅邛邛屯嵯注云比肩</hi>蟲<lb/>
<pb n="KR3j0118_WYG_015-12a"/>
曰蝆蝆<hi>方言即螳螂</hi>蜻蜻<hi>爾雅蚻蜻蜻/注如蟬而小</hi>鸜鵒曰八八兒<hi>王虗中勸</hi>
<hi>孝文</hi>鯉曰六六魚<hi>宋景文詩尺素/愁憑六六魚</hi>䇿䇿<hi>宋齊邱化書云庚氏之魚名䇿䇿</hi>
堂堂<hi>又云辛氏之魚名堂堂</hi>
　　　因物得名<lb/>
世有所出所嗜所作因以冠名者多矣莫邪作寳劍而<lb/>
名其劍曰莫邪<hi>賈誼傳吊屈原賦莫邪為鈍兮應劭曰莫邪呉大夫也作寳劍因以冠名</hi>劉<lb/>
白墮善釀酒而名其佳酒曰白墮<hi>洛陽伽藍記</hi>蕃中畢氏羅<lb/>
氏好食因謂所食者為畢羅<hi>資暇録</hi>胡人常食餅而名胡<lb/>
<pb n="KR3j0118_WYG_015-12b"/>
餅<hi>書宗爰幅</hi>胡人常食核桃而名胡桃<hi>湘素雜記</hi>潘州郭使君療<lb/>
小兒多用此物毉家因名曰使君子<hi>本草</hi>人牽牛來易藥<lb/>
而名其藥曰牽牛<hi>同上</hi>食魚張口吹沙青雀喜盗食脂膏<lb/>
而名竊脂<hi>並食遶王</hi>桑扈藟附於松柏而名寄生<hi>陸璣疏</hi>櫻桃<lb/>
為含於鳥故名含桃<hi>呂氏春秋注</hi>王羲之以禽來食林檎之<lb/>
實名林檎曰來禽<hi>廣志林檎似赤柰子一名來禽言味甘熟則來禽也尚書故實王内史與</hi>
<hi>蜀郡太守書求櫻桃來禽曰給藤子皆囊盛為佳函封多不生</hi>漢中之地有蟲曰朐忍<lb/>
因名縣為胊忍漢祠太一使樂人侯調樂聲坎坎因名<lb/>
<pb n="KR3j0118_WYG_015-13a"/>
樂作坎侯<hi>前書</hi>阮咸作銅器似琵琶又易以木因名琵琶<lb/>
作阮咸又改為月琴<hi>唐元僧傳</hi>僂句之地出龜則名龜曰僂<lb/>
句<hi>昭二十五年臧㑹竊其寳龜僂句注云僂句龜所出地名</hi>蔡地出龜則名龜曰蔡<lb/>
<hi>前食貨志元龜名蔡師古曰本以蔡出善龜故因名龜為蔡</hi>冀北出良馬則名馬曰<lb/>
驥<hi>注曰論語驥不稱其力云冀出良馬之地故良馬因謂之驥</hi>衛地出驢則名驢曰<lb/>
衛<hi>資暇録云世呼驢為衛衛地出驢其在兹乎</hi>巢元修所嗜之菜謂之元修<lb/>
菜房州有異人戴三朶花名之曰三朶花<hi>江東記</hi>牡丹曰<lb/>
姚黄魏紫<hi>歐公牡丹譜</hi>荔枝曰十八娘紅狀元紅<hi>蔡君謨荔枝譜</hi>以<lb/>
<pb n="KR3j0118_WYG_015-13b"/>
至鄭國渠<hi>河渠書</hi>劉氏冠<hi>漢髙/祖紀</hi>謝公墩<hi>晋謝/安傳</hi>萊公竹<hi>言行録</hi>
皆類此<lb/>
　<lb/>
　<lb/>
　<lb/>
　<lb/>
　<lb/>
　示兒編卷十五<lb/>
</p>
<p>
</p>
  </div>
</body>
</text>
</TEI>
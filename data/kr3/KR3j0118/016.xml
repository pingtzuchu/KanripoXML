<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>示兒編卷十六</head>
    <p>
<pb n="KR3j0118_WYG_016-1a"/>
欽定四庫全書<lb/>
　示兒編卷十六　　　　　　宋　孫奕　撰<lb/>
　　雜記<lb/>
　　　易物名<lb/>
山谷喜為物易名鄭花則易為山礬竹夫人則易為竹<lb/>
妃水晶膾則易為醒酒氷洞庭春色則易為埽愁帚集<lb/>
句則易為百家衣東坡名㯶笋為木魚<hi>㯶筍詩</hi>名鐵拄杖<lb/>
為鐵君<hi>鐵拄杖詩</hi>名竹為愁節君文與可畵竹亦名之曰墨<lb/>
<pb n="KR3j0118_WYG_016-1b"/>
君<hi>皇朝文鑑東坡作文與可墨君堂記</hi>皆自我作古之一端也<lb/>
　　　人相反<lb/>
孔子不飲盗泉<hi>列子曰孔子至於勝母暮矣而不宿過於盗泉渇矣而不飲惡其名也</hi>吳<lb/>
隠之飲貪泉<hi>晉書本傳</hi>二人正相反于公多隂徳<hi>于定國傳</hi>陳平<lb/>
多隂禍<hi>王陵傳</hi>二人正相反陳平多隂謀而知其後必廢<lb/>
丙吉有隂徳夏侯勝識其當封及子孫<hi>後漢袁安張甫等論</hi>晉文<lb/>
公譎而不正齊桓公正而不譎<hi>憲問</hi>邾子執玉髙其容仰<lb/>
定公執玉卑其容俯<hi>家語</hi>管仲失於奢晏子失於儉<hi>子貢問</hi>
<pb n="KR3j0118_WYG_016-2a"/>
商也日益賜也日損<hi>談苑</hi>師也過商也不及<hi>先進</hi>伯夷死名<lb/>
於首陽之下盗跖死利於東陵之上<hi>荘子</hi>左邱明工言人<lb/>
事莊周工言天<hi>宋景文公論</hi>三代不封禪而王秦封禪而亾<lb/>
<hi>范唐鑑</hi>武王諤諤而昌紂嘿嘿而亾<hi>説苑</hi>紂以甲子日亾周<lb/>
武以甲子日興<hi>魏王珪説</hi>西伯幽而演易周旦顯而制禮<hi>典論</hi>
髙帝孝文孝景皇帝宮女不過十餘人武帝時又多取<lb/>
好女至數千人以填後宮<hi>貢禹疏</hi>宣帝詔書好言祥瑞元<lb/>
帝詔書好言災異<hi>珩璜論</hi>唐太宗謂李世勣道宗不能大<lb/>
<pb n="KR3j0118_WYG_016-2b"/>
勝亦不大敗薛萬徹非大勝則大敗矣<hi>通鑑太宗紀</hi>孔子髙<lb/>
<hi>孔穿字</hi>理勝於詞公孫龍詞勝於理<hi>通鑑周赧王紀</hi>裴頠拙於用<lb/>
長荀朂工於用短<hi>王戎人倫鑑識</hi>西門豹性急故佩韋以自緩<lb/>
董安于性緩故佩弦以自急<hi>韓子</hi>張良得黄石公書而為<lb/>
帝者師京房得焦延夀易而亾其身<hi>張無垢説</hi>非其君不事<lb/>
非其民不使治則進亂則退伯夷也何事非君何使非<lb/>
民治亦進亂亦進伊尹也<hi>公孫丑上</hi>曾子居武城有越宼或<lb/>
曰宼至盍去諸曾子則去子思居於衛有齊宼或曰宼<lb/>
<pb n="KR3j0118_WYG_016-3a"/>
至盍去諸子思則守<hi>離婁下</hi>子路拯溺而受其牛<hi>呂氏春秋</hi>子<lb/>
貢贖人而不取金<hi>家語</hi>漢祖能用三傑項羽不能用一范<lb/>
增<hi>髙祖紀</hi>太宗以干戈之事尚能起李靖於既老而穆宗<lb/>
文宗不能用裴度於未病<hi>東坡説</hi>漢以羽林為南軍金吾<lb/>
為北軍唐以金吾領南衙羽林統北衙　蘇秦為諸侯<lb/>
弱秦張儀為秦弱諸侯<hi>東坡説</hi>王衍口不言錢和嶠有錢<lb/>
癖<hi>晉</hi>魯褒作錢神論<hi>晉/</hi>蕭綜作錢愚論<hi>南史</hi>阮籍作達莊<lb/>
論王坦之作廢莊論<hi>晉</hi>佛言無生老言不死<hi>集古録䟦</hi>李廣<lb/>
<pb n="KR3j0118_WYG_016-3b"/>
擊胡無部曲行陣屯舍不擊刁斗幕府省文書然逺斥<lb/>
堠未嘗遇害程不識擊胡正部曲行伍擊刁斗治簿至<lb/>
明軍不得休息未嘗遇害<hi>李廣傳</hi>注本草誤其禍疾而小<lb/>
注六經誤其禍遲而大<hi>唐子西易庵説</hi>崔祐甫為相所用多渉<lb/>
親故<hi>太宗紀</hi>竇易直為相未嘗用親故<hi>文宗紀</hi>司馬遷叙三<lb/>
千年事五十萬言班固叙二百年事乃八十萬言<hi>晉張輔傳</hi>
于志寧為僕射修史恨不得學士來濟為學士恨不得<lb/>
修史<hi>南部新書</hi>嬰母知廢陵母知興<hi>班固王命論</hi>李白為蜀道難<lb/>
<pb n="KR3j0118_WYG_016-4a"/>
陸暢為蜀道易<hi>禹錫嘉話</hi>胡元禮在此人莫覓活李日知在<lb/>
此人莫覓死<hi>隋唐嘉話</hi>韓魏公用家資如國用曾魯公惜官<lb/>
物如己物<hi>晁氏客話</hi>劉隨州有眼作無眼句宋雍無眼作有<lb/>
眼句<hi>雲溪友議</hi>子羙以詩為文退之以文為詩<hi>后山</hi>蘇子瞻詞<lb/>
如詩秦少游詩如詞<hi>后山</hi>世間好言語老杜道盡世間俗<lb/>
言樂天道盡<hi>荆公</hi>歐陽公之文和氣多英氣少<hi>邵氏聞見後録</hi>蘇<lb/>
公之文自經中出英氣多和氣少<hi>邵氏聞見後錄</hi>韓退之文自<lb/>
經中來桞子厚之文自史中來<hi>同上</hi>魯直詩到人愛處聖<lb/>
<pb n="KR3j0118_WYG_016-4b"/>
俞詩到人不愛處<hi>同上</hi>永叔不好杜詩子瞻不好遷史<hi>后山</hi>
蘇明允不能詩歐永叔不能賦曽子固短於韻語黄魯<lb/>
直短於散語<hi>后山</hi>韓退之不可謂之詩有章韻文也杜子<lb/>
羙不可謂之文無章韻詩也栁宗元而下兩失之矣蔡<lb/>
君謨言文章而不言政事歐公言政事而不言文章<hi>蘇子</hi>
<hi>容</hi>顧長康善畫而不能詩杜子羙能作詩而不能畫<hi>王直</hi>
<hi>方詩話</hi>味王摩詰詩詩中有畫觀摩詰之畵畫中有詩<hi>詩史</hi>
人之相反如此<lb/>
<pb n="KR3j0118_WYG_016-5a"/>
　　　物相反<lb/>
大椿以八千嵗為春秋朝<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>不知晦朔二物正相反<hi>莊子</hi>
蓂莢生而靈蓍草死而靈二物正相反<hi>六一説</hi>牡丹花之<lb/>
絶而無甘實荔枝果之絶而非名花<hi>六一</hi>黍熟頭低麥熟<lb/>
頭昻<hi>王元景談藪</hi>先種後熟謂之穜後種先熟謂之稑<hi>内宰注</hi>
草盛在末竹盛在本草寔而生竹寔而死<hi>唐耜解字説</hi>草敗<lb/>
而螢木敗而芝<hi>藝圃折中</hi>墻下之木抽必外向庭中之風行<lb/>
必内向<hi>同上</hi>沈者曰蘋浮者曰藻<hi>韓詩/外傳</hi>菊甘薏苦<hi>抱朴子</hi>菱<lb/>
<pb n="KR3j0118_WYG_016-5b"/>
寒芡暖菱花開背日芡花開向日<hi>仇池筆記</hi>凡草木花皆五<lb/>
出雪花獨六出<hi>韓詩外傳</hi>葵知隨日檉知應雨<hi>藝圃折中</hi>烏之鬭<lb/>
竦其尾鶉之鬭竦其翼<hi>甘氏星經</hi>鵠<hi>音鶴</hi>不日浴而白烏不日<lb/>
黔而黒<hi>荘</hi>鳬頸雖短續之則悲鶴脛雖長斷之則憂<hi>荘</hi>
雞司晨犬司夜燕秋去鴈秋來鳬善浮鷗善沒<hi>禽經</hi>鷄晝<lb/>
明而夜昏鴞夜明而晝昏<hi>化書</hi>大肩無雄龜類細腰無雌<lb/>
蜂類<hi>博物志</hi>雄兔脚撲朔雌兔眼迷離<hi>木蘭歌</hi>蠶食而不飲<lb/>
蟬飲而不食<hi>家語</hi>魚無耳而聼蟬無舌而鳴<hi>淮南子</hi>巢居知<lb/>
<pb n="KR3j0118_WYG_016-6a"/>
風穴處知雨<hi>翼奉地震封事</hi>螣蛇無足而飛鼯䑕五技而竆<hi>荀子</hi>
仲秋鳩化為鷹中春鷹化為鳩<hi>司裘注</hi>仲夏鹿角解仲冬<lb/>
麋角解<hi>月令</hi>鵲巢背太嵗燕㐲戊巳乾鵲知來猩猩知徃<lb/>
<hi>酉陽雜俎</hi>象膽隨四時在四腿春在前左夏在前右熊膽春<lb/>
在首夏在腹秋在左足冬在右足<hi>同上</hi>熊行數千里必在<lb/>
石岩枯木虎出百里外則迷失路道<hi>墨客揮犀</hi>蛙蟻知雨烏<lb/>
鳶知風燕避戊巳鵲避太嵗魚聚北首針浮南指<hi>藝圃折中</hi>
猩猩啼而就禽狒狒笑而被格<hi>左思賦</hi>麝愛其臍狨愛其<lb/>
<pb n="KR3j0118_WYG_016-6b"/>
尾氂牛自斷其尾雄雞自斷其尾<hi>並談苑</hi>天道尚左星辰<lb/>
左轉地道向右瓜匏右纍<hi>藝圃折中</hi>日生東月生西<hi>禮記曰大明生</hi>
<hi>於東</hi>箕星好風畢星好雨<hi>洪範注</hi>月未望則載魄于西既望<lb/>
則終魄于東<hi>楊子</hi>飲養陽氣食養隂氣<hi>禮記</hi>陽燧取火方諸<lb/>
取水<hi>論衡</hi>舟以行水車以行陸<hi>考工/記</hi>水流濕火就燥<hi>乾卦</hi>陽<lb/>
律以竹為管隂律以銅為管<hi>典同注</hi>推手向前曰琵却手<lb/>
向後曰琶<hi>釋名</hi>合樂為柷止樂為敔<hi>書注</hi>外方内圓曰簠内<lb/>
方外圓曰簋<hi>詩注</hi>方曰筐圓曰筥<hi>詩注</hi>竹豆謂之籩木豆謂<lb/>
<pb n="KR3j0118_WYG_016-7a"/>
之豆<hi>爾雅</hi>有足曰錡無足曰釜<hi>詩注</hi>端石瑩㓗惟有鋒鋩者<lb/>
發墨歙石多鋩惟膩理者特佳<hi>蔡君謨硯説</hi>冠敝在於上履<lb/>
新處於下<hi>栁識弔夷齊文</hi>前推曰槳却曵曰櫂<hi>韻釋</hi>其物之相反<lb/>
有如此者<lb/>
　　　自相反<lb/>
梁武帝手得江左而亦自失之唐明皇手定唐亂而亦<lb/>
自亂之<hi>無垢説</hi>唐明皇始年焚錦繡珠玉晚年乃喜淫侈<lb/>
憲宗始年四方無得進奉晚嵗乃喜羡餘<hi>同上</hi>禆諶謀於<lb/>
<pb n="KR3j0118_WYG_016-7b"/>
野則獲謀於邑則否<hi>襄公三十一年</hi>百里奚居虞而虞亾在秦<lb/>
而秦覇<hi>史記韓信傳</hi>叔孫通在秦則為諛士在漢而直諫裴<lb/>
矩在隋為佞人在唐而亦直諫<hi>無垢</hi>冉有從夫子則為門<lb/>
人之選從季氏則為聚歛之臣<hi>東坡續朋黨論</hi>孟子不見諸侯<lb/>
而見梁恵王見梁襄王　韓非作說難之書而卒死於<lb/>
說難<hi>揚子問明</hi>孟公綽為趙魏老則優不可為滕薛大夫<hi>憲問</hi>
黄霸為相功名减於治郡時王尊乍賢乍佞<hi>並漢</hi>王吉天<lb/>
下服其亷而恠其奢劉晏能亷於臨財而不能亷於取<lb/>
<pb n="KR3j0118_WYG_016-8a"/>
名<hi>並亷吏傳</hi>司馬相如言吃而善著書<hi>漢</hi>嵇康善著養生論<lb/>
而自以事坐誅阮籍口不臧否人物而作青白眼<hi>並晋</hi>光<lb/>
武却祥瑞不暇而受圖讖武宗除去浮屠而躬受道家<lb/>
之籙<hi>捫虱新論</hi>王衍髙談物理見石勒而下拜王坦之剛鯁<lb/>
自許見桓溫而倒執手板<hi>晉</hi>退之嘗譏人不解文字飲<lb/>
而自敗於文技嘗戒人服金石藥而自餌留黄<hi>孔毅夫新論</hi>
李太白識郭子儀之為人傑而不能識永王璘之為無<lb/>
成　書之羙者莫如顔魯公然書法之壊自魯公始詩<lb/>
<pb n="KR3j0118_WYG_016-8b"/>
之羙者莫如韓退之然詩格之變自退之始<hi>東坡説</hi>杜子<lb/>
羙詩冠古今而無韵者殆不可讀曽子固以文名天下<lb/>
而有韵者輙不工<hi>秦少游説</hi>梅聖俞云前史言退之為人木<lb/>
强若寛韵可自足而輙旁出窄韵難獨用而反不出<hi>歐公</hi>
<hi>詩話</hi>
　　　事類<lb/>
堯為唐侯二十以徳盛舜為鰥民二十以孝聞<hi>皮日休鹿門隠</hi>
<hi>書</hi>漢髙祖約法三章<hi>本/紀</hi>唐高祖約法十二條<hi>本紀</hi>髙祖從<lb/>
<pb n="KR3j0118_WYG_016-9a"/>
諫如轉圜<hi>梅福傳</hi>徳宗從諫如轉規<hi>崔寜傳</hi>髙祖從諫如順<lb/>
流<hi>班彪王命論</hi>湯從諫如流<hi>伊訓注</hi>宣帝從諫如流孝宣勵精<lb/>
為治<hi>循吏傳</hi>太宗勵精思治<hi>崔植/傳</hi>元宗勵精求治<hi>魏知古等賛</hi>
徳宗勵精求治<hi>通鑑</hi>元宗勵精政事<hi>本賛</hi>文帝吏安其官民<lb/>
樂其業<hi>刑法志</hi>宣帝吏稱其軄民安其業<hi>本賛</hi>明帝吏稱其<lb/>
官民安其業<hi>後紀又通鑑明帝吏得其人民樂其業</hi>光武渡滹沱河而冰<lb/>
合<hi>王覇傳</hi>王方翼次葉河而冰亦合<hi>唐</hi>漢明帝作世祖紀章<lb/>
帝為顯宗紀<hi>職官分記</hi>肅宗與李泌為布衣交及即位事無<lb/>
<pb n="KR3j0118_WYG_016-9b"/>
大小皆咨之徳宗以張沙為翰林學士事無大小皆咨之<lb/>
<hi>通鑑唐代宗記</hi>舜殛鯀而用禹周公囚蔡叔而命蔡仲湯以伊尹<lb/>
遺大甲武王以周公遺成王<hi>並無垢説</hi>紂脯九侯<hi>劉恕外紀</hi>髙祖醢<lb/>
彭越<hi>本傳</hi>舜罰弗及嗣<hi>大禹/謨</hi>文王罪人不孥<hi>孟</hi>三輔吏士東<lb/>
逆更始見劉秀皆喜曰不圖今日復見漢官威儀<hi>通鑑漢淮</hi>
<hi>陽王紀</hi>桓温伐秦民争持牛酒迎勞曰不圖今日復覩官軍<lb/>
<hi>通鑑穆宗紀</hi>楚昭奚恤之對秦使以子西子敖子髙子反為寳<lb/>
<hi>劉向新序</hi>齊威王之對梁恵王以檀子盼子黔夫種首為寳<hi>史記田敬</hi>
<pb n="KR3j0118_WYG_016-10a"/>
<hi>仲世家</hi>桓公官事無攝<hi>告子/下</hi>管仲官事不攝<hi>八佾</hi>殷作九市之<lb/>
宮而諸侯畔靈王起章華之䑓而楚民散秦興阿房之殿<lb/>
而天下亂<hi>東方朔諫武帝</hi>張武受賄文帝更加賞賜以愧其心<hi>文紀</hi>
<hi>賛</hi>長孫順徳受賕太宗更賜之帛以愧切其心<hi>本傳</hi>魏盧毓<lb/>
選舉先性行而後言才<hi>通鑑明帝紀</hi>北魏選舉之法先門地而<lb/>
後賢才<hi>齊明帝紀</hi>隋牛𢎞選舉先徳行而後文才<hi>文帝紀</hi>虞不用<lb/>
宮之竒而晉并之萊不用子焉<hi>説苑作子猛</hi>而齊并之<hi>荀子堯問</hi>伊<lb/>
尹去夏入殷殷王而夏亾管仲去魯入齊魯弱而齊强<hi>劉向</hi>
<pb n="KR3j0118_WYG_016-10b"/>
<hi>荀子後序</hi>燔肉不至孔子去魯<hi>告/子</hi>醴酒不設穆生去楚<hi>前漢楚元王傳</hi>孔<lb/>
子作春秋而子夏不能賛一辭<hi>世家</hi>呂氏著春秋而秦人不能<lb/>
易一字<hi>史記吕不韋傳</hi>孔子四十不惑<hi>語/</hi>孟子四十不動心<hi>孟</hi>夫子斬<lb/>
少正卯於魯太公戮華士於齊<hi>范寗王何論</hi>西漢以楊雄為東<lb/>
道夫子<hi>新論</hi>東漢以楊震為闗西孔子<hi>本傳</hi>晉士弱曰國亂無象<lb/>
<hi>㐮九年</hi>牛僧孺曰太平無象<hi>本/傳</hi>穰苴長於正吳起長於竒<hi>藝圃</hi>
<hi>折中</hi>陳平起於亡命而為謀主韓信㧞於行陳而建上将<lb/>
<hi>梅福上書</hi>子産鑄刑書<hi>昭/六</hi>趙鞅鑄刑鼎<hi>昭二/十九</hi>左思<hi>字太冲</hi>作三<lb/>
<pb n="KR3j0118_WYG_016-11a"/>
都賦豪貴之家競相傳寫洛陽為之紙貴<hi>世説</hi>　司馬遷<lb/>
儒之外五家班固儒之外八流<hi>盧景亮撰于夐神道碑</hi>賈山渉獵<lb/>
書記<hi>前</hi>班超渉獵書傳<hi>後/</hi>晉束晳補亾詩六篇<hi>南陔白華華黍</hi>
<hi>由庚崇邱由儀</hi>唐白居易補逸書一篇<hi>湯征</hi>姚鉉以栁子厚孝門<lb/>
銘表為序蕭統以髙唐神女賦為序<hi>捫虱新話</hi>文選出於蕭<lb/>
統而統自為之序文粹出於姚鉉而鉉自為之序楚襄<lb/>
王遊髙唐夢與神女遇<hi>宋玉髙唐賦</hi>楚襄王遊雲夢亦夢與<lb/>
神女遇<hi>宋玉神女賦</hi>衛夫人見王逸少真書云咄咄逼人<hi>法帖</hi>
<pb n="KR3j0118_WYG_016-11b"/>
王子敬見王景仁<hi>名修</hi>隸行書云咄咄逼人<hi>書斷</hi>栁家元和<lb/>
脚<hi>東坡作手字</hi>者劉夢得羙子厚之能書也黄家元祐脚者<lb/>
陳無己紀魯直之善書也<hi>復齋漫録</hi>蚩尤為作亂之始三苖<lb/>
為虐刑之始　羲即重之子孫和即黎之子孫<hi>並無垢説</hi>衛<lb/>
玠神清杜乂形清<hi>晉杜乂傳</hi>解狐舉怨<hi>韓/子</hi>咎犯舉仇<hi>説苑</hi>虞邱<lb/>
子薦孫叔敖邱子家陷于法叔敖戮之虞邱子喜<hi>説苑</hi>左<lb/>
雄薦周舉舉後劾左雄雄悦謝之<hi>通鑑後漢順帝紀</hi>張釋之為<lb/>
廷尉天下無寃民于定國為廷尉民自以為不寃<hi>本傳</hi>劉<lb/>
<pb n="KR3j0118_WYG_016-12a"/>
寛蒲鞭<hi>後</hi>崔伯謙皮鞭<hi>北史</hi>商鞅欲變秦法則立徙木之<lb/>
令以示信<hi>史記</hi>吳起欲伐秦則立移轅之令以示信<hi>魏</hi>虞<lb/>
世南黙寫列女傳無一字謬蒋乂誦補侍臣圖贊不失<lb/>
一字<hi>並唐</hi>魏相奉行政事<hi>前/</hi>侯霸明習故事<hi>後</hi>范武子光<lb/>
輔五君<hi>文襄靈成景出襄二十七年</hi>裴度事四朝<hi>憲穆敬文</hi>馮道歴五朝<lb/>
八姓<hi>通鑑論</hi>扁鵲之見威王以為病在骨髓<hi>史記</hi>秦緩之見<lb/>
晉侯以為疾在膏肓<hi>成公十年</hi>僖負覊饋重耳盤飱寘璧重<lb/>
耳受飱反璧<hi>僖二十三</hi>衛人饋叔向羮與錦叔向受羮反錦<lb/>
<pb n="KR3j0118_WYG_016-12b"/>
<hi>昭公十三</hi>唐元宗書崔琳等名覆以金甌<hi>本傳</hi>唐廢帝書姚顗<lb/>
數人名投琉璃瓶<hi>五代史盧文紀傳</hi>儀狄作酒<hi>夏禹時戰國䇿</hi>杜康作<lb/>
酒<hi>博物志</hi>孟明焚舟<hi>文/三</hi>項籍湛船<hi>史記</hi>王莽稱王子僑為皇<lb/>
祖叔父唐髙祖稱老子為皇祖<hi>范唐鑑</hi>叚秀實倒用司農<lb/>
印<hi>唐</hi>繼岌倒用都統印<hi>五/代</hi>趙髙指鹿為馬<hi>秦</hi>髙徳孺指<lb/>
野鳥為鸞<hi>唐</hi>魏謩議論有祖風狄兼謩剛正有祖風髙<lb/>
馮為監察彈治不避權要崔縱為中丞彈治不避權倖<lb/>
<hi>並唐</hi>孟軻之母斷機<hi>列女/傳</hi>樂羊之妻斷織<hi>後</hi>阮籍知母而<lb/>
<pb n="KR3j0118_WYG_016-13a"/>
不知父雍姬知父而不知夫<hi>捫虱新話</hi>季子不禮於其嫂買<lb/>
臣見弃於其妻<hi>晝錦堂記</hi>張廵殺愛妾許逺殺僮奴<hi>唐</hi>鄧禹<lb/>
子十三人各守一藝<hi>後</hi>劉殷子七人各守一經<hi>晉</hi>郭子<lb/>
儀忠貫日月韓仁愿忠貫神明<hi>李華韓公廟碑</hi>戴胄為大理卿<lb/>
言若湧泉蘇頲為中書舍人思若湧泉<hi>唐</hi>劉寵受一錢<lb/>
<hi>後</hi>杜暹受紙百番<hi>唐</hi>崔洪口不言貨財崔遊口不語財<lb/>
利<hi>並晉</hi>李𢎞節以清謹顯既沒之後其家賣珠太宗疑其<lb/>
實貪<hi>亷吏傳</hi>劉宗龜姻不可干以財既沒之後其家鬻珠<lb/>
<pb n="KR3j0118_WYG_016-13b"/>
翠由是名損<hi>亷吏傳</hi>屈原有天問桞宗元有天對盧仝作<lb/>
月蝕詩云食月者月中之蝦䗫也梅聖俞作日食詩云<lb/>
食日者三足烏也　孫興公遊天台賦序天台者葢山<lb/>
岳之神秀也<hi>晉</hi>張種與沈烱書虎邱者吳之神秀也<hi>陳</hi>
段維一餅熟成一韻詩温庭筠一餅熟成一韵賦<hi>歸田録</hi>
楊子雲有逐貧賦韓退之有送竆文淵明有形神影三<lb/>
首樂天有身心問荅三首少陵有四小松詩東坡有萬<lb/>
松亭詩聖俞有四禽詩子瞻有五禽言王逸少於書知<lb/>
<pb n="KR3j0118_WYG_016-14a"/>
變韓退之於詩知變陶侃用法得法外意東坡學書得<lb/>
書外意劉歆七畧古文或誤以見為典以陶為陰抱朴<lb/>
子書三寫以魚為魯以帝為虎曹不興為孫權畵屏風<lb/>
筆墨誤㸃因以為蠅<hi>張勃呉録</hi>桓温使王獻之畵扇筆誤落<lb/>
因畵作烏駮㹀牛<hi>晉</hi>田單火牛楊凝然馬長卿名犬子<lb/>
王修名狗子<hi>顔氏家訓</hi>雞有五徳<hi>韓詩/外傳</hi>蟬有五徳<hi>陸雲蟬賦</hi>以珠<lb/>
彈雀<hi>荘</hi>以玉抵鵲<hi>鹽鐵論</hi>江泌不食菜心恐傷生邢峙不<lb/>
食邪蒿惡其名<hi>盧氏新録</hi>退之以磨蝎為身宮子瞻以磨蝎<lb/>
<pb n="KR3j0118_WYG_016-14b"/>
為命宫<hi>仇池筆記</hi>張敞自請治劇郡<hi>漢</hi>袁甫自言能作劇縣<lb/>
<hi>晉</hi>牛𢎞稱房暉為五經庫<hi>隋</hi>禇遂良稱谷那律為九經<lb/>
庫<hi>唐</hi>公孫景茂博渉經文稱書庫<hi>隋</hi>李涪以開元及第<lb/>
號周禮庫<hi>唐</hi>陸澄不能撰宋書號書厨<hi>南史</hi>李善不能屬<lb/>
詞號書簏<hi>唐</hi>曹子建七歩<hi>魏/</hi>桞公權三歩<hi>世説</hi>劉徳千里<lb/>
駒<hi>前</hi>李琨吾家千里駒<hi>唐/</hi>五鑿為正<hi>蜀/</hi>六鑿相攘<hi>荘子</hi>張<lb/>
釋之十年不調<hi>前</hi>駱賔王十年不調<hi>上裴侍郎書</hi>馬融十年<lb/>
不得調<hi>後</hi>韋澳十年不調官<hi>唐/</hi>夏侯湛累年不調<hi>抵疑序</hi>
<pb n="KR3j0118_WYG_016-15a"/>
顔駟三葉不遇<hi>後漢張平子賦序</hi>忠義天下之大閑<hi>唐忠臣義傳序</hi>節<lb/>
義天下之大閑<hi>唐卓行傳賛</hi>陶潜預為祭文杜牧自撰墓誌<lb/>
<hi>劉恕外紀論</hi>芸香辟書蠧<hi>筆/談</hi>魚石子亦辟書蠧<hi>秘閣閑談</hi>陳蕃周<lb/>
舉常相謂曰期月之間不見黄生則鄙吝之萌復見於<lb/>
心<hi>後漢黄憲</hi>陸象先嘗謂人曰季真<hi>賀知章字</hi>清談風流吾一日<lb/>
不見則鄙吝生矣<hi>唐賀知章傳</hi>
　<lb/>
　<lb/>
<pb n="KR3j0118_WYG_016-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　示兒編卷十六<lb/>
</p>
<p>
</p>
  </div>
</body>
</text>
</TEI>
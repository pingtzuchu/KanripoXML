<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>示兒編卷四</head>
    <p>
<pb n="KR3j0118_WYG_004-1a"/>
欽定四庫全書<lb/>
　示兒編卷四　　　　　　　宋　孫奕　撰<lb/>
　　經説<lb/>
　　　禮記餕餘不祭<lb/>
或人有問父不祭子夫不祭妻而時人多祭之何也曰<lb/>
胡不以禮經上文觀之上文自餕餘不祭而後繼之以<lb/>
父不祭子夫不祭妻二句所謂餕餘者食物之餘雖妻<lb/>
子皆卑而父與夫亦不以食物之餘而祭之嫌其黷也<lb/>
<pb n="KR3j0118_WYG_004-1b"/>
然則非食物之餘焉有不祭者乎<lb/>
　　　死曰嬪<lb/>
曲禮下生曰妻死曰嬪按下文有曰天子有后有夫人<lb/>
有世婦有嬪有妻有妾又曰天子有夫人有嬪月令曰<lb/>
后妃帥九嬪御堯典曰嬪於虞大雅云曰嬪于京天官<lb/>
七曰嬪媍化治絲枲内宰以隂禮教九嬪又賛九嬪之<lb/>
禮事又九嬪掌婦學之法教九御昭公三年君若不棄<lb/>
敝邑而辱使董振擇之以備嬪嬙爾雅婚姻云嬪婦也<lb/>
<pb n="KR3j0118_WYG_004-2a"/>
徧閲羣經皆以生為嬪獨此以死為嬪而一篇之中自<lb/>
相背馳信乎漢儒之説雜之<lb/>
　　　舞斯下脱六字<lb/>
舞斯下脱蹈矣人悲則斯六字當作人喜則斯陶陶斯<lb/>
咏咏斯尤尤斯舞舞斯蹈矣人悲則斯愠愠斯戚戚斯<lb/>
嘆嘆斯辟辟斯踊矣蓋自喜而至蹈凡六變自悲而至<lb/>
踊亦六變所謂孺子慕者乃在於此豈有喜與悲之情<lb/>
混者乎<lb/>
<pb n="KR3j0118_WYG_004-2b"/>
　　　子之哭也壹<lb/>
孔子過泰山側有婦人哭於墓者而哀夫子式而聴之<lb/>
使子路問之曰子之哭也壹似重有憂者而曰然讀禮<lb/>
者當以哭也壹為句似重有憂者宜屬下句按下文曰<lb/>
昔者吾舅死於虎吾夫又死焉今吾子又死焉是死者<lb/>
三人其哭之聲壹而不雜聖人所以問之蓋知其憂之<lb/>
甚也今洪慶善注昌黎元和聖徳詩云一似堯禹輙引<lb/>
禮記一似重有憂者為釋且謂退之作文老杜作詩無<lb/>
<pb n="KR3j0118_WYG_004-3a"/>
一字無來處誠是也而以此一似字指為黄魯直之所<lb/>
取在是吾恐聖經不如是之膚淺也<lb/>
　　　聖人之𦵏人與<lb/>
子夏曰聖人之𦵏人與<hi>句絶</hi>人之𦵏聖人也子何觀焉此<lb/>
與古之人與古之人也同此句法見仲尼燕居<lb/>
　　　爾以人之母嘗巧<lb/>
般爾以人之母嘗巧則豈不得以其母以嘗巧者乎鄭<lb/>
氏於豈不得以釋之又改以為巳字隔其母以嘗巧者<lb/>
<pb n="KR3j0118_WYG_004-3b"/>
乎於下句既不可讀又不可説當依方氏作一句為是<lb/>
又免改字之患下母字舊音無亦非<lb/>
　　　千里之外曰采<lb/>
千里之内曰甸千里之外曰采曰流采當作蔡蔡叔之<lb/>
蔡此綏服之制内外皆千里也<lb/>
　　　鷹化為鳩<lb/>
月令於仲春言鷹化為鳩盖喜其能變不仁之心也如<lb/>
王制言鳩化為鷹然後設罻羅周禮司裘注亦云仲秋<lb/>
<pb n="KR3j0118_WYG_004-4a"/>
鳩化為鷹而月令於仲秋當言而不言者嫌其變而之<lb/>
不仁故不記也<lb/>
　　　養老於學<lb/>
内則曰有虞氏養國老於上庠養庶老於下庠夏后氏<lb/>
養國老於東序養庶老於西序殷人養國老於右學養<lb/>
庶老於左學周人養國老於東郊養庶老於虞庠虞庠<lb/>
在國之西郊四代之養老必於學何也蓋人君之於養<lb/>
老所以教天下之孝也為人子止於孝而父子有親者<lb/>
<pb n="KR3j0118_WYG_004-4b"/>
人倫之始也孟子曰三代之學所以明人倫者其謂此<lb/>
夫然則於此而養老豈不得其所哉祭義又曰食三老<lb/>
五更於太學所以教諸侯之弟也祀先賢於西學所以<lb/>
教諸侯之徳也是故鄉里有齒而老窮不遺強不犯弱<lb/>
衆不㬥寡此由大學來者也即是而觀古之聖人莫不<lb/>
於此為重所以治效如此其盛<lb/>
　　　燕居閒居<lb/>
或者謂禮記名篇既有仲尼燕居又有孔子閒居無乃<lb/>
<pb n="KR3j0118_WYG_004-5a"/>
贅乎答曰鄭氏不云乎退朝而處曰燕居退燕避人曰<lb/>
閒居王昇亦云退朝曰燕退燕曰閒孔子可以即安故<lb/>
次之以燕居閒居<lb/>
　　　毫釐<lb/>
經解引易曰君子慎始差若毫釐漢東方朔傳引易失<lb/>
之毫釐按今易中無此語顔師古曰易象之别記也陳<lb/>
正敏遯齋閒覽曰歐陽永叔作傳圖序云予讀經解至<lb/>
引易曰差若毫釐繆以千里之句恠今易無此文疑易<lb/>
<pb n="KR3j0118_WYG_004-5b"/>
非完書且經解所引按王充論注乃易緯之文永叔於<lb/>
易經求之誤矣則又與顔師古之説小異及攷字書毫<lb/>
釐當用氂字而太史公用釐者借而用之也世用毫釐<lb/>
絲忽者皆假釐字用之説文釐福也理也氂牛尾也十<lb/>
毫曰氂而前漢五行志曰天漢三年八月天雨白氂師<lb/>
古曰凡言釐者毛之彊曲者志用氂字而師古注用釐<lb/>
字則知釐氂二字通用乆矣<lb/>
　　　盤銘<lb/>
<pb n="KR3j0118_WYG_004-6a"/>
湯之盤銘曰茍日新日日新又日新塲屋屢出盤銘又<lb/>
日新賦及盤銘詩學者徃徃多因方氏誤指為燕器故<lb/>
國學詩有食息不遑安之句殊昧經㫖按正義曰湯沐<lb/>
浴之盤而刻銘為戒必於沐浴云者戒之甚也蓋取其<lb/>
澡身浴徳常加之意故有日新而又新之義抑嘗觀諸<lb/>
荀子曰君者盤也水者民也盤圓則水圓謂之盤圓則<lb/>
水圓則盤非沐浴之器而何<lb/>
　　　春秋書法<lb/>
<pb n="KR3j0118_WYG_004-6b"/>
春秋之辭簡而嚴春秋之㫖婉而微然所書大約有三<lb/>
斷自隠公而下訖于獲麟首王而繫月首月而繫事以<lb/>
一天下之統先王人而黜諸侯先諸侯而黜大夫以明<lb/>
天下之分内其國而外諸夏内諸夏而外夷狄以正天<lb/>
下之勢仰觀天下之灾異俯察人事之善惡褒貶予奪<lb/>
一歸乎大中之道此春秋所書之大約也<lb/>
　　　春秋用周正<lb/>
春秋紀元必書春王正月所以尊周也尊周必用周正<lb/>
<pb n="KR3j0118_WYG_004-7a"/>
周正以建子為首歳在夏為十一月不得四時之正惟<lb/>
取其一陽生之月而已若建寅則便於民事故堯典所<lb/>
尚則夏正誠萬世不易之典也或謂夫子作春秋以夏<lb/>
時冠正月垂法後世以周正紀事示無位而不敢自專<lb/>
殆不然也且以僖公五年書正月辛亥朔日南至觀之<lb/>
實夏之十一月也使屬夏之春日有南至乎又以莊公<lb/>
七年秋大水無麥苖觀之實夏之五月也使屬夏之秋<lb/>
麥尚有苖乎定公元年冬十月隕霜殺菽襄公二十八<lb/>
<pb n="KR3j0118_WYG_004-7b"/>
年春無氷若非周之春冬氷霜何足為災乎文公二年<lb/>
自十有一月不雨至於秋七月十三年自正月不雨至<lb/>
于秋七月若非周之秋不雨何足為傷乎由是而言則<lb/>
知春秋之用周時無疑矣且周公周之冢宰改用建子<lb/>
乃其制作之大者使夫子之于春秋反不用其時是敗<lb/>
常亂紀自夫子倡之尚何以律它人乎益知夫子修周<lb/>
公之法豈茍作云乎哉<lb/>
　　　矢魚觀社<lb/>
<pb n="KR3j0118_WYG_004-8a"/>
隠公矢魚于棠<hi>五年</hi>莊公如齊觀社<hi>二十三年</hi>春秋皆書云譏<lb/>
其舉動之非也矢者射也夫矢魚乃有司之事於己所<lb/>
不當射而射齊社乃他國之事於我所不當觀而觀二<lb/>
者胥失之春秋書以示貶益知人君不當親舉者也<lb/>
　　　家父求車<lb/>
桓公十有五年天王使家父來求車使音䟽吏切言使<lb/>
者私有求於魯即非致天子之命致天子之命則不得<lb/>
謂之求故春秋書家父而加天王使於其上以貶之謂<lb/>
<pb n="KR3j0118_WYG_004-8b"/>
既為天王之使而來則不當私有所求也<lb/>
　　　儉徳之共<lb/>
左氏莊公二十四年春刻其桷皆非禮也御孫諌曰臣<lb/>
聞之儉徳之共也侈惡之大也按司馬温公訓儉文援<lb/>
此語而申之曰共同也乃作共後漢翟酺上䟽曰儉徳<lb/>
之恭直作恭今詳杜預以不丹楹刻桷為共之説則讀<lb/>
為恭者非况陸氏無音<lb/>
　　　陳殺其大夫洩冶<lb/>
<pb n="KR3j0118_WYG_004-9a"/>
孔子嘗曰邦有道危言危行邦無道危行言孫蓋君子<lb/>
處世之法不可茍也聖人於寗武子取其得智愚之道<lb/>
於<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>伯玉取其得仕卷之理至於史魚則一之以直而<lb/>
已矣夫邦有道直可也邦無道而直豈不速其禍哉危<lb/>
行言孫足矣今洩冶之諌陳靈公斥之以宣淫之醜指<lb/>
之以公卿之惡其言無隠可使人畏可使人愧然訖不<lb/>
能回靈公荒淫之心者蓋當無道之時不能雍容䦕陳<lb/>
引其君於當道必欲軒然以直鳴是所以殺其身而已<lb/>
<pb n="KR3j0118_WYG_004-9b"/>
矣夫子於春秋書陳殺其大夫洩冶書陳以其君與二<lb/>
卿同殺之也書大夫言其刑不當上及而自取之也稱<lb/>
洩冶則咎其以訐直殺身也殺諌臣者必亡其國所以<lb/>
有徵舒弑君楚子滅陳之禍<lb/>
　　　税畆丘甲田賦<lb/>
宣公之初税畆<hi>十五年</hi>譏其始什二而税也成公之作丘<lb/>
甲<hi>元年</hi>譏其賦増四分之一也哀公之用田賦<hi>十二年</hi>譏其<lb/>
既什二而税其田又什二而歛其十也<hi>一説用田賦者田以足食賦以</hi>
<pb n="KR3j0118_WYG_004-10a"/>
<hi>出兵使田出賦民何以堪乎</hi>
　　　築囿<lb/>
宣公之十三年夏築蛇淵囿以游觀而勞民也成公之<lb/>
十八年八月築鹿囿以飬獸而勞民也昭公之九年冬<lb/>
築郎囿以逺築而勞民也魯侯不道既煩其役又非其<lb/>
時斯三者皆貶之故曰無囿猶可無民其可乎<lb/>
　　　見易象春秋<lb/>
韓宣子適魯見易象與魯春秋曰周禮盡在魯矣夫易<lb/>
<pb n="KR3j0118_WYG_004-10b"/>
自易春秋自春秋初無與於禮而宣子乃云耳何耶蓋<lb/>
禮之為禮也辨尊卑别貴賤正君臣定名分數者不失<lb/>
其所即周禮之所在也故繫辭有之曰天尊地卑乾坤<lb/>
定矣卑髙以陳貴賤位矣此易象之體也孟子有之曰<lb/>
孔子成春秋而亂臣賊子懼此春秋之體也惟其辨尊<lb/>
卑别貴賤正君臣定名分舉不外此孰謂周禮而非易<lb/>
象春秋耶且言偃嘗問曰夫子之極言禮也可得聞歟<lb/>
孔子曰我欲觀夏道是故之把而不足徵也吾得夏時<lb/>
<pb n="KR3j0118_WYG_004-11a"/>
焉我欲觀殷道是故之宋而不足徵也吾得坤乾焉坤<lb/>
乾之義夏時之等吾以是觀之孔子亦以夏殷之易而<lb/>
觀夏殷之禮者皆是義也豈非易之所見者象禮之所<lb/>
形者器繫辭不云乎以制器者尚其象則觀其易固可<lb/>
以知其禮况坤乾者天地也夏時者四時也天地有上<lb/>
下之位四時有先後之序禮之實如斯而已因觀易以<lb/>
知禮則觀春秋可知矣<lb/>
　　　行李<lb/>
<pb n="KR3j0118_WYG_004-11b"/>
襄公八年不使一个行李告於寡君杜預曰一个獨使<lb/>
也行李行人也陸音个古賀反一本作介按李文正資<lb/>
暇集云李字人姓之外更無别義左傳行李之徃來杜<lb/>
不䆒意理注云行李使人也今逺行結束次苐謂之行<lb/>
李而不悟是行使耳按舊文使字作<graphic n="KR2139" url="https://raw.githubusercontent.com/kanripo/KR-Gaiji/master/images/KR2139.png" mimeType="image/png"/>傳冩誤作李使<lb/>
<graphic n="KR2139" url="https://raw.githubusercontent.com/kanripo/KR-Gaiji/master/images/KR2139.png" mimeType="image/png"/>山下人人下子則<graphic n="KR2139" url="https://raw.githubusercontent.com/kanripo/KR-Gaiji/master/images/KR2139.png" mimeType="image/png"/>與李相近乃知杜之説是而讀<lb/>
非僖公七年曰行李之役共其乏困昭公十三年又云<lb/>
行理之命無月不至既謂為行李之役又謂為行理之<lb/>
<pb n="KR3j0118_WYG_004-12a"/>
命則是行使無疑也但理李字異讀管子五行篇黄帝<lb/>
得后土而辯于北方故使為李又曰冬季也注云李獄<lb/>
官也益知古者多以李為理矣<lb/>
　　　宰木<lb/>
左氏傳蹇叔哭之曰孟子吾見師之出而不見其入也<lb/>
公使謂之曰爾何知中壽爾墓之木拱矣榖梁傳作子<lb/>
之冢木已拱矣公羊傳作宰上之木拱矣注曰宰冢也<lb/>
合三傳而求之左氏曰墓即榖梁曰冢也冢宰字相近<lb/>
<pb n="KR3j0118_WYG_004-12b"/>
公羊乃譌而為宰注則又譌以傳譌<lb/>
　　　論語總説<lb/>
論語一書凡稱子曰者與弟子答問之辭也稱孔子對<lb/>
曰者皆答君之辭也答異邦之君亦然蓋示其敬也於<lb/>
昭公定公哀公不稱其國於齊景公衛靈公則稱之者<lb/>
蓋夫子魯人也以示其莫非臣也其為敬君莫大焉至<lb/>
如孔子之髙弟莫顔子若也其書尚以名稱獨有若曾<lb/>
參得以子稱又見是書成於有子曾子之門人故不敢<lb/>
<pb n="KR3j0118_WYG_004-13a"/>
斥其名所以尊師也以至於羣弟子則稱名於子産蘧<lb/>
伯玉則稱字又别其非同門之友矣<lb/>
　　　作經本末<lb/>
聖賢之書豈茍作云乎哉嘗觀論語顛末夫豈無他説<lb/>
斷斷乎首以學名篇以學而時習之冠于首而必終之<lb/>
以堯曰者謂學者必以聖王為師而聖王則莫堯若故<lb/>
也是以荀卿之書首標以勸學首發端以學不可以已<lb/>
而以堯問之篇終之揚雄之書亦首名以學行首發端<lb/>
<pb n="KR3j0118_WYG_004-13b"/>
以學行之上也而必以唐矣一言終之蓋有望於後之<lb/>
君子復古云<lb/>
　　　三年無改<lb/>
子曰父在觀其志父沒觀其行三年無改於父之道可<lb/>
謂孝矣此章觀人子之所為也言其父在吾則觀其子<lb/>
所以善繼志之志者如何其父沒吾則觀其子所以善<lb/>
述事之行者如何若觀以三年之乆不改於父日用常<lb/>
行之道則可謂盡子之孝道矣蓋謂他人觀其子之志<lb/>
<pb n="KR3j0118_WYG_004-14a"/>
行非子自觀其父之志行者也學者於此當於觀字上<lb/>
求之以三年觀之見其不改則知終身無改矣然則歐<lb/>
公三年無改問不疑可也<lb/>
　　　貧而樂<lb/>
子曰可也未若貧而樂富而好禮者也較之史記仲尼<lb/>
弟子傳後漢東平王論皆曰貧而樂道多一道字必是<lb/>
脱文<lb/>
　　　從心<lb/>
<pb n="KR3j0118_WYG_004-14b"/>
七十而從心所欲不踰矩從字無音或作縱字非也當<lb/>
以從心所欲為矩<lb/>
　　　視其所以<lb/>
所以者其意也揚子曰得其言未得其所以言所以言<lb/>
者則其意所指也謂聖門之於人也初詳視其意指中<lb/>
泛觀其蹤迹終深省其定向則自始及終無不見之何<lb/>
所匿其情哉<lb/>
　　　攻乎異端<lb/>
<pb n="KR3j0118_WYG_004-15a"/>
子曰攻乎異端斯害也己攻如攻人之惡之攻己如末<lb/>
之也己之己已止也謂攻其異端使吾道明則異端之<lb/>
害人者自止如孟子距楊墨則欲楊墨之害止韓子闢<lb/>
佛老則欲佛老之害止者也<lb/>
　<lb/>
　<lb/>
　<lb/>
　<lb/>
<pb n="KR3j0118_WYG_004-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　示兒編卷四<lb/>
</p>
<p>
</p>
  </div>
</body>
</text>
</TEI>
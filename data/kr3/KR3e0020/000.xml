<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蘇沈良法</head>
    <p>
<pb n="KR3e0020_WYG_000-1a"/>
欽定四庫全書　　　　子部五<lb/>
　蘇沈良法　　　　　　醫家類<lb/>
　　提要<lb/>
　　　　<hi>臣</hi>等謹案蘇沈良方八卷宋沈括所集方書<lb/>
　　　　而後人又以蘇軾之説附之者也考宋史藝<lb/>
　　　　文志有括靈苑方二十卷良方十卷而别出<lb/>
　　　　蘇沈良方十五卷注云沈括蘇軾所著陳振<lb/>
　　　　孫書録觧題有蘇沈良方十卷而無沈存中<lb/>
<pb n="KR3e0020_WYG_000-1b"/>
　　　　良方尤袤遂初堂書目亦同晁公武讀書志<lb/>
　　　　則二書並列而於沈存中良方下云或以蘇<lb/>
　　　　子瞻論醫藥襍説附之蘇沈良方下亦云括<lb/>
　　　　集得效方成一書後人附益以蘇軾醫學襍<lb/>
　　　　説葢晁氏所載良方即括之原本其云或以<lb/>
　　　　蘇子瞻論醫藥襍説附之者即指蘇沈良方<lb/>
　　　　由其書初尚並行故晁氏兩載其後附蘇説<lb/>
　　　　者盛行原本遂㣲故尤氏陳氏遂不載其原<lb/>
<pb n="KR3e0020_WYG_000-2a"/>
　　　　本今永樂大典載有蘇沈良方原序一卷亦<lb/>
　　　　括一人所作且自言予所作良方云云無一<lb/>
　　　　字及軾是亦後人増附之後併其標題追改<lb/>
　　　　也案明晁瑮寳文堂書目有蘇沈二内翰良<lb/>
　　　　方一部是正嘉以前𫝊本未絶其後不知何<lb/>
　　　　時散佚今據永樂大典所載掇拾編次釐為<lb/>
　　　　八卷史稱括於醫藥卜算無所不通皆有所<lb/>
　　　　論著今所𫝊括夢溪筆談末為藥議一卷於<lb/>
<pb n="KR3e0020_WYG_000-2b"/>
　　　　形状性味真偽同異辨别尤精軾襍著時言<lb/>
　　　　醫理於是事亦頗究心葢方藥之事術家能<lb/>
　　　　習其技而不能知其所以然儒者能明其理<lb/>
　　　　而又往往未經試驗此書以經效之方而集<lb/>
　　　　於博通物理之手固宜非他方所及矣乾隆<lb/>
　　　　四十九年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR3e0020_WYG_000-3a"/>
原序<lb/>
予嘗論治病有五難辨疾治疾飲藥處方别藥此五也<lb/>
今之視疾者惟候氣口六脈而已古之人視疾必詧其<lb/>
聲音顔色舉動膚理情性嗜好問其所為攷其所行已<lb/>
得其大半而又徧診人迎氣口十二動脈疾發于五藏<lb/>
則五色為之應五聲為之變五味為之偏十二脈為之<lb/>
動求之如此其詳然而猶懼失之此辨疾之難一也今<lb/>
之治疾者以一二藥書其服餌之節授之而已古以治<lb/>
<pb n="KR3e0020_WYG_000-3b"/>
疾者先知陰陽運歴之變故山林川澤之竅發而又視<lb/>
其人老少肥瘠貴賤居養性術好惡憂喜勞逸順其所<lb/>
宜違其所不宜或藥或火或刺或砭或湯或液矯昜其<lb/>
故常捭摩其性理擣而索之投幾順變間不容髮而又<lb/>
調其衣服理其飲食異其居處因其情變或治以天或<lb/>
治以人五運六氣冬寒夏暑暘雨電雹鬼靈厭蠱甘苦<lb/>
寒溫之節後先勝復之用此天理也盛衰强弱五臟異<lb/>
稟循其所同詧其所偏不以此形彼亦不以一人例衆<lb/>
<pb n="KR3e0020_WYG_000-4a"/>
人此人事也言不能傳之于書亦不能喻之于口其精<lb/>
過于承蜩其察甚于刻棘目不捨色耳不捨聲手不釋<lb/>
脈猶懼其差也授藥遂去而希其十全不其難哉此治<lb/>
疾之難二也古之飲藥者煑煉有節飲啜有宜藥有可<lb/>
以久煑有不可以久煑者有宜熾火有宜溫火者此煑<lb/>
煉之節也宜溫宜寒或緩或速或乘飲食喜怒而飲食<lb/>
喜怒為用者有違飲食喜怒而飲食喜怒為敵者此飲<lb/>
啜之宜也而水泉有美惡操藥之人有勤惰如此而責<lb/>
<pb n="KR3e0020_WYG_000-4b"/>
藥之不效者非藥之罪也此服藥之難三也藥之單用<lb/>
為易知藥之複用為難知世之處方者以一藥為不足<lb/>
又以衆藥益之殊不知藥之有相使者相反者有相合<lb/>
而性易者方書雖有使佐畏惡之性而古人所未言人<lb/>
情所不測者庸可盡哉如酒于人有飲之踰石而不亂<lb/>
者有濡吻則顚眩者漆之于人有終日摶漉而無害者<lb/>
有觸之則瘡爛者焉知藥之于人無似此之異者此禀<lb/>
賦之異也南人食猪魚以生北人食猪魚以病此風氣<lb/>
<pb n="KR3e0020_WYG_000-5a"/>
之異也水銀得硫黄而赤如丹得礬石而白如雪人之<lb/>
欲酸者無過于醋矣以醋爲未足又益之以橙二酸相<lb/>
濟宜其甚酸而反甘巴荳善利也以巴荳之利為未足<lb/>
而又益之以大黄則其利反折蟹與柿嘗食之而無害<lb/>
也二物相遇不旋踵而嘔此色為易見味為易知而嘔<lb/>
利為大變故人人知之至于相合而知他藏致他疾者<lb/>
庸可易知耶如乳石之忌參术觸者多死至于五石㪚<lb/>
則皆用參术此古人處方之妙而世或未喻也此處方<lb/>
<pb n="KR3e0020_WYG_000-5b"/>
之難四也醫誠藝也方誠善也用之中節也而藥或非<lb/>
良奈何哉橘過江而為枳麥得濕而為蛾雞踰嶺而黑<lb/>
鸜鵒踰嶺而白月虧而蚌蛤消露下而蚊喙坼此形器<lb/>
之易知者也性豈獨不然乎予觀越人藝茶畦稻一溝<lb/>
一隴之異逺不能數歩則色味頓殊況藥之所生秦越<lb/>
燕楚之相逺而又有山澤膏瘠燥濕之異禀豈能物物<lb/>
盡其所宜又素問説陽明在天則花實戕氣少陽在泉<lb/>
則金石失理如此之論採掇者固未嘗晰也抑又取之<lb/>
<pb n="KR3e0020_WYG_000-6a"/>
有早晩藏之有焙㫰風雨燥濕動有槁暴今之處藥或<lb/>
有惡火者必日之而後咀然安知採藏之家不常烘煜<lb/>
哉又不能必此辨藥之難五也此五者大概而已其微<lb/>
至于言不能宣其詳至于書不能載豈庸庸之人而可<lb/>
以易言醫哉予治方最久有方之良者輒為疏之世之<lb/>
為方者稱其治效常喜過實千金肘後之類尤多溢言<lb/>
使人不復敢信予所謂良方者必目覩其驗始著于篇<lb/>
聞不預也然人之疾如向所謂五難者方豈能必良哉<lb/>
<pb n="KR3e0020_WYG_000-6b"/>
一覩其驗即謂之良殆不異乎刻舟以求遺劒者予所<lb/>
以詳著其状于方尾疾有相似者庻幾偶値云爾篇無<lb/>
次序隨得隨註隨以與人拯道貴速故不暇待完也沈<lb/>
括序<lb/>
</p>
<p>
</p>
  </div>
</body>
</text>
</TEI>
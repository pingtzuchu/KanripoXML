<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0009_SBCK_022-1a"/>
呂氏春秋第二十二卷　高氏訓觧<lb/>
　雲間　宋邦乂　張邦瑩　徐益孫　何玉畏校<lb/>
　慎行論第二<lb/>
　　慎行<lb/>
一曰行不可不孰不孰如赴深谿雖悔無及<hi>也有水孰猶思</hi>
<hi>滿而平也雖悔行不純淑陷入刑辟無所復及也曰澗無水曰谿不可不思行仁如入深谿不可使</hi>君<lb/>
子計行慮義<hi>而復行之也慮度也度義</hi>小人計行其利乃不利<hi>曰傳</hi>
<hi>曰乃不利也藴利生孽故</hi>有知不利之利者則可與言理矣<hi>也理道</hi>
荆平王有臣曰費無極害太子建欲去之<hi>王之子棄平王楚恭</hi>
<hi>也疾</hi>王為建取妻於秦而美<hi>也/美好</hi>無極勸王奪<hi>也奪取</hi>王<lb/>
<pb n="KR3j0009_SBCK_022-1b"/>
已奪之而䟽太子<hi>也䟽逺</hi>無極説王曰晉之霸也近於<lb/>
諸夏而荆僻也<hi>也僻逺</hi>故不能與爭<hi>也爭霸</hi>不若大城城<lb/>
父而置太子焉以求北方<hi>沛國北方宋鄭魯衛也城父楚北境之邑今屬</hi>王<lb/>
收南方是得天下也<hi>吳越也南方謂</hi>王説使太子居于城父<lb/>
居一年乃惡之曰建與連尹將以方城外反<hi>奢子胥連尹伍</hi>
<hi>阨塞也反叛也之父也方城楚之</hi>王曰己為我子矣又尚奚求<hi>子也子太</hi>
對曰以妻事怨且自以為猶宋也<hi>也猶如</hi>齊晉又輔之<lb/>
<hi>也輔助</hi>將以害荆其事已集矣<hi>也集合</hi>王信之使執連尹<lb/>
<hi>也執囚</hi>太子建出犇<hi>鄭也出奔</hi>左尹郄宛國人説之無極又<lb/>
欲殺之謂令尹子常曰郄宛欲飲令尹酒<hi>瓦令尹子子常名囊</hi>
<pb n="KR3j0009_SBCK_022-2a"/>
<hi>之子也宛字也臺之孫郄尹光唐</hi>又謂郄宛曰令尹欲飲酒於子之<lb/>
家郄宛曰我賤人也不足以辱令尹令尹必來辱<hi>屈辱</hi>
<hi>也辱</hi>我且何以給待之無極曰令尹好甲兵<hi>兵㦸也甲鎧也</hi>子<lb/>
出而寘之門<hi>也寘置</hi>令尹至必觀之巳因以為酬<hi>也詩酬執</hi>
<hi>此之謂也云獻酬交錯</hi>及饗日惟門左右而寘甲兵焉無極因<lb/>
謂令尹曰吾㡬禍令尹郄宛將殺令尹甲在門矣令<lb/>
尹使人視之信<hi>甲也信有</hi>遂攻郄宛殺之國人大怨動作<lb/>
者莫不非令尹<hi>也非咎</hi>沈尹戍謂令尹曰夫無極荆之<lb/>
讒人也<hi>梁葉公子髙之父也沈尹戍莊王之孫沈諸</hi>亡夫太子建殺連尹<lb/>
奢屏王之耳目<hi>也屏蔽</hi>今令尹又用之殺衆不辜以興<lb/>
<pb n="KR3j0009_SBCK_022-2b"/>
大謗患㡬及令尹<hi>也㡬近</hi>令尹子常曰是吾罪也敢不<lb/>
良圖乃殺費無極盡滅其族以説其國動而不論其<lb/>
義知害人而不知人害己也以滅其族費無極之謂<lb/>
乎<hi>正害之故族滅也以讒邪害人人以公</hi>崔杼與慶封謀殺齊莊公莊<lb/>
公死更立景公崔杼相之<hi>公名杵臼莊公之弟也莊公名光靈公之子也景</hi>
慶封又欲殺崔杼而代之相於是㧻崔杼之子令之<lb/>
爭後崔杼之子相與私闂<hi>鴻緩氣言之闂鬭也闂讀近</hi>崔杼往見<lb/>
慶封而告之慶封謂崔杼曰且㽜吾將興甲以殺之<lb/>
因令盧滿嫳興甲以誅之盡殺崔杼之妻子及枝屬<lb/>
燒其室屋報崔杼曰吾已誅之矣崔杼歸無歸因而<lb/>
<pb n="KR3j0009_SBCK_022-3a"/>
自絞也<hi>也絞經</hi>慶封相景公景公苦之慶封出獵景公<lb/>
與陳無宇公孫竈公孫蠆誅封<hi>子也公孫竈惠公之無宇陳須無之子桓</hi>
<hi>公子髙祈之子子尾也與共誅慶封也孫公子欒堅之子子射也蠆惠公之孫</hi>慶封以其屬<lb/>
鬭不勝走如魯齊人以為讓<hi>其受慶封責讓魯為</hi>又去魯而如<lb/>
吳王予之朱方<hi>封慶封也朱方吳邑以</hi>荆靈王聞之率諸侯以<lb/>
攻吳圍朱方拔之<hi>也覆取之曰拔靈王恭王庶子圍</hi>得慶封負之斧<lb/>
質以狥於諸侯軍因令其呼之曰毋或如齊慶封弑<lb/>
其君而弱其孤以亡其大夫乃殺之<hi>崔杼强而死亡其大夫謂</hi>黄<lb/>
帝之貴而死<hi>貴然終歸於死黄帝得道仙而可</hi>堯舜之賢而死孟賁<lb/>
之勇而死人固皆死若慶封者可謂重死矣身為僇<lb/>
<pb n="KR3j0009_SBCK_022-3b"/>
支屬不可以見行忮之故也<hi>也忮惡</hi>凡亂人之動也其<lb/>
始相助後必相惡為義者則不然始而相與久而相<lb/>
信卒而相親後世以為法程<hi>也程度</hi>
　　無義<lb/>
二曰先王之於論也極之矣<hi>也極盡</hi>故義者百事之始<lb/>
也<hi>也始首</hi>萬利之本也<hi>和也故曰利之本也本原也傳曰義利之</hi>中智之所<lb/>
不及也<hi>知之也不能及</hi>不及則不知不知趨利趨利固不可<lb/>
必也公孫鞅鄭平續經公孫竭是已<hi>鄭平秦臣也續公孫鞅商鞅也</hi>
<hi>秦之臣也並不自解經趙人也公孫竭亦</hi>以義動則無曠事矣<hi>也曠廢</hi>人臣<lb/>
與人臣謀為姦猶或與之又况乎人主與其臣謀為<lb/>
<pb n="KR3j0009_SBCK_022-4a"/>
義其孰不與者非獨其臣也天下皆且與之公孫鞅<lb/>
之於秦非父兄也非有故也以能用也欲堙之責非<lb/>
攻無以<hi>之責非攻伐無以塞責堙塞也鞅欲報塞相秦</hi>於是爲秦將而攻魏<lb/>
魏使公子卭將而當之<hi>也當應</hi>公孫鞅之居魏也固善<lb/>
公子卬使人謂公子卭曰凡所爲游而欲貴者以公<lb/>
子之故也今秦令鞅將魏令公子當之豈且忍相與<lb/>
戰哉公子言之公子之主鞅請亦言之主而皆罷軍<lb/>
於是將歸矣使人謂公子曰歸未有時相見<hi>見無有言歸相</hi>
<hi>也時</hi>願與公子坐而相去别也公子曰諾魏吏爭之曰<lb/>
不可公子不聽遂相與坐公孫鞅因伏卒與車騎以<lb/>
<pb n="KR3j0009_SBCK_022-4b"/>
取公子卭秦孝公薨惠王立以此疑公孫鞅之行欲<lb/>
加罪焉公孫鞅以其私屬與母歸魏襄疵不受曰以<lb/>
君之反公子卭也吾無道知君故士自行不可不審<lb/>
也<hi>見受乎公子卭家何以不取而殺之鞅執公子卭惠王殺鞅車裂之何得以其私族與母歸魏而不</hi>
<hi>魏秦人曰商君之法急不得出也惠王得而車裂之有罪於魏推此言之復歸魏妄矣戰國䇿曰鞅欲歸</hi>
<hi>人也襄疵魏</hi>鄭平於秦王臣也其於應侯交也欺交反主<lb/>
為利故也方其為秦將也天下所貴之無不以者重<lb/>
也重以得之輕必失之去秦將入趙魏天下所賤之<lb/>
無不以也所可羞無不以也行方可賤可羞而無秦<lb/>
將之重不窮奚待<hi>也待恃</hi>趙急求李欬李言續經與之<lb/>
<pb n="KR3j0009_SBCK_022-5a"/>
俱如衞抵公孫與公孫與見而與入<hi>猶納也抵主也入</hi>續經<lb/>
因告衞吏使捕之<hi>欬也捕李</hi>續經以仕趙五大夫<hi>爵也五大夫</hi>
人莫與同朝<hi>之行也賤續經</hi>子孫不可以交友<hi>友之也人不交</hi>公孫<lb/>
竭與陰君之事而反告之樗里相國<hi>疾也樗里</hi>以仕秦五<lb/>
大夫功非不大也然而不得入三都<hi>衞魏也三都趙</hi>又况乎<lb/>
無此其功而有行乎<hi>而有其相輸告之行也無有交友受寄託之功</hi>
　　疑似<lb/>
三曰使人大迷惑者必物之相似也玉人之所患患<lb/>
石之似玉者相劔者之所患患劔之似吳干者<hi>吳之吳干</hi>
<hi>者也干將</hi>賢主之所患患人之愽聞辯言而似通者<hi>也通達</hi>
<pb n="KR3j0009_SBCK_022-5b"/>
亡國之主似智亡國之臣似忠相似之物此愚者之<lb/>
所大惑而聖人之所加慮也<hi>之也慮則知</hi>故墨子見岐道<lb/>
而哭之<hi>以北言乖别也為其可以南可</hi>周宅酆鎬近戎人與諸侯約<lb/>
為髙葆禱於王路置皷其上逺近相聞即戎寇至傳<lb/>
皷相告諸侯之兵皆至救天子戎寇嘗至幽王擊皷<lb/>
諸侯之兵皆至褒姒大説喜之幽王欲褒姒之笑也<lb/>
因數擊鼔諸侯之兵數至而無寇至於後戎寇真至<lb/>
幽王身之乃死於麗山之下為天下笑此夫以無寇<lb/>
失真寇者也賢者有小惡以致大惡<hi>故曰以致大惡惡積足以滅身</hi>
褒姒之敗乃令幽王好小説以致大滅<hi>周褒姒滅之詩云赫赫宗</hi>
<pb n="KR3j0009_SBCK_022-6a"/>
<hi>也</hi>故形骸相離三公九卿出走此褒姒之所用死而<lb/>
平王所以東徙也<hi>東徙於洛邑今河南縣也平王幽王之太子宜臼也</hi>秦襄晉<lb/>
文之所以勞王勞而賜地也<hi>之子也幽王為犬戎所秦襄公秦仲之孫莊公</hi>
<hi>為諸侯晉文侯仇穆侯之子也傳曰平王東遷晉鄭敗平王東徙襄公將兵救周有功受周故地酆鎬列</hi>
<hi>之謂也依焉此</hi>梁北有黎丘部有奇鬼焉喜効人之子姪昆<lb/>
弟之狀邑丈人有之市而醉歸者黎丘之鬼効其子<lb/>
之狀扶而道苦之丈人歸酒醒而誚其子<hi>讓誚</hi>曰吾為<lb/>
汝父也豈謂不慈哉我醉汝道苦我何故其子泣而<lb/>
觸地曰孽矣無此事也昔也往責於東邑人可問也<lb/>
其父信之曰譆是必夫奇鬼也我固嘗聞之矣明日<lb/>
<pb n="KR3j0009_SBCK_022-6b"/>
端復飲於市欲遇而刺殺之明旦之市而醉其真子<lb/>
恐其父之不能反也<hi>也反還</hi>遂逝迎之<hi>也逝往</hi>丈人望其<lb/>
真子拔劔而刺之丈人智惑於似其子者而殺於真<lb/>
子夫惑於似士者而失於真士此黎丘丈人之智也<lb/>
疑似之迹不可不察察之必於其人也舜為御堯為<lb/>
左禹為右入於澤而問牧童入於水而問漁師奚故<lb/>
也其知之審也夫人子之相似者其母常識之知之<lb/>
審也<lb/>
　　壹行<lb/>
四曰先王所惡無惡於不可知不可知則君臣父子<lb/>
<pb n="KR3j0009_SBCK_022-7a"/>
兄弟朋友夫妻之際敗矣十際皆敗亂莫大焉凡人<lb/>
倫以十際為安者也釋十際則與麋鹿虎狼無以異<lb/>
多勇者則為制耳矣不可知則知無安君無樂親矣<lb/>
無榮兄無親友無尊夫矣强大未必王也而王必强<lb/>
大王者之所藉以成也何藉其威與其利非强大則<lb/>
其威不威其利不利其威不威則不足以禁也<hi>也禁止</hi>
其利不利則不足以勸也<hi>也勸進</hi>故賢主必使其威利<lb/>
無敵故以禁則必止以勸則必為<hi>也為治</hi>威利敵而憂<lb/>
苦民行可知者王威利無敵而以行不知者亡<hi>義之無仁</hi>
<hi>故亡也行見知</hi>小弱而不可知則强大疑之矣<hi>而不弱故强小而不小弱</hi>
<pb n="KR3j0009_SBCK_022-7b"/>
<hi>疑之也國大國</hi>人之情不能愛其所疑小弱而大不愛則無<lb/>
以存<hi>為大國所愛則無以自存小國弱國而為强大者不</hi>故不可知之道王者<lb/>
行之廢<hi>也廢壊</hi>强大行之危<hi>隕也/危傾</hi>小弱行之滅<hi>亡也滅破</hi>今<lb/>
行者見大樹必解衣懸冠倚劒而寢其下大樹非人<lb/>
之情親知交也而安之若此者信也<hi>人故信之大樹不欺詐</hi>陵<lb/>
上巨木人以為期易知故也<hi>其下蔭休之也故曰易巨木人所同見也期㑹</hi>
<hi>也知故</hi>又况於士乎士義可知故也則期為必矣<hi>復期聚人</hi>
<hi>而咨諏之㑹於其所</hi>又况疆大之國疆大之國誠可知則其王<lb/>
不難矣<hi>手也故曰不難矣孟子曰以齊王猶反</hi>人之所乗船者為其能<lb/>
浮而不能沈也世之所以賢君子者為其能行義而<lb/>
<pb n="KR3j0009_SBCK_022-8a"/>
不能行邪辟也孔子卜得賁孔子曰不吉<hi>也詩云鶉賁色不純</hi>
<hi>賁之賁</hi>子貢曰夫賁亦好矣何謂不吉乎孔子曰夫白<lb/>
而白黒而黒夫賁又何好乎故賢者所惡於物無惡<lb/>
於無處<hi>無處可名之也惡物之無目惡其</hi>夫天下之所以惡莫惡於<lb/>
不可知也夫不可知盗不與期賊<hi>賤一作</hi>不與謀盗賊<lb/>
大姦也而猶所得疋偶又况於欲成大功乎夫欲成<lb/>
大功令天下皆輕勸而助之<hi>也勸進</hi>必之士可知<lb/>
　　求人<lb/>
吾曰身定國安天下治必賢人<hi>曰未聞身亂而國治身者國之本也詹子</hi>
<hi>安而治須賢人也者也故曰身定國</hi>古之有天下也者七十一聖觀於<lb/>
<pb n="KR3j0009_SBCK_022-8b"/>
春秋自魯隠公以至哀公十有二世其所以得之所<lb/>
以失之其術一也得賢人國無不安名無不榮失賢<lb/>
人國無不危名無不辱先王之索賢人無不以也<hi>用以</hi>
<hi>也</hi>極卑極賤極逺極勞虞用宮之奇吳用伍子胥之<lb/>
言此二國者雖至於今存可也則是國可夀也有能<lb/>
益人之夀者則人莫不願<hi>事一作</hi>之今夀國有道而君<lb/>
人者而不求過矣堯傳天下於舜禮之諸侯妻以二<lb/>
女臣以十子身請北面朝之至卑也<hi>故曰至卑舜布衣也</hi>伊尹<lb/>
庖㕑之臣也傅説殷之胥靡也<hi>之名也胥靡刑罪</hi>皆上相天<lb/>
子至賤也禹東至搏木之地日出九津青羗之野<hi>木搏</hi>
<pb n="KR3j0009_SBCK_022-9a"/>
<hi>出陽谷青羗東方之野也大木之津崖也淮南子曰日</hi>櫕樹之所㨉天之山<hi>髙山</hi>
<hi>也至天</hi>鳥谷青丘之鄉黑齒之國<hi>曰齒黑之國也東方其人齒黑因</hi>南<lb/>
至交阯孫樸續樠之國丹粟漆樹沸水漂漂九陽之<lb/>
山<hi>九故曰九陽之山也南方積陽陽數極於</hi>羽人裸民之處不死之鄉<hi>人羽</hi>
<hi>不衣衣裳也鄉亦國也鳥喙背上有羽翼祼民</hi>西至三危之國巫山之下飲<lb/>
露吸氣之民積金之山<hi>氣所在故曰積金之山也飲露吸氣養形人也西方剛</hi>
共肱一臂三面之鄉北至人正之國夏海之窮衡山<lb/>
之上<hi>故曰大㝠之中處衡山者北極之山也今正北極之國也夏海大㝠也北方純陰</hi>犬戎<lb/>
之國夸父之野禺疆之所積水積石之山不有懈墮<lb/>
<hi>也積水謂海也積石山名也經營行之不懈墮休息犬戎西戎之别也夸父獸名也禺疆天神也之所處</hi>
<pb n="KR3j0009_SBCK_022-9b"/>
<hi>也</hi>憂其黔首顔色黎黑竅藏不通<hi>也病</hi>步不相過<hi>也罷</hi>以<lb/>
求賢人欲盡地利至勞也<hi>大也事功曰勞地利嘉穀也至</hi>得陶化益<lb/>
真窺横革之交五人佐禹故功績銘乎金石<hi>也石豐金鍾鼎</hi>
<hi>也碑</hi>著於盤盂<hi>皆銘其功盤盂之器</hi>昔者堯朝許由於沛澤之中<lb/>
曰十日出而焦火不息不亦勞乎夫子為天子而天<lb/>
下巳治矣<hi>許由也夫子謂</hi>請屬天下於夫子許由辭曰為天<lb/>
下之不治與而既已治矣自為與啁噍巢於林不過<lb/>
一枝<hi>鳥也巢蔟也偃息也啁音超自為為己也與即也啁噍小</hi>偃䑕飲於河不過<lb/>
滿腹歸己君乎<hi>也歸終也滿腹不求餘</hi>惡用天下<hi>也惡安</hi>遂之箕<lb/>
山之下潁水之陽耕而食<hi>之西水北曰陽也箕山在潁川陽城</hi>終身無<lb/>
<pb n="KR3j0009_SBCK_022-10a"/>
經天下之色<hi>理也經横</hi>故賢主之於賢者也物莫之妨<hi>以不</hi>
<hi>害賢者物故妨</hi>戚愛習故<hi>也戚親</hi>不以害之故賢者聚焉賢者<lb/>
所聚天地不壊鬼神不害人事不謀<hi>邪謀之也人不以姦</hi>此五<lb/>
常之本事也臯子衆疑取國召南宮䖍孔伯産而衆<lb/>
口止<hi>之賢者也其事不與許由相連也臯子衆疑許臯子賢者也其取國告䖍産口乃止虔産其徒</hi>
<hi>國也由欲取</hi>晉人欲攻鄭令叔嚮聘焉視其有人與無人<lb/>
<hi>賢人也視其有無</hi>子産為之詩曰子惠思我褰裳涉洧子不<lb/>
我思豈無他士叔嚮歸曰鄭有人子産在焉不可攻<lb/>
也秦荆近其詩有異心不可攻也<hi>詩云子不我思豈鄭近秦與荆也其</hi>
<hi>曰有異心不可攻也無他人將事秦荆故</hi>晉人乃輟攻鄭<hi>也輟止</hi>孔子曰詩<lb/>
<pb n="KR3j0009_SBCK_022-10b"/>
云無競惟人子産一稱而鄭國免<hi>也無競惟人曰方詩大雅抑之二章</hi>
<hi>在得人故曰鄭國免其難也其訓之無競競也國之强惟</hi>
　　察傳<lb/>
六曰夫得言不可以不察數傳而白為黑黑為白故<lb/>
狗似玃玃似母猴母猴似人人之與狗則逺矣<hi>玃獸玃猳</hi>
<hi>也名</hi>此愚者之所以大過也聞而審則為福矣聞而不<lb/>
審不若無聞矣齊桓公聞管子於鮑叔楚莊聞孫叔<lb/>
敖於沈尹筮審之也故國霸諸侯也<hi>於桓公沈尹筮鮑叔牙説管仲</hi>
<hi>察其賢明審也説叔敖於莊王</hi>吳王聞越王句踐於太宰噽智伯聞<lb/>
趙襄子於張武不審也故國亡身死也<hi>夫差臣也張太宰噽吳王</hi>
<pb n="KR3j0009_SBCK_022-11a"/>
<hi>夫差死於干遂智伯圍趙襄子於晉陽襄子與韓魏武智伯臣也不審勾踐襄子之智能故越攻呉呉王</hi>
<hi>東故曰國亡身死之也通謀殺智伯於高梁之</hi>凡聞言必熟論其於人必驗<lb/>
之以理<hi>道理也驗效也理</hi>魯哀公問於孔子曰樂正夔一足<lb/>
信乎孔子曰昔者舜欲以樂傳教於天下乃令重黎<lb/>
舉夔於草莾之中而進之舜以為樂正<hi>正也樂官之</hi>䕫於<lb/>
是正六律和五聲以通八風而天下大服<hi>之律陽為六律六氣</hi>
<hi>也八風八卦之風也通和陰陽故天下大服也律陰為呂合十二也五聲五行之聲官商角徵羽</hi>重<lb/>
黎又欲益求人<hi>夔者也益求如</hi>舜曰夫樂天地之精也得失<lb/>
之節也故唯聖人為能和樂之本也夔能和之以平<lb/>
天下<hi>也和調</hi>若夔者一而足矣故曰夔一足非一足也<lb/>
<pb n="KR3j0009_SBCK_022-11b"/>
宋之丁氏家無井而出溉汲常一人居外及其家穿<lb/>
井告人曰吾穿井得一人有聞而傳之者曰丁氏穿<lb/>
井得一人國人道之聞之於宋君宋君令人問之於<lb/>
丁氏丁氏對曰得一人之使非得一人於井中也求<lb/>
能之若此不若無聞也<hi>妄言也無聞則不</hi>子夏之晉過衞<hi>夏子</hi>
<hi>卜商也孔子弟子</hi>有讀史記者曰晉師三豕涉河子夏曰非<lb/>
也是己亥也夫巳與三相近豕與亥相似至於晉而<lb/>
問之則曰晉師己亥涉河也辭多類非而是多類是<lb/>
而非是非之經不可不分<hi>分明也經理也</hi>此聖人之所慎也<lb/>
然則何以慎緣物之情及人之情以為所聞則得之<lb/>
<pb n="KR3j0009_SBCK_022-12a"/>
矣<hi>地作井不得一人明矣故曰以為所聞得之矣物之所不得然者推之以人情則夔不得一足穿</hi>
吕氏春秋第二十二卷終<lb/>
<pb n="KR3j0009_SBCK_022-12b"/>
</p>
<p>
</p>
  </div>
</body>
</text>
</TEI>
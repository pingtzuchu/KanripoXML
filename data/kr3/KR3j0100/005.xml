<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冷齋夜話卷五</head>
    <p>
<pb n="KR3j0100_WYG_005-1a"/>
欽定四庫全書<lb/>
　冷齋夜話卷五　　　　　宋　釋惠洪　撰<lb/>
　　賭輸梅詩罰松聲詩<lb/>
王文公居鍾山嘗與薛處士棋賭梅詩輸一首曰華髮<lb/>
尋香始見梅一枝臨路雪培堆鳯城南陌他年憶杳杳<lb/>
難隨驛使來又嘗與俞秀老至報寧公方假寐秀老私<lb/>
跨驢入法雲謁寳覺禅師公知之有頃秀老至公佯作<lb/>
睡起遣秀老下階曰為僧子乃敢盜跨吾驢秀老叩頭<lb/>
<pb n="KR3j0100_WYG_005-1b"/>
願有以自贖其罪寺僧亦為之解勸公徐曰罰松聲詩<lb/>
一首秀老立就其詞極佳山中人忘之予為補曰萬壑<lb/>
揺蒼烟百灘渡流水下有跨驢人蕭蕭吹醉耳<lb/>
　　東坡藏記<lb/>
舒王在鍾山有客自黃州來公曰東坡近日有何妙語<lb/>
客曰東坡宿于臨臯亭醉夢而起作成都聖像藏記千<lb/>
有餘言㸃定纔一兩字有寫本適留舟中公遣人取而<lb/>
至時月出東南林影在地公展讀于風簷喜見眉鬚曰<lb/>
<pb n="KR3j0100_WYG_005-2a"/>
子瞻人中龍也然有一字未稳客曰願聞之公曰日勝<lb/>
日貧不若曰如人善博日勝日負耳東坡聞之拊手大<lb/>
笑亦以公為知言<lb/>
　　荆公梅詩<lb/>
荆公嘗訪一髙士不遇題其壁曰牆角數枝梅凌寒特<lb/>
地開遥知不是雪為有暗香來<lb/>
　　詩置動静意<lb/>
荆公曰前輩詩云風定花猶落静中見動意鳥鳴山更<lb/>
<pb n="KR3j0100_WYG_005-2b"/>
幽動中見静意山谷曰此老論詩不失解經旨趣亦何<lb/>
怪耶唐詩有曰海日生殘夜江春入舊年者置早意于<lb/>
殘晚中有曰驚蝉移别栁鬭雀墮閒庭者置静意于喧<lb/>
動中東坡作眉子研詩其略曰君不見長安畫手開十<lb/>
眉橫雲却月争新竒遊人指㸃小顰處中有漁陽胡馬<lb/>
嘶用此微意也<lb/>
　　舒王山谷賦詩<lb/>
舒王宿金山寺賦詩一夕而成長句妙絶如曰天多剰<lb/>
<pb n="KR3j0100_WYG_005-3a"/>
得月月落聞歸鼓又曰乃知像教力但渡無所苦之類<lb/>
如生成山谷在星渚賦道士快軒詩㸃筆立成其略曰<lb/>
吟詩作賦北牕裏萬言不及一盃水願得青天化為一<lb/>
張紙想見其髙韻氣摩雲霄獨立萬象之表筆端三昧<lb/>
遊戲自在也<lb/>
　　王荆公詩用事<lb/>
舒王晚年詩曰紅棃無葉庇華身黃菊分香委路塵嵗<lb/>
晚蒼官纔自保日髙青女尚橫陳又曰木落岡巒因自<lb/>
<pb n="KR3j0100_WYG_005-3b"/>
獻水歸洲渚得橫陳山谷謂予曰自獻橫陳事見相如<lb/>
賦荆公不應用耳予曰首楞嚴經亦曰於橫陳時味如<lb/>
嚼蠟<lb/>
　　蘇王警句<lb/>
唐詩有曰長因送人處憶得别家時又曰舊國别多日<lb/>
故人無少年荆公用其意作古今不經人道語荆公詩<lb/>
曰木末北山烟冉冉草根南澗水泠泠繰成白雪桑重<lb/>
緑割盡黃雲稻正青東坡曰桑疇雨過羅紈膩麥隴風<lb/>
<pb n="KR3j0100_WYG_005-4a"/>
來餅餌香如華嚴經舉因知果譬如蓮花方其吐華而<lb/>
果具蘂中<lb/>
　　句中眼<lb/>
造語之工至于荆公東坡山谷盡古今之變荆公曰江<lb/>
月轉空為白晝嶺雲分暝與黃昏又曰一水䕶田將緑<lb/>
遶兩山排闥送青來東坡海棠詩曰只恐夜深花睡去<lb/>
髙燒銀燭照紅妝又曰我攜此石歸袖中有東海山谷<lb/>
曰此皆謂之句中眼學者不知此妙語韻終不勝<lb/>
<pb n="KR3j0100_WYG_005-4b"/>
　　舒王編四家詩<lb/>
舒王以李太白杜少陵韓退之歐陽永叔詩編為四家<lb/>
詩集而以歐公居太白之上世莫曉其意舒王嘗曰太<lb/>
白詞語迅快無疎脱處然其識汚下詩詞十句九句言<lb/>
婦人酒耳歐公今代詩人未有出其右者但恨其不修<lb/>
三國志而修五代史耳如歐公詩曰行人仰頭飛鳥驚<lb/>
之句亦有佳趣第人不解耳<lb/>
　　范文正公蚊詩<lb/>
<pb n="KR3j0100_WYG_005-5a"/>
范仲淹少時求為秦州西溪監鹽其志欲吞西夏知用<lb/>
兵利病耳而廨舍多蚊蚋文正戲題其壁曰飽去櫻桃<lb/>
重饑來栁絮輕但知離此去不用問前程雖戲笑之語<lb/>
亦愷悌渾厚之氣逼人況其大者乎<lb/>
　　栁詩有竒趣<lb/>
栁子厚詩曰漁翁夜傍西巖宿曉汲清湘然楚竹烟消<lb/>
日出不見人<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音□</hi>藹一聲山水緑回看天際下中流巖<lb/>
上無心雲相逐東坡云詩以竒趣為宗反常合道為趣<lb/>
<pb n="KR3j0100_WYG_005-5b"/>
熟味此詩有竒趣然其尾兩句雖不必亦可<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>藹三老<lb/>
相呼聲也<lb/>
　　東坡屬對<lb/>
子遊儋耳及見黎民表為予言東坡無日不相從乞園蔬<lb/>
出其臨别北渡時詩我本儋耳民寄生西蜀州忽然跨<lb/>
海去譬如事逺遊平生生死夢三者無劣優知君不再<lb/>
見欲去且少留其末云新醖佳甚求一具臨行寫此詩<lb/>
以折菜錢又登望海亭柱間有擘窠大字曰貪看白鳥<lb/>
<pb n="KR3j0100_WYG_005-6a"/>
橫秋浦不覺青林沒晚潮又謁姜唐佐唐佐不在見其<lb/>
母母迎笑食予㯽榔予問母識蘇公否母曰識之然無<lb/>
奈其好吟詩公嘗杖而至指西壁木榻自坐其上問曰秀<lb/>
才何往我言入村落未還有包燈心紙公以手拭開書<lb/>
滿紙祝曰秀才歸當示之今尚在予索讀之醉墨欹傾<lb/>
曰張睢陽生猶罵賊嚼齒穿齦顔平原死不忘君握拳<lb/>
透爪<lb/>
　　林和靖送遵式詩<lb/>
<pb n="KR3j0100_WYG_005-6b"/>
王冀公鎮金陵以書致錢塘講師遵式遵式以病辭及<lb/>
愈將謁公乃過孤山和靖先生林逋逋以詩送之曰虎<lb/>
牙熊軾隠鈴齋棠樹陰陰長碧苔丞相望崇賔謁少清<lb/>
談應喜道人來<lb/>
　　丁晉公和東坡詩<lb/>
韓子蒼曰丁晉公海外詩曰草解忘憂憂底事花能含<lb/>
笑笑何人世以為工讀東坡詩曰花非識面嘗含笑鳥<lb/>
不知名時自呼便覺才力相去如天淵<lb/>
<pb n="KR3j0100_WYG_005-7a"/>
　　上元詩<lb/>
予自并州還江南過都下上元逢符寳郎蔡子因約相<lb/>
國寺未至有道人求詩且曰覺範嘗有寒巖寺詩懐京<lb/>
師曰上元獨宿寒巖寺卧看青燈映薄紗夜久雪猿啼<lb/>
岳頂夢回山月上梅花十分春痩縁何事一掬歸心未<lb/>
到家却憶少年行樂處軟風香霧噴東華今當為作京<lb/>
師上元懐山中也予戲為之曰北遊爛熳看幷山重到<lb/>
皇州及上元燈火樓臺思往事管絃音律試新翻期人<lb/>
<pb n="KR3j0100_WYG_005-7b"/>
未至情如海穿市歸來月滿軒却憶寒巖曾獨宿雪牕<lb/>
殘夜一聲猿<lb/>
　　東坡滑稽<lb/>
有村挍書年已七十方買妾饌客東坡杖藜相過村挍<lb/>
喜延坐其東起為壽且乞詩東坡問所買妾年幾何曰<lb/>
三十乃戲為詩其略曰侍者方當而立嵗先生已是古<lb/>
稀年此老滑稽故文章亦如此又曰世間事無有無對<lb/>
第人思之不至也如曰我見魏徵嘗嫵媚則對曰人言<lb/>
<pb n="KR3j0100_WYG_005-8a"/>
盧把是姦邪又曰無物不可比類如䗶花似石榴花紙<lb/>
花似罌宿花通草花似梨花羅絹花似海棠花<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0100_WYG_005-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冷齋夜話卷五<lb/>
</p>
<p>
</p>
  </div>
</body>
</text>
</TEI>
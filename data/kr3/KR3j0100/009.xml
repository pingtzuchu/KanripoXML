<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冷齋夜話卷九</head>
    <p>
<pb n="KR3j0100_WYG_009-1a"/>
欽定四庫全書<lb/>
　冷齋夜話卷九　　　　　宋　釋惠洪　撰<lb/>
　　草書亦自不識<lb/>
張丞相好草書而不工當時流輩皆譏笑之丞相自若<lb/>
也一日得句索筆疾書滿紙龍蛇飛動使姪録之當波<lb/>
險處姪罔然而止執所書問曰此何字也丞相熟視久<lb/>
之亦自不識詬其姪曰胡不早問致予忘之<lb/>
　　當出汝詩示人<lb/>
<pb n="KR3j0100_WYG_009-1b"/>
沈東陽野史曰晉桓温少與殷浩友善殷嘗作詩示温<lb/>
温玩侮之曰汝慎勿犯我犯我當出汝詩示人<lb/>
　　昌州海棠獨香<lb/>
李舟大夫客都下一年無差遣乃受昌州議者以去家<lb/>
逺乃改受鄂倅淵材聞之吐飯大歩往謁李曰今日聞<lb/>
大夫欲受鄂倅有之乎李曰然淵材悵然曰誰為大夫<lb/>
謀昌佳郡也奈何棄之李驚曰供給豐乎曰非也民訟<lb/>
簡乎曰非也然則何以知其佳淵材曰天下海棠無香<lb/>
<pb n="KR3j0100_WYG_009-2a"/>
昌州海棠獨香非佳郡乎聞者傳以為笑<lb/>
　　劉淵材迂濶好怪<lb/>
淵材迂濶好怪嘗畜兩鶴客至指以誇曰此仙禽也凡<lb/>
禽卵生而此胎生語未卒園丁報曰此鶴夜産一卵大<lb/>
如梨淵材面發赤訶曰敢謗鶴也卒去鶴輒兩展其脛<lb/>
伏地淵材訝之以杖驚使起忽誕一卵淵材嗟咨曰鶴<lb/>
亦敗道吾乃為劉禹錫佳話所誤自今除佛老子孔子<lb/>
之語予皆勘驗予曰淵材自信之力然讀相鶴經未熟<lb/>
<pb n="KR3j0100_WYG_009-2b"/>
耳又嘗曰吾平生無所恨所恨者五事耳人問其故淵<lb/>
材歛目不言久之曰吾論不入時聽恐汝曹輕易之問<lb/>
者力請説乃答曰第一恨鰣魚多骨第二恨金橘太酸<lb/>
第三恨蓴菜性冷第四恨海棠無香第五恨曾子固不<lb/>
能作詩聞者大笑而淵材瞠目曰諸子果輕易吾論也<lb/>
　　課術有騐無騐<lb/>
靈源禅師住龍舒太平精舍有日者能課使之課莫不<lb/>
竒中蘇朝奉者至寺使課無驗非特為蘇課無驗凡為<lb/>
<pb n="KR3j0100_WYG_009-3a"/>
逹官要人言皆無驗至為市井凡庸山林之士課則如<lb/>
目見而言靈源問其故答曰我無徳量凡見尋常人則<lb/>
據術而言無所縁飾見貴人則畏怖往往置術之實而<lb/>
務為諛詞其不驗要不足怪<lb/>
　　郭注妻未及門而死<lb/>
韓魏公客郭注者才而美然求室則病行年五十未有<lb/>
室家魏公憐之百計賙恤為求婚將遂其人必死公以<lb/>
侍兒賜之未及門而注死郭注殆可與范公客同科也<lb/>
<pb n="KR3j0100_WYG_009-3b"/>
韓范功名富貴如太山黃河日月所不能老兩客乃爾<lb/>
可笑耶<lb/>
　　癡人説夢夢中説夢<lb/>
僧伽龍朔中遊江淮間其迹甚異有問之曰汝何姓答<lb/>
曰姓何又問何國人答曰何國人唐李邕作碑不曉其<lb/>
言乃書傳曰大師姓何何國人此正所謂對癡人説夢<lb/>
耳李邕遂以夢為真真癡絶也僧賛寧以其傳編入僧<lb/>
史又從而解之曰其言姓何亦猶康會本康居國人便<lb/>
<pb n="KR3j0100_WYG_009-4a"/>
命為康僧會詳何國在碎葉東北是碎葉國附庸耳此<lb/>
又夢中説夢可掩卷一笑<lb/>
　　不欺神明<lb/>
徐鉉曰江南處士朱真每語人曰世皆云不欺神明此<lb/>
非天地百神但不欺心即不欺神明也予聞司馬温公<lb/>
曰我平居無大過人但未嘗有不可對人言者耳此不<lb/>
欺神明也<lb/>
　　聞逺方不死之術<lb/>
<pb n="KR3j0100_WYG_009-4b"/>
孔叢子有言昔有人聞逺方能不死之術者裹糧往從<lb/>
之及至而其人已死矣然猶歎恨不得聞其道予愛其<lb/>
事有中禅者之病佛法浸逺真偽相半唯死生禍福之<lb/>
際不容偽耳今目識其偽猶惑之可笑也<lb/>
　　自以宗教為己任<lb/>
髙仲靈作逺公影堂記六件事且罪學者不能深考逺<lb/>
行事以張大其徳著明於世予曰仲靈寧嘗自考其事<lb/>
乎謝靈運欲入社逺拒之曰是子思亂將不令終盧循<lb/>
<pb n="KR3j0100_WYG_009-5a"/>
反而逺與之執手言笑謂逺知人則何暗于循謂不知<lb/>
人則何獨明于靈運逺自以宗教為己任而授詩禮于<lb/>
宗雷輩與道安諫苻堅勿伐洛陽同科父子于釋氏其<lb/>
可為純正而知大體者耶<lb/>
　　牛逐虎<lb/>
筠溪快山有虎嘗搏牧牛童子為兩牛所逐虎既去牛<lb/>
捍䕶之童子竟死石門老衲文公為予言之為作詩記<lb/>
之以諷含齒被髮而不義者然予徒能諷之其能已之<lb/>
<pb n="KR3j0100_WYG_009-5b"/>
哉快山山淺亦有虎時時妥尾過行路一豎坐地牧兩<lb/>
牯以捶捶地不復顧虎摶豎如鷹搦兎兩牛來奔虎棄<lb/>
去因往荷痒挨老樹牯則喘視同守䕶虎竟不能得此<lb/>
豎豎雖不救牯無負一村囂然共鳴鼓而虎已逃不知<lb/>
處嗟哉異哉兩大武髙義可與貫髙伍今走仁義名好<lb/>
古臨事真情乃愧汝此事可信文公語為君落筆敏風<lb/>
雨<lb/>
　　劉野夫免徳莊火災<lb/>
<pb n="KR3j0100_WYG_009-6a"/>
龔徳莊罷官河朔居京師新門劉野夫上元夕以書約<lb/>
徳莊曰今夜欲與君語令閤必盡室出觀燈當清浄身<lb/>
心相候徳莊雅敬其為人危坐三鼓矣家人輩未還野<lb/>
夫亦竟不至俄火自門而燒徳莊窘持誥牒犯烈焰而<lb/>
出頃刻數百舍為瓦礫之塲明日野夫來弔且欣曰令<lb/>
閤已不出是吾憂幸出可賀也徳莊心異野夫然不欲<lb/>
詰之也<lb/>
　　三十六計走為上計<lb/>
<pb n="KR3j0100_WYG_009-6b"/>
紹聖初曾子宣在西府淵材往謁之論邊事極言官軍<lb/>
不可用用士為良子宣喜之既罷與余過興國寺河上<lb/>
食素分茶甚美將畢問奴楊照取錢奴曰忘持錢來奈<lb/>
何淵材色窘予戲曰兵計將安出淵材以手捋鬚良久<lb/>
目予趨自後門出若將便旋然予追逐淵材以手拏帽<lb/>
褰衣走如飛予與奴楊照追逐二相公廟淵材乃敢回<lb/>
顧喘立面無人色曰鞭虎頭撩虎鬚幾不免于虎口哉<lb/>
予又戲曰在兵法何如淵材曰三十六計走為上計<lb/>
<pb n="KR3j0100_WYG_009-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0100_WYG_009-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冷齋夜話卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冷齋夜話卷十</head>
    <p>
<pb n="KR3j0100_WYG_010-1a"/>
欽定四庫全書<lb/>
　冷齋夜話卷十　　　　　宋　釋惠洪　撰<lb/>
　　作詩准食肉例<lb/>
陳瑩中謫通州夜讀洛浦録乃大有所悟斂目長息曰<lb/>
此句唯覺範可解然渠在海外吾無定光佛手何能招<lb/>
之又曰吾甥李郁光祖者覺範所愛當呼來授以此句<lb/>
覺範倘有生還之幸而吾以去死不逺恐隔生則託光<lb/>
祖授之如太陽直掇付逺録公耳于是光祖自邵武跰<lb/>
<pb n="KR3j0100_WYG_010-1b"/>
足至通瑩中熟視彌月曰非寄附所可姑置之明年予<lb/>
還自朱崖館于高安大愚瑩中自台州載其家來漳浦<lb/>
過九江廬山因家焉督予兼程來予以三日至湓城瑩<lb/>
中曰自此公可禁作詩無益于事予曰敬奉教然予兒<lb/>
時好食肉母使持齋予叩頭乞先飫食肉一日母許之<lb/>
今亦當准食肉例先吟兩詩喜吾二人死而復生如何<lb/>
瑩中許之予詩曰雁蕩天台看得足盡搬兒女寄篷牕<lb/>
徑來漳水謀二頃偶愛廬山家九江名節逼真如醉白<lb/>
<pb n="KR3j0100_WYG_010-2a"/>
生涯領略似襄龎向來萬事都休理且聽樓鐘一夜撞<lb/>
與公靈鷲曾聽法遊戲人間知幾生夏口甕中藏畫像<lb/>
孤山月下認歌聲翳消已覺華無蒂礦盡方知珠自明<lb/>
數抹夕陽殘雨外一番飛絮滿江城瑩中喜而謂曰此<lb/>
詩如岐下猪肉也雖美無多食後三年予客漳水見瑩<lb/>
中姪勝柔自九江來出詩示予曰仁者雖逢思有常平<lb/>
居慎勿示何妨争先世路機闗惡近後語言滋味長可<lb/>
口物多終作疾快心事過必為傷與其病後求良藥不<lb/>
<pb n="KR3j0100_WYG_010-2b"/>
若病前能自防予謂勝柔曰公癡叔詩如食鰣魚唯恐<lb/>
遭骨刺耳與岐下猪肉不可同日而語也<lb/>
　　蠧文不通辯譯<lb/>
景祐中光梵大師惟浄以梵學著聞天下皇祐中大覺<lb/>
禅師懐璉以禅宗大振京師浄居傳法院璉居浄因院<lb/>
一時學者依以揚聲景靈宫鋸傭解木木既分有蟲鏤<lb/>
紋數十字如梵書字旁行因進之上遣都知羅宗譯經<lb/>
潤文夏英公竦詣傳法院𨗳譯冀得祥異之語以䜟國<lb/>
<pb n="KR3j0100_WYG_010-3a"/>
浄焚香𨗳譯逾刻乃曰天竺無此字不通辯譯右璫恚<lb/>
曰諸大師且領上意若稍成譯館恩例不淺而英公以<lb/>
此意諷之浄曰幸若蠧紋稍可箋辯誠教門光也異日<lb/>
彰謬妄萬死何補上又嘗賜璉以龍腦鉢盂璉對使者<lb/>
焚之曰吾法以壊色衣以瓦鉢食此鉢非法使者歸奏<lb/>
上佳歎之<lb/>
　　浄璉輩何可少<lb/>
富鄭公每語客此兩道人可謂佛弟子也倘使立朝必<lb/>
<pb n="KR3j0100_WYG_010-3b"/>
能盡忠以其人品不凡故隨所寓輒盡其才今則浄璉<lb/>
輩何其少也耶<lb/>
　　石崖僧<lb/>
予遊褒禅山石崖下見一僧以紙軸枕首跣足而卧予<lb/>
坐其旁久之乃驚覺起相向熟視予曰方聽萬壑松聲<lb/>
泠然而夢夢見歐陽公羽衣折角巾杖藜逍遥潁水之<lb/>
上予問師嘗識公乎曰識之予私自語曰此道人識歐<lb/>
公必不凡乃問曰師寄此山如今幾年矣道具何在伴<lb/>
<pb n="KR3j0100_WYG_010-4a"/>
侣為誰僧笑曰出家欲無累公所言衮衮多事人也曰<lb/>
豈不置鉢耶曰食時寺有椀又曰豈不畜經卷耶曰藏<lb/>
中自備足曰豈不備笠耶曰雨即吾不行曰鞋履亦不<lb/>
用耶曰昔有之今弊棄之跣足行殊快人予愕曰然則<lb/>
手中紙軸復何用曰此吾度牒也亦欲睡枕頭予甚愛<lb/>
其風韻恨不告我以名字鄉里然識其呉音也必湖山<lb/>
隠者南還海岱逢佛印禅師元公出山重荷者百夫擁<lb/>
輿者十許夫巷陌聚觀喧吠雞犬予自歎曰使褒禅山<lb/>
<pb n="KR3j0100_WYG_010-4b"/>
石崖僧見之則子為無事人耶<lb/>
　　三生為比丘<lb/>
唐忠義傳李澄之子源自以父死王難不仕隠洛陽惠<lb/>
林寺年八十餘與道人圓觀遊甚密老而約自峽路入<lb/>
蜀源曰予久不入繁華之域于是許之觀見錦襠女子<lb/>
浣泣曰所以不欲自此來者以此女也然業影不可逃<lb/>
明年某日君自蜀還可相臨以一笑為信吾已三生為<lb/>
比丘居湘西岳麓寺寺有巨石林間嘗習禅其上遂不<lb/>
<pb n="KR3j0100_WYG_010-5a"/>
復言已而觀死明年如期至錦襠家則兒生始三日源<lb/>
抱臨明簷兒果一笑却後十二年至錢塘孤山月下聞<lb/>
扣牛角而歌者曰三生石上舊精魂賞月吟風不要論<lb/>
慚愧情人逺相訪此身雖壊性常存東坡刪削其傳而<lb/>
曰圓澤而不書岳麓三生石上事賛寧所録為圓觀東<lb/>
坡何以書為澤必有據見叔黨當問之<lb/>
　　禅師知羊肉<lb/>
毗陵承天珍禅師蜀人也巴音夷面真率不事事郡守<lb/>
<pb n="KR3j0100_WYG_010-5b"/>
忘其名初至不知其佳士未嘗與語偶攜客來遊珍亦<lb/>
坐于旁守謂客曰魚稻宜江淮羊麵宜京洛客未及對<lb/>
珍輒對曰世味無如羊肉大美且性極暖宜人食守色<lb/>
變瞋視之徐曰禅師何故知羊肉性暖珍應曰常卧氊<lb/>
知之其毛尚爾暖其肉不言可知矣如明公治郡政美<lb/>
則立朝當更佳也<lb/>
　　日延一僧對飯<lb/>
趙閱道休官歸三衢作髙齋而居之禅誦精嚴如老爛<lb/>
<pb n="KR3j0100_WYG_010-6a"/>
頭陀與鍾山佛慧禅師為方外友唱酬妙語照映叢林<lb/>
性喜食素日須延一僧對飯可以想見其為人矣<lb/>
　　邪言罪惡之由<lb/>
法雲秀闗西鐵面嚴冷能以理折人魯直名重天下詩<lb/>
詞一出人争傳之師嘗謂魯直曰詩多作無害艶歌小<lb/>
詞可罷之魯直笑曰空中語耳非殺非偷終不至坐此<lb/>
墮惡道師曰若以邪言蕩人淫心使彼逾禮越禁為罪<lb/>
惡之由吾恐非止墮惡道而已魯直頷之自是不復作<lb/>
<pb n="KR3j0100_WYG_010-6b"/>
詞曲<lb/>
　　三君子瑕疵可笑<lb/>
徐師川曰予于東坡山谷瑩中三君子俱知敬畏者也<lb/>
然其瑕疵予能笑之如東坡議論諫諍真所謂殺身成<lb/>
仁者其視死生如旦夜爾安能為哉而欲學長生不死<lb/>
山谷赴官姑孰既至未視事聞當罷不去竟俯就之七<lb/>
日符至乃去問其故曰不爾無舟吏可遷夫士之進退<lb/>
大體欲分明不可茍也豈以舟吏為累耶瑩中大節昭<lb/>
<pb n="KR3j0100_WYG_010-7a"/>
著其能必行其志者視爵禄如糞土然猶時對日者説<lb/>
命此皆顛倒也吾故笑之<lb/>
　　歐陽修何如人<lb/>
臨川謝逸字無逸高才江南勝士也魯直見其詩歎曰<lb/>
使在館閤當不減晁張朱世英為撫州舉入行不就閒<lb/>
居多從衲子遊不喜對書生一日有一貢士來謁坐定<lb/>
曰每欲問無逸一事輒忘之嘗聞人言歐陽修果何如<lb/>
人無逸熟視久之曰舊亦一書生後甚顯逹嘗叅大政<lb/>
<pb n="KR3j0100_WYG_010-7b"/>
又問能文章否無逸曰也得無逸之子宗野方七嵗立<lb/>
于旁聞之匿笑而去<lb/>
　　證道歌宣公塔<lb/>
大通禅師言吾頃過南都謁張安道於私第道話一夕<lb/>
安道曰景徳初西土有異僧到都下閲永嘉證道歌即<lb/>
作禮頂戴久之譯者問其故僧曰此書流播五天稱真<lb/>
丹聖者所説經發明心要者甚多又問大律師宣公塔<lb/>
所在吾欲往禮謁譯者又問此方大士甚衆何獨求宣<lb/>
<pb n="KR3j0100_WYG_010-8a"/>
公哉曰此師持律名重五天<lb/>
　　寧安不視秀僧書<lb/>
洪州武寧安和尚者天衣懐禅師之嗣也與秀闗西為<lb/>
同行秀已應詔住法雲寺其威光可以挾其友登雲天<lb/>
而翔也而安止荒村破院单丁五十年秀時以書致安<lb/>
安未嘗視棄之侍者不解其意因間問之安曰吾始以<lb/>
秀有精彩乃今知其癡夫出家兒塚間樹下辦那事如<lb/>
救頭然無故于八逹衢頭架大屋養數百閒漢此真開<lb/>
<pb n="KR3j0100_WYG_010-8b"/>
眼尿牀也何足復對語哉吾宗自此盖亦微矣子曹猶<lb/>
當見之<lb/>
　　饌器皆黃白物<lb/>
王荆公居鍾山時與金華俞秀老過故人家飲飲罷少<lb/>
坐水亭顧水際沙間有饌器數件皆黃白物意吏卒竊<lb/>
之故使人問司之者乃小兒適聚于此食棗栗食盡棄<lb/>
之而去荆公謂秀老曰士欲任大事閲富貴如羣兒作<lb/>
息乃可耳<lb/>
<pb n="KR3j0100_WYG_010-9a"/>
　　聖人多生儒佛中<lb/>
朱世英言予昔從文公定林數夕聞所未聞嘗曰子曾<lb/>
讀游俠傳否移此心學無上菩提孰能禦哉又曰成周<lb/>
三代之際聖人多生儒中兩漢以下聖人多生佛中此<lb/>
不易之論也又曰吾止以雪峰一句語作宰相世英曰<lb/>
願聞雪峰之語公曰這老子嘗為衆生自是什麽<lb/>
　　有縫浮屠<lb/>
石㙮長老戒公東坡居士昔赴登文戒公迓之東坡曰<lb/>
<pb n="KR3j0100_WYG_010-9b"/>
吾欲一見石塔以行速不及也戒公起曰這着是磚浮<lb/>
屠耶坡曰有縫奈何曰若無縫爭容得世間螻蟻坡首<lb/>
肯之<lb/>
　　麥舟助䘮<lb/>
范文正公在睢陽遣堯夫于姑蘇取麥五百斛堯夫時<lb/>
尚少既還舟次丹陽見石曼卿問寄此久近曼卿曰兩<lb/>
月矣三䘮在淺土欲舉之西北歸無可與謀者堯夫以<lb/>
所載舟付之单騎自長蘆㨗徑而去到家拜起侍立良<lb/>
<pb n="KR3j0100_WYG_010-10a"/>
久文正曰東呉見故舊乎曰曼卿為三䘮未舉留滯丹<lb/>
陽時無郭元振莫可告者文正曰何不以麥舟付之堯<lb/>
夫曰已付之矣<lb/>
　　讀傳燈録<lb/>
東坡夜宿曹溪讀傳燈録燈花墮卷上燒一僧字即以<lb/>
筆記于牕間曰山堂夜岑寂燈下讀傳燈不覺燈花落<lb/>
茶毘一箇僧梵誌詩曰城外土饅頭饀草在城裏一人<lb/>
喫一箇莫嫌沒滋味魯直曰既是饀草何縁更知滋味<lb/>
<pb n="KR3j0100_WYG_010-10b"/>
易之曰顯兒以酒澆且圖有滋味<lb/>
　　詩當作不經人語<lb/>
盛學士次仲孔舍人平仲同在館中雪夜論詩平仲曰<lb/>
當作不經人道語曰斜拖闕角龍千丈澹抹牆腰月半<lb/>
稜坐客皆稱絶次仲曰句甚佳惜其未大乃曰看來天<lb/>
地不知夜飛入園林總是春平仲乃服其工<lb/>
　　嶺外梅花<lb/>
嶺外梅花與中國異其花幾類桃花之色而唇紅香著<lb/>
<pb n="KR3j0100_WYG_010-11a"/>
東坡詞曰玉質那愁瘴霧氷姿自有仙風海仙時遣探<lb/>
芳叢倒掛緑毛么鳯素面常嫌粉涴洗妝不褪唇紅髙<lb/>
情已逐曉雲空不與梨花同夣魯直詞曰天涯也得江<lb/>
南信梅破知春近夜闌風細得香遲不道曉來開徧向<lb/>
南枝玉簫弄粉人應妬飄到眉心住平生箇裏傾盃深<lb/>
去國十年老盡少年心<lb/>
　　詩忌深刻<lb/>
黃魯直使余對句曰呵鏡雲遮月對曰啼妝露着花魯<lb/>
<pb n="KR3j0100_WYG_010-11b"/>
直罪余于詩深刻見骨不務含蓄余竟不曉此論當有<lb/>
知之者耳<lb/>
　　蔡元度生殁髙郵<lb/>
蔡元度焚黃餘杭舟次泗州病亟僧伽塔吐光射其舟<lb/>
萬人瞻仰中有棺呈露士大夫知元度不起矣至髙郵<lb/>
而殁元度生于髙郵而殁于此亦異耳世言元度盖僧<lb/>
伽侍者木义之後身初以為誕今乃信然<lb/>
　冷齋夜話卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冷齋夜話卷三</head>
    <p>
<pb n="KR3j0100_WYG_003-1a"/>
欽定四庫全書<lb/>
　冷齋夜話卷三　　　　　宋　釋惠洪　撰<lb/>
　　諸葛亮劉伶陶潜李令伯文如肺腑中流出<lb/>
李格非善論文章嘗曰諸葛孔明出師表劉伶酒徳頌<lb/>
陶淵明歸去來辭李令伯陳情表皆沛然從肺腑中流<lb/>
出殊不見斧鑿痕是數君子在後漢之末兩晉之間初<lb/>
未嘗以文章名世而其意超邁如此吾是知文章以氣<lb/>
為主氣以誠為主故老杜謂之詩史者其大過人在誠<lb/>
<pb n="KR3j0100_WYG_003-1b"/>
實耳誠實著見學者多不曉如玉川子歸醉詩曰昨夜<lb/>
村飲歸健倒三四五摩挲青莓苔莫嗔驚着汝王荆公<lb/>
用其意作扇子詩曰玉斧修成寳月團月邊仍有女乗<lb/>
鸞青㝠風露非人世鬢亂釵橫特地寒<lb/>
　　池塘生春草<lb/>
舒公云池塘生春草園桞變鳴禽之句謂有神助其妙<lb/>
意不可以言傳而古今文士多從而稱之謂之確論獨<lb/>
李元膺曰予反覆觀此句未有過人處不知舒公何從<lb/>
<pb n="KR3j0100_WYG_003-2a"/>
見其妙盖古今佳句在此一聮之上者尚多古之人意<lb/>
有所至則見于情詩句盖其寓也謝公平生喜見惠連<lb/>
夢中得之盖當論其情意不當泥其句也如謝東山喜<lb/>
見羊曇羊叔子喜見鄒湛王述喜見坦之皆其情意所<lb/>
至不可名狀特無詩句耳<lb/>
　　詩説煙波縹緲處<lb/>
予自并州還故里館延福寺寺前有小溪風物類斜川<lb/>
予兒童時戲劇處也嘗春深獨行溪上作小詩曰小溪<lb/>
<pb n="KR3j0100_WYG_003-2b"/>
倚春漲攘我釣月灣新晴為不平約束晚見還銀梭時<lb/>
撥刺破碎波中山整約背落中一葉軟紅間又嘗暮寒<lb/>
歸見白鳥作詩曰剰水殘山慘淡間白鷗無事釣舟閒<lb/>
箇中着我添圖畫便似華亭落照灣魯直謂予曰觀君<lb/>
詩説煙波縹緲處如陸忠州論國政字字坦夷前身非<lb/>
篙師沙户種類耶有詩其略曰吾年六十子方半槁項<lb/>
螺巔度嵗年脱却衲衣着簔笠來佐涪翁刺釣船予嘗<lb/>
對淵材誦之淵材曰此退之贈澄觀我欲收斂加冠巾<lb/>
<pb n="KR3j0100_WYG_003-3a"/>
換骨句也<lb/>
　　山谷集句貴拙速不貴巧遲<lb/>
集句詩山谷謂之百家衣體其法貴拙速而不貴巧遲<lb/>
如前輩曰晴湖勝鏡碧衰栁似金黃又曰事治閒景象<lb/>
摩挲白髭鬚又曰古瓦磨為硯閒砧坐當牀人以為巧<lb/>
然皆疲費精力積日月而後成不足貴也<lb/>
　　東坡美謫仙句語作讃<lb/>
曉披雲夢澤笠釣青茫茫又曰暮騎紫雲去海氣侵肌<lb/>
<pb n="KR3j0100_WYG_003-3b"/>
涼東坡曰此語非李太白不能道也嘗作賛曰天人幾<lb/>
何同一漚謫仙非謫乃其游揮斥八極隘九州化為兩<lb/>
鳥鳴相酬一鳴一止三千秋開元有道為少留縻之不<lb/>
可矧肯求西望太白橫峩岷眼髙四海空無人大兒汾<lb/>
陽中令君小兒天台坐忘身生平不識高將軍手汚吾<lb/>
足乃敢嗔作詩大笑君應聞<lb/>
　　韋蘇州寄全椒道人詩<lb/>
東坡曰羅浮有野人山中隠者或見之相傳葛稚川之<lb/>
<pb n="KR3j0100_WYG_003-4a"/>
𨽻也有鄧道士者嘗見其足蹟予偶讀韋蘇州詩寄全<lb/>
椒道士云今朝郡齋冷忽念山中客澗底束荆薪歸來<lb/>
煑白石遥持一樽酒逺慰風雨夕落葉滿空山何處尋<lb/>
行蹟味其風度則全椒道士亦鄧君之流乎因以酒往<lb/>
問依蘇州韻作詩寄之曰一盃羅浮春逺餉採薇客遥<lb/>
知獨酌罷醉卧松下石幽人不可見清嘯聞月夕聊戲<lb/>
菴中人飛空本無蹟<lb/>
　　碁隠語<lb/>
<pb n="KR3j0100_WYG_003-4b"/>
舒王在鍾山有道士求謁因與棋輒作數語曰彼亦不<lb/>
敢先此亦不敢先惟其不敢先是以無所争惟其無所<lb/>
争故能入於不死不生舒王笑曰此特棋隠語也<lb/>
　　李元膺䘮妻長短句<lb/>
許彦周曰李元膺作南京教官䘮妻作長短句曰去年<lb/>
相逢深院宇海棠下曾歌金縷歌罷花如雨翠羅衫上<lb/>
㸃㸃紅無數今嵗重尋攜手處物是人非春莫回首青<lb/>
門路亂紅飛絮相逐東風去李元膺尋亦卒<lb/>
<pb n="KR3j0100_WYG_003-5a"/>
　　秦國大長公主挽詞<lb/>
秦國大長公主薨神考賜挽詞三首曰海濶三山路香<lb/>
輪定不歸帳深空翡翠珮冷失珠璣明月留歌扇殘霞<lb/>
散舞衣都門送車返宿草自春菲又曰曉發城西道靈<lb/>
車望更遥春風空魯館明月斷秦簫塵入羅衣暗香隨<lb/>
玉篆銷芳魂飛北渚那復可為招又曰慶自天源發恩<lb/>
從國愛申歌鐘雖在館桃李不成春水折空還沁樓髙<lb/>
已隔秦區區會稽市無復獻珠人元豐初臣魏泰載之<lb/>
<pb n="KR3j0100_WYG_003-5b"/>
于詩話中雖穆王黃竹漢髙大風之詞莫可擬其髣彿<lb/>
噫豈特前代帝王盖古今詞章之工者無此作也<lb/>
　　荆公鍾山東坡餘杭詩<lb/>
山谷云天下清景初不擇賢愚而與之遇然吾特疑端<lb/>
為我輩設荆公在鍾山定林與客夜對偶作詩曰殘生<lb/>
傷性老躭書年少東來復起予夜據槁梧同不寐偶然<lb/>
聞雨落堦除東坡宿餘杭山寺贈僧曰暮鼓朝鐘自擊<lb/>
撞閉門欹枕有殘缸白灰旋撥通紅火卧聽蕭蕭雪打<lb/>
<pb n="KR3j0100_WYG_003-6a"/>
牕人以山谷之言為確論<lb/>
　　少游魯直被謫作詩<lb/>
少游調雷悽愴有詩曰南土四時都熱愁人日夜俱長<lb/>
安得此身如石一時忘了家鄉魯直謫宜殊坦夷作詩<lb/>
云老色日上面懽情日去心今既不如昔後當不如今<lb/>
輕紗一幅巾短簟六尺牀無客白日静有風終夕涼少<lb/>
游鍾情故其詩酸楚魯直學道休歇故其詩閒暇至於<lb/>
東坡南中詩曰平生萬事足所欠惟一死則英特邁往<lb/>
<pb n="KR3j0100_WYG_003-6b"/>
之氣不受夢幻折困可畏而仰哉<lb/>
　　活人手叚<lb/>
司馬温公童稚時與羣兒戲于庭庭有大甕一兒登之<lb/>
偶墮甕水中羣兒皆棄去公則以石擊甕水因穴而迸<lb/>
兒得不死盖其活人手叚已見于齠齓中至今京洛間<lb/>
多為小兒擊甕圖<lb/>
　　詩未易識<lb/>
唐詩有竹逕通幽處禅房花木深之句歐陽文忠公愛<lb/>
<pb n="KR3j0100_WYG_003-7a"/>
之每以語客曰古人工為發端心雖曉之而才莫逮欲<lb/>
倣此為一聮終莫之能以文忠公之才而謂不能詩盖<lb/>
未易識也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0100_WYG_003-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冷齋夜話卷三<lb/>
</p>
<p>
</p>
  </div>
</body>
</text>
</TEI>
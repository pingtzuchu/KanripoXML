<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冷齋夜話卷四</head>
    <p>
<pb n="KR3j0100_WYG_004-1a"/>
欽定四庫全書<lb/>
　冷齋夜話卷四　　　　　宋　釋惠洪　撰<lb/>
　　詩話妄易句法之病<lb/>
司馬温公詩話曰魏野詩云燒葉爐中無宿火讀書牕<lb/>
下有殘燈而俗人易葉為藥不止不佳亦和下句無氣<lb/>
味魯直曰老杜詩云黃獨無苗山雪盛黃獨者芋魁小<lb/>
者耳江南名曰土卵兩川多食之而俗人易曰黃精子<lb/>
美流離亦未有道人劍客食黃精也如淵明曰採菊東<lb/>
<pb n="KR3j0100_WYG_004-1b"/>
籬下悠然見南山其渾成風味句法如生成而俗人易<lb/>
曰望南山一字之差遂失古人情狀學者不可不知也<lb/>
　　五言四句詩得于天趣<lb/>
吾弟超然喜論詩其為人純至有風味嘗曰陳叔寳絶<lb/>
無肺腸然詩語有警絶者如曰午醉醒来晚無人夢自<lb/>
驚夕陽如有意偏傍小牕明王維摩詰山中詩曰溪清<lb/>
白石出天寒紅葉稀山路元無雨空翠濕人衣舒王百<lb/>
家夜休曰相看不忍發慘澹暮潮平欲别更攜手月明<lb/>
<pb n="KR3j0100_WYG_004-2a"/>
洲渚生此皆得于天趣予問之曰句法固佳然何以識<lb/>
其天趣超然曰能言蕭何所以識韓信則天趣可言予<lb/>
竟不能詰歎曰微超然誰知之<lb/>
　　夢中作詩<lb/>
崇寧元年元日粥罷昏睡夢中忽作一詩既覺尚能記<lb/>
之曰無賴東風試怒號共乗一葉傲驚濤不知兩岸人<lb/>
皆愕但覺中流笑語髙三月七日偶與瑩中濟湘江是<lb/>
日大風當斷渡而瑩中必欲宿道林小舟掀舞向浪中<lb/>
<pb n="KR3j0100_WYG_004-2b"/>
兩岸聚觀胆落而瑩中笑聲愈髙予紬繹夢中詩以語<lb/>
瑩中瑩中云此叚公案三十年後大行叢林也<lb/>
　　西崑體<lb/>
詩到李義山謂之文章一厄以其用事僻澁時稱西崑<lb/>
體然荆公晚年亦或喜之而字字有根蔕如作雪詩曰<lb/>
借問火城將策探何如雲屋聽牕知又曰未愛京師傳<lb/>
谷口但知鄉里勝壺頭其用事琢句前輩無相犯者昔<lb/>
李師中作送唐介謫官詩曰去國一身輕似葉髙名千<lb/>
<pb n="KR3j0100_WYG_004-3a"/>
古重於山並游英俊顔何厚未死姦䛕骨已寒云云已<lb/>
而聞介赴月首上官李大敬以書索其詩唐公笑曰吾<lb/>
正不用此無寸馬落顔詩遂以還之李大敬久之乃悟<lb/>
一身千古非挾對與荆公措意異矣<lb/>
　　詩比美女美丈夫<lb/>
前輩作花詩多用美女比其狀如曰若教解語應傾國<lb/>
任是無情也動人誠然哉山谷作酴醿詩曰露濕何郎<lb/>
試湯餅日烘荀令炷爐香乃用美丈夫比之特若出類<lb/>
<pb n="KR3j0100_WYG_004-3b"/>
而吾叔淵材作海棠詩又不然曰雨過温泉浴妃子露<lb/>
濃湯餅試何郎意尤工也<lb/>
　　道潜作詩追法淵明乃十四字師號<lb/>
道潜作詩追法淵明其語逼真處數聲柔櫓蒼茫外何<lb/>
處江村人夜歸又曰隔林彷彿聞機杼知有人家住翠<lb/>
微時從東坡在黃州京師士大夫以書抵坡曰聞公與<lb/>
詩僧相從真東山勝遊也坡以書示潜誦前句笑曰此<lb/>
吾師十四字師號耳<lb/>
<pb n="KR3j0100_WYG_004-4a"/>
　　元章瀑布詩<lb/>
米芾元章豪放戲謔有味士大夫多能言其作止有書<lb/>
名嘗大字書曰吾有瀑布詩古今賽不得最好是一條<lb/>
界破青山色人固以怪之其後題云蘇子瞻曰此是白<lb/>
樂天奴子詩見者莫不大笑<lb/>
　　詩句含蓄<lb/>
詩有句含蓄者如老杜曰勲業頻看鏡行藏獨倚樓鄭<lb/>
雲叟曰相看臨逺水獨自上孤舟是也有意含蓄者如<lb/>
<pb n="KR3j0100_WYG_004-4b"/>
宫詞曰銀燭秋光冷畫屏輕羅小扇撲流螢天街夜色<lb/>
凉於水卧看牽牛織女星又嘲人詩曰怪來妝閤閉朝<lb/>
下不相迎總向春園裏花間笑語聲是也有句意俱含<lb/>
蓄者如九日詩曰明年此會知誰健醉把茱萸子細看<lb/>
宫怨詩曰玉容不及寒鴉色猶帶朝陽日影來是也<lb/>
　　滿城風雨近重陽<lb/>
黃州潘大臨工詩多佳句然甚貧東坡山谷尤喜之臨<lb/>
川謝無逸以書問有新作否潘答書曰秋來景物件件<lb/>
<pb n="KR3j0100_WYG_004-5a"/>
是佳句恨為俗氛所蔽翳昨日閒卧聞攪林風雨聲欣<lb/>
然起題其壁曰滿城風雨近重陽忽催租人至遂敗意<lb/>
止此一句奉寄聞者笑其迂濶<lb/>
　　天棘<lb/>
王仲正言老杜詩江蓮揺白羽天棘蔓青絲天棘非烟<lb/>
雨自是一種物曾見于一小説今忘之髙秀實曰天棘<lb/>
天門冬也一名顛棘非天棘也王元之詩曰水芝卧玉<lb/>
腕天棘舞金絲則天棘盖栁也<lb/>
<pb n="KR3j0100_WYG_004-5b"/>
　　琥珀<lb/>
韋應物作琥珀詩曰曾為老茯苓元是寒松液蚊蚋落<lb/>
其中千年猶可覿舊説松液入地千年所化令燒之尚<lb/>
作松氣嘗見琥珀中有物如蜂然此物自外國來地有<lb/>
茯苓處皆無琥珀不知韋公何以知之<lb/>
　　詩誤字<lb/>
老杜詩曰白鷗沒浩蕩萬里誰能馴今誤作波浩蕩非<lb/>
唯無氣味亦分外閒置波字舒王曰道人北山來問松<lb/>
<pb n="KR3j0100_WYG_004-6a"/>
我東岡舉手指屋脊云今如許長今誤作問松栽東岡<lb/>
與波浩蕩當併按也<lb/>
　　王荆公東坡詩之妙<lb/>
對句法詩人窮盡其變不過以事以意以出處具備謂<lb/>
之妙如荆公曰平昔離愁寛帶眼迄今歸思滿琴心又<lb/>
曰欲寄荒寒無善畫賴傳悲壯有能琴乃不若東坡徵<lb/>
意特竒如曰見説騎鯨游汗漫亦曾捫蝨話辛酸又曰<lb/>
蠶市風光思故國馬行燈火記當年又曰龍驤萬斛不<lb/>
<pb n="KR3j0100_WYG_004-6b"/>
敢過漁舟一葉從掀舞以鯨為蝨對以龍驤為漁舟對<lb/>
小大氣熖之不等其意若玩世謂之秀傑之氣終不可<lb/>
沒者此類是也<lb/>
　　詩忌<lb/>
今人之詩例無精彩其氣奪也夫氣之奪人百種禁忌<lb/>
詩亦如之富貴中不得言貧賤事少壯中不得言衰老<lb/>
事康强中不得言疾病死亡事脱或犯之人謂之詩䜟<lb/>
謂之無氣是大不然詩者妙觀逸想之所寓也豈可限<lb/>
<pb n="KR3j0100_WYG_004-7a"/>
以繩墨哉如王維作畫雪中芭蕉自法眼觀之知其神<lb/>
情寄寓于物俗論則譏以為不知寒暑荆公方大拜賀<lb/>
客盈門忽㸃墨書其壁曰霜筠雪竹鍾山寺投老歸歟<lb/>
寄此生坡在儋耳作詩曰平生萬事足所欠惟一死豈<lb/>
可與世俗論哉予嘗與客論至此而客不然予論予作<lb/>
詩自誌其略曰東坡醉墨浩琳琅千首空餘萬丈光雪<lb/>
裏芭蕉失寒暑眼中騏驥略𤣥黃云云<lb/>
　　詩言其用不言其名<lb/>
<pb n="KR3j0100_WYG_004-7b"/>
用事琢句妙在言其用不言其名耳此法唯荆公東坡<lb/>
山谷三老知之荆公曰含風鴨緑鱗鱗起弄日鵝黃裊<lb/>
裊垂此言水栁之用而不言水栁之名也東坡别子由<lb/>
詩猶勝相逢不相識形容變盡語音存此用事而不言<lb/>
其名也山谷曰管城子無食肉相孔方兄有絶交書又<lb/>
曰語言少味無阿堵氷雪相㸔有此君又曰眼見人情<lb/>
如格五心知世事等朝三格五今之蹙融是也後漢注<lb/>
云常置人于險處耳然句中眼者世尤不能解語言者<lb/>
<pb n="KR3j0100_WYG_004-8a"/>
盖其徳之候也故曰有徳者必有言王荆公欲革歴世<lb/>
因循之弊以新王化作雪詩其略曰勢合便疑包地盡<lb/>
功成終欲放春回農家不驗豐年瑞秪欲青天萬里開<lb/>
　　賈島詩<lb/>
賈島詩有影略句韓退之喜之其渡桑乾詩曰客舍并<lb/>
州三十霜歸心日夜憶咸陽如今更渡桑乾水却望并<lb/>
州是故鄉又赴長江道中詩曰䇿杖馳山驛逢人問梓<lb/>
州長江那可到行客替生愁<lb/>
<pb n="KR3j0100_WYG_004-8b"/>
　　詩用方言<lb/>
句法欲老健有英氣當間用方俗言為妙如竒男子行<lb/>
人羣中自然有頴脱不可干之韻老杜八仙詩序李白<lb/>
曰天子呼來不上船方俗言也所謂襟紉是也家家養<lb/>
烏鬼頓頓食黃魚川峽路人家多供祀烏蠻鬼以臨江<lb/>
故頓頓食黃魚耳俗人不解便作養畜字讀遂使沈存<lb/>
中自差烏鬼為鸕鷀也夜闌更秉燭相對如夢寐更互<lb/>
秉燭照之恐尚是夢也作更字讀則失其意甚矣山谷<lb/>
<pb n="KR3j0100_WYG_004-9a"/>
每笑之如所謂一霎杜公雨數畨花信風之類是也江<lb/>
左風流久已零落士大夫人品不髙故竒韻滅絶東晉<lb/>
騷人勝士最多皆無出謝安石之右烟飛空翠之間乃<lb/>
攜娉婷登臨之與夫雪夜訪山陰故人興盡而返下馬<lb/>
據胡牀三弄而去者異矣<lb/>
　　舒王女能詩<lb/>
舒王女呉安持之妻蓬萊縣君工詩多佳句有詩寄舒<lb/>
王曰西風不入小牕紗秋氣應憐我憶家極目江山千<lb/>
<pb n="KR3j0100_WYG_004-9b"/>
里恨依然和淚看黃花舒王以楞嚴經新釋付之有和<lb/>
詩曰青燈一㸃映牕紗好讀楞嚴莫憶家能了諸縁如<lb/>
幻夢世間惟有妙蓮花<lb/>
　<lb/>
　<lb/>
　<lb/>
　<lb/>
　冷齋夜話卷四<lb/>
</p>
<p>
</p>
  </div>
</body>
</text>
</TEI>
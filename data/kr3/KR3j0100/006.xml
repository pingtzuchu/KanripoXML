<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>冷齋夜話卷六</head>
    <p>
<pb n="KR3j0100_WYG_006-1a"/>
欽定四庫全書<lb/>
　冷齋夜話卷六　　　　　宋　釋惠洪　撰<lb/>
　　曾子固諷舒王嗜佛<lb/>
舒王嗜佛書曾子固欲諷之未有以發之也居一日會<lb/>
于南昌少頃潘延之亦至延之談禅舒王問其所得子<lb/>
固熟視之已而又論人物曰某人可秤子固曰弇用老<lb/>
而逃佛亦可一秤舒王曰子固失言也善學者讀其書<lb/>
惟理之求有合吾心者則樵牧之言猶不廢言而無理<lb/>
<pb n="KR3j0100_WYG_006-1b"/>
周孔所不敢從子固笑曰前言第戲之耳<lb/>
　　稱甘露滅<lb/>
陳了翁罪予不當稱甘露滅近不遜曰得甘露滅覺道<lb/>
成者如來識也子凡夫與僕輩俯仰其去佛地如天淵<lb/>
也奈何冒其美名而有之耶予應之曰使我不得稱甘<lb/>
露滅者如言蜜不得稱甜金不得稱色黃世尊以大方<lb/>
便曉諸衆生令知根本而妙意不可以言盡故言甘露<lb/>
滅滅者寂滅甘露不死之藥如寂滅之體而不死者也<lb/>
<pb n="KR3j0100_WYG_006-2a"/>
人人具焉而獨僕不得稱何也公今閒放且不肯以甘<lb/>
露滅名我脱為宰相寧能飾予以美官乎瑩中愕然思<lb/>
所為折難予不可得乃笑而已<lb/>
　　大覺禅師乞還山<lb/>
大覺璉禅師學外工詩舒王少與遊嘗以其詩示歐公<lb/>
歐公曰此道人作肝臓饅頭也舒王不悟其戲問其意<lb/>
歐公曰是中無一㸃菜氣璉䝉仁廟賞識留住東京浄<lb/>
因禅院甚久嘗作偈進呈乞還山林曰千簇雲山萬壑<lb/>
<pb n="KR3j0100_WYG_006-2b"/>
流閒身歸老此峰頭慇懃願祝如天壽一炷清香滿石<lb/>
樓又曰堯仁況是如天濶乞與孤雲自在飛<lb/>
　　靚禅師溺流詩<lb/>
靚禅師有道老宿也主筠之三峰嘗赴供民家渡溪漲<lb/>
靚重遲為溪流所陷童子掖至岸坐沙石間垂頭如雨<lb/>
中鶴童子意必怒且遭斥逐不敢仰視靚忽指溪作詩<lb/>
曰春天一夜雨霶𩃱添得溪流意氣多剛把山僧推倒<lb/>
却不知到海後如何靚後往汝州香山無疾而化<lb/>
<pb n="KR3j0100_WYG_006-3a"/>
　　靚禅師化人題壁<lb/>
三峰靚禅師初住寳雲邑有巨商尚氣不受僧化曰施<lb/>
由我耳豈容人勸靚宣言唯吾獨能化之其人聞靚至<lb/>
果不出靚題其壁而去曰去年巢穴畫梁邊春暖雙雙<lb/>
遶檻前莫訝主人簾不捲恐啣泥土汚花磚其人喜不<lb/>
怒特自追還厚施之靚笑謂人曰吾果能化之<lb/>
　　誦智覺禅師詩<lb/>
智覺禅師住雪竇之中嵓嘗作詩曰孤猿呌落中嵓月<lb/>
<pb n="KR3j0100_WYG_006-3b"/>
野客吟殘半夜燈此境此時誰得意白雲深處坐禅僧<lb/>
詩語未工而其氣韻無一㸃塵埃予嘗客新呉車輪峰<lb/>
之下曉起臨髙閣窺殘月聞猿聲誦此句大笑栖鳥驚<lb/>
飛又嘗自朱崖下瓊山渡藤橋千萬峰之間聞其聲類<lb/>
車輪峰下時而一笑不可得也但覺此時字字是愁耳<lb/>
老杜詩曰感時花濺淚恨别鳥驚心良然真佳句也親<lb/>
證其事然後知其義<lb/>
　　永庵嗣法南禅<lb/>
<pb n="KR3j0100_WYG_006-4a"/>
鄧峰永庵主南禅師子也未嘗問法南禅公所至輒隨<lb/>
之魯直聞其風而悦之眼不及識有自慶者事永甚久<lb/>
即以慶主黃龍宜州為作疏語特竒峻叢林於慶改觀<lb/>
又見之與語多解休又嗣法南公宜州過永舊庵題其<lb/>
壁曰奪得蕃兒馬便休休嗟李廣不封侯當時射殺南<lb/>
山虎子細看來是石頭<lb/>
　　東坡和惠詮詩<lb/>
東呉僧惠詮佯狂垢汚而詩句清婉嘗書湖上一山寺<lb/>
<pb n="KR3j0100_WYG_006-4b"/>
壁曰落日寒蝉鳴獨歸林下寺柴扉夜未掩片月隨行<lb/>
屨唯聞犬吠聲又入青蘿去東坡一見為和于後曰唯<lb/>
聞烟外鐘不見烟中寺幽人夜未寢草露濕芒屨<lb/>
　　象外句<lb/>
唐僧多佳句其琢句法比物以意而不指言某物謂之<lb/>
象外句如無可上人詩曰聽雨寒更盡開門落葉深是<lb/>
以落葉比雨聲也又曰微陽下喬木逺燒入秋山是以<lb/>
微陽比逺燒也<lb/>
<pb n="KR3j0100_WYG_006-5a"/>
　　僧清順十竹林下詩<lb/>
西湖僧清順怡然清苦多佳句嘗賦十竹詩云城中寸<lb/>
土如寸金幽軒種竹只十个春風慎勿長兒孫穿我階<lb/>
前緑苔破又有林下詩曰久從林下遊頗識林下趣縱<lb/>
渠緑陰繁不礙清風度閒來石上眠落葉不知數一鳥<lb/>
忽飛來啼破幽寂處荆公遊湖上愛之稱揚其名坡晚<lb/>
年亦與之遊亦多唱酬<lb/>
　　東坡稱賞道潜詩<lb/>
<pb n="KR3j0100_WYG_006-5b"/>
東呉僧道潜有標致嘗自姑蘇歸湖上經臨平作詩云<lb/>
風蒲獵獵弄輕柔欲立蜻蜓不自由五月臨平山下路<lb/>
藕花無數滿汀洲坡一見如舊及坡移守東徐潜往訪<lb/>
之館于逍遥堂士大夫争欲識面東坡饌客罷與俱來<lb/>
而紅妝擁隨之東坡遣一妓前乞詩潜援筆而成曰寄<lb/>
語巫山窈窕娘好將魂夢惱㐮王禅心已作沾泥絮不<lb/>
逐春風上下狂一座大驚自是名聞海内然性偏尚氣<lb/>
憎兄子如仇嘗作詩云去嵗東風上苑行爛窺紅紫厭<lb/>
<pb n="KR3j0100_WYG_006-6a"/>
平生如今眼底無姚魏浪蘂浮花懶問名士論以此少<lb/>
之<lb/>
　　僧景淳詩多深意<lb/>
桂林僧景淳工為五言詩規模清寒其淵源出于島可<lb/>
時有佳句元豐之初南國山林人多傳誦居豫章乾明<lb/>
寺終日閉門不置侍者一室淡然聞鄰寺齋鐘即造焉<lb/>
坐同海衆食堂前飯罷徑去諸刹皆敬愛之見其至則<lb/>
為設鉢其或陰雨則諸刹為送食住二十年如一日四<lb/>
<pb n="KR3j0100_WYG_006-6b"/>
時不出謂大風雨極寒熱時景福老衲為予言淳詩意<lb/>
苦而深世不可遽解如曰夜色中旬後虛堂坐幾更臨<lb/>
溪猿不呌當檻月初生又曰後夜客來稀幽齋獨掩扉<lb/>
月中無旁立草際一螢飛有深意予時方十六七心不<lb/>
然之然聞清修自守是道人活計喜之耳<lb/>
　　鐘山賦詩<lb/>
余居鍾山最久超然山水間夢亦成趣嘗乗佳月登上<lb/>
方深入定林夜卧松下石上四更自寳公塔路還合妙<lb/>
<pb n="KR3j0100_WYG_006-7a"/>
齋月昃虛幌浄几兀然童僕憨寢甫鼾凭前檻無所見<lb/>
時有流螢穿户牖風露浩然松聲滿院作詩曰雨過東<lb/>
南月亮清意行深入碧蘿層露眠不管牛羊踐我是鍾<lb/>
山無事僧又曰未饒拄杖挑山衲差勝袈裟裹草鞋吹<lb/>
面谷風衝過虎歸來風雨撼空齋<lb/>
　　僧可遵好題詩<lb/>
福州僧可遵好作詩暴所長以盖人叢林貌禮之而心<lb/>
不然嘗題詩湯泉壁間東坡遊廬山偶見為和之遵曰<lb/>
<pb n="KR3j0100_WYG_006-7b"/>
禅庭誰立石龍頭龍口湯泉沸不休直待衆生塵垢盡<lb/>
我方清冷混常流東坡曰石龍有口口無根龍口湯泉<lb/>
自吐吞若信衆生本無垢此泉何處覓寒温遵自是愈<lb/>
自矜伐客金陵佛印元公自京師還過焉遵作詩贈之<lb/>
曰上國歸來路幾千渾身猶帶御爐煙鳯凰山下敲篷<lb/>
咏驚起山翁白晝眠元戲答曰打睡禅和萬萬千夢中<lb/>
趍利走如煙勸君打快修禅定老境如蚕已再眠元詩<lb/>
雖少藴藉然一時快之<lb/>
<pb n="KR3j0100_WYG_006-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0100_WYG_006-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　冷齋夜話卷六<lb/>
</p>
<p>
</p>
  </div>
</body>
</text>
</TEI>
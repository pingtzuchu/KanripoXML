<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>續前定録</head>
    <p>
<pb n="KR3l0107_WYG_002-1a"/>
欽定四庫全書<lb/>
　續前定録　　　　　　　　唐　鍾輅　撰<lb/>
　　竇相易直<lb/>
竇相易直初時名祕家貧就業村學教授叟有道術而<lb/>
人不知一日近暮風雪暴至學徒悉歸家不得已而宿<lb/>
於漏屋之下寒爭附火唯竇公寢於榻夜深方覺叟撫<lb/>
公令起曰竇祕君後為人臣貴夀之極勉勵自愛也及<lb/>
徳宗幸奉天日公方舉進士亦隨駕而乗蹇驢至開逺<lb/>
<pb n="KR3l0107_WYG_002-1b"/>
門人稠路隘其扇將闔公懼勢不可進聞一人叱驢兼<lb/>
捶其後得疾馳而出顧見一黒衣卒呼公曰秀才已後<lb/>
莫忘閭情及陞朝訪得其子提挈累至大官吏中榮達<lb/>
　　栁員外<lb/>
栁宗元自永州司馬徵至京師意望録用一日詣卜者<lb/>
問命且告以夢曰余栁姓也昨夢栁樹仆地其不祥乎<lb/>
卜者曰無苦但憂逺官耳夫生則栁樹仆則栁木木者<lb/>
牧也其牧栁州乎卒如其言<lb/>
<pb n="KR3l0107_WYG_002-2a"/>
　　李涼公<lb/>
李逢吉未掌綸誥前家有老婢好言夢後多有應公望<lb/>
除官因訪婢一日婢晨至慘然公問故曰昨夜與郎官<lb/>
作夢不是好意不欲說公强之婢曰夢有人舁一棺至<lb/>
堂後云且置在地不乆即移入堂中此夢恐非佳也公<lb/>
聞夢竊喜俄爾除中書舍人知貢舉未畢入相<lb/>
　　崔相<lb/>
崔相國羣之鎮徐嘗以焦氏易林自筮遇乾之大畜其<lb/>
<pb n="KR3l0107_WYG_002-2b"/>
繇曰典策法書藏在蘭臺雖遭亂潰獨不遇災及經王<lb/>
智興之變果除祕書監<lb/>
　　盧賓客<lb/>
盧賓客貞白父曰老彭有道術兼號知人元和初宗人<lb/>
宏宣簡辭宏正簡求俱候焉留坐目之曰一行五節度<lb/>
使可謂盛矣卒如其言又族子鍇初舉進士就安邑所<lb/>
居謁鍇曰爾求名大是美事但此後十餘年方得勿以<lb/>
遲晚為恨登朝亦大美官鍇至長慶元年始擢第大中<lb/>
<pb n="KR3l0107_WYG_002-3a"/>
十年終庶子<lb/>
　　牛師<lb/>
長慶中鄂州里巷人每語輒以牛字助之又有僧自號<lb/>
牛師乍愚乍智人有忤之者必云我兄即到豈奈我何<lb/>
未㡬而相國竒章公帶平章事節制武昌軍其語乃絶<lb/>
而牛師尚存僧者牛公之名也方知將相之位豈偶然<lb/>
耶<lb/>
　　陳存<lb/>
<pb n="KR3l0107_WYG_002-3b"/>
進士陳存能為古歌詩而命蹇主司每欲與第臨時皆<lb/>
有故不果許尚書孟容舊相知知舉日萬方欲為申屈<lb/>
將試前夕宿宗人家宗人為具入試食物兼備晨餐請<lb/>
存偃息以俟時五更後怪不起就寢呼之不應前視之<lb/>
已中風不能言也<lb/>
　　鄭滂<lb/>
進士鄭滂在名塲嵗乆輩流多已榮達常有後時之歎<lb/>
一夕忽夢及第而與韋周方同年當時韋氏舉人無名<lb/>
<pb n="KR3l0107_WYG_002-4a"/>
周方者益悶之太和元年秋移舉洛中時韋宏景尚書<lb/>
廉察陜邦族弟景方赴舉過陜尚書詰曰我名宏景汝<lb/>
兄宏方汝弟景方兄弟各分吾名一字誠無意也遂更<lb/>
名周方滂聞之喜曰吾及第有望矣四年周方升名而<lb/>
果同年焉滂子溥又自說應舉時曽夢看及第牓上但<lb/>
見鳯字大中元年求解鳯翔偶看本府鄉試首便是鳯<lb/>
字至東都試緱山月夜聞王子晉吹笙詩生側諸詩悉<lb/>
有鳯字明年果登第焉<lb/>
<pb n="KR3l0107_WYG_002-4b"/>
　　孔温裕<lb/>
河南尹孔温裕以補闕諌討党項貶郴州司馬乆之得<lb/>
堂兄尚書温業書報云憲府欲取作侍御史日望勅下<lb/>
忽又得書云宰相以右史處之皆無音耗一日有鵲喜<lb/>
於庭直若語狀孩稚拜且祝曰願早作官鵲旣飛去墜<lb/>
下方寸紙有補闕二字無㡬遂除此官<lb/>
　　王蒙<lb/>
王蒙與趙憬有布衣之舊常知其才趙公入相蒙自前<lb/>
<pb n="KR3l0107_WYG_002-5a"/>
新塗縣令求謁公見極喜給䘏甚厚將擢為御史時憲<lb/>
僚數少徳宗難於除授而趙公之言多行蒙意可以坐<lb/>
待繡衣之拜一日偶詣慈恩寺僧占氣色者蒙問早晚<lb/>
得官僧曰觀君之色殊未見喜兆此後若午年當得一<lb/>
邊上御史蒙大笑而歸數日趙公奏言御史府闕太多<lb/>
就中監察尤為要官臣欲選擇三二人上曰此官須得<lb/>
孤直茂實充選料卿祇應取輕薄後生朝中子弟耳此<lb/>
不如不置公曰臣之愚見正如聖慮欲扵録事參軍縣<lb/>
<pb n="KR3l0107_WYG_002-5b"/>
令中求上喜曰如此即朕之意公因薦二人其一即蒙<lb/>
也上曰早將狀來公既出逢裴延齡時以次對問公曰<lb/>
相公奏何事喜氣充溢公不對延齡愠罵而去云為此<lb/>
老叟所請得行否旣見上奏事畢因問曰趙憬向論何<lb/>
事上曰趙憬極心公因說御史事延齡曰此大不可陛<lb/>
下何故信之且憬身為宰相豈諳州縣長績効向二人<lb/>
又不為人所稱憬何由身知之必私也後來陛下但詰<lb/>
其所自即知矣他日上果問云卿何以知此二人公曰<lb/>
<pb n="KR3l0107_WYG_002-6a"/>
一是故人一與臣㣲親諳熟之上無言他日延齡又入<lb/>
上曰憬所請果如卿料遂寢不行蒙遂歸故林而趙薨<lb/>
於相位後數年邊帥奏為從事得假御史焉<lb/>
　　黄損<lb/>
黄損連州人有大志舉於廬山與桑維翰宋齊丘相遇<lb/>
每論天下之務皆出損下損亦自負居無何逰五老峯<lb/>
遇磐石少憩頃之有叟長嘯而至指維翰齊丘曰公等<lb/>
皆至將相但各不得其死耳次指損曰此子有道氣可<lb/>
<pb n="KR3l0107_WYG_002-6b"/>
以𨼆居若求官不過一州從事耳宜思之損甚怒叟曰<lb/>
休戚之數定矣吾先知也何怒乎後皆然<lb/>
　　張寶藏<lb/>
貞觀中張寶藏為金吾長嘗因下直歸櫟陽路逢少年<lb/>
畋獵割鮮野食倚樹歎曰張寳藏身年七十未嘗得一<lb/>
食酒肉如此者可悲哉傍有一僧指曰張寶藏六十日<lb/>
内官登三品何足歎也言訖不見寶藏異之即時還京<lb/>
師時太宗苦於氣痢衆醫不効即下詔問殿庭左右有<lb/>
<pb n="KR3l0107_WYG_002-7a"/>
能治此疾者當重賞之寳藏嘗困是疾即具疏以乳煎<lb/>
蓽撥方進上服之立差宣下宰臣與五品官魏徵難之<lb/>
逾月不進擬上疾復發問左右曰吾前飲乳煎蓽撥有<lb/>
効復命進之一啜又平復因思曰嘗令與進方人五品<lb/>
官不見除授何也徵懼曰奉詔之際未知文武二吏上<lb/>
怒曰治得宰相不妨已授三品官我天子也豈不及汝<lb/>
耶乃厲聲曰與三品文官授鴻臚卿時六十日矣<lb/>
　　崔龜從<lb/>
<pb n="KR3l0107_WYG_002-7b"/>
崔龜從未達時嘗至宣州夢到一府門屋宇深大非人<lb/>
間所有有緑衣吏抱案龜從揖而問之緑衣亦喜云生<lb/>
人簿籍也崔問曰某未達應舉請為一檢可乎吏唯之<lb/>
因為檢曰灼然及第科名極髙官至此州刺史言訖遂<lb/>
覺崔自喜之明年果中第又聨得科目官至中書舍人<lb/>
出為華州刺史因謂妻曰昔夢皆驗今為刺史位至此<lb/>
矣當為身後之計俄除户部侍郎深不自㑹尋出為宣<lb/>
州觀察使至日吏白曰舊例長史到皆謁敬亭神廟崔<lb/>
<pb n="KR3l0107_WYG_002-8a"/>
公命駕謁之旣到道路門巷皆昔夢中所逰入門宛然<lb/>
遂陞堂見西壁有畫着緑吏抱案其吏即夢中所見乃<lb/>
歸而怏怏又謂妻曰昔夢緑衣人云合自此州刺史此<lb/>
已任矣及旬日得疾治之不愈謂妻曰本來之說此其<lb/>
驗矣妻曰昔日為逰客尚獲佳夢今為地主合再祈之<lb/>
崔公乃置酒食進祝之其夕又夢敬亭神自至曰大夫<lb/>
㝷愈幸無憂也崔即告本廟吏之詞神曰吏以公當為<lb/>
此州偶然爾公位極重不可盡言自此去尚有十四年<lb/>
<pb n="KR3l0107_WYG_002-8b"/>
夀耳言訖而覺崔公疾尋差後皆如其言時開成四年<lb/>
也<lb/>
　　孫思邈<lb/>
孫處俊嘗以諸子見思邈曰俊先顯侑晚貴佺福在執<lb/>
兵後皆驗又太子詹事盧齊卿之少也思邈曰後五十<lb/>
年位方伯吾孫為屬吏願自愛時思邈之孫溥尚未生<lb/>
及溥為蕭丞而齊卿為徐州刺史<lb/>
　　武居常<lb/>
<pb n="KR3l0107_WYG_002-9a"/>
武居常天后髙祖也少時逰洛下人謂為猴頰郎以居<lb/>
常頥下有若猿頷也其上有四靨一日伊水上遇一丏<lb/>
者曰郎君當有身後名而骨法當刑然有女當八十八<lb/>
後起家暴貴尋亦浸㣲居常不之信後卒如其言<lb/>
　　房𤣥齡<lb/>
房𤣥齡來買卜成都日者笑而掩鼻曰公知名當世為<lb/>
時賢相奈無繼嗣何公怒時遺直以三嵗在側日者顧<lb/>
指曰此兒此兒此兒絶房者此也公大悵而還後皆信<lb/>
<pb n="KR3l0107_WYG_002-9b"/>
然也<lb/>
　　明皇<lb/>
明皇始平禍亂在宫所與道士馮存澄因射覆得卦曰<lb/>
合因又得卦曰斬闗又得卦曰鑄印乗軒存澄啓謝曰<lb/>
昔此卦三靈為最善黄帝勝炎帝而筮得之所謂合因<lb/>
斬闗鑄印乗軒始當果斷終得嗣天明皇掩其口曰止<lb/>
矣黙識之後即位應其術焉<lb/>
　　姚宋<lb/>
<pb n="KR3l0107_WYG_002-10a"/>
明皇初登極夢二龍銜符自紅霧中來上大𨽻姚崇宋<lb/>
璟四字掛之兩大樹上蜿蜒而去夢廻上召申王圎兆<lb/>
王進曰兩木相也二人各為天遣龍致於樹即姚崇宋<lb/>
璟當為輔相兆矣上歎異之<lb/>
　　栁栁州<lb/>
羅池北龍城勝地也役者得白石上㣲刻畫云龍城栁<lb/>
神所守驅厲鬼山左首福土氓制九醜余得之不詳其<lb/>
理特欲𨼆余於斯歟<lb/>
<pb n="KR3l0107_WYG_002-10b"/>
　　𤣥宗<lb/>
𤣥宗幸東都偶秋宵與一行師共登天宫寺閣臨眺久<lb/>
之遐顧凄然發歎數四謂一行曰吾甲子得無患乎一<lb/>
行進曰陛下行幸萬里聖祚無疆及西狩初到成都前<lb/>
望大橋上舉鞭問左右曰是橋何名節度使崔圓躍馬<lb/>
進曰萬里橋上因追歎曰一行之言今果符之吾無憂<lb/>
矣<lb/>
　　李衛公<lb/>
<pb n="KR3l0107_WYG_002-11a"/>
太尉衛公為并州從事到職未旬月忽有王山人者詣<lb/>
門請謁公與之及席乃曰某善按年也公初未之竒因<lb/>
請虚正寢備几案紙筆香水而已因令垂簾靜伺之生<lb/>
與公皆坐於簾下頃之王生曰可驗矣紙上書八字甚<lb/>
大且有揩注曰位極人臣夀六十四生遽請歸竟亦不<lb/>
知所去及㑹昌朝三行䇿至一品薨於海南果符王生<lb/>
所按之年<lb/>
　　李景讓<lb/>
<pb n="KR3l0107_WYG_002-11b"/>
宣宗將命相必採中外人情合為相三兩人姓名撚之<lb/>
置香案上以椀覆之宰相闕必添香探丸以命草麻上<lb/>
切於李景讓竟探名不著有以見其命也<lb/>
　　康𧦬<lb/>
牛相新昌宅泓師號為金椀言金或傷庶可重製前將<lb/>
作大匠康𧦬宅𧦬自辨崗阜形勢以其宅當出宰相後<lb/>
毎命相有案必引頭望之宅竟為牛所得<lb/>
　　劉逸<lb/>
<pb n="KR3l0107_WYG_002-12a"/>
劉逸淮在汴州時韓𢎞為右廂都虞侯王某為左廂與<lb/>
𢎞相善或譛王不利於劉劉大怒召詰之王年老股戰<lb/>
不能自辯劉令拉坐杖三十新造赤棒頭徑數寸固以<lb/>
筋漆數五六當死矣韓意其必死及昏造其家怪無哭<lb/>
聲訪問即言大使無恙𢎞遂至卧内問之王曰我讀金<lb/>
剛經四十年今方得力就說初坐時見巨手如簸箕翕<lb/>
然遮背因袒示韓都無撻痕<lb/>
　<lb/>
<pb n="KR3l0107_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續前定録<lb/>
</p>
<p>
</p>
  </div>
</body>
</text>
</TEI>
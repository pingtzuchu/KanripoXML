<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>前定録</head>
    <p>
<pb n="KR3l0107_WYG_000-1a"/>
欽定四庫全書　　　　　子部十二<lb/>
　前定録　　　　　　　　小説家𩔖二<hi>異聞之屬</hi>
　　提要<lb/>
　　　　<hi>臣</hi>等謹案前定録一卷續録一卷唐鍾輅撰<lb/>
　　　　輅太和中人官崇文館校書郎唐書藝文志<lb/>
　　　　作鍾簵未詳孰是也是書所録前定之事凡<lb/>
　　　　二十三則與書録解題所言合前有自序稱<lb/>
　　　　庶達識之士知其不誣奔競之徒亦足以自<lb/>
<pb n="KR3l0107_WYG_000-1b"/>
　　　　警較他小説為有勸戒髙彦休唐闕史曰世<lb/>
　　　　傳前定録所載事𩔖實繁其間亦有鄰委曲<lb/>
　　　　以成其騐者盖即指此書然小説多不免附<lb/>
　　　　㑹亦不能獨為此書責也續録一卷不題撰<lb/>
　　　　人名氏書録解題亦載之觀其以唐明王與<lb/>
　　　　唐元宗析為兩條知為襍采𩔖書而成失于<lb/>
　　　　刪併又桞宗元一條乃全引龍城録語龍城<lb/>
　　　　録為宋王銍偽撰則非唐以前書明矣乾隆<lb/>
<pb n="KR3l0107_WYG_000-2a"/>
　　　　四十六年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3l0107_WYG_000-3a"/>
前定録原序<lb/>
人之有生修短貴賤聖人固常言命矣至於纎芥得䘮<lb/>
行止飲啄亦莫不有前定者焉中人以上㒺有不聞其<lb/>
說然得之即喜失之則憂遑遑汲汲至於老死罕有居<lb/>
然俟得靜以待命者其大惑歟余顓遇迷方不達變態<lb/>
審固天命未嘗勞心或逢一時偶一事泛乎若虚舟觸<lb/>
物曽莫知指遇之所由推而言之其不在我明矣太和<lb/>
中讎書春閣秩散多暇時得從乎博聞君子徵其異說<lb/>
<pb n="KR3l0107_WYG_000-3b"/>
毎及前定之事未嘗不三復本末提筆記録日月稍乆<lb/>
漸盈筐篋因而編次之曰前定録庶達識之士知其不<lb/>
誣而奔競之徒亦足以自警云爾鍾輅序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>金匱要畧論註卷一</head>
    <p>
<pb n="KR3e0006_WYG_001-1a"/>
欽定四庫全書<lb/>
　金匱要畧論註卷一　　　　漢　張機　撰<lb/>
　　　　　　　　　　　　　嘉興徐彬　註<lb/>
　　臓腑經絡先後病脈證<lb/>
問曰上工治未病何也師曰夫治未病者見肝之病知<lb/>
肝傳脾當先實脾四季脾王不受邪即勿補之中工不<lb/>
曉相傳見肝之病不解實脾惟治肝也夫肝之病補用<lb/>
酸助用焦苦益用甘味之藥調之酸入肝焦苦入心甘<lb/>
<pb n="KR3e0006_WYG_001-1b"/>
入脾脾能傷腎腎氣㣲弱則水不行水不行則心火氣<lb/>
盛則傷肺肺被傷則金氣不行金氣不行則肝自愈此<lb/>
治肝補脾之要妙也肝虚則用此法實則不必用之經<lb/>
曰虚虚實實補不足損有餘是其義也餘臟准此<lb/>
　註曰醫中有大關目不可專指一病者仲景于首卷<lb/>
　特掲數十端以定治療之法此則論五行相剋之理<lb/>
　必以次傳而病亦當預備以防其傳也問古云上工<lb/>
　治未病豈真毫無所病而先治之乎謂五行相剋之<lb/>
<pb n="KR3e0006_WYG_001-2a"/>
　理毎傳于所勝假如見肝之病肝木勝脾土故知必<lb/>
　傳脾而先務實脾脾未病而先實之所謂治未病也<lb/>
　然四季土旺旺不受邪即勿補之恐實實也其中工<lb/>
　不曉此理不預為脾計則專治肝以脾為未病而不<lb/>
　治逮既病而治之則已晩矣其實脾之法如何謂肝<lb/>
　之病倘在宜補則本臓虚喜本臟之味酸先入肝故<lb/>
　為補心火為肝之子苦先入心子能令母實故焦苦<lb/>
　為助脾則肝所勝者也用甘味益之似無謂不知脾<lb/>
<pb n="KR3e0006_WYG_001-2b"/>
　土能制腎水腎水弱心無所制心火能制肺金而肺<lb/>
　為火所傷至於肺傷而肝木榮何也金者木之仇也<lb/>
　金傷而木盛矣故曰肝自愈此理甚㣲故曰此治肝<lb/>
　補脾之要妙也然弱腎縱心傷肺原非美事但因肝<lb/>
　虚故取矯枉而得其平不得已中之妙法也倘肝有<lb/>
　實邪方將㵼肝不暇可補助之又委曲以益之乎故<lb/>
　曰實則不必用之此法即經所謂虚虚實實補不足<lb/>
　損有餘之義諸藏皆然不獨肝也故曰他臟准此論<lb/>
<pb n="KR3e0006_WYG_001-3a"/>
　曰肝木虚正宜資于腎水今曰肝之病補用酸助用<lb/>
　苦益用甘甘者扶土制水使火盛而傷仇木之肺金<lb/>
　也將必肺之病補用辛助用鹽益用酸扶木制土使<lb/>
　水盛而傷仇金之心火心之病補用苦助用甘益用<lb/>
　辛扶金制木使土盛而傷仇火之腎水腎之病補用<lb/>
　鹽助用酸益用苦扶火制金使木盛而傷仇水之脾<lb/>
　土脾之病補用甘助用辛益用鹽扶水制火使金盛<lb/>
　而傷仇土之肝木是一槩扶我所勝而制我所不勝<lb/>
<pb n="KR3e0006_WYG_001-3b"/>
　反傷其生我者而助我所生者豈虚則補其母之義<lb/>
　乎不知此處立論只重救受傳之臟故曰治未病謂<lb/>
　病之所以遷延不愈者不憂本臟之虚而憂相傳不已<lb/>
　則病乃深如木必剋土之類故以必先實脾為治肝<lb/>
　之要妙即為治諸臟之總法也是故補母不若直補<lb/>
　本臟之切而又助其子子能令母實則本臟更旺乃<lb/>
　又扶肝木所剋之脾土委曲以制其仇木之肺金謂<lb/>
　既虚不堪再損故以安其仇為急若但執補母之説<lb/>
<pb n="KR3e0006_WYG_001-4a"/>
　滋水以生木則子能令母實腎水得助而肺金實其<lb/>
　為損肝當何如若虛則補其母别有説也假如肝病<lb/>
　虛而四季土旺實脾之説既不可用即非四季土旺<lb/>
　而其人脾土素强可再益脾以使乗肝乎即湏滋腎<lb/>
　水以潤肝木矣故曰虛則補其母諸臟亦如是耳<lb/>
夫人秉五常因風氣而生長風氣雖能生萬物亦能害<lb/>
萬物如水能浮舟亦能覆舟若五臟元真通暢人即安<lb/>
和客氣邪風中人多死千般疢難不越三條一者經絡<lb/>
<pb n="KR3e0006_WYG_001-4b"/>
受邪入臟腑為内所因也二者四肢九竅血脈相傳壅<lb/>
塞不通為外皮膚所中也三者房室金刅䖝獸所傷以<lb/>
此詳之病由多盡若人能養慎不令邪風干忤經絡適<lb/>
中經絡未流傳臟腑即醫治之四肢纔覺重滯即導引<lb/>
吐納鍼灸膏摩勿令九竅閉塞更能無王法禽獸灾傷<lb/>
房室勿令竭乏服食節其冷熱苦酸辛甘不遺形體有<lb/>
衰病則無由入其腠理腠者是三焦通㑹元真之處為<lb/>
血氣所注理者是皮膚臟腑之文理也<lb/>
<pb n="KR3e0006_WYG_001-5a"/>
　註曰此段言病之變態雖多而因則唯三以示淺者<lb/>
　不得深治深者不得淺治也謂人秉隂陽五行之全<lb/>
　而殊于異類其生而長則實由風與氣葢非八風則<lb/>
　無以動蕩而恊和非六氣無以變易而長養故内經<lb/>
　曰風生木木生肝又曰神在天為風日天之在我者<lb/>
　徳也地之在我者氣也徳流氣薄而生者也又曰陽<lb/>
　化氣隂成形然有正氣即有惡氣有和風即有狂風<lb/>
　其生物害物並出一機故有浮舟覆舟之喻于是就<lb/>
<pb n="KR3e0006_WYG_001-5b"/>
　有形言之則有五臟從無形言之則為元真風與氣<lb/>
　皆流行之物人之臟腑應之故通暢則安和四時正<lb/>
　氣為主氣不正惡氣為客氣養物之風為正風害物<lb/>
　之風為邪風其生物有力則害物亦有力所以中人<lb/>
　多死然風有輕重病有淺深人身只一内外故約言<lb/>
　之千般疢難不越三條一者邪從經絡臟腑發自内<lb/>
　而深為内所因二者病從四肢九竅皮膚沿流血脈<lb/>
　而淺為外所因三者病從王法房室金刅蟲獸而生<lb/>
<pb n="KR3e0006_WYG_001-6a"/>
　雖漸及經絡而非經絡之謂雖害于皮膚而非皮膚<lb/>
　之謂為不内外因所謂病之由也人于此慎養不令<lb/>
　風寒異氣干忤經絡則無病適中經絡未入臟腑可<lb/>
　汗吐或和解而愈或入内稍淺下之可愈所謂醫治<lb/>
　之也此應前内因一段若六淫之邪僅感皮膚流傳<lb/>
　九竅血脈所入淺但吐納導引如修真之類鍼灸膏<lb/>
　摩如外科之法則重滯通快而閉塞無由此應前外<lb/>
　因一段更不犯王法灾傷則無非意之侮又雖有房<lb/>
<pb n="KR3e0006_WYG_001-6b"/>
　室而不令竭乏則内實不虚此應前房室一段若服<lb/>
　食数句合言服食起居無所不慎也腠理云者謂凡<lb/>
　病糾纒于身不止經絡血脈勢必充滿腠理故必慎<lb/>
　之使無由入腠者三焦與骨節相貫之處此血氣所<lb/>
　徃來故曰元真通㑹理者合皮膚臟腑内外皆有其<lb/>
　理細而不紊故曰文理論曰内外因之説仲景欲人<lb/>
　知病之所感淺深分别施治故後論中風有邪在皮<lb/>
　膚邪在經絡邪在臟腑之分後論經阻至云厯年血<lb/>
<pb n="KR3e0006_WYG_001-7a"/>
　寒積結胞門寒傷經絡凝堅在上則為肺癰之説則<lb/>
　此處内因之意不從内傷外感為辨而從病之淺深<lb/>
　為辨可知若四肢九竅血脈相傳壅塞不通明指手<lb/>
　痺脚氣厲風疥癩一切痛痒小病為言觀下云纔覺<lb/>
　手足重滯語氣取其淺而易治可知若房室其傷在<lb/>
　内而反列於内因外因之外葢仲景之論以風氣中<lb/>
　人為主故以從經絡入臟腑者為内為深自皮膚流<lb/>
　血脈者為外為淺而房室所傷與經絡皮膚無相干<lb/>
<pb n="KR3e0006_WYG_001-7b"/>
　渉者為不内外因謂病因於虚非客氣邪風中人之<lb/>
　比也則治宜專補其隂而不得犯經絡血脈可知後<lb/>
　人别用行經補血之藥治房室虚損其誤亦可知也<lb/>
　又論曰思邈常謂地水火風和合成人凡人火氣不<lb/>
　調舉身蒸熱風氣不調全身僵直諸毛孔閉塞水氣<lb/>
　不調身體浮腫氣滿喘粗土氣不調四肢不舉言無<lb/>
　音聲火去則身冷風止則氣絶水竭則無血土散則<lb/>
　身裂云然則風之在人相為形體故曰人秉五常因<lb/>
<pb n="KR3e0006_WYG_001-8a"/>
　風氣而生長可知六氣之害人在風尤為親切但五<lb/>
　氣有損無益風則生長因之故既曰邪風中人多死<lb/>
　又曰風能生萬物<lb/>
問曰病人有氣色見于面部願聞其説師曰鼻頭色青<lb/>
腹中痛苦冷者死鼻頭色㣲黒者有水氣色黄者胸上<lb/>
有寒色白者亡血也設㣲赤非時者死其目正圓者痓<lb/>
不治又色青為痛色黒為勞色赤為風色黄者便難色<lb/>
鮮明者有留飲<lb/>
<pb n="KR3e0006_WYG_001-8b"/>
　註曰此段乃醫家之望法也但望法貴在神氣動静<lb/>
　之間而此只就氣色之見於面部者為問故即内經<lb/>
　明堂察法増損答之謂明堂者鼻也内經言明堂骨<lb/>
　髙以起平以直五臟次于中央六腑挾其兩側首面<lb/>
　上於闕庭王宫在於下極此言五色之見各有其色<lb/>
　部也然尤重於凖頭故曰鼻頭色青腹中痛謂鼻凖<lb/>
　屬脾青為肝色乃肝木挾腎寒以乘土而上徵於鼻<lb/>
　下徴於腹又苦冷則為暴病而亡陽主卒死故曰苦<lb/>
<pb n="KR3e0006_WYG_001-9a"/>
　冷者死若鼻頭色㣲黒則黒雖腎色㣲非沈夭且無<lb/>
　腹痛但主水氣而非暴病矣若色黄乃土欝而本色<lb/>
　見非胸有寒飲以遏之不能使欝故曰胸上有寒若<lb/>
　色白則經曰血脱者色白夭然不澤故曰亡血然靈<lb/>
　樞五色篇謂白為寒應知不見亡血症即以寒斷矣<lb/>
　設㣲赤土得火色似相宜不知鼻亦為肺之外候㣲<lb/>
　赤而非時則非生土之火而為剋金之火又主臟燥<lb/>
　而死矣然目又為五臟精華之所聚神氣之所生正<lb/>
<pb n="KR3e0006_WYG_001-9b"/>
　圓則目瞋不轉而至于痓是隂絶産婦多痓亦亡隂<lb/>
　也合之正圓隂絶無疑故曰不治已下又色青數句<lb/>
　承其目句似專言目然内經五色篇先曰青黒為痛<lb/>
　黄赤為熱白為寒後又言黄赤為風青黒為痛白為<lb/>
　寒黄為膏潤為膿赤甚者為血痛甚為攣寒甚為皮<lb/>
　不仁下即云五色各見其部似屬槩言又五色篇云<lb/>
　常候闕中薄澤為風冲濁為痺在地為厥此其常也<lb/>
　各以其色言其病云云則闕中者眉間也在地者巨<lb/>
<pb n="KR3e0006_WYG_001-10a"/>
　分也可知五色合明堂上下而槩言之矣謂色青為<lb/>
　痛諸痛皆屬肝也黒為勞勞則陽氣内伐熱舍于腎<lb/>
　腎乘心心先病腎為應故黒風為陽邪故曰赤為風<lb/>
　前内經又曰赤為熱風故熱也黄則脾欝故便難然<lb/>
　前既云色黄者胸上有寒此又云便難要知寒遏於<lb/>
　上則脾欝於下也又下經云水病人目下有卧蠶面<lb/>
　目鮮澤故曰色鮮明者有留飲若千金論目赤色者<lb/>
　病在心白色者病在肺青色者病在肝黄色者病在<lb/>
<pb n="KR3e0006_WYG_001-10b"/>
　脾黒色者病在腎黄色不可名者病在胸中是候目<lb/>
　另有法此只合明堂言之為是<lb/>
師曰語聲寂寂然喜驚呼者骨節間病語聲喑喑然不<lb/>
徹者心膈間病語聲啾啾然細而長者頭中病<lb/>
　註曰此段乃醫家聞法也内經謂肝木在音為角在<lb/>
　聲為呼在變動為握心火在音為徴在聲為笑在變<lb/>
　動為憂脾土在音為宫在聲為歌在變動為噦肺金<lb/>
　在音為商在聲為哭在變動為欬腎水在音為羽在<lb/>
<pb n="KR3e0006_WYG_001-11a"/>
　聲為呻在變動為慄然聲之所至上中下三焦必有<lb/>
　殊而未詳故仲㬌又以聲音之疾合大小分察其病<lb/>
　之在下在中在上而曰語聲寂寂然喜驚呼者骨節<lb/>
　間病謂静嘿屬隂而厥隂肝木在志為驚在聲為呼<lb/>
　今寂寂而喜驚呼知屬厥隂唯厥隂則知病必起下<lb/>
　焦而深入骨屬筋節間矣曰語聲喑喑然不徹者心<lb/>
　膈間病謂聲雖有五臟之分皆振響于肺金故亮而<lb/>
　不啞今喑喑然不徹是胸中大氣不轉壅寒金氣故<lb/>
<pb n="KR3e0006_WYG_001-11b"/>
　不能如空谷之音所以知病在胸中膈間經謂中盛<lb/>
　臟滿氣勝傷怒者聲如從室中言是中氣之濕也其<lb/>
　即此歟曰語聲啾啾然細而長者頭中病謂腎脈本<lb/>
　劑頸而還乃少隂腎與太陽膀胱為表裏太陽脈上<lb/>
　至頂今腎氣隨太陽經脈逹于巓頂則腎之在聲為<lb/>
　呻者反上徹而啾唧細長其氣直攻于上則為頭中<lb/>
　病也淺而言之頭中有病則唯恐音氣之上攻故抑<lb/>
　小其語聲而引長發細耳<lb/>
<pb n="KR3e0006_WYG_001-12a"/>
師曰息揺肩者心中堅息引胸中上氣者欬息張口短<lb/>
氣者肺痿唾沬<lb/>
　註曰此言聞法之最細者先於呼吸出入之氣而辨<lb/>
　其病之在上在下為實為虚故就一呼一吸為一息<lb/>
　之常理而先分别其出氣之多者三以徵其病之在<lb/>
　上焦也謂息出于鼻一呼必一吸然呼出心肺主之<lb/>
　吸入腎肝主之呼吸之中脾胃主之所主既分則出<lb/>
　入之際亦宜分而詳之于是就其呼之多者徵其息<lb/>
<pb n="KR3e0006_WYG_001-12b"/>
　而不與吸並言曰息揺肩者心中堅謂息而出多者<lb/>
　火上竄也至揺肩則甚矣使非心中邪實而氣稍得<lb/>
　下行何至于此故曰心中堅曰息引胸中上氣者欬<lb/>
　謂上氣為逆至息引其胸中之氣上逆則肺金收降<lb/>
　之令不行乃上逆而欬曰張口短氣者肺痿唾沬謂<lb/>
　短氣虚也張口是有涎沬阻遏不容氣返之勢則必<lb/>
　肺氣不通而為肺痿唾沬三者全于呼而證其病之<lb/>
　在心肺也然不竟言呼而曰息者葢出氣雖大中無<lb/>
<pb n="KR3e0006_WYG_001-13a"/>
　小還不能大呼故掲出揺肩息引張口六字而病之<lb/>
　在呼者宛然然不得但言呼也<lb/>
師曰吸而㣲數其病在中焦實也當下之則愈虚者不<lb/>
治在上焦者其吸促在下焦者其吸遠此皆難治呼吸<lb/>
動揺振振者不治<lb/>
　註曰此從吸氣多者以徵其病之虚實而分治之難<lb/>
　易也謂一呼一吸為平吸多是明有使之不平致㣲<lb/>
　且數而吸氣之徃返于中焦者速故曰其病在中焦<lb/>
<pb n="KR3e0006_WYG_001-13b"/>
　實也故下之則壅通而愈若非實而虚則肝腎之本<lb/>
　不固其氣輕浮脱之于上不可治矣然病之在上在<lb/>
　下不同在上焦則因心肺之陽虚不能生隂乃下濟<lb/>
　之陽變為厥陽而不入於下以心肺之道近故吸促<lb/>
　在下焦則因肝腎之隂虚乃上交之隂變為燥火而<lb/>
　卒難升上肝腎之道遠故吸遲吸為收攝元氣之主<lb/>
　促與遲皆因元氣虧故難治若呼吸徃來振振動揺<lb/>
　直是營衞徃返之氣已索短期迫矣故不治<lb/>
<pb n="KR3e0006_WYG_001-14a"/>
師曰寸口脈動者因其王時而動假令肝王色青四時<lb/>
各隨其色肝色青而反色白非其時色脈皆當病<lb/>
　註曰此言醫道貴因時為色為脈其理相應寸口是<lb/>
　槩言兩手寸關尺也謂鼓而有力為動因時之王而<lb/>
　王宜也色亦應之即明堂察色之法也此不獨肝姑<lb/>
　假肝言之則青為肝之王氣值時王而反色白則因<lb/>
　肝受肺剋不能隨時之王也于是色反時病也脈反<lb/>
　時亦病也色反脈脈反色亦病也故曰非其時色脈<lb/>
<pb n="KR3e0006_WYG_001-14b"/>
　皆當病<lb/>
問曰有未至而至有至而不至有至而不去有至而太<lb/>
過何謂也師曰冬至之後甲子夜半少陽起少陽之時<lb/>
陽始生天得温和以未得甲子天因温和此為未至而<lb/>
至也以得甲子而天未温和為至而不至也以得甲子<lb/>
而天大寒不解此為至而不去也以得甲子而天温如<lb/>
盛夏五六月時此為至而太過也<lb/>
　註曰此論天氣之來有過不及不言及醫然而隨時<lb/>
<pb n="KR3e0006_WYG_001-15a"/>
　制宜之意在其中四時之序成功者退將來者進故<lb/>
　槩曰至然叅差不齊故有先至不至不去太過之問<lb/>
　因言歲功之成以冬至後甲子起少陽六十日陽明<lb/>
　六十日太陽六十日太隂六十日少隂六十日厥隂<lb/>
　王各六十日六六三十六而歲功成即少陽王時言<lb/>
　之則以未當温和而温和者為先至已當温和而不<lb/>
　温和者為不至或大寒不解為不去温熱太甚為太<lb/>
　過其於他時甲子日亦槩以此法推之若人在氣交<lb/>
<pb n="KR3e0006_WYG_001-15b"/>
　之中有因時而順應者有反時而衰王者有即因非<lb/>
　時異氣而致病者故湏熟審時令之氣機有如少陽<lb/>
　起以為治病之本故六節藏象論曰求其至也皆歸<lb/>
　于春<lb/>
師曰病人脈浮者在前其病在表浮者在後其病在裏<lb/>
腰痛背强不能行必短氣而極也<lb/>
　註曰浮脈原主表仲㬌特于浮中分出表裏欲人知<lb/>
　浮脈之變也謂浮脈為陽故三部脈皆浮為太陽證<lb/>
<pb n="KR3e0006_WYG_001-16a"/>
　然寸關尺有定位關前為陽關後為隂脈浮者在前<lb/>
　陽脈陽位病在表無疑浮在關後陽脈隂位隂屬裏<lb/>
　病即在裏矣李顧河曰寸浮頭痛眩生風或有風痰<lb/>
　聚在胸關上土衰兼木旺尺中溲便不流通亦訪此<lb/>
　意然使隂位得隂脈則為寒下等症今得陽脈是病<lb/>
　雖在裏而挾陽為病也故病不在于少腹而為腰痛<lb/>
　背强不能行且下焦氣傷不能上接於胸中而氣短<lb/>
　短而極此隂中有陽邪在裏之經而不在裏之臟也<lb/>
<pb n="KR3e0006_WYG_001-16b"/>
　故舉以為脈浮在後之例云<lb/>
　論曰以前後分浮脈之隂陽而定表裏此仲㬌剙論<lb/>
　也然其言多藴蓄正當引申觸類不可泥儘有無病<lb/>
　者而關前浮關後低弱豈亦屬表乎無病者而關後<lb/>
　浮關前低豈亦屬表之裏乎故仲㬌特掲病人二字<lb/>
　則知必有表證可疑者乃如此斷耳至有病起之前<lb/>
　脈浮表也迨脈平而表减减後脈復浮豈表又復發<lb/>
　乎亦當以裏推之此言外意也<lb/>
<pb n="KR3e0006_WYG_001-17a"/>
問曰經云厥陽獨行何謂也師曰此為有陽無隂故稱<lb/>
厥陽<lb/>
　註曰厥陽者孤陽也故經曰獨行仲㬌以無隂註之<lb/>
　按千金論冬月傷寒慎不可薫薰之逆客其息則喘<lb/>
　無持客熱令口爛瘡隂脈且解血散不通正陽遂厥<lb/>
　隂不徃從客熱狂入内為結胸脾氣遂弱清溲利通<lb/>
　云此可悟有陽無隂之故并可悟厥陽之見證矣<lb/>
問曰寸脈沉大而滑沉則為實滑則為氣實氣相搏血<lb/>
<pb n="KR3e0006_WYG_001-17b"/>
氣入臟即死入腑即愈此為卒厥何謂也師曰唇口青<lb/>
身冷為入臟即死如身和汗自出為入腑即愈<lb/>
　註曰寸脈者心肺之位神氣所居不浮而沈邪實也<lb/>
　大而且滑病氣也病邪之氣與血氣相搏動傷神明<lb/>
　為病卒暴故曰卒厥無疑也然曰入臟死入腑愈脈<lb/>
　既沉矣又分臟腑故疑所指不知此屬中風之類也<lb/>
　風喜歸肝而剋脾則邪并于脾而唇口青陽氣不通<lb/>
　而身冷曰入臟者内傳也若身和汗出是邪不走内<lb/>
<pb n="KR3e0006_WYG_001-18a"/>
　而走外外則散曰入腑者外出也<lb/>
問曰脈脱入臟即死入腑即愈何謂也師曰非為一病<lb/>
百病皆然譬如浸淫瘡從口起流向四肢者可治從四<lb/>
肢流來入口者不可治病在外者可治入裏者即死<lb/>
　註曰前云沉實相搏此邪重故臟不能當乃有邪㣲<lb/>
　但正氣虧亦脱入于臟即死入于腑則愈豈腑耐虚<lb/>
　而臟不耐虚乎不知凡病以出陽為淺傳隂為深故<lb/>
　曰非為一病百病皆然浸淫瘡之喻從口從四肢顯<lb/>
<pb n="KR3e0006_WYG_001-18b"/>
　而易明口屬隂四肢屬陽隂陽之分即有可治不可<lb/>
　治之别推之他病臟腑之理一也然臟腑二字混而<lb/>
　難測裏外二字淺而易曉故復結言病在外者可治<lb/>
　在裏者即死欲人于裏外二字辨臟腑之所入也<lb/>
問曰陽病十八何謂也師曰頭痛項腰脊臂脚掣痛隂<lb/>
病十八何謂也師曰欬上氣喘噦咽腸鳴脹滿心痛拘<lb/>
急五臓病各有十八合為九十病人又有六㣲㣲有十<lb/>
八病合為一百八病五勞七傷六極婦人三十六病不<lb/>
<pb n="KR3e0006_WYG_001-19a"/>
在其中清邪居上濁邪居下大邪中表小邪中裏㯏飥<lb/>
之邪從口入者宿食也五邪中人各有法度風中于前<lb/>
寒中于暮濕傷于下霧傷於上風令<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>浮寒令<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>急霧<lb/>
傷皮腠濕流關節食傷脾胃極寒傷經極熱傷絡<lb/>
　註曰此段前言病有隂陽臟腑之異後言感有五邪<lb/>
　中人之殊欲人叅互而求責也謂病在陽當從陽治<lb/>
　如頭項居上陽也腰脊雖在中督<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>所主亦陽也四<lb/>
　肢屬陽則臂與脚亦陽也陽有太少陽明三經合六<lb/>
<pb n="KR3e0006_WYG_001-19b"/>
　處豈非三六十八乎病在隂當從隂治如欬也上氣<lb/>
　而喘也噦也咽痛也腸鳴脹滿也心痛拘急也皆三<lb/>
　焦以内之病是裏也隂也隂有太少厥隂三經合六<lb/>
　處豈非三六十八乎然而隂病既有十八則隂屬臟<lb/>
　五臟各有十八豈非合為九十病乎陽病既有十八<lb/>
　則陽屬腑六腑各有十八但病為稍㣲豈非合為一<lb/>
　百八病乎已上乃專為外至之邪中于隂陽臟腑者<lb/>
　約畧為言去古甚遠不能逐病而悉數之矣姑附靈<lb/>
<pb n="KR3e0006_WYG_001-20a"/>
　樞所列用緩急大小滑濇六脈以求五臟之病者侯<lb/>
　叅○<hi>肺<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>急甚為癲疾㣲急為肺寒熱怠惰欬唾血引腰背胸若鼻息肉不通</hi>○<hi>緩甚為多汗㣲</hi>
　<hi>緩痿瘻偏風頸已下汗出不可止</hi>○<hi>大甚為頸腫㣲大為/肺痺引胸背惡日光</hi>○<hi>小甚為泄㣲小</hi>
　<hi>為消癉</hi>○<hi>滑甚為息奔上氣/㣲滑為上下出血</hi>○<hi>濇甚為嘔血㣲濇為鼠瘘在頸與腋之間為下</hi>
　<hi>不勝其上其應喜酸</hi>○<hi>心<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>急甚為瘈瘲㣲急/為心痛引背食不下</hi>○<hi>緩甚為狂笑㣲緩為伏梁</hi>
　<hi>在心下上下行有時唾血</hi>○<hi>大甚為㗋介㣲大為/心痺引背善淚出</hi>○<hi>小甚為善噦㣲小為消癉</hi>
　○<hi>滑甚為善渇㣲滑為心疝引臍小腹鳴</hi>○<hi>濇甚為瘖㣲濇為血溢為維厥耳鳴癲疾</hi>○<hi>肝/<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>
                    </hi>
　<hi>急甚為妄言㣲急為肥氣在脇下如覆盃</hi>○<hi>緩甚為嘔㣲/緩為水瘕痺</hi>○<hi>大甚為内癰㣲大為肝痺</hi>
<pb n="KR3e0006_WYG_001-20b"/>
　<hi>隂縮欬引小腹</hi>○<hi>小甚為多飲/㣲小為消癉</hi>○<hi>滑甚為㿗疝/㣲滑為遺溺</hi>○<hi>濇甚為溢飲㣲濇為</hi>
　<hi>瘈瘲筋痺</hi>○<hi>脾脈急甚為瘈瘲㣲急為膈/中為飲食入而還出復沃沬</hi>○<hi>緩甚為痿厥㣲緩風痿四</hi>
　<hi>肢不用心慧然若無疾</hi>○<hi>大甚為撃仆㣲大為疝氣/腹裏大膿血在腸胃之外</hi>○<hi>小甚為寒熱㣲</hi>
　<hi>小為消癉</hi>○<hi>滑甚為㿗癃㣲滑/為䖝毒蛕蝎腹熱</hi>○<hi>濇甚為腸㿉㣲濇/為内㿉多下膿血</hi>○<hi>腎脈</hi>
　<hi>急甚為骨痿癲疾㣲急為沉厥奔豚足不收不得前後</hi>○<hi>緩甚為折脊㣲緩為洞洞者食不化下咽</hi>
　<hi>還出</hi>○<hi>大甚為隂痿㣲大為石水起臍下以/至小腹腫垂垂然上至胃脘死不治</hi>○<hi>小甚為洞泄㣲</hi>
　<hi>小為消癉</hi>○<hi>滑甚為癃㿗㣲滑為骨痿坐/不能起目無所見見黒花</hi>○<hi>濇甚為大癰㣲濇為不月</hi>
　<hi>為沉痔</hi>附千金所述用刺合脈之法以治六腑者侯叅<lb/>
<pb n="KR3e0006_WYG_001-21a"/>
　○<hi>大腸病為腸中切痛而鳴濯濯冬日重感于寒為病泄當臍而痛不能久立取肓之原巨虛上亷三</hi>
　<hi>里</hi>○<hi>小腸病為小腹痛腰脊控睪而痛時窘之後為耳前熱肩上及手小指次指之間熱取巨虛下</hi>
　<hi>亷按其所過經脈以調之</hi>○<hi>胃病者為腹䐜脹胃脘當心而痛支兩脇膈咽不通飲食不下取三里</hi>
　○<hi>胆病者善太息口苦嘔宿汁心澹澹如人將捕之咽中介介然數唾刺三里以下胃氣逆刺足少陽</hi>
　<hi>血絡以閉胆郤</hi>○<hi>三焦病為腹氣滿小腹尤堅不得小/便窘急溢則水留即為脹刺委陽</hi>○<hi>膀胱</hi>
　<hi>病為小腹偏腫而痛以手按之即欲小便而不得為肩上熱及足小指外亷踁踝後皆熱若脈陷取委中</hi>
　其五勞七傷六極與婦人三十六病皆非外邪深傷<lb/>
　經絡臟腑之病故不在數今附千金所述五勞七傷<lb/>
<pb n="KR3e0006_WYG_001-21b"/>
　六極以備攷<hi>五勞者久視傷血久卧傷氣久坐傷肉久立傷骨久行傷筋</hi>○<hi>七傷者大</hi>
　<hi>飽傷脾大怒氣逆傷肝强力舉重坐<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>地傷腎形寒飲冷傷肺憂愁思慮傷心風雨寒暑傷形大怒恐懼</hi>
　<hi>不節傷志</hi>○<hi>六極者氣極血極筋極骨極肌極精極也</hi>○又附婦人十二瘕九<lb/>
　痛七害五傷三因為三十六病者以備攷○<hi>十二瘕者謂所</hi>
　<hi>下之物一如青泥二如青血三如紫汁四如赤皮五如膿痂六如豆汁七如葵羙八如凝血九如青血似</hi>
　<hi>水十如米汁十一如月浣十二如經度不應期也</hi>○<hi>九痛者一隂中痛傷二隂中淋痛三小便即痛</hi>
　<hi>四寒冷痛五月水來腹痛六氣滿注痛七汗出隂如䖝嚙痛八脇下痛九腰痛</hi>○<hi>七害者一害食二害</hi>
　<hi>氣三害冷四害勞五害房六害妊七害睡</hi>○<hi>五傷者一孔痛二中寒熱痛三小腸急牢痛四臟不仁五</hi>
<pb n="KR3e0006_WYG_001-22a"/>
　<hi>子門不正</hi>○<hi>三因者一月水閉塞不通二絕産乳三羸瘦不生肌肉</hi>然邪之所以只<lb/>
　傷陽所以只傷隂所以在表所以在裏所以在上所<lb/>
　以在下所以在脾胃則邪有清濁不等大小不同或<lb/>
　止飲食之異耳其所傷之時節淺深亦各于邪所中<lb/>
　時分之故曰五邪中人各有法度五邪者即下風寒<lb/>
　濕霧食也風為陽邪故中于前前者朝也衛也寒為<lb/>
　隂邪故中于暮暮者晩也榮也濕為濁邪故傷于下<lb/>
　霧為清邪故傷于上風性輕揚故令脈浮寒性歛束<lb/>
<pb n="KR3e0006_WYG_001-22b"/>
　故令脈急霧性清陽故走皮腠濕性隂濁故流關節<lb/>
　飲食脾胃主之故傷止脾胃不及經絡腠理極寒傷<lb/>
　經冬月陽不在外故無以外固而邪傷及經所以有<lb/>
　正傷寒之説也極熱傷絡夏月陽氣在外暑熱并之<lb/>
　汗出絡虛所以有疿癤中暑等病而無六經之傷寒<lb/>
　也<lb/>
問曰病有急當救裏救表者何謂也師曰病醫下之續<lb/>
得下利清糓不止身體疼痛者急當救裏後身體疼痛<lb/>
<pb n="KR3e0006_WYG_001-23a"/>
清便自調者急當救表也<lb/>
　註曰此言醫當知緩急先後之序也謂表裏分治常<lb/>
　理也乃有表而復有裏倘因誤下而來不得如餘邪<lb/>
　未清雙解表裏雖身疼痛不可治表謂稍緩而表邪<lb/>
　將盡入内故曰急當救裏逮清便調而身仍痛又不<lb/>
　得以餘邪畧之謂内既曽利稍緩而裏將復受表邪<lb/>
　下利不止也故又曰急當救表<lb/>
夫病痼疾加以卒病當先治其卒病後乃治其痼疾也<lb/>
<pb n="KR3e0006_WYG_001-23b"/>
　註曰前乃驟病之先後此則久病之先後也卒者偶<lb/>
　也故先之痼者堅固而難㧞故後之<lb/>
師曰五臟病各有所得者愈五臟病各有所惡各隨其<lb/>
所不喜者為病病者素不應食而反暴思之必發熱也<lb/>
　註曰此言五味能愈疾亦能増疾因五臟之喜好不<lb/>
　同也故曰五臟各有所得者愈謂肺欲收急食酸以<lb/>
　收之肺苦氣上逆急食苦以泄之心欲軟急食鹹以<lb/>
　軟之心苦緩急食酸以收之肝欲散急食辛以散之<lb/>
<pb n="KR3e0006_WYG_001-24a"/>
　肝苦急急食甘以緩之脾欲緩急食甘以緩之脾苦<lb/>
　濕急食苦以燥之腎欲堅急食苦以堅之腎苦燥急<lb/>
　食辛以潤之則各得所濟而愈也然味有為各臟所<lb/>
　惡者如辛本肺之味氣病傷肺則辛走氣辛即為肺<lb/>
　所惡矣故曰氣病毋多食辛苦本心之味血病傷心<lb/>
　則苦走血苦即為心所惡矣故曰血病毋多食苦酸<lb/>
　本肝之味筋病傷肝則酸走筋酸即為肝所惡矣故<lb/>
　曰筋病毋多食酸甘本脾之味肉病傷脾則甘走肉<lb/>
<pb n="KR3e0006_WYG_001-24b"/>
　甘即為脾所惡矣故曰肉病毋多食甘鹹本腎之味<lb/>
　骨病傷腎則鹹走骨鹹即為腎所惡矣故曰骨病毋<lb/>
　多食鹹此因病而各有所惡非其本然也然有非因<lb/>
　病而惡原為本臟所不喜者多食則病生假如金畏<lb/>
　火苦為心火之味則肺金所不喜矣故曰多食苦則<lb/>
　皮膚稿而毛㧞火畏水鹹為腎水之味則心火所不<lb/>
　喜矣故曰多食鹹則脈凝泣而變色木畏金辛為肺<lb/>
　金之味則肝木所不喜矣故曰多食辛則筋攣急而<lb/>
<pb n="KR3e0006_WYG_001-25a"/>
　爪枯土畏木酸為肝木之味則脾土所不喜矣故曰<lb/>
　多食酸則肉胝䐢而唇掲水畏土甘為脾土之味則<lb/>
　腎水所不喜矣故曰多食甘則骨疼痛而齒落乃各<lb/>
　隨不喜之味所傷而為病也然五臟喜惡雖有定體<lb/>
　又有因病變易之理假如骨病既不應食鹹而忽暴<lb/>
　思鹹之類使非病氣欝熱何以變其性情故曰必發<lb/>
　熱謂邪勝正則臟氣因邪而熱熱則所好反也<lb/>
　論曰所欲所苦五臟各得其相濟之味而愈固為補<lb/>
<pb n="KR3e0006_WYG_001-25b"/>
　偏救弊正理然變易為言則論所得又有在常理之<lb/>
　外者不可不知假如恐為腎志恐過傷腎思為脾土<lb/>
　思反勝恐寒為腎體寒極傷血燥能涸水燥可勝寒<lb/>
　鹹為腎味過鹹傷血甘為土味甘反勝鹹怒為肝志<lb/>
　怒過傷肝悲為肺金悲反勝怒風為肝主風極傷筋<lb/>
　燥為金氣燥可勝風酸為肝味過酸傷筋辛為金味<lb/>
　辛反勝酸思為脾志思過傷脾怒為肝木怒反勝思<lb/>
　濕為脾化濕極傷肉風為木氣風可勝濕甘為土味<lb/>
<pb n="KR3e0006_WYG_001-26a"/>
　過甘傷肉酸為木味酸反勝甘喜為心志喜過傷心<lb/>
　恐為腎水恐反勝喜熱為心體熱極傷氣寒為腎主<lb/>
　寒可勝熱苦為心味過苦傷氣鹹為腎水鹹反勝苦<lb/>
　憂為肺志憂過傷肺喜為心火喜反勝憂熱非肺性<lb/>
　熱傷皮毛寒能救金寒可勝熱辛為金味辛傷皮毛<lb/>
　苦為心味苦反勝辛皆相反而相救此亦五臟各有<lb/>
　所得而病愈也因其病變則治之亦以變為得耳<lb/>
夫諸病在臟欲攻之當隨其所得而攻之如渇者與猪<lb/>
<pb n="KR3e0006_WYG_001-26b"/>
苓湯餘皆倣此<lb/>
　註曰見病治病此理之常此條何以上獨拈出在臟<lb/>
　二字下專指一渇證又主一猪苓湯以為凖則要知<lb/>
　渇果止上焦燥熱則花粉為的藥矣如渇在胃則葛<lb/>
　根為的藥矣如渇在陽分則白虎湯宜矣如渇屬太<lb/>
　陽餘邪則五苓散宜矣唯渇在臟不專在腑而宜猪<lb/>
　苓湯者則必以猪苓湯為攻其所得故仲㬌傷寒論<lb/>
　中一云少隂病下利六七日欬而嘔渇心煩不得眠<lb/>
<pb n="KR3e0006_WYG_001-27a"/>
　者猪苓湯主之一云陽明病脈浮發熱渇欲飲水小<lb/>
　便不利者猪苓湯主之葢前證少隂病病在下也後<lb/>
　證小便不利病亦在下也病在下而熱邪又摶結水<lb/>
　飲于中故必以此利水潤燥為的藥所謂隨其所得<lb/>
　不等之泛然治渇也此治其原本法故曰餘皆倣此<lb/>
猪苓湯方<lb/>
　猪苓<hi>去皮</hi>　澤㵼　茯苓　阿膠　滑石<hi>碎各一兩</hi>
　右五味以水四升先煑四味取二升去滓内阿膠烊<lb/>
<pb n="KR3e0006_WYG_001-27b"/>
　消盡温服七合日三服<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金匱要畧論註卷一<lb/>
</p>
<p>
</p>
  </div>
<div>
                <head>金匱要畧論註卷二</head>
    <p>
<pb n="KR3e0006_WYG_002-1a"/>
欽定四庫全書<lb/>
　金匱要畧論註卷二　　　　漢　張機　撰<lb/>
　　　　　　　　　　　　　嘉興徐彬　註<lb/>
　　痓濕暍<lb/>
太陽病發熱無汗反惡寒者名曰剛痓太陽病發熱汗<lb/>
出而不惡寒名曰柔痓<lb/>
　註曰此二條即傷寒論辨寒傷榮風傷衛法也取以<lb/>
　為痓病剛柔之别省文也蓋痓即痙强直之謂也痓<lb/>
<pb n="KR3e0006_WYG_002-1b"/>
　病必有背項强直等的證故既曰痓即省文不言但<lb/>
　治痓病剛柔之辨最為喫𦂳故特首拈無汗反惡寒<lb/>
　為剛有汗不惡寒為柔以示辨證之要領耳謂發熱<lb/>
　無汗惡寒本傷寒家證若痓而項强背直者見之乃<lb/>
　衛陽與腎中真陽氣本相通今太陽經寒濕相搏而<lb/>
　氣侵少隂真陽不逹故反惡寒也寒性勁切故曰剛<lb/>
　發熱有汗不惡寒本傷風而併陽明證若痓而項强<lb/>
　背直者見之是太陽陽明傷濕而兼風非寒邪内侵<lb/>
<pb n="KR3e0006_WYG_002-2a"/>
　之比也風性温和故曰柔非止項强而身體則軟為<lb/>
　柔痓也觀後括蔞桂枝湯乃治柔痓主方也註曰身<lb/>
　體强几几然可知<lb/>
太陽病發熱脈沉而細者名曰痓為難治<lb/>
　註曰古人以强直為痓外證與傷寒相似但其脈沉<lb/>
　遲弦細而項背反張强硬如發癎狀為異耳如前二<lb/>
　條既以無汗有汗分剛柔為辨此復以脈沉細為辨<lb/>
　謂太陽病發熱是表中風矣復加以濕纒綿經中内<lb/>
<pb n="KR3e0006_WYG_002-2b"/>
　挾寒氣令筋脈抽急而背項强直脈反沉細沉細者<lb/>
　寒濕用事邪欲侵隂之象也于是項背强直故名痓<lb/>
　痓脈本伏弦細則元氣<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>即難治非痓病另有脈浮<lb/>
　大者易治而此之沉細為難治也觀仲景前後無一<lb/>
　浮大字可知<lb/>
太陽病發汗太多因致痓　夫風病下之則痓復發汗<lb/>
必拘急　瘡家雖身疼痛不可發汗汗出則痓<lb/>
　註曰痓雖概為風寒濕所中然原其因多由亡血筋<lb/>
<pb n="KR3e0006_WYG_002-3a"/>
　無所榮邪得以襲之故仲景復原痓病之由而曰太<lb/>
　陽病果寒多本宜發汗太多則血傷不能榮筋而痓<lb/>
　病屬風不宜下下之則重傷其隂而痓又發汗則隂<lb/>
　陽兩傷而拘急若瘡家血本虛燥以疼痛為風而發<lb/>
　其汗則液亡筋燥而不能和調乃亦為痓雖汗下後<lb/>
　或有邪乘然總以隂虛液脫為主故特詳其致痓之<lb/>
　因如此<lb/>
　論曰産後多致痓隂虚液脫之故産後誤汗下而致<lb/>
<pb n="KR3e0006_WYG_002-3b"/>
　或亦有之故仲景不另出方聴人消息若兼嘔不能<lb/>
　食則以小柴胡和之為主郭稽中治産後痓另有小<lb/>
　續命之說亦就邪多病甚者言之非概宜然也若中<lb/>
　風證多有角弓反張者亦類痓但中風强直其先必<lb/>
　無太陽形證脈亦必浮大而非沉細弦遲故内經曰<lb/>
　諸暴强直皆屬于風但陽主動隂主静是當以强直<lb/>
　而安静主濕强直而搐搦屬風此治中風辨法也千<lb/>
　金謂温病熱入腎中亦為痓小兒癎熱盛亦為痓亦<lb/>
<pb n="KR3e0006_WYG_002-4a"/>
　中風類也難知云傷寒痓證五種皆屬太陽若頭低<lb/>
　視下手足牽引肘膝相搆陽明痓也若一目或左或<lb/>
　右并一手一足搐搦者少陽痓也太陽固屬風寒陽<lb/>
　明少陽亦風火熱之内作中風類也皆當兼養隂清<lb/>
　熱為治若此所論痓雖外感風寒濕不同然由亡隂<lb/>
　筋燥則一矣<lb/>
病者身熱足寒頸項强急惡寒時頭熱面赤目赤獨頭<lb/>
動揺卒口噤背反張者痓病也若發其汗者寒濕相得<lb/>
<pb n="KR3e0006_WYG_002-4b"/>
其表益虚即惡寒甚發其汗已其脈如蛇脈暴腹脹大<lb/>
者為欲解其脈如故反伏弦者痓　夫痓脈按之𦂳如<lb/>
弦直上下行<lb/>
　註曰前言無汗反惡寒為剛痓有汗不惡寒為柔痓<lb/>
　此辨痓之法非痓家本證也故復舉痓證之最備者<lb/>
　以詳病時之形狀且言治之不得過汗而脈有常體<lb/>
　也謂病者身熱太陽表邪本盛乃因血液衰少之人<lb/>
　寒邪復挾濕搏結衛中陽氣不下而足寒濕隨太陽<lb/>
<pb n="KR3e0006_WYG_002-5a"/>
　經下項稍侵陽明而頸項强急真陽不達于表而惡<lb/>
　寒于是太陽經無非寒濕而格熱于上為頭熱面赤<lb/>
　目赤獨頭動揺太陽主開寒濕摶之開閤不利不能<lb/>
　發聲而卒口噤液衰邪盛筋失所養而背反張此痓<lb/>
　病本然之形證也因而發其汗或寒為濕所纒而不<lb/>
　去徒汗虚其表耳故曰寒濕相得其表益虚則惡寒<lb/>
　益甚<hi>太陽</hi>發汗已脈上下不動而中行如蛇正虧邪亦<lb/>
　衰矣乃忽腹脹大是經絡之邪欲從内出故曰為欲<lb/>
<pb n="KR3e0006_WYG_002-5b"/>
　解脈平復如故反伏而弦是寒邪留經痓病仍在也<lb/>
　又痓家之脈按之𦂳如弦直上下行脈經亦曰痓家<lb/>
　脈伏堅直上下總不離于沉𦂳今之伏弦亦沉𦂳類<lb/>
　耳<lb/>
　論曰諸痙項强皆屬于濕乃仲景論痓前後未嘗重<lb/>
　濕為言即後出方藥味亦不專主濕僅于此云寒濕<lb/>
　相得畧露機倪後立三方仍治風寒或内驅熱可知<lb/>
　痓症之濕非濕流關節之比彼乃浸淫為病燥濕為<lb/>
<pb n="KR3e0006_WYG_002-6a"/>
　主此則風寒為㣲濕所摶故仍以治本為急也曰然<lb/>
　則痓症之濕從何來乎不知痓之根原由亡血隂虚<lb/>
　其筋易强而痓之濕乃即汗餘之氣摶寒為病也故<lb/>
　産後血虚多汗則致之太陽病汗太多則致之風病<lb/>
　原有汗下之而并耗其内液則致之瘡家發汗則致<lb/>
　之此仲景明知有濕而不專治濕謂風寒去而濕自<lb/>
　行耳<lb/>
痓病有灸瘡難治<lb/>
<pb n="KR3e0006_WYG_002-6b"/>
　註曰治痓終以清表為主有灸瘡者經穴洞達火熱<lb/>
　内盛隂氣素虧即後括蔞桂枝湯葛根湯嫌不逺熱<lb/>
　大承氣更慮傷隂故曰難治<lb/>
太陽病其證備身體强几几然脈反沉遲此為痓括蔞<lb/>
桂枝湯主之<lb/>
　註曰此為痓證有汗不惡寒者主方太陽病其證備<lb/>
　者身熱頭痛汗出也身體强即背反張之互辭几几<lb/>
　然即頸項强之形狀脈反沉遲謂陽證得隂脈此痓<lb/>
<pb n="KR3e0006_WYG_002-7a"/>
　脈之異于正傷寒也其原由筋素失養而濕復挾風<lb/>
　以燥之故以桂枝湯為風傷衛主治加括蔞根以清<lb/>
　氣分之熱而大潤其太陽經既耗之液則經氣流通<lb/>
　風邪自解濕氣自行筋不燥而痓愈矣<lb/>
括蔞桂枝湯方<lb/>
　括蔞根<hi>三兩</hi>　桂枝<hi>三兩/去皮</hi>　甘艸<hi>二兩/炙</hi>　芍藥<hi>三兩</hi>
　生薑<hi>三兩切</hi>　大棗<hi>十二枚劈</hi>
　右六味㕮咀以水七升㣲火煑取三升去滓適寒温<lb/>
<pb n="KR3e0006_WYG_002-7b"/>
　服一升<lb/>
太陽病無汗而小便反少氣上衝胸口噤不得語欲作<lb/>
剛痓葛根湯主之<lb/>
　註曰剛痓之背項强直而無汗發熱又反惡寒原屬<lb/>
　寒濕居中隂陽兩傷之象有如發熱為太陽病矣無<lb/>
　汗乃寒傷榮本證也此時邪尚在表不在裏而小便<lb/>
　反少氣上衝胸明是太陽隨經之邪自腑侵臟動其衝<lb/>
　氣且口噤不語是太陽主開而反閤聲不得發則隂<lb/>
<pb n="KR3e0006_WYG_002-8a"/>
　陽兩傷勢必强直惡寒所不待言故曰欲作剛痓藥<lb/>
　用桂枝全湯加葛根麻黄風寒兼治也然足陽明之<lb/>
　脈起于鼻交頞中旁納太陽之脈故自太陽而侵及<lb/>
　陽明勢將頸項强不已而漸胸滿特以葛根主之以<lb/>
　杜兼并之勢為無汗剛痓主方且桂枝原能治衝氣<lb/>
　也<lb/>
葛根湯方<lb/>
　葛根<hi>四兩</hi>　麻黄<hi>三兩/去節</hi>　桂枝<hi>二兩/去皮</hi>　甘艸<hi>二兩炙</hi>
<pb n="KR3e0006_WYG_002-8b"/>
　芍藥<hi>二兩</hi>　生薑<hi>三兩/切</hi>　大棗<hi>十二枚劈</hi>
　右七味以水一斗先煑麻黄葛根减二升去上沬内<lb/>
　諸藥煑取三升去滓温服一升覆取㣲似汗<lb/>
痓為病胸滿口噤卧不着席脚攣急必介齒可與大承<lb/>
氣湯<lb/>
　註曰前用葛根湯正防其寒邪内入轉而為陽明也<lb/>
　若不早圖至背項强直外攻不已内入而胸滿太陽<lb/>
　之邪仍不解氣閉而口噤角弓反張而卧不着席于<lb/>
<pb n="KR3e0006_WYG_002-9a"/>
　是邪入内必熱陽熱内攻而脚攣介齒葢太陽之邪<lb/>
　并于陽明陽明脈起于脚而絡于齒也故直攻其胃<lb/>
　而以硝黃枳朴清其熱下其氣使太陽陽明之邪一<lb/>
　并由中土而散此下其熱非下其食也<lb/>
大承氣湯方<lb/>
　大黃<hi>四兩酒洗</hi>　厚朴<hi>半觔炙/去皮</hi>枳實<hi>五枚/炙</hi>　芒硝<hi>三合</hi>
　右四味以水一斗先煑枳朴二物取五升去滓内大<lb/>
　黃煑取二升去滓内芒硝更上㣲火一兩沸分溢再<lb/>
<pb n="KR3e0006_WYG_002-9b"/>
　服得下餘勿服<lb/>
太陽病關節疼痛而煩脈沉而細者此名中濕亦曰濕<lb/>
痺其候小便不利大便反快但當利其小便<lb/>
　註曰此論濕之挾風而濕勝以致痺着者謂發熱惡<lb/>
　風太陽病也乃濕勝而疼痛太陽病來邪自表入濕<lb/>
　挾風風走空竅故流關節關節者機關凑㑹之處也<lb/>
　風氣滯于中故逼心而煩然風為濕所搏而失其風<lb/>
　之體故脈沉而細即知濕勝即名中濕亦曰濕痺痺<lb/>
<pb n="KR3e0006_WYG_002-10a"/>
　著不去也氣既為濕所痺則氣化不敏或小便不利<lb/>
　大腸主津濕則反快而不艱濇也病風者多燥閉故<lb/>
　以濕勝而快者為反耳但當利其小便者便利而氣<lb/>
　化氣化而濕行見不必狃于太陽而治風亦非痛在<lb/>
　骨節而當温散之比矣<lb/>
濕家之為病一身盡疼發熱身色如薰黃也<lb/>
　註曰此言全乎濕而久欝為熱者謂濕挾風者風走<lb/>
　空竅故痛止在關節若單濕為病則浸淫徧體一身<lb/>
<pb n="KR3e0006_WYG_002-10b"/>
　盡痛不止關節矣然濕久而欝欝則熱故發熱熱久<lb/>
　而氣蒸于皮毛故疼之所至即濕之所至濕之所至<lb/>
　即熱之所至而色如薰黃薰者濕為濁隂欝則熱燥<lb/>
　故色黃復帶焦黑而不亮也<lb/>
濕家其人但頭汗出背强欲得覆被向火若下之早則<lb/>
噦或胸滿小便不利舌上如胎者以丹田有熱胸上有<lb/>
寒渴欲得飲而不能飲則口燥煩也<lb/>
　註曰此言濕家有榮熱氣寒上下内外相阻者詳其<lb/>
<pb n="KR3e0006_WYG_002-11a"/>
　證以别之謂濕家有但頭汗出寒濕格陽在頭也然<lb/>
　其人經中寒濕相摶而背强又不耐寒而欲覆被向<lb/>
　火明是表邪偏阻外熱内寒倘不待變熱而早下之<lb/>
　所謂攻其熱必噦矣或上焦陽不足而胸滿膀胱熱<lb/>
　而小便不利且舌上如胎非胎明是丹田有熱而小<lb/>
　便不利胸上有寒而胸滿舌胎即使渴欲得飲然不<lb/>
　能飲仍非上熱之渴乃因下焦榮分熱而欲水上焦<lb/>
　氣分寒而不能飲徒口燥煩也則所以調其寒熱而<lb/>
<pb n="KR3e0006_WYG_002-11b"/>
　和其上下治濕者可不另具一變通之法乎<lb/>
濕家下之額上汗出㣲喘小便利者死若下利不止者<lb/>
亦死<lb/>
　註曰濕在人身經絡肌腠間病也大腑者人身元氣<lb/>
　之關若動大腑則經絡之邪不去而元氣頓削故治<lb/>
　濕始終不可下觀首章云但當利其小便後章云法<lb/>
　當汗解可知矣即後仲景治濕方但有温以燥之法<lb/>
　有風以燥之法東垣師其意有升陽除濕湯有羌活<lb/>
<pb n="KR3e0006_WYG_002-12a"/>
　勝濕湯此始終不可下之明騐也雖仲景有下之早<lb/>
　則噦句似乎太早不可而後則可下也不知此為頭汗而<lb/>
　表未解者慮其有内入之事表邪内入則可下矣非<lb/>
　言治濕可下也故曰濕家下之則陽虚者因寒下之<lb/>
　藥驟然攻之腎陽先脱腎先病心為應額為心部而<lb/>
　腎水乘之則額上汗出㣲喘孤陽上脱也更小便利<lb/>
　則上下交脱矣故死若其人上焦之陽未至于脱而<lb/>
　下利不止腎為隂主二便不止是隂脱也故亦死<lb/>
<pb n="KR3e0006_WYG_002-12b"/>
風濕相摶一身盡疼痛法當汗出而解值天隂雨不止<lb/>
醫云此可發汗汗之病不愈者何也葢發其汗汗大出<lb/>
者但風氣去濕氣在是故不愈也若治風濕者發其汗<lb/>
但㣲㣲似欲汗出者風濕俱去也<lb/>
　註曰此言風濕兩平者當汗解而不可過也謂風濕<lb/>
　相摶疼痛法原當汗解值天隂雨則濕更甚可汗無<lb/>
　疑而不愈何故葢風性急可驟驅濕性滯當漸解汗大<lb/>
　出則驟風去而濕不去故不愈若發之㣲則出之緩<lb/>
<pb n="KR3e0006_WYG_002-13a"/>
　緩則風濕俱去矣然則濕在人身粘滯難去驟汗且<lb/>
　不可而况可驟下乎故前章曰下之死此但云不愈<lb/>
　見用法不當而非誤下比也<lb/>
濕家病身疼發熱面黄而喘頭痛鼻塞而煩其脈大自<lb/>
能飲食腹中和無病病在頭中寒濕故鼻塞納藥鼻中<lb/>
則愈<lb/>
　註曰此言濕之摶寒而偏于頭者不當服湯藥也謂<lb/>
　濕家身疼發熱其常也因濕欝而面黄又邪氣内侵<lb/>
<pb n="KR3e0006_WYG_002-13b"/>
　為喘為煩似中外有邪然頭痛鼻塞則在頭為甚且<lb/>
　脈大是中不弱也能飲食腹中和矣雖有煩喘乃經<lb/>
　中之邪内侵而内實無病邪獨在頭矣故曰病在頭<lb/>
　中寒濕故鼻塞病在上者宜從上越之故曰納藥鼻<lb/>
　中則愈非責肺也<lb/>
濕家身煩疼可與麻黃加术湯發其汗為宜慎不可以<lb/>
火攻之<lb/>
　註曰濕雖宜汗但前云大出則濕反不去則知汗中<lb/>
<pb n="KR3e0006_WYG_002-14a"/>
　自有法故以麻黄湯為發汗之主而加术一味以為<lb/>
　固本清濕之地則内外兩得矣然發汗雖亦有火攻<lb/>
　之法而非濕家也故又戒之<lb/>
麻黄加术湯方<lb/>
　麻黄<hi>二兩去節</hi>　桂枝<hi>二兩/去皮</hi>　甘艸<hi>一兩/炙</hi>　白术<hi>四兩</hi>
　杏仁<hi>七十箇去皮尖</hi>
　右五味以水九升先煑麻黄减二升去上沫内諸藥<lb/>
　煑取二升半去滓温服八合覆取㣲汗<lb/>
<pb n="KR3e0006_WYG_002-14b"/>
病者一身盡疼發熱日晡所劇者此名風濕之病傷于<lb/>
汗出當風或久傷取冷所致也可與麻黄杏仁薏苡甘<lb/>
草湯<lb/>
　註曰此言濕有偏於風而積漸内著者治當㣲發汗<lb/>
　以止其内入而安肝脾也謂濕流關節痛止關節<lb/>
　一身盡疼發熱則是濕由皮毛徧體蒸鬱不止關節<lb/>
　矣但未淫於肌肉故身不重風為濕所搏故無汗至<lb/>
　日晡尤劇日晡為申酉時金之氣肺主之肺之合皮<lb/>
<pb n="KR3e0006_WYG_002-15a"/>
　毛明是風濕從肺之合而浸淫内著至肺金旺時助<lb/>
　邪為虐而加甚與濕從下受者不同故曰此為風濕<lb/>
　然皮毛受邪風何以夾濕所以知因汗出當風或久<lb/>
　傷取冷所致故以麻杏利肺氣㣲發汗以清皮毛之<lb/>
　邪但肺病必傳肝皮毛必及肌肉故以薏苡炙草壯<lb/>
　筋悦脾而去風勝濕比前方去桂术加薏苡而炙草<lb/>
　獨多餘劑概輕治在上故小其制也<lb/>
麻黄杏仁薏苡甘草湯方<lb/>
<pb n="KR3e0006_WYG_002-15b"/>
　麻黄<hi>五錢</hi>　杏仁<hi>十箇去/皮尖</hi>薏苡<hi>五/錢</hi>　甘草<hi>一兩炙</hi>
　右剉毎服四錢匕水盞半煎八分去滓温服有微汗<lb/>
　避風<lb/>
風濕脈浮身重汗出惡風者防巳黄茋湯主之<lb/>
　註曰此言風濕中有脾氣不能運濕不為汗衰者又<lb/>
　不得泥微發汗之例謂上條之一身盡疼邪雖徧體<lb/>
　正氣猶能自用且發熱則勢猶外出也假若身重則<lb/>
　肌肉之氣濕主之雖脈浮汗出惡風似邪猶在表然<lb/>
<pb n="KR3e0006_WYG_002-16a"/>
　濕不為汗解而身重如故則濕欲搏風而風熱盛不<lb/>
　受搏反搏肌肉之正氣明是脾胃素虛正不勝邪外<lb/>
　風内濕兩不相下故以术甘健脾强胃為主加茋以<lb/>
　壯衛氣而以一味防巳逐周身之風濕謂身疼發熱<lb/>
　之濕邪尚在筋腠此則正氣為濕所痺故彼用薏苡<lb/>
　炙草靖内以佐麻杏所不逮此反用茋术甘為主恊<lb/>
　力防巳以捜外之風濕葢濕既令身重則雖脈浮汗<lb/>
　出惡風不可從表散也然薑多而棗少宣散之意在<lb/>
<pb n="KR3e0006_WYG_002-16b"/>
　其中矣<lb/>
防巳黄茋湯方<lb/>
　防巳<hi>一兩</hi>　黄茋<hi>一兩/</hi>　甘草<hi>五錢/炒炙</hi>　白术<hi>七錢五分</hi>
　右剉毎抄五錢匕生薑四片大棗一枚水盞半煎八<lb/>
　分去滓溫服　喘者加麻黄五錢　胃中不和者加<lb/>
　芍藥三分　氣上衝者加桂枝三分　下有陳寒者<lb/>
　加細辛三分　服後當如䖝行皮膚中從腰下如氷<lb/>
　後坐被上又以一被繞腰以下温令有㣲汗差<lb/>
<pb n="KR3e0006_WYG_002-17a"/>
傷寒八九日風濕相摶身體疼煩不能自轉側不嘔不<lb/>
渴脈浮虚而濇者桂枝附子湯主之如大便堅小便自<lb/>
利者去桂加白术湯主之<lb/>
　註曰此言風濕有在傷寒後而兼隂分虛寒者即當<lb/>
　顧其本元而分别行陽燥濕之法謂傷寒八九日<lb/>
　正邪解之時乃因風濕相摶身體疼煩不能自轉側<lb/>
　不言熱不言汗則表邪欲解而熱㣲使嘔且渴則裏<lb/>
　有熱而口不嘔渴則脈浮風也浮而虛濇寒濕在内<lb/>
<pb n="KR3e0006_WYG_002-17b"/>
　而外陽不行也故以桂枝湯去芍加附以開寒痺并<lb/>
　行通體之風濕然桂枝所以行營衛而走表者若大便<lb/>
　堅小便自利是表裏無病病在軀殻無取治表即去<lb/>
　桂加术以壯腸胃之氣使燥濕之力從内而出則風<lb/>
　之挾濕而在軀殻者不從表解而從熱化也故曰其<lb/>
　人如冒狀勿怪即是术附竝走皮中云<lb/>
桂枝附子湯方<lb/>
　桂枝<hi>四兩去皮</hi>　附子<hi>三枚炮/去皮</hi>　甘草<hi>二兩/炙</hi>　生薑<hi>三兩切</hi>
<pb n="KR3e0006_WYG_002-18a"/>
　大棗<hi>十二枚劈</hi>
　右五味以水六升煑取二升去滓分温三服<lb/>
白术附子湯方<lb/>
　白术<hi>一兩</hi>　附子<hi>一枚皮/炮去</hi>　甘草<hi>二兩/炙</hi>　生薑<hi>一兩半切</hi>
　大棗<hi>六枚劈</hi>
　右五味以水三升煮取一升去滓分温三服一服覺<lb/>
　身痺半日許再服三服都盡其人如冒狀勿怪即是<lb/>
　术附並走皮中逐水氣未得除故耳<lb/>
<pb n="KR3e0006_WYG_002-18b"/>
風濕相搏骨節疼煩掣痛不得屈伸近之則痛劇汗<lb/>
出短氣小便不利惡風不欲去衣或身微腫者甘草附<lb/>
子湯主之<lb/>
　註曰此言風濕有痺甚而痛多者謂風濕相搏以致<lb/>
　骨節疼煩掣痛甚乃風入増勁不能屈伸近之則<lb/>
　痛劇是骨肉皆痛痛極而痺矣因而外濕汗出内濕<lb/>
　短氣氣不宣化而小便不利且復内虛惡風不欲去<lb/>
　衣形為風氣所鼓而微腫則寒濕勝而陽不行故以<lb/>
<pb n="KR3e0006_WYG_002-19a"/>
　术附甘壯其腸胃之氣而以桂枝大行其陽此與前<lb/>
　去桂加白术湯彼以不嘔不渴大小便如常故去桂<lb/>
　但將薑棗以宣其上焦之氣使仗附子大力而行其<lb/>
　濕此則内外骨肉無往不痺非薑棗所能宣通故不<lb/>
　用薑棗加桂枝謂行榮衞之氣而開其痺著非此不<lb/>
　能耳<lb/>
　論曰濕有因病轉者有積漸浸淫者有因濕轉熱者<lb/>
　有下熱而胸仍寒者有上濕而下仍寒者總是濕性<lb/>
<pb n="KR3e0006_WYG_002-19b"/>
　粘滯挾風則上行因虚或寒則偏阻積久則痺著故<lb/>
　仲景首揭太陽病變濕痺者病後也次言身疼變黄<lb/>
　者久病也又言上寒下熱者因虚偏阻而上下之間<lb/>
　為熱為寒正未可知也性命關頭在内之元氣故始<lb/>
　終戒下忌洩而治法唯發汗滲濕為主外有痺著兼<lb/>
　補之内有積寒兼温之所出凡六方約三法麻黄加<lb/>
　术湯麻杏薏苡甘草湯發汗法也防巳黄茋湯開痺<lb/>
　滲濕法也桂枝附子湯去桂加白术附子湯行濕温<lb/>
<pb n="KR3e0006_WYG_002-20a"/>
　下法也若利小便或搐鼻皆不出方此有定法也東<lb/>
　垣因隂囊腫大立升陽除濕湯藥用升柴羌獨活藁<lb/>
　防草蔓荆升散其濕而歸茋蒼术培其主氣因濕兼<lb/>
　頭痛立羌活勝濕湯藥用羌獨荆防升柴而兼黄芩<lb/>
　猪苓輩清熱化濕可輔仲景不逮内經曰因於濕首<lb/>
　如裹濕熱不攘大筋腝短小筋弛長腝短為拘弛長<lb/>
　為痿因于氣為腫仲景不言及此濕之變則從痿從<lb/>
　腫論治若濕勝則濡瀉濕勝不欲食亦不言及皆濕<lb/>
<pb n="KR3e0006_WYG_002-20b"/>
　症中所有非驗濕的證耳余治一久濕挾風痰者身<lb/>
　痛而痺飲食不進以苓半蘇朴薤白括蔞輩二劑愈<lb/>
　濕雖不可下痰滯宜清也<lb/>
甘草附子湯方<lb/>
　甘草<hi>二兩炙</hi>　附子<hi>二枚/炮</hi>　白术<hi>二/兩</hi>　桂枝<hi>四兩去皮</hi>
　右四味以水六升煑取三升去滓温服一升日三初<lb/>
　服得㣲汗則解能食汗止復煩者服五合恐一升多<lb/>
　者服六七合為佳<lb/>
<pb n="KR3e0006_WYG_002-21a"/>
太陽中暍發熱惡寒身重而疼痛其脈弦細芤遲小便<lb/>
已洒洒然毛聳手足逆冷小有勞身即熱口開前板齒<lb/>
燥若發其汗則惡寒甚加温針則發熱甚數下之則淋<lb/>
甚<lb/>
　註曰此即絜古所謂靜而得之為中暑為隂證也蓋<lb/>
　暍即暑也太陽中暍者太陽脈為一身之外衛凡六<lb/>
　氣之感無不由之故暑亦必由太陽入唯太陽故發<lb/>
　熱惡寒夏月氣溢孫絡于時濕土司令傷暑或更兼<lb/>
<pb n="KR3e0006_WYG_002-21b"/>
　水故身重而疼痛暑熱必傷氣故弦細芤遲虚脈也<lb/>
　然暑非中熱之謂暑熱内受隂寒外束即東垣所謂<lb/>
　廣厦納凉之類故無汗不渴兼濕則重痛也但膀胱<lb/>
　主一身之外大熱傷絡絡在外與膀胱相應故小便<lb/>
　已則洒洒然毛聳者有之謂絡有邪小便已而氣収<lb/>
　有如毛竪此膀胱與絡相應之象也膀胱之經既受<lb/>
　暑邪而過强則腎臟氣弱陽氣不能順接故手足逆<lb/>
　冷者有之此臟與腑虚實不調而氣阻也暑既為凉<lb/>
<pb n="KR3e0006_WYG_002-22a"/>
　所閉熱乃内聚于心勞則火動并之故小有勞身即<lb/>
　熱腎雖未受邪然膀胱腑病則腎隂受爍齒乃骨之<lb/>
　餘前板齒尤督脈所注故口開前板齒燥若此者暑<lb/>
　熱傷氣而不傷形邪原不深和中而宣發之在人臨<lb/>
　證消息故仲景不出方但曰發其汗則惡寒甚猶之<lb/>
　濕家發汗其表益虚則惡寒甚也又曰加温針則發<lb/>
　熱甚火熱傷榮氣也又曰數下之則淋甚謂暑初未<lb/>
　入腹下之而膀胱受暑乃爍隂為淋也火汗下既為<lb/>
<pb n="KR3e0006_WYG_002-22b"/>
　所戒則治法從可推東垣主大順散庻近之然輕重不<lb/>
　同亦勿泥或可吐吐之<lb/>
太陽中熱者暍是也汗出惡寒身熱而渴白虎加人參<lb/>
湯主之<lb/>
　註曰此即絜古所謂動而得之為中熱為陽證也謂<lb/>
　太陽直中暑熱此正暑也暑則熱盛而汗出暑則挾<lb/>
　邪而惡寒然雖惡寒暑之傷人心先受之故身熱而<lb/>
　渴熱必傷氣故治以白虎加人參湯或用蒼术白虎<lb/>
<pb n="KR3e0006_WYG_002-23a"/>
　湯謂季夏濕土用事故亦兼隂濕也<lb/>
白虎加人參湯方<lb/>
　知母<hi>六兩</hi>　　石膏<hi>一斤/碎</hi>　　甘草<hi>二兩/炙</hi>　　粳米<hi>六合</hi>
　人參<hi>三兩</hi>
　右五味以水一斗煑米熟湯成去滓温服一升日三<lb/>
　服<lb/>
太陽中暍身熱疼重而脈微弱此以夏月傷冷水水行<lb/>
皮中所致也一物𤓰蒂湯主之<lb/>
<pb n="KR3e0006_WYG_002-23b"/>
　註曰此亦靜而中暑之類<hi>闕</hi>　　陰<hi>闕/</hi>　　身受<hi>闕</hi>
　　遏暑在絡為傷無<hi>闕</hi>　　　　　　　遲若此之<lb/>
　<hi>闕</hi>身熱疼重<hi>闕/</hi>　氣<hi>闕/</hi>　　　　　矣然中氣<hi>闕</hi>
　　　　　　　　　　　　　　　冷水水行<hi>闕</hi>
　　　　　　　　　　　　　重也水<hi>闕</hi>
　　　　　　　　　　　而内氣復<hi>闕</hi>
　　　　　　　　　其有形而不<hi>闕</hi>
　　　　之氣但當調補其無形<hi>闕</hi>
<pb n="KR3e0006_WYG_002-24a"/>
　可知所以不立方歟<lb/>
一物𤓰蒂湯方<lb/>
　𤓰蒂<hi>二十箇</hi>
　右剉以水一升煮取五合去滓頓服<lb/>
　<lb/>
　<lb/>
　<lb/>
　<lb/>
<pb n="KR3e0006_WYG_002-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金匱要畧論註卷二<lb/>
</p>
<p>
</p>
  </div>
<div>
                <head>金匱要畧論註巻三</head>
    <p>
<pb n="KR3e0006_WYG_003-1a"/>
欽定四庫全書<lb/>
　金匱要畧論註巻三　　　　漢　張機　撰<lb/>
　　　　　　　　　　　　　嘉興徐彬　註<lb/>
　　百合狐惑陰陽毒<lb/>
論曰百合病者百脉一宗悉致其病也意欲食復<lb/>
不能食嘗黙黙欲卧不能卧欲行不能行飲食或<lb/>
有美時或有不欲聞食臭時如寒無寒如熱無熱<lb/>
口苦小便赤諸藥不能治得藥則劇吐利如有神<lb/>
<pb n="KR3e0006_WYG_003-1b"/>
靈者身形如和其脉㣲數每溺時頭痛者六十日<lb/>
乃愈若溺時頭不痛淅淅然者四十日愈若溺時<lb/>
快然但頭眩者二十日愈其證或未病而預見或<lb/>
病四五日而出或病二十日或一月後見者各隨<lb/>
證治之<lb/>
　註曰此言傷寒虚勞之人都有正氣不能禦邪致浸<lb/>
　淫脉現證雜亂不能復分經絡曰百合病謂周身百<lb/>
　脉皆病然若有所宗而主之以致各病而各不能專<lb/>
<pb n="KR3e0006_WYG_003-2a"/>
　持其病者但覺行住坐卧飲食皆妨而寒熱口苦便<lb/>
　赤吐利諸症且得藥則劇身形反如和毫無可捉摸<lb/>
　而唯其脉㣲數似屬<hi>闕</hi>　　　　轉為患現證不能<lb/>
　食黙黙不能卧似屬<hi>闕</hi>　　　口苦似屬少陽小便<lb/>
　赤似屬太陽吐利似屬三焦腑病未深入臓故恐邪<lb/>
　久留連陽經摶結于腦則猝難脫身而非不治之病<lb/>
　但于溺時而頭痛者知其深曰六十日愈謂月再週<lb/>
　而隂勝則傷邪自平也頭不痛而淅淅然則病稍淺<lb/>
<pb n="KR3e0006_WYG_003-2b"/>
　矣快然而頭眩則邪更淺矣故愈日以漸而速也至<lb/>
　其病發之先後逺近無非視内氣并邪蓄之淺深故<lb/>
　曰各随證治之乃千金曰其状惡寒而嘔者病在上<lb/>
　焦也二十三日當愈其状腹滿㣲喘大便堅三四日<lb/>
　一大便時復小溏者病在中焦也六十三日當愈其<lb/>
　状小便淋瀝而難者病在下焦也三十三日當愈各<lb/>
　随證治之則知此病有摶邪在内而㣲有三焦之分<lb/>
　者其治法又當分三焦而和之可知矣<lb/>
<pb n="KR3e0006_WYG_003-3a"/>
百合病發汗後者百合知母湯主之　百合病下之後<lb/>
者滑石代赭湯主之<lb/>
　註曰十二經絡皆朝宗于肺而氣口成寸乃仲景註<lb/>
　百合病云百脉一宗悉致其病豈非謂百脉之病無<lb/>
　可名状一宗于肺而為病乎百合者味甘平㣲苦色<lb/>
　白陽中之隂補肺藥也觀其用之為主而即以百合<lb/>
　名病則仲景因肺為治之意不更曉然乎然不明言<lb/>
　肺何也盖百合病乃傷寒餘邪留連陽經而浸淫于<lb/>
<pb n="KR3e0006_WYG_003-3b"/>
　各腑之隂無正氣以統之各自為病互相牽引若出<lb/>
　一宗而現證無一是肺則知病雖不在肺而肺之治<lb/>
　節實不行矣故以百合之夜合屬隂色白歸肺瓣瓣<lb/>
　相附無往不合者補肺之正氣以合于他臓而理其<lb/>
　滯者為主其在汗後者汗過傷陽陽虚熱欝不可攻<lb/>
　補故以百合同知母之保肺清胃而滋腎者以飬其<lb/>
　隂加之泉水以清其熱而陽邪自化也其在下後者<lb/>
　下多傷隂虚邪在隂隂虚火逆攻補無益故以百合<lb/>
<pb n="KR3e0006_WYG_003-4a"/>
　同滑石之通竅代赭之鎮逆者以通陽氣加之泉水<lb/>
　以㵼其熱而隂氣自調也<lb/>
百合知毋湯方<lb/>
　百合<hi>七枚</hi>　　知母<hi>三兩</hi>
　右先以水洗百合漬一宿當白沬出去其水更以泉<lb/>
　水二升煎取一升去滓别以泉水二升煎知毋取一<lb/>
　升後合煎取一升五合分温再服<lb/>
滑石代赭湯方<lb/>
<pb n="KR3e0006_WYG_003-4b"/>
　百合<hi>七枚</hi>滑石<hi>三兩碎/綿褁</hi>代赭石<hi>如弹丸碎綿裹</hi>
　右先以水洗百合浸一宿當白沬出去其水更以泉<lb/>
　水二升煎取一升别以泉水二升煎滑石去渣取一<lb/>
　升後合和重煎分温服<lb/>
百合病吐之後者百合雞子湯主之<lb/>
　註曰吐傷元氣而隂精不上奉故百合病在吐之者<lb/>
　須以雞子黄之飬隂者同泉水以滋元隂協百合以<lb/>
　行肺氣則氣血調而隂陽自平<lb/>
<pb n="KR3e0006_WYG_003-5a"/>
百合雞子湯方<lb/>
　百合<hi>七枚</hi>　雞子黄<hi>一枚</hi>
　右先以水洗百合浸一宿當白沬出去其水更以泉<lb/>
　水二升煎取一升去滓内雞子黄攪匀煎五分温服<lb/>
百合病不經吐下發汗病形如初者百合地黄湯<lb/>
　註曰既不經吐下發汗則無傷隂傷陽之可慮但病<lb/>
　形如初初者即傷寒論所謂太陽病是也如初不觧<lb/>
　是陽經之困極而隂氣亦耗竭矣心為五臓之主故<lb/>
<pb n="KR3e0006_WYG_003-5b"/>
　以生地之凉血補心者同百合泉水飬隂以化其陽<lb/>
　經之久邪<lb/>
百合地黄湯方<lb/>
　百合<hi>七枚</hi>　生地黄汁<hi>一升</hi>
　右以水洗百合漬一宿當白沬出去其水更以泉水<lb/>
　二升煎取一升去滓内地黄汁煎取一升五合分温<lb/>
　再服中病勿更服大便當如漆<lb/>
百合病一月不觧變成渇者百合洗方主之<lb/>
<pb n="KR3e0006_WYG_003-6a"/>
　註曰渇有陽渇有隂渇若百合病一月不觧而變成<lb/>
　渇其為隂虚火熾無疑矣隂虛而邪氣蔓延陽不随<lb/>
　之而病乎故以百合洗其皮毛使皮毛之竅得其平<lb/>
　而通氣于隂即是肺朝百脉輸精液於皮毛脉合精<lb/>
　行氣于腑之理食煮餅假麥氣以助精液也勿食鹽<lb/>
　豉恐傷隂血也<lb/>
百合洗方<lb/>
　百合一升以水一斗漬一宿洗身洗後食煑餅<hi>勿食鹽䜴</hi>
<pb n="KR3e0006_WYG_003-6b"/>
百合病渇不差者括蔞牡蠣散主之<lb/>
　註曰渇不差是雖百合湯洗而無益矣明是中之隂<lb/>
　氣未復隂氣未復由于陽亢也故以括蔞根清胸中<lb/>
　之熱牡蠣清下焦之熱與上平陽以救隂同法但此<lb/>
　從其内治耳故不用百合而作散<lb/>
括蔞牡蠣㪚方<lb/>
　括蔞根　　　牡蠣<hi>熬等分</hi>
　右為細末飲服方寸匕日三服<lb/>
<pb n="KR3e0006_WYG_003-7a"/>
百合病變發熱者百合滑石㪚主之<lb/>
　註曰仲景甞謂發于陽部其人振寒而發熱則知變<lb/>
　發熱者内熱不已淫于肌膚而陽分亦熱故以滑石<lb/>
　清腹中之熱以和其内而平其外兼百合壮肺氣以<lb/>
　調之不用泉水熱已在外不欲過寒傷隂故曰當㣲<lb/>
　利謂畧疏其氣而隂平則除也<lb/>
百合滑石散方<lb/>
　百合<hi>一兩炙</hi>　　滑石<hi>二兩</hi>
<pb n="KR3e0006_WYG_003-7b"/>
　右為㪚飲服方寸匕日三服當㣲利者止服熱則除<lb/>
百合病見于隂者以陽法救之見于陽者以隂法救之<lb/>
見陽攻隂復發其汗此為逆見隂攻陽乃復下之此亦<lb/>
為逆<lb/>
　註曰此叚總結全篇謂百合病同是内氣與傷寒餘<lb/>
　邪相併留連無已不患増益而患因循故病在下後<lb/>
　及變渇渇不止所謂見于隂也勢必及陽至陽亦病<lb/>
　而無可為矣故以滑石通徹其毛竅之閉百合利其<lb/>
<pb n="KR3e0006_WYG_003-8a"/>
　皮毛之陽在内之陽燥括蔞牡蠣飬其腹内之陽陽<lb/>
　得其平隂邪欲傳之而不受則隂經之邪漸消矣所<lb/>
　謂以陽法救之也病在汗後及下後及病形如初及<lb/>
　變發熱皆所謂見于陽也勢必及隂至隂亦病而無<lb/>
　可為矣故以知母<hi>闕</hi>　　　之隂雞子飬其血分之<lb/>
　隂生地壮其<hi>闕</hi>　　　　發于肌表者滑石以和其<lb/>
　腸胃之隂<hi>闕</hi>　　　　邪欲傳之而不受則陽中之<lb/>
　邪漸消矣所謂以隂法救之也然而救也非攻也若<lb/>
<pb n="KR3e0006_WYG_003-8b"/>
　用汗下之法則是攻矣故見陽攻隂隂虚陽将襲之<lb/>
　而况云救乎然使陽即有欲襲之勢非陽之強也故<lb/>
　曰復發其汗此為逆謂初誤在攻隂此又誤在治陽<lb/>
　也見隂攻陽陽虚隂将襲之而况云救乎然使隂即<lb/>
　有欲襲之勢非隂之強也故曰乃復下之此亦為逆<lb/>
　謂初誤在攻陽此又誤在治隂也<lb/>
　論曰陽法隂法即和隂和陽之法也以此相救即和<lb/>
　其未病意内經所謂用隂和陽用陽和隂也故諸治<lb/>
<pb n="KR3e0006_WYG_003-9a"/>
　法皆以百合補肺而使流氣于腑所謂氣歸于權衡<lb/>
　權衡以平也皆以泉水清邪熱而使受成于肺金所<lb/>
　謂炎蒸得清肅而萬物容平也但病見陽加一二味<lb/>
　以和其隂病見隂加一二味以和其陽耳或曰滑石<lb/>
　亦屬隂品以為和陽藥何也曰氣屬陽竅通陽小便<lb/>
　利則氣化滑石色白味淡隂中陽藥也能利竅通便<lb/>
　則氣暢氣暢而陽自和也或曰然則滑石既以和陽<lb/>
　逮後變發熱又以之和隂何也曰百合病至發熱此<lb/>
<pb n="KR3e0006_WYG_003-9b"/>
　又隂病不已而陽乃併病與陽獨病不同故外既熱<lb/>
　且安其内而以滑石之凉寒潤下者主之然即不敢<lb/>
　與泉水並用以大傷其隂則内隂自和而外陽無忤<lb/>
　亦所謂隂法救之也若渇不瘥者乃百合變渇既和<lb/>
　皮毛之陽而不應則隂中之陽必燥矣花粉牡蠣皆<lb/>
　味輕色白隂中陽藥以之退隂火而復元陽故亦能<lb/>
　和陽也<lb/>
狐惑之為病状如傷寒黙黙欲眠目不得閉卧起不安<lb/>
<pb n="KR3e0006_WYG_003-10a"/>
蝕于喉為惑蝕于隂為狐不欲飲食惡間食臭其面目<lb/>
乍赤乍黒乍白蝕于上部則聲嗄甘草㵼心湯主之蝕<lb/>
于下部則咽乾苦參湯洗之蝕于肛者雄黄薰之<hi>千金肛字</hi>
<hi>下有外字</hi>
　註曰狐惑虫也虫非狐惑而因病以名之欲人因名<lb/>
　思義也大抵皆濕熱毒所為之病故状如傷寒謂温<lb/>
　熱無奈畧似傷寒而病不在表也隂分受熱故黙黙<lb/>
　欲眠然目不得閉隂火隔陽在目也卧起不安病在<lb/>
<pb n="KR3e0006_WYG_003-10b"/>
　内外不自適也于是毒盛在上侵蝕于喉為惑謂熱<lb/>
　淫如惑亂之氣感而生<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>也毒偏在下侵蝕于隂為<lb/>
　狐謂柔害而幽隠如狐性之隂也蝕者若有食之而<lb/>
　不見其形如日月之蝕也濕熱既盛隂火傷胃不思<lb/>
　飲食惡聞食臭矣面者陽明之標目者厥隂之標内<lb/>
　有毒氣去来故乍赤乍黒乍白變現不一然上部毒<lb/>
　盛則所傷在氣而聲嗄藥用半夏㵼心湯謂病雖由<lb/>
　濕熱毒使中氣健運氣自不能逆而在上熱何能聚<lb/>
<pb n="KR3e0006_WYG_003-11a"/>
　而在喉故以參甘薑棗壮其中氣為主芩連清熱為<lb/>
　臣而以半夏降逆為佐也下部毒盛所傷在血而咽<lb/>
　乾喉屬陽咽屬隂也藥用苦參薰洗以去風清熱而<lb/>
　殺䖝也蝕于肛則不獨随經而上侵咽濕熱甚而糜<lb/>
　爛于下矣故以雄黄薰之雄黄之殺虫去風觧毒更<lb/>
　有力也<lb/>
甘草㵼心湯方<lb/>
　甘草<hi>四兩炙</hi>黄芩<hi>三/兩</hi>　乾薑<hi>三/兩</hi>　半夏<hi>半/升</hi>　黄連<hi>一兩</hi>
<pb n="KR3e0006_WYG_003-11b"/>
　大棗<hi>十二枚劈</hi>人參<hi>三兩</hi>
　右七味以水一斗煮取六升去滓再煎取三升温服<lb/>
　一升日三服<lb/>
參雄薰方<lb/>
　苦參一升以水一斗煎取七升去滓燻洗日三　雄<lb/>
　黄一味為末筒瓦二枚合之燒向肛燻之<lb/>
病者脉數無熱㣲煩黙黙但欲卧汗出初得之三兩日<lb/>
目赤如鳩眼七八日目四眥黒若能食者膿已成也赤<lb/>
<pb n="KR3e0006_WYG_003-12a"/>
豆當歸散主之<lb/>
　註曰此言人病濕熱侵隂有類于狐惑而加甚者故<lb/>
　繼狐惑證而曰病者乃槩詞如驚悸篇中論瘀血先<lb/>
　提病人病者起非即指狐惑病也觀後用藥絶不同<lb/>
　于治狐惑可知矣謂脉數隂分熱也無熱不在表也<lb/>
　更㣲煩黙黙但欲卧汗出隂分熱可知但初得之僅<lb/>
　止于熱故二三日目赤如鳩眼目通于厥隂熱氣乘<lb/>
　之故赤鳩鴿也七八日熱極而肌傷則四眥黒火乘<lb/>
<pb n="KR3e0006_WYG_003-12b"/>
　胃則反能食肌傷則膿故曰膿已成也然狐惑但欲<lb/>
　眠此言欲卧則昏然欲睡乃邪獨乘隂而更甚矣藥<lb/>
　用赤豆當歸者赤小豆善去濕而觧毒清熱當歸辛<lb/>
　散主下焦隂分之病故以此引豆入血分而去其濕<lb/>
　熱毒非補之也<lb/>
赤豆當歸散方<lb/>
　赤小豆<hi>三升浸令毛出曝乾</hi>　當歸<hi>十兩</hi>
　右二味杵為㪚漿水服方寸匕日三服<lb/>
<pb n="KR3e0006_WYG_003-13a"/>
陽毒之為病面赤班班如錦紋咽喉痛唾膿血五日可<lb/>
治七日不可治升麻鱉甲湯主之<lb/>
　註曰内經云傷于寒皆為熱病然邪在陽經久而熾<lb/>
　盛則為毒矣故有陽毒之病其病乃熱淫榮衛摶結<lb/>
　于胃上于咽喉總是陽熱故熾于上焦而肝脾之隂<lb/>
　不交面者陽明之氣所注故火熱盛而面赤班班如<lb/>
　錦也咽喉雖有隂陽之分大火所衝玉石無分故咽<lb/>
　喉俱痛也陽經熱盛心火并之心主血則化而為膿<lb/>
<pb n="KR3e0006_WYG_003-13b"/>
　病在上焦故唾也陽毒病甚雖非傷寒傳經之比然<lb/>
　人身經脉遞運五日經氣未徧故可治七日則隂陽<lb/>
　經氣已週而再行故不可治藥用升麻鱉甲湯此熱<lb/>
　摶氣血不可直折故以升麻合生甘草升散熱毒為<lb/>
　主而以雄黄觧毒為臣鱉甲當歸以理其肝隂為佐<lb/>
　蜀椒導其熱氣為使非陽毒反起于隂經而用鱉甲<lb/>
　也盖治病之法病在陽必兼和其隂即兵家伐魏救<lb/>
　趙之法耳亦即所謂病見于陽以隂法救之也然非<lb/>
<pb n="KR3e0006_WYG_003-14a"/>
　補也<lb/>
隂毒之為病面目青身痛如被杖咽喉痛五日可治七<lb/>
日不可治升麻鱉甲湯去雄黄蜀椒主之<lb/>
　註曰寒邪直中隂經久而不觧則為毒矣故有隂毒<lb/>
　之病其病乃直中于腎浸淫肝脾寒氣凛烈所至疼<lb/>
　痛面目者肝脾之精所及也土受寒侵木乃乗之故<lb/>
　色青寒侵肌肉與衛氣相争故痛如被杖咽喉亦痛<lb/>
　者少隂脉上至咽故有伏寒者咽必痛喉雖屬陽痛<lb/>
<pb n="KR3e0006_WYG_003-14b"/>
　甚則氣相應也然邪總以相傳而深深則難治故亦<lb/>
　曰五日可治七日不可治藥用升麻鱉甲獨去蜀椒<lb/>
　雄黄者盖隂邪為毒雖隂亦有隂燥之氣則温之無<lb/>
　益即攻之亦偏而鮮濟故去蜀椒之温雄黄之猛而<lb/>
　但以鱉甲當歸走肝和隂以止痛升麻甘草從脾升<lb/>
　㪚以化其寒謂直折而有剛燥之患不若辛平而得<lb/>
　散觧之功也<lb/>
升麻鱉甲湯方<lb/>
<pb n="KR3e0006_WYG_003-15a"/>
　升麻<hi>二兩</hi>　蜀椒<hi>一兩炒/去汗</hi>雄黄<hi>五錢研</hi>甘草<lb/>
　當歸<hi>一兩</hi>　鱉甲<hi>手指大一片炙</hi>
　右六味以水四升煮取一升頓服之老小再服出汗<lb/>
　　隂毒去蜀椒雄黄<lb/>
　<lb/>
　<lb/>
　<lb/>
　<lb/>
<pb n="KR3e0006_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金匱要畧論註卷三<lb/>
</p>
<p>
</p>
  </div>
<div>
                <head>金匱要畧論註巻四</head>
    <p>
<pb n="KR3e0006_WYG_004-1a"/>
欽定四庫全書<lb/>
　金匱要畧論註巻四　　　　漢　張機　撰<lb/>
　　　　　　　　　　　　　嘉興徐彬　註<lb/>
　　瘧病<lb/>
師曰瘧脉自弦弦數者多熱弦遲者多寒弦小𦂳者下<lb/>
之差弦遲者可温之弦𦂳者可發汗針灸也浮大者可<lb/>
吐之弦數者風發也以飲食消息止之<lb/>
　註曰瘧者半表裏病而非驟發之外病也故内經曰<lb/>
<pb n="KR3e0006_WYG_004-1b"/>
　夏傷于暑秋必痎瘧又曰先傷于寒後傷于風為寒<lb/>
　瘧又曰先傷于風後傷于寒為温瘧又曰在皮膚之<lb/>
　内膓胃之外唯其半表裏則脉必出于弦盖弦者東<lb/>
　方甲木之氣經屬少陽乃傷寒之隂脉而雜證之陽<lb/>
　脉也證在表裏之界脉亦在隂陽之間故曰瘧脉自<lb/>
　弦自者謂感有風寒而脉唯自弦也于是脉既有一<lb/>
　定之象而兼數為熱兼遲為寒此其大綱也若治之<lb/>
　法𦂳亦寒脉也小𦂳則内入矣盖脉以大者為陽則<lb/>
<pb n="KR3e0006_WYG_004-2a"/>
　小𦂳而内入者為隂隂不可從表散故曰下之愈遲<lb/>
　既為寒温之無疑弦𦂳<hi>不沉</hi>寒脉而非隂脉非隂故可<lb/>
　發汗針灸也瘧脉槩弦而忽浮大知邪髙而淺髙者<lb/>
　越之故曰可吐雖然半表裏者少陽之分也少陽病<lb/>
　禁汗吐下而瘧何獨不然乃仲景亦出汗吐下三法<lb/>
　謂邪有不同畧傍三法以為驅邪之出路非真如傷<lb/>
　寒之大汗吐下也不獨汗吐下不可恃邪既留連難<lb/>
　出即藥亦不可恃矣故仲景既曰弦數者多熱又申<lb/>
<pb n="KR3e0006_WYG_004-2b"/>
　一義曰弦數者風發也以飲食消息止之見多熱不<lb/>
　已必至極熱熱極生風風生則肝木侮土而傳其熱<lb/>
　于胃坐耗津液陽愈偏而不返此非可徒求之藥須<lb/>
　以飲食消息止其熾熱即梨汁蔗漿生津止渇之屬<lb/>
　正内經風淫于内治以甘寒之㫖也<lb/>
病瘧以月一日發當以十五日愈設不瘥當月盡觧如<lb/>
其不瘥當云何師曰此結為癥瘕名曰瘧毋急治之冝<lb/>
鱉甲煎丸<lb/>
<pb n="KR3e0006_WYG_004-3a"/>
　註曰瘧邪居少陽之分不内不外此衛氣所往還也<lb/>
　衛行隂陽瘧邪慿之更實更虚則正邪之相勝自不<lb/>
　外天之隂陽為消長天氣以半月而更天氣更則人<lb/>
　身之氣亦更不則天人之氣再更其瘧邪縱盛亦強<lb/>
　弩之末矣故曰以月一日發當以十五日愈設不瘥<lb/>
　當月盡解謂月自虧而圎自圎而虧又進而生魄則<lb/>
　天氣之生亦可知自滿而空自空而滿又退而减則<lb/>
　邪氣之消亦可知設又不瘥則正氣漸充而不受邪<lb/>
<pb n="KR3e0006_WYG_004-3b"/>
　乃從脇肋肝分假物成形故曰此結為癥瘕然前此<lb/>
　邪無依據隂陽變易愈日可期既有癥瘕則邪憑之<lb/>
　以自固而邪反有根故曰瘧母既可自無而有則必<lb/>
　自㣲而巨将邪勝正消漫無愈期故曰急治之藥用<lb/>
　鱉甲煎者鱉甲入肝除邪飬正合鍜灶灰所浸酒去<lb/>
　瘕故以為君小柴胡桂枝湯大承氣湯為三陽主藥<lb/>
　故以為臣但甘草嫌柔緩而减藥力枳實嫌破氣而<lb/>
　直下故去之外加乾薑阿膠助人參白术養正為佐<lb/>
<pb n="KR3e0006_WYG_004-4a"/>
　瘕必假血依痰故以四蟲桃仁合半夏消血化痰凡<lb/>
　積必由氣結氣利而積消故以烏扇葶<graphic n="KR1047" url="https://raw.githubusercontent.com/kanripo/KR-Gaiji/master/images/KR1047.png" mimeType="image/png"/>利肺氣合<lb/>
　石葦瞿麥清邪熱而化氣散結血因邪聚則熱故以<lb/>
　牡丹紫葳去血中伏火膈中實熱為使千金方去鼠<lb/>
　婦赤硝而加海藻大㦸以軟堅化水更妙<lb/>
鱉甲煎丸方<lb/>
　鱉甲<hi>十二分炙</hi>烏扇<hi>三分/燒</hi>黄芩<hi>三分/</hi>柴胡<hi>六分</hi>
　鼠婦<hi>三分熬</hi>乾薑<hi>三分/</hi>大黄<hi>三分/</hi>芍藥<hi>五分</hi>
<pb n="KR3e0006_WYG_004-4b"/>
　桂枝<hi>三分</hi>葶<graphic n="KR1047" url="https://raw.githubusercontent.com/kanripo/KR-Gaiji/master/images/KR1047.png" mimeType="image/png"/>
                    <hi>一分/熬</hi>石韋<hi>三分/去毛</hi>厚朴<hi>三分</hi>
　牡丹<hi>五分去心</hi>瞿麥<hi>二分/</hi>紫葳<hi>三分/</hi>半夏<hi>一分</hi>
　人參<hi>一分</hi>䗪虫<hi>五分/熬</hi>阿膠<hi>三分/炙</hi>蜂窠<hi>四分炙</hi>
　赤硝<hi>十二分</hi>蜣螂<hi>六分/熬</hi>桃仁<hi>二分</hi>
　右二十三味為末取鍜竈下灰一斗清酒一斛五斗<lb/>
　浸灰俟酒盡一半着鱉甲干中煮令泛爛如膠漆絞<lb/>
　取汁納諸藥煎為丸如梧桐子大空心服七丸日三服<lb/>
師曰隂氣孤絶陽氣獨發則熱而少氣煩冤手足熱而<lb/>
<pb n="KR3e0006_WYG_004-5a"/>
欲嘔名曰癉瘧若但熱不寒者邪氣内蔵于心外舍分<lb/>
肉之間令人消爍脫肉<lb/>
　註曰此即節畧内經肺素有熱而偶受風寒内蔵于<lb/>
　心外舍分肉但熱不寒之癉瘧也故仲景似叙似釋<lb/>
　曰肺熱氣實及發時陽盛總是隂氣孤絶則陽氣獨<lb/>
　發獨發則熱甚熱甚則傷氣而少氣氣少而熱不散<lb/>
　則煩寃隂絶則手足熱煩寃不已則嘔此癉瘧所由<lb/>
　名也若但熱不寒之故乃獨發于陽氣不及隂則病<lb/>
<pb n="KR3e0006_WYG_004-5b"/>
　全在陽上焦受之上焦唯心與肺但熱故知邪氣内<lb/>
　蔵于心熱及肌膚故知外舍分肉壮火食氣故知必<lb/>
　消爍脫肉然則心氣既熱不先爍肺而為外熱何也<lb/>
　盖肺氣素實邪自外来故曰蔵于心與心虚而熱収<lb/>
　于内者不同故不能爍肺但外熱然至消爍脫肉則<lb/>
　久而漸及肺矣<lb/>
温瘧者其脉如平身無寒但熱骨節疼煩時嘔白虎加<lb/>
桂枝湯主之<lb/>
<pb n="KR3e0006_WYG_004-6a"/>
　註曰内經論瘧除痎瘧為槩言止有先寒後熱先熱<lb/>
　後寒及但熱不寒三項故止有寒瘧温瘧痺瘧三名<lb/>
　其温瘧二叚似有淺深之分不知先熱之瘧不恒有<lb/>
　因與寒瘧辨先後複提在前乃即冬邪蔵腎而發必<lb/>
　先熱者也非另有先傷于風在皮膚腸胃間與後傷<lb/>
　之寒亦在皮膚腸胃間而發時絶異冬傷于寒之温<lb/>
　瘧也然則先熱之温瘧其熱多正與癉瘧同一機局<lb/>
　故仲景總挈一温瘧二字而下所註則身無寒但熱<lb/>
<pb n="KR3e0006_WYG_004-6b"/>
　骨節疼煩時嘔皆癉瘧之證但曰脉如平以比瘧脉<lb/>
　自弦者有别謂冬不蔵而受邪之温瘧與肺素有熱<lb/>
　而加外感之癉瘧皆邪不専少陽故主以白虎加桂<lb/>
　枝湯是從太陽陽明之例為治而専清上焦之熱也<lb/>
　温瘧較癉瘧似<hi>闕</hi>發于腎不冝専治上焦不知温瘧<lb/>
　遇暑汗泄邪氣與汗皆出則既出之餘邪亦唯治上<lb/>
　焦表分為急矣盖邪原自表来則從表驅出之為正<lb/>
　耳不然仲景温瘧二字謂指先熱之温瘧則冬傷腎<lb/>
<pb n="KR3e0006_WYG_004-7a"/>
　之温瘧仲景豈真列之虚損而不出方乎此之温瘧<lb/>
　方若謂専指冬傷腎之温瘧故不明言治癉瘧豈癉<lb/>
　瘧非瘧而不出方乎<lb/>
白虎加桂枝湯方<lb/>
　知母<hi>六兩</hi>石膏<hi>一觔/</hi>甘草<hi>二兩/炙</hi>粳米<hi>二合/</hi>桂<hi>去皮三兩</hi>
　右五味以水一斗煮米熟湯成去滓温服一升日三<lb/>
　服一云右剉毎五錢水盞半煎至八分去滓温服汗<lb/>
　出愈<lb/>
<pb n="KR3e0006_WYG_004-7b"/>
瘧多寒者名曰牡瘧蜀漆散主之<lb/>
　註曰先寒後熱既為寒瘧乃有心氣素虛外邪襲之<lb/>
　挾有形之涎為依傍邪困心胞氣不能透肌表而多<lb/>
　寒者盖先傷無形之寒邪復内入并涎為有形之寒<lb/>
　寒實傷心故名牡瘧心為牡蔵故也後人以單寒為<lb/>
　牝誤也唯無形之寒挾有形之涎則心胞内之邪為<lb/>
　外所困而不能出故以蜀漆劫去其有形之涎盖常<lb/>
　山能吐瘧而蜀漆為常山之苖性尤輕虚為功于上<lb/>
<pb n="KR3e0006_WYG_004-8a"/>
　也雲母甘平能内除邪氣外治死肌有通達心脾之<lb/>
　用龍骨収濕安神能固心氣安五臓故主以蜀漆而<lb/>
　以二藥為佐也<lb/>
蜀漆散方<lb/>
　蜀漆<hi>洗去腥</hi>　雲母<hi>燒二/日夜</hi>　龍骨<hi>等分</hi>
　右三味杵為散未發前以漿水服半錢匕　温瘧加<lb/>
　蜀漆半分臨發時服一錢匕<lb/>
　附外臺秘要三方<lb/>
<pb n="KR3e0006_WYG_004-8b"/>
　牡蠣湯治牡瘧<lb/>
　牡蠣<hi>四兩</hi>　麻黄<hi>四兩/去節</hi>　甘草<hi>二/兩</hi>　蜀漆<hi>三兩</hi>
　右四味以水八升先煮蜀漆麻黄去上沫得六升内<lb/>
　諸藥煮取二升温服一升若吐則勿更服<lb/>
　註曰牡瘧槩由邪擾心胞使君火不能外達故以牡<lb/>
　蠣之鹽寒軟堅㪚結兼能安腎而交心者為君仍以<lb/>
　蜀漆吐其邪而加麻黄甘草以助外達之勢柴胡去<lb/>
　半夏加括蔞根湯治瘧病發渇者亦治勞瘧<lb/>
<pb n="KR3e0006_WYG_004-9a"/>
　柴胡<hi>八兩</hi>人參　　黄芩　　甘草<hi>各三兩</hi>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蔞根<hi>四兩</hi>生薑<hi>二/兩</hi>　大棗<hi>十二枚</hi>
　右七味以水一斗二升煮取六升去滓再煎取三升<lb/>
　温服一升日二服<lb/>
　註曰傷寒論寒熱往来為少陽邪在半表裏故也瘧<lb/>
　邪亦在半表裏故入而與隂争則寒出而與陽争則<lb/>
　熱此少陽之象也是謂少陽而兼他經之證則有之<lb/>
　謂他經而全不渉少陽則不成其為瘧矣所以小柴<lb/>
<pb n="KR3e0006_WYG_004-9b"/>
　胡亦為治瘧主方渇易半夏加括蔞根亦治少陽成<lb/>
　法也攻補兼施故亦主勞瘧<lb/>
　柴胡桂薑湯治瘧寒多㣲有熱或但寒不熱服一劑<lb/>
　如神<lb/>
　柴胡<hi>半</hi>　桂枝<hi>三兩/去皮</hi>乾薑<hi>二/兩</hi>　括蔞根<hi>四兩</hi>
　黄芩<hi>三兩</hi>　甘草<hi>二兩/炙</hi>　牡蠣<hi>二兩熬</hi>
　右七味以水一斗煮取六升去滓再煎取三升温服<lb/>
　一升日三服初服㣲煩復服汗出便愈<lb/>
<pb n="KR3e0006_WYG_004-10a"/>
　註曰胸中之陽氣散行于分肉之間今以邪氣痺之<lb/>
　則外衛之陽欝伏于内守之隂而血之痺者既寒凝<lb/>
　而不散遇衛氣行陽二十五度而病發其邪之入榮<lb/>
　者既無外出之勢而榮之素痺者亦不出而與陽争<lb/>
　所以多寒少熱或但寒不熱也小柴胡本隂陽兩停<lb/>
　之方寒多故加桂枝乾薑則進而從陽痺着之邪可<lb/>
　以開矣更加牡蠣以耎其堅壘則隂陽豁然貫通而<lb/>
　大汗觧矣所以云一劑如神也此喻師之論妙極故<lb/>
<pb n="KR3e0006_WYG_004-10b"/>
　全録之<lb/>
　論曰瘧之發也内經先言水氣與衛氣并居又言邪<lb/>
　客于風府是風府為邪客之所而衛氣中未嘗無<lb/>
　并居之邪也不知邪氣與衛氣不得渾言且甚惡其<lb/>
　并何也盖衛氣與邪相并則病作與邪相離則病休<lb/>
　并于隂則寒并于陽則熱離于隂則寒已離于陽則<lb/>
　熱已故王宇泰謂寒多者冝升其陽不并于隂則寒<lb/>
　自已熱多者冝降其隂使不并于陽則熱自已寒熱<lb/>
<pb n="KR3e0006_WYG_004-11a"/>
　交作者一升一降而以滲利之藥從中分之使不交<lb/>
　并則愈因製一主方柴胡一錢五分升麻葛根防風<lb/>
　羗活各五分俱甘辛氣清使升陽氣離于隂而寒自<lb/>
　已知母一錢石膏三錢黄芩五分俱性寒下行引隂<lb/>
　氣下降使離于陽而熱自已猪苓一錢五分分利隂<lb/>
　陽使不交并川山甲一錢引諸藥出隂入陽穿走經<lb/>
　絡薑製厚朴一錢以利氣三和麯一錢五分以行痰<lb/>
　主此加减所投輙驗又有病瘧二年子和謂隂陽之<lb/>
<pb n="KR3e0006_WYG_004-11b"/>
　相移必四末始于是堅束其處决去其血使邪往而<lb/>
　不得并立愈予見小兒胎瘧不能藥因思内經有塞<lb/>
　其空竅之法空竅謂胸中也乃令候未来之前用水<lb/>
　晶糖一兩頓服貯中堵截相并之路無不立效此何<lb/>
　也隂陽交并而瘧發固為治瘧圎機而不知相并之<lb/>
　地起于四末㑹于中脘此圎中之圎也實出前哲所<lb/>
　不逮故附誌以詳病機<lb/>
　又論曰仲景治瘧皆以抉去其邪為急然實有痛氣<lb/>
<pb n="KR3e0006_WYG_004-12a"/>
　留連久而正衰不能逐邪者故立齋謂凡人久瘧諸<lb/>
　藥不效以補中益氣内加半夏用人參一兩煨薑五<lb/>
　錢不截之截此至論也余見貧人無力服參令将黄<lb/>
　茋白术當歸何首烏橘紅等分以生薑自然汁為丸<lb/>
　不問邪之清否服三四觔百不失一盖仲景治驟病<lb/>
　此則治久病之理也至于三日瘧以子午卯酉為少<lb/>
　隂瘧寅中己亥為厥隂瘧辰戌丑未為太隂瘧固也<lb/>
　然又有晝夜之分焉丹溪治兩人瘧皆發于寅申己<lb/>
<pb n="KR3e0006_WYG_004-12b"/>
　亥日一發于己而退于申謂晝發者乃隂中之陽病<lb/>
　冝補氣觧表與小柴胡倍柴胡人參加蒼白术青陳<lb/>
　皮川芎葛根一發于亥而退于寅謂夜發者為隂中<lb/>
　之隂病冝補血疏肝用小柴胡合四物湯加青皮各<lb/>
　與十貼加薑煎于未發前一時每日一貼服至八貼<lb/>
　同日大汗而愈其辨别隂陽之妙實能補仲景所不<lb/>
　逮然此皆瘧氣之漸深故有三隂之說非瘧邪皆自<lb/>
　外至而初起即屬五臓之理若屬五臓則非表藥可<lb/>
<pb n="KR3e0006_WYG_004-13a"/>
　愈所以内經有五臓瘧之說<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0006_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金匱要畧論註卷四<lb/>
</p>
<p>
</p>
  </div>
<div>
                <head>金匱要畧論註卷五</head>
    <p>
<pb n="KR3e0006_WYG_005-1a"/>
欽定四庫全書<lb/>
　金匱要畧論註卷五　　　　漢　張機　撰<lb/>
　　　　　　　　　　　　　嘉興徐彬　註<lb/>
　　中風厯節<lb/>
夫風之為病當半身不遂或但臂不遂者此為痺脉㣲<lb/>
而數中風使然<lb/>
　註曰此論輕重不就風病詳其出證重在半身與臂<lb/>
　辨其重與不重庶不至誤治也謂風之為病原由陽<lb/>
<pb n="KR3e0006_WYG_005-1b"/>
　虗而有風以襲之陽虚則痺此一肢一節矣即云各<lb/>
　入其門<hi>闕</hi>　　　　　風不及全體亦當半身不遂<lb/>
　不遂者不用也若但臂不遂譬如樹之一枝何闗全<lb/>
　體陽氣乎故曰此為瘧痺者閉也不仁也謂一節之<lb/>
　氣偶閉而不仁也于是證之于脉必㣲而數㣲者陽<lb/>
　之㣲也數者風之數也曰中風使然謂風乗虚入而<lb/>
　後使之半身不遂也<lb/>
　論曰仲景于冬時傷寒治分寒傷榮風傷衛及風寒<lb/>
<pb n="KR3e0006_WYG_005-2a"/>
　兩傷而篇名貫之以傷寒盖冬不蔵精致寒侵肌骨<lb/>
　而殺人最㨗其間不無傷風者統之以寒謂風不足<lb/>
　以殺人實冬寒之易于殺人也其論中風既専屬風<lb/>
　而仍不外寒為言盖邪之以漸着人皮膚雖槩由風<lb/>
　而風即挾寒故統之以風謂三時之寒未即殺人漸<lb/>
　深之風乃殺人于不覺也故仲景于首叚掲中風二<lb/>
　字以脉㣲而數為正虚邪盛之主象第二叚即論浮<lb/>
　𦂳之為寒者而次之以侯氏黒散為邪未侵于心者<lb/>
<pb n="KR3e0006_WYG_005-2b"/>
　示人以填塞空竅之法與建中之理相類也第三叚<lb/>
　即論遲緩之為風者而次之以風引湯為除熱之方<lb/>
　示人以風之善行數變為癱癎者必由于熱與白虎<lb/>
　之意相類也又次之以防巳地黄湯為熱已侵于心<lb/>
　者而示人以清心安神之法與必先救裏之理相類<lb/>
　也然中風病不論寒多風多大槩由于虚故首尾不<lb/>
　脫虚字而淺深則自不同耳<lb/>
寸口脉浮而𦂳𦂳則為寒浮則為虚寒虚相摶邪在皮<lb/>
<pb n="KR3e0006_WYG_005-3a"/>
膚浮者血虚絡脉空虚賊邪不㵼或左或右邪氣反緩<lb/>
正氣即急正氣引邪喎僻不遂邪在于絡肌膚不仁邪<lb/>
在于經即重不勝邪入于府即不識人邪入于臓舌即<lb/>
難言口吐涎<lb/>
　註曰此叚主一緊字言中風之偏于寒者邪自外入<lb/>
　其證必以漸而深也謂中風而寸口脉得浮而𦂳𦂳<lb/>
　是寒脉浮為虚故不能隂陽相調而令脉外見則虚<lb/>
　寒相摶邪即結滯于外之皮膚矣然浮因血虚絡者<lb/>
<pb n="KR3e0006_WYG_005-3b"/>
　血所飬也虚則絡空失飬無力禦邪邪乃不㵼盛于<lb/>
　皮膚其或左或右與邪并者氣多而緩正之無病者<lb/>
　反氣少而急一急一緩正邪相引喎僻不能如常人<lb/>
　之遂意矣此尚屬皮膚近絡之病也若邪在絡不去<lb/>
　則邪方入衛氣不得運皮膚不仁然猶在經脉之外<lb/>
　若在經則邪入榮脉之中内骨外肉皆失所飬故重<lb/>
　着然猶在軀殻之間至入府府邪必歸于胃胃為六<lb/>
　府之總司也于是風入胃中胃熱必盛蒸其津液結<lb/>
<pb n="KR3e0006_WYG_005-4a"/>
　為痰涎氣壅墜道胃之支脉絡心者纔有壅塞即堵<lb/>
　其神氣出入之竅故不識人試觀俗做陳摶按住頸<lb/>
　間兩人迎脉氣即壅逆不識人人迎者胃脉也則不<lb/>
　識人之由胃氣壅不信然哉至入臓則諸臓受邪至<lb/>
　盛必迸入于心而亂其神明神明無主則舌縱難言<lb/>
　亷泉開而流涎沫矣<lb/>
侯氏黒散治大風四肢煩重心中惡寒不足者<hi>外臺治風癲</hi>
　註曰此為中風家挾寒而未變熱者治法之準則也<lb/>
<pb n="KR3e0006_WYG_005-4b"/>
　謂風從外入挾寒作勢此為大風證見四肢煩重豈<lb/>
　非四肢為諸陽之本為邪所痺而陽氣不運乎然但<lb/>
　見於四肢不猶愈體重不勝乎證又見心中惡寒不<lb/>
　足豈非漸欲陵心乎然燥熱猶未乗心不猶愈于不<lb/>
　識人乎故侯氏黒散用參苓歸芎補其氣血為君菊<lb/>
　花白术牡蠣飬肝脾腎為臣而加防風桂枝以行痺<lb/>
　着之氣細辛乾薑以驅内伏之寒兼桔梗黄芩以開<lb/>
　提肺熱為佐<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>石所至却濕解毒収澁心氣酒力運<lb/>
<pb n="KR3e0006_WYG_005-5a"/>
　行周身為使庶舊風盡出新風不受且必為散酒服<lb/>
　至六十日止又常冷食使藥積腹中不下盖邪漸侵<lb/>
　心不惡熱而惡寒其由隂寒可知若胸中之陽不治<lb/>
　風必不出故先以藥填塞胸中之空竅壮其中氣而<lb/>
　邪不内入勢必外消此即内經所謂塞其空竅是為<lb/>
　良工之理若専治其表裏風邪非不外出而重門洞<lb/>
　開出而復入勢将莫禦耳<lb/>
侯氏黒㪚方<lb/>
<pb n="KR3e0006_WYG_005-5b"/>
　菊花<hi>四十分</hi>白木<hi>十分/</hi>防風<hi>十分/</hi>桔梗<hi>八分</hi>
　黄芩<hi>五分</hi>細辛<hi>三分/</hi>乾薑<hi>三分/</hi>人參<hi>三分</hi>
　茯苓<hi>三分</hi>當歸<hi>三分/</hi>川芎<hi>三分/</hi>牡蠣<hi>三分</hi>
　<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>石<hi>三分</hi>桂枝<hi>三分</hi>
　右十四味杵為散酒服方寸匕日一服初服二十日<lb/>
　温酒調服禁一切魚肉大蒜常冝冷食六十日止即<lb/>
　藥積在腹中不下也熱食即下矣冷食自可助藥力<lb/>
寸口脉遲而緩遲則為寒緩則為虚榮緩則為亡血衛<lb/>
<pb n="KR3e0006_WYG_005-6a"/>
緩則為中風邪氣中經則身痒而隠疹心氣不足邪氣<lb/>
入中則胸滿而短氣<lb/>
　註曰此叚主一緩字言中風之偏于風者而有淺深<lb/>
　之不同也謂寸口脉遲挾㣲寒也緩本風脉并遲而<lb/>
　見則為風虚于是緩在榮為血不充而亡緩在衛為<lb/>
　氣摶風而不鼓邪既屬風所以中經則身痒而隠疹<lb/>
　即水氣篇曰風強則為隠疹身體為痒痒者為泄風<lb/>
　心氣不足即五臓風寒篇曰心傷者其人勞倦之謂<lb/>
<pb n="KR3e0006_WYG_005-6b"/>
　也入中則胸滿而短氣即胸痺篇曰胸痺胸中氣塞<lb/>
　短氣之謂也<lb/>
風引湯除熱癱癎<hi>治大人風引少小驚癎瘛瘲日數十發醫所不療除熱方</hi>外臺<lb/>
　註曰風邪内并則火熱内生五蔵亢甚迸歸入心故<lb/>
　以桂甘龍牡通陽氣以心腎為君然厥隂風木與少<lb/>
　陽相火同居火發必風生風生必挾木勢侮其脾土<lb/>
　故脾氣不行聚液成痰流注四末因成癱瘓故用大<lb/>
　黄以蕩滌風火濕熱之邪為臣随用乾薑之止而不<lb/>
<pb n="KR3e0006_WYG_005-7a"/>
　行者以補之為反佐又取滑石石膏清金以伐其木<lb/>
　赤白石脂厚土以除其濕寒水石以助腎水之隂紫<lb/>
　石英以補心神之虚為使故大人小兒風引驚癎皆<lb/>
　主之巢氏用治脚氣以石性下達可勝濕熱不使攻<lb/>
　心也<lb/>
　論曰河間謂風病多因熱甚非外中于風良由将息<lb/>
　失冝而心火暴甚腎水虚衰不能制之則隂虚陽實<lb/>
　而熱氣怫欝心神昏冐筋骨不用而卒倒無知多因<lb/>
<pb n="KR3e0006_WYG_005-7b"/>
　喜怒悲憂恐五志過極此最確之論但云全無外風<lb/>
　未免太偏不知熱能生風風亦能生熱故仲景既云<lb/>
　脉㣲而數中風使然此偏中外風者也又以寸口脉<lb/>
　浮而𦂳亦為中風而實皮膚經絡風寒逓深者也又<lb/>
　以寸口脉遲而緩亦為中風之脉然又分别言之曰<lb/>
　榮緩則為亡血謂本氣先自病而外風因之也衛緩<lb/>
　則為中風謂風強則然而以漸入内者也下即出風<lb/>
　引湯方統以除熱二字而方名全主于風以風為陽<lb/>
<pb n="KR3e0006_WYG_005-8a"/>
　邪故熱也則知從亡血来是熱能生風而外邪又助<lb/>
　之也從中風来是風能生熱以滯津液而痰涎壅膈<lb/>
　也是河間主熱之論仲景早引其端緒但不専主于<lb/>
　熱謂實有陽虚而外邪入之為卒倒為偏枯為筋急<lb/>
　瘛瘲者也若諸痿全起于肺熱因而傳入五臓為昏<lb/>
　惑瘛瘲瞀悶暴瘖皆屬于火為四肢不收舌夲強足<lb/>
　痿不収痰涎有聲皆屬于上悉是濕熱之病與中風<lb/>
　之虚多風多寒多皆為中風之理全不相渉矣<lb/>
<pb n="KR3e0006_WYG_005-8b"/>
風引湯方<lb/>
　大黄<hi>四兩</hi>乾薑<hi>四兩/</hi>龍骨<hi>四兩/</hi>牡蠣<hi>二兩</hi>
　桂枝<hi>三兩</hi>甘草<hi>二兩</hi>寒水石　滑石<lb/>
　赤石脂　白石脂　紫石英　石膏<hi>各六兩</hi>
　右十二味杵粗節以葦囊盛之取三指撮井花水三<lb/>
　升煮三沸溫服一升　巢氏云脚氣冝風引湯<lb/>
防巳地黄湯治病如狂状妄行獨語不休無寒熱其脉<lb/>
浮用頭風摩散<lb/>
<pb n="KR3e0006_WYG_005-9a"/>
　註曰此亦風之迸入于心者也風升必氣湧氣湧必<lb/>
　滯涎涎滯則留濕濕留壅火邪聚于心故以二防桂<lb/>
　甘去其邪而以生地最多清心火凉血熱謂如狂妄<lb/>
　行獨語不休皆心火熾盛之證也况無寒熱則知病<lb/>
　不在表裏在表而脉浮其為火盛血虚無疑耳後人<lb/>
　地黄飲子犀角地黄湯等實祖于此若頭風乃偏着<lb/>
　之病故以附子劫之鹹清其邪<lb/>
防巳地黄湯方<lb/>
<pb n="KR3e0006_WYG_005-9b"/>
　防巳<hi>一分</hi>甘草<hi>一分/</hi>桂枝<hi>三分/</hi>防風<hi>三分</hi>
　右四味以酒一盃漬之一宿絞取汁生地黄二觔哎<lb/>
　咀蒸之如斗米飯久以銅器盛其汁更絞地黄汁和<lb/>
　分再服<lb/>
頭風摩散方<lb/>
　大附子<hi>一枚炮</hi>　鹽等分<lb/>
　右二味為散沐後用方寸匕以摩疾上令藥力行<lb/>
寸口脉沉而弱沉即主骨弱即主筋沉即為腎弱即為<lb/>
<pb n="KR3e0006_WYG_005-10a"/>
肝汗出入水中如水傷心厯節痛黄汗出故曰厯節<lb/>
　註曰此言厯節病亦從外邪而此則因水氣所致者<lb/>
　也謂寸口脉沉而弱沉弱者隂脉也沉則逺于肌肉<lb/>
　故曰沉主骨沉中見弱筋近骨而柔故曰弱主筋骨<lb/>
　者腎主之筋者肝主之然病雖在筋骨肝腎實由外<lb/>
　邪故云從汗出得但外邪何以能傷筋骨水為隂物<lb/>
　故云如汗出入水水傷其心以漸及之乃濕流闗節<lb/>
　而厯節痛外水心火相欝而黄汗出但非中風不遂<lb/>
<pb n="KR3e0006_WYG_005-10b"/>
　之比故曰厯節言外邪挾濕入與隂争逓厯闗節而<lb/>
　為痛也<lb/>
趺陽脉浮而滑滑則穀氣實浮則汗自出　少隂脉浮<lb/>
而弱弱則血不足浮則為風風血相摶即疼痛如掣<lb/>
盛人脉濇小短氣自汗出厯節疼不可屈伸此皆飲酒<lb/>
汗出當風所致<lb/>
　註曰此㮣言厯節因風濕其在胃在腎不同而皆因<lb/>
　飲酒汗出當風所致乃厯節病之因于風者也謂趺<lb/>
<pb n="KR3e0006_WYG_005-11a"/>
　陽脾胃脉也滑為實知穀氣實浮為熱盛故汗自出<lb/>
　然榖何以不行而實豈非酒濕先傷之乎胃何以致<lb/>
　熱豈非風摶其濕乎若少隂脉左尺也主腎主隂弱<lb/>
　則隂不強故知血不足腎脉本沉無故而浮故知為<lb/>
　風風血相摶而邪與正争故疼痛如掣有似抽掣也<lb/>
　然風何以得至少隂豈非因酒濕挾風而乘之乎若<lb/>
　盛人肥人也肥人濕多脉得濇小此痺象也于是氣<lb/>
　為濕所摶而短因風作使而自汗出血為邪所痺而<lb/>
<pb n="KR3e0006_WYG_005-11b"/>
　疼痛不可屈伸然肥人固多濕何以脉驟濇小豈非<lb/>
　酒濕困之乎何以疼痛有加而汗出不已豈非濕而<lb/>
　挾風乎脉證不同因風則一故曰此皆飲酒汗出當<lb/>
　風所致<lb/>
諸肢節疼痛身體尫羸脚腫如脫頭眩短氣温温欲吐<lb/>
桂枝芍藥知母湯主之<lb/>
　註曰此類厯節病由風濕外邪而兼脾腎俱虚之方<lb/>
　也謂諸肢節疼痛濕流闗節也因而身體為邪所痺<lb/>
<pb n="KR3e0006_WYG_005-12a"/>
　則尫羸濕從下受亦或自上注之總是濕喜歸下故<lb/>
　脚腫如脫腎虚挾風故頭眩衛氣起于下焦腎元既<lb/>
　虧三焦無主致太陽與陽明相牽制為病故胃氣欲<lb/>
　下行而太陽掣其氣在上太陽欲上行而胃濕相摶<lb/>
　不利故短氣温温欲吐用桂枝湯去棗加麻黄以助<lb/>
　其通陽加白术防風以伸脾氣加知母附子以調其<lb/>
　隂陽謂欲制其寒則上之欝熱已甚欲治其熱則下<lb/>
　之腎陽已痺故並加之耳<lb/>
<pb n="KR3e0006_WYG_005-12b"/>
桂枝芍藥知母湯方<lb/>
　桂枝<hi>四兩</hi>芍藥<hi>三兩/</hi>甘草<hi>二兩/</hi>麻黄<hi>二兩</hi>
　生薑<hi>五兩</hi>白术<hi>四兩/</hi>知母<hi>四兩/</hi>防風<hi>四兩</hi>
　附子<hi>二兩炮</hi>
　右九味以水七升煮取二升温服七合日三服<lb/>
味酸則傷筋筋傷則緩名曰泄鹹則傷骨骨傷則痿名<lb/>
曰枯枯泄相摶名曰㫁泄榮氣不通衛不獨行榮衛俱<lb/>
㣲三焦無所御四屬㫁絶身體羸瘦獨足腫大黄汗出<lb/>
<pb n="KR3e0006_WYG_005-13a"/>
脛冷假令發熱便為厯節也<lb/>
　註曰此論飲食傷隂致榮衛俱痺足腫脛冷有類厯<lb/>
　節但當以發熱别之也謂飲食既傷隂然味各歸其<lb/>
　所喜攻酸為肝之味過酸則傷筋筋所以束骨而利<lb/>
　機闗傷則緩漫不収肝氣不歛故名曰泄鹹為腎之<lb/>
　味過鹹則傷腎腎所以華髪而充骨傷則髄竭精虚<lb/>
　腎氣痿憊故名曰枯肝腎者人之夲也腎不榮而肝<lb/>
　不歛根銷源㫁故曰㫁泄飲食傷隂榮先受之乃榮<lb/>
<pb n="KR3e0006_WYG_005-13b"/>
　氣不通榮衛本相依榮傷衛不獨治因循既久榮衛<lb/>
　俱㣲三焦所以統領内氣而充貫四肢者也失榮衛<lb/>
　之飬而無所恃以為御御者攝也四屬之氣不相統<lb/>
　攝而㫁絶四屬者四肢也元氣既憊身體羸瘦足尤<lb/>
　在下陽氣不及腫大脛冷榮中氣欝則熱而黄汗然<lb/>
　此皆隂分病非厯節厯節挾外之濕邪而重且痛也<lb/>
　唯外邪必發熱故曰假令發熱是表分亦有邪從肌<lb/>
　肉而厯闗節便為厯節<lb/>
<pb n="KR3e0006_WYG_005-14a"/>
　論曰厯節與黄汗最難辨觀仲景兩言假令發熱便<lb/>
　為厯節似厯節有熱而黄汗無熱然仲景叙黄汗又<lb/>
　每曰身熱則知黄汗亦可有熱總無不熱之<graphic n="KR1318" url="https://raw.githubusercontent.com/kanripo/KR-Gaiji/master/images/KR1318.png" mimeType="image/png"/>節耳<lb/>
　若黄汗由汗出入水中浴厯節亦有由汗出入水而<lb/>
　水傷心故黄汗汗黄厯節厯節或亦汗黄則知厯節<lb/>
　之汗亦有不黄總無汗不黄之黄汗耳若厯節言肢<lb/>
　節疼言疼痛如掣黄汗不言疼痛則知肢節痛厯節<lb/>
　所獨也若黄汗言渇言四肢頭面腫言上焦有寒其<lb/>
<pb n="KR3e0006_WYG_005-14b"/>
　口多涎言胸中窒不能食反聚痛暮躁不得眠而厯<lb/>
　節但有足腫黄汗則知已上證皆黄汗所獨也若是<lb/>
　者何也黄汗厯節皆是濕欝成熱逡廵不已但厯節<lb/>
　之濕即流闗節黄汗之濕邪聚膈間故黄汗無肢節<lb/>
　痛而厯節無上焦證也<lb/>
病厯節不可屈伸疼痛烏頭湯主之<lb/>
　註曰厯節病即行痺之屬也乃濕從下受風風流注<lb/>
　故或足腫而必發熱且更不可屈伸而疼痛故以甘<lb/>
<pb n="KR3e0006_WYG_005-15a"/>
　芍和隂麻黄黄茋通肌肉之陽氣而藉川烏之迅發<lb/>
　以行其痺着<lb/>
烏頭湯方　亦治脚氣疼痛不可屈伸<lb/>
　麻黄<hi>二兩</hi>芍藥<hi>三兩/</hi>黄茋<hi>三兩/</hi>甘草<hi>三兩炙</hi>
　烏頭<hi>五枚㕮咀以宻二升煎取一升即出烏頭</hi>
　右五味㕮咀四味以水三升煮取一升去滓内宻煎<lb/>
　中更煎之服七合不知盡服之<lb/>
礬石湯治脚氣衝心<lb/>
<pb n="KR3e0006_WYG_005-15b"/>
　註曰礬石收濕觧毒故以之為外治然至衝心亦能<lb/>
　治之盖脚氣而至衝心皆由腎水挾脚氣以陵心得<lb/>
　礬石之却水而勢自不能相陵所以有䕶心之功也<lb/>
　礬石<hi>二兩</hi>
　右一味以漿水一斗五升煎三五沸浸脚良<lb/>
　附方<lb/>
　古今録騐續命湯治中風痱身體不能自収持口不<lb/>
　能言冐昧不知痛處或拘急不得轉側<lb/>
<pb n="KR3e0006_WYG_005-16a"/>
　註曰痱者痺之别名也因榮衛素虚風入而痺之故<lb/>
　外之榮衛痺而身體不能自收持或拘急不得轉側<lb/>
　内之榮衛痺而口不能言冐昧不知痛處因從外感<lb/>
　来故以麻黄湯行其榮衛乾薑石膏調其寒熱而加<lb/>
　芎歸參以飬其虚必得小汗者使邪仍從表出也若<lb/>
　但伏不得卧欬逆上氣面目浮腫此風入而痺其胸<lb/>
　膈之氣使肺氣不得通行獨逆而上攻面目故亦主之<lb/>
　麻黄<hi>三兩</hi>桂枝<hi>三兩/</hi>杏仁<hi>四十/粒</hi>甘草<hi>三兩</hi>
<pb n="KR3e0006_WYG_005-16b"/>
　乾薑<hi>三兩</hi>石膏<hi>三兩/</hi>川芎<hi>一兩/五錢</hi>當歸<hi>三兩</hi>
　人參<hi>三兩</hi>
　右九味以水一斗煮取四升温服一升當小汗薄覆<lb/>
　脊憑几坐汗出則愈不汗更服無所禁勿當風并治<lb/>
　但服不得卧欬逆上氣面目浮腫<lb/>
　千金三黄湯治中風手足拘急百節疼痛煩熱心亂<lb/>
　惡寒經日不欲飲食<lb/>
　註曰此風入榮衛肢節之間擾亂既乆因而邪襲腎<lb/>
<pb n="KR3e0006_WYG_005-17a"/>
　府手足拘急陽不運也百節疼痛隂不通也煩熱心<lb/>
　亂熱収于心也惡寒經日不欲飲食腎家受邪不能<lb/>
　交心闗胃也故以麻黄通陽開痺而合黄茋以走肌<lb/>
　肉合黄芩以清邪熱獨活細辛専攻腎邪為主而心<lb/>
　熱腹滿氣逆悸渇及先有寒各立加法為邪入内者<lb/>
　治法之凖繩也<lb/>
　麻黄<hi>五分</hi>獨活<hi>四分/</hi>細辛<hi>二分/</hi>黄茋<hi>二分</hi>
　黄芩<hi>三分</hi>
<pb n="KR3e0006_WYG_005-17b"/>
　右五味以水六升煮取二升分温三服一服小汗二<lb/>
　服大汗心熱加大黄二分腹滿加枳實一枚氣逆加<lb/>
　人參三分悸加牡蠣三分渇加括蔞根三分先有寒<lb/>
　加附子一枚<lb/>
　近效方术附湯治風虚頭重眩苦極不知食味煖肌<lb/>
　補中益精氣<lb/>
　註曰腎氣空虚風邪乘之漫無出路風挾腎中濁隂<lb/>
　之氣厥逆上攻致頭中眩苦至極兼以胃氣亦虚不<lb/>
<pb n="KR3e0006_WYG_005-18a"/>
　知食味此非輕揚風劑可愈故用附子煖其水臓白<lb/>
　术甘草煖其土臓水土一煖猶之冬月井中水土既<lb/>
　煖陽和之氣可以立復而濁隂之氣不驅自下矣<lb/>
　白术<hi>一兩</hi>附子<hi>一枚半/炮去皮</hi>甘草<hi>一兩炙</hi>
　右三味剉毎五錢匕薑五片棗一枚水盞半煎七分<lb/>
　去滓温服<lb/>
　崔氏八味丸治脚氣上入少腹不仁<lb/>
　註曰因論厯節推言之也謂厯節之因雖風濕兼有<lb/>
<pb n="KR3e0006_WYG_005-18b"/>
　之槩多足腫脛冷是病在下焦下焦屬隂隂虚而邪<lb/>
　乘之正未可知但脚氣上入少腹不仁以八味丸為<lb/>
　主盖脚氣不必兼風行陽去濕治正相類然唯桂枝<lb/>
　故有偏行榮衛之力若肉桂則専下入而補矣今人<lb/>
　習用肉桂不知此理也<lb/>
　乾熟地<hi>八兩</hi>　山茱茰<hi>四/兩</hi>　薯蕷<hi>四/兩</hi>　澤㵼<hi>三兩</hi>
　茯苓<hi>三兩</hi>　　牡丹皮<hi>三/兩</hi>　桂枝<hi>一/兩</hi>　附子<hi>一兩</hi>
　右八味末之煉蜜和丸梧子大酒下十五丸日再服<lb/>
<pb n="KR3e0006_WYG_005-19a"/>
　千金方越婢加术湯治肉極熱則身體津脫腠理開<lb/>
　汗大泄厲風氣下焦脚弱<lb/>
　註曰此治風極變熱之方也謂風勝則熱勝以致内<lb/>
　極熱而汗多将必津脫津脫而表愈虚則腠理不能<lb/>
　復固汗泄不已将必大泄風入榮為厲内經曰厲者<lb/>
　有榮氣熱胕今風入榮為熱即是厲風氣矣盖風勝<lb/>
　氣浮下焦夲虚至厥陽獨行而濁隂不降無以飬隂<lb/>
　而隂愈虗致下焦脚弱故以麻黄通痺氣石膏清氣<lb/>
<pb n="KR3e0006_WYG_005-19b"/>
　分之熱薑棗以和榮衛甘草白术以理脾家之正氣<lb/>
　汗多而用麻黄賴白术之扶正石膏之飬隂以制之<lb/>
　故曰越婢加术湯所謂用人之勇去其暴也汗大泄<lb/>
　而加惡風即須防其亡陽故加附子<lb/>
　麻黄<hi>六兩</hi>石膏<hi>半觔/</hi>甘草<hi>二兩/</hi>生薑<hi>二兩</hi>
　白术<hi>四兩</hi>大棗<hi>十五枚</hi>
　右六味以水六升先煎麻黄去上<hi>闕</hi>　　　　取二<lb/>
　升分温三服　惡風加附子一枚<lb/>
<pb n="KR3e0006_WYG_005-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0006_WYG_005-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金匱要畧論註卷五<lb/>
</p>
<p>
</p>
  </div>
<div>
                <head>金匱要畧論註卷六</head>
    <p>
<pb n="KR3e0006_WYG_006-1a"/>
欽定四庫全書<lb/>
　金匱要畧論註卷六　　　　漢　張機　撰<lb/>
　　　　　　　　　　　　　嘉興徐彬　註<lb/>
　　血痺虚勞<lb/>
問曰血痺病從何得之師曰夫尊榮人骨弱肌膚盛重<lb/>
因疲勞汗出卧不時動搖加被㣲風遂得之但以脉自<lb/>
㣲濇在寸口闗上小𦂳冝鍼引陽氣令脉和𦂳去則愈<lb/>
　註曰特将血痺並虚勞論治見此證原由質虚勞倦<lb/>
<pb n="KR3e0006_WYG_006-1b"/>
　不得與他痺證同法也謂尊榮人素習安間膂力不<lb/>
　出故骨弱膏梁故肌膚盛又疲勞汗出則氣竭表虚<lb/>
　因而卧則神氣不歛或不時動揺而㣲風乘之此時<lb/>
　夲氣素弱疲勞耗氣汗則陽氣虚卧則陽氣伏于是<lb/>
　外之陽氣不能閉固榮氣而轉側動揺風雖㣲如入<lb/>
　空谷乃風與血摶而得痺脉者榮氣之所注也得風<lb/>
　則夲氣之緩者轉而為㣲夲氣之滑者變而為濇然<lb/>
　風濕雖摶于中上二焦而邪之前鋒已及下焦故尺<lb/>
<pb n="KR3e0006_WYG_006-2a"/>
　中小𦂳但邪雖及下而病原總由陽虚外不能固守<lb/>
　不能充故曰冝鍼引陽氣陽氣至而脉和和則上下<lb/>
　貫徹邪不能久留而𦂳去故愈<lb/>
血痺隂陽俱㣲寸口闗上㣲尺中小𦂳外證身體不仁<lb/>
如風痺状黄茋桂枝五物湯主之<lb/>
　註曰隂陽寸口人迎也總是大㮣皆濇㣲此獨去濇<lb/>
　字以㣲脉為主耳尺中小𦂳謂細尋之有小𦂳者此<lb/>
　病邪直入之形正如明堂篇測病法所謂下銳下向<lb/>
<pb n="KR3e0006_WYG_006-2b"/>
　也然此由全體風濕血相摶痺其陽氣使之不仁故<lb/>
　以桂枝壮氣行陽芍藥和隂薑棗以和上焦榮衛脇<lb/>
　力驅風則病原㧞而所入㣲邪亦為強弩之末矣此<lb/>
　即桂枝湯去草加茋也立法之意重在引陽故嫌甘<lb/>
　草之緩不若黄茋之強有力耳<lb/>
黄茋桂枝五物湯方<lb/>
　黄茋<hi>三兩</hi>芍藥<hi>三兩/</hi>桂枝<hi>三兩/</hi>生薑<hi>六兩</hi>
　大棗<hi>十二枚</hi>
<pb n="KR3e0006_WYG_006-3a"/>
　右五味以水六升煮取二升温服七合日三服<lb/>
夫男子平人脉大為勞極虚亦為勞　男子面色薄者<lb/>
主渇及亡血卒喘悸脉浮者裏虚也虚男子脉沈沉弦<lb/>
無寒熱短氣裏急小便不利面色白時目瞑兼衂少腹<lb/>
滿此為勞使之然　勞之為病其脉浮大手足煩春夏<lb/>
劇秋冬瘥隂寒精自出痠削不能行　男子脉浮弱而<lb/>
濇為無子精氣清冷　夫失精家少腹弦急隂頭寒目<lb/>
眩髪落脉極虚芤遲為清榖亡血失精脉得諸芤動㣲<lb/>
<pb n="KR3e0006_WYG_006-3b"/>
　𦂳男子失精女子夢交桂枝龍骨牡蠣湯主之<lb/>
　註曰此槩言虚勞中虚陽盛真隂虚者故以脉之浮<lb/>
　大邊者為主而間有沉弦㣲𦂳者證仍露隂虚之象<lb/>
　也謂男子平人無病可責而脉大或極虚皆是勞證<lb/>
　常脉　若面色薄是陽精所降也陽精所降則虚燥<lb/>
　随之故渇甚則隂虚火動而亡血加以元氣不繼而<lb/>
　喘心氣不足而悸脉反不沉而浮内經曰浮者血虚<lb/>
　故曰裏虚也　若脉虚沉弦似非浮大邊之隂虚者<lb/>
<pb n="KR3e0006_WYG_006-4a"/>
　矣然使無寒熱非風寒之驟感矣短氣裏急仍是元<lb/>
　氣内虚也小便不利腎不能主出也面色白血不能<lb/>
　榮也時目瞑隂火不耐動也兼衂隂火廹清道之血<lb/>
　也少腹滿腎不治也非下元勞極何以使然　若脉<lb/>
　大既為勞矣更加浮其證則手足煩盖隂既不足而<lb/>
　虚陽復熾也于是春夏助其陽則劇秋冬助其隂則<lb/>
　瘥隂既虚則隂寒無元陽以固之而精自出腎主下<lb/>
　焦虚久則痠削不能行矣　若男子脉浮弱而濇浮<lb/>
<pb n="KR3e0006_WYG_006-4b"/>
　弱主虚陽用事濇則水虧可必其無子為精氣清冷<lb/>
　有浮上之陽無生隂之陽也　若慣于失精者則腎<lb/>
　虚少腹為腎之府虚則亡隂而弦急隂頭肝腎之標<lb/>
　虚則無陽而寒目為肝木資于腎水肝腎同源虚則<lb/>
　失飬而眩髪為腎之華虚則榮脫而落是使脉得極<lb/>
　虚芤遲則挾虚挾寒不能固氣而清榖不能固血而<lb/>
　血亡不能固精而精失然失精之家脉復不一苟得<lb/>
　諸芤動㣲𦂳是男子以虚隂而挾火則失精女子以<lb/>
<pb n="KR3e0006_WYG_006-5a"/>
　虚隂而挾火則夢交主以桂枝龍骨牡蠣湯者盖隂<lb/>
　虚之人大槩當助腎故以桂枝芍藥通陽固隂甘草<lb/>
　薑棗和中上焦之榮衛使陽能生隂而以安腎寜心<lb/>
　之龍骨牡蠣為補隂之主若天雄散恐失精家有中<lb/>
　焦陽虚變上方而加天雄白术後世竟失此意而一<lb/>
　味滋隂真仲景罪人乎<lb/>
桂枝加龍骨牡蠣湯方<hi>小品云虚弱浮熱汗出者除桂加白㣲附子各三分故曰二加</hi>
　<hi>龍骨湯</hi>
<pb n="KR3e0006_WYG_006-5b"/>
　桂枝<hi>二兩</hi>芍藥<hi>三兩/</hi>生薑<hi>三兩/</hi>甘草<hi>二兩</hi>
　大棗<hi>十二枚</hi>龍骨<hi>三兩/</hi>牡蠣<hi>三兩</hi>
　右七味以水七升煮取三升分温三服<lb/>
天雄散方<lb/>
　天雄<hi>三兩炮</hi>白术<hi>八兩/</hi>桂枝<hi>六兩/</hi>龍骨<hi>三兩</hi>
　右四味杵為散酒服半錢匕日三服不知稍増之<lb/>
男子平人脉虚弱細㣲者喜盗汗也　人年五六十其<lb/>
病脉大者痺俠背行若腸鳴馬刀俠癭者皆為勞得之<lb/>
<pb n="KR3e0006_WYG_006-6a"/>
　脉沉小遲名脫氣其人疾行則喘喝手足逆寒腹滿<lb/>
甚則溏泄食不消化也　脉弦而大弦則為减大則為<lb/>
芤减則為寒芤則為虚虚寒相摶此名為革婦人則半<lb/>
産漏下男子則亡血失精<lb/>
　註曰此槩言虚勞中虚隂盛真陽衰者故以脉之沉<lb/>
　小弦細者為主而間有芤大者證仍現陽衰之象也<lb/>
　謂男子平人無病可責而脉虚弱㣲細此隂分虚熱<lb/>
　元陽弱也卧則外氣入隂而表復虚故喜盗汗　若<lb/>
<pb n="KR3e0006_WYG_006-6b"/>
　人年五六十陽氣衰脉来冝小弱而反大則似非細<lb/>
　小邊之陽虚者矣然而痺俠背行俠背是脊之兩旁<lb/>
　痺屬太陽經隂不能後通若腸鳴刀癭是上焦陽虚<lb/>
　而厥隂之榮熱随經上乘也則脉之大非陽有餘可<lb/>
　知故曰皆為勞得之　若脉沉小遲其為陽衰無疑<lb/>
　沉小遲三脉相併是陽氣全虧故名脫氣氣脫則軀<lb/>
　乃空殻疾行則氣竭而喘喝四肢無陽而寒腹中無<lb/>
　陽而滿甚則胃虚極而溏泄脾虚極而食不化也<lb/>
<pb n="KR3e0006_WYG_006-7a"/>
　若脉輕按弦而重按大弦者减也寒也大者芤也虚<lb/>
　也總是内虚外寒陽分氣結故曰虚寒相摶此名為<lb/>
　革革者如鼔之革状浮外之邪實也于是内氣虚女<lb/>
　不能安胎調經而半産漏下男不能蔵精統血而亾<lb/>
　血失精矣<lb/>
虚勞裏急悸衂腹中痛夢失精四肢痠疼手足煩熱咽<lb/>
乾口燥小建中湯主之<lb/>
　註曰上章所論證槩屬陽虚陽虚者氣虚也氣虚之<lb/>
<pb n="KR3e0006_WYG_006-7b"/>
　人大槩當助脾故以小建中湯主之謂虚勞者元陽<lb/>
　之氣不能内統精血則榮枯而虚裏氣乃急為悸為<lb/>
　衂為腹中痛夢失精元陽之氣不能外充四肢口咽<lb/>
　則陽虚而燥為四肢痠疼為手足煩為咽乾口燥假<lb/>
　令胸中之大氣一轉則燥熱之病氣自行故以桂芍<lb/>
　甘薑棗大和其榮衛而加飴糖一味以建立中氣此<lb/>
　後世補中益氣陽之祖也雖無升柴而升清降濁之<lb/>
　理具于此方矣<lb/>
<pb n="KR3e0006_WYG_006-8a"/>
　論曰人身中不過隂陽氣血四字氣熱則陽盛血熱<lb/>
　則隂盛然非真盛也真盛則為氣血方剛而壮健無<lb/>
　病矣乃隂不能與陽和而陽恃其燥鼓而上乗則亢<lb/>
　為渇為喘為煩為亡血然而隂實虚寒故為小便不<lb/>
　利少腹滿急為隂寒精出痠削不能行為精冷無子<lb/>
　為隂頭寒為目眩髪落陽不能與隂和而隂挾其火<lb/>
　熱氣内乘則躁為盗汗為痺為刀癭為喘喝為亡血<lb/>
　失精然而陽實不足故為手足寒為腹滿溏泄為不<lb/>
<pb n="KR3e0006_WYG_006-8b"/>
　能化食為腹痛為咽乾口燥其亡血失精隂虚陽虚<lb/>
　皆有之者隂極能生熱也故見脉在浮大邊即當知<lb/>
　隂不能維陽腎為隂之主務交其心腎而精血自足<lb/>
　見脉在細小邊即當知陽不能勝隂脾為陽之主即<lb/>
　補其中氣而三陽自泰故仲景特拈此二大扇以為<lb/>
　後人治虚勞之凖至隂熱極而燥此虚勞之壊證也<lb/>
　故朱奉議以滋隂一法補前人所不逮豈治虚勞之<lb/>
　正法乎後人見滋隂亦有愈者乃用參不用參聚訟<lb/>
<pb n="KR3e0006_WYG_006-9a"/>
　不已豈知仲景以行陽固隂為主而補中安腎分别<lb/>
　用之不専恃參不専滋隂為恢恢遊刅也哉<lb/>
小建中湯方<lb/>
　桂枝<hi>三兩去皮</hi>甘草<hi>三兩/炙</hi>大棗<hi>十二/枚</hi>芍藥<hi>六兩</hi>
　生薑<hi>三兩</hi>膠飴<hi>一升</hi>
　右六味以水七升煮取三升去滓内膠飴更上㣲火<lb/>
　消觧温服一升日三服<lb/>
　另録千金用小建中方引註證以見此方之妙<lb/>
<pb n="KR3e0006_WYG_006-9b"/>
　<hi>千金療男女積冷氣滯或大病後不復常苦四肢沉重骨肉痠疼吸吸少氣行動喘乏胸滿氣急腹背強</hi>
　<hi>痛心中虚悸咽乾唇燥面體少色或飲食無味脇肋腹脹頭重不舉多卧少起甚者積年輕者百日漸致</hi>
　<hi>瘦弱五臓氣竭則難可復常六脉俱不足虚寒乏人兩少腹拘急羸瘠百病名曰黄茋建中湯又有人參二</hi>
虚勞裏急諸不足黄茋建中湯主之<lb/>
　註曰小建中湯本取化脾中之氣而肌肉乃脾之所<lb/>
　生也黄茋能走肌肉而實胃氣故加之以補不足則<lb/>
　桂芍所以補一身之隂陽而黄芪飴糖又所以補脾<lb/>
　中之隂陽也若氣短胸滿加生薑謂飲氣滯陽故生<lb/>
<pb n="KR3e0006_WYG_006-10a"/>
　薑以宣之腹滿去棗加茯苓蠲飲而正脾氣也氣不<lb/>
　順加半夏去逆即所以補正也<lb/>
黄茋建中湯方<lb/>
　於小建中湯内加黄茋一兩半　氣短胸滿者加生<lb/>
　薑腹滿者去棗加茯苓一兩半及療肺虚損不足補<lb/>
　氣加半夏三兩<lb/>
虚勞腰痛少腹拘急小便不利者八味腎氣丸主之<hi>方見</hi>
<hi>婦人雜病中</hi>
<pb n="KR3e0006_WYG_006-10b"/>
　註曰腰痛少腹拘急小便不利皆腎家的證然非失<lb/>
　精等現證比乃腎虚而痺故以六味丸補其隂仍須<lb/>
　以桂附壮其元陽也<lb/>
虚勞諸不足風氣百疾薯蕷丸主之<lb/>
　註曰此不専言裏急是内升皆見不足證非獨裏急<lb/>
　諸不足也然較黄茋建中證前但云裏急故主建中<lb/>
　而此多風氣百疾即以薯蕷丸主之豈非此丸似専<lb/>
　為風氣乎不知虚勞證多有兼風氣者正不可着意<lb/>
<pb n="KR3e0006_WYG_006-11a"/>
　治風氣故仲景以四君四物飬其氣血麥冬阿膠乾<lb/>
　薑大棗補其肺胃而以桔梗杏仁開提肺氣桂枝行<lb/>
　陽防風運脾神麯開欝黄卷宣腎柴胡升少陽之氣<lb/>
　白歛化入榮之風雖有風氣未甞専治之謂正氣運<lb/>
　而風氣自去也然薯蕷最多且以此為湯名者取其<lb/>
　不寒不熱不燥不滑脾腎兼冝故以為君則諸藥皆<lb/>
　相助為理耳<lb/>
薯蕷丸方<lb/>
<pb n="KR3e0006_WYG_006-11b"/>
　薯蕷<hi>三十分</hi>人參<hi>七分/</hi>白术<hi>六分/</hi>茯苓<hi>五分</hi>
　甘草<hi>二十八分</hi>當歸<hi>十分/</hi>乾地黄<hi>十/分</hi>芍藥<hi>六分</hi>
　芎藭<hi>六分</hi>麥冬<hi>六分/</hi>阿膠<hi>七分/</hi>乾薑<hi>三分</hi>
　大棗<hi>百枚為膏</hi>桔梗<hi>五分/</hi>杏仁<hi>六分/</hi>桂枝<hi>十分</hi>
　防風<hi>六分</hi>神麯<hi>十分/</hi>豆黄卷<hi>十/分</hi>柴胡<hi>五分</hi>
　白歛<hi>二分</hi>
　右二十一味末之煉蜜和丸如弹子大空腹酒服一<lb/>
　丸一百丸為劑<lb/>
<pb n="KR3e0006_WYG_006-12a"/>
虚勞虚煩不得眠酸棗湯主之<lb/>
　註曰虚勞虚矣兼煩是挾火不得眠是因火而氣亦<lb/>
　不順也其過當責心然心之火盛實由肝氣欝而魂<lb/>
　不安則未能生火故以酸棗仁之入肝安神最多為<lb/>
　君川芎以通肝氣之欝為臣知母凉肺胃之氣甘草<lb/>
　㵼心氣之實茯苓𨗳氣歸下焦為佐雖治虚煩實未<lb/>
　嘗補心也<lb/>
酸棗湯方<lb/>
<pb n="KR3e0006_WYG_006-12b"/>
　酸棗仁<hi>二升</hi>甘草<hi>一兩/</hi>知毋<hi>二兩/</hi>茯苓<hi>二兩</hi>
　芎藭<hi>一兩</hi>
　右五味以水八升煮酸棗仁得六升内諸藥煮取三<lb/>
　升分温三服<lb/>
五勞虚極羸瘦腹滿不能飲食食傷憂傷飲傷房室傷<lb/>
飢傷勞傷經絡榮衛氣傷内有乾血肌膚甲錯兩目黯<lb/>
黒緩中補虚大黄䗪䖝丸主之<lb/>
　註曰五勞者血氣肉骨筋各有虚勞病也然必由脾<lb/>
<pb n="KR3e0006_WYG_006-13a"/>
　胃受傷而虚乃難復故虚極則羸瘦大肉欲脫也腹<lb/>
　滿脾氣不行也不能飲食胃不運化也其受病之源<lb/>
　則因食因憂因飲因房室因饑因勞因經絡榮衛氣<lb/>
　傷不同皆可以漸而至極若其人内有血在傷時溢<lb/>
　出于廻薄之間乾而不去故使病留連其外證必肌<lb/>
　膚甲錯甲錯者如鱗也肝主血主目乾血之氣内乘<lb/>
　于肝則上薫于目而黯黒是必㧞其病根而外證乃<lb/>
　退故以乾漆桃仁四虫破其血然瘀久必生熱氣滯<lb/>
<pb n="KR3e0006_WYG_006-13b"/>
　乃不行故以黄芩清熱杏仁利氣大黄以行之而以<lb/>
　甘芍地黄救其元隂則中之因此而裏急者可以漸<lb/>
　緩虚之因此而勞極者可以漸補故曰緩中補虚大<lb/>
　黄䗪虫丸<lb/>
大黄䗪虫丸方<lb/>
　大黄<hi>十分蒸</hi>黄芩<hi>二兩/</hi>甘草<hi>三兩/</hi>桃仁<hi>一升</hi>
　杏仁<hi>一升</hi>芍藥<hi>四兩/</hi>乾地黄<hi>十/兩</hi>乾漆<hi>一兩</hi>
　　虫<hi>一升</hi>水蛭<hi>百枚/</hi>蠐嘈<hi>一升/</hi>䗪虫<hi>半升</hi>
<pb n="KR3e0006_WYG_006-14a"/>
　右十二味末之煉蜜和丸小豆大酒飲服五丸日三服<lb/>
　附方<lb/>
　千金翼炙甘草湯　治虚勞不足汗出而悶脉結悸<lb/>
　行動如常不出百日危急者十一日死<lb/>
　註曰此虚勞中潤燥復脉之神方也謂虚勞不足者<lb/>
　使隂陽不至暌隔榮衛稍能順序則元氣或可漸復<lb/>
　若汗出由榮強衛弱乃不因汗而爽反得悶是隂不<lb/>
　與陽和也脉者所謂壅遏榮氣令無所避是為脉言<lb/>
<pb n="KR3e0006_WYG_006-14b"/>
　其行之健也今脉結是榮氣不行悸則血虧而心失<lb/>
　所飬榮氣既滯而更外汗豈不立稿乎故雖内外之<lb/>
　蔵府未絶而行動如常㫁云不出百日知其隂亡而<lb/>
　陽自絶也若危急則心先絶故十一日死謂心懸絶<lb/>
　該九日死再加火之生數而水無可繼無不死也故<lb/>
　以桂甘行其身之陽薑棗宣其内之陽而類聚參膠<lb/>
　麻麥生地潤飬之物以滋五臓之燥使陽得復行于<lb/>
　榮中則脉自復名曰炙甘草湯者土為萬物之母故<lb/>
<pb n="KR3e0006_WYG_006-15a"/>
　既以生地主心麥冬主肺阿膠主肝腎麻仁主脾人<lb/>
　參主元氣而復以炙草為和中之總司後人只喜用<lb/>
　膠麥等而畏薑桂豈知隂凝燥氣非陽不能化耶<lb/>
　甘草<hi>四兩炙</hi>桂枝<hi>三兩/</hi>生薑<hi>三兩/</hi>麥冬<hi>半升</hi>
　麻仁<hi>一升</hi>人參<hi>二兩/</hi>阿膠<hi>二兩/</hi>大棗<hi>三十枚</hi>
　生地黄<hi>一觔</hi>
　右九味以酒七升水八升先煮八味取三升去滓内<lb/>
　膠消盡温服一升日三服<lb/>
<pb n="KR3e0006_WYG_006-15b"/>
　肘後獺肝㪚治冷勞又主鬼疰一門相染<lb/>
　註曰勞無不熱而猶言冷者隂寒之氣與邪為類故<lb/>
　邪挾寒入肝而摶其魂氣使少陽無權生生氣絶故<lb/>
　無不死又邪氣依正氣而為病藥力不易及故難愈<lb/>
　獺者隂獸也其肝獨應月而増减是得太隂之正肝<lb/>
　與肝為類故以此治冷癆邪遇正而化也獺肉皆寒<lb/>
　唯肝性獨温故尤冝冷癆又主鬼疰一門相染總屬<lb/>
　隂邪須以正隂化之耳<lb/>
<pb n="KR3e0006_WYG_006-16a"/>
　獺肝一具炙乾末之水服方寸匕日三服<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0006_WYG_006-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金匱要畧論註卷六<lb/>
</p>
<p>
</p>
  </div>
<div>
                <head>金匱要畧論註卷七</head>
    <p>
<pb n="KR3e0006_WYG_007-1a"/>
欽定四庫全書<lb/>
　金匱要畧論註卷七　　　　　漢　張機　撰<lb/>
　　　　　　　　　　　　　　嘉興徐彬　註<lb/>
　　肺痿肺癰欬嗽上氣<lb/>
問曰熱在上焦者因欬為肺痿肺痿之病從何得<lb/>
之師曰或從汗出或從嘔吐或從消渴小便利數<lb/>
或從便難又被快藥下利重亡津液故得之曰寸<lb/>
口脉數其人欬口中反有濁唾涎沬者何師曰為<lb/>
<pb n="KR3e0006_WYG_007-1b"/>
肺痿之病若口中辟辟燥欬即胸中隠隠痛脉反滑<lb/>
數此為肺癰欬唾膿血脉數虚者為肺痿數實者為<lb/>
肺癰<lb/>
　註曰此言肺痿肺癰一出于熱但肺痿者氣痿而不<lb/>
　振乃無形之氣病其成以漸與肺癰之邪入血分致<lb/>
　有形血肺壅而不通其源由風者不同也故謂胸中<lb/>
　為肺之府熱在上焦則肺為熱爍而欬所謂因熱而<lb/>
　欬因欬而為肺痿也然亦冇乆欬而不為肺痿者則<lb/>
<pb n="KR3e0006_WYG_007-2a"/>
　知痿非無因故曰或從汗出是津脫也或從嘔吐是<lb/>
　液傷也或從消渇是心火耗其隂也或腸枯便秘強<lb/>
　利求快是脾津因下而亡也<hi>闕</hi>屬燥熱亡隂邊事乃<lb/>
　胃中津液不輸于肺肺失所飬而肺乃痿矣唯其因<lb/>
　熱所以寸口脉數寸口脉當以右寸為主然兩手脉<lb/>
　皆屬肺則數當不止於右寸而已數脉為熱熱冝口<lb/>
　乾乃欬則濁唾涎沬似乎相反不知肺唯無病故䏻<lb/>
　輸精于皮毛毛脉合精行氣于腑痿則痺而不用飲<lb/>
<pb n="KR3e0006_WYG_007-2b"/>
　食之水氣上輸者不能収攝而運化則為濁沬而出<lb/>
　諸口矣故曰此為肺痿之病因熱而失其清肅之用<lb/>
　也若口中辟辟燥是内有實邪也欬則隠痛是專有<lb/>
　所傷也更脉滑是邪實不虚也其為肺癰無疑甚則<lb/>
　欬唾膿血矣唯其皆屬于熱故脉皆數但虚實不同<lb/>
　故曰虚為肺痿實為肺癰實者即上滑字義自見然<lb/>
　後章註肺癰夲證又曰脉㣲而數非相背也滑數者<lb/>
　已成而邪盛㣲數者初起而火伏也<lb/>
<pb n="KR3e0006_WYG_007-3a"/>
問曰病欬逆脉之何以知此為肺癰當有膿血吐膿則<lb/>
死其脉何類師曰寸口脉㣲而數㣲則為風數則為熱<lb/>
㣲則汗出數則惡寒風中于衛呼氣不入熱過于榮吸<lb/>
而不出風傷皮毛熱傷血脉風舍于肺其人則欬口乾<lb/>
喘滿咽燥不渇多唾濁沬時時振寒熱之所過血為之<lb/>
凝滯畜結癰膿吐如米粥始萌可救膿成則死<lb/>
　註曰此言肺癰之始終全由客邪較肺痿之因熱久<lb/>
　欬者其證稍驟然其邪之從外而内從㣲而極則亦<lb/>
<pb n="KR3e0006_WYG_007-3b"/>
　有漸也謂肺癰亦傷肺故必欬逆然初時未見癰證<lb/>
　即欲别其為癰為膿血為死不治非脉不可其脉豈<lb/>
　即數實乎不知初時寸口脉夲㣲而數盖風脉之形<lb/>
　原緩而弱在火伏肺内之時外但見風脉之影響而<lb/>
　㣲故曰㣲則為風然氣實挾風而熱仍露數象故曰<lb/>
　數則為熱㣲主風風則表虚自汗故曰㣲則汗出内<lb/>
　熱則外寒故曰數則惡寒其以漸而深則自衛而榮<lb/>
　有逓及之勢當其中于衛也先及毛皮而趨于其合<lb/>
<pb n="KR3e0006_WYG_007-4a"/>
　則衛受之然其邪盛不與呼吸相随故呼則氣出而<lb/>
　已衛有邪不與呼俱出而此時之正氣不復能入而<lb/>
　與邪争逮風欝為熱過于榮分則氣因吸入者邪熱<lb/>
　與吸俱入而不出于是皮毛受風傷血脉受熱傷風<lb/>
　在上則欬而口乾肺氣實則喘而且滿然上輸之水<lb/>
　液聚而　散故咽為火灼而自燥胸仍貯飲而不渇<lb/>
　乃風由所合漸舍肺俞而欬唾振寒則肺葉間有形<lb/>
　之凝滯必急從㵼肺之法而下驅之乃復因循致大<lb/>
<pb n="KR3e0006_WYG_007-4b"/>
　敗决裂肺葉欲盡尚可為耶故曰始萌可救膿成則<lb/>
　死萌者謂初有膿而未甚也<lb/>
上氣面浮腫肩息其脉浮大不治又加利尤甚　上氣<lb/>
喘而躁者屬肺脹欲作風水發汗則愈<lb/>
　註曰此言肺癰之證元氣憊者難治有邪者尚可治<lb/>
　也謂肺癰由風則風性上行必先上氣若兼面浮腫<lb/>
　肩息氣升不降也又脉浮大元氣不復能歛則補既<lb/>
　不可汗又不可况内外皆逆氣非風比可盡汗泄乎<lb/>
<pb n="KR3e0006_WYG_007-5a"/>
　故云不治加利則陽從上脫隂從下脫故曰尤甚若<lb/>
　上氣但喘而躁則喘為風之扇躁為風之煩其逆上<lb/>
　之涎沬将挾風勢而為風水今風先泄于肌表水無<lb/>
　風戰自然順趨而從下出故曰可汗而愈<lb/>
肺痿吐涎沬而不欬者其人不渇必遺尿小便數所以<lb/>
然者以上虚不能制下故也此為肺中冷必眩多涎唾<lb/>
甘草乾薑湯以温之若服湯已渇者屬消渇<lb/>
　註曰前既云上焦有熱因欬為肺痿故又拈出有冷<lb/>
<pb n="KR3e0006_WYG_007-5b"/>
　一條以見肺痿中有獨異者也謂肺痿吐涎沬用欬<lb/>
　者多内有不欬且不渇是肺中全無熱必遺尿而小<lb/>
　便數以上虚故小便無所節制耳豈惟無熱兼之有<lb/>
　冷則必隂氣上巔侮其陽氣而為眩隂氣在中凝滯<lb/>
　津液而吐涎故以甘草乾薑温其肺使非下熱上寒<lb/>
　則得温竟止矣乃反渇豈非隂分結熱肺寒雖去下<lb/>
　熱仍在欲成飲一溲二之消渇乎故曰服湯已渇者<lb/>
　屬消渇<lb/>
<pb n="KR3e0006_WYG_007-6a"/>
甘草乾薑湯方<lb/>
　甘草<hi>四兩炙</hi>　乾薑<hi>二兩炮</hi>
　右㕮咀以水三升煮取一升五合去滓分温再服<lb/>
欬而上氣喉中水雞聲射干麻黄湯主之<lb/>
　註曰凡欬之上氣者皆有邪也其喉中水雞聲乃痰<lb/>
　為火所吸不能下然火乃風所生水從風戰而作聲<lb/>
　耳故以麻黄細辛驅其外邪為主以射干開結熱氣<lb/>
　行水濕毒尤善清肺氣者為臣而餘皆降逆消痰宣<lb/>
<pb n="KR3e0006_WYG_007-6b"/>
　散藥唯五味一品以収其既耗之氣令正氣自歛邪<lb/>
　氣自去恐肺氣久虚不堪劫散也<lb/>
　論曰肺痿乃因重亡津液肺之夲氣自病熱逼而痿<lb/>
　故有欬有涎沬而無上氣喘逆之證則凡遇上氣喘<lb/>
　逆及有臭痰者為肺癰無臭痰只水雞聲者為火吸<lb/>
　其痰以此辨治自無悞矣然水乃潤下之物何以逆<lb/>
　上作聲余見近来㧞火礶者以火入瓶罨人患處立<lb/>
　将内寒吸起甚力始悟火性上行火聚于上氣吸于<lb/>
<pb n="KR3e0006_WYG_007-7a"/>
　下勢不容己上氣水聲亦此理耳此非㵼肺邪何以<lb/>
　愈之故治此病加射干為上或白前次之澤漆次之<lb/>
　皆能開結下水也<lb/>
射干麻黄湯方<lb/>
　射干<hi>十三枚一法三兩</hi>麻黄<hi>四兩/</hi>生薑<hi>四兩/</hi>細辛<hi>三兩</hi>
　紫苑<hi>三兩</hi>　欵冬花<hi>三兩/</hi>五味<hi>半升/</hi>大棗<hi>七枚</hi>
　半夏<hi>半升洗</hi>
　右九味以水一斗二升先煮麻黄兩沸去上沬内諸<lb/>
<pb n="KR3e0006_WYG_007-7b"/>
　藥煮取三升分温三服<lb/>
欬逆上氣時時唾濁但坐不得眠皂夾丸主之<lb/>
　註曰此比水雞聲乃欬而上氣中之逆甚者也至不<lb/>
　得眠非唯壅且加閉矣故以皂夾一味開之合棗膏<lb/>
　安胃以待既開之後另酌保肺之藥也<lb/>
皂夾丸方<lb/>
　皂夾<hi>八兩刮去皮用酥炙</hi>
　右一味末之蜜丸梧子大以棗膏和湯服三丸日三<lb/>
<pb n="KR3e0006_WYG_007-8a"/>
　夜一服<lb/>
欬而脉浮者厚朴麻黄湯主之欬而脉沉者澤漆湯主之<lb/>
　註曰欬而脉浮則表邪居多但此非在經之表乃邪<lb/>
　在肺家氣分之表也故于小青龍去桂芍草三味而<lb/>
　加厚朴以下氣石膏以清熱小麥以輯心火而安胃<lb/>
　若欬而脉沉則裏邪居多但此非在腹之裏乃邪在<lb/>
　肺家榮分之裏也故以澤漆之下水功類大㦸者為<lb/>
　君且邪在榮澤漆兼能破血也紫苑䏻保肺白前能<lb/>
<pb n="KR3e0006_WYG_007-8b"/>
　開結桂枝能行陽㪚邪故以為佐若餘藥即小柴胡<lb/>
　去柴胡大棗和觧其膈氣而已<lb/>
厚朴麻黄湯方<lb/>
　厚朴<hi>五兩</hi>麻黄<hi>四兩/</hi>石膏<hi>如雞/子人</hi>杏仁<hi>半升</hi>
　半夏<hi>半升</hi>乾薑<hi>二兩/</hi>細辛<hi>二兩/</hi>小麥<hi>一升</hi>
　五味子<hi>半升</hi>
　右九味以水一斗二升先煮小麥熟去滓内諸藥煮<lb/>
　取三升温服一升日三服<lb/>
<pb n="KR3e0006_WYG_007-9a"/>
澤漆湯方<lb/>
　半夏<hi>半升</hi>紫參<hi>五兩一/作紫苑</hi>澤漆<hi>三觔以東流水五斗煮取一斗五升</hi>
　生薑<hi>五兩</hi>白前<hi>五兩/</hi>甘草<hi>三兩/</hi>黄芩<hi>三兩</hi>
　人參<hi>三兩</hi>桂枝<hi>三兩</hi>
　右九味㕮咀内澤漆汁中煮取五升温服五合至夜盡<lb/>
火逆上氣咽喉不利止逆下氣者麥門冬湯主之<lb/>
　註曰此欬逆上氣中之有火邪而無風邪者故以咽<lb/>
　喉不利特掲言之而藥槩調補肺胃单丈一味半夏<lb/>
<pb n="KR3e0006_WYG_007-9b"/>
　去逆且註其功曰止逆下氣示治火逆不治風邪也<lb/>
　不用生薑以能宣發火氣也<lb/>
麥門冬湯方<lb/>
　麥門冬<hi>七升</hi>半夏<hi>一升/</hi>人參<hi>二兩/</hi>甘草<hi>二兩</hi>
　粳米<hi>三合</hi>大棗<hi>十二枚</hi>
　右六味以水一斗二升煮取六升温服一升日三夜<lb/>
　一服<lb/>
肺癰喘不得卧葶藶大棗㵼肺湯主之<lb/>
<pb n="KR3e0006_WYG_007-10a"/>
　註曰此比前上氣不得眠乃因肺有癰膿封住肺氣<lb/>
　卧不倒也故以葶藶洩其肺實下其敗濁大棗安胃<lb/>
　以行之也<lb/>
葶藶大棗㵼肺湯方<lb/>
　葶藶<hi>熬令黄色搗九如彈子大</hi>　大棗<hi>十二枚</hi>
　右先以水三升煮棗取二升去棗内葶藶煮取一升<lb/>
　頓服<lb/>
欬而胸滿振寒脉數咽乾不渇時出濁唾腥臭久久吐<lb/>
<pb n="KR3e0006_WYG_007-10b"/>
膿如米粥者為肺癰桔梗湯主之<lb/>
　註曰此乃肺癰已成所謂熱過於榮吸而不出邪熱<lb/>
　結於肺之榮分故以苦梗下其結熱開提肺氣生甘<lb/>
　草以清熱觧毒此亦開痺之法故又註曰再服則吐<lb/>
　膿血也<lb/>
桔梗湯方<hi>亦主血痺</hi>
　桔梗<hi>一兩</hi>　甘草<hi>二兩</hi>
　右二味以水三升煮取一升分温再服則吐膿血也<lb/>
<pb n="KR3e0006_WYG_007-11a"/>
欬而上氣此為肺脹其人喘目如脫状脉浮大者越婢<lb/>
加半夏湯主之<lb/>
　註曰欬乃火乘肺頻頻上氣是肺之形體不能稍安<lb/>
　故曰此為肺脹喘者脹之呼氣也目如脫脹而氣壅<lb/>
　不下也更加脉浮大則脹實由邪盛故以越婢清邪<lb/>
　而加半夏以降其逆則脹自已也<lb/>
越婢加半夏湯方<lb/>
　麻黄<hi>六兩</hi>石膏<hi>半觔/</hi>生薑<hi>三兩/</hi>大棗<hi>十五枚</hi>
<pb n="KR3e0006_WYG_007-11b"/>
　甘草<hi>二兩</hi>半夏<hi>半升</hi>
　右六味以水六升先煮麻黄去上沬内諸藥煮取三<lb/>
　升分温三服<lb/>
肺脹欬而上氣煩躁而喘脉浮者心下有水小青龍加<lb/>
石膏湯主之<lb/>
　註曰此較前條同是欬喘上氣肺脹脉浮然前條目<lb/>
　如脫状則喘多矣喘多責寒故以麻黄甘草為主而<lb/>
　加石膏以清寒變之熱此獨加煩躁傷寒論中寒得<lb/>
<pb n="KR3e0006_WYG_007-12a"/>
　風脉而煩躁者主以青龍湯故亦主小青龍然壅則<lb/>
　氣必熱故仍加石膏耳<lb/>
小青龍加石膏湯方　<hi>千金證治同外更加脇下痛引缺盆</hi>
　麻黄<hi>三兩</hi>芍藥<hi>三兩/</hi>桂枝<hi>三兩/</hi>細辛<hi>三兩</hi>
　乾薑<hi>三兩</hi>甘草<hi>三兩/</hi>五味<hi>半升/</hi>半夏<hi>半升</hi>
　石膏<hi>二兩</hi>
　右九味以水一斗先煮麻黄去上沬内諸藥煮取三<lb/>
　升強人服一升羸者减之日三服小兒服四合附方<lb/>
<pb n="KR3e0006_WYG_007-12b"/>
　<hi>已下六方孫直等集</hi>
　外臺炙甘草湯治肺痿涎唾多心中温温液液者<hi>方見</hi>
　<hi>虚勞中</hi>
　註曰肺痿證槩屬津枯熱燥此方乃桂枝湯去芍加<lb/>
　參地阿膠麻仁麥冬也不急于去熱而但以生津潤<lb/>
　燥為主盖虚回而津生津生而熱自化也至桂枝乃<lb/>
　熱劑而不嫌峻者桂枝得甘草正所以行其熱也<lb/>
　千金甘草湯方<lb/>
<pb n="KR3e0006_WYG_007-13a"/>
　註曰肺痿之熱由于虚則不可直攻故以生甘草之<lb/>
　甘寒頻頻呷之熱自漸化也余妾曽病此初時涎沬<lb/>
　成碗服過半月痰少而愈但最難喫三四日内猝無<lb/>
　㨗効耳<lb/>
　甘草<lb/>
　右一味以水三升煮减半分温三服<lb/>
　千金生薑甘草湯治肺痿欬唾涎沬不止咽燥而渇<lb/>
　註曰此湯即甘草一味方廣其法也謂胸咽之中虚<lb/>
<pb n="KR3e0006_WYG_007-13b"/>
　熱乾枯故參甘以生津化熱薑棗以宣上焦之氣使<lb/>
　胸中之陽不滯而隂火自熄也然亦非一二劑可以<lb/>
　期效<lb/>
　生薑<hi>五兩</hi>人參<hi>三兩/</hi>甘草<hi>四兩/</hi>大棗<hi>十五枚</hi>
　右四味以水七升煮取三升分温三服<lb/>
　千金桂枝去芍藥加皂莢湯治肺痿吐涎沬<lb/>
　註曰此治肺痿中之有壅閉者故加皂莢以行桂甘<lb/>
　薑棗之勢<lb/>
<pb n="KR3e0006_WYG_007-14a"/>
　桂枝<hi>三兩</hi>生薑<hi>三兩/</hi>甘草<hi>二兩/</hi>大棗<hi>十枚</hi>
　皂莢<hi>一枚去皮子炙焦</hi>
　右五味以水七升㣲㣲火煮取三升分温三服<lb/>
　外臺桔梗白㪚治欬而胸滿振寒脉數咽乾不渇時<lb/>
　出濁唾腥臭久久吐膿如米粥者為肺癰<lb/>
　註曰此即前桔梗湯證也然此以貝母巴豆易去甘<lb/>
　草則迅利極矣盖此等證危在呼吸以悠忽遺禍不<lb/>
　可勝數故確見人強或證危正當以此急救之不得<lb/>
<pb n="KR3e0006_WYG_007-14b"/>
　嫌其峻坐以待斃也<lb/>
　桔梗<hi>三分</hi>貝母<hi>三分/</hi>巴豆<hi>一分去皮熬研如脂</hi>
　右三味為散強人飲服半錢匕羸者减之病在膈上<lb/>
　者吐膿在膈下者㵼出若下多不止飲冷水一盃則定<lb/>
　千金葦莖湯治欬有㣲熱煩滿胸中甲錯是為肺癰<lb/>
　註曰此治肺癰之陽劑也盖欬而有㣲熱是邪在陽<lb/>
　分也煩滿則挾濕矣至胸中甲錯是内之形體為病<lb/>
　故甲錯獨見于胸中乃胸上之氣血有結熱故以葦<lb/>
<pb n="KR3e0006_WYG_007-15a"/>
　莖之輕浮而甘寒者觧陽分之氣熱桃仁㵼血分之<lb/>
　結熱苡薏下肺中之濕𤓰辦清結熱而吐其敗濁所<lb/>
　謂在上者越之耳<lb/>
　葦莖<hi>二升</hi>薏苡仁<hi>半升/</hi>桃仁<hi>五十/粒</hi>𤓰瓣<hi>半升</hi>
　右四味以水一斗先煮葦莖得五升去滓内諸藥煮<lb/>
　取二升服一升再服當吐如膿<lb/>
　肺癰胸滿脹一身面目浮腫鼻塞清涕出不聞香臭<lb/>
　酸辛欬逆上氣喘鳴廹塞葶藶大棗㵼肺湯主之<hi>方見</hi>
<pb n="KR3e0006_WYG_007-15b"/>
　<hi>上三日一劑可至三四劑此先服小青龍湯一劑乃進小青龍方見欬嗽門中</hi>
　註曰前葶藶大棗湯治肺癰喘不得卧其壅氣僅攻<lb/>
　于内也此則壅氣走于經而為一身面目浮腫攻於<lb/>
　肺竅而為鼻塞清涕出不聞香臭酸辛則表裏均平<lb/>
　故先用小青龍一劑而後専㵼肺家之實亦拯危之<lb/>
　巧思也<lb/>
　<lb/>
　金匱要畧論註卷七<lb/>
</p>
<p>
</p>
  </div>
<div>
                <head>金匱要畧論註巻八</head>
    <p>
<pb n="KR3e0006_WYG_008-1a"/>
欽定四庫全書<lb/>
　金匱要畧論註巻八　　　　漢　張機　撰<lb/>
　　　　　　　　　　　　　嘉興徐彬　註<lb/>
　　奔㹠氣<lb/>
師曰病有奔㹠有吐膿有驚怖有火邪此四部病皆從<lb/>
驚發得之<lb/>
　註曰治病者不問内傷外感怱増一病正當深究致<lb/>
　此之由如外邪既傷復有因驚而入心者甚則有因<lb/>
<pb n="KR3e0006_WYG_008-1b"/>
　驚而動腎氣者其現證雖殊當知受病之原則孰淺<lb/>
　孰深分而治之不難矣故謂奔㹠之與吐膿驚悸火<lb/>
　邪為四部病奔㹠腎家病也其吐膿驚悸火邪皆上<lb/>
　焦心分病仲景各有治法于吐膿則曰嘔吐膿血不<lb/>
　可治嘔膿盡自愈于心悸用半夏麻黄丸于火邪用<lb/>
　桂枝去芍加龍骨牡蠣湯何知究其原則同是驚發<lb/>
　得之謂夲病之外此復因驚而發也先合四部為言<lb/>
　見驚之能為諸病若此然此章单論奔㹠故後只言<lb/>
<pb n="KR3e0006_WYG_008-2a"/>
　奔㹠證治耳<lb/>
師曰奔㹠病從少腹起上衝咽喉發作欲死復還止皆<lb/>
從驚恐得之<lb/>
　註曰此述奔㹠之主證有物渾淪其状如㹠㹠為水<lb/>
　畜自下闖上則名為奔也其起少腹因腎邪動也上<lb/>
　衝咽喉中上二焦不復有䦨阻也邪發于臓與在經<lb/>
　在腑不同故發作欲死腎水畏土故脾氣稍復還止<lb/>
　究其因外邪不能直入若此乃由驚氣傷心恐氣傷<lb/>
<pb n="KR3e0006_WYG_008-2b"/>
　腎心腎之氣夲自交通今乃因邪作使無復限制故<lb/>
　曰從驚恐得之<lb/>
　論曰按仲景言厥隂之為病氣上衝心言腎之積為<lb/>
　奔㹠此復言奔㹠氣從少腹上衝咽喉皆從驚恐得<lb/>
　之驚則入心矣然則此證果何屬耶曰心肝腎皆有<lb/>
　之昔東垣曰人身上下有七衝門皆下衝上衝其吸<lb/>
　入之氣使不得下歸于脾腎然東垣所謂衝乃真氣<lb/>
　充滿相為闗鎻故使外氣不得内入下隂不得上竄<lb/>
<pb n="KR3e0006_WYG_008-3a"/>
　乃自魄門而䦨門而幽門而賁門而咽門而吸門而<lb/>
　飛門陽氣恒升隂氣雌伏于人為無病于天下為泰<lb/>
　寜今因驚恐之邪驟傷心氣驚則氣下心者君主也<lb/>
　下堂而奔籓籬盡撤則下焦雌伏之隂因乙癸同原<lb/>
　腎邪乃挾肝氣而上入如禄山既破潼闗長驅莫禦<lb/>
　非有鳯翔恢復之師長安正未易復耳然則此證乃<lb/>
　積發于腎氣偕厥隂激亂而撤守在心亦何疑哉<lb/>
奔㹠氣上衝胸腹痛往来寒熱奔㹠湯主之<lb/>
<pb n="KR3e0006_WYG_008-3b"/>
　註曰此乃奔㹠之氣與在表之外邪相當者也故状<lb/>
　如奔㹠而氣上衝胸雖未至咽喉亦如驚發之奔㹠<lb/>
　矣但兼腹痛是客邪有在腹也且往来寒熱是客邪<lb/>
　有在半表裏也故合桂枝小柴胡去桂去柴以太少<lb/>
　合病治法和其内相合之客邪肝氣不調而加辛温<lb/>
　之芎歸内寒疼逆而加甘温之生葛李根謂客邪去<lb/>
　而肝氣暢則奔㹠不治而自止也桂為奔㹠的藥而<lb/>
　不用裏急故也<lb/>
<pb n="KR3e0006_WYG_008-4a"/>
奔㹠湯方<lb/>
　甘草<hi>二兩</hi>芎藭<hi>二兩/</hi>當歸<hi>二兩/</hi>半夏<hi>四兩</hi>
　黄芩<hi>二兩</hi>生葛<hi>五兩/</hi>芍藥<hi>二兩/</hi>生薑<hi>四兩</hi>
　甘李根白皮<hi>一升</hi>
　右九味以水二斗煮取五升温服一升日三夜一<lb/>
發汁後燒針令其汗針處被寒核起而赤者必發賁㹠<lb/>
氣從少腹上至心灸其核上各一壮與桂枝加桂湯主之<lb/>
　註曰此言太陽餘邪未盡而加奔㹠兼又核起者立<lb/>
<pb n="KR3e0006_WYG_008-4b"/>
　内外兩治之法也謂太陽病發汗矣又復燒針令汗<lb/>
　以太陽之邪未服故也奈燒針則驚發其奔㹠之氣<lb/>
　所以氣從少腹上至心于是治其餘邪攻其衝氣治<lb/>
　之甚易乃又針處被寒核起而赤則兼治為難故以<lb/>
　桂枝湯主太陽之邪加桂以伐奔㹠之氣而赤核則<lb/>
　另灸以從外治之法庶為兩得耳所以若此者以無<lb/>
　腹痛及往来寒熱則病専在太陽故也<lb/>
桂枝加桂湯方<lb/>
<pb n="KR3e0006_WYG_008-5a"/>
　桂枝<hi>五兩</hi>芍藥<hi>三兩/</hi>甘草<hi>二兩/炙</hi>生薑<hi>三兩</hi>
　大棗<hi>十二枚</hi>
　右五味以水七升㣲火煮取三升去滓温服一升<lb/>
發汗後臍下悸者欲作奔㹠茯苓桂枝甘草大棗湯主<lb/>
之<lb/>
　註曰此言即無驚發而有君火虚極腎邪㣲動亦将<lb/>
　陵心而作奔㹠也謂汗乃心腋發汗後則虚可知使<lb/>
　非因汗時餘邪侵腎何至臍下悸至于悸而腎邪動<lb/>
<pb n="KR3e0006_WYG_008-5b"/>
　矣故知欲作奔㹠乃以茯苓合桂甘専伐腎邪单加<lb/>
　大棗以安胃似不復大顧表邪謂發汗後表邪已少<lb/>
　且但欲作則其力尚㣲故滲其濕培其土而隂氣自<lb/>
　衰用甘瀾水助其急下之勢也<lb/>
茯苓桂枝甘草大棗湯方<lb/>
　茯苓<hi>半觔</hi>甘草<hi>二兩/</hi>大棗<hi>十五/枚</hi>桂枝<hi>四兩</hi>
　右四味以甘瀾水一斗先煮茯苓减二升内諸藥煮<lb/>
　取三升去滓温服一升日三服<hi>甘瀾水取水二斗置大盆以杓揚之水上</hi>
<pb n="KR3e0006_WYG_008-6a"/>
　<hi>有珠子五六千顆相逐遂取用之</hi>
　論曰仲景論證每合數條以盡其變故如奔㹠一證<lb/>
　由于驚發則合四部見其因同而證異庶知奔㹠之<lb/>
　所自来又即言其氣從少腹衝至咽喉以見此病之<lb/>
　極則又即言其兼腹痛而往来寒熱以見此證必從<lb/>
　表未清来而有在半表裏者則于内為多又即言其<lb/>
　兼核起而無他病者以見此證有只在太陽而未襍<lb/>
　他經者則于表為多又即言汗後臍下悸欲作奔㹠<lb/>
<pb n="KR3e0006_WYG_008-6b"/>
　而未成者以見此證有表去之後餘邪侵腎者則水<lb/>
　氣為多故曰衝咽喉曰衝胸曰衝心曰臍下悸而淺<lb/>
　燎然用和觧用伐腎用桂不用桂而酌治㣲妙奔㹠<lb/>
　證病因證治無復剩義苟不㑹仲景立方之意則峻<lb/>
　藥畏用平劑寡効豈真古方不冝于今耶<lb/>
　<lb/>
　<lb/>
　金匱要畧論註卷八<lb/>
</p>
<p>
</p>
  </div>
<div>
                <head>金匱要畧論註卷九</head>
    <p>
<pb n="KR3e0006_WYG_009-1a"/>
欽定四庫全書<lb/>
　金匱要畧論註卷九　　　　漢　張機　撰<lb/>
　　　　　　　　　　　　　嘉興徐彬　註<lb/>
　　胸痺心痛短氣<lb/>
師曰夫脉當取太過不及陽㣲隂弦即胸痺而痛所以<lb/>
然者責其極虚也今陽虚知在上焦所以胸痺心痛者<lb/>
以其隂弦故也　平人無寒熱短氣不足以息者實也<lb/>
　註曰此言治病當知虚之所在故欲知病脉當先審<lb/>
<pb n="KR3e0006_WYG_009-1b"/>
　脉中太過不及之形謂最虚之處即是容邪之處也<lb/>
　假令闗前為陽陽脉主陽陽而㣲虚也闗後為隂隂<lb/>
　脉主隂隂而弦虚邪也然弦脉為隂之所有雖云弦<lb/>
　則為减虚未甚也陽冝洪大而㣲則虚之甚矣虛則<lb/>
　邪乘之即胸痺而痛痺者胸中之陽氣不用也痛者<lb/>
　陽不用則隂火刺痛也然則不虚隂火何能乘之故<lb/>
　曰所以然者責其極虚然单虚不能為痛今陽㣲而<lb/>
　知虚在上焦其所以胸痺心痛以隂中之弦乃隂中<lb/>
<pb n="KR3e0006_WYG_009-2a"/>
　寒邪乘上焦之虚則為痺而痛是知虚為致邪之因<lb/>
　而弦乃襲虚之邪也但雖有邪亦同歸于虚陽㣲故<lb/>
　也若平人無寒熱則非表邪矣又不見胸痺心痛之<lb/>
　證然而短氣不足以息非有邪礙其呼吸之氣而何<lb/>
　故曰實也則并非胸痺矣合出二條所以示人辨虚<lb/>
　實之法<lb/>
胸痺之病喘息欬唾胸背痛短氣寸口脉沉而遲闗上<lb/>
小𦂳數括蔞薤白白酒湯主之<lb/>
<pb n="KR3e0006_WYG_009-2b"/>
　註曰此叚實註胸痺之證脉後凡言胸痺皆當以此<lb/>
　槩之但㣲有參差不同故特首掲以為胸痺之主證<lb/>
　主脉主方耳謂人之胸中如天陽氣用事故清肅時<lb/>
　行呼吸往還不愆常度津液上下潤飬無壅痺則虚<lb/>
　而不充其息乃不匀而喘唾乃隨欬而生胸為前背<lb/>
　為後其中氣痺則前後俱痛上之氣不能常下則下<lb/>
　之氣不䏻時上而短矣寸口主陽因虚伏而不鼔則<lb/>
　沉而遲闗主隂隂寒相摶則小緊而數數者隂中挾<lb/>
<pb n="KR3e0006_WYG_009-3a"/>
　燥火也故以括蔞開胸中之燥痺為君薤白之辛温<lb/>
　以行痺着之氣白酒以通行榮衛為佐其意謂胸中<lb/>
　之陽氣布則燥自潤痰自開而諸證悉愈也<lb/>
　論曰寸口脉沉而遲闗上小𦂳數既為胸痺主脉前<lb/>
　又云陽㣲隂弦即胸痺而痛孰為是乎曰此正見仲<lb/>
　景斟酌論證之妙盖胸痺證陽既虚虚則不運不運<lb/>
　則津液必凝滯而為痰故胸痺夲與支飲痰飲相類<lb/>
　但支飲痰飲乃飲重而滯氣胸痺則由陽虚而氣削<lb/>
<pb n="KR3e0006_WYG_009-3b"/>
　痰飲因之故仲景既不列胸痺于支飲痰飲中即胸<lb/>
　痺内亦不拈煞一脉為言而曰夫脉當取太過不及<lb/>
　陽㣲隂弦即胸痺而痛又註云責其極虚見胸痺證<lb/>
　當全責陽虚既非表證外入之疾亦非痰飲内積之<lb/>
　比故以括蔞薤白潤燥通陽為主未嘗不取消痰下<lb/>
　氣而意實不同于治飲也故細分寸口沉遲者約畧<lb/>
　言其脉之在陽者為㣲細分闗上小𦂳數者約畧言<lb/>
　其脉之在隂者為弦當取太過不及者約畧之辭也<lb/>
<pb n="KR3e0006_WYG_009-4a"/>
　令以隂陽槩審闗前闗後使人認定上焦陽虚而胸<lb/>
　痺一證與支飲痰飲等病因治法判然矣<lb/>
括蔞薤白白酒湯方<lb/>
　括蔞實<hi>一枚搗</hi>薤白<hi>半觔/</hi>白酒<hi>七升</hi>
　右三味同煮取二升分温再服<lb/>
胸痺不得卧心痛徹背者括蔞薤白半夏湯主之<lb/>
　註曰此貫以胸痺是喘息等證或亦有之也加以不<lb/>
　得卧此支飲之兼證又心痛徹背支飲原不痛飲由<lb/>
<pb n="KR3e0006_WYG_009-4b"/>
　胸痺而痛氣應背故即前方加半夏以去飲下逆<lb/>
括蔞薤白半夏湯方<lb/>
　括蔞實<hi>一枚搗</hi>薤白<hi>三兩/</hi>半夏<hi>半升/</hi>白酒<hi>一斗</hi>
　右四味同煮取四升温服一升日三服<lb/>
胸痺心中痞留氣結在胸胸滿脇下逆搶心枳實薤白<lb/>
桂枝湯主之人參湯亦主之<lb/>
　註曰胸痺而加以心中痞胸滿似痞與結胸之象乃<lb/>
　上焦陽㣲而客氣動鬲也註云留氣結在胸即客氣<lb/>
<pb n="KR3e0006_WYG_009-5a"/>
　也更脇下逆搶心是不獨上焦虚而中焦亦虚隂邪<lb/>
　得以據之為逆為搶故于薤白括蔞又加枳朴以開<lb/>
　其結桂枝行陽以疏其肝人參湯亦主之者病由中<lb/>
　虚去其太甚即可補正以化邪也胸痺之虚夲陽氣<lb/>
　㣲非榮氣虚也陽無取乎補宣而通之即陽氣暢暢<lb/>
　即陽盛矣故薤白方以行陽為主不取補也此曰人<lb/>
　參湯亦主之因脇下逆由中氣虚故補中<lb/>
枳實薤白桂枝湯方<lb/>
<pb n="KR3e0006_WYG_009-5b"/>
　枳實<hi>四枚</hi>薤白<hi>半觔/</hi>桂枝<hi>一兩/</hi>厚朴<hi>四兩</hi>
　括蔞<hi>一枚搗</hi>
　右五味以水五升先煮枳實厚朴取二升去滓内諸<lb/>
　藥煮數沸分温三服<lb/>
人參湯方<lb/>
　人參<hi>三兩</hi>甘草<hi>三兩/</hi>乾薑<hi>三兩/</hi>白术<hi>三兩</hi>
　右四味以水八升煮取三升温服一升日三服<lb/>
胸痺胸中氣塞短氣茯苓杏仁甘草湯主之橘枳生薑<lb/>
<pb n="KR3e0006_WYG_009-6a"/>
湯亦主之<lb/>
　註曰胸痺而尤覺氣塞短氣是較喘息更有閉塞不<lb/>
　通之象氣有餘之甚也知下之壅滯多矣故以杏仁<lb/>
　利肺氣而加茯苓以𨗳飲甘草以補中不則恐挾㣲<lb/>
　寒橘枳以利中上焦氣而加生薑以宣之胸痺夲屬<lb/>
　虛而治之若此氣塞之甚故先治標後治夲也<lb/>
茯苓杏仁甘草湯方<lb/>
　茯苓<hi>三兩</hi>杏仁<hi>五十/個</hi>甘草<hi>一兩</hi>
<pb n="KR3e0006_WYG_009-6b"/>
　右三味以水一斗煮取五升温服一升日三服不差<lb/>
　更服<lb/>
橘枳生薑湯方<hi>肘後千金治胸痺胸中愊愊如滿噎塞習習如痒喉中燥澁唾沬</hi>
　橘皮<hi>一觔</hi>枳實<hi>三兩/</hi>生薑<hi>半觔</hi>
　右三味以水五升煮取二升分温再服<lb/>
胸痺緩急者薏苡附子㪚主之<lb/>
　註曰緩急是肢節之筋有緩有急乃胸痺之邪淫及<lb/>
　于筋也肝主筋乙癸同原明是龍雷之火不足故得<lb/>
<pb n="KR3e0006_WYG_009-7a"/>
　以痺胸之氣移而痺筋以舒筋之薏苡合附子以温<lb/>
　起下元則陽囬而痺自去用散者欲其漸觧之也<lb/>
薏苡附子㪚方<lb/>
　薏苡<hi>十五兩</hi>大附子<hi>十枚炮</hi>
　右二味杵為散服方寸匕日三服<lb/>
心中痞諸逆心懸痛桂枝生薑枳實湯主之<lb/>
　註曰此已下不言胸痺是不必有胸痺的證矣但心<lb/>
　中痞是隂邪凝結之象也非因初時氣逆不至此然<lb/>
<pb n="KR3e0006_WYG_009-7b"/>
　至心痛如懸是前因逆而邪痞心中後乃邪結心中<lb/>
　而下反如空矣故以桂枝去邪生薑枳實宣㪚而下<lb/>
　其氣也<lb/>
桂枝生薑枳實湯方<lb/>
　桂枝<hi>三兩</hi>生薑<hi>三兩/</hi>枳實<hi>五兩</hi>
　右三味以水六升煮取三升分温三服<lb/>
心痛徹背背痛徹心烏頭赤石脂丸主之<lb/>
　註曰心背夲屬兩面中之空竅乃正氣所貯以通上<lb/>
<pb n="KR3e0006_WYG_009-8a"/>
　下者今心痛則通徹于背背痛則通徹于心明是正<lb/>
　氣不足而寒邪摶結于中故以烏附薑椒温下其氣<lb/>
　而以赤石脂入心而飬血且鎮墜輯浮以安其中邪<lb/>
　去而胸中之正氣自復則痛止矣<lb/>
赤石脂丸方<lb/>
　烏頭<hi>一分炮</hi>蜀椒<hi>一兩一/法二分</hi>附子<hi>半兩一/法一分</hi>乾薑<hi>一兩一法一分</hi>
　赤石脂<hi>一兩一法二分</hi>
　右五味末之蜜丸如梧子大先食服一丸日三服不<lb/>
<pb n="KR3e0006_WYG_009-8b"/>
　知稍加服<lb/>
　附方<lb/>
　九痛丸治九種心痛<lb/>
　註曰凡心痛不離于寒或有稍滯之積故亦以乾薑<lb/>
　附子為主而加吴茰以降濁隂狼牙以去浮風巴豆<lb/>
　以逐留滯邪非虚不着故加人參以飬正兼治卒中<lb/>
　惡及連年積冷血疾者飬正驅邪氣通而諸證悉愈耳<lb/>
　附子<hi>三兩炮</hi>生狼牙<hi>一兩/</hi>巴豆　<hi>兩去皮研如膏</hi>
<pb n="KR3e0006_WYG_009-9a"/>
　乾薑<hi>一兩</hi>吴茱茰<hi>一兩/</hi>人參<hi>一兩</hi>
　右六味末之煉蜜丸如梧子大酒下強人初服三丸<lb/>
　日三服弱者二丸○兼治卒中惡腹脹痛口不能言<lb/>
　又治連年積冷流注心胸痛并冷衝上氣落馬墜車<lb/>
　血疾等皆主之忌口如常法<lb/>
　<lb/>
　<lb/>
　<lb/>
<pb n="KR3e0006_WYG_009-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金匱要畧論註卷九<lb/>
</p>
<p>
</p>
  </div>
<div>
                <head>金匱要畧論註卷十</head>
    <p>
<pb n="KR3e0006_WYG_010-1a"/>
欽定四庫全書<lb/>
　金匱要畧論註卷十　　　　漢　張機　撰<lb/>
　　　　　　　　　　　　　嘉興徐彬　註<lb/>
　　腹滿寒疝宿食<lb/>
趺陽脉㣲弦法當腹滿不滿者必便難兩胠疼痛此虚<lb/>
寒從下上也當以温藥服之○病者腹滿按之不痛<lb/>
為虚痛者為實可下之舌黄未下者下之黄自去○<lb/>
腹滿時减復如故此為寒當與温藥○病者痿黄燥<lb/>
<pb n="KR3e0006_WYG_010-1b"/>
而不渴胸中寒實而利不止者死○寸口脉弦者即脇<lb/>
下拘急而痛其人嗇嗇惡寒也○夫中寒家喜欠其<lb/>
人清涕出發熱色和者善嚏○中寒其人下利以裏<lb/>
虚也欲嚏不能此人肚中寒<hi>一云痛</hi>夫瘦人繞臍痛必<lb/>
有風冷榖氣不行而反下之其氣必衝不衝者心下<lb/>
則痞<lb/>
　註曰此言腹滿寒疝皆由寒中于内然腹滿間有實<lb/>
　者寒疝則槩屬于寒而于發有不同也謂腹滿本脾<lb/>
<pb n="KR3e0006_WYG_010-2a"/>
　胃家病脉莫切于趺陽趺陽脉㣲弦㣲者陽虚弦者<lb/>
　客寒虚而受寒腹者脾主之焉得不滿内經曰臓寒<lb/>
　生滿疾設不滿是脾胃素有熱邪即避實而襲虚故<lb/>
　寒束其熱而便反難邪襲兩脇而結于其下乃兩脇<lb/>
　胠痛㣲弦脉見于下之趺陽而痛發于脇胠自比風<lb/>
　從上受者異故曰此虚寒從下上也内寒不可表㪚<lb/>
　得温即去故曰當温藥○若竟腹滿虚則無形之寒<lb/>
　不痛實則有形之邪而痛故可下因胃熱而舌黄下<lb/>
<pb n="KR3e0006_WYG_010-2b"/>
　其熱則黄随熱去見非下不可也○腹滿有増减則<lb/>
　非臓真粘着之病所以得陽即减得隂加滿故曰此<lb/>
　為寒當温藥○若下虚寒應腹痛而腎更虚極不能<lb/>
　自固以致寒壅脾氣而為痿黄痿者黄之黯淡者也<lb/>
　以致腎寒上入不渇而燥<hi>闕</hi>致胃中實有寒邪下焦<lb/>
　自利不止此<hi>闕</hi>加強而不滿乃元氣太泄欲滿而不<lb/>
　能故曰利不止者死○若寒疝則邪之所起不止于<lb/>
　脾胃故脉専責之寸口脉既得弦則是衛氣為寒邪<lb/>
<pb n="KR3e0006_WYG_010-3a"/>
　所結而不行風<hi>闕</hi>與肝相得脇者肝之府故脇下拘<lb/>
　急而痛邪從<hi>闕</hi>　故嗇嗇惡寒○然中寒家每先自<lb/>
　皮毛與陽明俱入故肺之合受邪而清涕出且發熱<lb/>
　邪侵胃而欠邪不行表而色和然不行表之經則走<lb/>
　表之竅故善嚏○假令所中之寒不行于表而侵于<lb/>
　裏為下利此邪乘虚入故知裏虚然其外邪牽制于<lb/>
　内寒則大氣不能全走於竅故欲嚏不能知其肚中<lb/>
　寒○若繞臍痛風冷稽留之也瘦弱則更無痰之可<lb/>
<pb n="KR3e0006_WYG_010-3b"/>
　疑設或便難乃是胃寒榖氣不行而反下之則下焦<lb/>
　以夲虚而邪襲又誤下以動腎氣則必氣衝設或不<lb/>
　衝是腎中之陽尚足以禦之故臍中風冷并滯于心<lb/>
　下而為痞<lb/>
病腹滿發熱十日脉浮而數飲食如故厚朴七物湯主之<lb/>
　註曰此有表復有裏但裏挾燥邪故小承氣為主而<lb/>
　合桂甘薑棗以和其表盖腹之滿初雖因㣲寒乃胃<lb/>
　素強故表寒不入而飲食如故但腹滿發熱且脉浮<lb/>
<pb n="KR3e0006_WYG_010-4a"/>
　數相持十日此表裏兩病故兩觧之耳若寒多加生<lb/>
　薑至半觔謂表寒多也若嘔則停飲上逆矣故加半<lb/>
　夏若下利則表裏氣夲虚寒去大黄<lb/>
厚朴七物湯方<lb/>
　厚朴<hi>半觔</hi>甘草<hi>三兩/</hi>大黄<hi>三兩/</hi>大棗<hi>十枚</hi>
　枳實<hi>五枚</hi>桂枝<hi>二兩/</hi>生薑<hi>五兩</hi>
　右七味以水一斗煮取四升温服八合日三服嘔者加<lb/>
　半夏五合　下利去大黄　寒多者加生薑至半觔<lb/>
<pb n="KR3e0006_WYG_010-4b"/>
腹中寒氣雷鳴切痛胸脇逆滿嘔吐附子粳米湯主之<lb/>
　註曰此方妙在粳米鳴而且痛腹中有寒氣也乃滿<lb/>
　不在腹而在胸脇是邪髙痛下寒實從下上所謂腎<lb/>
　虚則寒動于中也故兼嘔逆而不發熱以附子温腎<lb/>
　散寒半夏去嘔逆只用粳米合甘棗調胃建立中氣<lb/>
　不用术恐壅氣也<lb/>
附子粳米湯方<lb/>
　附子<hi>一枚炮</hi>半夏<hi>半升/</hi>甘草<hi>一兩/</hi>大棗<hi>十枚</hi>
<pb n="KR3e0006_WYG_010-5a"/>
　粳米<hi>半升</hi>
　右五味以水八升煮米熟湯成去滓温服一升日三服<lb/>
痛而閉者厚朴三物湯主之<lb/>
　註曰痛而閉則燥熱之久隂氣消亡故藥不嫌峻而<lb/>
　用小承氣比大承氣無芒硝非外邪内結之比也不<lb/>
　即曰小承氣而曰三物湯以别于七物之兩觧耳<lb/>
厚朴三物湯方<lb/>
　厚朴<hi>八兩</hi>大黄<hi>四兩/</hi>枳實<hi>五枚</hi>
<pb n="KR3e0006_WYG_010-5b"/>
　右三味以水一斗二升先煮二味取五升内大黄煮<lb/>
　取三升温服一升以利為度<lb/>
按之心下滿痛者此為實也當下之冝大柴胡湯<lb/>
　註曰此亦兩觧之方但此為太陽已傳少陽者設也<lb/>
　謂按之心下痛此有形為病故曰實而當下用大柴<lb/>
　胡者不離于小柴胡之和觧而稍削其有形之邪耳<lb/>
大柴胡湯方<lb/>
　柴胡<hi>半觔</hi>黄芩<hi>三兩/</hi>芍藥<hi>三兩/</hi>半夏<hi>半升洗</hi>
<pb n="KR3e0006_WYG_010-6a"/>
　枳實<hi>四枚炙</hi>大黄<hi>二兩/</hi>大棗<hi>十二/枚</hi>生薑<hi>五兩</hi>
　右八味以水一斗二升煮取六升去滓再煎温服一<lb/>
　升日三服<lb/>
腹滿不减减不足言當須下之冝大承氣湯<hi>方見痓病中</hi>
　註曰前有腹滿時减當温之一條故此以减不足言<lb/>
　者别之見稍减而實不减是當從實治而用大承氣<lb/>
　此比三物湯多芒硝熱多故耳<lb/>
心胸中大寒痛嘔不能飲食腹中寒上衝皮起出見有<lb/>
<pb n="KR3e0006_WYG_010-6b"/>
頭足上下痛而不可觸近大建中湯主之<lb/>
　註曰此以下皆治寒痛之法也謂心胸中本陽氣治<lb/>
　事今有大寒與正氣相阻則痛正氣欲降而隂寒上<lb/>
　逆則嘔胃陽為寒所痺則不能飲食更腹中亦寒氣<lb/>
　浮于皮膚而現假熱之色乃上下俱痛而手不可近<lb/>
　此寒氣挾虚滿于上下内外然而過不在腎故以乾<lb/>
　薑人參合飴糖以建立中氣而以椒性下逹者并温<lb/>
　起下焦之陽為温中主方<lb/>
<pb n="KR3e0006_WYG_010-7a"/>
大建中湯方<lb/>
　蜀椒<hi>二合炒去汗</hi>乾薑<hi>四兩/</hi>人參<hi>一兩</hi>
　右三味以水四升煮取二升去滓内膠飴一升㣲火<lb/>
　煎取一升半分温再服如一炊頃可飲粥二升後㬰<lb/>
　服當一日食糜粥温覆之<lb/>
脇下偏痛發熱其脉𦂳弦此寒也以温藥下之冝大黄<lb/>
附子湯<lb/>
　註曰此較前條同是寒但偏痛為實邪况脉緊弦雖<lb/>
<pb n="KR3e0006_WYG_010-7b"/>
　發熱其内則寒正内經所謂感于寒者皆為熱病也<lb/>
　但内寒多故以温藥下之附子細辛與大黄合用並<lb/>
　行而不倍此即傷寒論大黄附子㵼心湯之法也<lb/>
大黄附子湯方<lb/>
　大黄<hi>三兩</hi>附子<hi>三枚/炮</hi>細辛<hi>二兩</hi>
　右三味以水五升煮取二升分温三服若強人煮取<lb/>
　二升半分温三服服後如人行四五里進一服<lb/>
寒氣厥逆赤丸主之<lb/>
<pb n="KR3e0006_WYG_010-8a"/>
　註曰此即傷寒論直中之類也胸腹無所苦而止厥<lb/>
　逆盖四枝乃陽氣所起寒氣格之故陽氣不順接而<lb/>
　厥隂氣衝滿而逆故以烏頭細辛伐内寒苓半以下<lb/>
　其逆上之痰氣真朱為色者寒則氣浮故重以鎮之<lb/>
　且以䕶其心也真朱即硃砂也<lb/>
赤丸方<lb/>
　茯苓<hi>四兩</hi>半夏<hi>四兩/</hi>烏頭<hi>二兩/</hi>細辛<hi>一兩</hi>
　右四味末之内真朱為色煉蜜丸如麻子大先食酒<lb/>
<pb n="KR3e0006_WYG_010-8b"/>
　酒下三丸日再夜一服不知稍増之以知為度<lb/>
腹滿脉弦而𦂳弦則衛氣不行即惡寒𦂳則不欲食邪<lb/>
正相摶即為寒疝遶臍痛若發則白津<hi>一云自汗</hi>出手足厥<lb/>
冷其脉沉𦂳者大烏頭煎主之<lb/>
　註曰此寒疝之總脉證也其初亦止腹滿而脉獨弦<lb/>
　𦂳弦則表中之衛氣不行而惡寒𦂳則寒氣痺胃而<lb/>
　不欲食因而風冷注臍邪正相摶而遶臍痛是衛外<lb/>
　之陽胃中之陽下焦之陽皆為寒所痺因寒臍痛故<lb/>
<pb n="KR3e0006_WYG_010-9a"/>
　曰疝至發而白津出寒重故冷涎也手足厥冷厥逆<lb/>
　也其脉沉𦂳是寒已直入于内也故以烏頭一味合<lb/>
　宻頓服之此攻寒最専之劑即後人所謂霹靂㪚也<lb/>
烏頭煎方<lb/>
　烏頭<hi>大者五枚熬去皮不必咀</hi>
　右以水三升煮取一升去滓内蜜二升煎令水氣盡<lb/>
　取二升強人服七合弱人服五合不差明日更服不<lb/>
　可一日再服<lb/>
<pb n="KR3e0006_WYG_010-9b"/>
寒疝腹中痛及脇痛裏急者當歸生薑羊肉湯主之<lb/>
　註曰寒疝至腹痛脇亦痛是腹脇皆寒氣作主無復<lb/>
　界限更加裏急是内之榮血不足致隂氣不能相榮<lb/>
　而歛急不舒故以當歸羊肉兼補兼温而以生薑宣<lb/>
　㪚其寒然不用參而用羊肉所謂形不足者補之以<lb/>
　味也痛多而嘔加橘术胃虚多也<lb/>
當歸生薑羊肉湯方<lb/>
　當歸<hi>三兩</hi>生薑<hi>五兩/</hi>羊肉<hi>一觔</hi>
<pb n="KR3e0006_WYG_010-10a"/>
　右三味以水八升煮取三升温服七合日三服若寒<lb/>
　多者加生薑成一觔痛多而嘔者加橘皮二兩白术<lb/>
　一兩加生薑者亦加水五升煮取三升二合服之<lb/>
寒疝腹中痛逆冷手足不仁若身疼痛灸刺諸藥不能<lb/>
治抵當烏頭桂枝湯主之<lb/>
　註曰起于寒疝腹痛而至逆冷手足不仁則陽氣大<lb/>
　痺加以身疼痛榮衛俱不和更灸刺諸藥不能治是<lb/>
　或攻其内或攻其外邪氣牽制不服故以烏頭攻寒<lb/>
<pb n="KR3e0006_WYG_010-10b"/>
　為主而合桂枝全湯以和榮衛所謂七分治裏三分<lb/>
　治表也如醉状則榮衛得温而氣勝故曰知得吐則<lb/>
　隂邪不為陽所容故上出而為中病<lb/>
烏頭桂枝湯方<lb/>
　烏頭<lb/>
　右一味以水二升煎减半去滓以桂枝湯五合觧<hi>恐是</hi>
　<hi>合煎</hi>之令得一升後初服二合不知即服三合又不知<lb/>
　復加至五合其知者如醉状得吐者為中病<lb/>
<pb n="KR3e0006_WYG_010-11a"/>
桂枝湯方<lb/>
　桂枝<hi>三兩去皮</hi>芍藥<hi>三兩/</hi>甘草<hi>二兩/</hi>生薑<hi>三兩</hi>
　大棗<hi>十二枚</hi>
　右五味剉以水七升㣲火煮取三升去滓<lb/>
其脉數而𦂳乃弦状如弓弦按之不移脉數弦者當下<lb/>
其寒脉𦂳大而遲者必心下堅脉大而𦂳者陽中有隂<lb/>
可下之<lb/>
　註曰此言弦𦂳為寒疝主脉然有數而𦂳與大而𦂳<lb/>
<pb n="KR3e0006_WYG_010-11b"/>
　俱是　中有隂皆當下其寒故以此總結寒疝之脉<lb/>
　之變謂𦂳夲寒脉數而𦂳𦂳不離于弦但如弓弦按<lb/>
　之不移因其𦂳而有綳急之状也如弓弦七字註𦂳<lb/>
　脉甚切故下即言數弦不復言𦂳謂弦即𦂳也然雖<lb/>
　數隂在陽中故曰當下其寒若𦂳大而遲大為陽脉<lb/>
　挾𦂳且遲則中寒為甚而痞結故曰必心下堅即所<lb/>
　謂心下堅大如盤之類若单大而𦂳此明係陽包隂<lb/>
　故曰陽中有隂可下之即前大黄附子細辛湯下之<lb/>
<pb n="KR3e0006_WYG_010-12a"/>
　是也<lb/>
　附方<lb/>
　外臺烏頭湯治寒疝腹中絞痛賊風入攻五臓拘急<lb/>
　不得轉側發作有時使人隂縮手足厥逆<hi>方見上</hi>
　註曰此即前大烏頭煎方也外臺亦用之取其多驗<lb/>
　耳但治症相彷而註云賊風入攻五臓則知此為外<lb/>
　邪内犯至急然未是邪蔵腎中但刻欲犯腎故腎不<lb/>
　為其所犯則不發稍一犯之即發發則隂縮寒氣歛<lb/>
<pb n="KR3e0006_WYG_010-12b"/>
　切故也腎陽不發諸陽皆㣲故手足厥逆<lb/>
　外臺柴胡桂枝湯方治心腹卒中痛者<lb/>
　註曰外邪内入與裏之虚寒不同故桂枝柴胡湯合<lb/>
　則表邪之内入者從内而漸驅之為便故曰治腹卒<lb/>
　中痛者謂從表入者從半表治也<lb/>
　柴胡<hi>四兩</hi>黄芩<hi>一兩/半</hi>人參<hi>一兩/半</hi>半夏<hi>六枚</hi>
　大棗<hi>六枚</hi>生薑<hi>一兩/半</hi>甘草<hi>一兩/</hi>桂枝<hi>一兩半</hi>
　芍藥<hi>一兩</hi>
<pb n="KR3e0006_WYG_010-13a"/>
　右九味以水六升煮取三升温服一升日三服<lb/>
　外臺走馬湯治中惡心痛腹脹大便不通<lb/>
　註曰中惡心痛此客忤也腹脹不大便是正氣不復<lb/>
　能運此時緩治皆不暇及故須以巴豆峻攻杏仁兼<lb/>
　利肺與大腸之氣一通則無不通故亦主飛尸鬼擊<lb/>
　總是隂邪不能留也<lb/>
　巴豆<hi>三枚去皮心熬</hi>杏仁<hi>二枚</hi>
　右二味以綿纒槌令碎熱湯二合捻取白汁飲之當<lb/>
<pb n="KR3e0006_WYG_010-13b"/>
　下老小量之通治飛尸鬼擊病<lb/>
問曰人病有宿食何以别之師曰寸口脉浮而大按之<lb/>
反濇尺中亦㣲而濇故知有宿食大承氣湯主之　脉<lb/>
數而滑者實也此有宿食下之愈冝大承氣湯若下利<lb/>
不欲食者此有宿食也當下之冝大承氣湯<hi>方見前痓病中</hi>
　註曰凡人不問表病裏病宿食之化不化因乎其人<lb/>
　之胃氣不必凡病盡有宿食然而有者須别而治之<lb/>
　謂有形之邪不去則無形之邪不能化耳如寸口主<lb/>
<pb n="KR3e0006_WYG_010-14a"/>
　陽浮大陽脉也非必主宿食然榖氣壅而盛亦能為<lb/>
　浮大但飲食不節則隂受之隂受之則血先傷故按<lb/>
　之反濇然濇脉不専主宿食知其宿食濇在浮大中<lb/>
　也尺中尤隂之所主隂生于陽血中之隂既為食傷<lb/>
　且中焦食阻氣不宣通而下失化源之生故亦㣲而<lb/>
　濇邪屬有形故冝大承氣峻逐之　若數滑為陽脉<lb/>
　尤滑為内實此非榖氣有餘而何　若下利胃不和<lb/>
　也更不欲食豈非傷食惡食而何故不必察脉而知<lb/>
<pb n="KR3e0006_WYG_010-14b"/>
　宿食皆冝大承氣總屬有形不容緩治也<lb/>
宿食在上脘當吐之冝𤓰蒂散<lb/>
　註曰宿食在胃中者多然有驟食太多而不能下或<lb/>
　氣壅在上則是食未下胃在上者越之故用𤓰蒂少<lb/>
　許所以湧之加赤小豆以去其隂之逆也<lb/>
𤓰蒂散方<lb/>
　𤓰蒂<hi>一分</hi>赤小豆<hi>一撮</hi>
　右二味杵為散以水合煑汁温服之不吐者加之以<lb/>
<pb n="KR3e0006_WYG_010-15a"/>
　吐為度而止<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0006_WYG_010-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金匱要畧論註卷十<lb/>
</p>
<p>
</p>
  </div>
<div>
                <head>金匱要畧論註卷十一</head>
    <p>
<pb n="KR3e0006_WYG_011-1a"/>
欽定四庫全書<lb/>
　金匱要畧論註卷十一　　　漢　張機　撰<lb/>
　　　　　　　　　　　　　嘉興徐彬　註<lb/>
　　五臓風寒積聚<lb/>
肺中風者口燥而喘身運而重冒而腫脹　肺中寒<lb/>
吐濁涕　肺死臓浮之虚按之弱如葱葉下無根者<lb/>
死<lb/>
　註曰大腸主津液肺與大腸為表裏肺受邪則大腸<lb/>
<pb n="KR3e0006_WYG_011-1b"/>
　之氣不化故口燥肺為氣主邪摶其呼吸故喘此實<lb/>
　喘也肺主周身之氣受邪則不能矯健如常度故運<lb/>
　而重運者如在車船之上不能自主也重者肌中氣<lb/>
　滯不活動故重也邪氣實則清氣滯故清陽不升而<lb/>
　冐内外皆藉氣為流動肺夲受邪而内外皆壅壅則<lb/>
　外腫内脹矣寒為隂邪隂主濁故吐濁或涕然吐濁<lb/>
　則膈間亦變熱其本則寒也肺脉夲浮濇虚則元氣<lb/>
　虧而弱葱體空軟按之如葱葉則上之陽不下于隂<lb/>
<pb n="KR3e0006_WYG_011-2a"/>
　矣甚至下無根則元氣全脫故死<lb/>
　論曰按已上證皆言肺本受病則所傷在氣而凡身<lb/>
　之藉氣以為常者作諸變證如此乃詳肺中風寒之<lb/>
　内象也若内經所云肺風之状多汗惡風時欬晝瘥<lb/>
　暮甚診在眉上其色白此言肺感表邪之外象也<lb/>
　按水氣論云胃虚則腫脹此論肺中風亦言腫脹盖<lb/>
　脾氣㪚精上歸于肺肺邪重不受輸而脾不得伸胃<lb/>
　氣亦滯故亦能為腫脹然肺之腫脹因于風則視胃<lb/>
<pb n="KR3e0006_WYG_011-2b"/>
　虚之腫脹為虚中之實矣<lb/>
肝中風者頭目瞤兩脇痛行常傴令人嗜甘　肝中寒<lb/>
者兩臂不舉舌本燥喜太息胸中痛不得轉側食則吐<lb/>
而汗出也　肝死臓浮之弱按之如索不来或曲如蛇<lb/>
行者死<lb/>
　註曰髙巔之上唯風可到風性上揺故頭目瞤動肝<lb/>
　脉上貫膈今脇中有邪故痛肝主筋風燥則筋急故<lb/>
　傴猶樹木受風而彎本弱邪強勢不能禦之也後天<lb/>
<pb n="KR3e0006_WYG_011-3a"/>
　以脾胃為本木邪盛而土負甘益脾嗜甘所以自救<lb/>
　也内經曰肝苦急食甘以緩之乃緩木以濟土也四<lb/>
　肢雖屬脾為諸陽之本然兩臂如枝木之體也中寒<lb/>
　則木氣困故不舉寒為隂邪則隂受之隂受邪而熱<lb/>
　肝氣随經上注循喉嚨之後上入頏顙舌本為氣脉<lb/>
　所過故舌本燥且脾之脉係舌本肝氣盛則脾之脉<lb/>
　亦熱也膽主善太息肝膽為表裏肝病則膽欝欝則<lb/>
　太息也因而心脇痛不得轉側以膽之别脉貫心循<lb/>
<pb n="KR3e0006_WYG_011-3b"/>
　脇也肝之脉上行者挾胃貫鬲病則嘔逆故食則吐<lb/>
　吐逆則熱客之乃少陽之氣欝而汗出矣肝居下浮<lb/>
　之弱是木浮之象按之如索不来是有其象而不能<lb/>
　成至矣更曲如蛇行内經所謂肝不弦無胃氣也為<lb/>
　夲臓脉見故死<lb/>
　論曰巳上言風寒所感肝之隂受傷則木氣不能敷<lb/>
　榮而凡身之藉隂以為飬者作諸變證如此乃詳肝<lb/>
　中風寒之内象也如内經所云肝中于風多汗惡風<lb/>
<pb n="KR3e0006_WYG_011-4a"/>
　善悲色蒼嗌乾善怒時憎女子診在目下其色青此<lb/>
　言肝受表邪之外象也<lb/>
肝着其人常欲蹈<hi>恐是搯字</hi>其胸上先未苦時但欲飲熱旋<lb/>
覆花湯主之<hi>臣億等校諸本旋覆花湯方皆同</hi>
　註曰肝着者如物之粘着而不流動比風寒驟感而<lb/>
　随時現證者不同矣病氣不移故常欲搯胸搯按摹<lb/>
　也先未苦時但喜飲熱者不動之邪伏于其中遇熱<lb/>
　畧散氣冷益凝故喜熱飲溉之然至大苦則病氣發<lb/>
<pb n="KR3e0006_WYG_011-4b"/>
　而熱又非熱飲所能勝故曰先未苦時旋覆花湯即<lb/>
　後旋覆花加葱及新絳少許也盖旋覆花鹹温能軟<lb/>
　堅下水故胡洽以治痰飲在兩脇脹滿仲景以治寒<lb/>
　下後心下痞堅噫氣不除有七物旋覆代赭湯雖㓂<lb/>
　氏謂其冷利大腸渉虚不用然觀仲景治半産漏下<lb/>
　虚寒相摶其脉弦芤者則知旋覆之行水下氣而通<lb/>
　血脉雖不可過用然病在兩脇心下堅凝不移雖虚<lb/>
　非此不為功矣其方億等不註故闕之<lb/>
<pb n="KR3e0006_WYG_011-5a"/>
　論曰前風寒皆不出方此獨立方盖肝着為風寒所<lb/>
　漸獨異之病非中風家正病故也<lb/>
心中風者翕翕發熱不能起心中飢食即嘔吐　心中<lb/>
寒者其人苦病心如噉蒜状劇者心痛徹背背痛徹心<lb/>
譬如䖝注<hi>恐是蛀字</hi>其脉浮者自吐乃愈　心傷者其人勞<lb/>
倦即頭面赤而下重心中痛而自煩發熱當臍跳其脉<lb/>
弦此為心臓傷所致也　心死臓浮之實如麻豆按之<lb/>
益躁疾者死<lb/>
<pb n="KR3e0006_WYG_011-5b"/>
　註曰心為君火為五臓之主夲無為而治風為陽邪<lb/>
　并之則發熱翕翕言驟起而均齊即論語所謂始作<lb/>
　翕如也壮火食氣故不能起飢者火嘈也食即嘔吐<lb/>
　邪熱不容榖也内經曰諸嘔吐酸皆屬于熱然此皆<lb/>
　風邪勾引火邪為患以風屬陽邪故也若寒則為隂<lb/>
　邪外束之則火内聚故如噉蒜状言其似辣而非痛<lb/>
　也劇則邪盛故外攻背痛内攻心痛徹者相應也邪<lb/>
　據氣道正氣反作使故痛如相應然譬如虫蛀状其<lb/>
<pb n="KR3e0006_WYG_011-6a"/>
　綿綿不息也若脉浮是邪未結故可吐而愈其心傷<lb/>
　者客邪内傷神明或正氣未復即使表邪已盡一有<lb/>
　勞倦相火并之真隂不守而心火上炎頭面發赤蔵<lb/>
　真既從火而上隂之在下者無陽以舉之則下重其<lb/>
　衛外之陽不得入通于心則發熱人之氣血交相飬<lb/>
　心虚不能運其熱則痛而煩臓氣不交欝而内鼓則<lb/>
　當臍跳其脉弦弦者减也正氣摶結而虚也故總結<lb/>
　之曰心臓傷所致心脉本如琅玕實如麻豆則硬矣<lb/>
<pb n="KR3e0006_WYG_011-6b"/>
　見之浮脉則熖髙矣按之益躁疾勢如方盛之火隂<lb/>
　氣已絶故死<lb/>
　論曰生萬物者火殺萬物者亦火火之體在熱而火<lb/>
　之用在温故鼎烹則頥飬燎原則焦枮已上證乃正<lb/>
　為邪使而心火失陽和之用凡身之藉陽以煖者其<lb/>
　變如此乃詳心中風之内象也若内經云心中于風<lb/>
　多汗惡風焦絶善怒嚇病甚則言不可快診在口其<lb/>
　色黒千金曰診在唇其色赤此言心中風之外象也<lb/>
<pb n="KR3e0006_WYG_011-7a"/>
邪哭<hi>恐是入字</hi>使魂魄不安者血氣少也血氣少者屬于心<lb/>
心氣虛者其人則畏合目欲眠夢逺行而精神離㪚魂<lb/>
魄妄行隂氣衰者為顛陽氣衰者為狂<lb/>
　註曰前心傷一叚言心因客邪而致傷傷則證脉不<lb/>
　同于初中也此又就人之血氣虚因心氣不足而感<lb/>
　邪者别言之謂邪入于身當形體為病何遂魂魄不<lb/>
　安乃有邪一入即便魂魄不安此因血氣少其少之<lb/>
　故又屬于心之虚欲人遇此證者當以安神補心為<lb/>
<pb n="KR3e0006_WYG_011-7b"/>
　主也合目夢逺魂魄妄行乃状其不安之象精神離<lb/>
　㪚則又註妄行之夲也心為君主之官一失其統馭<lb/>
　而隂虚者邪先乘隂則顛陽虚者邪先乘陽則狂顛<lb/>
　狂雖不同心失主宰則一也然此皆為餘臓無病者<lb/>
　言見感邪之人有互異不同如此而非中風寒家正<lb/>
　病也故别言之<lb/>
脾中風翕翕發熱形如醉人腹中煩重皮目瞤瞤而短<lb/>
氣　脾死臓浮之大堅按之如覆盃潔潔状如搖者死<lb/>
<pb n="KR3e0006_WYG_011-8a"/>
<hi>臣億等校五蔵各有中風中寒今脾只載中風腎中寒中風俱不載古文簡亂極多去古既逺無文可以補綴也</hi>
　註曰火之用一炤即遍故心火為風所扇即翕翕發<lb/>
　熱脾主周身之肌肉故風入亦即翕翕然熱徧周身<lb/>
　但肌膚之熱發自本臓則上輸之精欝故頺然如醉<lb/>
　腹中脾所主也邪勝正正不用故煩重皮目瞤瞤風<lb/>
　在中也短氣者肺賴脾精以為氣脾病則肺虚而氣<lb/>
　短矣脾屬中州其象緩浮之大堅是土燥而翹反其<lb/>
　安敦之性所謂如烏之喙也按如覆盃則如頺土矣<lb/>
<pb n="KR3e0006_WYG_011-8b"/>
　至状如揺是不䏻成至而欲傾圯之象故其動非活<lb/>
　動轉非圎轉非臓氣埀絶而何故曰死<lb/>
　論曰金匱缺脾中寒然不過如自利腹痛腹脹不食<lb/>
　可類推也若已上脾中風諸證則凡形體之待中土<lb/>
　以収冲和之益者其變證如此乃詳脾中風之内象<lb/>
　也若内經云脾中風状多汗惡風身體怠惰四肢不<lb/>
　欲動色薄㣲黄不嗜食診在鼻上其色黄此言脾中<lb/>
　風之外象也<lb/>
<pb n="KR3e0006_WYG_011-9a"/>
趺陽脉浮而濇浮則胃氣強濇則小便數浮濇相摶大<lb/>
便則堅其脾為約麻仁丸主之<lb/>
　註曰趺陽脾胃脉也脾中素有燥熱外邪入之益甚<lb/>
　甚則増氣故脉浮浮者陽氣強也濇則隂氣無餘故<lb/>
　小便數大便堅而以麻仁潤之内芍藥飬隂大黄下<lb/>
　熱枳實逐有形厚朴散結氣杏仁利大腸加之以蜜<lb/>
　則氣凉血亦凉而燥熱如失矣然用丸不作湯取緩<lb/>
　以開結不欲驟傷其元氣也要知人至脾約皆因元<lb/>
<pb n="KR3e0006_WYG_011-9b"/>
　氣不充所致耳但不用參茋恐氣得補而増熱也<lb/>
　論曰按仲景論厯節則曰趺陽脉浮而滑滑則榖氣<lb/>
　實浮則汗自出論消渇則曰趺陽脉浮而數浮則為<lb/>
　氣數即消榖而大堅氣盛則溲數溲數即堅堅數相<lb/>
　摶即為消渇論水腫則曰趺陽脉浮而數浮脉即熱<lb/>
　數脉即止熱止相摶名曰伏論榖疸則曰趺陽脉𦂳<lb/>
　而數數則為熱熱則消榖𦂳則為寒食則為滿論反<lb/>
　胃則曰趺陽脉浮而濇浮則傷脾脾傷則不磨朝食<lb/>
<pb n="KR3e0006_WYG_011-10a"/>
　暮吐暮食朝吐此論脾約則曰趺陽脉浮而濇浮則<lb/>
　胃氣強濇則小便數浮數相摶大便則堅其脾為約<lb/>
　可知數證皆闗脾胃皆是陽強隂弱弱則邪客之元<lb/>
　氣不能運而與陽熱為比故挾風濕則厯節痛而汗<lb/>
　出痛與汗出風濕之體其原由于中土不調故氣餒<lb/>
　不足以勝肌肉之邪也挾氣則脾隂畜熱而為消渇<lb/>
　熱結如堅石雖水不足以濟之也因于水氣相阻則<lb/>
　為水腫水為氣使不能潤下而為過顙也因于食積<lb/>
<pb n="KR3e0006_WYG_011-10b"/>
　寒濕相蒸則為榖疸因于脾隂虧損則不能磨食而<lb/>
　反胃也因于客風變易則為胃強而脾約但浮數皆<lb/>
　氣熱也滑則為有餘濇則為隂耗故脾約丸以潤燥<lb/>
　為主而胃反即曰難治此則㣲有分耳至于論血分<lb/>
　受邪寒水相摶則曰趺陽脉伏水榖不化脾氣衰則<lb/>
　鶩溏胃氣衰則身腫論氣分冷心下堅大如盤則曰<lb/>
　趺陽脉㣲而遲㣲則為氣遲則為寒寒氣不足則手<lb/>
　足逆冷逆冷則榮衛不利不利則腹滿脇鳴相逐氣<lb/>
<pb n="KR3e0006_WYG_011-11a"/>
　轉論腹滿則曰趺陽脉㣲弦法當腹滿已上皆言脾<lb/>
　胃虚寒則為腫為滿為鶩溏為腹鳴其脉不外于弦<lb/>
　伏遲㣲耳趺陽之辨證最明且切惜乎今人畧此不<lb/>
　講冝仲景有按手不及足之誚乎<lb/>
麻仁丸方<lb/>
　麻仁<hi>二升</hi>芍藥<hi>半觔/</hi>大黄<hi>一觔/去皮</hi>枳實<hi>一觔炙</hi>
　厚朴<hi>一尺去皮</hi>杏仁<hi>一升去皮尖熬别作脂</hi>
　右六味末之煉蜜和丸桐子大飲服十丸日三服漸<lb/>
<pb n="KR3e0006_WYG_011-11b"/>
　加以知為度<lb/>
腎着之病其人身體重腰中冷如坐水中形如水狀反<lb/>
不渇小便自利飲食如故病屬下焦身勞汗出衣裹冷濕<lb/>
久久得之腰以下冷痛腹重如帯五千錢甘乾苓术湯<lb/>
主之<lb/>
　註曰腎着者言粘着不流動也但衛氣出于下焦腎<lb/>
　有着邪則濕滯衛氣故身體重腰為腎之府真氣不<lb/>
　貫故冷如坐水中形如水状者盖腎有邪則腰間帯<lb/>
<pb n="KR3e0006_WYG_011-12a"/>
　脉常病故溶溶如坐水中其不用之状㣲脹如水也<lb/>
　然反不渇則上焦不病小便自利飲食如故則中焦<lb/>
　用命而氣化故總曰病屬下焦濕從下受之故知其<lb/>
　身勞汗出衣裏冷濕久久得之必曰因勞者腎非勞<lb/>
　不虚邪非腎虚不能乘之耳然雖曰腎着濕為隂邪<lb/>
　隂邪傷隂不獨腎矣故槩曰腰以下冷痛腹重如𢃄<lb/>
　五千錢謂統腰腹而為重也總之腎着乃濕邪傷隂<lb/>
　腎亦在其中與冬寒之直中者不同故藥以苓术甘<lb/>
<pb n="KR3e0006_WYG_011-12b"/>
　扶土滲濕為主而以乾薑一味温中去冷謂腎之元<lb/>
　不病其病止在腎之外府故治其外之寒濕而自愈<lb/>
　也若用桂附則反傷腎之隂矣<lb/>
　論曰腎臓風寒皆缺然觀千金三黄湯用獨活細辛<lb/>
　治中風及腎者而叙病状曰煩熱心亂惡寒終日不<lb/>
　欲飲食又叙腎中風曰踞坐腰痛則知金匱所缺腎<lb/>
　風内動之證相去不逺至寒中腎即是直中當不越<lb/>
　厥逆下利欲吐不吐諸條若内經云腎中風状多汗<lb/>
<pb n="KR3e0006_WYG_011-13a"/>
　惡風面龎然如腫脊痛不䏻正立其色炲隠曲不利<lb/>
　診在肌上其色黒盖言風自表入傷少隂經氣乃腎<lb/>
　中風之外象也<lb/>
甘草乾薑茯苓白术湯方<lb/>
　甘草<hi>二兩</hi>白术<hi>二兩/</hi>乾薑<hi>四兩/</hi>茯苓<hi>四兩</hi>
　右四味以水五升煮取三升分温三服腰中即温<lb/>
腎死臓浮之堅按之亂如轉丸益下入尺者死<lb/>
　註曰腎脉主石浮之堅則不沉而外鼓陽已離于隂<lb/>
<pb n="KR3e0006_WYG_011-13b"/>
　位按之亂如轉丸是變石之體而為躁動真陽摶激<lb/>
　而出矣至于益下入尺乃按之尺後寸許尚有脉形<lb/>
　可見也脉長似有餘不知腎脉夲沉平人尺下無脉<lb/>
　形乃土能制水故坎流于地中今冝伏行者反上出<lb/>
　是夲氣不固而外脫腎欲絶矣故死論曰五臓風寒<lb/>
　之辨欲人于治中風中寒時詳察施治似補中風中<lb/>
　寒論之未備故皆不出方唯肝着腎着脾約則有方<lb/>
　乃病之逡廵而特異者也<lb/>
<pb n="KR3e0006_WYG_011-14a"/>
問曰三焦竭部上焦竭善噫何謂也師曰上焦受中焦<lb/>
氣未和不能消榖故能噫耳下焦竭即遺溺失便其氣<lb/>
不和不能自禁制不湏治久則愈<lb/>
　註曰三焦者水榖之道路氣之所終始也上焦在胃<lb/>
　上口其治在膻中中焦在胃中脘其治在臍旁下焦<lb/>
　當膀胱上口其治在臍下一寸内病必分三焦為治<lb/>
　故有部名部名者司其事也竭者氣竭也噫者如噯<lb/>
　而非餿酸㣲有聲如意字也但噫乃脾家證今入上<lb/>
<pb n="KR3e0006_WYG_011-14b"/>
　焦竭部故疑而問不知中氣實統乎三焦故云上焦<lb/>
　受氣于中焦氣未和不能消榖則胃病病則脾不能<lb/>
　㪚精上輸于肺而上焦所受之氣竭病氣乃上出而<lb/>
　為噫矣此噫病所以入上焦竭部也因而論中焦不<lb/>
　和亦有累及下焦者謂便溺雖下焦主之中氣不和<lb/>
　不能自禁制亦能使失其常度而遺溺失便然下焦<lb/>
　實聽命于中焦使中焦氣和則元氣漸復而二便調<lb/>
　故曰不須治久則愈謂不須治下焦也若遺溺失便<lb/>
<pb n="KR3e0006_WYG_011-15a"/>
　果屬下焦腎虚者亟當益火之原以消隂翳何云不<lb/>
　須治也<lb/>
　論曰按仲景論肺痿一證吐涎沬而不欬其人不渇<lb/>
　必遺尿小便數所以然者以上虚不能制下故也此<lb/>
　為肺中冷云則知此論不能禁便亦上虛不能制下<lb/>
　之意耳但中焦既能致病于上下焦矣上下之病不<lb/>
　齊發或為噫或為遺溺失便何也豈非上焦果宗氣<lb/>
　強則中焦不和之氣即不能侵上而单及于下下焦<lb/>
<pb n="KR3e0006_WYG_011-15b"/>
　實則中焦不和之氣即不能侵下而单及于上乎故<lb/>
　曰上焦竭上亦先虚也曰下焦竭下亦先虚也但非<lb/>
　上下焦本病故以中氣不和兩申言之以别于上下<lb/>
　焦之自為病者<lb/>
師曰熱在上焦者因欬為肺痿熱在中焦者則為堅熱<lb/>
在下焦者則尿血亦令淋閉不通大膓有寒者多鶩溏<lb/>
有熱者便膓垢小腸有寒者其人下重便血有熱者必痔<lb/>
　註曰肺痿因于汗多或消渇或嘔吐或便閉皆從重<lb/>
<pb n="KR3e0006_WYG_011-16a"/>
　亡津液得之然亡津液則無不熱熱則欬欬久則肺<lb/>
　痿矣故曰上焦有熱久欬成肺痿中焦者脾胃所主<lb/>
　也氣和則胃調脾健熱則氣結而為消渇雖水不能<lb/>
　止血結而為便鞕雖攻不能下皆堅之屬也下焦屬<lb/>
　隂榮所主也熱則血不能歸經因尿而血出氣使之<lb/>
　也然此但熱耳若熱而加以氣燥小便滴瀝而不利<lb/>
　則為淋加以血枯大便堅閉而不通則為閉皆以熱<lb/>
　為主故曰亦主之鶩即鴨也鴨之為物一生無乾糞<lb/>
<pb n="KR3e0006_WYG_011-16b"/>
　必水屑相襍大腸為傳導之官變化出焉有寒則化<lb/>
　氣不煖而水榖不分故雜出滓水如鶩溏也腸垢者<lb/>
　如猪腸中刮出之垢即俗所謂便膿也人之腸必有<lb/>
　垢不熱則元氣為主故傳𨗳如常垢随便减有熱則<lb/>
　元氣消而滯故便膓垢言其色惡而垢穢也小腸受<lb/>
　盛之官化物出焉與心火為表裏所謂丙小膓也挾<lb/>
　火以濟隂而隂不滯挾氣以化血而血歸經有寒則<lb/>
　氣不上通而下重血無主氣而妄行矣直腸者大腸<lb/>
<pb n="KR3e0006_WYG_011-17a"/>
　之頭也門為肛小腸有熱則大腸傳導其熱而氣結<lb/>
　于肛門故痔痔者滯其丙小腸之熱于此也<lb/>
　論曰肺痿亦有吐涎沬而不欬且遺尿及眩者謂由<lb/>
　肺中冷尿血有因心虚不足有因胃家濕熱諸不同<lb/>
　淋有五閉亦有寒閉而皆槩以熱者要知數證由于<lb/>
　熱者其常也仲景獨言其常謂知常則可以盡變耳<lb/>
　至于鶩溏仲景言肺水時時鴨溏又言脾虚則鶩溏<lb/>
　此獨主大腸有寒可知手足太隂皆能移寒于大腸<lb/>
<pb n="KR3e0006_WYG_011-17b"/>
　若仲景有云熱利下重又云下重便膿血此言小腸<lb/>
　有寒下重便血盖血因中焦之汁變化而赤運于周<lb/>
　身小腸有火以蒸之故血不得下今有寒血不及四<lb/>
　布而下墜矣然但言血則非有膿之比膿者熱所釀<lb/>
　也若痔多因大腸濕熱而此獨責小腸盖小腸為火<lb/>
　臓主受盛大腸不過傳導所受盛之物未有本熱而<lb/>
　末流不焦爛者矣故曰必痔謂即大腸有濕熱亦從<lb/>
　小腸来也<lb/>
<pb n="KR3e0006_WYG_011-18a"/>
問曰病有積有聚有䅽氣何謂也師曰積者臓病也終<lb/>
不移聚者府病也發作有時展轉痛移為可治䅽氣者<lb/>
脇下痛按之則愈復發為䅽氣<lb/>
　註曰古人氣名必有義同是三焦中之痛而或曰積<lb/>
　或曰聚或曰䅽氣盖積者迹也惡氣之屬隂者也臓<lb/>
　屬隂兩隂相得故不移不移者有専痛之處而無遷<lb/>
　改也聚則如市中之物偶聚而已病氣之屬陽者也<lb/>
　府屬陽故相比陽則非如隂之凝故寒氣感則發否<lb/>
<pb n="KR3e0006_WYG_011-18b"/>
　則已所謂有時也既無定着則痛無常處故曰展轉<lb/>
　痛移其根不深故比積為可治若䅽氣䅽者穀也乃<lb/>
　食之氣也食傷太隂敦阜之氣抑遏肝氣故痛在脇<lb/>
　下病不由臓腑故按之可愈然病氣雖輕按之不能<lb/>
　絶其病原故復發中氣強不治自愈病最輕故并不<lb/>
　曰可治<lb/>
　論曰此積非癓瘕之類亦非必有形停積天下之物<lb/>
　皆從無中生有乃氣從隂結隂則粘著也觀下文云<lb/>
<pb n="KR3e0006_WYG_011-19a"/>
　積在喉中則結隂可知不然則喉中豈能容有形之<lb/>
　物耶<lb/>
諸積大法脉来細而附骨者乃積也寸口積在胸中㣲<lb/>
出寸口積在喉中闗中積在臍旁上闗上積在心下㣲<lb/>
下闗積在少腹尺中積在氣衝脉出左積在左脉出右<lb/>
積在右脉兩出積在中央各以其部處之<lb/>
　註曰積病堅久難治故必詳其脉與地以示人辨證<lb/>
　法盖積屬隂細小而沉隂象也故曰諸積大法脉來<lb/>
<pb n="KR3e0006_WYG_011-19b"/>
　細者榮氣結結則為積附骨者状其沉之甚非謂病<lb/>
　在骨也寸口主上焦胸中為上焦故曰積在胸中㣲<lb/>
　者稍也稍出寸口則胸之上為喉故曰積在喉中如<lb/>
　喉痺之類也闗主中焦中焦之治在臍旁故曰積在<lb/>
　臍旁上闗上為上焦之下中焦之上故曰積在心下<lb/>
　㣲下闗則為下焦少腹主之故曰積在少腹氣衝近<lb/>
　毛際在兩股之陰其氣與下焦通故曰尺中積在氣<lb/>
　衝脉出左積在左謂脉見左手則積在内之左也脉<lb/>
<pb n="KR3e0006_WYG_011-20a"/>
　出右積在右謂脉見右手積在内之右也脉兩出兩<lb/>
　手俱見積無兩跨之理明是中央之氣兩兩相應故<lb/>
　曰積在中央既所在不一則處治不同故曰各以其<lb/>
　部處之<lb/>
　<lb/>
　<lb/>
　<lb/>
　<lb/>
<pb n="KR3e0006_WYG_011-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金匱要畧論註卷十一<lb/>
</p>
<p>
</p>
  </div>
<div>
                <head>金匱要畧論註卷十二</head>
    <p>
<pb n="KR3e0006_WYG_012-1a"/>
欽定四庫全書<lb/>
　金匱要畧論註卷十二　　　漢　張機　撰<lb/>
　　　　　　　　　　　　　嘉興徐彬　註<lb/>
　　痰飲欬嗽<lb/>
問曰夫飲有四何謂也師曰有痰飲有懸飲有溢飲有<lb/>
支飲<lb/>
　註曰飲非痰乃實有形之水也其所因不同所居不<lb/>
　同故有懸溢支之分懸者如物空懸懸于膈上而不<lb/>
<pb n="KR3e0006_WYG_012-1b"/>
　下也溢者如水旁漬滿盈而徧溢肢體也支者如菓<lb/>
　在枝偏旁而不正中也所以傷寒論有支結之條痰<lb/>
　飲者亦即飲與涎相襍乆留不去者其間或凝或不<lb/>
　凝凝者為痰不凝者為飲也<lb/>
　論曰後人不明四飲之義遂于四飲加畱飲為五飲<lb/>
　不知留飲即痰飲也俱在心下膈中但留飲者暫留<lb/>
　也元氣稍充即自去痰飲則乆住不去甚則溢滿于<lb/>
　胃有妨肌肉然則有痰飲而未妨肌肉皆止可謂之<lb/>
<pb n="KR3e0006_WYG_012-2a"/>
　留飲非若懸飲之水逆在上驟而不可當非若溢飲<lb/>
　之溢於周身渙而不可下非若支飲之偏結于肺大<lb/>
　腸絡脉之交有礙于氣能使陽明逆不得從其道而<lb/>
　不卧者其與痰飲因同地同但有乆暫之分旣將痰<lb/>
　飲列為四飲之一何得另列留飲以滋認證之惑<lb/>
問曰四飲何以為異師曰其人素盛今瘦水走腸間瀝<lb/>
瀝有聲謂之痰飲飲後水流在脇下欬唾引痛謂之懸<lb/>
飲飲水流行歸於四肢當汗出而不汗出身體疼重謂<lb/>
<pb n="KR3e0006_WYG_012-2b"/>
之溢飲欬逆倚息氣短不得卧其形如腫謂之支飲<lb/>
　註曰脾胃證有忽肥忽瘦乃肥與瘦互換不常非若<lb/>
　此之一瘦不復也故曰素盛今瘦謂素肥盛今忽瘦<lb/>
　削也腸鳴有氣虛者有火嘈者有寒氣者若痰飲則<lb/>
　實有溢下之飲故曰水走腸間瀝瀝有聲謂如微水<lb/>
　在囊而瀝出作響也　飲後水流在脇下此則因水<lb/>
　多而氣逆者矣譬如倒山龍水為氣吸不能下肺主<lb/>
　布氣氣逆則肺氣不行故欬唾氣不行而欲行相攻<lb/>
<pb n="KR3e0006_WYG_012-3a"/>
　擊故引痛　凡飲入於胃遊溢精氣上輸于脾脾氣<lb/>
　散精上歸于肺通調水道下輸膀胱水精四布五經<lb/>
　並行若飲水多水則性冷多則氣逆逆則溢故流於<lb/>
　四肢然汗出則亦散矣不汗則身得濕氣衛氣不行<lb/>
　而重復得冷邪與正相爭而疼此由水氣驟溢故曰<lb/>
　溢飲内經曰肝脉耎而散色澤者當病溢飲葢水泛<lb/>
　木浮而澤也并色脉而詳之矣　若飲邪偏注停留<lb/>
　上焦曲折之處則肺之支脉絡大腸大腸經脉從柱<lb/>
<pb n="KR3e0006_WYG_012-3b"/>
　骨之會上下入缺盆絡肺下膈有飲停之外旣不通<lb/>
　于表内不循于飲食之道而礙於肺大腸交通之氣<lb/>
　道肺主氣氣喜順下礙則逆逆則欬息因呼吸而名<lb/>
　氣逆而欬則倚息矣倚者若有停倚而小促也有停<lb/>
　倚則宗氣不布而短矣陽明之氣順則下行逆則上<lb/>
　行逆而上行則不得卧所謂陽明逆不得從其道也<lb/>
　形如腫非腫也氣逆暫浮喘定即平也<lb/>
　論曰懸飲溢飲此驟病也懸飲主内故痛而可下溢<lb/>
<pb n="KR3e0006_WYG_012-4a"/>
　飲主外故重而可汗若痰飲則有微甚乆暫之不同<lb/>
　故不必主痛重若支飲槩不言及痛而脉至弦胸痺<lb/>
　亦云喘息欬唾短氣或不得卧但多胸背痛而脉沉<lb/>
　可知胸脾與支飲之辨全在痛與脉弦矣葢支飲病<lb/>
　勢偏而微故脉弦不痛各隨現證而治胸痺病勢虛<lb/>
　而大且邪結故脉沉而且痛治唯以開結行陽為主<lb/>
　也若支飲亦有脉沉弦者重在兼證卽非正支飲詳<lb/>
　後各條下<lb/>
<pb n="KR3e0006_WYG_012-4b"/>
水在心心下堅築短氣惡水不欲飲　水在肺吐涎沫<lb/>
欲飲水　水在脾少氣身重　水在肝脇下支滿嚏而<lb/>
痛　水在腎心下悸<lb/>
　註曰前辨四飲現證旣已劃然但人之五臟或有偏<lb/>
　虛虛則病邪乗之故皆曰在自當隨證分别為治不<lb/>
　得膠柱也　心主火水逼之故氣收而築如相攻然<lb/>
　堅者凝隂之象短氣心氣抑而宗氣弱則呼氣自短<lb/>
　也惡水不欲飲水本為火仇水多則惡増益矣　肺<lb/>
<pb n="KR3e0006_WYG_012-5a"/>
　體清肅行榮衛布津液水邪遏之則氣欝而涎聚有<lb/>
　如肺痿所吐涎沫然氣鬰而熱重亡津液故仍引水<lb/>
　自救　脾主肌肉且惡濕得水氣則濡滯而重脾精<lb/>
　不運則中氣不足而倦怠少氣　肝與少陽膽為表<lb/>
　裏所以主半表裏者其經脉並行于脇水氣乗之陰<lb/>
　寒内束故脇下支滿而少陽氣上出故衝擊而嚏如<lb/>
　傷風然然相攻吊動則痛矣支滿者胸不全滿而偏<lb/>
　滿也　腎本水臟加水則重强故凌心不安而為悸<lb/>
<pb n="KR3e0006_WYG_012-5b"/>
　也悸亦有心虛者然支飲者兼見此證則當㵼水<lb/>
　論曰水既所在不定言臟不及腑者腑屬陽在腑則<lb/>
　行矣臟屬陰水與隂為類故乆滯也痰飲在胸似不<lb/>
　屬臟然虛則受邪病各有着故相援不去也按此水<lb/>
　分五臟與水氣篇心水肺水五條不同正宜叅㸔葢<lb/>
　彼處論水通身之水也乃臟眞先有病而使水道壅<lb/>
　塞妄行故以水腫為主病而直曰心水等謂其由心<lb/>
　也但水氣上下焦俱受之而水之來有分則證别故<lb/>
<pb n="KR3e0006_WYG_012-6a"/>
　脾腎在下焦則皆腹滿皆小便不利而唯肝有續通<lb/>
　時心肺在上焦則因臟氣作使漸及中下因而由心<lb/>
　為身重少氣陰腫由肺為身腫鴨溏小便難皆浸淫<lb/>
　脾腎之象也此處言水内入之飲也適五臟有偏虛<lb/>
　而飲氣襲之故以飲為主病而曰水在謂飲氣及之<lb/>
　也但飲雖在上焦而水所徃有異則證殊其在心肺<lb/>
　者固應見之上焦其在肝者肝在下而肝之府在脇<lb/>
　病因府而氣流于臟故脅滿嚏而痛也脾在下而脾<lb/>
<pb n="KR3e0006_WYG_012-6b"/>
　主中氣及肌肉飲氣有餘病氣干脾則為水在脾而<lb/>
　身重少氣腎在下然心腎本交通心本先虛痰飲客<lb/>
　之病氣干腎則為水在腎而陵心為悸<lb/>
夫心下有留飲其人背寒冷如掌大　留飲者脇下痛<lb/>
引缺盆欬嗽則輒已<hi>一作轉甚</hi>　胸中有留飲其人短氣而<lb/>
渴四肢厯節痛脈沉者有留飲<lb/>
　註曰留飲者原在徃來之道可去而暫留乃痰飲之<lb/>
　不甚者非若支飲之偏而不易去者也故四飲中不<lb/>
<pb n="KR3e0006_WYG_012-7a"/>
　列留飲而必另言之以示别也觀曰心下曰胸中則<lb/>
　與痰飲為類可知矣背寒冷如掌大此其飲之近背<lb/>
　者妨督脈上升之陽而為背寒然飲氣有限故僅如<lb/>
　掌大也　留飲不必盡痛然脇下為肝膽之府少陽<lb/>
　脈由缺盆過季脇飲近於脇邪襲肝侵少陽故脇下<lb/>
　痛引缺盆然痛屬氣鬰欬嗽則少舒故暫已　其有<lb/>
　飲留在胸中妨心氣則氣為之短肺不行氣脾不輸<lb/>
　精則邪聚在膈而渴四肢厯節痛者有寒邪從表入<lb/>
<pb n="KR3e0006_WYG_012-7b"/>
　也而脈沉故當責飲<lb/>
　論曰仲景敘厯節曰脈沉而弱由汗出入水中浴水<lb/>
　氣侵心故黄汗出厯節痛則知留飲中厯節痛一條<lb/>
　乃亦為邪從表入者言之若更加黃汗竟當從厯節<lb/>
　治矣<lb/>
膈上病痰滿喘欬吐發則寒熱背痛腰疼目泣自出其<lb/>
人振振身瞤劇必有伏飲<lb/>
　註曰膈有留飲濕聚則為痰為滿射肺則為喘為欬<lb/>
<pb n="KR3e0006_WYG_012-8a"/>
　此其常也乃有不時吐發即為寒熱背痛腰疼目泣<lb/>
　自出其人振振身瞤劇者葢謂因吐則諸病俱發也<lb/>
　寒熱背痛腰疼俱太陽表證目泣者風氣與陽明俱<lb/>
　入人瘦則外洩而寒則為寒中而泣出也振振身瞤<lb/>
　劇者榮氣為痰所虛表裏俱不足身體不能自主而<lb/>
　瞤瞤者肉動也劇者變證零雜也然必待吐乃發則<lb/>
　知不吐即不發有伏而為病根者矣故曰必有伏飲<lb/>
　謂初亦痰滿喘欬支飲無異唯不即發知其所處稍<lb/>
<pb n="KR3e0006_WYG_012-8b"/>
　僻故為伏也<lb/>
　論曰四飲中懸飲溢飲皆猝感猝發非逡巡難辯之<lb/>
　證唯痰飲支飲因循不已則伏飲豈非二飲之不即<lb/>
　發者乎然不言留而言伏則義有不同矣葢痰飲深<lb/>
　者入胃淺者留胸中毎與中氣相干而與表氣不相<lb/>
　及支飲襲入偏旁既不與表氣相干亦不與中氣相<lb/>
　礙唯伏飲則居常能為痰滿喘欬吐則表證俱發可<lb/>
　知伏飲為實邪乃在近背高處内與中氣相通外與<lb/>
<pb n="KR3e0006_WYG_012-9a"/>
　表氣相接故邪動即大隊俱起義如伏兵此當從表<lb/>
　裏并治如小青龍及木防巳湯去石膏加芒硝茯苓<lb/>
　之類非從小便可去矣<lb/>
夫病人飲水多必暴喘滿凡食少飲多水停心下甚者<lb/>
則悸微者短氣脈雙弦者寒也皆大下後<hi>一作喜</hi>虛脈偏<lb/>
弦者飲也<lb/>
　註曰飲水多二條乃懸飲之類而不成懸飲者葢非<lb/>
　停蓄在脇引痛則不可謂懸耳然病人飲水多必喘<lb/>
<pb n="KR3e0006_WYG_012-9b"/>
　滿水逆也暴者勢驟在欲懸未懸之界也至食少飲<lb/>
　多而為悸為短氣則眞痰飲之漸矣故曰凡則知中<lb/>
　氣不强氣壅作渴之人槩須防此欲人知飲所由來<lb/>
　非專液聚為涎實有外入之水但多則陵心故悸水<lb/>
　為火仇也微則短氣心氣為陽水為陰陽為陰所抑<lb/>
　也雙弦者兩手皆弦寒則衞氣結也然已上雖為飲<lb/>
　為寒非元氣虛不至此故又註其因曰皆大下後土<lb/>
　虛若偏弦則飲無疑以關前皆主中氣而有弦有不<lb/>
<pb n="KR3e0006_WYG_012-10a"/>
　弦明是飲偏而脈亦偏耳<lb/>
　論曰又有一手兩條脈亦曰雙弦此乃元氣不壯之<lb/>
　人徃徃多見此脈亦屬虛邊愚槩溫補中氣兼化痰<lb/>
　應手而愈<lb/>
肺飲不弦但苦喘短氣　支飲亦喘而不能卧加短氣<lb/>
其脈平也<lb/>
　註曰上既曰偏弦者飲然肺與脈道遠有飲在肺本<lb/>
　則肺自病而為喘阻氣不布而為短氣乃肺之形病<lb/>
<pb n="KR3e0006_WYG_012-10b"/>
　不妨脈故不𢎞支飲屬實邪而偏為喘為不能卧為<lb/>
　短氣乃飲邪停膈而陽明氣逆或不妨脈而脈不弦<lb/>
　故曰平恐人因脈不弦而并疑喘與短氣不能卧三<lb/>
　證以為非飲也飲脈本弦故兩舉特異者言之<lb/>
病痰飲者當以溫藥和之　心下有痰飲胸脇支滿目<lb/>
眩苓桂术甘湯主之<lb/>
　註曰老人痰火槩多屬火乃陰氣虧而火衝胸中之<lb/>
　清陽又不足以禦之故糾纒不已治以清凉養陰為<lb/>
<pb n="KR3e0006_WYG_012-11a"/>
　主若痰飲乃有形之飲因循不已濕結為痰本以寒<lb/>
　濕為主病假使中氣健運則不能容之矣故曰當以<lb/>
　溫藥和之取其溫中健脾化氣行痰也若心下有痰<lb/>
　飲心下非即胃也乃胃之上心之下上焦所屬惟其<lb/>
　氣受寒濕陰邪冲胸及脇而為支滿支者占定不去<lb/>
　如痞狀也陰邪抑遏上升之陽而目見𤣥色故眩苓<lb/>
　桂术甘湯正所謂溫藥也桂甘之溫化氣术之溫健<lb/>
　脾苓之平而走下以消飲氣茯苓獨多任以為君也<lb/>
<pb n="KR3e0006_WYG_012-11b"/>
苓桂术甘湯方<lb/>
　茯苓<hi>四兩</hi>桂枝<hi>三兩/</hi>白术<hi>三兩/</hi>甘草<hi>二兩</hi>
　右四味以水六升煮取三升分溫三服小便則利<lb/>
夫短氣有微飲當從小便去之苓桂术甘湯主之<hi>方見上</hi>
腎氣丸亦主之<hi>方見婦人雜病中</hi>
　註曰短氣有微飲即上文微者短氣也然支飲留飲<lb/>
　水在心皆短氣總是水停心下故曰當從小便去之<lb/>
　痰飲不言短氣葢痰飲勢大水走腸間有不止於妨<lb/>
<pb n="KR3e0006_WYG_012-12a"/>
　氣者矣苓桂术甘湯固能健胃下水腎氣丸之力尤<lb/>
　大葢使飲留不行土之力弱也似病屬水勝不知土<lb/>
　實藉眞水以滋燥化物故曰太陰濕土水者腎也今<lb/>
　以地黃養其眞陰山茱益肝苓藥調脾丹皮凉肝腎<lb/>
　之氣使相火自伏澤瀉瀉膀胱以通腎氣桂能化氣<lb/>
　附益眞陽以運動下焦陽氣使腎之關門利而不壅<lb/>
　則脾氣自調調則健運古人所謂脾腎之氣通則三<lb/>
　焦俱泰者此也故能使飲從小便去耳然調陰陽滋<lb/>
<pb n="KR3e0006_WYG_012-12b"/>
　根本實為虛損主方驅飲又其剰技矣<lb/>
病者脈伏其人欲自利利反快雖利心下續堅滿此為<lb/>
留飲欲去故也甘遂半夏湯主之<lb/>
　註曰仲景謂脈得諸沉當責有水又曰脈沉者為留<lb/>
　飲又曰脈弦者為懸飲伏者亦即沈之意然有飲<lb/>
　而痛者為胸痺彼云寸口脈沉而遲則知此脈字指<lb/>
　寸口矣欲自利者不由外感内傷亦非藥誤也利反<lb/>
　快飲减人爽也然病根未㧞外飲加之仍復堅滿故<lb/>
<pb n="KR3e0006_WYG_012-13a"/>
　曰續堅滿雖堅滿而去者自去續者自續其勢已動<lb/>
　故曰欲去甘遂能達水所而去水半夏燥水兼下逆<lb/>
　氣故以為君乗其欲去而攻之也甘草反甘遂而加<lb/>
　之取其戰克之力也蜜能通三焦調脾胃又制其不<lb/>
　和之毒故加之利則傷脾故以芍藥恊甘草以補脾<lb/>
　陰固其本氣也<lb/>
甘遂半夏湯方<lb/>
　甘遂<hi>大者三枚</hi>　半夏<hi>十二枚以水一升/煮取半升去滓</hi>芍藥<hi>五枚</hi>　甘<lb/>
<pb n="KR3e0006_WYG_012-13b"/>
　草<hi>如指大一枚炙一本無</hi>
　右四味以水二升煮取半升去滓以蜜半升和藥汁<lb/>
　煎取八合頓服之<lb/>
脈浮而細滑傷飲　脈弦索有寒飲冬夏難治　脈沉<lb/>
而弦者懸飲内痛病懸飲者十棗湯主之<lb/>
　註曰細脈不專屬飲合滑則為水之象矣浮者客水<lb/>
　自表入故脈未沉也浮而細滑謂浮本非飲浮而細<lb/>
　滑則為飲耳不曰有飲而曰傷飲見為外飲所驟傷<lb/>
<pb n="KR3e0006_WYG_012-14a"/>
　而非停積之水也　仲景嘗謂脈弦數者當下其寒<lb/>
　可知弦數之脈為陽中有陰故曰有寒飲病旣陽中<lb/>
　有陰値大寒大熱病氣復因時令而變東垣所謂復<lb/>
　病也復病深而易惑故曰冬夏難治　脈沉為有水<lb/>
　故曰懸飲弦則氣結故痛主十棗湯者甘遂性苦寒<lb/>
　能瀉經隧水濕而性更迅速直達大㦸性苦辛寒能<lb/>
　㵼臟腑之水濕而為控涎之主芫花性苦溫能破水<lb/>
　飲窠囊故曰破癖須用芫花合大棗用者大㦸得棗<lb/>
<pb n="KR3e0006_WYG_012-14b"/>
　即不損脾也葢懸飲原為驟得之證故攻之不嫌峻<lb/>
　而驟若稍緩而為水氣喘急浮腫三因方以十棗湯<lb/>
　藥為末棗肉和丸以治之可謂善於變通者矣<lb/>
十棗湯方<lb/>
　芫花<hi>熬</hi>　甘遂　　大㦸<hi>各等分</hi>
　右三味搗篩以水一升五合先煮肥大棗十枚取八<lb/>
　合去渣内藥末强人服一錢匕羸人服半錢平旦溫<lb/>
　服之不下者明日更加半錢得快之後糜粥自養<lb/>
<pb n="KR3e0006_WYG_012-15a"/>
病溢飲者當發其汗大青龍湯主之　小青龍湯亦主<lb/>
之<lb/>
　註曰溢飲者水已流行歸四肢以不汗而致身體疼<lb/>
　重葢表為寒氣所侵而疼肌體着濕而重全乎是表<lb/>
　但水寒相雜猶之風寒兩傷内有水氣故以大青龍<lb/>
　小青龍主之然大青龍合桂麻而去芍加石膏則水<lb/>
　氣不甚而挾熱者宜之倘欬多而寒伏則必小青龍<lb/>
　為當葢麻黄去杏仁桂枝去生薑而加五味乾薑半<lb/>
<pb n="KR3e0006_WYG_012-15b"/>
　夏細辛雖表散而實欲其寒飲之下出也<lb/>
　論曰觀仲㬌論太陽中暍謂身熱疼重而脈微弱乃<lb/>
　夏月傷冷水水行皮中所致一物𤓰蒂湯主之然曰<lb/>
　發其汗則惡寒甚而此獨主二湯發表為急豈非以<lb/>
　溢飲所犯其源非中暍且腠理積固不若夏月之易<lb/>
　汗乎彼在夏月腠理本疎又中暍在先故主吐然則<lb/>
　夏月身不熱非中暍而得是證其亦宜二湯可知也<lb/>
大青龍湯方<lb/>
<pb n="KR3e0006_WYG_012-16a"/>
　麻黃<hi>六兩去節</hi>　桂枝<hi>二兩/去皮</hi>　甘草<hi>二兩/炙</hi>　生薑<hi>三兩</hi>
　杏仁<hi>四十箇去皮尖</hi>大棗<hi>十二/枚</hi>　石膏<hi>如雞子大碎</hi>
　右七味以水九升先煮麻黄减二升去上沬内諸藥<lb/>
　煮取三升去滓溫服一升取微似汗汗多者溫粉粉<lb/>
　之<lb/>
小青龍湯方<lb/>
　麻黄<hi>三兩去節</hi>　甘草<hi>三兩/炙</hi>　桂枝<hi>三兩/去皮</hi>　芍藥<hi>三兩</hi>
　五味<hi>半升</hi>　乾薑<hi>三兩/</hi>　半夏<hi>半升/</hi>　細辛<hi>三兩</hi>
<pb n="KR3e0006_WYG_012-16b"/>
　右八味以水一斗先煮麻黄减二升去上沫内諸藥<lb/>
　煮取三升去滓溫服一升<lb/>
膈間支飲其人喘滿心下痞堅面色黧黑其脈沉𦂳得<lb/>
之數十日醫吐下之不愈木防巳湯主之虚者即愈實<lb/>
者三日復發復與不愈者宜木防巳湯去石膏加茯苓<lb/>
芒硝湯主之<lb/>
　註曰膈在膜之上比心下稍高葢心下當胃管上口<lb/>
　而膈更在上不可按之處也曰膈間則在肺外而非<lb/>
<pb n="KR3e0006_WYG_012-17a"/>
　肺飲矣然胸為肺之府氣迫肺故亦喘膈中清虛如<lb/>
　天之空飲氣乗之故滿心下痞堅者因誤吐下客氣<lb/>
　動膈而痞塞乃在心下也面色黧黑者胃之精華在<lb/>
　而陰邪奪其正氣故面不榮而黑黑者陰象也水則<lb/>
　為沉寒則為𦂳故脈沉𦂳誤在吐下無疑矣更得之<lb/>
　數十日之乆其虛可知故以木防巳湯主之木防巳<lb/>
　為君通水氣壅塞也人參為佐恐虛不能運邪也然<lb/>
　膈屬太陽之分非桂則氣不化故加桂枝痞則胸中<lb/>
<pb n="KR3e0006_WYG_012-17b"/>
　必鬱虛熱故加石膏彼漢防巳能㵼血中濕熱而通<lb/>
　其壅滯故下焦濕腫及皮水淋漓除膀胱積熱宜之<lb/>
　而上焦氣分熱證禁用若木防巳則通濕壅而兼主<lb/>
　虛風故與石膏并用以治膈若中有實熱非硝之急<lb/>
　暴衝散不去石膏性寒而緩不能除在胃之結熱故<lb/>
　曰實者復發復與不愈宜去石膏加芒硝謂實有邪<lb/>
　熱與氣分虛熱不同也後已椒藶黄丸下云口中有<lb/>
　津液渴者加芒硝亦然又加茯苓導其水也<lb/>
<pb n="KR3e0006_WYG_012-18a"/>
木防巳湯方<lb/>
　木防巳<hi>三兩</hi>石膏<hi>雞子大/十二枚</hi>桂枝<hi>二兩/</hi>人參<hi>四兩</hi>
　右四味以水六升煮取二升分溫再服<lb/>
木防巳湯去石膏加茯苓芒硝湯方<lb/>
　木防巳<hi>二兩</hi>桂枝<hi>二兩/</hi>茯苓<hi>四兩/</hi>人參<hi>四兩</hi>
　芒硝<hi>二合</hi>
　右五味以水六升煮取二升去滓内芒硝再微煎分<lb/>
　溫再服微利則愈<lb/>
<pb n="KR3e0006_WYG_012-18b"/>
心下有支飲其人苦冒眩澤㵼湯主之<lb/>
　註曰支飲在心下雖不正中而近心則心火為水氣<lb/>
　所蝕心者君火為陽氣之宗所謂火明外視陽氣有<lb/>
　權也飲氣相蝕陰氣盛而清陽阻抑又適與氣道相<lb/>
　干故冒眩冒者如有物䝉之也眩者目見黑也腎為<lb/>
　水之源澤㵼味鹹入腎故以之㵼其本而標自行白<lb/>
　术者壯其中氣使水不復能聚也然以澤㵼㵼水為<lb/>
　主故曰澤㵼湯<lb/>
<pb n="KR3e0006_WYG_012-19a"/>
　論曰時珍以伏飲合四飲為五飲謂伏飲在心下則<lb/>
　為心水而見冒眩寒熱等證云似乎傍此一條為言<lb/>
　不知仲景前旣曰心下有留飲其人背寒冷如掌大<lb/>
　又曰心下有痰飲其人胸脇支滿目眩此復云心下<lb/>
　有支飲冒眩豈非留飲之近背者則見背寒證而位<lb/>
　居中故僅可謂之留飲不得謂支飲乎痰飲位居中<lb/>
　而勢大故使胸脇支滿而兼目眩不得謂支飲乎支<lb/>
　飲之在心下者因其近心阻抑清陽而證見眩冒位<lb/>
<pb n="KR3e0006_WYG_012-19b"/>
　稍偏不得以留飲概之勢不甚不得以痰飲名之乎<lb/>
　若謂飲在心下為伏則留飲亦在心下何以不言伏<lb/>
　也况心下為孔道則何可言伏觀仲景敘伏飲只一<lb/>
　條特以吐發二字别之其為留飲而稍僻義如埋伏<lb/>
　然不若支飲之偏脇可知矣至若千金有大五飲丸<lb/>
　主留飲痰飲澼飲溢飲流飲其註溢飲謂溢在膈上<lb/>
　流飲謂流在大腸名愈雜而難稽豈若仲景之命名<lb/>
　切確不可移易耶<lb/>
<pb n="KR3e0006_WYG_012-20a"/>
澤㵼湯方<lb/>
　澤㵼<hi>五兩</hi>　白术<hi>二兩</hi>
　右二味以水二升煮取一升分溫再服<lb/>
支飲胸滿者厚朴大黄湯主之<lb/>
　註曰言支飲則必稍偏矣然不引痛脇下亦不言脇<lb/>
　支滿而只胸滿是雖偏而不甚偏故可直驅之而用<lb/>
　小承氣氣順則自下也<lb/>
　論曰此即小承氣治腹滿之痛而閉者即曰三物湯<lb/>
<pb n="KR3e0006_WYG_012-20b"/>
　葢此重散結氣故以厚朴為主彼乃與七物湯對照<lb/>
　言之也<lb/>
厚朴大黃湯方<lb/>
　厚朴<hi>一尺</hi>大黃<hi>六兩/</hi>枳實<hi>四枚</hi>
　右三味以水五升煮取二升分溫再服<lb/>
支飲不得息葶藶大棗㵼肺湯主之<hi>方見肺癰中</hi>
　註曰言支飲則非肺飲矣然而不得息是肺因支飲<lb/>
　滿而氣閉也一呼一吸曰息不得息是氣既閉而肺<lb/>
<pb n="KR3e0006_WYG_012-21a"/>
　氣之布不能如常度也葶藶苦寒體輕象陽故能洩<lb/>
　陽分肺中之閉唯其洩閉故善逐水今氣水相擾肺<lb/>
　為邪實以葶藶洩之故曰㵼肺大棗取其甘能補胃<lb/>
　且以制葶藶之苦使不傷胃也<lb/>
嘔家本渴渴者為欲解今反不渴心下有支飲故也小<lb/>
半夏湯主之<lb/>
　註曰嘔乃胃家病非支飲本證然可以驗心下之有<lb/>
　支飲者嘔家本渴謂諸嘔皆屬火又嘔多則亡津液<lb/>
<pb n="KR3e0006_WYG_012-21b"/>
　渴乃常理嘔家必寒為本火為標嘔至於渴寒邪去<lb/>
　矣故曰渴者為欲解反不渴是胃中客邪可盡而偏<lb/>
　旁之水飲常存飲氣能制燥也故曰必有水飲然飲<lb/>
　所居偏而不正中故曰支飲假使在中與嘔俱出矣<lb/>
　半夏生薑止嘔去逆燥濕下飲故主之曰小半夏湯<lb/>
　者另有人參半夏與蜜三味為大半夏湯故以小字<lb/>
　别之<lb/>
小半夏湯方<lb/>
<pb n="KR3e0006_WYG_012-22a"/>
　半夏<hi>一升</hi>　生薑<hi>半觔</hi>
　右二味以水七升煮取一升半分溫再服<lb/>
腹滿口舌乾燥此腸間有水氣已椒藶黄丸主之<lb/>
　註曰中脘已下曰腹腹滿自不得責上焦口舌在上<lb/>
　上焦無病何以乾燥則知腹滿為大腸病口舌乾燥<lb/>
　乃水氣傷陰大腸主津液陰傷而津液不得上達口<lb/>
　舌乃乾燥矣故曰此腸間有水氣藥用防巳不言木<lb/>
　漢防巳也腸間為下焦下焦血主之漢防㵼血中濕<lb/>
<pb n="KR3e0006_WYG_012-22b"/>
　熱而利大腸之氣椒目椒之核也椒性善下而核尤<lb/>
　能利水葶藶洩氣閉而逐水大黄洩血閉而下熱故<lb/>
　主之若口中有津液是大腸厥陰不為飲傷故陰津<lb/>
　不亡而胃家之津反為壅熱所耗故渴乃熱在胃為<lb/>
　實邪故加芒硝急下之以救胃耳先服一小丸起尤<lb/>
　巧所謂峻藥緩用也<lb/>
防巳椒目葶藶大黄丸方<lb/>
　防巳　　椒目　　葶藶<hi>熬</hi>　大黄<hi>各一兩</hi>
<pb n="KR3e0006_WYG_012-23a"/>
　右四味末之蜜丸如梧子大先食飲服一丸日三服<lb/>
　稍増口中有津液渴者加芒硝半兩<lb/>
卒嘔吐心下痞膈間有水眩悸者小半夏加茯苓湯主<lb/>
之<lb/>
　註曰無物曰嘔有物曰吐卒嘔吐謂原無病猝然而<lb/>
　嘔吐也乃有飲之人偶為寒觸但邪盡宜即鬆仍然<lb/>
　心下痞是初之嘔吐因胃不受邪若胃受邪即作利<lb/>
　矣是嘔吐而痞外不因表邪内不因胃傷乃膈間有<lb/>
<pb n="KR3e0006_WYG_012-23b"/>
　水故為水逆也至於眩悸陰邪不能下注而上冒故<lb/>
　侵於目為眩陵於心為悸水在膈間益明矣故治之<lb/>
　不若誤下之痞而但以小半夏加茯苓去飲下逆為<lb/>
　主<lb/>
小半夏加茯苓湯方<lb/>
　半夏<hi>一升</hi>生薑<hi>半觔/</hi>茯苓<hi>三兩一云四兩</hi>
　右三味以水七升煮取一升五合分溫再服<lb/>
假令瘦人臍下有悸吐涎沫而顚眩此水也五苓散主<lb/>
<pb n="KR3e0006_WYG_012-24a"/>
之<lb/>
　註曰瘦人則腹中原少濕也然而臍下有悸悸者微<lb/>
　動也此唯傷寒發汗後欲作奔豚者有臍下悸或心<lb/>
　氣傷者勞倦則發熱當臍跳今内無積濕外無表䧟<lb/>
　又非心氣素傷而忽臍下悸論理上焦有水不宜證<lb/>
　見於臍乃上仍吐涎沫甚且顚眩明是有水在中間<lb/>
　故能上為涎沫為顚眩下為臍下悸葢心為水逼腎<lb/>
　乗心之虛而作相陵之勢故曰此水也因以桂苓伐<lb/>
<pb n="KR3e0006_WYG_012-24b"/>
　腎邪猪苓澤㵼白术㵼水而健胃比痰飲之苓桂术<lb/>
　甘湯去甘草加猪澤彼重溫藥和胃此則急於去水<lb/>
　耳且云飲暖水汗出愈内外分消其水也<lb/>
五苓散方<lb/>
　澤㵼<hi>一兩一分</hi>猪苓<hi>三分/去皮</hi>茯苓<hi>三分/</hi>白术<hi>三分/</hi>桂枝<hi>二分</hi>
　右五味為末白飲服方寸匕日三服多飲暖水汗出<lb/>
　愈<lb/>
　附方<lb/>
<pb n="KR3e0006_WYG_012-25a"/>
　外臺茯苓飲治心胸中有停痰宿水自吐出水後心<lb/>
　胸間虛氣滿不能食消痰氣令能食<lb/>
　茯苓<hi>三兩</hi>人參<hi>三兩/</hi>白术<hi>三兩/</hi>枳實<hi>二兩/</hi>橘皮<hi>二兩半</hi>
　生薑<hi>四兩</hi>
　右六味水六升煮取一升八合分溫三服如人行八<lb/>
　九里進之<lb/>
　註曰此為治痰飲善後最穏當之方心胸之間因大<lb/>
　吐而虛故加參設非大吐無參减枳實亦可俗醫謂<lb/>
<pb n="KR3e0006_WYG_012-25b"/>
　用陳皮即减參之力此不唯用陳皮且加枳實二兩<lb/>
　補㵼并行何其妙也<lb/>
欬家其脈弦為有水十棗湯主之<hi>方見上</hi>
　註曰脈經謂關上脈微為欬又肺脈微急為欬而唾<lb/>
　血脈弦為水故曰欬家脈弦為有水然脈經又曰偏<lb/>
　弦為水脈沉為留飲洪滑多痰則此云弦知必偏弦<lb/>
　而脈之不沉亦不滑可知也但欬而弦則為有水也<lb/>
　十棗湯者水飲為有形之物故逐之不嫌驟耳<lb/>
<pb n="KR3e0006_WYG_012-26a"/>
　論曰欬嗽一條為虛損大關頭仲景不另立門而僅<lb/>
　附於痰飲之後又襍見之肺痿門可知治欬嗽當以<lb/>
　清痰飲為主但其中有挾寒挾氣之不同耳<lb/>
夫有支飲家欬煩胸中痛者不卒死至一百日或一歲<lb/>
宜十棗湯<lb/>
　註曰夫有支飲家乃追原之詞也謂支飲本不痛蔓<lb/>
　延至胸痺而痛氣上逆為欬火上壅為煩巳有死道<lb/>
　矣不卒死甚至一百日或經年之乆其虛可知幸元<lb/>
<pb n="KR3e0006_WYG_012-26b"/>
　氣未竭也原其病支飲為本病本不㧞終無愈期逡<lb/>
　巡不愈正坐醫家以虛故畏縮故曰宜十棗湯以見<lb/>
　攻病不嫌峻不得悠悠以待斃也<lb/>
乆欬數歲其脈弱者可治實大數者死其脈虛者必苦<lb/>
冒其人本有支飲在胸中故也治屬飲家<lb/>
　註曰乆欬數歲三旬此槪言乆欬者邪氣少則可治<lb/>
　邪氣盛則難治也即所謂欬脈浮軟者生浮直者死<lb/>
　也又古人合證而斷之云欬而羸瘦脈形堅大者死<lb/>
<pb n="KR3e0006_WYG_012-27a"/>
　欬而脫形發熱脈小𦂳急者死欬而嘔腹脹且洩其<lb/>
　脈弦急者死要知堅急直大皆實大之象邪盛也然<lb/>
　彼處反不言數可知欬家所畏在堅急則眞邪盛正<lb/>
　虛若數則不足以盡之也但數而合實大則堅急可<lb/>
　知故曰死内有脈虛者此軟之類即實之反也使非<lb/>
　因飲而咳則乆必臟眞有傷何以能不死故曰脈虛<lb/>
　者必苦冒冒者飲象也因申言其人本有支飲在胸<lb/>
　中以見向來醫治之誤故乆病由支飲故不死然則<lb/>
<pb n="KR3e0006_WYG_012-27b"/>
　雖乆豈可舍病本而圖之故曰治屬飲家見亦宜十<lb/>
　棗湯但恐虚極聽人酌量然終不出驅飲為治耳<lb/>
欬逆倚息不得卧小青龍湯主之<hi>方見前</hi>
　註曰欬逆倚息不得卧即前支飲的證也不用十棗<lb/>
　湯而用小青龍湯必以其挾表也然此必病發未乆<lb/>
　而不得卧則熱亦孔亟故暫以桂麻治表薑半治飲<lb/>
　耳<lb/>
青龍湯下已多唾口燥寸脈沉尺脈微手足厥逆氣從<lb/>
<pb n="KR3e0006_WYG_012-28a"/>
小腹上衝胸咽手足痺其面翕熱如醉狀因復下流陰<lb/>
股小便難時復冒者與茯苓桂枝五味甘草湯治其氣<lb/>
衝<lb/>
　註曰前欬逆倚息明知是飲邪侵肺但使其人下實<lb/>
　不虛則飲去病除設虛多正氣不足以禦邪得藥上<lb/>
　飲未能去而下先不堪發散動其衝氣以致肺燥如<lb/>
　痿而多唾唾者其痰薄如唾也又口燥燥者覺口乾<lb/>
　非渴也寸脈沉水未去也尺脈微下元驟虛也虛則<lb/>
<pb n="KR3e0006_WYG_012-28b"/>
　寒氣下并手足厥逆於是腎邪乗心而氣從小腹下<lb/>
　衝胸咽自腹及胸自胸及咽高之至也手足痺者不<lb/>
　止於厥而直不用也面翕熱如醉狀所謂面若粧朱<lb/>
　眞陽上浮也然未至于脫則陽復下流陰股謂浮于<lb/>
　面之陽旋復在兩股之陰作熱氣也陽復歸於下似<lb/>
　較浮出時稍可然不歸於腎而或上薰於面或下徵<lb/>
　於股是狂陽無主故小便得其燥氣而難又復隨經<lb/>
　犯上而為冒為眩總是腎邪動而龍雷之火無歸如<lb/>
<pb n="KR3e0006_WYG_012-29a"/>
　電光之閃爍無主故以桂苓伐腎邪加五味歛其肺<lb/>
　氣恐欬甚而火愈不能輯則衝氣愈不能下也甘草<lb/>
　調其中土以制水也腎邪去而氣自不衝故曰治其<lb/>
　衝氣見初時以去飲止欬為主既衝氣發其病大即<lb/>
　不得旁圖以分其藥力也<lb/>
桂苓五味甘草湯方<lb/>
　桂枝<hi>四兩去皮</hi>茯苓<hi>四兩/</hi>五味子<hi>半升/</hi>甘草<hi>三兩炙</hi>
　右四味以水八升煮取三升去滓分溫三服<lb/>
<pb n="KR3e0006_WYG_012-29b"/>
衝氣即低而反更欬胸滿者用桂苓五味甘草湯去桂<lb/>
加乾薑細辛以治其欬滿<lb/>
　註曰衝氣即低乃桂苓之力單刀直入腎邪遂伏故<lb/>
　低也反更欬滿明是肺中伏匿之寒未去但青龍湯<lb/>
　已用桂桂苓五味甘草湯又用桂兩用桂而邪不服<lb/>
　以桂能去陽分凝滯之寒而不能驅臟内沉匿之寒<lb/>
　故從不得再用桂枝之例而去桂唯取細辛入陰之<lb/>
　辛熱乾薑純陽之辛熱以洩滿驅寒而止欬也<lb/>
<pb n="KR3e0006_WYG_012-30a"/>
桂苓五味甘草去桂加薑辛湯方<lb/>
　茯苓<hi>四兩</hi>五味子<hi>半升/</hi>甘草<hi>三兩/</hi>乾薑<hi>三兩</hi>
　細辛<hi>三兩</hi>
　右五味以水八升煮取三升去滓溫服半升日三服<lb/>
欬滿即止而更復渴衝氣復發者以細辛乾薑為熱藥<lb/>
也服之當遂渴而渴反止者為支飲也支飲者法當冒<lb/>
冒者必嘔嘔者復内半夏以去其水<lb/>
　註曰寒得熱而消故欬滿即止然熱則津耗津耗則<lb/>
<pb n="KR3e0006_WYG_012-30b"/>
　渴熱傷元氣元氣傷而陰乃侮陽故衝氣復發故曰<lb/>
　以細辛乾薑為熱藥也因而津耗胃乾當遂渴遂者<lb/>
　不止也今不應止而止故曰反明是素有支飲故火<lb/>
　不勝水但支飲必有的據故曰支飲者法當冒冒者<lb/>
　必嘔嘔者有水故也故復納半夏以去之同是衝氣<lb/>
　而此不用桂枝者葢冒而嘔則重驅飲以半夏為主<lb/>
　桂枝非所急也<lb/>
　論曰此亦衝氣前何獨鄭重而專治之葢前乃肺之<lb/>
<pb n="KR3e0006_WYG_012-31a"/>
　客寒未去藥峻而寒邪乗腎逼迫眞陽浮出上下狂<lb/>
　奔不能復返故湏以桂之至陽者入陰而伐之若此<lb/>
　之復發乃肺被熱傷而元氣不能禦陰况有支飲以<lb/>
　援之故亦相衝然無面熱等證則非眞陽上浮之比<lb/>
　矣故專去其水而衝自止謂水去而肺腎當自調耳<lb/>
苓甘五味加薑辛半夏湯方<lb/>
　茯苓<hi>四兩</hi>甘草<hi>二兩/</hi>細辛<hi>二兩/</hi>乾薑<hi>二兩/</hi>半夏<hi>半升</hi>
　五味子<hi>半升</hi>
<pb n="KR3e0006_WYG_012-31b"/>
　右六味以水八升煮取三升去滓溫服半升日三服<lb/>
水去嘔止其人形腫者加杏仁主之其證應内麻黃以<lb/>
其人遂痺故不内之若逆而内之者必厥所以然者以<lb/>
其人血虛麻黄發其陽故也<lb/>
　註曰形腫謂身腫也肺氣已虛不能遍布則滯而腫<lb/>
　故以杏仁利之氣不滯則腫自消也其證應内麻黄<lb/>
　者水腫篇云無水虛腫者謂之氣水發其汗則自已<lb/>
　發汗宜麻黃也以其人遂痺即前手足痺也欬不應<lb/>
<pb n="KR3e0006_WYG_012-32a"/>
　痺而痺故曰逆逆而内之謂誤用麻黄則陰陽俱虚<lb/>
　而厥然必厥之意尚未明故曰所以必厥者以其人<lb/>
　因血虚不能附氣故氣行濇而痺更以麻黄湯藥發<lb/>
　洩其陽氣則亡血復汗溫氣去而寒氣多焉得不厥<lb/>
　正如新產亡血復汗血虚而厥也<lb/>
苓甘五味加薑辛半夏杏仁湯方<lb/>
　茯苓<hi>四兩</hi>甘草<hi>三兩/</hi>五味子<hi>半升/</hi>乾薑<hi>三兩</hi>
　細辛<hi>三兩</hi>半夏<hi>半升/</hi>杏仁<hi>半升去皮尖</hi>
<pb n="KR3e0006_WYG_012-32b"/>
　右七味以水一斗煮取三升去滓溫服半升日三服<lb/>
若面熱如醉此為胃熱上衝薰其面加大黄以利之<lb/>
　註曰面屬陽明胃氣盛則面熱如醉是胃氣之熱上<lb/>
　薰之也旣不因酒而如醉其熱勢不可當故加大黄<lb/>
　以利之雖有薑辛之熱各自為功而無妨矣<lb/>
　論曰前既云以乾薑細辛為熱藥故也本方止加半<lb/>
　夏不去薑辛及形腫又不去薑辛及面熱又不去薑<lb/>
　辛何也葢支飲乆渴之人胸中之宗氣乆為水寒所<lb/>
<pb n="KR3e0006_WYG_012-33a"/>
　蝕故極易欬滿逮欬滿而藉薑辛以洩滿止欬則薑<lb/>
　辛自未可少謂飲氣未即去則肺之寒侵刻刻須防<lb/>
　之也至面熱如醉與首條翕熱如醉不同前因衝氣<lb/>
　病發在下此不過肺氣不利乃滯外而形腫滯内而<lb/>
　胃熱故但以杏仁利其胸中之氣復以大黄利其胃<lb/>
　陰之熱耳<lb/>
苓甘五味加薑辛半杏大黄湯方<lb/>
　茯苓<hi>四兩</hi>甘草<hi>三兩/</hi>五味<hi>半升/</hi>乾薑<hi>三兩/</hi>細辛<hi>三兩</hi>
<pb n="KR3e0006_WYG_012-33b"/>
　半夏<hi>半升</hi>杏仁<hi>半升/</hi>大黄<hi>三兩</hi>
　右八味以水一斗煮取三升去滓溫服半升日三服<lb/>
先渴後嘔為水停心下此屬飲家小半夏加茯苓湯主<lb/>
之<hi>方見前</hi>
　註曰飲有乆暫不同此云先渴後嘔渴必多飲從無<lb/>
　嘔證而忽於渴後見之其為水飲無疑矣故曰此屬<lb/>
　飲家暫時傷飲也小半夏止嘔專方加茯苓則水從<lb/>
　小便出矣不用止渴及健脾藥水去即無病倘涼之<lb/>
<pb n="KR3e0006_WYG_012-34a"/>
　則傷陽燥之則傷胃也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0006_WYG_012-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金匱要畧論註卷十二<lb/>
</p>
<p>
</p>
  </div>
<div>
                <head>金匱要畧論註卷十三</head>
    <p>
<pb n="KR3e0006_WYG_013-1a"/>
欽定四庫全書<lb/>
　金匱要畧論註卷十三　　　漢　張機　撰<lb/>
　　　　　　　　　　　　　嘉興徐彬　註<lb/>
　　消渴小便不利淋<lb/>
厥陰之為病消渴氣上衝心心中疼熱饑而不欲食食<lb/>
即吐下之不肯止<lb/>
　註曰厥陰之為病消渴七字乃消渴病之大原蓋消<lb/>
　渴者善消而大渴也然或單渴不止或善食而渴或<lb/>
<pb n="KR3e0006_WYG_013-1b"/>
　渴而小便反多後人乃有上消中消下消之分不知<lb/>
　上中下雖似不同其病原總属厥陰蓋肝之脉為厥<lb/>
　陰厥陰者風木之臟也與風相得故凡風病必先中<lb/>
　肝然風善行而數變故在經絡在血脈在肌肉各各<lb/>
　不同而又有鬱於本臟者則肝得邪而實因而乗其<lb/>
　所勝陽明受之乗其所生足少陰受之于是上中下<lb/>
　或有偏勝現證稍殊皆為消渴皆由厥陰風鬱火燔<lb/>
　故曰厥陰之為病消渴内經亦有風消二字消必兼<lb/>
<pb n="KR3e0006_WYG_013-2a"/>
　風言之亦此意也肝既邪實木氣喜上暢故氣上沖<lb/>
　心心受邪逼故疼且熱肝得熱而燥于是子盜母氣<lb/>
　則腎亦病故饑不欲食食則吐者上受邪氣之衝且<lb/>
　肝主嘔逆也下之不肯止乃病不由於胃實而反攻<lb/>
　胃故仍不肯止也<lb/>
　論曰内經謂二陽結謂之消此獨主厥陰似乎互異<lb/>
　不知邪氣浸淫病深腸胃氣聚不散故曰結其使腸<lb/>
　胃之氣不能健運而成三消則厥陰實為病之本如<lb/>
<pb n="KR3e0006_WYG_013-2b"/>
　果病專腸胃則下之為中病消渴宜無不止矣然多<lb/>
　食而饑不止為中消此又云饑不欲食則知消渴之<lb/>
　病亦有不欲食者但能食而渴者全重二陽論治飲<lb/>
　一溲二重在腎虛論治其不能食而氣衝者重在厥<lb/>
　陰論治此又臨證時㣲細之辨乎<lb/>
寸口脈浮而遲浮即為虚遲即為勞虛則衞氣不足勞<lb/>
則榮氣竭趺陽脈浮而數浮即為氣數即為消穀而大<lb/>
堅氣盛則溲數溲數即堅堅數相搏即為消渴<lb/>
<pb n="KR3e0006_WYG_013-3a"/>
　註曰此段論消渴之脈當從寸口浮陽合而證之也<lb/>
　病消渴者雖非形病然中氣不純運化促急元氣不<lb/>
　厚榮衛自虛故寸口脈浮而遲浮不因表是屬氣不<lb/>
　斂矣故曰浮即為虛遲不因寒是屬榮不充盛矣故<lb/>
　曰遲即為勞勞者猶言罷勞也氣既不斂則不能并<lb/>
　力内入而循運度之常故曰虛則衞氣不足榮不充<lb/>
　盛則不能輔氣健運而見遲慢之狀故曰勞則榮氣<lb/>
　竭蓋消渴症本屬熱邊而寸口脈但見虚狀不見數<lb/>
<pb n="KR3e0006_WYG_013-3b"/>
　脈可知消渴為結熱在下不必見之寸口脈也若趺<lb/>
　陽則專主二陽之脈乃浮而數浮則為氣鼔不下故<lb/>
　曰浮則為氣數則脾強而約糓易消而熱愈堅故曰<lb/>
　數即為消穀而大堅溲者溺也氣有餘即是火火性<lb/>
　急速故溲數溲數而陰氣耗陽亢無製故堅堅者熱<lb/>
　結甚也熱不為溲解陽亢陰亡故曰相搏陰亡而陽<lb/>
　愈亢故曰即為消渴此言消渴之病結在二陽脈當<lb/>
　全責趺陽也然前云饑不欲食此言消穀則似與邪<lb/>
<pb n="KR3e0006_WYG_013-4a"/>
　結厥陰者㣲有虛實之不同矣<lb/>
男子消渴小便反多以飲一斗小便一斗腎氣丸主之<lb/>
<hi>方見産後</hi>
　註曰陰不能製陽而腎失開闔之權故便多無制然<lb/>
　非眞陽有餘實邪氣亢甚所謂氣盛則溲數也故既<lb/>
　以六味丸料壯水之主以制陽光仍藉桂附以復其<lb/>
　眞陽則爝火息而陰陽平耳<lb/>
脈浮小便不利㣲熱消渴者宜利小便發汗五苓散主<lb/>
<pb n="KR3e0006_WYG_013-4b"/>
之<hi>方見痰飲</hi>
　註曰脈浮㣲熱是表未清也消渴小便不利是裏有<lb/>
　熱也故以桂枝主表白术苓澤主裏而多以熱水助<lb/>
　其外出下達之勢此治消渴之淺而近者也按此與<lb/>
　上條同是消渴上條小便多知陰虛熱結此條小便<lb/>
　不利而㣲熱即是客邪内入故治法逈異然客邪内<lb/>
　入非真消渴也合論以示辨耳<lb/>
渴欲飲水水入則吐者名曰水逆五苓散主之<lb/>
<pb n="KR3e0006_WYG_013-5a"/>
　註曰因渴飲水水太多而驟以致水入即吐此病中<lb/>
　之病也故不復重其消渴而但曰水逆見當急治其<lb/>
　新病然藥亦不過五苓五苓固主雙解表裏而下水<lb/>
　之功尤速也<lb/>
渴欲飲水不止者文蛤散主之<lb/>
　註曰渴欲飲水此裏有熱也不止則其熱之結堅矣<lb/>
　文蛤性鹹而為至陰之物能軟堅能潤燥能除熱故<lb/>
　主之然只一味取其專而下入以清中下焦之燥熱<lb/>
<pb n="KR3e0006_WYG_013-5b"/>
　也已上治消渇三方藥皆以治中下焦為急可知消<lb/>
　渴之病本由厥陰甚則二陽結而累及於腎治不宜<lb/>
　輕動其上焦矣<lb/>
　論曰渴欲飲湯與渴欲飲水不同渴欲飲湯乃胃家<lb/>
　燥熱渴欲飲水乃是氣壅陰燥故有水似不宜渴而<lb/>
　反渴欲飲水則治法逈别今人見渴即混同論治所<lb/>
　誤多矣觀仲景前後治法不曉然乎又人有夜卧則<lb/>
　唇口亁燥坐起陽升即口中津潤唯陰燥故得陽而<lb/>
<pb n="KR3e0006_WYG_013-6a"/>
　氣化則亁燥即止也但比日間亦渴欲飲水者不甚<lb/>
　耳<lb/>
文蛤散方<lb/>
　右一味杵為散以沸湯五合和服方寸匕<lb/>
淋之為病小便如粟狀小腹弦急痛引臍中　趺陽脈<lb/>
數胃中有熱即消穀引飲大便必堅小便即數　淋家<lb/>
不可發汗發汗則必便血<lb/>
　註曰此三條總論淋證首一段謂淋之為病全在下<lb/>
<pb n="KR3e0006_WYG_013-6b"/>
　焦故前十一卷内言下焦有熱亦主淋閉不通此言<lb/>
　小便如粟狀粟者色白而滴瀝甚則如米屑也然氣<lb/>
　血不同故後人有五淋之名小腹氣不和失其渾厚<lb/>
　之元則弦急矣熱邪上乗則痛引臍中矣趺陽一段<lb/>
　是言淋之病雖不必盡由於胃而有趺陽脈數者乃<lb/>
　屬胃中有熱即另見消榖引飲大便堅小便數之證<lb/>
　此淋病之近於消渴者也淋家一段謂淋為下焦内<lb/>
　症故以汗為戒誤汗則便血發其陽則動血也不出<lb/>
<pb n="KR3e0006_WYG_013-7a"/>
　方者淋病下焦主之而胃熱則近消渴腎熱則類小<lb/>
　便不利前後方可相通酌用耳<lb/>
小便不利者有水氣其人若渴用括蔞瞿麥丸主之<lb/>
　註曰小便不利此膀胱有熱也膀胱通周身之水道<lb/>
　既艱濇難出則水渟而逆故曰有水氣然使不渴則<lb/>
　熱止膀胱若渴是氣化之原亦熱故以瞿麥茯苓逐<lb/>
　水而以括蔞根清上焦之熱脾腎之元氣不可不養<lb/>
　故以山藥培其本膀胱雖熱由腎實虚而開闔失職<lb/>
<pb n="KR3e0006_WYG_013-7b"/>
　故以附子補其元陽且膀胱既為濕熱所困氣餒不<lb/>
　行故須附子大力為瞿麥茯苓之先鋒耳<lb/>
括蔞瞿麥丸方<lb/>
　薯蕷<hi>三兩</hi>括蔞根<hi>二兩/</hi>瞿麥<hi>一兩/</hi>附子<hi>一枚炮</hi>
　茯苓<hi>三兩</hi>
　右五味末之煉蜜為丸梧子大飲服二丸日三服不<lb/>
　知増至七八丸以小便利腹中温為知<lb/>
小便不利蒲灰散主之滑石白魚散茯苓戎鹽湯并主<lb/>
<pb n="KR3e0006_WYG_013-8a"/>
之<lb/>
　註曰蒲灰即蒲席燒灰也能去濕熱利小便滑石能<lb/>
　通九竅去濕熱故主之白魚能開味下氣去水氣髮<lb/>
　為血餘入陰故合滑石則陰分之濕熱去而小便利<lb/>
　也若茯苓戎鹽湯内有白术健脾茯苓滲濕戎鹽出<lb/>
　山坡陰土石間不經煎煉入腎除陰火兼清熱故以<lb/>
　為使然此方較前二方則補養多矣<lb/>
蒲灰散方<lb/>
<pb n="KR3e0006_WYG_013-8b"/>
　蒲灰<hi>半觔</hi>滑石<hi>一觔</hi>
　右二味杵為散飲服方寸匕日三服<lb/>
滑石白魚散方<lb/>
　滑石<hi>一觔</hi>亂髪<hi>一觔/燒</hi>白魚<hi>一觔</hi>
　右三味杵為散飲服方寸匕日三服<lb/>
茯苓戎鹽湯方<lb/>
　茯苓<hi>半觔</hi>白术<hi>二兩/</hi>戎鹽<hi>彈丸大一枚</hi>
　右三味先將茯苓白术煎成入戎鹽再煎分溫三服<lb/>
<pb n="KR3e0006_WYG_013-9a"/>
渴欲飲水口亁燥者白虎加人參湯主之<hi>方見暑門</hi>
　註曰此亦消渴之類也但渴欲飲水而口亁燥則肺<lb/>
　氣既熱更陽虚而陰燥見於外其熱浮故以白虎湯<lb/>
　治其火清其熱復以人參補其虚與耑治中下焦而<lb/>
　散其結熱者逈異<lb/>
脈浮發熱渴欲飲水小便不利猪苓湯主之<hi>方見首卷</hi>
　註曰此即五苓散而以滑石阿膠易去桂术也謂脈<lb/>
　浮發熱熱似在表渴欲飲水小便不利内熱復甚則<lb/>
<pb n="KR3e0006_WYG_013-9b"/>
　已衰之表熱不足慮而陰熱水停變將無窮故既以<lb/>
　苓澤導水而加阿膠滑石則滋陰蕩陽為急耳然獨<lb/>
　以猪苓名湯蓋猪苓善去胃中水飲則知此方以去水<lb/>
　飲為主也<lb/>
　<lb/>
　<lb/>
　<lb/>
　金匱要畧論註卷十三<lb/>
</p>
<p>
</p>
  </div>
<div>
                <head>金匱要畧論註卷十四</head>
    <p>
<pb n="KR3e0006_WYG_014-1a"/>
欽定四庫全書<lb/>
　金匱要畧論註卷十四　　　漢　張機　撰<lb/>
　　　　　　　　　　　　　嘉興徐彬　註<lb/>
　　水氣<lb/>
師曰病有風水有皮水有正水有石水有黄汗<lb/>
　註曰内經止有水脹及石水二條仲景特立五條示<lb/>
　人水病有淺深欲人因名思義而處治無誤耳故以<lb/>
　水從外邪而成其邪在經絡者别之曰風水謂當從<lb/>
<pb n="KR3e0006_WYG_014-1b"/>
　風治也或水雖從外邪而成其邪已滲入于皮不在<lb/>
　表不在裏者别之曰皮水謂在皮而不脫於風也其<lb/>
　有不因風由三隂結而成水者别之曰正水謂當正<lb/>
　治其水也其隂邪多而沉於下者别之曰石水謂病<lb/>
　全在下也其有亦因風邪或水邪雖為外邪内傷于<lb/>
　心熱鬱而為黄汗状如風水而脈不浮者别之曰黃<lb/>
　汗謂病邪同水而所入在心也<lb/>
風水其脈自浮外證骨莭疼痛惡風皮水其脈亦浮外<lb/>
<pb n="KR3e0006_WYG_014-2a"/>
證胕腫按之沒指不惡風其腹如鼔不渇當發其汗正<lb/>
水其脈沉遲外證自喘石水其脈自沉外證腹滿不喘<lb/>
黃汗其脈沉遲身發熱胸滿四肢頭面腫乆不愈必致<lb/>
癰膿<lb/>
　註曰凡水病相去不遠故内經水脹篇槩曰目窠上<lb/>
　微腫如新卧起之狀其頸脈動時欬隂股間寒足脛<lb/>
　腫腹乃大水已成矣以手按其腹隨手而起如裹水<lb/>
　之状而不分别為言然而病因不同則治法逈異故<lb/>
<pb n="KR3e0006_WYG_014-2b"/>
　仲景先從脈别之則浮者為風風邪相摶則骨節疼<lb/>
　痛風尚在表則惡風合三者他證所不能同故以此<lb/>
　主風水之辨　若脈浮為風而身胕腫胕者浮也甚<lb/>
　且按之没指其浮何如是邪已去經而在皮間去經<lb/>
　故不惡風在皮間故腹皮如鼓千金此下尚有不滿<lb/>
　二字乃外雖似脹而病不在内故不滿也風在皮内<lb/>
　不燥故不渇治之亦宜從風故曰當發其汗是皮水<lb/>
　與風水脈不異而證異也　若正水則三隂結而非<lb/>
<pb n="KR3e0006_WYG_014-3a"/>
　風結則脈沉水屬隂故遲三隂結而下焦隂氣不復<lb/>
　與胸中之陽相調故水氣格陽在上而喘卽内經頸<lb/>
　脈動喘疾欬曰水也其目窠如蠶兩脛腫腹大不問<lb/>
　可知然與石水相辨不在此故只舉喘言之　若石<lb/>
　水脈亦沉但不遲内經曰隂陽結邪多隂少陽曰石<lb/>
　水少腹腫則知此所謂腹滿乃少腹腫也病專在下<lb/>
　焦非全體病故不喘其頸脈動欬目窠如蠶亦或與<lb/>
　正水等微甚不同可知矣　若黄汗乃從汗出入水<lb/>
<pb n="KR3e0006_WYG_014-3b"/>
　水邪傷心或汗出當風所致汗與水總屬水氣因其<lb/>
　入内而結結則熱鬰而黃故脈亦沉遲心受邪鬰故<lb/>
　身發熱傷在上故胸滿陽部之邪從陽或走四肢并<lb/>
　頭面腫若乆不愈邪氣侵隂榮氣熱故凝滯而為癰<lb/>
　膿<lb/>
脈浮而洪浮則為風洪則為氣風氣相搏風強則為癮<lb/>
疹身體為痒痒者為泄風乆為痂癩氣强則為水難以<lb/>
俛仰風氣相繫身體洪腫汗出乃愈惡風則虛此為風<lb/>
<pb n="KR3e0006_WYG_014-4a"/>
水不惡風者小便通利上焦有寒其口多涎此為黃汗<lb/>
　註曰此叚詳風之所以成水并與黃汗分别之因謂<lb/>
　脈得浮而洪浮為風是矣洪乃氣之盛也風氣相搏<lb/>
　是風與氣兩不相下也其有風稍强者則風主其病<lb/>
　故侵於血為<g n="病-丙+_穩-禾">]□</g>疹因而火動則痒然風稍得疏洩故<lb/>
　曰泄風乆則榮氣并風而生蟲為痂癩厲風之屬不<lb/>
　成水也若氣强則風為氣所使不得洩于皮膚逆其<lb/>
　邪成隂分以致隂絡受病而為水難以俛仰者成水<lb/>
<pb n="KR3e0006_WYG_014-4b"/>
　後腫脹之狀也然氣雖強風仍不去故曰相繫風氣<lb/>
　無所不到故身體洪腫洪腫者大腫也汗出則風與<lb/>
　氣皆瀉故愈惡風為風家本證旣汗而仍惡風則當<lb/>
　從虛而不當從風故補註一句曰惡風則虛而總結<lb/>
　之曰此為風水謂水之成雖由于氣而實原于風也<lb/>
　其有不惡風者表無風也小便通利者非三隂結也<lb/>
　更口多涎是水寒之氣纒綿上焦也此惟黄汗之病<lb/>
　因汗出而傷水則内入于胸膈故即别之曰上焦多<lb/>
<pb n="KR3e0006_WYG_014-5a"/>
　寒其口多涎此其黄汗不脫前黄汗證中胸滿之意<lb/>
　也<lb/>
寸口脈沉滑者中有水氣面目腫大有熱名曰風水視<lb/>
人之目窠上微擁如蠶新卧起状其頸脉動時時欬按<lb/>
其手足上䧟而不起者風水<lb/>
　註曰此二叚從風水中之變易者而仍正其名以示<lb/>
　别也謂風水脈本浮今沉滑是中有水氣相結似屬<lb/>
　正水然而面目腫大有熱高顚之上惟風可到風為<lb/>
<pb n="KR3e0006_WYG_014-5b"/>
　陽邪故熱是脈雖沉不得外風而言之故仍正其名<lb/>
　曰風水若目窠微擁如蠶而且頸脈動欬此正水之<lb/>
　徴也乃按手足上䧟而不起則隨手而起者水也今<lb/>
　不起知非正水而為氣水矣風氣必相繫故亦正其<lb/>
　名曰風水<lb/>
太陽病脈浮而𦂳法當骨節疼痛反不疼身體反重而<lb/>
痠其人不渇汗出即愈此為風水惡寒者此為極虛發<lb/>
汗得之渴而不惡寒者此為皮水身腫而冷狀如周痺<lb/>
<pb n="KR3e0006_WYG_014-6a"/>
胸中窒不能食反聚痛暮躁不得眠此為黃汗痛在骨<lb/>
節欬而喘不渴者此為脾<hi>恐是肺字</hi>脹其状如腫發汗則愈<lb/>
然諸病此者渴而下利小便數者皆不可發汗<lb/>
　註曰此一叚言風水中有類太陽脈而不出太陽證<lb/>
　者又有相似而實為皮水者有相似而實為黄汗者<lb/>
　有相似而并非皮水黃汗實為肺脹者如太陽病脈<lb/>
　浮𦂳在法當骨節疼痛所以前叙風水亦曰外證骨<lb/>
　節疼痛此反不疼又太陽病不重今得太陽寒脈身<lb/>
<pb n="KR3e0006_WYG_014-6b"/>
　體反重而痠却不渴汗出即愈明是風為水所柔故<lb/>
　不疼而重風本有汗乃因自汗而解故正其名曰此<lb/>
　為風水然旣汗不宜惡寒復惡寒明是人為汗虛故<lb/>
　曰此為極虛發汗得之　若前證更有渴而不惡寒<lb/>
　者渇似風水然不惡寒則非風水矣故又别之曰此<lb/>
　為皮水但皮水身不熱故又註其的證曰身腫而冷<lb/>
　狀如周痺周痺者通身皮膚受邪而不用即前所謂<lb/>
　外證胕腫按之没指也　若前證更有胸中窒不能<lb/>
<pb n="KR3e0006_WYG_014-7a"/>
　食反聚痛暮躁不得眠者明是入水以傷心致胸中<lb/>
　受邪而窒邪高妨食又邪聚而痛又心煩而暮躁不<lb/>
　得眠此惟黃汗證都在胸故曰此為黄汗　若前證<lb/>
　之脈浮𦂳而骨節仍痛且欬而喘但不渴則類於皮<lb/>
　水然而不甚胕腫又非皮水故曰此為肺脹乃肺主<lb/>
　氣受邪而欬其状如腫實非腫也此亦風之淫于肺<lb/>
　者故總曰發汗則愈見證異而治宜同也諸病此者<lb/>
　四句謂證雖不同似皆可發汗然遇有渴者下利者<lb/>
<pb n="KR3e0006_WYG_014-7b"/>
　小便利者即為邪氣内入即非一汗所能愈故曰皆<lb/>
　不可發汗<lb/>
裏水者一身面目黄腫其脈沉小便不利故令病水假<lb/>
令小便自利此亡津液故令渴越婢加术湯主之<lb/>
　註曰此言正水而兼色黄為異者以其别于風水皮<lb/>
　水之在外故曰裏水然水病多面目鮮潔此獨一身<lb/>
　面目黃瘇則乆鬱為熱矣又水病小便必難不渴或<lb/>
　鬱乆而津亡熱壅為渴小便反自利熱在上焦氣分<lb/>
<pb n="KR3e0006_WYG_014-8a"/>
　故以越婢行陽化熱加术以勝其水<lb/>
趺陽脈當伏今反𦂳本自有寒疝瘕腹中痛醫反下之<lb/>
即胸滿短氣　趺陽脈當伏今反數本自有熱消榖小<lb/>
便數今反不利此欲作水<lb/>
　註曰此二條言水病人别有宿病人各不同當從趺<lb/>
　陽脈與其舊疾見證别之謂人有水病水寒相搏趺<lb/>
　陽脈當伏今犯水病趺陽脈反𦂳此因本自有寒疝<lb/>
　瘕腹中痛病故脈加𦂳治當兼顧其寒而醫反下之<lb/>
<pb n="KR3e0006_WYG_014-8b"/>
　則元氣受傷水病未除寒邪上乗胸中之宗氣弱不<lb/>
　能禦之為胸滿為短氣矣或趺陽脈當伏今反數此<lb/>
　因本自有熱應消榖小便數今反不利是有熱而健<lb/>
　運之人因水而氣反不化知其邪結三隂矣故曰此<lb/>
　欲作水<lb/>
寸口脈浮而遲浮脈則熱遲脈則潛熱潛相摶名曰沉<lb/>
趺陽脈浮而數浮脈即熱數脈即止熱止相摶名曰伏<lb/>
沉伏相摶名曰水沉則絡脈虛伏則小便難虚難相摶<lb/>
<pb n="KR3e0006_WYG_014-9a"/>
水走皮膚即為水矣<lb/>
　註曰此叚論正水所成之由也謂人身中健運不息<lb/>
　所以成雲行雨施之用故人之汗以天地之雨名之<lb/>
　人之氣以天地之疾風名之故寸口脈主上猶之天<lb/>
　道必下濟而光明故曰隂生於陽趺陽脈主下猶之<lb/>
　地軸必上出而旋運故曰衛氣起於下焦今寸口脈<lb/>
　浮而遲浮主熱乃又見遲遲者元氣潛于下也旣見<lb/>
　熱脈又見潛脈是熱為虚熱而潛為真潛故曰熱潛<lb/>
<pb n="KR3e0006_WYG_014-9b"/>
　相摶名曰沉言其所下濟之元氣沉而不復舉也今<lb/>
　趺陽脈浮而數浮主熱乃又見數數者衞氣止于下<lb/>
　也旣見熱脈又見止脈是于客氣為熱而眞氣為止<lb/>
　故曰熱止相摶名曰伏言其宜上出之衞氣伏而不<lb/>
　能升也從上而下者不返而終沉從下而上者停止<lb/>
　而乆伏則旋運之氣幾乎熄矣熄則隂水乘之故曰<lb/>
　沉伏相摶名曰水見非止客水也恐人不明沉伏之<lb/>
　義故又曰絡脈者陽精隂氣所徃來也寸口陽氣沉<lb/>
<pb n="KR3e0006_WYG_014-10a"/>
　而在下則絡脈虚小便者水道之所從出也趺陽眞<lb/>
　氣止而在下氣有餘即是火火熱甚則小便難于是<lb/>
　上不能運其水下不能出其水又焉能禁水之胡行<lb/>
　而亂生邪故曰虚難相摶水走皮膚即為水矣水者<lb/>
　即身中之隂氣合水飲而横溢也沉伏二義俱于浮<lb/>
　脈見之非眞明天地升降隂陽之道者其能道隻字<lb/>
　耶此仲景所以為萬世師也<lb/>
寸口脈弦而𦂳弦則衞氣不行即惡寒水不沾流走于<lb/>
<pb n="KR3e0006_WYG_014-10b"/>
腸間<lb/>
　註曰此言水病将成之脈有挾弦𦂳者以明水不循<lb/>
　故道之由謂脈𦂳屬寒弦而𦂳乃卽弦状如弓弦按<lb/>
　之不移者弦則衞氣為寒所結而不行外無衞氣所<lb/>
　以惡寒不能運水故隨其自至不能沾流走于腸間<lb/>
　水旣不直走於腸間自不能不横出于肌膚矣<lb/>
少隂脈𦂳而沉𦂳則為痛沉則為水小便即難<lb/>
　註曰此言水氣已成亦或于少隂脈見之也少隂者<lb/>
<pb n="KR3e0006_WYG_014-11a"/>
　尺脈也𦂳而沉𦂳屬寒故主痛沉為隂結故屬水小<lb/>
　便即難言因腎病水而小便即為之不利非小便難<lb/>
　故成水病也<lb/>
脈得諸沉當責有水身體腫重水病脈出者死<lb/>
　註曰此除風水及皮水言之也謂水屬隂沉脈亦屬<lb/>
　隂故脈得諸沉當責有水然亦必合身體腫重而斷<lb/>
　之諸云者言脈部不同則病原異然槩以沉為斷耳<lb/>
　水病脈既沉則浮出為陽氣上脫故主死<lb/>
<pb n="KR3e0006_WYG_014-11b"/>
夫水病人目下有卧𧖟面目鮮澤脈伏其人消渴病水<lb/>
腹大小便不利其脈沉絶者有水可下之<lb/>
　註曰此為正水言之謂凡水病人脾胃為水氣所犯<lb/>
　故目之下包曰窠胃脈之所至脾胃之所主病水則<lb/>
　有形如卧𧖟水氣主潤故面目鮮華而潤澤不同于<lb/>
　風燥也脉伏即沉也其人消渴水在皮膚内之眞氣<lb/>
　耗耗則渴然非驟至之熱故直消渴不若偶渴病水<lb/>
　也在下則必腹大小便不利盖非痞塞則不能成水<lb/>
<pb n="KR3e0006_WYG_014-12a"/>
　耳至於脈沉絶則沉之甚也水病不盡可下沉甚則<lb/>
　水甚故可下之以去其標<lb/>
問曰病下利後渇飲水小便不利腹滿因腫者何也荅<lb/>
曰此法當病水若小便自利及汗出者自當愈<lb/>
　註曰此言下利後有可以成水而易愈者謂下利後<lb/>
　渴液暴脫也以土弱而氣不化小便反不利又恣飲<lb/>
　水以傷脾土因而有入無出腹為之滿氣浮為腫然<lb/>
　水入不出滿乃常事腫則可疑故問不知胃氣既虚<lb/>
<pb n="KR3e0006_WYG_014-12b"/>
　水乃侮土土主肌肉土虚水溢則未有不腫者故曰<lb/>
　此法當病水然在下利後非三隂結之比故小便通<lb/>
　而汗即自愈也<lb/>
心水者其身重而少氣不得卧煩而燥其人隂腫　肝<lb/>
水者其腹大不能自轉側脇下腹痛時時津液微生小<lb/>
便續通　肺水者其身腫小便難時時鴨溏　脾水者<lb/>
其腹大四肢若重津液不生但苦少氣小便難　腎水<lb/>
者其腹大臍腫腰痛不得溺隂下濕如牛鼻上汗其足<lb/>
<pb n="KR3e0006_WYG_014-13a"/>
逆冷面反瘦<lb/>
　註曰此亦為正水者微細分别以為治療地也謂人<lb/>
　病水乆則相傳而槩病然其初有心獨虚而致者水<lb/>
　自心卽為心水心為君火主一身之陽水困之則君<lb/>
　火不申而通身之陽無所禀故不能蹻健而重火為<lb/>
　氣之原火困則少氣水逆衞氣不得入于隂則不得<lb/>
　卧君火愈鬱則隂火愈動故煩而躁心腎本相交今<lb/>
　心為水所抑不能交於腎所交者即心外之餘濕故<lb/>
<pb n="KR3e0006_WYG_014-13b"/>
　隂腫即勢腫也　有肝獨虚而致者水自肝即為肝<lb/>
　水木不能洩水以助土故脾傷而腹大木氣上揚病<lb/>
　則横肆而強直故不能自轉側肝之府在脇而氣連<lb/>
　小腹故脇下腹痛大腸主津液肝木侮土則土衰而<lb/>
　水濁且澁然非大腸本病肝氣少舒舒則陽明氣暢<lb/>
　津液微生而小便續通以肝主疏洩此其獨異于肝<lb/>
　脾腎者也　有肺獨虚而致者水自肺即為肺水肺<lb/>
　主氣以運于周身病則正氣不布故身腫小便必因<lb/>
<pb n="KR3e0006_WYG_014-14a"/>
　氣化而出氣不化故小便難肺氣病則不能受脾氣<lb/>
　之上輸肺脾交困而鴨溏鴨溏者如鴨糞之清而不<lb/>
　實也　有因脾虚而致者水自脾即為脾水脾為至<lb/>
　隂主腹故脾病則腹大四肢屬脾脾困故苦重脾為<lb/>
　太隂濕土得濕而化生又惡濕而喜燥今水以困之<lb/>
　則土欝而津液不生但苦少氣脾土不能制水則水<lb/>
　横溢而不遵故道故小便難　有因腎獨虚而致者<lb/>
　水自腎即為腎水腎原為水之主病水則為重隂而<lb/>
<pb n="KR3e0006_WYG_014-14b"/>
　腹大身半以下腎主之故臍腫腰痛腎病則開閤無<lb/>
　權清濁不分且心火無制金傷不能化氣故不得溺<lb/>
　腎中有眞火而臓眞屬寒水濕困之則龍火欝而逼<lb/>
　寒外出故隂下濕如牛鼻上汗冷濕無有亁時也然<lb/>
　腎隂實虚故足逆冷腎氣為水所遏不得上榮故不<lb/>
　若他臓之水病面目鮮澤而反獨瘦<lb/>
師曰諸有水者腰以下腫當利小便腰以上腫當發汗<lb/>
乃愈<lb/>
<pb n="KR3e0006_WYG_014-15a"/>
　註曰前水證既分内外表裏此復從上下分之要知<lb/>
　腫之所至即水之所至故以内外分治不若以上下<lb/>
　分治尤為切確故曰諸有水者不復分風水正水等<lb/>
　名腰以下腫當利小便者腰以下隂為主用故以潔<lb/>
　淨府為急腰以上腫當發汗者腰以上陽為主用故<lb/>
　以開鬼門為急耳<lb/>
師曰寸口脉沉而遲沉則為水遲則為寒寒水相摶趺<lb/>
陽脈伏水榖不化脾氣衰則鶩溏胃氣衰則身腫少陽<lb/>
<pb n="KR3e0006_WYG_014-15b"/>
脉卑少隂脉細男子則小便不利婦人則經水不通經<lb/>
為血血不利則為水名曰血分<lb/>
　註曰此言正水之偏於下焦者謂前寸口脉浮而遲<lb/>
　既為熱潜相摶而名沉矣此乃沉而遲沉既為水遲<lb/>
　即為寒水寒相摶趺陽脉自欝而伏因而隂寒用事<lb/>
　不能化榖然㣲有分焉脾氣主裏故脾氣衰則鶩溏<lb/>
　胃氣主表故胃氣衰則身腫兼之少陽脉卑少陽者<lb/>
　左關膽脉也少隂脉細少隂者左尺腎脉也卑則低<lb/>
<pb n="KR3e0006_WYG_014-16a"/>
　而弱細則微而損肝腎主下焦故男子則小便不利<lb/>
　婦人則經水不通經者血也男子亦屬血唯婦人有<lb/>
　經可徵故知因血分不利而積漸阻滯則水病乃成<lb/>
　謂證脈俱在下焦下焦主陰主血故曰血分男婦一<lb/>
　體也<lb/>
問曰病者苦水面目身體四肢皆腫小便不利脈之不<lb/>
言水反言胸中痛氣上冲咽狀如炙肉當微欬喘審如<lb/>
師言其脈何類師曰寸口脈沉而𦂳沉為水𦂳為寒沉<lb/>
<pb n="KR3e0006_WYG_014-16b"/>
𦂳相摶結在關元始時尚微年盛不覺陽衰之後榮衛<lb/>
相干陽損陰盛結寒微動腎氣上冲咽喉塞噎脇下急<lb/>
痛醫以為畱飲而大下之氣繫不去其病不除復重吐<lb/>
之胃家虛煩咽噪欲飲水小便不利水穀不化面目手<lb/>
足浮腫又與葶藶丸下水當時如小差食飲過度腫復<lb/>
如前胸脇苦痛象若奔豚其水揚溢則欬喘逆當先攻<lb/>
擊衝氣令止乃治欬欬止其喘自差先治新病病當在<lb/>
後<lb/>
<pb n="KR3e0006_WYG_014-17a"/>
　註曰此言正水之成有眞元太虚因誤治成水又誤<lb/>
　治而變生新病然當先治其新病者謂水病至面目<lb/>
　身體四肢皆腫而小便不利水勢亦甚矣乃病者似<lb/>
　不苦水反苦胸痛氣冲疑水病中所應有之變證故<lb/>
　問脈形何類不知水氣中原不得有此證其先寸口<lb/>
　脈必沉而𦂳沉主有微水𦂳主有積寒但𦂳而沉是<lb/>
　積寒挾微水摶結在闗元初時水與寒皆微壯年氣<lb/>
　盛邪不勝正故不覺陽衰則所伏之邪稍稍干于榮<lb/>
<pb n="KR3e0006_WYG_014-17b"/>
　衛陽日就損隂日加盛而所結之寒微動能挾腎氣<lb/>
　上冲不獨相干已也唯其挾腎于是腎脈之直者上<lb/>
　貫膈入肺中循喉嚨挾舌本其支者從肺出絡心注<lb/>
　胸中乃咽喉塞噎脇下急痛彼時温腎瀉寒病無不<lb/>
　去乃以為畱飲而大下之不治其本病氣不服故相<lb/>
　繫不去重復吐之是誅伐無過傷其中氣矣胃家乃<lb/>
　虚而煩吐傷上焦之陽而陰火乗之故咽燥欲飲水<lb/>
　因而脾胃氣衰邪留血分致小便不利水穀不化胃<lb/>
<pb n="KR3e0006_WYG_014-18a"/>
　氣不强水氣乗肺面目手足浮腫又以葶藶丸下水<lb/>
　雖非治本之劑然標病既盛先治其標故亦能小差<lb/>
　小差者腫退也食飲不節而復腫又加胸脇痛如奔<lb/>
　豚則腎邪大肆且水氣揚溢欬且喘逆矣然欬非病<lb/>
　之本也病本在腎故曰先當攻擊冲氣令止如痰飲<lb/>
　門苓桂味甘湯是也欬止喘雖不治而自愈矣此乃<lb/>
　病根甚深不能驟除故須先去暴病則原病可治故<lb/>
　曰先治新病病當在後要知衝氣欬喘等皆新病也<lb/>
<pb n="KR3e0006_WYG_014-18b"/>
　病當在後病字指水氣言然關元結寒則又為水病<lb/>
　之本矣<lb/>
風水脈浮身重汗出惡風者防巳黄茋湯主之腹痛者<lb/>
加芍藥<lb/>
　註曰首節論風水有骨節疼痛此處出方反無骨節<lb/>
　疼而有身重汗出何也前為風字辯與他水不同故<lb/>
　言骨節疼謂正水皮水石水皆不能骨節疼也然骨<lb/>
　節疼痛實非水之證也故前推廣風水一曰風氣相<lb/>
<pb n="KR3e0006_WYG_014-19a"/>
　繫身體洪腫一曰面目腫大有熱一曰目窠微腫頸<lb/>
　脈動咳按手足上䧟而不起一曰骨節反不疼身體<lb/>
　反重而痠不渴汗出總不若身重為確而合之脈浮<lb/>
　汗出惡風其為風水無疑前所推廣之證或兼或不<lb/>
　兼正聽人自消息耳藥用防巳能去風濕黄茋直達<lb/>
　肌肉白术甘草調其内氣而去濕之本薑棗以行榮<lb/>
　衛而宣上焦之氣腹痛加芍藥脾虛故以此補之也<lb/>
防巳黄茋湯方<lb/>
<pb n="KR3e0006_WYG_014-19b"/>
　防巳<hi>一兩</hi>　黄茋<hi>一兩/一分</hi>　白术<hi>三兩/三分</hi>　甘草<hi>五錢炙</hi>
　右剉每服五錢生薑四片大棗三枚水盞半煎八分<lb/>
　溫服良乆再服<lb/>
風水惡風一身悉腫脈浮不渴續自汗出無大熱越婢<lb/>
湯主之<lb/>
　註曰前證身重則濕多此獨一身悉腫則風多氣强<lb/>
　矣風為陽邪脈浮為熱又汗非驟出續自汗出若有<lb/>
　氣蒸之者然又外無大熱則外表少而内熱多故以<lb/>
<pb n="KR3e0006_WYG_014-20a"/>
　越婢湯主之麻黄發其陽石膏清其熱甘草和其中<lb/>
　薑棗以通榮衛而宣陽氣也此方劑獨重葢比前風<lb/>
　多氣多則熱多且屬急風故欲一劑剷之若惡寒知<lb/>
　内虛故加附子古今録騐加术並驅濕矣<lb/>
越婢湯方<lb/>
　麻黄<hi>六两</hi>　石膏<hi>半/觔</hi>　生薑<hi>三/两</hi>　大棗<hi>十五/枚</hi>　甘草<hi>二两</hi>
　右五味以水六升先煑麻黄去上沫内諸藥煑取三<lb/>
　升分温三服惡風者加附子　風水加术四两<hi>古今錄騐</hi>
<pb n="KR3e0006_WYG_014-20b"/>
皮水為病四肢腫水氣在皮膚中四肢聶聶動者防己<lb/>
茯苓湯主之<lb/>
　註曰按前皮水所證騐皆不列謂挈皮水二字即㮣<lb/>
　之也又特掲言四肢腫聶聶動以申朙水氣在皮膚<lb/>
　之狀而後皮字義曉然矣藥亦用防已黄茋湯但去<lb/>
　术加桂苓者風水之濕在經絡近内皮水之濕在皮<lb/>
　膚近外故但以苓協桂滲週身之濕而不以术燥其<lb/>
　中氣也不用薑棗濕不在上焦之榮衛無取乎宣之<lb/>
<pb n="KR3e0006_WYG_014-21a"/>
　耳<lb/>
防巳茯苓湯方<lb/>
　防巳　黃茋　桂枝<hi>各三兩</hi>茯苓<hi>六/兩</hi>　甘草<hi>二兩</hi>
　右五味以水六升煮取二升分溫三服<lb/>
裏水越婢加术湯主之甘草麻黄湯亦主之<lb/>
　註曰裏水即前一身面目黄腫脈沉而渴正水也越<lb/>
　婢方解見前又甘草麻黄湯亦主之者麻黄發其陽<lb/>
　甘草以和之則陽行而水去即有裏熱不治自清耳<lb/>
<pb n="KR3e0006_WYG_014-21b"/>
　且以防質弱者不堪石膏也<lb/>
甘草麻黄湯方<lb/>
　甘草<hi>二兩</hi>　麻黄<hi>四兩</hi>
　右二味以水五升先煮麻黄去上沫內甘草煮取三<lb/>
　升溫服一升重覆汗出不汗再服慎風寒<lb/>
水之為病其脈沉小屬少陰浮者為風無水虚腫者為<lb/>
氣水發其汗即已脈沉者宜麻黄附子湯浮者宜杏子<lb/>
湯<lb/>
<pb n="KR3e0006_WYG_014-22a"/>
　註曰按仲景前於風水皮水裏水皆出方獨所云石<lb/>
　水不出方觀前所出之方似乎責之手足太陽手足<lb/>
　太陰裏水與急風兼責陽明而用石膏此獨另揭言<lb/>
　水之為病脈沉小者屬少陰後即承之曰脈沉者宜<lb/>
　麻黄附子湯然則此方或即所謂石水之主方耶又<lb/>
　即承麻黄附子甘草方而曰脈浮者宜杏子湯既脈<lb/>
　浮不與前風水皮水方相同豈非杏子方乃正水而<lb/>
　間有脈浮者即為風水宜用此方耶蓋麻黄附子甘<lb/>
<pb n="KR3e0006_WYG_014-22b"/>
　草方即麻黄甘草二味耳以少陰而加附子發其龍<lb/>
　火之眞陽協力麻黄甘草以開久蝕之陰杏子方因<lb/>
　金囚不能運水故以脈浮責肺金之熱而瀉氣以洩<lb/>
　其水之實耳若無水虚腫此即所謂風水相摶氣强<lb/>
　即為水風之屬也故亦主發汗<lb/>
麻黄附子湯方<lb/>
　麻黃<hi>三兩</hi>　甘草<hi>一兩/</hi>　附子<hi>一枚炮</hi>
　右三味以水七升先煮麻黃去上沫內諸藥煮取二<lb/>
<pb n="KR3e0006_WYG_014-23a"/>
　升半溫服八合日三服　杏子湯<hi>林億曰未見恐是麻黃杏仁甘草石</hi>
　<hi>膏湯</hi>
厥而皮水者蒲灰散主之<hi>方見消渴</hi>
　註曰按皮水前有其脈亦浮等正文又有推廣不惡<lb/>
　寒而如周痺之說又有四肢聶聶動之文總歸防已<lb/>
　茯苓方此又言厥而皮水者蓋此段承脈沉者為少<lb/>
　陰之義故言皮水本屬皮膚如厥則似病本於腎故<lb/>
　另出蒲灰散方以主之蓋蒲灰散乃蒲席灰合滑石<lb/>
<pb n="KR3e0006_WYG_014-23b"/>
　取其解利涼滑以洩腎邪專為少陰水之兼皮水而<lb/>
　不堪過溫者言耳<lb/>
　論曰皮水本為風之入皮者此因厥而次於論少陰<lb/>
　水之後裏水既非風水則是正水矣乃以風入裏而<lb/>
　非石水之比亦非風水之比特易其名為裏即其屬<lb/>
　詞命名其辨證之妙豈不瞭如懸鏡哉至其用藥其<lb/>
　於娠姙之有水氣身重小便不利洒淅惡寒起即頭<lb/>
　眩者用葵子茯苓湯似亦正水石水所可用而不主<lb/>
<pb n="KR3e0006_WYG_014-24a"/>
　之謂至肌肉腫脹勢極燎原非區區滲滑可濟事耳<lb/>
　如後賢灸水分穴及禹餘糧丸又車牛八味丸為善<lb/>
　後計皆百發百中可謂補前人所不逮但當水勢横<lb/>
　决正如天地陸沉不可拘以常理故子和有神祐丸<lb/>
　導水丸以之徼倖萬一每唇黒傷肝缺盆平傷心臍<lb/>
　突傷脾背平傷肺足下平滿傷腎五傷不治亦間有<lb/>
　愈者然豈可仗以為主用耶故仲景於臨證危急時<lb/>
　險峻之劑未必不用而著書出方槩不及焉立法謹<lb/>
<pb n="KR3e0006_WYG_014-24b"/>
　嚴矣<lb/>
問曰黄汗之為病身體腫<hi>一曰重</hi>發熱出汗而渴狀如風<lb/>
水汗沾衣色正黄如蘖汁脈自沉何從得之師曰以汗<lb/>
出入水中浴水從汗孔入得之宜黄茋芍藥桂酒湯主<lb/>
之<lb/>
　註曰此段正言黃汗病因與治法也謂身腫似皮水<lb/>
　發熱汗出而渴如風水則脈不宜沉而自沉使非風<lb/>
　濕相摶何以有此故問所從得度有不止於風者也<lb/>
<pb n="KR3e0006_WYG_014-25a"/>
　所以仲景答汗出入水中浴水從汗孔入得之謂汗<lb/>
　出則凑疎客水之氣從毛孔而傷其心故水火相蒸<lb/>
　而色黄水氣摶結而脈沉此證亦有從酒後汗出當<lb/>
　風所致者蓋雖無外水所出之汗因風內反亦是水<lb/>
　也但此只就入水浴者言之其理當參會耳藥用茋<lb/>
　芍桂酒蓋桂芍乃驅風聖藥得茋酒而徧走肌肉不<lb/>
　治濕而濕去風能勝濕也然心得補氣熱藥當暫煩<lb/>
　病去方解故曰當心煩至六七日乃解然非増病故<lb/>
<pb n="KR3e0006_WYG_014-25b"/>
　但曰苦酒阻故也<lb/>
黄茋芍藥桂酒湯方<lb/>
　黄茋<hi>五兩</hi>　芍藥<hi>三兩/</hi>　桂枝<hi>三兩</hi>
　右三味以苦酒一升水七升相合煮取三升溫服一<lb/>
　升當心煩服至六七日乃解若心煩不止者以苦酒<lb/>
　阻故也<hi>一方以美酒醢代苦酒</hi>
黄汗之病兩脛自冷假令發熱此屬厯節食已汗出又<lb/>
身常暮盜汗出者此榮氣也若汗已出反發熱者久久<lb/>
<pb n="KR3e0006_WYG_014-26a"/>
其身必甲錯發熱不止者必生惡瘡若身重汗出已輒<lb/>
輕者久久必身瞤瞤即胸中痛又從腰已上汗出下無<lb/>
汗腰臗弛痛如有物在皮中狀劇者不能食身疼重煩<lb/>
躁小便不利此為黄汗桂枝加黄茋湯主之<lb/>
　註曰此段論黄汗中變證零雜同歸於黄汗其治大<lb/>
　同而小異也謂黄汗病由水氣傷心故熱聚心胸君<lb/>
　火不能下交於腎毎兩脛自冷自者眞氣不下非足<lb/>
　下另受邪也假令發熱而足脛亦熱是風寒厯於肢<lb/>
<pb n="KR3e0006_WYG_014-26b"/>
　節而痛故曰此屬厯節其汗出之期乃心火為水濕<lb/>
　所傷不能生土中氣虚餒心主血榮分虚熱于是食<lb/>
　已胃勞火動則汗當暮陰躁則汗故曰此榮氣也乃<lb/>
　又設言汗與發熱及身重相并之際以盡病態曰假<lb/>
　若汗出已宜身涼今因內邪盛而反熱則皮膚之陰<lb/>
　氣為汗所爍久久必甲錯更發熱不止榮氣熱胕則<lb/>
　生惡瘡假若身本重濕也汗出已輒輕是表濕為汗<lb/>
　所衰但暫輕而不能終止其重則內氣愈虚內虚則<lb/>
<pb n="KR3e0006_WYG_014-27a"/>
　肌肉瞤瞤動也胸中痛氣不運也又或元氣上下不<lb/>
　能貫串則腰已上汗下無汗於是元氣不能及下則<lb/>
　腰臗弛痛弛如脫也如有物在皮中狀不便捷也其<lb/>
　劇而危者胸中之元氣傷則不能食周身之陰氣窒<lb/>
　則身疼氣壅則煩燥心火欝胃而熱氣下流則溺濇<lb/>
　然皆積漸所至其原總由水氣傷心而病日深故曰<lb/>
　此為黄汗藥用桂枝加黄茋者調和榮衛而暢其氣<lb/>
　則補正即所以驅邪耳較防已黄茋湯不用防已謂<lb/>
<pb n="KR3e0006_WYG_014-27b"/>
　黄汗病肌表之濕原不多也較茋芍桂酒湯去酒加<lb/>
　薑棗甘草及粥和調其胸中之內氣以補為攻而無<lb/>
　取酒力之迅速也比治血痺桂枝黄茋五物湯多生<lb/>
　甘草取其瀉入心之邪也<lb/>
桂枝加黄茋湯方<lb/>
　桂枝<hi>三兩</hi>芍藥<hi>二/兩</hi>甘草<hi>二/兩</hi>生薑<hi>三/兩</hi>黄茋<hi>二/兩</hi>大棗<hi>十二枚</hi>
　右六味以水八升煮取三升溫服一升須臾飲熱稀<lb/>
　粥一升餘以助藥力溫服取㣲汗若不汗更服<lb/>
<pb n="KR3e0006_WYG_014-28a"/>
師曰寸口脈遲而濇遲則為寒濇則血不足趺陽脈㣲<lb/>
而遲㣲則為氣遲則為寒寒氣不足則手足逆冷手足<lb/>
逆冷則榮衞不利榮衞不利則腹滿脇鳴相逐氣轉膀<lb/>
胱榮衞俱勞陽氣不通即身冷陰氣不通即骨疼陽前<lb/>
通則惡寒陰前通則痺不仁陰陽相得其氣乃行大氣<lb/>
一轉其氣乃散寒<hi>恐是實字</hi>則失氣虚則遺溺名曰氣分<lb/>
　註曰此段非黄汗證乃因黄汗證之脈遲上下榮衞<lb/>
　不相通徹及久而胸中痛腰臗痛身疼重之發於氣<lb/>
<pb n="KR3e0006_WYG_014-28b"/>
　分故推類而及於虚寒證氣血不足原於氣分者詳<lb/>
　其病之所以得所以愈所以同所以異者以啟人認<lb/>
　證之聰謂寸口脈主榮衞遲而濇遲為陽虧寒也濇<lb/>
　為陰虧血不足也趺陽脈主脾胃㣲則胃之元氣衰<lb/>
　則虚氣反痞故曰㣲則為氣遲亦寒也合而言之寒<lb/>
　也氣也血不足也是氣血大虚而加之以寒手足為<lb/>
　諸陽之本眞氣不到則逆冷陽氣起於四肢以貫周<lb/>
　身而調榮衛逆冷則榮衞不利不利則眞氣乏而虚<lb/>
<pb n="KR3e0006_WYG_014-29a"/>
　氣横溢反似有餘乃腹滿脇鳴相逐氣轉而膀胱榮<lb/>
　衞無眞陽以統之皆疲勞困乏故曰俱勞於是膀胱<lb/>
　之太陽無主則陽氣不通而身冷榮衞之陰氣大虚<lb/>
　則陰氣不通而骨疼其或飲食之氣道開而陽氣前<lb/>
　通則一身之陽氣仍阻而惡寒其或飲食之滋養潤<lb/>
　而陰氣前通則一身之陰氣仍稿而痺不仁總由陰<lb/>
　陽相暌閉塞成痞傾痞之道豈有外於調元以成資<lb/>
　始資生之用故曰陰陽相得其氣乃行大氣一轉其<lb/>
<pb n="KR3e0006_WYG_014-29b"/>
　氣乃散此即由乾健而元亨利貞之理也氣既痞塞<lb/>
　則實者失氣邪從大便而洩虚者遺尿邪從小便而<lb/>
　洩其原雖亦血不足而病之所以成所以散實一氣<lb/>
　主之故曰氣分<lb/>
　論曰仲景於論正水後結出一血分於論黄汗後結<lb/>
　出一氣分何也蓋正水由腎受邪發於下焦下焦血<lb/>
　為主用故論正水而因及於經血不通黄汗由心受<lb/>
　邪發於上焦上焦氣為主用故因黄汗而推及於大<lb/>
<pb n="KR3e0006_WYG_014-30a"/>
　氣不轉唯上下焦之氣血陰陽不同此仲景治黃汗<lb/>
　以桂枝為君主取其化氣而治正水以麻黃為君主取<lb/>
　其入榮也石水以附子為主取其滋陰也審其立言<lb/>
　之次第則立方之意不曉然耶<lb/>
氣分心下堅大如盤邊如旋盃桂甘薑棗麻辛附子湯<lb/>
主之<lb/>
　註曰黃汗發於上焦氣分故前節因黃汗而推及於<lb/>
　氣分病者此即言氣分病而大氣不轉心下堅大如<lb/>
<pb n="KR3e0006_WYG_014-30b"/>
　盤者其證實心腎交病不止如黃汗之專在上焦矣<lb/>
　蓋心下固屬胃口之上宜責上焦然腎為胃關假使<lb/>
　腎家之龍火無虧則客邪焉能凝結胃上而堅且大<lb/>
　耶邊如旋盃乃形容堅結而氣不得通水飲俱從旁<lb/>
　漉轉狀如此也唯真火不足君火又虧故上不能降<lb/>
　下不能升所以藥既用桂甘薑棗以和其上而復用<lb/>
　麻黄附子細辛少陰的劑以治其下庶上下交通而<lb/>
　病愈所謂大氣一轉其氣乃散也<lb/>
<pb n="KR3e0006_WYG_014-31a"/>
桂甘薑棗麻辛附子湯方<lb/>
　桂枝　生薑<hi>各三兩</hi>甘草　　大棗<hi>十二/枚</hi>麻黃<hi>二兩</hi>
　細辛<hi>三兩</hi>附子<hi>一枚炮</hi>
　右七味以水七升先煮麻黃去上沫內諸藥煮取二<lb/>
　升分溫三服當汗出如蟲行皮中自愈<lb/>
心下堅大如盤邊如旋盃<hi>一作盤字</hi>水飲所作枳术湯主之<lb/>
　註曰前方既心腎交治然此證亦有中氣素虚痰飲<lb/>
　驟結者則此之心下堅實由水飲所作當專治其飲<lb/>
<pb n="KR3e0006_WYG_014-31b"/>
　故以枳术湯一補一㵼但病狀既同何從辨其水飲<lb/>
　度久暫形氣之間必有不同者耳若盤字乃即盃字<lb/>
　偶誤勿泥蓋堅大如盤上之取義在大邊如旋盃下<lb/>
　之取義在圓不應又取大字義耳合言之總是堅大<lb/>
　而圓也<lb/>
枳术湯方<lb/>
　枳實<hi>七枚</hi>　白术<hi>二兩</hi>
　右二味以水五升煮取三升分溫三服腹中耎即止<lb/>
<pb n="KR3e0006_WYG_014-32a"/>
　附方<lb/>
　外臺防巳黃茋湯治風水脈浮為在表其人或頭汗<lb/>
　出表無他病病者當下重從腰已上為和已下當腫<lb/>
　及陰難以屈申<hi>方見前</hi>
　註曰前仲景立風水方既以脈浮身重汗出惡風為<lb/>
　正則而主防已黃茋湯又出一急風一身悉腫者為<lb/>
　變證而主越婢湯矣然而人身上下更有風濕偏媵<lb/>
　者或陽分為汗解而陰分無汗則或頭汗而上和下<lb/>
<pb n="KR3e0006_WYG_014-32b"/>
　重脈陰腫此仍當從風濕緩治則亦主防已黃茋湯<lb/>
　不得如急風之用越婢矣故特補外臺方論以詳風<lb/>
　水之變態云<lb/>
　<lb/>
　<lb/>
　<lb/>
　<lb/>
　金匱要畧論註卷十四<lb/>
</p>
<p>
</p>
  </div>
<div>
                <head>金匱要畧論註卷十五</head>
    <p>
<pb n="KR3e0006_WYG_015-1a"/>
欽定四庫全書<lb/>
　金匱要畧論註卷十五　　　漢　張機　撰<lb/>
　　　　　　　　　　　　　嘉興徐彬　註<lb/>
　　黄疽病脉證并治<lb/>
寸口脉浮而緩浮則為風緩則為痺痺非中風四肢苦<lb/>
煩脾色必黄瘀熱以行<lb/>
　註曰此總言黄疸初時由風兼挾寒濕後則變熱也<lb/>
　其先辨之寸口脉若浮而緩浮緩亦專主風然浮風<lb/>
<pb n="KR3e0006_WYG_015-1b"/>
　也自黄者言之緩則挾濕故曰痺濕熱相蒸而肌痺<lb/>
　也内經曰風寒濕合而為痺則風不足以槩病故曰<lb/>
　痺非中風然熱為病情風為病因風熱乃陽邪陽邪<lb/>
　入陽四肢為諸陽之本邪入而苦煩煩者風熱也四<lb/>
　肢又屬脾脾屬土土色黄故曰脾色必黄見疸病所<lb/>
　因雖不同必内傷于脾也然至於黄則熱反不堅結<lb/>
　于内故曰瘀熱以行此言黄疸之病槩由熱欝而外<lb/>
　蒸也<lb/>
<pb n="KR3e0006_WYG_015-2a"/>
　論曰仲景首掲黄疸之脉主之以風而推及于痺是<lb/>
　明言黄疸之病風寒濕兼有之矣故後言風寒相摶<lb/>
　註曰黄家所得從濕得之然觀其後所出方雖有榖<lb/>
　疸女勞疸酒疸正黄疸之别未嘗專于治風專于治<lb/>
　寒專于治濕唯清熱開欝而為肺為胃為脾為腎分<lb/>
　因用藥絶不兼補豈非治黄疸法以清熱開欝為主<lb/>
　雖亦有汗下之説而破氣與温補大汗及大下皆非<lb/>
　所宜乎<lb/>
<pb n="KR3e0006_WYG_015-2b"/>
趺陽脉𦂳而數數則為熱熱則消榖𦂳則為寒食即為<lb/>
滿尺脉浮為傷腎趺陽脉𦂳為傷脾風寒相摶食榖即<lb/>
眩榖氣不消胃中苦濁濁氣下流小便不通陰被其寒<lb/>
熱流膀胱身體盡黄名曰榖疸<lb/>
　註曰此叚言榖疸病脉證相因之理也謂肌肉者脾<lb/>
　胃所主黄則由脾胃有傷趺陽者脾胃主脉也故責<lb/>
　之若𦂳而數數為熱熱故消榖挾𦂳是本寒而標熱<lb/>
　矣本先受寒寒則為滿言榖雖易消而時滿也此雖<lb/>
<pb n="KR3e0006_WYG_015-3a"/>
　胃病然腎為胃關其使胃不能消榖則腎必受傷故<lb/>
　龍火不能上升腐熱五榖于是推原于寸脉之浮浮<lb/>
　在尺則傷腎又趺陽脉見𦂳則傷脾脾腎俱傷則風<lb/>
　寒相摶脾不能輸精于肝肺而病氣隨經上注于目<lb/>
　故食即眩干金方連旋轉言脾既不能輸精而上干<lb/>
　其榖氣自然不消于是胃中清陽之氣不升而苦濁<lb/>
　小便者氣化所從出升䧏廢而濁氣下流小便無氣<lb/>
　以化反有欝熱相干漸乃不通若是者何也臟陰被<lb/>
<pb n="KR3e0006_WYG_015-3b"/>
　寒之傷而客熱流入膀胱也膀胱為太陽統一身肌<lb/>
　表之陽寒熱相欝則一身盡黄矣此雖病本風寒傷<lb/>
　兼脾腎假使榖氣消則正足以勝邪今不消而胃濁<lb/>
　胃濁而致黄是榖非致黄之因而實主黄之媒也故<lb/>
　曰榖疸以别于病黄疸而與榖不相妨者耳<lb/>
額上黒㣲汗出手足中熱薄暮即發膀胱急小便自利<lb/>
名曰女勞疸腹如水狀不治<lb/>
　註曰此言黄雖必由于脾傷而致傷之原有因腎者<lb/>
<pb n="KR3e0006_WYG_015-4a"/>
　其證必額上黒盖額者心之部也腎邪重則水勝火<lb/>
　黒為水色而見于火部矣手勞宫屬心足湧泉屬腎<lb/>
　腎虚而水火不相濟則熱中者槩言手足也人之呼<lb/>
　吸晝行陽二十五度夜行陰二十五度一日五十度<lb/>
　周于身而日暮則交於酉酉主腎因原有虚熱衛氣<lb/>
　并之即發于手足而熱矣膀胱腎之腑也腎臓陰虚<lb/>
　則外腑自急然雖急而水出髙原非熱流膀胱之比<lb/>
　故小便不礙而自利後女勞方下尙有日晡發熱反<lb/>
<pb n="KR3e0006_WYG_015-4b"/>
　惡寒少腹滿身盡黄等證而皆不列要知發熱惡寒<lb/>
　腹滿身黄他證可有此則腎病所獨異也故見此數<lb/>
　證名女勞疸謂房事過當而致女勞也然腹如水狀<lb/>
　則脾精不守先後天俱絶故不治<lb/>
心中<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>憹而熱不能食時欲吐名曰酒疸<lb/>
　註曰此言黄雖脾色有因于酒者酒多濕而性陽故<lb/>
　傷在上焦心為濕熱所困則熱而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>憹不安熱氣病<lb/>
　胃邪不殺榖則不能食食不化而氣上逆則時欲吐<lb/>
<pb n="KR3e0006_WYG_015-5a"/>
　後註榖疸條下亦有心胸不安句然此數證皆不因<lb/>
　食榖後發故知為酒疸<lb/>
陽明病脉遲者食難用飽飽則發煩頭眩小便必難此<lb/>
欲作榖疸雖下之腹滿如故所以然者脉遲故也<lb/>
　註曰此言榖疸有偏于寒者謂榖疸本陽明府病假<lb/>
　如人有病陽明而身熱汗出不惡寒或内實不大便<lb/>
　脉不宜遲而遲遲則胃虚寒欝胃病故稍能食而不<lb/>
　堪飽飽則不運故火聚而發煩濕熱于目而頭眩濁<lb/>
<pb n="KR3e0006_WYG_015-5b"/>
　氣下流而為小便難然此乃陰被其寒寒勝熱熱未<lb/>
　流于膀胱而有漸致之勢故曰欲作榖疸本非胃實<lb/>
　故下之腹滿如故假令胃不虚寒水榖自化疸何由<lb/>
　成故曰所以然者脉遲故也<lb/>
夫病酒黄疸必小便不利其候心中熱足下熱是其證<lb/>
也　酒黄疸者或無熱靖<hi>恐是清字</hi>言了了腹滿欲吐鼻燥<lb/>
其脉浮者先吐之沉弦者先下之　酒疸心中熱欲吐<lb/>
者吐之愈　酒疸下之乆乆為黑疸目青面黒心中如<lb/>
<pb n="KR3e0006_WYG_015-6a"/>
噉蒜虀狀大便正黒皮膚爪之不仁其脉浮弱雖黒㣲<lb/>
黄故知之<lb/>
　註曰酒性熱屬陽上焦先受之故前註酒疸以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>憹<lb/>
　而熱不能食時欲吐為的證然其相因為病者不止<lb/>
　于上也水出髙原豈有上焦濕熱既甚而小便反利<lb/>
　者故曰必小便不利心中固熱而足下者腎之部也<lb/>
　濕熱下溜則腎受之亦足下熱故曰是其證也但自<lb/>
　心中熱來是不得等于榖疸之小便不通女勞疸之<lb/>
<pb n="KR3e0006_WYG_015-6b"/>
　足下熱耳　然酒疸變證亦有熱去于心而無熱且<lb/>
　清言了了其邪竟注于陽明而腹滿欲吐鼻燥者邪<lb/>
　苟近上脉必浮宜吐之邪苟近下脉必沉弦宜下之<lb/>
　盖治陽明唯有吐下兩法也曰先者倘有未盡之病<lb/>
　再消息也　然酒疸心中熱方惡其結熱不行假使<lb/>
　欲吐正熱邪欲出之機故曰吐之愈　又酒疸有因<lb/>
　誤下而變證襍出如女勞疸者但心中與脉及黒色<lb/>
　中之黄必㣲有辨故曰酒疸下之乆乆為黒疸謂酒<lb/>
<pb n="KR3e0006_WYG_015-7a"/>
　本傷上脉未及沉是下未熱也誤下而陽明病邪從<lb/>
　支别入少陰則積漸而腎傷傷則為黒疸乙癸同源<lb/>
　故肝亦病而目青腎氣上乘而面黒然其心中仍如<lb/>
　噉蒜虀狀則下雖病而酒熱未除也大便正黒腎邪<lb/>
　乘上也皮膚不仁土傷則痺也但腎邪雖盛正氣實<lb/>
　虚故脉浮弱若是則竟類女勞疸何以辨其為酒疸<lb/>
　謂雖脾傷而黄又誤下傷腎然實因酒而脉終浮則<lb/>
　黒色中必不如眞女勞而㣲黄曰雖黒㣲黄故知之<lb/>
<pb n="KR3e0006_WYG_015-7b"/>
　示人以㣲細之辨也<lb/>
師曰病黄疸發熱煩喘胸滿口燥者以病發時火劫其<lb/>
汗兩熱所得然黄家所得從濕得之一身盡發熱而黄<lb/>
肚熱熱在裏當下之<lb/>
　註曰此除榖疸女勞疸酒疸槩言黄疸有因誤火得<lb/>
　之者又辨其從濕得之者為黄疸之常熱在裏者為<lb/>
　熱黄之變以使人分别論治也謂黄疸病雖不必專<lb/>
　在上焦乃有發熱而煩喘胸滿口燥熱燥俱在上焦<lb/>
<pb n="KR3e0006_WYG_015-8a"/>
　者此以表病無汗火劫其汗寒變之熱火劫之熱兩<lb/>
　相并則氣欝故肌肉不堪而黄然燥火不能遽使人<lb/>
　黄也凡黄必因濕欝故又槩言黄家所得從濕得之<lb/>
　謂火不與濕并不能作黄耳假令一身盡發熱而黄<lb/>
　又見肚熱是發熱似表而肚熱則裏證多矣故又言<lb/>
　熱在裏當下之謂不得先攻其上焦之火熱也<lb/>
脉沉渇欲飲水小便不利者皆發黄　腹滿舌痿黄燥<lb/>
不得睡屬黄家<hi>舌痿疑作身痿</hi>
<pb n="KR3e0006_WYG_015-8b"/>
　註曰此言黄疸病有先見一二標證而可必其為黄<lb/>
　疸者謂沉陰脉也乃有脉得沉而反渇小便不利非<lb/>
　熱欝而何熱欝焉得不發黄　腹滿裏證也乃有腹<lb/>
　滿而加身痿黄躁不得睡瘀熱外行此發黄之漸也<lb/>
　故曰屬黄家見當圖治于將成不得俟既成而後藥<lb/>
　之也<lb/>
黄疸之病當以十八日為期治之十日以上瘥反劇為<lb/>
難治<lb/>
<pb n="KR3e0006_WYG_015-9a"/>
　註曰此言黄疸若既成則其病由淺而深當速治故<lb/>
　謂黄疸之病過三候而氣一變五日為一候十五日<lb/>
　為一氣若十五日又加三日則為十八日一氣有餘<lb/>
　未滿四候愈則竟愈故曰為期否則根漸深而難㧞<lb/>
　故曰治之十日以上瘥言至十日外必宜瘥不瘥而<lb/>
　劇則又不若初治之可取必矣故曰難治<lb/>
疸而渇者其疸難治疸而不渇者其疸可治發于陰部<lb/>
其人必嘔陽部其人振寒而發熱也<lb/>
<pb n="KR3e0006_WYG_015-9b"/>
　註曰治黄疸内外陰陽之辨最為喫𦂳故特拈出渇<lb/>
　嘔寒熱以别之謂疸色黄欝熱外蒸之象渇則内熱<lb/>
　更甚内外交病故難治不渇則熱從外宣内之正氣<lb/>
　自運故可治陰主内氣故嘔從内出知陰部逆欝陽<lb/>
　主外衛寒熱發于肌表故病在陽部則振寒而發熱<lb/>
　然二條辨法凡病皆然不獨疸也唯疸為自内及外<lb/>
　之證故淺深多少尤宜詳之<lb/>
榖疸之病寒熱不食食即頭眩心胸不安乆乆發黄為<lb/>
<pb n="KR3e0006_WYG_015-10a"/>
榖疸茵陳蒿湯主之<lb/>
　註曰榖疸之名似乎榖為病也然其原仍由外感故<lb/>
　前首章雖不言發熱特掲風寒相摶四字而寒熱者<lb/>
　亦有之不食食即頭眩是言頭眩為榖疸第一的據<lb/>
　也榖疸雖為胃病心胸在胃口上濁氣上薰則心胸<lb/>
　不安矣但病未甚則熱亦不甚欝乆則熱甚而徧于<lb/>
　肌表故曰乆乆發黄為榖疸藥用茵陳巵子大黄乃<lb/>
　以開欝解熱為主非發表亦非攻裏也盖茵陳性苦<lb/>
<pb n="KR3e0006_WYG_015-10b"/>
　辛寒善開肌肉之欝巵子輕浮性凉能觧内欝而降<lb/>
　屈曲之火大黄雖為攻下之品然從巵子茵陳則取<lb/>
　其相佐以開欝觧熱所以茵陳最多而大黄少也<lb/>
　論曰前第一叚論榖疸不言寒熱而有小便不通第<lb/>
　二叚論榖疸不言心胸不安而有小便必難此獨不<lb/>
　言及小便盖榖疸證亦有㣲甚不同前所云小便不<lb/>
　通此勢之甚急者也所云陽明病脉遲者小便必難<lb/>
　乃既見陽明證而因脉遲挾虚以致不運此表病中<lb/>
<pb n="KR3e0006_WYG_015-11a"/>
　之間有者也若此云寒熱則非二三日之病矣不食<lb/>
　食即頭眩則雖眩而食未嘗斷可知矣故曰乆乆發<lb/>
　黄見遲之又乆乃相因為病其勢漸而緩則小便亦<lb/>
　未至不通耳然觀方下註云一宿腹减此亦必小便<lb/>
　不快而腹㣲脹可知但不必專責之耳榖疸三證止<lb/>
　出一方盖陽明病一至發黄則乆暫皆宜開欝觧熱<lb/>
　故此方實為主方若陰黄則後人以附子合茵陳乃<lb/>
　此方之變也按心胸不安與酒疸之心中<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>憹亦不<lb/>
<pb n="KR3e0006_WYG_015-11b"/>
　同彼因心中熱至有無可奈何之象此言不安僅㣲<lb/>
　煩也即陽明脉遲證所謂發煩頭眩耳<lb/>
茵陳湯方<lb/>
　茵陳蒿<hi>六兩</hi>巵子<hi>十四/枚</hi>大黄<hi>二兩</hi>
　右三味以水一斗先煑茵陳减六升内二味煑取三<lb/>
　升去滓分温三服小便當利尿如皂角汁狀色正赤<lb/>
　　一宿腹减黄從小便去也<lb/>
黄家日晡所發熱而反惡寒此為女勞得之膀胱急少<lb/>
<pb n="KR3e0006_WYG_015-12a"/>
腹滿身盡黄額上黒足下熱因作黒疸其腹脹如水狀<lb/>
大便必黒時溏此女勞之病非水也腹滿者難治消<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>
㪚主之<lb/>
　註曰此詳辨女勞疸症其初亦未遽黒故與諸黄相<lb/>
　類而曰黄家但日晡所發熱而反惡寒謂彼驟然表<lb/>
　證或發熱惡寒並見而無定時至于瘧則發熱即不<lb/>
　惡寒惡寒即不發熱亦無定時脾胃勞熱則但熱不<lb/>
　惡寒每于日昃時若此獨專于日晡日晡即申時此<lb/>
<pb n="KR3e0006_WYG_015-12b"/>
　時氣血注膀胱然前曰薄暮此曰日晡乃綂申酉時<lb/>
　言之酉時氣血注腎也以發熱知陰虚生熱以惡寒<lb/>
　知腎中虚極不任客寒以日晡所發知衛氣并腎與<lb/>
　膀胱而腎虚又不任熱故曰此為女勞得之然腎主<lb/>
　下焦以膀胱為腑故膀胱急小腹滿足下熱必兼見<lb/>
　之額雖在上水盛有過顙之勢故火受水尅而額見<lb/>
　腎色黒色者腎色也然曰身盡黄其初亦不即黒也<lb/>
　病勢浸淫正愈虧則邪愈肆故曰因作黒疸言腎邪<lb/>
<pb n="KR3e0006_WYG_015-13a"/>
　徧于周身不獨額上也因而腹脹如水狀水肆則土<lb/>
　敗也因而大便黒腎邪徧于腸胃又不獨身軀也時<lb/>
　溏泄者上敗則淖澤而不堅也然腹脹似水而非眞<lb/>
　水下焦本寒水實不結而小便自利故曰此女勞之<lb/>
　病非水也又兼腹滿土敗則腎邪愈難制故曰難治<lb/>
　消<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>㪚主之者消能㪚虚欝之熱為體輕脱而寒不<lb/>
　傷脾<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>能郤水而所到之處邪不復侵如紙既<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>即<lb/>
　不受水滲也合而用之則㪚欝熱觧腎毒其于氣血<lb/>
<pb n="KR3e0006_WYG_015-13b"/>
　陰陽汗下補瀉等治法毫不相渉所以為佳<lb/>
消<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>㪚方<lb/>
　消石　　　<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>石<hi>燒等分</hi>
　右二味為㪚大麥粥汁和服方寸七日三服病隨大<lb/>
　小便去小便正黄大便正黒是其候也<lb/>
酒疸心中<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>憹或熱痛巵子大黄湯主之<lb/>
　註曰前酒疸正條尙有不能食欲吐後各變證如小<lb/>
　便不利足下熱腹滿不一此獨舉心中<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>憹為酒疸<lb/>
<pb n="KR3e0006_WYG_015-14a"/>
　第一的據也熱而至痛更甚矣藥用巵子大黄湯盖<lb/>
　酒熱氣血兩傷欲速逐之故以枳實佐大黄氣下而<lb/>
　血分之熱觧以豆䜴佐巵子清膈而使氣分之熱㪚<lb/>
　酒必挾濕因其陰大傷故不用燥藥以耗其津亦不<lb/>
　用滲藥以竭其液謂熱㪚則濕不能留也則凡治病<lb/>
　之濕熱而兼燥者于此可悟矣<lb/>
巵子大黄湯方<lb/>
　巵子<hi>十四枚</hi>大黄<hi>一兩/</hi>枳實<hi>五枚/</hi>䜴<hi>一升</hi>
<pb n="KR3e0006_WYG_015-14b"/>
　右四味以水六升煑取二升分温三服<lb/>
諸病黄家但利其小便假令脉浮當以汗觧之宜桂枝<lb/>
加黄茋湯主之<hi>方見水氣病中</hi>
　註曰此以下皆正黄疸方也故言諸病黄家不論從<lb/>
　何而得黄槩屬氣欝小便為氣化之主故但利其小<lb/>
　便下竅氣通則諸竅之氣自不能乆閉然有病氣全<lb/>
　滯表分者則外出之氣强利小便無益故脉浮以桂<lb/>
　枝湯觧肌發表黄茋内托之稀粥助其正則邪自不<lb/>
<pb n="KR3e0006_WYG_015-15a"/>
　能留也<lb/>
　論曰黄疸家不獨榖疸酒疸女勞疸有分别即正黄<lb/>
　疸病邪乘虚所着不同予治一黄疸百藥不效而垂<lb/>
　斃者見其偏於上令服鮮射于一味觔許而愈又見<lb/>
　一偏於陰者令服鮮益母草一味數觔而愈其凡有<lb/>
　黄疸初起非係榖疸酒疸女勞疸者輙令將車前根<lb/>
　葉子合搗取自然汁酒服數碗而愈甚有卧床不起<lb/>
　者令將車前一味自然汁數盂置床頭隨意飲之而<lb/>
<pb n="KR3e0006_WYG_015-15b"/>
　愈然則汗下之説亦設言以啟悟其可無變通耶<lb/>
諸黄猪膏髮煎主之<lb/>
　註曰此為黄疸之榖氣實者設也腎為胃關胃家榖<lb/>
　氣實則氣閉而腎燥故以猪膏潤腎燥髮灰利陰血<lb/>
　合而服之則胃燥和而欝觧仲景於婦人胃氣下泄<lb/>
　陰吹而正結者亦用此方註曰此榖氣之實也以猪<lb/>
　膏髪煎導之乃利陽明之陰以洩榖氣之實也然此<lb/>
　之榖氣實又非榖疸之比盖榖疸原由風寒不能消<lb/>
<pb n="KR3e0006_WYG_015-16a"/>
　榖此則眞榖氣過實熱而閉耳予友駱天游黄疸腹<lb/>
　大如鼓百藥不效用猪膏四兩髪灰四兩一劑而愈<lb/>
　仲景豈欺我哉<lb/>
猪膏髪煎方<lb/>
　猪膏<hi>半觔</hi>　亂髪<hi>如鷄子大三枚</hi>
　右二味和膏中煎之髪消藥成分再服病從小便出<lb/>
黄疸病茵陳五苓㪚主之<lb/>
　註曰此表裏兩觧之方然五苓中有桂术乃為稍渉<lb/>
<pb n="KR3e0006_WYG_015-16b"/>
　虚者設也但治黄疸不貴補存此備虚證耳<lb/>
茵陳五苓㪚方<hi>五苓㪚見痰飲中</hi>
　茵陳蒿末<hi>十分</hi>五苓㪚<hi>五分</hi>
　右二味和先食飲方寸七日三服<lb/>
黄疸腹滿小便不利而赤自汗出此為表和裏實當下<lb/>
之宜大黄消石湯<lb/>
　註曰此為黄疸之有裏無表者言之謂疸色黄見于<lb/>
　表矣乃腹滿小便不利且赤裏熱可知黄疸最難得<lb/>
<pb n="KR3e0006_WYG_015-17a"/>
　汗乃自汗則表從汗觧故曰此為表和裏實實者邪<lb/>
　也有邪則宜去故主大黄消石湯大黄消石觧氣血<lb/>
　中之實熱黄蘗苦寒主下焦巵子雖輕浮在上然能<lb/>
　使裏熱從上而下故以為使且輕浮則與欝結相宜<lb/>
　也<lb/>
大黄消石湯方<lb/>
　大黄<hi>四兩</hi>黄蘗<hi>四兩/</hi>消石<hi>四兩/</hi>巵子<hi>十五枚</hi>
　右四味以水六升煑取二升去滓内消更煑取一升<lb/>
<pb n="KR3e0006_WYG_015-17b"/>
　頓服<lb/>
黄疸病小便色不變欲自利腹滿而喘不可除熱熱除<lb/>
必噦噦者小半夏湯主之<hi>方見痰飲中</hi>
　註曰此言黄疸中有眞寒假熱者謂内實小便必赤<lb/>
　今色不變加自利虚寒也雖腹熱能滿虚亦滿實症<lb/>
　有喘虚亦喘誤以為熱而攻除之則虚其胃而噦噦<lb/>
　由胃虚而氣逆逆則痰壅故曰噦者小半夏湯主之<lb/>
　謂噦非小故唯薑半能行痰下逆而調胃胃調然後<lb/>
<pb n="KR3e0006_WYG_015-18a"/>
　消息治之非小半夏即能治黄疸也<lb/>
諸黄腹痛而嘔者宜柴胡湯<hi>必小柴胡湯方見嘔吐中</hi>
　註曰邪高痛下此少陽證也是黄雖脾胃之傷實少<lb/>
　陽欝熱故以小柴胡湯仍去其本經之邪但小柴胡<lb/>
　主和觧此必黄之不甚而亦未乆者也<lb/>
男子黄小便自利當與虚勞小建中湯方見虚勞中<lb/>
　註曰既無表證而又小便自利是表裏無邪然發黄<lb/>
　此中氣不壯旺以致上焦氣欝全當治其虚虚得補<lb/>
<pb n="KR3e0006_WYG_015-18b"/>
　則氣暢而欝開欝開則黄去矣故曰宜虚勞小建中<lb/>
　湯盖桂芍甘薑棗能調和榮衛而飴糖大補其中也<lb/>
　然單言男子謂在婦人則血分有熱正未可知又當<lb/>
　另自消息耳<lb/>
　附方<lb/>
　𤓰蒂湯治諸黄<hi>方見暍病中</hi>
　註曰𤓰蒂能觧上焦欝熱故黄疸之由上焦欝者宜<lb/>
　之且𤓰蒂主吐吐亦有發㪚之義故附此以見治黄<lb/>
<pb n="KR3e0006_WYG_015-19a"/>
　疸亦有用吐法者耳<lb/>
　千金麻黄醇酒湯治黄疸<lb/>
　註曰此為黄疸之因寒而欝熱在榮分者言謂麻黄<lb/>
　能發榮中之陽加之以醇酒則徹上徹下之陰邪等<lb/>
　於見晛故附此以備榮熱之治<lb/>
　麻黄醇酒方<lb/>
　麻黄<hi>三兩</hi>
　右一味以美酒五升煑取二升半頓服盡冬月用酒<lb/>
<pb n="KR3e0006_WYG_015-19b"/>
　春月用水煑之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金匱要畧論註卷十五<lb/>
</p>
<p>
</p>
  </div>
<div>
                <head>金匱要畧論註卷十六</head>
    <p>
<pb n="KR3e0006_WYG_016-1a"/>
欽定四庫全書<lb/>
　金匱要畧論註卷十六　　　漢　張機　撰<lb/>
　　　　　　　　　　　　　嘉興徐彬　註<lb/>
　　驚悸吐衂下血胸滿瘀血病脉證治<lb/>
寸口脉動而弱動即為驚弱則為悸<lb/>
　註曰前奔㹠章既言有驚怖有火邪皆從驚發得之<lb/>
　此又另掲驚悸言之非詳其病所從得乃謂病有驚<lb/>
　狂不安者有只心悸不寧者驚乃邪襲於心在實邊<lb/>
<pb n="KR3e0006_WYG_016-1b"/>
　故其寸口脉動動者有粒如豆也悸乃神不能主在<lb/>
　虚邊故其寸口脉弱弱者脉來無力也動而弱者有<lb/>
　邪襲之而心本原虚也故驚悸並見然而脉仍分屬<lb/>
　動則驚氣之發弱則悸氣所形故曰動即為驚弱則<lb/>
　為悸<lb/>
師曰尺脉浮目睛暈黄衂未止暈黄去目睛慧了知衂<lb/>
今止<lb/>
　註曰衂為清道之血從督脉由風府貫頂下鼻中此<lb/>
<pb n="KR3e0006_WYG_016-2a"/>
　肝腎熱欝火冲陽經而經血妄出故云衂者其尺脉<lb/>
　浮以尺主下焦肝腎有熱而虚則尺浮故前曰尺脉<lb/>
　浮為傷腎目睛屬肝陽明熱氣乘之則目睛暈黄乙<lb/>
　癸同原故尺浮暈黄其邪正盛衂為未止暈黄去則<lb/>
　熱已衰更目睛<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>了<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>了者清爽也知腎熱已觧則<lb/>
　肝汗無恙血乃陰屬無熱迫之則衂從何來故曰知<lb/>
　衂今止<lb/>
又曰從春至夏衂者太陽從秋至冬衂者陽明<lb/>
<pb n="KR3e0006_WYG_016-2b"/>
　註曰衂者陽經之血從火上炎則妄出于鼻竅春夏<lb/>
　之陽在外今衂為勢迫知從太陽來以太陽主經絡<lb/>
　之陽也秋冬之陽在内是外無熱迫知從陽明來以<lb/>
　陽明主中土之陽也若是者何也衂既為陽經清道<lb/>
　之血總非陰經所主也若足少陽經脉起目鋭眥上<lb/>
　抵頭循角下耳後行手少陽之前手少陽支者亦止<lb/>
　能入耳中上耳角不能從督脉由風府貫頂下鼻中<lb/>
　矣故以太陽陽明分屬四時耳<lb/>
<pb n="KR3e0006_WYG_016-3a"/>
衂家不可汗汗出必額上陷脉𦂳急直視不能眴不得<lb/>
眠<lb/>
　註曰衂既為陽經府似可從外觧不知汗乃血液心<lb/>
　主之衂家亡血過多若又汗則重亡其陰而陽氣為<lb/>
　之餒額為心部陰亡陽餒則必陷矣陷者如物之不<lb/>
　堅滿也脉屬心血不能榮則失和緩之氣而為𦂳急<lb/>
　矣目得血而能視乆衂復汗陰脱而直視不能轉眗<lb/>
　矣心血虧而虚陽擾擾則火逆不得眠矣<lb/>
<pb n="KR3e0006_WYG_016-3b"/>
病人面無色無寒熱脉沉弦者衂浮弱手按之絶者下<lb/>
血煩欬者必吐血<lb/>
　註曰此條面無色三字是主盖人身中陰陽相維而<lb/>
　陰實統于陽血者陰也故陽能綂陰則血無妄出今<lb/>
　面無色知其陽和不足陽和不足則陰火乗之假令<lb/>
　脉平則如貧人無事亦可支持若既無色又非有寒<lb/>
　熱表邪而脉沉弦沉則衛氣伏弦則衛氣結真陽衰<lb/>
　而燥氣有餘血隨燥火走于清道則血上溢而為衂<lb/>
<pb n="KR3e0006_WYG_016-4a"/>
　矣若浮弱浮則與陰不交弱則虚陽無力陽虚而上<lb/>
　浮甚至手按即絶則下焦之陰無元陽以維之而血<lb/>
　下漏矣面無色其人陽氣既虧陰火乘之忽見煩欬<lb/>
　證煩屬心欬屬肺心肺病而胸中之陽不能禦陰火<lb/>
　血隨虚火湧于濁道則從口出矣已上三條皆起于<lb/>
　真陽不足血無所統故血證人大槩苦寒不如甘温<lb/>
　而補肺不如補腎何也腎得補而眞陽自生此腎氣<lb/>
　丸為虚損之寳也又補腎不如補脾何也脾得補而<lb/>
<pb n="KR3e0006_WYG_016-4b"/>
　中氣徤運此建中湯為金匱所重也<lb/>
夫吐血欬逆上氣其脉數而有熱不得卧者死<lb/>
　註曰凡吐血先由陽虚後乃陰虚至陰虚而火日以<lb/>
　盛有爍陰之火無生陰之陽欬則肺氣耗㪚逆而上<lb/>
　氣則肝挾相火上乗脉數有熱則無陰不得卧則夜<lb/>
　卧血不歸肝而木枯火然君火變為燥火陰陽俱虧<lb/>
　凶證相并有立盡之勢故曰死<lb/>
夫酒客欬者必致吐血此因極飲過度所致也<lb/>
<pb n="KR3e0006_WYG_016-5a"/>
　註曰此言吐血不必盡由于氣不攝血亦不必盡由<lb/>
　于陰虚火盛其有酒客而致欬則肺傷已極又為欬<lb/>
　所撃動必致吐血此非内因也故曰極飲過度所致<lb/>
　則治之當以清酒熱為主可知<lb/>
寸口脉弦而大弦則為减大則為芤减則為寒芤則為<lb/>
虚寒虚相摶此名曰革婦人則半産漏下男子則亡血<lb/>
　註曰此叚言下血之脉非言吐衂之脉也謂脉之弦<lb/>
　者衛氣結也故為减為寒脉之大者氣不固也故為<lb/>
<pb n="KR3e0006_WYG_016-5b"/>
　芤為虚至弦而大是初按之而弦弦可以候陽稍重<lb/>
　按之而大大可以候陰不問而知其上為邪實下為<lb/>
　正虚故曰寒虚相摶此名曰革謂如皮革之上有下<lb/>
　空也下既虚則無陽以綂之血不循行經絡而下漏<lb/>
　男女一體故曰婦人則半産漏下男子則亡血血下<lb/>
　遺如亡也<lb/>
亡血不可發其表汗出即寒慄而振<lb/>
　註曰此言亡血家雖有表邪不可發汗汗則因亡血<lb/>
<pb n="KR3e0006_WYG_016-6a"/>
　而元陰本虚又因汗而虚其表中之陽則内無以守<lb/>
　外無以固故虚極如冷而寒慄無陽自衛也振者虚<lb/>
　不能自主也<lb/>
病人胸滿唇痿舌青口燥但欲嗽水不欲嚥無寒熱脉<lb/>
㣲大來遲腹不滿其人言我滿為有瘀血　病者如有<lb/>
熱狀煩滿口乾燥而渇其脉反無熱此為陰伏是瘀血<lb/>
也當下之<lb/>
　註曰此二條言平人表裏無病而有瘀血其證脉不<lb/>
<pb n="KR3e0006_WYG_016-6b"/>
　相應如此也謂胸為上焦受氣于中焦唇口舌皆脾<lb/>
　胃所主故千金云口為戊唇舌為已循環中宫榮華<lb/>
　于舌今因中宫有瘀中氣不清熱氣熏上焦而為胸<lb/>
　滿循于肌竅而為唇痿為舌青為口燥且欲𠻳水血<lb/>
　氣燥也不欲嚥胸中未嘗有熱也無寒熱既非有表<lb/>
　八裏况乃脉㣲近于大虚也來遲亦虚而無熱也三<lb/>
　焦脹應氣滿于皮膚今腹外皮膚不滿自覺氣脹不<lb/>
　快而曰我滿有滯也非瘀血而何故曰為有瘀血若<lb/>
<pb n="KR3e0006_WYG_016-7a"/>
　病者如有熱狀乃欝悶之象即下所謂煩滿口乾燥<lb/>
　而渇也如果裏有熱則脉應數反無熱謂不見洪數<lb/>
　之脉也豈非有陰物伏于内而致陰火干於上乎故<lb/>
　曰此為陰伏陰者何瘀血也瘀屬有形非下之不可<lb/>
　故曰當下之此三字似總結上二節然上節云胸滿<lb/>
　云不欲嚥水云脉來遲不獨瘀血内或寒多則寒下<lb/>
　之藥即不可用去瘀之法當更酌量故不槩曰可下<lb/>
　也<lb/>
<pb n="KR3e0006_WYG_016-7b"/>
　論曰仲景論婦人有瘀血以其證唇口乾燥故知之<lb/>
　則此所謂唇痿口燥即口乾燥足證瘀血無疑矣然<lb/>
　前一證言𠻳水不欲嚥後一證又言渇可知瘀血症<lb/>
　不甚則但𠻳水甚則亦有渇者盖瘀乆而熱欝也<lb/>
火邪者桂枝去芍藥加蜀漆牡蠣龍骨救逆湯主之<lb/>
　註曰此方治驚乃治病中之驚狂不安者非如安神<lb/>
　九鎭驚丸等之鎭心為言也奔㹠氣篇中雖有驚怖<lb/>
　等四部病皆從驚恐得之句然病由虚聲所驚可以<lb/>
<pb n="KR3e0006_WYG_016-8a"/>
　鎭浮而愈若因炙炳且熱且驚以致邪結胸中驚狂<lb/>
　不安則必驅㪚其胸中之邪為主故標之為火邪者<lb/>
　見胸中者清陽之所居乃火劫亡陽致神明㪚亂故<lb/>
　以桂甘薑棗宣其上焦之元陽則爝火自熄驚則必<lb/>
　有瘀結故加常山苖蜀漆破血療胸中結邪而以龍<lb/>
　骨之甘澁平牡蠣之酸鹽寒一陽一陰以交其心腎<lb/>
　而寧其㪚亂之神若枝枝湯去芍病不在肝脾故嫌<lb/>
　其酸收入腹也<lb/>
<pb n="KR3e0006_WYG_016-8b"/>
　論曰驚悸似屬神明邊病然仲景以此貫于吐衂下<lb/>
　血及瘀血之上可知此方重在治其瘀結以復其陽<lb/>
　而無取乎鎭墜故治驚全以宣陽㪚結寧心去逆為<lb/>
　主至于悸則又專責之痰而以半夏麻黄發其陽化<lb/>
　其痰為主謂結邪不去則驚無由安而正陽不發則<lb/>
　悸邪不去也<lb/>
桂枝救逆湯方<lb/>
　桂枝<hi>三兩去皮</hi>甘草<hi>二兩/炙</hi>生薑<hi>三兩/</hi>牡蠣<hi>五兩熬</hi>
<pb n="KR3e0006_WYG_016-9a"/>
　龍骨<hi>四兩</hi>大棗<hi>十枚/</hi>蜀漆<hi>三兩洗去腥</hi>
　右為末以水一斗二升先煑蜀漆减二升内諸藥煑<lb/>
　取三升去滓温服一升<lb/>
心下悸者半夏麻黄丸主之<lb/>
　註曰悸與驚大不同矣驚有邪結神明不能堪故脉<lb/>
　動悸則為陰邪所困而心氣不足故脉但弱隂邪者<lb/>
　痰飲也故以半夏主之而合麻黄老痰非麻黄不去<lb/>
　也毎服三丸日三服以漸去之静伏之痰非可驟郤<lb/>
<pb n="KR3e0006_WYG_016-9b"/>
　耳然悸有虚損而悸者此無别虚證故專責痰此正<lb/>
　痰飲門所謂㣲者短氣甚者則悸也<lb/>
半夏麻黄湯方<lb/>
　半夏　　麻黄<hi>等分</hi>
　右二味末之煉蜜和丸小豆大飲服三丸日三服<lb/>
吐血不止者柏葉湯主之<lb/>
　註曰此重不止二字是諸寒凉止血藥皆不應矣吐<lb/>
　血本由陽虚不能導血歸經然血亡而陰虧故以柏<lb/>
<pb n="KR3e0006_WYG_016-10a"/>
　葉之最養陰者為君艾葉走經為臣而以乾薑温胃<lb/>
　為佐馬通導火使下為使愚意無馬通童便亦得按<lb/>
　本草載此方乃是栢葉一把乾薑三片阿膠一挺炙<lb/>
　合煑入馬通一升未知孰是候叅<lb/>
栢葉湯方<lb/>
　柏葉<hi>三兩</hi>乾薑<hi>三兩/</hi>艾<hi>三把</hi>
　右三味以水五升取馬通汁一升合煑取一升分温<lb/>
　再服<lb/>
<pb n="KR3e0006_WYG_016-10b"/>
下血先便後血此遠血也黄土湯主之<lb/>
　註曰下血較吐血勢順而不逆此病不在氣也當從<lb/>
　腹中求責故以先便後血知未便時血分不動直至<lb/>
　便後努責然後下血是内寒不能温脾脾元不足不<lb/>
　能綂血脾居中土自下焦而言之則為逺矣故以附<lb/>
　子温腎之陽又恐過燥阿膠地黄壯陰為佐白术徤<lb/>
　脾之氣脾又喜凉故以黄芩甘草清熱而以經火之<lb/>
　黄土與脾為類者引之入脾使煖氣于脾中如冬時<lb/>
<pb n="KR3e0006_WYG_016-11a"/>
　地中之陽氣而為發生之本眞神方也脾腎為先後<lb/>
　天之本調則榮衛相得血無妄出故又主吐衂愚謂<lb/>
　吐血自利者尤宜之<lb/>
黄土湯方<hi>亦主吐衂</hi>
　甘草<hi>三兩</hi>地黄<hi>三兩/</hi>白术<hi>三兩/</hi>附子<hi>三兩炮</hi>
　阿膠<hi>三兩</hi>黄芩<hi>三兩/</hi>竈中黄土<hi>半觔</hi>
　右七味以水八升煑取三升分温二服<lb/>
下血先血後便此近血也赤小豆當歸㪚主之<hi>方見狐惑中</hi>
<pb n="KR3e0006_WYG_016-11b"/>
　註曰先血後便則知雖未便而血已先聚于肛為近<lb/>
　故曰此近血也然下焦乃腎膀胱所主水府也使下<lb/>
　無留<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>與血相混則便溺如常血自歸經何得溢出<lb/>
　故以赤小豆為主去其陰分之濕熱當歸導血歸經<lb/>
　其勢甚便不若逺血之傷在脾腎温凉補㵼多其委<lb/>
　曲也<lb/>
心氣不足吐血衂血㵼心湯主之<lb/>
　註曰吐血有因病乆上熱煩欬而致者有因極飲過<lb/>
<pb n="KR3e0006_WYG_016-12a"/>
　度者若因心虚虚則熱收于内而火盛爍陰湧血上<lb/>
　逆出于清道為衂出于濁道為吐則主心氣不足論<lb/>
　治謂不得同諸陰虚及極飲者之積漸而致也故以<lb/>
　芩連清其熱大黄下其瘀而曰㵼心湯謂病既侵心<lb/>
　恐因循則醸祸也<lb/>
㵼心湯方<hi>亦治霍亂</hi>
　大黄<hi>二兩</hi>黄連<hi>一兩/</hi>黄芩<hi>一兩</hi>
　右三味以水三升煑取一升頓服之<lb/>
<pb n="KR3e0006_WYG_016-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金匱要畧論註卷十六<lb/>
</p>
<p>
</p>
  </div>
<div>
                <head>金匱要畧論註卷十七</head>
    <p>
<pb n="KR3e0006_WYG_017-1a"/>
欽定四庫全書<lb/>
　金匱要畧論註卷十七　　　漢　張機　撰<lb/>
　　　　　　　　　　　　　嘉興徐彬　註<lb/>
　　嘔吐噦下利病脉證治<lb/>
夫嘔家有癰膿不可治嘔膿盡自愈<lb/>
　註曰嘔家之因不同客寒傷胃或痰壅氣逆氣有餘<lb/>
　即是火故内經曰諸嘔吐酸皆屬於熱故行痰降逆<lb/>
　清火温中皆可若有癰膿則榮分熱而非氣分熱矣<lb/>
<pb n="KR3e0006_WYG_017-1b"/>
　因而亦嘔此毒盛也以治嘔法治之行痰䧏逆固為<lb/>
　無益而積熱成毒尚堪温熱乎故曰不可治嘔然即<lb/>
　不治嘔不因氣由於榮分熱毒則膿盡而邪衰邪衰<lb/>
　而嘔止故曰膿盡自愈<lb/>
先嘔却渇者此為欲觧先渇却嘔者為水停心下此屬<lb/>
飲家嘔家本渇今反不渇者以心下有支飲故也此屬<lb/>
支飲<lb/>
　註曰此二條言嘔渇必相因故可於先後辨其水於<lb/>
<pb n="KR3e0006_WYG_017-2a"/>
　反不渇知其飲示人治嘔中有辨飲之法也謂先嘔<lb/>
　者内有惡涎也涎盡而渇病氣已觧若先渇則必多<lb/>
　飲飲多即同惡涎因而嘔知水停心下乃驟至之病<lb/>
　未必是支飲夙病故但曰此屬飲家然多嘔則必傷<lb/>
　津故渇為嘔家必然之理今反不渇若非心下原有<lb/>
　偏着之飲氣潤其燥火則渇何能免但飲果在中之<lb/>
　孔道豈有不與嘔俱出則知此飲不在孔道矣故曰<lb/>
　此為支飲支者偏旁而不正中也<lb/>
<pb n="KR3e0006_WYG_017-2b"/>
問曰病人脉數數為熱當消榖引飲而反吐者何也師<lb/>
曰以發其汗令陽㣲膈氣虚脉乃數數為客熱不能消<lb/>
榖胃中虚冷故也脉弦者虚也胃氣無餘朝食暮吐變<lb/>
為胃反寒在于上醫反下之令脉反弦故名曰虚<lb/>
　註曰此論嘔吐之脉從誤汗來則初脉或見數誤下<lb/>
　則反弦也謂數脉不外君相二火所以寸數咽喉口<lb/>
　舌生瘡或吐紅欬𠻳肺癰兩闗數則胃火或肝火尺<lb/>
　數則陰虚或相火故曰數為熱當消榖引飲而反吐<lb/>
<pb n="KR3e0006_WYG_017-3a"/>
　為疑以數脉必主于熱也不知虚亦能使脉數况見<lb/>
　吐症吐為一時膈病而脉數則非君相二火明甚因<lb/>
　推其致病之由曰以發其汗汗則傷陽而陽氣㣲人<lb/>
　身唯眞陽氣足如太陽中天令人温和調適陽虚則<lb/>
　燥火乗之故曰膈氣虚脉乃數數既非本然之陽和<lb/>
　則為客熱客熱則病胃何能助胃消榖名曰熱其實<lb/>
　無陽不能運之使下故曰胃中虚冷故也若脉更見<lb/>
　弦是胃中之陽氣不充而結故曰胃氣無餘無餘者<lb/>
<pb n="KR3e0006_WYG_017-3b"/>
　胃氣無餘力勝榖氣也因而朝食暮吐見胃未嘗不<lb/>
　受榖受不能消則變為胃反其原由寒在上焦本當<lb/>
　温胃助其消導又誤下之則陽之㣲者反見弦狀所<lb/>
　謂弦則衛氣結故曰虚也<lb/>
寸口脉㣲而數㣲則無氣無氣則榮虚榮虚則血不足<lb/>
血不足則胸中冷<lb/>
　註曰此叚推原胃中虚冷之故故于寸口脉證之謂<lb/>
　寸口主上焦㣲則胸中少元陽之氣榮氣隨衛氣者<lb/>
<pb n="KR3e0006_WYG_017-4a"/>
　也血即榮之成流者也無氣以引滿其榮氣而榮虚<lb/>
　虚則血少不能如平人之充盛而不足矣雖陰火炎<lb/>
　而見數象胸中之榮衛實虚元陽大虧焉得不冷<lb/>
趺陽脉浮而濇浮則為虚虚則傷脾脾傷則不磨朝食<lb/>
暮吐暮食朝吐宿榖不化名曰胃反脉𦂳而濇其病難<lb/>
治<lb/>
　註曰吐乃胃家病脾氣通於胃趺陽者脾胃脉也故<lb/>
　復以趺陽診之謂趺陽脉浮而且濇土主中州不沉<lb/>
<pb n="KR3e0006_WYG_017-4b"/>
　不浮今太浮則知其虚矣盖虚則脾胃氣不交而脾<lb/>
　陰傷不能固結其氣故脉浮濇正既虚則失醖醸之<lb/>
　本故不磨因而朝暮之間不能容榖宿而不化此胃<lb/>
　反之由然其脉不𦂳則胃氣尚能勝邪若又加𦂳而<lb/>
　濇𦂳為寒邪濇為液竭正不勝邪故曰難治<lb/>
病人欲吐者不可下之<lb/>
　註曰此因上文論吐故推及之治病之法貴因勢利<lb/>
　道故内經曰在上者越之在下者引而竭之言病欲<lb/>
<pb n="KR3e0006_WYG_017-5a"/>
　上吐不可强之使下凡病皆然故曰病人欲吐者不<lb/>
　可下之是槩言非止反胃而反胃在其中<lb/>
噦而腹滿視其前後知何部不利利之即愈<hi>噦字恐是嘔字</hi>
　註曰已下數條皆論嘔此首條恐亦是論嘔謂嘔乃<lb/>
　中上焦病不應與腹滿並見然而腹滿明是積滯在<lb/>
　腹上蒸于胃不安而嘔邪在腹則宜下故曰視其前<lb/>
　後部前後者大小便也因不利而利之則病隨利减<lb/>
　而愈<lb/>
<pb n="KR3e0006_WYG_017-5b"/>
嘔而胸滿者茱萸湯主之<lb/>
　註曰胸乃陽位嘔為陰邪使胸之陽氣足以禦之則<lb/>
　未必嘔嘔亦胸中無恙也乃嘔而胸滿是中有邪乗<lb/>
　虚襲胸不但胃不和矣虚邪屬陰故以茱萸之苦温<lb/>
　善驅濁陰者為君人參補虚為佐而以薑棗宣發上<lb/>
　焦之正氣也<lb/>
茱萸湯方<lb/>
　吳茱萸<hi>一升</hi>人參<hi>三兩/</hi>生薑<hi>六兩/</hi>大棗<hi>十二枚</hi>
<pb n="KR3e0006_WYG_017-6a"/>
　右四味以水五升煑取三升温服七合日三服<lb/>
乾嘔吐涎沬頭痛者茱萸湯主之<hi>方見前</hi>
　註曰乾嘔者有聲無物也物雖無而吐涎洙仲景曰<lb/>
　上焦有寒其口多涎上焦既有寒寒為陰邪格陽在<lb/>
　上故頭痛比胸滿而嘔似有輕重表裏不同然邪必<lb/>
　乗虚故亦用茱萸湯兼温補以驅濁陰謂嘔有不同<lb/>
　寒則一也<lb/>
嘔而腸鳴心下痞者半夏㵼心湯主之<lb/>
<pb n="KR3e0006_WYG_017-6b"/>
　註曰嘔本屬熱然而腸鳴則下寒而虚痞者陰邪摶<lb/>
　飲結于心下即傷寒論所謂胃口不和腹中雷鳴也<lb/>
　故主半夏瀉心湯用參甘棗以補中乾薑以温胃洩<lb/>
　滿半夏以開痰飲而以芩連消痞且苦寒亦能洩滿<lb/>
　也親見一乳母吐嘔五日百藥不能止後服乾薑黄<lb/>
　連二味立止即此方之意也<lb/>
半夏瀉心湯方<lb/>
　半夏<hi>半觔洗</hi>黄芩<hi>三兩/</hi>乾薑<hi>三兩/</hi>人參<hi>三兩</hi>
<pb n="KR3e0006_WYG_017-7a"/>
　黄連<hi>一兩</hi>大棗<hi>十枚/</hi>甘草<hi>三兩炙</hi>
　右七味以水一斗煑取六升去滓再煑取三升温服<lb/>
　一升日三服<lb/>
乾嘔而利者黄芩加半夏生薑湯主之<lb/>
　註曰傷寒論芩甘棗芍四味為黄芩湯治太陽少陽<lb/>
　合病盖太少之邪合而内入則恊熱而利故以黄芩<lb/>
　為主也然邪既内入或有復摶飲者嘔多此其明證<lb/>
　矣故加半夏生薑<lb/>
<pb n="KR3e0006_WYG_017-7b"/>
黄芩加半夏生薑湯方<lb/>
　黄芩<hi>三兩</hi>甘草<hi>二兩/</hi>芍藥<hi>一兩/</hi>大棗<hi>十二枚</hi>
　半夏<hi>半觔</hi>生薑<hi>三兩</hi>
　右六味以水一斗煑取三升去滓温服一升日再夜<lb/>
　一服<lb/>
諸嘔榖不得下者小半夏湯主之<hi>方見痰飲中</hi>
　註曰嘔固屬火然使胃中無痰則食可稍進至榖不<lb/>
　得下非痰礙之而何痰必由于氣逆故以半夏生薑<lb/>
<pb n="KR3e0006_WYG_017-8a"/>
　䧏逆開痰<lb/>
嘔吐而病在膈上後思水者觧急與之思水者猪苓㪚<lb/>
主之<lb/>
　註曰嘔吐兼心腹等證原非嘔吐本證也以常言之<lb/>
　其病在膈上大約邪熱摶飲至于思水則飲邪去故<lb/>
　曰觧急與之恐燥邪不堪也然元陽未復正須防停<lb/>
　飲再發故以猪苓去水為君茯苓白术以培其正氣<lb/>
　不用薑半其嘔已止恐宣之反動虚氣即降逆消痰<lb/>
<pb n="KR3e0006_WYG_017-8b"/>
　亦非急務也<lb/>
猪苓㪚方<lb/>
　猪苓　　　茯苓　　　白术<hi>各等分</hi>
　右三味杵為㪚飲服方寸七日三服<lb/>
嘔而脉弱小便復利身有㣲熱見厥者難治四逆湯主<lb/>
之<lb/>
　註曰此舍標治本之法也謂嘔而有㣲熱乃表邪欲<lb/>
　出之象然而脉弱則内虚矣小便利知非下焦有熱<lb/>
<pb n="KR3e0006_WYG_017-9a"/>
　甚且見厥是少陰之寒邪復重矣則前之嘔與熱乃<lb/>
　有表而甚㣲者若更兼治其火與飲則下益寒故曰<lb/>
　難治而以四逆湯主之竟從少陰病治法剷其本寒<lb/>
　則眞陽得助而㣲表自觧故附子生用有發㪚之義<lb/>
　也<lb/>
四逆湯方<lb/>
　附子<hi>一枚生用</hi>　乾薑<hi>一兩/半</hi>　甘草<hi>二兩炙</hi>
　右三味以水三升煑取一升二合去滓分温再服强<lb/>
<pb n="KR3e0006_WYG_017-9b"/>
　人可大附子一枚乾薑三兩<lb/>
嘔而發熱者小柴胡湯主之<lb/>
　註曰前章熱㣲見厥是寒重故責少陰若不見厥而<lb/>
　發熱不㣲則少陽證原有嘔竟從少陽治矣故主小<lb/>
　柴胡以和觧之内有半夏生薑亦治嘔也<lb/>
小柴胡湯方<lb/>
　柴胡<hi>半觔</hi>黄芩<hi>三兩/</hi>人參<hi>三兩/</hi>甘草<hi>三兩</hi>
　半夏<hi>一升</hi>生薑<hi>三兩/</hi>大棗<hi>十二枚</hi>
<pb n="KR3e0006_WYG_017-10a"/>
　右七味以水一斗煑取六升去滓再煎取三升温服<lb/>
　一升日三服<lb/>
胃反嘔吐者大半夏湯主之<hi>千金治胃反不受食食入即吐者  外臺治嘔心下</hi>
<hi>痞鞭者</hi>
　註曰已前皆論嘔即或兼言吐不過飲食之後或吐<lb/>
　些少出來耳若食乆即盡出此乃胃虚不能消榖因<lb/>
　而上逆故使胃反反後火逆嘔吐兼挾燥矣故以半<lb/>
　夏降逆下痰涎為主加人參以養其正白蜜以潤其<lb/>
<pb n="KR3e0006_WYG_017-10b"/>
　燥而且揚水二百四十遍以使速下千金治不受食<lb/>
　外臺治嘔而心下痞鞭要知不受食虚也痞鞭亦虚<lb/>
　也<lb/>
大半夏湯方<lb/>
　半夏<hi>二升洗</hi>　人參<hi>三兩/</hi>　白蜜<hi>一升</hi>
　右三味以水一斗二升和蜜揚之二百四十遍煑藥<lb/>
　取二升半温服一升餘分再服<lb/>
食已即吐者大黄甘草湯主之<hi>外臺又治吐水</hi>
<pb n="KR3e0006_WYG_017-11a"/>
　註曰食已即吐非復嘔病矣亦非胃弱不能消乃胃<lb/>
　不容榖食已即出者也明是有物傷胃榮氣閉而不<lb/>
　納故以大黄通榮分已閉之榖氣而兼以甘草調其<lb/>
　胃耳外臺治吐水大黄亦能開脾氣之閉而使㪚精<lb/>
　于肺通調水道下輪膀胱也<lb/>
大黄甘草湯方<lb/>
　大黄<hi>四兩</hi>　　甘草<hi>一兩</hi>
　右二味以水三升煑取一升分温再服<lb/>
<pb n="KR3e0006_WYG_017-11b"/>
胃反吐而渇欲飲水者茯苓澤㵼湯主之<lb/>
　註曰此即五苓㪚去猪苓加甘草生薑也五苓㪚原<lb/>
　為太陽表邪襲入膀胱之府致燥渇引飲中宫留濕<lb/>
　設此為兩觧表裏之方此以胃反吐則水從吐出中<lb/>
　無水氣而渇故去猪苓但以苓澤桂术雙觧表裏虚<lb/>
　邪加生薑甘草和中以止吐也<lb/>
茯苓澤㵼湯方<hi>外臺治消渇脉絶胃反者有小麥一升</hi>
　茯苓<hi>半觔</hi>澤㵼<hi>四兩/</hi>甘草<hi>二兩/</hi>桂枝<hi>二兩</hi>
<pb n="KR3e0006_WYG_017-12a"/>
　白术<hi>三兩</hi>生薑<hi>四兩</hi>
　右六味以水一斗煑取三升内澤㵼再煑去滓取二<lb/>
　升半温服八合日三服<lb/>
吐後渇欲得水而貪飲者文蛤湯主之兼主㣲風脉𦂳<lb/>
頭痛<lb/>
　註曰此即前之渇欲飲水也貪飲是水不足以止其<lb/>
　燥况在吐後而非必胃反者則虚少熱多故以文蛤<lb/>
　之鹽寒清熱㪚結為主而以麻杏甘石疏其氣分之<lb/>
<pb n="KR3e0006_WYG_017-12b"/>
　熱薑棗以宣其上焦之欝然麻黄發其陽故亦主㣲<lb/>
　風但方似以清熱為主設脉𦂳𦂳為寒格火在上故<lb/>
　頭痛贅此一句以示壅熱貪飲之人脉𦂳頭痛在所<lb/>
　或有正與前乾嘔吐涎沬條中註頭痛相等也然不<lb/>
　吐涎沬胸寒少故麻杏可愈<lb/>
文蛤湯方<lb/>
　文蛤<hi>五兩</hi>麻黄<hi>三兩/</hi>甘草<hi>三兩/</hi>生薑<hi>三兩</hi>
　石膏<hi>五兩</hi>杏仁<hi>十/個</hi>　大棗<hi>十二枚</hi>
<pb n="KR3e0006_WYG_017-13a"/>
　右七味以水六升煑取二升温服一升汗出即愈<lb/>
乾嘔吐逆吐涎沬半夏乾薑㪚主之<lb/>
　註曰此比前乾嘔吐涎沬頭痛條但少頭痛而増吐<lb/>
　逆二字彼用茱萸湯此用半夏乾薑湯何也盖上焦<lb/>
　有寒其口多涎一也然前有頭痛是濁陰上逆格邪<lb/>
　在頭故疼與濁陰上逆格邪在胸故滿相同故俱用<lb/>
　人參薑棗助陽而以茱萸之苦温下其濁陰此則吐<lb/>
　逆明是胃家寒重以致吐逆不已故不用參專以乾<lb/>
<pb n="KR3e0006_WYG_017-13b"/>
　薑理中半夏䧏逆謂與前濁陰上逆者寒邪雖同有<lb/>
　髙下之殊而未至格邪在頭在胸則虚亦未甚也<lb/>
半夏乾薑㪚方<lb/>
　半夏　　乾薑<hi>各等分</hi>
　右二味杵為㪚取方寸匕漿水一升半取七合頓服<lb/>
　之<lb/>
病人胸中似喘不喘似嘔不嘔似噦不噦徹心中憒憒<lb/>
然無奈者生薑半夏湯主之<lb/>
<pb n="KR3e0006_WYG_017-14a"/>
　註曰喘嘔噦俱上出之象今有其象而非其實是膈<lb/>
　上受邪未攻肺亦不由胃故曰胸中又曰徹心中憒<lb/>
　憒無奈徹者通也謂胸中之邪既重因而下及于心<lb/>
　使其不安而憒憒無可奈何也生薑宣㪚之力入口<lb/>
　即行故其治最高而能清鬲上之邪合半夏并能降<lb/>
　其濁涎故主之與茱萸之䧏濁陰乾薑之理中寒不<lb/>
　同盖彼乃虚寒上逆此唯客邪摶飲于至高之分耳<lb/>
　然此即小半夏湯彼加生薑煎此用汁而多藥性生<lb/>
<pb n="KR3e0006_WYG_017-14b"/>
　用則上行唯其邪高故用汁而畧煎因即變其湯名<lb/>
　示以生薑為君也<lb/>
生薑半夏湯方<lb/>
　半夏<hi>半升</hi>　生薑<hi>一觔</hi>
　右二味以水三升煑半夏取二升内生薑汁煑取一<lb/>
　升半小冷分四服日三夜一嘔止停後服<lb/>
乾嘔噦若手足厥者橘皮湯主之<lb/>
　註曰嘔兼噦言則以噦為重矣彼有因元氣敗而噦<lb/>
<pb n="KR3e0006_WYG_017-15a"/>
　者此腎虚欲絶也若從乾嘔來雖手足厥明是胃家<lb/>
　寒氣結不行于四肢故以橘皮温胃為主而合生薑<lb/>
　以宣㪚其逆氣也<lb/>
橘皮湯方<lb/>
　橘皮<hi>四兩</hi>　生薑<hi>半觔</hi>
　右二味以水七升煑取三升温服一升下咽即愈<lb/>
噦逆者橘皮竹茹湯主之<lb/>
　註曰此不兼嘔言是專胃虚而冲逆為噦矣然非眞<lb/>
<pb n="KR3e0006_WYG_017-15b"/>
　元衰敗之比故以參甘培胃中元氣而以橘皮竹茹<lb/>
　一寒一温下其上逆之氣亦由上焦陽氣不足以禦<lb/>
　之乃呃逆不止故以棗薑宣其上焦使胸中之陽漸<lb/>
　暢而下達謂上焦固受氣于中焦而中焦亦禀承于<lb/>
　上焦上焦既宣則中氣自調也<lb/>
橘皮竹茹湯方<lb/>
　橘皮<hi>二觔</hi>竹茹<hi>二升/</hi>大棗<hi>三十/枚</hi>生薑<hi>半觔</hi>
　甘草<hi>五兩</hi>人參<hi>一兩</hi>
<pb n="KR3e0006_WYG_017-16a"/>
　右六味以水一斗煑取三升温服一升日三服<lb/>
夫六腑氣絶于外者手足寒上氣脚縮五藏氣絶于内<lb/>
者利不禁下甚者手足不仁<lb/>
　註曰此言凡病危篤必臟腑之氣先絶而臟尤主利<lb/>
　也謂人有利雖乆而起居如平人府藏之氣未絶故<lb/>
　也如六府氣先絶于外則六府為陽陽所以温手足<lb/>
　禦三焦氣既絶于外則手足無陽以運而寒胸中無<lb/>
　陽以禦下焦之陰而上氣脚下之陽道不行則有陰<lb/>
<pb n="KR3e0006_WYG_017-16b"/>
　無陽而脚縮不能伸五臟氣先絶于内則腎不能為<lb/>
　胃關而利不禁不禁之極為下甚手足因無陰以維<lb/>
　陽而藏氣不相統攝則為不仁不仁者伸縮皆不能<lb/>
　也<lb/>
下利脉沉弦者下重脉大者為未止脉㣲弱數者為欲<lb/>
自止雖發熱不死<lb/>
　註曰下利者裏有邪也而上下輕重不同皆于脉别<lb/>
　之假令脉沉則為寒弦為氣結沉而弦則為病邪結<lb/>
<pb n="KR3e0006_WYG_017-17a"/>
　于下焦故下體之陽道不行而重脉大主虚主邪盛<lb/>
　故大則為未止㣲弱者邪衰正亦衰也數為陽脉于<lb/>
　㣲弱中見之則為陽氣將復故知欲自止下利熱不<lb/>
　止者死謂陽亡于外陰亡于内也脉既㣲弱數則邪<lb/>
　去邪去而發熱則雖有餘邪正將勝之故曰不死<lb/>
下利手足厥冷無脉者炙之不温若脉不還反㣲喘者<lb/>
死少陰負趺陽者為順也<lb/>
　註曰此言下利之死必先腎絶未絶而弱則又常理<lb/>
<pb n="KR3e0006_WYG_017-17b"/>
　也謂下利至手足厥冷是脾中陽氣乆虧而腎中眞<lb/>
　陽下脱故如中寒者手足厥冷而無脉則生生之氣<lb/>
　幾乎熄矣然此時正氣欲絶而邪氣亦絶故炙之以<lb/>
　接其腎中之陽若手足仍不温脉不還是正脱已盡<lb/>
　且㣲喘是既亡之眞陽上出少隂已絶而反露有餘<lb/>
　之象明是燈欲滅而復明故死然下利證乃是水邪<lb/>
　乗土少陰脉主水趺陽脉主土故少陰負趺陽以水<lb/>
　負土勝而反為順負者失也互相克賊名曰負也<lb/>
<pb n="KR3e0006_WYG_017-18a"/>
下利有㣲熱而渇脉弱者令自愈　下利脉數有㣲熱<lb/>
汗出令自愈設脉𦂳為未觧　下利脉數而渇者令自<lb/>
愈設不差必圊膿血以有熱故也　下利脉反弦發熱<lb/>
身汗者愈　下利氣者當利其小便　下利寸脉反浮<lb/>
數尺中自濇者必圊膿血<lb/>
　註曰前章既言下利脉㣲弱數為欲自止雖發熱不<lb/>
　死此六條即前意而言脉證或有叅差其内邪喜于<lb/>
　外出則一理也但變熱者必見血耳故謂下利本客<lb/>
<pb n="KR3e0006_WYG_017-18b"/>
　寒傷裏苟非直中陰證必陰陽互勝陰勝難愈陽勝<lb/>
　易愈假令㣲熱是邪出表也而渇是胸中陽勝也且<lb/>
　脉弱則在内之邪氣少矣雖不治之邪去正自復故<lb/>
　令自愈不必喜功生事也　若既有㣲熱脉不弱而<lb/>
　數數亦陽勝也更汗出則熱從外洩矣故亦令自愈<lb/>
　設脉數中兼𦂳則寒邪尚堅為未觧矣　若數脉與<lb/>
　渇並見亦是陽勝故令自愈設不瘥則寒既退而病<lb/>
　不退不宜責寒矣乃熱多必反動其血故曰必圊膿<lb/>
<pb n="KR3e0006_WYG_017-19a"/>
　血以有熱故也　若發熱而汗與上同更脉弦則裏<lb/>
　症見弦為陽脉是陽勝也陽勝則愈　乃有下利而<lb/>
　失氣不已此氣滯而亂又在寒熱之外故但利其小<lb/>
　便小便利則氣化氣化則不亂也　若下利果屬寒<lb/>
　脉應沉遲反浮數其陽勝可知而尺中自濇濇為陽<lb/>
　邪入陰此亦熱多故曰必圊膿血<lb/>
　論曰下利之因多端不可不詳有熱傷而便腸垢者<lb/>
　臭穢之甚且色黄也有誤下而恊熱利者必臍下熱<lb/>
<pb n="KR3e0006_WYG_017-19b"/>
　或大孔熱也有燥糞結而利者必譫語也有直下水<lb/>
　者此傷食而滯腸中之氣使泌别失職也有利清水<lb/>
　色純青心下必痛口乾燥者此少陰病又兼客熱内<lb/>
　攻肝腎至急宜下之證也有少陰病欲吐不吐心煩<lb/>
　但欲寐五六日自利而渇者屬少陰更小便色白益<lb/>
　確以下焦有寒不能制水故令色白也有慣晨㵼者<lb/>
　此腎㵼也有泄㵼數年者此謂之水土同化乃脾泄<lb/>
　也有或㵼或不㵼者此濕㵼必兼㣲脹也有間㵼㵼<lb/>
<pb n="KR3e0006_WYG_017-20a"/>
　反快者此飲㵼也有痰壅肺氣使大腸虚而下利者<lb/>
　必兩寸滑也有完榖不化者此傷風餐洩也有溏糞<lb/>
　者此濕氣也有鴨溏者此清水中有屑細如鴨之屎<lb/>
　乃肺虚或大腸有寒也有非水非完榖非腸垢但色<lb/>
　不黄而臭不甚㵼而不實者此下利清榖也若本文<lb/>
　數叚正所謂下利清榖耳清榖謂食已化而不實比<lb/>
　欲愈之溏則有水襍之也<lb/>
下利清榖不可攻其表汗出必脹滿<lb/>
<pb n="KR3e0006_WYG_017-20b"/>
　註曰此不因誤下而自利者乃既有表内寒復甚故<lb/>
　兼見此當以攻表為戒若攻其表則陽虛而陰愈盛<lb/>
　盛則脹滿故曰汗出必脹滿<lb/>
下利脉沉而遲其人面少赤身有㣲熱下利清榖者必<lb/>
欝冐汗出而觧病人必㣲厥所以然者其面戴陽下虚<lb/>
故也<lb/>
　註曰此言下利中有裏多而表少者然邪終不能勝<lb/>
　正故雖變證多端而病可觧總由于虚而非不可治<lb/>
<pb n="KR3e0006_WYG_017-21a"/>
　之證也謂下利脉沉遲沉則為寒遲則為虛不待言<lb/>
　矣然其面少赤㣲陽也身有㣲熱邪走于表也但表<lb/>
　少而下利清榖後必欝冐汗觧而且㣲厥何也盖欝<lb/>
　胃屬虚寒㣲厥亦虚寒因身有㣲熱則正稍勝故可<lb/>
　必其汗觧而不能保其不欝冐并保其不厥因復推<lb/>
　原其先時見面少赤之證所謂戴陽由于下虚故耳<lb/>
下利後脉絶手足厥冷晬時脉還手足温者生脉不還<lb/>
者死<lb/>
<pb n="KR3e0006_WYG_017-21b"/>
　註曰此言下利至脉絶手足厥冷乃至危證然脉還<lb/>
　手足温是正漸復故生假令手足温而脉不還仍死<lb/>
　見當以脉為主也<lb/>
下利腹脹滿身體疼痛者先温其裏乃攻其表温裏宜<lb/>
四逆湯攻表宜桂枝湯<hi>四逆湯方見前</hi>
　註曰内經云胃寒生滿病况下利則寒尤確但身體<lb/>
　疼痛猶之身熱有表無疑奈一時並發是當以内為<lb/>
　急故曰先温其裏乃攻其表欲人知先後之序耳若<lb/>
<pb n="KR3e0006_WYG_017-22a"/>
　方主四逆桂枝四逆乃乾薑甘附必用生附温裏中<lb/>
　有發㪚之義焉桂枝内有甘芍亦兼有固裏之意也<lb/>
桂枝湯方<lb/>
　桂枝<hi>三兩去皮</hi>芍藥<hi>三兩/</hi>甘草<hi>三兩/炙</hi>生薑<hi>三兩</hi>
　大棗<hi>十枚</hi>
　右五味㕮咀以水七升㣲火煑取三升去滓適寒温<lb/>
　服一升服已須臾啜稀粥一升以助藥力温覆令一<lb/>
　時許遍身漐漐㣲似有汗者益不可令如水淋漓若<lb/>
<pb n="KR3e0006_WYG_017-22b"/>
　一服汗出病瘥停後服<lb/>
下利三部脉皆平按之心下堅者急下之宜大承氣湯<lb/>
　下利脉遲而滑者實也利未欲止急下之宜大承氣<lb/>
湯　下利脉反滑者當有所去下乃愈宜大承氣湯<lb/>
下利已瘥至其年月日時復發者以病不盡故也當下<lb/>
之宜大承氣湯<hi>方見痓病中</hi>
　註曰此言下利有實邪者不問虚實乆暫皆當去之<lb/>
　不得遷延養患也但實邪何以别之如下利三部脉<lb/>
<pb n="KR3e0006_WYG_017-23a"/>
　皆平不應胸中有病然按之心下堅此有形之物横<lb/>
　于其中未動氣血不形于脉而病氣所侵漸將及脉<lb/>
　故急下之以杜漸　若下利脉遲似乎眞氣虧而脉<lb/>
　之循行不能如期然又見滑滑乃有邪之脉明是有<lb/>
　邪而見遲滯之象故曰實也實者邪實利何肯止故<lb/>
　宜急下以逐賊　若下利脉更不遲而單見滑便知<lb/>
　有形相阻故曰當有所去乃愈　若下利已愈至年<lb/>
　月日時復發豈有應時感邪之理明是病根不拔先<lb/>
<pb n="KR3e0006_WYG_017-23b"/>
　時臟氣于此日受傷則臓氣至此日亦怯怯則邪復<lb/>
　自動相乗故曰以病不盡故也當下之以絶根已上<lb/>
　俱用大承氣者枳朴硝黄走而不守去病即止不若<lb/>
　消積等藥臓腑反有損削之憂耳<lb/>
下利譫語者有燥屎也小承氣湯主之<lb/>
　註曰此條與前心下堅同是胃中有物也然此獨譫<lb/>
　語則其屎已燥燥熱氣蒸臓真受傷則芒硝之急暴<lb/>
　反不能滌其邪故只用枳朴大黄意謂胃既燥熱當<lb/>
<pb n="KR3e0006_WYG_017-24a"/>
　攻之以漸也比結胸譫語加下利則熱少燥多耳<lb/>
小承氣湯方<lb/>
　大黄<hi>四兩</hi>枳實<hi>三枚/炙</hi>厚朴<hi>三兩炙</hi>
　右三味以水四升煑取一升二合去滓分温二服得<lb/>
　利則止<lb/>
下利便膿血者桃花湯主之<lb/>
　註曰下利便膿血此由寒欝轉為濕熱因而動血也<lb/>
　然利至侵血是先傷中氣後傷血分故以乾薑㪚本<lb/>
<pb n="KR3e0006_WYG_017-24b"/>
　寒劫標熱合粳米以調中而以赤石脂之甘酸温濇<lb/>
　入血分而收濕固脱也本草謂其能養心血亦取其<lb/>
　入血分而調之耳<lb/>
桃花湯方<lb/>
　赤石脂<hi>一觔半觔全用一半篩末</hi>乾薑<hi>一兩/</hi>粳米<hi>一升</hi>
　右三味以水七升煑米熟去滓温服七合内赤石脂<lb/>
　末方寸七日三服若一服愈餘勿服<lb/>
熱利下重者白頭翁湯主之<lb/>
<pb n="KR3e0006_WYG_017-25a"/>
　註曰熱利下重此熱傷胃之陰氣故陷下而重也陷<lb/>
　下則傷腎故用四味之苦寒者以堅之然白頭翁清<lb/>
　陽明血熱黄連清心脾秦皮和肝黄柏安腎則有交<lb/>
　相致之功矣既下重而不用一味調氣升氣之藥病<lb/>
　已侵血分不專在氣耳按傷寒論此方亦主下利欲<lb/>
　飲水者觧云有熱故也謂飲水與渇不同渇但津乾<lb/>
　欲飲水則是陰分為火熱所燥故亦須苦寒清下者<lb/>
　以滌之與辛凉以觧上焦之渇不同耳<lb/>
<pb n="KR3e0006_WYG_017-25b"/>
白頭翁湯方<lb/>
　白頭翁<hi>三兩</hi>黄連<hi>三兩/</hi>黄栢<hi>三兩/</hi>秦皮<hi>三兩</hi>
　右四味以水七升煑取三升去滓温服一升不愈更<lb/>
　服<lb/>
下利後更煩按之心下濡者為虚煩也巵子䜴湯主之<lb/>
　註曰虚實皆有煩在下利已屬虚邊更按之心下濡<lb/>
　則非痞結痛滿之比故以巵䜴輕湧之以徹其熱盖<lb/>
　香䜴主煩悶亦能調中下氣而巵子更能清心肺胃<lb/>
<pb n="KR3e0006_WYG_017-26a"/>
　大小腸欝火也<lb/>
　論曰仲景又云若舊有㣲溏服此湯不能上湧反為<lb/>
　下泄此于下利後之煩偏主此湯盖舊㣲溏乃素來<lb/>
　脾氣弱也此所云下利乃客邪乘裏非脾氣素弱且<lb/>
　按之濡故知煩為膈虚乃太陽有餘邪而力不能驅<lb/>
　之使出所以輕湧而宣揚之斯為妙耳<lb/>
巵子䜴湯方<lb/>
　巵子<hi>十四枚擘</hi>香䜴<hi>四合綿褁</hi>
<pb n="KR3e0006_WYG_017-26b"/>
　右二味以水四升先煑巵子湯二升半内䜴煑取一<lb/>
　升半去滓分二服進一服得吐則止<lb/>
下利清榖裏寒外熱汗出而厥者通脉四逆湯主之<lb/>
　註曰屎水襍出而色不大黄此所謂下利清榖乃客<lb/>
　寒入裏而腸胃不調也然或元氣尚强而正氣日充<lb/>
　邪氣自瀉絶不現寒證者有之若裏寒外熱而外汗<lb/>
　内厥是陰寒格陽于外本應先治其裏而陰陽不調<lb/>
　致外内如吴越則病氣牽制難愈故以通脉為主而<lb/>
<pb n="KR3e0006_WYG_017-27a"/>
　曰通脉四逆即四逆湯之薑附甘草也但乾薑多加<lb/>
　一半且傷寒論中更設加减法為異耳面赤加葱九<lb/>
　莖腹痛去葱加芍嘔加生薑咽痛去芍加桔梗利止<lb/>
　脉不出去桔梗加人參此雖不全載亦不可不知盖<lb/>
　通脉二字之義合加减法不止于温内也<lb/>
通脉四逆湯方<lb/>
　附子<hi>大者一枚生用</hi>乾薑<hi>三兩强人/可四兩</hi>甘草<hi>二兩炙</hi>
　右三味以水三升煑取一升二合去滓分温再服<lb/>
<pb n="KR3e0006_WYG_017-27b"/>
下利肺痛紫參湯主之<lb/>
　註曰下利肺痛此氣滯也紫參性苦寒能通血氣本<lb/>
　草主心腹積聚寒熱邪氣而好古謂治血痢故以此<lb/>
　㪚瘀止痛耳然太苦寒故以甘草調之即補虛益氣<lb/>
　矣<lb/>
紫參湯方<lb/>
　紫參<hi>半觔</hi>　　甘草<hi>三兩</hi>
　右二味以水五升先煑紫參取二升内甘草煑取一<lb/>
<pb n="KR3e0006_WYG_017-28a"/>
　升半分温三服<lb/>
氣利訶梨勒㪚主之<lb/>
　註曰前既云下利氣者當利其小便此云氣利似即<lb/>
　下利氣也又主訶梨勒盖氣利由于氣壅氣壅由于<lb/>
　涎聚訶梨勒能開涎而性澁又能固氣故主之<lb/>
　梨勒㪚方<lb/>
　訶梨勒<hi>十枚煨</hi>
　右一味為㪚粥飲和頓服<lb/>
<pb n="KR3e0006_WYG_017-28b"/>
　附方<lb/>
　千金翼小承氣湯治大便不通噦數譫語<lb/>
　註曰此方似為下利中有噦而譫語者乃屬胃實故<lb/>
　附此方以備病機之辨今曰大便不通恐有誤<lb/>
　外臺黄芩湯治乾嘔下利<lb/>
　註曰前嘔證中既云乾嘔而利主黄芩湯加半夏生<lb/>
　薑以黄芩湯為太少合病主方因嘔而加薑半也然<lb/>
　此症有屬胃虚而太少之邪在中不得㪚者故以黄<lb/>
<pb n="KR3e0006_WYG_017-29a"/>
　芩半棗為主而加人參乾薑以温中氣中氣不運邪<lb/>
　無從出又加桂枝以逐太少相合之邪而不用甘芍<lb/>
　生薑謂既温補中氣不必更宣膈而和脾也<lb/>
　外臺黄芩湯方<lb/>
　黄芩<hi>三兩</hi>人參　<hi>兩/</hi>乾薑<hi>三兩/</hi>桂枝<hi>一兩</hi>
　大棗<hi>十二枚</hi>半夏<hi>半升</hi>
　右六味以水七升煑取三升温分三服<lb/>
　<lb/>
<pb n="KR3e0006_WYG_017-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金匱要畧論註卷十七<lb/>
</p>
<p>
</p>
  </div>
<div>
                <head>金匱要畧論註卷十八</head>
    <p>
<pb n="KR3e0006_WYG_018-1a"/>
欽定四庫全書<lb/>
　金匱要畧論註卷十八　　　漢　張機　撰<lb/>
　　　　　　　　　　　　　嘉興徐彬　註<lb/>
　　瘡癰腸癰浸淫病脉證并治<lb/>
諸浮數脉應當發熱而反洒淅惡寒若有痛處當發其<lb/>
癰師曰諸癰腫欲知有膿無膿以手掩腫上熱者為有<lb/>
膿不熱者為無膿<lb/>
　註曰諸瘡癰之發初時有類外感然察其證則與表<lb/>
<pb n="KR3e0006_WYG_018-1b"/>
　脉相反故浮數本為風熱之脉風熱即應發熱而反<lb/>
　洒淅惡寒且有痛處明是内有壅結之毒致衛氣為<lb/>
　内熱所摶不行于表而外反洒淅惡寒自當發㪚結<lb/>
　氣則癰自開若既有癰腫不熱則膿未成熱則毒聚<lb/>
　故以手掩腫處熱為膿不熱無膿然不出方癰者壅<lb/>
　也通其壅則愈故以一發字盡之<lb/>
腸癰之為病其身甲錯腹皮急按之濡如腫狀腹無積<lb/>
聚身無熱脉數此為腹内有癰薏苡附子敗醬㪚主之<lb/>
<pb n="KR3e0006_WYG_018-2a"/>
　註曰前節槩論瘡癰乃榮氣熱胕非表間病而為軀<lb/>
　殻間病故于脉數不熱反洒淅惡寒别之此論腸癰<lb/>
　乃腸胃之病似宜只腹痛而不及外不知癰乃血脉<lb/>
　間病腸為陽明陽明主一身肌肉故必其身甲錯甲<lb/>
　錯者如鱗也觀金匱凡三言甲錯肺癰曰胸中甲錯<lb/>
　肺雖主周身之氣不主周身之血唯胸中為肺之府<lb/>
　熱過于榮傷其血脉故甲錯又五勞有乾血曰肌膚<lb/>
　甲錯盖乾血者敗血也敗血傷血况乾血所貯非腸<lb/>
<pb n="KR3e0006_WYG_018-2b"/>
　則胃俱屬陽明故亦主肌膚甲錯但勞病必先傷陰<lb/>
　故多兩目黯黒腸癰之病毒在腸腸屬陽明陽明主<lb/>
　肌肉故其身甲錯腹為腸之府故腹皮急毒熱之氣<lb/>
　上鼓也氣非有形故按之濡然皮之急雖如腫狀而<lb/>
　實無積聚也病不在表故身無熱熱雖無而脉數癰<lb/>
　為血病脉主血也故曰此為腸癰薏苡寒能除熱兼<lb/>
　下氣勝濕利腸胃破毒腫故以為君敗醬善排膿破<lb/>
　血利結熱毒氣故以為臣附子導熱行結故為反佐<lb/>
<pb n="KR3e0006_WYG_018-3a"/>
薏苡附子敗醬㪚方<lb/>
　薏苡仁<hi>七分</hi>附子<hi>二分/</hi>敗醬<hi>五分即苦菜</hi>
　右三味杵為末取方寸七以水二升煎减半頓服小<lb/>
　便當下<lb/>
腫癰者少腹腫痞按之即痛如淋小便自調時時發熱<lb/>
自汗出復惡寒其脉遲𦂳者膿未成可下之當有血脉<lb/>
洪數者膿未成不可下也大黄牡丹皮湯主之<lb/>
　註曰腫癰者最苦在腫不比腸癰之腹皮急故即以<lb/>
<pb n="KR3e0006_WYG_018-3b"/>
　腫名之少腹痞者内實而不濡也按之即痛有形之<lb/>
　血為病故也如淋者血分熱則不通快血分痛而氣<lb/>
　不病故小便仍自調然少腹雖主下焦而不見膀胱<lb/>
　與腎之證正内經所謂開闔不得寒氣從之陷脉為<lb/>
　瘻也但彼腸癰熱毒留腹中故身無熱此獨時時發<lb/>
　熱者乃陽經榮熱故潮熱自汗唯熱結在下外熱内<lb/>
　寒故復惡寒但脉遲𦂳是血未盡敗脉未變熱故遲<lb/>
　滯而𦂳歛知其膿未成可下其毒氣毒氣已在血之<lb/>
<pb n="KR3e0006_WYG_018-4a"/>
　近下者故當有血若脉洪數則毒熱之氣彌滿不收<lb/>
　是膿已成必須從皮肉間抉去有形之敗濁不可内<lb/>
　消故曰不可下大黄牡丹湯乃下方也牡丹桃仁瀉<lb/>
　其血絡大黄芒硝下其結熱冬𤓰子下氣㪚熱善理<lb/>
　陽明而復其正氣然此方雖為下藥實内消藥也故<lb/>
　稍有膿則從下去無膿即下出血之已被毒者而腫<lb/>
　消矣<lb/>
大黄牡丹湯方<lb/>
<pb n="KR3e0006_WYG_018-4b"/>
　大黄<hi>四兩</hi>牡丹<hi>一兩/</hi>桃仁<hi>五十/個</hi>𤓰子<hi>半升即冬𤓰子</hi>
　芒硝<hi>三合</hi>
　右五味以水六升煑取一升去滓内芒硝再煎沸頓<lb/>
　服之有膿當下如無膿當下血<lb/>
問曰寸口脉浮㣲而澁法當亡血若汗出設不汗出者<lb/>
云何曰若身有瘡被刀斧所傷亡血故也<lb/>
　註曰此條乃詳應汗出而不汗出之故謂寸口為陽<lb/>
　浮似陽盛然㣲則為陽㣲是浮乃火盛非陽盛也浮<lb/>
<pb n="KR3e0006_WYG_018-5a"/>
　㣲而濇血虧陰熱陰熱則血為火摶津為熱脱故當<lb/>
　亡血若汗出乃有見是脉而汗反不出故疑浮非因<lb/>
　亡血觀其身有瘡痕知為刀斧所傷則先已亡血也<lb/>
　血奪者無汗故汗不出耳不出方者重在辨脉與汗<lb/>
　不主論治也<lb/>
病金瘡王不留行㪚主之<lb/>
　註曰此非上文傷乆無汗之金瘡方乃槩治金瘡方<lb/>
　也故曰病金瘡王不留行㪚主之盖王不留行性苦<lb/>
<pb n="KR3e0006_WYG_018-5b"/>
　平能通利血脉故反能止金瘡血逐痛蒴藋亦通利<lb/>
　氣血尤善開痺周身肌肉肺主之桑根白皮最利肺<lb/>
　氣東南根向陽生氣尤全以復肌肉之主氣故以此<lb/>
　三物甚多為君甘草觧毒和榮尤多為臣椒薑以養<lb/>
　其胸中之陽厚朴以疏其内結之氣芩芍以清其陰<lb/>
　分之熱為佐若有風寒此屬經絡客邪桑皮止利肺<lb/>
　氣不能逐外邪故勿取<lb/>
王不留行㪚方<lb/>
<pb n="KR3e0006_WYG_018-6a"/>
　王不留行<hi>十分八月八日採</hi>　蒴藋細葉<hi>十分七月七日採</hi>
　桑東南根<hi>白皮十分三月三日採</hi>甘草<hi>十八/分</hi>黄芩<hi>二分</hi>
　川椒<hi>三分除目及閉口去汗</hi>　　厚朴<hi>二分/</hi>乾薑<hi>二分</hi>
　芍藥<hi>二分</hi>
　右九味桑皮以上三味燒灰存性勿令灰過各别杵<lb/>
　篩合治之為㪚服方寸七小瘡即粉之大瘡但服之<lb/>
　産後亦可服如風寒桑東根勿取之前三物皆陰乾<lb/>
　百日<lb/>
<pb n="KR3e0006_WYG_018-6b"/>
排膿㪚方<lb/>
　註曰鷄子黄芍藥以和陰氣枳實合桔梗以通達周<lb/>
　身之氣則膿自行也人知枳實能下内氣豈知合桔<lb/>
　梗則能利周身之氣而排膿耶<lb/>
　枳實<hi>十六枚</hi>芍藥<hi>六分/</hi>　桔梗<hi>二分</hi>
　右三味杵為㪚取鷄子黄一枚以藥㪚與鷄黄相等<lb/>
　揉和令相得飲和服之日一服<lb/>
排膿湯方<lb/>
<pb n="KR3e0006_WYG_018-7a"/>
　註曰甘桔以開提肺氣薑棗以和中上焦之榮衛使<lb/>
　内氣通利而膿不凝也已上兩方乃為瘡癰不能㪚<lb/>
　者槩治之方不獨為腸癰腫癰設也<lb/>
　甘草<hi>二兩</hi>桔梗<hi>三兩/</hi>生薑<hi>一兩/</hi>大棗<hi>十枚</hi>
　右四味以水三升煑取一升温服五合日再服<lb/>
浸淫瘡從口流向四肢者可治從四肢流來入口者不<lb/>
可治浸淫瘡黄連粉主之<hi>方未見</hi>
　註曰浸淫瘡者瘡之浸淫不已雖屬肌肉之病實隨<lb/>
<pb n="KR3e0006_WYG_018-7b"/>
　臟腑為流轉者也故前仲景引為自臟入腑自腑入<lb/>
　臟可治不可治之喻而此以黄連粉主之盖此本熱<lb/>
　毒邪氣自外而漸深故以黄連清其邪熱為主因原<lb/>
　方失傳故不載然愚意度之不過黄連一味耳故曰<lb/>
　粉<lb/>
　<lb/>
　<lb/>
　金匱要畧論註卷十八<lb/>
</p>
<p>
</p>
  </div>
<div>
                <head>金匱要畧論註卷十九</head>
    <p>
<pb n="KR3e0006_WYG_019-1a"/>
欽定四庫全書<lb/>
　金匱要畧論註卷十九　　　漢　張機　撰<lb/>
　　　　　　　　　　　　　嘉興徐彬　註<lb/>
　　趺蹶手指臂腫轉筋狐疝蚘蟲病脉證治<lb/>
師曰病趺蹶其人但能前不能郤刺腨入二寸此大陽<lb/>
經傷也<lb/>
　註曰人身陽明脉絡在前太陽脉絡在後故陽明氣<lb/>
　旺無病則能前歩太陽氣旺無病則能後移今傾趺<lb/>
<pb n="KR3e0006_WYG_019-1b"/>
　之後致蹶而不能如平人能前歩不能後却必須刺<lb/>
　腨腸入二寸者葢腨腸者太陽脉之所過邪聚于太<lb/>
　陽脉之合陽承筋間故必刺而㵼之謂傷止在太陽<lb/>
　經也然太陽經甚多而必刺腨腸者葢腨腸即小腿<lb/>
　肚本屬陽明太陽脉過此故刺之使太陽與陽明之<lb/>
　氣相通則前後如意耳<lb/>
病人常以手指臂腫動此人身體瞤瞤者䔧蘆甘草湯<lb/>
主之<hi>方未是</hi>
<pb n="KR3e0006_WYG_019-2a"/>
　註曰人身四肢屬脾然肌肉之氣統于陽明但足屬<lb/>
　足陽明手屬手陽明若手指臂常腫動乃手陽明有<lb/>
　痰氣壅閉更身體瞤瞤是肌肉間陽明之氣不運而<lb/>
　肌肉腫動也䔧蘆能吐風痰甘草能安中氣故主之<lb/>
　全方未見故闕<lb/>
轉筋之爲病其人臂脚直脉上下行㣲弦轉筋入腹者<lb/>
雞屎白散主之<lb/>
　註曰轉筋之病大槩是土不能安水至于臂脚直則<lb/>
<pb n="KR3e0006_WYG_019-2b"/>
　風淫于脾矣脉上下行㣲弦是有痓之意仲景云夫<lb/>
　痓家脉伏堅直上下又曰脉伏而弦總是風入之象<lb/>
　此更轉筋入腹則是肝邪直攻脾臓此時如賊犯王<lb/>
　城無暇緩治故以雞屎白之下氣消積㨗于去風安脾<lb/>
　者先靖其内亂而後徐圖安輯耳<lb/>
雞屎白散方<lb/>
　雞屎白爲散取方寸七以水六合和温服<lb/>
隂狐疝氣者偏有小大時時上下蜘蛛散主之<lb/>
<pb n="KR3e0006_WYG_019-3a"/>
　註曰痛連少腹皆謂之疝故古有心疝肝疝等名此<lb/>
　名狐疝者因其獨見于外腎偏有小大而又上下不<lb/>
　時故特名隂狐氣以状其病之隂陽閃爍而不定也<lb/>
　藥用蜘蛛散蜘蛛有攻毒之能而抽絲結網皆在少腹<lb/>
　故用爲向導而加桂枝以伐腎邪使陽道行則隂氣<lb/>
　自消也<lb/>
蜘蛛散方<lb/>
　蜘蛛<hi>十四枚熬焦</hi>　桂枝<hi>半兩</hi>
<pb n="KR3e0006_WYG_019-3b"/>
　右二味爲散取八分一七飲和服日再服蜜丸亦可<lb/>
問曰病腹痛有蟲其脉何以别之師曰腹中痛其脉當<lb/>
沉若弦反洪大故有蚘蟲<lb/>
　註曰腹痛不必皆有蟲因蟲而痛亦有之其初時當<lb/>
　必慿脉以别之故謂腹痛槩由寒觸其正所謂邪正<lb/>
　相摶即爲寒疝也寒則爲隂脉必沉衛氣必結故弦<lb/>
　乃洪大是反得陽脉脉不應病非因外矣故曰有蚘<lb/>
　蟲然未詳蚘蟲本證之痛狀此叚單重在辨脉也<lb/>
<pb n="KR3e0006_WYG_019-4a"/>
蚘蟲之爲病令人吐涎心痛發作有時毒藥不止甘草<lb/>
粉蜜湯主之<lb/>
　註曰此論蚘病之不因臓寒者也故其證獨心痛吐<lb/>
　涎而不吐蚘然其痛發作有時謂不恒痛也則與虚<lb/>
　寒之綿綿而痛者異矣毒藥不止則必治氣治血攻<lb/>
　寒逐積之藥俱不應矣故以甘草粉蜜主之白粉殺<lb/>
　䖝蜜與甘草旣以和胃又以誘蚘也<lb/>
甘草粉蜜湯<lb/>
<pb n="KR3e0006_WYG_019-4b"/>
　甘草<hi>二兩</hi>粉<hi>一兩/</hi>蜜<hi>四兩</hi>
　右三味以水三升先煑甘草取二升去滓内粉蜜攪<lb/>
　令和煎如薄粥温服一升差即止<lb/>
蚘厥者當吐蚘令病者静而復時煩此爲臓寒蚘上入<lb/>
膈故煩須臾復止得食而嘔又煩者蚘聞食臭出其人<lb/>
當自吐蚘蚘厥者烏梅丸主之<lb/>
　註曰蚘䖝之爲病臓寒臓燥皆能使之不安故上條<lb/>
　粉蜜甘草乃殺䖝與潤燥之方也若蚘厥厥者逆也<lb/>
<pb n="KR3e0006_WYG_019-5a"/>
　此與臓厥相類臓厥由無陽蚘厥亦因臓寒不能自<lb/>
　安而上入但邪有淺深故臓厥則煩無暫安蚘厥則<lb/>
　須臾得止故首言當吐蚘以見因寒而蚘不安致蚘<lb/>
　上入膈非無蚘而竟煩之比也唯因蚘則動静不常<lb/>
　故旣煩復止及復食而嘔且煩者聞食臭而蚘欲得<lb/>
　食則更上而吐出也其原由寒故類聚辛熱以温之<lb/>
　監以黄柏而加烏梅黄連以安其蚘參歸以補其虚<lb/>
　也<lb/>
<pb n="KR3e0006_WYG_019-5b"/>
　論曰黄連之苦可以安蚘則前甘草與蜜何以亦能<lb/>
　安蚘也不知上條之蚘因燥而上入致使心痛則爲<lb/>
　攻心之賊故以白粉殺蚘爲主而加甘蜜以潤其燥<lb/>
　若蚘厥未嘗攻心且蚘因臓寒不得已而上入其膈<lb/>
　故以烏梅黄連伏之爲主而加辛熱以逐臓寒所以<lb/>
　一心痛而不吐蚘一吐蚘而不心痛此是二條大分<lb/>
　别也<lb/>
烏梅丸方<lb/>
<pb n="KR3e0006_WYG_019-6a"/>
　烏梅<hi>三百箇</hi>細辛<hi>六兩/</hi>乾薑<hi>十兩/</hi>黄連<hi>一觔/</hi>當歸<hi>四兩</hi>
　附子<hi>六兩炮</hi>川椒<hi>四兩/去汗</hi>桂枝<hi>六兩/</hi>人參<hi>六兩/</hi>黄蘗<hi>六兩</hi>
　右十味異搗篩合治之以苦酒漬烏梅一宿去核蒸<lb/>
　之五升米下飯熟擣成泥和藥令相得内臼中與蜜<lb/>
　杵二千下丸如梧子大先食飲服十丸日三服稍加<lb/>
　至二十丸禁生冷滑臭等食<lb/>
　<lb/>
　<lb/>
<pb n="KR3e0006_WYG_019-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金匱要畧論註卷十九<lb/>
</p>
<p>
</p>
  </div>
<div>
                <head>金匱要畧論註卷二十</head>
    <p>
<pb n="KR3e0006_WYG_020-1a"/>
欽定四庫全書<lb/>
　金匱要畧論註卷二十　　　漢　張機　撰<lb/>
　　　　　　　　　　　　　嘉興徐彬　註<lb/>
　　婦人妊娠病脉證<lb/>
師曰婦人得平脉隂脉小弱其人渇不能食無寒熱名<lb/>
妊娠桂枝湯主之<hi>方見下利</hi>於法六十日當有此證設有醫<lb/>
治逆者却一月加吐下者則絶之<lb/>
　註曰平脉者不見病脉一如平人也關前爲陽關後<lb/>
<pb n="KR3e0006_WYG_020-1b"/>
　爲隂小弱者脉形小不大軟弱無力而非細也諸脉<lb/>
　旣平而獨下焦隂脉㣲見不同是中上焦無病乃反<lb/>
　見渇不能食之證則渇非上焦之熱不能食亦非胃<lb/>
　家之病矣少陽有嘿嘿不欲食之證今無寒熱亦無<lb/>
　少陽表證可疑矣是渇乃隂火上壅不能食乃惡心<lb/>
　阻食隂脉小弱乃胎元蝕氣故曰名妊娠孕也藥用<lb/>
　桂枝湯者此湯表證得之爲解肌和榮衛内證得之<lb/>
　爲化氣調隂陽今妊娠初得上下本無病因子室有<lb/>
<pb n="KR3e0006_WYG_020-2a"/>
　凝氣溢上下故但以白芍一味固其隂氣使不得上溢<lb/>
　以桂甘薑棗扶上焦之陽而和其胃氣但令上之陽<lb/>
　氣充能禦相侵之隂氣足矣未嘗治病正所以治病<lb/>
　也否則以渇爲邪熱而觧之以不能食爲脾不徤而<lb/>
　燥之豈不謬哉於法六十日當有此證者謂胎已成<lb/>
　而氣干上治之當以胎氣爲主也設有因醫治逆逆<lb/>
　者誤也却一月其期未滿六十日則胎未成又加吐<lb/>
　利而因醫治誤則脾胃實有受傷處是但當以斷絶<lb/>
<pb n="KR3e0006_WYG_020-2b"/>
　病根爲主不得泥安胎之說而狐疑致誤也故曰絶<lb/>
　之<lb/>
　論曰内經謂手少隂脉動甚謂之有子言心脉主血<lb/>
　血聚則氣盛也又謂隂摶陽别謂之有子言隂得胎<lb/>
　氣而强脉則摶撃而别于陽脉也今反以脉小弱爲<lb/>
　妊娠可知孕只兩月能蝕下焦之氣而不能作盛勢<lb/>
　也過此則不然可知故千金云初時寸脉㣲小呼吸<lb/>
　五至三月尺脉數也<lb/>
<pb n="KR3e0006_WYG_020-3a"/>
婦人宿有癥病經斷未及三月而得漏下不<hi>缺</hi>　　在<lb/>
臍上者此爲癥痼害妊娠六月動者<hi>缺</hi>　　　　利時<lb/>
胎也<hi>該是動字</hi>下血者後斷三月衃<hi>缺</hi>　　　　　者其癥<lb/>
不去故也當下其癥桂枝茯苓丸主之<lb/>
　註曰婦人行經時遇冷則餘血留而爲癥癥者謂有<lb/>
　形可徴然癥病女人恒有之或不在子宮則仍行經<lb/>
　而受孕經斷即是孕矣未及三月將三月也旣孕而<lb/>
　仍見血謂之漏下今未及三月而漏下不止則養胎<lb/>
<pb n="KR3e0006_WYG_020-3b"/>
　之血傷故胎動假使胎在臍下則眞欲落矣今在臍<lb/>
　上是毎月凑集之新血因癥氣相妨而爲漏下實非<lb/>
　胎病故曰癥痼害痼者宿疾難愈曰痼害者無端而<lb/>
　累之曰害至六月胎動此宜動之時矣但較前三月<lb/>
　經水利時胎動下血則已斷血三月不行乃復血不<lb/>
　止是前之漏下新血去而癥反堅牢不去故須下之<lb/>
　爲安藥用桂枝茯苓湯者桂枝芍藥一陽一隂茯苓<lb/>
　丹皮一氣一血調其寒温扶其正氣桃仁以之破惡<lb/>
<pb n="KR3e0006_WYG_020-4a"/>
　血消癥癖而不嫌傷胎血者所謂有病則病當之也<lb/>
　且癥之初必因寒桂能化氣而消其本寒癥之成必<lb/>
　挾濕熱爲窠囊苓滲濕氣丹清血熱芍藥歛肝血而<lb/>
　扶脾使能統血則養正即所以去邪耳然消癥方甚<lb/>
　多一舉兩得莫有若此方之巧矣毎服甚少而頻更<lb/>
　巧要知癥不礙胎其結原微故以漸磨之<lb/>
桂枝茯苓丸方<lb/>
　桂枝　茯苓　牡丹皮　桃仁<hi>去皮尖熬</hi>芍藥<hi>各等分</hi>
<pb n="KR3e0006_WYG_020-4b"/>
　右五味末之煉蜜丸如兎屎大毎日食前服一丸不<lb/>
　知加至三丸<lb/>
婦人懐娠六七月脉弦發熱其胎愈脹腹痛惡寒者少<lb/>
腹如扇所以然者子藏開故也當以附子湯温其藏<hi>方未</hi>
<hi>見</hi>
　註曰懐娠至六月七月此胃與肺養胎之時也脉弦<lb/>
　者衛氣結則脉弦發熱者内中寒亦能作熱也寒固<lb/>
　主脹故弦脉使人胃脹六七月胃肺養胎而氣爲寒<lb/>
<pb n="KR3e0006_WYG_020-5a"/>
　所滯故始脹尚可至此則胎愈脹也寒在内則腹痛<lb/>
　惡寒然惡寒有屬表者此連腹痛則知寒傷内矣少<lb/>
　腹如扇陣陣作冷若或扇之也此狀其惡寒之特異<lb/>
　者且獨在少腹葢因子藏受寒不能闔故少腹獨甚<lb/>
　子藏者子宮也開者不歛也附子能入腎温下焦故<lb/>
　曰宜以附子湯温其藏原方失註想不過傷寒論中<lb/>
　附子合參苓术芍之附子湯耳<lb/>
師曰婦人有漏下者有半産後因續下血都不絶者有<lb/>
<pb n="KR3e0006_WYG_020-5b"/>
妊娠下血者假令妊娠腹中痛爲胞阻膠艾湯主之<lb/>
　註曰此叚槩言婦人下血宜以膠艾湯温補其血而<lb/>
　妊娠亦其一但致病有不同無端漏下者此平日血<lb/>
　虚而加客邪半産後續下血不絶此因失血血虚而<lb/>
　正氣難復若妊娠下血如前之因瘕者固有之而兼<lb/>
　腹中痛則是因胞阻阻者阻其欲行之血而氣不相<lb/>
　順非癥痼害也故同以膠艾湯主之葢芎歸地芍此<lb/>
　四物湯也養隂補血莫出其右血妄行必挟風而爲<lb/>
<pb n="KR3e0006_WYG_020-6a"/>
　痰濁膠以騾皮爲主能去風以濟水煎成能澄濁艾<lb/>
　性温而善行能導血歸經甘草以和之使四物不偏<lb/>
　於隂三味之力也而運用之巧實在膠艾<lb/>
芎歸膠艾湯方<lb/>
　芎藭　阿膠　甘草<hi>各二兩</hi>艾葉　當歸<hi>各三兩</hi>
　芍藥<hi>四兩</hi>乾地黄<hi>六兩</hi>
　右七味以水五升清酒三升合煑取三升去滓内膠<lb/>
　令消盡温服一升日三服不差更作<lb/>
<pb n="KR3e0006_WYG_020-6b"/>
婦人懐妊腹中㽲痛當歸芍藥散主之<lb/>
　註曰㽲痛者綿綿而痛不若寒疝之絞痛血氣之刺<lb/>
　痛也乃正氣不足使隂得乘陽而水氣勝土脾欝不<lb/>
　仲欝而求伸土氣不調則痛綿綿矣故以歸芍養血<lb/>
　苓术扶脾澤㵼㵼其有餘之舊水芎藭暢其欲遂之<lb/>
　血氣不用黄芩㽲痛因虚則稍挾寒也然不用熱藥<lb/>
　原非大寒正氣統則㣲寒自去耳<lb/>
當歸芍藥散方<lb/>
<pb n="KR3e0006_WYG_020-7a"/>
　當歸<hi>三兩</hi>芍藥<hi>一觔/</hi>茯苓<hi>四兩/</hi>白术<hi>四兩</hi>
　澤㵼<hi>半觔</hi>芎藭<hi>三兩或作半觔</hi>
　右六味杵爲散取方寸七酒和日三服<lb/>
妊娠嘔吐不止乾薑人參半夏丸主之<lb/>
　註曰諸嘔吐酸皆屬于火此言胃氣不清暫作嘔吐<lb/>
　者也若妊娠嘔吐不止則因寒而吐上出爲嘔不止<lb/>
　則虚矣故以半夏治嘔乾薑治寒人參補虚而以生<lb/>
　薑汁協半夏以下其所逆之飲<lb/>
<pb n="KR3e0006_WYG_020-7b"/>
乾薑人參半夏丸方<lb/>
　乾薑<hi>一兩</hi>人參<hi>一兩/</hi>半夏<hi>二兩</hi>
　右三味末之以生薑汁糊爲丸如梧子大飲服十丸<lb/>
　日三服<lb/>
妊娠小便難飲食如故當歸貝母苦參丸主之<lb/>
　註曰從來小便難傷寒熱邪傳裏則有之必先見表<lb/>
　證或化原欝熱者有之上必見渇中氣不化者有之<lb/>
　飲食必不調中氣下陷者有之必先見脾胃證下焦<lb/>
<pb n="KR3e0006_WYG_020-8a"/>
　欝熱有之必不渇而飲食如故今妊娠飲食如故然<lb/>
　小便難必因便溺時得風冷欝于下焦而爲熱致耗<lb/>
　膀胱之水故以當歸貝母苦參丸主之苦參能入隂<lb/>
　治大風開結氣除伏熱故以爲君當歸辛温能入隂<lb/>
　利氣善治衝帶之病故以爲臣其證雖不由肺然膀<lb/>
　胱者氣化之門下竅難則上必不利故以貝母開肺<lb/>
　氣之欝爲佐全不用利水藥病不因水欝也<lb/>
歸母苦參丸方<lb/>
<pb n="KR3e0006_WYG_020-8b"/>
　當歸<hi>四兩</hi>貝母<hi>四兩/</hi>苦參<hi>四兩</hi>
　右三味末之煉蜜丸如小豆大飲服三丸加至十丸<lb/>
妊娠有水氣身重小便不利洒浙惡寒起即頭眩葵子<lb/>
茯苓散主之<lb/>
　註曰有水氣者雖未大腫脹經脉中之水道已不利<lb/>
　而衛氣挾水不能調暢如平人也水道不利則周身<lb/>
　之氣爲水滯故重水以通調而順行逆則小便不利<lb/>
　矣洒淅惡寒衛氣不行也起即頭眩内有水氣不動<lb/>
<pb n="KR3e0006_WYG_020-9a"/>
　則㣲陽尚留于目而視明起則厥陽之火逆隂氣而<lb/>
　上䝉則所見皆𤣥故頭眩藥用葵子茯苓者葵滑其<lb/>
　竅而苓利其水也下竅利則上自不壅况葵子淡滑<lb/>
　屬陽亦能通上之經絡氣脉乎然葵能滑胎而不忌<lb/>
　有病則病當之也又肝主疏洩葵子尤能通肝經之<lb/>
　滯使疏洩不失其職故便無不利而他如乳閉乳腫<lb/>
　奏功尤速也<lb/>
葵子茯苓散方<lb/>
<pb n="KR3e0006_WYG_020-9b"/>
　葵子<hi>一觔</hi>茯苓<hi>三兩</hi>
　右二味杵爲散飲服方寸七日三服小便利則愈<lb/>
婦人妊娠宜常服當歸散主之<lb/>
　註曰宜常服者雖無病亦宜服之也葢生物者土也<lb/>
　而土之所以生物者濕也血爲濕化胎尤頼之故以<lb/>
　當歸養血芍藥歛隂肝主血而以芎藭通肝氣脾統<lb/>
　血而以白术徤脾土其用黄芩者安胎之法唯以凉<lb/>
　血利氣爲主故凡砂仁枳殻蘇梗皆爲安胎善物不<lb/>
<pb n="KR3e0006_WYG_020-10a"/>
　知氣尤主于肺黄芩能清肺而利氣之源白术佐之<lb/>
　則濕無熱而不滯故白术佐黄苓有安胎之能是立<lb/>
　方之意以黄芩爲主也胎産之難皆由熱欝而燥機<lb/>
　關不利養血徤脾君以黄芩自無燥熱之患故曰常<lb/>
　服易産胎無疾苦並主産後百病也<lb/>
當歸散方<lb/>
　當歸<hi>一觔</hi>黄芩<hi>一觔/</hi>芍藥<hi>一觔/</hi>芎藭<hi>一觔</hi>
　白术<hi>半觔</hi>
<pb n="KR3e0006_WYG_020-10b"/>
　右五味杵爲散酒服方寸七日再服妊娠常服即易<lb/>
　産胎無疾苦産後百病悉主之<lb/>
妊娠養胎白术散主之<lb/>
　註曰胎之爲物土以載之血以養之故以白术培土<lb/>
　芎藭利肝胎惡隂氣上逆故取椒性純陽以隂爲歸<lb/>
　者使其攝上焦氣分之熱而下逹亦除腹中偶感之<lb/>
　寒而使平然入隂不能養隂故以牡蠣氣化純雄性<lb/>
　隂之物使散隂分凝結之熱氣而和其隂陽予治廸<lb/>
<pb n="KR3e0006_WYG_020-11a"/>
　可弟婦未孕即痰𠻳見血既孕而不减人瘦予以此<lb/>
　方治之因其腹痛加芍藥兩大劑而痰少𠻳止人爽<lb/>
　胎安若心下毒痛則是肝氣之欝未暢故倍芎藭至<lb/>
　心煩吐痛不能食飲則不獨肝欝是有客寒逆甚而<lb/>
　吐且痛火壅在上則爲煩矣故加細辛去寒半夏止<lb/>
　逆用醋湯以和血而安其下也不愈用小麥汁養心<lb/>
　液而安其上也又不愈用大麥粥和其中也病雖愈<lb/>
　服之勿置藥性和平不偏故曰養胎白术散不用血<lb/>
<pb n="KR3e0006_WYG_020-11b"/>
　藥調其氣而血自和也<lb/>
白术散方<lb/>
　白术　　芎藭　　蜀椒<hi>三分去汁</hi>牡蠣<lb/>
　右四味杵爲散酒服一錢<hi>缺</hi>　三服夜一服但苦<hi>脱一</hi>
　<hi>腹字</hi>痛加芍藥心下毒痛倍<hi>缺</hi>芎藭心煩吐痛不能食<lb/>
　飲加細辛一兩半夏大<hi>缺</hi>二十枚服之後更以醋漿<lb/>
　水服之若嘔以醋漿水服之復不觧者小麥汁服之<lb/>
　已後渇者大麥粥服之病雖愈服之勿置<lb/>
<pb n="KR3e0006_WYG_020-12a"/>
婦人傷胎懐身腹滿不得小便從腰以下重如有水氣<lb/>
狀懐身七月太隂當養不養此心氣實當刺㵼勞宮及<lb/>
關元小便㣲利則愈<lb/>
　註曰傷胎者胎氣失養實有所傷而病流下焦非偶<lb/>
　感之客邪在中上焦比矣懐身固宜腹大然大者自<lb/>
　大軟者自軟因傷而腹滿則㣲有不同耳不得小便<lb/>
　心火不下降也因而從腰以下氣滯則重也如有水<lb/>
　氣狀非水氣也然腹滿小便不利腰以下重皆水病<lb/>
<pb n="KR3e0006_WYG_020-12b"/>
　中所有何以别之若脉沉按之不起洒淅頭眩則爲<lb/>
　眞水矣今皆不然乃七月手太隂當養胎因心氣有<lb/>
　邪則火盛爍金金不得安其清肅而氣不化則小便<lb/>
　不利上焦氣餒則下焦氣滯故重總由心火上爍而<lb/>
　不下降故刺勞宮心之穴也并刺關元利其所交之<lb/>
　腎則氣不復再實矣小便㣲利則心火自降而肺得<lb/>
　其平胎不失養故愈論曰按仲景妊娠篇凡十方而<lb/>
　丸散居七湯居三葢湯者蕩也妊娠當以安胎爲主<lb/>
<pb n="KR3e0006_WYG_020-13a"/>
　則攻補皆不宜驟故緩以圖之耳若藥品無大寒熱<lb/>
　亦不取泥膈之藥葢安胎以養隂調氣爲急也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0006_WYG_020-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金匱要畧論註卷二十<lb/>
</p>
<p>
</p>
  </div>
<div>
                <head>金匱要畧論註卷二十一</head>
    <p>
<pb n="KR3e0006_WYG_021-1a"/>
欽定四庫全書<lb/>
　金匱要畧論註卷二十一　　漢　張機　撰<lb/>
　　　　　　　　　　　　　嘉興徐彬　註<lb/>
　　婦人産後病脉證<lb/>
問曰新産婦人有三病一者病痓二者病欝冐三者大<lb/>
便難何謂也師曰新産<hi>缺</hi>虚多汗出喜中風故令病痓<lb/>
亡血復<hi>缺</hi>　多故令欝冐亡津液胃燥故大便難<lb/>
　註曰産婦<hi>缺</hi>　　襍病<hi>缺</hi>無定但從産上得之則以<lb/>
<pb n="KR3e0006_WYG_021-1b"/>
　三病<hi>缺</hi>　　言其病<hi>缺</hi>三因則一也一病痓痓者身<lb/>
　熱<hi>缺</hi>　　寒面赤卒口噤背反張也脉經曰痓家其<lb/>
　<hi>缺</hi>　堅直上下二者病欝冐欝冐者抑欝而昏冐<hi>缺</hi>
　三者大便難難者出之堅而非閉也人不同而病同<lb/>
　故疑而問不知新産血虚血虚因多汗而邪乘虚入<lb/>
　乃喜中風喜者易也風入于血虚之體無眞氣以禦<lb/>
　之則風爲主而痓如枯木得風燥而翹矣亡血復汗<lb/>
　則眞氣旣耗内寒自生故曰寒多寒留于隂陽兩虚<lb/>
<pb n="KR3e0006_WYG_021-2a"/>
　之體則隂火欝而上冐若或䝉之矣血與汗皆津液<lb/>
　所生血虚汗出津液旣亡燥邪旋發燥則熱熱則乾<lb/>
　乾則大便難于出矣<lb/>
産婦欝冐其脉㣲弱嘔不能食大便反堅但頭汗出所<lb/>
以然者血虚而厥厥而必冐冐家欲解必大汗出以血<lb/>
虚下厥孤陽上出故頭汗出所以産婦喜汗出者亡隂<lb/>
血虚陽氣獨盛故當汗出隂陽乃復大便堅嘔不能食<lb/>
小柴胡湯主之<hi>方見嘔吐中</hi>
<pb n="KR3e0006_WYG_021-2b"/>
　註曰此下言新産之病雖三痓病尚少唯欝冐與大<lb/>
　便堅毎相兼而具且詳其病因與治法也謂産婦欝<lb/>
　冐虚多而邪少故其脉㣲弱中氣虚也中虚則隂火<lb/>
　爲逆而嘔且不能食然不能食似乎胃弱易泄而不<lb/>
　知亡津胃燥故大便反堅内虚燥而身之隂陽不和<lb/>
　故身無汗但頭汗出數證乃欝冐中兼有之證也因<lb/>
　復詳病因謂所以冐者何血虚則隂不能維陽而下<lb/>
　厥厥者盡也寒也下寒則上欝如冐冐家欲解必大<lb/>
<pb n="KR3e0006_WYG_021-3a"/>
　汗出見當聼其自汗非汗下所冝也其所以頭汗者<lb/>
　何旣血虚下厥則下之隂氣盡而陽爲孤陽陽孤則<lb/>
　上出而頭汗矣然既頭汗仍喜其汗出而解者何葢<lb/>
　隂不亡則血未大虚唯産婦之血至過多而亡隂則<lb/>
　陽爲孤陽自隂較之陽爲獨盛所以喜其汗損陽而<lb/>
　就隂則隂陽平故曰乃復然大便堅非熱多乃虚燥<lb/>
　也嘔非寒乃膽氣逆也不能食非實邪乃胃有虚熱<lb/>
　則不能食也故以柴胡參甘苓半薑棗和之<lb/>
<pb n="KR3e0006_WYG_021-3b"/>
病觧能食七八日更發熱者此爲胃實大承氣湯主之<hi>方見痓病</hi>
　註曰此叚言大虚之後有實證即當以實治故謂病<lb/>
　解能食則經絡臓腑之氣俱平無産後本病可疑至<lb/>
　七八日更發熱不惡寒又無表證可疑明是食復之<lb/>
　象故曰胃實大承氣峻逐之恐因循致虚也屬詞比<lb/>
　事新産欝冐大虚之後藥不嫌峻如此况他病乎<lb/>
産後腹中㽲痛當歸生薑羊肉湯主之併治腹中寒疝<lb/>
虚勞不足<hi>方見寒疝</hi>
<pb n="KR3e0006_WYG_021-4a"/>
　註曰㽲痛者緩緩痛也槩屬客寒相阻故以當歸通<lb/>
　血分之滯生薑行氣分之寒然胎前責實故當歸白<lb/>
　芍散内加茯苓澤㵼㵼其水濕此之産後大槩責虚<lb/>
　故君之以羊肉所謂形不足者補之以味也葢羊肉補<lb/>
　氣㽲痛屬氣弱故冝之此方攻補兼施故并治寒疝<lb/>
　虚損<lb/>
産後腹痛煩滿不得卧枳實芍藥散主之<lb/>
　註曰痛槩由氣阻腹痛則脾虚氣弱而阻也脾虚而<lb/>
<pb n="KR3e0006_WYG_021-4b"/>
　正氣不歛則滿氣阻而壅火在上則煩壅極而陽明<lb/>
　逆不得從其道則不得卧故以枳實通氣所謂通則<lb/>
　不痛也芍藥補脾歛氣以消滿也氣順不痛則不煩<lb/>
　而卧矣然通氣歛血則氣血自調故又主癰膿以麥<lb/>
　粥下之和肝氣以養心脾也<lb/>
枳實芍藥散方<lb/>
　枳實<hi>燒令黒勿太過</hi>　　芍藥<hi>等分</hi>
　右二味杵爲散服方寸七日三服并主癰膿以麥粥<lb/>
<pb n="KR3e0006_WYG_021-5a"/>
　下之<lb/>
師曰産婦腹痛法當以枳實芍藥散假令不愈者此爲<lb/>
腹中有餘血着臍下宜下瘀血湯主之亦主經水不利<lb/>
　註曰此言産婦腹痛果是脾虚氣阻枳實芍藥散袪<lb/>
　惡氣歛正氣决無不愈有不愈即不可責虚必是有瘀血<lb/>
　然産後之血不能瘀于上故曰臍下既有瘀血即當<lb/>
　專攻血不得復狃虚寒二字掣肘其藥力故直以大<lb/>
　黄桃仁䗪虫峻攻之謂病去即是補耳唯專去瘀血<lb/>
<pb n="KR3e0006_WYG_021-5b"/>
　故亦主經水不利既曰新血又曰如豚肝驟結之血<lb/>
　也<lb/>
下瘀血湯方<lb/>
　大黄<hi>三兩</hi>桃仁<hi>二十/枚</hi>䗪蟲<hi>二十枚去足</hi>
　右三味末之煉蜜和爲丸以酒一升煑取八合頓服<lb/>
　之新血下如豚肝<lb/>
産後七八日無太陽證少腹堅痛此惡露不盡不大便<lb/>
煩躁發熱切脉㣲實再倍發熱日晡時煩躁者不食食<lb/>
<pb n="KR3e0006_WYG_021-6a"/>
則譫語至夜即愈宜大承氣主之熱在裏結在胱胱也<lb/>
　註曰此條言産後惡露不盡有血瘀而病實不在血<lb/>
　因腹内有熱致血結膀胱其辨尤在至夜即愈四字<lb/>
　謂産七八日則本虚稍可矣無太陽證則非頭痛發<lb/>
　熱惡寒之表證矣乃少腹堅痛非惡露不盡而何然<lb/>
　而不大便則爲腸胃中燥熱煩躁發熱則爲實熱上<lb/>
　攻脉㣲實則又非虚比更倍發熱日晡煩躁則爲脾<lb/>
　胃欝熱證更食則譫語胃熱尤確諸皆熱結腸胃之<lb/>
<pb n="KR3e0006_WYG_021-6b"/>
　證而非惡露不盡本證也况至夜即愈病果在隂則<lb/>
　宜夜重而夜反愈豈非實熱内結乎故以大承氣主<lb/>
　之意在通其熱結以承接其元氣則惡露自行不必<lb/>
　如前之單下瘀血恐單去血而熱不除則并血亦未<lb/>
　必能去也故復總言之曰熱在裏即傷寒論表裏之<lb/>
　裏謂當攻裏也曰結在膀胱是言血偶因熱而結非<lb/>
　血自結之病故不當攻血也<lb/>
産後<hi>該有中風</hi>風續續數十日不解頭㣲疼惡寒時時有熱<lb/>
<pb n="KR3e0006_WYG_021-7a"/>
心下悶乾嘔汗出雖久陽旦證續在耳可與陽旦湯<hi>即桂</hi>
<hi>枝加黄芩</hi>
　註曰此叚言産後中風淹延不愈而表裏襍見者仍<lb/>
　當去其風也謂中風之輕者數十日不解似乎不可<lb/>
　責表然頭疼惡寒汗出時有熱皆表證也心下悶乾<lb/>
　嘔太陽之邪欲内入而内不受也傷寒論有陽旦湯<lb/>
　乃桂枝湯加黄芩以治太陽中風而挾熱者今乆風<lb/>
　而熱不已則陽旦證仍在陽旦湯何不可與而因循<lb/>
<pb n="KR3e0006_WYG_021-7b"/>
　以致誤也<lb/>
産後中風發熱面正赤喘而頭痛竹葉湯主之<lb/>
　註曰中風發熱頭痛表邪也然面正赤此非小可淡<lb/>
　紅所謂面若妝朱乃眞陽上浮也加之以喘氣高不<lb/>
　下也明是産後大虚元陽不能自固而又襍以表邪<lb/>
　自冝攻補兼施故以桂甘防葛桔梗薑棗清其在上<lb/>
　之邪竹葉清其膽腑之熱而以參附培元氣返其欲<lb/>
　脱之陽然以竹葉名湯要知本寒標熱膽居中<hi>缺</hi>
<pb n="KR3e0006_WYG_021-8a"/>
　<hi>缺</hi>　　　　則標本俱安竹葉實爲功<hi>缺</hi>
　<hi>缺</hi>　　　尤甚故加大附嘔則逆而有水故加<hi>缺</hi>
竹葉湯方<lb/>
　竹葉<hi>一把</hi>葛根<hi>三兩/</hi>防風<hi>一兩/</hi>桔根<hi>一兩</hi>
　桂枝<hi>一兩</hi>人參<hi>一兩/</hi>甘草<hi>一兩/</hi>附子<hi>一枚炮</hi>
　大棗<hi>十五枚</hi>生薑<hi>五兩</hi>
　右十味以水一斗煑取二升半分温三服温覆使汗<lb/>
　出如頸項强用大附子一枚破之如豆大<hi>該是入字</hi>前藥<lb/>
<pb n="KR3e0006_WYG_021-8b"/>
　揚去沫嘔者加半夏半升洗<lb/>
婦人乳中虚煩亂嘔逆安中益氣竹皮大丸主之<lb/>
　註曰乳者乳子之婦也肝氣原不足中虚者中氣大<lb/>
　虚也脾土復困弱于是火上壅則煩氣上越則嘔煩<lb/>
　而亂則煩之甚也嘔而逆則嘔之甚也病本全由中<lb/>
　虚然而藥止用竹茹桂甘石膏白微者葢中虚而至<lb/>
　爲嘔爲煩則胆腑受邪煩嘔爲主病故以竹茹之除<lb/>
　煩止嘔者爲君胸中陽氣不用故以桂甘扶陽而化<lb/>
<pb n="KR3e0006_WYG_021-9a"/>
　其逆氣者爲臣以石膏凉上焦氣分之虚熱爲佐以<lb/>
　白微去表間之浮熱爲使要知煩亂嘔逆而無腹痛<lb/>
　下利等證雖虚無寒可疑也妙在加桂于凉劑中尤<lb/>
　妙在生甘草獨多意謂散藴蓄之邪復清陽之氣中<lb/>
　即自安氣即自益故無一補劑而反註其立湯之本<lb/>
　意曰安中益氣竹皮大丸神哉喘加柏實柏每西向<lb/>
　得西方之氣最深故能益金潤肝木而寧心則肺不<lb/>
　受爍喘自平也如古謂肝家氣分藥葢柏爲隂术能<lb/>
<pb n="KR3e0006_WYG_021-9b"/>
　益肝隂而輯其横溢之氣潤肝之功多也有熱倍白<lb/>
　微葢微能去浮熱故小品以桂枝加龍骨牡蠣湯云<lb/>
　汗多熱浮者去桂加白微附子各三分名曰二加龍<lb/>
　骨湯則微之能去浮熱可知矣<lb/>
竹皮大丸方<lb/>
　生竹茹<hi>二分</hi>石膏<hi>二分/</hi>桂枝<hi>一分/</hi>甘草<hi>七分</hi>
　白微<hi>一分</hi>
　右五味末之棗肉和丸彈子大以飲服一丸日三夜<lb/>
<pb n="KR3e0006_WYG_021-10a"/>
　二服有熱倍白微煩喘者加柏實一分<lb/>
産後下利虚極白頭翁加甘草阿膠湯主之<lb/>
　註曰仲景治熱利下重取白頭翁湯葢白頭翁純苦<lb/>
　能堅腎故爲驅下焦風熱結氣君藥臣以黄連清心<lb/>
　火也秦皮清肝熱也檗皮清腎熱也四味皆苦寒<lb/>
　故熱利下重者宜之若産後下痢其濕熱應與人同<lb/>
　而白頭翁湯在所冝矣假令虚極不可無補但非他<lb/>
　味參术所冝惡其壅而燥也亦非苓澤淡滲可治恐<lb/>
<pb n="KR3e0006_WYG_021-10b"/>
　傷液也唯甘草之甘凉清中卽所以補中阿膠之滋<lb/>
　潤去風即所以和血以此治病即以此爲大補方知<lb/>
　凡治痢者濕熱非苦寒不除故類聚四味之苦寒不<lb/>
　爲過若和血安中只一味甘草及阿膠而有餘治痢<lb/>
　好用參术者政由未悉此理耳<lb/>
白頭翁加甘草阿膠湯方<lb/>
　白頭翁<hi>二兩</hi>甘草<hi>二兩/</hi>阿膠<hi>二兩/</hi>秦皮<hi>三兩</hi>
　黄連<hi>二兩</hi>蘗皮<hi>三兩</hi>
<pb n="KR3e0006_WYG_021-11a"/>
　右六味以水七升煑取二升半内膠令消盡分温三<lb/>
　服<lb/>
　附方<lb/>
　千金三物黄芩湯治婦人在草蓐自發露得風四肢<lb/>
　苦煩熱頭痛者與小柴胡湯頭不痛但煩者此湯主<lb/>
　之<lb/>
　黄芩<hi>一兩</hi>苦參<hi>二兩/</hi>乾地黄<hi>四兩</hi>
　右三味以水六升煑取二升温服一升多吐下虫<lb/>
<pb n="KR3e0006_WYG_021-11b"/>
　註曰此言産婦有暫感㣲風或在半表裏或在下焦<lb/>
　風濕合或生虫皆能見四肢煩熱證但以頭之痛不<lb/>
　痛爲别耳故謂在草蓐是未離産所也自發露得風<lb/>
　是掲葢衣被稍有不愼而暫感也産後隂虚四肢在<lb/>
　亡血之後陽氣獨盛又得微風則苦煩熱然表多則<lb/>
　上入而頭痛當以上焦爲重故主小柴和觧若從下<lb/>
　受之而濕熱結于下則必生虫而頭不痛故以黄芩<lb/>
　清熱爲君苦參去風殺虫爲臣而以地黄補其元隂<lb/>
<pb n="KR3e0006_WYG_021-12a"/>
　爲佐曰多吐下虫謂虫得苦參必不安其上出下出<lb/>
　政未可知也<lb/>
　千金内補當歸建中湯治婦人産後虚羸不足腹中<lb/>
　刺痛不止吸吸少氣或苦少腹中急摩痛引腰背不<lb/>
　能食飲産後一月日得服四五劑爲善令人强壮冝<lb/>
　當歸<hi>四兩</hi>桂枝<hi>三兩/</hi>芍藥<hi>六兩/</hi>生薑<hi>三兩</hi>
　甘草<hi>二兩</hi>大棗<hi>十二枚</hi>
　右六味以水一斗煑取三升分温三服一日令盡若<lb/>
<pb n="KR3e0006_WYG_021-12b"/>
　大虚加飴糖六兩湯成内之于火上煖令飴消若去<lb/>
　血過多崩傷内衂不止加地黄六兩阿膠二兩合八<lb/>
　味湯成内阿膠若無當歸以芎藭代之若無生薑以<lb/>
　乾薑代之<lb/>
　註曰桂枝湯爲中風家和榮衛調隂陽聖方加飴糖<lb/>
　爲建中已爲邪盛正虚者巧定一先本後標之法今<lb/>
　産後虚羸不足先因隂虚後并陽虚補隂則寒凝補<lb/>
　陽則氣壅後天以中氣爲主故治法亦出於建中但<lb/>
<pb n="KR3e0006_WYG_021-13a"/>
　加當歸即偏於内故曰内補當歸建中湯謂腹中刺<lb/>
　痛不止血少也吸吸少氣陽弱也故將桂枝生薑當<lb/>
　歸之辛温以行其榮衛之氣甘草白芍以養其脾隂<lb/>
　之血而以飴糖大棗峻補中氣則元氣自復而羸者<lb/>
　豊痛者止也然桂枝於隂陽内外無所不通尤當歸<lb/>
　善入隂治帶下之疾故又主少腹急摩痛引腰背不<lb/>
　能飲食者葢帶下病去而中氣自强也曰産後一月<lb/>
　日得服四五劑爲善謂急冝於此調之庶無後時之<lb/>
<pb n="KR3e0006_WYG_021-13b"/>
　歎然藥味和平可以治疾可以調補故又曰令人强<lb/>
　壮冝若云大虚加飴糖而不用人參葢人參補元氣<lb/>
　與中氣不相安者有之飴糖乃補中氣而聼元氣之<lb/>
　自生故因此一味而曰建中正爲産後先血虚人參<lb/>
　偏於氣未免使陽驟勝則愈傷隂也若去血過多崩<lb/>
　傷内衂方加乾地黄阿膠所傷偏於隂故特多加隂<lb/>
　藥非産後必冝用地黄阿膠也<lb/>
　論曰近來腎氣丸十全大補湯俱用肉桂葢襍温煖<lb/>
<pb n="KR3e0006_WYG_021-14a"/>
　於滋隂藥中故無礙至桂枝湯因作傷寒首方又因<lb/>
　有春夏禁用桂枝之説後人除有汗發熱惡寒一證<lb/>
　他證即不用甚至春夏則更守禁不敢用矣不知古<lb/>
　人用桂枝取其宣通氣血爲諸藥嚮導即腎氣丸古<lb/>
　亦用枝其意不止於温下也他如金匱論虚損十方<lb/>
　而七方用桂枝胎前用桂枝湯安胎又桂苓湯去癥<lb/>
　産後中風面赤桂枝附子並用産後乳子煩亂嘔逆<lb/>
　用竹皮大丸内加桂枝治熱煩此於建中加當歸爲<lb/>
<pb n="KR3e0006_WYG_021-14b"/>
　内補然則桂枝豈非通用之藥若肉桂則性熱下逹<lb/>
　非下焦虚寒者不可用而人反以爲通用宜其用之<lb/>
　而多誤矣予自究心金匱以後其用桂枝取效變幻<lb/>
　出竒不可方物聊一拈出以破時人之惑<lb/>
　<lb/>
　<lb/>
　<lb/>
　金匱要畧論註卷二十一<lb/>
</p>
<p>
</p>
  </div>
<div>
                <head>金匱要畧論註卷二十二</head>
    <p>
<pb n="KR3e0006_WYG_022-1a"/>
欽定四庫全書<lb/>
　金匱要畧論註卷二十二　　漢　張機　撰<lb/>
　　　　　　　　　　　　　嘉興徐彬　註<lb/>
　　婦人襍病脉證<lb/>
婦人中風七八日續來寒熱發作有時經水適斷此爲<lb/>
熱入血室其血必結故使如瘧狀發作有時小柴胡湯<lb/>
主之<hi>方見嘔吐中</hi>
　註曰婦人熱入血室有四入血室必譫語此則不譫<lb/>
<pb n="KR3e0006_WYG_022-1b"/>
　語而但如瘧狀者謂傷寒男女皆有之而婦人有獨<lb/>
　異者故首曰婦人中風即傷寒中所主桂枝湯之<lb/>
　風證也七八日則表邪已觧矣復有寒熱故曰續來<lb/>
　然不長熱故曰有時問其經水則已來而適斷明是<lb/>
　餘熱未盡乘虚入之則餘血必有結者故寒熱有時<lb/>
　然非太陽傳入少陽之比因結血之熱致有此病故<lb/>
　曰使如瘧狀雖非傳入少陽之比其藥仍用小柴胡<lb/>
　者葢血室之氣肝主之肝與膽爲表裏膽因肝受邪<lb/>
<pb n="KR3e0006_WYG_022-2a"/>
　而病如瘧非他藥所冝故亦主和其半表裏謂上焦<lb/>
　氣和而驟結之血将<hi>缺</hi>行若峻攻之如抵當湯證則<lb/>
　亦犯少陽之禁也<lb/>
婦人傷寒發熱經水適來晝日明了暮則讝語如見鬼<lb/>
狀者此爲熱入血室治之無犯胃氣及上二焦必自愈<lb/>
　註曰此言熱入血室不必血結而初即摶邪爲患者<lb/>
　曰傷寒即所謂無汗惡寒者也曰發熱此病之候也<lb/>
　曰經水適來來則經水初行之時也邪盛經氣亦盛<lb/>
<pb n="KR3e0006_WYG_022-2b"/>
　適相値寒邪必傷榮故邪與血摶血屬隂主夜故晝<lb/>
　則熱雖發而明了暮則入隂分邪挟隂氣而爲讝語<lb/>
　如見鬼狀者讝之甚也此爲熱入血室者言血室雖<lb/>
　在内而表邪實未嘗犯胃及上二焦之内故曰此者<lb/>
　只此而非表邪入裏也治法亦惟和表邪而畧兼清<lb/>
　血室之熱足矣誤以爲客邪入内而攻之則所傷實<lb/>
　多故曰無犯胃氣及上二焦必自愈必云者内原無<lb/>
　病可攻故雖不治而必愈也<lb/>
<pb n="KR3e0006_WYG_022-3a"/>
婦人中風發熱惡寒經水適來得七八日熱除脉遲身<lb/>
凉和胸脇滿如結胸狀讝語者此爲熱入血室也當刺<lb/>
期門隨其實而取之<lb/>
　註曰此言經與病値不即爲患而病觧後反摶邪在<lb/>
　胸脇作楚者謂中風病雖稍異于前之傷寒然發熱<lb/>
　惡寒經水適來與前之邪盛經亦盛無二後七八日<lb/>
　熱除脉遲身凉和是經在病中行而不礙也却七八<lb/>
　日後反胸脇滿如結胸狀讝語是入血室之熱不竄<lb/>
<pb n="KR3e0006_WYG_022-3b"/>
　于經而結于肝之府故脉之所過處爲滿甚則如結<lb/>
　胸狀隂火盛則讝語也然滿雖在胸脇非少陽表邪<lb/>
　雖如結胸非太陽表邪入裏雖讝語非胃實故曰此<lb/>
　熱入血室亦見不可誤攻胃及上二焦也當刺期門<lb/>
　期門者肝之分也此肝實之病㵼其實則愈故曰隨<lb/>
　其實而取之<lb/>
陽明病下血讝語者此爲熱入血室但頭汗出當刺期<lb/>
門隨其實而㵼之濈然汗出者愈<lb/>
<pb n="KR3e0006_WYG_022-4a"/>
　註曰此言陽明病亦有熱入血室者但下血頭汗出<lb/>
　不同耳陽明病即頭痛鼻乾不眠是也假如熱入陽<lb/>
　明之腑則必有汗譫語等爲可下之證何緣而動血<lb/>
　乃下血譫語故知爲熱入血室然陽明宜通身有汗<lb/>
　此血中有熱而血耗耗則下虚摶邪身爲燥隂所把<lb/>
　故無汗惟頭則隂不能入而陽仍通故汗此病亦由<lb/>
　肝實不當責陽明故亦刺期門而曰隨其實而㵼之<lb/>
　濈然者通身㣲㣲似汗也汗則肝不强而隂陽平故<lb/>
<pb n="KR3e0006_WYG_022-4b"/>
　愈<lb/>
　論曰熱入血室仲景專就婦人言之以有血室而行<lb/>
　經婦人所獨也然男子兩腎間七節下亦有血海穴<lb/>
　假令平日血弱之人感風寒亦或能襲之凡見有陽<lb/>
　明證而變下血譫語中風已愈而如瘧傷寒初起而<lb/>
　夜如見鬼中風已愈而脇滿譫語不當以此意通之<lb/>
　乎<lb/>
婦人咽中如有灸臠半夏厚朴湯主之<lb/>
<pb n="KR3e0006_WYG_022-5a"/>
　註曰此條即後所謂寒傷經絡凝堅在上也灸臠譬<lb/>
　如乾肉也千金所謂咽中帖帖如有灸肉吐之不出<lb/>
　吞之不下狀如有灸臠數語甚明切此病不因腸胃<lb/>
　故不礙飲食二便不因表邪故無骨痛寒熱乃氣爲<lb/>
　積寒所傷不與血和血中之氣溢而浮於咽中得水<lb/>
　濕之氣而凝結難移婦人血分受寒多積冷結氣最<lb/>
　易得此病而男子間有之藥用半夏厚朴湯乃二陳<lb/>
　湯去陳皮甘草加厚朴紫蘇生薑也半夏䧏逆氣厚<lb/>
<pb n="KR3e0006_WYG_022-5b"/>
　朴兼散結故主之薑苓宣至高之滯而下其濕蘇葉<lb/>
　味辛氣香色紫性温能入隂和血而兼歸氣於血故<lb/>
　諸失血以赤小豆和丸服能使血不妄行夏天暑傷<lb/>
　心隂能下暑欝而灸臠者用之則氣與血和不復上<lb/>
　浮也<lb/>
　論曰余治王小乙咽中每噎塞𠻳不出余以半夏厚<lb/>
　朴湯投之即愈後每復發細問之云夜中燈下毎見<lb/>
　暈如團五色背脊内間痠其人又壯盛知下初因受<lb/>
<pb n="KR3e0006_WYG_022-6a"/>
　寒隂氣不足而肝反欝熱甚則結寒㣲動挾腎氣上<lb/>
　衝咽㗋塞噎也即于此方加大劑枸把菊花丹皮肉<lb/>
　桂暈乃漸除而咽中亦愈故曰男子間有之信不誣<lb/>
　也<lb/>
半夏厚朴湯方<lb/>
　半夏<hi>一升</hi>厚朴<hi>三兩/</hi>茯苓<hi>四兩/</hi>生薑<hi>五兩</hi>
　乾蘇葉<hi>二兩</hi>
　右五味以水一斗煑取四升分温四服日三夜一服<lb/>
<pb n="KR3e0006_WYG_022-6b"/>
婦人藏燥悲傷欲哭象如神靈所作數欠伸甘麥大棗<lb/>
湯主之<lb/>
　註曰此條即後所謂或有憂慘悲傷多嗔也藏五臟<lb/>
　也燥謂婦人血室先受積冷而欝乆爲熱則藏爲之<lb/>
　燥靈樞曰一隂主關關之闔折則肝氣絶而喜悲則<lb/>
　知燥氣乘肝爲悲傷欲哭象如神靈所作病從血來<lb/>
　故見隂象也靈樞曰胃病善伸數欠顔黒則知燥氣<lb/>
　侵胃爲欠伸是使肝氣津潤君火不亢則藏隂不燥<lb/>
<pb n="KR3e0006_WYG_022-7a"/>
　何致乘肝侵胃今令悲傷欠伸其肝隂之熱可知心<lb/>
　肺之熱亦可知故以甘麥大棗湯主之謂小麥能和<lb/>
　肝隂之客熱而養心液且有消煩利溲止汗之功故<lb/>
　以爲君甘草㵼心火而救肺和胃故以爲臣大棗調<lb/>
　胃而利其上壅之燥故以爲佐葢病本于血心爲血<lb/>
　主肝之子也心火㵼而上氣和則胃氣下逹肝藏潤<lb/>
　肺氣調燥止而病自除也補肝氣者火爲土之母心<lb/>
　得所養則火能生土也<lb/>
<pb n="KR3e0006_WYG_022-7b"/>
甘麥大棗湯方<lb/>
　甘草<hi>三兩</hi>小麥<hi>一升/</hi>大棗<hi>十枚</hi>
　右三味以水六升煑取三升分温三服亦補脾氣<lb/>
婦人吐涎沫醫反下之心下即痞當先治其吐涎沫小<lb/>
青龍湯主之涎沫止乃治痞㵼心湯主之<hi>方俱見前</hi>
　註曰此條即後所謂凝堅在上嘔吐涎唾也婦人下<lb/>
　焦素有積冷而凝于上之内爲飲又得客寒故吐涎<lb/>
　沫是積寒爲本而客邪爲標也然邪高在肺宜從傷<lb/>
<pb n="KR3e0006_WYG_022-8a"/>
　寒心下有水氣者論治但彼無積寒故乾嘔此有凝寒<lb/>
　故有涎沬耳醫者下之是胃未受邪而誅責無過故曰<lb/>
　反藥傷其胃客氣動膈故心下即痞究竟下雖作痞而<lb/>
　上之客寒水氣未服當先治其本故主小青龍則水氣<lb/>
　與客寒俱去而涎沫止痞不過誤下之隂邪客于心下<lb/>
　故以大黄芩連峻㵼心下痞欝之邪可一服而愈也<lb/>
婦人之病因虚積冷結氣爲諸經水斷絶至有歴年血<lb/>
寒積結胞門　寒傷經絡凝堅在上嘔吐涎唾乆成肺<lb/>
<pb n="KR3e0006_WYG_022-8b"/>
癰形體損分　在中盤結繞臍寒疝或兩脇疼痛與藏<lb/>
相連　或結熱中痛在關元脉數無瘡肌若魚鱗時着<lb/>
男子非止女身　在下未<hi>此字疑誤</hi>多經候不匀令隂掣痛<lb/>
少腹惡寒　或引腰脊下根氣街氣衝急痛膝脛疼煩<lb/>
悶奄忽眩冐狀如厥癲或有憂慘悲傷多嗔　此皆帶<lb/>
下非有鬼神乆則羸瘦脉虚多寒二十六病千變萬端<lb/>
審脉隂陽虚實𦂳弦行其針藥治危得安其雖同病脉<lb/>
名異源子當辨記勿謂不然<lb/>
<pb n="KR3e0006_WYG_022-9a"/>
　註曰此叚叙婦人諸病之由所以異于男子全從經<lb/>
　起舍此則與男子等也及其變爲各病因禀之强弱<lb/>
　時之虚實上下寒熱之偏勝而見證不同其治之或<lb/>
　從標或從本即前後所述諸病可推此則言其大槩<lb/>
　也婦人之病至胞門數句爲一篇綱領因虚積冷結<lb/>
　氣六字尤爲綱中之綱謂人不虚則邪不能乘之因<lb/>
　虚故偶感之冷不化而積氣熱則行冷則凝冷氣凝<lb/>
　滯積則結結者不散也血遇冷氣而不行則經水斷<lb/>
<pb n="KR3e0006_WYG_022-9b"/>
　<hi>缺</hi>　有㣲甚上下不同故曰諸至有歴年血寒者<hi>缺</hi>
　冷則血寒也胞門即子宮所通隂中之門也爲經水<lb/>
　孔道冷則瘀積則礙其月水之來矣　寒傷經絡至<lb/>
　損分數句爲一叚謂冷積關元始時尚㣲陽衰之後<lb/>
　榮衛相干結寒氣注經絡受傷相緣上入而凝堅在<lb/>
　上客邪并之嘔吐涎唾乆則氣壅而上焦熱熱則肺<lb/>
　傷而癰初時止氣受寒結至此漸及形體故曰形體<lb/>
　損分此爲病之變而在上者也　在中四句爲一叚<lb/>
<pb n="KR3e0006_WYG_022-10a"/>
　謂上焦之元氣或盛而無客邪并之則寒邪不能上<lb/>
　侵盤結在中臍主中焦故遶臍寒疝寒疝寒痛也然<lb/>
　兩脇者肝所主肝之經爲厥隂起于下治于脇故每<lb/>
　與藏相連而痛者有之不必盡然或有也　或結熱<lb/>
　中至女身數句爲一叚謂人之禀賦不同中氣弱者<lb/>
　爲寒所侵而疝矣若其人中氣素熱下邪并之即爲<lb/>
　熱中病而關元之寒客熱不能消之故痛仍在然胃<lb/>
　熱故脉數不由榮分之熱故無瘡雖無瘡而客熱所<lb/>
<pb n="KR3e0006_WYG_022-10b"/>
　至榮氣作燥故肌若魚鱗魚鱗者肌粗不滑之狀也<lb/>
　時着男子非止女身謂冷氣收歛不能及人熱中則<lb/>
　氣熱男女交合感其熱而男子亦然非止女身肌粗<lb/>
　矣此上兩叚言病之變而在中本爲寒或爲熱者也<lb/>
　　在下四句爲一叚謂關元已下寒冷或多則冷低<lb/>
　而經不全妨但期候不調匀冷近於隂故隂痛掣抽<lb/>
　痛也于是少腹陽氣少則惡寒矣此言病之變而在<lb/>
　下者也　或引腰脊四句爲一叚謂病侵下之經絡則<lb/>
<pb n="KR3e0006_WYG_022-11a"/>
　骨節之間上下無定自腰脊氣衝膝脛無徃不疼者<lb/>
　有之此言病之變于骨節者也　奄忽四句爲一叚<lb/>
　謂邪入既深神氣受之則隂火熾而元首之陽衰爲<lb/>
　眩爲冐陽氣虧而神明無主爲厥爲癲藏氣既燥稍<lb/>
　或有憂慘相感則悲傷多嗔此言病之變于神氣間<lb/>
　者也　然厥癲悲傷似乎有鬼神者不知前此皆帶<lb/>
　脉已下爲病而非鬼神帶下者猶言帶之下非如今<lb/>
　人所謂白帶也其病之初發各因形體之寒熱爲寒<lb/>
<pb n="KR3e0006_WYG_022-11b"/>
　熱乆則元氣耗而肌肉削故羸瘦乆則經脉虚而陽<lb/>
　氣少故多寒三十六病者十二癥九痛七害五傷三<lb/>
　痼也詳首卷審脉隂陽虚實𦂳弦二句此總結全篇<lb/>
　之治法謂變雖萬端總不出乎隂陽虚實而獨以𦂳<lb/>
　弦爲言者葢經阻之始大槩屬寒故氣結則爲弦寒<lb/>
　甚則爲𦂳耳示人以二脉爲主而叅之兼脉也針藥<lb/>
　者各有相冝也然病形雖同脉有各異所異之部卽<lb/>
　爲病源故脉各異源此叚爲婦科辨證論治之最要<lb/>
<pb n="KR3e0006_WYG_022-12a"/>
　語故令辨記且戒之耳<lb/>
問曰婦人年五十所病下利數十日不止暮即發熱少<lb/>
腹裏急腹滿手掌煩熱唇口乾燥何也師曰此病屬帶<lb/>
下何以故曽經半産瘀血在少腹不去何以知之其證<lb/>
唇口乾燥故知之當以温經湯主之<lb/>
　註曰此叚言歴年血寒積結胞門而甚焉者也故就<lb/>
　婦人之年暮經水斷絶者而亦必㨿證斷之以立法<lb/>
　也謂婦人年五十其天癸巳絶應不從經血起見矣<lb/>
<pb n="KR3e0006_WYG_022-12b"/>
　然而病證下利數十日不止知非偶感矣暮即發熱<lb/>
　病屬隂矣少腹裏急明乎病屬下焦矣因而腹滿是<lb/>
　雖脾病而根于下焦矣手掌煩熱掌屬心心主血血<lb/>
　欝則熱煩也唇口必得脾家榮氣而津潤榮氣欝則<lb/>
　隂火從之故乾燥非渇也渇則一方恐亦是母因小<lb/>
　兒而病也大約雄黄取其去風殺虫肺爲氣主壅濕<lb/>
　爲熱故以葶藶泄肺氣而㧞其邪之源耳<lb/>
　金匱要畧論註卷二十二<lb/>
</p>
<p>
</p>
  </div>
<div>
                <head>金匱要畧論註卷二十三</head>
    <p>
<pb n="KR3e0006_WYG_023-1a"/>
欽定四庫全書<lb/>
　金匱要畧論註卷二十三　　漢　張機　撰<lb/>
　　　　　　　　　　　　　嘉興徐彬　註<lb/>
　　襍療方<lb/>
退五臟虚熱四時加减柴胡飲子方<lb/>
　註曰此當與内經所謂凡傷於寒皆爲熱病者對看<lb/>
　葢傷寒邪自外來外來之邪爲經絡間病爲實邪故<lb/>
　此言五臟以别于表也曰虚熱以别于實邪也謂五<lb/>
<pb n="KR3e0006_WYG_023-1b"/>
　臟之間爲虚邪所襲因而氣滯不暢則表裏之間虚<lb/>
　邪作熱唯虚邪故四時皆有之唯虚邪不若表邪傳<lb/>
　經之互異故但隨四時之氣補㵼所宜相爲加减柴<lb/>
　胡爲表裏隂陽和觧之劑且性能升少陽生生之氣<lb/>
　故以爲君白术補中以養正氣故以爲臣人身之中<lb/>
　宣發則正氣流通壅滯則氣湧爲熱故以桔梗開提<lb/>
　上焦之氣陳皮利中焦之氣梹榔快腹中之氣爲使<lb/>
　生薑佐柴胡宣之于外佐梹榔散之于内名爲退虚<lb/>
<pb n="KR3e0006_WYG_023-2a"/>
　熱不全任補亦不用寒劑謂此熱乃氣分壅熱非隂<lb/>
　虚發熱亦非外感表邪也然冬月多加柴胡此時少<lb/>
　陽之氣欲出于地故多加柴胡以助之則陽長陽長<lb/>
　則三陽自㤗也至春勾萌漸發甲拆求申故加枳實<lb/>
　以轉動其機减白术恐土燥則木不榮也夏月熱傷<lb/>
　元氣甘草功同人參故獨増此以佐白术壮中氣但<lb/>
　長夏濕熱盛則氣滯藥亦如春而加甘草不减白术<lb/>
　但加枳實生薑取宣補並行以助其發榮也若秋之<lb/>
<pb n="KR3e0006_WYG_023-2b"/>
　藥與冬同氣至此時漸収稍加陳皮以温中快脾謂<lb/>
　秋冬収藏之令自不同於春夏耳<lb/>
加减柴胡飲子方<lb/>
　柴胡<hi>八分</hi>白术<hi>八分/</hi>大腹梹榔<hi>四枚并皮子用</hi>
　陳皮<hi>五分</hi>生薑<hi>五分/</hi>桔梗<hi>七分</hi>
　　以上冬三月柴胡稍多<lb/>
　柴胡　　陳皮　　大腹梹榔　　生薑<lb/>
　桔梗　　枳實<lb/>
<pb n="KR3e0006_WYG_023-3a"/>
　　以上春三月比冬减白术増枳實<lb/>
　柴胡　　白术　　大腹梹榔　　陳皮<lb/>
　生薑　　桔梗　　枳實　　甘草<lb/>
　　以上夏三月比春多甘草仍用白术<lb/>
　柴胡　　白术　　大腹梹榔　　陳皮<lb/>
　生薑　　桔梗<lb/>
　　以上秋三月同冬三月唯陳皮稍多<lb/>
　右各㕮咀分爲三貼一貼以水三升煮取二升分温<lb/>
<pb n="KR3e0006_WYG_023-3b"/>
　三服如人行四五里進一服如四體壅添甘草少許<lb/>
　毎貼分作三小貼毎小貼以水一升煮取七合温服<lb/>
再合滓爲一服重煮都成四服<lb/>
長服訶黎勒丸方<lb/>
　註曰訶黎性温苦重酸輕有下氣消痰之功故合五<lb/>
　味五倍用則収濇合橘皮厚朴用則下氣合人參用<lb/>
　則治𠻳此云長服葢黎勒之下氣苦中帶酸利而兼<lb/>
　澁故本草既謂破胸膈結氣通利津液又謂止洩痢<lb/>
<pb n="KR3e0006_WYG_023-4a"/>
　治乆𠻳所以能消腹中百病可長服也<lb/>
　訶黎勒<hi>三兩</hi>　陳皮<hi>三兩/</hi>　厚朴<hi>三兩</hi>
　右三味末之煉蜜丸如梧子大酒飲服二十丸加至<lb/>
　三十丸<lb/>
三物備急丸方<lb/>
　註曰此方妙在乾薑巴黄峻利寒熱俱行有乾薑以<lb/>
　守中則命蒂常存且以通神明而復正性故能治一<lb/>
　切中惡卒死耳<lb/>
<pb n="KR3e0006_WYG_023-4b"/>
　大黄<hi>一兩</hi>巴豆<hi>一兩去皮心/熬外研如泥</hi>乾薑<hi>一兩</hi>
　右藥各須精新先搗大黄乾薑爲末研巴豆内中合<lb/>
　治一千杵用爲散蜜和丸亦佳宻器貯之莫令歇氣<lb/>
　主心腹諸卒暴百病若中惡客忤心腹脹滿卒痛如<lb/>
　錐刺氣急口噤停尸卒死者以煖水苦酒服大豆許<lb/>
　三四丸或不可下捧頭起灌令下咽須臾當差如未<lb/>
　差更與三丸當腹中鳴卽吐下便差若口噤亦須折<lb/>
　齒灌之<lb/>
<pb n="KR3e0006_WYG_023-5a"/>
治傷寒令愈不復紫石寒食散方<lb/>
　註曰熟玩此方可悟病後収攝餘邪調和隂陽之法<lb/>
　曰傷寒是病邪從外來有未盡清楚者也欲使愈而<lb/>
　不復發既無邪之可驅補之徒足動其氣故以諸石<lb/>
　藥之入隂而固本清熱者以和其隂以薑附桂枝之<lb/>
　入陽而運其本氣者以復其陽以防風捜伏風桔梗<lb/>
　開提肺氣以文蛤散結熱鬼臼除毒惡氣其間鐘乳<lb/>
　補肺餘糧益脾赤白石脂紫石英補心而養肺鎭浮<lb/>
<pb n="KR3e0006_WYG_023-5b"/>
　補養雖有不同其爲和隂則一也乾薑壯中宮之陽<lb/>
　桂枝行上焦之陽附子復下焦之陽亦有不同其爲<lb/>
　復陽則一也合栝蔞有調劑之力合桔梗有開發之<lb/>
　妙于是隂陽平而氣血調病何從復哉然方名尚有<lb/>
　寒食二字方下無之恐是將寒食調服後或脱誤耳<lb/>
　未許候叅<lb/>
　紫石英<hi>十分</hi>白石英<hi>十分/</hi>赤石脂<hi>十分/</hi>鐘乳<hi>煆十分</hi>
　栝蔞根<hi>十分</hi>防風<hi>十分/</hi>　桔梗<hi>十分/</hi>　文蛤<hi>十分</hi>
<pb n="KR3e0006_WYG_023-6a"/>
　鬼臼<hi>各十分</hi>　太乙餘糧<hi>十分/燒</hi>乾薑　　附子<hi>炮去皮</hi>
　桂枝<hi>去皮各四分</hi>
　右十味杵爲散酒服方寸七<lb/>
救卒死方<lb/>
　薤搗汁灌鼻中<lb/>
又方<lb/>
　雄雞冠割取血管吹内鼻中<lb/>
　猪脂如雞子大苦酒一升煑沸灌㗋中<lb/>
<pb n="KR3e0006_WYG_023-6b"/>
　雞肝及血塗面上以灰圍四旁立起<lb/>
　大豆二七粒以雞子白并酒和盡以吞之<lb/>
　註曰凡人陽氣一分不盡則不死故救卒死唯以復<lb/>
　其陽氣爲主若鼻氣通于天天陽之所通也口氣通<lb/>
　于地地陽之所通也面爲諸陽之聚屬陽明中土人<lb/>
　陽之所通也故或以薤或以雞冠血二物皆能通天<lb/>
　分之陽故以灌鼻中猪脂能通膚中之陽苦酒爲引<lb/>
　雞子白能通腎中之陽大豆爲引故以之灌㗋雞屬<lb/>
<pb n="KR3e0006_WYG_023-7a"/>
　巽肝爲魂之主塗面則内通于胃以灰圍四旁則氣<lb/>
　更束而内入相引入肝故肝氣通而愈<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0006_WYG_023-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
金匱要畧論註卷二十三<lb/>
</p>
<p>
</p>
  </div>
<div>
                <head>金匱要畧論註卷二十四</head>
    <p>
<pb n="KR3e0006_WYG_024-1a"/>
欽定四庫全書<lb/>
　金匱要畧論註卷二十四　　漢　張機　撰<lb/>
　　　　　　　　　　　　　嘉興徐彬　註<lb/>
　　禽獸魚蟲禁忌并治<lb/>
凡飲食滋味以養于生食之有妨反能有害自非服藥<lb/>
煉液焉能不飲食乎竊見時人不閑調攝疾疢競起若<lb/>
不因食而生苟全其生須知切忌者矣所食之味有與<lb/>
病相冝有與身爲害若得冝則益體害則成疾以此致<lb/>
<pb n="KR3e0006_WYG_024-1b"/>
危例皆難療凡煑藥飲汁以觧毒者雖云救急不可熱<lb/>
飲諸毒病得熱更甚宜冷飲之<lb/>
　註曰凡氣遇熱則増遇冷則减毒氣亦然故曰諸毒<lb/>
　病得熱更甚凡觧毒藥必甘寒之品亦此故也若乾<lb/>
　霍亂飲熱湯則死葢毒由邪熱熾盛故得熱更甚毎<lb/>
　見猪屎及鹽水性寒皆能愈之亦所謂飲冷不獨湯<lb/>
　之凉也不冝辛熱藥亦可知也<lb/>
肝病禁辛心病禁醎脾病禁酸肺病禁苦腎病禁甘春<lb/>
<pb n="KR3e0006_WYG_024-2a"/>
不食肝夏不食心秋不食肺冬不食腎四季不食脾辨<lb/>
曰春不食肝者爲肝氣王脾氣敗若食肝則又補肝脾<lb/>
氣敗尤甚不可救又肝王之時不可以死氣入肝恐復<lb/>
魂也若非王時卽虚以肝補之佳餘臓准此<lb/>
　註曰肝病禁辛五句恐助仇也春不食肝五句恐衰<lb/>
　臓偏絶也若死氣入肝之説甚有妙理葢一臓當一<lb/>
　臓之旺時生氣之所起也以死肝合之則死氣借旺<lb/>
　而復是死氣乗肝伐生生之氣若非旺時縱有死氣<lb/>
<pb n="KR3e0006_WYG_024-2b"/>
　不乗旺無生氣相引則死氣不復也適足以補之而<lb/>
　已故曰以肝補之佳<lb/>
凡肝臓自不可輕噉自死者彌甚<lb/>
凡心皆爲神識所舍勿食之使人來生復其報對矣<lb/>
凡肉及肝落地不着塵土者不可食之<lb/>
猪肉落水浮者不可食<lb/>
猪肉及魚若狗不食鳥不啄者不可食<lb/>
猪肉不乾火灸不動見水自動者不可食之<lb/>
<pb n="KR3e0006_WYG_024-3a"/>
肉中有如朱㸃者不可食之<lb/>
六畜肉有切不斷者不可食之<lb/>
父母及身本命肉食之令人神魂不安<lb/>
食肥肉及熱羔不得飲冷水<lb/>
諸五臓及魚投地塵土不汚者不可食之<lb/>
穢飯餒肉臭魚食之皆傷人<lb/>
自死肉口閉者不可食之<lb/>
六畜自死皆疫死則有毒不可食之<lb/>
<pb n="KR3e0006_WYG_024-3b"/>
獸自死北首及伏地者食之殺人<lb/>
食生肉飽飲乳變成白蟲<hi>一作血虫</hi>
疫死牛肉食之令病洞下亦致堅積宜利藥下之<lb/>
脯藏米甕中有毒及經夏食之發腎病<lb/>
治自死六畜肉中毒方<lb/>
　黄蘗屑搗服方寸匕<lb/>
治食欝肉食漏脯中毒方<hi>欝肉宻器葢之隔宿者是也漏脯茅屋漏下沾着者是也</hi>
　燒犬屎酒服方寸七毎服人乳汁亦良　飲生韭汁<lb/>
<pb n="KR3e0006_WYG_024-4a"/>
　三升亦得<lb/>
治黍米中藏乾脯食之中毒方<lb/>
　大豆濃煑汁飲數升卽觧亦治狸肉漏脯等毒<lb/>
治食生肉中毒方<lb/>
　掘地深三尺取其下土三升以水五升煑數沸澄清<lb/>
　汁飲一升卽愈<lb/>
治食六畜鳥獸肝中毒方<lb/>
　水浸豆䜴絞取汁服數升愈<lb/>
<pb n="KR3e0006_WYG_024-4b"/>
馬脚無夜眼者不可食之<lb/>
食酸馬肉不飲酒則殺人<hi>酸當作駿出秦穆公岐下野人傳葢馬肉無不酸者</hi>
馬肉不可熱食傷人心<lb/>
馬鞍下肉食之殺人<lb/>
白馬黒頭者不可食之<lb/>
白馬青蹄者不可食之<lb/>
馬肉㹠肉共食飽醉卧大忌<lb/>
驢馬肉合猪肉食之成霍亂<lb/>
<pb n="KR3e0006_WYG_024-5a"/>
馬肝及毛不可妄食中毒害人<lb/>
治馬肝中毒未死方<lb/>
　雄鼠糞二七粒末之水和服日冄服<hi>屎尖者是</hi>
又方<lb/>
　人垢取方寸七服之佳<lb/>
治食馬肉中毒欲死方<lb/>
　香䜴<hi>二兩</hi>　杏仁<hi>三兩</hi>
　右二味蒸一食頃熟杵之服日再服<lb/>
<pb n="KR3e0006_WYG_024-5b"/>
又方<lb/>
　煮蘆根飲之良<lb/>
疫死牛或目赤或黄食之大忌<lb/>
牛肉共猪肉食之必作寸白虫<lb/>
青牛腸不可合犬肉食之<lb/>
牛肺從三月至五月其中有虫如馬尾割去勿食食則<lb/>
損人<lb/>
牛羊猪肉皆不得以楮木桑木蒸灸食之令人腹内生<lb/>
<pb n="KR3e0006_WYG_024-6a"/>
虫<lb/>
噉蛇牛肉殺人何以知之噉蛇者毛髪向後順者是治<lb/>
噉蛇牛肉食之欲死方<lb/>
　飲人乳汁一升立愈<lb/>
又方<lb/>
　以泔洗頭飲一升愈<lb/>
　牛肚細切以水一斗煑取一升煖飲之大汗出愈<lb/>
治食牛肉中毒方<lb/>
<pb n="KR3e0006_WYG_024-6b"/>
　甘草煑汁飲之卽觧<lb/>
羊肉其有宿熱者不可食<lb/>
　註曰宿熱者謂舊有熱病人也羊肉補氣得補而熱<lb/>
　増故不可食<lb/>
羊肉不可共生魚酪食之害人<lb/>
羊蹄甲中有珠子白者名懸筋食之令人癲<lb/>
白羊黒頭食其腦作腸癰<lb/>
羊肝共生椒食之破人五臓<lb/>
<pb n="KR3e0006_WYG_024-7a"/>
猪肉共羊肝和食之令心悶<lb/>
猪肉以生胡荽同食爛人臍<lb/>
猪脂不可合梅子食之<lb/>
猪肉和葵食之少氣<lb/>
鹿肉不可和蒲白作羔食之發惡瘡<lb/>
麋脂及梅李子如妊婦食之令子青盲男子傷精<lb/>
麋肉不可合蝦及<hi>缺</hi>　梅李果食之皆病人<lb/>
痼疾人不可食熊<hi>缺</hi>　終身不愈<lb/>
<pb n="KR3e0006_WYG_024-7b"/>
白犬自死不出舌者食之害人<lb/>
食狗鼠餘令人發<lb/>
治食犬肉不消心下堅或腹脹口乾大渇心急發熱妄<lb/>
語如狂或洞下方<lb/>
　杏仁<hi>一升合皮熟研用</hi>
　以沸湯三升和取汁分三服利下肉片大騐<lb/>
婦人妊娠不可食兎肉山羊肉及鱉雞鴨令子無聲音<lb/>
兔肉不可合白雞肉食之令人面發黄<lb/>
<pb n="KR3e0006_WYG_024-8a"/>
兎肉着乾薑食之成霍亂<lb/>
凡鳥自死口不閉翅不合者不可食之<lb/>
諸禽肉肝青者食之殺人<lb/>
雞有六翮四距者不可食之<lb/>
烏雞白首者不可食之<lb/>
雞不可共胡蒜食之滯氣<hi>一云雞子</hi>
山雞不可合鳥獸肉食之<lb/>
雉肉乆食之令人瘦<lb/>
<pb n="KR3e0006_WYG_024-8b"/>
雞卵不可合鱉肉食之<lb/>
婦人妊娠食雀肉令子淫亂無恥<lb/>
雀肉不可合李子食之<lb/>
燕肉勿食入水爲蛟龍所吞<lb/>
鳥獸有中毒箭死者其肉有毒觧之方<lb/>
　大豆煑汁及鹽汁服之觧<lb/>
魚頭正白如連珠至脊上食之殺人<lb/>
魚頭中無腮者不可食之殺人<lb/>
<pb n="KR3e0006_WYG_024-9a"/>
魚無腸胆者不可食之三年隂不起女子絶生<lb/>
魚頭似有角者不可食之<lb/>
魚目合者不可食之<lb/>
六甲日勿食鱗甲之物<lb/>
魚不可合雞肉食之<lb/>
魚不得合鸕鷀肉食之<lb/>
鯉魚鮓不可合小豆藿食之其子不可合猪肝食之害<lb/>
人<lb/>
<pb n="KR3e0006_WYG_024-9b"/>
鯉魚不可合犬肉食之鯽魚不可合㺅雉肉食之一云<lb/>
不可合猪肝食<lb/>
鯷魚合鹿肉生食令人筋甲縮<lb/>
青魚鮓不可合胡荽及生葵并麥中食之<lb/>
鰌鱔不可合白犬血食之<lb/>
龜肉不可合酒菓子食之<lb/>
鱉目凹陷者及厭下有王字形者不可食之　其肉不<lb/>
得合雞鴨子食之<lb/>
<pb n="KR3e0006_WYG_024-10a"/>
龜鱉肉不可合莧菜食之<lb/>
鰕無鬚及腹下通黒煑之反白者不可食之<lb/>
食膾飲乳酪令人腹中生虫爲瘧<lb/>
膾食之在心胸間不化吐復不出速下除之乆成<hi>缺</hi>病<lb/>
治之方<lb/>
　橘皮<hi>一兩</hi>大黄<hi>二兩/</hi>朴硝<hi>二兩</hi>
　右三味以水一大升煑至小升頓服卽消<lb/>
食鱠多不消結爲癥病治之方<lb/>
<pb n="KR3e0006_WYG_024-10b"/>
　馬鞭草<lb/>
　右一味搗汁飲之　或以薑葉汁飲之一升亦消<lb/>
　又可服吐藥吐之<lb/>
食魚後食毒兩種煩亂治之方<lb/>
　橘皮<lb/>
　濃煑汁服之卽觧<lb/>
食鯸魚中毒方<lb/>
　蘆根<lb/>
<pb n="KR3e0006_WYG_024-11a"/>
　煑汁服之卽觧<lb/>
蟹目相向足班目赤者不可食之<lb/>
食蟹中毒治之方<lb/>
　紫蘇<lb/>
　煑汁飲之三升　紫蘇搗汁飲之亦良<lb/>
又方<lb/>
　冬𤓰汁飲二升食冬𤓰亦可<lb/>
凡蟹未遇霜多毒其熟者乃可食之<lb/>
<pb n="KR3e0006_WYG_024-11b"/>
蜘蛛落食中有毒勿食之<lb/>
凡蜂蠅蟲蟻等集食上食之致瘻<lb/>
　果食菜榖禁忌并治<lb/>
果子生食生瘡<lb/>
果子落地經宿虫蟻食之者人大忌食之<lb/>
生米停留多日有損處食之傷人<lb/>
桃子多食令人熱仍不得入水浴令人病淋瀝熱毒杏<lb/>
酪不熟傷人<lb/>
<pb n="KR3e0006_WYG_024-12a"/>
梅多食壊人齒<lb/>
李不可多食令人臚脹<lb/>
林檎不可多食令人百脉弱<lb/>
橘抽多食令人口爽不知五味<lb/>
梨不可多食令人寒中金瘡産婦亦不冝食<lb/>
櫻桃杏多食傷筋骨<lb/>
安石榴不可多食損人腹<lb/>
胡桃不可多食令人動痰飲<lb/>
<pb n="KR3e0006_WYG_024-12b"/>
生棗多食令人熱渇氣脹寒熱羸瘦者彌不可食傷人<lb/>
食諸果治之方<lb/>
　猪骨<hi>燒過</hi>
　右一味末之水服方寸七　亦治馬肝漏脯等毒<lb/>
木耳赤色及仰生者勿食<lb/>
菌仰卷及赤色者不可食<lb/>
食諸菌中毒悶亂欲死治之方<lb/>
　人糞汁飲一升　土漿飲二升　大豆煑汁飲之服<lb/>
<pb n="KR3e0006_WYG_024-13a"/>
　諸吐利藥並觧<lb/>
食楓桂菌而哭不止治之以前方<lb/>
誤食野芋煩毒欲死治之以前方<hi>其野芋根山東人名魁芋人種芋三年不</hi>
<hi>収亦成野芋並殺人</hi>
蜀椒閉口者有毒誤食之㦸人咽㗋氣病欲絶或吐下<lb/>
白沫身體痺冷急治之方<lb/>
　肉桂煎汁飲之　多飲冷水一二升　或食蒜　飲<lb/>
　地漿　或濃煑䜴汁飲之並觧<lb/>
<pb n="KR3e0006_WYG_024-13b"/>
正月勿食生葱令人面生遊風<lb/>
二月勿食蓼傷人腎<lb/>
三月勿食小蒜傷人志性<lb/>
四月八月勿食胡荽傷人神<lb/>
五月勿食韭令人乏氣力<lb/>
五月五日勿食一切生菜發百病<lb/>
六月七月勿食茱萸傷神氣<lb/>
八月九月勿食薑傷人神<lb/>
<pb n="KR3e0006_WYG_024-14a"/>
十月勿食椒損人心傷心脉<lb/>
十一月十二月勿食薤令人多涕唾<lb/>
四季勿食生葵令人飲食不化發百病非但食中藥中<lb/>
皆不可用深宜愼<lb/>
時病差未徤食生菜手足必腫<lb/>
夜食生菜不利人<lb/>
十月勿食被霜生菜令人面無光目澁心痛腰疼或發<lb/>
心瘧瘧發時手足十指𤓰皆青困委<lb/>
<pb n="KR3e0006_WYG_024-14b"/>
葱韭初生芽者食之傷人心氣<lb/>
飲白酒食生韭令人増病<lb/>
生葱不可共蜜食之殺人獨顆蒜彌忌<lb/>
棗合生葱食之令人病<lb/>
生葱和雄雞雉白犬肉食之令人七竅經年流血<lb/>
食糖蜜後四日内食生葱韭令人心痛<lb/>
夜食諸薑蒜葱等傷人心<lb/>
蕪青根多食令人氣脹<lb/>
<pb n="KR3e0006_WYG_024-15a"/>
薤不可共牛肉作羔食之成瘕病韭亦然<lb/>
蓴多病<hi>恐是食字</hi>動痔疾<lb/>
野苣不可同蜜食之作内痔<lb/>
白苣不可共酪同食作䘌虫<lb/>
黄𤓰食之發熱病<lb/>
葵心不可食傷人葉尤冷黄背赤莖者勿食之<lb/>
胡荽乆食之令人多忘<lb/>
病人不可食胡荽及黄花菜<lb/>
<pb n="KR3e0006_WYG_024-15b"/>
芋不可多食動病<lb/>
妊婦食薑令子餘指<lb/>
蓼多食發心痛<lb/>
蓼和生魚食之令子奪氣隂欬疼痛<lb/>
芥菜不可共兔肉食之成惡邪病<lb/>
小蒜多食傷人心力<lb/>
食躁或躁方<lb/>
　䜴<lb/>
<pb n="KR3e0006_WYG_024-16a"/>
　濃煑汁飲之<lb/>
鈎吻與芹菜相似誤食之殺人觧之方<lb/>
　薺苨<hi>八兩</hi>
　右一味水六升煑取二升分温二升<hi>鈎吻生地旁無他草其莖有毛</hi>
　<hi>以此别之</hi>
菜中有水莨菪葉圓而光有毒誤食之令人狂亂如中<lb/>
風或吐血治之方<lb/>
　甘草<lb/>
<pb n="KR3e0006_WYG_024-16b"/>
　煑汁服之卽觧<lb/>
春秋二時龍帶精入芹菜中人偶食之爲病發時手背<lb/>
腹滿痛不可忍名蛟龍病治之方<lb/>
　硬糖<hi>二三升</hi>
　右一味日兩度服吐出如蜥蝪三五枚瘥<lb/>
食苦瓠中毒治之方<lb/>
　黎穰<lb/>
　煑汁數服之觧<lb/>
<pb n="KR3e0006_WYG_024-17a"/>
扁豆寒熱者不可食之<lb/>
乆食小豆令人枯燥<lb/>
食大豆屑忌噉猪肉<lb/>
大麥乆食令人作癬<lb/>
白黍米不可同飴蜜食亦不可合葵食之<lb/>
荍麥麵多食之令人髮落<lb/>
鹽多食傷人肺<lb/>
食冷物氷人齒<lb/>
<pb n="KR3e0006_WYG_024-17b"/>
食熱物勿飲冷水<lb/>
飲酒食生蒼耳令人心痛<lb/>
夏月大醉汗流不得冷水洗着身及使扇即成病<lb/>
飲酒大忌灸腹背令人腸結<lb/>
醉後勿飽食發寒熱<lb/>
飲酒食猪肉卧秫稲穰中則發黄<lb/>
食飴多飲酒大忌<lb/>
凡水及酒炤見人影動者不可飲之<lb/>
<pb n="KR3e0006_WYG_024-18a"/>
醋合酪食之令人血瘕<lb/>
食白米粥勿食生蒼耳成走疰<lb/>
食甜粥已食鹽卽吐<lb/>
犀角筋攪飲食沫出及澆地墳起者食之殺人<lb/>
飲食中毒煩滿治之方<lb/>
　苦參<hi>三兩</hi>苦酒　<hi>升半</hi>
　右二味煑三沸三上三下服之吐食出卽差或以水<lb/>
　煑亦得　又犀角湯亦佳<lb/>
<pb n="KR3e0006_WYG_024-18b"/>
貪食食多不消心腹堅滿痛治之方<lb/>
　鹽<hi>一升</hi>　　水<hi>二升</hi>
　右二味煑三沸亦分三服當吐食出便差<lb/>
<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>石生入腹破人心肝亦禁水<lb/>
商陸以水服殺人<lb/>
葶藶子傳頭瘡藥成<hi>恐是或字</hi>入腦殺人<lb/>
水銀入人耳及六畜等皆死以金銀着耳邊水銀則吐<lb/>
<hi>吐疑是出</hi>
<pb n="KR3e0006_WYG_024-19a"/>
苦練無子者殺人<lb/>
凡諸毒多是假毒以損元知時宜煑甘草薺苨汁飲之<lb/>
通治諸毒藥<lb/>
　註曰此總結前諸毒之傷人謂一綫之毒何能傷人<lb/>
　乃假些㣲毒氣滲入元氣元氣反爲毒氣作使至不<lb/>
　可療所謂星星之火勢極燎原亦惟以甘寒如甘草<lb/>
　薺苨培其本氣爲主而兼與消觧毒氣自無不愈故<lb/>
　爲通治諸毒之藥見諸觧毒藥不若此二味之精當<lb/>
<pb n="KR3e0006_WYG_024-19b"/>
　然亦可悟觧毒之藥槩取甘凉矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金匱要畧論註卷二十四<lb/>
</p>
<p>
</p>
  </div>
        </body>
</text>\m</TEI>
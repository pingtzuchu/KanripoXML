<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3e0023_WYG_000-1a"/>
欽定四庫全書　　　　　子部五<lb/>
　提要<lb/>
　　旅舍備要方一卷　　　醫家類<lb/>
　　　　<hi>臣</hi>等謹案旅舍備要方一卷宋董汲撰陳振<lb/>
　　　　孫書録解題載有小兒斑疹論脚氣治法不<lb/>
　　　　及此書然宋史藝文志載之卷帙亦同盖陳<lb/>
　　　　氏偶未見也汲因客途猝病醫尤難特集經<lb/>
　　　　効之方百有餘道内如蚰蜒入耳及中藥毒<lb/>
<pb n="KR3e0023_WYG_000-1b"/>
　　　　最為險急而所用之藥至為簡易其雜傷五<lb/>
　　　　方古書中不少槩見今亦罕𫝊尤頗見竒特<lb/>
　　　　葢古所謂專門禁方用之則神驗至求其理<lb/>
　　　　則和扁有所不能解即此數也至於小半夏<lb/>
　　　　湯五苓散兩方本於漢之張機今以半夏湯<lb/>
　　　　治濕痰仍其本法至五苓散本法傷寒汗後<lb/>
　　　　不解及有水氣之病今書中引為通行利水<lb/>
　　　　之劑殆亦變通用之如河間益元散本雙解<lb/>
<pb n="KR3e0023_WYG_000-2a"/>
　　　　半表半裏之傷寒而後人取以醫暑歟其治<lb/>
　　　　中暑一方似即李杲清暑益氣湯之藍本其<lb/>
　　　　無比香薷散與後來局方稍有出入盖亦本<lb/>
　　　　古方為加減然云治兩脚轉筋疼痛而反去<lb/>
　　　　主治之木𤓰則不解其故矣小兒一門大概<lb/>
　　　　與同時錢乙藥證直訣相出入第以柔脆之<lb/>
　　　　腸胃而多用膩粉硃砂諸峻藥古人氣厚服<lb/>
　　　　之無妨在後來亦未可槩施也原本乆佚今<lb/>
<pb n="KR3e0023_WYG_000-2b"/>
　　　　從永樂大典收掇排纂得方尚幾五十仍舊<lb/>
　　　　目分為一十有二類其觸寒心痛厥風涎潮<lb/>
　　　　等證有録無書無從校補則亦闕焉乾隆四<lb/>
　　　　十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3e0023_WYG_000-3a"/>
原序<lb/>
夫醫藥之來皆原于農黄二帝之書其奥博微妙莫不<lb/>
符契隂陽五行消長之理脗合君臣相與之道則固非<lb/>
庸流俗輩所能鈎索之也推聖人之心盖深切於蠲痾<lb/>
濟世欲躋天下生靈於夀域而已矣董君汲少服儒術<lb/>
嗜閱醫經洞徹其簡切應用者近百餘方可以備旅舍<lb/>
應猝之用編目成集共為一卷號曰旅舍備要方將鏤<lb/>
板以廣其傳君可謂能推究聖人之所存心者哉誠可<lb/>
<pb n="KR3e0023_WYG_000-3b"/>
嘉尚余故輒為之引云孟震序<lb/>
<pb n="KR3e0023_WYG_000-4a"/>
自序<lb/>
汲少小多病因習醫藥常思世人榮辱汩馳喜怒妄作<lb/>
飲食不節興居無常倐忽之間疾起不測迫於倉卒不<lb/>
暇藥餌以斯致困可不惜哉况宦游南北客涉道途冒<lb/>
觸居多邪氣易入方藥備急尤當究心且如觸寒心痛<lb/>
冒熱中暍厥風涎潮伏暑霍亂亟來急治方可安全推<lb/>
類求之不能悉數汲自業醫以來收經效竒方計百餘<lb/>
道證詳而法畧使覽之者曉然可用目之曰旅舍備要<lb/>
<pb n="KR3e0023_WYG_000-4b"/>
方為一卷庶幾道途疾病治療有歸不敢私隠具録如<lb/>
左董汲序<lb/>
</p>
<p>
</p>
  </div>
</body>
</text>
</TEI>
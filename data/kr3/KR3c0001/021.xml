<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3c0001_SBCK_021-1a"/>
管子卷第二十一　唐司空房　玄齡　注<lb/>
　　　立政九敗解第六十五　版法解第六十六<lb/>
　　　明法解第六十七　臣乗馬第六十八<lb/>
　　　乗馬數第六十九　問乗馬第七十<lb/>
立政九敗解第六十五　管子解三<lb/>
人君唯毋聽寢兵則羣臣賔客莫敢言兵然則内之不知國<lb/>
之治亂外之不知諸侯強弱如是則城郭毁壞莫之築補甲<lb/>
弊兵彫莫之脩繕如是則守圉之備毁矣遼逺之地謀邊竟<lb/>
之士脩百姓無圉敵之心故曰寢兵之說勝則險阻不守<lb/>
人君唯毋聽兼愛之說則視天下之民如其民視國如吾國<lb/>
如是則無并兼攘奪之心無覆軍敗將之事然則射御勇力<lb/>
之士不厚祿覆軍殺將之臣不貴爵如是則射御勇力之士<lb/>
<pb n="KR3c0001_SBCK_021-1b"/>
出在外矣我能毋攻人可也不能令人毋攻我彼求地而予<lb/>
之非吾所欲也不予而與戰必不勝也彼以敎士我以敺衆<lb/>
彼以良將我以無能其敗必覆軍殺將故曰兼愛之說勝則<lb/>
士卒不戰<lb/>
人君唯無好全生則羣臣皆全其生而生又養生養何也曰<lb/>
滋味也聲色也然後爲養生然則從欲妾行男女無別反於<lb/>
禽獸然則禮義廉恥不立人君無以自守也故曰全生之說<lb/>
勝則廉恥不立<lb/>
人君唯無聽私議自貴則民退靜隱伏窟穴就山非世閒上<lb/>
輕爵祿而賤有司然則令不行禁不止故曰私議自貴之說<lb/>
勝則上令不行<lb/>
人君唯無好金玉貨財必欲得其所好然則必有以易之所<lb/>
<pb n="KR3c0001_SBCK_021-2a"/>
以易之者何也大官尊位不然則尊爵重祿也如是則不肖<lb/>
者在上位矣然則賢者不爲下智者不爲謀信者不爲約勇<lb/>
者不爲死如是則敺國而捐之也故曰金玉貨財之說勝則<lb/>
爵服下流<lb/>
人君唯毋聽羣徒比周則羣臣朋黨蔽美掦惡然則國之情<lb/>
僞不見於上如是則朋黨者處前寡黨者處後夫朋黨者處<lb/>
前賢不肖不分則爭奪之亂起而君在危殆之中矣故曰羣<lb/>
徒比周之說勝則賢不肖不分<lb/>
人君唯毋聽觀樂玩好則敗凡觀樂者宫室臺池珠玉聲樂<lb/>
也此皆費財盡力傷國之道也而以此事君者皆姦人也而<lb/>
人君聽之焉得毋敗然則府倉虚蓄積竭且姦人在上則壅<lb/>
遏賢者而不進也然則國適有患則優倡侏儒起而議國事<lb/>
<pb n="KR3c0001_SBCK_021-2b"/>
矣是敺國而捐之也故曰觀樂玩好之說勝則姦人在上位<lb/>
人君唯毋聽請謁任譽則羣臣皆相爲請然則請謁得於上<lb/>
黨與成於鄊如是則貨財行於國法制毁於官羣臣務佼而<lb/>
求用然則無爵而貴無祿而富故曰請謁任譽之說勝則繩<lb/>
墨不正<lb/>
人君唯無聽諂䛕飾過之言則敗奚以知其然也夫諂臣者<lb/>
常使其主不悔其過不更其失者也故主惑而不自知也如是<lb/>
則謀臣死而諂臣尊矣故曰諂讒飾過之說勝則巧佞者用<lb/>
版法解第六十六　管子解四<lb/>
版法者法天地之位象四時之行以治天下四時之行有寒有<lb/>
暑聖人法之故有文有武天地之位有前有後有左有右聖<lb/>
人法之以建經紀春生於左秋殺於右夏長於前冬藏於後<lb/>
<pb n="KR3c0001_SBCK_021-3a"/>
生長之事文也收藏之事武也是故文事在左武事在右聖<lb/>
人法之以行法令以治事理凡法事者操持不可以不正操持<lb/>
不正則聽治不公聽治不公則治不盡理事不盡應治不盡<lb/>
理則䟽逺微賤者無所告<graphic n="KR2859" url="https://raw.githubusercontent.com/kanripo/KR-Gaiji/master/images/KR2859.png" mimeType="image/png"/>事不盡應則功利不盡舉功利<lb/>
不盡舉則國貧踈逺微賤者無所告<graphic n="KR2859" url="https://raw.githubusercontent.com/kanripo/KR-Gaiji/master/images/KR2859.png" mimeType="image/png"/>則下饒故曰凡將立<lb/>
事正彼天植天植者心也天植正則不私近親不孽踈遠不私<lb/>
近親不孽踈遠則無遺利無隱治無遺利無隱治則事無不<lb/>
舉物無遺者欲見天心明以風雨故曰風雨無違逺近髙下各<lb/>
得其嗣<lb/>
萬物尊天而貴風雨所以尊天者爲其莫不受命焉也所以<lb/>
貴風雨者爲其莫不待風而動待雨而濡也若使萬物釋天<lb/>
而更有所受命釋風而更有所仰動釋雨而更有所仰濡則<lb/>
<pb n="KR3c0001_SBCK_021-3b"/>
無爲尊天而貴風雨矣今人君之所尊安者爲其威立而令<lb/>
行也其所以能立威行令者爲其威利之操莫不在君也若<lb/>
使威利之操不專在君而有所分散則君日益輕而威利日<lb/>
衰侵暴之道也故曰三經旣飭君乃有國<lb/>
乘夏方長審治刑賞必明經紀陳義設法斷事以理虚氣平<lb/>
心乃去怒喜若倍法棄令而行怒喜禍亂乃生上位乃殆故<lb/>
曰喜無以賞怒無以殺喜以賞怒以殺怨乃起令乃廢驟令<lb/>
而不行民心乃外外之有徒禍乃始牙衆之所忿寡不能圖<lb/>
冬旣閉藏百事盡止往事畢登來事未起方冬無事慎觀終<lb/>
始審察事理事有先易而後難者有始不足見而終不可及<lb/>
者此常利之所以不舉事之所以困者也事之先易者人輕<lb/>
行之人輕行之則必困難成之事始不足見者人輕棄之人<lb/>
<pb n="KR3c0001_SBCK_021-4a"/>
輕棄之則必失不可及之功夫數困難成之事而時失不可<lb/>
及之功衰耗之道也是故明君審察事理慎觀終始爲必知<lb/>
其所成成必知其所用用必知其所利害爲而不知所成成<lb/>
而不知所用用而不知所利害謂之妄舉妄舉者其事不成<lb/>
其功不立故曰舉所美必觀其所終廢所惡必計其所窮凡<lb/>
人君者欲民之有禮義也夫民無禮義則上下亂而貴賤爭<lb/>
故曰慶勉敦敬以顯之富禄有功以勸之爵貴有名以休之<lb/>
凡人君者欲衆之親上鄉意也欲其從事之勝任也而衆者<lb/>
不愛則不親不親則不明不敎順則不郷意是故明君兼愛<lb/>
以親之明敎順以道之便其勢利其備愛其力而勿奪其時<lb/>
以利之如此則衆親上郷意從事勝任矣故曰兼愛無遺是<lb/>
謂君心必先順敎萬民郷風旦暮利之衆乃勝任治之本二<lb/>
<pb n="KR3c0001_SBCK_021-4b"/>
一曰人二曰事人欲必用事欲必工人有逆順事有稱量人心<lb/>
逆則人不用失稱量則事不工事不工則傷人不用則怨故<lb/>
曰取人以已成事以質成事以質者用稱量也取人以已者<lb/>
度恕而行也度恕者度之於已也已之所不安勿施於人故<lb/>
曰審用財慎施報察稱量故用財不可以嗇用力不可以苦<lb/>
用財嗇則費用力苦則勞矣奚以知其然也用力苦則事不<lb/>
工事不工而數復之故曰勞矣用財嗇則不當人心不當人心<lb/>
則怨起用財而生怨故曰費怨起而不復反衆勞而不得息<lb/>
則必有崩阤堵壞之心故曰民不足令乃辱民苦殃令不行施<lb/>
報不得禍乃始昌禍昌而不悟民乃自圖<lb/>
凡國無法則衆不知所爲無度則事無機有法不正有度不<lb/>
直則治辟治辟則國亂故曰正法直度罪殺不赦殺僇必信<lb/>
<pb n="KR3c0001_SBCK_021-5a"/>
民畏而懼武威旣明令不再行<lb/>
凡民者莫不惡罰而畏罪是以人君嚴敎以示之明刑罰以<lb/>
致之故曰頓卒台倦以辱之罰罪有過以懲之殺僇犯禁以<lb/>
振之<lb/>
治國有三器亂國有六攻明君能勝六攻而立三器則國治<lb/>
不肖之君不能勝六攻而立三器故國不治三器者何也曰號<lb/>
令也斧鉞也禄賞也六攻者何也親也貴也貨也色也巧佞<lb/>
也玩好也三器之用何也曰非號令無以使下非斧鉞無以畏<lb/>
衆非禄賞無以勸民六攻之敗何也曰雖不聽而可以得存<lb/>
雖犯禁而可以得免雖無功而可以得富夫國有不聽而可<lb/>
以得存者則號令不足以使下有犯禁而可以得免者則斧<lb/>
鉞不足以畏衆有無功而可以得富者則禄賞不足以勸民<lb/>
<pb n="KR3c0001_SBCK_021-5b"/>
號令不足以使下斧鉞不足以畏衆禄賞不足以勸民則人<lb/>
君無以自守也然則明君柰何明君不爲六者變更號令不<lb/>
爲六者疑錯斧鉞不爲六者益損禄賞故曰植固而不動竒<lb/>
邪乃恐竒革邪化令往民移<lb/>
凡人君者覆載萬民而兼有之燭臨萬族而事使之是故以<lb/>
天地日月四時爲主爲質以治天下天覆而無外也其徳無<lb/>
所不在地載而無棄也安固而不動故莫不生殖聖人法之<lb/>
以覆載萬民故莫不得其職姓得其職姓則莫不爲用故曰<lb/>
法天合徳象地無親日月之明無私故莫不得光聖人法之以<lb/>
燭萬民故能審察則無遺善無隱姦無遺善無隱姦則刑<lb/>
賞信必刑賞信必則善勸而姦止故曰㕘於日月四時之行信<lb/>
必而著明聖人法之以事萬民故不失時功故曰伍於四時<lb/>
<pb n="KR3c0001_SBCK_021-6a"/>
凡衆者愛之則親利之則至是故明君設利以致之明愛以<lb/>
親之徒利而不愛則衆至而不親徒愛而不利則衆親而不<lb/>
至愛施俱行則說君臣說朋友說兄弟説父子愛施所設四<lb/>
固不能守故曰四說在愛施<lb/>
凡君所以有衆者愛施之德也愛有所移利有所并則不能<lb/>
盡有故曰有衆在廢私<lb/>
愛施之徳雖行而無私内行不脩則不能朝逺方之君是故<lb/>
正君臣上下之義飾父子兄弟夫妻之義飾男女之别别䟽<lb/>
數之差使君徳臣忠父慈子孝兄愛弟敬禮義章明如此則<lb/>
近者親之逺者歸之故曰召逺在脩近閉禍在除怨非有怨<lb/>
乃除之所事之地常無怨也<lb/>
凡禍亂之所生生於怨咎怨咎所生生於非理是以明君之<lb/>
<pb n="KR3c0001_SBCK_021-6b"/>
事衆也必經使之必道施報必當出言必得刑罰必理如此<lb/>
則衆無鬱怨之心無憾恨之意如此則禍亂不生上位不殆故<lb/>
曰閉禍在除怨也<lb/>
凡人君所以尊安者賢佐也佐賢則君尊國安民治無佐則<lb/>
君卑國危民亂故曰備長存乎在賢<lb/>
凡人者莫不欲利而惡害是故與天下同利者天下持之擅<lb/>
天下之利者天下謀之天下所謀雖立必隳天下所持雖髙不<lb/>
危故曰安髙在乎同利凡所謂能以所不利利人者舜是也<lb/>
舜耕歴山陶河濵漁雷澤不取其利以敎百姓百姓舉利之<lb/>
此所謂能以所不利利人者也所謂能以所不有予人者武<lb/>
王是也　武王伐紂士卒往者人有書社入殷之日决鉅橋<lb/>
之粟散鹿臺之錢殷民大說此所謂能以所不有予人者也<lb/>
<pb n="KR3c0001_SBCK_021-7a"/>
桓公謂管子曰今子敎寡人法天合德合德長久合德而兼<lb/>
覆之則萬物受命象地無親無親安固無親而兼載之則諸<lb/>
生皆殖叅於日月無私葆光無私而兼照之則美惡不隱然<lb/>
則君子之爲身無好無惡然已乎管子對曰不然夫學者所<lb/>
以自化所以自撫故君子惡稱人之惡惡不忠而怨妬惡不<lb/>
公議而名當稱惡不位下而位上惡不親外而内放此五者君<lb/>
子之所恐行而小人之所以亡况人君乎<lb/>
明法解第六十七　管子解五<lb/>
明主者有術數而不可欺也審於法禁而不可犯也察於分<lb/>
職而不可亂也故羣臣不敢行其私貴臣不得蔽賤近者不<lb/>
得塞逺孤寡老弱不失其所職竟内明辨而不相踰越此之<lb/>
謂治國故明法曰所謂治國者主道明也<lb/>
<pb n="KR3c0001_SBCK_021-7b"/>
明主者上之所以一民使下也私術者下之所以侵上亂主也<lb/>
故法廢而私行則人主孤特而獨立人臣群黨而成朋如此<lb/>
則主弱而臣強此之謂亂國故明法曰所謂亂國者臣術勝也<lb/>
明主在上位有必治之勢則羣臣不敢爲非是故群臣之不<lb/>
敢欺主者非愛主也以畏主之威勢也百姓之爭用非以愛<lb/>
主也以畏主之法令也故明主操必勝之數以治必用之民<lb/>
處必尊之勢以制必服之臣故令行禁止主尊而臣卑故明<lb/>
法曰尊君卑臣非計親也以勢勝也<lb/>
明主之治也縣爵禄以勸其民民有利於上故主有以使之<lb/>
立刑罰以威其下下有畏於上故主有以牧之故無爵禄則<lb/>
主無以勸民無刑罰則主無以威衆故人臣之行理奉命者<lb/>
非以愛主也且以就利而避害也百官之奉法無姦者非以<lb/>
<pb n="KR3c0001_SBCK_021-8a"/>
愛主也欲以愛爵禄而避罰也故明法曰百官論職非惠也<lb/>
刑罰必也<lb/>
人主者擅生殺處威勢操令行禁止之柄以御其群臣此主<lb/>
道也人臣者處卑賤奉主令守本任治分職此臣道也故主<lb/>
行臣道則亂臣行主道則危故上下無分君臣共道亂之本<lb/>
也故明法曰君臣共道則亂<lb/>
人臣之所以畏恐而謹事主者以欲生而惡死也使人不欲生<lb/>
不惡死則不可得而制也夫生殺之柄專在大臣而主不危<lb/>
者未甞有也故治亂不以法斷而決於重臣生殺之柄不制<lb/>
於主而在羣下此寄生之主也故人主專以其威勢予人則<lb/>
必有劫殺之患專以其法制予人則必有亂亡之禍如此者<lb/>
亡王之道也故明法曰專授則失<lb/>
<pb n="KR3c0001_SBCK_021-8b"/>
凡爲主而不得行其令廢法而恣羣臣威嚴已廢權勢已<lb/>
奪令不得出群臣弗爲用百姓弗爲使竟内之衆不制則國<lb/>
非其國而民非其民如此者滅主之道也故明法曰令本不<lb/>
出謂之滅<lb/>
明主之道卑賤不待尊貴而見大臣不因左右而進百官條<lb/>
通羣臣顯見有罰者主見其罪有賞者主知其功見知不悖<lb/>
賞罰不差有不蔽之術故無壅遏之患亂主則不然法令不<lb/>
得至於民䟽逺鬲閉而不得聞如此者壅遏之道也故明法<lb/>
曰令出而留謂之壅<lb/>
人臣之所以乗而爲姦者擅主也臣有擅主者則主令不得<lb/>
行而下情不上通人臣之力能鬲君臣之閒而使美惡之情<lb/>
不揚聞禍福之事不通徹人主迷惑而無從悟如此者塞主<lb/>
<pb n="KR3c0001_SBCK_021-9a"/>
之道也故明法曰下情不上通謂之塞<lb/>
明主者兼聽獨斷多其門户羣臣之道下得明上賤得言貴<lb/>
故姦人不敢欺亂主則不然聽無術數斷事不以叅伍故無<lb/>
能之士上通邪枉之臣專國主明蔽而聦塞忠臣之欲謀諫<lb/>
者不得進如此者侵主之道也故明法曰下情上而道止謂<lb/>
之侵<lb/>
人主之治國也莫不有法令賞罰具故其法令明而賞罰之<lb/>
所立者當則主尊顯而姦不生其法令逆而賞罰之所立者<lb/>
不當則羣臣立私而壅塞之朋黨而劫殺之故明法曰滅塞<lb/>
侵壅之所生從法之不立也法度者主之所以制天下而禁姦<lb/>
邪也所以牧領海内而奉宗廟也私意者所以生亂長姦而<lb/>
害公正也所以壅蔽失正而危亡也故法度行則國治私意<lb/>
<pb n="KR3c0001_SBCK_021-9b"/>
行則國亂明主雖心之所愛而無功者不賞也雖心之所憎而<lb/>
無罪者弗罰也案法式而驗得失非法度不留意焉故明法<lb/>
曰先王之治國也不淫意於法之外<lb/>
明主之治國也案其當宜行其正理故其當賞者羣臣不得<lb/>
辭也其當罰者羣臣不敢避也夫賞功誅罪所以爲天下致<lb/>
利除害也草茅弗去則害禾榖盜賊弗誅則傷良民夫舎<lb/>
公法而行私惠則是利姦邪而長暴亂也行私惠而賞無功<lb/>
則是使民偷幸而望於上也行私惠而赦有罪則是使民輕<lb/>
上而易爲非也夫舎公法用私意明主不爲也故明法曰不<lb/>
爲惠於法之内<lb/>
凡人主莫不欲其民之用也使民用者必法立而令行也故<lb/>
治國使衆莫如法禁淫止暴莫如刑故貧者非不欲奪富者<lb/>
<pb n="KR3c0001_SBCK_021-10a"/>
財也然而不敢者法不使也强者非不能暴弱也然而不敢<lb/>
者畏法誅也故百官之事案之以法則姦不生暴慢之人誅<lb/>
之以刑則禍不起羣臣並進筴之以數則私無所立故明法<lb/>
曰動無非法者所以禁過而外私也<lb/>
人主之所以制臣下者威勢也故威勢在下則主制於臣威<lb/>
勢在上則臣制於主夫蔽主者非塞其門守其户也然而令<lb/>
不行禁不止所欲不得者失其威勢也故威勢獨在於主則<lb/>
羣臣畏敬法政獨出於主則天下服德故威勢分於臣則令<lb/>
不行法政出於臣則民不聽故明主之治天下也威勢獨在<lb/>
於主而不與臣共法政獨制於主而不從臣出故明法曰威<lb/>
不兩錯政不二門<lb/>
明主者一度量立表儀而堅守之故令下而民從法者天下<lb/>
<pb n="KR3c0001_SBCK_021-10b"/>
之程式也萬事之儀表也吏者民之所懸命也故明主之治<lb/>
也當於法者誅之故以法誅罪則民就死而不怨以法量功<lb/>
則民受賞而無德也此以法舉錯之功也故明法曰以法治國<lb/>
則舉錯而已明主者有法度之制故羣臣皆出於方正之治<lb/>
而不敢爲姦百姓知主之從事於法也故吏之所使者有法<lb/>
則民從之無法則止民以法與吏相距下以法與上從事故<lb/>
詐僞之人不得欺其主嫉妬之人不得用其賊心讒䛕之人不<lb/>
得施其巧千里之外不敢擅爲非故明法曰有法度之制者<lb/>
不可巧以詐僞<lb/>
權衡者所以起輕重之數也然而人不事者非心惡利也權<lb/>
不能爲之多少其數而衡不能爲之輕重其量也人知事權<lb/>
衡之無益故不事也故明主在上位則官不得枉法吏不得<lb/>
<pb n="KR3c0001_SBCK_021-11a"/>
爲私民知事吏之無益故財貨不行於吏權衡平正而待物<lb/>
故姦詐之人不得行其私故明法曰有權衡之稱若不可欺<lb/>
以輕重<lb/>
尺寸尋丈者所以得短長之情也故以尺寸量短長則萬舉<lb/>
而萬不失矣是故尺寸之度雖富貴衆強不爲益長雖貧賤<lb/>
卑辱不爲損短公平而無所偏故姦詐之人不能誤也故明<lb/>
法曰有尋丈之數者不可差以長短<lb/>
國之所以亂者廢事情而任非譽也故明主之聽也言者責<lb/>
之以其實譽人者試之以其官言而無實者誅吏而亂官者<lb/>
誅是故虚言不敢進不肖者不敢受官亂主則不然聽言而<lb/>
不督其實故羣臣以虚譽進其黨任官而不責其功故愚汙<lb/>
之吏在庭如此則羣臣相推以美名相假以功伐務多其佼而<lb/>
<pb n="KR3c0001_SBCK_021-11b"/>
不爲主用故明法曰主釋法以譽進能則臣離上而下比周<lb/>
矣以黨舉官則民務佼而不求用矣<lb/>
亂主不察臣之功勞譽衆者則賞之不審其罪過毁衆者則<lb/>
罰之如此者則邪臣無功而得賞忠正無罪而有罰故功多<lb/>
而無賞則臣不務盡力行正而有罰則賢聖無從竭能行貨<lb/>
財而得爵禄則汗辱之人在官寄託之人不肖而位尊則民<lb/>
倍公法而趨有勢如此則慤愿之人失其職而亷㓗之吏失<lb/>
其治故明法曰官之失其治也是主以譽爲賞而以毁爲罰也<lb/>
平吏之治官也行法而無私則姦臣不得其利焉此姦臣之<lb/>
所務傷也人主不參驗其罪過以無實之言誅之則姦臣不<lb/>
能無事貴重而求推譽以避刑罰而受禄賞焉故明法曰喜<lb/>
賞惡罰之人離公道而行私術矣<lb/>
<pb n="KR3c0001_SBCK_021-12a"/>
姦臣之敗其主也積漸積微使主迷惑而不自知也上則相<lb/>
爲候望於主下則買譽於民譽其黨而使主尊之毁不譽者<lb/>
而使主廢之其所利害者主聽而行之如此則羣臣皆忘主而<lb/>
趨私佼矣故明法曰比周以相爲慝是故忘主死佼以進其譽<lb/>
主無術數則羣臣易欺之國無明法則百姓輕爲非是故姦<lb/>
邪之人用國事則羣臣仰利害也如此則姦人爲之視聽者<lb/>
多矣雖有大義主無從知之故明法曰佼衆譽多外内朋黨<lb/>
雖有大姦其蔽主多矣<lb/>
凡所謂忠臣者務明法術日夜佐主明於度數之理以治天<lb/>
下者也姦邪之臣知法術明之必治也治則姦臣困而法術<lb/>
之士顯是故邪之所務事者使法無明主無悟而已得所欲<lb/>
也故方正之臣得用則姦邪之臣困傷矣是方正之與姦邪<lb/>
<pb n="KR3c0001_SBCK_021-12b"/>
不兩進之勢也姦邪在主之側者不能勿惡也惟惡之則必<lb/>
候主閒而日夜危之人主不察而用其言則忠臣無罪而困<lb/>
死姦臣無功而富貴故明法曰忠臣死於非罪而邪臣起於<lb/>
非功<lb/>
富貴尊顯久有天下人主莫不欲也令行禁止海内無敵人<lb/>
主莫不欲也蔽欺侵凌人主莫不惡也失天下滅宗廟人主<lb/>
莫不惡也忠臣之欲明法術以致主之所欲而除主之所惡<lb/>
者姦臣之擅主者有以私危之則忠臣無從進其公正之數<lb/>
矣故明法曰所死者非罪所起者非功然則爲人臣者重私<lb/>
而輕公矣<lb/>
亂主之行爵禄也不以法令案功勞其行刑罰也不以法令<lb/>
案罪過而聽重臣之所言故臣有所欲賞主爲賞之臣欲有<lb/>
<pb n="KR3c0001_SBCK_021-13a"/>
所罰主爲罰之廢其公法專聽重臣如此故羣臣皆務其黨<lb/>
重臣而忘其主趨重臣之門而不庭故明法曰十至於私人之<lb/>
門不一至於庭<lb/>
明主之治也明於分職而督其成事勝其任者處官不勝其<lb/>
任者廢免故羣臣皆竭能盡力以治其事亂主則不然故群<lb/>
臣處官位受厚禄莫務治國者期於管國之重而擅其利牧<lb/>
漁其民以富其家故明法曰百慮其家不一圖國<lb/>
明主在上位則竟内之衆盡力以奉其主百官分職致治以<lb/>
安國家亂主則不然雖有勇力之士大臣私之而非以奉其主<lb/>
也雖有聖智之士大臣私之非以治其國也故屬數雖衆不<lb/>
得進也百官雖具不得制也如此者有人主之名而無其實<lb/>
故明法曰屬數雖衆非以尊君也百官雖具非以任國也此<lb/>
<pb n="KR3c0001_SBCK_021-13b"/>
之謂國無人<lb/>
明主者使下盡力而守法分故羣臣務尊主而不敢顧其家<lb/>
臣主之分明上下之位審故大臣各處其位而不敢相貴亂<lb/>
主則不然法制廢而不行故羣臣得務益其家君臣無分上<lb/>
下無別故羣臣得務相貴如此者非朝臣少也衆不爲用也<lb/>
故明法曰國無人者非朝臣衰也家與家務相益不務尊君<lb/>
也大臣務相貴而不任國也<lb/>
人主之張官置吏也非徒尊其身厚奉之而已也使之奉主<lb/>
之法行主之今以治百姓而誅盜賊也是故其所任官者大<lb/>
則爵尊而禄厚其所任官者小則爵卑而禄薄爵禄者人主<lb/>
之所以使吏治官也亂主之治也處尊位受奉禄養所與佼<lb/>
而不以官爲務如此者則官失其能矣故明法曰小臣持禄<lb/>
<pb n="KR3c0001_SBCK_021-14a"/>
養佼不以官爲事故官失職<lb/>
明主之擇賢人也言勇者試之以軍言智者試之以官試於<lb/>
軍而有功者則舉之試於官而事治者則用之故以戰功之<lb/>
事定勇怯以官職之治定愚智故勇怯愚智之見也如白黒<lb/>
之分亂主則不然聽言而不試故妄言者得用任人而不言<lb/>
故不肖者不困故明主以法案其言而求其實以官任其身<lb/>
而課其功專任法不自舉焉故明法曰先王之治國也使法<lb/>
擇人不自舉也<lb/>
凡所謂功者安主上利萬民者也夫破軍殺將戰勝攻取使<lb/>
主無危亡之憂而百姓無死虜之患此軍士之所以爲功者<lb/>
也奉主法治竟内使强不凌弱衆不暴寡萬民驩盡其力而<lb/>
奉養其主此吏之所以爲功也匡主之過救主之失明理義以<lb/>
<pb n="KR3c0001_SBCK_021-14b"/>
道其主主無邪辟之行蔽欺之患此臣之所以爲功也故明<lb/>
主之治也明分職而課功勞有功者賞亂治者誅誅賞之所<lb/>
加各得其冝而主不自與焉故明法曰使法量功不自度也<lb/>
明主之治也審是非察事情以度量案之合於法則行不合<lb/>
於法則止功充其言則賞不充其言則誅故言智能者必有<lb/>
見功而後舉之言惡敗者必有見過而後廢之如此則士上<lb/>
通而莫之能妬不肖者困廢而莫之能舉故明法曰能不可<lb/>
蔽而敗不可飾也<lb/>
明主之道立民所欲以求其功故爲爵禄以勸之立民所惡<lb/>
以禁其邪故爲刑罰以畏之故案其功而行賞案其罪而行<lb/>
罰如此則羣臣之舉無功者不敢進也毁無罪者不能退也<lb/>
故明法曰譽者不能進而誹者不能退也<lb/>
<pb n="KR3c0001_SBCK_021-15a"/>
制羣臣檀生殺主之分也縣令仰制臣之分也威勢尊顯主<lb/>
之分也卑賤畏敬臣之分也令行禁止主之分也奉法聽從<lb/>
臣之分也故君臣相與髙下之處也如天之與地也其分畫之<lb/>
不同也如白之與黒也故君臣之閒明别則主尊臣卑如此<lb/>
則下之從上也如響之應聲臣之法主也如景之隨形故上<lb/>
令而下應主行而臣從以令則行以禁則止以求則得此之謂<lb/>
易治故明法曰君臣之閒明别則易治<lb/>
明主操術任臣下使群臣効其智能進其長技故智者効其<lb/>
計能者進其功以前言督後事所効當則賞之不當則誅之<lb/>
張官任吏治民案法試課成功守法而法之身無煩勞而分<lb/>
職故明法曰主雖不身下爲而守法爲之可也<lb/>
臣乗馬第六十八　管子輕重一<lb/>
<pb n="KR3c0001_SBCK_021-15b"/>
桓公問管子曰請問乗馬管子對曰國無儲在令桓公曰何<lb/>
謂國無儲在令管子對曰一農之量壤百畝也春事二十五<lb/>
日之内桓公曰何謂春事二十五日之内管子對曰日至六<lb/>
十日而陽凍釋七十日而隂凍釋隂凍釋而杌稷百日不杌<lb/>
稷故春事二十五日之内耳也今君立扶臺五衢之衆皆作<lb/>
君過春而不止民失其二十五日則五衢之内阻棄之地也<lb/>
起一人之繇百畝不舉起十人之繇千畝不舉起百人之繇萬<lb/>
畝不舉起千人之繇十萬畝不舉春已失二十五日而尚有<lb/>
起夏作是春失其地夏失其苗秋起繇而無止此之謂榖地<lb/>
數亡榖失於時君之衡藉而無止民食十伍之榖則君已藉<lb/>
九矣有衡求幣焉此盜暴之所以起刑罰之所以衆也隨之<lb/>
以暴謂之内戰桓公曰善哉筴乗馬之數求盡也彼王者不<lb/>
<pb n="KR3c0001_SBCK_021-16a"/>
奪民時故五榖興豐五榖興豐則士輕禄民簡賞彼善爲國<lb/>
者使農夫寒耕暑耘力歸於上女勤於纎微而織歸於府者<lb/>
非怨民心傷民意髙下之筴不得不然之理也桓公曰爲之柰<lb/>
何管子曰虞國得筴乗馬之數矣桓公曰何謂筴乗馬之數<lb/>
管子曰百畝之夫子之筴率二十七日爲子之春事資子之幣<lb/>
春秋子穀大登國榖之重去分謂農夫曰幣之在子者以爲<lb/>
穀而廩之州里國榖之分在上國榖之重再十倍謂逺近之<lb/>
縣里邑百官皆當奉器械備曰國無幣以榖准幣國榖之櫎<lb/>
一切什九還榖而應榖國器皆資無藉於民此有虞之筴乗<lb/>
馬也<lb/>
乗馬數第六十九　管子輕重二<lb/>
桓公問管子曰有虞筴乗馬已行矣吾欲立筴乗馬爲之奈何<lb/>
<pb n="KR3c0001_SBCK_021-16b"/>
管子對曰戰國脩其城池之功故其國常失其地用王國則以<lb/>
時行也桓公曰何謂以時行管子對曰出准之令守地用人<lb/>
筴故開闔皆在上無求於民朝國守分上分下游於分之閒<lb/>
而用足王國守始國用一不足則加一焉國用二不足則加二<lb/>
焉國用三不足則加三焉國用四不足則加四焉國用五不<lb/>
足則加五焉國用六不足則加六焉國用七不足則加七焉<lb/>
國用八不足則加八焉國用九不足則加九焉國用十不足<lb/>
則加十焉人君之守髙下歳藏三分十年則必有五年之餘<lb/>
若歳凶旱水泆民失本則脩宫室臺榭以前無狗後無彘者<lb/>
爲庸故脩宫室臺榭非麗其樂也以平國筴也今至於其亡<lb/>
筴乗馬之君春秋冬夏不知時終始作功起衆立宫室臺榭<lb/>
民失其本事君不知其失諸春筴又失諸夏秋之筴數也民<lb/>
<pb n="KR3c0001_SBCK_021-17a"/>
無<graphic n="KR1399" url="https://raw.githubusercontent.com/kanripo/KR-Gaiji/master/images/KR1399.png" mimeType="image/png"/>賣子數也猛毅之人淫暴貧病之民乞請君行律度焉<lb/>
則民被刑僇而不從於主上此筴乗馬之數亡也乗馬之准<lb/>
與天下齊准彼物輕則見泄重則見射此鬪國相泄輕重之<lb/>
家相奪也至於王國則持流而止矣桓公曰何謂持流管子<lb/>
對曰有一人耕而五人食者有一人耕而四人食者有一人耕<lb/>
而三人食者有一人耕而二人食者此齊力而功地田筴相貟<lb/>
此國筴之時守也君不守以筴則民且守於上此國筴流巳<lb/>
桓公曰乗馬之數盡於此乎管子對曰布織財物皆立其貲<lb/>
財物之貲與幣髙下榖獨貴獨賤桓公曰何謂獨貴獨賤管<lb/>
子對曰榖重而萬物輕穀輕而萬物重公曰賤筴乗馬之數奈<lb/>
何管子對曰郡縣上臾之壤守之若干閒壤守之若干下壤<lb/>
守之若干故相壤定籍而民不移振貧補不足下樂上故以上<lb/>
<pb n="KR3c0001_SBCK_021-17b"/>
壤之滿補下壤之衆章四時守諸開闔民之不移也如廢方<lb/>
於地此之謂筴乗馬之數也<lb/>
問乗馬第七十　管子輕重三<lb/>
管子卷第二十一<lb/>
</p>
<p>
</p>
  </div>
</body>
</text>
</TEI>
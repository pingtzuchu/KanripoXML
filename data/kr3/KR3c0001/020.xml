<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3c0001_SBCK_020-1a"/>
管子卷第二十　唐司空房　玄齡　注<lb/>
　　　形勢解第六十四<lb/>
形勢解第六十四　管子解二<lb/>
山者物之髙者也惠者主之髙行也慈者父母之髙行也忠者<lb/>
臣之髙行也孝者子婦之髙行也故山髙而不崩則祈羊至<lb/>
主惠而不解則民奉養父母慈而不解則子婦順臣下忠而<lb/>
不解則爵禄至子婦孝而不解則美名附故節髙而不解則<lb/>
所欲得矣解則不得故曰山髙而不崩則祈羊至矣<lb/>
淵者衆物之所生也能深而不涸則沈王至主者人之所仰<lb/>
而生也能寛𥙿純厚而不苛忮則民人附父母者子婦之所<lb/>
受敎也能慈仁敎訓而不失理則子婦孝臣下者主之所用<lb/>
也能盡力事上則當於主子婦者親之所以安也能孝弟順<lb/>
<pb n="KR3c0001_SBCK_020-1b"/>
親則當於親故淵涸而無水則沈玉不至主苛而無厚則萬<lb/>
民不附父母暴而無恩則子婦不親臣下墮而不忠則卑辱<lb/>
困窮子婦不安親則禍憂至故淵不涸則所欲者至涸則不<lb/>
至故曰淵深而不涸則沈玉極<lb/>
天覆萬物制寒暑行日月次星辰天之常也治之以理終而<lb/>
復始主牧萬民治天下莅百官主之常也治之以法終而復<lb/>
始和子孫屬親戚父母之常也治之以義終而復始敦敬忠<lb/>
信臣下之常也以事其主終而復始愛親善養思敬奉敎子<lb/>
婦之常也以事其親終而復始故天不失其常則寒暑得其<lb/>
時日月星辰得其序主不失其常則羣臣得其義百官守其<lb/>
事父母不失其常則子孫和順親戚相驩臣下不失其常則<lb/>
事無過失而官職政治子婦不失其常則長幼理而親踈和<lb/>
<pb n="KR3c0001_SBCK_020-2a"/>
故用常者治失常者亂天未甞變其所以治也故曰天不變<lb/>
其常<lb/>
地生養萬物地之則也治安百姓主之則也敎護家事父母<lb/>
之則也正諫死節臣下之則也盡力共養子婦之則也地不<lb/>
易其則故萬物生焉主不易其利故百姓安焉父母不易其<lb/>
則故家事辦焉臣下不易其則故主無過失子婦不易其則<lb/>
故親養備具故用則者安不用則者危地未甞易其所以安<lb/>
也故曰地不易其則<lb/>
春者陽氣始上故萬物生夏者陽氣畢上故萬物長秋者隂<lb/>
氣始下故萬物收冬者隂氣畢下故萬物藏故春夏生長秋<lb/>
冬收藏四時之節也賞賜刑罰主之節也四時末甞不生殺<lb/>
也主未甞不賞罰也故曰春秋冬夏不更其節也<lb/>
<pb n="KR3c0001_SBCK_020-2b"/>
天覆萬物而制之地載萬物而養之四時生長萬物而收藏之<lb/>
古以至今不更其道故曰古今一也蛟龍水蟲之神者也乗<lb/>
於水則神立失於水則神廢人主天下之有威者也得民則<lb/>
威立失民則威廢蛟龍待得水而后立其神人主待得民而<lb/>
后成其威故曰蛟龍得水而神可立也<lb/>
虎豹獸之猛者也居深林廣澤之中則人畏其威而載之人主<lb/>
天下之有勢者也深居則人畏其勢故虎豹去其幽而近於人則<lb/>
人得之而易其威人主去其門而迫於民則民輕之而傲其<lb/>
勢故曰虎豹託幽而威可載也<lb/>
風漂物者也風之所漂不避貴賤美惡雨濡物者也雨之所<lb/>
墮不避大小強弱風雨至公而無私所行無常郷人雖遇漂<lb/>
濡而莫之怨也故曰風雨無郷而怨怒不及也<lb/>
<pb n="KR3c0001_SBCK_020-3a"/>
人主之所以令則行禁則止者必令於民之所好而禁於民<lb/>
之所惡也民之情莫不欲生而惡死莫不欲利而惡害故上<lb/>
令於生利人則令行禁於殺害人則禁止令之所以行者必<lb/>
民樂其政也而令乃行故曰貴有以行令也<lb/>
人主之所以使下盡力而親上者必爲天下致利除害也故<lb/>
德澤加於天下惠施厚於萬物父子得以安羣生得以育<lb/>
故萬民驩盡其力而樂爲上用入則務本疾作以實倉廩<lb/>
出則盡節死敵以安社稷雖勞苦卑辱而不敢告也此賤人<lb/>
之所以亡其卑也故曰賤有以亡卑<lb/>
起居時飲食節寒暑適則身利而壽命益起居不時飲食<lb/>
不節寒暑不適則形體累而壽命損人惰而侈則貧力而儉<lb/>
則富夫物莫虚至必有以也故曰壽夭貧富無徒歸也法立<lb/>
<pb n="KR3c0001_SBCK_020-3b"/>
而民樂之令出而民銜之法令之合於民心如符節之相得也<lb/>
則主尊顯故曰銜令者君之尊也<lb/>
人主出言順於理合於民情則民受其辭民受其辭則名聲<lb/>
章故曰受辭者名之運也明主之治天下也靜其民而不擾佚<lb/>
其民而不勞不擾則民自循不勞則民自試故曰上無事而<lb/>
民自試<lb/>
人主立其度量陳其分職明其法式以莅其民而不以言先之<lb/>
則民循正所謂抱蜀者祠器也故曰抱蜀不言而廟堂旣脩<lb/>
將將鴻鵠貌之美者也貎美故民歌之德義者行之美者也<lb/>
德義美故民樂之民之所歌樂者美行德義也而明主鴻鵠<lb/>
有之故曰鴻鵠將將維民歌之<lb/>
濟濟者誠莊事斷也多士者多長者也周文王誠莊事斷故<lb/>
<pb n="KR3c0001_SBCK_020-4a"/>
國治其羣臣明理以佐主故主明主明而國治竟内被其利<lb/>
澤殷民舉首而望文王願爲文王臣故曰濟濟多士殷民化之<lb/>
紂之爲主也勞民力奪民財危民死冤暴之令加於百姓㦧<lb/>
毒之使施於天下故大臣不親小民疾怨天下畔之而願爲<lb/>
文王臣者紂自取之也故曰紂之失也無儀法程式蜚揺而<lb/>
無所定謂之蜚蓬之問蜚蓬之問明主不聽也無度之言明<lb/>
主不許也故曰蜚蓬之問不在所賔<lb/>
道行則君臣親父子安諸生育故明主之務務在行道不顧<lb/>
小物燕爵物之小者也故曰燕爵之集道行不顧<lb/>
明主之動靜得理義號令順民心誅殺當其罪賞賜當其功<lb/>
故雖不用犧牲珪璧禱於鬼神鬼神助之天地與之舉事而<lb/>
有福亂主之動作失義理號令逆民心誅殺不當其罪賞賜<lb/>
<pb n="KR3c0001_SBCK_020-4b"/>
不當其功故雖用犧牲珪璧禱於鬼神鬼神不助天地不與<lb/>
舉事而有禍故曰犠牲珪璧不足以享鬼<lb/>
主之所以爲功者富強也故國富兵強則諸侯服其政鄰敵<lb/>
畏其威雖不用寶幣事諸侯諸侯不敢犯也主之所以爲罪<lb/>
者貧弱也故國貧兵弱戰則不勝守則不固雖出名器重寶<lb/>
以事鄰敵不免於死亡之患故曰主功有素寶幣奚爲<lb/>
羿古之善射者也調和其弓矢而堅守之其操弓也審其髙下有<lb/>
必中之道故能多發而多中明主猶羿也平和其法審其廢<lb/>
置而堅守之有必治之道故能多舉而多當道者羿之所以必<lb/>
中也主之所以必治也射者弓弦發矢也故曰羿之道非射也<lb/>
造父善馭馬者也善視其馬節其飲食度量馬力審其足走<lb/>
故能取逺道而馬不罷明主猶造父也善治其民度量其力<lb/>
<pb n="KR3c0001_SBCK_020-5a"/>
審其技能故立功而民不困傷故術者造父之所以取逺道<lb/>
也主之所以立功名也馭者操轡也故曰造父之術非馭也<lb/>
奚仲之爲車器也方圜曲直皆中規矩鈎繩故機旋相得用<lb/>
之牢利成器堅固明主猶奚仲也言辭動作皆中術數故衆<lb/>
理相當上下相親巧者奚仲之所以爲器也主之所以爲治<lb/>
也斲削者斤刀也故曰奚仲之巧非斲削也<lb/>
民利之則來害之則去民之從利也如水之走下於四方無擇<lb/>
也故欲來民者先起其利雖不召而民自至設其所惡雖召<lb/>
之而民不來也故曰召逺者使無爲焉<lb/>
莅民如父母則民親愛之道之純厚遇之有實雖不言曰吾<lb/>
親民而民親矣莅民如仇讎則民踈之道之不厚遇之無實<lb/>
詐僞並起雖言曰吾親民民不親也故曰親近者言無事焉<lb/>
<pb n="KR3c0001_SBCK_020-5b"/>
明主之使逺者來而近者親也爲之在心所謂夜行者心行<lb/>
也能心行德則天下莫能與之爭矣故曰唯夜行者獨有之乎<lb/>
爲主而賊爲父母而暴爲臣下而不忠爲子婦而不孝四者<lb/>
人之大失也大失在身雖有小善不得爲賢所謂平原者下<lb/>
澤也雖有小封不得爲髙故曰平原之隰奚有於髙<lb/>
爲主而惠爲父母而慈爲臣下而忠爲子婦而孝四者人之<lb/>
髙行也髙行在身雖有小過不爲不肖所謂大山者山之髙<lb/>
者也雖有小隈不以爲深故曰大山之隈奚有於深<lb/>
毀訾賢者之謂訾推譽不肖之謂讆<hi>切爲劌</hi>訾讆之人得用則<lb/>
人主之明蔽而毀譽之言起任之大事則事不成而禍患至<lb/>
故曰訾讆之人勿與任大<lb/>
明主之慮事也爲天下計者謂之譕臣譕臣則海内被其澤<lb/>
<pb n="KR3c0001_SBCK_020-6a"/>
澤布於天下後世享其功久逺而利愈多故曰譕臣者可與<lb/>
逺舉<lb/>
聖人擇可言而后言擇可行而后行偷得利而后有害偷得<lb/>
樂而后有憂者聖人不爲也故聖人擇言必顧其累擇行必<lb/>
顧其憂故曰顧憂者可與致道<lb/>
小人者枉道而取容適主意而偷說備利而偷得如此者其<lb/>
得之雖速禍患之至亦急故聖人去而不用也故曰其計也<lb/>
速而憂在近者徃而勿召也<lb/>
舉一而爲天下長利者謂之舉長舉長則被其利者衆而德<lb/>
義之所見逺故曰舉長者可逺見也<lb/>
天之裁大故能兼覆萬物地之裁大故能兼載萬物人主之<lb/>
裁大故容物多而衆人得比焉故曰裁大者衆之所比也<lb/>
<pb n="KR3c0001_SBCK_020-6b"/>
貴富尊顯民歸樂之人主莫不欲也故欲民之懷樂已者必<lb/>
服道德而勿猒也而民懷樂之故曰美人之懷定服而勿猒也<lb/>
聖人之求事也先論其理義計其可否故義則求之不義則<lb/>
止可則求之不可則止故其所得事者常爲身寶小人之求<lb/>
事也不論其理義不計其可否不義亦求之不可亦求之故<lb/>
其所得事者未甞爲頼也故曰必得之事不足頼也<lb/>
聖人之諾巳也先論其理義計其可否義則諾不義則巳可<lb/>
則諾不可則巳故其諾未甞不信也小人不義亦諾不可亦<lb/>
諾言而必諾故其諾未必信也故曰必諾之言不足信也<lb/>
謹於一家則立於一家謹於一郷則立於一郷謹於一國則<lb/>
立於一國謹於天下則立於天下是故其所謹者小則其所<lb/>
立亦小其所謹者大則其所立亦大故曰小謹者不大立<lb/>
<pb n="KR3c0001_SBCK_020-7a"/>
海不辭水故能成其大山不辭土石故能成其髙明主不猒<lb/>
人故能成其衆士不猒學故能成其聖飺<hi>嫌食皃疾移切</hi>者多所惡<lb/>
也諫者所以安主也食者所以肥體也主惡諫則不安人飺<lb/>
食則不肥故曰飺食者不肥體也<lb/>
言而語道德忠信孝弟者此言無棄者天公平而無私故美<lb/>
惡莫不覆地公平而無私故小大莫不載無棄之言公平而<lb/>
無私故賢不肖莫不用故無棄之言者參伍於天地之無私<lb/>
也故曰有無棄之言者必參之於天地矣<lb/>
明主之官物也任其所長不任其所短故事無不成而功無<lb/>
不立亂主不知物之各有所長所短也而責必備夫慮事定<lb/>
物辯明禮義人之所長而蝚蝯<hi>下于元切上如由切</hi>之所短也縁髙出險<lb/>
蝚蝯之所長而人之所短也以蝚蝯之所長責人故其令廢而<lb/>
<pb n="KR3c0001_SBCK_020-7b"/>
責不塞故曰墜岸三仭人之所大難也而蝚蝯飲焉<lb/>
明主之舉事也任聖人之慮用衆人之力而不自與焉故事<lb/>
成而福生亂主自智也而不因聖人之慮矜奮自功而不因<lb/>
衆人之力專用已而不聽正諫故事敗而禍生故曰伐矜好<lb/>
專舉事之禍也<lb/>
馬者所乗以行野也故雖不行於野其養食馬也未甞解惰也<lb/>
民者所以守戰也故雖不守戰其治養民也未甞解惰也故<lb/>
曰不行其野不違其馬<lb/>
天生四時地生萬財以養萬物而無取焉明主配天地者也<lb/>
教民以時勸之以耕織以厚民養而不伐其功不私其利故<lb/>
曰能予而無取者天地之配也<lb/>
解惰簡慢以之事主則不忠以之事父母則不孝以之起事<lb/>
<pb n="KR3c0001_SBCK_020-8a"/>
則不成故曰怠倦者不及也<lb/>
以規矩爲方圜則成以尺寸量短長則得以法數治民則安<lb/>
故事不廣於理者其成若神故曰無廣者疑神<lb/>
事主而不盡力則有刑事父母而不盡力則不親受業問學<lb/>
而不加務則不成故朝不勉力務進夕無見功故曰朝忘其<lb/>
事夕失其功<lb/>
中情信誠則名譽美矣脩行謹敬則尊顯附矣中無情實則<lb/>
名聲惡矣脩行慢易則汙辱生矣故曰邪氣襲内正色乃衰也<lb/>
爲人君而不明君臣之義以正其臣則臣不知於爲臣之理以<lb/>
事其主矣故曰君不君則臣不臣<lb/>
爲人父而不明父子之義以敎其子而整齊之則子不知爲<lb/>
人子之道以事其父矣故曰父不父子不子<lb/>
<pb n="KR3c0001_SBCK_020-8b"/>
君臣親上下和萬民輯故主有令則民行之上有禁則民不<lb/>
犯君臣不親上下不和萬民不輯故令則不行禁則不止故<lb/>
曰上下不和令乃不行<lb/>
言辭信動作莊衣冠正則臣下肅言辭慢動作虧衣冠惰則<lb/>
臣下輕之故曰衣冠不正則賔者不肅<lb/>
儀者萬物之程式也法度者萬民之儀表也禮義者尊卑之<lb/>
儀表也故動有儀則令行無儀則令不行故曰進退無儀則<lb/>
政令不行<lb/>
人主者温良寛厚則民愛之整齊嚴莊則民畏之故民愛<lb/>
之則親畏之則用夫民親而爲用主之所急也故曰且懷且<lb/>
威則君道備矣<lb/>
人主能安其民則事其主如事其父母故主有憂則憂之有<lb/>
<pb n="KR3c0001_SBCK_020-9a"/>
難則死之主視民如土則民不爲用主有憂則不憂有難則<lb/>
不死故曰莫樂之則莫哀之莫生之則莫死之<lb/>
民之所以守戰至死而不衰者上之所以加施於民者厚也故<lb/>
上施厚則民之報上亦厚上施薄則民之報上亦薄故薄施<lb/>
而厚責君不能得之於臣父不能得之於子故曰往者不至<lb/>
來者不極<lb/>
道者扶持衆物使得生育而各終其性命者也故或以治郷<lb/>
或以治國或以治天下故曰道之所言者一也而用之者異<lb/>
聞道而以治一郷親其父子順其兄弟正其習俗使民樂其<lb/>
上安其土爲一郷主幹者郷之人也故曰有聞道而好爲郷<lb/>
者一郷之人也<lb/>
民之從有道也如飢之先食也如寒之先衣也如暑之先隂<lb/>
<pb n="KR3c0001_SBCK_020-9b"/>
也故有道則民歸之無道則民去之故曰道往者其人莫來<lb/>
道來者其人莫往<lb/>
道者所以變化身而之正理者也故道在身則言自順行自<lb/>
正事君自忠事父自孝遇人自理故曰道之所設身之化也<lb/>
天之道滿而不溢盛而不衰明主法象天道故貴而不驕<lb/>
富而不奢行理而不惰故能長守貴富久有天下而不失也<lb/>
故曰持滿者與天<lb/>
明主救天下之禍安天下之危者也夫救禍安危者必待萬<lb/>
民之爲用也而后能爲之故曰安危者與人<lb/>
地大國富民衆兵強此盛滿之國也雖巳盛滿無德厚以安<lb/>
之無度數以治之則國非其國而民無其民也故曰失天之<lb/>
度雖滿必涸<lb/>
<pb n="KR3c0001_SBCK_020-10a"/>
臣不親其主百姓不信其吏上下離而不和故雖自安必且<lb/>
危之故曰上下不和雖安必危<lb/>
主有天道以禦其民則民一心而奉其上故能貴富而久王<lb/>
天下失天之道則民離畔而不聽從故主危而不得久王天<lb/>
下故曰欲王天下而失天之道天下不可得而王也<lb/>
人主務學術數務行正理則化變日進至於大功而愚人不<lb/>
知也亂主淫佚邪枉日爲無道至於滅亡而不自知也故曰<lb/>
莫知其爲之其功旣成莫知其舎之也藏之而無形<lb/>
古者三王五伯皆人主之利天下者也故身貴顯而子孫𬒳<lb/>
其澤桀紂幽厲皆人主之害天下者也故身困傷而子孫蒙<lb/>
其禍故曰疑今者察之古不知來者視之往<lb/>
神農敎耕生榖以致民利禹身決瀆斬髙橋下以致民利湯<lb/>
<pb n="KR3c0001_SBCK_020-10b"/>
武征伐無道誅殺暴亂以致民利故明王之動作雖異其利<lb/>
民同也故曰萬事之任也異起而同歸古今一也<lb/>
棟生橈不勝任則屋覆而人不怨者其理然也弱子慈母之<lb/>
所愛也不以其理衍下瓦則必母笞之故以其理動者雖覆屋<lb/>
不爲怨不以其理動者下瓦必笞故曰生棟覆屋怨怒不及<lb/>
弱子下瓦慈母操箠<lb/>
行天道出公理則逺者自親廢天道行私爲則子母相怨故<lb/>
曰天道之極逺者自親人事之起近親造怨<lb/>
古者武王地方不過百里戰卒之衆不過萬人然能戰勝攻<lb/>
取立爲天子而丗謂之聖王者知爲之之術也桀紂貴爲天<lb/>
子富有海内地方甚大戰卒甚衆而身死國亡爲天下僇者<lb/>
不知爲之之術也故能爲之則小可爲大賤可爲貴不能爲<lb/>
<pb n="KR3c0001_SBCK_020-11a"/>
之則雖爲天子人猶奪之也故曰巧者有餘而拙者不足也<lb/>
明主上不逆天下不壙地故天予之時地生之財亂主上逆<lb/>
天道下絶地理故天不予時地不生財故曰其功順天者天<lb/>
助之其功逆天者天違之<lb/>
古者武王天之所助也故雖地小而民少猶之爲天子也桀<lb/>
紂天之所違也故雖地大民衆猶之困辱而死亡也故曰天<lb/>
之所助雖小必大天之所違雖大必削與人交多詐僞無情<lb/>
實偷取一切謂之烏集之交烏集之交初雖相驩後必相咄<lb/>
故曰烏集之交雖善不親<lb/>
聖人之與人約結也上觀其事君也内觀其事親也必有可<lb/>
知之理然後約結約結而不襲於理後必相倍故曰不重之<lb/>
結雖固必解道之用也貴其重也<lb/>
<pb n="KR3c0001_SBCK_020-11b"/>
明主與聖人謀故其謀得與之舉事故其事成亂主與不肖<lb/>
者謀故其計失與之舉事故其事敗夫計失而事敗此與不<lb/>
可之罪故曰母與不可<lb/>
明主度量人力之所能爲而后使焉故令於人之所能爲則<lb/>
令行使於人之所能爲則事成亂主不量人力今於人之所<lb/>
不能爲故其令廢使於人之所不能爲故其事敗夫令出而<lb/>
廢舉事而敗此強不能之罪也故曰母強不能<lb/>
狂惑之人告之以君臣之義父子之理貴賤之分不信聖人<lb/>
之言也而反害傷之故聖人不告也故曰母告不知<lb/>
與不肖者舉事則事敗使於人之所不能爲則令廢告狂惑<lb/>
之人則身害故曰與不可強不能告不知謂之勞而無功<lb/>
常以言翹明其與人也其愛人也其有德於人也以此爲友<lb/>
<pb n="KR3c0001_SBCK_020-12a"/>
則不親以此爲交則不結以此有德於人則不報故曰見與之<lb/>
友幾於不親見愛之交幾於不結見施之德幾於不報四方<lb/>
之所歸心行者也<lb/>
明主不用其智而任聖人之智不用其力而任衆人之力故<lb/>
以衆人之智思慮者無不知也以衆人之力起事者無不成<lb/>
也能自去而因天下之智力起則身逸而福多亂主獨用其<lb/>
智而不任聖人之智獨用其力而不任衆人之力故其身勞<lb/>
而禍多故曰獨任之國勞而多禍<lb/>
明主内行其法度外行其理義故鄰國親之與國信之有患<lb/>
則鄰國憂之有難則鄰國救之亂主内失其百姓外不信於<lb/>
鄰國故有患則莫之憂也有難則莫之救也外内皆失孤特<lb/>
而無黨故國弱而主辱故曰獨國之君卑而不威<lb/>
<pb n="KR3c0001_SBCK_020-12b"/>
明主之治天下也必用聖人而后天下治婦人之求夫家也<lb/>
必用媒而后家事成故治天下而不用聖人則天下乖亂而<lb/>
民不親也求夫家而不用媒則醜恥而人不信也故曰自媒<lb/>
之女醜而不信<lb/>
明主者人未之見而有親心焉者有使民親之之道也故其<lb/>
位安而民往之故曰未之見而親焉可以往矣<lb/>
堯舜古之明主也天下推之而不倦譽之而不猒久逺而不<lb/>
忘者有使民不忘之道也故其位安而民來之故曰久而不<lb/>
忘焉可以來矣<lb/>
日月昭察萬物者也天多雲氣蔽蓋者衆則日月不明人主<lb/>
猶日月也羣臣多姦立私以擁蔽主則主不得昭察其臣下臣<lb/>
下之情不得上通故姦邪日多而人主愈蔽故曰日月不明<lb/>
<pb n="KR3c0001_SBCK_020-13a"/>
天不易也<lb/>
山物之髙者也地險穢不平易則山不得見人主猶山也左<lb/>
右多黨比周以壅其主則主不得見故曰山髙而不見地不<lb/>
易也<lb/>
人主出言不逆於民心不悖於理義其所言足以安天下者<lb/>
也人唯恐其不復言也出言而離父子之親䟽君臣之道害<lb/>
天下之衆此言之不可復者也故明主不言也故曰言而不<lb/>
可復者君不言也<lb/>
人主身行方正使人有理遇人有禮行發於身而爲天下法<lb/>
式者人唯恐其不復行也身行不正使人暴虐遇人不信行<lb/>
發於身而爲天下笑者此不可復之行故明主不行也故曰<lb/>
行而不可再者君不行也<lb/>
<pb n="KR3c0001_SBCK_020-13b"/>
言之不可復者其言不信也行之不可再者其行賊暴也故<lb/>
言而不信則民不附行而賊暴則天下怨民不附天下怨此<lb/>
滅亡之所從生也故明主禁之故曰凡言之不可復行之不<lb/>
可再者有國者之大禁也<lb/>
管子卷第二十<lb/>
<pb n="KR3c0001_SBCK_020-14a"/>
</p>
<p>
</p>
  </div>
</body>
</text>
</TEI>
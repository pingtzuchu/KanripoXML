<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3c0001_SBCK_018-1a"/>
管子卷第十八　唐司空房　玄齡　注<lb/>
　　　入國第五十四　九守第五十五<lb/>
　　　桓公問第五十六　度地第五十七<lb/>
入國第五十四<hi>入而行化謂始有國</hi>雜篇五<lb/>
入國四旬五行九惠之敎<hi>方行而施九惠之敎旬即巡也謂四面五</hi>一曰老老<hi>禮養老者以養老之</hi>二<lb/>
曰慈㓜三曰恤孤四曰養疾五曰合獨六曰問疾七曰通窮八<lb/>
曰振困九曰接絶所謂老老者凡國都皆有掌老<hi>老之官謂置掌</hi>年七<lb/>
十巳上一子無征<hi>之征役不預國</hi>三月有饋肉<hi>之肉謂官饋</hi>八十巳上二子無征<lb/>
月有饋肉九十以上盡家無征日有酒肉死上共棺椁勸子<lb/>
弟精膳食問所欲求所嗜<hi>其所以耆欲而供也問老者何所欲求訪</hi>此之謂老老所<lb/>
謂慈㓜者凡國都皆有掌㓜士民有子子有㓜弱不勝飬爲<lb/>
累者<hi>自養故爲累勝堪也謂不堪</hi>有三㓜者無婦征四㓜者盡家無征五㓜又<lb/>
<pb n="KR3c0001_SBCK_018-1b"/>
子之葆<hi>敎母葆今之</hi>受二人之食<hi>人之食/官給二</hi>能事而后止<hi>事然後止其養㓜者漸長能自管</hi>
此之謂慈㓜所謂恤孤者凡國都皆有掌孤士人死子孤㓜<lb/>
無父母所養<hi>所養之親也旣無父母又無</hi>不能自生者屬之其郷黨知識故<lb/>
人養一孤者一子無征養二孤者二子無征養三孤者盡家無<lb/>
征掌孤數行問之必知其食飲飢寒身之膌胜而哀憐之<hi>瘦膌</hi>
<hi>肥也也胜</hi>此之謂恤孤所謂養疾者凡國都皆有掌養疾聾盲喑啞<lb/>
跛躄徧枯握遞<hi>而不甲者謂之握遞遞著也謂而子相拱著</hi>不耐自生者上收而養之疾<lb/>
<hi>與療疾旣養之又</hi>官而衣食之<hi>之衣食/謂官給</hi>殊身而后止<hi>身而後止其養殊猶離也疾離</hi>此之謂<lb/>
養疾所謂合獨者凡國都皆有掌媒丈夫無妻曰鰥婦人無<lb/>
夫曰寡取鰥寡而合和之予田宅而家室之三年然后事之<hi>謂事</hi>
<hi>職役也供國之</hi>此之謂合獨所謂問疾者凡國都皆有掌病士人有病<lb/>
者掌病以上令問之九十以上日一問八十巳上二日一問七十以<lb/>
<pb n="KR3c0001_SBCK_018-2a"/>
上三日一問衆庶五日一問疾甚者以告上身問之掌病行於<lb/>
國中以問病爲事此之謂問病所謂通窮者凡國都皆有通<lb/>
窮若有窮夫婦無居處窮賔客絶粮食居其郷黨以聞者有<lb/>
賞不以聞者有罰此之謂通窮所謂振困者歳凶庸人訾厲<lb/>
<hi>厲病也訾疾也</hi>多死喪㢮刑罰赦有罪散倉粟以食之此之謂振困所<lb/>
謂接絶者士民死上事死戰事使其知識故人受資於上<hi>謂資</hi>
<hi>用財</hi>而祠之此之謂接絶也<lb/>
九守第五十五<hi>主因主位/主則/主明/主㕘/主聽/督名/主賞主問</hi>雜篇六<lb/>
安徐而靜<hi>徐而又靜黙人居位當安</hi>柔節先定<hi>定巳然後可定人以和柔爲節先能</hi>虚心平意以<lb/>
待湏<hi>臣之諫說湏亦待也虚其心平其意以待</hi>
　　　　　　右主位<hi>當如此人主居位</hi>
目貴明耳貴聦心貴智以天下之目視則無不見也以天下之<lb/>
<pb n="KR3c0001_SBCK_018-2b"/>
耳聽則無不聞也以天下之心慮則無不知也輻湊並進則<lb/>
明不塞矣<hi>者爲之聽智者爲之謀輻湊並進不亦冝乎故曰明不可塞言聖人不自用其聦明思慮而任之天下故明者爲之視聽聦</hi>
　　　　　　右主明<hi>下耳目視聽之主明在於用天</hi>
聽之術曰勿望而距勿望而許<hi>望風則有所距有所許也聽言之術必湏審察不可</hi>許之則<lb/>
失守距之則閉塞<hi>之故或失守或閉塞既未審察輒有距而許</hi>髙山仰之不可極也深<lb/>
淵度之不可測也<hi>當如髙山深淵不可極而側之不審察者常爲彼所知故戒之</hi>神明之德正靜<lb/>
其極也<hi>正且靜如此者其有窮極矣旣如山淵則其德配神明而</hi>
　　　　　右主聽<lb/>
用賞者貴誠用刑者貴必刑賞信必於耳目之所見則其所<lb/>
不見莫不闇化矣誠暢乎天地通於神明見姦僞也<hi>通神明故旣暢天地</hi>
<hi>能見之有姦僞必</hi>
　　　　　右主賞<lb/>
<pb n="KR3c0001_SBCK_018-3a"/>
一曰天之二曰地之三曰人之<hi>必問於賢者而後行之言三才之道幽䆳深遠</hi>四曰上下左<lb/>
右前後<hi>之宜故湏問之凡此皆有逆順</hi>熒惑其處安在<hi>星所在也又湏知法</hi>
　　　　　　右主問<lb/>
心不爲九竅九竅治<hi>九竅自治心任九竅</hi>君不爲五官五官治<hi>五官自治之君任五官故</hi>
爲善者君予之賞爲非者君予之罰君因其所以來因而予<lb/>
之則不勞矣<hi>賞何勞之有自來而又得</hi>聖人因之故能掌之<hi>皆屬巳故能主之掌主也因來而賞物</hi>
因之修理故能長乆<lb/>
　　　　　　右主因<lb/>
人主不可不周<hi>密也周謂謹</hi>人主不周則羣臣下亂<hi>故臣下交爭而亂不周則泄其機事</hi>
<hi>也</hi>寂乎其無端也<hi>當如是愼密者</hi>外内不通安知所怨<hi>不泄故無怨外内不通則事</hi>關<lb/>
閈不開善否無原<hi>與不善不得知其原哉旣不開其關閈故善之</hi>
　　　　　　右主周<lb/>
<pb n="KR3c0001_SBCK_018-3b"/>
一曰長目二曰飛耳三曰樹明明知千里之外隱微之中曰<lb/>
動姦姦動則變更矣<hi>姦旣動矣自然變更姦在隱微其理將動</hi>
　　　　　　右主叅<lb/>
脩名而督實按實而定名名實相生反相爲情名實當則治<lb/>
不當則亂名生於實實生於德德生於理理生於智智生於當<lb/>
　　　　　　右督名<lb/>
桓公問第五十六　雜篇七<lb/>
齊桓公問管子曰吾念有而勿失得而勿忘爲之有道乎對<lb/>
曰勿創勿作時至而隨母以私好惡害公正察民所惡以自<lb/>
爲戒<hi>巳行之非人有所惡</hi>黃帝立明臺之議者上觀於賢也堯有衢室<lb/>
之問者下聽於人也舜有告善之旌而主不蔽也禹立建鼓<lb/>
於朝而備訊唉<hi>驚問也訊問也唉</hi>湯有緫街之庭以觀人誹也武王<lb/>
<pb n="KR3c0001_SBCK_018-4a"/>
有靈臺之復而賢者進也<hi>白也復謂</hi>此古聖帝明王所以有而勿<lb/>
失得而勿忘者也桓公曰吾欲效而爲之其名云何對曰名<lb/>
曰嘖室之議<hi>言語讙嘖謂議論者</hi>曰法簡而易行刑審而不犯事約而易<lb/>
從求寡而易足人有非上之所過謂之正士<hi>之可謂正士見上有過而非</hi>内於<lb/>
嘖室之議<hi>爲嘖室之議納正士之言著</hi>有司執事者咸以厥事奉職而不忘<lb/>
爲此嘖室之事也請以東郭牙爲之此人能以正事爭於君<lb/>
前者也桓公曰善<lb/>
度地第五十七　雜篇八<lb/>
昔者桓公問管仲曰寡人請問度地形而爲國者其何如而<lb/>
可管仲對曰夷吾之所聞能爲霸王者蓋天子聖人也故聖<lb/>
人之處國者必於不傾之地<hi>復壯者謂之不傾言其處深厚岡原</hi>而擇地形之肥饒<lb/>
者郷山左右經水若澤<hi>山右及縁之澤然後建其國都或在山左或向</hi>内爲落渠之冩因<lb/>
<pb n="KR3c0001_SBCK_018-4b"/>
大川而注焉<hi>之渠以注於大川謂於都内更爲洛水</hi>乃以其天材地之所生利養其<lb/>
人以育六畜<hi>因天時而植者也天材謂五榖之屬</hi>天下之人皆歸其德而惠其義<hi>順惠</hi>
乃別制斷之<hi>制之斷之乃分别其地</hi>州者謂之術<hi>者爲之術地數充爲州</hi>不滿術者謂<lb/>
之里<hi>者謂之里不成術而餘</hi>故百家爲里里十爲術術十爲州州十爲都都十爲霸<lb/>
國不如霸國者國也<hi>諸侯之國也不成於霸國者</hi>以奉天子<hi>以奉天子也霸國率諸侯</hi>天子有<lb/>
萬諸侯也其中有公侯伯子男焉天子中而處此謂因天之<lb/>
固<hi>不傾故曰因之所處之地自然</hi>歸地之利内爲之城城外爲之郭郭外爲之土<lb/>
閬<hi>隍閬謂</hi>地髙則溝之下則堤之命之曰金城樹以荆棘上相<lb/>
穯著者所以爲固也<hi>利條相鈎連也穡鈎也謂荆棘</hi>歳脩増而母已時脩増而<lb/>
無巳福及孫子此謂人命萬丗無窮之利人君之葆守也<hi>國都謹置</hi>
<hi>君所保全而守繕脩城郭此人</hi>臣服之以盡忠於君君體有之以臨天下故能爲<lb/>
天下之民先也此宰之任則臣之義也<hi>之政者也宰謂執君</hi>故善爲國者<lb/>
<pb n="KR3c0001_SBCK_018-5a"/>
必先除其五害人乃終身無患害而孝慈焉桓公曰願聞五<lb/>
害之說管仲對曰水一害也旱一害也風霧雹霜一害也厲一<lb/>
害也蟲一害也<hi>病也厲疾</hi>此謂五害五害之屬水最爲大五害已除人<lb/>
乃可治桓公曰願聞水害管仲對曰水有大小又有逺近水<lb/>
之出於山而流入於海者命曰經水<hi>水之經言爲衆</hi>水別於他水<hi>他水謂從</hi>
<hi>别爲沱分流若江</hi>入於大水及海者命曰枝水<hi>之枝言爲</hi>山之溝一有水一母<lb/>
水者命曰谷水水之出於他水溝流於大水及海者命曰川<lb/>
水岀地而不流者命曰淵水此五水者因其利而往之可也<lb/>
<hi>䟽引以漑灌謂因地之勢</hi>因而扼之可也<hi>而塞之亦可也扼塞也恐其泛溢</hi>而不乆常有危殆矣<lb/>
<hi>没居人故危殆也謂卒有暴溢或能漂</hi>桓公曰水可扼而使東西南北及髙乎<lb/>
管仲對曰可夫水之性以髙走下則疾至於<graphic n="KR1934" url="https://raw.githubusercontent.com/kanripo/KR-Gaiji/master/images/KR1934.png" mimeType="image/png"/>石<hi>浮於石謂能漂</hi>而<lb/>
下向髙即留而不行故髙其上領瓴之尺有十分之三里滿四十<lb/>
<pb n="KR3c0001_SBCK_018-5b"/>
九者水可走也<hi>令水上髙必大爲瓴甋私空其中使前後相受以尺爲分上謂水從來處髙之者欲注下取勢也瓴謂瓴甋也言欲</hi>
<hi>閒之毎里滿此九如此則水可走上矣毎領而有十尺即長一丈也分之於三</hi>乃迂其道而逺之以勢行之<hi>也謂行曲</hi>
<hi>其勢而以行水下曲水道逺張</hi>水之性行至曲必留退滿則後推前<hi>流而却退其謂水至處必</hi>
<hi>推前水令去處旣滿則後水</hi>地下則平行地髙即控<hi>水頓挫而却控謂頓也言</hi>杜曲則擣毁<lb/>
<hi>曲則衝而觸有所毁傷杜猶衝也擣觸也言水行至</hi>杜曲激則躍躍則倚<hi>後相排也倚排也謂前</hi>倚則<lb/>
環環則中<hi>空若環之中所謂齊前後相排則圖流生</hi>中則涵<hi>則相涵激也圎流無所通</hi>涵則塞塞則<lb/>
移移則控<hi>控也塞亦</hi>空則水妄行水妄行則傷人傷人則困困則<lb/>
輕法輕法則難治難治則不孝不孝則不臣矣故五害之屬<lb/>
傷殺之類禍福同矣知備此五者人君天地矣<hi>地合其德所謂與天</hi>桓公<lb/>
曰請問備五害之道管子對曰請除五害之說以水爲始請<lb/>
爲置水官令習水者爲吏大夫大夫佐各一人率部校長官<lb/>
佐各財足<hi>禄稟財謂其</hi>乃取水左右各一人使爲都匠水工<hi>之都匠爲水工</hi>
<pb n="KR3c0001_SBCK_018-6a"/>
令之行水道城郭堤川溝池官府寺舎及州中當繕治者給<lb/>
卒財足<hi>者財其粮用也卒謂所當治水</hi>令曰常以秋歳末之時閱其民<hi>省視閱謂</hi>案<lb/>
家人比地定什伍口數<hi>口之數當受地若干案人比地有十口五</hi>别男女大小其不爲用<lb/>
者輒免之<hi>役者則免之謂其㓜小不在</hi>有錮病不可作者疾之<hi>之數有以賙恤著其名於疾者</hi>
<hi>也之</hi>可省作者半事之<hi>省視作者取其半功謂疾者雖不任伇可以</hi>并行以定甲士當<lb/>
𬒳兵之數上其都<hi>甲士而𬒳兵之數旣而上其名籍於國都也因力伇之際并行視之強壯者預定之以爲</hi>都以臨<lb/>
下視有餘不足之處輒下水官水官亦以甲士當被兵之數<lb/>
<hi>於水官水官旣得甲士還以備兵數也都旣臨下視其兵不足之處即甲士下之</hi>與三老里有司伍長行里因<lb/>
父母案行閱具備水之器<hi>因其家之父母與之閱其備水之器謂水官與三老五長等行視其里</hi>以冬無<lb/>
事之時籠臿板築各什六<hi>六具下準此謂什人共貯</hi>土車什一雨輂什二<hi>輂車</hi>
<hi>故曰雨輂所以禦雨</hi>食器兩具<hi>兩具/毎人</hi>人有之錮藏里中以給喪器<hi>貯器當錮謂人旣有</hi>
<hi>給凶喪之用藏於里中兼得</hi>後常令水官吏與都匠因三老里有司伍長案<lb/>
<pb n="KR3c0001_SBCK_018-6b"/>
行之常以朔日始出閱具之取完堅補弊乆去苦惡<hi>弊而乆有其器旣補</hi>
<hi>除去之苦惡者</hi>常以冬少事之時令甲士以更次益薪積之水旁州大<lb/>
夫將之唯母後時<hi>無得後時謂將領之</hi>其積薪也以事之巳<hi>畢然後益薪已畢也農事旣</hi>其<lb/>
作土也以事未起<hi>未起謂春事</hi>天地和調日有長乆以此觀之其利<lb/>
百倍故常以母事具器母事用之水常可制而使母敗此謂<lb/>
素有備而豫具者也桓公曰當何時作之管子曰春三月天<lb/>
地乾燥水糾列之時也山川涸落天氣下地氣上萬物交通<lb/>
故事巳新事未起草木荑生可食寒暑調日夜分分之後夜<lb/>
日益短晝日益長利以作土功之事土乃益剛令甲士作堤大<lb/>
水之旁大其下小其上隨水而行地有不生草者必爲之囊<lb/>
大者爲之堤小者爲之防夾水四道禾稼不傷歳埤増之樹<lb/>
以荆棘以固其地雜之以栢楊以備決水民得其饒是謂流<lb/>
<pb n="KR3c0001_SBCK_018-7a"/>
膏令下貧守之往往而爲界可以母敗當夏三月天地氣壯<lb/>
大暑至萬物榮華利以疾<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>殺草薉使令不欲擾命曰不長<lb/>
不利作土功之事放農焉利皆耗十分之五土功不成當秋<lb/>
三月山川百泉踊降雨下山水出海路距雨露屬天地湊汐<lb/>
利以疾作收斂母留一日把百日餔民母男女皆行於野不<lb/>
利作土功之事濡濕日生土弱難成利耗什分之六土工之事<lb/>
亦不立當冬三月天地閉藏暑雨止大寒起萬物實熟利以<lb/>
塡塞空郄繕邊城塗郭術平度量正權衡虚牢獄實廥倉君<lb/>
修樂與神明相望凡一年之事畢矣舉有功賞賢罰有罪遷<lb/>
有司之吏而第之不利作土功之事利耗什分之七土剛不立<lb/>
晝日益短而夜日益長利以作室不利以作堂四時以得四<lb/>
害皆服桓公曰寡人悖不知四害之服奈何管仲對曰冬作土<lb/>
<pb n="KR3c0001_SBCK_018-7b"/>
功發地藏則夏多暴雨秋霖不止春不收枯骨朽脊伐枯木<lb/>
而去之則夏旱至矣夏有大露原煙噎下百草人釆食之傷<lb/>
人人多疾病而不止民乃恐殆君令五官之吏與三老里有司<lb/>
伍長行里順之令之家起火爲温其田及宫中皆蓋井母令<lb/>
毒下及食器將飲傷人有下蟲傷禾稼凡天菑害之下也君<lb/>
子謹避之故不八九死也大寒大暑大風大雨其至不時者<lb/>
此謂四刑或遇以死或遇以生君子避之是亦傷人故吏者<lb/>
所以敎順也三老里有司伍長者所以爲率也五者巳具民<lb/>
無願者願其畢也故常以冬日順三老里有司伍長以冬賞<lb/>
罰使各應其賞而服其罰五者不可害則君之法犯矣此示<lb/>
民而易見故民不比也<lb/>
桓公曰凡一年之中十二月作土功有時則爲之非其時而<lb/>
<pb n="KR3c0001_SBCK_018-8a"/>
敗將何以待之管仲對曰常令水官之吏冬時行堤防可治<lb/>
者章而上之都都以春少事作之巳作之後常案行堤有毀<lb/>
作大雨各葆其所可治者趣治以徒隷給大雨堤防可衣者<lb/>
衣之衝水可据者据之終歳以母敗爲固此謂備之常時禍<lb/>
何從來所以然者獨水蒙壤自塞而行者江河之謂也歳髙<lb/>
其堤所以不沒也春冬取土於中秋夏取土於外濁水入之不<lb/>
能爲敗桓公善仲父之語寡人畢矣然則寡人何事乎哉亟<lb/>
爲寡人敎側臣<lb/>
管子卷第十八<lb/>
<pb n="KR3c0001_SBCK_018-8b"/>
</p>
<p>
</p>
  </div>
</body>
</text>
</TEI>
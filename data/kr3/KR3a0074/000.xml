<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>治世龜鑑</head>
    <p>
<pb n="KR3a0074_WYG_000-1a"/>
欽定四庫全書　　　　　子部一<lb/>
　治世龜鑑　　　　　　　儒家類<lb/>
　　提要<lb/>
　　　　<hi>臣</hi>等謹案治世龜鑑一卷元蘇天爵撰天爵<lb/>
　　　　有名臣事畧别著録此書篇首結銜題中奉<lb/>
　　　　大夫江浙等處行中書省㕘知政事考元史<lb/>
　　　　天爵本𫝊凡兩拜是官一在至正七年一在<lb/>
　　　　至正十二年此書前有林興祖趙方二序皆<lb/>
<pb n="KR3a0074_WYG_000-1b"/>
　　　　標至正十二年壬辰正月則作於再任之日<lb/>
　　　　是時妖冦自淮右延及江東詔天爵總兵饒<lb/>
　　　　信克復一路六縣正干戈俶擾之際此書所<lb/>
　　　　採皆宋以前善政嘉言而大㫖歸於培養元<lb/>
　　　　氣其目凡六一曰治體一曰用人一曰守令<lb/>
　　　　一曰愛民一曰為政而終之以止盜殆有深<lb/>
　　　　意也天爵著述載於本𫝊者名臣事畧十五<lb/>
　　　　卷文類七十卷松㕔章疏五卷春風亭筆記<lb/>
<pb n="KR3a0074_WYG_000-2a"/>
　　　　二卷詩七卷文三十卷又載有遼金紀元黄<lb/>
　　　　河源委二書未及脱稿而不載此書此本為<lb/>
　　　　成化丙午吳江知縣太和陳堯弼所刋其時<lb/>
　　　　去至正壬辰纔百餘年舊本流𫝊當有所據<lb/>
　　　　本𫝊葢偶遺之此亦足証元史之疎畧也乾<lb/>
　　　　隆四十三年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0074_WYG_000-3a"/>
治世龜鑑原序<lb/>
治世龜鑑中奉大夫江浙等處行中書省參知政事趙<lb/>
郡蘓公所編也大綱凡六曰治體曰用人曰守令曰愛<lb/>
民曰為政曰止盜綱各有其目誠前知之龜不逺之鑒<lb/>
有志於治者宜無一之可遺吾姑於六綱之目各舉其<lb/>
一以例其餘治體之目九司馬公論牛僧孺而謂之誣<lb/>
今之論治體者必不至如牛僧孺之誣用人之目十有<lb/>
四歐陽公之論馮道謂其無亷恥司馬公以道為奸臣<lb/>
<pb n="KR3a0074_WYG_000-3b"/>
之尤今之用人者必不至用如是之人守令之目有六<lb/>
曰始造簿書備遺忘耳今反求精於案牘而忽於人才<lb/>
此張九齡歸重於守令者為守為令不可不此之思愛<lb/>
民之目六有謂弛茶塩之禁非所當先此范文正公之<lb/>
言也掌大計者其可不思其所當先為政之目十有一<lb/>
而漢建武之詔所謂省減吏員者豈非當今為政之要<lb/>
歟而其止盜之目八舉夫子之言曰茍子之不欲雖賞<lb/>
之不竊又豈非人之至簡而易行者歟予於龜鑒綱目<lb/>
<pb n="KR3a0074_WYG_000-4a"/>
非有所去取焉葢各舉其一而其餘無非可為龜鑑者<lb/>
也蘇公著述之行於世者有名臣事略有文類於伊洛<lb/>
淵源録有序皆嘗得而讀之其明體適用之學實得之<lb/>
魯齋先生許文正公云至正十二年壬辰之嵗良月吉<lb/>
日三山林興祖謹書<lb/>
昔者先王盛時紀綱法度悉備子孫得有據依以為治<lb/>
號曰成憲舊章而君臣上下相與監觀前代以保天命<lb/>
繫民心者憂勤惕厲不敢少忘以為家法其制於未亂<lb/>
<pb n="KR3a0074_WYG_000-4b"/>
者如是故雖或孽芽其間而圖難於易為大於細可以<lb/>
無患夫豈有一旦土崩之禍哉秦人學不師古取凡三<lb/>
代聖人所以維持天下之具與其深㣲之意悉蕩滅掃<lb/>
除之葢不特燔經書殺學士為足以亡其國家也自是<lb/>
以還創業者無所因襲守成者無所持循而廟堂之籌<lb/>
䇿侍從之論思遂為治亂安危之本其不可忽也明矣<lb/>
然歴代簡䇿所存忠言嘉謨曷可勝紀當其時或見用<lb/>
或用之而未究或遂不用得失具可考知而自今觀之<lb/>
<pb n="KR3a0074_WYG_000-5a"/>
則其所善皆可以勸而所戒者無不可懲也若夫上下<lb/>
古今博觀約取以貽當世而示來哲庶幾聖賢經世之<lb/>
志一二有見則誠哉君子之用心已乎江浙行省參政<lb/>
趙郡蘓公嘗采經史百氏書切於治道政要者輯為一<lb/>
編曰治世龜鑒至簡而不遺甚深而非激疏通練逹而<lb/>
正大之規著親切確實而公平之體存信為謀王斷國<lb/>
者之元龜寶鑑也民有言所貴於中國者以有上世帝<lb/>
王以來千數百年之議論也漠然無所鏡考而徒肆其<lb/>
<pb n="KR3a0074_WYG_000-5b"/>
胸臆亦公之所為深憂者乎公為御史知無不言持憲<lb/>
節以洗寃澤物為己任參議政府屹然弗阿兩典大藩<lb/>
皆勤於庶事尤拳拳焉以護惜國家元氣為心嘗奉詔<lb/>
宣撫京畿實冠諸道旁求民瘼秋毫無隠而酌理道之<lb/>
中正存大體於㡬㣲不迎合於前無顧慮於後雖用事<lb/>
者若不見察而退居之日凡可以尊主庇民者未嘗少<lb/>
輟其討論之工也葢公學本先王而志存天下其見於<lb/>
行事者如此則是書之作豈欲託諸空言者哉至正壬<lb/>
<pb n="KR3a0074_WYG_000-6a"/>
辰嵗正月初吉諸生新安趙方謹書<lb/>
</p>
<p>
</p>
  </div>
</body>
</text>
</TEI>
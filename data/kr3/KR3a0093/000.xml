<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中庸衍義</head>
    <p>
<pb n="KR3a0093_WYG_000-1a"/>
欽定四庫全書　　　　子部一<lb/>
　中庸衍義　　　　　　儒家類<lb/>
　　提要<lb/>
　　　　<hi>臣</hi>等謹案中庸衍義十七卷明夏良勝撰良<lb/>
　　　　勝字子中南城人正徳戊辰進士官至太常<lb/>
　　　　寺少卿事蹟具明史本𫝊自宋以來取古今<lb/>
　　　　之義括舉條目而衍其説者始葉時禮經㑹<lb/>
　　　　元嗣則真徳秀大學衍義良勝又因徳秀之<lb/>
<pb n="KR3a0093_WYG_000-1b"/>
　　　　例以闡發中庸其書成於嘉靖間葢以大禮<lb/>
　　　　疏稿事謫戍遼海時作也自性道教達道達<lb/>
　　　　徳九經三重之屬一一援據古今推廣演繹<lb/>
　　　　至於崇神仙好符瑞改祖制抑善類數端尤<lb/>
　　　　究極流弊惓惓言之葢皆為世宗時事而發<lb/>
　　　　然務抒獻納之忱而無一毫怨懟譏訕之意<lb/>
　　　　斯所以為純臣之言也中頗採邱濬大學衍<lb/>
　　　　義之説考良勝於正徳嘉靖間兩以鯁直杖<lb/>
<pb n="KR3a0093_WYG_000-2a"/>
　　　　謫風節凛然為當世所重其書雖近于濬書<lb/>
　　　　至其人品則非濬所可企及矣乾隆四十四<lb/>
　　　　年正月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3a0093_WYG_000-3a"/>
中庸衍義原序<lb/>
臣聞言帝王之學者必本於道言帝王之道者必達于<lb/>
治然一以孔氏為宗孔氏道之大成也雖厄于治而學<lb/>
道以圖治者非尊孔則絀孔道之傳得其宗者曰曽子<lb/>
述大學言天下之治必本道而學也曽子之傳得其宗<lb/>
者曰子思作中庸言天下之學必達道而治也體用一<lb/>
原而師門之説家教之緒莫有軒輊焉者其示孔道之<lb/>
宗㫖一也聖逺言微經焚而説鑿以雜宋仁宗時王堯<lb/>
<pb n="KR3a0093_WYG_000-3b"/>
臣及第賜中庸篇吕臻及第賜大學篇始掇取於載記<lb/>
中至大儒程顥及頥尊信之簡編循次㫖趣有歸朱熹<lb/>
集説章句别為或問自謂平生心力盡在二書而孔曽<lb/>
之道益明真徳秀衍大學義而程朱之説大備臣自知<lb/>
學每惜中庸尚或缺義竊有志焉幸㕘仕籍近三十年<lb/>
而立朝才逾一考恒以痛戚罪遣屏居放廢弗之能就<lb/>
往者以禮文罪案䝉詔逮治繫獄凢三年自計一旦奄<lb/>
忽竟齎于志省愆餘息謬有繹思則擁被黙稿片紙蠅<lb/>
<pb n="KR3a0093_WYG_000-4a"/>
書納敗絮中既而有死語燬之今幸生戍遼海而隨行<lb/>
無車邊士家亦罕得貸本賴二三友朋腹笥維富時就<lb/>
諮質緝舊思聞漫次成録曰中庸衍義臣惟孔氏之道<lb/>
至宋而明亦至宋而厄厄而復明固其理也程頥明是<lb/>
道者入道學之禁至刻黨碑及禁解吕大防列本朝事<lb/>
以進皆祖宗家法禁始於變法故也朱熹明是道者入<lb/>
偽學之禁至燬書板及禁解真徳秀衍大學義以進皆<lb/>
聖賢成法禁始於嫉賢故也嗚呼臣不得已而以言事<lb/>
<pb n="KR3a0093_WYG_000-4b"/>
君二者備矣人君而比類屬思覆視于冊有相發焉必<lb/>
曰古之聖賢則然吾弗慕聖賢而何學焉必曰吾之祖<lb/>
宗則然吾弗率祖宗而何學焉如是而有弗即于道弗<lb/>
底于治弗尊于孔氏者未之有也故臣不揣荒陋僣有<lb/>
是編綱目雖具義例罔修摛經摘史列傳註論斷而折<lb/>
衷以聖祖文皇之懿訓葢竊比於徳秀之書而附益以<lb/>
大防之義也伏愧病與老乘懼弗終業搜剔掛漏莫副<lb/>
初心然以畎畝餘忠兵戎偶暇犬馬一得之愚附録謹<lb/>
<pb n="KR3a0093_WYG_000-5a"/>
藏敝篋尚望聖恩終貸解禁生還將昩死以獻焉臣良<lb/>
勝惶恐頓首謹序<lb/>
</p>
<p>
</p>
  </div>
</body>
</text>
</TEI>
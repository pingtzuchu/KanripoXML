<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>攷古質疑卷一</head> <lb/>
    <p>
<pb n="KR3j0047_WYG_001-1a"/>
欽定四庫全書<lb/>
　攷古質疑卷一<lb/>
　　　　　　　　　　　　宋　葉大慶　撰<lb/>
温庭筠乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子曰張由古無學對衆嘆班固文章不入<lb/>
文選衆對以兩都賦燕然銘由古曰此是班孟堅非固<lb/>
也于由古無學其以班固孟堅為二人亦何足怪大慶<lb/>
嘗因是而泛觀之伯益柏翳一人也史記于陳杞世家<lb/>
則以為二人<hi>原註鄭語云嬴柏翳之後漢地志秦之先伯益為舜虞官養草木鳥獸賜姓嬴則益</hi>
<pb n="KR3j0047_WYG_001-1b"/>
<hi>翳乃一人聲轉故字異爾史記陳杞世家之末乃云柏翳之後封為秦又云垂益夔龍其後不知所封是以翳</hi>
<hi>益為二人也</hi>闞止子我一人也史記于田敬仲世家則以為<lb/>
二人<hi>原註左傳哀六年説闞止之事杜預注以為子我也史記齊世家賈逵注亦曰子我也及田敬仲世</hi>
<hi>家乃云子我者闞止之宗人又云田氏之徒追殺子我及闞止此以一人為二人也</hi>士會范武子<lb/>
一人也王良郵無恤亦一人也漢史于古今人表皆以<lb/>
為二人公輸魯班一人也顔師古疑為二人<hi>原註賓戲註</hi>豈<lb/>
非皆失之不攷歟由是而觀則于張由古何責雖然是<lb/>
固以一人為二人也而其間又或以二人而為一焉左<lb/>
<pb n="KR3j0047_WYG_001-2a"/>
傳少昊有子曰重顓帝有子曰黎二人各出一帝司馬<lb/>
遷併以重黎為國祖又以重黎為官號而呉囘為之後<lb/>
<hi>案永樂大典原本脱後字今據史記吳世家補入</hi>故束晳譏遷併兩人而為一<lb/>
謂此也<hi>原註左傳事見昭二十九年木正曰勾芒其祀重火正曰祝融其祀黎孔安國注吕刑亦曰重</hi>
<hi>即羲黎即和太史公自序亦云南正重司天北正黎司地楊子法言重黎篇亦同今于楚世家乃合為一人何</hi>
<hi>耶束晳之言見通鑑帝嚳紀註祀案木正曰勾芒火正曰祝融二句係左傳其祀重其  黎二句係杜注此註</hi>
<hi>未分晰</hi>至于虞仲夷逸二人也班固以為仲雍竄于蠻夷<lb/>
而遁逸吁以遷固之博洽其失猶爾況他人哉<lb/>
<pb n="KR3j0047_WYG_001-2b"/>
司馬遷作史記班固作漢書然漢書季布蕭何張耳袁<lb/>
盎及張騫李廣衞霍等贊大畧多與史記同<hi>原註漢書張騫贊即</hi>
<hi>史記大宛傳後</hi>或全取本文或改易數字此無他馬作于前班<lb/>
述于後觀史固無可疑然竊怪司馬相如傳贊乃固所<lb/>
作而史記乃謂太史公曰全與漢書同夫遷之所作在<lb/>
固容或承襲之如固之所作遷安得預同之哉且遷在<lb/>
武帝時揚雄生于漢末今相如傳後且引揚雄以為靡<lb/>
麗之賦勸百諷一此班固作贊曉然矣何為史記乃以<lb/>
<pb n="KR3j0047_WYG_001-3a"/>
為太史公之語而雜于其間耶諸家註釋竝不及此大<lb/>
慶讀至于此竊嘗惑之徧假諸本校之又皆一同因反<lb/>
覆而究之公孫𢎞傳乃載平帝元始中王元后詔賜𢎞<lb/>
子孫爵徐廣註云後人寫此及班固所稱以續卷後乃<lb/>
知相如之贊亦後人寫入而託之太史公也于是喟然<lb/>
歎曰古人著書多為後人所加以啓學者之疑何可勝<lb/>
紀九州箴揚子雲所作也唐徐堅初學記所載潤州箴<lb/>
乃有六代都興之語<hi>原註漢書揚雄贊曰箴莫善于虞箴作州箴晉灼曰九州之箴也初</hi>
<pb n="KR3j0047_WYG_001-3b"/>
<hi>學記揚雄潤州箴曰洋洋潤州江山秀逺蔣廟鍾山孫陵曲衍江寧之邑楚曰金陵呉晉梁宋六代都興雄生</hi>
<hi>西漢之末安得預有呉晉梁宋六代都興之語哉</hi>藝文類聚唐太宗時歐陽詢<lb/>
所編也而有蘇李沈宋之詩<hi>原註正月十五日有蘇味道夜遊詩洛水門有李嶠</hi>
<hi>拜洛詩寒食門有沈佺期宋之問詩四子皆後人歐陽安得預編之也</hi>是皆後人所加使<lb/>
人不能無疑類如此觀者不可不知<lb/>
史通曰春秋者繫日月以為次列時嵗以相續中國外<lb/>
夷同年共世莫不備載理盡一言語無重出此其所長<lb/>
也然絳縣之老杞梁之妻或以酬晉卿而獲記或以對<lb/>
<pb n="KR3j0047_WYG_001-4a"/>
齊君而見錄其有賢如栁下惠仁若顔囘終不得彰其<lb/>
名氏顯其言行此其所短也葢子𤣥所謂春秋非指孔<lb/>
子之經乃指左氏編年之傳而言爾大慶按論語子曰<lb/>
臧文仲其竊位者與知栁下惠之賢而不與立也注云<lb/>
栁下惠展禽也按國語栁下惠姓展名獲字季禽今左<lb/>
傳亦引仲尼曰臧文仲不仁者三下展禽<hi>原註見文公二年</hi>又<lb/>
魯犒齊師受命于展禽<hi>原註僖公二十六年</hi>杜氏皆以栁下惠釋<lb/>
之非不明甚是則展禽即栁下惠也今曰賢如栁下惠<lb/>
<pb n="KR3j0047_WYG_001-4b"/>
終不彰其名氏無乃劉子不細攷歟<lb/>
書之秦誓乃穆公自悔而作爾史記則以為作于渡河<lb/>
焚船大敗晉人之後盤庚三篇乃因遷都告諭臣民而<lb/>
作爾史記則以為盤庚弟小辛立殷道衰百姓思盤庚<lb/>
作盤庚三篇至于文侯之命乃周平王東遷晉文侯仇<lb/>
有安定之功故錫命之爾史記則以為周襄王命晉侯<lb/>
重耳<hi>原註重耳亦諡曰文</hi>葢襄王之命重耳左傳以為用平禮也<lb/>
言用平王享文侯仇之禮以享重耳也其義甚明<hi>原註僖公</hi>
<pb n="KR3j0047_WYG_001-5a"/>
<hi>二十八年</hi>史記乃併引父義和丕顯文武能謹明德<hi>案史記作能慎</hi>
<hi>明德此避宋孝宗諱作謹字</hi>昭登于上布聞在下維時上帝集厥命<lb/>
于文武于是晉文公稱霸是指義和為重耳也今以尚<lb/>
書之序攷之秦誓曰秦穆公伐鄭晉襄公帥師敗諸崤<lb/>
函歸作秦誓盤庚之序曰盤庚五遷將治亳殷民胥怨<lb/>
作盤庚三篇平王錫晉文侯秬鬯圭瓚作文侯之命非<lb/>
不明白史記乃牴牾如此葢三書雖得于伏生所傳是<lb/>
時孔子百篇之序遭巫蠱事未立于學官故遷不及見<lb/>
<pb n="KR3j0047_WYG_001-5b"/>
所以與書序之言不同歟又如秋熟未穫雷電以風拔<lb/>
木偃禾之事乃周公居東未還之時故成王曰惟朕小<lb/>
子其新逆我國家禮亦宜之王出郊天雨反風禾起嵗<lb/>
熟書所載甚明也遷史于魯世家乃云周公卒後秋未<lb/>
穫此亦遷史之誤君子取信于書之金縢可也<lb/>
遷史或于楚世家紀陳事晉世家紀鄭事所以使人參<lb/>
觀互攷也然時有謬誤秦紀武公十三年載齊管至父<lb/>
立公孫無知晉滅霍魏耿大慶按左傳無知立于魯莊<lb/>
<pb n="KR3j0047_WYG_001-6a"/>
公之八年霍魏耿之滅乃閔公元年也相去二十五年<lb/>
而聯載之誤矣又以晉世家攷之晉侯緡十九年載管<lb/>
至父之事至獻公十六年滅霍魏耿亦可見非同年之<lb/>
事而秦紀之誤甚明又魯世家載宋武公之世敗翟于<lb/>
長丘獲長翟緣斯而宋世家乃于昭公四年云宋敗長<lb/>
翟緣斯于長丘又于年表載之且武昭相去百四十餘<lb/>
年註家但以為未詳大慶以左傳攷之初宋武公之世<lb/>
敗狄于長丘獲長狄緣斯則知宋世家年表所載為誤<lb/>
<pb n="KR3j0047_WYG_001-6b"/>
然遷所以誤者葢由魯文公十一年乙巳即宋昭公之<lb/>
四年魯以是年敗長狄于鹹獲長狄僑如左氏因舉前<lb/>
緣斯之事以載長狄之始末爾遷遂誤認為同時事而<lb/>
以為宋昭之四年註家不攷之左氏以正其誤亦太鹵<lb/>
莽矣<lb/>
前漢藝文志秦燔書禁學濟南伏生獨壁藏之漢興亡<lb/>
失求得二十九篇及遷固儒林伏生傳皆云秦時禁書<lb/>
伏生壁藏之而孔安國書序乃云我先人用藏其家書<lb/>
<pb n="KR3j0047_WYG_001-7a"/>
于屋壁顔師古註藝文志又引家語云孔騰字子襄畏<lb/>
秦法峻急藏尚書孝經論語于夫子舊堂壁中而漢記<lb/>
尹敏傳孔鮒所藏未知孰是大慶觀孔叢子子魚名鮒<lb/>
甲或謂之子鮒或稱孔甲陳勝既立尊以博士為太師<lb/>
子魚曰秦將求天下之書焚之書不出則有禍吾將先<lb/>
藏之云云又按史記孔子世家云孔子生伯魚伯魚生<lb/>
子思子思生子上又云子上生子家子家生子京子京<lb/>
生子高子高生子順子順生鮒為陳涉博士鮒弟子襄<lb/>
<pb n="KR3j0047_WYG_001-7b"/>
嘗為惠帝博士觀此則鮒與子襄皆子順之子兄弟也<lb/>
意者相與藏之故家語謂之子襄尹敏傳謂之子鮒未<lb/>
害也彼伏生亦自壁藏與孔壁所藏無相與也但隋志<lb/>
又云魯共王壞孔子舊宅得其末孫惠所藏之書字皆<lb/>
古文又與子襄子鮒不同未知何據而云爾<lb/>
匡衡傳諸儒語曰無説詩匡鼎來匡説詩解人頤愚謂<lb/>
來字漢書雖無音義當以釐音讀之葢經已有明證左<lb/>
傳宣二年城者謳華元曰于思于思棄甲復來音義曰<lb/>
<pb n="KR3j0047_WYG_001-8a"/>
來力知切以協上韻是以來為釐音也又詩終風曰莫<lb/>
往莫來悠悠我思音義云古協思韻多音梨他皆放此<lb/>
謂放此者如詩云瞻彼日月悠悠我思道之云逺曷云<lb/>
能來又雞栖于塒日之夕矣羊牛下來君子于役如之<lb/>
何勿思又青青子佩悠悠我思縱我不往子寧不來此<lb/>
竝是協思韻者所謂他皆放此則皆梨音也是以劉向<lb/>
傳引周頌來牟直作釐麰葢可見矣史記貨殖傳天下<lb/>
熙熙皆為利來天下攘攘皆為利往又文選屈平九歌<lb/>
<pb n="KR3j0047_WYG_001-8b"/>
云乗赤豹兮從文貍辛夷車兮結桂旗被石蘭兮帶杜<lb/>
蘅折芳馨兮遺所思余處幽篁兮終不見天路險難兮<lb/>
獨後來漢柏梁詩平理請讞決嫌疑<hi>原註廷尉</hi>修餙輿馬待<lb/>
駕來<hi>原註太僕</hi>郡國吏功差次之<hi>原註鴻臚</hi>韓文平淮西碑云既<lb/>
定淮蔡四夷畢來遂開明堂坐以治之所謂來字皆當<lb/>
依左傳毛詩音義讀之無疑<lb/>
周人以諱事神然雝詩言克昌厥後噫嘻言駿發爾私<lb/>
何以不為文武諱耶至于周禮一書七月一詩皆周公<lb/>
<pb n="KR3j0047_WYG_001-9a"/>
作也禮有昌本之菹詩有觱發之詠皆不之諱者葢周<lb/>
去古未逺雖曰文為之備尚遺朴畧之風其避諱固未<lb/>
如後世之悉特不敢指曰文王昌武王發若泛用二字<lb/>
則未之諱也如穆王名滿其後有王孫滿襄王名鄭諸<lb/>
侯亦有衞侯鄭雖曰魯以獻武廢二山是特當時為尊<lb/>
者諱故改具敖之名而承襲不易厥後魯國又有公孫<lb/>
敖亦足以見泛而言之未嘗諱也後世諱政而改正月<lb/>
且易其音視周為宻矣觀王嘉上封事無教逸欲有國<lb/>
<pb n="KR3j0047_WYG_001-9b"/>
是固為高祖諱矣及韋孟諫詩有曰總齊羣邦自是而<lb/>
下犯高祖之諱者凡至五六孟當楚王戊之時去高祖<lb/>
為未久而獨不之諱豈漢初懲秦苛禁凡事簡易其避<lb/>
諱亦未如後世之悉至武帝諱徹遂改徹侯為通侯<hi>原註</hi>
<hi>見蔡邕獨斷</hi>自是之後所諱遂宻于前歟觀漢書蒯徹謂之<lb/>
蒯通固為武帝諱矣至于景帝名啓史記謂之㣲子開<lb/>
而漢紀元封元年詔書有夏后啓母石之言何為不避<lb/>
之耶顔師古謂史追書之班固非漢臣子歟況刑法志<lb/>
<pb n="KR3j0047_WYG_001-10a"/>
建三典以刑邦國與萬邦作孚之類皆不為始祖避何<lb/>
耶唐陸贄論闗中事宜曰與理同道罔不興請釋趙貴<lb/>
先罪狀曰脅從罔理韓文進士䇿問曰堯舜垂衣裳而<lb/>
天下理又曰無為而理者其舜也歟治字皆易為理避<lb/>
高宗諱也然韓文潮州上表有曰朝廷治平曰為治日<lb/>
久曰政治少懈曰巍巍治功賀即位表云君臣相戒以<lb/>
致至治舉張惟素自代曰文學治行衆所推與舉韓泰<lb/>
自代曰悉心為治何為不避之耶又中宗諱顯而韓文<lb/>
<pb n="KR3j0047_WYG_001-10b"/>
袁州上表曰顯文頻煩舉韋顗自代曰顯映班序至栁<lb/>
子厚鼓吹曲涇水黄篇云羲和顯曜乗清氛皆犯中宗<lb/>
之諱何也韓公羅池廟碑曰其日景辰矣而賀慶雲表<lb/>
乃曰其日丙戌子厚平淮夷雅曰命官分土則崧高韓<lb/>
奕烝人矣<hi>案命官分土等句係平淮夷雅之表此似脱表字</hi>而韓賀即位表乃<lb/>
曰以和萬民又何耶是二者容或刋行之誤而顯治二<lb/>
字用之非一不應皆誤也當俟知者質之<lb/>
　攷古質疑卷一<lb/>
</p>
<p>
</p>
  </div>
</body>
</text>
</TEI>
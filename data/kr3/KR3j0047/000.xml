<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>攷古質疑目錄</head>
    <p>
<pb n="KR3j0047_WYG_000-1a"/>
欽定四庫全書　　　　　子部十<lb/>
　攷古質疑目錄　　　　　雜家類二<hi>雜考之屬</hi>
　　卷一<lb/>
　　　八條<lb/>
　　卷二<lb/>
　　　十二條<lb/>
　　卷三<lb/>
　　　十一條<lb/>
<pb n="KR3j0047_WYG_000-1b"/>
　　卷四<lb/>
　　　二十條<lb/>
　　卷五<lb/>
　　　十條<lb/>
　　卷六<lb/>
　　　十三條<lb/>
　　　　<hi>臣</hi>等謹案攷古質疑宋葉大慶撰大慶宋史<lb/>
　　　　無傳是書亦不見于藝文志惟永樂大典散<lb/>
<pb n="KR3j0047_WYG_000-2a"/>
　　　　見各韻中又别載入寳慶丙戌葉武子淳祐<lb/>
　　　　甲辰其子釋之序各一篇據其文攷之知大<lb/>
　　　　慶字榮甫當時以詞賦知名嘗官建州州學<lb/>
　　　　教授而其里貫則序文不具莫能詳也其書<lb/>
　　　　上自六經諸史下逮宋世著述諸家凡疑義<lb/>
　　　　所在悉為抉摘而攷證之援據詳明折衷至<lb/>
　　　　當類多前人未發之祕文筆亦極贍辯可觀<lb/>
　　　　其有徵引古書及疏通互證之處則各于本<lb/>
<pb n="KR3j0047_WYG_000-2b"/>
　　　　文之下用夾注以明之使讀者一覽了然于<lb/>
　　　　體例尤為盡善在南宋說部中洵可無愧淹<lb/>
　　　　通之目者昔程大昌作攷古編號稱精審大<lb/>
　　　　慶生于其後復以為名隠然有希踪前哲之<lb/>
　　　　志今以兩書並較實亦未可低昂自宋以來<lb/>
　　　　齊諧志怪之編尚多流傳藝苑而此書獨沈<lb/>
　　　　晦不顯幾至終湮殆亦以大慶之名未著于<lb/>
　　　　時耳食者遂不知貴重耳今為採掇編綴訂<lb/>
<pb n="KR3j0047_WYG_000-3a"/>
　　　　正舛訛釐成六卷雖其原目不傳無由知其<lb/>
　　　　完闕而已佚僅存之本吉光片羽固未嘗不<lb/>
　　　　可為稽古者所取資也乾隆四十三年七月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0047_WYG_000-4a"/>
攷古質疑原序<lb/>
同舍葉君榮甫以經學蜚聲六館人知誦其文歎其辭<lb/>
藻之勝而所學之原委則未之或知也予贅丞古建而<lb/>
君為郡博士一日出示所著攷古質疑一編予細翫之<lb/>
則攷訂詳密援引該博而議論精確往往出人意表葢<lb/>
不獨為應舉計而已予乃知君用功之深其成名豈偶<lb/>
然哉夫學問淹貫然後議論卓越而辭藻霈然學者志<lb/>
于應舉讀君之文當參此書以求君之用功其于科第<lb/>
<pb n="KR3j0047_WYG_000-4b"/>
何逺之有茍不務根本徒事枝葉而欲爭先多士是猶<lb/>
操巵酒豚蹄而覬甌窶滿篝多見其不知量也屬閲不<lb/>
已因書其後而明之寳慶丙戌良月樵陽葉武子文之<lb/>
題<lb/>
先君府教㓜冠鄉書繼升國學垂成舍選既而調冷官<lb/>
需逺次戍瓜甫及風木纏悲于哀苦劬瘁之餘杜門謝<lb/>
事惟以讀書自遣所得所疑隨筆于冊久而成編目曰<lb/>
攷古質疑葢將是正于先生長者比分教于建建素多<lb/>
<pb n="KR3j0047_WYG_000-5a"/>
士競相傳寫筆札不給文之先生葉公為鋟諸梓先君<lb/>
喟然曰吾斯之未能信奚其梓未㡬賫志而逝嗚呼先<lb/>
君易藳者三猶未敢自信後之君子試呈電覽賜以訂<lb/>
正俾是是非非得所據依顧不韙歟前板寖漶求者未<lb/>
已因再入梓時淳祐甲辰中秋男釋之百拜謹誌<lb/>
</p>
<p>
</p>
  </div>
</body>
</text>
</TEI>
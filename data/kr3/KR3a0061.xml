<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>政經</head> <lb/>
    <p>
<pb n="KR3a0061_WYG_001-1a"/>
欽定四庫全書<lb/>
　政經<lb/>
　　　　　　　　　　　　宋　真德秀　撰<lb/>
康誥王曰嗚呼小子封恫瘝乃身<hi>恫痛瘝病也</hi>敬哉天畏棐<lb/>
忱民情大可見小人難保徃盡乃心無康好逸豫乃其<lb/>
乂民我聞曰怨不在大亦不在小惠不惠懋不懋<hi>一事不順</hi>
<hi>一行不勉則足致怨故順其所不順勉其所不勉則自然無怨</hi>
又曰若保赤子惟民其康乂<lb/>
<pb n="KR3a0061_WYG_001-1b"/>
又曰要囚服念五六日<hi>囚之要辭服膺思念</hi>至于旬時<hi>旬十日時三月</hi>丕<lb/>
蔽要囚<hi>丕大蔽斷</hi>
周官王曰嗚呼凡我有官君子欽乃攸司慎乃出令令<lb/>
出惟行弗惟反以公滅私民其允懐學古入官議事以<lb/>
制<hi>因事制宜</hi>政乃不迷其爾典常作之師無以利口亂厥官<lb/>
蓄疑敗謀怠忽荒政不學牆面涖事惟煩戒爾卿士功<lb/>
崇惟志業廣惟勤惟克果斷乃罔後艱位不期驕禄不<lb/>
期侈恭儉惟德無載爾偽作德心逸日休作偽心勞日<lb/>
<pb n="KR3a0061_WYG_001-2a"/>
拙居寵思危罔不惟畏弗畏入畏推賢讓能庶官乃和<lb/>
不和政龎<hi>龎雜亂也</hi>舉能其官惟爾之能稱非其人惟爾不<lb/>
任<lb/>
君陳王若曰君陳惟爾令德孝恭惟孝友于兄弟克施<lb/>
有政命汝尹兹東郊敬哉<lb/>
又曰爾惟風下民惟草圖厥政莫或不艱有廢有興出<lb/>
入自爾師虞<hi>師衆虞度</hi>庶言同則繹<hi>繹紬繹也謀多斷獨</hi>
又曰無依勢作威無倚法以削寛而有制從容以和<lb/>
<pb n="KR3a0061_WYG_001-2b"/>
又曰爾無忿疾于頑無求備于一夫必有忍其乃有濟<lb/>
有容德乃大簡厥修亦簡其或不修進厥良以率其或<lb/>
不良惟民生厚因物有遷違上所命從厥攸好爾克敬<lb/>
典在德時乃罔不變允升于大猷<lb/>
君牙爾身克正罔敢弗正民心罔中惟爾之中夏暑雨<lb/>
小民惟曰怨咨<hi>怨嘆咨嗟</hi>冬祁寒小民亦惟曰怨咨<hi>祁大寒也</hi>厥<lb/>
惟艱哉思其艱以圖其易民乃寧<lb/>
吕刑王曰吁來有邦有土告爾祥刑在今爾安百姓何<lb/>
<pb n="KR3a0061_WYG_001-3a"/>
擇非人何敬非刑何度非及<hi>度詳審也及謂獄辭所逮</hi>兩造具備<hi>兩爭</hi>
<hi>俱至</hi>師聽五辭<hi>師衆獄官五/辭五刑之辭</hi>五辭簡孚<hi>簡核/孚信</hi>正于五刑<hi>無疑</hi>
<hi>然後用刑</hi>五刑不簡正于五罰五罰不服正于五過<hi>宥之</hi>五過<lb/>
之疵<hi>病也</hi>惟官<hi>勢/位</hi>惟反<hi>報怨/報德</hi>惟内<hi>女/謁</hi>惟貨<hi>賄/賂</hi>惟來<hi>干請</hi>其罪<lb/>
惟鈞<hi>以此五者故有當刑而罰當罰而宥者犯者以其罪罪之</hi>其審克之<hi>審謂詳度克謂勝私</hi>
五刑之疑有赦五罰之疑有赦其審克之簡孚有衆惟<lb/>
貌有稽<hi>周禮色聽</hi>無簡不聽具嚴天威<hi>嚴敬天威</hi>又曰罰懲非死<lb/>
人極于病<hi>財與命均</hi>非佞折獄<hi>佞謂/捷給</hi>惟良折獄<hi>良謂長厚</hi>罔非在<lb/>
<pb n="KR3a0061_WYG_001-3b"/>
中察辭于差<hi>辭聼</hi>非從惟從<hi>非從我意惟從于理</hi>哀敬折獄明啓刑<lb/>
書胥占<hi>與衆同占度</hi>咸庶中正其刑其罰其審克之又曰獄<lb/>
貨非寳<hi>鬻獄得貨</hi>惟府辜功<hi>府聚辜/罪功事</hi>報以庶尤<hi>衆罪</hi>　周公曰<lb/>
不簡不易民不有近平易近民民必歸之<hi>此周公之言而載于史記</hi>
<hi>故附書之後</hi>
易山下有火賁君子以明庶政無敢折獄<hi>山下有火明不及逺故明</hi>
<hi>審庶政不敢輕於斷獄</hi>
山上有火旅君子以明慎用刑而不留獄<hi>火之在髙明無不照恃明</hi>
<pb n="KR3a0061_WYG_001-4a"/>
<hi>則輕故言謹謹之過則留獄故言不留</hi>
雷電皆至豐君子以折獄致刑<hi>離明照察之象故以折獄震動威斷之象故以</hi>
<hi>致刑</hi>
澤上有風中孚君子以議獄緩死<hi>風感水受中孚之象議獄緩死中孚之意</hi>
子曰道千乘之國敬事而信節用而愛人使民以時<lb/>
子曰道之以政齊之以刑民免而無恥道之以德齊之<lb/>
以禮有恥且格<lb/>
哀公問曰何為則民服孔子對曰舉直錯諸枉則民服<lb/>
<pb n="KR3a0061_WYG_001-4b"/>
舉枉錯諸直則民不服<lb/>
季康子問使民敬忠以勸如之何子曰臨之以莊則敬<lb/>
孝慈則忠舉善而教不能則勸<lb/>
子曰雍也可使南面仲弓問子桑伯子子曰可也簡仲<lb/>
弓曰居敬而行簡以臨其民不亦可乎居簡而行簡無<lb/>
乃太簡乎子曰雍之言然<lb/>
子貢問政子曰足食足兵民信之矣子貢曰必不得已<lb/>
而去於斯三者何先曰去兵子貢曰必不得已而去於<lb/>
<pb n="KR3a0061_WYG_001-5a"/>
斯二者何先曰去食自古皆有死民無信不立<lb/>
子曰片言可以折獄者其由也與子路無宿諾子曰聽<lb/>
訟吾猶人也必也使無訟乎<lb/>
子張問政子曰居之無倦行之以忠<lb/>
季康子問政於孔子孔子對曰政者正也子帥以正孰<lb/>
敢不正<lb/>
季康子患盗問於孔子孔子對曰茍子之不欲雖賞之<lb/>
不竊<lb/>
<pb n="KR3a0061_WYG_001-5b"/>
季康子問政於孔子曰如殺無道以就有道何如孔子<lb/>
對曰子為政焉用殺子欲善而民善矣君子之德風小<lb/>
人之德草草上之風必偃<lb/>
子路問政子曰先之勞之<hi>勞如字</hi>請益曰無倦<lb/>
仲弓為季氏宰問政子曰先有司赦小過舉賢才曰焉<lb/>
知賢才而舉之曰舉爾所知爾所不知人其舍諸<lb/>
樊遲請學稼子曰吾不如老農請學為圃曰吾不如老<lb/>
圃樊遲出子曰小人哉樊須也上好禮則民莫敢不敬<lb/>
<pb n="KR3a0061_WYG_001-6a"/>
上好義則民莫敢不服上好信則民莫敢不用情夫如<lb/>
是則四方之民襁負其子而至矣焉用稼<lb/>
子曰其身正不令而行其身不正雖令不從<lb/>
子適衞冉有僕子曰庶矣哉冉有曰既庶矣又何加焉<lb/>
曰富之曰既富矣又何加焉曰教之<lb/>
子曰茍正其身矣於從政乎何有不能正其身如正人<lb/>
何<lb/>
葉公問政子曰近者説逺者來<lb/>
<pb n="KR3a0061_WYG_001-6b"/>
子夏為莒父宰問政子曰無欲速無見小利欲速則不<lb/>
逹見小利則大事不成<lb/>
子曰上好禮則民易使也<lb/>
子曰知及之仁不能守之雖得之必失之知及之仁能<lb/>
守之不莊以涖之則民不敬知及之仁能守之莊以涖<lb/>
之動之不以禮未善也<lb/>
子之武城聞弦歌之聲夫子莞爾而笑曰割雞焉用牛<lb/>
刀子游對曰昔者偃也聞諸夫子曰君子學道則愛人<lb/>
<pb n="KR3a0061_WYG_001-7a"/>
小人學道則易使也子曰二三子偃之言是也前言戱<lb/>
之耳<lb/>
子張問仁於孔子孔子曰能行五者於天下為仁矣請<lb/>
問之曰恭寛信敏惠恭則不侮寛則得衆信則人任焉<lb/>
敏則有功惠則足以使人<lb/>
孟氏使陽膚為士師問於曽子曽子曰上失其道民散<lb/>
久矣如得其情則哀矜而勿喜<lb/>
子張問於孔子曰何如斯可以從政矣子曰尊五美屏<lb/>
<pb n="KR3a0061_WYG_001-7b"/>
四惡斯可以從政矣子張曰何謂五美子曰君子惠而<lb/>
不費勞而不怨欲而不貪泰而不驕威而不猛子張曰<lb/>
何謂惠而不費子曰因民之所利而利之斯不亦惠而<lb/>
不費乎擇可勞而勞之又誰怨欲仁而得仁又焉貪君<lb/>
子無衆寡無小大無敢慢斯不亦泰而不驕乎君子正<lb/>
其衣冠尊其瞻視儼然人望而畏之斯不亦威而不猛<lb/>
乎子張曰何謂四惡子曰不教而殺謂之虐不戒視成<lb/>
謂之暴慢令致期謂之賊猶之與人也出納之吝謂之<lb/>
<pb n="KR3a0061_WYG_001-8a"/>
有司<lb/>
寛則得衆信則民任焉敏則有功公則説<lb/>
大學子曰聽訟吾猶人也必也使無訟乎無情者不得<lb/>
盡其辭大畏民志此謂知本<lb/>
康誥曰如保赤子心誠求之雖不中不逺矣<lb/>
詩云樂只君子民之父母民之所好好之民之所惡惡<lb/>
之此之謂民之父母<lb/>
王制凡制五刑必即天論郵罰麗於事<hi>必即天論言與天意合論或為</hi>
<pb n="KR3a0061_WYG_001-8b"/>
<hi>倫字倫理也郵過也麗附也過人罰人當各附於其事不可假他以喜怒</hi>凡聽五刑之訟必<lb/>
原父子之親立君臣之義以權之意論輕重之序慎測<lb/>
淺深之量以别之悉其聰明致其忠愛以盡之疑獄汜<lb/>
與衆共之衆疑赦之必察小大之比以成之<hi>小大猶輕重已行故</hi>
<hi>事曰比例比必利反  也</hi>
刑者侀也侀者成也一成而不可變故君子盡心焉<lb/>
子路治蒲三年孔子過之入其境曰善哉由也恭敬以<lb/>
信矣入其邑曰善哉由也忠信而寛矣至庭曰善哉由<lb/>
<pb n="KR3a0061_WYG_001-9a"/>
也明察以斷矣子貢執轡而問曰夫子未見由之政而<lb/>
三稱其善可得聞乎孔子曰吾見其政也入其境田疇<lb/>
盡易草萊甚辟溝洫深治此其恭敬以信故其民盡力<lb/>
也入其邑牆屋完固樹木甚茂此其忠信以寛故其民<lb/>
不偷也至其庭庭甚清閒諸下用命此其明察以斷故<lb/>
政不擾也以此觀之雖三稱其善庸盡其美乎<lb/>
子産聽鄭國之政以其乗輿濟人於溱洧孟子曰惠而<lb/>
不知為政歲十一月徒杠成十二月輿梁成民未病涉<lb/>
<pb n="KR3a0061_WYG_001-9b"/>
也君子平其政行辟人可也焉得人人而濟之<lb/>
徒善不足以為政徒法不能以自行<lb/>
孟子曰仁言不如仁聲之入人深也善政不如善教之<lb/>
得民也善政得民財善教得民心<lb/>
視民如傷<lb/>
傳<lb/>
　子産始知然明問為政焉對曰視民如子見不仁者<lb/>
　誅之如鷹鸇之逐鳥雀也子大叔問政於子産子産<lb/>
<pb n="KR3a0061_WYG_001-10a"/>
　曰政如農功日夜思之思其始而成其終朝夕而行<lb/>
　之行無越思如農之有畔其過鮮矣<lb/>
　鬬子文三舍令尹無一日之積䘏民之故也成王聞<lb/>
　子文之朝不及夕也於是乎每朝設脯一束糗一筐<lb/>
　以羞子文至于今令尹秩之成王每出子文之禄必<lb/>
　逃王止而後復人謂子文曰人生求富而子逃之何<lb/>
　也對曰夫從政者以庇民也民多曠者而我取富焉<lb/>
　是勤民以自封也死無日矣我逃死非逃富也<lb/>
<pb n="KR3a0061_WYG_001-10b"/>
　季羔為衞士師刖人之足俄而衞蒯聵之亂季羔逃<lb/>
　之郭門刖者守門焉謂季羔曰彼有隙季羔曰君子<lb/>
　不踰又曰彼有竇季羔曰君子不隧又曰於此有室<lb/>
　季羔乃入焉既而追者罷季羔將去謂刖者曰吾不<lb/>
　能虧主之法而親則子之足今吾在難此正子之報<lb/>
　怨之時而逃我者三何故哉曰斷足固我之罪無可<lb/>
　奈何曩者君治臣以法令先人後臣欲臣之免也臣知<lb/>
　之獄決當論見君愀然不樂見君顔色臣又知之君<lb/>
<pb n="KR3a0061_WYG_001-11a"/>
　豈私臣哉天生君子其道固然此臣之所以脱君也<lb/>
　漢曹參為齊相齊七十城天下初定悼惠王富於春<lb/>
　秋參盡召長老諸生問所以安集百姓諸儒以百數<lb/>
　言人人殊參未知所定聞膠西有葢公善治黄老言<lb/>
　使人厚幣請之既見葢公為言治道貴清静而民自<lb/>
　定推此類具言之參於是避正堂舎葢公焉齊國安<lb/>
　集大稱賢相<lb/>
　張歐為吏未嘗言按人專以誠長者處官官屬以為<lb/>
<pb n="KR3a0061_WYG_001-11b"/>
　長者亦不敢大欺<lb/>
　文景時循吏如河南守吳公蜀守文翁之屬皆謹身<lb/>
　帥先居以亷平不至於嚴而民從化文翁仁愛好教化<lb/>
　見蜀地僻陋有蠻夷風欲誘進之乃選郡縣小吏開<lb/>
　敏有材者十餘人親自節厲遣詣京師受業博士數<lb/>
　歲蜀生皆成就還歸文翁以為右職用次察舉官有<lb/>
　至郡守刺史者又修起學宫於成都市中招下縣子<lb/>
　弟以為學官弟子為除更繇髙者以補郡縣吏次為<lb/>
<pb n="KR3a0061_WYG_001-12a"/>
　孝悌力田每出行縣益從學官諸生明經行者與俱<lb/>
　使傳教令出入閨閤吏民見而榮之數年争欲為學<lb/>
　官弟子繇是大化蜀地學於京師者比齊魯焉<lb/>
　汲黯治官理民好清浄擇丞史任之責大指而已不<lb/>
　苛小<lb/>
　黄霸為頴川太守力行教化而後誅罰務在成就安<lb/>
　全長吏許丞老病聾督郵白欲逐之霸曰許丞亷吏<lb/>
　雖老尚能拜起送迎耳頗重聽何傷且善助之毋失<lb/>
<pb n="KR3a0061_WYG_001-12b"/>
　賢者意或問其故霸曰數易長吏送故迎新之費及<lb/>
　姦吏縁絶簿書盗財物公私費耗甚多皆當出於民<lb/>
　所易新吏又未必賢或不如其故徒相益為亂凡治<lb/>
　道去其泰甚者耳霸以外寛内明得吏民心户口歲<lb/>
　增治為天下第一<lb/>
　朱邑少為舒桐鄉嗇夫廉平不苛以愛利為行未嘗<lb/>
　笞辱人存問耆老孤遺遇之有恩所至吏民愛敬<lb/>
　宣帝即位渤海左右郡歲饑盗賊並起二千石不能<lb/>
<pb n="KR3a0061_WYG_001-13a"/>
　擒制丞相御史舉龔遂可用上以為渤海太守召見<lb/>
　謂遂曰渤海廢亂朕甚憂之君將何以息其盗賊以<lb/>
　稱朕意遂對曰海瀕遐逺不霑聖化其民困於饑寒<lb/>
　而吏不恤故使陛下赤子盗弄陛下之兵於潢池中<lb/>
　耳今欲使臣勝之邪將安之也上曰選用賢良固欲<lb/>
　安之也遂曰臣聞治亂民猶治亂繩不可急也唯緩<lb/>
　之然後可治臣願丞相御史且無拘臣以文法得一<lb/>
　切便宜從事上許焉乘傳至渤海界郡聞新太守至<lb/>
<pb n="KR3a0061_WYG_001-13b"/>
　發兵以迎遂皆遣還移書勑屬縣悉罷逐捕盗賊吏<lb/>
　諸持鉏鈎田器者皆為良民吏毋得問持兵者廼為<lb/>
　盗賊遂單車獨行至郡中翕然盗賊亦皆罷渤海又<lb/>
　多刼掠相随聞遂教令即時解散棄其兵弩而持鉤<lb/>
　鉏盗賊於是悉平民安土樂業遂廼開倉廪假貧民<lb/>
　選用良吏尉安牧養焉見齊俗奢侈好末伎不由田<lb/>
　作廼躬率以儉約勸民務農桑令口種一樹榆百本<lb/>
　薤五十本葱一畦韭家二母彘五母雞民有帶持刀<lb/>
<pb n="KR3a0061_WYG_001-14a"/>
　劍者令賣劒買牛賣刀買犢曰何為帶牛佩犢春夏<lb/>
　不得不趨田畝秋冬課收歛益畜果實菱芡勞來循<lb/>
　行郡中皆有畜積吏民皆富實獄訟衰息<lb/>
　召信臣補陽穀長舉髙第遷上蔡長其治視民如子<lb/>
　所居見稱述遷南陽太守其治如上蔡信臣為人勤<lb/>
　力有方畧好為民興利務在富之躬勸耕農出入阡<lb/>
　陌止舍離鄉亭稀有安居時行視郡中水泉開通溝<lb/>
　瀆起水門堤閼凡數十處以廣溉灌歲歲増加多至<lb/>
<pb n="KR3a0061_WYG_001-14b"/>
　三萬頃民得其利畜積有餘信臣為作均水約束刻<lb/>
　石立於田畔以防分爭禁止嫁娶送終奢靡務出於<lb/>
　儉約府縣吏家子弟好游敖不以田作為事輙斥罷<lb/>
　之甚者案其不法以視好惡其化大行郡中莫不耕<lb/>
　稼力田百姓歸之户口増倍盗賊獄訟衰止吏民親<lb/>
　愛號之曰召父<lb/>
　卓茂為宻令勞心諄諄視人如子舉善而教口無惡<lb/>
　言吏人親愛而不忍欺之<lb/>
<pb n="KR3a0061_WYG_001-15a"/>
　魯恭拜中牟令專以德化為理不任刑罰訟人許伯<lb/>
　等争田累數令不能決恭為平理曲直皆退而自責<lb/>
　輟耕相讓亭長從人借牛而不肯還之牛主訟於恭<lb/>
　恭召亭長勑令歸牛者再三猶不從恭嘆曰是教化<lb/>
　不行也欲解印綬去掾吏泣涕共留之亭長乃慙悔<lb/>
　還牛詣獄受罪恭貰不問於是吏人信服<lb/>
　劉寛典歴三郡温仁多恕雖在倉卒未嘗疾言遽色<lb/>
　常以為齊之以刑民免而無恥吏民有過但用蒲鞭<lb/>
<pb n="KR3a0061_WYG_001-15b"/>
　罰之示辱而已終不加苦事有功善推之自下災異<lb/>
　或見引躬克責每行縣止息亭傳輙引學官祭酒及<lb/>
　聚生徒相與講對每見父老慰以農里之言少年勉<lb/>
　以孝悌之訓人感德興思日有所化<lb/>
　任延為九真太守郡以射獵為業不知牛耕民嘗告<lb/>
　糴交阯每致困乏延乃令鑄作田器教之墾闢田疇<lb/>
　歲歲開廣百姓充給又駱越之民無嫁娶禮法各因<lb/>
　淫好無適對匹不識父子之性夫婦之道延乃移書<lb/>
<pb n="KR3a0061_WYG_001-16a"/>
　屬縣各使男年二十至五十女年十五至四十皆以<lb/>
　年齒相配其貧無禮聘令長吏以下各省俸禄以賑<lb/>
　助之同時相娶者二千餘人是歲風雨順節穀稼豐<lb/>
　衍其産子者多名子為任初平帝時錫光為交阯太<lb/>
　守教導民夷漸以禮義化聲侔於延<lb/>
　劉昆為江陵令時縣連年火災昆輙向火叩頭多能<lb/>
　降雨止風遷𢎞農太守先是崤黽道多虎行旅不通<lb/>
　昆為政三年仁化大行虎皆負子渡河帝聞而異之<lb/>
<pb n="KR3a0061_WYG_001-16b"/>
　徴為光禄勲問曰前在江陵反風滅火後守𢎞農虎<lb/>
　北渡河行何德政而致是事昆對曰偶然耳帝嘆曰<lb/>
　此長者之言顧命書諸䇿<lb/>
　孟嘗為合浦太守郡不産穀實而海出珠寳與交阯<lb/>
　比境嘗通商販貨糴糧食先時宰守並多貪穢詭人<lb/>
　採求不知紀極珠漸徙於交阯郡界於是行旅不至<lb/>
　人物無資貧者死餓於道嘗至官革易前弊求民病<lb/>
　利曽未踰歲去珠復還<lb/>
<pb n="KR3a0061_WYG_001-17a"/>
　劉矩為雍丘令民有争訟矩常引之於前提耳訓告<lb/>
　以為忿恚可忍縣官不可入使歸尋思訟者感之輙<lb/>
　各罷去其有路得遺者皆推尋其主<lb/>
　劉寵為㑹稽太守山民愿樸有白首不入市井者頗<lb/>
　為官吏所擾寵簡除煩苛禁察非法郡中大化徴為<lb/>
　將作大匠山隂縣有五六老叟龎眉皓髪自若耶山<lb/>
　谷間出人齎百錢以送寵寵勞之曰父老何自苦對<lb/>
　曰山谷鄙生未嘗識郡朝他時守吏發求民間至夜<lb/>
<pb n="KR3a0061_WYG_001-17b"/>
　不絶或狗吠竟夕民不得安自明府下車以來狗不<lb/>
　夜吠民不見吏今聞當見棄去故自扶奉送耳寵曰<lb/>
　吾政何能及公言邪勤苦父老為人選一大錢受之<lb/>
　仇覽為蒲亭長勸人生業為制科令農事既畢乃令<lb/>
　子弟群居還就學覽初到亭人有陳元者獨與母居<lb/>
　而母詣覽告元不孝覽驚曰吾近過元舍廬落整頓<lb/>
　耕耘以時此非惡人當是教化未至耳母守寡務孤<lb/>
　苦身投老奈何肆忿於一朝欲致子於不義乎母聞<lb/>
<pb n="KR3a0061_WYG_001-18a"/>
　感悔涕泣而去覽乃親到元家與其母子飲因為陳<lb/>
　人倫孝行譬以禍福之言元卒成孝子時考城令王<lb/>
　渙政尚嚴猛聞覽以德化人署為主簿謂覽曰主簿<lb/>
　聞陳元之過不罪而化之得無少鷹鸇之志耶覽曰<lb/>
　以為鷹鸇不若鸞鳳故不為也<lb/>
　王暢為南陽太守奮厲威猛功曹詠曰懇懇用刑不<lb/>
　如行恩孳孳求姦未若禮賢舜舉臯陶不仁者逺随<lb/>
　會為政晉盗奔秦虞芮入境讓心自生化人在德不<lb/>
<pb n="KR3a0061_WYG_001-18b"/>
　在用刑暢納其諫更崇寛政慎刑簡罰教化遂行<lb/>
　隋蘇瓊除清河太守有百姓乙普明兄弟争田積年<lb/>
　援據至百人瓊召普明兄弟諭之曰天下難得者兄<lb/>
　弟易求者田地假令得田地失兄弟心如何諸證莫<lb/>
　不灑泣普明兄弟叩頭乞外更思遂還同居<lb/>
　辛公義除岷州刺史土俗畏病一人有病合家避之<lb/>
　父子夫婦不相看養孝義道絶公義患之分遣部内<lb/>
　凡有疾病皆以牀轝安置㕔事暑月疫時或至數百<lb/>
<pb n="KR3a0061_WYG_001-19a"/>
　公義親設榻獨坐其間所得俸禄盡用市藥迎醫療<lb/>
　之於是悉差諸病家子孫慙謝後有病者争就使居<lb/>
　其家無親屬因留養之始相慈愛此風遂革遷并州<lb/>
　刺史下車先至獄露坐牢側親自驗問十餘日決斷<lb/>
　咸盡方還受新訟不立文案遣當直佐寮一人側坐<lb/>
　訊問事不盡公義即宿㕔不還閤或諫曰此事有程<lb/>
　使君何自苦荅曰刺史無德可以導人尚令百姓繫<lb/>
　於囹圄豈有禁人在獄而心安之乎罪人聞之咸自<lb/>
<pb n="KR3a0061_WYG_001-19b"/>
　欵伏後有欲訟者鄉閭父老遽相曉曰此小事何忍<lb/>
　勤勞使君訟者皆兩讓而止<lb/>
催徴<lb/>
一徽之歙縣催科素難嘉定中有為宰者措置夏税秋<lb/>
　苗以一都為一簿與諸都保長相約毎日引三四都<lb/>
　某都以甚日當限自近而逺謂如初一日引第一第<lb/>
　二第三都初二日引第四第五第六都至十四日而<lb/>
　諸都畢又自十六日再輪至二十九日而畢所以虚<lb/>
<pb n="KR3a0061_WYG_001-20a"/>
　十五日者以其有小盡故也其簿居常置宅堂中閑<lb/>
　暇輙一繙閲至某日某都當限則携是簿以出令保<lb/>
　長當㕔抛箱知縣據案令鄉司當㕔批銷即與押字<lb/>
　而保長者即出無覊留之苦無引展之費安得不如<lb/>
　期以來又慮諸㕔期限之不同則保長又須伺候於<lb/>
　是闗㑹諸㕔限日悉同保長以一日在縣了諸㕔之<lb/>
　限即下鄉催科毎半月纔一到縣為力不煩得以從<lb/>
　容辦事此一法也<lb/>
<pb n="KR3a0061_WYG_001-20b"/>
一隆興豐城人户多委掌攬輸賦而掌攬不以時納嘉<lb/>
　定中有為宰者措置毎都出一青册毎板開税户二<lb/>
　名第一行書毎人户第二行書幹事人三字第三行<lb/>
　書掌攬人三字從本都保長傳至税户取<hi>闕</hi>如係本<lb/>
　户自納即於第一行云自納或委幹事人納即於第<lb/>
　二行書其姓名在何處居或委掌攬人納即於第三<lb/>
　行書其姓名在何處居諸都人户税賦無不知其去<lb/>
　着者於催科為尤便此又一法也<lb/>
<pb n="KR3a0061_WYG_001-21a"/>
一潭州諸縣皆有掌攬籍願為掌攬者入狀召保仍納<lb/>
　抵産乃許充應無詭名之弊無私下掌攬而名不在<lb/>
　官之弊無公吏罷役等人冒充之弊此又一法也<lb/>
一寧國宣城催科亦難辦嘉定中有宰到官首召諸都<lb/>
　保長來飲之以酒而與之約曰自今官不以一毫擾<lb/>
　汝汝亦毋得以違吾信命同僚皆哂其迂謂此間保<lb/>
　司雖撻罰不能使之畏豈杯酒所能堅其約乎既而<lb/>
　三年之間無一違信命者鞭朴束縳而不用此又以<lb/>
<pb n="KR3a0061_WYG_001-21b"/>
　誠意感人之效也<lb/>
一鄉邦有老於吏事者嘗於保司限到率當㕔引展鄉<lb/>
　司輩皆無所獲又恐生他弊則明出令毎引以錢若<lb/>
　干文繫于引之腰抛之箱中保司所費不多而鄉吏<lb/>
　亦沾微潤此雖𤨏末亦可為法<lb/>
一潭之醴陵慶元間有名士為宰者毎省限滿㸃追到<lb/>
　官或十人或六七人宰謂之曰汝等罪當杖然不忍<lb/>
　皆杖也則使探<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>而受杖被刑者少而人皆知懼此<lb/>
<pb n="KR3a0061_WYG_001-22a"/>
　又一法也<lb/>
　　以上數條皆可采用而歙縣造簿分限之法尤為<lb/>
　　切要葢簿書乃財賦之根柢財賦之出於簿書猶<lb/>
　　禾稼之出於田畝也故縣令於簿書當如舉子之<lb/>
　　治本經近世不然雖夏秋之簿未嘗不置然為宰<lb/>
　　者罕曽親閲則所用以催科者鄉司之草簿而已<lb/>
　　彼其平時飛走産錢出入賣弄無所不至若舉其<lb/>
　　草簿以催科則指未納為已納已納為未納皆惟<lb/>
<pb n="KR3a0061_WYG_001-22b"/>
　　其意所欲官賦之䧟失人户之被擾皆由於此若<lb/>
　　用歙縣之法則各都之納有欠無欠一目暸然故<lb/>
　　嘗謂催科之權在己而不在吏則不擾而辦在吏<lb/>
　　而不在己則擾而不辦葢謂此也今屬縣財賦之<lb/>
　　不辦大抵由其不能用歙縣之法故予於此尤惓<lb/>
　　惓焉<lb/>
　　　　右政經附録<lb/>
　　帥長沙咨目呈兩通判及職曹官<lb/>
<pb n="KR3a0061_WYG_001-23a"/>
某猥以庸虛謬當閫寄朝夕怵惕思所以仰答朝廷之<lb/>
恩俯慰士民之望惟頼官僚協心同力庶克有濟區區<lb/>
輙有所懐敢以布于左右葢聞為政之本風化是先潭<lb/>
之為俗素以淳古稱比者經其田里見其民樸且愿猶<lb/>
有近古氣象則知昔人所稱良不為過今欲因其本俗<lb/>
迪之於善已為文諭告俾興孝弟之行而厚宗族鄰里<lb/>
之恩不幸有過許之自新而毋狃於故習若夫推此意<lb/>
而逹之民則令佐之責也繼今邑民以事至官者願不<lb/>
<pb n="KR3a0061_WYG_001-23b"/>
憚其煩而諄曉之感之以至誠持之以悠久必有油然<lb/>
而興起者若民間有孝行純至友愛著聞與夫叶和親<lb/>
族賙濟鄉閭為衆所推者請采訪以實以上于州當與<lb/>
優加褒勸至於聽訟之際尤當以正名分厚風俗為主<lb/>
昔密學陳公襄為僊居宰教民以父義母慈兄友弟恭<lb/>
而人化服焉古今之民同一天性豈有可行於昔而不<lb/>
可行於今惟毋以薄待其民民亦將不忍以薄自待矣<lb/>
此某之所望於同僚者也然而正己之道未至愛人之<lb/>
<pb n="KR3a0061_WYG_001-24a"/>
意不孚則雖有教告而民未必從故其願與同僚各以<lb/>
四事自勉而為民去其十害何謂四事曰<lb/>
律己以亷<lb/>
　凡名士大夫者萬分廉潔止是小善一㸃貪汚便為<lb/>
　大惡不廉之吏如䝉不潔雖有他美莫能自贖故此<lb/>
　以為四事之首<lb/>
撫民以仁<lb/>
　為政者當體天地生萬物之心與父母保赤子之心<lb/>
<pb n="KR3a0061_WYG_001-24b"/>
　有一毫之慘刻非仁也有一毫之忿疾非仁也<lb/>
存心以公<lb/>
　傳曰公生明私意一萌則是非易位欲事之當理不<lb/>
　可得也<lb/>
為事以勤是也<lb/>
　當官者一日不勤下必有受其弊者古之聖賢猶且<lb/>
　日昃不食坐以待旦况其餘乎今之世有勤於吏事<lb/>
　者反以鄙俗目之而詩酒遊宴則謂之風流嫺雅此<lb/>
<pb n="KR3a0061_WYG_001-25a"/>
　政之所以多疵民之所以受害也不可不戒<lb/>
何謂十害曰<lb/>
斷獄不公<lb/>
　獄者民之大命豈可小有私曲<lb/>
聽訟不審<lb/>
　訟有實有虚聽之不審則實者反虚虚者反實矣其<lb/>
　可茍哉<lb/>
淹延囚繫<lb/>
<pb n="KR3a0061_WYG_001-25b"/>
　一夫在囚舉室廢業囹圄之苦度日如歲可淹久乎<lb/>
慘酷用刑<lb/>
　刑者不獲已而用人之體膚即己之體膚也何忍以<lb/>
　慘酷加之乎今為吏者好以喜怒用刑甚者或以闗<lb/>
　節用刑殊不思刑者國之典所以代天紏罪豈官吏<lb/>
　逞忿行私者乎不可以不戒<lb/>
汎濫追呼<lb/>
　一夫被追舉室惶擾有持引之需有出官之費貧者<lb/>
<pb n="KR3a0061_WYG_001-26a"/>
　不免舉債甚者至於破家其可汎濫乎<lb/>
招引告訐<lb/>
　告訐乃敗俗亂化之原有犯者自當痛治何可勾引<lb/>
　今官司有受人實封狀與出牓召人告首隂私罪犯<lb/>
　皆係非法不可為也<lb/>
重疊催税<lb/>
　税出於田一歲一收可使一歲至再税乎有税而不<lb/>
　輸此民户之罪也輸已而復責以輸是誰之罪乎今<lb/>
<pb n="KR3a0061_WYG_001-26b"/>
　之州縣葢有已納而鈔不給或鈔雖給而籍不銷再<lb/>
　追至官呈鈔乃免不勝其弊矣甚者有鈔不理必重<lb/>
　納而後已破家蕩産鬻妻賣子徃徃由之有人心者<lb/>
　豈忍為此<lb/>
科罰取財<lb/>
　民間自二税合輸之外一毫不當妄取今縣道有科<lb/>
　罰之政與夫非法科歛者皆民之深害也不可不革<lb/>
縱吏下鄉<lb/>
<pb n="KR3a0061_WYG_001-27a"/>
　鄉村小民畏吏如虎縱吏下鄉猶虎出柙也弓手土<lb/>
　兵尤當禁戢自非捕盗皆不可差出<lb/>
低價買物是也<lb/>
　物同則價同豈有公私之異今州縣有所謂市令司<lb/>
　者又有所謂行户者毎官司敷買視市令直率減十<lb/>
　之二三或不即還甚至白著民户何以堪此<lb/>
某之區區其於四事敢不加勉同僚之賢固有不俟丁<lb/>
寧而素知自勉者矣然亦豈無當勉而未能者乎傳曰<lb/>
<pb n="KR3a0061_WYG_001-27b"/>
過而不改是謂過矣又曰誰謂德難厲其庶幾賢不肖<lb/>
之分在乎勉與不勉而已異時舉刺之行當以是為凖<lb/>
至若十害有無所未詳知萬一有之當如拯溺救焚不<lb/>
俟終日毋狃於因循之習毋牽於利害之私或事闗州<lb/>
郡當見告而商確焉必期於去民之瘼而後已此又某<lb/>
之所望於同僚者抑又有欲言者夫州之與縣本同一<lb/>
家長吏僚屬亦均一體若長吏偃然自尊不以情通于<lb/>
下僚屬退然自黙不以情逹于上則上下痞塞是非莫<lb/>
<pb n="KR3a0061_WYG_001-28a"/>
聞政疵民隠何從而理乎昔諸葛武侯開府作牧首以<lb/>
集衆思廣忠益為先某之視侯無能為役然虚心無我<lb/>
樂於聞善葢平日之素志自今一道之利病某之所當<lb/>
知者願以告焉某之所為有不合於理不便于俗者亦<lb/>
願以告焉告而適當敢不敬從如其未然不厭反復則<lb/>
湖湘九郡之民庶乎其䝉賜而某也庶乎其寡過矣敢<lb/>
以誠告尚其亮之幸甚某咨目上府判職曹以下諸同<lb/>
官<lb/>
<pb n="KR3a0061_WYG_001-28b"/>
　　㑹集十二縣知縣議事以詩送<lb/>
從來守令與斯民都是同胞一體親豈有脂膏供爾禄<lb/>
不思痛癢切吾身此邦祗似唐朝古我輩當如漢吏循<lb/>
今夕湘亭一巵酒重煩散作十分春<lb/>
　　諭俗牓文<lb/>
太守叨䝉上恩擢守湘土深惟朝廷委寄之重非特<lb/>
責以有司常務而已布宣德化導迪人心實守臣之<lb/>
事顧此邦風俗初未詳知今以天性人倫之大者與<lb/>
<pb n="KR3a0061_WYG_001-29a"/>
夫遷善改過之方為爾民告名之曰諭俗三事今具<lb/>
于後<lb/>
　一古者教民必以孝弟為本其制刑亦以不孝不<lb/>
　弟為先葢人之為人異乎禽獸者以其有父子之<lb/>
　恩長幼之義也詩云父兮生我母兮鞠我繼之曰<lb/>
　欲報之德昊天罔極此言父母之恩與天同大為<lb/>
　人子者雖竭其力未足以報也今乃有親在而别<lb/>
　籍異財親老而供養多闕親疾而救療弗力親殁<lb/>
<pb n="KR3a0061_WYG_001-29b"/>
　而安厝弗時不思此身從何而有罔極之報當如<lb/>
　是乎至於兄弟大倫古人謂之手足言其本同一<lb/>
　體也今乃有以唇舌細故而致争錐刀小故而興<lb/>
　訟長不恤幼卑或凌尊同氣之親何忍為此潭湘<lb/>
　舊俗素稱淳厚如前數者未必有之太守此來欲<lb/>
　以義理訓民未免預陳勸戒已行下州城十二縣<lb/>
　自今民間有孝行純至友愛著聞采訪得實具申<lb/>
　本州當與優加旌賞以為風俗之勸或其間有昧<lb/>
<pb n="KR3a0061_WYG_001-30a"/>
　於禮法之人為不孝不弟之行鄉里父老其以太<lb/>
　守之言曲加誨諭令其悛改昔後漢陳元為母所<lb/>
　訟亭長仇香親到其家教以人倫大義遂為孝子<lb/>
　北史清河之民有兄弟争財者郡守蘇瓊告以難<lb/>
　得者兄弟易得者田宅遂感悟息訟同居如初况<lb/>
　此邦之人本來易化以理開曉必無不從若上違<lb/>
　太守之訓言下拒父老之忠告則是敗常亂俗之民<lb/>
　王法所加將有不容己者一䧟刑戮終身不齒雖悔<lb/>
<pb n="KR3a0061_WYG_001-30b"/>
　何及爾民其思之毋忽<lb/>
　　齒者列也言既以不孝不弟被刑是頑惡之人不<lb/>
　　得與良民並列也<lb/>
　一古人於宗族之恩百世不絶葢服屬雖逺本同祖<lb/>
　宗血脉相通豈容間隔至於鄰里鄉黨雖比宗族為<lb/>
　踈然其有無相資緩急相倚患難相救疾病相扶持<lb/>
　情義所闗亦為甚重今人於此二者往往視以為輕<lb/>
　小有紛争輒相凌犯詞愬一起便為敵讐有一于斯<lb/>
<pb n="KR3a0061_WYG_001-31a"/>
　皆非美事昔江州陳氏累世同居聚族至七百餘口<lb/>
　前代嘗加旌表至今稱為義門吉州孫進士以惠施<lb/>
　一鄉諸司列奏䝉恩特免文解士夫以為美談江湖<lb/>
　之間境土相接豈有江西之人能為義舉而此獨不<lb/>
　能今請逐處老成賢德之士交相勸率崇宗族之愛<lb/>
　厚鄰里之歡時節徃來恩愛浹洽小小乖忤務相涵<lb/>
　容不可輕啓訟端以致結成怨隙若能和叶親族賙<lb/>
　濟里閭為衆論所推亦當特加褒異如其不體教訓<lb/>
<pb n="KR3a0061_WYG_001-31b"/>
　妄起訟争懲一戒百所不容己爾民其勉之無忽<lb/>
　一官之與民誼同一家休戚利害合相體恤為有司<lb/>
　者不當以非法擾民為百姓者不當以非理擾官太<lb/>
　守平時以愛人利物為心不啻饑渇視事云始切切<lb/>
　講求已轉牒州縣官各以四事自勉而為民除其十<lb/>
　害何謂四事律己以廉撫民以仁存心以公涖事以<lb/>
　勤是也何謂十害斷獄不公聽訟不審淹延囚繫慘<lb/>
　酷用刑汎濫追呼招引告訐重疊催税科罰取財縱<lb/>
<pb n="KR3a0061_WYG_001-32a"/>
　吏下鄉低價買物是也十者有無所未詳知萬一有<lb/>
　之當如拯溺救焚不俟終日務令田野安恬愁嘆不<lb/>
　生或民間有公共利病太守所未及知許明白具狀<lb/>
　前來陳述但不許匿名實封訐人私過言而有理即<lb/>
　當詳酌以次施行爾民亦宜體太守此意更相勸戒<lb/>
　非法之事莫妄作如豪强凶横吞謀貧弱奸狡詐偽<lb/>
　欺騙善良教唆詞訟託囑公事聚衆鬬毆開坊賭博<lb/>
　居停盗賊屠宰耕牛酟賣私酒興販雜物如此之類<lb/>
<pb n="KR3a0061_WYG_001-32b"/>
　皆係非法無理之事莫妄興如事不干己輙行告訐<lb/>
　裝撰詞説夾帶虚實如此之類皆是非理或日前所<lb/>
　為未免害人若能幡然悔悟去惡從善如湯沃雪舊<lb/>
　迹都消人誰無過改之為貴周處三害終為名賢父<lb/>
　老其以此意為鄉閭弟子反覆解説必若教之不悛<lb/>
　則家國有法官司有刑太守雖欲從寛有不可得爾<lb/>
　民其幸聽之毋忽<lb/>
　　右諭俗三事開具在前太守之於爾民猶父兄之<lb/>
<pb n="KR3a0061_WYG_001-33a"/>
　　於子弟為父兄者只欲子弟之無過為太守者<lb/>
　　亦只欲爾民之無犯故於到任之初以誠心實<lb/>
　　意諄諄告諭其不識文義者鄉曲善士當以<lb/>
　　俗説為衆開陳使之通曉庶幾人人循理家家<lb/>
　　守法田里無追呼之擾公庭無鞭朴之聲民<lb/>
　　情熈然化為樂國豈不美哉故合牓示各宜知<lb/>
　　悉<lb/>
　　知泉州軍事<lb/>
<pb n="KR3a0061_WYG_001-33b"/>
當職昨守此州首末三年初無善状豈謂邦人亮其<lb/>
踈拙既去之後猶不相忘當職亦毎毎稱嘆士風之<lb/>
美民俗之厚未有如温陵比者十四五年之間雖泉<lb/>
山一草一木亦時入思念至聞永德二邑之冦難則<lb/>
為之悽愴聞歲事不登民生憔悴則為之慨嘆不圖<lb/>
閒散之久忽䝉上恩再付郡寄疾病衰羸本不欲出<lb/>
又念泉人相愛之深不忍固辭黽勉一行今已到任<lb/>
凡百政事悉遵前任日規模及以仁㢘公勤四事與<lb/>
<pb n="KR3a0061_WYG_001-34a"/>
僚屬更相勸勉期不負邦人屬望之意惟士若民亦<lb/>
宜各崇禮義各勵㢘恥各修孝弟忠信之行使士風<lb/>
之美民俗之厚有加於往時是又區區所望於泉人<lb/>
也當職此來精力雖非昔比然勤民之心不敢以衰<lb/>
病而或怠倉庫空虚前所未有然恤民之心不敢以<lb/>
匱乏而少改爾民亦宜體念此意詞訴之可已者不<lb/>
必重紊官司賦税之當輸者不必更待催督使當職<lb/>
聽斷之餘頗有暇日而官俸兵糧粗免欠闕庶得一<lb/>
<pb n="KR3a0061_WYG_001-34b"/>
意為爾民思長久之計不為細故末節所妨當職此<lb/>
來非有所貪慕惟欲興利除害使此邦復還樂土之<lb/>
舊而已比者入境之初延訪父老田里利病雖已畧<lb/>
聞本末曲折未能周悉凡士民有知其詳者遇見客<lb/>
受詞之日不惜條陳以告當加斟酌次第施行今後<lb/>
郡政或有未合事宜亦願指陳無隠庶幾利日以興<lb/>
害日以除年歲之間漸還舊規此當職垂老復來之<lb/>
本意也故兹曉諭各宜知悉<lb/>
<pb n="KR3a0061_WYG_001-35a"/>
　　勸諭文<lb/>
太守將至郡人歡迎自慚薄德莫副民望視事之始合<lb/>
有教條不憚諄諄為爾開説凡為人子孝敬是先其次<lb/>
友愛叶和兄弟人非父母豈有此身父母生兒多少艱<lb/>
苦妊娠將免九死一生乳哺三年飲母膏血攜持保抱<lb/>
日望長成如惜金珠如護性命慈烏反哺猶知報恩人<lb/>
而不孝鳥雀不若兄弟之愛同氣連枝古來取喻名為<lb/>
手足人無兄弟如無四肢痛痒相闗實同一體長當撫<lb/>
<pb n="KR3a0061_WYG_001-35b"/>
㓜弟當敬兄或值急難尤須救助其次族屬雖有親疎<lb/>
論其源流皆是骨肉譬如大木枝葉分披本同一根氣<lb/>
脉未逺豈宜相視便如路人其次鄉鄰情義亦重患難<lb/>
相扶疾病相救恩意徃來亦不可闕以上四事人道大<lb/>
端凡爾良民首當加勉家家孝友人人雍和省事息争<lb/>
安分循理得已且已莫妄興詞一到訟庭終身讐敵更<lb/>
相報復無有休期壊産破家多由於此語言喧競或不<lb/>
能無鄰里之間急宜勸止莫令交手致有鬭傷彼中汝<lb/>
<pb n="KR3a0061_WYG_001-36a"/>
拳汝受官棒本因小忿遂結深讐何似始初便從忍耐<lb/>
觸來莫競心下清凉市井經營雖圖利息亦須宜是莫<lb/>
太虧瞞枰㪷稱量各務公當大入小出天理不容濕米<lb/>
水肉尤為人害放債收息量取為宜分數太多貧者受<lb/>
苦舉債營運如約早還莫待到官然後償納飲酒無節<lb/>
少不生災賭博不戒多至為盗游手浮浪久必困窮勤<lb/>
謹服業終是得力太守今為此民復來有大不平當為<lb/>
伸雪有大不便當為蠲除事若細微不必相撓於爾無<lb/>
<pb n="KR3a0061_WYG_001-36b"/>
益於我徒勞違法犯刑最不可作<lb/>
　如悖父母陵犯尊長健訟無理毆人重傷開坊聚賭<lb/>
　停盗宰牛教唆詞訟欺騙財物等事皆是違法<lb/>
舊來有過各許自新教而不從刑斯無赦有過能改即<lb/>
是善良耆艾老成宜推此意誨爾子弟及其鄉人有違<lb/>
此言衆共誚責凡此忉怛欲曉編民讀書為儒師慕聖<lb/>
哲自知義理不待鄙言所望以身率先閭里一方一所<lb/>
有一仁賢以善教人人必感動去薄從厚弭災召和其<lb/>
<pb n="KR3a0061_WYG_001-37a"/>
始自今永為樂國<lb/>
　　諭州縣官僚<lb/>
某昨者叨帥長沙嘗以四事勸勉同僚曰律己以亷<lb/>
撫民以仁存心以公涖事以勤而某區區實身率之<lb/>
以是二年之間為潭人興利除害者粗有可紀今者<lb/>
䝉恩起廢再撫是邦竊伏惟念所以答上恩而慰民<lb/>
望者亦無出前之四事而已故願與司僚勉之葢泉<lb/>
之為州蠻貊聚焉犀珠寳貨見者興羡而豪民巨室<lb/>
<pb n="KR3a0061_WYG_001-37b"/>
有所訟愬志在求勝不吝揮金茍非好修自愛之士<lb/>
未有不為所汚染者不思㢘者士之美節汚者士之<lb/>
醜行士之不㢘猶女之不潔不潔之女雖巧容絶人<lb/>
不足自贖不亷之士縱有他美何足道哉昔人有懐四<lb/>
知之畏而却暮夜之金者葢隠微之際最為顯著聖賢<lb/>
之教謹獨是先故願同僚力修氷蘗之規各厲玉雪之<lb/>
操使士民起敬稱為㢘吏可珍可貴孰有踰此其所當<lb/>
勉者一也先儒有云一命之士茍存心於愛物於人必<lb/>
<pb n="KR3a0061_WYG_001-38a"/>
有所濟且以簿尉求之簿勤於勾稽使人無重疊追催<lb/>
之害尉勤於警捕使人無穿窬攻刼之擾則其所濟亦<lb/>
豈少哉等而上之其位愈髙繫民之休戚者愈大發一<lb/>
殘忍心斯民立遭荼毒之害發一掊克心斯民立被誅<lb/>
剥之殃盍亦反而思之針芒刺手茨棘傷足舉體凛然<lb/>
謂之痛楚刑威之慘百倍於此其可以喜怒施之乎虎<lb/>
豹在前坑穽在後號呼求救惟恐不免獄刑之苦何異<lb/>
於此其可使無辜者坐之乎已欲安居則不當擾民之<lb/>
<pb n="KR3a0061_WYG_001-38b"/>
居己欲豐財則不當朘民之財故曰己所不欲勿施于<lb/>
人其在聖門名之曰恕强勉而行可以致仁矧當斯民<lb/>
憔悴之時撫摩愛育尤不可緩故願同僚各以哀矜惻<lb/>
怛為心而以殘忍掊尅為戒則此邦之人其有瘳乎此<lb/>
所當勉者二也公事在官是非有理輕重有法不可以<lb/>
己私而拂天理亦不可骩公法以狥人情諸葛公有言<lb/>
吾心如平秤不能為人作輕重此有位之士所當視以<lb/>
為法也然人之情毎以私勝公者葢狗貨賄則不能公<lb/>
<pb n="KR3a0061_WYG_001-39a"/>
任喜怒則不能公黨親戚畏豪強顧禍福計利害則皆<lb/>
不能公殊不思是非之不可易者天理也輕重之不可<lb/>
踰者國法也以是為非以非為是則逆乎天理矣以輕<lb/>
為重以重為輕則違乎國法矣居官臨民而逆天理違<lb/>
國法於心安乎雷霆鬼神之誅金科玉條之禁其可忽<lb/>
乎故願同僚以公心持公道而不汨於私情不撓於私<lb/>
請庶幾枉直適宜而無寃抑不平之歎此所當勉者三<lb/>
也民生在勤勤則不匱則為民者不可以不勤業精于<lb/>
<pb n="KR3a0061_WYG_001-39b"/>
勤荒于嬉則為士者不可以不勤況為命吏所受者朝<lb/>
廷之爵位所享者下民之脂膏一或不勤則職業隳弛<lb/>
豈不上孤朝寄而下負民望乎今之居官者或以酣咏<lb/>
遨遊為尚以勤强敏恪為俗此前世衰弊之風也盛明<lb/>
之時豈宜有此陶威公有言大禹聖人猶惜寸隂至於<lb/>
衆人當惜分隂故賔佐有以蒱博廢事者則取而投之<lb/>
於江今願同僚共體此意職思其憂非休澣毋聚飲非<lb/>
節序毋出遊朝夕孜孜惟民事是力庶幾政平訟理田<lb/>
<pb n="KR3a0061_WYG_001-40a"/>
里得安其生此所當勉者四也某雖不敏請以身先毫<lb/>
髪少渝望加規警前此官僚之間或於四事未能無愧<lb/>
顧自今始洗心自新在昔聖賢許人改過故曰改而止<lb/>
儻猶玩視而不改焉誠恐物議沸騰在某亦不容茍止<lb/>
也涖事之初敢以誠告幸垂察焉<lb/>
　　勸諭事件於後<lb/>
當職入境以來延訪父老交印之後引受民詞田野利<lb/>
病縣政否臧頗聞其畧今檢舉前在任日約束及今來<lb/>
<pb n="KR3a0061_WYG_001-40b"/>
合行事件開具於後<lb/>
崇風教<lb/>
　一嘉定十年到任以五事諭民其一謂人道所先莫<lb/>
　　如孝弟編民中有能孝於父母弟於兄長性行尤<lb/>
　　異者所屬詳加採訪以其實上於州優加賞勸或<lb/>
　　身居子職有闕侍養或父母在堂别蓄私財或犯<lb/>
　　分陵忽不顧長㓜之倫或因利忿争遽興骨肉之<lb/>
　　訟凡若此者有常刑後據廂官申到黄章取肝救<lb/>
<pb n="KR3a0061_WYG_001-41a"/>
　　母吳祥取肝救父各行之賞外又有承信郎周宗<lb/>
　　強割股以療親疾廼請州設宴用旗幟鼓樂送歸<lb/>
　　其家晉江縣申到劉璣有母百歲璣年七十孝養<lb/>
　　彌謹既加優禮又立夀母坊以表之進士吕洙女<lb/>
　　良子刲腹救父随即痊愈亦立懿孝坊自為之<lb/>
　　記又據百姓吳十同妻愬子吳良聰不孝審問得<lb/>
　　實杖脊於市髠髪居役其他勸懲大率類此今請<lb/>
　　各縣知佐勤行訪問如民間有孝友篤志之人保<lb/>
<pb n="KR3a0061_WYG_001-41b"/>
　　明申州待加褒表其有悖逆父母凌犯尊長為父<lb/>
　　兄所愬者宜以至恩大義諄諄勸曉茍能悔過姑<lb/>
　　許自新教之不從即加懲治甚者解州施行庶幾<lb/>
　　可儆愚俗<lb/>
　一當職昨在任日遇親戚骨肉之訟多是靣加開諭<lb/>
　　徃徃幡然而改各從和㑹而去如卑㓜訴分産不<lb/>
　　平固當以法裁斷亦須先諭尊長自行從公均分<lb/>
　　或堅執不從然後當官監析其有分産已平而妄<lb/>
<pb n="KR3a0061_WYG_001-42a"/>
　　生詞説者却當以犯分誣罔坐之今請知佐毎聽<lb/>
　　訟當以正名分厚風俗為先庶幾可革偷薄<lb/>
　一學校風化之首訪聞諸縣聞有不以教養為意者<lb/>
　　贍學之田或為豪民占據或為公吏侵漁甚至移<lb/>
　　作他用未嘗養士其間雖名養士又或容其居家<lb/>
　　日請錢米未嘗在學習讀或雖在學未嘗供課或<lb/>
　　雖供課而所習不過舉業未嘗誦習經史凡此皆<lb/>
　　有失國家育材待用之本意今請知佐究心措置<lb/>
<pb n="KR3a0061_WYG_001-42b"/>
　　學田所入嚴加鉤考毋令滲漏計其所入專以養<lb/>
　　士仍請主學官立定課程毎旬一再講書許士子<lb/>
　　問難再講之日各令覆説前所講者舉業之外更<lb/>
　　各課以經史使之紬繹義理講明世務庶幾異時<lb/>
　　皆為有用之才所補非淺<lb/>
　一温陵人材之淵藪名德聞望相繼不絶近入郡境<lb/>
　　士友投書頗多其間葢有議論至深切事情益知<lb/>
　　此邦士風之盛誠非他處可及今恐諸縣管下有<lb/>
<pb n="KR3a0061_WYG_001-43a"/>
　　懐材抱藝而沉淪不偶守道安貧而不肯茍求者<lb/>
　　宜以禮延請致之學校使後有所師法仍以其姓<lb/>
　　名申郡併加之賔禮<lb/>
清獄犴<lb/>
　一獄者生民大命茍非當坐刑名者自不應收繫為<lb/>
　　知縣者毎毎必須躬親庶免枉濫訪聞諸縣間有<lb/>
　　輕寘人於囹圄而付推鞫於吏手者徃徃寫成章<lb/>
　　子令其依様供寫及勒令立批出外索錢稍不聽<lb/>
<pb n="KR3a0061_WYG_001-43b"/>
　　從輙加捶楚哀號慘毒呼天莫聞或囚糧減削衣<lb/>
　　被單少饑凍至於交迫或枷具過重不與湯刷頸<lb/>
　　項為之潰爛或屋瓦踈漏不修有風雨之侵或牢<lb/>
　　牀打併不時有蟣蝨之苦或坑厠在近無所蔽障<lb/>
　　有臭穢之薫或囚病不早醫治致有瘐死或以輕<lb/>
　　罪與大辟同牢若此者不可勝數今請知縣以民<lb/>
　　命為念凡不當送獄公事勿輕收禁推問供責一<lb/>
　　一親臨飯食居處時時檢察嚴戢胥吏毋令擅自<lb/>
<pb n="KR3a0061_WYG_001-44a"/>
　　拷掠變亂情節至於大辟死生所闗豈容纎毫或<lb/>
　　至枉濫明有國憲幽有鬼神切宜究心勿或少忽<lb/>
　一昨因臣僚申請勘獄先經縣丞葢慮知縣事繁不<lb/>
　　暇專意獄事亦州郡先付獄官之意也竊慮屬縣<lb/>
　　有悉付其事於丞不復加意者有縣丞憚於到獄<lb/>
　　徑取上囚徒就㕔鞫問者凡此皆有失申明本指<lb/>
　　今仰知縣以獄事為重專任其責雖與縣丞同勘<lb/>
　　即不許輙取罪囚出外以致莫伸情欵引惹教唆<lb/>
<pb n="KR3a0061_WYG_001-44b"/>
　　或丞老而病且乏廉聲亦不宜使之干預<lb/>
平賦税<lb/>
　一前在任日曽約束輸納二税自有省限官司先期<lb/>
　　催納在法非輕至於預借税租法尤不許若公吏<lb/>
　　私借者准盗論今聞屬縣有未及省限而預先起<lb/>
　　催者有四年而預借五年之税五年而預借六七<lb/>
　　年之税者民間何以堪此仰自今為始須及省限<lb/>
　　方行起催仍只催當年及逓年未納税賦不許更<lb/>
<pb n="KR3a0061_WYG_001-45a"/>
　　行預借所有公吏私借之弊併委知縣嚴行覺察<lb/>
　　務令盡絶<lb/>
　一前在任日一應官民寺觀輸納税米並令自量自<lb/>
　　槩止收槩下三升為耗諸縣亦一體施行今聞諸<lb/>
　　縣受納更不照前約束甚至取及二三㪷者自今<lb/>
　　仰並照州倉交納體例令納户自行量槩毋致少<lb/>
　　有過取其案吏倉㪷非理乞覔一切除罷受納官<lb/>
　　宜以身率下庶幾可革蠧弊<lb/>
<pb n="KR3a0061_WYG_001-45b"/>
　一昨來節次約束逓年逃閣之數當與除豁不許勒<lb/>
　　令保長代輸其就州納者州鈔下縣縣吏不得藏<lb/>
　　匿立請主簿銷注其就縣納者即與印鈔給還仍<lb/>
　　對銷官簿不許重疊追催及以呈鈔為名輙行追<lb/>
　　擾今來訪聞諸縣於前數弊邑邑有之人户不勝<lb/>
　　其苦為保長者尤所不堪甚至保正副本非催科<lb/>
　　之人亦勒令代納違法害民莫此為甚仰諸縣截<lb/>
　　自日下並行革去<lb/>
<pb n="KR3a0061_WYG_001-46a"/>
　一昨宋大卿在任剏令第五等户産錢一文納見錢<lb/>
　　七文足一應縻費已併在中今來訪聞諸縣公吏<lb/>
　　於七文之外又取縻費或反多於正錢殊失前政<lb/>
　　寛䘏之意今仰悉從革去正錢之外不得増添分<lb/>
　　文反為下户之困<lb/>
禁苛擾<lb/>
　一前在任日曽坐條行下諸縣一應文引只付保司<lb/>
　　不許差人下鄉如諸色公吏輙帶家人下鄉騷擾<lb/>
<pb n="KR3a0061_WYG_001-46b"/>
　　者並從條收坐自後犯者懲治非一又鄉書等人<lb/>
　　毎遇鄉民收割輙至鄉村乞麥乞穀因人户有訴<lb/>
　　已將犯者編配及尉司弓手有因捕盗而多帶家<lb/>
　　丁擾害鄉村人户亦屢曽懲治是時田里間無一<lb/>
　　吏迹今聞數年以來此弊復作官司未有一事便<lb/>
　　差人下鄉縱横旁午為害最甚仰諸縣截自日下<lb/>
　　更不許仍循前弊兼本州既不專人下縣則縣邑<lb/>
　　亦豈應專人下鄉若公吏非承縣引而私徃鄉村<lb/>
<pb n="KR3a0061_WYG_001-47a"/>
　　乞覔委知佐嚴加覺察務令盡絶<lb/>
　一昨曽行下在州官及諸縣知佐不許出引令公吏<lb/>
　　保司買物及因南安丞㕔出引付保司募役人買<lb/>
　　布因而妄行科配致人陳訴已將犯人斷買刺環<lb/>
　　及將縣丞取問今來訪聞諸縣仍有此弊仰知佐<lb/>
　　㕔日下一切杜絶不許責令公吏保司買物以致<lb/>
　　科擾人户<lb/>
　一前在任日曽有約束聖節錫宴在近竊慮諸縣循<lb/>
<pb n="KR3a0061_WYG_001-47b"/>
　　習成例或於行鋪科買物件不依時價支錢或於<lb/>
　　民院科配錢物并假借器皿幕帟之屬因而乾没<lb/>
　　或妄追鄉村農民充樂社祗應或勒令良民婦女<lb/>
　　拘入妓籍如違許人陳訴後因惠安人户陳訴縣<lb/>
　　吏令粧束喬鼓祗應筵㑹已將犯人重斷勒罷又<lb/>
　　因永春人户陳訴縣吏因上元放燈科買燈油不<lb/>
　　還價錢亦將犯人重斷錮身監還并牒諸縣今後<lb/>
　　上元放燈不許白科鋪户油燭等物今來並照前<lb/>
<pb n="KR3a0061_WYG_001-48a"/>
　　來約束如有犯者並從重坐<lb/>
　一昨因晉江縣為造軍期船敷買人户桐油赤藤等<lb/>
　　物不還價錢遂將承吏斷配仍約束自今不許並<lb/>
　　縁軍期輙有科配今來訪聞諸縣因本州抛下赤<lb/>
　　籐麻皮等物輙科保正副收買更不依時直還錢<lb/>
　　甚者分文不支致令保正賠錢買納入納之時公<lb/>
　　吏又有需乞為保正者其何以堪仰諸縣今後遇<lb/>
　　有軍期行下宜從長區處務令不擾而辦毋容縣<lb/>
<pb n="KR3a0061_WYG_001-48b"/>
　　吏並縁廣行科配及抑令保司賠備<lb/>
　一昨因晉江重修縣衙出引監諸寺院納修造錢其<lb/>
　　承引人輙將三植院佃户打縳取乞已將犯人斷<lb/>
　　刺仍帖縣鎮自今非甚不獲已毋輙興土木之工<lb/>
　　其不急興修並仰住罷所有合修去處須管以見<lb/>
　　錢置塲依時價召人申賣不許出引敷率今恐屬<lb/>
　　縣或因修造輙有敷配仰日下除罷<lb/>
　一昨曽約束民間争訟官司所當明辨是非如果冒<lb/>
<pb n="KR3a0061_WYG_001-49a"/>
　　犯刑名自合依條收坐今聞屬縣乃有專事科罸<lb/>
　　者遂使富民有罪得以幸免貧者被罰其苦甚於<lb/>
　　遭刑日下各仰除罷今恐屬縣有因公事而科罰<lb/>
　　民財者截自日下並令除罷<lb/>
　一昨來約束人户分析當從其便訪聞諸縣乃有專<lb/>
　　置司局勒令開户者但知利其醋錢不顧有傷風<lb/>
　　教自今唯法應分析經官陳請者即與給印分書<lb/>
　　不許輙有抑勒今聞諸縣仍復有此甚者差吏下<lb/>
<pb n="KR3a0061_WYG_001-49b"/>
　　鄉勒令開析豈有此理仰截自日下並行住罷<lb/>
　一昨嘗約束保正長以編民執役官司所宜存恤訪<lb/>
　　聞諸縣知佐科率多端公吏取乞尤甚致令破蕩<lb/>
　　財産自今除本役外不可妄有苛擾其初參得替<lb/>
　　繳引展限之需官員到任滿替供應陪備之費並<lb/>
　　與除免今聞諸縣循習前弊又復甚焉非當管幹<lb/>
　　之事勒令管幹不當令出錢者勒令出錢其害不<lb/>
　　可勝計由此畏避不肯充承寧賂吏輩求免是致<lb/>
<pb n="KR3a0061_WYG_001-50a"/>
　　都分有無保正去處仰知佐諸㕔自今於保正長<lb/>
　　等人務加寛䘏除煙火盗賊及自受文引外不許<lb/>
　　稍有苛擾如官司已存恤保正長而保正長却募<lb/>
　　破落過犯人代役在鄉騷擾即當究治施行<lb/>
　一昨來約束寺院乃良民之保障所當寛養其力訪<lb/>
　　聞諸縣科率頗繁致令重困浸成不濟自今除依<lb/>
　　法供輸外自餘非泛需索並與除免今聞諸縣視<lb/>
　　前加甚若使管下寺院不濟者多則均敷之害必<lb/>
<pb n="KR3a0061_WYG_001-50b"/>
　　及人户仰自今照上項約束毋致違戾<lb/>
右開具在前照得廉仁公勤四者乃為政之綱領而崇<lb/>
風教清獄犴平賦税禁苛擾乃其條目當職於此不敢<lb/>
不勉亦願諸縣知佐以前四事及今四條掲之座右務<lb/>
在力行勿為文具其逐縣公吏有犯上項約束致招民<lb/>
詞當擇其尤者懲治一二外餘並許之自新人户亦不<lb/>
必論愬自今約束下日為始少有分毫違背斷不相容<lb/>
黥流斷刺必無輕恕帖諸縣知佐石井監鎮知委井榜<lb/>
<pb n="KR3a0061_WYG_001-51a"/>
本州及七縣市曹曉示<lb/>
　　帥福建曉諭文<lb/>
當司以安撫一道為職兵甲盗賊乃其專掌然必吏良<lb/>
而後民安民安而後盗息盗息而後兵偃四者相闗皆<lb/>
當致察乃紹定六年十一月恭奉詔書畧曰比年以來<lb/>
民窮盗起皆激於奸貪之吏大哉王言可謂明見萬里<lb/>
之外矣又自聖上親政之後登進忠賢退黜憸佞懲治<lb/>
賦吏禁止苞苴諸路監司太守皆以端謹廉潔者為之<lb/>
<pb n="KR3a0061_WYG_001-51b"/>
詔令之下無非為民當司奉行其敢不恪自到福州一<lb/>
意講求賦輸大重者首議蠲減科須病民者以次革除<lb/>
禁公人下鄉之擾除保司代納之害戒諭十二縣官屬<lb/>
毋濫刑毋横歛毋狥私毋黷貨毋通闗節毋任吏胥相<lb/>
與精白一心無負明詔丁寧之意今又以申飭十二縣<lb/>
者行下諸州各察其屬務去前六者之弊使斯民各安<lb/>
於田里爾民幸遇清平之時宜知愛身寡遇務本著業<lb/>
毋喜鬬毋健訟聖經有言一朝之忿忘其身以及其親<lb/>
<pb n="KR3a0061_WYG_001-52a"/>
非惑歟<lb/>
　言人一時忿怒不能忍耐生事出來䘮身害命累及<lb/>
　父母乃迷惑之人所為也<lb/>
又曰訟終凶<lb/>
　言健訟者終必凶也<lb/>
又曰好勇鬬狠以危父母此三者爾民所當戒也<lb/>
聖經又言用天之道<lb/>
　春勤於耕夏勤於耘秋勤於收歛之類是也<lb/>
<pb n="KR3a0061_WYG_001-52b"/>
因地之利<lb/>
　髙田宜麥低田宜禾之類是也<lb/>
謹身節用以養父母<lb/>
　謹身是不妄為節用是不妄費<lb/>
又曰身體髪膚受之父母不敢毁傷<lb/>
　一毛髪一皮膚皆是父母遺體不敢毁傷何况犯刑<lb/>
　憲自害身命<lb/>
此二者爾民所當勉也當職以本路之人為本路之帥<lb/>
<pb n="KR3a0061_WYG_001-53a"/>
其視八州皆如鄉黨其待百姓一如子弟官吏貪殘者<lb/>
當為爾懲之豪强侵暴者當為爾戢之盗賊剽竊為汝<lb/>
之害當為剪除之爾民既安其生宜思自保父母之身<lb/>
勿犯有司之法此牓到日所在耆老仁賢宜為開説使<lb/>
之通曉宜為勸勉使之興起自今以徃家家禮義人人<lb/>
忠孝變八閩之俗為鄒魯之鄉非惟當職所望於爾民<lb/>
是亦朝廷所望於帥臣也其聽敬之毋忽右令曉諭各<lb/>
宜知悉<lb/>
<pb n="KR3a0061_WYG_001-53b"/>
　　帥長沙勸民間置義倉文<lb/>
太守到任以來無一念不在斯民近因禱雨思所以為<lb/>
邦人久處之計在城則置平糶倉儲米數萬石歲歲出<lb/>
糶在諸縣則廣置社倉儲穀數萬碩歲歲出貸其為慮<lb/>
悉矣又念社倉貸穀止及末等有田之人而細民無田<lb/>
者不得預也復請于常平司以今歲義米附納社倉為<lb/>
賑糶之備然義米有限而貧民至多豈能均及於是又<lb/>
以居鄉之日所為義廪規約以勸有力之家葢欲公私<lb/>
<pb n="KR3a0061_WYG_001-54a"/>
叶力共濟斯民使無餓莩流離之苦夫人之貧富雖有<lb/>
不同推其由來均是天地之子先賢有言凡天下之疲<lb/>
癃殘疾惸獨鰥寡皆吾兄弟之顛連而無告者也我之<lb/>
與彼本同一氣我幸而富彼不幸而貧正當以我之有<lb/>
餘濟彼之不足自古及今能以惠䘏為念者其子孫必<lb/>
賢其門户必興葢困窮之民人雖忽之天地之心未嘗<lb/>
不憫之也我能惠䘏困窮則是合天地之心則必獲天<lb/>
地之祐此以理言者也若以利害計之無饑民則無盗<lb/>
<pb n="KR3a0061_WYG_001-54b"/>
賊無盗賊則鄉井安是又富家之利也况義廪云者非<lb/>
損所有以予之特出所有以糶之而已於富家無所損<lb/>
而於貧民實有益且毎歲勸分出於官司豈能無擾今<lb/>
舉行義廪使上中之户自相推排随力出備官司不計<lb/>
産彊敷之也自置糶塲自收糶錢官司不遣吏監臨之<lb/>
也價直髙下視時稍損官司不抑令痛減也况當歲艱<lb/>
民食悉仰勸分今州郡既立社倉又糶義米則與爾富<lb/>
民分任其責焉為不少矣其可不體官司美意相率而<lb/>
<pb n="KR3a0061_WYG_001-55a"/>
樂從哉今去秋成不逺已委知縣官各行勸諭期以十<lb/>
月終逐都結規約申聞于縣縣以申聞于州其能率先<lb/>
為倡者當以褒賞或謂潭人未易告諭諸縣勸糶自有<lb/>
成式何以義廪為哉為是説者以薄待吾民也十二邑<lb/>
之廣豈無好義樂善之君子且兩歲勸分亦有欣然出<lb/>
粟為數頗多如長沙之賈熊袁簡湘隂之鄧居中毛以<lb/>
大攸邑之武當世瀏陽之龍世永李天覺羅延圭安化<lb/>
之劉孝錫陳洪範李嶢張奉世湘鄉之馮楷醴陵之曹<lb/>
<pb n="KR3a0061_WYG_001-55b"/>
應龍周霖丁大謙湘潭之羅邦臣楊仁老向曉諭者州<lb/>
郡或借補官資或特立坊名或量與免役以旌異之矣<lb/>
又安知無聞風欣慕者乎必若諭之而不從則勸糶舊<lb/>
例葢有不得而廢者特不若人自為之則義風興行群<lb/>
情感悦其氣象不同爾譬之役法然為義役則有輯睦<lb/>
之風行差役則有争競之訟義廪猶義役也勸分猶差<lb/>
役也二者利害至為明白爾民其詳<lb/>
　政經<lb/>
</p>
<p>
</p>
  </div></body>
</text>\m</TEI>
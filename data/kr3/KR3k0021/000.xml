<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厯代制度詳說</head>
    <p>
<pb n="KR3k0021_WYG_000-1a"/>
御題歴代制度詳説<lb/>
中原文獻有家模講學還從張與朱酌古準今列條目<lb/>
鎔經鑄史示師謨詎寧考据資談柄欲見施行洽化樞<lb/>
昔未羶薌後知重吁嗟此弊那能無<lb/>
<pb n="KR3k0021_WYG_000-2a"/>
欽定四庫全書　　　　子部十一<lb/>
　厯代制度詳說　　　　　類書類<lb/>
　　提要<lb/>
　　　　<hi>臣</hi>等謹案厯代制度詳說十二卷宋吕祖謙<lb/>
　　　　撰祖謙有古周易已著録此書凡分十三門<lb/>
　　　　一曰科目二曰學校第三門原本闕頁佚其<lb/>
　　　　標題所言乃考課之事四曰賦役五曰漕運<lb/>
　　　　六曰鹽法七曰酒禁八曰錢幣九曰荒政十<lb/>
<pb n="KR3k0021_WYG_000-2b"/>
　　　　曰田制十一曰屯田十二曰兵制十三曰馬<lb/>
　　　　政皆前列制度敘述簡賅後為詳明議論明<lb/>
　　　　切元泰定三年嘗刋行前有廬陵彭飛序稱<lb/>
　　　　為祖謙未竟之書故止於此其或然歟刋板<lb/>
　　　　乆佚此本輾轉傳寫又多訛缺其錢幣門中<lb/>
　　　　脱二頁荒政門中脱二頁今悉據通典所引<lb/>
　　　　補足中間誤字亦考核校正惟第二卷脱去<lb/>
　　　　標題之數頁則無可檢補姑仍其舊飛序稱<lb/>
<pb n="KR3k0021_WYG_000-3a"/>
　　　　紫陽浙學功利之論其意盖有所指永嘉諸<lb/>
　　　　君子未免致疵議焉祖謙以中原文字之舊<lb/>
　　　　巋然為渡江後大宗紫陽倡道東南祖謙實<lb/>
　　　　羽翼之性命道徳之原講之已洽而尤潛心<lb/>
　　　　於史學似欲合永嘉紫陽而一之云云盖有<lb/>
　　　　元中葉新安之學盛行飛恐人執朱子之論<lb/>
　　　　薄視此書故作是言也考祖謙年譜不載此<lb/>
　　　　書葢採輯事類以偹答䇿本家塾私課之本<lb/>
<pb n="KR3k0021_WYG_000-3b"/>
　　　　其後轉相傳録遂以付梓原非特著一編欲<lb/>
　　　　以立教與講學别為一事各不相蒙所謂言<lb/>
　　　　豈一端各有當也飛必牽合調停與葉盛水<lb/>
　　　　東日記必謂文章闗鍵為亦講學之一端者<lb/>
　　　　同一迂陋㕘同契隂符經朱子皆有論著飛<lb/>
　　　　亦將謂欲合孔孟黄老而一之乎乾隆四十<lb/>
　　　　一年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3k0021_WYG_000-4a"/>
　　　　　　　　　總　校　官　<hi>臣</hi>　陸　費　墀<lb/>
<pb n="KR3k0021_WYG_000-5a"/>
厯代制度詳説原序<lb/>
天下無道外之事事外之道禮典命討皋陶以歸之天<lb/>
為天下國家有九經王天下有三重子思子以本之至<lb/>
誠之道其揆一也自性理之説興世之學者歧道學政<lb/>
事為兩途孰知程朱所以上接孔孟者豈皆托之空言<lb/>
不如載之行事之深切著明也紫陽夫子浙學功利之<lb/>
論其意蓋有所指永嘉諸君子未免致疵議焉東萊先<lb/>
生以中原文獻之舊巋然為渡江後大宗紫陽唱道東<lb/>
<pb n="KR3k0021_WYG_000-5b"/>
南先生實羽翼之故凡性命道徳之源講之已洽而先<lb/>
生尤潛心於史學似欲合永嘉紫陽而一之也嗚呼先<lb/>
生宏綱大用既未得施於當時所著制度詳説又弗及<lb/>
竟於古今沿革之制世道通變之宜貫穿折衷首尾備<lb/>
見鑿鑿如桑麻穀粟切於民生實用有不容闕者焉空<lb/>
虚華靡之學日勝斵喪學者心術至於浮淫壊爛之極<lb/>
先生此書寖鬱而不彰則其用心之苦亦可悲矣科復<lb/>
䇿興書肆板而行之使讀者知窮經以立其本涉史以<lb/>
<pb n="KR3k0021_WYG_000-6a"/>
通其變研究事理以觀其會通然後見天下果無道外<lb/>
之事事外之道而古人窮理經世之學蓋如此豈徒以<lb/>
資時文之楦具也哉泰定三年丙寅夏五後學廬陵北<lb/>
山彭飛謹書<lb/>
</p>
<p>
</p>
  </div>
</body>
</text>
</TEI>
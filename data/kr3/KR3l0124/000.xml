<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0124_WYG_000-1a"/>
欽定四庫全書　　　　　子部十二<lb/>
述異記　　　　　　　　　小說家𩔖三<hi>瑣記之屬</hi>
　提要<lb/>
　　　　<hi>臣</hi>等謹案述異記二卷舊本題梁任昉撰<lb/>
　　　　昉字彦升樂安人仕梁朝官至新安太守事<lb/>
　　　　迹具梁書本傳此書宋志始著錄卷數與今<lb/>
　　　　本相符晁公武讀書志曰昉家藏書三萬卷<lb/>
　　　　天監中採輯先世之事纂新述異皆時所未<lb/>
<pb n="KR3l0124_WYG_000-1b"/>
　　　　聞將以資後來屬文之用亦博物志之意唐<lb/>
　　　　志以為祖冲之所作誤也案隋志先有祖冲<lb/>
　　　　之述異記十卷唐志葢沿其舊文以為别自<lb/>
　　　　一書則可以為誤題祖冲之則史不誤而公<lb/>
　　　　武反誤矣其書文頗冗雜大抵剽剟諸小説<lb/>
　　　　而成如開卷盤古氏一條即採徐整三五厯<lb/>
　　　　記其餘精衛諸條則採山海經園客諸條則<lb/>
　　　　採列仙傳龜厯諸條則採拾遺記老桑諸條<lb/>
<pb n="KR3l0124_WYG_000-2a"/>
　　　　則採異苑以及防風氏蚩尤夜郎王之𩔖皆<lb/>
　　　　非僻事不得云世所未聞其武陵源一條則<lb/>
　　　　襲陶濳所記而於桃外増李移其地於呉中<lb/>
　　　　周禮孤竹之管空桑之琴瑟二條則附㑹竹<lb/>
　　　　生東海空桑生大野山尤為拙文陋識考昉<lb/>
　　　　本傳稱著雜傳二百四十七卷地志二百五<lb/>
　　　　十二卷文章三十三卷不及此書且昉卒於<lb/>
　　　　梁武帝時而下卷地生毛一條云北齊武成<lb/>
<pb n="KR3l0124_WYG_000-2b"/>
　　　　河清年中案河清元年壬午當陳天嘉三年<lb/>
　　　　周保定二年後梁蕭巋天保元年距昉之卒<lb/>
　　　　久矣昉安得而記之其為後人依托葢無疑<lb/>
　　　　義姚寛西溪叢語謂潘岳閒居賦房陵朱仲<lb/>
　　　　之李句李善注朱仲未詳此書中乃有其事<lb/>
　　　　摭以𥙷善注之逸今考李善閒居賦註此句<lb/>
　　　　下引荆州記曰房陵縣有朱仲者家有縹李<lb/>
　　　　代所希有並無未詳之語寛偶讀誤本不知<lb/>
<pb n="KR3l0124_WYG_000-3a"/>
　　　　此書之剽文選注反謂選注未見此書舛誤<lb/>
　　　　甚矣考太平廣記所引述異記皆與此本相<lb/>
　　　　同則其偽在宋以前其中桃都天鷄事温庭<lb/>
　　　　筠鷄鳴埭歌用之燕王為郭隗築臺事白居<lb/>
　　　　易六帖引之則其書似出中唐前蛇珠龍珠<lb/>
　　　　之諺乃剽竊灌畦暇語則其書又似出中唐<lb/>
　　　　後或後人雜採𩔖書所引述異記益以他書<lb/>
　　　　雜説足成卷帖亦如世所傳張華博物志歟<lb/>
<pb n="KR3l0124_WYG_000-3b"/>
　　　　乾隆四十二年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
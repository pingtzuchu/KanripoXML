<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>續書譜</head>
    <p>
<pb n="KR3h0031_WYG_000-1a"/>
欽定四庫全書　　　　　子部八<lb/>
　續書譜　　　　　　　　藝術類一<hi>書畫之屬</hi>
　　提要<lb/>
　　　　<hi>臣</hi>等謹案續書譜一卷宋姜䕫撰䕫有絳帖<lb/>
　　　　平已著録是編乃其論書之語曰續書譜者<lb/>
　　　　唐孫過庭先有書譜故也前有嘉定戊辰天<lb/>
　　　　台謝采伯序稱略識䕫於友人處不知其能<lb/>
　　　　書也近閲其手墨數紙筆力遒勁波瀾老成<lb/>
<pb n="KR3h0031_WYG_000-1b"/>
　　　　又得其所著續書譜一卷議論精到三讀三<lb/>
　　　　嘆因為鋟木葢䕫撰是書至采伯始刋行也<lb/>
　　　　此本為王氏書苑補益所載凡二十則一曰<lb/>
　　　　總論二曰真書三曰用筆四曰草書五曰用<lb/>
　　　　筆六曰用墨七曰行書八曰臨摹九曰書丹<lb/>
　　　　十曰情性十一曰血脈十二曰燥潤十三曰<lb/>
　　　　勁媚十四曰方圓十五曰向背十六曰位置<lb/>
　　　　十七曰疎密十八曰風神十九曰遲速二十<lb/>
<pb n="KR3h0031_WYG_000-2a"/>
　　　　曰筆鋒其燥潤勁媚二則均有録無書燥潤<lb/>
　　　　下注曰見用筆條勁媚下注曰見情性條然<lb/>
　　　　燥潤之説實在用墨條中疑有舛誤又真書<lb/>
　　　　草書之後各有用筆一則而草書後之論用<lb/>
　　　　筆乃是八法並非論草疑亦有訛敬考<lb/>
　欽定佩文齋書畫譜第七卷中全收是編臨摹以前<lb/>
　　　　八則次序相同臨摹以下則九曰方圓十曰<lb/>
　　　　向背十一曰位置十二曰疎密十三曰風神<lb/>
<pb n="KR3h0031_WYG_000-2b"/>
　　　　十四曰遲速十五曰筆勢十六曰情性十七<lb/>
　　　　曰血脈十八曰書丹先後小殊而燥潤勁媚<lb/>
　　　　二則則並無其目葢所據之本稍有不同而<lb/>
　　　　其文則無所増損也書史會要曰趙必睪字<lb/>
　　　　伯暐宗室也官至奏院中丞善𨽻楷作續書<lb/>
　　　　譜辨妄以規姜䕫之失案必睪之書今已佚<lb/>
　　　　不知其所規者何語然䕫此譜自來為書家<lb/>
　　　　所重必睪獨持異論似恐未然殆世以其立<lb/>
<pb n="KR3h0031_WYG_000-3a"/>
　　　　説乖謬故棄而不傳歟乾隆四十六年十月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3h0031_WYG_000-4a"/>
續書譜序<lb/>
姜䕫字堯章番易布衣也自號為白石生好學無所不<lb/>
通嘗請于朝欲是正頌臺樂律以議不合而罷有大樂<lb/>
議琴瑟放鐃歌等書傳於世予略識於一友人處知其<lb/>
為名士頗敬之不知其能書也近閲其手墨數紙運筆<lb/>
遒勁波瀾老成又得其所著續書譜一卷議論精到三<lb/>
讀三歎真擊書學之䝉者也夫自大學不明而小學盡<lb/>
廢游心六藝者固已絶無堇有而堯章迺用志刻苦筆<lb/>
<pb n="KR3h0031_WYG_000-4b"/>
法入能品予固恨其不遇於時又自恨向者不能盡知<lb/>
而不獲樞衣比面以請也因為鋟木以志吾過云嘉定<lb/>
戊辰天台謝采伯元若引<lb/>
</p>
<p>
</p>
  </div>
</body>
</text>
</TEI>
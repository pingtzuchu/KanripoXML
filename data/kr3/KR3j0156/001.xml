<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雨航雜録卷上</head> <lb/>
    <p>
<pb n="KR3j0156_WYG_001-1a"/>
欽定四庫全書<lb/>
　雨航雜録卷上<lb/>
　　　　　　　　　　　　明　馮時可　撰<lb/>
栁宗元稱陳京之文深茂古老紀事朴實不茍悦人其<lb/>
學推黄炎以下渉歴代暨國之故鈎引貫穿舉大包小<lb/>
若太倉之蓄崇山之載浩乎不可既云京文不多見觀<lb/>
栁所稱如此其人可知近來誌銘傳記之作惟務繁縟<lb/>
極力賛述茍悦子孫無取月旦即號為大家者尤甚致<lb/>
<pb n="KR3j0156_WYG_001-1b"/>
使將來賢愚莫辨信史無徴是文之大病也昌黎云為<lb/>
文而使一世之人不好吾悲其為文為文而使一世之<lb/>
人好吾悲其為人二公之言若此其意皆欲以文維世<lb/>
不徒逞膏馥為名美務容悦為利媒者予徃時曽以直<lb/>
筆賈罪遭豪者徧毁於諸貴人以此齟齬末路然予持<lb/>
其説不變趙太史稱予為文之董狐因覧栁語有感漫<lb/>
筆於此<lb/>
張子厚髙而不蕩邵康節曠而不流邵之談數則曠而<lb/>
<pb n="KR3j0156_WYG_001-2a"/>
精微矣張之崇禮則髙而細謹矣天運循環何者非數<lb/>
人身動作何者非禮<lb/>
吕與叔祭李端伯文以為與人交洞照其情而終靡有<lb/>
爭於事如控六轡逐曲舞交周折畢如意可謂善狀端<lb/>
伯者矣無爭則心大心大則於事何不如意<lb/>
吳㓜清贊朱文公曰義理𤣥微蠶絲牛毛心胸開豁海<lb/>
濶天髙知言哉本朝所以久而治者遵公之遺教如金<lb/>
科玉條二百年來士大夫為正而不為邪為謹而不為<lb/>
<pb n="KR3j0156_WYG_001-2b"/>
蕩純師純法誰之力哉<lb/>
生無可好以得所欲死無可惡以失所欲茍能無欲則<lb/>
同死生一得䘮不難非誕語也<lb/>
陸九韶於形迹可疑不輕信流言濫溢不輕揚處好惡之<lb/>
際逆順甘苦一不能溺嗟乎作人如此可以相天下矣<lb/>
漢儒之於經䑓史之測天也不能盡天而觀象者莫能<lb/>
廢宋儒之於學規矩之畫地也不能盡地而經野者莫<lb/>
能違<lb/>
<pb n="KR3j0156_WYG_001-3a"/>
子静之求心而其徒棄經典紫陽之窮理而其徒泥章<lb/>
句非教者之過學者之失也假令相濟不益善哉鵝湖論辯<lb/>
無極徃復若虗若無者然乎永嘉陳君舉答文公書言<lb/>
刻畫太精反傷易簡矜持已甚滋涉吝驕盖諷之也<lb/>
屈原之騷莊生之書司馬子長之史相如之賦李杜之<lb/>
詩韓蘇之序記馳騁縱逸天宇不能限其思雄矣哉<lb/>
宋儒之於文也嗜易而樂淺於論人也喜核而務深於<lb/>
奏事也麤翹拂遂貴直而少諷所以去古愈遠而不能<lb/>
<pb n="KR3j0156_WYG_001-3b"/>
經天下<lb/>
六經無浮字秦漢無浮句唐以下靡靡爾其詞蔚然其<lb/>
義索然譬則秋楊之華哉去治象逺矣<lb/>
九奏無細響三江無淺源文豈率爾哉永叔侃然而文<lb/>
温穆子固介然而文典則蘇長公達而文遒暢次公恬<lb/>
而文澄蓄介甫矯厲而文簡勁文如其人哉<lb/>
漢文雄而士亦雄宋文弱而兵亦弱唐文在盛衰之間<lb/>
其國勢亦在強弱之際<lb/>
<pb n="KR3j0156_WYG_001-4a"/>
太史公之文與杜甫之詩皆深渾髙厚其叙世隆汙盛衰<lb/>
及人惨舒悲喜之變如口畫指撝咸具神化槖籥之妙也<lb/>
遷有繁詞甫有累句不害其為大家遷剪其繁則經矣<lb/>
甫加以穆則雅矣<lb/>
春秋之文告言倫脊而漸漬人心志戰國之説辭氣縱<lb/>
横而聳動人耳目然去聖王之典訓遠矣<lb/>
楊朱曰賢愚好醜成敗是非無不消滅矜一時之毁譽<lb/>
焦苦其形神要數百年中之餘名豈足潤枯骨哉此語<lb/>
<pb n="KR3j0156_WYG_001-4b"/>
達矣而非所以輔教<lb/>
莊縱觀大化為汪洋浩肆無端厓之言自謂達道而無<lb/>
束於教乃其弊也背道而傷教鄒子之赤縣神州其莊<lb/>
之緒論哉<lb/>
子華子五源之溪天下之窮處也鼯吟而鼬啼旦曉昬<lb/>
而日昳也蒼蒼踟蹰四顧而無有人聲雖然其土膏脉<lb/>
以發其清流四注無乏於濯溉其蘋藻之芼足以供祭<lb/>
其石皺栗爛如赭霞蘤草之芳從風以揚壟耕溪飲為<lb/>
<pb n="KR3j0156_WYG_001-5a"/>
力也佚而坐嘯行歌可以卒嵗此數語詞葩而乏混芒<lb/>
東京以後筆也<lb/>
西京之儒術衰於揚雄為利禄也東京之經師衰於馬<lb/>
融為奢淫也經術衰而節行振矣節行摧而清談起矣<lb/>
世變之移人實為之<lb/>
孔子作春秋削其事辭革文而從忠也左氏曄曄乎華<lb/>
繁而實寡矣其時先王之教不逺其所述諸賢議道講<lb/>
禮憲典陳法猶有懿德大雅之風但多言明變近譎近<lb/>
<pb n="KR3j0156_WYG_001-5b"/>
誣衰世之文濫觴於兹矣韓子以謹嚴稱春秋以浮誇<lb/>
加左氏確矣哉戰國䇿或以為虞卿作矯稱蠭出猶有<lb/>
兵氣申韓卑卑名實事譎詞巧抵巇激肆蕩如於義矣<lb/>
莊列之倫離經畔常皆亂世之文哉漢斵雕為樸反漓<lb/>
為醇而春和諸令穆如温如以至賈董揚馬諸賢上者<lb/>
深淳渾灝次者嶃峻雄竒彬彬乎盛矣<lb/>
枚乗七發馳騁恢竒祖屈原之騷而變其體者乎五言<lb/>
古詩有三百篇之遺意而近於哀傷樂淫者乎相如當<lb/>
<pb n="KR3j0156_WYG_001-6a"/>
盛漢之隆氣旁魄而詞最温麗然已為六朝端倪矣<lb/>
西漢簡質而醇東京新豔而薄時之變也班固贍郁而<lb/>
有體左史之亞哉此外寥寥矣<lb/>
徐偉長曰鄙儒之愽學也務於名物詳於噐械矜於古<lb/>
訓摘其章句而不能統其大義以獲先王之心此何異<lb/>
女史誦詩内豎傳令今之學史漢者大都然哉<lb/>
幹之中論可稱論篤當繁響嘈雜之際而獨朱絃䟽越<lb/>
也寕諧衆耳哉然其志則顯矣陳思王稱其懐文抱質<lb/>
<pb n="KR3j0156_WYG_001-6b"/>
恬澹寡欲亦可騐於斯<lb/>
十三經註䟽立而西京諸儒之訓亡矣學士大夫取通<lb/>
觧而止不復攻堅扣硬所為帖括椎朴淺近能不詘於<lb/>
詞賦乎譬之布帛朽蠧寧如刺繡故有唐經術之不振<lb/>
治經者之過也<lb/>
昭明文選唐人枕席沈酣其間而六經如甲乙簿矣易<lb/>
竒而法詩正而葩韓子獨注心焉所以其文髙於一代<lb/>
薛少保陽林花已紅寒澗苔未緑有感於仕路淹速而<lb/>
<pb n="KR3j0156_WYG_001-7a"/>
作也然人生遊世譬遊園林速則易過而不渉趣與時<lb/>
浮沉隨處逍遥亦何必速哉末云伊余忽人事蕭寂無<lb/>
營欲客行雖云遠翫之良自足其意超矣晚嵗懐禄不<lb/>
止卒與竇懐貞之難行不踐言惜哉陜郊篇平淡而思<lb/>
深宜子美取之也<lb/>
退之秋懐詩忩前兩好樹衆葉光薿薿秋風一披拂䇿<lb/>
䇿鳴不已㣲燈照空床夜半偏入耳愁憂無端來感歎<lb/>
成坐起天明視顔色與故不相似羲和驅日月疾急不<lb/>
<pb n="KR3j0156_WYG_001-7b"/>
可恃浮生雖多途趨死惟一軌胡為浪自苦得酒且歡<lb/>
喜詞雅淡而骨遒上駸駸建安矣<lb/>
退之山石詩山石犖确行徑㣲黄昬到寺蝙蝠飛升堂<lb/>
坐階新雨足芭蕉葉大梔子肥僧言古壁佛畫好以火<lb/>
來照所見希鋪床拂席置羮飯粗糲亦足飽我饑夜深<lb/>
静臥百蟲絶清月出嶺光入扉天明獨去無道路出入<lb/>
髙下窮烟霏山紅澗碧紛爛漫時見松櫟皆十圍當流<lb/>
赤足蹋澗石水聲激激風吹衣人生如此自可樂豈必<lb/>
<pb n="KR3j0156_WYG_001-8a"/>
局束為人鞿此詩叙遊如畫如記悠然澹然在古劍篇<lb/>
諸作之上余嘗以雨夜入山寺良乆月出深憶公詩之<lb/>
妙其嗟哉吾黨二句後人添入非公筆也<lb/>
初盛唐之詩真情多而巧思寡神足氣完而色澤不屑<lb/>
屑也晚唐意工詞纎氣力彌復不振矣春鳥秋蛩節變<lb/>
音遷人乘代運孰能知其然哉<lb/>
劉文房日華浮野雪春色染湘波佳境佳語其他作皆<lb/>
深心自道涕淚千古所乏者雄渾耳<lb/>
<pb n="KR3j0156_WYG_001-8b"/>
韋蘓州春羅雙鴛鴦之作近於典諷灃上作川寒流逾<lb/>
迅霜交物初委南池詩烟草凝衰嶼星漢泛歸流南齋<lb/>
詩春水不生烟荒岡筠翳石西齋詩栁意不勝春巖光<lb/>
已知曙寝齋有單綈靈藥為朝茹盥潄忻景清焚香澄<lb/>
神慮皆髙雅閒淡朱子謂其氣象近道無聲色臭味信<lb/>
矣史稱其所至焚香掃地而坐超然髙潔余平日閒居<lb/>
亦與蘓州好同嘗謂古人稱晚食當肉緩歩當車余亦<lb/>
謂焚香可以當栽花掃地可以當營宅<lb/>
<pb n="KR3j0156_WYG_001-9a"/>
白居易始終完節心曲清妙其為詩雖率意而不俗續<lb/>
古詩云何意掌上玉化為眼中砂盈盈一尺水浩浩千<lb/>
丈河寓意深矣月明無葉樹霜滑有風枝夕照紅於燒<lb/>
晴空碧勝藍晴沙金屑色春水麴塵波自是晚唐色相<lb/>
至古原草詩野火燒不盡春風吹又生幾希初唐乎<lb/>
莫方伯常稱唐荆川先生詩謂直追沈宋其送程翰林<lb/>
謫潮陽詩白晝鮫珠落青天蜃閣分又啼猿三下淚明<lb/>
月兩離居贈張相公詩儒生東閣承顔色酋長西羗識<lb/>
<pb n="KR3j0156_WYG_001-9b"/>
姓名氷燈詩出海鮫珠猶𢃄水滿堂羅袖欲生寒置之<lb/>
初唐真不易辨伯兄嘗從公陳渡草堂夏月席藳不施<lb/>
茵帳即白鳥噆膚不顧也出則小艇一葉僅容二人常<lb/>
語學者人有富貴氣於詩文必不佳又言近来文章不<lb/>
以用世而以媚世也名言哉<lb/>
髙叔嗣山河未可盡行處與春長空山懸日影長路起<lb/>
風寒起語之絶佳者寒星出户少秋露墜衣繁塵外語<lb/>
也孤心向誰是直道匪今難失路還為客他鄉獨送君<lb/>
<pb n="KR3j0156_WYG_001-10a"/>
又登寺閣詩末句芳菲滿眼心無奈祗上毘盧閣上看<lb/>
皆悽婉有餘味近陳太史伯求於燕京馬上詠一聯云<lb/>
九陌風塵消短景三江雲樹隔長安頗自得意語予此<lb/>
似髙叔嗣否予曰桓温之擬太真稍有所恨陳憮然而<lb/>
去<lb/>
劉子威稱陳束詩長河風日損髙室鬼神憐盛唐語也<lb/>
惜其警䇿者不多近水割鱗時供酒逺山啼鳥盡闗人<lb/>
非不有趣然已落晚唐格局矣<lb/>
<pb n="KR3j0156_WYG_001-10b"/>
楊升庵詩甚為葩䴡而文甚弱齒角各有其分也詩如猱猿臨<lb/>
客路雞犬隔仙家星河分宇縣鐘漏隔年華皆雅淡不類其<lb/>
别作華燭引流螢篇即使賔王操觚亦當退避三舍<lb/>
徐叔明東湖驛詩馬蹄侵夕照鳥語變春聲姚園詩鳥<lb/>
聲歡客至花事怯春遲豐樂驛詩柝懶偏宜客砧踈不<lb/>
過門皆五律之佳者七言稍弱於二王然叔明甚不服<lb/>
二王謂此皆秦聲初閲則驚細嚼則厭趙太史言此二<lb/>
語評其文則無辭矣詩則吾不知也較二王詩次公為<lb/>
<pb n="KR3j0156_WYG_001-11a"/>
長<lb/>
張將軍元凱能詩而驕初為王百榖所㧞其後稍見重<lb/>
有司即䜛媢百榖謀野集中所稱中山狼是也其五言<lb/>
詩有闗山悲短笛兒女憶長安澗藤栖暝翠山磬韻春<lb/>
潮能洗盡弁鶡氣味<lb/>
杜子美新㛰别云誓欲隨君去形勢反蒼黄無家别云<lb/>
存者無消息死者為塵泥又乆行見空巷日痩氣慘悽<lb/>
杳眇之極足泣鬼神<lb/>
<pb n="KR3j0156_WYG_001-11b"/>
杜詩五言古之佳者如夜雨剪春韭新炊間黄梁天涯<lb/>
歇滯雨秔稲臥不翻夜闌接軟語落月如金盆苦雨詩<lb/>
羣木水光下萬家雲氣中夢李白詩死别已吞聲生别<lb/>
常惻惻魂來楓林青魂返闗塞黒落月滿屋梁猶疑照<lb/>
顔色送樊判官詩氷雪净聰明雷霆走精鋭九成宫詩<lb/>
蒼山入百里崖斷如杵臼晚登瀼上堂詩春氣晚更生<lb/>
江流静猶湧大雲寺詩燈影照無睡心清聞妙香梵放<lb/>
時出寺鐘殘仍殷牀西枝村詩天寒鳥已歸月出山更<lb/>
<pb n="KR3j0156_WYG_001-12a"/>
静土室延白光松門耿踈影北征詩我行已水濵我僕<lb/>
猶木末鴟鳥鳴黄桑野䑕拱亂穴皆足以軼徐庾而掩<lb/>
三謝<lb/>
古者名以正體字以表德弟子稱其師子孫稱其祖皆以<lb/>
字孔子稱仲尼是也近世有號則字多所避不以加於<lb/>
尊行至文字間猶以字為雅而號為俗然於從宜從俗<lb/>
之道終有所未安近有少年上書王司冦稱元美先生<lb/>
司冦拂然曰若豎子胡以元美我徐宗伯笑之曰誰使<lb/>
<pb n="KR3j0156_WYG_001-12b"/>
汝開輕薄之端為山人紈袴領袖而今更惡其稱耶若<lb/>
我則未有以叔明稱者大凢前軰於後生當以孝弟忠<lb/>
信朂勉不當專以詩文之標舉興㑹者𨗳之長其矜伐<lb/>
凌厲宗伯所謂開輕薄之端其語未為過也<lb/>
羗村詩峥嶸赤雲西日脚下平地柴門鳥雀噪歸客千<lb/>
里至妻孥怪我在驚定還拭淚世亂遭飄蕩生還偶然<lb/>
遂鄰人滿墻頭感歎亦<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷夜闌更秉燭相對如夢寐<lb/>
此詩情至之語與唐風綢繆章三星在天今夕何夕之<lb/>
<pb n="KR3j0156_WYG_001-13a"/>
㫖相同相對如夢寐其思黯然千載若在目前也<lb/>
有摘弇州詩悲歌碣石虹高下擊筑咸陽日動揺以為<lb/>
竒語不知此是弇州之病近於匠作而遠自然豈如老<lb/>
杜錦江春色來天地玉壘浮雲變古今王摩詰雲裡帝<lb/>
城雙鳯闕雨中春樹萬人家之穩當耶近吳明卿岳陽<lb/>
樓詩赤甲雲生神女過黄陵日落帝妃哀情思亦佳<lb/>
宋史稱程明道平居氣象清越灑然如在事外及遇事<lb/>
則與賤者同起居飲食能堪人所不堪嗟乎惟其能在<lb/>
<pb n="KR3j0156_WYG_001-13b"/>
事外而後能與人同天下事斷非著迹者所能辦也<lb/>
程叔子謂王介甫談道如説十三級塔上相輪對望而<lb/>
談曰相輪如此如此極是分明某則辛勤攀援而上雖<lb/>
猶未見相輪却實在塔中其語直矣而介甫不怒盖生<lb/>
平服其忠信也嗟乎今之談道者摶虛説影指無為有<lb/>
求其對望而談者亦鮮哉<lb/>
孝弟之極至於天明地察孝弟之至也非堯舜不能盡<lb/>
今人或以一事一節為孝而路人視其族属善不推惠<lb/>
<pb n="KR3j0156_WYG_001-14a"/>
不廣者亦何足以言孝<lb/>
台州徐中行居鄉郡守以八行薦不應有刺其要名者<lb/>
中行曰人而無行與禽獸等吾以八行應將孰為無行<lb/>
者吾避名非要名也嗟乎古人恥獨為君子况本無行<lb/>
而冒焉為君子者乎<lb/>
江州陳氏長幼七百餘口少事長卑事尊不畜婢僕供<lb/>
使所以十三世而同居不變余鄉兄弟一兩人亦各分<lb/>
居各有婢僕生疑啟釁皆由於此且一人而有數十或<lb/>
<pb n="KR3j0156_WYG_001-14b"/>
至百僕者汰侈如此俗惡能美倫惡得惇<lb/>
曽子固事繼母甚孝竭饘粥之養四弟九妹宦學婚嫁<lb/>
皆其力人有所長奬勵成就如弗及守福州舊有園蔬<lb/>
錢三四十萬棄弗取荆舒當事勢力能偃舉世之人從<lb/>
之而不少屈其人如此乃評者謂行誼不如政事政事<lb/>
不如文章則媢者詞也<lb/>
萬厯丁酉四月四日午後雨甚宻山人沈士能嘆曰是<lb/>
旱徴也徐别駕光訓問其故曰今日為甲子不見占書<lb/>
<pb n="KR3j0156_WYG_001-15a"/>
云夏雨甲子赤地千里乎徐曰非也子為水位雨於甲<lb/>
則水徴赤尺古字通用言為水阻則尺地舉足若千里<lb/>
之艱耳又五行書甲遇單日為雄遇雙日為雌今雨於<lb/>
四日則為雌甲其何傷古人云老尚誇雌甲狂寧作散<lb/>
仙雌雄之説其來乆矣沈曰何以分雌雄曰單竒數也<lb/>
雙耦數也天地之數貴陽賤隂隂多變不能信也<lb/>
孔子以敬王二十三年甲辰去魯適衛自衞適陳畏於<lb/>
匡反衛已去衛過曹適宋及鄭至陳已去陳如衛去之<lb/>
<pb n="KR3j0156_WYG_001-15b"/>
晋至河而反至楚敬王三十有六年丁巳自衛反魯盖<lb/>
在外十有四年而未有禄也<lb/>
子華子曰仲尼天也其可違物而奠處乎其可絶物而<lb/>
自營乎日月不運宇宙四方必迷所向此深得夫子周<lb/>
流列國之心者當時叔孫武叔之毁專以夫子急遇而<lb/>
輕去其鄉嗟乎人之肝膽不相照即仲尼猶莫能自明<lb/>
况以中才而渉世之末流哉其取媢取讒也何怪<lb/>
東坡守膠西仕宦十九年矣而未有家元豐己未于吳<lb/>
<pb n="KR3j0156_WYG_001-16a"/>
興被逮下獄已得赦安置黄州寓定惠寺遷臨臯亭故<lb/>
人馬正卿為請故營地使躬耕其中所謂東坡也明年<lb/>
築雪堂以居紹聖甲戌安置惠州寓嘉祐寺明年遷合<lb/>
江又明年得歸善寺後隙地數畆營白鶴新居丁丑新<lb/>
居成又移置昌化初僦官屋為有司廹逐乃買地城南<lb/>
偃息桄榔林在儋四年食芋度日元符庚辰赦歸陽羡<lb/>
有邵民瞻從學為買一宅卜菟裘焉傾槖八十千與之<lb/>
將卜吉入居因歩月至村落聞婦人哭甚悲問之則售<lb/>
<pb n="KR3j0156_WYG_001-16b"/>
宅主也焚劵還之不索其價遂還毗陵借顧塘橋孫氏<lb/>
居焉竟卒于此盖建中靖國辛巳年七月也計東坡先<lb/>
後凢任三十二政未嘗歸蜀終身無一居其清曠如此<lb/>
彼或一二政而遂有脂田甲宅者賢愚相去不啻霄壤<lb/>
哉然當時豪貴赫奕擊鐘鼎食之家俱已烟消雲滅而<lb/>
公之清風直道至今在天壤有志者亦胡能以彼易此<lb/>
叔明麈談云子孫亦是衆生顧戀不可太深責備不可<lb/>
太重兄弟原同一體事親便欲相讓分財便至相争有<lb/>
<pb n="KR3j0156_WYG_001-17a"/>
感乎其言之也然兄弟子孫皆親遺體果何分别乃末<lb/>
世有重愛子孫而深忌兄弟者何故哉至科甲顯晦之<lb/>
間尤為側目吾不知其何心自設科以來進士無限豈<lb/>
為尤物竒貨而屑屑若此如泰伯以天下讓寧非至德<lb/>
錢公輔甲科高第王荆公作其母夫人墓銘不稱但云<lb/>
子官於朝豐顯矣里巷之士以為太君榮公輔意不滿<lb/>
以書冀改荆公不可曰文自有意不能改也如得甲科<lb/>
何足為太夫人榮一甲科即市井小兒粗知詞賦者皆<lb/>
<pb n="KR3j0156_WYG_001-17b"/>
可得何足道哉故銘謂里巷之士以為榮明天下有識<lb/>
者不然也前見徐叔明云王元羙為人作傳誌極力稱<lb/>
譽如膠庠試最乃至㣲細事而津津數語此非但漢以<lb/>
前無是即唐宋人亦無此陋識其意相同乃今宦途之<lb/>
軒甲而輊乙遂如簡珠之於沙礫舉刺因之而不公不<lb/>
覈則尤可嘆也<lb/>
西溪叢語載范文正守鄱陽喜樂籍一幼女未幾召還<lb/>
作詩寄後政云慶朔堂前花自栽為移官去未曽開年<lb/>
<pb n="KR3j0156_WYG_001-18a"/>
年憶著成離恨只托東風管領來到京以胭脂寄其人<lb/>
題詩云江南有美人别後常相憶何以寄相思贈汝好<lb/>
顔色文子悱謂范公决無此事當時小人妬媢者為之<lb/>
西溪不察而遂筆之也大都小人之謗君子不能以財<lb/>
利汚之必以聲色汚之二詩鄙淺决非公筆昔李賛皇<lb/>
門徒之傾牛竒章至代為周秦行紀何論詩也<lb/>
桞子厚嘻笑之怒甚於裂眦或云當作嘻笑之譏今人<lb/>
謗人或嘻或笑若有意若無意乃其恨深而媢之甚者<lb/>
<pb n="KR3j0156_WYG_001-18b"/>
也若裂眦之罵出自直發此之謂怒豈甚仇哉譬如風<lb/>
焉披雲飛石捲水傾木而無傷於人之血脉隙穴之風<lb/>
毛髪不揺及中肌膚以為深疾噫嘻今之為隙穴風者<lb/>
亦多矣劉禹錫云駭機一發浮謗如川二子皆身處妬<lb/>
媢之間故其言有味如此余亦有觧忌篇<lb/>
南渡後秦檜為相十有九年史彌逺為相二十有六年<lb/>
皆柄國乆皆封王皆以功名終無後患人曰二相主和<lb/>
不用兵所全民命至多也小說稱史衛王浩為尉時至<lb/>
<pb n="KR3j0156_WYG_001-19a"/>
補陀見大士云此文潞公後身他時作宰相官家要用<lb/>
兵切須力諫其後浩兩授節鉞遍歴三公壽八十九嘗<lb/>
曰吾口不言兵後必有為宰相者彌遠乃其次子豈果<lb/>
活命報耶然當紹興三四年間天下經亂乆將激於憤<lb/>
士狎於戰中國兵益精而張韓劉岳如熊如羆金人且<lb/>
方酣䁥子女玉帛氣怠志驕髙宗君臣不乗將士之鋒<lb/>
奮而用之茍安忘恥以至不可復振曽謂國有人乎至<lb/>
隆興以後虎臣漸盡國勢益削計不得不出於弭兵故<lb/>
<pb n="KR3j0156_WYG_001-19b"/>
談和議於紹興中者為奸為誤談恢復於隆興後者為<lb/>
愚為罔若檜彌逺之乆相無患乃天道奨亂之時又胡<lb/>
可以常理論噫嘻小人之富貴夀考者亦多矣詩不云<lb/>
乎民今方殆視天夢夢自古然哉<lb/>
昔人云宇宙可臻其極情性不知其窮以有涯之身馳<lb/>
無涯之念其何異於夸父逐日愚公移山也昔顔靖侯<lb/>
戒子姪仕宦不可過二千石邴曼容居官不肯過六百<lb/>
石皆為有見吾在粤西曽與章孝亷書云人生於學問<lb/>
<pb n="KR3j0156_WYG_001-20a"/>
事業有餘於功名富貴不足不多取精用物於天地則<lb/>
量不盈而過可觧因思莊子逍遥枋榆之説其亦智哉<lb/>
我鄉宗伯公見而嘆以為名言大書於壁余近者自楚<lb/>
移浙過吳門旬日檢槖中装僅餘厯年俸金五百鐶為<lb/>
兒納采十去其五親黨過吳門告急者復斥其三又以<lb/>
百金走雲間惠我宗族而槖枵然罄矣侍妾服飾盡質<lb/>
諸子錢家行装始備乃親朋中恩意未徧者不免嘖有<lb/>
煩言家六兄杜陵公毎相念以為亷吏安可為然余未<lb/>
<pb n="KR3j0156_WYG_001-20b"/>
嘗不自適也偶讀顔氏家訓惓惓以少欲知足為戒又<lb/>
云婚姻勿貪勢家勿貪富家心竊服之無論婚姻即子<lb/>
孫福澤亦不可强圖但茍無絶文種不必科第茍無損<lb/>
善業不必富厚上無求多於天下無求備於人何用不<lb/>
臧何用不適中庸曰素富貴行乎富貴所謂行乎富貴<lb/>
者盡我富貴當行之道如毗主經邦濟世安民随其分<lb/>
量而行之若富求益富貴求加貴此之謂願外即使如<lb/>
其願尚且不能自得而况未必如其願乎<lb/>
<pb n="KR3j0156_WYG_001-21a"/>
劉邵人物志云觀人察質必先察其平淡而後求其聰<lb/>
明聰明者隂陽之精隂陽清和則中叡外明聖人淳耀<lb/>
能兼二美知㣲知章自非聖人莫能兩遂故明白之士<lb/>
達動之機而暗於𤣥慮𤣥慮之人識静之原而困於速<lb/>
㨗猶火自外照不能内見金水内映不能外光斯數語<lb/>
發前人所未發曰何以能平淡曰抑躁則平寡欲則淡<lb/>
人之常情以與已同則忘其百非故矯駕可謂至孝殘<lb/>
桃可為至忠以與已異則棄其百善故曲杖誣為匕首<lb/>
<pb n="KR3j0156_WYG_001-21b"/>
𦵏楯稱為反具是皆惑於好惡者也荆公之喜呂惠卿<lb/>
魏公之惡李忠定皆以同異為好惡遂誤國家之事<lb/>
劉延明云君子尚讓故渉萬里而塗清小人好争足未<lb/>
動而路塞是以讓為得而争為失非君子之語譲也君<lb/>
子之讓位也真見其才不當位而讓之讓財也真見其<lb/>
分不當享而讓之豈其計夫通塞耶史稱延明為郭瑀<lb/>
弟子瑀弟子五百餘人通經業者八十餘人瑀有女始<lb/>
笄妙選良偶遂别設一席謂弟子曰吾欲覔快女婿誰<lb/>
<pb n="KR3j0156_WYG_001-22a"/>
坐此席延明竟奮坐曰昞其人也瑀遂以女妻之嗟哉<lb/>
娶婦以禮延明雜五百餘衆之中而奮然出坐近於争<lb/>
矣奚其讓故延明之坐席何如逸少之坦腹行不掩言<lb/>
古人所深恥也<lb/>
劉孔才云君子以推讓為利鋭以自脩為篷櫓静則閉<lb/>
嘿泯之𤣥門動則由恭順之通路嗟嗟處末世者宜如<lb/>
此哉孔才以文士處建安黄初之際能為黨類所容累<lb/>
躋通顯賜爵闗内侯而無禍患其以是也<lb/>
<pb n="KR3j0156_WYG_001-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雨航雜録巻上<lb/>
</p>
<p>
</p>
  </div>
</body>
</text>
</TEI>
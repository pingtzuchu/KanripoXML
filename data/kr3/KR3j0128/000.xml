<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>貴耳集</head>
    <p>
<pb n="KR3j0128_WYG_000-1a"/>
欽定四庫全書　　　　　子部十<lb/>
　貴耳集　　　　　　　　雜家類三<hi>雜説之屬</hi>
　　提要<lb/>
　　　　<hi>臣</hi>等謹案貴耳集三巻宋張端義撰端義字<lb/>
　　　　正夫自號荃翁鄭州人居於蘇州端平中應<lb/>
　　　　詔三上書坐妄言韶州安置此書即在韶州<lb/>
　　　　所作每巻各有自序上巻成於淳祐元年序<lb/>
　　　　言生平接諸老緒餘著短長録一帙得罪後<lb/>
<pb n="KR3j0128_WYG_000-1b"/>
　　　　為婦所火因追舊事記之名貴耳集以耳為<lb/>
　　　　人至貴言由音入事由言聽古人有入耳著<lb/>
　　　　心之訓且有貴耳賤目之説也集末一條自<lb/>
　　　　序生平甚悉中卷成於淳祐四年下巻成於<lb/>
　　　　淳祐八年其書多記朝廷軼事兼及詩話亦<lb/>
　　　　有考證數條中卷之末綴王排岸女孫一條<lb/>
　　　　始涉神怪下巻則多記猥雜事故其序有稗<lb/>
　　　　官虞初之文也書中如論制誥引陸游南唐<lb/>
<pb n="KR3j0128_WYG_000-2a"/>
　　　　書載李煜詞臣有陶糓徐鉉考陶糓由晉漢<lb/>
　　　　周入宋未仕李煜南唐書亦無此文也論物<lb/>
　　　　從中國名從主人引公羊傳謂長狄謂善稻<lb/>
　　　　為伊緩考公羊傳乃吳謂善稻為伊緩不云<lb/>
　　　　長狄也論易卦謂漢之周易不以乾坤為首<lb/>
　　　　卦然後知揚雄太元經以中孚首卦即漢之<lb/>
　　　　易考卦氣起中孚見易緯稽覽圖即孟喜六<lb/>
　　　　日七分之法非易卦之次序也論春秋謂王<lb/>
<pb n="KR3j0128_WYG_000-2b"/>
　　　　安石黜春秋聖經故元祐諸人多作春秋傳<lb/>
　　　　自胡安定先生始考胡瑗仁宗時人不及見<lb/>
　　　　熙寧之制也論施宜生日射三十六熊賦謂<lb/>
　　　　熊即侯也非獸也案程史載金海陵王校獵<lb/>
　　　　國中一日而獲三十六熊廷試多士遂以命<lb/>
　　　　題則熊獸也非侯也論藝文類聚以雞為稽<lb/>
　　　　山子以驢為廬山公吳越毛勝作水族加恩<lb/>
　　　　簿祖歐陽詢之遺意也考此乃藝文類聚禽<lb/>
<pb n="KR3j0128_WYG_000-3a"/>
　　　　部獸部集録舊文非詢作也論伶官謂自漢<lb/>
　　　　武帝時東方朔以諧謔進案優施逺見春秋<lb/>
　　　　不始於朔朔自官太中大夫亦非伶人也觀<lb/>
　　　　其下巻大抵本江湖詩派中人而負氣好議<lb/>
　　　　論故引據非其所長往往顛舛如此然所載<lb/>
　　　　頗有軼聞足資考證其論詩論文論時事皆<lb/>
　　　　往往可取所長固亦不可没焉乾隆四十六<lb/>
　　　　年十月恭校上<lb/>
<pb n="KR3j0128_WYG_000-3b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3e0029_SBCK_025-1a"/>
　　酒<hi>甜糟社壇餘胙酒續注</hi>粟米<hi>粉泔糗續注</hi>秫米<lb/>
　　粳米　青梁米　黍米<lb/>
　　丹黍米<hi>秬黍續注</hi>白梁米　黃梁米<lb/>
　　蘖米　舂杵頭穅<hi>自草部今移</hi>小麥<hi>麵麩麥苗續注</hi>
　　大麥<hi>麩續注</hi>麴<hi>新𥙷</hi>穬麥<lb/>
　　蕎麥<hi>新𥙷</hi>藊<hi>音/扁</hi>豆<hi>葉附</hi>豉<lb/>
　　箓豆<hi>今附</hi>白豆<hi>新𥙷</hi>
<pb n="KR3e0029_SBCK_025-1b"/>
生大豆味甘平塗癰腫煑汁飲殺鬼毒止痛逐水脹除胃中<lb/>
熱痺傷中淋露下瘀血散五藏結積内寒殺烏頭毒乆服令<lb/>
人身重炒爲屑味甘主胃中熱去腫除痺消穀止腹脹生太<lb/>
山平澤九月採<hi>惡五參龍膽得前胡烏喙杏仁牡蠣良今按陳藏器本草云大豆炒令黒煙未㫁及熱投</hi>
<hi>酒中主風痺癱緩口噤産後諸風食罷生服半兩去心匈煩熱熱風恍惚明目鎮心温𥙷乆服好顔色變白去風不忘煑</hi>
<hi>食寒下熱氣腫壓丹石煩熱汁解諸藥毒消腫大豆炒食極熱煑食之及作豉極令黃卷及醬平牛食温馬食冷一體之</hi>
<hi>中用之數爱臣禹錫等謹按蜀本注云煑食之主温毒水腫陳藏器云穭音吕豆味甘温無毒炒令黑及熱投酒中漸漸</hi>
<hi>飲之去賊風風痺婦人産後冷血堪作醬生田野小黒爾雅云戎菽一名驢豆一名䝁豆孟詵云大豆寒和飯擣塗一切</hi>
<hi>毒腫療男女隂腫以綿裹内之殺諸藥毒謹按煑飲服之去一切毒氣除胃中熱痺腸中淋露下淋血散五藏結積内寒</hi>
<hi>和桑柴灰汁煑之下水鼓腹脹其豆黃主濕痺膝痛五藏不足氣胃氣結積益氣潤肌膚末之收成煉猪膏爲九服之能</hi>
<hi>肥健人又卒失音生大豆一升青竹筭于四十丸枚長四寸闊一分和水煑熟日夜二服差又毎食後净磨拭吞雞子大</hi>
<hi>令人長生𥘉服時似身重一年巳後便覺身輕又益陽道日華子云黒豆調中下氣通関脉制金石藥毒治牛馬温毒</hi>
<pb n="KR3e0029_SBCK_025-2a"/>
圗經曰<hi>大豆黃卷及生大豆生泰山平澤今處處有之黃卷是以生豆為蘖待其芽出便暴乾取用方書名黄卷</hi>
<hi>皮今蓐婦藥中用之大豆有黒白二種黒者入藥白者不用其緊小者為雄豆入藥尤佳豆性本平而修治之便有數等</hi>
<hi>之效煑其汁甚凉可以壓丹石毒及解諸藥毒作腐則寒而動氣炒食則熱投酒主風作䜴極冷黄卷及醬皆平牛食之</hi>
<hi>温馬食之凉一體而用别大抵宜作藥使耳殺烏頭毒尤勝仙方修製黃末可以辟榖度饑歲然多食令人體重乆則如</hi>
<hi>故矣古方有紫湯破血去風除氣防熱産後兩日尤宜服之烏豆五升選擇令净清酒一斗半炒豆令煙向絶投扵酒中</hi>
<hi>看酒赤紫色乃去豆量性服之可日夜三盞如中風口噤即加雞屎白二升和熬投酒中神驗江南人作豆䜴自有一種</hi>
<hi>刀豆甚佳古今方書用豉治病最多葛洪肘後方云療傷寒有數種庸人不能分别今取一藥兼療若初覺頭痛肉熱脉</hi>
<hi>洪起一二日便作此加减葱䜴湯葱白一虎口䜴一升綿裹以水三升煑取一升頓服取汗若不汗更作加葛根三兩水</hi>
<hi>五升煑取二升分再服必得汗即差不汗更作加麻黄三兩去節諸名醫方皆用此更有加减法甚多今江南人凡得時</hi>
<hi>氣必先用此湯服之往往便差</hi>
︻唐本云<hi>煑食之主温毒水腫復有白大豆不入藥用也</hi>
食療云<hi>㣲寒主中風脚弱産後諸疾若和甘草煑湯飲之去一切熱毒氣善治風毒脚氣煑食之主心痛筋攣膝</hi>
<pb n="KR3e0029_SBCK_025-2b"/>
<pb n="KR3e0029_SBCK_025-2b"/>
又方<hi>𬒳打頭青腫豆黃末傅之</hi>
肘後方<hi>治卒風不得語煑豆煎汁如飴含之亦濃煑飲之佳</hi>
又方<hi>治腸痛如打豆半升熬令焦酒一升煑之合沸熟取醉</hi>
又方<hi>從早夜連時不得眠暮以新布火炙以熨目并蒸大豆更畨囊盛枕枕冷後更易熱終夜常枕熱豆即立愈證</hi>
<hi>如前</hi>
又方<hi>治消渴得効取烏豆置牛膽中隂乾百日呑之即差</hi>
又方<hi>治腰脅卒痛背痛大豆二升酒三升煑取二升頓服佳</hi>
又方<hi>礬石中毒豆汁解之良</hi>
又方<hi>隂痒汗出嚼生大豆黄傳之佳</hi>
經驗方<hi>治小兒大人多年牙齒不生用黑豆三十粒牛糞火内燒令煙盡細研入麝香少許一處研匀先以針挑</hi>
<hi>不生齒處令血出用末少許揩不得見風忌酸鹹物</hi>
又方<hi>治秋夏之交露坐夜乆腹中痞如群石在腹方大豆半升生薑八分永二升煎取一升巳來頓服差</hi>
<pb n="KR3e0029_SBCK_025-3a"/>
又方<hi>治赤痢臍下痛黑豆茱萸子二件搓摩吞嚥之宜良</hi>
又方<hi>治破傷風神効黑豆四十箇硃砂二十文同研為末以酒半盞巳上調一字下</hi>
食醫心鏡<hi>治風毒攻心煩躁恍惚大豆半升净淘以术二升煑取七合去滓食後服</hi>
又方<hi>大豆未理胃中熱去身腫除痺消穀止脹大豆一升熬令熟杵末飲服之</hi>
又方<hi>主姙娠腰中痛大豆一升以酒三升煑取七合去滓空心服之</hi>
又方<hi>治産後風虚五緩六急手足頑痺頭旋眼眩血氣不調大豆一升炒令熟熱投三升酒中宻封隨性飲之</hi>
廣利方<hi>治脚氣衝心煩悶亂不識人大豆一升水三升濃煑取汁頓服半升如未定可更服半升即定</hi>
又方<hi>治虵咬方取黒豆葉剉杵傅之日三易良</hi>
傷寒類要<hi>辟温病以新布盛大豆一斗内井中一宿出服七粒佳</hi>
子母秘録<hi>主産後中風困篤或背强口噤或但煩熱苦渴或身頭皆重或身痒極嘔逆直視此皆虚熱中風大</hi>
<hi>豆三升熬令極熟候無聲噐盛以酒五升沃之熱投可得二升盡服之温覆令少汗出身潤即愈産後得依常稍服之以</hi>
<hi>防風氣又消結血</hi>
<pb n="KR3e0029_SBCK_025-3b"/>
又方<hi>治小兒班瘡豌豆瘡熟煑大豆取汁服之佳</hi>
又方<hi>治小兒湯火瘡水煑大豆汁塗上易差無斑</hi>
又方<hi>治小兒尿灰瘡黑豆皮熟嚼傅之</hi>
楊氏産乳<hi>療有孕月數未足子死腹中不出母欲悶絶取大豆三升以醋煑濃汁三升頓服立出</hi>
産書<hi>治産後猶覺有餘血水氣者冝服豆淋酒黒豆五升熬之令煙絶出於甆器中以酒一升淬之</hi>
又方<hi>治胞衣不下以大豆大半升醇酒三升煑取折半分三服</hi>
博物志云<hi>左元亮荒年法擇大豆麄細調匀必生熟挼之令有光煗氣徹豆則内先下食一日以冷水頓服訖</hi>
<hi>其魚肉菜菓不得復經口渴即飲水慎不可煖飲初小困十數月後體力壯徤不復思食</hi>
抱朴内篇云<hi>相國張公文蔚莊在東都栢坡莊内有䑕狼穴養四子為蛇所吞䑕狼雄雌情切乃扵穴外坋</hi>
<hi>士恰容蛇頭俟其出穴果入所坋處出頭度其回轉不及當腰咬断而劈蛇腹㗸出四子尚有氣置於穴外街豆葉嚼而</hi>
<hi>傅之皆活</hi>
衍義曰<hi>生大豆有緑楬黑三種亦有大小兩等其大者出江盺湖南北黑小者生他處今用小者力更佳炒熱以</hi>
<pb n="KR3e0029_SBCK_025-4a"/>
<hi>棗肉同搗之爲麨代粮又治産後百病血熱并中風疾痱止痛背強口噤但煩熱瘈瘲若渇身背腫劇嘔逆大豆伍升急</hi>
<hi>水淘净無灰酒一斗熬豆令微煙出傾入酒瓶中沃之經一日已上服酒一升取差爲度如素不飲酒即量多少服若口</hi>
<hi>噤即加獨活半斤微微搥破同沃仍増酒至壹斗二升暑月旋作恐酸壞又可磑爲腑食之</hi>
赤小豆味甘酸平無毒主下水排癰腫膿血寒熱熱中消渴<lb/>
止洩利小便吐逆卒澼下脹滿<hi>陶隱居云大小豆共條猶如葱薤義也以大豆爲糵牙生</hi>
<hi>便乾之名爲黄卷用之亦熬服食所湏煑大豆主温毒水腫殊效復有白大豆不入藥小豆性逐津液乆服令人枯燥矣</hi>
<hi>唐本注云别録云葉名藿止小便數去煩熱今按陳藏器本草云赤小豆和桑根白皮煑食之主温氣痺腫小豆和通草</hi>
<pb n="KR3e0029_SBCK_025-4b"/>
<hi>煑食之當下氣無限名脫氣丸驢食脚輕人食體重臣禹錫等謹按蜀本注云病酒熱飲汁即愈藥性論云赤小豆使味</hi>
<hi>甘能消熱毒癰腫散惡血不盡煩滿治水腫皮肌脹滿擣薄塗癰腫上主小兒急黄爛瘡取汁令洗之不過三度差能令</hi>
<hi>人羙食末與雞子白調塗熱毒癰腫差通氣建脾胃陳士良云赤小豆微寒縮氣行風抽肌肉乆食痩人堅筋骨療水氣</hi>
<hi>觧小麥熱毒日華子云赤豆粉治煩觧熱毒排膿𥙷血脉解油衣䊀綴甚妙葉食之明目</hi>
圗經曰<hi>赤小豆舊與大豆同條蘇㳟分之今江淮間尢多種蒔主水氣脚氣方最急用其法用此豆五合葫一頭</hi>
<hi>生薑一分並碎破商陸根一條切同水煑豆爛湯成適寒温去葫等細嚼豆空腹食之旋旋啜汁令盡腫立消便止韋宙</hi>
<hi>獨行方療水腫從脚起入腹則殺人亦用赤小豆一斗煑令極爛取汁四五升温漬膝以下若巳入腹但服小豆勿雜食</hi>
<hi>亦愈李絳兵部手集方亦著此法云曽得効昔有人患脚氣用此豆作袋置足下朝夕展轉踐踏之其疾遂愈亦主丹毒</hi>
<hi>小品方以赤小豆末和雞子白如泥塗之塗之不巳逐手即消也其遍體者亦遍塗如上法又諸腫毒𣣔作癰疸者以水</hi>
<hi>和塗便可消散毒氣今人往往用之有効</hi>
︻食療云<hi>和鯉魚爛煑食之甚治脚氣及大腹水腫别有諸治具在魚條中散氣去關節煩熱令人心孔開止</hi>
<hi>小便數菉赤者並可食暴痢後氣满不能食煑一頓服之即愈</hi>
<pb n="KR3e0029_SBCK_025-5a"/>
千金方<hi>主産後不能食煩滿方小豆三七枚燒作屑篩冷水頓服之佳</hi>
肘後方<hi>辟温病取小豆新布囊盛之置井中三日出舉家服男十枚女二十枚</hi>
又方<hi>治腸痔大便常血小豆一升苦酒五升煑豆熟出乾復内法酒中候酒盡止未酒服方寸匕日三度</hi>
又方<hi>舌上忽出血如簮孔小豆一升杵碎水三升和攪取汁飲</hi>
又方<hi>産後心悶目不開生赤小豆杵末東流水服方寸匕不差更服</hi>
梅師方<hi>治熱毒下血或因食熱物發動以赤小豆杵未水調下方寸匕</hi>
又方<hi>治婦人乳腫不得消小豆莽草等分為末苦酒和傳之佳</hi>
孫真人云<hi>赤白豆合魚鮓食之成消渇小豆醬合魚鮓食之成口瘡</hi>
食醫心鏡<hi>理脚腫蒲轉上入腹殺人豆一升水五升煑令極熟去豆適寒温浸脚冷即重煖之</hi>
又方<hi>主小便數小豆葉一斤扵豉汁中煑調和作羹食之煑粥亦佳</hi>
廣利方<hi>治小兒火丹熱如火遶腰即損人救急杵赤小豆末和雞子白傅之乾即易</hi>
必効方<hi>治水榖痢小豆一合和蠟三兩頓服愈</hi>
<pb n="KR3e0029_SBCK_025-5b"/>
又方<hi>治卒下血小豆一升擣碎水三升絞汁飲之</hi>
小品<hi>治疽初作以小豆末醋傅之亦消</hi>
産寳<hi>治難産方赤小豆生吞七枚出若是女二七枚佳</hi>
産書云<hi>下乳汁煑赤小豆取汁飲即下</hi>
修真秘㫖云<hi>理淋方推赤小豆三合慢火炒熟為末煨䓤一莖細剉煖酒調二錢七服男子女人熱淋血淋</hi>
<hi>並療</hi>
衍義曰<hi>赤小豆食之行小便乆則虚人令人黒瘦枯燥関西河北京東西多食之花治宿酒渇病</hi>
大豆黃卷味甘平無毒主濕痺筋攣膝痛五藏胃氣結積益<lb/>
氣止毒去黒皯潤澤皮毛<lb/>
圗經<hi>文具生大豆條下</hi>
︻唐本注云<hi>以大豆為芽糵生便乾之名為黃卷用亦服食</hi>
食療云<hi>卷糵長五分者破婦人惡血良</hi>
<pb n="KR3e0029_SBCK_025-6a"/>
食醫心鏡<hi>理乆風濕痺筋攣膝痛除五藏胃氣結聚益氣止毒去黒痣面䵟潤皮毛宜取大豆黃卷一升熬令</hi>
<hi>香為末空心暖酒下一匙</hi>
酒味苦甘辛大熱有毒主行藥勢殺百邪惡毒氣<hi>陶隱居云大寒凝海</hi>
<hi>惟酒不冰明其性熱獨冠群物藥家多有以行其勢人飲之使體弊神惽是其有毒故也昔三人晨行觸霧一人徤一人</hi>
<hi>病一人死徤者飲酒病者食粥死者空腹此酒勢辟惡勝於作食唐本注云酒有葡萄秫黍秔粟麴蜜等作酒醴以麴為</hi>
<hi>而葡萄蜜等獨不用麴飲葡萄酒能消痰破癖諸酒醇醨不同惟米酒入藥用臣禹錫等謹按陳藏器云酒本功外殺百</hi>
<hi>邪去惡氣通血脉厚腸胃潤皮膚散石氣消憂發怒宣言暢意書曰若作酒醴爾惟麴糵蘇㳟乃廣引葡萄蜜等為之此</hi>
<hi>乃以偽亂真殊非酒本稱至於入藥更亦不堪凡好酒欲熟皆能候風潮而轉此是合隂陽矣又云諸米酒有毒酒漿照</hi>
<hi>人無影不可飲酒不可合乳飲之令人氣結白酒食牛肉令腹内生蟲酒後不得卧黍稷食猪肉令人患大風凡酒忌諸</hi>
<hi>甜物又云甜糟味鹹温無毒主温中冷氣消食殺腥去草菜毒藏物不敗糅物能軟潤皮膚調腑藏三嵗巳下有酒以物</hi>
<hi>承之堪磨風瘙止嘔噦及煎煑魚菜取臘月酒糟以黃衣和粥成之孟詵云酒味苦主百邪毒行百藥當酒卧以扇扇或</hi>
<hi>中惡風乆飲傷神損夀謹按中惡疰忤熱煖薑酒一椀服即止又通脉養脾氣扶肝陶隱居云大寒凝海惟酒不冰量其</hi>
<pb n="KR3e0029_SBCK_025-6b"/>
<hi>熱性故也乆服之厚腸胃化筋初服之時甚動氣痢與百藥相冝秪服丹砂人飲之即頭痛吐熱又服丹石人匈背急悶</hi>
<hi>熱者可以大豆一升熬令汗出簸去灰塵投二升酒中乆時頓服之少頃即汗出差朝朝服之甚去一切風婦人産後諸</hi>
<hi>風亦可服之又熬雞屎如豆淋酒法作名曰𬗋酒卒不語口偏者服之甚效昔有人常服春酒令人肥白矣陳士良云凡</hi>
<hi>服食丹砂北庭石亭脂鍾乳石諸礜石生薑並不可長乆以酒下遂引石藥氣入四肢滯血化爲癰疽日華子云酒通血</hi>
<hi>脉厚腸胃除風及下氣又云社壇餘胙酒治孩兒語遲以少許喫吐酒噴屋四角辟蚊子又云糟罯撲損瘀血浸洗凍瘡</hi>
<hi>及傅蛇蜂叮毒又云糟下酒暖開胃下食暖水藏温腸胃消宿食禦風寒殺一切𬞞菜毒多食微毒</hi>
︻食療云<hi>紫酒治角弓風薑酒主偏風中惡桑椹酒𥙷五藏明耳目葱豉酒解煩熱𥙷虚勞蜜酒療風疹地黃</hi>
<hi>牛膝虎骨仙靈脾通草大豆牛蒡枸𣏌等皆可和釀作酒在别方蒲桃子釀酒益氣調中耐飢強志取藤汁釀酒亦佳狗</hi>
<hi>肉汁釀酒大𥙷</hi>
外䑓秘要<hi>治水下或不下則滿溢下之則虚竭虚竭還腹十無一活以桑椹并心皮兩物細剉重煑煎取四斗</hi>
<hi>以釀米四升釀酒一服一升</hi>
又方<hi>治痔下部齧方㭾地作小坑燒令赤酒沃中杵吴茱茰三升內中極熱板覆開小孔子以下部坐上冷乃下不</hi>
<pb n="KR3e0029_SBCK_025-7a"/>
<hi>過三度良</hi>
又方<hi>治牛馬六畜水穀疫病酒和麝香少許灌之</hi>
千金方<hi>㫁酒方以酒七升着瓶中硃砂半兩細研着酒中緊閉塞瓶口安猪圈中任猪摇動經七日頓飲之</hi>
又方<hi>正月一日酒五升淋碓頭杵下取飲</hi>
又方<hi>治耳聾酒三升漬牡荆子一升碎之浸七日去滓任性飲盡三十年聾差</hi>
肘後方<hi>鬼擊之病得之無漸卒着人如刀刺狀匈脇腹内㽲結切痛不可抑按或吐血鼻血出或下血一名鬼排</hi>
<hi>以淳酒吹兩鼻内</hi>
又方<hi>中風體角弓反張四肢不隨煩亂欲死清酒五升雞屎白一升杵末合和之搗千遍乃飲大人服一升日三少</hi>
<hi>小五合差</hi>
又方<hi>人體上先有瘡因乗馬馬汗馬毛入瘡中或為馬氣所蒸皆致腫痛煩熱入腹則殺人多飲醇酒以醉即愈</hi>
經驗後方<hi>孫真人催産以鐡器燒赤淬酒喫便今分解</hi>
梅師方<hi>治虎傷人瘡但飲酒當令大醉當吐毛出</hi>
<pb n="KR3e0029_SBCK_025-7b"/>
又方<hi>治産後有血心煩腹痛清酒一升生地黃汁和煎三十沸分三服</hi>
孫真人<hi>空腹飲酒醉必患嘔逆</hi>
又方<hi>治風癬煖酒以蜜中攪之飲一柸即差</hi>
又方<hi>治腰膝疼痛乆不巳糟底酒摩腰脚及痛處筋攣處</hi>
廣利方<hi>治蛇咬瘡煖酒淋洗瘡上日三易</hi>
兵部手集<hi>治蜘蛛遍身成瘡取上好春酒飲醉使人飜不得一向卧恐酒毒腐人湏臾蟲扵肉中小如米自出</hi>
傷寒類要<hi>天行病毒攻手足疼痛欲断作坑令深三尺大小容足燒令中熱以酒灌坑中著屐踞坑上衣壅勿</hi>
<hi>令泄氣</hi>
衍義曰<hi>酒吕氏春秋曰儀狄造酒戰國策曰帝女儀狄造酒進之於禹然本草中巳著酒名信非儀狄明矣又讀</hi>
<hi>素問首言以妄為常以酒為醬如此則酒自黃帝始非儀狄也古方用酒有醇酒春酒社壇餘胙酒糟下酒白酒清酒好</hi>
<hi>酒羙酒葡蔔酒秫黍酒秔酒蜜酒有灰酒新熟無灰酒地黄酒今有糯酒煑酒小豆麴酒香藥麴酒鹿頭酒羔兒等酒今</hi>
<hi>江浙湖南北又以糯米粉入衆藥和合為麴曰餅子酒至扵官務中亦用四夷酒更别中國不可取以為法今醫家所用</hi>
<pb n="KR3e0029_SBCK_025-8a"/>
<hi>酒正宜斟酌但飲家惟取其味不顧入藥如何爾然乆之未見不作疾者盖此物損益兼行可不慎歟漢賜丞相上樽酒</hi>
<hi>糯為上稷為中粟為下者今入藥佐使專以糯米用清水白麪麴所造為正古人造麴未見入諸藥合和者如此則功力</hi>
<hi>和厚皆勝餘酒今人又以麥蘖造者盖止是醴爾非酒也書曰若作酒醴爾為麴糵酒則湏用麴醴故用蘗盖酒與醴其</hi>
<hi>氣味甚相遼治療豈不殊也</hi>
粟米味鹹微寒無毒主養腎氣去胃脾中熱益氣陳者味苦<lb/>
主胃熱消渇利小便<hi>陶隱居云江東所種及西間皆是其粒細於梁米熟春令白亦以當白梁呼為</hi>
<hi>白梁粟陳者謂經三五年者或呼為粢音咨米以作粉尤解煩悶服食家亦將食之唐本注云粟類多種而並細扵諸粱</hi>
<hi>北土常食與粱有别陶云當白粱又云或呼為粢粢則是稷稷乃穄音祭之異名也其米泔汁主霍亂卒熱心煩渇飲數</hi>
<hi>升立差臭泔止消渴尤良米麥麨味甘苦寒無毒主寒中除熱渇解煩消石氣蒸米麥熬磨作之一名糗也臣禹錫等謹</hi>
<hi>按孟詵云粟米陳者止痢甚壓丹石熱顆粒小者是今人聞多不識耳其粱米粒麄大隨色别之南方多畬田種之極易</hi>
<hi>舂粒細香羙少虚怯秪為灰中種之又不鋤治故也得北田種之若不鋤之即草翳死苦鋤之即難春都由土地使然耳</hi>
<hi>但取好地肥瘦得所由熟犁又細鋤即得滑實陳藏噐云粉鮮諸毒主卒得鬼打水攪服之亦主熱腹痛鼻<graphic n="KR1518" url="https://raw.githubusercontent.com/kanripo/KR-Gaiji/master/images/KR1518.png" mimeType="image/png"/>並水煑服</hi>
<pb n="KR3e0029_SBCK_025-8b"/>
<hi>之秔粟總堪為粉粟強浸米至敗者損人又云泔主霍亂新研米清水和濾取汁服亦主轉筋入腹胃冷者不宜多食酸</hi>
<hi>泔洗皮膚瘡疥服主五野雞病及消渇下酸者殺蟲及惡瘡和臭樗皮煎服主疳痢樗皮一名武目樹又云糗一名</hi>
<hi>昌少切味酸寒和水服之觧煩熱止洩實大腸壓石熱止渴河東人以麥為之麄者為乾糗粮東人以粳米為之炒乾磨</hi>
<hi>成也陳士良云粳粟米五榖中最硬得漿水即易化解小麥虚熱</hi>
圖經<hi>文具青粱米條下</hi>
︻千金方<hi>治反胃食即吐擣粟米作粉和水丸如梧桐子大七枚爛煑内醋中細吞之得下便巳麪亦得用之</hi>
食醫心鏡<hi>主脾胃氣弱食不消化嘔逆反胃湯飲不下粟米半升杵如粉水和丸如梧子煑令熟點少塩空心</hi>
<hi>和汁吞下</hi>
又方<hi>主消渇口乾粟米炊飯食之良</hi>
又方<hi>主胃中熱消渇利小便以陳粟米炊飯食</hi>
兵部手集<hi>治孩子赤丹不止研粟米傅之</hi>
姚和衆<hi>小孩𥘉生七日助榖神以導逹腸胃研粟米煑粥飲厚薄如乳毎日研與半粟殻</hi>
<pb n="KR3e0029_SBCK_025-9a"/>
子毋秘録<hi>治小兒重舌用粟哺之</hi>
産寳方<hi>粢米粉熬令黑以雞子白和如泥以塗帛上貼之帛作穴以洩癰毒氣易之効</hi>
愽物志云<hi>鴈食足重不能飛</hi>
丹房鏡源云<hi>禾草灰抽錫暈</hi>
衍義曰<hi>粟米利小便故益脾胃</hi>
秫米味甘微寒止寒熱利大腸療漆瘡<hi>陶隱居云此人以作酒及煑糖者肥軟易</hi>
<hi>消方藥不正用惟嚼以塗漆及釀諸藥膠唐本注云此米功用是稻秫也今大都呼粟糯為秫稻秫為糯矣北主亦多以</hi>
<hi>粟秫釀酒而汁少於黍米粟秫應有别功但木草不載凡黍稷粟秫秔糯此三糓之秈音仙秫也臣禹錫等謹按顔師古</hi>
<hi>刋謬正俗云今之所謂秫米者似黍米而粒小者耳亦堪作酒孟詵云秫米其性平能殺瘡疥毒熱擁五藏氣動風不可</hi>
<hi>常食北人往往有種者代米作酒耳又生擣和雞子白傅毒腫良根煑作湯洗風又米石石麴三斗和地黄一斤茵蔯蒿</hi>
<hi>一斤炙令黃一依釀酒法服之治筋骨攣急日華子云無毒犬咬凍瘡並嚼傅</hi>
圖經<hi>文具黍米條下</hi>
<pb n="KR3e0029_SBCK_025-9b"/>
︻聖惠方<hi>治食鴨肉成病匈滿面赤不下食用秫米汁服一中盞</hi>
肘後方<hi>卒得浸滛瘡有汁多發於心不早治周身則殺人熬秫米令黃黒杵以傳之</hi>
梅師方<hi>治姙娠忽下黃水如膠或如小豆汁秫米黃耆各一兩細剉以水七升煎取三升分服</hi>
食醫心鏡<hi>主寒熱利大腸治漆瘡秫米飯食之良</hi>
衍義曰<hi>秫米𥘉擣岀淡黄白色經乆色如糯用作酒者是此米亦不堪為飰最粘故宜酒</hi>
粳米味甘苦平無毒主益氣止煩止洩<hi>陶隱居云此即人常所食米但有白赤小</hi>
<hi>大異族四五種猶同一類也前陳廩米亦是此種以廪軍人故曰廪爾唐本注云傳稱食廪為禄廪倉也前陳倉米曰廩</hi>
<hi>字誤作廩即廪軍米也若廪軍新米亦為陳乎臣禹錫等謹按蜀本云㫁下痢和胃氣長肌肉温中孟詵云粳米平主益</hi>
<hi>氣止頓洩其赤則粒大而香不禁水停其黄緑即實中又水漬有味益人都大新熟者動氣經再年者亦發病江南貯倉</hi>
<hi>人皆多收火稻其火稻宜人温中益氣𥙷下元燒之去芒春春米食之即不發病耳又云倉粳米炊作乾飯食之止痢又</hi>
<hi>補中益氣堅筋通血脉起陽道北人炊之甕中水浸令酸食之煖五藏六腑氣乆陳者蒸作飯和醋封毒腫立差又研服</hi>
<hi>之去卒心痛曰粳米汁主心痛止渇㫁熱毒痢若常食乾飯令人熱中脣口乾不可和食耳食之令人卒心痛即急燒倉</hi>
<pb n="KR3e0029_SBCK_025-10a"/>
<hi>米灰和蜜漿服之不爾即死不可與馬肉同食之發痼疾日華子云補中壯筋骨𥙷腸胃</hi>
圖經<hi>文具稻米條下</hi>
︻食療<hi>云淮泗之閒米多京都襄州土粳米亦香堅實又諸處雖多但充飢而巳</hi>
外䑓秘要<hi>蛟龍子生在芹菜上食之入腹變成龍子湏慎之錫粳米杏仁乳餅煑粥食之三升日三服吐出蛟</hi>
<hi>龍子有兩頭開皇元年賈橋有人吐出蛟龍大驗無沂忌</hi>
肘後方<hi>若遇荒年榖貴無盡以充粮應湏藥濟命者粳未一升酒三升漬之出暴乾之又漬酒次出稍食之渇飲</hi>
<hi>辟三十日足一斗三升辟周年</hi>
又方<hi>小皃新生三日應開腸胃助榖神碎米濃作汁飲如乳酪與兒大豆許數合飲之類與三豆許二七日可與哺</hi>
<hi>慎不得取次與雜藥紅雪少少得也</hi>
食醫心鏡<hi>止煩㫁下利平胃氣温中長肌粳米飯及粥食之</hi>
衍義曰<hi>粳米白晚米為第一早熟米不及也平和五藏補益胃氣其功莫逮然稍生則復不益脾過熱則佳</hi>
<pb n="KR3e0029_SBCK_025-10b"/>
</p>
<p>
青梁米味甘㣲寒無毒主胃痺熱中消渇止洩痢利小便益<lb/>
氣𥙷中輕身長年<hi>陶隱居云凡云梁米皆是粟類惟其牙頭色異為分别爾青梁出此今江東少有汜</hi>
<hi>音泛勝之書云梁是秫粟今俗用則不爾唐本注云青粱殻穗有毛粒青米亦微青而細於黃白梁也榖粒似青稞而少</hi>
<hi>麄夏月食之極為清涼但以味短色惡不如黃白梁故人少種之此榖早熟而收少也作餳淸白勝餘米臣禹錫等謹按</hi>
<hi>孟詵云青梁米以純苦酒一斗漬之三日出百蒸百暴好裹藏之逺行一食十日不飢重飡四百九十日不飢又方以米</hi>
<hi>一斗赤石脂三斤合以水漬之令足相淹置於暖處一三日上清白衣擣為丸如李大日服三丸不飢謹按靈寳五符經</hi>
<pb n="KR3e0029_SBCK_025-11a"/>
<hi>中白鮮米九蒸九暴作碎榖粮此文用青粱米未見有别出處其米微寒常作飰食之澀於黃白米體性相似日華子云</hi>
<hi>建脾治洩精醋拌百蒸百暴可作糗粮</hi>
圖經曰<hi>粱米有青粱黄粱白粱皆粟類也舊不著所出州土陶隱居云青粱出北方黃梁出青冀州白粱處處皆</hi>
<hi>有蘇㳟云黃粱出蜀漢商浙間亦種之今惟京東西河陜間種蒔皆白粱耳青黃乃稀有青粱殻穗有毛粒青米亦微青</hi>
<hi>而細於黃白米也黃粱穗大毛長殻米俱麄於白粱而收子少不耐水旱襄陽有竹根者是也白粱穗亦大毛多而長殻</hi>
<hi>麄扁長不似粟圓也大抵人多種粟而少種粱以其損地力而收獲少而諸粱食之北他榖最益脾胃性亦相似耳粟米</hi>
<hi>北梁乃細而圓種類亦多功用則無别矣其泔汁及米粉皆入藥近世作英粉乃用粟米浸累日令敗研澄取之今人用</hi>
<hi>去疿瘡尤佳</hi>
︻外䑓秘要<hi>主消渴煑汁飲之差</hi>
食醫心鏡<hi>主胃脾熱中除渇止痢利小便益氣力𥙷中輕身長年以粱米炊飯食之</hi>
衍義曰<hi>青黃白粱米此三種食之不及黃粱青白二種性皆微涼獨黃粱性甘平豈非得土之中和氣多邪今黄</hi>
<hi>白二種西洛間農家多種爲飰尤佳餘用則不相冝然其粒尖小於佗榖收實少故能種者亦稀白色者味淡</hi>
<pb n="KR3e0029_SBCK_025-11b"/>
黍米味甘温無毒主益氣𥙷中多熱令人煩<hi>陶隱居云荆郢州及江北皆種</hi>
<hi>此其苗如蘆而異於粟粒亦大粟而多是<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>今人又呼秫粟為黍非也北人作黍飯方藥釀黍米酒則皆用秫黍也又有</hi>
<hi>穄米與黍米相似而粒殊大食不宜人言發宿病唐本注云黍有數種巳備注前條今此通論丹黑黍米爾亦不似蘆雖</hi>
<hi>似粟而非粟也穄即稷也其釋後條臣禹錫等謹按孟詵云黍米性寒患鼈瘕者以新熟赤黍米淘取泔汁生服一升不</hi>
<hi>過三兩度愈謹按性寒有少毒不堪乆服昬五藏令人好睡仙家重此作酒最勝餘粮又燒為灰和油塗杖瘡不作止</hi>
<hi>痛不得與小兒食之令不能行若與小猫犬食之其脚便踻曲行不正緩人筋骨絶血脉</hi>
︻食療云<hi>合葵菜食之成痼疾於黍米中藏乾脯通食禁云牛肉不得和黍米白酒食之必生寸白蟲</hi>
千金方<hi>治人六畜天行時氣病踠豆瘡方濃煑黍穰汁洗之一莖是穄穰則不差瘡若黒者杵蒜封之亦可煑乾</hi>
<hi>芸䑓洗之</hi>
又方<hi>小兒鵝口不能飲乳以黍米汁傅之</hi>
又方<hi>姙娠尿血黍穰莖燒灰酒服方寸匕</hi>
肘後方<hi>食苦瓠中毒煑黍穰汁觧之飲數升止</hi>
<pb n="KR3e0029_SBCK_025-12a"/>
又方<hi>治湯火所灼未成瘡黍米女麴等分各熬令焦杵下以鷄子白傅之</hi>
經驗方<hi>治四十年心痛不差黍米淘汁温服隨多少</hi>
孫真人<hi>黍米肺之榖也肺病冝食生益氣</hi>
又方<hi>黍米合葵食之成癎</hi>
食醫心鏡<hi>益氣安中補不足冝脉不可乆食多熱令人煩悶白黍飯食之</hi>
丹黍米味苦微温無毒主欬逆霍亂止洩除熱止煩渇<hi>陶隱居云</hi>
<pb n="KR3e0029_SBCK_025-12b"/>
<hi>此即赤黍米也亦出北間江東時有種而非土所宜多入神藥用又黑黍名秬共釀酒祭祀用之臣禹錫等謹按爾雅云</hi>
<hi>秬黒黍秠一稃二米釋曰按詩生民云誕降嘉種維秬維秠李廵云黑黍一名秬黍秬即墨黍之大名也秠是黑黍中一</hi>
<hi>稃有二米者别名為秠若然秬秠皆黑黍矣而春官鬯人注云釀秬為酒秬如黑黍一秠二米言如者以黑黍一米者多</hi>
<hi>秬為正二米則秬中之異故言如以明秬有二等則一米者亦可為汁又云秠即皮其稃亦皮也秠稃古今語之異耳漢</hi>
<hi>和帝時任城縣主黒黍或三四實實二米得黍三斛八㪷是也日華子云赤黍米温下氣止欬嗽除煩止渇退熱不可合</hi>
<hi>蜜并葵同食</hi>
圗經曰<hi>丹黍米舊不載所出州土陶隱居云出北間江東亦時有種而非土所宜今京東西河陜間皆種之然有</hi>
<hi>二種米粘者為秫可以釀酒不粘者爲黍可食如稻之有粳糯耳謹按爾雅云虋赤苗秬黒黍秠一稃二米釋者引生民</hi>
<hi>詩云誕降嘉種維秬維秠維糜與虋同維芭虋即嘉穀赤苗者李廵云秬即黒黍之大者名也秠是黑黍中一稃有二米</hi>
<hi>者别名為秠若然秬秠皆黑黍矣周禮鬯人注亦以一秠二米者為秬一米者為黑黍後漢和帝時任城縣生黑黍或三</hi>
<hi>四實實二米得三斛八斗是也古之定侓以上黨黑牡秬黍之中者累之以生律度量衡後之人取此黍定之終不能協</hi>
<hi>律一說秬黍之中者乃一稃二米之黍也此黍得天地中和之氣乃生盖不常有有則一穗皆同二米米粒皆匀無大小</hi>
<pb n="KR3e0029_SBCK_025-13a"/>
<hi>得此然後可以定鍾律古今所以不能恊聲律者以無此黍也他黍則不然地有腴瘠嵗有凶穰則米之大小不常何由</hi>
<hi>知其中者此說為信然矣今上黨民間或值豊嵗往往得二米者皆如此說但稀闊而得之故不以充貢耳北人謂秫為</hi>
<hi>黃米亦謂之黃糯釀酒比糯稻差劣也</hi>
︻食醫心鏡<hi>主除煩熱主泄痢并渇丹黍米飯食之</hi>
傷寒類要<hi>傷寒後男子隂易米三兩煑薄飲酒和飲之發汗出愈隨人加減</hi>
子毋秘録<hi>小兒鵝口不乳丹黍米汁傅上</hi>
衍義曰<hi>丹黍米黍皮赤其米黄惟可為麋不堪為飯粘着難觧然亦動風</hi>
白粱米味甘微寒無毒主除熱益氣<hi>陶隱居云今處處有襄陽竹根者最佳所以夏</hi>
<hi>月作粟飡亦以除熱唐本注云白梁穗大多毛且長諸粱都相似而白粱榖麄扁長不似粟圓也米亦白而大食之香羙</hi>
<hi>為黃粱之亞矣陶云竹根竹根乃黃粱非白粱也然粱雖粟類細論則别謂作粟飡殊乖的稱也臣禹錫等謹按孟詵云</hi>
<hi>白粱米患胃虚并嘔吐食及水者用米汁二合生薑汁一合服之性微寒除匈膈中客熱移五藏氣續筋骨此北人長食</hi>
<hi>者是亦堪作粉</hi>
<pb n="KR3e0029_SBCK_025-13b"/>
圖經<hi>文具青粱米條下</hi>
︻千金方<hi>主霍亂不吐白粱米五合水一升和之頓服如粥食</hi>
肘後方<hi>手足怱發疣取粱粉鐵鐺熬令赤以塗之以衆人唾和塗上厚一寸即消</hi>
食醫心鏡<hi>治虚熱益氣和中止煩滿以白梁米炊飯食之</hi>
衍義<hi>文巳具青粱米條下</hi>
黃粱米味甘平無毒主益氣和中止洩<hi>陶隱居云黃粱岀青兾州此間不見有爾</hi>
<hi>唐本注云黄粱出蜀漢啇浙間亦種之穗大毛長榖米俱麄於白粱而收子少不耐水旱食之香羙逾於諸粱人號為竹</hi>
<hi>根黄而陶注白粱云襄陽竹根者是此乃黃粱非白粱也臣禹錫等謹按日華子云去客風治頑痺</hi>
圗經<hi>文具青梁米條下</hi>
︻外䑓秘要<hi>小兒面身生瘡如火燒以一升末蜜水和傅之差為度</hi>
又方<hi>治霍亂煩燥以黃梁米粉半升水一升半和絞如白飲頓服糯米亦得</hi>
肘後方<hi>治霍亂吐下後大渴多飲則殺人黄粱米五升水一斗煑取三升清澄稍稍飲之</hi>
<pb n="KR3e0029_SBCK_025-14a"/>
食醫心鏡<hi>主益氣和中止洩痢去當風卧濕遇令所中等病以作飲食之</hi>
兵部手集<hi>治孩子赤丹不止土畨黄米粉雞子白和傅之</hi>
衍義<hi>文巳具青粱米條下</hi>
糵米味苦無毒主寒中下氣除熱<hi>陶隱居云此是以米爲糵爾非别米名也末其米脂</hi>
<hi>和傅面亦使皮膚悅澤為熱不及麥糵也唐本王云糵者生不以理之名也皆當以可生之物為之陶稱以米為糵其米</hi>
<hi>豈更能生乎止當取糵中之米爾按食經稱用稻糵稻即穬榖之名明非米作臣禹錫等謹按日華子云糵米温能除煩</hi>
<hi>消宿食開胃又名黄子可作米醋</hi>
︻唐本餘<hi>取半生者作之</hi>
衍義曰<hi>糵米此則粟糵也今榖神散中用之性又温於大麥糵</hi>
舂杵頭細穅主卒噎<hi>陶隱居云食卒噎不下刮取含之即去亦是舂擣義爾天下事理多有相影響</hi>
<hi>如此也自草部今移臣禹錫等謹按日華子云平治噎煎湯呷</hi>
︻聖惠方<hi>治膈氣咽喉噎塞飲食不下用碓觜上細糠蜜丸如彈子大非時含二丸嚥津</hi>
<pb n="KR3e0029_SBCK_025-14b"/>
子毋秘録<hi>令易産以糠燒末服方寸匕</hi>
丹房鏡源<hi>糠火力倍常</hi>
荘子云<hi>瞽者愛其子不免以糠枕枕之以損其目</hi>
衍義<hi>文巳附陳廩米條下</hi>
小麥味甘微寒無毒主除熱止躁渇咽乾利小便養肝氣止<lb/>
漏血唾血以作麴温消榖止痢以作麫温不能消熱止煩<hi>陶隱</hi>
<pb n="KR3e0029_SBCK_025-15a"/>
<hi>居云小麥合湯皆完用之熱家療也作麪則温明穬麥亦當如此今服食家噉麪不及大穬麥猶勝於米爾唐本注云小</hi>
<hi>麥湯用不許皮坼云坼則温明麪不能消熱止煩也小麥麴止痢平胃主小兒癎消食痔又有女麴黃蒸女麴完小麥為</hi>
<hi>之一名䴷音桓子黃蒸磨小麥為之一名黃衣並消食止洩痢下胎破冷血也今按陳藏器本草云小麥秋種夏熟受四</hi>
<hi>時氣足自然兼有寒温麪熱麩冷宜其然也河渭巳西白麥麪凉以其春種闕二時氣使之然也臣禹錫等謹按蜀本云</hi>
<hi>以作麨微寒主消渇止煩以作麴止痢平胃主小兒癎消食痔蕭炳云麥醬和鯉魚食之令人口瘡藥性論云小麥臣有</hi>
<hi>小毒能殺腸中蚘蟲熬末服陳藏器云麩味甘寒無毒和麫作䴵止洩利調中去熱徤人蒸熱袋盛熨人馬冷失腰脚和</hi>
<hi>醋蒸抱所傷折處止痛散血人作麫第三磨者凉為近麩也小麥皮寒肉熱又云麥苗味辛寒無毒主酒疸目黃消酒毒</hi>
<hi>暴熱麥苗上黒黴名麥奴主熱煩觧丹石天行熱毒又云麫味甘温𥙷虛實人膚體厚腸胃強氣力性擁熱小動風氣又</hi>
<hi>云女麴一名䴷予按䴷子與黃蒸不殊黃蒸温𥙷消諸生物北人以小麥南人以秔米皆六七月作之蘇又云磨破之謂</hi>
<hi>當完作之亦呼為黃衣塵緑者佳孟詵云小麥平服之止渇又作麫有熱毒多是陳裛之色作粉𥙷中益氣和五藏調脉</hi>
<hi>又炒粉一合和服断下痢又性主傷折和醋蒸之裹所傷處便定重者再蒸裹之甚良日華子云麫養氣𥙷不足助五藏</hi>
<hi>乆食實人又云麥黃暧温中下氣消食除煩麩凉治時疾熱瘡湯火瘡爛撲損傷折瘀血醋炒貼罯麥苗凉除煩悶解時</hi>
<pb n="KR3e0029_SBCK_025-15b"/>
<hi>疾狂熱消酒毒退匈膈熱患黃疸人絞汁服并利小腸作虀喫甚益顔色</hi>
圖經曰<hi>麥有大麥小麥穬麥蕎麥舊不著所出州土蘇云大麥出關中今南北之人皆能種蒔屑之作麫平胃止</hi>
<hi>渇消食水漬之生芽爲蘖化宿食破冷氣止心腹脹滿今醫方用之最多穬麥有二種一種類小麥一種類大麥皆比大</hi>
<hi>小麥差大凡麥秋種冬長春秀夏實具四時中和之氣故爲五榖之貴大小麥也暖處亦可春種之至夏便收然比秋種</hi>
<hi>者四氣不足故有毒小麥性寒作麫則温而有毒作麴則平胃止利其皮爲麩性復寒調中去熱亦猶大豆作醬豉性便</hi>
<hi>不同也蕎麥實腸胃益氣力然不宜多食亦能動風氣令人昬眩也藥品不甚用之</hi>
︻食療云<hi>平養肝氣煑飲服之良又云麫有熱毒者爲多是陳黦之色又爲磨中石末在内所以有毒但杵食</hi>
<hi>之即良又宜作粉食之𥙷中益氣和五藏調經絡續氣脉</hi>
聖惠方<hi>治煩熱少睡多渇用小麥作飯水淘食之</hi>
又方<hi>主婦人乳癰不消右用白麫半斤炒令黄色用醋煑爲糊塗於乳上即消</hi>
外䑓秘要<hi>治痢色白不消者爲寒下方好麫炒右一味擣篩煑米粥内麫方寸匕又云此療瀉百行師不救者</hi>
千金方<hi>治黃疸取小麥苗杵絞取汁飲六七合晝夜三四飲之三四日便愈</hi>
<pb n="KR3e0029_SBCK_025-16a"/>
又方<hi>治火瘡熬麺入梔子仁末和油傅巳成瘡者篩白糖灰粉之或摻差</hi>
肘後方<hi>主食過飽煩悶但欲卧而腹脹熬麺令微香杵服方寸匕以大麥生麵佳無麺以糵亦得</hi>
又方<hi>一切傷折寒食蒸餅不限多少末酒服之驗</hi>
經驗方<hi>治鼻<graphic n="KR1518" url="https://raw.githubusercontent.com/kanripo/KR-Gaiji/master/images/KR1518.png" mimeType="image/png"/>以冷水調麵漿服之立差</hi>
又方<hi>治吹妳以水調麵煑如糊欲熟即投無灰酒一盞共攪之極熟令如稀粥可飲即熱喫仍令人徐徐投之藥行</hi>
<hi>即差</hi>
梅師方<hi>治頭上皮虚腫薄如蒸餅狀如裹水以口嚼麵傅之差</hi>
孫真人<hi>麥心之榖也心病冝食主除熱止渇利小便養心氣</hi>
又方<hi>治酒黃取小麥三升杵和少水取汁服五合</hi>
又方<hi>治黃疸皮膚眼睛如金色小便赤取小麥杵取汁服一合</hi>
食醫心鏡<hi>主消渇口乾小麥用炊作飯及煑粥食之</hi>
兵部手集<hi>治嘔噦麵醋和作彈丸二三十箇以沸湯煑别盛漿水二㪷巳来彈丸湯内漉出扵漿中看外熱氣</hi>
<pb n="KR3e0029_SBCK_025-16b"/>
<hi>稍减乗熱呑三兩箇其<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>定即不用呑餘者加至七八丸尚未定晚後飰前再作呑之</hi>
鬼遺方<hi>治金瘡腹腸出不能内之小麥五升水九升煑取四升去滓綿濾使極冷令人含噀之瘡腸漸漸入冷噀</hi>
<hi>其背不宜多人見不欲傍人語又不湏令病人知腸不即入取病人卧席四角合病人舉摇稍須更便腸自入十日中食</hi>
<hi>不飽數食湏使少勿使驚即殺人</hi>
别說云<hi>謹按小麥即今人所磨為麵日常食者八九月種夏至前熟一種春種作麵不及經年者良大麥今以粒</hi>
<hi>皮似稻者為之作飰滑飼馬良穬麥今以似小麥而大粒色青黄作麵脆鞭食多脹人京東西河北近京又呼為黄顆関</hi>
<hi>中又有一種青顆比近道者粒微小色微青專以飼馬未見入藥用然大麥穬麥二種其名差玄今之穬麥與小麥相似</hi>
<hi>而差大宜為之大麥今之大麥不與小麥相似而其皮礦脆宜為之穬麥用此恐傳記因俗而差之爾不可不審也</hi>
衍義曰<hi>小麥暴淋煎湯飲為麵作糊入藥水調治人中暑馬病肺卒熱亦以水調嚾愈生嚼成筋可以粘禽蟲</hi>
大麥味鹹温微寒無毒主消渇除熱益氣調中又云令人多<lb/>
熱為五榖長<hi>蜜為之使陶隱居云今稞麥一名麰音牟麥似穬麥惟皮薄爾唐本注云大麥出関中即青稞</hi>
<hi>麥是形似小麥而大皮厚故謂大麥味不似穬麥也大麥麺平胃止渇消食療脹臣禹錫等謹按藥性論云大麥糵使味</hi>
<pb n="KR3e0029_SBCK_025-17a"/>
<hi>甘無毒能消化宿食破冷氣去心腹脹滿孟詵云大麥乆食之頭髪不白和針沙没石子等染髮黑色暴食之亦稍似脚</hi>
<hi>弱爲下氣及腰腎故乆服甚宜人熟即益人帶生即冷損人陳士良云大麥補虚劣壯血脉益顔色實五藏化榖食乆食</hi>
<hi>令人肥白滑肌膚爲麫勝小麥無躁熱又云糵微暖乆食消腎不可多食日華子云麥糵温中下氣開胃止霍亂除煩消</hi>
<hi>痰破癥結能催生落胎</hi>
圖經<hi>文具小麥條下</hi>
︻陳藏器云<hi>不動風氣調中止泄令人肥健大麥穬麥本經前後兩出蘇云青稞麥是大麥本經有條粳一</hi>
<hi>稻二米亦如大穬兩麦蘇云稻是榖之通名則穬是麥之皮號麥之穬猶米之與稻本經於米麥條中重出皮殻兩件者</hi>
<hi>但爲有殻之與無殻也蘇云大麥是青稞穬麥是大麥如此則與米注不同自相矛楯愚謂大麥是麥米穬麥是麥榖與</hi>
<hi>靑稞種子不同青稞似大麥天生皮肉相離秦隴巳西種之令人将當本麥米糶之不能分也</hi>
聖惠方<hi>治姙娠欲去胎以麥糵二兩水一盞半煎至一盞分温三服</hi>
外䑓秘要<hi>治姙娠得病去胎方麥糵一升和蜜一升服之即下神驗</hi>
孫真人<hi>麥芒入目煑大麥汁洗之</hi>
<pb n="KR3e0029_SBCK_025-17b"/>
兵部手集<hi>治産後腹中鼓脹不通轉氣急坐卧不安供奉輔太𥘉與崔家方以麥葉未一合和酒服食良乆通</hi>
<hi>轉崔郎中云神驗</hi>
傷寒類要<hi>治諸黄杵苗汁服之</hi>
又方<hi>蠼螋屎瘡嚼大麥以傅之日三上</hi>
衍義曰<hi>大麥牲平凉有人患纏喉風食不能下将此麵作稀糊令嚥之既滑膩容易下燕以助胃氣三氣中朝廷</hi>
<hi>作麨以賜臣下作糵造餳</hi>
麴味甘大暖療藏腑中風氣調中下氣開胃消宿食主霍亂<lb/>
心膈氣痰逆除煩破癥結及𥙷虗去冷氣除腸胃中塞不下<lb/>
食令人有顔色六月作者良陳乆者入藥用之當炒令香六<lb/>
畜食米脹欲死者煑麴汁灌之立消落胎并下鬼胎又神麴<lb/>
使無毒能化水榖宿食癥氣建脾暧胃<hi>新補見陳藏噐孟詵蕭炳陳士良日華子</hi>
︻雷公云<hi>麴凡使搗作未後掘地坑深二尺用物裹内坑中至一宿明出焙乾用</hi>
<pb n="KR3e0029_SBCK_025-18a"/>
千金方<hi>治産後運絶麴未水服方寸匕不差更服即差</hi>
又方<hi>治小腹堅大如盤匈中滿能食而不肖麴末服方寸匕日三</hi>
肘後方<hi>治赤白痢下水榖食不消以麴熬粟米粥服方寸匕日四五止</hi>
又方<hi>姙娠卒胎動不安或腰痛胎轉搶心下血不止生麴半餅碎末水和絞取汁服三升</hi>
古今録驗<hi>治狐刺取麴末和獨頭蒜杵如帽簮頭内瘡孔中蟲出愈</hi>
子毋秘録<hi>姙娠胎動上迫心痛如折以生麴半餅碎水和絞取汁服</hi>
傷寒類要<hi>治傷寒飲食勞復以麴一餅煑取汁飲之</hi>
楊氏産乳<hi>療胎上迫心痛兼下血取麴半餅搗碎水和絞取汁</hi>
梁簡文帝<hi>勸醫文麥麴止河魚之腹疾</hi>
賈相公<hi>進過牛經牛生衣不下取六月六麴未三合酒一升灌便下</hi>
蜀本云<hi>温消榖止痢平胃主小皃癎消食痔</hi>
穬麥味甘微寒無毒主輕身除熱乆服令人多力健行以作<lb/>
<pb n="KR3e0029_SBCK_025-18b"/>
糵温消食和中<hi>陶隱居云此是今馬所食者性乃熱而云微寒恐是作屑與合殻異也服食家並食大穬</hi>
<hi>二麥令人輕健唐本注云穬麥性寒陶云性熱非也復云作屑與合殻異此皆江東少有故斟酌言之臣禹錫等謹按蕭</hi>
<hi>炳云穬麥補中不動風氣先患冷氣人即不相當大麥之類西川人種食之山東河北人正月種之名春穬形狀與大麥</hi>
<hi>相似孟詵云穬麥主輕身𥙷中不動疾日華子云作餅食不動氣若暴食時間似動氣多食即益人</hi>
圗經<hi>文具小麥條下</hi>
蕎麥味甘平寒無毒實腸胃益氣力乆食動風令人頭眩和<lb/>
猪肉食之患熱風脫人眉鬚雖動諸病猶挫丹石能錬五臟<lb/>
滓穢續精神作飯與丹石人食之良其飯法可蒸使氣餾扵<lb/>
烈日中暴令口開使春取人作飯葉作茹食之下氣利耳目<lb/>
多食即微洩燒其穰作灰淋洗六畜瘡并驢馬躁蹄<hi>新補見陳藏噐</hi>
<hi>孟詵蕭炳陳士艮日華子</hi>
圖經<hi>文具小麥條下</hi>
<pb n="KR3e0029_SBCK_025-19a"/>
︻孫真人<hi>蕎麥合猪羊肉食成風癲</hi>
兵部手集<hi>孩子赤丹不止蕎麥麫醋和傅之差</hi>
又方<hi>治小兒油丹赤腫蕎麥麫醋和傅之良</hi>
楊氏産乳<hi>瘡熱油赤腫取蕎麥麫醋和塗之</hi>
丹房鏡源<hi>蕎麥灰煑粉霜</hi>
藊<hi>音扁</hi>豆味甘微温主和中下氣<lb/>
<pb n="KR3e0029_SBCK_025-19b"/>
葉主霍亂吐下不止<hi>陶隱居云人家種之於籬援其莢蒸食甚美無正用取其豆者葉乃單行用之</hi>
<hi>患寒熱病者不可食唐本注云此比人名鵲豆以其黑而白間故也臣禹錫等謹按孟詵云藊豆療霍亂吐痢不止末和</hi>
<hi>醋服之下氣又吐痢後轉筋生擣葉一把以少酢浸汁服之立差其豆如菉豆餅食亦可藥性論云白藊豆亦可單用主</hi>
<hi>觧一切草木毒生嚼及煎湯服取效日華子云平無毒𥙷五藏葉傳蛇蟲咬</hi>
圖經曰<hi>藊豆舊不著所出州土今處處有之人家多種於籬援間蔓延而上大葉細花花有紫白二色莢生花下</hi>
<hi>其實亦有黒白二種白者温而黒者小冷入藥當用白者主行風氣女子帯下兼殺一切草木及酒毒亦觧河㹠毒花亦</hi>
<hi>主女子赤白下乾末采飲和服葉主吐痢後轉筋生擣研以少酢浸取汁飲之立止黑色者亦名鵲豆以其黑閒而有白</hi>
<hi>道如鵲羽耳</hi>
︻食療云<hi>微寒主嘔逆乆食頭不白患冷氣人勿食其葉治瘕和醋煑理轉筋葉汁醋服効</hi>
衍義曰<hi>藊豆有黒白鵲三等皆於豆脊有白路白者治霍亂筋轉</hi>
豉味苦寒無毒主傷寒頭痛寒熱瘴氣惡毒煩躁滿悶虗勞<lb/>
喘吸兩脚疼泠又殺六畜胎子諸毒<hi>陶隱居云豉食中之常用春夏天氣不和蒸炒</hi>
<pb n="KR3e0029_SBCK_025-20a"/>
<hi>以酒漬服之至佳依康伯法先以醋酒溲蒸暴燥以麻油和又蒸暴之凡三過乃末椒乾薑屑合和以進食勝今作油豉</hi>
<hi>也患脚人常將其酒浸以滓傅脚皆差好者出襄陽錢塘香羙而濃取中心者弥善臣禹錫等謹按藥性論云豆豉得䤈</hi>
<hi>良殺六畜毒味苦甘主下血痢如刺者豉一升水漬纔令相淹煎一兩沸絞汁頓服不差可再服又傷寒暴痢腹痛者豉</hi>
<hi>一升薤白一握切以水三升先煑薤内豉更煑湯色黒去豉分為二服不差再服熬末能止汗主除煩躁治時疾熱病發</hi>
<hi>汗又治隂莖上瘡痛爛豉一分蚯蚓濕泥二分水研和塗匕乾易禁熱食酒菜蒜又寒熱風匈中瘡生者可擣為丸服良</hi>
<hi>陳藏噐云蒲州豉味鹹無毒主觧煩熱熱毒寒熱虚勞調中發汗通関節殺腥氣傷寒鼻塞作法與諸豉不同其味烈陜</hi>
<hi>州又有䜴汁經年不敗大除煩熱入藥並不如今之豉心為其無益故也孟詵云豉能治乆盗汗患者以一升微炒令香</hi>
<hi>清酒三升漬滿三日取汁冷暖任人服之不差更作三兩劑即止日華云云治中毒藥蠱氣瘧疾骨蒸并治犬咬</hi>
圖經<hi>文具大豆黃卷條下</hi>
︻食療云<hi>陜府豉汁甚勝於常豉以大豆為黄蒸毎一㪷加塩四升椒四兩春三日夏兩日冬五日即成半熟</hi>
<hi>加生薑五兩既潔且精勝埋於馬糞中黃蒸以好豉心代之</hi>
聖惠方<hi>治口舌生瘡曾膈疼痛用焦䜴細末含一宿便差</hi>
<pb n="KR3e0029_SBCK_025-20b"/>
外䑓秘要<hi>治蟲刺螫人方好豉心以足為限但覺刺即熟嚼鼔以傅之少頃見豉中毛即差不見又嚼傅之晝</hi>
<hi>夜勿絶見毛為度</hi>
千金方<hi>治酒病䜴葱白各半升水二升煑取一升頓服</hi>
又方<hi>治喉痺卒不語煑鼓汁一升服覆取汗亦可末桂著舌下漸咽</hi>
又方<hi>治𬒳歐傷瘀血聚腹滿豉一升水三升煑三沸分服不差再作</hi>
又方<hi>四肢骨破及筋傷蹉跌以水二升鼓三升漬之攪取汁飲止心悶</hi>
又方<hi>蠼螋尿瘡杵豉傅之</hi>
又方<hi>治發背癰腫巳潰未潰方香豉三升少與水和熟擣成泥可腫處作餅子厚三分巳上有孔勿覆孔上布豉餅</hi>
<hi>以艾烈其上炙之使温温而熱勿令破肉如熱痛即急易之患當减快得分穩一日二度炙之如先有瘡孔中汁出即差</hi>
肘後方<hi>中緩風四肢不收者豉三升水九升煑取三升分為三服日二作亦可酒漬飲之</hi>
葛氏方<hi>治重下此即赤白痢也熬豉令小焦擣服一合日三無比又豉熬令焦水一升淋取汁令服冷則酒淋日</hi>
<hi>三服有驗</hi>
<pb n="KR3e0029_SBCK_025-21a"/>
又方<hi>舌上出血如針孔取䜴三升水三升煑之沸去滓服一升日三</hi>
梅師方<hi>治傷寒汗出不解巳三四日匈中悶吐方豉一升塩一合水四升煎取一升半分服當吐</hi>
又方<hi>辟温疫法熬䜴和白木浸酒常服之</hi>
又方<hi>治傷寒服藥搶心煩熱以豉一升梔子十四枚剉水三升煎取一升分三服</hi>
孫真人<hi>治頭風痛以豉湯洗頭避風即差</hi>
食醫心鏡<hi>主風毒脚膝攣急骨節痛豉心五升九蒸九暴以酒一㪷取浸經宿空心隨性緩飲之</hi>
又方<hi>小兒寒熱惡氣中人以濕豉為丸如雞子大以摩腮上及手足心六七遍又摩心臍上旋旋祝之了破豉丸看</hi>
<hi>有細毛弃道中即差</hi>
勝金方<hi>治小兒頭上生惡瘡以黃泥聚豉煨熟冷後取出豆豉為末以蓴菜油傅之差</hi>
王氏博濟<hi>治藏毒下血不止用豉大蒜等分一處杵匀丸如梧子大毎服塩湯下三十丸血痢亦治</hi>
簡要濟衆<hi>主傷寒後毒氣攻手足及身體虚腫䜴酒方豉五合微炒以酒一升半同煎五七沸任性稍熱服之</hi>
姚和衆<hi>治小兒丹毒破作瘡黄水出焦炒豉令煙絶為末油調傅之</hi>
<pb n="KR3e0029_SBCK_025-21b"/>
傷寒類要<hi>治傷寒熱病後攻目生翳者燒䜴二七枚末以管吹之</hi>
子母秘録<hi>華他安胎䜴汁服之妙</hi>
又方<hi>治隋胎血下盡煩滿豉一升水三升三沸煑末鹿角服方寸匕</hi>
楊氏産乳<hi>療惡瘡熬豉為末傳之不過三四次</hi>
苑亭客話<hi>蝦蟇小者有毒主人小便秘澁臍下憋疼痛至死者以生豉一合投新汲水半椀浸令水濃頓飲之</hi>
<hi>愈</hi>
菉豆味甘寒無毒主丹毒煩熱風疹藥石發動熱氣奔㹠生<lb/>
研絞汁服亦煑食消腫下氣壓熱觧石用之勿去皮令人小<lb/>
壅當是皮寒肉平圓小緑者佳又有稙<hi>音陟</hi>豆苗子相似主霍<lb/>
亂吐下取葉擣絞汁和少醋温服子亦下氣<hi>今附臣禹錫等謹按孟詵云菉</hi>
<hi>豆平諸食法作餅炙食之佳謹按𥙷益和五藏安精神行十二經脉此最為良今人食皆撻去皮即有少擁氣若愈病湏</hi>
<hi>和皮故不可去又研汁煑飮服之治消渴又去浮風益氣力潤皮肉可長食之日華子云菉豆冷益氣除熱毒風厚腸胃</hi>
<pb n="KR3e0029_SBCK_025-22a"/>
<hi>作枕明目治頭風頭痛</hi>
白豆平無毒𥙷五藏益中助十二經脉調中暖腸胃葉利五<lb/>
藏下氣嫰者可作菜食生食之亦佳可常食<hi>新𥙷見孟詵及日華子</hi>
︻孫真人食忌<hi>白豆味鹹腎之榖腎病宜食煞鬼氣</hi>
重修政和經史證類備用本草卷第二十五<lb/>
<pb n="KR3e0029_SBCK_025-22b"/>
</p>
<p>
</p>
  </div>
</body>
</text>
</TEI>
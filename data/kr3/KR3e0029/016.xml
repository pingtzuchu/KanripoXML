<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3e0029_SBCK_016-1a"/>
重修政和經史證類備用本草卷第十六<hi>已酉新増衍義</hi>
　　　　成　都　唐　慎微　續　證　類<lb/>
　　　　　　　　　　　　　　　　　　　　　　　臣曹孝忠奉<lb/>
　敕校勘<lb/>
　獸部上品總二十種<lb/>
　　　六種神農本經<hi>白字</hi>
　　　四種名醫别録<hi>墨字</hi>
　　　三種唐本先附<hi>注云唐附</hi>
　　　一種今附<hi>醫家嘗用有効注云今附</hi>
　　　一種新𥙷<lb/>
　　　五種陳藏器餘<lb/>
　　　　凡墨盖子巳下並唐慎微續證類<lb/>
<pb n="KR3e0029_SBCK_016-1b"/>
　　　龍骨<hi>白龍骨齒角言弔紫稍花等附</hi>麝香　牛黄<lb/>
　　　熊脂<hi>膽附</hi>象牙<hi>齒睛等附今附象膽續注</hi>白膠<lb/>
　　　阿膠　羊乳　牛乳<lb/>
　　　酥　酪<hi>唐附</hi>醍醐<hi>唐附</hi>
　　　馬乳　乳腐<hi>新補</hi>底野迦<hi>唐附</hi>
　　　　　五種陳藏器餘<lb/>
　　　蔡苴机　諸朽骨　烏氊<lb/>
　　　海獺　土撥䑕<lb/>
<pb n="KR3e0029_SBCK_016-2a"/>
<pb n="KR3e0029_SBCK_016-3a"/>
角主驚癎瘈<hi>尺曵切</hi>瘲<hi>子用切</hi>身熱如火腹中堅及熱洩乆服䡖<lb/>
身通神明延年生晉地川谷及太山巖水岸土穴中死龍處<lb/>
採無時<hi>畏乾漆蜀椒理石陶隱居云今多出梁益間巴中亦有骨欲得脊腦作白地錦文䑛之著舌者良齒小強</hi>
<hi>猶有齒形角強而實又有龍腦肥軟亦断痢云皆是龍蜕非實死也比来巴中數得龍胞吾自親見形體具存云療産後</hi>
<hi>餘疾正當末服之唐本注云龍骨今並出晉地生硬者不好五色具者良其青黃赤白黒亦應隨色與腑藏相㑹如五芝</hi>
<hi>五石英五石脂等輩而本經不論莫知所以臣禹錫等謹按藥對云龍角平吳氏云龍骨色青白者善又云齒神農季氏</hi>
<hi>大寒藥性論云龍骨君忌魚有小毒逐邪氣安心神止冷痢及下膿血女子崩中帶下止夢泄精夜夢鬼交治尿血虚而</hi>
<hi>多夢紛紜加而用之又云龍齒君鎮心安䰟魄齒角俱主小兒大熱日華子云龍骨建脾澀膓胃止瀉痢渇疾懷孕漏胎</hi>
<hi>腸風下血崩中帶下鼻洪吐血止汗又云龍齒澀涼治煩悶癲癎熱狂辟鬼魅</hi>
圖經曰<hi>龍骨并齒角出晉地川谷及泰山巖水岸土穴中死龍處今河東州郡多有之或云是龍蛻實非死骨得</hi>
<hi>脊腦作白地錦文䑛之著舌者良齒小強猶有齒形角强而實採無時李肇國史𥙷云春水時至魚登龍門蛻其骨甚多</hi>
<hi>人採以為藥而有五色者本經云出晋地龍門又是晋地豈今所謂龍骨者乃此魚之骨乎或云骨有雄雌細文而廣者</hi>
<pb n="KR3e0029_SBCK_016-3b"/>
<hi>是雌麄文而狹者是雄凡入藥五色具者尤佳黄白色者次黒色者下皆不得經落不净處則不堪用骨齒醫家常用角</hi>
<hi>亦稀使惟深帥五邪凡用龍角乂云無角用齒千金方治心有兼用龍齒龍角者韋丹療心熱風癎馭爛龍角濃研取汁食上</hi>
<hi>服二大合日再然則龍角有爛者此物大抵世所稀有孫光憲北夢瑣言云石晉時鎮州接邢䑓界甞闘殺一龍郷豪有</hi>
<hi>曹寛者見之取其雙角角前有一物如藍色文如亂錦人莫之識曹寛朱經年為冠所殺鎮帥俄亦被誅又云海上人言</hi>
<hi>龍毎生二卯一為吉弔多與鹿㳺或扵水邊遺瀝值流搓則粘著木枝如蒲槌状其色微青黄復似灰色號𬗋稍花坐湯</hi>
<hi>多用之延齡至寳方治聾無問年月者取吉吊脂毎日點半杏人許入耳中便差云此物福建州甚為難得其脂湏琉璃</hi>
<hi>瓶子盛更以樟木合重貯之不爾則透氣失之矣又篋中方女經積年不通必治之用龍胎瓦松景天三物各少許都以</hi>
<hi>水两盞煎取一盞去滓分温二服少頃腹中轉動便下龍胎古今方不見用者人亦鮮識本方注云此物出蜀中山澗大</hi>
<hi>類乾魚鱗投藥煎時甚腥臊方家稀所聞見雖並非要藥然昔人曽用世當有識者因附扵此以示廣記耳</hi>
雷公云<hi>剡州生者倉州太原者上其骨細文廣者是雌骨麄文狹者是雄骨五色者上白色者中黒色者次黄色</hi>
<hi>者稍得經落不净之處不用婦人採得者不用夫使先以香草煎湯浴過两度擣研如粉用絹袋子盛粉末了以鷰子一</hi>
<hi>隻擘破腹去腸安骨末袋於驚腹内懸於井面上一宿至明去鷰子并袋子取骨粉重研萬下其効神妙但是丈夫腹空</hi>
<pb n="KR3e0029_SBCK_016-4a"/>
<hi>心益腎薬中安置圖龍骨氣入腎藏中也</hi>
聖惠方<hi>治小兒臍瘡乆不差用龍骨燒灰細研傳之</hi>外䑓秘要<hi>療傷寒巳八九日至十餘日太</hi>
<hi>煩渇熱盛而三焦有瘡屢者多下或張口吐舌呵吁目爛口鼻生瘡吟語不識人除熱毒止痢龍骨半斤碎以水一斗煑</hi>
<hi>取四升沉之井底令冷服五合漸漸進之恣意飲尤宜老少</hi>
千金方<hi>婦人無故尿血龍骨一两以酒調方寸匕空心日三</hi>
又方<hi>治好志乆服聦明益智龍骨逺志等分右三味為末食後酒服方寸匕日三服</hi>
肘後方<hi>治熱病不觧而下痢欲死龍骨半斤擣研水一斗煑取五升候極冷稍飲得汗即愈</hi>
又方<hi>治老瘧末龍骨方寸匕先發一時酒一升半煑取三沸及熱盡服温覆取汗即効</hi>
又方<hi>若乆下痢經時不止者此成休息龍骨四两如小豆大碎以水五升煑取二升半令冷分為五服又以米飲和丸服十丸</hi>
經驗方<hi>暖精氣益元陽白龍骨逺志等分為末煉蜜為丸如梧桐子大空心卧時冷水下三十丸</hi>
梅師方<hi>治失精暫睡即泄白龍骨四分韭子五合右件為散子空心酒調方寸匕服</hi>
又方<hi>治熱病後下痢膿血不止不能食白龍骨未米飲調方寸匕服</hi>
<pb n="KR3e0029_SBCK_016-4b"/>
<pb n="KR3e0029_SBCK_016-4b"/>
麝香味辛温無毒主辟悪氣殺鬼精物温瘧蠱毒癎痓去三<lb/>
蟲療諸凶邪鬼氣中悪心腹暴痛脹急痞滿風毒婦人産難<lb/>
堕胎去面䵴<hi>音孕</hi>目中膚翳乆服除邪不夢寤魘寐通神仙生<lb/>
中䑓川谷及益州雍州山中春分取之生者益良<hi>陶隱居云麝形似麞</hi>
<hi>常食栢葉又噉蛇五月得香往往有蛇皮骨故麝香療蛇毒今以蛇蛻皮裹麝香彌香則是相使也其香正在麝隂莖前</hi>
<hi>皮内别有膜裹之今出隨郡義陽晉熈諸蠻中者亞之出益州者形扁仍以皮膜裹之一子真香分糅汝救切作三四子</hi>
<hi>刮取血膜雜以餘物大都亦有精麄破看一片毛共在裏中者爲勝彼人以爲誌若於諸羌夷中得者多真好燒當門沸</hi>
<hi>良乆即好今惟得活者自看取之必當全真爾生香人云是精溺凝作之殊不爾麝夏目食蛇蟲多至寒香滿人春患急</hi>
<hi>痛自以脚剔音楊出之著屎溺中覆之皆有常處人有遇得乃至一斗五升也用此香乃勝殺取者帶麝非但香亦辟悪</hi>
<hi>以真者一子置頸間枕之辟悪夢及尸疰鬼氣臣禹錫等謹按抱朴子云辟蛇法入山以麝香丸著足爪中皆有効又麝</hi>
<hi>香及野猪皆啖蛇故以厭之藥性論云麝香以禁食大蒜味苦辛除百邪魅鬼疰心痛小兒驚癎客忤鎮心安神以當門</hi>
<hi>子一粒丹砂相似細研熟水灌下止小便利能蝕一切癰瘡膿入十香丸令人百毛九竅皆香療鬼疰腹痛段成式酉陽</hi>
<pb n="KR3e0029_SBCK_016-5a"/>
<hi>雜爼云水麝臍中惟水瀝一滴於斗水中用麗衣至敗其香不歇毎取以針刺之捻以真雄黄則合香氣倍於肉麝天寳</hi>
<hi>𥘉虞人獲詔養之日華子云辟邪氣殺鬼毒/蠱氣/瘧疾/催/生墮胎殺藏府蟲制蛇𧖟咬沙蝨溪瘴毒吐風痰内子宫暖水藏止冷帶疾</hi>
圖經曰<hi>麝香出中䑓山谷及益州雍州山中今陜西益利河東諸路山中皆有之而秦州文州諸蠻中尤多形似</hi>
<hi>麞而小其香正在隂前皮内别有膜裏之春分取之生者益良此物極難得真蠻人採得以一子香刮取皮膜雜内餘物</hi>
<hi>裏以四足膝皮共作五子而土人買得又復分糅一為二三其㺔可知惟生得之乃當全真耳蘄光山中或時亦有然其</hi>
<hi>香絶小一子纔若彈丸往往是真香蓋彼人不甚能作偽耳一說香有三種第一生香麝子夏食蛇蟲多至寒則香滿入</hi>
<hi>春急痛自以爪剔出之落處遠近草木皆焦黄此極難得今人帶真香過園中瓜果皆不實此其驗也其次臍香乃捕得</hi>
<hi>殺取者又其次心結香麝𬒳大獸捕逐驚畏失心狂走巔墜崖谷而斃人有得之破心見血流出作塊者是也此香乾燥</hi>
<hi>不可用又有一種水麝其香更竒好臍中皆水瀝一滳於斗水中用雚衣其衣至斃而香不歇唐天寳𥘉虞人常獲一水</hi>
<hi>麝詔養於園中毎取以針刺其臍捻以真雄黄則其創復合其香氣倍扵肉麝近歲不復聞有之爾雅謂麝為麝父</hi>
雷公云<hi>凡使多有偽者不如不用其香有三等一者名遺香是麝子臍閉滿其麝自於石上用蹄尖彈臍落處一</hi>
<hi>里草木不生並焦黄人若收得此香價與明珠同也二名膝香採得甚堪用三名心結香被大獸驚心破了因兹狂走雜</hi>
<pb n="KR3e0029_SBCK_016-5b"/>
<hi>諸群中遂亂投水被人收得擘破見心流在脾上結作一人乾血塊可隔山澗早聞之香是香中之次也凡使麝香並用</hi>
<hi>子日開之不用若細研篩用之也</hi>
食療<hi>作末服之碎諸毒熱煞蛇毒除驚怖恍惚蠻人常食似麞肉而腥氣蠻人云食之不畏乾毒故也臍中有香除</hi>
<hi>百病治一切悪氣疰病研了以水服之</hi>
經驗後方<hi>治瘧麝香少許研墨書額上去邪辟魔</hi>
又方<hi>治䑕咬人麝香封上用帛子繋之</hi>
廣利方<hi>治中悪客忤垂死麝香一錢重研和醋二合服之即差</hi>
又方<hi>治小兒客忤須强欲死麝香少許細研乳汁調塗口中</hi>
又方<hi>治𧖟咬人麝香細研蜜調塗之差</hi>
又方<hi>治小兒驚啼發歇不定用真好麝香研細毎服清水調下一字日三服量兒大小服</hi>
續十全方<hi>令易産麝香一錢研水調之服立差</hi>
楊氏産乳<hi>療中水氣巳服藥未平除冝單服麝香如大豆三枚細研妳汁調分為四五服</hi>
<pb n="KR3e0029_SBCK_016-6a"/>
<pb n="KR3e0029_SBCK_016-7a"/>
兒百病諸癎熱口不開大人狂癲又堕胎乆服䡖身増年令<lb/>
人不忘生晉地平澤扵牛得之即隂乾百日使時燥無令見<lb/>
日月光<hi>人參為之使得牡丹昌蒲利耳目悪龍骨地黃龍膽蜚蠊畏牛膝陶隱居云舊云神牛出入鳴吼者有之</hi>
<hi>伺其出角上以盆水承而吐之即堕落水中今人多皆就膽中得之多出梁益一子如雞子黄大相重疊藥中之貴莫復</hi>
<hi>過此一子及三二分好者直五六千至一萬唐本注云牛黄今出萊州宻州淄州青州嶲州戎州牛有黃者必多吼唤喝</hi>
<hi>迫而得之謂之生黄最佳黃有三種散黄粒如麻豆慢黃若雞卯中黃糊在肝膽圓黃為塊形有大小並在肝膽中多生</hi>
<hi>於時牛其吳牛未聞有黄也臣禹錫等謹按藥性論云牛黄君悪常山畏乾漆味甘能辟邪魅安魂定魄小兒夜啼</hi>
<hi>主卒中悪呉氏云牛黃無毒牛出入呻者有之夜光走角中牛死入膽中如雞子黃日華子云牛黃凉療中風失音口噤</hi>
<hi>驚悸天行時疾健忘虚乏</hi>
圖經曰<hi>牛黃出晉地平澤今出登莱州它處或有不甚佳凡牛有黃者毛皮光澤眼如血色時復鳴吼又好照水</hi>
<hi>人以盆水承之伺其吐出乃喝迫即堕落水中既得之隂乾百日一子如雞子黃大其重疊可掲折輕虚而氣香者佳然</hi>
<hi>此物多偽今人試之皆揩摩手甲上以透甲黃者為真又云此有四種喝迫而得者名生黃其殺死而在角中得者名角</hi>
<pb n="KR3e0029_SBCK_016-7b"/>
<hi>中黄心中剥得者名心黄𥘉在心中如漿汁取得便投水中霑水乃硬如碎蒺䔧或皂莢子是也肝膽中得之者名肝黄</hi>
<hi>大抵皆不及喝迫得者最勝凡牛之入藥者水牛牛黄牛取乳及造酥酪醍醐等然性亦不同水牛乳凉榛牛乳温其</hi>
<hi>肉皆寒也其自死者皆不可食其酥以合諸膏摩風腫踠跌血瘀則牛酥為强醍醐尤佳又有底野迦是西戎人用諸膽</hi>
<hi>和合作之狀似乆壊丸藥赤黒色今南海或有之又中品有牛角䚡用水牛黄牛乆在糞土中爛白者主赤白下燒灰末</hi>
<hi>服之沙牛角䚡主下閉血瘀女子帶下並燒灰酒服崔元亮海上方治喉痺腫塞欲死者取沙牛角燒刮取灰細篩和酒</hi>
<hi>服棗許大水調亦得又小兒飲乳不快覺似喉痺者亦取此灰塗乳上嚥下即差黄牛膽以丸藥令方臘曰取其汁和天</hi>
<hi>南星末却内皮中置當風處踰月取以合凉風丸硃有竒効黄犍牛烏牯牛溺並主水腫利小便楊炎南行方療脚氣小</hi>
<hi>腹脹小便澁取烏特牛溺一升一日分服腹消乃止下水腫取黄犍牛溺一飲三升不覺更加服老小减半亦可牛屎燒</hi>
<hi>灰傅炙瘡不差者口中涎主反胃老牛涎沫主噎口中齝草絞汁主<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>自餘齒髄心肝腎食之背有益方書鮮用又馬</hi>
<hi>乳驢乳羊乳大抵功用相近而驢馬乳冷利羊乳温𥙷馬乳作酪弥佳耳又下條敗鼓皮主蠱毒古方亦單用燒灰服之</hi>
<hi>並牛之類用之者稀故但附於其末</hi>
雷公云<hi>凡使有四件第一是生神黄賺得者次有角黄是取之者又有心黄是病死後識者剥之擘破取心其黃</hi>
<pb n="KR3e0029_SBCK_016-8a"/>
<hi>在心中如濃黃醬汁採得便投於水中黄霑水復便如碎蒺䔧子許如豆者硬如帝珠手火有肝黄其牛身上光眼如血</hi>
<hi>色多翫弄好照水自有夜光恐瞿人或有人别採之可有神妙之事凡用湏先單擣細研如塵却絹裹又用黄嫰牛皮裹</hi>
<hi>安於升而上去水三四尺巳采一宿至明方取用之</hi>
聖惠方<hi>𥘉生兒至七日口噤以牛黄少許細研淡竹瀝調下一字灌之更以猪乳點口中差</hi>
又方<hi>治小兒腹痛夜啼用牛黄如小豆大乳汁化服又臍下書田字差</hi>
廣利方<hi>治孩子驚癎不知迷悶嚼舌仰目牛黃一大豆研和蜜水脹之</hi>
姚和衆<hi>治小孩𥘉生三日去驚邪辟悪氣牛黃一大豆許細研以赤蜜酸棗許熟研以綿蘸之令兒吮之一日令盡</hi>
衍義曰<hi>牛黄亦有駱駞黄皆西戎所出也駱駞黄極易得醫家當審别考而用之為其形相亂也黄牛黄䡖鬆自</hi>
<hi>然微香以此為異蓋又有㹈音狸牛黄堅而不香</hi>
<pb n="KR3e0029_SBCK_016-8b"/>
<pb n="KR3e0029_SBCK_016-8b"/>
<hi>日華子云熊白凉無毒治風補虚損殺勞蟲脂強心腦髄去白秃風屑療頭旋并髮落掌食可禦風寒此是八珍之數膽</hi>
<hi>治疳瘡耳鼻瘡及諸疳疾</hi>
圖經曰<hi>熊脂并膽出雍州山谷今雍洛河東及懐衞山中皆有之熊形類大豕而往䡖捷好攀縁上髙木見人則</hi>
<hi>顛倒自投地而下冬多入穴而藏蟄始春而出脂謂之熊白十一月取之湏其背上者寒月則有夏月則無其腹中肪及</hi>
<hi>它處脂煎鍊亦可作藥而不中噉膽隂乾用然亦多爲欲試之取粟顆許滴水中一道若線不散者為真其足踏為食珍</hi>
<hi>之貴古人最重之然臑之難熟多食之令人耐寒腦髄作油摩頭可去白屑有痼疾者不可食熊令人終身不愈熊悪益</hi>
<hi>食之則死</hi>
雷公云<hi>凡收得後煉過就器中安生椒毎一斤熊脂入生椒十四箇煉了去脂革并椒入瓶中收任用</hi>
食療<hi>熊脂微寒甘滑冬中凝白時取之作生無以偕也脂入枝白髪膏中用極良脂與猪脂相和燃燈煙入人目中</hi>
<hi>令失光明縁熊脂煙損人眼光肉平味甘無毒主風痺筋骨不仁若腹中有積聚寒熱者食熊肉永不除差其骨煑湯浴</hi>
<hi>之主歴節風亦主小兒客忤膽寒主時氣盛熱疳<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>小兒驚癎十月勿食傷神小兒驚癎爽瘲熊膽两大豆許和乳汁及</hi>
<hi>竹歴服並得去心中涎良</hi>
<pb n="KR3e0029_SBCK_016-9a"/>
聖惠方<hi>治小兒疳瘡蟲蝕鼻用熊膽半分湯化調塗於鼻中熊掌得酒醋水三件煑熟即瞋大如皮毬食之耐風寒</hi>
外䑓秘要<hi>療焆心痛熊膽如大豆和水服大効</hi>
又方<hi>五十年痔不差塗熊膽取差乃止神効一切方不及</hi>
千金翼<hi>療髪黃熊脂塗髮梳之散頭入床底伏地一食頃即出便盡黒不過一升脂驗</hi>
食醫心鏡<hi>療脚氣風痺不仁五緩䈥急熊肉半斤於豉汁中和薑椒葱白塩醬作腌腊空腹食之</hi>
又方<hi>主中風心肺風熱手足不随及風痺不任筋脉五緩恍惚煩燥熊肉一斤切如常法調和作腌腊空腹食之</hi>
斗門方<hi>治水弩射人用熊膽塗之更以雄黄同用酒磨服之即愈</hi>
楊氏産乳<hi>療白秃瘡及髮中生癬取熊白傅之</hi>
抱朴子<hi>熊夀五百歲能化爲狐狸</hi>
<pb n="KR3e0029_SBCK_016-9b"/>
<pb n="KR3e0029_SBCK_016-9b"/>
<hi>服之小便多燒灰飲下膽明目及治疳蹄底似犀可作帶南海藥譜云象膽以清水和塗瘡腫上並差又口臭毎夜和水</hi>
<hi>研少許綿褁貼齒根土毎夜含之平明煖水洗口如此三五度差</hi>
圖經曰<hi>象牙舊不著所出州郡爾雅云甫方之羙者有梁山之犀象焉今多出交趾潮循州亦有之彼人捕得爭</hi>
<hi>食其肉云肥堪作炙或日象有十二種肉配十二辰属惟鼻是其肉又膽不附肝随月在諸肉間淳化中上苑一馴象斃</hi>
<hi>太宗命取膽不獲使問徐鉉鉉曰當在前左足既而剖足果得又問其故鉉日象膽随四時今其斃在春故知左足也世</hi>
<hi>傳荆蠻山中亦有野象盖左氏傳所謂楚師燧象以奔吳軍是其事也然楚粤之象皆青惟西竺弗林大食諸國乃多白</hi>
<hi>象樊綽雲南記平居誨于閴行程記背言其事象牙主諸物刺人肉刮取屑細研和水傅瘡上刺立出咽中刺則水調飲</hi>
<hi>之舊牙梳屑尤佳齒及肉目睛等醫方亦或有用者</hi>
陳藏器云<hi>肉味鹹酸不堪噉膽主目疾和乳滴目中序云象膽揮䊀</hi>
海藥<hi>謹按内典云象出西國有二牙者味寒主風癎熱骨蒸勞諸瘡等並皆冝生屑入藥琥珀竹膏真珠犀角牛黄</hi>
<hi>等良西域重之用飾床座中國貴之以為笏崑崙諸國有象生於山谷毎遇觧牙人不可取崑崙以白木前為牙而用易</hi>
<hi>之酉陽雜爼云生文理必囯富又云龍興象六十歲骨方足</hi>
<pb n="KR3e0029_SBCK_016-10a"/>
肘後方<hi>治箭并針折在肉中細刮象牙屑以水和傳上即出</hi>
簡要濟衆<hi>主小兒誤為諸骨及魚骨刺入肉不出水煑白梅肉爛研後調象牙末厚傳骨刺處自軟</hi>
太平廣記<hi>安南有象能知人曲直有闘訟者行立而齅之有理者則過無理者以鼻卷之鄭空數丈以牙接而</hi>
<hi>刺之以水洗牙飲之愈疾象膽随四時在四腿春在前左夏在前右如龜定體鼻端有爪可拈針肉有十二般惟鼻是本</hi>
<hi>肉匈前小骨灰之酒服可令人能浮水出沒食其肉令人體重古訓云象孕五歳始産</hi>
衍義曰<hi>象牙取口两邊各出一牙下垂夾鼻者非口内食齒齒别入藥今為象笏者是牙也</hi>
白膠味甘平温無毒主傷中勞絶腰痛羸痩𥙷中益氣婦人<lb/>
血閉無子止痛安胎療吐血下血崩中不止四肢酸疼多汗<lb/>
淋露折<hi>音舌</hi>跌<hi>音迭</hi>傷損乆服䡖身延年一名鹿角膠生雲中煑<lb/>
鹿角作之<hi>得火良畏大黄陶隱居云今人少復煑作惟合角弓猶言用此膠爾方藥用亦稀道家時湏之作白</hi>
<hi>膠法先以米瀋汁漬七日令軟然後煑煎之如作阿膠爾又一法即細剉角與一片乾牛皮角即消爛矣不爾相毆百年</hi>
<hi>無一熟也唐本主云麋角鹿角但煑濃汁重煎即為膠矣何至使爛也求爛亦不難當是未見煑膠謬為此說也臣禹錫</hi>
<pb n="KR3e0029_SBCK_016-10b"/>
<hi>等謹按藥性論云白膠又名黄明膠能主男子腎藏氣氣衰虚勞損婦人服之令有子能安胎去冷治漏下赤白主吐血</hi>
圖經<hi>文具阿膠條下</hi>
食療<hi>傅腫四邊中心留一孔子其腫即頭自開也治咳嗽不差者黄明膠炙令半焦為末毎服一錢匕人參末二錢</hi>
<hi>匕用薄豉湯一盞八分䓗少許入銚子煎一两沸後傾入盞遇咳嗽時呷三五口後依前温暖却准前咳嗽時喫之也又</hi>
<hi>止吐血咯血黄明膠一两切作小片子炙令黄新綿一两燒作灰細研毎服一錢匕新米飲調下不計年歳深逺並宜食</hi>
<hi>後卧時服</hi>
外䑓秘要<hi>療虚勞尿精乾膠三两炙擣末酒二升和温服</hi>
又方<hi>治凡腫巳潰未潰者以膠一片水潰令軟納納然腫之大小貼當頭上開孔若巳潰還合者膿當𬒳膠急撮之</hi>
<hi>膿皆出盡未有膿者腫當自消矣</hi>
又方<hi>療尿血膠三两炙以水二升煑取一升四合分再服</hi>
又方<hi>補虚勞益髄長肌恱顔色令人肥徤鹿角膠炙擣為末以酒服方寸匕日三服</hi>
千金方<hi>治耳中有物不可出以麻䋲剪令頭散傅好膠著耳中物上粘之令相著徐徐引之令出</hi>
<pb n="KR3e0029_SBCK_016-11a"/>
肘後方<hi>姙娠卒下血以酒煑膠二两消盡頓服</hi>
斗門方<hi>治肺破出血忽嗽血不止者用海犀膏一大片於火上炙令焦黄色後以酥塗之又炙再塗令通透可碾</hi>
<hi>為末用湯化三大錢匕放冷服之即血止水膠是也大驗</hi>
又方<hi>治湯火瘡用水煎膠令稀稠得所待冷塗瘡</hi>
譚氏小兒方<hi>療小兒面土瘡豆子瘢法黃明膠慢火炙為末温酒調服一錢匕出者服之無瘢未出服之㵼</hi>
<hi>下又治小兒火燒瘡㓕瘢痕黄明膠小雞翎掃之</hi>
<pb n="KR3e0029_SBCK_016-11b"/>
<pb n="KR3e0029_SBCK_016-11b"/>
<hi>爾濁黒者可膠物不入藥用用一片鹿角即成膠不爾不成也今按陳藏器本草云阿井水煎成膠人間用者多非真也</hi>
<hi>凡膠俱能療風止洩𥙷虚驢皮膠主風為最臣禹錫等謹按藥性論云阿膠君主堅筋骨益氣止痢署預為之使</hi>
圖經曰<hi>阿膠出東平郡煑牛皮作之出東阿故名阿膠今鄲州皆能作之以阿縣城北井水作煑為真造之阿井</hi>
<hi>水煎烏驢皮如常煎膠法其井官禁真膠極難得都下貨者甚多恐非真尋方書所說所以勝諸膠者大抵以驢皮得阿</hi>
<hi>井水乃佳耳廣濟方療攤緩風及諸風手脚不遂腰脚無力者驪皮膠炙冷微起先煑葱豉粥一升别貯又以水一升煑</hi>
<hi>香豉二合去滓内膠更煑六七沸膠烊如餳頓服之及煖喫煎葱豉粥任意多少如冷喫令人嘔逆頓服三四劑即止禁</hi>
<hi>如藥法又膠之止洩得蠟黄連尤佳續傳信方著張仲景調氣方云治赤白痢無問逺近小腹病痛不可忍出入無常下</hi>
<hi>重痛悶毎發面青手足俱變者黄連一兩去毛好膠手許大碎蠟如彈子大三味以水一大升先煎膠令散次下蠟又煎</hi>
<hi>令散即下黄連末攪相和分為三服惟湏熱喫冷即難喫神妙此膠功用皆謂今之阿膠也故陳藏器云諸膠皆能療風</hi>
<hi>止洩𥙷虚而驢皮膠主風為最又今時方家用黄明膠多是牛皮本經阿膠亦用牛皮是二皮亦通用然今牛皮膠制作</hi>
<hi>不甚清但以膠物者不堪藥用之當以鹿角所煎者而鹿角膠本經自謂之白膠云出雲中今處處皆得其法可以作之</hi>
<hi>但功倍勞扵牛膠故鮮有真者非自製造恐多偽耳</hi>
<pb n="KR3e0029_SBCK_016-12a"/>
雷公云<hi>凡使先扵猪脂内浸一宿至明出扵柳木火止炙待泡了細碾用</hi>
聖惠方<hi>治姙娠尿血用阿膠炒令黄燥為散毎食前以粥飲調下二錢匕</hi>
梅師方<hi>姙娠無故卒下血不止取阿膠三两炙擣末酒一升半煎令消一服愈又一方以阿膠二两擣末生地黄</hi>
<hi>半斤擣取汁以清酒三升絞汁分三服</hi>
楊氏産乳<hi>療姙娠血痢阿膠二两以酒一升半煑取一升頓服</hi>
宋王微<hi>桃飴賛云阿膠續氣</hi>
羊乳温𥙷寒冷虚乏<hi>陶隱居云牛乳羊乳實為𥙷潤故北人皆多肥健唐本注云比人肥徤不噉鹹</hi>
<hi>腥才土使然何關飲乳陶以未逹故屢有此言臣禹錫等謹按藥性論云羊乳臣味甘無毒潤心肺治消渇孟詵云羊乳</hi>
<hi>治卒心痛可温服之日華子云羊乳利大腸含療口瘡小兒驚癎疾</hi>
陳藏器<hi>𥙷虚小兒含之主口瘡下堪入藥為其羶</hi>
食療<hi>𥙷肺腎氣如小腸亦主消渴治虚勞益精氣合脂作羮食𥙷腎虚亦主女子與男子中風蚰蜒入耳以羊乳灌</hi>
<hi>耳中即成水又主小兒口中爛瘡取<graphic n="KR1489" url="https://raw.githubusercontent.com/kanripo/KR-Gaiji/master/images/KR1489.png" mimeType="image/png"/>羊生乳含五六日差</hi>
<pb n="KR3e0029_SBCK_016-12b"/>
外䑓秘要<hi>主小兒噦羊乳一升煎减半分五服牛乳亦得</hi>
千金方<hi>小兒舌腫羊乳汁飲之差</hi>
又方<hi>主乾嘔取羊乳一盃空心飲之</hi>
千金翼<hi>漆瘡羊乳傳之</hi>
經驗方<hi>治蜘蛛咬遍身生絲羊乳一件飲之正元十年崔貞外從質云目擊有人𬒳蜘蛛咬腹大如孕婦其家弃</hi>
<hi>之乞食扵道有僧遇之教飲羊乳未幾日而平</hi>
牛乳微寒𥙷虚羸止渇<hi>陶隱居云牛為佳不用新飲者唐本注云水牛乳造石蜜湏之言作酪</hi>
<hi>濃厚味勝牛/牛乳性平生飲令人痢熟飲令人口乾微似温也臣禹錫等謹按蜀本云牛乳味甘無毒孟詵云牛乳</hi>
<hi>寒患熱風人宜服之日華子云黄牛乳髄冷潤皮膚養心肺觧熱毒</hi>
圖經<hi>文具牛黄條下</hi>
陳藏器<hi>黄牛乳生服利人下熱氣冷補潤膚止渇和酥煎三五沸食之去冷氣痃癖羸痩凡服乳必煑一二沸停</hi>
<hi>冷啜之熱食即壅不欲頓服欲得漸消與酸物相反令人腹中結癥凡以乳及溺屎去病黒牛勝黄牛</hi>
<pb n="KR3e0029_SBCK_016-13a"/>
食療<hi>患冷氣人不宜服之烏牛乳駱寒主熱毒止渇除胃中熱</hi>
聖惠方<hi>主小兒煩熱噦方以牛乳二合薑汁一合銀器中慢火煎過五六沸一歲兒飲半合量兒大小加减服之</hi>
孫真人<hi>合生魚食作瘕</hi>
食醫心鏡<hi>主消渇口乾牛乳微寒𥙷虚羸</hi>
廣利方<hi>消渇心脾中熱下焦虚冷小便多漸羸痩生牛羊乳渇即飲之三四合</hi>
太平廣記<hi>貞觀中太宗苦扵氣痢衆醫不效詔問殿庭左右有能治其疾者當重賞之有術士進以乳汁煎華</hi>
<hi>撥服之立差</hi>
酥<hi>音蘇</hi>微寒𥙷五藏利大腸主口瘡<hi>陶隱居云酥出外國亦從益州来本是牛羊乳所為</hi>
<hi>作之自有法佛經稱乳成酪酪成酥成醍醐醍醐色黄白作餅甚甘肥亦時至江南唐本注云酥搯酪作之其性猶與</hi>
<hi>酪異今通言功是陶之未逹然酥有牛酥羊酥而牛酥勝羊酥其犛牛復優於家牛也臣禹錫等謹按蜀本云酥味甘</hi>
<hi>孟詵云寒主匈中熱𥙷五藏利腸胃日華子云牛酥凉益心肺止渇嗽潤毛髪除肺痿心熱并吐血</hi>
圖經<hi>文具牛黄條下</hi>
<pb n="KR3e0029_SBCK_016-13b"/>
陳藏器<hi>酥堪合諸膏摩風腫踠趺血瘀</hi>
食療<hi>寒除匈中熱𥙷五藏利腸胃水牛酥功同寒興羊酪同功羊酥真者勝牛酥</hi>
聖惠方<hi>主蜂螫人以酥傅之愈</hi>
又方<hi>主悪蟲咬以酥和塩傅之</hi>
酪味甘酸寒無毒主熱毒止渇觧散發利除匈中虚熱身面<lb/>
上熱瘡肌瘡<hi>唐本注云按牛羊馬水牛乳並爾言驢乳尤冷不堪作酪也臣禹錫等謹按日華子云牛酪冷</hi>
<hi>止煩渇熱悶心膈熱痛</hi>
圖經<hi>文具牛黄條下</hi>
食療<hi>寒主熱毒止渇除胃中熱患冷人勿食羊乳酪</hi>
千金翼<hi>療丹<g n="病-丙+_穩-禾">]□</g>疹方酪和塩熱煑以摩之手下消</hi>
孫真人食忌<hi>患痢人不可食</hi>
廣利方<hi>療蚰蜒入耳以牛酪灌耳中湏臾蟲出入腹即飲酪二升自消為黄水</hi>
<pb n="KR3e0029_SBCK_016-14a"/>
陳藏器<hi>濕酪止渇味酸寒無毒主馬黒汗和水灌之差為度乾酪強於濕酪牛者為上</hi>
醍醐味甘平無毒主風邪痺氣通潤骨髄可為摩藥性冷利<lb/>
功優扵酥生酥中<hi>唐本注云此酥之精液也好酥一石有三四升醍醐熟抨鍊貯器中待凝穿中至</hi>
<hi>底便津出得之陶云黄白為餅此乃未逹之言唐本先附臣禹錫等謹按蜀本云一說在酥中盛冬不凝盛夏不融者是</hi>
<hi>也日華子云醍醐止驚悸心熱頭疼明目傅腦頂心</hi>
圖經<hi>文具牛黄條下</hi>
陳藏器<hi>性滑以物盛之皆透唯雞子殻及葫瓢盛之不出</hi>
雷公云<hi>是酪之漿凡用以綿重濾過於銅器中沸三两沸了用</hi>
食療<hi>平主風邪通潤骨髄性冷利乃酥之本精液也</hi>
聖惠方<hi>治中風煩熱皮膚瘙痒用醍醐四兩毎服酒調下半匙</hi>
食醫心鏡<hi>治一切肺病咳嗽膿血不止好酥五斤鎔三遍停取凝當出醍醐服一合差</hi>
又方<hi>主𥙷虚去風濕痺醍醐二大兩煖酒一杯和醍醐一匙服之</hi>
<pb n="KR3e0029_SBCK_016-14b"/>
衍義曰<hi>醍醐作酪時上一重疑者為酪面駱面上其色如油者為醍醐熬之即出不可多得極甘羙雖如此取之</hi>
<hi>用處亦少推潤養瘡痂最相宜</hi>
馬乳止渇<hi>陶隱居云今人不甚服當緑難得也唐本注云馬乳與驢乳性同冷利止渇療熱馬乳作酪弥應酷</hi>
<hi>冷江南乏馬乳今俱合是冷委言之驢乳療微熱黄小兒中熱驚熱服之亦利胡言馬酪性温飲之消肉多以物類自相</hi>
<hi>制伏不拘冷熱也臣禹錫等謹按蜀本云馬乳味甘又消渇通用藥云馬乳冷藥性論云馬乳無毒</hi>
陳藏器<hi>味甘治熱性冷利</hi>
孫真人<hi>合生魚食則作瘕</hi>
食醫心鏡<hi>馬乳飲之止渇</hi>
乳腐微寒潤五藏利大小便益十二經脉微動氣細切如豆<lb/>
麵拌醋漿水煑二十餘沸治赤白痢小兒患服之彌佳<hi>新𥙷見孟</hi>
<hi>詵及蕭炳</hi>
底野迦味辛苦平無毒主百病中悪客忤邪氣心腹積聚出<lb/>
<pb n="KR3e0029_SBCK_016-15a"/>
西戎<hi>唐本注云彼人云用諸膽作之状似乆壊丸藥赤黒色胡人時将至此甚珍貴試用有效唐本先附</hi>
　　　五種陳藏器餘<lb/>
蔡苴机屎主蛇虺毒兩頭麋屎也出永昌郡取屎以傳瘡博<lb/>
物志云蔡余義獸似鹿兩頭其胎中屎四時取之未知今有<lb/>
此物否蔡苴机余義也范曄後漢書云雲陽縣有神鹿兩頭<lb/>
能食毒草華陽國志曰此鹿出雲陽南郡熊舎山即此余義也<lb/>
諸朽骨主骨蒸多取净洗刮却土氣扵釡中煑之取桃桞枝<lb/>
各五斗煑秙棘鍼三斗煑减半去滓以酢漿水和之煑三五<lb/>
沸將出令患者散髮正坐以湯從頂淋之唯熱為佳若心悶<lb/>
可進少冷飰當得大汗去悪氣汗乾可粉身食豉粥嬴者少<lb/>
與又東牆腐骨醋磨塗痕得㓕及除<graphic n="KR1349" url="https://raw.githubusercontent.com/kanripo/KR-Gaiji/master/images/KR1349.png" mimeType="image/png"/>瘍風瘡癬白爛東墻<lb/>
墻之東最向陽也<lb/>
<pb n="KR3e0029_SBCK_016-15b"/>
烏氊無毒主火燒生瘡令不著風水止血除賊風燒為灰酒<lb/>
下二錢匕主産後血下不止乆卧吸人脂血令人無顔色氣<lb/>
海獺味鹹無毒主人食魚中毒魚骨傷人痛不可忍及鯁不<lb/>
下者取皮煑汁服之海人亦食其肉似獺大如犬脚下有皮<lb/>
如人胼拇毛著水不濡海中魚獺海牛海馬海驢等皮毛在<lb/>
陸地皆候風潮猶能毛起博物志有此說也<lb/>
土撥䑕味甘平無毒主野雞瘻瘡肥羙煑食之宜人生西蕃<lb/>
山澤穴土為窠形如獺夷人掘取食之魏略曰大秦國出辟<lb/>
毒䑕近似此也<lb/>
重修政和經史證類備用本草卷第十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>還寃志</head> <lb/>
    <p>
<pb n="KR3l0103_WYG_000-1a"/>
欽定四庫全書　　　　　子部十二<lb/>
　還寃志　　　　　　　　小説家𩔖二<hi>異聞之屬</hi>
　　提要<lb/>
　　　　<hi>臣</hi>等謹案還寃志三卷隋顔之推撰之推<lb/>
　　　　有顔氏家訓已著録此書隋志不載唐書<lb/>
　　　　藝文志作冤魂志三卷文獻通考作北齊還<lb/>
　　　　冤志二卷考宋史藝文志作顔之推還寃志<lb/>
　　　　太平廣記所引亦皆稱還寃志與今本合則<lb/>
<pb n="KR3l0103_WYG_000-1b"/>
　　　　唐志為傳冩之訛至書中所記上始周宣王<lb/>
　　　　杜伯之事不得目以北齊即之推亦始本梁<lb/>
　　　　人後終隋代觀陸法言切韻序則開皇之初<lb/>
　　　　尚與劉臻等八人同時定韻更不得目以北<lb/>
　　　　齊殆因舊本之首題北齊黄門侍郎顔之推<lb/>
　　　　撰遂誤以冠於書名上歟觀宋史又載釋庭<lb/>
　　　　藻續北齊還冤志一卷則誤稱北齊亦已久<lb/>
　　　　矣自梁武以後佛教彌昌士大夫率皈禮能<lb/>
<pb n="KR3l0103_WYG_000-2a"/>
　　　　仁盛談因果之推家訓有歸心篇於罪福尤<lb/>
　　　　為篤信故此書所述皆釋家報應之説然齊<lb/>
　　　　有彭生晉有申生鄭有伯有衛有渾良夫其事<lb/>
　　　　並載春秋傳趙氏之大厲趙王如意之蒼犬<lb/>
　　　　以及魏其武安之事亦未嘗不載於正史强<lb/>
　　　　魂毅魄憑厲氣而為變理固有之尚非天堂<lb/>
　　　　地獄幻杳不可稽者比也其文詞亦頗古雅<lb/>
　　　　殊異小説之冗濫存為鑑戒固亦無害于義<lb/>
<pb n="KR3l0103_WYG_000-2b"/>
　　　　矣陳繼儒嘗刻入秘笈中刋削不完僅存一<lb/>
　　　　卷此本乃何鏜漢魏叢書所刻猶為原帙今<lb/>
　　　　據以著録焉乾隆四十六年十月恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
<pb n="KR3l0103_WYG_000-3a"/>
欽定四庫全書<lb/>
　還寃志<lb/>
　　　　　　　　　　　　隋　顔之推　撰<lb/>
晉明帝殺力士含𤣥𤣥謂持刀者曰我頸多筋斫之必<lb/>
令即㫁吾將報汝持刀不能留意遂斫數瘡然始絶尋<lb/>
復見𤣥綘冠朱服赤弓丹矢射之持刀者呼曰含𤣥緩<lb/>
我少時而死<lb/>
瑯琊諸葛覆永嘉年為元眞太守家累悉在揚都唯將<lb/>
<pb n="KR3l0103_WYG_000-3b"/>
長子元崇送職覆於郡病亡元崇年始十九送喪欲還<lb/>
覆門生何法僧貪其資貨與伴共推元崇墮水而死因<lb/>
分其財爾夜元崇母陳氏夢元崇還具敘亡父事及身<lb/>
𬒳殺委曲屍骸流漂怨酷無雙違奉累載一旦長辭銜<lb/>
悲茹恨如何可說歔欷不能自勝又云行速疲極困卧<lb/>
窻下牀上以頭枕窻母視兒眠處足知非虚矣陳氏悲<lb/>
怛驚起把火照兒眠處沾濕猶如人形於是舉家號泣<lb/>
便發聞於時徐森之始除交州徐道立為長史道立即<lb/>
<pb n="KR3l0103_WYG_000-4a"/>
陳氏從姑兒也具疏所夢托二徐檢之二徐道遇諸葛<lb/>
喪船驗其父子亡日如鬼語乃收其行兇二人即皆欵<lb/>
服依法殺之更差人送喪達都<lb/>
晉夏矦𤣥字太初亦當時才望為司馬景王所忌而殺<lb/>
之𤣥宗族為之設祭見𤣥來靈座脫頭置其旁悉取果<lb/>
食酒肉以内頸中既畢還自安言曰吾得訴於上帝矣<lb/>
司馬子元無嗣也尋而景王薨遂無子其弟文王封次<lb/>
子攸為齊繼景王後攸薨攸子因嗣立又被殺及永嘉之<lb/>
<pb n="KR3l0103_WYG_000-4b"/>
亂有巫見帝云家傾覆正由曹爽夏矦𤣥二人之訴怨<lb/>
得申故也<lb/>
漢孫策既定㑹稽引兵迎漢帝時道人于吉在策軍中<lb/>
遇天大旱船路艱澁䇿嘗自出督切軍中人每見將士<lb/>
多在吉所因憤怒曰吾不如吉遂收吉轉置日中令其<lb/>
降雨如不能者便當受誅俄頃之間雲雨滂沛未及移<lb/>
時州澗涌溢時竝來賀吉免其死䇿轉怒恚意竟殺之<lb/>
因是䇿頗愍常每彷彿見吉復出射獵為刺客所傷治<lb/>
<pb n="KR3l0103_WYG_000-5a"/>
療將差引鏡自窺鏡中見吉顧則無之如是再三遂撲<lb/>
鏡大叫瘡皆崩裂須㬰而死<lb/>
魯桓公夫人文姜者齊襄公之妹也桓公與文姜俱朝<lb/>
於齊襄公通其妹焉桓公譴責文姜文姜告襄公襄公<lb/>
怒乃與桓公飲酒桓公出襄公使公子彭生送桓公於<lb/>
車彭生多力乃抵桓公脅桓公薨於車上魯人告於齊<lb/>
曰寡君畏君之威不敢寧居來修舊好禮成而不反無<lb/>
所歸咎惡何辭以告於諸侯請以彭生除恥辱也齊人<lb/>
<pb n="KR3l0103_WYG_000-5b"/>
歸罪於彭生而殺之後襄公獵於貝丘有大豕從者曰<lb/>
臣見豕乃彭生也襄公怒曰彭生何敢見乎射之豕乃<lb/>
人立而啼公懼墜於車傷足而還其臣連稱管至甫二<lb/>
人作亂遂殺襄公焉<lb/>
呉王夫差殺其臣公孫聖而不以罪後越伐呉呉敗走<lb/>
謂太宰嚭曰吾前殺臣公孫聖投於餘杭山之下今道<lb/>
當由之吾上畏蒼天下慙於地吾舉足而不進心不忍<lb/>
往子試唱於前若聖猶在當有應嚭乃向餘杭之山呼曰<lb/>
<pb n="KR3l0103_WYG_000-6a"/>
公孫聖聖即從上應曰在三呼而三應呉王大懼仰天<lb/>
嘆曰蒼天蒼天寡人豈可復歸乎呉王死不反<lb/>
晉安定張祚以永和中作涼州刺史因自立為涼王河<lb/>
州刺史張璀士衆强盛祚猜忌之密遣兵進圖璀璀率<lb/>
衆拒祚祚遂為璀所殺璀後數見祚來部從鎧甲舉手<lb/>
指璀云底奴要當截汝頭璀入姑臧立張𤣥靜為涼王<lb/>
自為涼州牧又謀廢𤣥靜而自王事未遂嘗與𤣥靜同<lb/>
車出城西門橋梁牢壯而忽摧折刺史舊事正旦放鳥<lb/>
<pb n="KR3l0103_WYG_000-6b"/>
璀所放出手輒死有鸛來巢廣夏門彈逐不去自往看<lb/>
之守燉煌宋混遣弟澄即於巢所害璀璀臨命語澄曰<lb/>
汝荷婚姻而為反逆皇天后土必當照之我自可死當<lb/>
令汝劇我矣混自為尚書令輔政有疾盡日見璀從屋<lb/>
而下奄入柱中其柱狀若火燒掘土則無所見混因病<lb/>
死澄又然燈油變為血廐中馬一夕無尾二嵗小兒作<lb/>
老公聲呼曰宋混澄斫汝頭又城東水中出火後三年<lb/>
澄為張邕所殺晉西域校尉張傾以怨殺麴儉臨死有<lb/>
<pb n="KR3l0103_WYG_000-7a"/>
恨言後傾夜見白狗自拔劒斫之不中傾便倒地不起<lb/>
左右見儉在旁遂以暴卒<lb/>
宋元嘉中李龍等夜行刼掠於時丹陽陶繼之為秣陵<lb/>
縣令㣲密㝷捕遂擒龍等取龍引一人是太樂伎忘其<lb/>
姓名刼發之夜此伎推同伴往就人宿共奏音聲陶不<lb/>
詳審為作欵列隨例申上及所宿主人士貴賓客並相<lb/>
明證陶知枉濫但以文書已行不欲自為通塞遂并諸<lb/>
刼干人於郡門斬之此伎聲伎精能又殊辨慧將死之<lb/>
<pb n="KR3l0103_WYG_000-7b"/>
日親隣知識看者甚衆伎曰我雖賤𨽻少懐慕善未嘗<lb/>
為非實不作刼陶令已當具知枉見殺害若死無鬼則<lb/>
已有鬼必自陳訴因彈琵琶歌曲而就死衆知其枉莫<lb/>
不殞泣月餘日陶遂夜夢伎來至案前云昔枉見殺實<lb/>
所不忍訴之得理今故取君便入陶口仍落腹中陶即<lb/>
驚寤俄而倒絶狀若風顚良久方醒有時而發輒夭矯<lb/>
頭反著背四日而亡亡後家便貧顇一兒早死餘有一<lb/>
孫窮寒路次<lb/>
<pb n="KR3l0103_WYG_000-8a"/>
宋㤗初元年江州刺史鄧琬立刺史晉安王子勛為帝<lb/>
以作亂初南郡太守張悅得罪鎭歸楊都及湓口琬赦<lb/>
之以為冠軍將軍與共經紀軍事琬前軍𡊮顗既敗張<lb/>
悅懼誅乃稱暴疾伏甲而召鄧琬既至謂之曰卿始此<lb/>
禍而欲賣死少帝乎命斬於牀前并殺其子以琬頭至<lb/>
五年悅寢疾見琬為厲遂死<lb/>
宋齊豫章王蕭嶷亡後忽見形於沈文季曰我病未應<lb/>
死皇太子加膏中十一種藥使我不差湯中復加藥一<lb/>
<pb n="KR3l0103_WYG_000-8b"/>
種使我利不斷吾已先訴許還東邸判此事便懐出青<lb/>
紙文書示文季云與卿少舊為呈主上也俄而失所在<lb/>
文季懼不敢傳少時文惠太子薨<lb/>
魏城陽王元徽初為孝莊帝畫計殺爾朱榮及爾朱兆<lb/>
入洛害孝荘而徽懼走投洛陽令宼祖仁祖仁父叔兄<lb/>
弟三人為刺史皆徽之力也既而爾朱兆購徽萬户侯<lb/>
祖仁遂斬徽送之并匿其金百斤馬五十匹及兆得徽<lb/>
首亦不賞侯兆乃夢徽曰我金二百斤馬百疋在祖仁<lb/>
<pb n="KR3l0103_WYG_000-9a"/>
家卿可取也兆覺曰城陽家本巨富昨令收捕全無金<lb/>
銀此夢或實至曉即令収捕祖仁祖仁又見徽曰足得<lb/>
相報矣祖仁欵列得金百斤馬五十疋兆不信之祖仁<lb/>
私歛戚屬得金三十斤馬三十疋輸兆猶不完數兆乃<lb/>
發怒懸頭於樹以石硾其足鞭捶殺之<lb/>
漢竇嬰字王孫漢孝文帝竇皇后從兄子也封魏其矦<lb/>
為丞相後乃免相及竇皇后崩嬰益疎薄無勢黜不得<lb/>
志與太僕灌夫相引薦交結其歡恨相知之晚乎孝景<lb/>
<pb n="KR3l0103_WYG_000-9b"/>
帝王皇后異父同母弟田蚡為丞相親幸縱横使人就<lb/>
嬰求城南田數頃嬰不與曰老僕雖棄丞相雖貴寧可<lb/>
以勢相奪乎灌夫亦助怒之蚡皆恨之及蚡娶妻王太<lb/>
后詔列矦宗室皆往賀蚡灌夫為人狂酒先嘗以醉忤<lb/>
蚡不肎賀之竇嬰强與俱去灌夫引酒至蚡蚡曰不能<lb/>
滿觴夫因言辭不遜蚡遂怒曰此吾驕灌夫之罪也乃<lb/>
縛夫謂長史曰有詔召宗室而灌夫罵坐不敬奏其在<lb/>
鄉里豪横處夫棄市竇嬰還謂其妻曰終不令灌夫獨<lb/>
<pb n="KR3l0103_WYG_000-10a"/>
死而嬰獨生乃上事具陳灌夫醉飽事不足誅帝召見<lb/>
之嬰與蚡互相言短長帝問朝臣兩人誰是朝臣多言<lb/>
嬰是王太后聞怒而不食曰我在人皆凌藉吾弟我百<lb/>
嵗後當魚肉之及出蚡復為嬰造作惡語用以聞上天<lb/>
子亦以蚡為不直特為太后故論嬰死嬰臨死罵曰若<lb/>
死無知則已有知要不獨死後月餘蚡病一身盡痛若<lb/>
有打擊之者但號呼叩頭謝罪天子使祝鬼者瞻之見<lb/>
竇嬰灌夫共手笞蚡蚡遂死天子亦夢見嬰而謝之<lb/>
<pb n="KR3l0103_WYG_000-10b"/>
晉大將軍王敦枉害刁𤣥亮及敦入石頭夢白犬自天<lb/>
下而噬之既還姑熟遇病白日見刁乗軺車道從吏卒<lb/>
來仰頭瞑目乃入攝録敦敦大怖逃不得脫<lb/>
河間國兵張鹿經曠二人相與諧善晉太元十四年五<lb/>
月五日共升鍾嶺坐於山椒鹿<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>酒失色拔刀斬曠曠<lb/>
母爾夕夢曠自說為鹿所殺殺屍澗中脫褌覆腹尋覔<lb/>
之時必難可得當令裳飛起以示處也明晨追捕一如<lb/>
所言鹿知事露欲規叛逸出門輒見曠手執雙刀來擬<lb/>
<pb n="KR3l0103_WYG_000-11a"/>
其面遂不得去母具告官鹿以伏辭<lb/>
晉山隂縣令石密先經為御史枉奏殺典客令萬黜宻<lb/>
白日見黜來殺宻遂死<lb/>
晉大司馬桓温功業殊盛負其才力久懷簒逆廢晉帝<lb/>
為海西公而立㑹稽王是為簡文帝太宰武陵王晞性<lb/>
尚武事好犬馬逰獵温常忌之故加罪狀奏免晞及子<lb/>
綜官又逼新蔡王晃使列晞綜及前著作郎殷㳙太宰<lb/>
長史庾清等謀反頻請殺之詔特赦晞父子乃徙新安<lb/>
<pb n="KR3l0103_WYG_000-11b"/>
殺涓涓父浩先為温所廢涓頗有氣尚遂不詣温而與晞<lb/>
遊温乃疑之庾清坐有才望且宗族甚強所以並致極<lb/>
法簡文㝷崩而皇太子立遺詔委政於温依諸葛亮王<lb/>
導舊事温大怨望以為失權僭逼愈甚後謁簡文髙平<lb/>
陵方欲伏見帝在墳前轝衣語温云家國不造委任失<lb/>
所温荅臣不敢臣不敢旣登車為左右說之又問殷涓<lb/>
形狀答以肥短温云向亦見在帝側十餘日便病因此<lb/>
憂懣而死<lb/>
<pb n="KR3l0103_WYG_000-12a"/>
秦姚萇字景茂赤亭羌也父戈仲事石勒石氏既滅萇<lb/>
隨其兄襄與苻永固戰於三原軍敗襄死萇乃䧏永固<lb/>
即受禄位累加爵邑及轉龍驤將軍督梁益州諸軍事<lb/>
永固謂之曰朕昔以龍驤建業此號未曾假人今持山<lb/>
南委卿故特以相授其蒙寵任優隆如此後隨永固子<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>討慕容泓為泓所敗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>獨死之萇遣長史詣永固謝<lb/>
罪永固怒既甚即戮其使萇益恐懼遂奔西州邀聚士<lb/>
卒而自樹置永固頻為慕容沖所敗沖轉侵逼永固又<lb/>
<pb n="KR3l0103_WYG_000-12b"/>
見妖怪屢起遂走五將山萇即遣驍騎將軍呉中圍永<lb/>
固中執永固以送萇即日囚之以求傳國璽及令禪讓<lb/>
永固不從數以叛逆之罪萇遂殺之遂稱帝後又將永<lb/>
固屍鞭撻無數祼剥衣裳薦之以棘掘坎埋之及萇遇<lb/>
疾即夢永固將天官使者鬼兵數百突入營中萇甚悚<lb/>
懼走入後帳宫人逆來刺鬼誤中萇隂鬼即相謂曰正<lb/>
著死所抜去矛刃出血石餘忽然驚寤即患隂腫令醫<lb/>
刺之流血如夢又狂言曰殺陛下者臣兄宸耳非臣萇<lb/>
<pb n="KR3l0103_WYG_000-13a"/>
罪願不賜枉後三日萇死<lb/>
秦李雄既王於蜀其第四子期從叔夀襲期而廢為卭<lb/>
都公㝷復殺之而夀自立夀性素兇狠猜忌僕射蔡射<lb/>
等以正直忤㫖遂誅之無㡬夀病恒見李期蔡射為祟<lb/>
嘔血而死<lb/>
宋髙平金鄉張超與同郡翟願不和願以宋元嘉中為<lb/>
方與令忽為人所殺咸疑是超超後除金鄉縣職解宜<lb/>
還家入山伐林翟兄子銅烏執弓持矢并賫酒醴就山<lb/>
<pb n="KR3l0103_WYG_000-13b"/>
貺之斟酌已畢銅烏曰明府昔害民叔無縁共戴天日<lb/>
引弓射之即死銅烏其夜見超云我不殺汝叔枉見殘<lb/>
害今已上訴故來相訪引刀刺之吐血而死<lb/>
宋下邳張稗者家世冠族末葉衰㣲有孫女姝好美色<lb/>
隣人求聘為妾稗以舊門之後恥而不與隣人憤之乃<lb/>
焚其屋稗遂燒死其息邦先行不知後還亦知情狀而<lb/>
畏隣人之勢又貪其財而不言嫁女與之後經一年邦<lb/>
夢見稗曰汝為兒子逆天不孝棄親就同兇黨捉邦頭<lb/>
<pb n="KR3l0103_WYG_000-14a"/>
以手中桃杖刺之邦因病兩宿嘔血而邦死之日隣人<lb/>
又見稗排門直入張目攘袂曰君恃貴縱惡酷暴之甚<lb/>
枉見殺害我已上訴事獲申雪却後數日令君知之隣<lb/>
人得病尋亦殂没<lb/>
宋世永康人吕慶祖家甚温富嘗使一奴名教子守視<lb/>
墅舍以元嘉中便往案行忽為人所殺族弟無期先大<lb/>
舉慶祖餞咸謂為害無期賫羊酒脯至柩所而呪曰君<lb/>
荼酷如此乃云是我魂而有靈使知其人既還至三更見<lb/>
<pb n="KR3l0103_WYG_000-14b"/>
慶祖來云近教子畦疇不理訐當痛治奴奴遂以斧斫<lb/>
我背將帽塞口因得嚙奴三指悉皆破碎便取刀刺我<lb/>
頸我曳著後門初見殺時諸從行人亦在其中奴今欲<lb/>
叛我已釘其頭著壁言畢而滅無期早旦以告父母潛<lb/>
視奴所住壁果有一把髮以竹釘之又看其指並見破<lb/>
傷録奴詰驗具伏又云汝既反逆何以不叛奴云頭如<lb/>
被繫欲逃不得諸同見者事事相符即焚教子并其二<lb/>
息<lb/>
<pb n="KR3l0103_WYG_000-15a"/>
宋髙祖平桓𤣥後以劉毅為撫軍將軍荆州刺史到州<lb/>
便收牛牧寺僧主云藏桓家兒度為沙彌并殺四道人<lb/>
後夜夢見此僧來云君何以枉見殺貧道貧道已白扵<lb/>
天帝恐君亦不得久因遂得病不食日爾羸痩當發楊<lb/>
都時多有諍競侵凌宰輔宋髙祖因遣人征之毅敗夜<lb/>
單騎突出投牛牧寺僧曰撫軍昔枉殺我師我道人自<lb/>
無報仇之理然何宜來此亡師屢有靈驗云天帝當收<lb/>
撫軍於寺殺之毅便歎叱出寺後崗上大樹自縊而死<lb/>
<pb n="KR3l0103_WYG_000-15b"/>
也<lb/>
漢世何敞為交阯刺史行部到蒼梧郡髙要暮宿鵲奔<lb/>
亭夜猶未半有一女子從樓下出自云妾姓蘇名娥字<lb/>
始珠本廣信縣修里人早失父母又無兄弟夫亦久亡<lb/>
有雜繒百二十疋及婢一人名致富妾孤窮羸弱不能<lb/>
自振欲往旁縣賣繒就同縣人王伯賃車牛一乗直錢<lb/>
萬二千載妾并繒合致富執轡乃以前年四月十日到<lb/>
此亭外於時日暮行人既絶不敢前行因即留止致富<lb/>
<pb n="KR3l0103_WYG_000-16a"/>
暴得腹痛妾往亭長舍乞漿取火亭長龔夀操刀持㦸<lb/>
來至車旁問妾曰夫人從何所來車上何載丈夫安在<lb/>
何故獨行妾應之曰何故問之夀因捉妾臂曰少艾有<lb/>
色寧可相樂耶妾時怖懼不肎聽從夀即以刀刺脅一<lb/>
創立死又殺致富夀掘樓下埋妾并婢取財物去殺牛<lb/>
燒車車杠及牛骨貯亭東空井中妾死痛酷無所告訴<lb/>
故來自歸於明使君敞曰今欲發汝屍骸以何為驗女<lb/>
子曰妾上下皆著白衣青絲履猶未朽也掘之果然敞<lb/>
<pb n="KR3l0103_WYG_000-16b"/>
乃遣吏捕夀栲問具服下廣信縣驗問與娥語同收夀<lb/>
父母兄弟皆繫獄敞表夀殺人於常律不至族誅但夀<lb/>
為惡𨼆宻經年王法所不能得鬼神訴千載無一請皆<lb/>
斬之以助隂殺上報從之<lb/>
漢時有王忳字少林為郿縣令之縣到釐亭亭常有鬼<lb/>
殺人忳宿樓上夜有女子稱欲訴寃無衣自盖忳以衣<lb/>
與之乃進曰妾本涪令妾也欲往之官過此亭宿亭長<lb/>
殺妾大小十餘口埋在樓下奪取衣裳財物亭長今為<lb/>
<pb n="KR3l0103_WYG_000-17a"/>
縣門下㳺徼忳曰當為汝報之勿復妄殺良善耶鬼捉<lb/>
衣而去忳旦收㳺徼詰問即服收同謀十餘人并殺之<lb/>
掘取諸喪歸其家殯葬亭永清寧人謡曰信哉少林世<lb/>
無偶飛被走馬與鬼語飛被走馬别為他事今所不録<lb/>
宋東海徐某甲前妻許氏生一男名鐵臼而許亡某甲<lb/>
改娶陳氏陳氏凶虐志滅鐵臼陳氏産一男生而呪之<lb/>
曰汝若不除鐵臼非吾子也因名之曰鐵杵欲以杵擣<lb/>
鐡臼也於是捶打鐵臼備諸苦毒饑不給食寒不加絮<lb/>
<pb n="KR3l0103_WYG_000-17b"/>
某甲性闇弱又多不在後妻恣意行其暴酷鐵臼竟以<lb/>
凍餓病杖而死時年十六亡後旬餘鬼忽還家登陳牀<lb/>
曰我鐵臼也實無片罪横見殘害我母訴怨於天今得<lb/>
天曹符來取鐵杵當令鐵杵疾病與我遭苦時同將去<lb/>
自有期日我今停此待之聲如生時家人賓客不見其<lb/>
形皆聞其語於是恒在屋梁上住陳氏跪謝搏頰為設<lb/>
奠鬼云不須如此餓我令死豈是一餐所能對謝陳夜<lb/>
中竊語道之鬼厲聲曰何敢道我今當㫁汝屋棟便聞<lb/>
<pb n="KR3l0103_WYG_000-18a"/>
鋸聲屑亦隨落拉然有響如棟實崩舉身走出炳燭照<lb/>
之亦了無異鬼又罵鐡杵曰汝既殺我安坐宅上以為<lb/>
快也當燒汝屋即見火然烟熖大猛内外狼狽俄爾自<lb/>
滅茅茨儼然不見虧損日日罵詈時復歌云桃李花嚴<lb/>
霜落奈何桃李子嚴霜早落已聲甚傷切似是自悼不<lb/>
得長成也於時鐵杵六嵗鬼至便病體痛腸大上氣妨<lb/>
食鬼屢打之處處青[黑*敢]月餘而死鬼便寂然無聞<lb/>
魏司馬宣王功業日隆又誅魏大將軍曹爽簒奪之迹<lb/>
<pb n="KR3l0103_WYG_000-18b"/>
稍彰王陵時為楊州刺史以魏帝制於强臣不堪為主<lb/>
楚王彪年長而有才欲迎立之兖州刺史華歆以陵隂<lb/>
謀白宣王宣王自將中軍討陵掩然卒至陵自知勢窮<lb/>
乃單船出迎宣王宣王送陵還京師陵至城過賈逵廟<lb/>
側陵呼曰賈梁道吾固盡心於魏之社稷惟爾有神知<lb/>
之陵遂飲藥死三族皆誅其年宣王有疾白日見陵來<lb/>
并賈逵為祟因呼字曰彦雲緩我宣王身亦有打處少<lb/>
日遂薨<lb/>
<pb n="KR3l0103_WYG_000-19a"/>
魏支法存者本是胡人生長廣州妙善醫術遂成巨富<lb/>
有八支[翕*毛]㲪作百種形像光彩曜日又有沈香八尺板<lb/>
牀居常芬馥王談為廣州刺史大兒劭之屢求二物法<lb/>
存不與王談囚法存繼殺之而籍没家財焉死後形見<lb/>
於府輒打閣下鼔似若稱冤魂如此經旬月王談得病<lb/>
恒見法存守之少時遂亡劭之至楊都又死<lb/>
宋沮渠蒙遜時有沙門曇摩䜟者慱達多識為蒙遜之<lb/>
所信重魏氏遣李順拜蒙遜為涼王仍求曇摩䜟蒙遜<lb/>
<pb n="KR3l0103_WYG_000-19b"/>
恡而不與摩䜟意欲入魏屢從蒙遜請行蒙遜怒殺之<lb/>
既而左右白日見摩䜟以劒擊蒙遜因疾而死<lb/>
漢時王濟左右嘗於闇中就婢取濟衣物婢欲奸之其<lb/>
人云不敢婢言若不從我我當大叫此人卒不肎婢遂<lb/>
呼云某甲欲奸我濟即令人殺之此人具自陳訴濟猶<lb/>
不信故牽將去顧謂濟曰枉不可受要當訟府君於天<lb/>
後濟乃病忽見此人語之曰前具告實不見理今便應<lb/>
去濟數日卒<lb/>
<pb n="KR3l0103_WYG_000-20a"/>
漢時㳺殷字㓜齊漢世為羽林中郎將先與司𨽻校尉<lb/>
胡軫有隙軫遂誣搆殺之殷死月餘軫得病目精脫但<lb/>
云伏罪伏罪㳺幼齊將鬼來於是遂死<lb/>
晉富陽縣令王範有妾桃英殊有姿色遂與閣下丁豐<lb/>
史華期二人姦通範嘗出行不還帳内都督孫元弼聞<lb/>
丁豐户内有環珮聲覘視見桃英與同𬒳而卧元弼叩<lb/>
户面叱之桃英即起攬裙理鬢躡履還内元弼又見華<lb/>
期帶珮桃英麝香二人懼元弼告之乃共謗元弼與桃<lb/>
<pb n="KR3l0103_WYG_000-20b"/>
英有私範不辨察遂殺元弼有陳超者當時在座勸成<lb/>
元弼罪後範代還超亦出都看範行至赤亭山下値雷<lb/>
雨日暮忽然有人扶超腋徑曳將去入荒澤中電光照<lb/>
見一鬼面甚青黑眼無瞳子曰吾孫元弼也訴怨皇天<lb/>
早見申理連時候汝乃今相遇超叩頭流血鬼曰王範<lb/>
既為事主當先殺之賈景伯孫文度在太山𤣥堂下共<lb/>
定死生名録桃英魂魄亦收在女青亭者是第三地獄<lb/>
名在黄泉下専治女鬼投至天明失鬼所在超至揚都<lb/>
<pb n="KR3l0103_WYG_000-21a"/>
詣範未敢說之便見鬼從外來逕入範帳至夜範始眠<lb/>
忽然大魘連呼不醒家人牽青牛臨範上并加桃人左<lb/>
索向明小蘇十許日而死妾亦暴亡超亦逃走長干寺<lb/>
易姓名為何規後五年三月三日臨水酒酣超云今當<lb/>
不復畏此鬼也低頭便見鬼影已在水中以手撏超鼻<lb/>
血大出可一升許數日而殂<lb/>
晉時張駿據有涼州忌害鎭軍將軍武威郗鑒以其宗<lb/>
族強大而多功也遂諷其主簿魏纂使誣鑒謀反駿逼<lb/>
<pb n="KR3l0103_WYG_000-21b"/>
鑒自殺後三年纂病見鑒在側遂死<lb/>
晉時羊珊字懿彭祖晉世廬陵太守為人剛克粗暴恃<lb/>
國姻親縱恣尢甚睚眦之嫌輒加刑殺征西大將軍庾<lb/>
亮檻送具以狀聞有司奏珊殺郡將吏及民蕳良等二<lb/>
百九十人徒譴一百餘人應棄市依八議請宥中宗詔<lb/>
曰此事古今所未有此而可忍孰不可忍何八議之有<lb/>
可獄所賜命珊兄子賁先尚南郡公主自表解婚詔不<lb/>
許瑯琊孝王妃山氏珊之甥也苦以為請於是司徒王<lb/>
<pb n="KR3l0103_WYG_000-22a"/>
遵啓珊罪不宜恕宜極重法山太妃感動疾陛下罔極<lb/>
之恩宜蒙生全之宥於是下詔下曰山太妃惟此一舅<lb/>
發言摧鯁乃至吐血情慮深重朕丁荼毒受太妃撫育<lb/>
之恩同於慈親若不堪難忍之痛以致頓斃朕亦何顔<lb/>
以寄今便原珊生命以慰太妃渭陽之恩於是除名為<lb/>
民少時疾病恒見蕳良等曰枉豈可受今來相取自申<lb/>
黄泉經宿而死<lb/>
晉時㑹稽孔基勤學有志操馮結族人孔敝敝使其二<lb/>
<pb n="KR3l0103_WYG_000-22b"/>
子以基為師而敝子並凶猥趣尚不同基屢言之於敝<lb/>
此兒常有忿恚敝尋䘮亡服制既除基以宿舊乃賫羊<lb/>
酒往看唁二子猶懷宿怨濳遣奴於路側殺基奴還未<lb/>
之至仍見基來張目攘袂厲聲言曰姦醜小豎人面獸<lb/>
心吾蒙顧存昔敦舊平生有何怨惡候道見害慢天忘<lb/>
父神人不容要當斷汝家種從此之後數數見形無㡬<lb/>
大兒向厠忽便絶倒絡繹往看已墮於地次者尋復病<lb/>
殂兄弟無後<lb/>
<pb n="KR3l0103_WYG_000-23a"/>
晉時庾亮誅陶稱後咸康五年冬節㑹文武數十人忽<lb/>
然悉起向階拜揖庾驚問故並云陶公來陶公是稱父<lb/>
侃也庾亦起迎陶公扶兩人悉是舊怨傳詔左右數十<lb/>
人皆操伏戈陶公謂庾曰老僕舉君自代不圖此恩反<lb/>
戮其孤故來相問陶稱何罪身已得訴於帝矣庾不得<lb/>
一言遂寢疾八年一日死<lb/>
　<lb/>
　<lb/>
<pb n="KR3l0103_WYG_000-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　還寃志<lb/>
</p>
<p>
</p>
  </div>
</body>
</text>
</TEI>
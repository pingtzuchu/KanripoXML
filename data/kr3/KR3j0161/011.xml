<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘録卷十一</head> <lb/>
    <p>
<pb n="KR3j0161_WYG_011-1a"/>
欽定四庫全書<lb/>
　春明夢餘録卷十一<lb/>
　　　　　　　　　　吏部左侍郎孫承澤撰<lb/>
　　武英殿<lb/>
武英殿在右順門之西規制如文華凡齋居及召見大<lb/>
臣其中後以文華殿近慈寧宮故歴朝多居之而移太<lb/>
子講讀於南廡至嘉靖建九五齋於文華殿以為致齋<lb/>
之所而武英遂不復御<lb/>
<pb n="KR3j0161_WYG_011-1b"/>
　　文華有直殿中書擇能書者居之武英有待詔擇<lb/>
　　能畫者居之如宋之書畫學是也然宋朝立學時<lb/>
　　有考較至明惟以中官領之不關藝苑無從考其<lb/>
　　殿最故技藝之精逺不及宋宣徳獨好畫品武英<lb/>
　　待詔間有一二著名者至書法以姜立綱為宗類<lb/>
　　如掾史矣<lb/>
　　仁智殿<lb/>
仁智殿在武英殿後命婦朝賀中宮之地朝儀前期一<lb/>
<pb n="KR3j0161_WYG_011-2a"/>
日女官陳設皇后寳座于宮中設香案于丹墀之南其<lb/>
日清晨内官陳設儀仗於丹陛之東西及丹墀東西女<lb/>
官擎執者立于寳座之左右陳内樂於丹陛東西北向<lb/>
設而不作設箋案于殿東門外設班首拜位及各命婦<lb/>
拜位于丹墀北向設司贊位於丹墀東西設司賔位於<lb/>
命婦班之北東西相向設内贊二人於殿内東西命婦<lb/>
至宫門外司贊引命婦入就拜位女官具服侍班如常<lb/>
儀尚冠尚衣等官詣内奉迎尚儀奏請陞座皇后具禮<lb/>
<pb n="KR3j0161_WYG_011-2b"/>
服出導從如常儀陞座司贊唱班齊贊四拜外贊唱進<lb/>
箋贊衆命婦跪引箋案女官二人由殿東門入至殿中<lb/>
箋文不宣命婦皆興司贊唱四拜尚儀跪奏禮畢皇后<lb/>
興還宫命婦以次出<lb/>
　　鹵簿<lb/>
　　丹陛儀仗三十六人黄麾二㦸五色繡旛六戈五<lb/>
　　色繡旛六鍠五色繡旛六小雉扇四紅雜花團扇<lb/>
　　四錦曲葢二紫方繖二紅大繖四<lb/>
<pb n="KR3j0161_WYG_011-3a"/>
　　丹墀儀仗五十八人班劎四金吾杖四立𤓰四卧<lb/>
　　𤓰四儀刀四鐙杖四骨朶四斧四響節十二錦花<lb/>
　　葢二金交椅一金脚踏一金水盆一金水罐一方<lb/>
　　扇八<lb/>
　　宫中常用儀衛二十人内使八人青五色繡旛二<lb/>
　　金斧二金骨朶二金交椅一金脚踏一宫女十二<lb/>
　　人金水盆一金水罐一金香罏一金香盒一金唾<lb/>
　　壺一金唾盂一拂子二方扇四宫女服用紫色圓<lb/>
<pb n="KR3j0161_WYG_011-3b"/>
　　領穿袖徧刺折技小葵花於上以金圏之珠絡縫<lb/>
　　金束帶紅裙弓樣鞵烏紗㡌飾以花㡌額縀團珠<lb/>
　　結珠鬢梳垂珠耳飾<lb/>
　　冠服<lb/>
　　冠為圓匡冒以翡翠上飾以九龍四鳯大花十二<lb/>
　　樹小花如大花之數兩博鬂十二鈿服禕衣深青<lb/>
　　為質畫翠赤質五色十二等素紗中單黼領朱羅<lb/>
　　縠褾襈裾蔽膝隨衣色以緅為領緣用翟為章三<lb/>
<pb n="KR3j0161_WYG_011-4a"/>
　　等大帶隨衣色朱裏紕其外上以朱錦下以絲錦<lb/>
　　鈕約用青組玉革帶青襪青舄舄以金飾凡朝會<lb/>
　　受冊謁廟皆服之燕居則服雙鳯翊龍冠首飾釧<lb/>
　　鐲以金玉珠寳翡翠隨用諸色團衫金繡龍鳯文<lb/>
　　帶用金玉<lb/>
　　命婦冠服<lb/>
　　一品冠花釵九樹兩博鬂九鈿服用翟衣色隨夫<lb/>
　　用紫繡翟九重素紗中單黼領朱縠褾襈裾蔽膝<lb/>
<pb n="KR3j0161_WYG_011-4b"/>
　　隨裳色以緅為領緣加文繡重翟為章一等大帶<lb/>
　　隨衣色革帶用玉青襪舄佩綬二品冠花釵八樹<lb/>
　　兩博鬂八鈿服用翟衣八等其色隨夫用紫革帶<lb/>
　　用犀角餘並同一品三品冠花釵七樹兩博鬂七<lb/>
　　鈿翟衣七等其色隨夫用紫革帶用金餘同二品<lb/>
　　四品冠花釵六樹兩博鬂六鈿翟衣六等其色隨<lb/>
　　夫用紫革帶用金餘同三品五品冠花釵五樹兩<lb/>
　　博鬂五鈿翟衣五等其色隨夫用紫革帶用烏角<lb/>
<pb n="KR3j0161_WYG_011-5a"/>
　　餘同四品六品冠花釵四樹兩博鬂四鈿翟衣四<lb/>
　　等其色隨夫用緋革帶用烏角餘同五品七品冠<lb/>
　　花釵三樹兩博鬂三鈿翟衣三等其色隨夫用緋<lb/>
　　革帶用烏角餘同六品<lb/>
　　崇禎五年三月二十八日皇后千秋命婦例當朝<lb/>
　　賀久不行閣擬二票一免一是上用是字而是時<lb/>
　　京官以驛遞禁用夫馬罕携家者多携妾媵即間<lb/>
　　有之亦多不習是日惟勲臣成國公朱純臣夫人<lb/>
<pb n="KR3j0161_WYG_011-5b"/>
　　韋氏等七人文職禮部侍郎姜逄元詹事何吾騶<lb/>
　　兩淑人而已然何淑人尚云候封則未封也又鴻<lb/>
　　臚卿等三人武職都督十五人共命婦二十七人<lb/>
　　耳教坊司奉鑾等官妻李氏四名口女樂來定三<lb/>
　　十六名口其日甫明中宫已御仁智殿行禮畢命<lb/>
　　婦即歸亦無頒賞例也先十日文書房傳諭文武<lb/>
　　命婦從西安門北安門進西華門赴武英殿行禮<lb/>
　　仁智殿在武英後中宫受朝賀之所也<lb/>
<pb n="KR3j0161_WYG_011-6a"/>
　　甲戍三月命婦再朝賀林尚書欲楫莊少司農欽<lb/>
　　隣二夫人與焉諸命婦可百餘人自西華門外下<lb/>
　　輿入門復肩輿至武英殿門外下黎明皇后升殿<lb/>
　　諸命婦入排班下手立四拜女官宣箋表跪班首<lb/>
　　成國夫人入殿内致詞命婦皆跪三叩頭起四立<lb/>
　　拜而出以立為拜不復俯伏也是日皇后母嘉定<lb/>
　　伯夫人亦入班朝賀畢即召入殿皇后欲設座拜<lb/>
　　之辭不許皇后面有泪痕先是二十四日上以祈<lb/>
<pb n="KR3j0161_WYG_011-6b"/>
　　雨出宿文華是日方入宫故事東西宫備宴奉邀<lb/>
　　上與中宫上座上以齋素辭翌日再出文華<lb/>
　　崇禎帝事皇嫂懿安皇后甚恭每年十月初六為<lb/>
　　懿安聖節許命婦朝賀崇禎辛巳十月行賀文官<lb/>
　　命婦無一至者惟武命婦十八人耳上令司禮監<lb/>
　　呼儀制司詰問時道路冦警又楊司馬嗣昌嚴申<lb/>
　　驛禁官至八座僅用夫二十名以次遞減僅至數<lb/>
　　名勢難携家也教坊司女樂舊用一百十五人後<lb/>
<pb n="KR3j0161_WYG_011-7a"/>
　　惟用三十餘人耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0161_WYG_011-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春明夢餘録卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春明夢餘録卷二十<lb/>
                </head>
    <p>
<pb n="KR3j0161_WYG_020-1a"/>
欽定四庫全書卷<lb/>
　春明夢餘録卷二十<lb/>
　　　　　　　　　　吏部左侍郎孫承澤撰<lb/>
　　帝王廟<lb/>
帝王廟在阜成門内大市街之西永樂定鼎北京諸祀<lb/>
畢舉惟帝王無廟嘉靖十年中允廖道南請改大慈恩<lb/>
寺興辟雍以行飬老之禮撤靈濟宫徐知證知諤二神<lb/>
改設歴代帝王神位仍配以歴代名臣禮部覆言今國<lb/>
<pb n="KR3j0161_WYG_020-1b"/>
子監乃祖宗以来臨幸之地恐不必更葺梵宇舊址重<lb/>
立辟雍惟都内喜佛寺係元人淫制敗壊風俗相應毁<lb/>
棄靈濟二神當時已得罪名教固宜撤去但所在窄隘<lb/>
不足以改設帝王寢廟宜擇地别建得㫖邪鬼淫像可<lb/>
便毁之帝王廟工部其相地卜日興工於是工部銷毁<lb/>
淫像㑹官相擇帝王廟地因言阜成門内保安寺故址<lb/>
舊為官地改置神武後衛而中官陳林鬻其餘為私宅<lb/>
地勢整潔且通西壇可贖還而鼎新之詔可遣工部侍<lb/>
<pb n="KR3j0161_WYG_020-2a"/>
郎錢如京提督工程名景徳崇聖之殿東西兩廡南砌<lb/>
二燎爐殿後為祭器庫前為景徳門門外東為神庫神<lb/>
厨宰牲亭鐘樓又前為廟街門東西二坊曰景徳立下<lb/>
馬牌<lb/>
　　大學士宋訥帝王廟碑兩儀判而人極立大統建<lb/>
　　而君道眀越自上古神聖繼作代天理物以開萬<lb/>
　　世太平之治故天地以之而位四時以之而序萬<lb/>
　　物以之而育大經大本以之而立盛徳相繼傳至<lb/>
<pb n="KR3j0161_WYG_020-2b"/>
　　於今欽惟聖天子受天明命肇修人紀以建民極<lb/>
　　纘皇帝王之正統衍億萬年之洪基稽古制作廟<lb/>
　　京邑以祀歴代帝王重一統也相舊廟地介乎通<lb/>
　　衢䙝而勿嚴洪武二十一年秋始命改作于欽天<lb/>
　　山陽越明年己巳夏五月三日工部尚書臣秦逵<lb/>
　　奏成功請文劖石詔臣訥為之記臣忝職胄監懼<lb/>
　　不敢辭謹拜手稽首而言曰帝王功徳於昭於天<lb/>
　　宜有清廟以宅神展敬歴世以来祀典斯闕三皇<lb/>
<pb n="KR3j0161_WYG_020-3a"/>
　　五帝祭于肆類僅見于周而堯舜禹湯發迹肇基<lb/>
　　及所經歴之地或有祠焉遣使致祭後世有之至<lb/>
　　於合廟京國嵗修享禮古未之聞皇上定鼎江右<lb/>
　　治功既成神人洽和禮樂明備凡廟祀之凟禮不<lb/>
　　經謟神非法者一切去之正名定統肇自三皇繼<lb/>
　　以五帝曰三王曰兩漢曰唐曰宋曰元受命代興<lb/>
　　或禪或繼功相比徳相侔列像於庭金玉其相衮<lb/>
　　冕焜煌聚精㑹神咸宅於兹毎嵗春秋二仲諏日<lb/>
<pb n="KR3j0161_WYG_020-3b"/>
　　誓士上御宸極制命大臣齋眀承事籩豆靜嘉粢<lb/>
　　盛豐潔告充告碩神格洋洋所以推惟本始式昭<lb/>
　　曠典者至矣三年則命奉香幣詣陵寢具儀物以<lb/>
　　時致享又以昭聖顯靈而示不忘也嗚呼天生民<lb/>
　　而立之君所以靖亂也康濟天下阜成兆民而登<lb/>
　　之仁夀之域者皆以奉若天道而已是故前乎三<lb/>
　　代之家天下者亦天也皇帝王之繼作漢唐宋之<lb/>
　　迭興以至於元皆能混一寰宇紹正大統以承天<lb/>
<pb n="KR3j0161_WYG_020-4a"/>
　　休而為民極右之序之不亦宜乎秦晉及隋視其<lb/>
　　功徳不能無愧故斥而不與是可見皇上敦名實<lb/>
　　重理道崇徳報功大公至正之心真足以度越百<lb/>
　　王垂憲来世永永無斁謹為之銘曰惟皇作極克<lb/>
　　配天地丕昭盛化以正大位皇道而皇帝道而帝<lb/>
　　歴夏商周三王迭繼熙熙皥皥同底於治於赫漢<lb/>
　　祖寛而有制光武奮興炎靈用熾唐興晉陽遂有<lb/>
　　神器太宗重光力行仁義明明有宋其徳克類暨<lb/>
<pb n="KR3j0161_WYG_020-4b"/>
　　于元氏而亦用乂豐功茂徳後先輝賁翼翼新宫<lb/>
　　有侐而閟貌象既嚴皇靈斯蒞享祀苾芬儀文孔<lb/>
　　備陟降在庭神之攸塈祚我皇眀以克永世<lb/>
　　洪武元年祀三皇用太牢以勾芒祝融風后力牧<lb/>
　　配四年今天下立三皇廟嵗春秋祭已而祭扵陵<lb/>
　　是年命禮官㕘考古帝王在中原安養人民者三<lb/>
　　十四君合祀之擇名臣從祀六年上從禮官言古<lb/>
　　帝王有父子祖孫合祀非禮乃别立帝王廟同堂<lb/>
<pb n="KR3j0161_WYG_020-5a"/>
　　異室祀三皇五帝禹湯文武漢髙光唐髙祖太宗<lb/>
　　宋太祖元世祖其守成賢君令所在有司祭于陵<lb/>
　　七年塑帝王衮冕坐像上曰伏羲神農未有衣裳<lb/>
　　之制勿加冕服二十年以武成王從祀去王號二<lb/>
　　十一年禮官擇歴代名臣始終全節者三十五人<lb/>
　　請從祀上曰趙普負太祖不忠不可祀元穆呼哩<lb/>
　　安圖祖也不可祀孫而去祖可祀穆呼哩罷安圖<lb/>
　　并巴延阿珠勿祀又曰漢陳平馮異宋潘羙皆宜<lb/>
<pb n="KR3j0161_WYG_020-5b"/>
　　祀又曰文王雖基周命終守臣節唐髙祖有天下<lb/>
　　本太宗也可勿祀祀于陵增祀隋文帝是年廟火<lb/>
　　改建於欽天山之陽去隋文帝又增帝王壇于大<lb/>
　　祀殿以孟春從祀天地惟仲秋祭於廟嘉靖九年<lb/>
　　罷南郊從祀禮官請加南京廟春祭上不從令建<lb/>
　　廟京師以嵗仲春秋祭罷南京廟祭十年春上祀<lb/>
　　之文華殿是年廟成殿中奉安太昊伏羲氏炎帝<lb/>
　　神農氏黄帝軒轅氏東奉安帝金天氏帝髙陽氏<lb/>
<pb n="KR3j0161_WYG_020-6a"/>
　　帝髙辛氏帝陶唐氏帝有虞氏西奉安夏禹王啇<lb/>
　　湯王周武王又東奉安漢髙祖皇帝漢光武皇帝<lb/>
　　又西奉安唐太宗皇帝宋太祖皇帝東廡則風后<lb/>
　　臯陶龍伯益傅說召公奭召穆公虎張良曹参為<lb/>
　　一壇西廡則力牧䕫伯夷伊尹周公旦太公望方<lb/>
　　叔蕭何陳平為一壇東之次則周勃馮異房元齡<lb/>
　　李靖李晟潘羙岳飛許逺為一壇西之次則鄧禹<lb/>
　　諸葛亮杜如晦郭子儀曹彬韓世忠張浚張廵為<lb/>
<pb n="KR3j0161_WYG_020-6b"/>
　　一壇從祀是年上親祭修撰姚淶請罷元世祖并<lb/>
　　從祀之臣穆呼哩等凡嵗仲春秋太常寺題請遣<lb/>
　　大臣一員行禮四員分獻凡子午卯酉之秋上傳<lb/>
　　制遣樂舞生祭於陵其年罷秋祭<lb/>
　　昔人議罷唐髙祖而祀太宗為非者謂温大雅大<lb/>
　　唐創業起居注義旗之初皆由帝㫖大郎二郎尚<lb/>
　　未軒輊及入關東討秦力雖多然身係嗣𦙍何殊<lb/>
　　将帥禁門之舉不無遺議焉而遽謂功盡彼出罷<lb/>
<pb n="KR3j0161_WYG_020-7a"/>
　　父祀子靈豈無知至於從祀云者以臣事君耳中<lb/>
　　興諸君未聞爼豆而其臣儼然且仲虺列於見知<lb/>
　　甘盤稱為舊學梁公之伐逺過西平淮隂之寃有<lb/>
　　同武穆而舎彼取此義復何居也<lb/>
　<lb/>
　<lb/>
　<lb/>
　<lb/>
<pb n="KR3j0161_WYG_020-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春明夢餘録卷二十<lb/>
</p>
<p>
</p>
  </div>
</body>
</text>
</TEI>
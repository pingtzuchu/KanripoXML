<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘錄卷六十八</head> <lb/>
    <p>
<pb n="KR3j0161_WYG_068-1a"/>
欽定四庫全書<lb/>
　春明夢餘錄卷六十八<lb/>
　　　　　　　　　　吏部左侍郎孫承澤撰<lb/>
　　巖麓<lb/>
京師之西皆山也舊記太行山首始河内北至幽州第<lb/>
八陘在燕强形鉅勢爭竒擁翠雲從星拱於皇都之右<lb/>
玉泉山在京西二十餘里山頂懸崖舊刻玉泉二字水<lb/>
自石罅中出鳴如雜佩金章宗行宮芙蓉殿之故址也<lb/>
<pb n="KR3j0161_WYG_068-1b"/>
半嶺有呂公嵓廣盈丈許深倍之相傳呂僊宴坐處<lb/>
甕山在玉泉山之傍西湖當其前金山拱其後山有寺<lb/>
曰圓静寺山之陽有耶律楚材墓<lb/>
　　都人王嘉謨石甕記燕之西山有甕山焉純盧土<lb/>
　　中多杏柟榆柳之屬余嘗逰其間其南巖若洞而<lb/>
　　圯者一樵人曰此少鬲仙室也久之逰丁公潭問<lb/>
　　於漁父漁父曰甕山盖市中之異域云昔吾大父<lb/>
　　嘗聞山中有父老能繕生久而去之俄而来云山<lb/>
<pb n="KR3j0161_WYG_068-2a"/>
　　麓魁然而大凹而秀者甕之屬也因鑿之得石甕<lb/>
　　一倍於常甕華蟲雕鑿不可辨中有物数十種父<lb/>
　　老悉擕以去置甕山西因為䜟曰石甕徙貧帝里<lb/>
　　人不之信也嘉靖初甕不知所存僕老矣睹吾里<lb/>
　　中之世變習矣夫甕何為余喟然而歎曰有味乎<lb/>
　　父老之言父老何用識之漁父曰成宏以往非吾<lb/>
　　所知也聞之宏治中帝京世臣富嘉靖中商富隆<lb/>
　　慶俠富今之時益治而昔之富者遷徙靡常僕何<lb/>
<pb n="KR3j0161_WYG_068-2b"/>
　　足以知之夫幽薊馬四足可當中人之産棗栗千<lb/>
　　子可食數口蔬百畦可當五帛相思桃李芳實雜<lb/>
　　遝屯軍日夜織作純緣輕縠薰燧丹綠則天下之<lb/>
　　沃饒也列聖培養小民守法豈獨先世號為太平<lb/>
　　哉宏治以後外戚邊臣都公卿之右握兵席寵氣<lb/>
　　勢炎炎世䘵者為之役則武斷鄉里都人以軍為<lb/>
　　美募郊而居屋相比也又謹事上時時餽食有所<lb/>
　　制無所爭吏攝於主者不敢問則世臣富世宗慨<lb/>
<pb n="KR3j0161_WYG_068-3a"/>
　　然求治破去煩攣法令日新民莫之式於是文武<lb/>
　　奉法利害一切公之於下加以求仙采補異好竒<lb/>
　　珍之絡繹則商賈重醝賈外攝府賈内嬴雜賈疽<lb/>
　　食奄人地之即竹木之塲陶冶之技亦富千室及<lb/>
　　至隆慶所好靡靡矣於是姦人之雄習刀筆觀時<lb/>
　　變其言曰所謂富者豈守子母錢而日為愚也禍<lb/>
　　且立至故不如求百倍之利乃鮮衣怒馬以交於<lb/>
　　貴人倚憑則髙如青雲接趨則汙如溝染已而暱<lb/>
<pb n="KR3j0161_WYG_068-3b"/>
　　則挾之怨則箝之刎頸託於非類千金轉於片言<lb/>
　　風扇波流無復綱紀其勢斯極乃今又不無少變<lb/>
　　矣説者曰帝里侈是未見天成之豪麗宣洪之清<lb/>
　　泰也曩者燕市夏屋樓觀重縷連鈴貴人造佛寺<lb/>
　　渴泉飛山佛身純金七寶鋈渥中人燕享水陸區<lb/>
　　殫后軒美人曵縞紵秣陵之縠袀於中單秀水機<lb/>
　　杼不藉而靡少年日夜歌吹東西樂部倡家樓閣<lb/>
　　通天乳煎鏤蛤冬果春蔬棄之如遺賞賜動以千<lb/>
<pb n="KR3j0161_WYG_068-4a"/>
　　計三正元會酺樂燈火奥若連山状於六鰲生花<lb/>
　　舞鳥閉機其中舉火樹者萬萬計荆揚估船日夜<lb/>
　　集於大市而今安有之衣文之巧日變日儉故有<lb/>
　　屋設而寡堅黑伎者或改而市矣元夕寥寥數人<lb/>
　　行少年慱具數錢而攤司空召商具五刑泥首號<lb/>
　　哭家立破敗四方異味日至物價翔踊器更狹橢<lb/>
　　轉傚他方賈者日夜心計市魁大姦其迹堇堇則<lb/>
　　何以稱也夫財通物富美名也逋之於不可知變<lb/>
<pb n="KR3j0161_WYG_068-4b"/>
　　之於不可繼豈石甕之為乎且以為誕也余黙然<lb/>
　　夫時變不一知者所難父老何言之易夫變之與<lb/>
　　來固不能必也是故成宏之有嘉隆猶先朝之有<lb/>
　　今日也豈必需於灾䘲之故志䜟之微哉藏舟於<lb/>
　　壑流遁繼之夫甕也又何知語曰觀俗於野父老<lb/>
　　其似之矣歸而記之<lb/>
　　都人李東陽記西山自太行聯亘起伏数百里東<lb/>
　　入於海而都城中受其朝靈秀之所會屹為層峯<lb/>
<pb n="KR3j0161_WYG_068-5a"/>
　　滙為西湖湖方十餘里有山趾其涯曰甕山其寺<lb/>
　　曰圓静寺左田右湖近山之境於是始勝又三里<lb/>
　　為功德寺洪波衍其東幽林出其南路盡叢薄始<lb/>
　　達於野乃有玉泉出於山噴薄轉激散為溪池池<lb/>
　　有亭宣廟廵幸所駐蹕處也又一里為華嚴寺有<lb/>
　　洞三其南為呂公洞一竅深黑投之石有水聲數<lb/>
　　歩不可下竟莫有窮之者<lb/>
　　五湖朱長春記西山之勝衆矣不能紀紀其所過<lb/>
<pb n="KR3j0161_WYG_068-5b"/>
　　逰自玉泉山始其泉流為西湖玉河發焉車馬遵<lb/>
　　涘以入其山於諸山突而前延延遠望如釡首戴<lb/>
　　土猶冠也近削立而尊如屏華嚴寺南倚之寺燬<lb/>
　　存其寢拾級升有平臺望湖焉見帝都焉壁當寢<lb/>
　　後洞在壁間洞戸沈沈黑若無人者入久而白熅<lb/>
　　光照其上下下乳如露盡其洞四丈而修廣丈有<lb/>
　　竒左右石牀最裏見石龕也暮僧燃葦薪助之復<lb/>
　　見兩石壁詩自元丞相揭里以來其上又有洞其<lb/>
<pb n="KR3j0161_WYG_068-6a"/>
　　頂有故金芙蓉宮址章宗避暑宮也未至山之右<lb/>
　　撓梟而蛇盤曰金山寺自華嚴而下度三石橋折<lb/>
　　水而門臨之水清鑑毛石齒齒然藻蘊蕋蕋然其<lb/>
　　中無魚隂水也金山觀不如華嚴軒楹差之可以<lb/>
　　寢處客多宿者右盤而西北緣崗而途蜿蛾以曼<lb/>
　　衍皆山也崟峞髙下隈粤巄巄然其林木參焉日<lb/>
　　之所照垣翼朱丹五采則嬪嬙内人大璫塋焉秫<lb/>
　　黍菽粟油油交於林間有果園稍稍有蘇牧村落<lb/>
<pb n="KR3j0161_WYG_068-6b"/>
　　也<lb/>
　　陸釴記出平則門行可數里清風徐來塵意灑落<lb/>
　　遂遵湖堤繞村徑後先惟意行歌相答舉盻間樓<lb/>
　　臺鱗次出没烟靄若非人世所有者午至功德寺<lb/>
　　主僧汲泉瀹茗酒數進起陟英廟行宮已乃促騎<lb/>
　　西往緣崖攀磴穿雲霧間溪花石竹幽芳襲人徐<lb/>
　　憇玉泉登望湖亭撫㸔花臺道傍諸刹不能遍歴<lb/>
　　惟聽主僧談名耳<lb/>
<pb n="KR3j0161_WYG_068-7a"/>
　　李流芳記出西直門過髙梁橋可十餘里至元君<lb/>
　　祠折而北有平堤十里夾道皆古柳參差掩映澄<lb/>
　　湖百頃一望𣺌然西山匌<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>與波光上下遠見功<lb/>
　　德古刹及玉泉亭榭朱門碧瓦青林翠嶂互相綴<lb/>
　　發湖中菰蒲零亂鷗鷺翩翻如在江南畫圖中<lb/>
　　公安袁宏道髙梁橋逰紀髙梁橋在西直門外京<lb/>
　　師最勝地也兩水夾堤垂楊十餘里流急而清魚<lb/>
　　之沉水底者鱗鬛皆見精藍棋置丹樓珠塔窈窕<lb/>
<pb n="KR3j0161_WYG_068-7b"/>
　　綠樹中而西山之在几席者朝夕設色以娯逰人<lb/>
　　當春盛時城中士女雲集縉紳士大夫非甚不暇<lb/>
　　未有不一至其地者也三月一日偕王生章甫僧<lb/>
　　寂子出逰時柳稍新翠山色微嵐水與堤平絲管<lb/>
　　夾岸趺坐石根上茗飲以為酒浪紋樹影以為侑<lb/>
　　魚鳥之飛沉人物之往來以為戯具堤上逰人見<lb/>
　　三人坐枯樹下若癡禪者皆相視以為笑而余等<lb/>
　　亦竊謂彼筵中人諠囂怒詬山情水意了不相屬<lb/>
<pb n="KR3j0161_WYG_068-8a"/>
　　於樂何有也少頃遇同年黄昭質拜客出呼而下<lb/>
　　與之語歩至極樂寺觀梅花而返<lb/>
　　公安袁中道紀出西直門過髙梁橋楊柳夾道帶<lb/>
　　以清溪流水澄澈洞見沙石藴藻縈蔓鬛走帶牽<lb/>
　　小魚尾遊翕忽跳達亘流背林禪刹相接綠葉穠<lb/>
　　鬱下覆朱户寂静無人鳥鳴花落過響水閘聽水<lb/>
　　聲汩汩至龍潭堤樹益茂水益濶是為西湖也每<lb/>
　　至盛夏之月芙蓉十里如錦香風芬馥士女駢闐<lb/>
<pb n="KR3j0161_WYG_068-8b"/>
　　臨流泛觴最為勝處矣憇青龍橋橋側數武有寺<lb/>
　　依山傍巗古栢隂森石路千級山腰有閣翼以千<lb/>
　　峯縈抱屏立積嵐沉霧前開一鏡堤柳溪流襟以<lb/>
　　畦畛叢翠之中隱見村落降臨水行至功德寺寛<lb/>
　　博有野致前繞清流有危橋可坐寺僧多業農事<lb/>
　　日已西見道人執畚者鍤者帶笠者野歌而歸有<lb/>
　　老僧持杖散歩塍間水田浩白羣蛙皆鳴噫此田<lb/>
　　家之樂也予不見此者三年矣<lb/>
<pb n="KR3j0161_WYG_068-9a"/>
　　又裂帛湖記功德寺循河而行至玉泉山麓臨水<lb/>
　　有亭山根中時出清泉激噴巉石中悄然如語至<lb/>
　　裂帛泉水仰射沸氷結雪滙於池中見石子鱗鱗<lb/>
　　朱碧磊砢如金沙布地七寳粧施蕩漾不停閃爍<lb/>
　　晃耀注於河河水深碧泓渟澄澈迅疾潛鱗了然<lb/>
　　荇髪可數兩岸垂柳帶拂清波石梁如雪鴈齒相<lb/>
　　次間以獨木為橋跨之濯足沁凉入骨折而南為<lb/>
　　華嚴寺有洞可容千人有石狀可坐又有大士洞<lb/>
<pb n="KR3j0161_WYG_068-9b"/>
　　石理詰曲突兀奮怒較華嚴洞更覺險怪復有竇<lb/>
　　深不可測其上為望湖亭見西湖明如半月又如<lb/>
　　積雪未消柳堤一帶不知里數嫋嫋濯濯封天蔽<lb/>
　　日而溪壑間民方田作大田浩浩小田皛皛鳥聲<lb/>
　　百囀雜華在樹宛若江南三月時矣循溪行至山<lb/>
　　将窮處有庵髙柳覆門流水清激跨水有亭修飾<lb/>
　　而無俗氣山餘出巉石肌理深碧不數歩見水源<lb/>
　　卽玉河發源處也水從此隱矣<lb/>
<pb n="KR3j0161_WYG_068-10a"/>
白鹿巖在甕山西北越横嶺白鹿巖在焉人鮮至者<lb/>
　　閩人陳衍記凡客長安者未有不指西山為勝概<lb/>
　　者也然遊覽所至亦自玉泉香山華嚴而止予自<lb/>
　　馬上望全山之勢蜿蜒嶻嵲烟草四合意必有神<lb/>
　　工鬼斧在人跡不到之處或曰白鹿巖最竒於是<lb/>
　　挾善遊者新安周生裹糧取道登甕山絶頂度黄<lb/>
　　沙坂縋石澗而西秋髙澗水僅没踝清駛殊常挹<lb/>
　　而飲焉夾澗桑葉如綺澗窮小嶺横之有白石如<lb/>
<pb n="KR3j0161_WYG_068-10b"/>
　　幢屹立嶺上微有字畫然薄蝕不可辨矣越嶺諸<lb/>
　　峯爭列芽茁不斷一峯最異即白鹿巖也巖髙數<lb/>
　　十丈嵌空欲墮中虛可旋兩車巖左一隙如窻櫺<lb/>
　　下視深窅不知所際谷風倒射隙内琤然雖笙筑<lb/>
　　合奏不如也相傳遼時有僊人騎白鹿往來斯巖<lb/>
　　故以命名登巖頂瞷萬壽山如竪掌指西望太行<lb/>
　　髙掛天際夭矯拏飛烟雲繞之斷續無跡適風烈<lb/>
　　不可久立而下巖角有茅舍小而整西僧居之黄<lb/>
<pb n="KR3j0161_WYG_068-11a"/>
　　眉紅頰採草根和水以食音語不通見人嘻咲而<lb/>
　　已不知何年代至中國棲遲此山也凡巖之木皆<lb/>
　　偃蹇離披非平地所見獨巖口古檜一株根出兩<lb/>
　　石相夾處盤旋横繞倒掛於外大可數百圍色赤<lb/>
　　如丹砂夫人不能拊虬龍而諦視之使得諦視當<lb/>
　　如此檜矣是又巖中之最竒者也日暮歸宿甕山<lb/>
　　次早畧至玉泉而返<lb/>
聚寳山在玉泉山西南行數里度兩石橋循溪轉至卧<lb/>
<pb n="KR3j0161_WYG_068-11b"/>
佛寺復二里為碧雲寺金碧鮮妍宛一天界巖下一泉<lb/>
汩汩石渠導之過齋厨遶長廊出殿兩廡左右折復滙<lb/>
於殿前石池泉傍一柳有大癭人呼癭柳柳左堂三楹<lb/>
萬歴御題水天一色前臨荷沼沼南修竹成林巖下一<lb/>
亭曰嘯雲<lb/>
　　玉泉西七八里聚寶山碧雲寺金銀宮闕如王者<lb/>
　　之居朱鋪文戺門堂七重重累數十階以髙其除<lb/>
　　廣夷有池廣方居以殿中有梁跨池如亘白虹池<lb/>
<pb n="KR3j0161_WYG_068-12a"/>
　　中魚大小萬頭其色丹白青藍驪珠瑇瑁出没藻<lb/>
　　絲蘋葉承間如綴金玉寶珠繁露也梁之中塞以<lb/>
　　朱欄神宗移蹕再幸樂之設帟飲梁上觀魚遂為<lb/>
　　御道云池之水盤折而流其下洑地而至玉泉出<lb/>
　　焉其上且隱且見經殿北澗復伏殿下出有洞又<lb/>
　　伏落池其源至遠出者當寺後山之髙壁云當源<lb/>
　　為泉亭折泉為流觴交亭左右又前滙為池紅白<lb/>
　　荷花茭蒲參差又前盤栢為屏屏前竹一方區細<lb/>
<pb n="KR3j0161_WYG_068-12b"/>
　　如楛皮黄金數千百枝䓗䓗鳥噍噍者竹前古銀<lb/>
　　杏䕃蔽區等於竹亭右古柳下本半皮枯臃腫若<lb/>
　　橜若虬鱗若疣上枝細如絲青青葢亭亭為寺中<lb/>
　　竒駕為留半日御膳寺人進飲三留御書額二曰<lb/>
　　蒼松古栢曰水天一色亭傍壁峭如城髙可十丈<lb/>
　　長四五十丈亭葢處其窪間道也壁右石室三臨<lb/>
　　澗石門石竇窻入蹋地有鐘鼓鐃吹之聲吰吰疑<lb/>
　　其雲中盛夏凉可以衣僧云冬則燠花木之避凍<lb/>
<pb n="KR3j0161_WYG_068-13a"/>
　　者藏焉<lb/>
　　虎林沈守正紀碧雲寺精整勝香山而踈曠遜之<lb/>
　　獨寺後一泉出石根冬夏不涸𨗳為方池植白蓮<lb/>
　　其中上有亭大小二池前修竹一林清瀟可愛予<lb/>
　　自渡江久别此君婆娑不忍去微風徐來簌簌如<lb/>
　　相絮語泉繞寺中庖湢皆資之恨其從屋霤下過<lb/>
　　安得好事引為流觴可坐可歃亦一大勝也<lb/>
　　吳郡王衡記從玉泉渡兩石橋循溪轉䕃於卧佛<lb/>
<pb n="KR3j0161_WYG_068-13b"/>
　　寺娑羅樹之隂復二里許至碧雲西折聽泉亭上<lb/>
　　殿前石池一而橋綰為二中畜五色魚百千頭余<lb/>
　　解衣盤礴坐而施餅餌焉唼呷相呼雲隊再捲若<lb/>
　　為魚麗以仰攻者<lb/>
　　武林黄汝亨紀卧佛寺亦泉勝層巖夾道而下木<lb/>
　　石散置可游可坐亦勝地也寺内有娑羅大樹二<lb/>
　　株可數圍其子如橡栗僧云不但與菩提幻子可<lb/>
　　作念佛珠碎之下酒可療心痛諸山皆無<lb/>
<pb n="KR3j0161_WYG_068-14a"/>
　　公安袁中道紀香山跨山踞巖以山勝者也碧雲<lb/>
　　以泉勝者也折而北為卧佛峯轉凹不聞泉聲然<lb/>
　　門有老栢百許森立寒威逼人至殿前有老樹二<lb/>
　　株大可百圍銕幹鏐枝碧葉虬結紆羲迴月屯風<lb/>
　　宿霧霜皮突兀千癭萬螺怒根出土磊塊詰曲叩<lb/>
　　之丁丁作石聲殿墀周遭數百丈數百年以來不<lb/>
　　見日月石墀整潔不容唾寺較古游者不至長日<lb/>
　　靜寂若盛夏宴坐其下凛然想衣裘矣詢樹名或<lb/>
<pb n="KR3j0161_WYG_068-14b"/>
　　云娑羅樹其葉若簌予乃折一枝袖之俟入城以<lb/>
　　問黄平倩必可識也卧佛葢以樹勝者也夫山刹<lb/>
　　當以老樹怪石為勝得其一者皆可居不在整麗<lb/>
　　三刹之中野人寧居卧佛焉<lb/>
香山在碧雲南二里許有永安寺舊名甘露其制一如<lb/>
碧雲而饒古色最勝者來青軒乃神廟所書額也金人<lb/>
李宴有碑其畧曰西山蒼蒼上干雲霄重崗叠翠來朝<lb/>
皇闕中有古道塲曰香山上有二大石狀如香爐蝦蟆<lb/>
<pb n="KR3j0161_WYG_068-15a"/>
有泉出自山腹下注溪谷曰小清凉西行數百歩至𢎞<lb/>
光寺殿圓製極工成化初創於中官中官髙麗人見其<lb/>
國金剛山有圓殿故移甚製於此面其前者金章宗祭<lb/>
星臺<lb/>
　　朱長春記香山敞煥不如碧雲棟宇特盛碧雲蕩<lb/>
　　蕩開朗有大人威嚴香山獨孤髙如羽人化域陵<lb/>
　　世焉碧雲塹削面坦夷其陽可望萬里都城如帶<lb/>
　　香山獨牙錯門徑幽耳來青軒其至髙望不一隅<lb/>
<pb n="KR3j0161_WYG_068-15b"/>
　　但海氣蒙蒙出焉其山盤回其泉折淙其離閣參<lb/>
　　差其氣窈深其草䝉修其木離披多古殿前二枯<lb/>
　　松十圍隱千牛焉日出映之山中蓊蓊如青雲起<lb/>
　　世宗嘗幸臨登軒望之歎曰佳哉此山獨有紫翠<lb/>
　　色軒有今上御書亦兩幸矣其髙於軒者山顚有<lb/>
　　亭右盤數百磴上上不留足夋夋也下須翼之猶<lb/>
　　不可趨升之望見諸陵其兩胠猶山蔽之葢遊希<lb/>
　　至亦無題者未至亭亭在山巔至去頂復千尺按<lb/>
<pb n="KR3j0161_WYG_068-16a"/>
　　志上有二石狀如香爐蝦蟆望之未得升焉山之<lb/>
　　人言自香山又西以南山特竒怪峞深其靈巖佛<lb/>
　　宮往往而是經數百里盡乃至河内彌月不能遊<lb/>
　　然遠稍稍荒落莾蔽而此以近都獨盛以故遂不<lb/>
　　復西<lb/>
　　王衡紀由碧雲至香山磧路深曠夾道盡白楊青<lb/>
　　檜雖都雅不减幽絶當山之䆳者曰流憇亭其曠<lb/>
　　而可坐眺者曰來青軒流憇在山半灌木隂翳之<lb/>
<pb n="KR3j0161_WYG_068-16b"/>
　　中憶春季杏花飄飛盡矣而此地猶能䕶殘紅以<lb/>
　　遲我念而尋舊遊焉已乃過來青軒軒前西山為<lb/>
　　距而虛其襟以捧帝城斜照薄金銀臺蒸氣正紫<lb/>
　　相顧謂此地宜月投枕焉而東自無量殿數折乃<lb/>
　　至洪光寺皆短垣踈栢不蔽外景涓人甃白石為<lb/>
　　階其净若拭余歎曰使死不速朽者殆樂哉斯邱<lb/>
　　矣笑而出望之東壑中鬱蒼攢錯閣道參差若飄<lb/>
　　紅掛樹葉者其光裕寺耶心樂之而日且下舂矣<lb/>
<pb n="KR3j0161_WYG_068-17a"/>
　　不果遊<lb/>
　　洪光寺入石門路甚修平可歩古栢夾之外不見<lb/>
　　林上不見顚枝幹交䕃人行道上蒼翠撲衣日影<lb/>
　　注射如荇藻凌亂歴數百歩復折而上如是者凡<lb/>
　　十有一每登一折必右俯木末左瞰絶壁壁皆甃<lb/>
　　石為之歳久若天造栢從石罅出多類鬼工初登<lb/>
　　一二盤竒在栢稍上諸山如螺髻自栢外見則又<lb/>
　　竒至七八盤山盡在下精藍名墅棊布繡錯金碧<lb/>
<pb n="KR3j0161_WYG_068-17b"/>
　　晃耀日竟屢換殆無暇問栢竒矣盤窮為山門甚<lb/>
　　精麗又進為圓殿亦目所未見<lb/>
　　洪光者即香山之支院也不復由十一盤穿栢中<lb/>
　　山徑數十歩即香山藏經殿歩而下即後殿從兩<lb/>
　　廊逶迤行至正殿歴級從東行至方丈自迴廊復<lb/>
　　東為來青軒羣山拱揖蒼蒨刺人目下見陂陀髙<lb/>
　　下杏樹可十萬株此香山之第一勝處也由方丈<lb/>
　　出見山右溪流奔注如玉龍夭矯蟄而未蘇下為<lb/>
<pb n="KR3j0161_WYG_068-18a"/>
　　方池一注沉碧有魚数十頭出没其間<lb/>
　　沈守正記碧雲池亭蒼松翠栢水天一色香山來<lb/>
　　青軒鬱秀清雅望都亭六榜皆今上御書又一聯<lb/>
　　云恐壞雲根嫌地窄愛㸔山色放牆低不知出睿<lb/>
　　思否語亦有致書似沈度學士而骨勁過之<lb/>
　　王衡記今歳戊子春季之二十二日約友人張益<lb/>
　　之陳錫元張仲立鄭子瞻遊香山以了花事而以<lb/>
　　盧師足之比期而仲立以事辭錫元復拉入他隊<lb/>
<pb n="KR3j0161_WYG_068-18b"/>
　　中余與張益之鄭子瞻周生如春者且行矣而黄<lb/>
　　風如矢益之又謝病歸余三人獨當風行葆髪葢<lb/>
　　面蹇且不前也已至髙梁橋而風窢然柳枝不搖<lb/>
　　巾角㣲拂子瞻顧謂余是風留花耶抑花留客耶<lb/>
　　余笑曰噫互有之半里許為眞覺寺寺前浮圖髙<lb/>
　　五六丈許而上為塔五方陟其頂山林城市之勝<lb/>
　　收焉余語子瞻此不當勝天壇耶吾於此訂雪盟<lb/>
　　矣由眞覺寺緣湖堤堤柳婀娜妥水色油油然而<lb/>
<pb n="KR3j0161_WYG_068-19a"/>
　　其下則茭芽蒲㦸虛著柳絲鴨綠正與鵝黄相貼<lb/>
　　顧尚不多得花初見花數十樹或百樹則紆騎賞<lb/>
　　之以簪余㡌且滿已而去城漸遠花漸繁則當馬<lb/>
　　首者視之已則左右指而已小憇於望湖亭俯而<lb/>
　　窺泉以所佩花盡施之池清颸或來紅翻綠皺悠<lb/>
　　然有春江花月之想余乃以杯酒坐花瓣上候於<lb/>
　　橋左雜水二停因呼子瞻和花嚼之自亭右沿山<lb/>
　　膝行又遡一小村而香山碧雲始見見山以上下<lb/>
<pb n="KR3j0161_WYG_068-19b"/>
　　皆漫漫遙白余曰雲也子瞻營視不應徐而曰其<lb/>
　　雲耶将無是英英者耶已而問之山農乃真杏花<lb/>
　　也始大呌以為竒絶相羊至卧佛寺面面皆花而<lb/>
　　一緋杏據西原上者大可盈抱且殊麗三人緣而<lb/>
　　上則枝輪樛覆若倒掛茱萸網網外復施百歩錦<lb/>
　　障余駘蕩不自持而日且晡矣期以明日假碧雲<lb/>
　　道脫衣掛壺於此乃舍而至香山宿於來青軒從<lb/>
　　軒前望花如春後薄雪鬖鬖滿野而不蔽襳濃草<lb/>
<pb n="KR3j0161_WYG_068-20a"/>
　　樹之觀詰朝陳錫元從碧雲來視予予與憑軒指<lb/>
　　畫諸勝次及新柳余曰人盡云煙柳烟安得柳容<lb/>
　　其似者正在露葉時若眠若起半空半色之間耳<lb/>
　　錫元深賞其言相攜而上流憇亭亭西一杏尚未<lb/>
　　破凾葢昨嵗遲我於花後者也余謂錫元曰是當<lb/>
　　有神酬以酒祈明年花事焉<lb/>
　　武林黄汝亨紀過香山躡蹻披磴流泉茂樹一著<lb/>
　　屐即有軒軒白雲之氣半似吾山九里三竺間於<lb/>
<pb n="KR3j0161_WYG_068-20b"/>
　　西山中當據上座登來青軒峯下皆蒼翠盤鬱大<lb/>
　　撮山河之勝有扁書世宗元年題此山獨有紫翠<lb/>
　　色眞睿賞也餐卧彌日獨不忍去上有流憇亭不<lb/>
　　及來青甚寒泉亭更可無坐<lb/>
中峯在香山之後以其居諸峯之中故曰中峯也上有<lb/>
庵躡危磴而上十百者三始及庵庵兩翼有亭東望京<lb/>
城漭漭塵土微見黄色一㸃大内也山之隂有晏公祠<lb/>
翠巖寺永壽庵山之陽有𢎞教寺俱稱名勝<lb/>
<pb n="KR3j0161_WYG_068-21a"/>
　　公安袁中道記中峯庵門有石樓可眺有亭髙出<lb/>
　　半山可窮原隰牆圍可十里悉以白石壘砌髙薄<lb/>
　　雲漢修整中雜之紆曲堦磴墀徑石光可鑑不受<lb/>
　　一塵處處可不施簟席而卧於諸山中鮮潔第一<lb/>
　　刹中僅見一僧甚静寂予少憇石樓下清風入戸<lb/>
　　不覺成寐既寤復循故澗澗涸而怪石經於疾流<lb/>
　　衝擊之後墮者偃者横直卧者泐者背相負者欲<lb/>
　　止未止欲轉不獲轉者猶有餘怒其岸根水洗石<lb/>
<pb n="KR3j0161_WYG_068-21b"/>
　　出亦復皺瘦崚嶒﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>䧟坎罅中松䑕出没凈滑<lb/>
　　可人舍澗而上碧峯得寺曰𢎞教亦有亭可眺也<lb/>
　　有松盤曲夭矯膚皴枝抝有遠韻間有怪石佛像<lb/>
　　清古亦為山中第一降復過翠巖循澗左行山口<lb/>
　　中為曹家樓有橋可憇竹栢駢羅石路宛轉可三<lb/>
　　里許青苔紫駁綴亂石中牆畔亦多斧劈石骨理<lb/>
　　甚勁意山中概多怪石去其土膚石當自出無柰<lb/>
　　修者意在整齊即有竒石且将去天巧以就人工<lb/>
<pb n="KR3j0161_WYG_068-22a"/>
　　況肯為䟽通顯其突兀奮迅之勢者乎絶頂有亭<lb/>
　　眺較遠以在山口也此處門徑𢎞博不如香山而<lb/>
　　有山家清奥之趣亦當為山中第一也<lb/>
　　又紀翠巖寺門有渠天雨則飛流自山顚來巖吼<lb/>
　　石擊濤奔雷霆直走原麓洞駭心目刹後石路百<lb/>
　　級有濤好鳥和鳴於疎林中隱隱見都城九衢宮<lb/>
　　觀櫛比萬嵗山及白塔寺了了可指其郊坰之林<lb/>
　　煙水色山徑柳堤及近之峯巒叠秀樓閣流丹則<lb/>
<pb n="KR3j0161_WYG_068-22b"/>
　　固皆几席間物出門即為登眺入門即就枕簟雖<lb/>
　　夜色遠來猶可不廢覽矚有泉甚清可煮茗遂宿<lb/>
　　焉風起松栢怒號震撼衝擊枕上聞其聲如在揚<lb/>
　　子舟中駕風㠶破白頭浪也予遂定計九夏居此<lb/>
　　以避長安塵埃<lb/>
　　武林黄汝亨紀從洪光寺過佛光寺為𢎞教寺有<lb/>
　　石橋魚池不及碧雲寺前有流泉亭亦似碧雲蘭<lb/>
　　亭意而攝境開山面過之會晉州趙孝亷飲此與<lb/>
<pb n="KR3j0161_WYG_068-23a"/>
　　之浮三大白而别𢎞教之傍有巗俗稱晏公祠余<lb/>
　　偶入視其内皆石室琢三皇五帝列聖名賢像自<lb/>
　　吾師宣尼而下及宋朱紫陽李延平諸公兩壁又<lb/>
　　刻畫忠臣孝子如王祥顔杲卿之屬又有小石室<lb/>
　　題凾五經書史訊之乃武廟時中貴晏公造也余<lb/>
　　因嗟嘆自吾入西山所見金碧殿閣皆浮屠氏之<lb/>
　　宮大都皆中人自營其身後香火藏而此室獨及<lb/>
　　吾儒門一宗何類無賢<lb/>
<pb n="KR3j0161_WYG_068-23b"/>
盧師山在京西三十里山半為秘魔巖巖石嵌空幾二<lb/>
丈舊傳隋末有沙門曰盧師居此山能馴伏大青小青<lb/>
二龍故名巖下一池二青蟄處視之若不甚深然探入<lb/>
不可窮<lb/>
　　都人于奕正云石子鑿鑿故桑乾河道也曰盧師<lb/>
　　山有寺曰盧師寺正統十一年更名清凉今佛無<lb/>
　　殿已過寺半里者秘魔巖是盧師晏坐處相傳隋<lb/>
　　仁壽中師從江南掉一船來祝曰船止則止船至<lb/>
<pb n="KR3j0161_WYG_068-24a"/>
　　崖下止遂崖居居數歳二童子來曰大青小青願<lb/>
　　侍不去嵗大旱所司徴禱雨者童子白師乘師願<lb/>
　　願施雨雨一方也遂乘雲氣去俄雨大注知大青<lb/>
　　小青是乃龍矣龍歸投潭中潭廣丈巨石覆之深<lb/>
　　黝不可測二龍有時出雲氣仍隨之崖下塑二童<lb/>
　　子侍師像崖上一柏産石面長尺不凋不榮是盧<lb/>
　　師手植<lb/>
翠微山在城西三十餘里上有圓通寺盖舊平坡寺也<lb/>
<pb n="KR3j0161_WYG_068-24b"/>
姚少師嘗言平坡最幽勝學佛者所宜居山半有平地<lb/>
故名洪熙初始改今名<lb/>
　　從香山東行飯于善應寺中東走澗道㝷盧師山<lb/>
　　覩翠微一帶蒼石碧瓦掩映白楊深柏中而新柳<lb/>
　　杏花希稠㸃綴斜分倒揷盡有深情盖香山如揚<lb/>
　　州花市濃抹故佳而此地則若耶曲徑其不厭正<lb/>
　　在淡粧耳從盧師寺秘魔庵循東岡而至清凉寺<lb/>
　　寺有古佛像其前為平臺眺望甚偉自此下而南<lb/>
<pb n="KR3j0161_WYG_068-25a"/>
　　折皆從山邏中行花柳時可觀凡折數盤渉五六<lb/>
　　庵而至平坡寺寺一閣庋山顚于遠眺尤勝<lb/>
　　舊志山上柘樹一株屈曲如虬斜傍二潭潭水磅<lb/>
　　礴遶峯而出其頂修竹箯姢不减江南<lb/>
潭柘山在京西八十里出京至馬鞍山千佛閣及戒壇<lb/>
至龎涓洞踰二嶺而至潭柘潭柘以一培塿當羣山心<lb/>
九峯扆而立焉志所謂老柘美竹者烏有矣而兩殿鴟<lb/>
工絶則金元故物也寺後故有龍潭今已甃為池而其<lb/>
<pb n="KR3j0161_WYG_068-25b"/>
支委尚濶去山數里泉走石崖壁間聲甚怒至寺橋而<lb/>
水益怒<lb/>
覺山在京西三十里懸崖之上與盧師平坡鼎峙西有<lb/>
三泉曰清冷曰清香曰洊至<lb/>
韓家山在京西三十六里山隂有漢左馮翊韓延壽墓<lb/>
韓世居于此俗呼罕山又呼黑山滙<lb/>
仰山在京西七十里峯巒拱秀中有平頂如蓮花心旁<lb/>
有五峯曰獨秀翠微紫葢妙髙紫微金章宗有詩刻石<lb/>
<pb n="KR3j0161_WYG_068-26a"/>
云金色界中兠率景碧蓮花裏梵王宮鶴驚清露三更<lb/>
月虎嘯疎林萬壑風<lb/>
百花陀在京城西王平口四圍皆山中有平川約數十<lb/>
畝産杉漆藥草春夏之交百花爛然有金章宗石床今<lb/>
存<lb/>
　　都人于奕正紀府西一百二十里由王平口過漢<lb/>
　　匈奴分界處曰大漢嶺抵沿河口元女廟是百花<lb/>
　　山足也山翠躍來引人渡石澗上馬欄山折旋其<lb/>
<pb n="KR3j0161_WYG_068-26b"/>
　　徑左右周轉百歩當直上十歩以登所苦石磊磊<lb/>
　　承趾不似土柔素車馬人趾繭生之所喜樹隂雲<lb/>
　　影䕃蓋密稠不至曝酷逕此至法幢庵五里逕折<lb/>
　　旋如前幸容騎而馬逩逩喘喘汗滛滛多不忍騎<lb/>
　　者上下諸嶂縱横一翠迎送目歩不覺五里籬徑<lb/>
　　坦然者姚庵也嶺而西行數里千佛山又數里觀<lb/>
　　音山逕折旋如前山舊有菩提樹僊人橋望海石<lb/>
　　盗伐樹矣橋石則存過此山石盡於空際態變矣<lb/>
<pb n="KR3j0161_WYG_068-27a"/>
　　下上嶺者七迎前壁立者鶴子山也此去千佛巖<lb/>
　　山石態變者盡作人形度閻王<graphic n="KR2988" url="https://raw.githubusercontent.com/kanripo/KR-Gaiji/master/images/KR2988.png" mimeType="image/png"/>是百花山腰也<lb/>
　　百花者紅紫翠黄不可凡數不可状喻不可名品<lb/>
　　即一色中瓣蕚跗異不可概之土人指一種尊之<lb/>
　　曰天花豔光而幻質佛諸經每所稱天雨曼陀羅<lb/>
　　花天雨曼殊沙花也行百花中一里進籬門石洞<lb/>
　　禮佛殿上禮文殊閣上禮文殊法身塔下登菩薩<lb/>
　　頂累石凡三峰登者必以小石累而尖之種佛因<lb/>
<pb n="KR3j0161_WYG_068-27b"/>
　　故石小風大不能吹去以示曠刼無動轉故坐立<lb/>
　　頂上俯諸山搢如圭東西兩靈山也乃旁四望東<lb/>
　　京師也南冉冉者渾河也西鬱鬱乎茶露頂居庸<lb/>
　　諸山北蕩蕩乎邊城外沙漠際無窮也是百花山<lb/>
　　頂也下頂未半又入百花中不可名状數者多於<lb/>
　　前㳺此者或曾見文殊光風雲作雷一聲山灝灝<lb/>
　　如海忽左澗一圓光輪右壑徧初白次紅次五色<lb/>
　　具木石人鳥塔語攝入光中如鏡受像我聞文殊<lb/>
<pb n="KR3j0161_WYG_068-28a"/>
　　表智故放光莫勤五臺智光也東之龍王頺廟列<lb/>
　　五龍王中位龍母北之大士殿髪鬅鬚鬈然下千<lb/>
　　佛巖南之東之又入百花中花被逕八里多於前<lb/>
　　過白水庵行泉聲二里一松標瑞雲寺寺即五代<lb/>
　　時李克用建亭故處俗今曰百家寺也寺有摩訶<lb/>
　　祖師法身用像法装之若新有摩訶煮石鐺非石<lb/>
　　非鐡瑩如漆光宣宗曾取視賜以龍袝歸寺也有<lb/>
　　摩訶摔龍石龍逸袓追摔之今龍迹宛于石也志<lb/>
<pb n="KR3j0161_WYG_068-28b"/>
　　稱山暖肥産杉漆藥草春夏爛紅紫香襲人則百<lb/>
　　花者藥草花耶然本草圖經中亦無從物色之<lb/>
　　附退谷小志<lb/>
　　退谷在水源頭傍退翁記云京西之山為太行第<lb/>
　　八徑自西南蜿蜒而來近京列為香山諸峯乃層<lb/>
　　層東北轉至水源頭一澗最深退谷在焉後有髙<lb/>
　　嶺障之而卧佛寺及黑門諸刹環蔽其前岡阜廻<lb/>
　　合竹樹深蔚幽人之宮也<lb/>
<pb n="KR3j0161_WYG_068-29a"/>
　　水源頭兩山相夾小徑如線亂水淙淙深入數里<lb/>
　　有石洞三傍鑿龍頭水噴其口又前數十武土臺<lb/>
　　突兀石獸甚鉅蹲踞臺下相傳為金章宗清水院<lb/>
　　章宗有八院此其一也水分二支一至退谷之傍<lb/>
　　伏流地中至玉泉山復出昔有人注油水中玉泉<lb/>
　　水面皆油也一支至退谷亭前引灌谷前花竹<lb/>
　　谷口甚狹喬木䕃之有碣曰退谷谷中小亭翼然<lb/>
　　曰退翁亭亭前水可流觴東上則石門巍然曰烟<lb/>
<pb n="KR3j0161_WYG_068-29b"/>
　　霞窟入則平臺南望萬木森森小房數楹則為退<lb/>
　　翁書屋一榻一爐一癭樽書數十卷蕭然行脚也<lb/>
　　谷之後髙嶺峩峩攝衣而上為古塋塋垣之外有<lb/>
　　臺可憇茂松蔽之不見其下<lb/>
　　谷之東則隆教寺寺前舊在退谷上移置石門之<lb/>
　　東殿供大士像嵗乆漶漫寺僧秋月募善知識繕<lb/>
　　餙之境地深邈可供趺跏<lb/>
　　谷之前為蒔植花竹之圃中有僧家别院養牡丹<lb/>
<pb n="KR3j0161_WYG_068-30a"/>
　　數百本石樓孤峙面面皆花北望退谷掩映翠樾<lb/>
　　中如懸董巨妙畵在閣之壁<lb/>
　　谷口外沿泉東行皆石壁也大石一方上建觀音<lb/>
　　閣再東則卧佛寺傍扉入扉娑羅古樹大可數圍<lb/>
　　柯幹叅天瞿曇酣卧殿上亂後寺廢香燈久斷矣<lb/>
　　寺門白塔髙矗大松兩行擁之香翠撲人衣裾<lb/>
　　谷西南里許為廣應寺寺有白松如雪門外深澗<lb/>
　　石橋横之橋傍喬松數十株箕踞其下㸔碧雲香<lb/>
<pb n="KR3j0161_WYG_068-30b"/>
　　山諸寺丹甍碧瓦如蜃樓如絳闕又惝恍如夢際<lb/>
　　谷西越澗而過則長嶺横拖嶺半為章宗㸔花臺<lb/>
　　古松一株夭矯磅礴拾級而登此則佳主人也<lb/>
　　谷後踰嶺數重則見湯峪畵眉諸山東北烟樹迷<lb/>
　　䝉鞏華城也又天半揺揺萬馬騰空而下天壽元<lb/>
　　宮也廣應寺之西為木蘭陀由寺前鳥徑西指過<lb/>
　　小橋三四徑漸峻盤旋而上始至玉皇殿殿南别<lb/>
　　院有軒有室小樓三層踞山之巔俯視𢎞光寺松<lb/>
<pb n="KR3j0161_WYG_068-31a"/>
　　盤香山來青軒諸勝殿北深澗懸崖水出洞中傍<lb/>
　　為魚池為藥欄為篁叢殿側有滿井水可手掬西<lb/>
　　山山頂之井廣皇寺與此為二甘冽似中泠谷中<lb/>
　　瀹茗取給二井退谷逸叟記<lb/>
　　附記西山髙隱<lb/>
　　按漢王氏有五侯乃譚商立根逢時也五侯中王<lb/>
　　譚實為貞臣譚雖封侯而不肯事鳳水經注王譚<lb/>
　　不同王莽之政子興生五子並避時亂隱居涿郡<lb/>
<pb n="KR3j0161_WYG_068-31b"/>
　　西山光武即位封為五侯元才北平侯益才安喜<lb/>
　　侯顯才蒲隂侯仲才新市侯季才為唐侯所謂中<lb/>
　　山之五王也此五侯以貞節封比前之五侯清濁<lb/>
　　不同矣本傳譚倨不肯事鳳不輔政而薨子仁嗣<lb/>
　　仁素剛正莽内憚之令人奏就國後遣使廹守令<lb/>
　　自殺是不同王莽之政者譚之後又有子仁所云<lb/>
　　興者豈即仁之弟耶因兄死而相率避亂正相因<lb/>
　　也惟仁受王莽之誅而後光武義而封其後然則<lb/>
<pb n="KR3j0161_WYG_068-32a"/>
　　譚抗王鳳仁抗王莽興子五人並能沉㝠髙隱居<lb/>
　　西山則西山以五王重矣此山苦無古蹟有如此<lb/>
　　懿美之蹟而志不知載惜矣<lb/>
軍都山在昌平州西北二十里昌平漢軍都縣以山名<lb/>
也後漢盧植隱居上谷立黌肆教授生徒昭烈微時修<lb/>
弟子禮焉彼時軍都縣屬上谷郡又名居庸山<lb/>
銀山在昌平東北六十里峯巒髙峻氷雪層積色白如<lb/>
銀故名麓有石崖皆成黑色又名鐵壁頂為中峯逈出<lb/>
<pb n="KR3j0161_WYG_068-32b"/>
雲霄縁石梯上五里許下視梵刹如彈丸刹乃唐時建<lb/>
領七十二庵沙門鄧隱峯藏修之所有浸月泉天清橋<lb/>
巨虎石誦經臺諸勝<lb/>
　　明李元陽記曉起騎行幾二十里路人乃云赤獨<lb/>
　　子去密雲已旬日矣衆相顧色阻南沙謂予曰銀<lb/>
　　山鐵壁去此不遠盍往遊焉遂折北而去諸君相<lb/>
　　尾問程或言逺或言近各有難色遲回不進南沙<lb/>
　　與予恐為所阻遂策馬亟馳行六十里至鄧隱峯<lb/>
<pb n="KR3j0161_WYG_068-33a"/>
　　道塲八角亭東北有鐵崖壁立石色熒然頃之月<lb/>
　　出爛如銀界洗盞更酌夜分不寐明日将拄杖登<lb/>
　　頂寺僧曰頂由閻王鼻行僧住此十餘年亦不敢<lb/>
　　度予二人笑而不聼竟趨鼻側山脊如刀背僅容<lb/>
　　一足長約十歩面旁如削下臨萬仞不可凝視罡<lb/>
　　風吹衣足不能立予曰列子履萬仞之險足二分<lb/>
　　垂外何如乃去鞾鞋趺坐徘徊取棋枰對奕南沙<lb/>
　　忽推棋東行比予囬顧渠已度鼻矣予亦側身起<lb/>
<pb n="KR3j0161_WYG_068-33b"/>
　　立逐其武而東遂相與同登山頂予曰君無議擬<lb/>
　　予無思量乃能至此向使議擬思量東瞻西顧則<lb/>
　　私意起而反惑安能至此哉南沙曰士之立朝能<lb/>
　　以無議擬思量之心行之何事不辦坐未有頃寺<lb/>
　　僧憑樵者送茶各飲一琖樵者指長城外曰此為<lb/>
　　黄花鎮此為居庸關又西為某關又東為某鎮皆<lb/>
　　在烟光微茫中萬里龍沙風霾無際令人氣吞邊<lb/>
　　塞眼隘寰區矣罡風稍定挺身度鼻而回初無難<lb/>
<pb n="KR3j0161_WYG_068-34a"/>
　　者囬入僧院崔都尉京山自外來曰聞二公在此<lb/>
　　願得同遊遂舉觴薦山䔩坐月下説長城險易夜<lb/>
　　分各就宿明日京山早發來别予二人尚未下榻<lb/>
　　飯已由㨗路向昌平道中多木柵如圏初不知其<lb/>
　　故既而問樵人乃知其為致虎圏也頃之從人告<lb/>
　　饑遂就流泉而飯甚甘之馬上作銀山鐵壁歌夜<lb/>
　　投昌平公署不食而卧明日荆川少海擕酒來相<lb/>
　　勞頃之湛泉亦至因為言山水之情状諸君頗以<lb/>
<pb n="KR3j0161_WYG_068-34b"/>
　　不遊為恨荆川名順之編修武進人湛泉名與齡<lb/>
　　驗封郎山西人少海名瀚考功郎順慶人南沙名<lb/>
　　過職方郎富順人予則名元陽字仁甫號中谿大<lb/>
　　理人為御史<lb/>
玉帶山在州東北十五里山腰白石周圍如帶實拱揖<lb/>
皇陵者又五里為筆架山三峯並列逈出雲表成祖元<lb/>
宮在焉州之南則曰鳳凰山出城西四里至紅門兩山<lb/>
並峙連翩如鳳翥州北則曰虎峪山巍峩若虎踞又十<lb/>
<pb n="KR3j0161_WYG_068-35a"/>
里曰昭壁山正方如屏以作南障州東有影山逺望之<lb/>
其影先見故名是為東山口州西有小金山日午金光<lb/>
射人又皆陵園諸山之䕶翼<lb/>
　　紅門之西翠屏山下出泉九穴為池名九龍池池<lb/>
　　上亭臺金碧輝映夐若仙都又有僊人洞在紅門<lb/>
　　東山腰谽谺頫梯而下至洞約三丈許内有一門<lb/>
　　巨石天成近門上有石鐘長約數尺倒垂待叩入<lb/>
　　門轉南見有石縫如夾道元窅無際不可深入古<lb/>
<pb n="KR3j0161_WYG_068-35b"/>
　　詩云我欲叩石鐘驚起洞中人烟蘿杳無際空鎻<lb/>
　　石門春石洞何窈窕云是仙人庭僊人𣺌何許瑶<lb/>
　　草空自清石洞窅且深花落無人掃仙翁去不還<lb/>
　　何處㝷瑶草<lb/>
白浮山在昌平南一十里山有二龍潭流經白浮村元<lb/>
人郭守敬引此水西折而南經甕山流入積水潭以通<lb/>
漕運<lb/>
　　郭守敬所築堰起白浮村至青龍橋延袤五十餘<lb/>
<pb n="KR3j0161_WYG_068-36a"/>
　　里以障雙塔神山諸水名曰浮堰<lb/>
駐蹕山在昌平西南二十五里髙十餘丈西北袤二十<lb/>
里金章宗遊此鐫駐蹕字上有臺章宗自題棲雲嘯臺<lb/>
四字<lb/>
　　都人王嘉謨紀自髙梁橋水度至白浮甕山出薊<lb/>
　　縣境甕山斜界百望是山也南阻西湖神臯蘭若<lb/>
　　皆萃焉北通燕平叢叢<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>磈背而去者百里猶見<lb/>
　　其峯焉是宜禾黍山之陽有祠焉髙十五丈登之<lb/>
<pb n="KR3j0161_WYG_068-36b"/>
　　可以望京師可以觀東潞出百望十里為長樂河<lb/>
　　河水不甚濶而駛又北二里為玉斗潭潭箕圓僅<lb/>
　　丈腐草罨之深不可測或云是有物焉有兩牛鬬<lb/>
　　而飲䧟於潭輙不可得又北十里為灌石駐蹕山<lb/>
　　在焉其山長西北袤凡二十里石皆壁立髙可十<lb/>
　　餘丈嶟㳫欹危如墜如挽前臨平川一望無際孤<lb/>
　　堠時隱猿鳥悲號行者懔懔西望白虎站深若天<lb/>
　　井湛碧難盡山之上有臺是名棲雲金章宗嘗遊<lb/>
<pb n="KR3j0161_WYG_068-37a"/>
　　焉登臺而嘯題石而歡下而觀於野蓋燎而獵焉<lb/>
　　召其部長大人擊毬俄而自擊也乃歎曰美哉乎<lb/>
　　而誰見之山下石牀石釡俱存山之西有洞是名<lb/>
　　寒崖勢殊奥邃中多異草竒石灌木隨風揚芬四<lb/>
　　望則惟北多岨云壽宮之成也上自狄村㳺於渾<lb/>
　　河是嘗駐蹕自駐蹕而北皆崇山也連綴匼匝又<lb/>
　　砂礫延縁巖間白石嶄嶄春夏雨潦則成巨浸樵<lb/>
　　采不達又北二十里許廼從西折斜入南谷有聚<lb/>
<pb n="KR3j0161_WYG_068-37b"/>
　　焉是名漆園園之南有山焉是名雅思是山也幽<lb/>
　　晦多霧富有果蓏山䧟而為坎有池焉浚洌如露<lb/>
　　是名露池有比邱一人土人敬事之自園而出再<lb/>
　　由走集西十里許為髙崖崖下有衆泉遶其聚四<lb/>
　　面皆山蔚洞森蕭壙如也又西北十里許為清水<lb/>
　　澗是澗也兩山如門行可二十里山皆竒峭巃嵸<lb/>
　　山中飛泉滮灑或决地或分流淙汩樹木之間推<lb/>
　　激巖崖之穴青如亂鬌白如吹絮仰視重峯時有<lb/>
<pb n="KR3j0161_WYG_068-38a"/>
　　孤石之揭揭沈黯迷離天氣自曀崖間百合忍冬<lb/>
　　棠杜牛妳相思郁薁黄精唐求之屬滲味扶芳爍<lb/>
　　紅隕翠飛沫擊枝墜而復起新實含濡落而不變<lb/>
　　竒禽異羽嚶嚶滿耳鳥巢雉囮徧其巖穴山鹿之<lb/>
　　毳豪豬之毛丰茸隨風泝流而行髙髙莫極有嶺<lb/>
　　焉名曰鰲魚又西里許山益峻有蘭若二焉上曰<lb/>
　　松陽下曰金鷹其上獨多松合抱而數丈者有三<lb/>
　　樸遫者萬計登之而望則大山屏張霅然斜開則<lb/>
<pb n="KR3j0161_WYG_068-38b"/>
　　金鷹在焉金鷹下控大巖巖吐百穴滙而為湖决<lb/>
　　而東流是為清水之源迤邐以東下山折坂而南<lb/>
　　蓊然紅赩髣髴有光有陘焉曰六十屈折汗邪黄<lb/>
　　蘆白沙之間可六十折再由走集又西有陘曰十<lb/>
　　八盤息壤如金鬱勃而立狹可容人可十八折登<lb/>
　　顧徘徊西則植立夾持不暇停足頫視斜柯洪枝<lb/>
　　匝藤蘿而舞鵾雀者深深莫極旁睨則北山矗矗<lb/>
　　一隂一陽閃儵孤日含濡雲彩山之上平衍西五<lb/>
<pb n="KR3j0161_WYG_068-39a"/>
　　里有嶺焉是曰長城蒼黯髙竦下視前坂其巔瓦<lb/>
　　礫縱横微有雉堞剥蝕沆莽是曰秦皇之址有泉<lb/>
　　出焉是曰馬跑苞稂覆之将眢矣又西二里有臺<lb/>
　　焉是曰了思衡可二畝髙可數仞莎蘋匝之楸檀<lb/>
　　桕栢之木宛宛相構登之可望四方斗絶有足懐<lb/>
　　者下臺而西又十里皆峻嶺也判為中路巖之兩<lb/>
　　間如榭如障如層構深藏如㫖苕盤互花實齊秀<lb/>
　　風泉並響逺聞伐木嶷嶷留滯有嶺焉是曰灰嶺<lb/>
<pb n="KR3j0161_WYG_068-39b"/>
　　險特倍於長城石如蛤粉無樹木大石磋磋吹籟<lb/>
　　揚塵則紛溶而起百里可見了了如雪路口如甔<lb/>
　　甀一綖孤露瑩照通川下山有城焉是曰鎮邊之<lb/>
　　廢邑又西八里許有城焉是曰鎮邊兩旁皆山圍<lb/>
　　之其南曰碧駕之山曰通明之山其北曰鷹揚之<lb/>
　　山曰涔洛之山有湖焉小而深在碧駕之巖圞結<lb/>
　　不見每多異草中有赤鯉盈尺春夏之交山水增<lb/>
　　流則湖益清可鑒是曰合抱之湖鎮邊巖邑也居<lb/>
<pb n="KR3j0161_WYG_068-40a"/>
　　人僅可百数地寒不能五穀五畜勞羸不甘兵雜<lb/>
　　其間狡猾難治西十里有堠曰唐耳背據大山下<lb/>
　　視懐來煙液杳褭足為天險樓堞固溝洫濬軍械<lb/>
　　精睨横嶺而斜界居庸可甲燕平鎮邊廢邑其南<lb/>
　　皆山也中為衢路其東曰六華之巖其西曰小神<lb/>
　　之山曰青利之山巖分形如六華其第四巖有洞<lb/>
　　焉最深窈土人夜登之取宿鳥忽有雙鶴飛鳴是<lb/>
　　為鳴臯之洞南可十里有聚焉曰長峪又西五里<lb/>
<pb n="KR3j0161_WYG_068-40b"/>
　　有巖曰德勝又曰鳳凰上有蘭若焉是山也威紆<lb/>
　　距絶抵此而窮四面環匝山可三十丈磴道半之<lb/>
　　登之每顧則山形變蘭若已圯然蟠結秀竦下視<lb/>
　　三山側側欲合東望長峪蔚然開陽其左巖崟尤<lb/>
　　峻石稍擁出山下有泉焉源源可二十里達於渾<lb/>
　　河照映蕭瑟町畦滉然據巖而立終日無人山之<lb/>
　　上竒樹新實甘香飂䫻背秋渉冬空冗悄然萬碧<lb/>
　　俱立山之上有臺焉登之而望則蹙然兩山蘭若<lb/>
<pb n="KR3j0161_WYG_068-41a"/>
　　閉藏不可俯見是曰隱鷲之臺山之西有洞焉小<lb/>
　　而隘可容數人門有古松蔽之坐其中以瞻西峰<lb/>
　　有如指掌中壁刻觀世音大士像鐫刻甚深是曰<lb/>
　　觀音之洞又曰孤松之巖蘭若講堂中有蘋婆三<lb/>
　　株大可合抱翠葉多子團圞數丈真可竒也山之<lb/>
　　南有嶺焉曰西峪可以入沿河山之下有碑不可<lb/>
　　辨自長峪而東可二十里有聚焉曰菩提塹有祠<lb/>
　　焉是祀菩提盖古人有乞者衆食之俄而怒焉乃<lb/>
<pb n="KR3j0161_WYG_068-41b"/>
　　殺之剖而食猶故民神之是為祠也有蘭若焉曰<lb/>
　　白駁是山也險倍灰嶺不通行者幽阻凄藹蕭然<lb/>
　　可詫有壇焉幢設於上皆紫英之石爛若丹霞有<lb/>
　　銀杏二樹大可盈抱芬盛多子出山而北有山焉<lb/>
　　是曰白鶴其峯岫繚繞不易詰也其中有白色皬<lb/>
　　然状如鶴著於石上又折而東則走髙崕北山自<lb/>
　　髙梁至德勝共百八十里小山至衆記者二十鳥<lb/>
　　有紅鴉沙鷄文雉半趐獸有虎豹竒狸狼野干白<lb/>
<pb n="KR3j0161_WYG_068-42a"/>
　　駁豪猪兎麅草樹多竒土人每言二月之交有山<lb/>
　　曰青華下可萬丈西通四方每有瑰形竒物且飛<lb/>
　　且走衘乳而西獵人莫敢近也又言三伏毎雨羣<lb/>
　　山出流大石浮浮馬奔麏至有如雷霆仰視碧駕<lb/>
　　鷹揚之山半在雲霧戍樓晝晦飛雲積煙片片入<lb/>
　　戸連月不霽實神京之奥區山川之都㑹也<lb/>
<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>
                    <graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>崖在昭陵之北極其險峭<lb/>
　　于奕正記<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>
                    <graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>崖旋旋蟠蟠望若梯磴石醜怪若<lb/>
<pb n="KR3j0161_WYG_068-42b"/>
　　鬼面下崖之庵曰瑞峯一曰麻尼崖髙危立庵逼<lb/>
　　其踵南山前逼菴而又髙危冬前後兩月蔽不見<lb/>
　　日惟短至日景一線透之崖三峯而三庵兩峯翼<lb/>
　　中峯首自盤道庵以之東峯菴壁與石與樹也西<lb/>
　　若有竒焉自渡津橋以之西峯菴壁與石與樹也<lb/>
　　東若有僻焉自東西峯以之中峯菴壁與石與樹<lb/>
　　也東西若有髙焉天啟中陵監餙五菴新矣三峯<lb/>
　　失其朴<lb/>
<pb n="KR3j0161_WYG_068-43a"/>
妙髙峯在西山後居庸關諸山之面也與天壽山相接<lb/>
中開一罅即居庸關山峻而秀故以妙髙稱<lb/>
　　袁中道記妙髙峯去沙河四十里逺視之惟一山<lb/>
　　逼近則山山相倚如笋籜皺雲駮霞極其生動其<lb/>
　　根為千年雨溜洗去石骨稜稜每山窮處即有小<lb/>
　　峯如筆格法雲寺枕妙髙峯最髙處近寺有雙泉<lb/>
　　鳴於左右過石梁屡級而上至寺門内有方池石<lb/>
　　橋間之水泠然沉碧依稀如清溪水色此雙泉交<lb/>
<pb n="KR3j0161_WYG_068-43b"/>
　　㑹處也其上有銀杏二株大數十圍至三層殿後<lb/>
　　乃得泉源西泉出石罅間經茶堂兩廡繞霤而下<lb/>
　　東泉出後山經蔬囿入香積而下㑹於前之方塘<lb/>
　　是名香水也山石雖倩更得此水活之其秀媚殊<lb/>
　　甚有樓可卧㸔諸山右有偃盖松可覆數畝故老<lb/>
　　云金章宗遊覽之所凡有八院此其香水院也金<lb/>
　　世宗章宗俱好登眺往往至大房山盤山玉泉山<lb/>
　　而其中有云春水秋山者章宗無歳不往豈即此<lb/>
<pb n="KR3j0161_WYG_068-44a"/>
　　地耶<lb/>
上方山即古稱大房山最稱竒秀古碑云幽燕奥室<lb/>
　　閩中曹學佺紀出房山縣行六十里所過村落曰<lb/>
　　瓦井曰天光曰孤山口皆與山勢為升降過孤山<lb/>
　　口則崇山如環幽溪如帶時時渉溪沿壁踐苔捫<lb/>
　　蘿乃至山麓有一庵焉為諸峯所覆如狻猊之昂<lb/>
　　首也巉巖兩壁相距中開一線鳥道盤旋五里至<lb/>
　　石梯梯即巨石五丁鑿為坎僅容半跬髙數百磴<lb/>
<pb n="KR3j0161_WYG_068-44b"/>
　　左右兩鐵絙長百尺山顛下垂陟者緣之手足分<lb/>
　　任其力盖左廹無極之巖而右臨不測之淵矣梯<lb/>
　　盡處有小庵可憇折而東北可一里至山門入門<lb/>
　　始昂首見諸庵縱横稠疊處於懸崖峭壁蒙茸之<lb/>
　　内如鳥巢然所謂禪棲也獨上方寺正中如負扆<lb/>
　　以居躡千百磴始可到傍有兩磵流下聞而不見<lb/>
　　水其上有氷封之耳又東折而往則連嵓層隂雪<lb/>
　　堆未化獨有古栢青青龍蟠虬舞出雪之上其嵓<lb/>
<pb n="KR3j0161_WYG_068-45a"/>
　　軒揭如仄竒秀如雲穿注如蜂房燕壘嵓下有泉<lb/>
　　深三尺廣倍之面一平臺又十倍之相傳開山時<lb/>
　　有龍占此禪師叱之避盡挈其山泉以去師飛錫<lb/>
　　擊其尾留泉僅滿斗今山即名斗泉也山下有洞<lb/>
　　尚隔一山説者以此山空腹寺徑達洞然人必自<lb/>
　　其上行上行必徑前峯孤圓突兀形如摘星望之<lb/>
　　甚憚陟亦可至峯半可頫諸庵嶺亦劣平尚不見<lb/>
　　洞又下五里入洞如一城僧家依洞為窟石牀茅<lb/>
<pb n="KR3j0161_WYG_068-45b"/>
　　扉可掬為客煮茗初未有水以葫蘆繫腰至洞裏<lb/>
　　取水曳之出入㝷縳枯藤為炬鱗次而進第一洞<lb/>
　　猶隱隱見影二洞以内即黯黑無光三洞是一小<lb/>
　　竇圍可三四尺深五六丈伏地匍匐束身蛇行即<lb/>
　　僧所曳葫蘆處也入三洞倐髙廣燎炬不見頂傍<lb/>
　　有一潭石蜿蜒如雙龍状其中圓光如珠於是取<lb/>
　　水焉抵九洞無路有穴如井入者後人躡前人背<lb/>
　　丈餘復空濶但霧氣蓊塞履滑衣濕不易前進至<lb/>
<pb n="KR3j0161_WYG_068-46a"/>
　　十三洞路尚不窮云過此無竒興盡返矣大抵中<lb/>
　　以一曲為一洞十三洞約有六七里洞中之石玉<lb/>
　　白鏡瑩剷為琉璃踰寸明徹其境之最著者曰蓮<lb/>
　　花山片片如青蓮瓣曰龍虎宛肖龍虎曰長眉祖<lb/>
　　師兀坐巖畔眉翛然垂曰呂純陽儼然具道者衣<lb/>
　　冠曰石塔層層筆立曰石鐘鼓叩之作鐘鼓聲此<lb/>
　　非歴三洞穿竇之苦不能得也又其最著者曰湏<lb/>
　　彌山一山甚大行良久難盡曰雪山猋如積雪捫<lb/>
<pb n="KR3j0161_WYG_068-46b"/>
　　之若刺曰萬花樓山之上有重樓焉以雪為地吐<lb/>
　　花如靈芝者數萬朶曰僊人橋跨青溪而渡曰十<lb/>
　　八羅漢為修短欹正各状貎曰接引旛從頂倒懸<lb/>
　　縹緲若拂此非歴九洞入井之危不能得也出洞<lb/>
　　之後依然天光逈若隔世驚喜異常<lb/>
小西天即石經山也在房山西南四十里<lb/>
　　紀云范陽懐玉鄉西北山水秀異出獨樹村北行<lb/>
　　四里許兩山對峙外隘内豁小溪中出石峯參差<lb/>
<pb n="KR3j0161_WYG_068-47a"/>
　　如犬牙水觸石流潨然有聲沿溪前行十數里有<lb/>
　　巨石數十横布水中躡之以渡登平岡而望四山<lb/>
　　多離絶之勢峯巒峙立如書空之筆者不可勝數<lb/>
　　其中一山若火燄而草樹獨茂問諸牧童知為田<lb/>
　　帶山而小西天之境在焉迤邐至山麓壁立似不<lb/>
　　可登徐望之有磴道循山之偏脊直上行者前後<lb/>
　　頂踵相接凡三憇息始及山之半有石室題曰義<lb/>
　　飯㕔碑志云唐乾符中僧藏賁所建欲俾遊者至<lb/>
<pb n="KR3j0161_WYG_068-47b"/>
　　此不必齎糧也由㕔前折而東鑿石為道廣不滿<lb/>
　　尺横於山腹者一里許将折而北則條石為階凡<lb/>
　　九十九級上至平處行百餘歩復有階如前級差<lb/>
　　少自其上平折而南有石堂東向方廣一丈五尺<lb/>
　　許名曰石經堂堂有几案罏瓶之屬以祀三寶皆<lb/>
　　石為之其上天然如帳頂下則甃石以平其地三<lb/>
　　向之壁皆嵌以石刻佛經字體類趙松雪意必元<lb/>
　　人所刻其中有四石柱柱之上各雕佛像數百皆<lb/>
<pb n="KR3j0161_WYG_068-48a"/>
　　為小圓光而飾以金碧堂之前向為石扉八扇可<lb/>
　　以啟開外有露臺縱僅八尺橫與堂稱三面為石<lb/>
　　闌設石几石牀以為遊人之所凭倚傍有禪房庖<lb/>
　　湢之所皆因巖為之不假人力堂之左有石洞二<lb/>
　　其右有石洞三復有二洞在堂之下方石經版分<lb/>
　　貯其中蓋隋沙門静琬始以經刻未成而奄化唐<lb/>
　　貞觀後其徒道公等繼續成之至遼統和及金明<lb/>
　　昌之際有沙門留公順公亦增刻之前後納於洞<lb/>
<pb n="KR3j0161_WYG_068-48b"/>
　　中者通千餘卷石凡七百餘條有石幢記其目甚<lb/>
　　悉每洞皆以石為窓櫺用鐵固之縱廣不可知而<lb/>
　　石本之近窓者可以窺見觀其字畫則遼金所刻<lb/>
　　與隋唐自異其左洞有靜琬貞觀八年碑記嵌於<lb/>
　　門上大意謂未来世佛法有難故刻此藏之以為<lb/>
　　經本若世有經願毋輒開其用心亦可謂勤矣石<lb/>
　　洞之北有石池石井池廣七尺而深半之井深淺<lb/>
　　不可測皆瑩然涵虚可鑑毛髪井之北十餘歩有<lb/>
<pb n="KR3j0161_WYG_068-49a"/>
　　泉自竇中出涓涓不絶又有石為龍王像民禱雨<lb/>
　　則祀之古木蒼藤樛錯其上然隂翳慘澹不可乆<lb/>
　　居由泉竇之南復扳緣小徑盤屈數十折至山頂<lb/>
　　有五石臺臺之上皆有白石小浮圖其南二者乃<lb/>
　　唐金仙公主所建刻字如新餘無題識不可攷頂<lb/>
　　有巨石後廣而前鋭平出於虛空者數尺相傳謂<lb/>
　　之曝經臺予至其上回視四山則向之特立若書<lb/>
　　空之筆者皆隱然在履舄之下似可垂手撫摩稍<lb/>
<pb n="KR3j0161_WYG_068-49b"/>
　　臨石之鋭處而俯視之則陡絶萬仞無有底止已<lb/>
　　而下至堂中左右有碑十餘通特觀其髙大者則<lb/>
　　唐元和四年幽州節度使劉濟與其僚來遊所建<lb/>
　　主僧指曰有雲居寺亦静琬所創西偏下五里許<lb/>
　　可造乃至山麓渡小溪叢薄間寺規制已壮然比<lb/>
　　舊基差小墀中有唐時所建石浮圖四皆勒碑其<lb/>
　　上其一開元十年助教梁髙望書其一開元十五<lb/>
　　年太原王大悦書其建於景雲二年者則甯思道<lb/>
<pb n="KR3j0161_WYG_068-50a"/>
　　所書而大極元年建者則王利貞之書也然獨不<lb/>
　　著撰文人豈即書者為之歟予次第讀之愛其字<lb/>
　　畫清竒皆有虞褚法老僧復曰後苑中石刻猶多<lb/>
　　遂歴榛翳間見殘碑斷碣或立或仆不知其幾而<lb/>
　　多貞觀開元時刻<lb/>
紅螺嶮在上方東三十里循九龍峪過八達嶺穿雲㑹<lb/>
門始及下嶮再挽鐵綆而上至紅螺洞曰中嶮再上半<lb/>
里為松棚庵再右百磴曰觀音洞是為上嶮<lb/>
<pb n="KR3j0161_WYG_068-50b"/>
　　公安袁宏道紀紅螺嶮從葫蘆棚而上磴始危天<lb/>
　　始夾從雲㑹門而進山始巧始纎水始怒卷石皆<lb/>
　　躍至鐵鎖灣險始酷從灣至觀音洞仄而旋竒始<lb/>
　　盡山皆純鍔劃其中為二壁行百餘歩則日東西<lb/>
　　變數十歩則嶺背面變數歩則石態貎變矣壁郛<lb/>
　　立而隂故不樹瘦而態故不膚亦不頑蛟龍之所<lb/>
　　洗滌霜雪之所磨鏤不工而刻其趣乃極<lb/>
盤山一名盤龍山在京東薊州西北二十五里髙二千<lb/>
<pb n="KR3j0161_WYG_068-51a"/>
仞周百餘里勢磅礴而盤桓因名<lb/>
　　記云自三河行五十里至盤山之麓仰望其嶺元<lb/>
　　紫逈異浮圖樹石溢於目前既入山有長泉一道<lb/>
　　從峽壁間飛噴而下穿齧石趾鳴㶁㶁不已壁上<lb/>
　　劖盤泉二字沿泉而上至中盤寺當即下盤耳東<lb/>
　　折里許有亭左右峯勢拱抱出一岡巒嶐然突吐<lb/>
　　是為亭亭傍有松髯甲夭矯如虬龍石谽谺磈礧<lb/>
　　甚異山之石乃從此始石有一片數斷又數片相<lb/>
<pb n="KR3j0161_WYG_068-51b"/>
　　連若飛若走若蹲伏若臥若坐若立若負若搏噬<lb/>
　　若撐若平若傾欹若嗸然以出若畏而縮樹拳而<lb/>
　　曲徑詰而折皆以石故至其地差衍而松勢得以<lb/>
　　少舒者上盤寺也實為山之中西有懸石亭亭趾<lb/>
　　為平臺其嵓隂百仞之上有石懸空勢壓亭表折<lb/>
　　而東北躡嶺以登将及半嶺左望前石若巨人仰<lb/>
　　天臥其下峭削背與山合處有光斷而不斷懸空<lb/>
　　之妙畢呈於此上之始見長城長城者塞上山也<lb/>
<pb n="KR3j0161_WYG_068-52a"/>
　　城與山為髙下起伏山青而城白如領之有縁金<lb/>
　　玉之有相大者為虹霓小者為縞帶縹緲糾紛不<lb/>
　　可窮詰又上之始見塔體圓質素卓立雲際峻整<lb/>
　　精潔如經磨礱山有三盤而此據其上也盤山者<lb/>
　　以山之盤旋曲折而言之也或曰山有三盤焉其<lb/>
　　説近是又謂山有盤石可揺動故名下山從他道<lb/>
　　觀之石圍數丈一人揺之輒動<lb/>
　　吳郡王衡紀出公樂十里許而山髻見若黛染頳<lb/>
<pb n="KR3j0161_WYG_068-52b"/>
　　山頭晡乃至廣濟寺遶北而西抵環翠亭亭面山<lb/>
　　松屏之并東西崖者為三望而第其伯仲焉質明<lb/>
　　復緣石澗下三里許稍上而羣峯相拱揖又上則<lb/>
　　圍山而帶林莫可辨其隅面其一峯稍遠對松立<lb/>
　　者九華峯也峯勢峭欲摩天意氣漸上而紺宮翠<lb/>
　　邏又自下以秀色留之杖策策然不能即行良乆<lb/>
　　穿蔡氏巷西折而陟北岡長城蜿蜒界山半如線<lb/>
　　沙白浩浩際以濃雲猛風意色慘然越數嶺倐陡<lb/>
<pb n="KR3j0161_WYG_068-53a"/>
　　下俯瞰巨谷窅然深黯百谷之縷紛出而繆聚於<lb/>
　　此又里許而為上方自盤山而至上方下下上上<lb/>
　　幾百千折行者相望於石根木杪有相去數程而<lb/>
　　望不盈咫者計山形殆蛇縈而瓣襲山故名盤名<lb/>
　　當不虛上方之前曰懸石亭自此上益陡絶更百<lb/>
　　尋而至舍利塔塔標峯首五峯肩而隨焉葢山絶<lb/>
　　頂也其西峯為無梁殿殿後稍有餘地可縱立覩<lb/>
　　層沙叠巒面面縈抱盖盤山之外若有大盤山焉<lb/>
<pb n="KR3j0161_WYG_068-53b"/>
　　三河寳坻甘泉長城俱在望又數里雙峯塔額隱<lb/>
　　映樹樾如白鳥踏碧浪中自雙峯下走旱麓忽東<lb/>
　　轉望見沉碧冉冉者曰百草窪其稍下而最深者<lb/>
　　為天城寺寺當谷口巖壑肩背皆蔚藍紺綠相為<lb/>
　　因依自寺上之三里許為李靖庵又二里許為舞<lb/>
　　劔臺側東走為東甘澗又西折而為西甘澗又五<lb/>
　　六里許至僊師臺<lb/>
　　公安袁宏道紀盤山外骨而中膚外骨故峭石危<lb/>
<pb n="KR3j0161_WYG_068-54a"/>
　　立望之若劍㦸熊虎之林中膚故果木繁而松之<lb/>
　　抉石罅出者﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>虬曲與石爭怒其餘壓霜雪不<lb/>
　　得伸故傍行側偃每十餘丈其面削不受足其背<lb/>
　　坦故遊者可迂而達其石皆鋭下而豐上故多飛<lb/>
　　動其疊而上者漸髙則漸出髙者屢數十尋則其<lb/>
　　出必半仄焉若半圯之橋故登者慄其下皆奔泉<lb/>
　　夭矯曲折觸巨細石皆鬭故鳴聲徹晝夜不休其<lb/>
　　山髙古幽竒無所不極<lb/>
<pb n="KR3j0161_WYG_068-54b"/>
　　李元陽紀盤山頂上無土盤石徑四丈許有大字<lb/>
　　刻云唐李從簡遊李靖舞劍臺盖此石即靖舞劍<lb/>
　　處也字刻約八寸許深<lb/>
燕山在京東自西山一帶迤邐來東龍騰虎躍延袤數<lb/>
百里直抵海岸<lb/>
　　宋蘇轍詩燕山如長蛇千里限夷漢首啣西山麓<lb/>
　　尾掛東海岸中開哆箕畢末路牽一線却顧沙漠<lb/>
　　平南来獨飛鴈居民異風氣自古習耕戰上論召<lb/>
<pb n="KR3j0161_WYG_068-55a"/>
　　公奭禮樂比姬旦次稱望諸君術畧亞狐管子丹<lb/>
　　號無策亦數遊俠冠哀哉漢唐餘得失所操半從<lb/>
　　來帝王師要在侮亡亂攻堅甚攻玉乘瑕易冰泮<lb/>
　　中原但常治敵勢要自變㑹當挽天河洗此生齒<lb/>
　　萬<lb/>
碣石山水經注云大碣石山在古北平驪城縣西南王<lb/>
莽改曰碣石也漢武帝亦嘗登之以望巨海而勒其石<lb/>
於此今枕海有石如甬道數十里當山頂有大石如柱<lb/>
<pb n="KR3j0161_WYG_068-55b"/>
形往往而見立於巨海之中潮水大至及潮波退不動<lb/>
不没不知深淺世名云天橋柱也状若人造要亦非人<lb/>
力所就韋昭亦指此以為碣石<lb/>
　　三齊畧記始皇於海中作石橋海神為之竪柱始<lb/>
　　皇求為相見神云我形醜莫圖我形當與帝相見<lb/>
　　乃入海四十里見海神左右莫動手工人潛以其<lb/>
　　脚畫其状神怒曰帝負約速去始皇轉馬還前脚<lb/>
　　猶立後脚隨崩僅得登岸畫者溺死於海衆山之<lb/>
<pb n="KR3j0161_WYG_068-56a"/>
　　石皆傾注今猶岌岌東趣疑即是也<lb/>
　　韓苑洛云東海至永平府南發出一洋東西百餘<lb/>
　　里河從此洋之西自北注之此洋正逆河也碣石<lb/>
　　在右轉屈之間碣石在海洋北洋濶五百餘里自<lb/>
　　洋南遠㸔如在海中實未淪入海也<lb/>
　<lb/>
　<lb/>
　<lb/>
<pb n="KR3j0161_WYG_068-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春明夢餘録卷六十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘錄卷五十</head> <lb/>
    <p>
<pb n="KR3j0161_WYG_050-1a"/>
欽定四庫全書<lb/>
　春明夢餘錄卷五十<lb/>
　　　　　　　　　　吏部左侍郎孫承澤撰<lb/>
　　大理寺<lb/>
大理寺在都察院南初制大理寺正三品設卿少卿丞<lb/>
洪武元年革十四年復置改為大理寺正五品其屬置<lb/>
左右二寺設左右寺正左右寺副左右評事及審刑司<lb/>
官十九年審刑司革二十二年陞正三品二十六年設<lb/>
<pb n="KR3j0161_WYG_050-1b"/>
司務二十九年寺革後復置改左右寺為司官為都評<lb/>
副都評司務為都典簿永樂初左右寺及官俱復舊大<lb/>
理凖古廷尉掌審讞允反刑獄之政令與刑部都察院<lb/>
並列為三法司凢刑部都察院推問刑名按律例慮而<lb/>
復問囚服乃准擬否駁再擬改正曰照駁三擬不當紏<lb/>
問官曰参駁牾律寃甚者移調問曰番異再異則請下<lb/>
九卿㑹問曰圓審已平允慮未當移再問曰追駁屡駁<lb/>
不改者徑奏請上裁曰制决凢各省三司直𨽻諸死刑<lb/>
<pb n="KR3j0161_WYG_050-2a"/>
並讞乃已聼决每嵗㑹九卿朝審重囚<lb/>
　　大理古官也尚書臯陶作士周曰凖人秦曰廷尉<lb/>
　　漢初仍秦官景帝更名大理東漢又名廷尉後皆<lb/>
　　因之元以為都䕶府明初置大理司改為寺本寺<lb/>
　　職專審錄天下刑名凡刑部都察院問擬内外刑<lb/>
　　名俱送寺覆審卿總之少卿與丞為之貳司務典<lb/>
　　文移左右寺分理其事洪武中以係軍者屬左寺<lb/>
　　係民者屬右寺又定以在京屬左寺在外屬右寺<lb/>
<pb n="KR3j0161_WYG_050-2b"/>
　　萬歴九年以二寺事務煩簡不均題准以刑部十<lb/>
　　三司都察院十三道左右分管浙江福建四川貴<lb/>
　　州廣東山東六司道屬左寺湖廣廣西陜西雲南<lb/>
　　河南山西江西七司道屬右寺就各寺中除止副<lb/>
　　照該管地方通看外其評事以俸為序照來文先<lb/>
　　後分看凡寺正不看外詳<lb/>
　　洪武二十六年定凡刑部十三司都察院十三道<lb/>
　　五軍都督府㫁事官五司問擬一應囚人犯該死<lb/>
<pb n="KR3j0161_WYG_050-3a"/>
　　罪徒流者具冩奏夲發審笞杖罪名者行移公文<lb/>
　　發審俱由通政司掛號另行入逓豫先差人連案<lb/>
　　同囚送發到寺照依該管地方先從左右寺審錄<lb/>
　　若審得囚無寃枉者取訖各囚服辯在官案呈夲<lb/>
　　寺連囚引領赴堂圓審無異取據原問衙門司獄<lb/>
　　司印信收管入卷将囚連案責付原押人收領回<lb/>
　　監聼候發落候逓到各項奏夲公文到寺将奏夲<lb/>
　　抄白立案務要仔細叅詳情犯罪名比照律條如<lb/>
<pb n="KR3j0161_WYG_050-3b"/>
　　罪名合律者准擬夲寺依式具夲同将原來奏夲<lb/>
　　繳送該科給事中編號收掌然後印押平允仍由<lb/>
　　通政司囬報原衙門如擬施行如罪名不合律者<lb/>
　　依律照駁亦依式具夲将原來奏夲繳送該科收<lb/>
　　編駁囬原衙門再擬如二次改擬不當仍前駁回<lb/>
　　議擬候三次改擬不當照例将當該官吏具奏送<lb/>
　　問或中間招情有未明者必湏駁回再問若公文<lb/>
　　不必抄白就即立案其叅詳罪名准擬合律照駁<lb/>
<pb n="KR3j0161_WYG_050-4a"/>
　　不合律及送問等項並如前行若審得囚人告訴<lb/>
　　寃枉果有明白證佐取責所訴詞状案呈夲寺連<lb/>
　　囚引領赴堂圓審相同将囚連案依前發回原問<lb/>
　　衙門聼候發落待奏夲公文到寺将原來奏夲依<lb/>
　　式具夲如前繳送該科公文上留夲寺立案然後<lb/>
　　仰令左右寺抄案偹開囚人供詞行移隔别衙門<lb/>
　　再問若二次審異者再取夲囚供状在官照例具<lb/>
　　奏㑹同六部都察院通政司等衙門堂上官圓審<lb/>
<pb n="KR3j0161_WYG_050-4b"/>
　　回奏施行<lb/>
　　凡内外問刑衙門議擬囚犯𢎞治元年奏准律無<lb/>
　　正條情犯深重者引律比附奏請定奪不得一槩<lb/>
　　俱擬不應供招之外不許妄加叅語違者在内科<lb/>
　　道官紏劾在外廵按御史叅究御史有違者夲寺<lb/>
　　查究<lb/>
　　𢎞治十七年刑部覆准各該司道必先推鞫明白<lb/>
　　問罪送審中間倘有寃枉不肯畫字或招情未明<lb/>
<pb n="KR3j0161_WYG_050-5a"/>
　　駁回三次改調司道或原問官事渉嫌疑雖未及<lb/>
　　三次亦許調問悉遵前項諸司職掌并見行事例<lb/>
　　施行<lb/>
　　嘉靖十年刑部題准兩京法司一應輕重刑獄務<lb/>
　　要虚心聼理必求詞証明白情法允當然後議擬<lb/>
　　施行毋得仍蹈前弊鍜鍊其有情可矜疑事出無<lb/>
　　辜應辯問者即為辯問應奏請者即為奏請毋拘<lb/>
　　成案毋避嫌疑務要遵照欽依着實奏行不許虚<lb/>
<pb n="KR3j0161_WYG_050-5b"/>
　　應故事如有違者重加懲治<lb/>
　　嘉靖十一年夲寺題准勅法司堂上官一體申明<lb/>
　　戒飭使各司恪遵法守凡大小詞訟非經通政司<lb/>
　　准行非由各衙門叅送不許聼理非由夲寺評允<lb/>
　　不許發落若狥私廢法如前所謂拘審及改易發<lb/>
　　落者俱聼夲寺及科道官叅究檢舉<lb/>
　　嘉靖十一年刑部題奉欽依今後奏訴寃抑與稱<lb/>
　　寃不服調問人犯中間果有寃枉者問官即與辯<lb/>
<pb n="KR3j0161_WYG_050-6a"/>
　　問改擬不得避嫌畏忌因襲前弊其招擬未當該<lb/>
　　寺駁回再問者原問官即當更改不得偏執己見<lb/>
　　如招情已明罪無出入該寺即與評允不得駁論<lb/>
　　一文一字以致往返駁辯有累罪犯至於詞訟行<lb/>
　　勘除人命家財田土等項例該檢勘者照例行城<lb/>
　　及軍衛有司勘問若委官果有狥私作弊勘報不<lb/>
　　公者原問官審究明白即與改正仍将委官叅奏<lb/>
　　治罪其餘例不該勘者不得一槩行勘以騷擾害<lb/>
<pb n="KR3j0161_WYG_050-6b"/>
　　人<lb/>
　　嘉靖二十一年奉㫖題准今後凡在外一應死罪<lb/>
　　重囚已經夲寺詳過題奉欽依處决後乃揑詞奏<lb/>
　　辯覆行勘問情真仍依原擬罪名者俱查遵前奉<lb/>
　　明㫖施行不必再行開詳夲寺仍行都察院轉行<lb/>
　　各處廵按御史一體遵照施行<lb/>
　　凡發審罪囚有事情重大執詞稱寃不肯服辯者<lb/>
　　具由奏請㑹同刑部都察院或錦衣衛堂上官於<lb/>
<pb n="KR3j0161_WYG_050-7a"/>
　　京畿道問理<lb/>
　　凡駁問罪囚𢎞治十七年奏准原問官事渉嫌疑<lb/>
　　或有偏抝者不拘一次二次聼夲寺駁調問理若<lb/>
　　不改夲寺徑行隔别衙門問理又駁回犯人若不<lb/>
　　湏提人者輕事限五日重事限十日完報若故意<lb/>
　　淹禁致情輕犯人累死者聼夲寺指實叅奏<lb/>
　　嘉靖十二年夲寺奏准法司堂上官将原問官員<lb/>
　　嚴加戒飭仍将發問囚犯按駁行查凡經駁回再<lb/>
<pb n="KR3j0161_WYG_050-7b"/>
　　問者照依大明令小事五日中事七日大事十日<lb/>
　　並要限内結絶如原問官敢有負氣挾私似前停<lb/>
　　閣淹延凌虐罪囚者聼夲寺指實叅奏其各司擅<lb/>
　　准詞状徑自發落既不呈堂具報送寺審錄又已<lb/>
　　經審允而擅擬改變者俱聼夲寺及科道官叅究<lb/>
　　凡在外問過一應刑名布政司直𨽻府州申呈刑<lb/>
　　部按察司申呈都察院各衙門仍備開招罪轉行<lb/>
　　到寺兩寺分看詳擬合律者候題回報部院如擬<lb/>
<pb n="KR3j0161_WYG_050-8a"/>
　　轉行發落不合律者駁回再擬招情不明者駁回<lb/>
　　再問<lb/>
　　凡評允人犯奉有欽依單夲具題曰單題其死罪<lb/>
　　京詳外詳俱五起一題曰類題係日審者寺正具<lb/>
　　稿係外詳者寺副而下寺員五日一具稿呈堂裁<lb/>
　　定<lb/>
　　吏部尚書蹇義論大理疏刑部都察院職典刑名<lb/>
　　而大理寺尤專詳讞居是職者必得其人其官屬<lb/>
<pb n="KR3j0161_WYG_050-8b"/>
　　宜從堂上正佐官精加考覈庸劣不稱者黜之貪<lb/>
　　婪苛刻者罪之其有作奸犯科者責令互相紏舉<lb/>
　　不許故縱違者一體論罪<lb/>
　　舊制刑部都察院罪囚皆送大理寺審錄無寃然<lb/>
　　後發落有異詞者駁正之法得其平罪得其當今<lb/>
　　大理寺乃同原問官㑹審設有寃抑囚何敢辯宜<lb/>
　　令如舊制敢再紊成法者罪之<lb/>
　　景泰中大理寺卿薛瑄言今法司發擬罪囚多加<lb/>
<pb n="KR3j0161_WYG_050-9a"/>
　　叅語奏請變亂律意刑罰失中請勅自今一依祖<lb/>
　　宗律令不許妄加叅語從之<lb/>
　　成化時給事中白昻言大理寺審錄有詞稱寃人<lb/>
　　犯駁回在外衙門再問多偏執已見不與辯明或<lb/>
　　用非法重刑鍜鍊成獄囚人慮其駁回必加酷刑<lb/>
　　雖有寃枉不敢再言今後有問招不明擬罪不當<lb/>
　　者俱乞改調相應官員問理不許鍜鍊成獄違者<lb/>
　　雖無贓亦依律問罪從之<lb/>
<pb n="KR3j0161_WYG_050-9b"/>
　　大理卿劉玉疏伏惟我朝太祖髙皇帝肇跡民間<lb/>
　　享國持乆備歴艱難飽諳物態故立制定法凖今<lb/>
　　酌古周備無遺視漢唐宋為過之至刑獄一事尤<lb/>
　　在所慎既設刑部以掌邦禁又設都察院以司紏<lb/>
　　察兼之問刑又設大理寺以專審錄凡問過罪囚<lb/>
　　具招送審凡招不恊情情不合律駁回三次改擬<lb/>
　　不當将當該官吏具奏送問謂之照駁照者照其<lb/>
　　情律也若問有寃枉囚自翻異不服則取供行移<lb/>
<pb n="KR3j0161_WYG_050-10a"/>
　　改調隔别衙門問擬二次翻異不服則具奏㑹同<lb/>
　　九卿圓審詳載諸司職掌與大明㑹典為制甚宻<lb/>
　　及查見行條例遇有重囚稱寃原問官員輒難辯<lb/>
　　理者許該衙門移文㑹同三法司錦衣衛堂上官<lb/>
　　就於京畿道㑹同辯理果有寃枉及情可矜疑者<lb/>
　　奏請定奪盖使彼此精研互相覺察故為問刑審<lb/>
　　錄之司者敢不積誠竭慮據情法以議其平哉法<lb/>
　　得其平人皆易知易守而不犯故刑罰得中民獲<lb/>
<pb n="KR3j0161_WYG_050-10b"/>
　　措其手足所謂刑可期于無刑也奈何豐豫之餘<lb/>
　　人心玩怠問刑者不知五詞之審審錄者不知觀<lb/>
　　刑之中惟意出入百司視勘不究其所當究刑每<lb/>
　　濫於無辜不問其所當問罪常訛於非情苛碎煩<lb/>
　　優長究興姦俾良善無控訴之門狙詐得横行之<lb/>
　　路以求實理為怪異以論舊章為狂愚遂使祖宗<lb/>
　　良法廢壊殆盡臣等有難盡言者今幸陛下剗除<lb/>
　　宿弊圖新化理臣等幸沐遭逢忝司平反以為照<lb/>
<pb n="KR3j0161_WYG_050-11a"/>
　　駁圓審之法不行則司刑者無所畏憚庶獄决不<lb/>
　　可清他若詳定法律考課官屬矜恤獄囚查革淹<lb/>
　　滯省節煩優體悉吏隐又所以清獄之源也伏望<lb/>
　　皇上特勅法司今後問刑凡有擬議未當者容臣<lb/>
　　等查照舊規照駁再問駁回三次改擬不當将當<lb/>
　　該官吏具奏送問若問有寃枉囚自翻異不服取<lb/>
　　供改調隔别衙門問擬二次不服止照條例㑹同<lb/>
　　三法司及錦衣衛堂上官㑹審十分重情遵照㑹<lb/>
<pb n="KR3j0161_WYG_050-11b"/>
　　典㑹同九卿圓審原問官及改問官若容私偏向<lb/>
　　仍有寃枉不明者一體叅提問罪其餘事情均乞<lb/>
　　勅夲寺及各衙門欽遵施行　一問刑衙門固應<lb/>
　　遵照律例問擬發落但民偽日滋或有所犯出於<lb/>
　　律例所不載者或情重律輕或律重情輕難以照<lb/>
　　常科㫁者節該刑部都察院及夲寺臨時議擬上<lb/>
　　請奉有欽依發落歴年以來非止一端此皆出於<lb/>
　　聖明叅酌情罪以補舊章之未備誠宜傳之永逺<lb/>
<pb n="KR3j0161_WYG_050-12a"/>
　　使司刑者有所遵守也合令刑部都察院㑹同夲<lb/>
　　寺将自嘉靖元年以來凡問過事情臨時議擬奏<lb/>
　　請及撫按等衙門奏行部院議處具覆奉有欽依<lb/>
　　發落者逐一查出再行議擬停當開欵具奏取自<lb/>
　　上裁著為定式増入問刑條例通行内外問刑衙<lb/>
　　門永為遵守其近日刑官私議比附律條之類刻<lb/>
　　附律書者俱不許傳用庶聖謨顯而刑不濫矣<lb/>
　　一法司所以專理刑名至于大理寺職司叅駁闗<lb/>
<pb n="KR3j0161_WYG_050-12b"/>
　　係尤重凡任兩寺官非精律例見出原問官員之<lb/>
　　上何以評其輕重服其心乎近見兩寺官其間歴<lb/>
　　年既乆諳練事體盡心職業者固多亦有初入仕<lb/>
　　途律之名例尚未通曉即欲㫁按庶獄未免有差<lb/>
　　原問官因得指摘罅漏借為口實至於叅駁夲寺<lb/>
　　亦不降心聽從輙逞雄辯往復数次淹累囚衆至<lb/>
　　不得已只得将就允行亦有彼此騰謗遂相擠䧟<lb/>
　　夲縁公務反成私隙以致刑獄不清多此故也合<lb/>
<pb n="KR3j0161_WYG_050-13a"/>
　　無行令夲寺今後遇有新除評事督令講讀律例<lb/>
　　半年以上考居疏通者方許干預評允如有刑名<lb/>
　　生疎者比照試御史事例仍令重歴重歴不堪者<lb/>
　　叅送吏部對品改調在京别衙門叙用其見在者<lb/>
　　除寺正寺副不考外其餘亦限三月以内通加考<lb/>
　　驗勤惰内有年乆未諳者一體叅送吏部别用若<lb/>
　　有究心刑名才識出衆者開送吏部候兩寺正副<lb/>
　　員缺不論年資銓補至為正副又能益勵職業比<lb/>
<pb n="KR3j0161_WYG_050-13b"/>
　　照刑部各道年深郎中御史一體不次推陞如臣<lb/>
　　等堂上官不能正已格物以致刑獄未恊於中亦<lb/>
　　乞聖明早賜罷黜以為不職之戒庶人知省勉法<lb/>
　　律昭明而足為天下之平矣　一訪刑部近年以<lb/>
　　來問理刑獄多便已私不體朝廷欽恤之意每遇<lb/>
　　强竊盗及人命重囚不問虚實輒加嚴刑苦訊又<lb/>
　　有經夲寺審允題奉欽依處决者分付獄官私行<lb/>
　　謀死詐稱病故不得明正典刑及未成招死者枕<lb/>
<pb n="KR3j0161_WYG_050-14a"/>
　　籍於獄雖經御史及錦衣衛官相視不過虚應故<lb/>
　　事夲寺所審者止據見在人犯病故者例不查考<lb/>
　　以致該部肆行無忌問官緣此得省文移提牢官<lb/>
　　員縁此便於防守而以人命之重如拉犬彘習以<lb/>
　　為常漫不知惜甚傷天地之和召災致變未必不<lb/>
　　由於此此等弊政已非一日兹當欽明大獄之後<lb/>
　　人圖自新諒無敢蹈前非者臣等恐宿弊難袪頽<lb/>
　　風易靡不可不預為之防也合無行令刑部衙門<lb/>
<pb n="KR3j0161_WYG_050-14b"/>
　　戒飭各屬俱要仰體至仁重惜民命一應罪囚無<lb/>
　　得非法凌虐有患病者提牢官及司獄官請醫調<lb/>
　　治或調治不痊身死者一面行文都察院等衙門<lb/>
　　差官相視明白仍一面将患病緣由開送夲寺以<lb/>
　　凴查審若御史等官驗有傷重及夲寺審係矜疑<lb/>
　　人犯並未結事情雖係真正死罪重囚不曽請醫<lb/>
　　用心調治假揑虚文開報者俱係當該官吏叅究<lb/>
　　從重治罪其男子杖罪以下及干證平人婦人徒<lb/>
<pb n="KR3j0161_WYG_050-15a"/>
　　罪以下者不許一槩淹滯毎月終該部堂上官仍<lb/>
　　将見在開除病故囚数開具説帖御前宣奏庶司<lb/>
　　刑乃有所避忌而囹圄無寃獄矣又訪得相視官<lb/>
　　往往畏懼復命延捱数日積死数囚方行相視以<lb/>
　　致屍肉潰爛臭穢薫蒸莫敢近前非惟死者莫辨<lb/>
　　其寃生者亦被所染瘟疫舉發莫可救藥誠為可<lb/>
　　矜亦乞勅都察院等衙門遇有該部開報死囚隨<lb/>
　　即差官相視毋至仍前躭悞叅究治罪如此則陛<lb/>
<pb n="KR3j0161_WYG_050-15b"/>
　　下如天之仁及枯骨矣　一近時法司問事多有<lb/>
　　淹滯日乆牽累平人合無行令今後問擬大小事<lb/>
　　情及行各城勘驗者大事限二十日中事十日小<lb/>
　　事限五日俱要提齊完結此外如錢糧行查未明<lb/>
　　强竊盗挨拿正犯未獲人命未檢結勘以致稽遲<lb/>
　　者将見在人犯及夲状内各起事情先行問招送<lb/>
　　審夲寺即明開各犯到官之日以凴查考有淹滯<lb/>
　　過期者年終類奏量請罰治如例應委官勘問及<lb/>
<pb n="KR3j0161_WYG_050-16a"/>
　　行軍衞有司㑹勘違限并托故推調不即赴勘者<lb/>
　　原委衙門照例叅奏提問庶宿弊除而官無曠職<lb/>
　　矣　一近日各城廵視御史并兵馬司衙門毎遇<lb/>
　　地方呈報小事不論情之輕重槩送法司法司又<lb/>
　　加深求入人以罪送寺審駁方行改正又聼人囑<lb/>
　　托濫准詞訟批發兵馬司問理以致牽累貧民甚<lb/>
　　至傾家蕩産鬻賣子女始得完結者臣等以為市<lb/>
　　井細民愚蠢無知或因醉酒諠譁或因㣲末争搆<lb/>
<pb n="KR3j0161_WYG_050-16b"/>
　　至有妻妾妬寵而反目子孫違令而打罵皆人情<lb/>
　　所不免該城量行責治已足示懲戒若一槩送問<lb/>
　　誠為優害行令各城御史除强竊盗人命等項重<lb/>
　　情照舊送問其餘一應小事量情發落不許送問<lb/>
　　亦不許受理凡軍民詞訟俱赴通政司告行法司<lb/>
　　提問亦不許廵城兵馬司等衙門濫受優民庶刁<lb/>
　　風可息而貧民獲安矣<lb/>
　　崇禎二年大理卿康新民疏臣備員廷尉稱天下<lb/>
<pb n="KR3j0161_WYG_050-17a"/>
　　之平毎遇審錄重犯多方詳慎歴有平反清夜省<lb/>
　　心惟恐天下有寃民也軍徒一寃民已不堪命若<lb/>
　　大辟一寃則死者不可復生㫁者不可復續其闗<lb/>
　　係更重矣在愚民固有以他故罹辟者然多屬人<lb/>
　　命盗犯人命自有寃對猶易訊㫁惟盗犯真似㣲<lb/>
　　暧極易淆錯外郡縣盗情猶有着落而京師盗情<lb/>
　　益多縱枉盖失主被盗之日湏先投一失状於官<lb/>
　　司預報失單逐項開明記號如手<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>金銀分兩有<lb/>
<pb n="KR3j0161_WYG_050-17b"/>
　　無珠翠衣服顔色或紬絹紗羅布絮下至一㡌一<lb/>
　　履亦必註一製樣嗣後擒賊追贓合者方為真盗<lb/>
　　若果審真即駢首何憾若無確証難以懸坐至盗<lb/>
　　已到官湏立地審取口詞無得日後妄扳以殃林<lb/>
　　魚今京師賊犯全凴番役緝獲每當未經官時先<lb/>
　　於城外冷空廟寺非刑苦拷逼使供招利其扳扯<lb/>
　　以為竒貨至真盗真贓未必不隐縱颺去其供招<lb/>
　　成獄者或云不知名失主或云過路人不知姓名<lb/>
<pb n="KR3j0161_WYG_050-18a"/>
　　即指有失主認識贓物然當日原未投失状安知<lb/>
　　今日盗犯果係其家失物至有一種神奸與番役<lb/>
　　穿鼻毎遇盗發或當官認為失主而贓物則私相<lb/>
　　𤓰分若然則天理澌滅而王法甚屑越矣城番獲<lb/>
　　賊係各兵馬司初審營番獲賊係廵捕把總等官<lb/>
　　初審夫審盗非聰明不能得情非清正不能得情<lb/>
　　非寕耐不能得情而欲以此三者必之各兵馬司<lb/>
　　把總等官其将能乎不過隨番役所冩供單為渠<lb/>
<pb n="KR3j0161_WYG_050-18b"/>
　　作謄錄耳即此便為初案矣已而兵馬司所審轉<lb/>
　　觧廵城御史廵捕把總等官所審轉觧京營督捕<lb/>
　　提督廵視京營科院中間固有嚴究漏網亦有開<lb/>
　　釋無辜者叅送刑部審定招詞堂屬㡬經推敲大<lb/>
　　獄訂有成案及遇臣等閲招始末虚心鞫問其為<lb/>
　　真盗真贓甘認無辭者十之三四其嘵嘵轉辯藉<lb/>
　　口於番役之苦拷逼供者十之六七也真者自應<lb/>
　　執法以正三尺稍有可疑必駁審以期於當然計<lb/>
<pb n="KR3j0161_WYG_050-19a"/>
　　事犯之日以至臣寺則不知躭延㡬許月日矣近<lb/>
　　有盗情一起牽連三十六人陸續監斃兵馬司者<lb/>
　　三十二人臨審病故者二人止二人聼鞫其中即<lb/>
　　有一可疑者駁從末减然前三十四人中豈尚無<lb/>
　　子虚烏有可待平反者俱已混登鬼錄矣言念及<lb/>
　　此安得不痛心疾首也臣欲自今以後除長途卒<lb/>
　　遇响馬不及呈報外凡京師居民若有被盗者各<lb/>
　　就五城所屬先投一失状隨開失單如前式粘状<lb/>
<pb n="KR3j0161_WYG_050-19b"/>
　　俟賊犯既獲庶有所據以定真贋即獲自各營亦<lb/>
　　必闗原状以為確證其番役止許嚴緝不許苦拷<lb/>
　　至五城掌印兵馬司多係孝亷前途尚逺如遇審<lb/>
　　盗必分明就裡情節隔别細審果同行上盗亦湏<lb/>
　　将姓名年貌住址贓物逐一剖悉不得止報混名<lb/>
　　致難緝捕審畢一一親筆註定用印鈐記不得辭<lb/>
　　勞分委致滋弊端其各營廵捕把總等官亦湏念<lb/>
　　及寃報盡心審確毋輕信番役私相猫䑕其各城<lb/>
<pb n="KR3j0161_WYG_050-20a"/>
　　御史暨廵視京營科道當不時誡諭專以審賊之<lb/>
　　當與不當定各兵馬司各把總等官殿最若故出<lb/>
　　故入臣寺覆審既明将初審官題叅依律懲究且<lb/>
　　盗情一發即湏速結轉觧叅送法司不得躭延月<lb/>
　　日使無辜斃於奸穴其厰衞理刑官亦求皇上明<lb/>
　　㫖申飭凡遇審盗務慎重得情毋輕枉縱至京城<lb/>
　　一種拏訛棍徒往往捕風捉影擇人而食騙詐所<lb/>
　　及家資一洗甚有羅織傾命者致使善良赤子日<lb/>
<pb n="KR3j0161_WYG_050-20b"/>
　　跼蹐於横祸則妄拏誣䧟尤當嚴為申禁以安根<lb/>
　　夲之地可也<lb/>
　　崇禎十五年大理卿凌義渠疏查得臣寺職掌見<lb/>
　　在衙門事宜一書内稱凡評允人犯奉有欽依單<lb/>
　　夲具題曰單題其死罪京詳外詳俱五起一題曰<lb/>
　　類題又查刑部事宜内載大理寺審允者死罪候<lb/>
　　類題命下之日出評允勘合此五起類題之所據<lb/>
　　也惟是死罪有立决秋决二項歴來外詳類題不<lb/>
<pb n="KR3j0161_WYG_050-21a"/>
　　分立决秋决獨京詳分别二項各候足五起此不<lb/>
　　知起自何年沿成故事臣等固不敢傅㑹典制也<lb/>
　　恭繹明㫖立决重案應否延停乆待因反覆叅詳<lb/>
　　立决人犯除卑㓜悖逆外係强盗十之九所謂禦<lb/>
　　人國門不待教而誅者也但臣等竊見京詳盗案<lb/>
　　與外不同州縣盗發失主先有緝状有失單及至<lb/>
　　擒獲質對月日贓状一審了然京師多凴番捕之<lb/>
　　手獲盗未必皆真真盗未必皆獲即其有贓有証<lb/>
<pb n="KR3j0161_WYG_050-21b"/>
　　而失主或非正身贓物概無原單失出則有出柙<lb/>
　　之虞失入遂傷好生之徳且州縣訊鞫强盗贓真<lb/>
　　証確然猶府道司院層累批駁稍餘生路復入恤<lb/>
　　刑矜疑之牘比其開詳到寺次第奏讞不知㡬閲<lb/>
　　年嵗京師則自城捕獲賊送部成招過寺候題其<lb/>
　　間情罪未恊者惟有臣寺之一駁耳即候足五起<lb/>
　　遲不過以月計而爰書既上死者不可復生矣臣<lb/>
　　等愚鈍恨無片言折獄之明而仰體欽恤之仁俯<lb/>
<pb n="KR3j0161_WYG_050-22a"/>
　　思平反之職於此等重辟何敢率易從事雖題稿<lb/>
　　已具尚有疑竇湏再行駁確者則未嘗不藉候五<lb/>
　　起之例庶得以躊躇而審也易曰君子以議獄緩<lb/>
　　死書曰要囚服念五六日至於旬時丕蔽要囚聖<lb/>
　　人之意豈為兇人停延乆待緩至旬時者哉政懼<lb/>
　　濫及無辜必再三求其生而不得然後殺之也臣<lb/>
　　等前疏已及此今擬議未奏間接邸報該刑部題<lb/>
　　為遵㫖認限事奉聖㫖這各司未完事件既立有<lb/>
<pb n="KR3j0161_WYG_050-22b"/>
　　限期併在内各衙門在外各撫按一體祗遵查緝<lb/>
　　審結但獄湏得情方無枉縱都着詳鞫確擬稱朕<lb/>
　　慎恤之意不得藉口勒完任意出入欽此臣等恭<lb/>
　　誦綸音真與聖經相為表裏固知責成速讞原期<lb/>
　　於得情無枉無縱非但以速為能而已也伏乞皇<lb/>
　　上欽定以後京詳立决重案或仍舊足五起類題<lb/>
　　或照外詳例與秋决共足五起類題總求詳確以<lb/>
　　賛祥刑從此永為典制庶畫一之令既飭而隐閣<lb/>
<pb n="KR3j0161_WYG_050-23a"/>
　　之弊愈清矣<lb/>
　　薛文清瑄大理箴惟左執法廷尉象焉稽古之職<lb/>
　　士師庭堅官曰大理歴兹有年其名不一其事則<lb/>
　　然盖天之公陽開隂闔立法憲天仁柔義遏不率<lb/>
　　典彞或過或惡天討以施低昻斟酌乃有凖臬職<lb/>
　　斯常刑讞厥當否則歸廷平廷平攸執時惟鑑衡<lb/>
　　鑑灼隐伏衡持重輕持照兩得克允克明罰當民<lb/>
　　服氣恊休徵惟刑弼教聖所欽恤死者弗生絶者<lb/>
<pb n="KR3j0161_WYG_050-23b"/>
　　弗續爾居爾官宜何警肅勿狥貨利勿任憎欲勿<lb/>
　　偏縱釋勿好刻酷有一於兹靡平靡燭斁紀瘝官<lb/>
　　齎痛飲毒譬火銷膏辜亦已速邈哉千載乃有良<lb/>
　　臣釋之定國持公體仁曰民不寃曰無寃民功光<lb/>
　　簡冊慶及子孫髙山宜仰景行宜遵小子述戒敬<lb/>
　　勗我人<lb/>
　<lb/>
　春明夢餘錄卷五十<lb/>
</p>
<p>
</p>
  </div>
</body>
</text>
</TEI>
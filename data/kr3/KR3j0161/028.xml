<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘錄卷二十八</head> <lb/>
    <p>
<pb n="KR3j0161_WYG_028-1a"/>
欽定四庫全書<lb/>
　春明夢餘錄卷二十八<lb/>
　　　　　　　　　　吏部左侍郎孫承澤撰<lb/>
　　中書科<lb/>
中書科直房在午門外之西初中書省設置省舍人後<lb/>
革省為科定中書舍人二十人無正貳印屬資深者掌<lb/>
書誥勅册符鐵劵凡草請翰林院寶請諸内府左劵寶<lb/>
籍歸諸古今通集庫凡誥勅勘合籍以急就章為號凡<lb/>
<pb n="KR3j0161_WYG_028-1b"/>
誥勅之號四曰仁曰十二支曰文行忠信曰千字文以<lb/>
千號為滿滿則續<lb/>
　　所典司天子詞命親王郡王並妃初膺封號合受<lb/>
　　金銀册則書之自郡王以下至奉國中尉自王夫<lb/>
　　人以下至鄉君合給誥命則書之凡公侯伯初受<lb/>
　　封爵合給鐵劵凡勲戚内外文武官應給勅命誥<lb/>
　　命則書之其職掌至重也每大朝㑹則擬四員與<lb/>
　　翰林史官上殿東西班對立凡東宫節令朝賀定<lb/>
<pb n="KR3j0161_WYG_028-2a"/>
　　擬二員文華殿導駕侍班凡㑹試一員入塲收掌<lb/>
　　試卷日給大官酒饌與翰林宫坊尚寶司六科同<lb/>
　　為侍從之臣諸司無相並者其地勢至清也其選<lb/>
　　用自進士外舉人與纂修書成被恩典者乃得之<lb/>
　　監生生儒惟有勲勞大臣暨宫僚講官有子孫宜<lb/>
　　承廕叙奉特㫖者乃得之至文華殿門東房别設<lb/>
　　中書舍人分直職專奉㫖書冩書籍等項武英殿<lb/>
　　門西房别設中書舍人分直職專奉㫖冩篆册寶<lb/>
<pb n="KR3j0161_WYG_028-2b"/>
　　圖書等項内閣誥勅制勅二房中書不屬中書科<lb/>
　　中書所書告身皆佐史體無佳筆隆慶中司馬王<lb/>
　　崇古以泥金書軸請寶為言者所糾然唐制皆名<lb/>
　　手書如顏魯公自書告身朱巨川一人而顏魯公<lb/>
　　徐季海俱為之書巨川賴此以傳至宋即當制者<lb/>
　　書字兼真行幸得歐蘇便奉為瓌寶<lb/>
　　張文忠璁言成化以前誥勅之體猶為近古其于<lb/>
　　本身不過百餘字祖父母父母並妻不過六十字<lb/>
<pb n="KR3j0161_WYG_028-3a"/>
　　言之者無費詞受之者無愧色近来藻情飾偽張<lb/>
　　百成千以萬乘之尊下譽匹夫匹婦之賤殊非政<lb/>
　　體宜加釐正詔自今誥勅務從簡實不許競飾浮<lb/>
　　詞致䙝體制夫立詞失體固當申飭而書法板俗<lb/>
　　迄無言者<lb/>
　　邱濬曰唐武徳二年改内史舍人為中書舍人臣<lb/>
　　案此中書舍人設官之始然是官也故𨽻於中書<lb/>
　　省故以中書舍人為名我朝罷中書省尚仍其舊<lb/>
<pb n="KR3j0161_WYG_028-3b"/>
　　名名雖同而實則異也盖前代之中書與翰林學<lb/>
　　士分掌内外制誥以為兩制盖屬文之官也我朝<lb/>
　　之中書舍人則專以書寫為職耳書者六藝之一<lb/>
　　漢人謂之小學以試學童為吏者也夫人能之無<lb/>
　　庸設官設之始自今日盖以王言所係之重前代<lb/>
　　乃屬筆于吏胥殊無慎重之意祖宗以此設官盖<lb/>
　　有深意必得夫素通儒術深明六書之義心正筆<lb/>
　　端如栁公權所云者居之庶不汙王言耳茍粗識<lb/>
<pb n="KR3j0161_WYG_028-4a"/>
　　偏旁而學術無素者尚不足以當此况又粗率側<lb/>
　　媚而流品非清者哉<lb/>
　　誥勅<lb/>
　　唐最重誥命開元二十三年加皇子榮王以下官<lb/>
　　詔張九齡蕭嵩等十三人就集賢院人書一通以<lb/>
　　進三相各賜絹三百疋餘官二百疋其愛重如此<lb/>
　　唐制拜官之日即給告身其人先輸朱膠綾紬價<lb/>
　　錢方准書給即今之誥勅也宋之制亦然每至宣<lb/>
<pb n="KR3j0161_WYG_028-4b"/>
　　麻誕告鎖院演綸詞頭已下外人未知其密且重<lb/>
　　如此<lb/>
　　明初拜官之初亦給誥勅其後除授陞遷止奉成<lb/>
　　命吏部備書㫖意移以咨劄以為慿據至考滿覃<lb/>
　　恩方給誥勅以獎其成<lb/>
　　宋元封贈大父母降父母一等封贈父母降本身<lb/>
　　一等盖推恩近重而逺輕也然子孫之心終有不<lb/>
　　忍明制封贈三代一如見爵教孝之典可謂大備<lb/>
<pb n="KR3j0161_WYG_028-5a"/>
　　封典有再醮不得受封之説典制為妻不為母引<lb/>
　　楊文貞事辨之然正不必然也按㑹典曰洪武二<lb/>
　　十六年定凡曽祖父母祖父母父母曽犯姦盗除<lb/>
　　名等罪及例所封妻不是以禮娶到正室或係再<lb/>
　　醮娼優婢妾並不許申請其昭然如是乃有以母<lb/>
　　再醮不請封者殊失考<lb/>
　　各中書考<lb/>
　　石民外集曰中書舍人以進士起家為此者有官<lb/>
<pb n="KR3j0161_WYG_028-5b"/>
　　而無署其俗謂中書科者乃因與六科聯署而借<lb/>
　　言之實文移奏疏不入此字也其職業唯用寶之<lb/>
　　時同符卿供事盖尚是政府之遺體其他引班等<lb/>
　　職則以補科臣不足亦以聯署而及之耳絶無繕<lb/>
　　寫之職其以選入制勅房者舊時進士亦為之今<lb/>
　　止以待舉人之髙選其職為草武臣誥命贈䘏誥<lb/>
　　勅諭祭文此外制也亦不與繕寫其餘兩房史舘<lb/>
　　文華殿則以繕寫為職而武英殿辦事及舊有仁<lb/>
<pb n="KR3j0161_WYG_028-6a"/>
　　智殿辦事則且及于畫即古之書畫學又不特繕<lb/>
　　寫也至于貲入兩殿者則借以𢃄銜實無職掌他<lb/>
　　銜皆可辦事盖在辦事不在中書也以中書多譌<lb/>
　　而為兩殿中書耳而兩殿資深者亦有較理書籍<lb/>
　　之名書不在殿何以得較此欲文其名而失其實<lb/>
　　也<lb/>
　　誥勅房中書永樂初選翰林文學之臣六七人直<lb/>
　　文淵閣叅典機務詔册制誥皆屬之而謄副繕正<lb/>
<pb n="KR3j0161_WYG_028-6b"/>
　　則中書分直更入事竣輙出宣徳間三楊始置厨<lb/>
　　饌于閣之東偏而選能書者處以閣之西小房謂<lb/>
　　之西制勅房諸學士則居閣之東五楹專管勅誥<lb/>
　　具稿定正于閣臣乃付中書繕進謂之東誥勅房<lb/>
　　而帶知制誥銜則惟閣臣與諸學士而已中書等<lb/>
　　官不敢僣也時諸學士每早與閣臣㑹食乃退正<lb/>
　　統九年陳循入閣後學士惟劉鉉一人過自遜避<lb/>
　　朝退止于東閣不復㑹食視誥勅以後學士皆因<lb/>
<pb n="KR3j0161_WYG_028-7a"/>
　　之至後誥勅悉委于中書而中書稱為内閣書辦<lb/>
　　萬歴元年定兩殿中書九年考滿官階陞至正五<lb/>
　　品止如再有年勞止得加陞服俸<lb/>
　　識餘録云中書周令温州人嘗言成化年間授職<lb/>
　　彼時中書與閣下如同僚然投刺俱平交盖宣徳<lb/>
　　以前本一堂相處今之西房即文淵閣也閣臣居<lb/>
　　中中書居東西兩房各辦其事己撤内庫十間以<lb/>
　　西五間居閣下謂之文淵閣以東五間藏書籍而<lb/>
<pb n="KR3j0161_WYG_028-7b"/>
　　東房中書亦遷居之故今以閣下稱中堂而東西<lb/>
　　非房矣猶稱兩房者沿舊名也凡閣下到任尚之<lb/>
　　兩房答揖若六部之于各司無是體矣<lb/>
　　附記<lb/>
　　崇禎元年上諭近来誥勅文字繁稱過情殊為非<lb/>
　　體以後撰擬不由詞臣繕寫不由中書者俱與着<lb/>
　　實查駁<lb/>
　春明夢餘録卷二十八<lb/>
</p>
<p>
</p>
  </div>
</body>
</text>
</TEI>
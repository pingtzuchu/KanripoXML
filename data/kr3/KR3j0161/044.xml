<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘録卷四十四</head> <lb/>
    <p>
<pb n="KR3j0161_WYG_044-1a"/>
欽定四庫全書<lb/>
　春明夢餘録卷四十四<lb/>
　　　　　　　　　　吏部左侍郎孫承澤撰<lb/>
　　刑部一<lb/>
刑部在皇城之西與都察院大理寺並列而為三法司<lb/>
設尚書侍郎掌天下刑名徒隸勾覆闗禁之政令置十<lb/>
三清吏司如户曹主兩京十三省之奏當凡宗室勲戚<lb/>
官吏軍民麗于法者詰其辭察其情偽傅律例而比其<lb/>
<pb n="KR3j0161_WYG_044-1b"/>
罪之重輕律例所不及者上下附以請凡兩畿十三省<lb/>
歳讞其死罪刑平之凡詔獄必傅例請上裁凡應減者<lb/>
下就輕應加者上就重重不得至死凡律例有殊㫖别<lb/>
勅詔例榜例非經請議著令者不得引為比凡死刑即<lb/>
决及秋决並三覆奏涖戮於市凡贖罪視罪輕重為差<lb/>
斬絞雜犯從末減者聽收贖凡簿録俘囚配沒給賜官<lb/>
私奴婢必籍知之凡籍産不得及其先墳塋凡贓罰計<lb/>
佑易銀嵗杪類入内府凡獄成移大理寺讞平焉凡訴<lb/>
<pb n="KR3j0161_WYG_044-2a"/>
寃家内皆自下而上急者擊登聞鼓凡重囚京師嵗霜<lb/>
降會五府九卿科道共慮之以請情真者决矜疑者戍<lb/>
邊有詞者調所司再問比律者監候五嵗請㫖遣官出<lb/>
京府兩京十三省審録减釋寃濫者凡夏月録囚免笞<lb/>
刑減徒流而下刑辨重刑凡提牢月更主事一人葺囹<lb/>
圄固械繫而時其飲食有病醫藥之凡官有過紀録之<lb/>
兩京嵗杪請勅湔除紀過凡大祭祀止刑凡四方有獄<lb/>
受命而徃成之以名例攝律條以以准皆各其及即若<lb/>
<pb n="KR3j0161_WYG_044-2b"/>
括律詞義以五服參情法以墨湼識賊盗宗人不即市<lb/>
宫人不即獄悼耄癃殘不即訊<lb/>
　　周禮秋官大司冦掌建邦之三典以佐王刑邦國<lb/>
　　一曰刑新國用輕典二曰刑平國用中典三曰刑<lb/>
　　亂國用重典視國俗為重輕制御世之權不顓之<lb/>
　　於法此其大綱以五刑糾萬民一曰野刑上農功<lb/>
　　而糾其力作為野治也二曰軍刑上順命而糾其<lb/>
　　失守為軍律也三曰鄉刑鄉首善上徳而糾孝孝<lb/>
<pb n="KR3j0161_WYG_044-3a"/>
　　徳之元也四曰官刑上功能而糾職職官之守也<lb/>
　　五曰國刑上愿而糾暴國兆民所聚風易澆難淳<lb/>
　　故糾暴民歸之愿為紀法守也亦不顓之法彼司<lb/>
　　刑之所司者法也非制法者也而刑莫先於罷民<lb/>
　　罷民者民惰於教不昬作勞如疲癃者然是滛酗<lb/>
　　之所生敖狠之所始民俗所以日偷而不可反也<lb/>
　　其害人也泰而固未麗於刑也故刑之則已重不<lb/>
　　刑則亂俗而傷化故寘諸圜土而收教之日夜施<lb/>
<pb n="KR3j0161_WYG_044-3b"/>
　　九職工事焉而役之用其力以强其罷書其罪於<lb/>
　　方版著之背以恥其心而冀其改則教道存焉耳<lb/>
　　盖環而教之也故圜土非其獄之謂也能改者復<lb/>
　　之三年不齒其不能改而出圜土者殺則止惡於<lb/>
　　萌坊俗於忽王教之為俗化慮至逺也<lb/>
　　小司㓂聽萬民之獄訟用情而訊之至旬乃弊以<lb/>
　　五聲聽訟求其情一曰辭聽謂辭枝辭滛若直也<lb/>
　　二曰色聽謂色怖色怍若定也三曰氣聽謂氣懾<lb/>
<pb n="KR3j0161_WYG_044-4a"/>
　　氣喘若氣壯也四曰耳聽五曰目聽謂視聽直則<lb/>
　　端不直則眊惑失常也其制五刑也必原父子之<lb/>
　　親立君臣之義以權之意論輕重之量慎測深淺<lb/>
　　之宜以别之悉其聰明致其忠愛以盡之猶恐其<lb/>
　　未也必三刺三宥三赦以求其衷三刺者一訊之<lb/>
　　羣臣再訊之羣吏三訊之萬民所謂疑獄汜與衆<lb/>
　　共之者也衆疑赦之矣即臯麗於罰衆所宥雖上<lb/>
　　刑下服舉與衆宥之所刺即下刑上服舉與衆刺<lb/>
<pb n="KR3j0161_WYG_044-4b"/>
　　之也不顓之於法惟用中於民故曰國人刑殺之<lb/>
　　也猶未也司刺者又得以不識過失遺㤀而宥之<lb/>
　　幼弱老旄惷愚而赦之至國有大獄又得以親故<lb/>
　　賢能功貴勤賔八辟焉麗邦法以議之則其所求<lb/>
　　諸刑者為已悉矣乃嵗孟春士師以木鐸狥於朝<lb/>
　　以邦之五禁書懸之象魏浹日而後歛以右刑罰<lb/>
　　一曰宫禁二曰官禁三曰國禁四曰野禁五曰軍<lb/>
　　禁國有事則又為五戒以先後之一曰誓用之於<lb/>
<pb n="KR3j0161_WYG_044-5a"/>
　　軍旅二曰誥用之於㑹同三曰禁用之於田役四<lb/>
　　曰糾用之於國中五曰憲用之於都鄙斯曷非欲<lb/>
　　法令著揭無使罪麗於民欲民恊中懷徳而郵無<lb/>
　　麗於法也哉<lb/>
　　刑官在朝者謂之士師在六鄉謂之鄉士在六遂<lb/>
　　謂之遂士在各縣遂謂之縣士各掌其民之数夫<lb/>
　　謂之士者理官也士居四民之先而列五爵之一<lb/>
　　列官分職不皆謂之士而理官獨謂之士者盖以<lb/>
<pb n="KR3j0161_WYG_044-5b"/>
　　此官民命所係天討所寓國家所以得失民心皆<lb/>
　　在於此故非明理義備道徳通經學者不可以居<lb/>
　　之自虞廷以臯陶為士而周人自秋官卿以下皆<lb/>
　　以士名盖示後世使知刑官之重而不可雜以他<lb/>
　　流也<lb/>
　　刑法之名雖非王道所先然讞議刑名不通律法<lb/>
　　不可以從政先王之教禮律並設出乎禮則入乎<lb/>
　　律故明習法令亦所以佐禮教之不及也宋人設<lb/>
<pb n="KR3j0161_WYG_044-6a"/>
　　刑法科以試諸吏選人任子亦試以出官非無見<lb/>
　　也<lb/>
　　自古哲后惇臣曷嘗不以刑辟為天典重用之哉<lb/>
　　典著欽恤誥表敬明記稱論量慎測必即於天倫<lb/>
　　此其意至精故咎繇元徳羣聖宗焉以作士制百<lb/>
　　姓於刑之中用期於無刑司冦蘇公敬由獄周公<lb/>
　　作立政訓王諄復紀之誠重獄也重獄重天民也<lb/>
　　自教之衰亶以五刑為癉惡之具靡知為倫叙當<lb/>
<pb n="KR3j0161_WYG_044-6b"/>
　　即也於是乎哀矜勿喜之意㤀甚且愉快喜之豈<lb/>
　　謂天徳哉又何以敬刑弼徳司天民命也先漢時<lb/>
　　攄忠守法清議之臣猶能本經術明常教以决事<lb/>
　　而張廷尉令天下無寃唐徐司刑身視鴻毛法視<lb/>
　　泰山以其死衛生民之命即古今難之矣<lb/>
　　三代而後稱嚴刑者曰秦曰隋漢髙入闗約法三<lb/>
　　章殺人者死傷人及盗抵罪餘悉除去秦法民大<lb/>
　　悦隋煬帝滛刑以逞行轘裂梟首之刑天下潰叛<lb/>
<pb n="KR3j0161_WYG_044-7a"/>
　　唐祖入闗除苛政約法十二條已又頒新格五十<lb/>
　　三條惟吏受贓詐冐盗府庫物罪不原餘悉除去<lb/>
　　隋法物已又詔裴寂等更撰律令本前代法故為<lb/>
　　書一曰名例二曰禁衛三曰職制四曰户婚五曰<lb/>
　　廐庫六曰擅興七曰賊盗八曰鬭訟九曰詐偽十<lb/>
　　曰雜律十一曰捕亡十二曰斷獄一以漢九章為<lb/>
　　守律家以為集大成焉唐末迄五代刑罰峻深視<lb/>
　　人命如牲牢而國祚日促周世宗用范質議律條<lb/>
<pb n="KR3j0161_WYG_044-7b"/>
　　猥繁輕重失衷詳定之曰刑統行焉宋祖即位與<lb/>
　　天下更始尤注意刑辟哀矜無辜嘗讀虞書喟然<lb/>
　　嘆曰堯舜之世四凶之罪止於投竄何近代法網<lb/>
　　之密耶故自開寶来犯大辟非情理深重者多得<lb/>
　　貸死懲五代牧守皆武人多率意用法擅殺生著<lb/>
　　令諸州所决大辟奏當上咸委刑官詳覆吏坐深<lb/>
　　文故入終屏斥不復甚者流故由是吏皆持平法<lb/>
　　網晏寛<lb/>
<pb n="KR3j0161_WYG_044-8a"/>
　　宋以忠厚立國立石太廟戒子孫勿殺大臣勿殺<lb/>
　　上書言事人勿殺柴氏子孫其石封鐍甚固每一<lb/>
　　帝即位赴廟受戒誓手啟而仍親錮之厯代相沿<lb/>
　　不敢渝故當時名臣項背相望號稱小三代<lb/>
　　元世祖定天下之刑笞杖徒流絞五等笞杖罪既<lb/>
　　定曰天饒他一下地饒他一下我饒他一下自是<lb/>
　　合笞五十止笞四十七合杖一百十止杖一百七<lb/>
　　天下死囚審讞已定亦不加刑皆老死於囹圄自<lb/>
<pb n="KR3j0161_WYG_044-8b"/>
　　後惟秦王巴延出天下囚始一加刑故七八十年<lb/>
　　之中老稚不曽覩斬戮及見一死人頭輒相驚駭<lb/>
　　可謂勝殘去殺黎元在海涵春育之中矣<lb/>
　　世祖謂宰臣曰朕或怒有罪者使汝殺汝勿殺必<lb/>
　　遲回一二日乃覆奏斯言也雖古仁君何以過之<lb/>
　　自後繼體之君惟刑之恤凡郡國有疑獄必遣官<lb/>
　　覆讞而從輕死罪審録無寃者亦必待報然後加<lb/>
　　刑而大徳間王約復上言國朝之制笞杖十減為<lb/>
<pb n="KR3j0161_WYG_044-9a"/>
　　七今之杖一百者宜止九十七不當又加十也此<lb/>
　　其君臣之間唯知輕典之為尚百年之間天下乂<lb/>
　　寜亦豈偶然而致哉<lb/>
　　大明律令<lb/>
　　明太祖洪武元年定大明令百四十五條頒天下<lb/>
　　制曰朕惟律令者治天下之法也令以教之於先<lb/>
　　律以齊之於後古者律令至簡後世漸以繁多甚<lb/>
　　至有不能通其義者何以使人知法意而不犯哉<lb/>
<pb n="KR3j0161_WYG_044-9b"/>
　　人既難知是啓吏之姦而䧟民於法朕甚憫之今<lb/>
　　所定律令芟繁就簡使之歸一直言其事庶㡬人<lb/>
　　人易知而難犯書曰刑期於無刑天下果能遵令<lb/>
　　而不蹈於律刑措之效亦不難致兹命頒行四方<lb/>
　　惟爾臣庶體予至意洪武六年命中書省詳定律<lb/>
　　法諭之曰凡立法貴簡當使人易曉若條緒繁多<lb/>
　　或一事而兩端可輕可重奸貪吏得因縁為奸則<lb/>
　　所為禁殘暴者反以賊良善也卿等宜盡心參究<lb/>
<pb n="KR3j0161_WYG_044-10a"/>
　　凡刑名條目逐日上朕親酌議焉律成宋學士濓<lb/>
　　具表言皇上登大寶而来保乂臣民孳孳弗怠訓<lb/>
　　廸羣工諄復千言惟恐有犯慈愛仁厚之意溢於<lb/>
　　詞表是大舜惟刑之恤之義也矜憫愚民䧟於罪<lb/>
　　戾法司奏讞惻然弗寜多所寛貸是神禹見辜而<lb/>
　　泣之心也惟貪墨吏承踵元弊乃不得已假峻法<lb/>
　　以䋲之是以臨御以来屢詔大臣更定新律至五<lb/>
　　六易弗倦兹特勅臣刑部尚書劉惟謙等㑹衆律<lb/>
<pb n="KR3j0161_WYG_044-10b"/>
　　重修以恊厥中近代比例之繁姦吏可資以出入<lb/>
　　者咸革臣以洪武六年冬十有一月受詔明年二<lb/>
　　月書成篇目一凖唐舊自名例以至斷獄十九篇<lb/>
　　中采用已頒舊律二百二十八條舊令改律三十<lb/>
　　六條因事制律三十一條掇唐律補遺百二十三<lb/>
　　條合六百有六條為三十卷每一編成輒繕寫上<lb/>
　　上揭之西廡壁端親御翰墨為之裁定聖慮淵深<lb/>
　　稽天揆人成百代之憲具易書之奥好生之徳洽<lb/>
<pb n="KR3j0161_WYG_044-11a"/>
　　於民心俾日月所照霜露所墜有血氣者莫不改<lb/>
　　過遷善臻雍熈之治何其盛哉詔頒行已定設六<lb/>
　　部復更定以吏户禮兵刑工為六類析篇目為十<lb/>
　　九約條為四百六十析户婚為户役婚婣分鬭訟<lb/>
　　為鬭毆訴訟分廐庫為廐牧隸兵倉庫隸户分職<lb/>
　　制為公式改屬吏受贓隸刑凡刑之名五曰笞曰<lb/>
　　杖曰徒曰流曰死死二等流三等徒杖笞各五等<lb/>
　　死刑至重者曰凌遲徒流重者曰遷徙曰充軍凡<lb/>
<pb n="KR3j0161_WYG_044-11b"/>
　　憝惡之戮十曰謀反曰大逆曰謀叛曰惡逆曰不<lb/>
　　道曰大不敬曰不孝曰不睦曰不義曰内亂凡貪<lb/>
　　墨之贓六曰監守盗曰常人盗曰竊盗曰枉法曰<lb/>
　　不枉法曰坐贓名雖沿唐而因時定制縁情制典<lb/>
　　自有法律来所未有<lb/>
　　洪武三十年詔刋大明律將大誥内條目附其中<lb/>
　　御製序言朕有天下倣古為治明禮以導民定律<lb/>
　　以䋲頑刋著為令行之已久然而犯者猶衆故於<lb/>
<pb n="KR3j0161_WYG_044-12a"/>
　　聽政之暇作大誥昭示民間使知趨吉避凶之道<lb/>
　　古之人謂刑為祥刑豈非欲民並生於天地間哉<lb/>
　　然法在有司民不周知故命刑官取大誥條目撮<lb/>
　　其要畧附載於律凡榜文禁約悉除之除謀逆并<lb/>
　　律誥該載外其雜犯大小之罪悉依贖罪之例論<lb/>
　　斷今編次成書刋布中外令天下知所遵守刑期<lb/>
　　無刑庶稱朕恤刑之意<lb/>
　　律制<lb/>
<pb n="KR3j0161_WYG_044-12b"/>
　　凡刑五服以定之九族以齊之六親以别之五刑<lb/>
　　以用之七具以差之十惡以誅之六贓以等之八<lb/>
　　議以貸之五則以贖之斬衰三年齊衰三年杖期<lb/>
　　不杖期大功小功緦麻是謂五服自髙祖至於元<lb/>
　　孫上治旁治是謂九族妻為夫族服妾為家長族<lb/>
　　服出嫁女為本宗服為外親服為妻親服為三父<lb/>
　　八母服是謂六親笞杖徒流死笞刑五一十至五<lb/>
　　十杖刑五六十至百徒刑五一年至三年流刑三<lb/>
<pb n="KR3j0161_WYG_044-13a"/>
　　二千里至三千里死刑二絞斬是謂五刑笞杖訊<lb/>
　　杖枷杻鉄索鐐是謂七具謀反謀大逆謀叛惡逆<lb/>
　　不道大不敬不孝不睦不義内亂是謂十惡監守<lb/>
　　自盗贓盗贓竊盗贓枉法贓不枉法贓坐贓是謂<lb/>
　　六贓議親議故議功議賢議能議勤議貴議賔是<lb/>
　　謂八議應工贖輸囚糧贖輸灰贖輸甎贖輸水及<lb/>
　　炭贖是謂五贖<lb/>
　　律意<lb/>
<pb n="KR3j0161_WYG_044-13b"/>
　　凡犯死罪非常赦所不原而祖父母父母老無養<lb/>
　　者得奏聞取上裁犯徒流者得贖存留養親教民<lb/>
　　孝也凡同居若大功以上及外祖父母外孫妻之<lb/>
　　父母女婿若孫之婦夫之兄弟及兄弟妻有罪得<lb/>
　　相為容隐奴婢工人為家長隐者皆弗論泄其事<lb/>
　　致罪人匿者亦不坐教民睦也民七十以上十五<lb/>
　　以下及廢疾犯流以下得贖八十以上十嵗以下<lb/>
　　及老疾犯殺人當死者奏聞取上裁盗及傷人者<lb/>
<pb n="KR3j0161_WYG_044-14a"/>
　　得贖餘皆勿論九十以上七嵗以下雖有死罪不<lb/>
　　刑教民養老慈幼矜不成人也犯罪未發而自首<lb/>
　　者免其罪輕罪發覺因首重罪者免其重罪與民<lb/>
　　悔也犯罪時未老疾事發時老疾者以老疾論犯<lb/>
　　罪時幼小事發時長大以幼小論從民可哀憐也<lb/>
　　二罪俱發論其重者若一罪已决餘罪後發者等<lb/>
　　勿論重者并計前罪以充後數示民輕省也其本<lb/>
　　應罪重而犯時不知者以輕論其本應輕者聴從<lb/>
<pb n="KR3j0161_WYG_044-14b"/>
　　本法憫民疑也罪得減等二死三流同歸一減開<lb/>
　　民生也<lb/>
　　敖英曰至矣哉我朝之律可謂情與法並行而不<lb/>
　　悖者也如十惡不原法也八議末減情也干名犯<lb/>
　　義者法也得相容隐者情也自首免罪者情也猶<lb/>
　　追贓証者法也罪有加者法也有減者情也有從<lb/>
　　重者法也有免科者情也凡法之所在而不姑息<lb/>
　　者義之盡也凡情之所在而必體恤之者盖仁之<lb/>
<pb n="KR3j0161_WYG_044-15a"/>
　　至也此我朝所以忠厚埀統而社稷靈長終必賴<lb/>
　　之<lb/>
　　葉良佩曰讀國家之憲章至法令未嘗不廢書而<lb/>
　　嘆也曰深哉仁乎雖使舜臯陶復生其無以易之<lb/>
　　矣夫象刑之不可復也猶江河之不可挽而登諸<lb/>
　　山也是故聖人之治天下必縁時以定制鏡古以<lb/>
　　修今要在於垂諸後紹俾不可易斯已矣國家之<lb/>
　　法雖本於李唐之十一篇然或芟䌓定舛因事續<lb/>
<pb n="KR3j0161_WYG_044-15b"/>
　　置大抵比舊増多什二三而祥徳美意殆未易以<lb/>
　　言語殫述也姑舉其大者如以笞杖徒流絞斬定<lb/>
　　為五刑而釱趾蠶室之制一切剗除以六曹分為<lb/>
　　類目而擅興事廐庫等篇悉為裁定代背箠以臀<lb/>
　　杖而數無過百易黥面以刺臂而法止賊盗他如<lb/>
　　見知嚴於逃叛故縱深於捕亡收孥連坐之條獨<lb/>
　　於反逆大不道者當之凡兹皆法之至善者也至<lb/>
　　夫圜土之制嫌於太重則貸之以輸作嘉石之制<lb/>
<pb n="KR3j0161_WYG_044-16a"/>
　　嫌於太輕則罰之以荷校盗官藏受贓枉法罪皆<lb/>
　　死又嫌於太重則著為雜死之命而聽其贖鍰與<lb/>
　　輸焉由杖徒一轉而入大辟嫌於太疎則定議著<lb/>
　　為徙邊戍邊永戍之令不與同中國凡兹皆損益<lb/>
　　於累朝而令之至善者也其有𠖇頑不軌之民或<lb/>
　　情罪弗麗於法者復許所司比議奏决以行曲而<lb/>
　　不苛平而難犯盖肉刑雖亡而厥威故在象刑無<lb/>
　　事於復而欽恤之意未嘗不行乎其間也噫澤深<lb/>
<pb n="KR3j0161_WYG_044-16b"/>
　　逺矣雖舜臯之為法其何以加於此哉或曰刑以<lb/>
　　期於無刑也自國家迄於今兹㡬何世矣桁楊之<lb/>
　　囚溢於戸外而獄訟不為之少衰豈所謂不犯之<lb/>
　　法乎曰此非法之過也用法者不得其人之罪也<lb/>
　　今之用法者有三蒙有二厲而其原則始於好惡<lb/>
　　之未明於上焉耳何謂三蒙闇於推鞫者其情謾<lb/>
　　昧於法意者其刑舛疵於官反貨内来者其寃滯<lb/>
　　何為二厲徼公亷之譽則以深刻為能任喜怒之<lb/>
<pb n="KR3j0161_WYG_044-17a"/>
　　情則以巧詆為用何為好惡之未明大吏之深刻<lb/>
　　巧詆者既以能名而闇昧愞弱之流亦復循資積<lb/>
　　勞以躐髙位茍為若是夫安所憚而不厲不蒙此<lb/>
　　吏道一大癥也統兹六患將惟滋獄速訟之不暇<lb/>
　　而又何衰之可圖故曰有治人無治法嗚呼如有<lb/>
　　作於上者得兹六患之説而變通之則國家無刑<lb/>
　　之效庶㡬其可冀矣<lb/>
　　邱濬疏臣按唐虞三代以来俱用肉刑至漢文帝<lb/>
<pb n="KR3j0161_WYG_044-17b"/>
　　始廢肉刑用笞其原盖權輿虞刑之鞭朴也除死<lb/>
　　罪外自墨劓以下率以笞代之然未為笞令所箠<lb/>
　　之具無常物所箠之處無定在景帝定箠令箠之<lb/>
　　制始用竹受箠之處專在臋魏晋南北朝其君臣<lb/>
　　仁暴不同其俗尚厚薄不一其所用刑各有不同<lb/>
　　隋文帝始定為今之五刑凡前代考訊之具若夫<lb/>
　　挾捧束杖車輻□底之䫫盡除不用唐宋因之制<lb/>
　　為刑具各有等第本朝於大明律卷首作為横圖<lb/>
<pb n="KR3j0161_WYG_044-18a"/>
　　以紀獄具笞大頭徑二分七釐小頭徑一分七釐<lb/>
　　訊杖大頭徑四分五釐小頭三分五釐以上皆以<lb/>
　　荆為之長俱三尺五寸枷以乾木為之長五尺五<lb/>
　　寸頭濶一尺五寸死罪重二十五斤徒流杖罪以<lb/>
　　下有差手杻長一尺六寸厚一寸鉄索長一丈鐐<lb/>
　　重二斤凡為笞杖皆削去節目用官降較勘如式<lb/>
　　然後用之不許筋膠諸物裝釘應决者用小頭臋<lb/>
　　受其大小厚薄視唐略等比宋則尤為輕焉祖宗<lb/>
<pb n="KR3j0161_WYG_044-18b"/>
　　好生之心雖為惡之罪人惟恐或有所傷而為之<lb/>
　　薄刑也如此是以仁恩厚徳浹於民心百年於兹<lb/>
　　近年以来乃有等酷虐之吏恣為刑具如夾棍腦<lb/>
　　篐烙鐵之類名數不一非獨有以違祖宗之法實<lb/>
　　有以傷天地之和伏乞聖明申明舊制凡内外有<lb/>
　　因襲承用者悉令棄毁然禁之必自内始敢有仍<lb/>
　　前故用即以所制者加之庶使太祖皇帝慎罰之<lb/>
　　意恤刑之仁所以著於律文者萬世之下恒如一<lb/>
<pb n="KR3j0161_WYG_044-19a"/>
　　日所恢皇仁於九有綿國祚於萬年者端在於斯<lb/>
　　馬文升疏臣伏覩大明律一欵凡國家律令參酌<lb/>
　　事情輕重定立罪名頒行天下永為遵守百司官<lb/>
　　吏務要熟讀講明律意剖决事務每遇年終在内<lb/>
　　從都察院在外從分廵御史提刑按察司官按治<lb/>
　　去處考校若不能講解不曉律意者初犯罰俸錢<lb/>
　　一月再犯笞杖四十附過三犯於本衙門遞降叙<lb/>
　　用欽此欽遵外竊惟國家大事莫先於刑獄刑獄<lb/>
<pb n="KR3j0161_WYG_044-19b"/>
　　所重莫先於人命盖以死者不可復生斷者不可<lb/>
　　復續一女含寃三年不雨匹夫結怨六月飛霜以<lb/>
　　其寃抑之氣有以傷天地之和召水旱之災自古<lb/>
　　帝王莫不慎之故舜典有欽恤之言周書有敬慎<lb/>
　　之戒下至漢唐法家多取專門趙宋刑官設科取<lb/>
　　士皆所以慎刑獄而重民命也仰惟我太祖高皇<lb/>
　　帝膺天眷命奄有萬方臨御之初屢詔大臣更定<lb/>
　　魏律至於五六為之弗倦以求至當復命刑官重<lb/>
<pb n="KR3j0161_WYG_044-20a"/>
　　㑹衆律親御宸翰為之裁定務恊厥中而於人命<lb/>
　　尤致意焉是以當時司刑官員多所用心而於律<lb/>
　　意務為講明奏讞之際少有失平陰陽以和風雨<lb/>
　　以時而天下無寃民焉近年以来兩京法司官員<lb/>
　　或由進士初除寺正寺副評事主事或由知州行<lb/>
　　人就陞員外郎郎中而御史亦多知縣所除到任<lb/>
　　之後未經問刑就便斷獄公差所以律條多不熟<lb/>
　　讀而律意亦未講明所問囚人不過移情就律將<lb/>
<pb n="KR3j0161_WYG_044-20b"/>
　　就發落且笞杖徒流縱有所枉為害未大至於人<lb/>
　　命一有所寃闗係非輕且如强盗窝主重在造意<lb/>
　　若窝藏强盗而不造意亦難問擬斬罪又如官吏<lb/>
　　懐挾私讐故勘平人因而致死重在懷挾私讐若<lb/>
　　因事到官但有笞罪雖勘致死亦止可問擬因公<lb/>
　　毆人致死徒罪又如故殺鬭毆殺人若兩人相爭<lb/>
　　互相毆打毆死一人則名鬭毆殺人一人未曽動<lb/>
　　手一人打彼致命去處有意致死則名故殺此等<lb/>
<pb n="KR3j0161_WYG_044-21a"/>
　　律意人多忽略有將强盗窝主未曽造意同謀止<lb/>
　　是分贓及官吏因公事毆人致死本無私讐故勘<lb/>
　　情由而俱問斬罪者有本係鬭毆而問擬故殺斬<lb/>
　　罪者有本係故殺而却擬鬭毆殺人絞罪者甚至<lb/>
　　謀殺故殺無屍簡驗而問擬斬罪輒取情真罪當<lb/>
　　奏請處决者或本因與人妻妾通奸其夫别項身<lb/>
　　死而問擬本婦因奸同謀殺死親夫凌遲處死奸<lb/>
　　夫斬罪者其他以非為是以重作輕者非一查得<lb/>
<pb n="KR3j0161_WYG_044-21b"/>
　　數年之間各都布按三司等衙門呈詳死罪重囚<lb/>
　　本院并刑部詳擬明白大理寺復詳合律該科覆<lb/>
　　奏處决幸蒙憲宗皇帝慈愛仁厚不忍殺人止令<lb/>
　　監着恭遇皇上嗣登寶位重念刑獄屢下明詔强<lb/>
　　盗無贓仗人命無屍檢驗者具奏定奪其節年原<lb/>
　　監該决重囚近日辯理寛宥者亦多若使當時就<lb/>
　　令處决則含寃而死者不知㡬人矣其所傷和召<lb/>
　　災者果誰之咎歟法司尚然則其餘府州縣衛所<lb/>
<pb n="KR3j0161_WYG_044-22a"/>
　　囚犯枉抑而死者又不知其㡬何矣此皆原問官<lb/>
　　員律學未講律意未明之故也况府州縣官員多<lb/>
　　有不曉刑名不知律意者遇有刑名事務多有不<lb/>
　　能剖决問理而惟聽於主文之人盖由廵按御史<lb/>
　　按察司官按治去處不行考校之故也伏乞勅兩<lb/>
　　京法司堂上官督令所屬官天下都布按三司督<lb/>
　　令斷事理問及浙江等按察司官并各府推官各<lb/>
　　要將大明律條熟讀講解深明其意不許似前忽<lb/>
<pb n="KR3j0161_WYG_044-22b"/>
　　畧置而不講其問囚之時叅錯訊勒務在得其真<lb/>
　　情方纔取招議罪之時尤須原情定擬不許輕易<lb/>
　　致有寃抑獄成之後難以辨明及通行天下大小<lb/>
　　衙門并兩京部屬官吏各置大明律一本朝夕熟<lb/>
　　讀用心講解務曉其意仍通行各處巡按御史按<lb/>
　　察司分司官按治去處遵依大明律内事理從公<lb/>
　　考校若有不能講解不曉律意者依律施行當奏<lb/>
　　請并降用者徑自具奏發落仍乞勅吏部行移法<lb/>
<pb n="KR3j0161_WYG_044-23a"/>
　　司將撥去進士就令與現任官員一同問刑以後<lb/>
　　該選之時兩京法司有缺先儘各衙門問刑進士<lb/>
　　除授如果法司無缺方令除授别部等衙門是亦<lb/>
　　前代刑官設科取士之意也庶使人精法律而刑<lb/>
　　鮮濫施之弊獄無寃抑而世底刑措之美原係講<lb/>
　　明律意以重人命事理未敢擅便謹題請㫖<lb/>
　　刑部尚書何喬新疏伏覩律欵言罵祖父母父母<lb/>
　　及妻妾罵夫祖父母父母者並絞註云須親告乃<lb/>
<pb n="KR3j0161_WYG_044-23b"/>
　　坐又欵言祖父母父母誣告子孫告子孫婦者各<lb/>
　　勿論竊詳律意盖謂父子祖孫天性也子孫子孫<lb/>
　　婦悖戾至於毁罵逆天性甚矣故坐絞然恐他人<lb/>
　　詆誣成罪故曰須親吿乃坐謂他人雖告不坐也<lb/>
　　邇刑官遇祖父母父母告子孫及子孫婦罵者不<lb/>
　　問虚實輒坐是親告即坐矣使親告而即坐律又<lb/>
　　何有誣告子孫之文乎凡愛憎之偏人情多有有<lb/>
　　因後妻之譖而憎前妻之子若婦者有溺愛幼子<lb/>
<pb n="KR3j0161_WYG_044-24a"/>
　　而惡其長子者有欲奪孫之資産歸其子者有憎<lb/>
　　其子孫遂及其子孫婦者使親告即坐雖恭順如<lb/>
　　薛包孝友如王祥父母一有言將不免於死豈不<lb/>
　　痛哉請自今勅中外官須鞫實乃坐其誣告者自<lb/>
　　依律擬斷伏覩計贓科罪律四百六十餘條是律<lb/>
　　也律正法當一定而不易以鈔計贓者例也例輔<lb/>
　　律當隨時而無常國初制律時每銀一兩直鈔一<lb/>
　　貫今八十貫矣是國初常人盗銀八十兩而絞今<lb/>
<pb n="KR3j0161_WYG_044-24b"/>
　　一兩而絞也初監守盗銀四十兩而斬今五錢而<lb/>
　　斬也非律意矣請自今估計鈔貫以銀一兩直錢<lb/>
　　千文鈔四十貫為凖庶輕重為衷又律官非法决<lb/>
　　撻人至死者黜為民謂肆虐殘忍於虛怯處横加<lb/>
　　考掠也云耳鞭作官刑自古有之若因公决打死<lb/>
　　而輒黜非法意宜貸律威逼人致死謂諸色人或<lb/>
　　逼取田園或强索財物致愚弱卑賤呼號無告而<lb/>
　　自盡也云耳其愚夫愚婦或忿爭醉謔或語言抵<lb/>
<pb n="KR3j0161_WYG_044-25a"/>
　　觸輕生無賴而問擬威逼非律意宜寛各省編伍<lb/>
　　律名有衛分近不分南北多發西北邊盖以西北<lb/>
　　邊近敵欲伍實也然罪犯而至斬絞必皆姦頑梗<lb/>
　　化輕生易死之人徃徃隨至而迯仍復為惡雖有<lb/>
　　但逃便殺之條然逃者接踵終不知警况中有原<lb/>
　　係北人諳知邊情慣習譯語脱後逃入敵中啓釁<lb/>
　　擾邊如漢衛律宋張元可為永鑑宜西北人編發<lb/>
　　兩廣雲貴江南人編發江北衛分如律便<lb/>
<pb n="KR3j0161_WYG_044-25b"/>
　　孫承宗律例集解序律之詁曰矩曰率律者天子<lb/>
　　與天下共以為矩而率之也樂有律師出有律師<lb/>
　　之律不爽進止而主容民樂之律不爽損益而主<lb/>
　　相生刑之律不爽輕重而主容如師主生如樂三<lb/>
　　者一不得其平而統干天地之和故謂之律然律<lb/>
　　求所以生之而用律者求所以殺之故古之知律<lb/>
　　者省刑而今之知律者不失罪耳太祖重念民命<lb/>
　　詔定律令凡六經聖裁為四百六十條而列聖相<lb/>
<pb n="KR3j0161_WYG_044-26a"/>
　　承復有條例以補律之所不及盖至世宗之乙卯<lb/>
　　漸積為三百八十五條我皇上欽恤庶獄命刑臣<lb/>
　　重加酌議其仍者半删定者半凡殊㫖别㫖詔例<lb/>
　　榜議非經議請著令者不得引比然律文沿晉唐<lb/>
　　之舊愚者既懵不知守而奸者且依法舞文邱文<lb/>
　　莊濬議令儒臣通法意者為解而陳御史察等如<lb/>
　　其解成書於是一代之大法字析句分不獨令天<lb/>
　　下曉然知法意難犯而實令士大夫深念民命無<lb/>
<pb n="KR3j0161_WYG_044-26b"/>
　　進愽斷棺之利退抱仰屋之憂也盖自古國家之<lb/>
　　運莫不與法為存亡故<graphic n="KR1412" url="https://raw.githubusercontent.com/kanripo/KR-Gaiji/master/images/KR1412.png" mimeType="image/png"/>匿則民勝法<graphic n="KR1412" url="https://raw.githubusercontent.com/kanripo/KR-Gaiji/master/images/KR1412.png" mimeType="image/png"/>窮則法<lb/>
　　勝民民勝法國亂法勝民國殘是以願治者相與<lb/>
　　共率為矩如樂之鐸如師之符而不敢以意用然<lb/>
　　今天下郡縣之於律患不明而朝廷之於律患不<lb/>
　　守不明者監司直指間有駁正其不守者上既用<lb/>
　　意以屈法而下且屈法以奉意嘗怪漢廷尉釋之<lb/>
　　號知法而曰當是時天子殺之則已豈以天子而<lb/>
<pb n="KR3j0161_WYG_044-27a"/>
　　可獨失律乎唐權善才法不得死髙宗欲殺之王<lb/>
　　本立法在必死髙宗欲原之狄仁傑兩執法以爭<lb/>
　　而兩得其法雖以髙宗之主終不敢以意與而况<lb/>
　　治朝乎髙皇帝當律成而曰非但一代當遵雖萬<lb/>
　　世當守也豈非聖子神孫所當共以為矩而率之<lb/>
　　與又嘗恭讀序律之言曰明禮以導民定律以䋲<lb/>
　　頑夫禮之所去刑之所取失禮則入刑而明刑以<lb/>
　　輔禮乃賈生有曰禮防於未然之前法禁於已然<lb/>
<pb n="KR3j0161_WYG_044-27b"/>
　　之後嗟乎安得輕徭薄賦以導民於禮而無輕試<lb/>
　　法乎然而不得已也終願明律者無失其相容相<lb/>
　　生之意為朝廷守之爾<lb/>
　　論令<lb/>
　　按唐有律律之外又有令格式宋初因之至神宗<lb/>
　　更其目曰勅令格式所謂勅者兼唐之律也洪武<lb/>
　　元年即為大明令頒行天下盖與漢髙祖初入闗<lb/>
　　約法三章唐髙祖入京師約法十二條同一意也<lb/>
<pb n="KR3j0161_WYG_044-28a"/>
　　至六年始命刑部尚書劉惟謙等造律文又有洪<lb/>
　　武禮制諸司職掌之作與夫大誥三編及大誥武<lb/>
　　臣等書凡唐宋所謂律令格式與其編敕皆在是<lb/>
　　也但不用唐宋之舊名爾夫律者刑之法也令者<lb/>
　　法之意也法具則意寓於其中方草創之初未暇<lb/>
　　詳其曲折故明示以其意之所在令是也平定之<lb/>
　　後既已備其制度故詳載其法之所存律是也伏<lb/>
　　讀太祖訓誥之辭有曰子孫做皇帝時止守律與<lb/>
<pb n="KR3j0161_WYG_044-28b"/>
　　大誥而不及令而諸司職掌於刑部都官科下具<lb/>
　　載死罪止載律與大誥中所條者可見也是誥與<lb/>
　　律乃朝廷所當世守法司所當遵行者也事有律<lb/>
　　不載而具於令者據其文而援以為證用以請之<lb/>
　　於上可也此又明法者之所當知<lb/>
　　洪武五年十二月禮部尚書陶凱等奏言古者國<lb/>
　　有典法定著為令有違於令者則加以律故令與<lb/>
　　律相為表裏漢有令甲令乙後世守法之人有曰<lb/>
<pb n="KR3j0161_WYG_044-29a"/>
　　法者髙祖之法也今律已行而令未備宜及時定<lb/>
　　令使有所遵守又考漢唐宋皆有典要宋㑹要逐<lb/>
　　日記載時政分門别類以憑稽考今起居注記言<lb/>
　　記事藏之金匱是為實録凡各衙門欽録及奏事<lb/>
　　簿記載時政可以立法垂之後世者宜依倣㑹要<lb/>
　　編類成書使後之議事者有所考焉上從之次年<lb/>
　　遂命纂日歴復纂皇明寶訓惟大明令未見復修<lb/>
　　所行乃洪武元年修者<lb/>
<pb n="KR3j0161_WYG_044-29b"/>
　　論誥<lb/>
　　霍韜疏洪武教民榜文一民間子弟十八嵗者或<lb/>
　　十三嵗者此時欲心未動良心未䘮早令講讀三<lb/>
　　編三誥誠以先入之言為定使知避凶趨吉日後<lb/>
　　皆稱賢人君子為良善之民免貽父母憂慮亦且<lb/>
　　不犯刑憲永保身家臣謹按教民榜文及御製大<lb/>
　　誥等書皆聖祖訓勅天下拳拳至意天下臣民皆<lb/>
　　得熟讀敬守真可以寡過矣今則非直百姓不見<lb/>
<pb n="KR3j0161_WYG_044-30a"/>
　　此書雖學校生儒見此書者亦鮮也伏願勅下禮<lb/>
　　部將聖制各書各刻一本頒各布政司翻刻頒布<lb/>
　　學校里閭社學實嘉惠臣民至幸<lb/>
　　洪武<lb/>
　　詔言頃因戡亂以軍律用刑殊乖平允自今務從<lb/>
　　中典重刑須秋後無非時决傷天和<lb/>
　　祖訓云以後子孫做皇帝時止守律與大誥並不<lb/>
　　許用黥刺剕劓閹割之刑云何盖嗣君宫内生長<lb/>
<pb n="KR3j0161_WYG_044-30b"/>
　　人情善惡未能周知恐一時所施不當誤傷善良<lb/>
　　臣下敢有奏用此刑者文武羣臣即時劾奏將犯<lb/>
　　人凌遲全家處死<lb/>
　　令曰凡特㫖臨時處决罪名不著為律令者大小<lb/>
　　衙門不得引比為例若輒引比律致令罪有輕重<lb/>
　　者以故入人罪論<lb/>
　　上讀老子書至民不畏死奈何以死懼之惻然感<lb/>
　　懷命焚錦衣衛非法獄具悉以所繫囚送部䑓審<lb/>
<pb n="KR3j0161_WYG_044-31a"/>
　　理而諭刑部論囚諸武臣並親審餘引奏詣承天<lb/>
　　門外命刑人持訟理幡出欲自理者聽入訴諸無<lb/>
　　罪當釋者持平政幡宣徳意遣之其在重辟府部<lb/>
　　院六科通政司詹事府雜聼之審録其寃狀以聞<lb/>
　　刑尚書劉濟言諸司刑牘動千萬言類泛濫失本<lb/>
　　實盍禁之上曰虚詞失實浮文亂真自今有以繁<lb/>
　　文出入人罪者罪無赦命刑科㑹諸司議獄牘式<lb/>
　　示中外<lb/>
<pb n="KR3j0161_WYG_044-31b"/>
　　諭刑尚書周禎曰刑以輔治唐虞所不免觀舜命<lb/>
　　臯陶之辭始曰明刑終期於無刑臯陶告舜亦曰<lb/>
　　與其殺不辜寜失不經當時君臣莫不以恤刑為<lb/>
　　重而民亦自不犯所以能致雍熈之治朕常觀此<lb/>
　　深有所契卿當體之<lb/>
　　命中書省詳定律令諭曰律有連坐之條謂侵損<lb/>
　　傷人者衆吾以為罰弗及嗣忠厚之至也自今民<lb/>
　　有犯者毋連坐<lb/>
<pb n="KR3j0161_WYG_044-32a"/>
　　十七年建三法司名其所曰貫城勅云貫索七星<lb/>
　　如貫珠環而成象名天牢中虚則刑平官無邪私<lb/>
　　中有星即刑繁有星而明有貴人無罪而獄今法<lb/>
　　天道置法司爾法司官各勵乃心慎乃事法天道<lb/>
　　行之如貫索星之中虚庶不負肇建之意<lb/>
　　上與侍臣論待臣之禮劉基曰古者公卿有罪盤<lb/>
　　水加劍請詣密室自裁未嘗鄙辱之詹同侍坐因<lb/>
　　取大戴禮及賈誼疏以進且云古者刑不上大夫<lb/>
<pb n="KR3j0161_WYG_044-32b"/>
　　所以勵亷恥而君臣之恩義兩盡上深然之<lb/>
　　工部尚書王肅坐法當笞上曰六卿之職不宜以<lb/>
　　細故加辱命以俸折贖著為令<lb/>
　　上諭刑部凡論囚當原情母刻深盖人命至重常<lb/>
　　存平恕之心猶恐失之况深文乎昨民有子犯法<lb/>
　　父行賄求免者有司欲并論朕以父子至親子論<lb/>
　　死而父救之情也故但論其子而赦父自今凡論<lb/>
　　獄必詳讞覆奏而後論毋重傷人<lb/>
<pb n="KR3j0161_WYG_044-33a"/>
　　中書叅政傅瓛言應天府有滯獄當斷决者上曰<lb/>
　　淹滯㡬時矣曰逾半嵗上惕然曰京師而有滯獄<lb/>
　　郡縣受枉者多矣有司得人以時决遣安有此弊<lb/>
　　瓛頓首曰臣等不能統率庶寮是臣罪也上曰吾<lb/>
　　非不愛其民而民尚爾幽抑近且如此逺者何由<lb/>
　　能知自今獄囚審鞫明白須依時决遣毋使淹滯<lb/>
　　贛州民有止宿逃囚者初不知其囚刑部逮問坐<lb/>
　　之罪上曰刑者聖人設防於天下耳深文重法仁<lb/>
<pb n="KR3j0161_WYG_044-33b"/>
　　者不為故凡斷獄貴得其情縁情而論罪則刑當<lb/>
　　而民服彼不知其為囚舍宿者人情之常也何為<lb/>
　　罪之如汝議行路之人將無止宿矣遂命釋之<lb/>
　　諭羣臣曰讀書所以窮理守法所以持身故吏之<lb/>
　　稱循良者不在於威嚴在於奉法循理而已卿等<lb/>
　　既讀書於律亦不可不諳<lb/>
　　民有告富人謀反者命御史䑓臣刑部勘問皆不<lb/>
　　實䑓臣言告者事在赦前宜編戍逺方刑部言當<lb/>
<pb n="KR3j0161_WYG_044-34a"/>
　　抵罪上以問秦裕伯對曰元時凡告謀反不實者<lb/>
　　罪止杖一百以開来告之路上曰不然姦徒若不<lb/>
　　抵罪天下善人為所誣多矣自今凡告謀反不實<lb/>
　　者抵罪有司著為令<lb/>
　　論元政曰元時條格煩冗吏夤縁出入為姦所以<lb/>
　　貽害且以七殺言之謀殺故殺鬭毆殺既皆死罪<lb/>
　　何用如此分析但誤殺有可議者要之與戲殺過<lb/>
　　失殺亦不大相逺今立法正欲矯其舊弊大槩不<lb/>
<pb n="KR3j0161_WYG_044-34b"/>
　　過簡嚴簡則無出入之弊嚴則民知畏而不敢輕<lb/>
　　犯勅刑官自今凡雜犯死罪者免死輸作終身徒<lb/>
　　流罪限年輸作官吏受贓及雜犯私罪當罷職役<lb/>
　　者謫鳳陽屯種民犯流罪者鳳陽輸作一年然後<lb/>
　　屯種<lb/>
　　人有誣山西之民從故元四大王為冦者捕獲至<lb/>
　　京上曰刑罰所以威惡施之必當其罪則刑不濫<lb/>
　　而人心服彼四大王以元之遺孽竄匿山谷聚逋<lb/>
<pb n="KR3j0161_WYG_044-35a"/>
　　逃以為民患山西之民邊其巢穴者徃徃被驅掠<lb/>
　　廹脅為盗皆出於不得已豈真為盗者哉古人云<lb/>
　　得其情則哀矜勿喜此之類也今民相捕獲將延<lb/>
　　蔓不已是助之立黨而激之為亂也其釋之<lb/>
　　十五年正月諭刑官曰方春萬物發生而無知之<lb/>
　　民乃有犯法至死者雖有决不待時之律然於朕<lb/>
　　心有所不忍其犯大辟者減死論<lb/>
　　命天下諸司刑獄皆屬刑部都察院詳議平允又<lb/>
<pb n="KR3j0161_WYG_044-35b"/>
　　送大理審覆然後决之其直隸諸府州刑獄自今<lb/>
　　亦凖此令<lb/>
　　諭都督府曰前遣囚徃充遼東驛卒今天氣尚寒<lb/>
　　恐道途凍餒此輩本宥之以全其生若不免死是<lb/>
　　徒宥耳且令就濟寜暫住待春暖遣行<lb/>
　　二十三年通政司茹瑺引奏潮州府學生陳質言<lb/>
　　其父戍大寜已死今有司取質補伍自念從幼至<lb/>
　　今荷蒙國恩教育願賜卒業以圖上報上謂兵部<lb/>
<pb n="KR3j0161_WYG_044-36a"/>
　　尚書沈溍曰國家得一卒易得一材難此生既有<lb/>
　　志於學可削其兵籍遣歸進學<lb/>
　　天䇿衛卒吳英父得罪繫獄英詣闕陳情願沒入<lb/>
　　為官奴贖父罪上諭英曰汝之情固有可矜但汝<lb/>
　　平時何不勸諫汝父使不犯法今罪不可貸然念<lb/>
　　汝愛父之至特曲法宥之<lb/>
　　二十八年刑部奏律與條例不同者宜更定俾所<lb/>
　　司遵守上曰法令者防民之具輔治之術耳有經<lb/>
<pb n="KR3j0161_WYG_044-36b"/>
　　有權律者常經也條例一時之權宜也朕御天下<lb/>
　　將三十年命有司定律久矣何用更定<lb/>
　　嘗行郊壇皇太子從指道旁荆楚曰古用此為扑<lb/>
　　刑取能去風雖傷不害盖徳念至於如此<lb/>
　　建文<lb/>
　　明太祖嘗以律授皇太孫曰此酌古凖今恊禮制<lb/>
　　宜人情其熟玩以復太孫捧之退居數日成誦問<lb/>
　　曰汝熟其文矣能解其義乎曰解因問名例之義<lb/>
<pb n="KR3j0161_WYG_044-37a"/>
　　對曰名者聖人所以勵世磨鈍也故生人大倫名<lb/>
　　義為重維持風俗必先名教以名義名教為例庶<lb/>
　　㡬刑罰之中不失徳義之意曰然此書首列一刑<lb/>
　　圖次列八禮圖者重禮也但愚民無知如於本條<lb/>
　　下即注寛恤之令必易犯法故以廣大好生之㫖<lb/>
　　總列名例律中善用法者㑹其意可也太孫曰名<lb/>
　　例律中某條尚覺嚴而不恕請稍改之可乎曰試<lb/>
　　率爾意改来看因更定五條明日呈稿帝喜曰甚<lb/>
<pb n="KR3j0161_WYG_044-37b"/>
　　善因跪而請曰明刑所以弼教凡與五倫相渉者<lb/>
　　宜皆屈法以中恩今律中所定期於盡法而不必<lb/>
　　於原情竊所未安曰凡所未安者汝悉改之遂遍<lb/>
　　攷禮經叅之歴朝刑法志改定七十三條帝覽竟<lb/>
　　大喜曰吾當亂世刑不得不重汝當平世刑不得<lb/>
　　不輕所謂刑罰世輕世重也如後用刑皆宜遵此<lb/>
　　常州陳理以子弑父送太孫處分太孫從容詳審<lb/>
　　竟脱之理父原抱病經年誤服一藥而斃繼母素<lb/>
<pb n="KR3j0161_WYG_044-38a"/>
　　憎其子因力証成之無以自解太孫條其情而讞<lb/>
　　之帝未之信也拘隣里婢僕及原醫訊之乃知父<lb/>
　　向患火症庸醫誤認為寒藥中潛投附子主人不<lb/>
　　知故服之而暴卒耳帝驚曰有是哉刑不可不慎<lb/>
　　也太孫不獨仁而且明朕無憂矣<lb/>
　　邏者獲强盗七人命送太孫審理太孫一見即疑<lb/>
　　首盗非真訊之果係主人之子偶出莊上而佃客<lb/>
　　皆盗也是夜正謀劫商舟遂强之同行歸欲首明<lb/>
<pb n="KR3j0161_WYG_044-38b"/>
　　而先被獲帝覆審盡得其情釋之問太孫曰爾何<lb/>
　　以知其非盗對曰周禮聽獄色聽為先尚書亦稱<lb/>
　　惟貌有稽炆見其人雙眸烱烱視聽端詳定非盗<lb/>
　　也帝因嘆曰决獄者不可不讀書<lb/>
　　建文帝即位諭刑官曰大明律皇祖所親定大意<lb/>
　　雖凖唐律亦遍考歴朝刑法志叅酌而成朕先年<lb/>
　　受命細閲令律校前代律徃徃加重盖刑亂國用<lb/>
　　重典非百世通行之法也朕當時改定七十三條<lb/>
<pb n="KR3j0161_WYG_044-39a"/>
　　皇祖已命施行然罪可疑情可矜者何止此也律<lb/>
　　設大法禮順人情齊民以刑不若以禮其傳諭天<lb/>
　　下有司務崇禮教赦疑獄嘉與萬方共享和平之<lb/>
　　福<lb/>
　　永樂<lb/>
　　元年大理寺卿薛巖等奏各布政司上所部具獄<lb/>
　　凡死罪百餘人請分遣御史臨决上從之顧謂都<lb/>
　　御史陳瑛等曰人命至重既絶不可復續夫治獄<lb/>
<pb n="KR3j0161_WYG_044-39b"/>
　　得情尤難鞭扑箠楚之下罪人成於鍜鍊者徃徃<lb/>
　　有之今百餘人之中豈能必其皆無寃枉爾分遣<lb/>
　　御史宜具書慎刑之意授之使論决之際詳探其<lb/>
　　情非其情者即與辨釋必揆之以理理不可生然<lb/>
　　後刑之則彼雖死無所恨矣<lb/>
　　二年四月諭法司曰天氣向熱獄囚淹久必病病<lb/>
　　無所仰給必死輕罪而死與枉殺何異今令五府<lb/>
　　六部六科恊助爾等盡數日疏决凡死罪成者俟<lb/>
<pb n="KR3j0161_WYG_044-40a"/>
　　秋處决輕罪即决遣有連引待辨未能决者皆令<lb/>
　　出獄聽候御奉天門録囚多所矜宥囚已皆出午<lb/>
　　門尚慮有枉抑者復召錦衣衛指揮陳逵鴻臚寺<lb/>
　　少卿郁㫋等謂曰囚皆久困於獄而乍至朕前久<lb/>
　　困則雖枉而不求辨初至朕前則畏威而不敢言<lb/>
　　有此二者則刑罪豈能皆當爾等更以朕言從容<lb/>
　　審之果其有辭即来白刑官引奏浙西人告人誹<lb/>
　　謗罪及追至面對皆未嘗相識告者當抵罪上諭<lb/>
<pb n="KR3j0161_WYG_044-40b"/>
　　之曰此譬之蛇蝎不可暫留留則復毒人其速誅<lb/>
　　之即日棄市<lb/>
　　八年新進士王疹自陳臣家與奸惡外親有連今<lb/>
　　聞朝廷已下本貫籍沒臣家臣雖中進士寔罪人<lb/>
　　應就繫上諭三法司曰學至於中進士亦成材矣<lb/>
　　成材勿棄其有罪能自陳可務併其家宥之<lb/>
　　法司奏冐支官糧者上怒命戮之刑科覆奏上曰<lb/>
　　此朕一時之怒過矣其依律自今犯死罪皆五覆<lb/>
<pb n="KR3j0161_WYG_044-41a"/>
　　奏著為令<lb/>
　　洪熙<lb/>
　　大理寺論囚上惻然曰人命至重帝王以愛人為<lb/>
　　徳卿等職理刑輔徳宜贊朕志毋俾含寃地下傷<lb/>
　　天地之和命府部通政司六科同法司於奉天門<lb/>
　　㑹審已特召大學士士竒榮幼孜等至榻前論比<lb/>
　　年法司之濫擬大逆不道徃徃出於羅織先帝為<lb/>
　　之切戒故事死刑五覆奏而法司壹不以措意今<lb/>
<pb n="KR3j0161_WYG_044-41b"/>
　　審决重囚卿三人同徃慮期審克必中閣學士同<lb/>
　　審録始於此<lb/>
　　元年詔朕恭承大統為天下生民之主惟我皇祖<lb/>
　　皇考愛民之仁祗率不怠旦夕思念人命甚重哀<lb/>
　　矜庶獄惓惓在懷夫刑以禁暴止邪導民於善豈<lb/>
　　專務誅殺哉故律令之制善善長而惡惡短罰之<lb/>
　　輕重咸適厥中顧執法之吏不能持平有虚飾其<lb/>
　　情傅致死罪而比附謬妄尤甚枉人朕甚憫之夫<lb/>
<pb n="KR3j0161_WYG_044-42a"/>
　　五刑之條莫甚大辟大辟之施身首異處斯已極<lb/>
　　矣自今有犯罪律該凌遲者依律科决其餘死罪<lb/>
　　止於斬絞法司並不許牽合傅㑹昧情以致寃濫<lb/>
　　若朕一時過於嫉惡律外用籍沒凌遲之刑法司<lb/>
　　再三執奏三奏不允至於五奏五奏不允同三公<lb/>
　　及大臣執奏必允乃已永為定制文武諸司自今<lb/>
　　亦不許恣肆暴酷於法外用鞭背等刑以傷人命<lb/>
　　尤不許用宫刑絶人嗣續有自宫者以不孝論且<lb/>
<pb n="KR3j0161_WYG_044-42b"/>
　　人之為非固有父子不相為謀者虞舜為君罰弗<lb/>
　　及嗣文王之世罪人不孥自今惟犯謀反大逆者<lb/>
　　依律連坐其餘有犯止坐本身毋得一槩處以連<lb/>
　　坐之法古之盛世恒采民言用資戒警今兇險之<lb/>
　　徒徃徃摭拾誣為誹謗法吏刻深鍜鍊成獄刑之<lb/>
　　失中民則無措今後但有告誹謗者一切勿治爾<lb/>
　　中外文武羣臣宜端乃志悉乃心畏天愛人務崇<lb/>
　　寛恕庶有以佐朕父母斯民之治或有違者必罪<lb/>
<pb n="KR3j0161_WYG_044-43a"/>
　　不貸敷告天下咸使聞知<lb/>
　　諭侍臣曰方孝孺軰皆忠臣也宜從寛典明日御<lb/>
　　札付禮部尚書吕震曰建文奸臣其正犯已悉受<lb/>
　　顯戮家屬初發教坊司錦衣衛浣衣局并習匠及<lb/>
　　功臣家為奴今有存者既經大赦可宥為民給還<lb/>
　　田土凡前為言事失當謫充軍者并宥之<lb/>
　　宣徳<lb/>
　　八年勅三法司言朕體上帝好生之心惟刑是恤<lb/>
<pb n="KR3j0161_WYG_044-43b"/>
　　今爾等覆詳天下重獄而犯者逺在千萬里外需<lb/>
　　奏當即决亦何能無寃抑者乎人命至重死不復<lb/>
　　生其遣亷能官分詣所在同三司廵按御史及府<lb/>
　　州縣官公同詳審若情犯深重無寃者聽從處决<lb/>
　　如情可矜疑及審異不服者具奏遣官審録自此<lb/>
　　始<lb/>
　　又諭古孟夏斷薄刑出輕繫仲夏挺重囚益其食<lb/>
　　所以順時令而重民命也我祖宗時遇隆寒盛暑<lb/>
<pb n="KR3j0161_WYG_044-44a"/>
　　命法司審囚繫卿等皆先朝舊臣親所聞見今嚮<lb/>
　　暑宜量情罪區别<lb/>
　　又諭朕夜来觀周書立政篇有云式敬爾繇獄以<lb/>
　　長我王國此深有意味盖能敬慎用刑不致枉濫<lb/>
　　則仁恩浹洽足以培固國本福祚豈不靈長<lb/>
　　宣徳四年吏部奏第二甲進士王懋應授從七品<lb/>
　　官其兄嘗為御史以誤决死囚抵罪懋乃極刑家<lb/>
　　屬當罷不録上曰士勤苦學問始登一第棄之可<lb/>
<pb n="KR3j0161_WYG_044-44b"/>
　　惜朕記憶皇祖時一進士以極刑家當罷念其成<lb/>
　　材之難特命吏部録用此故事也其以懋為州判<lb/>
　　官<lb/>
　　刑部奏决重囚上命公侯伯都督尚書都御史同<lb/>
　　審覆諭之曰古者斷獄必訊於三公九卿所以合<lb/>
　　至公重民命卿等徃同審覆毋至枉死太師英國<lb/>
　　公張輔等覆審還奏訴枉五十六人上命法司重<lb/>
　　與勘寔又勵之曰殺不辜者縱免人責難逃鬼誅<lb/>
<pb n="KR3j0161_WYG_044-45a"/>
　　不可不慎<lb/>
　　七年都御史顧佐言觀政進士宜照永樂年例於<lb/>
　　刑部都察院理刑者與御史郎中主事分理諳練<lb/>
　　政務從之<lb/>
　　各省府州縣民有擊登聞訴獄枉者上不欲兼庶<lb/>
　　獄勅藩臬官言朕荷天命嗣洪業孜孜夙夜惟保<lb/>
　　民之為務比者田里小民為官吏及勢豪侵損凌<lb/>
　　虐不能自存訴於郡縣又不能直淹禁嵗月寃抑<lb/>
<pb n="KR3j0161_WYG_044-45b"/>
　　駢死以致赴闕徑訴殞身不恤詞訟之繁故由於<lb/>
　　此夫理訟之道必得其情枉者直之犯者罪之所<lb/>
　　以戢横暴而安良善也今無理者肆虐被害者歸<lb/>
　　怨即設方岳風憲焉攸用乎今已命都察院榜諭<lb/>
　　越訴者爾等宜去惡衛善鋤强扶弱毋忽毋怠<lb/>
　　正統<lb/>
　　正統十二年差刑部大理寺官各賜以勅徃南北<lb/>
　　直隸及十三布政司㑹同廵按御史三司官審録<lb/>
<pb n="KR3j0161_WYG_044-46a"/>
　　死罪可矜可疑及事無證佐可結正者具奏處置<lb/>
　　徒流以下減等發落若御史别有公務督同所在<lb/>
　　有司審録原問官故入等罪俱不追䆒從大學士<lb/>
　　商輅之請也<lb/>
　　天順<lb/>
　　天順三年諭人命至重死者不可復生自天順三<lb/>
　　年為始每至霜降後但有應决重囚三法司奏請<lb/>
　　㑹多官從寔審録庶不寃枉永為定例<lb/>
<pb n="KR3j0161_WYG_044-46b"/>
　　諭法司曰春陽肇序萬物咸新在京文武官除贓<lb/>
　　罪外諸紀録悉與湔除命奉公守法<lb/>
　　錦衣衛按弋陽王敗倫事虚上因悟錦衣衛按獄<lb/>
　　之枉召輔臣賢諭之賢對曰誠如聖諭因言錦衣<lb/>
　　衛武人粗豪又國爪牙即法司明知其枉内憚之<lb/>
　　不敢辨乞特㫖諭法司許有枉者辨理毋畏勢避<lb/>
　　嫌於是上召法司臨誡如賢指人人悦服<lb/>
　　景泰<lb/>
<pb n="KR3j0161_WYG_044-47a"/>
　　初官吏故勘平人致死者論死不宥給事中于泰<lb/>
　　言其意本非故殺宜在所宥由是坐故勘者悉得<lb/>
　　貸罪景泰中監察御史左鼎等言小民無知犯法<lb/>
　　可以情而貸若官吏以學術發身以法律從事操<lb/>
　　威福之柄豈可懷私受賄巧文深詆殺無罪人原<lb/>
　　其情與故殺何異先朝屢有恩宥皆不及此豈列<lb/>
　　聖之仁明有所不逮誠以法者天下之公不可以<lb/>
　　私意妄有所輕重也章下刑部尚書俞士悦等言<lb/>
<pb n="KR3j0161_WYG_044-47b"/>
　　御史言是自後故勘者宜論死不宥從之<lb/>
　　御史苖穟言臣見府州縣衛所問刑官不問罪之<lb/>
　　輕重一槩監禁有一年不决者有半年不理者乞<lb/>
　　通移文在外問刑衙門今後真犯死罪監禁外其<lb/>
　　餘輕重罪囚不許久禁照舊例大事五日小事三<lb/>
　　日不與决斷者聽受禁之人赴廵撫廵按等官伸<lb/>
　　告則囚犯亦不致淹禁而囹圄空虚矣詔從之<lb/>
　　成化<lb/>
<pb n="KR3j0161_WYG_044-48a"/>
　　廵按南直隸都御史王恕言我太祖髙皇帝酌歴<lb/>
　　代律條定為大明律凡四百六十條頒示天下而<lb/>
　　名例律有云律令該載不盡若斷罪無正律比附<lb/>
　　應加應減擬罪名以上近刋行大明律後有㑹定<lb/>
　　見行律百有八條不知從何年㑹定如兵律多支<lb/>
　　廪給刑律罵制使及本管長官條皆輕重失倫不<lb/>
　　可行法官諳刑名者必不依此而流傳四方有誤<lb/>
　　筮仕入官之士非細故也乞追板焚毁㫖下言㑹<lb/>
<pb n="KR3j0161_WYG_044-48b"/>
　　定律紕謬可焚諸依此律出入人罪者以故論<lb/>
　　𢎞治<lb/>
　　二年勅法司言朕惟刑者民命所闗刑獄清則人<lb/>
　　心服而天道順一夫含寃致傷和氣災沴不免焉<lb/>
　　邇者京城雨水為災南京有風雷雨之異朕甚懼<lb/>
　　焉得非刑獄寃濫致然乎情偽微曖未易遽察問<lb/>
　　刑者各據原辭審録者多拘成案人命或鬭毆誤<lb/>
　　殺而檢勘者以為謀故盗賊或搶奪拒捕而廵獲<lb/>
<pb n="KR3j0161_WYG_044-49a"/>
　　者以為强刼中間有事出緝訪者務鍜鍊以成之<lb/>
　　此寃濫之所由也今特命爾三法司堂官詳加審<lb/>
　　録凡人命無屍可檢若屍朽難辨者盗賊追無贓<lb/>
　　仗或有贓非真者或情法不相當或情罪可矜疑<lb/>
　　或累訴稱寃而不伏或久俟證佐而未獲具情節<lb/>
　　奏讞審問之際尤須詳察色辭旁詢知證毋避嫌<lb/>
　　疑毋任好惡毋視權要為輕重務得實情以全民<lb/>
　　命原問官故入及廵捕人妄拏宥勿治爾其悉心<lb/>
<pb n="KR3j0161_WYG_044-49b"/>
　　殫慮明斷而以恕行之庶稱朕好生之意并勅天<lb/>
　　下諸司詳録重刑<lb/>
　　三年諭曩因災異勅諸司審録重刑諸情可矜疑<lb/>
　　及有辭者勿拘成案平反之原問官亦原勿究欲<lb/>
　　廣仁恩而全民命也今數十百人矣當兹春和天<lb/>
　　地大生朕思與其寛之於終曷若謹之於始兩京<lb/>
　　三法司及天下大小問刑衙門務存心仁恕持法<lb/>
　　公平審詞辨色詳審情罪大惡當懲者毋務姑息<lb/>
<pb n="KR3j0161_WYG_044-50a"/>
　　以長奸小過可宥者毋事苛刻以啓怨其無憑證<lb/>
　　驗情節難明者尤當加意推究毋踵訛以失出入<lb/>
　　庶不悖古人欽恤之意復嵗以天炎暑命法司録<lb/>
　　輕重囚毋淹<lb/>
　　刑部奏律條歴代相承損益無㡬勅令則世自為<lb/>
　　格宋人勅重於律斷獄以勅勅中所無方用律昔<lb/>
　　賢病之國初刑用重典取上裁榜文紛紛下洪武<lb/>
　　末定大明律刑官始得據依為擬議輕重畫一後<lb/>
<pb n="KR3j0161_WYG_044-50b"/>
　　又申明大誥諸有罪減等累朝遵用而法外遺奸<lb/>
　　列聖時推移損益之而有例例非律所該而實不<lb/>
　　大違逺於律特用輔律非以破律也而中外巧法<lb/>
　　吏或借以文飾私怒多引例便已意而律寖格不<lb/>
　　用於是命部尚書白昻都御史閔珪㑹九卿查議<lb/>
　　條陳定奪畫一其餘冗瑣並革昻等條上命覆詳<lb/>
　　更上已上覆摘條例中疑者六條命覆議已乃布<lb/>
　　行<lb/>
<pb n="KR3j0161_WYG_044-51a"/>
　　嘉靖<lb/>
　　元年詔諸司問刑一依𢎞治中欽定條例輔律行<lb/>
　　後新増例革不用於是刑部尚書喻茂堅以修省<lb/>
　　疏言自𢎞治中考定條例而来今五十年世變風<lb/>
　　移宜思通變以宜民乞命各衙門將歴年題准刑<lb/>
　　名事例情法適中經乆可行者條具咨送臣等㑹<lb/>
　　九卿通再申明㑹議除簡切易曉引用無差者照<lb/>
　　舊遵行外其間有例意本明而罪狀未合妄自摘<lb/>
<pb n="KR3j0161_WYG_044-51b"/>
　　引或事有專指而引用他條及妄自牽合或擬議<lb/>
　　已詳而語意未明該載未盡或處斷已當而事體<lb/>
　　未盡偏滯難行嘗經各衙門申明者各併為一條<lb/>
　　以便遵守其有雖經申明而擬議未詳或未經申<lb/>
　　明而引用易差與一切姦弊條例未悉者亦行斟<lb/>
　　酌損益因事推廣務求文義簡切情罪適均曉然<lb/>
　　於易知易行開陳具奏㫖如議行久之書成列上<lb/>
　　㫖刋布仍申今後問刑官任情妄引故入降黜之<lb/>
<pb n="KR3j0161_WYG_044-52a"/>
　　命<lb/>
　　萬歴<lb/>
　　二年三月廵捕營獲大盗朱國臣等十人下法司<lb/>
　　具服而朱國臣曰我等擒京師清矣且吾語若凡<lb/>
　　訊獄不可不慎如石駙馬街周皇親之殺我也而<lb/>
　　坐使女蕭荷花凌遲家人斬豈不甚寃臨刑不覺<lb/>
　　為之揮淚李皇親朝房人亦我殺其婢與僕棄首<lb/>
　　餙於道而坐拾遺人以死又一寃也今吾不言誰<lb/>
<pb n="KR3j0161_WYG_044-52b"/>
　　復為鳴之者於是法司追問所治荷花獄者而免<lb/>
　　侍郎翁大立為民謫郎中徐一忠於外<lb/>
　　三年議准各審録官量地逺近嚴立程限分為四<lb/>
　　等出京之後北直隸限三個月山東山西陜西河<lb/>
　　南限四個月江南江北浙江江西福建湖廣限五<lb/>
　　個月四川兩廣雲貴限六個月入境以辭朝日為<lb/>
　　始復命以出境日為始俱先具不違揭帖送部查<lb/>
　　攷如違前限從重叅究堂上官仍不時體訪如有<lb/>
<pb n="KR3j0161_WYG_044-53a"/>
　　不諳刑名行事乖方者即行叅究降黜<lb/>
　　崇禎<lb/>
　　諭法司朕法天好生矜全民命深念刑獄一道堪<lb/>
　　哀甚多今在京刑部等衙門已結未結各案人犯<lb/>
　　特命元輔㑹同清理業已有緒其北直南京及各<lb/>
　　省一應大小罪囚着該撫按責成道府州縣各官<lb/>
　　通行質審所有軍徒杖笞各罪應釋放者即與釋<lb/>
　　放應減等者即與減等有訊讞未結拘揑牽累監<lb/>
<pb n="KR3j0161_WYG_044-53b"/>
　　禁逾年者通着速問結或成招立案免提註銷都<lb/>
　　一一清楚不許一槩溷監其大辟重罪雖已奉㫖<lb/>
　　定案若有情可矜疑及年久有疾等項即一靣減<lb/>
　　擬保候一靣請㫖發落凡追賍人犯除軍需庫藏<lb/>
　　起解京邊錢糧侵欠奸弊應追不饒及就中仍聽<lb/>
　　酌議外其餘賍罰罪贖給主徴逋等項都着察明<lb/>
　　寛免或減半或全豁不許仍前覊繫敲比至於佐<lb/>
　　貳等官尤不許擅受詞訟徑送監舖違者拿問治<lb/>
<pb n="KR3j0161_WYG_044-54a"/>
　　罪各撫按官須遴委精明道臣風力推官分行各<lb/>
　　府俱親詣獄監審理疏豁一應減罪減贓都悉心<lb/>
　　詳酌分别年分久近事情輕重以為差等務期一<lb/>
　　清淹禁盡滌煩寃寜失不經勿入非罪以稱朕愛<lb/>
　　民慎罰刑措圄空至意爾法司還察照道里逺近<lb/>
　　分立限期與各撫按官去如有奉行不實玩視虚<lb/>
　　應者察出從重究治其凜奉之勿忽<lb/>
　　十五年二月清獄詔刑獄所繫甚重法貴一成朕<lb/>
<pb n="KR3j0161_WYG_044-54b"/>
　　每加意詳慎有批駁以期允當乃法官不能仰體<lb/>
　　不肯執持始多失之輕縱繼輒務為深文疑揣游<lb/>
　　移率歸緩閣或因犯人孤獨無控竟置罔聞不讞<lb/>
　　不提經時累月或因追贓未了証犯不齊淹繫牽<lb/>
　　纒剖脱無日又有一等事理已明訊局可結乃胥<lb/>
　　役故為抑勒借端生枝仍行拖累以致獄案叢積<lb/>
　　貫索㡬盈釀沴干和深可警痛兹特遣元輔周延<lb/>
　　儒前去㑹同三法司官將大小一應獄情悉心清<lb/>
<pb n="KR3j0161_WYG_044-55a"/>
　　理除事干重大案已確審照舊監候外其餘戍遣<lb/>
　　配杖等項俱着詳審招案依律定罪請上發落至<lb/>
　　於犯証闗提未到贓銀追比未完亦當酌量事理<lb/>
　　或覊或保不得一槩溷監倘有事係寃抑情可矜<lb/>
　　疑雖在重罪不妨特疏奏請候憑裁奪總期疏淹<lb/>
　　理滯據法得情子以應得之條留其再生之路庶<lb/>
　　㡬惟明克允可望獄簡刑清縱使寜失不經猶是<lb/>
　　矜頑宥過尚其殫心詳覈設誠力行以稱朕好生<lb/>
<pb n="KR3j0161_WYG_044-55b"/>
　　欽恤至意<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春明夢餘録卷四十四<lb/>
</p>
<p>
</p>
  </div>
</body>
</text>
</TEI>
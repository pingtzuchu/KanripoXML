<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘錄卷四</head> <lb/>
    <p>
<pb n="KR3j0161_WYG_004-1a"/>
欽定四庫全書<lb/>
　春明夢餘錄卷四<lb/>
　　　　　　　　　　吏部左侍郎孫承澤撰<lb/>
　　畿甸<lb/>
京師地屬順天府其府治即元大都路總治舊署也先<lb/>
是遼升為京立幽都府又改為析津府至金為大興府<lb/>
元初為大都路號大興府官署為宗正所據官吏辦事<lb/>
佛寺中至大中監路平章政事莫吉奏請以錢四萬二<lb/>
<pb n="KR3j0161_WYG_004-1b"/>
千五百緡買靈椿里周氏地計十九畝建為公署永樂<lb/>
定鼎於此遂因其署而為順天府歴朝來皆為京兆重<lb/>
地在元所轄州九縣二十有三今領州五縣二十二洪<lb/>
武中微有不同據天文分野書載北平府支郡四涿州<lb/>
通州霸州薊州親領縣十一大興宛平良鄉永清昌平<lb/>
密雲<hi>舊州</hi>東安<hi>舊州/</hi>固安<hi>舊州/</hi>順義<hi>舊州/</hi>香河<hi>舊州</hi>懐<lb/>
柔<hi>新立</hi>涿州親領縣一房山舊有范陽縣附郭<hi>後裁</hi>通<lb/>
州親領縣四三河武清寳坻漷縣<hi>舊州</hi>舊有潞縣附郭<lb/>
<pb n="KR3j0161_WYG_004-2a"/>
<hi>後裁</hi>霸州親領縣三文安大城保定舊有益津縣附郭<lb/>
<hi>後裁</hi>薊州親領縣四遵化豐潤平谷玉田舊有漁陽縣<lb/>
附郭<hi>後裁</hi>
大興宛平在元同為赤縣畿内郡縣親領於六部故曰<lb/>
直隸而順天府在輦轂下與内諸司相頡頏不以直隸<lb/>
稱漢之京兆宋之開封其權極重開封牧至以皇子領<lb/>
之<lb/>
舊制三品衙門用銅印順天府印用銀誠重之也其職<lb/>
<pb n="KR3j0161_WYG_004-2b"/>
掌京府之政令宣化和人勸農問俗均貢賦節徵繇謹<lb/>
祭祀閲實戶口糾治豪猾賑恤窮困清錄罪囚務察知<lb/>
百姓之所疾苦而時撫摩之嵗攢實徵十載造黄册凡<lb/>
賦役皆按冊丁産而均適之嵗貢府學一人三嵗合試<lb/>
圻府生而貢士焉月朔奏老人坊廂聽宣諭嵗立春迎<lb/>
春進春耕耤田奉青箱播種以從覈勲戚家人季終引<lb/>
造帳上國有市易平其價召商而時給之凡學校軍匠<lb/>
積貯牧馬柴炭河渠堤涂僧道醫藥之事宣徳中令所<lb/>
<pb n="KR3j0161_WYG_004-3a"/>
屬地方每丁種桑棗百株官擇耆老勸督天順中令於<lb/>
宛大二縣各設養濟院以處貧者成化六年府尹閻鐸<lb/>
以嵗飢坐視民患不能賑濟降衢州府知府府丞而下<lb/>
並廵城御史加罰有差<lb/>
府堂懸宣宗皇帝御製箴奕奕京師四方所瞻京尹之<lb/>
職民庶事咸周之内史漢之三輔不輕畀人擇賢以付<lb/>
國家因之有尹有丞亦有庶僚用贊厥成茫茫區域輦<lb/>
轂其本王者施仁篤近舉逺爾體予懐務勤以周情必<lb/>
<pb n="KR3j0161_WYG_004-3b"/>
上通澤必下流氷清玉剛準平繩直毋憚豪右毋縱奸<lb/>
慝趙張邊延顯顯有規毋愧古人祗我訓辭<lb/>
　　按府尹即秦漢内史之職掌治京師漢景帝分置<lb/>
　　左右内史武帝更名右内史為京兆尹左内史為<lb/>
　　右馮翊又更所謂都尉者名曰右扶風共為三府<lb/>
　　治長安城中唐京兆府置牧一人以親王為之五<lb/>
　　代置開封尹宋牧尹不常置太宗真宗皆常尹後<lb/>
　　設權知府一人以待制以上充典司轂下為要劇<lb/>
<pb n="KR3j0161_WYG_004-4a"/>
　　之任<lb/>
　　順天二字乃史思明僣位於燕之年號宋熙寜中<lb/>
　　發地得大錢二十餘千文皆順天得一蓋順天乃<lb/>
　　其偽號得一則其錢名耳然則固不若北平二字<lb/>
　　之為得也<lb/>
　　萬歴二年戸部題順天府宛平大興孤貧張祿等<lb/>
　　四千五百九十四名口支領冬衣甲字庫發給布<lb/>
　　四千五百九十四疋<lb/>
<pb n="KR3j0161_WYG_004-4b"/>
　　京師古薊門宋沈括曰余奉使至契丹界大薊茇<lb/>
　　如車其地名薊恐其因此也如揚州宜楊荆州宜<lb/>
　　荆之類荆或為楚楚亦荆木之别名也<lb/>
　　雷禮順天府題名記京師古設内史漢改置京兆<lb/>
　　尹服銀章青綬佩水蒼玉其地居轂下慿城社者<lb/>
　　類横恣抗法加之五方蠻貊凑集緣為奸市難格<lb/>
　　風靡所及為萬國取則故唐宋以來選遣皆人望<lb/>
　　尹或以親王為之小事專决大事則稟奏受成旨<lb/>
<pb n="KR3j0161_WYG_004-5a"/>
　　者刑部御史臺無輙駁異蓋肅清京師鎮撫畿甸<lb/>
　　必隆重其任有若此我聖祖定鼎金陵稽古設應<lb/>
　　天府置尹丞等官司輦轄至我文皇龍飛北平遷<lb/>
　　都改北平布政司為順天府於永樂六年先置尹<lb/>
　　丞等官如應天以後遂為都輦重職延今百有五<lb/>
　　十三年典守定於聖謨者赫然具在而年久法弛<lb/>
　　事變叢生一切徵派和買之類干沸中禁出於繩<lb/>
　　限部臺徃徃以勢下諉而一二養望自全者凜不<lb/>
<pb n="KR3j0161_WYG_004-5b"/>
　　敢詰積為民蠧間有挺節廷諍以肅清鎮撫為己<lb/>
　　任則云生事沽名九原可作安得起國初名京兆<lb/>
　　與之論職守也哉確山受齊劉公總尹務鈞陽頴<lb/>
　　谷馬公以丞副之慨然有槩於中思法前修表京<lb/>
　　師因閲碑刻多訛逸復蒐輯增次具其姓名籍貫<lb/>
　　及歴官大略鐫之於石請記於余余惟古之圖容<lb/>
　　貎表室廬記官氏使善者知思而慕之因以乆其<lb/>
　　善惡者知指而譙之因以乆其惡凡以示懲勸策<lb/>
<pb n="KR3j0161_WYG_004-6a"/>
　　事功也况自昔京兆行事得失載之史籍萬世可<lb/>
　　鏡又不徒為一時四方取則而已唐人諺云前尹<lb/>
　　赫赫具瞻允若後尹熙熙具瞻允若言敷政寛嚴<lb/>
　　不同其以治稱一也又云前尹舉其綱而太簡次<lb/>
　　尹綜其目而太密後尹毁常法而取一時之聲言<lb/>
　　寛嚴失宜均之為世所譏今二公坦易相符政不<lb/>
　　務苛細而繩檢截然人方以赫赫熈熈並譽廼又<lb/>
　　即其前刻於石者時觀省焉孰為秉忠勵世戢豪<lb/>
<pb n="KR3j0161_WYG_004-6b"/>
　　右於黎庶如趙張在漢呉許在唐包范歐陽在宋<lb/>
　　毅然思齊如摳衣侍敎於一堂則彈壓所加奸恣<lb/>
　　斂縮而仁恵沾濡民若更生自足以重京輦則四<lb/>
　　方矣逹之畿輔相與歌頌曰前有某公後有二公<lb/>
　　固不待睹石刻知名而聲稱不朽將與古名京兆<lb/>
　　並傳彼愒時巧宦如仲方黎幹之脂媚尹丞不輯<lb/>
　　如行餘棲楚之相訕不無其人而重以為戒獨非<lb/>
　　成事之師也哉愧予前尹順天不足為後人景法<lb/>
<pb n="KR3j0161_WYG_004-7a"/>
　　此亦竊載名之榮云<lb/>
　　葉向髙順天府題名記令甲三嵗一計吏治自岳<lb/>
　　牧以至尉史鱗集於闕庭而京兆實攝郡事綱紀<lb/>
　　之意蓋云維兹郡吏其式化於王畿故郡吏之視<lb/>
　　京兆不啻望表赴鵠夫内備列卿而外倡九牧秩<lb/>
　　尊而於民親則無如京兆者二百年來名公鉅卿<lb/>
　　多由兹奮確山劉公嘗刻其名於石而司空豐城<lb/>
　　雷公為之記嵗乆石溢今尹廣陵錢公少尹關西<lb/>
<pb n="KR3j0161_WYG_004-7b"/>
　　劉公礱石續紀而以記屬余夫司空嘗官京兆宜<lb/>
　　能言京兆余越俎而譚非其任矣然余有職於掌<lb/>
　　故不能辭則嘗取司空言讀之若慨然有慕於國<lb/>
　　初諸臣之丰裁而恫切於年來因循叢蠧之非是<lb/>
　　其為京兆規不啻詳矣余惟國家初造耳目雖新<lb/>
　　聲靈震乎遐陬而功令肅於庶府京邑翼翼四方<lb/>
　　之極奉職順流亦可以為理故其治易也其後襲<lb/>
　　恬承熙輦轂之下日膏沐㴠濊於太平之休澤寖<lb/>
<pb n="KR3j0161_WYG_004-8a"/>
　　以窳惰而五方殊技輻凑灌輸奔命於上國都市<lb/>
　　之政雜而多端奸日萌生治稍難焉又其後則恬<lb/>
　　熙益深耗蠧愈甚九閽之聽既高而豐蔀之勢易<lb/>
　　壅郊圻之内若隔萬里勢家寺人作奸犯科官府<lb/>
　　之憲令閡軹而不行因循則虞偷操斷則虞掣繩<lb/>
　　墨周宻日不暇給京兆之難治遂為天下最矣蓋<lb/>
　　嘗總郡國之政論之其在開創則外難而内易何<lb/>
　　者依日月者愈近而愈易為光也其在承平則外<lb/>
<pb n="KR3j0161_WYG_004-8b"/>
　　易而内難何者慿城社者愈近而愈易為蠧也方<lb/>
　　司空時去國初纔百五十年度事揆勢已異昔日<lb/>
　　馴至於今又數十年矣職京兆者其感慨歎息當<lb/>
　　抑又甚焉弊乆則窮窮則復思其始今日之京兆<lb/>
　　亦起弊反始之一時已在漢以賢京兆稱者則趙<lb/>
　　張三王然大都皆以精嚴為理而治行第一之黄<lb/>
　　次公一受事而輙謝去此何以故本始元康而後<lb/>
　　漢當極盛宦戚漸滋五陵豪少夤緣恣睢浸不可<lb/>
<pb n="KR3j0161_WYG_004-9a"/>
　　問如史所稱吏民懈弛桴鼓數鳴厪縣官憂此其<lb/>
　　時亦稱難治而次公一切以郡國寛和之法行之<lb/>
　　宜其格矣故夫勢有宜乗化有宜更難易之形殊<lb/>
　　不可以一術操也要於補偏苴漏酌緩急之施疏<lb/>
　　宣底滯無所壅閼恵京師以綏四國斯惟尹之任<lb/>
　　而稱乎其為羣吏表已今天子神聖加意三輔赫<lb/>
　　然有願治之思而錢公劉公皆當世名臣協力同<lb/>
　　心以理京兆將見畿甸太和百度咸修寜復有如<lb/>
<pb n="KR3j0161_WYG_004-9b"/>
　　司空之所慨也者夫數之相禪貞下起元彈冠振<lb/>
　　衣猶從其新而况躬奉寵靈為郡國首者乎是名<lb/>
　　之新題或亦事之適相符者予故樂為之記以請<lb/>
　　於二公若夫建置之由事權之重寛嚴忠佞之不<lb/>
　　同足以鑒徃詔來語具司空記中在事者業稔聞<lb/>
　　之矣<lb/>
　<lb/>
　春明夢餘録卷四<lb/>
</p>
<p>
</p>
  </div>
</body>
</text>
</TEI>
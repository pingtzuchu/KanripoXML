<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春眀夢餘録卷五十六</head> <lb/>
    <p>
<pb n="KR3j0161_WYG_056-1a"/>
欽定四庫全書<lb/>
　春眀夢餘録卷五十六<lb/>
　　　　　　　　　　吏部左侍郎孫承澤撰<lb/>
　　首善書院<lb/>
首善書院在宣武門内東城牆下鄒馮兩先生講學之<lb/>
所也京師首善之地元宫梵宇鴟吻相望而獨無學者<lb/>
敬業樂羣之所往年羅念菴先生徐華亭相國同志講<lb/>
學率借僧舍誠大缺事也天唘二年鄒南臯馮少墟兩<lb/>
<pb n="KR3j0161_WYG_056-1b"/>
先生倡道扵兵火震撼人心披靡之時有功扵世道殊<lb/>
鉅御史䑓諸公搆書院一所扵宣武門内東牆下兩先<lb/>
生朝退公餘不通賓客不赴宴㑹輒入書院講學紳衿<lb/>
有志扵學者環而静聽或間出問難無不暢其懐来一<lb/>
時轉相傳説咸知顧名義重㢘恥士風為之稍變未㡬<lb/>
逆璫用事郭允厚朱童蒙軰相繼疏論以講學為門户<lb/>
未㡬楊漣二十四罪之疏上附璫者嗾璫謂此皆門戸<lb/>
中人也黨禍大作善類一空而御史倪文煥遂奏請毁<lb/>
<pb n="KR3j0161_WYG_056-2a"/>
書院棄先師木主扵路左壁有記為葉公向高文董公<lb/>
其昌書並碎焉書院既毁逆祠乃建及逆祠毁而書院<lb/>
不復建盖以秉政大臣猶襲門户穢唾以錮天下向學<lb/>
者遂使闗閩壇坫之迹終不能勝蜀洛門户之見哀<lb/>
矣昔人有言國之將亾必其禮樂先去而後國隨之<lb/>
然則當日失禮之大孰有踰扵首善書院一事者乎因<lb/>
輯其略俾後之有志興復者有所考云<lb/>
　　葉文忠向髙首善書院記首善書院者御史䑓諸<lb/>
<pb n="KR3j0161_WYG_056-2b"/>
　　君所創為南臯鄒先生少墟馮先生講學所也額<lb/>
　　曰首善者以在京師為首善地也二先生語余子<lb/>
　　為記余曰記講學者必其素嘗學問之人髙不知<lb/>
　　學何以為辭二先生固强之余乃言曰古之所為<lb/>
　　教學則庠序學校盡之矣當其時里黨之所肄習<lb/>
　　師儒之所修眀舍三徳六行五倫之外無他物也<lb/>
　　自鄒魯興齗齗扵洙泗鳬繹之區始言心言性言<lb/>
　　道徳仁義而其指歸不出扵孝弟時庠序學校廢<lb/>
<pb n="KR3j0161_WYG_056-3a"/>
　　而賢人君子之有志扵學者始欲得聖賢為之依<lb/>
　　歸以共維世教扵不墜其上下之相為補救如此<lb/>
　　漢唐以来以雜途詞章取士置徳行倫常扵不講<lb/>
　　至宋而濂洛闗閩諸儒乃復續鄒魯之㣲言轉相<lb/>
　　授受鹿洞鵞湖始有書院以聚徒講學亦杏壇之<lb/>
　　遺意也眀興設科羅才雖取詞章而學宫功令載<lb/>
　　在臥碑者一本扵徳行至以眀倫額其堂其大指<lb/>
　　與三代同而末流之弊逐功利而迷夲真乃反甚<lb/>
<pb n="KR3j0161_WYG_056-3b"/>
　　扵漢唐賢士大夫欲起而維之不得不復修濂洛<lb/>
　　闗閩之餘業使人知所向往扵是通都大邑所在<lb/>
　　皆有書院而京師獨缺欲講學者率寄跡扵琳宫<lb/>
　　梵宇黄冠緇流之所居而無一敬業樂羣之地盖<lb/>
　　二百年於兹矣夫大學之道眀徳親民歸扵止至<lb/>
　　善其釋止至善首言邦畿千里惟民所止其重邦<lb/>
　　畿如此而要其所止又不外於君臣父子之倫盖<lb/>
　　聖人之教人眀白顯易不為奥說𣺌論又如此夫<lb/>
<pb n="KR3j0161_WYG_056-4a"/>
　　惟君臣父子之倫眀而後朝廷尊朝廷尊而後成<lb/>
　　其為邦畿可為民止故曰商邑翼翼四方之極㑹<lb/>
　　極㑹此歸極歸此此之謂首善非他之通邑大都<lb/>
　　所得而比也二先生之惓惓扵此舉意念深矣吾<lb/>
　　聞鄒先生之學深叅黙証以透性為宗以生生不<lb/>
　　息為用其境地所詣似若并禪機元旨而包括扵<lb/>
　　胸中馮先生之學反躬實踐以性善為主以居敬<lb/>
　　窮理為程其識力所超又若舉柱下竺乾而悉驅<lb/>
<pb n="KR3j0161_WYG_056-4b"/>
　　扵教外要之於規矩凖繩倫常物理尺尺寸寸不<lb/>
　　少踰越與世之髙談性命忽略躬行者大相徑庭則<lb/>
　　二先生師世淑人之模範又無不同故凡謁鄒先<lb/>
　　生者盎然如太和元氣之薫蒸疑遊華胥之庭其<lb/>
　　見馮先生則屹然泰山喬嶽生仰止之心今合二<lb/>
　　先生振鐸扵邦畿又適值聖天子道化覃敷統接<lb/>
　　堯舜一時名流濟濟如龍源鍾先生軰相與于喁<lb/>
　　倡和共眀君臣父子之倫闡皇極以示㑹歸使凡<lb/>
<pb n="KR3j0161_WYG_056-5a"/>
　　有志扵大學者毋以至善為荒唐而唐虞三代之<lb/>
　　治可復還扵今日則其所補扵世道豈淺鮮哉往<lb/>
　　徐文貞在政地好講學朝紳借以為市江陵矯之<lb/>
　　至盡毁天下之書院使世以學為諱余愧不䏻為<lb/>
　　文貞奉二先生扵臯比而幸與之同朝時聆其謦<lb/>
　　欬又讀其論學之書目覩書院之建未嘗不忻忻<lb/>
　　然有執鞭之願世得無執江陵之見以誚余乎余<lb/>
　　亦甘之矣書院在大時雍坊十四舖貿易自民間<lb/>
<pb n="KR3j0161_WYG_056-5b"/>
　　為貲一百八十兩皆五㕔十三道所輸經紀其事<lb/>
　　者司務呂君克孝御史周君宗建以天唘二年月<lb/>
　　日開講是為記<lb/>
　　鄒忠介元標謹陳共學之原疏臣以待盡之年日<lb/>
　　有家園之思行装已束待期而請偶聞聖嗣将誕<lb/>
　　大小臣工咸慶聖皇有子臣受不次之恩不随班<lb/>
　　行歡欣祝頌豈臣子之情臣所以睠戀遲回者以<lb/>
　　此本月初四夜接兵科都給事中朱童䝉一疏為<lb/>
<pb n="KR3j0161_WYG_056-6a"/>
　　憲臣議開講學之壇國家恐起門户之漸欲臣等<lb/>
　　安心本分愛惜精神以東林為戒以法度風俗進<lb/>
　　賢退不肖等語属望臣等思深哉科臣心乎臣有<lb/>
　　味乎其言之矣先正云本分之外不加毫末人生<lb/>
　　聞道始知本分内事不聞道則所謂本分者未知<lb/>
　　果是本分與否也天下治亂係扵人心人心邪正<lb/>
　　係扵學術法度風俗刑清罰省進賢退不肖舍眀<lb/>
　　學則其道無由無偏無黨王道蕩蕩無黨無偏王<lb/>
<pb n="KR3j0161_WYG_056-6b"/>
　　道平平臣等所講習討論者惟是銷反側以歸正<lb/>
　　直㑹有極以歸皇極若分門别戸則名教所不載<lb/>
　　也湛湛清空鳶自飛魚自躍天自髙地自下總是<lb/>
　　造化生機浩浩長安大成大小成小徳可成材可<lb/>
　　達盡是皇上大澤無一物不備亦無一事可少琳<lb/>
　　宫㑹館觸目如林梵唄新聲沸耳如雷豈獨礙此<lb/>
　　嘐嘐則古昔談先聖之儒紳耶豈獨多此海内衣<lb/>
　　冠萃止之壇坫耶臣常逖思千古自吾夫子振鐸<lb/>
<pb n="KR3j0161_WYG_056-7a"/>
　　東魯孟軻氏繼之唐韓愈謂軻之死不得其傳所<lb/>
　　謂不傳者必有指歸至宋而諸儒並起我眀益光<lb/>
　　大有耀臣等方欲為孔孟求心法之傳童䝉獨不<lb/>
　　思為東魯延箕裘之緒乎臣志學非自今日始也<lb/>
　　臣弱冠幸舉孝㢘従諸長者一登講堂此心戚戚<lb/>
　　既謝計偕獨處深山者三年嗣入夜郎兀坐深箐<lb/>
　　者六年浮沉南北棲遲田畝又三十餘年頼有此<lb/>
　　學死生患難未嘗隕志所藉朝夕切劘者無論他<lb/>
<pb n="KR3j0161_WYG_056-7b"/>
　　省即東魯則孟秋朱鴻謨王汝訓其師友也記得<lb/>
　　隆慶丁卯戊辰間徐階當國集諸部臣手書識仁<lb/>
　　定性二書與諸士商度今未嘗以是損徐階相業<lb/>
　　神宗癸未乙酉丙戌間臣等每集扵演象所月有<lb/>
　　講會時執政諸臣亦嘗過而問焉後生不知今元<lb/>
　　輔所知也若以臣等講學惟宜放棄斥逐之日以<lb/>
　　此澆其磊塊消其抑鬱無聊之氣則如切如磋者<lb/>
　　道學也一語端為濟窮救苦良方非盡性至命妙<lb/>
<pb n="KR3j0161_WYG_056-8a"/>
　　理亦視斯道太輕視諸林下臣太淺矣人生堕地<lb/>
　　髙者自訓詁帖括外别無功課自青紫榮名外别<lb/>
　　無意趣惡聞講學者實繁有徒盖不知不聞道即<lb/>
　　位極人臣勛勒旂常了不得本分事生是虚生死<lb/>
　　是虚死朽骨青山黄鳥數聲不知天與昭昭者飄<lb/>
　　泊何所此臣所以束髮至老不敢退堕自甘者也<lb/>
　　臣又有言焉東林諸臣有文有行九原已往惟是<lb/>
　　在昔朝貴自岐意見一倡衆和㡬付清流懲前覆<lb/>
<pb n="KR3j0161_WYG_056-8b"/>
　　轍不在臣等臣心在光天化日之下剖籓籬垣牆<lb/>
　　之界聞童蒙之言惟自鞭自策更復何疑臣又思<lb/>
　　詩云相彼鳥矣猶求友聲矧伊人矣不求友生神<lb/>
　　之聽之終和且平古人求友必有嚶鳴相合臣等<lb/>
　　求友未得和平之韻先来同類之疑願罷臣以為<lb/>
　　倡學者之戒臣為順則之民足矣願陛下經筵日<lb/>
　　講為諸臣先無以臣等阻千百世共學之心國家<lb/>
　　幸甚臣愚幸甚<lb/>
<pb n="KR3j0161_WYG_056-9a"/>
　　馮恭定従吾書院當建臣罪當斥疏頃臣接邸報<lb/>
　　見兵科都給事中朱童䝉一本憲臣議開講學之<lb/>
　　壇等事臣讀之不勝惶愧竊惟世道之所以常治<lb/>
　　而不亂者惟恃有此理學之一脉亦惟恃有此講<lb/>
　　學之一事講學創自孔子而盛扵孟子故孟子以<lb/>
　　作春秋闢楊墨為一治至孟子沒而異端蜂起列<lb/>
　　國紛争禍亂相尋千有餘年良可浩歎至宋儒出<lb/>
　　而始有以接孟氏之傳然中興扵宋而禁扵宋是<lb/>
<pb n="KR3j0161_WYG_056-9b"/>
　　宋之不競以禁講之故非以講之故也伏惟我二<lb/>
　　祖開基表章六經頒行天下天子經筵講學皇太<lb/>
　　子出閣講學講學二字昔為厲禁今為令甲是周<lb/>
　　家以農事開國國朝以理學開國昨二月間因東<lb/>
　　事暫停經筵而言者以為不可旋復舉行人人稱<lb/>
　　快然臣之望其君以講學而自己不講是欺也倘<lb/>
　　皇上一日開講問講官曰諸臣望朕以講學不知<lb/>
　　諸臣亦講學否不知講官何以置對倘皇上一日<lb/>
<pb n="KR3j0161_WYG_056-10a"/>
　　御朝問諸臣講學亦有定所否不知諸臣又何以<lb/>
　　置對今臣等創建書院扵此豈為名豈為利豈為<lb/>
　　官爵豈為一身宴遊之地豈為子孫世守之業原<lb/>
　　為兩京十三省俱有而京師為天子之都為首善<lb/>
　　之地反無書院非所以壮帝都而昭一代文眀之<lb/>
　　盛况今外内交訌邪教猖獗正當講學以提醒人<lb/>
　　心激發忠義先臣王守仁當兵戈倥偬之際不廢<lb/>
　　講學卒以成功此臣等所以不恤毁譽不恤得失<lb/>
<pb n="KR3j0161_WYG_056-10b"/>
　　而甘心冐昧為此也臣罪良深臣心良苦矣夫以<lb/>
　　二百五十年所未有之事而一旦為之真為可駭<lb/>
　　無怪乎童䝉之有此疏也童䝉欲臣等修職業惜<lb/>
　　精神然講學正講其職業如何脩精神如何惜耳<lb/>
　　童䝉可謂愛臣厚教臣多矣臣方感之服之而又<lb/>
　　何暇與之辨惟皇上察臣無他䏻罷臣歸田使廟<lb/>
　　堂之上省一番議論臣即耕鑿深山亦有餘適臣<lb/>
　　不勝悚惶待命之至<lb/>
<pb n="KR3j0161_WYG_056-11a"/>
　　葉文忠向髙陳愚衷以質公論疏頃科臣朱童蒙<lb/>
　　以講學論鄒元標馮従吾二臣已奉旨慰留此猶<lb/>
　　論其事耳未病其人也今科臣郭允厚遂併其人<lb/>
　　而詆訾之臣竊以為過矣二科臣之意似不在講<lb/>
　　學而在扵眀嵗之考察恐鄒元標有所左右其袒<lb/>
　　即允厚疏中亦已自言之年来門戸釁興互為勝<lb/>
　　負近當事者劑量其間人心稍平臣與吏部尚書<lb/>
　　張問達每論及此未嘗不歎息扵前事之過當而<lb/>
<pb n="KR3j0161_WYG_056-11b"/>
　　以今此計典必力矯其失一切歸于公平鄒元標<lb/>
　　議論亦是如此毋奈人情多端過生猜疑必逐去<lb/>
　　鄒元標而後快也鄒元標在皇祖朝直聲振扵朝<lb/>
　　野三尺童子無不知其為忠臣淹伏數十載海内<lb/>
　　共惜皇上㧞之田間任以九列足稱清朝盛舉臣<lb/>
　　素不識鄒元標近與周旋見其懇懇愛人之念渾<lb/>
　　渾赤子之心絶無分毫矜名負氣籠罩矯飾之態<lb/>
　　心甚慕之即謂其居山已久扵世局有所未諳宅<lb/>
<pb n="KR3j0161_WYG_056-12a"/>
　　衷太虚扵人言有所易入然扵鄒元標之本色無<lb/>
　　所損允厚所列率皆吹毛洗垢無甚闗係至扵張<lb/>
　　居正之䘏典則楚人請之臣等擬之功罪原不相<lb/>
　　掩褒貶何妨並存鄒元標之不言臣方服其無成<lb/>
　　心奈何更以為罪欲併其一生之大節而抹殺之<lb/>
　　何其甚也鄒元標在朝如麒麟鳳凰自足為瑞如<lb/>
　　渾金璞玉自足為型何必規規然責以服乗之䏻<lb/>
　　雕鏤之技哉若逐去鄒元標則其他之講學氣節<lb/>
<pb n="KR3j0161_WYG_056-12b"/>
　　如鄒元標者皆不得安其位人心必為不平紛争<lb/>
　　又将不了門戸之禍必與國家相終始朝廷之上<lb/>
　　已先自亂又何暇問封疆之事哉而臣亦烏可一<lb/>
　　日居此地也夫講學之禁従来未有乃二科臣之<lb/>
　　疏屢奉内傳頻更票擬至謂宋室禍敗由扵講學<lb/>
　　誰為此言以告皇上獨不思宋方盛時正以濂洛<lb/>
　　闗閩講眀學術比及南宋王淮韓侂胄陳賈軰始<lb/>
　　立偽學題目搆䧟朱熹諸賢而宋祚遂終我太祖<lb/>
<pb n="KR3j0161_WYG_056-13a"/>
　　髙皇帝立綱陳紀設科取士一本於宋儒成祖文<lb/>
　　皇帝復令儒臣採輯宋儒論學之書為性理大全<lb/>
　　頒學宫二百五六十年道徳一風俗同一切裂防<lb/>
　　决綱之事有所忌憚而不敢為皆係扵此皇上奈<lb/>
　　何輕聽二科臣之言而不深考祖宗一代之治法<lb/>
　　乎日来言路諸臣條陳甚多率多咈而少俞乃二<lb/>
　　科臣獨有當扵聖心臣誠不知其故也如以講學<lb/>
　　為結黨則世之結黨者豈盡講學之人若欲結黨<lb/>
<pb n="KR3j0161_WYG_056-13b"/>
　　何待講學如以元標之講學為可議則臣又有忠<lb/>
　　告之談當嘉靖時海瑞以忠直著名謫歸起官為<lb/>
　　應天廵撫尅覈操切人皆不堪卒被擠以去其後<lb/>
　　再起再被人言當時亦有以言者為是至扵今日<lb/>
　　瑞之髙名如故而言者卒為世所詬病今元標之<lb/>
　　失未至如瑞而求多者乃反甚焉臣又安知他日<lb/>
　　之議論竟何如耶臣職在平章可以無言但恐人<lb/>
　　心不同煩囂易起若不稍為剖眀必將有非二臣<lb/>
<pb n="KR3j0161_WYG_056-14a"/>
　　者又将有非非二臣者紛紜排擊險怪一至扵此<lb/>
　　今臺臣馮従吾又求去矣銓臣張問達亦苦苦言<lb/>
　　元標當即繼之矣去察典㡬何時而在事諸臣勢<lb/>
　　将一空誰為皇上了此事者臣安得黙無一言且<lb/>
　　當聖眀之朝有道學之禁臣為執政而諸賢連翩<lb/>
　　去國天下萬世清議謂何且将與王淮陳賈軰同<lb/>
　　被惡名是亦臣之所踧踖不安者故敢冐昧一伸<lb/>
　　其愚如以臣言為偏䕶則臣願與元標俱去以謝<lb/>
<pb n="KR3j0161_WYG_056-14b"/>
　　科臣不敢自眀者也臣生平不知講學惟是臣郷<lb/>
　　素稱海濱鄒魯生鄒魯之郷而禁孔孟之學臣尤<lb/>
　　不敢統望聖眀鑒察臣不勝悚息塵瀆之至<lb/>
　　又請休致疏頃臣以朱童蒙郭允厚論鄒元標冐<lb/>
　　進一言盖臣自弱冠為諸生聞元標抗疏廷杖四<lb/>
　　海之人凡有心知者無不仰慕以為真古之遺直<lb/>
　　比臣通籍則元標再起為給事中為吏部皆以直<lb/>
　　言去臣備員政地人皆以不䏻起元標罪臣即臣<lb/>
<pb n="KR3j0161_WYG_056-15a"/>
　　亦自以為生平第一歉事幸遇皇考皇上録用遺<lb/>
　　賢㧞擢元標而臣亦自田間来得有同朝之喜元<lb/>
　　標屢有去志皆以勸留而止臣亦自盡其夙心耳<lb/>
　　固不虞世之不能容元標一至此也童䝉兩臣疏<lb/>
　　謂無逐元標之心此誠是矣然自童蒙之疏上未<lb/>
　　㡬而郭允厚繼之郭興治又繼之童蒙病其講學<lb/>
　　允厚併及其人品興治又恐禁學非所以為名人<lb/>
　　品未可以遽定遂深而擬之為賊三臣之意同而<lb/>
<pb n="KR3j0161_WYG_056-15b"/>
　　其說則已三變其攻元標可謂不遺餘力矣従學<lb/>
　　宫之改勅書禁講學毁書院沙汰生員此乃張居<lb/>
　　正所為非祖宗朝法也居正之得罪扵清議背成<lb/>
　　憲失人心正為此事童䝉奈何引之臣為書院記<lb/>
　　文固云世必有執江陵之見以誚余者何其言之<lb/>
　　偶中乎至以屢奉内傳數語為臣之險毒則不過<lb/>
　　臣據事直書同官諸臣共聞共見未嘗添揑一語<lb/>
　　亦未敢過疑童蒙之有他也童蒙欲臣主張目前<lb/>
<pb n="KR3j0161_WYG_056-16a"/>
　　使禍機交息則如此一事臣已不䏻主張矣誰發<lb/>
　　禍機而望臣息之哉然童蒙實未嘗攻臣臣豈可<lb/>
　　為童蒙求去惟念封疆多事各鎮告急茫茫無以<lb/>
　　應而滇黔危困至極其承役来此求救者日時涕<lb/>
　　泣臣亦為之淚下無餉無兵無䇿可救各䖏撫按<lb/>
　　及科道官又連章累牘請免加𣲖終無可以免加<lb/>
　　𣲖之䇿臣本老病之人為之焦思苦念日夕眩暈<lb/>
　　每對同官言尸素如此何顔自立本意勉挨眀春<lb/>
<pb n="KR3j0161_WYG_056-16b"/>
　　方敢求去今再三籌度萬不當留留亦無益伏望<lb/>
　　聖慈哀憐允放仍勅下九卿科道悉心講求所以<lb/>
　　足餉足兵拯九邉救滇黔之策其他閒言閒語可<lb/>
　　以暫置童蒙軰亦各安其位勿過猜疑臣雖歸死<lb/>
　　林下有餘幸矣<lb/>
　　髙忠憲攀龍論學掲近者黄門朱五吉有憲臣議<lb/>
　　開講學之壇國家慮唘門戸之漸一疏指意歸重<lb/>
　　東林至欲以東林為戒而不復講學此說一倡吾<lb/>
<pb n="KR3j0161_WYG_056-17a"/>
　　道之禍大矣職東林人也即不言及扵職何忍坐<lb/>
　　受東林之誣正欲具疏旋奉眀旨如日中天不復<lb/>
　　凟奏以唘争端故謹具掲夫黄門所言東林非東<lb/>
　　林也乃攻東林者之言也所言東林之禍非東林<lb/>
　　能禍人乃攻東林者欲禍東林也數年来職每自<lb/>
　　詫理義人心同然何以言理義者輒目為朋黨而<lb/>
　　不容扵世乎一日憬然曰正惟同然也故以為黨<lb/>
　　也國家用一當用行一當行去一當去必曰是東<lb/>
<pb n="KR3j0161_WYG_056-17b"/>
　　林之脉也或有人言一當用言一當行言一當去<lb/>
　　必曰是東林之人也不論東西南北風馬牛不相<lb/>
　　及之人茍出扵正目為一黨東林何幸而合天下<lb/>
　　之衆正何不幸而受天下之羣猜弓蛇石虎塗豕<lb/>
　　鬼車皆非實事也即如郭眀龍正域生平未嘗講<lb/>
　　學生平不識東林黄門謂與顧憲成開講東林即<lb/>
　　此而觀他可例推無亦黄門師生姻婭之間涵濡<lb/>
　　浸灌之久扵時局之說不自覺其入之之深乎不<lb/>
<pb n="KR3j0161_WYG_056-18a"/>
　　然何以二三年来門户去扵人口依然還作當年<lb/>
　　口吻耶夫時局何為而攻東林也方中涵相國未<lb/>
　　入相之前首叅之者吴嚴所亮也既入相之後首<lb/>
　　叅之者錢梅谷春也故一時承迎相國者皆以攻<lb/>
　　東林為職業摧殘善人戕害國脉率由扵此此果<lb/>
　　東林所為乎抑攻東林者所為乎以為東林所為<lb/>
　　東林䏻制其郷里言官不叅論人乎昔程伊川先<lb/>
　　生講學扵熙豐而為蔡京諸人所攻朱晦菴先生<lb/>
<pb n="KR3j0161_WYG_056-18b"/>
　　講學扵慶元而為韓侂胄諸人所攻不以蔡京韓<lb/>
　　侂胄為戒而以伊川晦菴為戒可乎東林非程朱<lb/>
　　而習程朱之教者也不幸類是矣夫學者何也人<lb/>
　　之性也性者何也天之道也知道則刑名錢榖皆<lb/>
　　實事也不知道則禮樂刑政皆虚文也在此心迷<lb/>
　　悟間耳諸老従迷得悟不忍人之覿面而迷故講<lb/>
　　以眀之正使之即事為學非以學廢事黄門曰孰<lb/>
　　是仕優者乎乃可學不然勿言學職亦曰孰是學<lb/>
<pb n="KR3j0161_WYG_056-19a"/>
　　優者乎乃可仕不然勿言仕審如是可仕者寡矣<lb/>
　　宇宙甚大不可以一見相礙釋老且不䏻廢况可<lb/>
　　廢儒儒者以眀道者也非儒生帖括之謂也非督<lb/>
　　學膠黌之事也收拾精神而非消耗精神者也人<lb/>
　　不知學世道交喪扵是朋黨禍起相安則交安相<lb/>
　　危則交危故黨類之黨不䏻無是群分之品也偏<lb/>
　　黨之黨不可有是亂亡之夲也知黨類之不䏻無<lb/>
　　使之各得其所而勿相猜忌知偏黨之不可有使<lb/>
<pb n="KR3j0161_WYG_056-19b"/>
　　之各懲其禍而勿為已甚但得人人自反勿専尤<lb/>
　　人則無不可融異為同化小為大故有教則無類<lb/>
　　并黨類之黨亦可融之者其必由學乎惟學可消<lb/>
　　門戸顧以學為立門戸職未見立門戸者而可以<lb/>
　　謂之曰學也<lb/>
　　有眀之初各省俱有書院自張江陵當國始行嚴<lb/>
　　禁江陵沒復稍稍建置一時著名者徽州江右闗<lb/>
　　中無錫而至天唘中京師始有首善書院然人不<lb/>
<pb n="KR3j0161_WYG_056-20a"/>
　　知各處書院而統謂之東林又不知東林所自始而<lb/>
　　但借東林二字以為害諸君子之名目盖東林乃無<lb/>
　　錫書院名也宋楊龜山先生所建後廢為僧寺顧涇<lb/>
　　陽先生自吏部罷歸購其地建楊先生之祠同志者<lb/>
　　相與構精舍居焉至甲辰冬始與髙忠憲數公開講<lb/>
　　其中立為㑹約一以考亭白鹿洞規為教然躬與講<lb/>
　　席者僅數人時涇陽先生已辭光祿之召不赴於新<lb/>
　　進立朝諸公漠無與也適忠憲起為總憲風裁大著<lb/>
<pb n="KR3j0161_WYG_056-20b"/>
　　疏發御史崔呈秀之贜呈秀遂父事忠賢日嗾忠賢<lb/>
　　曰東林欲殺我父子忠賢初不知東林為何地東林<lb/>
　　之人為何人輙曰東林殺我既而楊左諸公交章劾<lb/>
　　璫璫益信諸人之言不虚也於是有憾於諸君子者<lb/>
　　牽連羅織以逢逆璫之惡鋃鐺大獄慘動天地遂首<lb/>
　　毁京師書院而天下之書院俱毁矣及忠賢誅公論<lb/>
　　眀廢籍遺佚駸駸登用適大言不慚之邊臣僨轅<lb/>
　　敗事失志者乘機搆衅復倡黨説謂庇䕶邉臣者<lb/>
<pb n="KR3j0161_WYG_056-21a"/>
　　東林也於是蒲州髙邑大名一時俱去朝廷之上<lb/>
　　另用一番人政事日新議論日竒刑尚苛刻而以<lb/>
　　言寛大者為東林餉主加𣲖而以言减免者為東<lb/>
　　林賊議欵撫而以言戰勦者為東林至政本之地<lb/>
　　司馬之堂前後聞凶俱衣緋辦事而以言終制言<lb/>
　　綱常者為東林扵時至清無徒閉門博古之黄宫<lb/>
　　詹且糾之為老妖誣之為立幟降謫不已繫逮之<lb/>
　　詔獄不已廷杖之烟戍不已永戍之及劉總憲被<lb/>
<pb n="KR3j0161_WYG_056-21b"/>
　　斥出都破㡌蒙頭舊部民京兆父老十餘為之牽<lb/>
　　驢洒泣乃政本大老方侈以為得計嗟嗟覆亡<lb/>
　　之禍豈盡闗氣數哉余生長輦轂扵首善書院曽<lb/>
　　見其建又見其毁而冉冉老矣思興復之無期不<lb/>
　　能不扵此憤惋留連三致意焉<lb/>
　　按宋人浚儀王應麟曰漢初郡國往往有夫子廟<lb/>
　　而無教官且不置博士弟子員其學士嘗課試供<lb/>
　　養與否不見經傳然諸儒以眀經教扵其郷率従<lb/>
<pb n="KR3j0161_WYG_056-22a"/>
　　之者數百人其齊魯燕趙之間詩書禮樂春秋論<lb/>
　　語名家者甚盛則設書院昉是矣葢未脩庠序之<lb/>
　　教士病無所以學相與擇勝地立精舍為羣居講<lb/>
　　習之所若岳麓白鹿洞之類是也逮慶歴熈寜之<lb/>
　　盛學校之官遂徧天下彼時書院在南康者曰白<lb/>
　　鹿書院在湖廣者曰岳麓書院在歸徳者曰應天<lb/>
　　書院在登封者曰嵩陽書院稱四大書院<lb/>
　　書院之設莫盛扵元而皆設山長以主之給廩餼<lb/>
<pb n="KR3j0161_WYG_056-22b"/>
　　以養之㡬遍天下而在京師者有太極書院中書<lb/>
　　行省楊惟中請建書院徳安人趙復賢士也皇子<lb/>
　　闊出征江南俘得之㑹姚樞奉命搜訪人才見復<lb/>
　　與語大悦之同北上遂以復居書院中録其所記<lb/>
　　程朱之書以教學者由是河朔始知道學<lb/>
　　按元人呉莱淵頴集云趙復字仁甫國初南伐攻<lb/>
　　徳安潰之仁甫遭擄遇姚文獻公中軍文獻與言<lb/>
　　信竒士仁甫方以國破家殘不欲北且蘄死㑹夜<lb/>
<pb n="KR3j0161_WYG_056-23a"/>
　　月出即逃乃亟被鞍躍馬號積尸間見其觧髪脫<lb/>
　　屨仰天呼泣葢欲求至水裔而未溺也文獻曉以<lb/>
　　徒死無益乃還然後盡出程朱性理等書及諸經<lb/>
　　傳故今文獻與許文正公遂為當代傳宗仁甫為<lb/>
　　有以發之也先正有云世之去聖日逺故學者惟<lb/>
　　傳經㝡難仁甫當天下擾攘之際乃能盡發先儒<lb/>
　　傳疏而傳之不亦難乎上在潛邸常召見曰我欲<lb/>
　　取宋卿可導之乎對曰宋父母國也未有引他人<lb/>
<pb n="KR3j0161_WYG_056-23b"/>
　　之兵以伐父母者故仁甫雖在燕久常有江漢之<lb/>
　　思元得若人以主國學可謂得人矣<lb/>
　　衍聖公府<lb/>
衍聖公府在皇城西太僕寺街仁宗初諭四裔来貢皆<lb/>
有公館先聖子孫乃寓民舍無以示崇尚之意乃賜府<lb/>
第其入京下程自宣徳後用羊一隻鵞二隻酒六瓶麵<lb/>
二十斤茶鹽醤各二斤油燭十枝其初大庖欽賜後改<lb/>
禮部又改順天府<lb/>
<pb n="KR3j0161_WYG_056-24a"/>
　　聖裔漢初封褒成侯至唐元宗始封孔子為文宣<lb/>
　　王而令其子孫得襲王爵宋神宗議加至神元聖<lb/>
　　帝因李邦直言周室稱王陪臣不當為帝扵是僅<lb/>
　　加元聖二字至和中祖擇之言文宣諡號後嗣不<lb/>
　　當以為封爵乃改封衍聖公至後因之然既封公<lb/>
　　爵品居第二泰昌元年山東撫臣以聖裔陳乞復<lb/>
　　王號具疏上聞為通政司及禮科所駁而止<lb/>
　　衍聖公秩二品特賜麟袍玉帶誥命用玉軸大朝<lb/>
<pb n="KR3j0161_WYG_056-24b"/>
　　㑹班一品上示不臣也孔氏世舉一人為曲阜令<lb/>
　　公親弟承子思為翰林五經博士其従南渡系衢<lb/>
　　州者亦世襲博士凡曲阜孔氏大小俱免徭役公<lb/>
　　許䕃五百戸丁為従人又宣徳間孔諤者㑹試至<lb/>
　　京召見即與進士出身授春坊中允景泰中名公<lb/>
　　詢者㑹試中式賜出身除禮科給事中始持服服<lb/>
　　除超拜少詹累朝優禮之如此<lb/>
　　神宗萬歴七年諭衍聖公萬夀入賀朝廷待以賓<lb/>
<pb n="KR3j0161_WYG_056-25a"/>
　　禮不在職官文武之列不必朝叅此古待三恪所<lb/>
　　不及崇禎辛巳七月行幸學禮取衍聖公孔𦙍植<lb/>
　　五經博士孟聞玉等至京傳令賜宴舊無賜宴例<lb/>
　　亦属特典<lb/>
　<lb/>
　<lb/>
　<lb/>
　<lb/>
<pb n="KR3j0161_WYG_056-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春眀夢餘録卷五十六<lb/>
</p>
<p>
</p>
  </div>
</body>
</text>
</TEI>
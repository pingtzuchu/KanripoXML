<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘録卷三十五</head> <lb/>
    <p>
<pb n="KR3j0161_WYG_035-1a"/>
欽定四庫全書<lb/>
　春明夢餘録卷三十五<lb/>
　　　　　　　　　　吏部左侍郎孫承澤撰<lb/>
　　戸部一<lb/>
戸部在闕之東吏部之下西向設尚書主天下人民戸<lb/>
口田賦征役經費之政令經鹽法邉儲金穀出納之制<lb/>
以贊於天子侍郎二人為之貳司務照磨檢校典磨勘<lb/>
計算為首領官屬清吏司四曰民部主天下省府州縣<lb/>
<pb n="KR3j0161_WYG_035-1b"/>
之圖志以周知其地里古今沿革山川險易田土肥瘠<lb/>
寛狭户口物産多寡登耗之數曰度支主㑹計天下存<lb/>
留起運若廩禄俸給之經費曰金部主天下魚鹽税課<lb/>
若贓罰之折收曰倉部主兩稅起運倉庾之委積已上<lb/>
念地曹務繁更定為十三清吏司司各理一布政使司<lb/>
戸口錢穀賦役課程之事而司分民度金倉為四科郎<lb/>
中員外主事所添設繁簡視所司劇易兼直隸府州之<lb/>
貢賦贊尚書邦政焉<lb/>
<pb n="KR3j0161_WYG_035-2a"/>
其職事以版籍稽賦役以墾荒業貧民以占籍附流民<lb/>
以畸零寄細民以馴野馭覊縻之民以圖帳抑兼并之<lb/>
民以折銀劑米値以平米均田税以布帛斂庸調以桑<lb/>
棗課農官以芻地給馬牧以里老攝鄉社以律誥嚴禁<lb/>
防以給除差優復以珍異儲上供以鈔錠節恩賞以限<lb/>
田裁異端以賜田懷降人以封閉宻砂鑛以金穀累贓<lb/>
罰以課程䦨雜物以闗𣙜市船材以引由嚴茶政以權<lb/>
量和市易以時估約均輸凡獻産詭産漏産朋户析户<lb/>
<pb n="KR3j0161_WYG_035-2b"/>
迯户有禁亂宗類淆良賤逰手逰食有禁毀鈔遏錢有<lb/>
禁諸王大臣毋得請常課乞閑田寳鈔提舉司若局庫<lb/>
倉所官悉隸焉<lb/>
　　周官司徒掌邦教敷五典擾兆民在當時所司者<lb/>
　　教化後世則專理財賦户口之事<lb/>
　　從古財用之政莫備於周禮而善言周禮者莫備<lb/>
　　於太平經國一書有志於當世之務者在所亟講<lb/>
　　也如云先王與民為生後世則民自為生至于今<lb/>
<pb n="KR3j0161_WYG_035-3a"/>
　　世則民無以生矣嘗觀周之世其所以與民為生<lb/>
　　非一事也井九百畝其中為公田八家皆私百畝<lb/>
　　使之相養相生如是足矣為之比閭族黨州鄉為<lb/>
　　之鄰里鄼鄙縣遂為之溝洫川澮畛塗道路以安<lb/>
　　其生為之禱祠醫藥之政為之賙救補助之法以<lb/>
　　衛其生如是又足矣而猶以為未也謂王畿之内<lb/>
　　皆齊民而未有特富者生生之具雖以粗給而祭<lb/>
　　祀䘮紀猶有所不足而取於常數之外於是九職<lb/>
<pb n="KR3j0161_WYG_035-3b"/>
　　之任頒焉雖臣妾閑民皆不敢遺而亦必有以厚<lb/>
　　其生反覆太宰之九職未嘗不三嘆先王之政思<lb/>
　　慮周宻安養生利備至蓋不措之於仰事俯育無<lb/>
　　憾之地則鬱鬱然如有負於斯民也此民所以樂<lb/>
　　其上之愛己而忘其勤於是相與出其賦税以供<lb/>
　　其上税以足食賦以足軍國之用而先王猶不敢<lb/>
　　泰然而享之斗粟尺帛則有司存鈎考㑹計猶恐<lb/>
　　其用之妄間有水旱不登則焦然凛然念民生之<lb/>
<pb n="KR3j0161_WYG_035-4a"/>
　　不易禍至之無日捐租出粟欲減膳而不御樂矣<lb/>
　　自上不能制民之産而行九職之任而民始自為<lb/>
　　生有父子兄弟夫婦之聚而無衣食生養之資去<lb/>
　　而為工技散而為商賈不得已而為庸保而民之<lb/>
　　為生始勞矣迫之以水旱役之以軍旅困苦之以<lb/>
　　加征厚斂貪官猾吏而民始無以為生矣<lb/>
　　又云冢宰嵗杪制國用九賦九貢之後又有九式<lb/>
　　以節財用蓋君心之非莫大乎侈心之生財聚於<lb/>
<pb n="KR3j0161_WYG_035-4b"/>
　　公上而大臣不敢撙節於其間則府庫之充牣財<lb/>
　　物之浩穰而人主之宫室器用服食賜予一切始<lb/>
　　無度矣故嘗論冢宰屬官以為内外庭宿衛之士<lb/>
　　士之賤者也烹庖饔膳之事事之辱者也魚腊酒<lb/>
　　漿醯醢之物物之微者也次舍幄帟䘮服為末用<lb/>
　　宦寺嬪御洒掃使令為冗役而宴私玩狎之際易<lb/>
　　以惑悅人主之耳目而府庫之財物國家之耗費<lb/>
　　亦莫大乎是數者之間使太宰身不得總其人心<lb/>
<pb n="KR3j0161_WYG_035-5a"/>
　　不得約其用則多寡豐殺去取用舍損益之目誰<lb/>
　　得而檢之<lb/>
　　又曰周禮理財理其出而已矣非理其入也理國<lb/>
　　之財而已矣非理天下之財也昔者天下之民百<lb/>
　　畝之田可以無饑墻下之桑五母之鷄二母之彘<lb/>
　　可以衣帛而食肉而又任之以百工商賈責之以<lb/>
　　嬪婦臣妾資之以山澤藪牧故其地無餘利而其<lb/>
　　民有餘財當是時也下之所以輸於上者常易辦<lb/>
<pb n="KR3j0161_WYG_035-5b"/>
　　而上之所以取於下者常不見其難集内而九功<lb/>
　　之正税九職之正賦外而九土之常貢其時已至<lb/>
　　其財已可取則太宰立法以授之征者司徒之屬<lb/>
　　征財以入之掌者太府之職掌財以頒之當用者<lb/>
　　如斯而已矣非理天下之財之入也財之來為無<lb/>
　　窮財之取為甚易其藏之也充足而盈羡而其用<lb/>
　　之也則常懼其姦欺而鹵莽是故一時之財不待<lb/>
　　於理其入而常盡心於理其出焉<lb/>
<pb n="KR3j0161_WYG_035-6a"/>
　　又曰内府若可以兼玉府矣而必分為二府者切<lb/>
　　於一身之用固不可以混夫一國之用也司㑹若<lb/>
　　可以通司書矣而必立為二司者掌財用之㑹計<lb/>
　　固不可以汩之以書契版圖也職内若可以攝職<lb/>
　　嵗矣而必設為二職者出入之數固不可以專責<lb/>
　　之一人之手也此特其不相參者耳至於相參而<lb/>
　　相攷者則内府在内反以供邦之大用外府在外<lb/>
　　反以供王及后世子衣服之用内外互相攷也職<lb/>
<pb n="KR3j0161_WYG_035-6b"/>
　　内職入反以每嵗所入而考其所出職嵗職出反<lb/>
　　以每嵗所出而證其所入出入互相考也不相參<lb/>
　　則可以專其耳目必相考則可以防其姦欺惟其<lb/>
　　然也故財用之出上無所肆其侈下無所容其私<lb/>
　　上不侈而下不私則財常足於用征歛常不至於<lb/>
　　虐而民無復有受其病者然則周家之理財理其<lb/>
　　出而已非理其入也理之於上者不欲虐取之於<lb/>
　　下而已固非屑屑然為是不憚煩也<lb/>
<pb n="KR3j0161_WYG_035-7a"/>
　　田土户口<lb/>
　　禹別天下為九州三代因之秦分為三十六郡漢<lb/>
　　分為十三部每部多寡不等晉分為十五道唐十<lb/>
　　道旋分為十五道宋四京二十三路元十一行中<lb/>
　　書省二十三道明兩京十四布政司後棄安南實<lb/>
　　十三司也天下田土據諸司職掌載洪武年間田<lb/>
　　土官民共八百五十萬七千六百二十三頃六十<lb/>
　　八畝零據㑹典載𢎞治年間田土官民共六百二<lb/>
<pb n="KR3j0161_WYG_035-7b"/>
　　十二萬八千五十八頃八十一畝零萬歴年間田<lb/>
　　土官民共七百一萬三千九百七十六頃二十八<lb/>
　　畝零崇禎年間田土據㑹計冊開載見額七百八<lb/>
　　十三萬七千五百二十四頃零<lb/>
　　天下户口據後湖冊開載洪武中户一千六十五<lb/>
　　萬二千七百八十九口六千五十四萬五千八百<lb/>
　　一十三𢎞治十五年户九百六十九萬一千五百<lb/>
　　四十八口六千一百四十一萬六千三百七十五<lb/>
<pb n="KR3j0161_WYG_035-8a"/>
　　嘉靖二十一年户九百九十七萬二千二百口六<lb/>
　　千二百五十三萬一百九十五萬歴中户一千六<lb/>
　　十三萬一千四百三十六口六千六十九萬二千<lb/>
　　八百五十六至天啟崇禎之季荒燹相繼市井蕭<lb/>
　　然版籍不可問矣<lb/>
　　周官制地之法六鄉以教為主而其民有郊於内<lb/>
　　故其地為郊而民則謂之民以其近主而有知者<lb/>
　　也六遂以耕為主而其民有遂於外故其地為野<lb/>
<pb n="KR3j0161_WYG_035-8b"/>
　　而民則謂之氓以其逺主而無知者也<lb/>
　　明制凡行郊祀禮以天下户口賦籍陳於臺下祭<lb/>
　　畢收入内庫著為成式每嵗類報總數十年攅造<lb/>
　　黄冊以定賦役覈隐漏清逃亡法例甚詳<lb/>
　　黄冊以一百一十戸為里推丁多者十人為長餘<lb/>
　　百户為十甲甲凡十人嵗役里長一人管攝一里<lb/>
　　之事城中曰坊近城曰廂郷都曰里凡十年一周<lb/>
　　先後則各以丁數多寡為次每里編為一冊冊首<lb/>
<pb n="KR3j0161_WYG_035-9a"/>
　　總為一圖鰥寡孤獨不任役者則帶管於百一十<lb/>
　　户之外而列於圖後名曰畸零<lb/>
　　賦役<lb/>
　　稽古定制以天下之墾田定天下之賦税因其地<lb/>
　　宜立為等則徵之以夏者謂之税徵之以秋者謂<lb/>
　　之糧其額數則具於黄冊總于户部其徵輸期限<lb/>
　　則責之藩服州縣若夫丁口之税百無取焉惟逐<lb/>
　　年編里甲十年一度輪差其餘年分官司有所營<lb/>
<pb n="KR3j0161_WYG_035-9b"/>
　　為隨時起集傭倩事已即休<lb/>
　　科則陞降洪武初令田起科每畝官田五升二合<lb/>
　　五勺民田三升三合五勺重租田八升五合五勺<lb/>
　　蘆地五合三勺四抄草塌地三合一勺沒官田一<lb/>
　　斗二升嵗入賦額其載在㑹典者不開據萬歴八<lb/>
　　年太倉考所載録之備考<lb/>
　　派剰麥米折銀共二十五萬二百八十五兩<lb/>
　　絲綿税絲農桑絹折色一十三萬一千八百二十<lb/>
<pb n="KR3j0161_WYG_035-10a"/>
　　一疋二丈二尺七寸一分每疋折銀七錢共銀九<lb/>
　　萬二千二百七十四兩八錢五分八釐九毫七絲<lb/>
　　綿布苧布折銀共三萬八千六百一十三兩<lb/>
　　府部等衙門禄俸米折銀共二萬五千九百八兩<lb/>
　　二錢<lb/>
　　馬草折銀三十四萬五千六百一十四兩二錢四<lb/>
　　分零<lb/>
　　京五草塲草折銀六萬一百八十兩三錢六分八<lb/>
<pb n="KR3j0161_WYG_035-10b"/>
　　釐<lb/>
　　戶口鹽鈔銀共四萬六千八百九十七兩八分八<lb/>
　　釐六毫<lb/>
　　薊永昌宻遼東五鎮民運改解銀共五十二萬三<lb/>
　　千八百二兩五錢三分<lb/>
　　各鹽運司并各提舉司餘鹽鹽課税銀共一百萬<lb/>
　　一千六百六十四兩<lb/>
　　黄白蠟折銀共六萬八千三百二十四兩八錢<lb/>
<pb n="KR3j0161_WYG_035-11a"/>
　　霸大等馬房子粒銀共二萬三千四百三十九兩<lb/>
　　五錢七分<lb/>
　　備邉地畝銀三萬三千四百九十一兩五錢八分<lb/>
　　京衛屯牧地増銀共一萬六千一百四十一兩三<lb/>
　　錢五分零<lb/>
　　崇文門宣課分司約解商税正餘銀一萬六千六<lb/>
　　百六十二兩一錢六分銅錢一千八百八十七萬<lb/>
　　七千七百十六文猪牙税銀二千四百二十九兩<lb/>
<pb n="KR3j0161_WYG_035-11b"/>
　　張家灣宣課司約解商税正餘銀二千四百七十<lb/>
　　九兩二錢銅錢二百八十八萬七千七百六十二<lb/>
　　文<lb/>
　　河西務鈔闗約解商税正餘銀一萬四千六百三<lb/>
　　十三兩六錢八分<lb/>
　　臨清鈔闗約解商税正餘銀四萬四千七百七兩<lb/>
　　二錢一分零<lb/>
　　滸墅鈔闗約解商税正餘銀一萬七千三百七十<lb/>
<pb n="KR3j0161_WYG_035-12a"/>
　　六兩五錢六分零<lb/>
　　九江鈔闗約解商税正餘銀一萬九百九十兩三<lb/>
　　錢二分零<lb/>
　　淮安鈔闗約解商税正餘銀一萬一千四百一十<lb/>
　　四兩六錢三分零<lb/>
　　揚州鈔闗約解商税正餘銀九千六百七十八兩<lb/>
　　九錢七分零<lb/>
　　北新鈔闗約解商税正餘銀三萬六千八百三十<lb/>
<pb n="KR3j0161_WYG_035-12b"/>
　　九兩四錢三釐<lb/>
　　泰山香税銀二萬兩<lb/>
　　贓罰銀十二萬八千六百一十七兩五錢<lb/>
　　富户銀約解三千一十八兩三錢六分三釐<lb/>
　　共銀二百八十四萬五千四百八十三兩四錢零<lb/>
　　銅錢二千一百七十六萬五千四百零<lb/>
　　太倉銀庫有舊庫新庫余于崇禎十四年巡視查<lb/>
　　冊舊庫餉數目浙江省額銀二十一萬五千八十<lb/>
<pb n="KR3j0161_WYG_035-13a"/>
　　二兩五錢九分七釐零江西額銀一十一萬一千<lb/>
　　三百五十四兩六分三釐零福建額銀一十二萬<lb/>
　　五千九百二十九兩三錢四分六釐零湖廣省額<lb/>
　　銀一十八萬九千一百一十二兩六錢二分零河<lb/>
　　南額銀五十八萬九千二百八十九兩九錢三分<lb/>
　　六釐零山東額銀七十六萬三千五百三十六兩<lb/>
　　四錢六分零山西省額銀八萬七千一百七十一<lb/>
　　兩五錢三分二釐零陜西額銀三萬九千九百二<lb/>
<pb n="KR3j0161_WYG_035-13b"/>
　　十九兩四錢六分六釐零四川額銀一十三萬九<lb/>
　　千五百五十一兩七錢三分九釐零廣東額銀一<lb/>
　　十萬九千一百四十七兩五錢八分八釐零廣西<lb/>
　　額銀二萬八千六百八十六兩八錢三分九釐零<lb/>
　　雲南額銀二萬三千三百二十六兩六錢一分四<lb/>
　　釐零貴州額銀一萬七千六百二十五兩七錢四<lb/>
　　分九釐南直額銀六十一萬三百二十八兩九錢<lb/>
　　二分五釐北直額銀十六萬二千一百七十二兩<lb/>
<pb n="KR3j0161_WYG_035-14a"/>
　　一錢六分三釐又襍項額銀十萬四千九百九十<lb/>
　　三兩九分五釐零各衛額銀三十萬九千八百八<lb/>
　　十五兩一錢一分六釐零鹽課額銀一百二萬七<lb/>
　　千六百八十五兩六錢八分七釐闗税額銀三十<lb/>
　　一萬三千二百四十六兩六錢一分三釐是舊餉<lb/>
　　額數統而計之不過四百九十六萬八千五十六<lb/>
　　兩一錢五分四釐合天下商民共為承辦猶未見<lb/>
　　其甚困也至一加遼餉遂有九百一十三萬四千<lb/>
<pb n="KR3j0161_WYG_035-14b"/>
　　八百八十餘兩之多再加練餉遂有七百三十四<lb/>
　　萬八千八百餘兩之多視原額舊餉不啻三四倍<lb/>
　　矣而所謂勦餉不與焉軍前之私派不與焉猶此<lb/>
　　人民猶此田土餉加而田日荒徵急而民日少皮<lb/>
　　之不存毛将安附當日司計者肉寧足食哉楊嗣<lb/>
　　昌在兵部議加勦餉一百八十萬欲練兵十二萬<lb/>
　　為勦賊之用餉既加陜豫江楚報兵八萬然仍舊<lb/>
　　籍之兵也又議加練餉七百餘萬将宣薊邉兵抽<lb/>
<pb n="KR3j0161_WYG_035-15a"/>
　　而練之集成勁旅營制紛紜出彼入此仍舊籍之<lb/>
　　兵也勦不成勦練不成練而四海之困窮已甚矣<lb/>
　　操其説者沈迅張若麒輩誤嗣昌嗣昌遂誤天下<lb/>
　　易曰小人勿用必亂邦也洵其然哉<lb/>
　　經費<lb/>
　　明初邉制止遼東大同宣府延綏四鎮繼以寧夏<lb/>
　　甘肅薊州為七又繼固原山西為九其防守士馬<lb/>
　　各鎮原自有主兵一鎮之兵足以守一鎮之地其<lb/>
<pb n="KR3j0161_WYG_035-15b"/>
　　合用芻糧各鎮原自有屯田一軍之田足以贍一<lb/>
　　軍之用後主兵不足増以募兵募兵不足増以客<lb/>
　　兵調集多于往時而坐食愈衆屯糧不足加以民<lb/>
　　糧民糧不足加以鹽糧鹽糧不足加以京運饋餉<lb/>
　　溢于常額而横費者滋甚大農潘潢言邉餉取辦<lb/>
　　民屯馬料取之採牧昔者未嘗稱乏今動稱不足<lb/>
　　屢請内帑虚腹心以奉四肢非完䇿也宜嚴覈民<lb/>
　　運完欠屯種虚寔是後㑹計嵗用先儘民屯二糧<lb/>
<pb n="KR3j0161_WYG_035-16a"/>
　　開中鹽引及各税科等項通融計算裒多益寡或<lb/>
　　有非常蠲減方許奏發帑銀庶邉臣奏討之煩非<lb/>
　　所慮矣<lb/>
　　萬歴中總憲王徳完論經費曰軍國之務稱重大<lb/>
　　者惟邉餉而軍國之需稱浩繁者亦惟邉餉方今<lb/>
　　邉餉匱詘極矣在鎮臣按額而呼尤有額外之呼<lb/>
　　在計臣按時而應尤有不時之應呼者至急應者<lb/>
　　至艱呼者愈頻應者愈窘何内外相違若是豈祖<lb/>
<pb n="KR3j0161_WYG_035-16b"/>
　　宗朝固已然耶臣考開國之初及嘉靖之季其所<lb/>
　　為經制繁簡有若天淵逈絶者國朝自洪永以來<lb/>
　　原無年例年例自正統始薊保宻昌原不稱邉稱<lb/>
　　邉自嘉靖始臣請縷析言之宣府嵗額不過五萬<lb/>
　　兩今主客餉銀不下二十九萬有竒大同原額亦<lb/>
　　止五萬兩今不下四十五萬有竒山西原額不過<lb/>
　　二萬兩今不下二十六萬六千有竒遼東初不過<lb/>
　　一萬兩嘉靖時增至二十萬三千今不下六十萬<lb/>
<pb n="KR3j0161_WYG_035-17a"/>
　　有竒薊鎮初不過一萬五千兩嘉靖時増至七十<lb/>
　　三萬今不下一百二十四萬有竒延綏初不過一<lb/>
　　十萬兩今不下三十六萬有竒其在甘固等鎮或<lb/>
　　増八九萬四五萬此眇少者也總計𢎞正間各邉<lb/>
　　年例大約四十三萬而止在嘉靖則二百七十餘<lb/>
　　萬業已七倍至今日則三百八十餘萬且十倍之<lb/>
　　竭九州之財力而不足以供括百年之蓄藏而難<lb/>
　　乎其繼撫今追昔能不寒心然臣伏而思之我祖<lb/>
<pb n="KR3j0161_WYG_035-17b"/>
　　宗朝土田賦税非有加於今也乃事不煩而自足<lb/>
　　今甲兵戰馬大不逮於昔矣乃例嵗加而難支其<lb/>
　　故何也蓋祖宗朝寓兵以屯且耕且守有備無患<lb/>
　　此趙充國金城之遺蹟也自屯田之法湮則經界<lb/>
　　隐沒而難明屯丁蕭索而賠苦人皆逋逃地為䧟<lb/>
　　穽戎馬財賦遂分兩塗祖宗朝輸鹽於邉納粟於<lb/>
　　倉有飛輓之利而無轉輸之勞此鼂錯實塞之遺<lb/>
　　意也折銀之説出則金錢盡出於太倉枵腹咸仰<lb/>
<pb n="KR3j0161_WYG_035-18a"/>
　　於内帑脂膏益竭芻粟愈難米珠草桂可為扼腕<lb/>
　　數十年來謀臣䇿士蒿目嘔心思復屯鹽之舊者<lb/>
　　至諄切矣然榛莽之區竟無畔岸開荒之報多是<lb/>
　　虚文逐末之輩率憚耕耘開墾之譚卒成畫餅生<lb/>
　　財有道舍此何由<lb/>
　　崇禎二年倉塲侍郎南居益查奏京支出數<lb/>
　　在京各衙門如宗人府五府六部翰林院詹事府<lb/>
　　都通大太常太僕光禄尚寳六科十三道國子監<lb/>
<pb n="KR3j0161_WYG_035-18b"/>
　　中書行人鴻臚寺欽天監上林苑監順天府宛大<lb/>
　　二縣自公侯駙馬伯及錦衣旗手等衛指揮經歴<lb/>
　　暨各衙門監吏各俸銀雖陞遷名數時為増減較<lb/>
　　數嵗之中以為常每嵗支銀十四五萬餘兩惟太<lb/>
　　醫舊制院使一員院判二員吏目十員御醫十員<lb/>
　　惠民局生藥庫大使副使各二員連醫士共止一<lb/>
　　百一十員名沿至萬歴年間官醫已増至三百二<lb/>
　　十三員名迨天啟年間増添日多及至崇禎元年<lb/>
<pb n="KR3j0161_WYG_035-19a"/>
　　官醫共計五百三十三員名但查每年見支俸銀<lb/>
　　三千三十一兩零比萬歴四十六年嵗支已多銀<lb/>
　　一千三百六十餘兩文思院舊制大使一員副使<lb/>
　　二員洪熙元年添註大使副使六員後仍裁革其<lb/>
　　匠役名數俱不甚煩襍沿至萬歴年間官匠已増<lb/>
　　至七百六十三員名迨至天啟年間増添日多及<lb/>
　　崇禎元年官匠共計三千一百九十八員名今但<lb/>
　　查每年見支俸銀三萬四千三百二十一兩零比<lb/>
<pb n="KR3j0161_WYG_035-19b"/>
　　萬歴四十六年每嵗支已多銀二萬七千四百九<lb/>
　　十餘兩若較祖制各不啻數倍相懸究何闗於有<lb/>
　　無之數哉其餘京軍布花太常寺小麥光禄寺果<lb/>
　　品丙字庫綿花絨欽天監歴日版片惜薪司抬炭<lb/>
　　甲夫司苑局召買豆草丙字庫召買黒菉豆穀草<lb/>
　　價又煮豆薥稭價供用庫召買正旦元宵端陽中<lb/>
　　秋三單年例香蠟價光禄寺錢鈔禮工二部邊賞<lb/>
　　折絹兵部咨紙筏夫廣盈庫題染顔色商價神樂<lb/>
<pb n="KR3j0161_WYG_035-20a"/>
　　觀樂舞生布絹小麥黄豆芝麻折銀光禄寺厨役<lb/>
　　冬布折銀器皿厰小麥惜薪司炭餅糯米價内官<lb/>
　　監召買稲草價外供用庫召買黄菉豆穀草價太<lb/>
　　常寺祭祀猪價陵寢墳園公侯駙馬造墳及㑹試<lb/>
　　合用米麥折價銀作局造冊金價承運庫御用監<lb/>
　　供用庫丁字庫凡遇吉凶典禮題買金珠香蠟銅<lb/>
　　錫價各衛軍伴優恤各倉故官錦衣衛宣官馬匹<lb/>
　　草料折銀又将軍馬匹草料又禁兵春秋二操口<lb/>
<pb n="KR3j0161_WYG_035-20b"/>
　　糧又衛營家丁鹽菜馬匹料草錦衣衛禁兵廪糧<lb/>
　　旗手通州等衛馬匹糧草折銀定慶陵做工鹽銀<lb/>
　　京糧㕔祭祀各倉籌架造斛修理閘河各衙門工<lb/>
　　食公費三王府鹽菜銀崔黄口三大營勇士四衛<lb/>
　　營糧草折銀京營飛石敎師口糧山東河南班軍<lb/>
　　口糧犒賞廵捕營官軍并馬匹料草各官心紅番<lb/>
　　役工食等銀訓練營并通州三標營鹽菜草料總<lb/>
　　督房價訓練三大營鹽菜草料行糧銀各衛所新<lb/>
<pb n="KR3j0161_WYG_035-21a"/>
　　兵月糧訓練總兵家丁鹽菜料草三大等營䕶送<lb/>
　　梓宫口糧草料銀各衛所月糧折色等項銀増減<lb/>
　　不一每嵗約支銀四十五六萬迄今有見在停止<lb/>
　　者有無容輕議者及典禮修舉不時營辦數多擅<lb/>
　　難預定而米折籌架數項分隸漕折合行另算外<lb/>
　　惟是三大營馬匹草料銀萬歴年間歲支銀八萬<lb/>
　　七千餘兩至天啟三年遂増至一十八萬四千餘<lb/>
　　兩迄天啟七年雖經少減尚計一十六萬四千五<lb/>
<pb n="KR3j0161_WYG_035-21b"/>
　　百餘兩查舊例每馬一匹月支草料銀五錢六分<lb/>
　　後議每馬月支銀八錢六分及選鋒題増全馬振<lb/>
　　武營添馬六百匹遂比舊例嵗増銀八萬餘兩矣<lb/>
　　又查奏邉鎮年例數目<lb/>
　　按永樂正統之間各邉鎮不過有儹運糧料之例<lb/>
　　其京運舊額在薊鎮止五萬兩永鎮止二萬八千<lb/>
　　六百七十二兩八錢九分宻鎮止一萬五千兩昌<lb/>
　　平易州井陘并無京運遼鎮止一萬兩宣府五萬<lb/>
<pb n="KR3j0161_WYG_035-22a"/>
　　兩大同五萬兩山西二萬兩延綏十萬兩寧夏四<lb/>
　　萬兩甘肅六萬兩固原四萬八千八百七十一兩<lb/>
　　二分又犒賞銀五百八十八兩八錢二分二釐五<lb/>
　　毫迨世宗朝始議宣大山西每年發主客兵銀二<lb/>
　　十五萬五千餘兩薊州主客兵銀五萬六千餘兩<lb/>
　　永平四萬八千餘兩宻雲三萬三千餘兩昌平一<lb/>
　　萬兩延綏新舊主客兵銀二十九萬七千餘兩寧<lb/>
　　夏主客兵銀四萬五千兩甘肅主客兵銀二萬二<lb/>
<pb n="KR3j0161_WYG_035-22b"/>
　　千餘兩固原主客兵銀五萬兩隆慶中又増昌平<lb/>
　　防秋銀一萬六千餘兩嗣後又議四川撫按及茶<lb/>
　　馬各衙門贓罰税科等項改解延寧甘固及宣大<lb/>
　　遼東山西三闗等處准作夲年應發年例雖沿革<lb/>
　　多寡不一尚未至十分懸殊也嗣因覆定經制在<lb/>
　　薊鎮原額銀止五萬兩後増至三十八萬九千四<lb/>
　　百九十三兩賞軍撫裔之數不與焉今見支又増<lb/>
　　四十二萬八千八百九十二兩零宻鎮原額銀一<lb/>
<pb n="KR3j0161_WYG_035-23a"/>
　　萬五千兩後増至二十九萬四千三十七兩今見<lb/>
　　支幸減至二十六萬五千三百九十一兩零永鎮<lb/>
　　原額銀二萬八千六百餘兩後増至二十四萬六<lb/>
　　千八十五兩今見支又増至二十八萬九千八百<lb/>
　　六十六兩零昌鎮原無舊額後増設京運銀一十<lb/>
　　七萬三千九百九十二兩今見支幸減至一十四<lb/>
　　萬二百三十二兩零遼鎮原額銀一萬兩嗣後夲<lb/>
　　折嵗用銀四十一萬七千七百餘兩後又増至五<lb/>
<pb n="KR3j0161_WYG_035-23b"/>
　　十二萬兩自萬歴四十六年發難始設新庫其銀<lb/>
　　屬為幇支奉夲部題奉欽依每年正幇新庫銀二<lb/>
　　十萬兩易鎮先止河南山東扣送太倉糧價抵作<lb/>
　　客兵年例銀二萬八百餘兩後増至五萬九千兩<lb/>
　　今見支又増至一十七萬七千八百六十餘兩宣<lb/>
　　府原額銀五萬兩後増至三十三萬三千二百二<lb/>
　　十餘兩今見支幸減至二十九萬九千一百五十<lb/>
　　餘兩大同原額銀五萬兩後増至四十二萬四千<lb/>
<pb n="KR3j0161_WYG_035-24a"/>
　　六百三十餘兩今見支又増至四十五萬六千三<lb/>
　　十餘兩山西原額銀二萬兩後増至二十一萬三<lb/>
　　千六百餘兩今見支幸減至二十萬六千三百兩<lb/>
　　延綏原額銀十萬兩後増至三十六萬七千二百<lb/>
　　六十餘兩今見支又増至四十三萬三千七百餘<lb/>
　　兩寧夏原額銀四萬兩後増至五萬二百五十兩<lb/>
　　今見支又増至一十三萬三千七百九十餘兩甘<lb/>
　　肅原額銀六萬兩後減至五萬一千四百九十餘<lb/>
<pb n="KR3j0161_WYG_035-24b"/>
　　兩今見支又増至一十九萬七千五百餘兩固原<lb/>
　　原額銀四萬八千八百七十餘兩後増至六萬一<lb/>
　　百三十二兩今見支又増至一十四萬五千八百<lb/>
　　二十三兩零又萬歴四十二年下馬闗召兵買馬<lb/>
　　立左右正兵四營嵗支銀四萬二千三百七十餘<lb/>
　　兩以上除遼東一鎮今見増數不開但據太倉考<lb/>
　　經制與原額較内除甘肅一鎮稍減其餘十三鎮<lb/>
　　便増銀二百八十六萬一千七百七十餘兩今再<lb/>
<pb n="KR3j0161_WYG_035-25a"/>
　　以見支與經制較内宻雲昌平宣府山西四鎮稍<lb/>
　　減其餘九鎮又増銀五十五萬四千四十餘兩豈<lb/>
　　屯鹽之政乆格而不行故主客軍餉盡改為年例<lb/>
　　乎抑備禦日煩募𨕖日増不如此不足以為四裔<lb/>
　　之守耶在各邉鎮計口授食必自有説但朝廷出<lb/>
　　入祗有此數入者幾何出者無算又何怪年例之<lb/>
　　拖欠無償也合營馬草料醫文兩院月俸共増銀<lb/>
　　六十六萬餘兩矣<lb/>
<pb n="KR3j0161_WYG_035-25b"/>
　　内供<lb/>
　　萬歴間奏疏天下之所入為一千四百六十一萬<lb/>
　　而入於内府者為六百餘萬其為金花籽粒銀不<lb/>
　　過一百二三十萬而絲綿絹疋醋茶顔料則将五<lb/>
　　百萬頃餉臣請改折一嵗而陛下不許豈以内供<lb/>
　　不可缺哉然在朝之士未有為陛下言其故者陛<lb/>
　　下安得而知之愚竊痛焉今陛下有黷貨之名而<lb/>
　　礦税既罷以來實未嘗横取於外不過損抑内䜿<lb/>
<pb n="KR3j0161_WYG_035-26a"/>
　　使以孝順名目日竭其資茍不能承㫖則加以嚴<lb/>
　　刑或有亡故籍其所積耳然而内帑之充牣已亘<lb/>
　　古所無矣夫内䜿自刑入宫豈有私財自東厰之<lb/>
　　外不得與聞外事豈能雨粟生金以供上之取哉<lb/>
　　不過刻削内供甚至隂為盜賣恣其奉養之娛足<lb/>
　　其子弟之業以其餘應上耳夫好利者取之於外<lb/>
　　求之於人未聞以所有之物聽其恣盜又從而取<lb/>
　　之徒以聚衆怨失令名何其左也陛下天縦睿聖<lb/>
<pb n="KR3j0161_WYG_035-26b"/>
　　特未思耳而羣臣又莫言徒日夜請内帑上曰内<lb/>
　　帑者非取之民民之脂膏非由内帑而竭非取之<lb/>
　　有司有司之庫藏非由内帑而虚司計者曷不圖<lb/>
　　之所以萬請而萬不應也今若為陛下言致財之<lb/>
　　繇則一檢核之間而姦弊一無所容足所供需量<lb/>
　　為改折則可以應目下之急清其弊源無使冐破<lb/>
　　則可以嵗損數百萬即明入内帑備不時之需亦<lb/>
　　無不可何必宛轉其事而坐受其弊哉此清源之<lb/>
<pb n="KR3j0161_WYG_035-27a"/>
　　大者也<lb/>
　　天下財賦入户部太倉者可得而稽其入内庫者<lb/>
　　不可得而稽皇城甎城北甲乙丙丁戊五庫與天<lb/>
　　財承運等庫以收贓罰銀香料等項甎城内文華<lb/>
　　殿南是内承運庫以收銀絹除嵗用外其餘皆入<lb/>
　　内女官庫雲南各處礦銀各閘辦銀竟入女官庫<lb/>
　　附記金花銀<lb/>
　　鹿定興善繼為户部主事時遼東方缺餉請帑疏<lb/>
<pb n="KR3j0161_WYG_035-27b"/>
　　皆不報㑹廣東解金花銀至公謂大司農李汝華<lb/>
　　曰每嵗廣東解金花銀兩恭進大内此近例也頃<lb/>
　　督部有扣留之議此時仍進大内則部議終成畫<lb/>
　　餅欲經解太倉則俞㫖艱如拔山莫若題留為便<lb/>
　　考㑹典國初金花銀折糧俱解南京供武臣俸禄<lb/>
　　各邊或有緩急亦取足其中正統元年始改解内<lb/>
　　府嵗以百萬為額嘉靖三十二年題准三宫子粒<lb/>
　　及各處京運錢糧不拘金花折錢等項應解内府<lb/>
<pb n="KR3j0161_WYG_035-28a"/>
　　者一併催解貯庫悉備各邉應用不許别項那借<lb/>
　　夫曰緩急取足是内府與外府分用也曰備各邉<lb/>
　　不許那借是備外府專用而内府不得旁分也今<lb/>
　　邉烽告急軍糈乏用即舉金花全數一旦復還太<lb/>
　　倉亦率由祖制非奪大内所有而益外府也惟是<lb/>
　　皇上批發庋之髙閣而中涓熒惑其間急難得㫖<lb/>
　　一靣題知一靣劄納銀庫轉發遼左權自外操不<lb/>
　　至如帑金之緘縢不可問天下事為之有機留與<lb/>
<pb n="KR3j0161_WYG_035-28b"/>
　　不留係於進與不進此際間不容髮萬一宸怒不<lb/>
　　測請以身任罪不然局外者方議留而局内者且<lb/>
　　議進無論清議不可即主上視吾輩何如也司農<lb/>
　　如公議上請上怒奪公俸一年勒令補還司農不<lb/>
　　敢違公力持不可謝恩日中官闔門扇不聼公出<lb/>
　　勒問太倉云何管太倉主事劉榮嗣報曰發三日<lb/>
　　矣然實未發也中官傳嚴㫖促令補還公曰有銀<lb/>
　　何用借無銀又安用補中官愕眙不敢應公曰但<lb/>
<pb n="KR3j0161_WYG_035-29a"/>
　　執善繼語回奏死生惟命不敢易一字也中官歎<lb/>
　　息而去無何堂官奪俸二月公降一級調外任舉<lb/>
　　朝交章請留不報擬降山東運判亦不報公遂移<lb/>
　　疾去<lb/>
　　賦役全書<lb/>
　　崇禎元年七月戶部纂修賦役全書尚書畢自嚴<lb/>
　　上條議曰㸔得賦役全書肇自行條鞭法始距今<lb/>
　　已四十五年矣查賦役初定錢糧數目自有定則<lb/>
<pb n="KR3j0161_WYG_035-29b"/>
　　惟是地方因事加添司道每年増定吏書受賄任<lb/>
　　意那移有一州縣而此多彼少者其弊為溷派州<lb/>
　　縣奉行而不敢問司道偶増不過千百中十一而<lb/>
　　有司不肖者一聼奸胥之暗洒派分如每兩因加<lb/>
　　一分而即加二分者其弊為花派小民遵行而不<lb/>
　　為怪二者乃㝢内通弊牢不可破者也欲清其弊<lb/>
　　全在撫按先為裁定今當亟為申飭其説有八<lb/>
　　一錢糧之規則宜明也省直錢糧因地起糧因糧<lb/>
<pb n="KR3j0161_WYG_035-30a"/>
　　起科其間有上中下不同而則次亦異如某地係<lb/>
　　某則應該糧米若干斗升該科銀㡬分㡬釐逐項<lb/>
　　開載明白由升而合斗由分釐而合錢上中下分<lb/>
　　别明白以則例定編派之額以編派衡出入之數<lb/>
　　則錢糧之大概了然矣　一總撒之確數宜核也<lb/>
　　省直錢糧名色雖不一大約田賦均徭二項不離<lb/>
　　起解存留兩欵宜令各州縣不論賦徭不論起存<lb/>
　　共開一總次開二項各掲一總又於二項之下備<lb/>
<pb n="KR3j0161_WYG_035-30b"/>
　　開起存支解撒數務期撒合州縣總州縣合府總<lb/>
　　府合省總省合部總一分一合不爽分毫則飛洒<lb/>
　　増減之弊絶矣　一新舊之糧額宜晰也省直錢<lb/>
　　糧既有則例當以萬歴初年賦額為凖從前糧每<lb/>
　　石納銀㡬錢㡬分又於某年因某事又増銀㡬分<lb/>
　　合舊額若干今果有裁減否逐一開明不得一槩<lb/>
　　開入撒數其有裁減如征播征倭等項亦須開明<lb/>
　　某年事停除豁勿溷原額之内至遼餉一款有因<lb/>
<pb n="KR3j0161_WYG_035-31a"/>
　　地畝起科者有因田糧起派者與舊額京邉錢糧<lb/>
　　原自各分此係新増不在全書之内今亦另開一<lb/>
　　項則新舊二項瞭然明白矣　一起存之𤨏細宜<lb/>
　　備也夫解京有官運解邉有民運悉屬起解一項<lb/>
　　臣部於崇禎元年㑹計冊内刋有成數而存留一<lb/>
　　項在各省直地方支銷者頭緒紛亂難以窮究須<lb/>
　　将存留錢糧先查全書原額若干後因事加増者<lb/>
　　幾項逐一開明其應加裁汰并應改充餉者亟為<lb/>
<pb n="KR3j0161_WYG_035-31b"/>
　　拈出聽臣部酌定議改不容隐匿者也　一雜項<lb/>
　　之開列宜詳也以新餉言之雜項數𣢾而抽扣工<lb/>
　　食雜支公費等項括於其中以舊項言之㑹議數<lb/>
　　款而司道公費修理衙門等項括於其中又有冗<lb/>
　　官冗役先由撫按題准裁汰仍留以充餉者并今<lb/>
　　見存仍可以量裁者凡隸某項即於某項開載原<lb/>
　　額若干今裁减充新舊二項若干分别明晰較若<lb/>
　　列眉俾與存留數内總撒相符可也　一驛站之<lb/>
<pb n="KR3j0161_WYG_035-32a"/>
　　増派宜減也驛站銀兩在原刻書内者自有定額<lb/>
　　年來因驛逓苦累多有額外加増而他處之協濟<lb/>
　　不與焉目今功令新頒郵傳廓清出數既少而入<lb/>
　　數猶多是病民也今後務照原額派徵凡額外私<lb/>
　　増者俱應註明裁去以蘇民困於萬一也　一民<lb/>
　　屯之出納宜清也凡各省直賦役書内多不載民<lb/>
　　屯銀是以豪右得以肆侵吞衛弁得以恣乾沒據<lb/>
　　萊州衛指揮楚邦禎具奏已有左驗由萊衛而推<lb/>
<pb n="KR3j0161_WYG_035-32b"/>
　　之東省由東省而推之天下無處不然合令省直<lb/>
　　将原徵民屯銀兩并支銷款項存剰數目另項造<lb/>
　　入簡明冊内以慿彚編無容遺漏者也　一裁定<lb/>
　　之冊式宜簡也各省直送到全書有詳有畧有宜<lb/>
　　于昔不宜于今者皆當商確裁定裁定未妥臣部<lb/>
　　當再駁如将賦役全書通行繕寫未免躭費時日<lb/>
　　合令省直撫按裁定賦役如全書詳備者止於夲<lb/>
　　項下貼一浮簽明註某項因何應刪改増減某項<lb/>
<pb n="KR3j0161_WYG_035-33a"/>
　　應節省解部用印鈐葢以慿酌議如全書未備另<lb/>
　　造一簡冊以便彚編近者限三月逺者限五月送<lb/>
　　部要以寧速毋遲為便計耳八議既備而裁定之<lb/>
　　事思過半矣此外合通省計之地方有肥瘠通㝢<lb/>
　　内計之風土有南北中間均一款項為此所有而<lb/>
　　彼遂無者務令詳造不許掛一漏萬此在撫按司<lb/>
　　道自能酌定而非臣部所能預擬者也<lb/>
　　查奏舊餉<lb/>
<pb n="KR3j0161_WYG_035-33b"/>
　　崇禎元年主事周夢尹疏言地畝正餉約以三分<lb/>
　　起解嵗入太倉反不及九釐㫖令户部查奏尚書<lb/>
　　畢自嚴疏曰夫田賦之有留存起解也可按籍而<lb/>
　　復視起解之有夲色折色也亦可分款而稽核謹<lb/>
　　按崇禎㑹計冊所載宇内見額田地七百八十三<lb/>
　　萬七千五百二十四頃有零所載太倉每年額入<lb/>
　　以充邉餉者實該銀三百一十萬五千有零然内<lb/>
　　仍有在京衛所屯糧秋青鹽課贓罰備邉缺官吏<lb/>
<pb n="KR3j0161_WYG_035-34a"/>
　　農事例等項約居過半其實地畝起解者僅一百<lb/>
　　五十六萬耳取一百五十六萬之銀坐派于七百<lb/>
　　八十三萬七千五百二十四頃有零之内雖有雲<lb/>
　　貴四川廣西等處截留餉銀竝北直抵買遼豆銀<lb/>
　　共四十八萬五千有零計畝而論為數幾何即夢<lb/>
　　尹浙江人也浙江一省額地四十八萬一千八百<lb/>
　　七十一頃所稱天下䧺藩財賦之郷實計解之太<lb/>
　　倉充為遼餉者共銀五萬六千五十四兩零計畝<lb/>
<pb n="KR3j0161_WYG_035-34b"/>
　　而論僅得一二釐耳即此以例其餘地畝有肥瘠<lb/>
　　則例有差等恐一畝之起解固有不止三分者亦<lb/>
　　有不滿三分而三分之起解實未盡入太倉而充<lb/>
　　邉餉也請以起解項款言之如漕糧有四百萬白<lb/>
　　糧則二十餘萬而南糧不與焉金花則百餘萬民<lb/>
　　軍折色則三百五十六萬餘内供絹布花綿蠟茶<lb/>
　　硃漆芝蔴紅花桐油銅鉛膠礬槐花茜草等項暨<lb/>
　　兵部之柴薪工部之料價及内供夲色織造縀疋<lb/>
<pb n="KR3j0161_WYG_035-35a"/>
　　柴炭軍器等項動以數百餘萬計而又加之王府<lb/>
　　禄米河工站價科舉公費廪俸工食等項又不啻<lb/>
　　幾百萬凡此廣浩繁項不可枚舉孰非賦自地畝<lb/>
　　則計嵗入太倉嵗充邉餉者眞無異馬體之毫末<lb/>
　　也<lb/>
　　撙節<lb/>
　　李康惠承勛定經制疏夫量入以為出是謂仁政<lb/>
　　量出以為入是謂虐政既不量入為出又不量出<lb/>
<pb n="KR3j0161_WYG_035-35b"/>
　　為入雜然而收泛然而用是謂無政考成周之制<lb/>
　　以四分制國用每嵗用三存一以備凶荒故三十<lb/>
　　年之通則國有九年之積漢之時則有計相唐之<lb/>
　　時則有判度支宋之時則有判三司皆所以㑹有<lb/>
　　無而制國用也近年以來戶部雖有㑹計之虚名<lb/>
　　而無量入為出之實政臣愚謂當因其名而舉其<lb/>
　　實通查一嵗天下税糧所入總計若干經國之費<lb/>
　　總用若干首兩京次各邉各省直𨽻各府每嵗所<lb/>
<pb n="KR3j0161_WYG_035-36a"/>
　　入所出俱查有的數分為二目倣周禮用三以足<lb/>
　　一嵗之用存一以備不測之虞萬一所出多于所<lb/>
　　入則㑹九卿于堂上科道官各查凡百費用有約<lb/>
　　于昔而浮于今日必考昔之所以約者請而復之<lb/>
　　又考今之所以浮者請而約之至于裒多益寡之<lb/>
　　道撥此補彼又在臨時通融議定務使所出不踰<lb/>
　　于入之數通将出入總數攅造黄冊一夲進呈以<lb/>
　　備御覽然時有盈虚事有因革每十嵗一㑹而損<lb/>
<pb n="KR3j0161_WYG_035-36b"/>
　　益之此十年一㑹之大綱也若嵗有豐凶事有多<lb/>
　　少每嵗十一月户部㑹奏各官通查某處災傷蠲<lb/>
　　免若干某處用兵該用若干則以各處茶鹽商税<lb/>
　　之所入者補足錢糧正額以備軍國正支其餘雜<lb/>
　　用一切不得糜費漢母将隆所謂大司農錢自乗<lb/>
　　輿不以給供養葢不以夲藏給末用不以民力供<lb/>
　　浮費别公私示正路也經制一定取之有經用之<lb/>
　　有義而財恒足矣<lb/>
<pb n="KR3j0161_WYG_035-37a"/>
　　張居正嵗賦出入疏伏蒙發下票擬章奏内有戸<lb/>
　　部進呈御覽掲帖一夲臣等㸔得國家財賦正供<lb/>
　　之數總計一嵗輸之太倉銀庫者不過四百三十<lb/>
　　餘萬兩而細至吏承納班僧道度牒等項毫釐絲<lb/>
　　忽皆在其中矣嘉隆之間海内虚耗公私貯蓄殊<lb/>
　　可寒心自皇上臨御以來躬行儉徳覈實考成有<lb/>
　　司催徵以時逋負者少姦貪犯贓之人嚴迸不貸<lb/>
　　加以北敵𣢾貢邉費省减又適有天幸嵗比豐登<lb/>
<pb n="KR3j0161_WYG_035-37b"/>
　　故得倉庫貯積稍有贏餘然閭閻之間已不勝其<lb/>
　　誅求之擾矣臣等方欲俟國用少裕請皇上特下<lb/>
　　蠲租之詔以慰安元元之心今查萬歴五年歳入<lb/>
　　四百三十五萬九千四百餘兩而六年所入僅三<lb/>
　　百五十五萬九千八百餘兩是比舊少進八十餘<lb/>
　　萬兩矣五年嵗出三百四十九萬四千二百餘兩<lb/>
　　而六年所出乃至三百八十八萬八千四百餘兩<lb/>
　　是比舊多用四十萬餘矣問之該部云因各處奏<lb/>
<pb n="KR3j0161_WYG_035-38a"/>
　　留蠲免數多及節年追贓人犯財産已盡無可完<lb/>
　　納故入數頓少又兩次奉㫖取用及凑補金花拖<lb/>
　　欠銀兩計三十餘萬皆額外之需故出數反多也<lb/>
　　夫古者王制以嵗終制國用量入以為出計三年<lb/>
　　所入必積有一年之餘而後可以待非常之事無<lb/>
　　匱乏之虞乃今一嵗所出反多于所入如此年復<lb/>
　　一年舊積者日漸消磨新收者日漸短少目前支<lb/>
　　持已覺費力脱一旦有四方水旱之災疆塲意外<lb/>
<pb n="KR3j0161_WYG_035-38b"/>
　　之變何以給之此皆事之不可知而勢之所必至<lb/>
　　者也比時欲取之于官則倉廪所在皆虚無可措<lb/>
　　手欲取之于民則百姓膏血已竭難以復支而民<lb/>
　　窮勢蹙計乃無聊天下之患有不可勝諱者此臣<lb/>
　　等所深憂也夫天地生財止有此數設法巧取不<lb/>
　　能増多惟加意撙節則其用自足伏望皇上将該<lb/>
　　部所進掲帖置之座隅時賜省覽總計内外用度<lb/>
　　一切無益之費可省者省之無功之賞可罷者罷<lb/>
<pb n="KR3j0161_WYG_035-39a"/>
　　之務使嵗入之數常多于所出以漸復祖宗之舊<lb/>
　　庶國用可裕而民力亦賴以少寛也伏惟聖明留<lb/>
　　意<lb/>
　　魚鱗冊<lb/>
　　初脩魚鱗冊以土田為主田各歸都啚履畝而籍<lb/>
　　之諸原坂墳衍下隰腴沃瘠鹵之故畢具為之經<lb/>
　　而土田之訟質焉其黄冊以户為主田各歸其户<lb/>
　　而詳其舊管新收開除實在之數為之緯而賦役<lb/>
<pb n="KR3j0161_WYG_035-39b"/>
　　之法從焉其後魚鱗冊嵗乆漫漶至亡不可問而<lb/>
　　田得買賣糧得過都啚賦役冊獨以田從户而田<lb/>
　　所在不復可辨知于是飛洒寄詭買賣推收其為<lb/>
　　虚偽至不可原詰求其言之痛快可行莫如嘉靖<lb/>
　　中唐冢宰龍為江西廵按時一疏矣疏言國初計<lb/>
　　畝成賦縣有定額嵗有常徵近置買田産遇造冊<lb/>
　　時賄里書飛洒之見在人户名為活洒有暗栽逃<lb/>
　　絶户内名為死寄有花分子户不落戶眼者有留<lb/>
<pb n="KR3j0161_WYG_035-40a"/>
　　賣户不過割及過割一二名為包納者有過割不<lb/>
　　歸夲户有推無收有總無撒名為懸掛挑回者有<lb/>
　　暗襲官紳脚色揑作寄莊者在冊為紙上之桑在<lb/>
　　户皆空中之影以致派糧編差無所歸着俱小民<lb/>
　　賠償小戶逃絶責之里長里長逃絶而糧長負累<lb/>
　　由是户口日耗盜賊日熾告訐日滋乞令廵守二<lb/>
　　道分詣地方督州縣将飛洒詭寄弊源重者隨田<lb/>
　　丈量輕者随戶清理究首尾之因度廣狹之則定<lb/>
<pb n="KR3j0161_WYG_035-40b"/>
　　髙下之科分肥瘠磽沃之等均崩灘開墾之數各<lb/>
　　将原糧填入原戶歸之原田而啚總都總縣總造<lb/>
　　流水冊十夲甲各收藏縣因造冊為大造為冊四<lb/>
　　上府州縣上南京後湖收架俾因戶推田因糧編<lb/>
　　戶戶與田有一定之則為便求其綜覈田畝之法<lb/>
　　莫如裕州知州安如山為善矣裕州故阻險然四<lb/>
　　衝野多坡坂地磽确土雜砂石不皆可田種知州<lb/>
　　安如山白于上為丈量命耆老董其役命區長驗<lb/>
<pb n="KR3j0161_WYG_035-41a"/>
　　區畛命量人歩阡陌命算人制畝分精覈版籍因<lb/>
　　區定畝因畝準稅區為綱畝為目綱以麗目則無<lb/>
　　漏畝畝為母税為子母以權子則無逋税平衍原<lb/>
　　隰膏腴之田一而當一平石岡田二而當一山石<lb/>
　　岡田三而當一山石陡阪之田四而當一陂池林<lb/>
　　麓廨宇舖舍㕓市之税蠲之田溢税則從増税溢<lb/>
　　田則從減咨詢徧故人無遁情版籍明故上有定<lb/>
　　徵疆土别故下有定輸此皆可為天下取法<lb/>
<pb n="KR3j0161_WYG_035-41b"/>
　　詹事霍韜疏臣查洪武十四年天下田土原額八<lb/>
　　百四十九萬頃有竒至𢎞治十五年存額四百二<lb/>
　　十二萬頃有竒虧額强半彼承平相繼事猶如此<lb/>
　　迨後所虧不知凡幾矣此斷當亟為經理者也顧<lb/>
　　事當創始計慮宜周地係久荒經營不易宜勅下<lb/>
　　督撫二臣專委道臣及各府正官請将南京後湖<lb/>
　　先年魚鱗冊籍與弔到各屬近年黄冊逐一查對<lb/>
　　要見某州某縣原額田土若干見今成熟若干抛<lb/>
<pb n="KR3j0161_WYG_035-42a"/>
　　荒若干坍沒若干成熟者有無欺隐坍沒者曽否<lb/>
　　開銷抛荒者作何開種各督撫委道府官親履疆<lb/>
　　畝延召端方通敏致仕郷官公直人等細加體勘<lb/>
　　丈量除欺隐者追出還官坍沒者照數開破及荒<lb/>
　　田原有人佃領代糧者仍准承業俱無庸另議外<lb/>
　　其一應丈出田地採訪輿論或借給牛種召人承<lb/>
　　佃或南方五頃以上北方十頃以上有産之家每<lb/>
　　家定限墾田一頃田多者仍照頃加算至十頃而<lb/>
<pb n="KR3j0161_WYG_035-42b"/>
　　止或設有官兵之處每一百名以七十名操防三<lb/>
　　十名承佃三畨屯種如古營田之制或每縣民壯<lb/>
　　五七十名責令量分三分之一領佃各預借二年<lb/>
　　兵糧工食以便偹辦犂鋤工夲三年以後方許一<lb/>
　　例陞租其開荒之法即不能倣古井田一畝三畎<lb/>
　　深尺廣尺畎逹于溝深廣四尺之制但合數百畝<lb/>
　　之田必有溝合數十溝之水必有川合數大川之<lb/>
　　水必就窪而為湖以達于河于江而滙于海則髙<lb/>
<pb n="KR3j0161_WYG_035-43a"/>
　　亢者有瀦卑下者有障固非茍完于目前亦非糜<lb/>
　　費于無用上為千秋之業而獲有百倍之饒矣<lb/>
　　一條鞭<lb/>
　　差役之法洪武以後皆以丁糧多寡編派大小差<lb/>
　　役至嘉靖四十四年議准行十段錦冊法算該每<lb/>
　　年銀力差各若干總計十里之田派為定則如一<lb/>
　　甲有餘則留二三甲用不足則提二甲補之久之<lb/>
　　弊生里下騷然莫必其命浙江為甚龎尚鵬巡按<lb/>
<pb n="KR3j0161_WYG_035-43b"/>
　　浙江時乃奏請行一條鞭法其法通府州縣十嵗<lb/>
　　中夏税秋糧存留起運額若干均徭里甲土貢僱<lb/>
　　募加銀額若干通為一條總徵而均支之也其徵<lb/>
　　收不輪甲通一縣丁糧均𣲖之而下帖于民備載<lb/>
　　一嵗中所應納之數于帖而嵗分六限納之官其<lb/>
　　起運完輸若給募皆官府自支撥葢輪甲則逓年<lb/>
　　十甲充一歳之役條鞭則合一邑之丁糧充一年<lb/>
　　之役也輪甲則十年一差出驟多易困條鞭令每<lb/>
<pb n="KR3j0161_WYG_035-44a"/>
　　年出辦所出少易輸譬則十石之重有力人弗勝<lb/>
　　分十人而運之力輕易舉也諸役錢分給主之官<lb/>
　　承募人勢不得復取贏于民而民如限輸錢訖閉<lb/>
　　戶卧可無復追呼之擾此役法之善者也後江陵<lb/>
　　相當國復下制申飭海内通行者将百年而今又<lb/>
　　有不然者余讀懷柔縣志載賦役議曰天下有名<lb/>
　　為節省而其實有大不便于民者則今日之清減<lb/>
　　條鞭是已里甲之累民易知也以故改而為條鞭<lb/>
<pb n="KR3j0161_WYG_035-44b"/>
　　立法者貴其可繼故改鞭之始尚寛有餘地以俟<lb/>
　　有司之酌處乃一倡為節省之説各𣢾盡為裁減<lb/>
　　減之又減以至必不能行矣而各款将終焉已乎<lb/>
　　必不能已則私役里甲以濟之者也昔止一里甲<lb/>
　　之累而今兩累之大家為掩耳盜鈴之計其害更<lb/>
　　甚于加賦竊謂今日之裁減太甚徒掣賢者之肘<lb/>
　　而益以恣不肖者之無忌憚困民極矣司國者将<lb/>
　　有䇿以復條鞭之舊乎<lb/>
<pb n="KR3j0161_WYG_035-45a"/>
　　鈔闗<lb/>
　　倪文毅岳疏祖宗舊制各設有鈔闗收受商稅俱<lb/>
　　委各夲府通判等官管理行之百年雖不能無弊<lb/>
　　然課鈔亦未見其虧客商船隻亦未見其留難葢<lb/>
　　通判等官職卑責重上受廵撫巡按分巡分守等<lb/>
　　官節制少有不才隨加罪黜故非極妄無知之人<lb/>
　　則不敢在闗生事動擾客商近年以來改委戶部<lb/>
　　官員出理課鈔其間賢否不齊往往以増課為能<lb/>
<pb n="KR3j0161_WYG_035-45b"/>
　　事以嚴刻為風烈籌算至骨不遺錙銖常法之外<lb/>
　　又行巧立名色肆意誅求船隻往返過期者指為<lb/>
　　罪狀輒加科罰商客資夲稍多者稱為殷富又行<lb/>
　　勸借有夲課該銀十兩科罰勸借至二十兩者少<lb/>
　　有不從輕則痛行笞責重則坐以他事連船拆毁<lb/>
　　客商號哭水次見者興憐夫増課為國雖稱聚斂<lb/>
　　猶是有名其科罰勸借者或倚稱修理公廨或倚<lb/>
　　稱打造坐船率皆借名入已無可查盤况此等官<lb/>
<pb n="KR3j0161_WYG_035-46a"/>
　　員既出部委各處廵撫官視為賔客巡按官待以<lb/>
　　頡頏是以肆無忌憚莫敢誰何以致近年客商懼<lb/>
　　怕征求多致賣船棄業此豈祖宗設闗通商足國<lb/>
　　裕民之初意哉伏願聖明俯察民隐特勅該部停<lb/>
　　止新例遵復舊制仍勅鎮廵等官時常糾察各府<lb/>
　　委官如法奉行務要公私兩便商民不虧庶幾人<lb/>
　　心快悦怨聲消弭而天意可回矣<lb/>
　　蕭彦商税議商税倣古闗市之意以佐國用胡可<lb/>
<pb n="KR3j0161_WYG_035-46b"/>
　　已也顧法愈詳税愈重視國初異矣他姑無論即<lb/>
　　如河西務大小貨船船戶有船料矣商人又有船<lb/>
　　銀進店有商税矣出店又有正税張家灣發買貨<lb/>
　　物河西務有四外正條船矣到灣又有商税百里<lb/>
　　之内轄者三官一貨之來榷者數税所利幾何而<lb/>
　　可堪此夫船料舊也條船果舊乎出店進店可重<lb/>
　　税乎而不落店家徑赴京賣者彼且未嘗進店也<lb/>
　　一體徵收何名乎此萬歴八年該司郎中之議而<lb/>
<pb n="KR3j0161_WYG_035-47a"/>
　　今因之者約所増三萬有竒而商困矣商困則物<lb/>
　　騰貴而民困矣獨奈何不一蘇之為商民計也淮<lb/>
　　安四税下及脚抽真同商賈議者以為權宜之術<lb/>
　　不可已矣然不可漸減耶而日用米穀進出店二<lb/>
　　税如河西布疋通州油簍類者又不可蘇耶至于<lb/>
　　儀真之税既非祖制亦無重獲曩言官之疏詳矣<lb/>
　　乃以該地方執稱軍餉之充為數幾何不可議罷<lb/>
　　耶諸如此類難以枚舉此商税所當議也<lb/>
<pb n="KR3j0161_WYG_035-47b"/>
　　司農梁材鈔闗禁革題例疏查得嘉靖四年為應<lb/>
　　詔陳言以禆聖政以回天變事該夲部置立空白<lb/>
　　印信稽考文簿三扇發去該鈔闗委官主事收掌<lb/>
　　令其逐日塡冩船料商税數目差滿之日将一扇<lb/>
　　存留夲闗備照一扇委官收執一扇差人解部查<lb/>
　　考等因又為陳言時弊以禆國用事該雲南道監<lb/>
　　察御史楊彛題該夲部議行各鈔闗委官自文書<lb/>
　　到日為始于附近府州縣内行委佐貳官一員與<lb/>
<pb n="KR3j0161_WYG_035-48a"/>
　　同簡鈔人役查收錢鈔不必另刷號紙就将原立<lb/>
　　稽考文簿一扇交付府州縣委官令将收過錢鈔<lb/>
　　眼同各役登簿呈報主事查見在實數并将文簿<lb/>
　　二扇即将親筆于前件項下照𣢾填註明白錢鈔<lb/>
　　照常發府州縣收貯季冬解部類進差滿之日仍<lb/>
　　将部簿籍三扇應存留備照解部俱照舊施行如<lb/>
　　此而猶有不飭亷隅不惜名檢者是謂衣冠之盜<lb/>
　　聽本部指實叅行吏部不待考察即時罷黜以示<lb/>
<pb n="KR3j0161_WYG_035-48b"/>
　　懲戒至于皂𨽻門子書算等項聽各該有司審編<lb/>
　　照常額送役不許自行收取更換致生物議仍要<lb/>
　　嚴加訪察如有積年充當及各作弊情由徑自拏<lb/>
　　送各府州縣問罪發落抽分之時各商装載柴米<lb/>
　　并自用物件不得一槩混抽等因嘉靖七年夲部<lb/>
　　題奉聖㫖是各鈔闗收受商税船料雖稽考嚴宻<lb/>
　　而宿弊不能盡除差去官員亦多苛刻取盈往來<lb/>
　　多怨今後務差老成亷靜的去嚴加闗防覺察如<lb/>
<pb n="KR3j0161_WYG_035-49a"/>
　　再有貪鄙不惜行檢的你部裏便叅行吏部不待<lb/>
　　考察就行黜罷欽此又為改收𣙜税以便商民以<lb/>
　　濟國用事該廵按直𨽻監察御史魏有夲題該本<lb/>
　　部議擬合無行令各該鈔闗委官主事将經過軍<lb/>
　　民船隻應納錢鈔自嘉靖八年十月初一日為始<lb/>
　　照例每鈔一貫折銀五釐每錢七文折銀一分傾<lb/>
　　㵼成錠轉發各該附近府州縣官庫收貯按季差<lb/>
　　委經收人役依限解部轉送内府承運庫收貯等<lb/>
<pb n="KR3j0161_WYG_035-49b"/>
　　因奉聖㫖是准議行欽此<lb/>
　　崇禎二年戶部議𣙜額疏南北𣙜闗凡入有舊額<lb/>
　　有新増查北新闗原額四萬天啟元年加増二萬<lb/>
　　天啟五年加増二萬共八萬兩滸墅闗原額四萬<lb/>
　　五千天啟二年加増二萬二千五百天啟五年加<lb/>
　　増二萬共八萬七千五百兩九江闗原額二萬五<lb/>
　　千有竒天啟元年加増一萬二千五百有竒天啟<lb/>
　　五年加増二萬共五萬七千五百餘兩而兩淮鈔<lb/>
<pb n="KR3j0161_WYG_035-50a"/>
　　闗原額二萬二千天啟元年加増七千六百兩有<lb/>
　　竒天啟五年加増一萬五千共四萬五千六百兩<lb/>
　　揚州闗原額一萬三千天啟元年加増二千六百<lb/>
　　兩天啟五年加増一萬共二萬五千六百兩臨清<lb/>
　　闗原額銀八萬三千八百兩河西務原額四萬六<lb/>
　　千兩以上二闗并無加増因解不足額臨清議減<lb/>
　　二萬兩河西務議減一萬四千兩總期于必完者<lb/>
　　耳崇文門原額六萬八千九百二十九兩今天啟<lb/>
<pb n="KR3j0161_WYG_035-50b"/>
　　五年加増二萬共八萬九千九百二十九兩此舊<lb/>
　　額與新増之數也查以前𣙜闗司屬有加額起解<lb/>
　　者有解不足額者今再申飭嚴加考核以完欠為<lb/>
　　殿最少溢額為優紀又查天啟六年奉㫖助工税<lb/>
　　差照正額每兩加羡餘一錢後來各差所觧多寡<lb/>
　　參差有名無實後因大工已竣題改助工為助餉<lb/>
　　每兩加羡餘五分觧入太倉查正額已兩經議増<lb/>
　　尚有完欠不等應于觧羡餘内仍量増五分為一<lb/>
<pb n="KR3j0161_WYG_035-51a"/>
　　錢照正額通算合計八闗每年共増銀五萬餘兩<lb/>
　　務要全解毋託空言仍不許借口増税致剥商膏<lb/>
　　以叢物議至差滿日亦同正額考核庶法平而商<lb/>
　　不稱困羡報而數亦頓増矣<lb/>
　　張居正曰余嘗讀鹽鐡論觀漢元封始元之間海<lb/>
　　内困敝極矣當時在位者皆扼腕言𣙜利而文學<lb/>
　　諸生乃風以力夲節儉其言似迂然昭帝行之卒<lb/>
　　獲其效故古之理財者汰浮溢而不騖厚入節漏<lb/>
<pb n="KR3j0161_WYG_035-51b"/>
　　費而不開利源不幸而至于匱乏猶當計度久逺<lb/>
　　以植國本厚元元也賈生有言生之者甚少靡之<lb/>
　　者甚多天下財力安得不詘今不務除其本而競<lb/>
　　困賈豎以益之不亦難乎<lb/>
　　洪武十三年六月諭戶部曰曩者奸臣聚斂深為<lb/>
　　民害税及天下纎悉之物朕甚恥焉自今如軍民<lb/>
　　嫁娶喪𦵏之物舟車絲布之類皆勿税爾户部其<lb/>
　　榜示天下使其周知<lb/>
<pb n="KR3j0161_WYG_035-52a"/>
　　鹽法<lb/>
　　天下鹽課惟兩淮為多浙次之長蘆次之福建無<lb/>
　　廵差以行無逺地河南塲無運官以出有專所廣<lb/>
　　塲兼之故廵運俱無總計天下設轉運司者六提<lb/>
　　舉司者七嵗辦舊額一百一十七萬六千五百二<lb/>
　　十五引每引五百五十觔多五觔以下照例割沒<lb/>
　　五觔之上照夾帶律問擬初制每引納銀八分粟<lb/>
　　二斗五升商人納粟于邉受鹽于塲無守支之苦<lb/>
<pb n="KR3j0161_WYG_035-52b"/>
　　嚴禁食禄之家不得牟商利一切請乞悉絶之私<lb/>
　　賣阻亂者處死竈丁給以滷地草塲每引給工本<lb/>
　　鈔二貫五百文復其雜役有餘鹽官自出鈔收之<lb/>
　　下以資竈戶上以攬利柄故鹽法行自正統中有<lb/>
　　常股存積之法常股七分以為常而存積三分以<lb/>
　　待塞下之急倍賈開中越次支放又引價日増需<lb/>
　　索日繁而鹽法大壞且易粟而為銀不之塞下而<lb/>
　　之鹽司於是塞地盡荒邉儲俱匱而邉事亦大壞<lb/>
<pb n="KR3j0161_WYG_035-53a"/>
　　造其議者戶部尚書葉淇允其請者内閣徐溥也<lb/>
　　户部尚書李汝華疏國家財賦所稱鹽法居半者<lb/>
　　蓋嵗計所入止四百萬半屬民賦其半則取給於<lb/>
　　鹽筴兩淮嵗解六十八萬有竒長蘆十八萬山東<lb/>
　　八萬兩浙十五萬福建二萬廣東二萬雲南三萬<lb/>
　　八千各有竒除河東十二萬及川陜鹽課雖不解<lb/>
　　太倉併其銀數實共該鹽課銀二百四十餘萬兩<lb/>
　　又各邉商所中鹽糧銀淮浙蘆東共該銀六十餘<lb/>
<pb n="KR3j0161_WYG_035-53b"/>
　　萬兩總鹽課鹽糧二頃併舊額新添計之實有二<lb/>
　　百餘萬之數每嵗完不缺額庶合民賦牽補邉計<lb/>
　　猶少二十餘萬乃今竟何如也蓋我朝鹽法自正<lb/>
　　徳迄今凡三壅而今為甚正徳末年權閹占<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>淮<lb/>
　　鹽大壅至嘉靖初年為小鹽之法以疏之嘉靖末<lb/>
　　年鄢懋卿増行引三十五萬淮鹽復大壅至隆慶<lb/>
　　初年龎尚鵬倣小鹽之法以疏之迄今十餘年來<lb/>
　　璫課横行淮鹽復益大壅謂亦宜倣小鹽之法師<lb/>
<pb n="KR3j0161_WYG_035-54a"/>
　　其意以疏之臣兹不揣竊謂今日兩淮鹽法須以<lb/>
　　急救二商為主以急復祖制為經以正行見引附<lb/>
　　疏積引為題目以預闗引目改行小鹽倣前人已<lb/>
　　事為方畧預闗引目所以行新引也改行小鹽所<lb/>
　　以疏積引也見行正引而帶疏積引如見徵正賦<lb/>
　　而帶徵夙逋所以復祖制也祖制復而二商蘇矣<lb/>
　　二商蘇而國計舉矣葢新引之利人人所攘臂而<lb/>
　　争趨焉者惟是舊引日積無法疏通則併新引之<lb/>
<pb n="KR3j0161_WYG_035-54b"/>
　　利而捐之今有法于此令得新引之厚息而又併<lb/>
　　沾舊引之微貲人其舍諸葢舊引新引皆以一商<lb/>
　　合併而行其虧本者少而其獲利者多故積壅漸<lb/>
　　疏而新課無套撘之憂倉鈔盛行而邉引無不售<lb/>
　　之歎也<lb/>
　　鹽道袁世振綱法議今查淮南紅字簿中納過餘<lb/>
　　銀之數凡三十一單該有二百六十餘萬引内除<lb/>
　　消乏銀者納六十餘萬引其實數僅有二百萬稍<lb/>
<pb n="KR3j0161_WYG_035-55a"/>
　　縮耳本道刳心極慮為衆商設為綱法遵照鹽院<lb/>
　　紅字簿挨資順序刋定一冊分為十綱每綱扣定<lb/>
　　納過餘銀者整二十萬引以聖徳超千古皇風扇<lb/>
　　九圍十字編為冊號每年以一綱行舊引九綱行<lb/>
　　新引行舊引者止于收舊引夲息而不令有新引<lb/>
　　拖累之苦行新引者止于速新引超掣而更不貽<lb/>
　　舊引套撘之害兩不相涉各得其利如今丁巳年<lb/>
　　為第一聖字綱應行舊引之年止令行夲綱二十<lb/>
<pb n="KR3j0161_WYG_035-55b"/>
　　萬舊引不令行新引一張其新引派于淮南者凡<lb/>
　　四十八萬六千五百九十六引却分派與九綱共<lb/>
　　行之又加以掛掣附綱十餘萬引每正綱算派新<lb/>
　　引五萬一千二百引附綱算派新引二萬五千六<lb/>
　　百引是在向也以四十八萬有零新引而責行於<lb/>
　　二十萬舊引之商今也以四十八萬有零新引而<lb/>
　　散行于二百餘萬超掣之商其在僉㸃之中者既<lb/>
　　不苦于力量之難支其在僉㸃之外者又不苦于<lb/>
<pb n="KR3j0161_WYG_035-56a"/>
　　冷坐而難待至明年戊午年為第二徳字綱應行<lb/>
　　舊引之年亦止令行舊引不行新引却令第三超<lb/>
　　字綱以至第一聖字九綱及附綱照窩數派行新<lb/>
　　引巳未巳後俱照此行從此以往行至丙寅凡九<lb/>
　　年而舊引盡净即掛掣之引是年亦盡却令漸加<lb/>
　　新引以補淮北暫停新引之數此十字綱冊目今<lb/>
　　刋定以後即留與衆商永永百年據為窩本每年<lb/>
　　照冊上舊數派行新引其冊上無名者又誰得鑽<lb/>
<pb n="KR3j0161_WYG_035-56b"/>
　　入而與之争騖哉此法至輕便至明白至公普至<lb/>
　　饒益利無不收弊無不除不待行之數年而即今<lb/>
　　鹽法已一旦豁然大通矣若行于數年之後不但<lb/>
　　嵗額無停可以漸為増加即運司庫中亦從此大<lb/>
　　有餘積矣昔人論行鹽法惟劉晏知取予謂知所<lb/>
　　以取民不怨知所以予民不乏也今兩淮數十年<lb/>
　　來所以征商者稍急之而怨讟叢至稍緩之而匱<lb/>
　　缺多虞取予之謂何<lb/>
<pb n="KR3j0161_WYG_035-57a"/>
　　保舉縣丞沈時鹽法疏向之官鹽鹽賤輕而雜費<lb/>
　　少今之官鹽有引價有餘銀有割沒復有遼餉挑<lb/>
　　河募兵賑濟常例等項種種重費每一引共出夲<lb/>
　　三兩八錢投之本商止得銀三兩若私鹽每引止<lb/>
　　須鹽本五錢即有上下賄通之需不及輸官者十<lb/>
　　分之四奸人遂以私行為得計且行之地方官鹽<lb/>
　　價髙而難售私鹽價賤而易施所以私鹽之利十<lb/>
　　倍于官而官鹽之壅百不售十也是今日之鹽政<lb/>
<pb n="KR3j0161_WYG_035-57b"/>
　　私鹽則公行之而官鹽反私匿之使二百餘萬引<lb/>
　　鹽之利悉供姦人竊取而朝廷不得過而問焉在<lb/>
　　計國者惟日増鹽課以為生不知名雖増姦民善<lb/>
　　避之而旁走求多益寡是故帝王之生財與民不<lb/>
　　同謂之大道大者畧其小而忽其微務其寛大廣<lb/>
　　博寛大一分則國日増益一分廣博一分則國日<lb/>
　　擴充一分惠雖在下而利實總歸于上今欲将二<lb/>
　　百餘萬引之私鹽立變而輸官課惟祈皇上特簡<lb/>
<pb n="KR3j0161_WYG_035-58a"/>
　　重臣之最清亷才望者專責前往兩淮疏理将三<lb/>
　　十鹽塲舊制滷地草塲一一清結竈丁而厚恤之<lb/>
　　每年煎鹽務盡其物力之所出除正鹽七十餘萬<lb/>
　　外其餘餘鹽即将夲額正賦銀兩照時値工本給<lb/>
　　價官收而貯倉官賣每包額定五百觔為一引新<lb/>
　　舊派足三萬引之數每一引除商人引價五錢外<lb/>
　　止取鹽税九錢悉去餘設遼餉助工南北新窩等<lb/>
　　費計一兩四錢外再加鹽本五錢在商人一引止<lb/>
<pb n="KR3j0161_WYG_035-58b"/>
　　輸銀一兩九錢較前三兩八錢之數則減其半官<lb/>
　　收餘鹽則竈丁不窮課額減半則商人不困竈丁<lb/>
　　敢私匿一引而姦人敢私販一引犯出授與受即<lb/>
　　立時處絞家産籍沒入官如此力行如塞决者水<lb/>
　　無傍流扼喉者氣無傍出餘鹽盡入于官則私鹽<lb/>
　　不禁而自止私販止則遍天下皆官鹽也食鹽功<lb/>
　　績之名悉行除去在竈丁知官收之價不減于私<lb/>
　　則何樂就私在姦人知私販之費不減于官則何<lb/>
<pb n="KR3j0161_WYG_035-59a"/>
　　苦避官而䧟不測之罪哉臣計三百萬引之輕賤<lb/>
　　可得銀四百二十萬兩除舊額一百四十九萬七<lb/>
　　千餘兩頓増二百七十萬三千兩且姦商化為良<lb/>
　　賈千萬家私販頑户化為良民而行鹽地方南極<lb/>
　　湖廣西抵河南東海數千里人民咸享賤鹽之利<lb/>
　　兩淮若此合各運司行之可勝計哉收餘鹽減正<lb/>
　　價之説按嘉靖十三年給事中管懷理先言之矣<lb/>
　　其疏云欲通鹽法須先處餘鹽欲處餘鹽必多減<lb/>
<pb n="KR3j0161_WYG_035-59b"/>
　　正價大抵正鹽賤則私販自息私販息則正鹽自<lb/>
　　行此不易之定論也今雖不能法祖宗時八分二<lb/>
　　斗之制宜斟酌開中每正鹽一引定價五錢或四<lb/>
　　錢餘鹽一引定價二錢五分或二錢俱令在邉照<lb/>
　　時上納粟米豆料草束每年差給事中或御史一<lb/>
　　員赴邊趂時開中禁革一應買窩占中等弊正鹽<lb/>
　　給與引目餘鹽給與小票正鹽下塲支給餘鹽徑<lb/>
　　自收買正鹽一引許中餘鹽三四引或五六引務<lb/>
<pb n="KR3j0161_WYG_035-60a"/>
　　以盡收竈丁餘鹽為止若或未盡再添一二倍亦<lb/>
　　無不可如此正鹽價輕既有以利乎商人餘鹽盡<lb/>
　　收又有以利乎貧竈國課不集而自足私鹽不禁<lb/>
　　而自止沈疏即此意也<lb/>
　　崇禎十一年張慎言疏計天下之鹽法河東不同<lb/>
　　于長蘆長蘆不同于兩淮兩淮不同于兩浙乃其<lb/>
　　要領則可一言而盡曰恤商而已猶之足賦者在<lb/>
　　盡地之利欲盡地之利者在得農之情而農得竭<lb/>
<pb n="KR3j0161_WYG_035-60b"/>
　　其利欲得農之情而竭力在去其農之苦鹽法亦<lb/>
　　然欲課之無虧者在得商之情而去其商之害故<lb/>
　　䇿鹽者不必官别㝷一整齊之法即以行鹽之法<lb/>
　　仍曲詢于商若何而行若何而可以經久若何而<lb/>
　　可使私販不禁而自止因其勢而利導之即有姦<lb/>
　　商積弊但去其太甚使之樂而喜從事自下令于<lb/>
　　流水之源矣猶記萬歴末年有袁世振者行綱法<lb/>
　　行之半年新舊之引帶銷而課之解太倉者幾倍<lb/>
<pb n="KR3j0161_WYG_035-61a"/>
　　于曩時其後法既效而世振誤用羣小敗人去而<lb/>
　　法已更矣其所謂綱法者臣不知其詳然淮之父<lb/>
　　老必有能悉之者其時世振為官另設于運使之<lb/>
　　外今但重運使權而慎其選令御史提綱于上訪<lb/>
　　世振之法而輕重布之不必再設多官足矣<lb/>
　　茶法<lb/>
　　榷茶之法始于唐而詳于宋宋在江南則宣歙江<lb/>
　　池饒信洪撫筠袁十州廣徳興國臨江建昌南康<lb/>
<pb n="KR3j0161_WYG_035-61b"/>
　　五軍兩浙則蘇杭明越婺處溫台湖常衢睦十二<lb/>
　　州荆湖則江陵府潭灃鼎鄂岳歸峽七州荆門軍<lb/>
　　福建則建劍二州嵗輸租折税送六𣙜貨務鬻之<lb/>
　　置𣙜茶務江陵府于真海荆州漢陽無為軍凡六<lb/>
　　務在淮南則蘄黄舒廬光壽六州官自為塲置吏<lb/>
　　總之曰山塲十有三州軍采茶民𨽻焉曰園户嵗<lb/>
　　課作茶輸租餘官為市之先受錢而後入茶曰夲<lb/>
　　錢又民嵗輸茶折税賦者曰折税茶民有茶者售<lb/>
<pb n="KR3j0161_WYG_035-62a"/>
　　于官官給其食用曰食茶凡民茶折税外匿不送<lb/>
　　官及私鬻販者沒入之計直輸罪園戶輙敗毁茶<lb/>
　　樹者計所産論罪後乃稍寛商賈貿易入錢若金<lb/>
　　帛京師𣙜務以射六務十三塲給茶劵隨所射與<lb/>
　　之至道末鬻茶至二百八十五萬餘貫後益稍増<lb/>
　　至三百六十萬貫而以雍熙用兵令商人入芻塞<lb/>
　　下即今中鹽之法而髙其估遂以三百六十萬貫<lb/>
　　僅易邉儲五十萬　入中者非盡行商多土人既<lb/>
<pb n="KR3j0161_WYG_035-62b"/>
　　不知茶利厚薄得劵則轉鬻之商若京師交引舖<lb/>
　　商舖因得收蓄貿易以射利劵以積滯雖二三年<lb/>
　　不足償邉以頓乏茶法日壞于是使入粟塞下者<lb/>
　　度地里遠近即實糧量増直給劵徑至權貨立償<lb/>
　　以緡錢而茶則罷夲錢使園戶與商自相交易而<lb/>
　　官收其息如舒州羅源塲茶斤鬻錢五十有六官<lb/>
　　不復給夲但使商輸息錢三十有一而聽其所指<lb/>
　　地行得給劵通行為左驗以防私售謂之貼射若<lb/>
<pb n="KR3j0161_WYG_035-63a"/>
　　嵗課不盡官市之如舊而以商驟失利尼之不行<lb/>
　　至後始行輸茶之法而茶户摘山者往受錢于官<lb/>
　　乏困于輸錢之不時入則刑随商賈利薄販鬻者<lb/>
　　少官似簡易而利大損商民亦交困矣葢其法即<lb/>
　　今鹽法之變竈戶與商自交易其弊必至此也此<lb/>
　　後始以王韶言行秦鳯茶即明初設廵茶御史所<lb/>
　　廵者止存此一路而利亦薄矣明初茶法商人詣<lb/>
　　所在買茶已具數赴官輸錢千文給引照茶百觔<lb/>
<pb n="KR3j0161_WYG_035-63b"/>
　　其畸零不及引者納錢六百文給繇帖繇帖照六<lb/>
　　十觔量地定程以賣而犯私販與鹽法同罪諸批<lb/>
　　驗所截角退引一准鹽法以行民間蓄茶不得過<lb/>
　　一月之用茶戸私鬻者籍其園入官成化中批驗<lb/>
　　所不詳茶商姓名貫址聽冐名給引為轉相販賣<lb/>
　　故退引累催不繳為影射茶出山時不從公盤詰<lb/>
　　批驗所又不如法批驗而夾帶者衆又法商人詣<lb/>
　　批驗所買引而所在獨應天常州杭州三府于産<lb/>
<pb n="KR3j0161_WYG_035-64a"/>
　　地分逺者數千里近不下數百里道苦逺多費而<lb/>
　　姓名貫址易為欺于是用尚書王恕言聽茶商于<lb/>
　　産茶府州納課已即姓名貫址買引照茶年終該<lb/>
　　府縣各将賣過引由造冊并收過紙鈔解部仍具<lb/>
　　數買領次年合用引由各批驗所遇茶商經過照<lb/>
　　批驗将截角引仍付放行有夾帶送所在官司問<lb/>
　　理年終具驗過客商盤獲私茶具申冊掲合于上<lb/>
　　司繳部其法未為不偹今川陜畨市者茶積年不<lb/>
<pb n="KR3j0161_WYG_035-64b"/>
　　行至累數年而内地茶户不知官茶私茶之説久<lb/>
　　矣天下之言生財者亦罔聞知<lb/>
　<lb/>
　<lb/>
　<lb/>
　<lb/>
　<lb/>
　春明夢餘録卷三十五<lb/>
</p>
<p>
</p>
  </div>
</body>
</text>
</TEI>
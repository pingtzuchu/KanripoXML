<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘録卷二十六</head> <lb/>
    <p>
<pb n="KR3j0161_WYG_026-1a"/>
欽定四庫全書<lb/>
　春明夢餘録卷二十六<lb/>
　　　　　　　　　　吏部左侍郎孫承澤撰<lb/>
　　尚寶司<lb/>
尚寶司在午門外西兵科之上初設符璽郎後改今名<lb/>
設卿少卿丞職在禁庭守寶璽符牌印章而辨其所用<lb/>
有事請於内既事而藏之凡寶十四曰奉天之寶以鎮<lb/>
萬國祀天地曰皇帝之寶以册封賜勞曰皇帝信寶以<lb/>
<pb n="KR3j0161_WYG_026-1b"/>
徴召軍旅曰天子之寶以祭享鬼神曰天子行寶以封<lb/>
賜蠻司曰天子信寶以調發番兵曰制誥之寶以識誥<lb/>
命曰勅命之寶以識勅命曰廣運之寶以識黄選勘籍<lb/>
曰御前之寶以進御座從車駕曰皇帝尊親之寶以答<lb/>
賜宗人曰敬天勤民之寶以訓廸有司凡奉寶用寶從<lb/>
寶洗寶與印綬監俱凡扈守侍衛令牌之號六以警夜<lb/>
廵金牌之號五以嚴守衛凡半字銅符之號四以稽廵<lb/>
守凡銅牌之號一以稽卒凡牙牌之號五以察朝叅凡<lb/>
<pb n="KR3j0161_WYG_026-2a"/>
祭牌之號三以謹祀事凡雙魚銅牌之號五以肅直衛<lb/>
以潔祀壇凡符騐之號五以給傳郵通制命<lb/>
　　尚寶司題名記尚寶司掌璽牌符之事國初建符<lb/>
　　璽郎後改曰尚寶司秩正三品洪武元年乃置卿<lb/>
　　一人正五品少卿一人從五品司丞二人正六品<lb/>
　　其後大臣子弟以廕補丞者無常員列署在右掖<lb/>
　　之内其地至禁密也寶璽之大者曰奉天之寶為<lb/>
　　唐宋傳璽惟祀天地用之凡詔若赦則用皇帝之<lb/>
<pb n="KR3j0161_WYG_026-2b"/>
　　寶立封及賜勞則用行寶詔親王大臣調兵則用<lb/>
　　信寶册上尊號則用尊親之寶勅諭親王則用親<lb/>
　　親之寶祀山川鬼神則用天子之寶封外國及賜<lb/>
　　勞則用天子行寶詔外國調兵則用天子信寶曰<lb/>
　　誥則用誥命之寶曰勅則用勅命之寶勅奬臣工<lb/>
　　則用廣運之寶勅諭来朝官員則用敬天勤民之<lb/>
　　寶凡寶之用必請命而後發焉天子享祀郊廟若<lb/>
　　視學耤田勲衛扈從及公侯駙馬都督日衛錦衣<lb/>
<pb n="KR3j0161_WYG_026-3a"/>
　　當直則給金牌牌之制有龍者虎者麒麟者獅者<lb/>
　　雲者以其官為差皇城金吾禁夜五城夜巡則給<lb/>
　　令牌虎賁巡城則給銅符九門守衛則給銅牌錦<lb/>
　　衣校尉入直則給雙魚銅牌京官之朝叅者則給<lb/>
　　牙牌勲臣以勲字親臣以親字文臣以文字武臣<lb/>
　　以武字文武官之與陪祀郊廟及執事人亦給牙<lb/>
　　牌有圎花長花長素之别凡諸得給牌者有故則<lb/>
　　檢籍而納之親王之國及文武大臣出撫鎮則給<lb/>
<pb n="KR3j0161_WYG_026-3b"/>
　　符騐御史出巡察則給印事竣則納之稽出入之<lb/>
　　令而辨其數其事至重也每大朝㑹則二人以寶<lb/>
　　導駕先立侍殿中駕出幸則二人以騎從寶行其<lb/>
　　為侍從至親近國初類以文學儒臣領其職或兼<lb/>
　　秩為尚書郎而下非有才名者不得調勲輔大臣<lb/>
　　子弟奉特㫖乃得補丞他流所弗與焉其𨕖至慎<lb/>
　　也尚寶司舊直廬頺圮而題名亦闕焉嘉靖丁未<lb/>
　　尚寶諸君乃請于上曰尚寶為禁近臣而待漏齋<lb/>
<pb n="KR3j0161_WYG_026-4a"/>
　　直無所每風雨晨夕雜處他舍中弗便詔以長安<lb/>
　　之閒署改為之用是興止有寜宇既而諸君復喟<lb/>
　　然曰君子疾沒世而名不稱也况居其官而紀載<lb/>
　　弗偹姓名無傳焉何以稽徃而詔来哉乃蒐諸故<lb/>
　　牒自洪武而下迄於今凡有事於尚寶者得若干<lb/>
　　人刻其名氏爵里立石廬中丐張治記之記曰寶<lb/>
　　者人君所以信其命於天下者也名者君子所以<lb/>
　　信其行於後世者也人君之於寶則設官以守之<lb/>
<pb n="KR3j0161_WYG_026-4b"/>
　　者慎其令也然則君子之於名其賢不肖闗於勸<lb/>
　　懲者至逺也顧可以弗思慎乎哉夫徳者所以慎<lb/>
　　名之具也是故人君有慎令而後天下無邪政是<lb/>
　　謂治法君子有慎名而後終身無邪行是謂治人<lb/>
　　以治人而守治法則身安而國家可長保也嗚呼<lb/>
　　豈獨尚寶然哉此諸君所為題名意也長沙張治<lb/>
　　撰<lb/>
　　尚寶司卿劉日升議處公署疏竊照本司設在掖<lb/>
<pb n="KR3j0161_WYG_026-5a"/>
　　門内西收藏金銅牌靣等件俱係朝廷信物機密<lb/>
　　所在闗係匪輕國家剏立衙門必於禁地誠重之<lb/>
　　也伏讀聖祖賜臣等衙門誥詞寶乃乾符也昔列<lb/>
　　聖握而統寰宇故為神噐特謹以示信又曰事密<lb/>
　　而隐機潛而深洋洋聖謨顯示以禁地之當慎矣<lb/>
　　續奉欽依凡一應閑雜人等無事擅進尚寶司裏<lb/>
　　去的錦衣衛着人拿赫赫明命嚴諭以禁地之當<lb/>
　　肅矣臣等夙夜出入仰王言之在上瞻天威之伊<lb/>
<pb n="KR3j0161_WYG_026-5b"/>
　　邇兢兢焉惟不能奉職是懼不意一旦被燬遂致<lb/>
　　辦事無所臣等有不敢不亟請者但大工方興恐<lb/>
　　難遽及本司有午門外直房三間原係候朝處所<lb/>
　　合無比照六科勅下工部估計脩理暫容臣等辦<lb/>
　　事其中候大工完日次第興造照舊入内庶不失<lb/>
　　祖宗創建初意而臣等職業亦不致曠廢矣奉㫖<lb/>
　　是該衙門知道<lb/>
　　西垣筆記<lb/>
<pb n="KR3j0161_WYG_026-6a"/>
　　周官有典瑞掌節二官掌瑞節之事秦漢有符節<lb/>
　　令丞領符璽郎文帝時與郡守有銅虎符竹使符<lb/>
　　之制皆屬焉隋有符璽局屬門下省唐稱符寶郎<lb/>
　　掌天子之八寶及國之符節並納于宫中駕出幸<lb/>
　　則二人以騎從寶行<lb/>
　　明之各寶皆内尚寶監女官掌之遇用寶則尚寶<lb/>
　　司以揭帖赴尚寶監尚寶監請㫖然後赴内司領<lb/>
　　取嵗用寶三萬餘顆嵗終尚寶司奏進數目<lb/>
<pb n="KR3j0161_WYG_026-6b"/>
　　官職入朝皆佩牙牌其官職鐫牌上拜官則於尚<lb/>
　　寶領出出京及遷轉則繳還唐人百官隨身魚符<lb/>
　　一右一左左者進内右者隨身皆盛以袋宋賜金<lb/>
　　帶者例不佩魚惟兩府賜佩謂之重金<lb/>
　　煎熬寶色法<lb/>
　　大麻子油十八斤　一次下皂角四十五兩　二<lb/>
　　次下金毛狗脊九個　三次下白芨十八兩　四<lb/>
　　次下白礬九兩　蜜陀僧一兩八錢　黄丹一兩<lb/>
<pb n="KR3j0161_WYG_026-7a"/>
　　八錢　無名異九錢茆香二兩　五次下藿香二<lb/>
　　兩　地蓮衣二兩　甘松二兩　山柰二両　苓<lb/>
　　陵香二兩　麝香五個<lb/>
　　雙璽記𢎞治十三年七月陕西都司都指揮使楊<lb/>
　　敬等奏據西安府鄠縣道安里軍人毛志學狀本<lb/>
　　年六月二十二日午時在本里趙綸村沿河邊澡<lb/>
　　浴得一玉璽臣等辨得篆文係是受命於天既壽<lb/>
　　永昌八字背有螭鈕其色洗白光彩異常厚一寸<lb/>
<pb n="KR3j0161_WYG_026-7b"/>
　　連鈕二寸方圓一尺四寸四分完全篆文明朗刻<lb/>
　　畫竒古殊無瑕玷巡撫右都御史熊翀㑹騐此即<lb/>
　　厯代傳國璽也除璽該熊翀差官齎進外謹具奏<lb/>
　　聞<lb/>
　　天啟甲子九月初四日河南臨漳縣民邢一泰於<lb/>
　　務本莊東去磁州八里漳河西畔得一玉璽大如<lb/>
　　斗縣令何可及騐其文曰受命於天既壽永昌方<lb/>
　　各四寸厚三寸餘重一百一十兩報之都察院副<lb/>
<pb n="KR3j0161_WYG_026-8a"/>
　　都御史巡撫河南程紹奏聞曰秦璽之不足徴久<lb/>
　　矣今璽之出適在臣疆内道路喧噪流聞禁闥既<lb/>
　　不應還瘞地下又不敢私秘人間欲遣官恭進闕<lb/>
　　庭跡渉貢媚非臣誼所宜亦恐皇上之所寶者在<lb/>
　　彼不在此臣雖什襲進之皇上且瓦礫置之也謹<lb/>
　　先馳奏聞候命進止昔者王孫圉不寶玉珩齊威<lb/>
　　王不寶照乘蠻裔偏霸猶知尊賢寶善輝耀史册<lb/>
　　况於聖明之朝全盛之世乎今之大臣如總憲鄒<lb/>
<pb n="KR3j0161_WYG_026-8b"/>
　　元標馮從吾尚書王紀盛以𢎞孫慎行侍郎曹於<lb/>
　　汴等憂國奉公白首魁艾又有一斥不還之詞臣<lb/>
　　久錮不起之臺諫思皇多士國之寶臣臣不能挽<lb/>
　　囬天聼汲致明廷徒獻符貢璽效七十二代之故<lb/>
　　事臣竊羞之伏望皇上踐履大寶克受貞符怡神<lb/>
　　寡慾親賢納諫在朝之忠直勿事虚拘遺野之名<lb/>
　　賢急為登進玉瓚毖於清廟瑚璉賁於明堂共襄<lb/>
　　大噐永固金甌雖謂虞舜黄璽夏禹元圭至今存<lb/>
<pb n="KR3j0161_WYG_026-9a"/>
　　可也區區傳國璽其真偽豈足論哉<lb/>
　　秦璽至漢已亡後之僣竊多偽為之其不足重明<lb/>
　　矣𢎞治中秦中所進上令禮部察騐謂與輟耕録<lb/>
　　所載秦璽規製不合僅賞軍人毛志學銀五兩此<lb/>
　　𢎞治之所以為𢎞治也河南省所報上令賫進天<lb/>
　　子親御文華殿璽貯御前逆閹魏忠賢手捧之慿<lb/>
　　軒頒示羣臣皆呼萬嵗傳制受賀而罷此天啟之<lb/>
　　所以為天啟也巡撫程公紹一疏烺烺千古矣程<lb/>
<pb n="KR3j0161_WYG_026-9b"/>
　　公徳州人崇禎初起為工部右侍郎四疏告歸優<lb/>
　　游林泉歿贈工部尚書<lb/>
　　丁酉六月曬書得萬厯癸未中書謝從寜所搨璽<lb/>
　　文一紙因書二疏於後以為山中閒玩退谷手記<lb/>
　　按宋紹聖三年十二月長安村民叚義掘地得玉<lb/>
　　璽正緑色以獻於朝蹇序辰安惇等皆言此秦璽<lb/>
　　漢以為傳國寶自五代失之今為時而出尋詔禮<lb/>
　　部御史臺學士院秘書省太常寺議於是蔡京等<lb/>
<pb n="KR3j0161_WYG_026-10a"/>
　　奏考之璽文皇帝壽昌晋璽也受命於天後魏璽<lb/>
　　也有徳者昌石晋璽也今云受命於天既壽永昌<lb/>
　　其為秦璽無疑哲宗遂以五月朔御殿受賀改紹<lb/>
　　聖五年為元符元年云此事與熹宗朝事極似<lb/>
　<lb/>
　<lb/>
　<lb/>
　<lb/>
<pb n="KR3j0161_WYG_026-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春明夢餘録卷二十六<lb/>
</p>
<p>
</p>
  </div>
</body>
</text>
</TEI>
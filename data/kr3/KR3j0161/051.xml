<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘錄卷五十一</head> <lb/>
    <p>
<pb n="KR3j0161_WYG_051-1a"/>
欽定四庫全書<lb/>
　春明夢餘錄卷五十一<lb/>
　　　　　　　　　　吏部左侍郎孫承澤撰<lb/>
　　太常寺<lb/>
太常寺在皇城西後府之東南向中為崇正堂萬歴中<lb/>
董其昌為寺卿改寅清堂書用李江夏法甚工後堂左<lb/>
右為官舍堂後為香帛庫庫北為浴堂南為柴庫右為<lb/>
祭器庫初為太常司正三品吳元年令凡朝㑹贈諡冊<lb/>
<pb n="KR3j0161_WYG_051-1b"/>
封冠婚䘮祭講究儀式計量物料移文各衙門施行禮<lb/>
樂祭祀宴賞犒賚賔客工匠悉𨽻焉洪武元年定太常<lb/>
官制掌天地宗廟社稷山川神祗之祭以相大儀以格<lb/>
神明以致天地之和餘分𨽻各衙門設卿少卿司丞博<lb/>
士典簿恊律郎賛禮郎司樂大祝等官及祠祭署令署<lb/>
丞三年置神牲所設廪犧令大使副使等官四年神牲<lb/>
所革七年設典樂二十四年改署令為奉祀署丞為祀<lb/>
丞三十年改司為寺司丞為寺丞三十五年革大祝<lb/>
<pb n="KR3j0161_WYG_051-2a"/>
　　虞舜命伯夷作秩宗典三禮后䕫典樂周併領於<lb/>
　　宗伯秦始為奉常漢因之為太常太常王者所建<lb/>
　　之旗也畫日月蛟龍百官有大功徳則書之王者<lb/>
　　有大事則建以行禮官奉持之故曰奉常又曰太<lb/>
　　常漢百官志曰欲令國家盛大社稷常存稱太常<lb/>
　　又曰尊大之義也<lb/>
　　太常職事凡天神地祗人鬼嵗祭有常先嵗孟冬<lb/>
　　進明年祭日上御奉天殿受之頒諸司凡上祭賛<lb/>
<pb n="KR3j0161_WYG_051-2b"/>
　　相禮儀大臣攝事亦如之若祭先期請省牲大祀<lb/>
　　上先省大臣繼省之進版銅人上殿奏齋戒示諸<lb/>
　　司凡薦新品物移光禄寺凡國有冊封冠婚營繕<lb/>
　　出師嵗時旱澇大災難請郊廟社稷凡新王之國<lb/>
　　若朝還謁辭於寝廟凡祭滌器㸑理香燭玉帛整<lb/>
　　拂神幄必恭潔凡玉三等曰蒼玉曰黄琮曰玉制<lb/>
　　帛五等曰郊祀曰奉先曰展親曰禮神曰報功凡<lb/>
　　牲四等曰犢曰牛曰太牢曰少牢凡樂四等曰九<lb/>
<pb n="KR3j0161_WYG_051-3a"/>
　　奏曰八奏曰七奏曰六奏凡舞二曰文舞曰武舞<lb/>
　　凡樂器不徙凡陵園之祭無樂凡祭掌燎看燎讀<lb/>
　　祝奏禮對引司香進俎舉麾陳設收支導引設位<lb/>
　　典儀通賛奉帛執爵司尊司罍洗卿貳屬各供其<lb/>
　　事凡宴㑹率其屬奏樂典簿典勾校金糓察視禮<lb/>
　　数省署文移博士講習禮文請上填名祝版大禮<lb/>
　　導賛其儀神樂觀提㸃知樂領樂生舞生而時教<lb/>
　　肄之進退其考賛禮郎設君臣之位以奉祭祀之<lb/>
<pb n="KR3j0161_WYG_051-3b"/>
　　禮拜跪之節皆賛導焉而承傳之恊律郎司樂考<lb/>
　　恊雅樂凡舞人韻聲人籍覈其名数而審欵之凡<lb/>
　　淫聲過聲凶聲慢聲舞失節者皆禁糾之凡上至<lb/>
　　祀所夜警晨嚴凡祭先期演樂太和殿凡大祀樂<lb/>
　　生七十二人舞生一百三十二人凡壇署典守壇<lb/>
　　塲殿宇厨庫林木時灑掃之以供其祀事陵署亦<lb/>
　　如之犧牲所凡三祀牲牢咸有数養而滌之耤田<lb/>
　　収糓納於神倉供五齊三酒之用穰藁飼牲<lb/>
<pb n="KR3j0161_WYG_051-4a"/>
　　洪武二十五年六月以皇太子新薨欲停時享命<lb/>
　　禮部侍郎張智等考求前代典禮智等奏宋㑹要<lb/>
　　言王制䘮三年不祭惟祭天地社稷真宗居䘮易<lb/>
　　月服除明年遂享太廟合祀天地於圜丘郊用樂<lb/>
　　餘皆備而不作今宜如宋制從之是年八月上召<lb/>
　　太常寺卿許昇問祭祀禮儀昇不能對典簿劉仲<lb/>
　　實從旁代奏甚詳上曰國莫重於祭祀職太常者<lb/>
　　昏惰如此何以祀神遂降昇為刑部主事而以仲<lb/>
<pb n="KR3j0161_WYG_051-4b"/>
　　實代之<lb/>
　　太常博士漢人極重此官國有大政下丞相九卿<lb/>
　　㑹議必及博士即如廢昌邑王奏中公卿将相列<lb/>
　　名上請必曰臣敞等謹與博士議云云如此大事<lb/>
　　非博士之言不行其重之如此<lb/>
　　太常賛禮郎即宋之太祝也宋重其官以宰相任<lb/>
　　子為之明初亦以處文學之士乙科初選毎得之<lb/>
　　後乃以黄冠充焉失矣<lb/>
<pb n="KR3j0161_WYG_051-5a"/>
　　宋濓曰凡守令滿三載者朝京師詔銓曹考核治<lb/>
　　行其昭著者皆復舊職命儀曹燕饗之遇有事郊<lb/>
　　社令被以盛服從公卿大夫之後以與祀事上之<lb/>
　　意以為能勤民方可以對越神明也<lb/>
　　宗伯于慎行太常寺題名記國家法六典建官既<lb/>
　　以禮樂神人之政總之春曹又設太常卿佐使率<lb/>
　　其屬以奉郊廟羣神之祀而掌其器幣壇塲儀文<lb/>
　　樂舞之数以告時於上而請行之盖宗伯所掌天<lb/>
<pb n="KR3j0161_WYG_051-5b"/>
　　神地祗人鬼之禮春曹舉其全太常專其職矣所<lb/>
　　謂崇明禋之典以恊承神休厥惟重哉寺之在北<lb/>
　　都者初稱行在正統間始定今名則永樂以前故<lb/>
　　南太常也而題名所志卿及餘佐肇自洪武於建<lb/>
　　置之實不相中矣萬歴庚寅卿張公作霖以題石<lb/>
　　且盈将更鎸以待來者則㫁自永樂十八年卿蔣<lb/>
　　公守約少卿傅公霞岫以下而除其官南寺者以<lb/>
　　志實也又准雷大司空年表之法列卿少而除丞<lb/>
<pb n="KR3j0161_WYG_051-6a"/>
　　以志守也舊記間有遺失又取年表所載頗増入<lb/>
　　之而隆慶以後續焉以志備也謂不佞承乏禮官<lb/>
　　請為之記恭惟我髙皇帝開天剏宇稽古禮文惟<lb/>
　　是郊廟百神之祀對越将享罔敢逸豫洋洋乎廣<lb/>
　　謨景訓載在典策規於萬世矣列聖相承率由舊<lb/>
　　章靡有遺闕是致昊穹錫貺百神効職年糓順成<lb/>
　　羣生嘉鬯與虞周之盛有同符焉其惟明徳之歆<lb/>
　　升聞於上亦越奉齍涖鬯之臣陳言祝嘏以假於<lb/>
<pb n="KR3j0161_WYG_051-6b"/>
　　上下神祗與有榮號哉及遡穆考以前寺之卿佐<lb/>
　　間或参以宗祝秩之上列亦惟其習於祼将示有<lb/>
　　常也不佞竊有睹焉古者官不易方材不兼任伯<lb/>
　　夷典禮后䕫典樂各効一職不二其守以終其身<lb/>
　　故能搏心攝志儲精㑹神以逆釐三靈而恊調元<lb/>
　　化也今之太常既以一官兼夷䕫之任而備其所<lb/>
　　不能周又皆出於仙曹瑣闥極當時華要之選垂<lb/>
　　魚擁佩朝游乎圭瓉暮翔於斗樞即欲精白一心<lb/>
<pb n="KR3j0161_WYG_051-7a"/>
　　肅祗厥職以揚洪煇而甄靈貺時不㡬也無已而<lb/>
　　委之宗祝曰以其服習有常不惑於儀云爾則無<lb/>
　　乃以人而棄官乎繄考舜之命夷曰夙夜惟寅直<lb/>
　　哉惟清其命䕫也以直寛剛簡之徳勅之則夷䕫<lb/>
　　之終身於其官者固不在玉帛鐘皷之間而在乎<lb/>
　　有禮樂之夲也任是官者誠有禮樂之夲以考其<lb/>
　　器数而舉其彜章則一日居職亦夷䕫之一日矣<lb/>
　　由是而後乎吾者一二人焉如之是一二人者其<lb/>
<pb n="KR3j0161_WYG_051-7b"/>
　　不為夷與䕫乎又由是而後乎吾者十百人焉如<lb/>
　　之是十百人者其不為夷與䕫乎有如提空名以<lb/>
　　自貴而慢厥官常以怨恫於神明即終其身於鐘<lb/>
　　鼓玉帛之間何以自異於宗祝之流而稱顯相乎<lb/>
　　聖上恪共祀典春秋匪懈祝號之史或有愆於禮<lb/>
　　度輒下詔申飭應時更置而於寺之卿佐茂簡名<lb/>
　　徳以冠九列爛焉爍乎於前有輝矣繼自今以往<lb/>
　　任是官者其有不烝烝翼翼各率乃職以求踵夷<lb/>
<pb n="KR3j0161_WYG_051-8a"/>
　　䕫之躅而委諸宗祝為也即我二三禮官實儼然<lb/>
　　在庖俎之間亦曷敢不相與敬之以光揚天子之<lb/>
　　丕赫命於戲重哉爰弁諸碑首用昭示千萬䙫維<lb/>
　　張公其有令矩於後人焉<lb/>
　<lb/>
　<lb/>
　<lb/>
　<lb/>
<pb n="KR3j0161_WYG_051-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春明夢餘錄卷五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘録卷十八</head> <lb/>
    <p>
<pb n="KR3j0161_WYG_018-1a"/>
欽定四庫全書<lb/>
　春明夢餘録卷十八<lb/>
　　　　　　　　　　吏部左侍郎孫承澤撰<lb/>
　　奉先殿<lb/>
奉先殿在神霄殿之東殿九室如廟寢制國家有太廟<lb/>
以象外朝有奉先殿以象内朝毎室一帝一后如太廟<lb/>
寢殿其祔祧迭遷之禮亦如之凡祀方丘朝日夕月冊<lb/>
封告祭及忌祭在焉餘皆於太廟行之<lb/>
<pb n="KR3j0161_WYG_018-1b"/>
　　明洪武三年十月建奉先殿上以歲時致享則於<lb/>
　　太廟至晨昏謁見節序告奠古必有其所下部考<lb/>
　　論以聞於是尚書陶凱奏古者宗廟之制前殿後<lb/>
　　寢爾雅云室有東西廂曰廟無廂有室曰寢廟是<lb/>
　　棲身之處故在前寢是藏衣冠之處故在後自漢<lb/>
　　以來建廟宮城外已非一日故宋建欽先孝思殿<lb/>
　　於宫中崇政之東以奉神御今太廟祭祀已有定<lb/>
　　制請於乾清宫左别建奉先殿以奉神御每日焚<lb/>
<pb n="KR3j0161_WYG_018-2a"/>
　　香朔望薦新節序及生辰皆致祭用常饌行家人<lb/>
　　禮<lb/>
　　永樂三十五年十一月始作奉先殿其初止享五<lb/>
　　廟太后<lb/>
　　孝宗生母孝肅紀皇后薨禮不得祔廟殿乃於奉<lb/>
　　先之右特建奉慈殿别祀之已而憲廟生母孝穆<lb/>
　　周皇太后世廟生祖母孝惠邵太皇太后皆祀其<lb/>
　　中歲享薦如奉先殿嘉靖十五年上諭禮官曰廟<lb/>
<pb n="KR3j0161_WYG_018-2b"/>
　　中帝配一后陵祔𦵏乃有二三后廟祀陵祀禮夲<lb/>
　　不同奉慈三后主既不得祔廟又不祔陵殿似黜<lb/>
　　之非親之也禮官遂請奉孝肅於裕陵孝穆孝惠<lb/>
　　於茂陵其罷奉慈享薦而并祭於奉先殿外廷莫<lb/>
　　知也萬歴三年上諭禮官曰朕思𢎞孝神霄二殿<lb/>
　　皇祖妣孝烈皇后孝恪皇太后神位宜奉安於奉<lb/>
　　先殿祔享查議來行禮部查嘉靖十五年議祔陵<lb/>
　　祭不議祔内殿上曰奉先殿今見有孝肅孝穆孝<lb/>
<pb n="KR3j0161_WYG_018-3a"/>
　　惠三后神位俱係我皇祖欽定宜遵照祔安不必<lb/>
　　另議乃奉安孝烈孝恪神位於肅皇帝室併罷𢎞<lb/>
　　孝神霄之祀而專祀於奉先殿<lb/>
　　崇禎十五年五月十七日上傳禮部堂上官禮科<lb/>
　　太常寺卿來中左門及午賜宫餅各十五枚上御<lb/>
　　中左門之左小廂房有扁曰德政殿上返顧屏諸<lb/>
　　璫退後即日禮部等官過來上曰太廟之制一帝<lb/>
　　一后計九廟此外祧廟亦有九亦止一帝一后因<lb/>
<pb n="KR3j0161_WYG_018-3b"/>
　　屈指數自德懿熙仁四祖外仁宣英憲孝共九祧<lb/>
　　廟已滿各一帝一后其繼后及生母后七位既不<lb/>
　　得入太廟亦並無祧廟之主即宮中奉先殿亦原<lb/>
　　止一帝一后嘉靖後有以繼后生母后入者而以<lb/>
　　前七位尚無祭也上意似在生母孝純皇太后而<lb/>
　　又推及七位后悉入奉先殿亦未明言也禮臣林<lb/>
　　欲楫蔣德璟王錫衮奏奉先之外别有奉慈殿係<lb/>
　　奉繼后及生母后處今雖廢尚可舉行上曰奉慈<lb/>
<pb n="KR3j0161_WYG_018-4a"/>
　　殿外尚有𢎞孝殿神霄宫夲恩殿禮臣奏奉慈殿<lb/>
　　如未可復或即在神霄殿奉祀未知可否上曰太<lb/>
　　廟一帝一后朕不敢輕動還只是奉先尚可恢拓<lb/>
　　前後加一層即祧廟亦當祫祭德璟奏大祫之禮<lb/>
　　歲暮已行於太廟似已妥當且奉先原止一帝一<lb/>
　　后與太廟同若並祧廟之主俱入未知妥否上曰<lb/>
　　奉先殿見有繼后及生母后七位璟奏此萬歴初<lb/>
　　添入上黙然此舉雖屬孝思然自古無二祧廟再<lb/>
<pb n="KR3j0161_WYG_018-4b"/>
　　建非禮也頼部科上疏執奏得止<lb/>
　　帝后忌辰祭期<lb/>
太祖五月初十日<lb/>
孝慈皇后八月初十日<lb/>
成祖七月十八日<lb/>
仁孝皇后七月初四日<lb/>
仁宗五月十二日<lb/>
誠孝皇后十月十八日<lb/>
<pb n="KR3j0161_WYG_018-5a"/>
宣宗正月初三日<lb/>
孝恭皇后九月初四日<lb/>
英宗正月十七日<lb/>
孝莊皇后六月二十六日<lb/>
孝肅皇后三月初一日<lb/>
憲宗八月初二日<lb/>
孝貞皇后二月初十日<lb/>
孝穆皇后六月二十八日<lb/>
<pb n="KR3j0161_WYG_018-5b"/>
孝惠皇后十一月十八日<lb/>
孝宗五月初七日<lb/>
孝康皇后八月初八日<lb/>
興獻睿宗六月十七日<lb/>
孝慈皇后十二月初四日<lb/>
武宗三月十四日<lb/>
孝靜皇后正月二十五日<lb/>
世宗十二月十四日<lb/>
<pb n="KR3j0161_WYG_018-6a"/>
孝潔皇后十月初二日<lb/>
孝烈皇后十月十八日<lb/>
孝恪皇后正月十一日<lb/>
穆宗五月二十六日<lb/>
孝懿皇后四月十三日<lb/>
孝安皇后七月十三日<lb/>
孝定皇后二月初九日<lb/>
神宗七月二十一日<lb/>
<pb n="KR3j0161_WYG_018-6b"/>
孝端皇后四月初六日<lb/>
孝靖皇后九月十三日<lb/>
光宗九月初一日<lb/>
孝元皇后十二月二十四日<lb/>
孝和皇后三月初一日<lb/>
孝純皇后七月十九日<lb/>
熹宗八月二十二日<lb/>
　　每月供獻<lb/>
<pb n="KR3j0161_WYG_018-7a"/>
　　初一日捲煎　　　　　　初二日髓餅<lb/>
　　初三日沙爐燒餅　　　　初四日蓼花<lb/>
　　初五日羊肉肥麫角兒　　初六日糖沙饀饅頭<lb/>
　　初七日巴茶　　　　　　初八日蜜酥餅<lb/>
　　初九日肉油酥　　　　　初十日糖蒸餅<lb/>
　　十一日盪麵燒餅　　　　十二日椒鹽餅<lb/>
　　十三日羊肉小饅頭　　　十四日細糖<lb/>
　　十五日玉茭白　　　　　十六日千層蒸餅<lb/>
<pb n="KR3j0161_WYG_018-7b"/>
　　十七日酥皮角　　　　　十八日糖棗糕<lb/>
　　十九日酪　　　　　　　二十日麻膩麫<lb/>
　　二十一日蜂糖糕　　　　二十二日芝蔴燒餅<lb/>
　　二十三日捲餅　　　　　二十四日熝羊蒸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　　二十五日雪糕　　　　　二十六日夾糖餅<lb/>
　　二十七日兩熟魚　　　　二十八日象眼糕<lb/>
　　二十九日酥油燒餅<lb/>
　　以上一月共用銀一千五百九十二兩四錢又毎<lb/>
<pb n="KR3j0161_WYG_018-8a"/>
　　月遇十五日奉先殿用猪九口羊五隻大尾羊四<lb/>
　　隻香油棗柿葡萄荔枝梨水粉諸件用一百六十<lb/>
　　八兩四月初八日獻新不落夾用銀一百六十九<lb/>
　　兩四錢<lb/>
　　崇禎十五年禮科給事沈𦙍培不宜别立廟祀疏<lb/>
　　竊惟禮以祖宗所定者為尊議以經傳所依者為<lb/>
　　正臣伏莊誦諭札以祧廟贈后三位終歲無一祭<lb/>
　　見廟繼后聖母七位忌辰不得設祭服青孝念難<lb/>
<pb n="KR3j0161_WYG_018-8b"/>
　　已欲將夲恩殿改建殿宇二層供安已祧九廟帝<lb/>
　　后而祔三贈后於其中及見廟繼后聖母逢忌之<lb/>
　　日宜否設祭服青煌煌天語既昭示以太廟大禮<lb/>
　　不敢輕議而又通着部科同太常寺折衷情制詳<lb/>
　　酌典儀微臣拜揚明命敢不畢竭愚誠用光聖孝<lb/>
　　夫禮有萬世之經有一時之權經者推之祖宗而<lb/>
　　凖比之經傳而符如太廟一帝一后奉先殿亦一<lb/>
　　帝一后是也權者祖宗所已行而禮縁義起經傳<lb/>
<pb n="KR3j0161_WYG_018-9a"/>
　　所不載而儀以情隆如别殿之專享奉先之祔安<lb/>
　　是也今日舍祖宗所定之禮而别求所為禮舍經<lb/>
　　傳所依之議而别求所為議有萬萬不敢出者臣<lb/>
　　請盡言無諱可乎考古無奉先殿之制太祖以時<lb/>
　　享未足展孝思特彷前代原廟神御殿之意而建<lb/>
　　奉先殿於乾清宫之左成祖率循無改雖曰用常<lb/>
　　饌行家人禮而太廟以象外朝奉先殿以象内朝<lb/>
　　凡節忌祭告太常題知光禄供獻禮未嘗不嚴且<lb/>
<pb n="KR3j0161_WYG_018-9b"/>
　　重也每室一帝一后如太廟寢殿其祔祧迭遷之<lb/>
　　禮亦如之禮又未嘗不明且備也孝宗以孝穆紀<lb/>
　　太后不得祔太廟奉先殿别建奉慈殿薦享既以<lb/>
　　避尊復以專敬仁至義盡千古為昭嗣孝肅周太<lb/>
　　皇太后崩孝宗召内閣劉健李東陽謝遷等議祔<lb/>
　　廟禮一則曰事須師古末世鄙褻之事不足學再<lb/>
　　則曰宗廟事闗係綱常極重豈可有毫髮僣差卒<lb/>
　　祔孝莊錢皇后於太廟奉先殿孝肅則祀奉慈殿<lb/>
<pb n="KR3j0161_WYG_018-10a"/>
　　中室移孝穆居左世宗追上孝惠邵太后尊號亦<lb/>
　　祀奉慈殿居右嘉靖十五年諭禮官以三后主既<lb/>
　　不祔太廟又不祔陵殿似黜之非親之命㑹議以<lb/>
　　行禮官言自古天子惟一帝一后配享於廟所生<lb/>
　　之母别祭於寢斯禮之正孝宗奉慈殿之建子祀<lb/>
　　生母以盡終身之孝耳禮於妾母不世祭謂子祭<lb/>
　　之於孫則止葢繼祖重故不復顧其私祖母也今<lb/>
　　於孝肅曾孫也孝穆孫屬也孝惠孫也禮不世祭<lb/>
<pb n="KR3j0161_WYG_018-10b"/>
　　義當擬祧但祧義惟遷主為是而遷祧陵殿歲時<lb/>
　　祔享尤為曲盡非前代所及世宗從之罷奉慈殿<lb/>
　　祭二十九年祔孝烈方皇后於太廟時以孝潔係<lb/>
　　元配持議久而始定穆宗即位仍祔孝潔太廟而<lb/>
　　祀孝烈於𢎞孝殿又别祀孝恪杜太后於神霄殿<lb/>
　　萬歴三年諭禮官以孝烈孝恪宜奉於奉先殿祔<lb/>
　　享部察嘉靖十五年議祔陵殿不議祔奉先殿神<lb/>
　　宗曰奉先殿見有孝肅孝穆孝惠三后神位係我<lb/>
<pb n="KR3j0161_WYG_018-11a"/>
　　皇祖欽定宜遵照祔安不必另議而并罷𢎞孝神<lb/>
　　霄之祭自是繼后贈后皆以祔享奉先殿為成例<lb/>
　　矣當孝宗始建祧廟暨世宗再正太祖南向之位<lb/>
　　爾時明明穆穆酌古斟今豈不念太廟既有祧廟<lb/>
　　奉先殿何無祔殿良以遠廟為祧去祧為壇去壇<lb/>
　　為墠禮有不得不降情有不得不殺先儒嚴陵方<lb/>
　　氏曰王者之於祖禰以人道事之則有寢以神道<lb/>
　　事之則有廟天子七廟而周官𨽻僕止掌五寢者<lb/>
<pb n="KR3j0161_WYG_018-11b"/>
　　以二祧將毁先除其寢事有漸故也祭神道也薦<lb/>
　　人道也致堂胡氏曰天子七廟而已矣有祧焉不<lb/>
　　患其數盈也有禘焉不患其乏饗也是故宗廟之<lb/>
　　禮繇子孫不忘而建不忘者仁也斷以先王之義<lb/>
　　無敢損益於其間是則禮之盡也今欲建祧殿二<lb/>
　　層而又不在奉先殿之後將以奉先祧殿名乎抑<lb/>
　　以何名乎無論宫殿即遠有毁而無立且前此祧<lb/>
　　遷之神位供安何所如送陵殿無迎回大内之理<lb/>
<pb n="KR3j0161_WYG_018-12a"/>
　　若更製焉即神位與神主不同十數世之後重取<lb/>
　　久祧之神位而題之可不可也周家卜世三十卜<lb/>
　　年七百止曰先公之遷主藏於后稷之廟先王之<lb/>
　　遷主藏於文武之廟耳未聞祧亦以九為數而預<lb/>
　　計增加也昔殷髙宗為中興盛主肜日有雊雉之<lb/>
　　異祖已戒其典祀無豐於昵而傳說亦云黷於祭<lb/>
　　祀時謂弗欽禮煩則亂事神則難子思子曰先王<lb/>
　　之制禮也過之者俯而就之不至焉者跂而及之<lb/>
<pb n="KR3j0161_WYG_018-12b"/>
　　禮稱王母不配言有事於尊可及卑有事於卑不<lb/>
　　敢援尊也皇上孺慕徹於重元孝思通於錫類然<lb/>
　　帝后之尊卑罔斁即典祀之疏數無違在聖母可<lb/>
　　極尊崇而不必同於列后在列后宜俾孝享而未<lb/>
　　免抑於祖宗如魯立武宫煬宮春秋皆大書特書<lb/>
　　見其毁已久不宜立而輙立焉非即遠有終之義<lb/>
　　而哀公三年書桓宮僖宮災桓僖親盡矣宮何以<lb/>
　　存志其災以咎其復也皇上試以祖宗所定合之<lb/>
<pb n="KR3j0161_WYG_018-13a"/>
　　經傳所依今日既詔之國人他年將垂之青史可<lb/>
　　曰内殿之禮非外廷之禮比哉况祧廟三后但不<lb/>
　　得祭於太廟奉先殿而陵祭遣官焄蒿之感原未<lb/>
　　嘗不申必追罔極而事如存則立别殿以專祀聖<lb/>
　　母揆之閟宮之文奉慈之建猶為合禮并忌日設<lb/>
　　祭服青似宜分别久近稍避祖宗統候聖明詳察<lb/>
　　西垣筆記<lb/>
　　崇禎十六年癸未六月二十三日立秋是夜大雷<lb/>
<pb n="KR3j0161_WYG_018-13b"/>
　　雨奉先殿内滿殿皆火自殿東而上擊壞獸吻次<lb/>
　　蚤上御中極殿召輔臣面諭昨夜雷震奉先殿東<lb/>
　　獸吻深懷警戒業親行恭慰禮卿等可傳禮部議<lb/>
　　上祭告修省事宜輔臣公疏請遇災䇿免上慰留<lb/>
　　仍親書諭㫖頒示中外<lb/>
　　朱國禎大政紀云南奉先殿内䜿日進膳如生少<lb/>
　　不䖍擔壓重不可舉内守備殿門叩頭請罪杖如<lb/>
　　其律乃解膳既進列御案即閉門聞内中肸蠁有<lb/>
<pb n="KR3j0161_WYG_018-14a"/>
　　聲凡過殿前必急趨余嘗一過不覺凛然偶風聲<lb/>
　　颯颯一老内使曰太祖爺至也葢開國之主英靈<lb/>
　　不爽如此昔明太祖得元都即於北平立特廟享<lb/>
　　元世祖不絶其血食不使之怨恫也所見遠矣<lb/>
　　景神殿<lb/>
景神殿在太廟東北奉藏列聖御容嘉靖中上親祀四<lb/>
郊及南北郊視牲辭㕘髙皇帝后忌辰俱行禮於殿中<lb/>
二十四年髙皇帝后忌祭仍行於奉先殿隆慶中大祀<lb/>
<pb n="KR3j0161_WYG_018-14b"/>
辭㕘告於太廟寢殿大祭方澤并視牲朝日夕月辭㕘<lb/>
俱告於奉先殿矣惟每歲六月六日夲寺吉服詣太廟<lb/>
暨景神殿曬晾<lb/>
　　宋有景靈宫藏列朝御容各為一殿文官執政武<lb/>
　　臣節度以上並圖於兩廡<lb/>
　　玉芝宮崇先殿<lb/>
玉芝宮崇先殿建於太廟東南安睿宗帝后神主世宗<lb/>
繼統之初既尊生父為皇帝避不敢祔廟亦未祔奉先<lb/>
<pb n="KR3j0161_WYG_018-15a"/>
殿别立崇先殿祀之嘉靖四年特建世廟享獻皇帝祀<lb/>
禮如宗廟十五年改世廟為獻皇帝廟十七年改獻皇<lb/>
帝廟為睿宗廟祔太廟享祫如列聖而輟世廟之祀二<lb/>
十年八廟灾惟睿廟獨存二十四年新太廟成睿宗帝<lb/>
后遂祔享然舊廟猶藏主凡四孟歲除五享太廟日仍<lb/>
設祭於睿宗廟四十四年改廟為玉芝宫隆慶元年二<lb/>
月禮部題奉欽依玉芝宫四孟歲除之祭並罷惟六月<lb/>
六日夲寺官具吉服詣宫曬晾<lb/>
<pb n="KR3j0161_WYG_018-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春明夢餘録卷十八<lb/>
</p>
<p>
</p>
  </div>
</body>
</text>
</TEI>
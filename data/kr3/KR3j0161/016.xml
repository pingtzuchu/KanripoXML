<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘錄卷十六</head> <lb/>
    <p>
<pb n="KR3j0161_WYG_016-1a"/>
欽定四庫全書<lb/>
　春明夢餘錄卷十六<lb/>
　　　　　　　　　　吏部左侍郎孫承澤撰<lb/>
　　地壇<lb/>
地壇在安定門外之北繚以垣墻嘉靖九年建方澤壇<lb/>
為制二成夏至祭皇地祗北向太祖西向俱一成上東<lb/>
一壇中嶽東嶽南嶽西嶽北嶽基運山翔聖山神烈山<lb/>
西向西一壇中鎮東鎮南鎮西鎮北鎮天夀山純徳山<lb/>
<pb n="KR3j0161_WYG_016-1b"/>
東向東二壇東海南海西海北海西向西二壇大江大<lb/>
淮大河大漢東向俱二成上壇制一成面方六丈髙六<lb/>
尺二成面方十丈六尺髙六尺各成面甎用六八隂數<lb/>
皆黄色琉璃青白石包砌四出陛各八級周圍水渠一<lb/>
道長四十九丈四尺四寸深八尺六寸濶六尺内壝方<lb/>
墻二十七丈二尺髙六尺厚二尺内櫺星門四北門外<lb/>
西為瘞位瘞祝帛配位帛則燎之東為燈臺南門外為<lb/>
皇祗室藏神版而太祖版則以祭之前一日請諸廟外<lb/>
<pb n="KR3j0161_WYG_016-2a"/>
櫺星門四西門外迤西為神庫神厨宰牲亭祭器庫北<lb/>
門外西北為齋宫又建四天門西門外為鑾駕庫遣官<lb/>
房南為陪祀官房又外為壇門又外為泰折街牌坊䕶<lb/>
壇地一千四百七十六畝<lb/>
　　明太祖未即大位之先已建圜丘於正陽門外鍾<lb/>
　　山之陽建方丘于太平門外鍾山之隂分祀天地<lb/>
　　元年李善長等進方丘説曰按三代祭地之禮見<lb/>
　　於經傳者夏以五月商以六月周以夏至日祀之<lb/>
<pb n="KR3j0161_WYG_016-2b"/>
　　於澤中之方丘盖王者事天明事地察故冬至報<lb/>
　　天夏至報地所以順隂陽之義也祭天於南郊之<lb/>
　　圜丘祭地於北郊之方澤所以順隂陽之位也然<lb/>
　　先王親地有社存焉禮曰享天於郊祀社於國又<lb/>
　　曰郊所以明天道社所以神地道又曰郊社所以<lb/>
　　祀上帝又曰眀乎郊社之禮或以社對帝或以社<lb/>
　　對郊則祭社所以親地也書曰敢昭告于皇天后<lb/>
　　土左氏曰戴皇天履后土則古者亦命地祗為后<lb/>
<pb n="KR3j0161_WYG_016-3a"/>
　　矣曰地祗曰后土曰社皆祭地也此三代之正體<lb/>
　　而釋經之正説自鄭元惑於緯書而謂夏至於方<lb/>
　　丘之上祭崑崙之祗七月於㤗折之壇祭神州之<lb/>
　　祗析而二之後世宗焉嵗一祭自漢武用祠官寛<lb/>
　　舒議立后土祠於汾隂脽上禮如祗祀而後世又<lb/>
　　宗之於北郊之外仍祠后土元始間王莽奏罷甘<lb/>
　　泉泰畤復長安南北郊以正月上辛若丁天子親<lb/>
　　合祀天地於南郊而後世又因之多合祭焉由漢<lb/>
<pb n="KR3j0161_WYG_016-3b"/>
　　歴唐千餘年間親祀北郊者惟魏文帝之太和周<lb/>
　　武帝之建徳隋髙祖之開皇唐元宗之開元四祭<lb/>
　　而已宋元豐中議專祭北郊故政和中專祭者凡<lb/>
　　四南渡以後則惟攝祀而已元皇慶間議夏至專<lb/>
　　祭地未久施行今當以經為正擬今嵗夏至日祀<lb/>
　　方丘以五嶽五鎮四海四瀆従祀上是之四年三<lb/>
　　月復改築圜丘方丘二壇七年七月増圜丘方丘<lb/>
　　従祀更定其儀十年以分祭天地揆之人情有所<lb/>
<pb n="KR3j0161_WYG_016-4a"/>
　　未安命舉合祀之典即圜丘舊址為壇而以屋覆<lb/>
　　之名曰大祀殿自是方丘之祭遂罷永樂建天地<lb/>
　　壇于南郊一如太祖更定之制至嘉靖九年議改<lb/>
　　諸祀禮臣夏言因奏分祭天地本是古制况壇于<lb/>
　　南郊坎于北郊就隂陽因髙下原無崇樹棟宇之<lb/>
　　文至祖宗並配舉行不於長至之日而於孟春俱<lb/>
　　不應古典宜令羣臣博考㑹議陛下稱制而裁定<lb/>
　　之此中興大業也疏入未報給事中王汝梅等以<lb/>
<pb n="KR3j0161_WYG_016-4b"/>
　　言説非是而霍韜詆之尤力上怒皆加切責而又<lb/>
　　自為説以示禮部于是建方澤壇于安定門外坐<lb/>
　　南向北以髙皇帝配如洪武十年以前之制<lb/>
　　潘簡肅潢議臣聞禮者體也昔者聖人作易設卦<lb/>
　　觀象以乾為天為君為父以坤為地為母為妻為<lb/>
　　臣而係之曰天尊地卑乾坤定矣卑髙以陳貴賤<lb/>
　　位矣此禮所由生也是故因天事天祭帝於郊因<lb/>
　　地祀地祭社於國燔柴泰壇崇效天地瘞埋於泰<lb/>
<pb n="KR3j0161_WYG_016-5a"/>
　　折異樂殊日不與帝同牢以卑法地明王者父乾<lb/>
　　母坤禮至而辨示民嚴上焉故孔子曰天無二日<lb/>
　　土無二王禘嘗郊社尊無二上知其説者之于天<lb/>
　　下也其如視諸斯乎盖慎之也以此坊民後世乃<lb/>
　　猶有合享分郊如新莽匡衡之云者其於上也不<lb/>
　　亦二乎臣愚竊謂禮有貴多亦有尚寡文質無常<lb/>
　　惟稱之適圜丘不屋致誠之極也明堂大享宜非<lb/>
　　所施是故掃地之典義不可曠奕奕郊廟列聖作<lb/>
<pb n="KR3j0161_WYG_016-5b"/>
　　之踐位行禮于今百祀神靈之所依祖宗精神之<lb/>
　　所聚律之以春秋譏毁泉臺之法而揆之以詩人<lb/>
　　勿翦勿拜之意有其舉之孰敢廢乎是故大祀之<lb/>
　　殿義不可墮按尚書孝經春秋凡言郊不卜郊郊<lb/>
　　祀用牲於郊皆斷名之曰郊不别云某郊凡言郊<lb/>
　　以明天道郊則天神格祭天於郊皆直繫之天更<lb/>
　　不並云天地是知祭天之外無郊郊祭之中無地<lb/>
　　易明也匡衡徒見天子有兆于南郊之語妄意祭<lb/>
<pb n="KR3j0161_WYG_016-6a"/>
　　地當于北郊其言本孝經緯于經無據且北既隂<lb/>
　　方地象母位則郊配亦當以其類矣嚴母莫大於<lb/>
　　配地古有之乎是故北郊之謬義不可襲王者受<lb/>
　　命有天下謂之有土是故古者天子大社丘方五<lb/>
　　丈封土五色祭后土焉凡封建諸侯則各割其方<lb/>
　　色之土苴以白茅而錫之使各立社祭于其國亦<lb/>
　　曰胙土是天子太社五土王社自祭畿内分土諸<lb/>
　　侯獨得祭其方土而已故曰王者有分土祭天地<lb/>
<pb n="KR3j0161_WYG_016-6b"/>
　　諸侯方祭祭土而尚書周官禮記皆謂祭地曰社<lb/>
　　或曰后土曰冢土示曰大示亦曰地示又曰土示<lb/>
　　丘方曰方丘折曰泰折天下之社莫大焉曰大社<lb/>
　　社所以眀地道列地利命降乎社之謂殽地社之<lb/>
　　為大示昭昭矣自鄭元諸儒牽附䜟緯誤分泰折<lb/>
　　為祭崑崙方丘為祭神州于是大社自為五土之<lb/>
　　神而夏至祭地别在北郊夫五土之神非地而何<lb/>
　　旅五帝獨非祭天耶周禮宗伯師甸用牲于社大<lb/>
<pb n="KR3j0161_WYG_016-7a"/>
　　祝大師大㑹同宜于社小祝冦戎之事保郊祀于<lb/>
　　社大司馬蒐田獻禽祭示大合軍以先愷樂獻功<lb/>
　　于社大司冦軍旅之事涖戮於社類皆言社而不<lb/>
　　及稷臣謂此天子大社也張載曰大社王為羣姓<lb/>
　　所立必在國外王社王所自立必在城内夫大社<lb/>
　　既在國外則小宗伯建國之神位所謂右社稷左<lb/>
　　宗廟者固王自立之社而大社無稷矣漢儒乃謂<lb/>
　　大社有稷王社無稷是無怪其以社為地别體而<lb/>
<pb n="KR3j0161_WYG_016-7b"/>
　　雜求諸泰折方丘卒起後來紛紛之議非胡宏王<lb/>
　　炎諸臣相繼講正流惑可勝慨乎<lb/>
　　編修歐陽鐸議竊惟二儀定位天髙而地下先王<lb/>
　　制禮天尊而地親故我太祖皇帝兆圜丘於鍾山<lb/>
　　之陽兆方丘於鍾山之隂用周禮也行之十年乃<lb/>
　　更為大祀之殿定合祀之儀又行之二十餘年而<lb/>
　　太宗皇帝承之百十年來論者類疑其非古然以<lb/>
　　太祖非無為而變太宗非無據而承况土木一興<lb/>
<pb n="KR3j0161_WYG_016-8a"/>
　　財費不貲事干國典不敢易言耳兹遇陛下博稽<lb/>
　　古典臣工何容異議雖然古不可悖亦不可泥叅<lb/>
　　之酌之與時宜之是在陛下聖明而已况周禮固<lb/>
　　有不可知者臣請先舉其畧而後效其愚謹按周<lb/>
　　禮冬至圜丘夏至方丘可以見天地之分祀矣然<lb/>
　　未知其兆於南郊歟抑南北二郊歟不可考也及<lb/>
　　考大宗伯掌建邦禮則禋祀祀天血祭祭社而無<lb/>
　　祭地之禮小宗伯掌建神位則右社稷左宗廟五<lb/>
<pb n="KR3j0161_WYG_016-8b"/>
　　帝四郊而無地祗之位司服則祀天大裘祭社希<lb/>
　　冕而無祭地之服乃若大宗伯蒼璧禮天黄琮禮<lb/>
　　地圭璋琥璜禮四方則無禮社之玉典瑞四圭祀<lb/>
　　天兩圭祀地璋邸射祀山川則無祀社之圭何其<lb/>
　　闕畧如此耶或謂天子之社非諸侯各祭一方者<lb/>
　　比古無北郊社以祭地也故尊與郊等親與廟並<lb/>
　　故武王伐商類於上帝即宜于冡土成王遷洛用<lb/>
　　牲于郊即社于新邑周禮盖言地即不言社言社<lb/>
<pb n="KR3j0161_WYG_016-9a"/>
　　即不言地耳信斯言也則既謂右社稷又曰澤中<lb/>
　　方丘何其乖錯如此耶意者國門之内除地為澤<lb/>
　　而築丘祭社如古者壇墠之制歟或社稷在國都<lb/>
　　之右因澤為丘不必於門内歟是又未可考也臣<lb/>
　　故曰古不可悖亦不可泥得其意不踐其迹時之<lb/>
　　為貴可也<lb/>
　　修撰姚淶議太祖髙皇帝當分祭之初存復古之<lb/>
　　念必嘗求其制於周禮必嘗採其説於諸儒必嘗<lb/>
<pb n="KR3j0161_WYG_016-9b"/>
　　集其議於在廷之臣二郊嘗並立矣二至嘗分祀<lb/>
　　矣心思其義非一日也身踐其禮非一祭也歴試<lb/>
　　而親驗之非若儒生之空談髙論而已也十年之<lb/>
　　内幽明感通之間天人相與之際必有不盡如諸<lb/>
　　儒所議者而後更之以合于一不安于前而安于<lb/>
　　後無得于分祀而有得于合祀于是定為一代之<lb/>
　　禮以垂憲無極不然終洪武之世使其少有未愜<lb/>
　　則聖祖自將復従其初矣夫豈憚於更定以貽今<lb/>
<pb n="KR3j0161_WYG_016-10a"/>
　　日之議哉是故斷之于定鼎之時者聖祖也行之<lb/>
　　而安者凡二十年襲之于徙都之日者太宗也行<lb/>
　　之而安者亦二十年承之於繼世之後者列聖也<lb/>
　　行之而安者復百餘年天清地晏百神受職命其<lb/>
　　宴曰慶成者慶天心之克享也未始一嵗間也固<lb/>
　　不屑屑於古禮之合而祭則受福已大非漢唐宋<lb/>
　　之所班矣臣愚以為合祭之禮未可輕易也夫臣<lb/>
　　非不能組織舊聞使言之成章以効仰贊之忱但<lb/>
<pb n="KR3j0161_WYG_016-10b"/>
　　言必慮其所終而行必稽其所敝古之祭日于壇<lb/>
　　謂春分也祭月于坎謂秋分也其隂陽先後之序<lb/>
　　義則得矣従之可也若冬至夏至之祭臣於此竊<lb/>
　　有疑焉周人以建子之月為嵗首故冬至祭天夏<lb/>
　　至祭地隂陽之義先後之倫各有攸宜斯制禮之<lb/>
　　本意也今所用者夏正也如以一嵗之月序之則<lb/>
　　夏至前而冬至後茍夏至祭地冬至祭天是先地<lb/>
　　而後天雖曰陽先隂後于義無嫌然實非一嵗之<lb/>
<pb n="KR3j0161_WYG_016-11a"/>
　　事尊天之義豈其若此行周之禮不可以用今之<lb/>
　　時用今之時不可以行周之禮是其大者已碍而<lb/>
　　不通矣<lb/>
　　西垣筆記<lb/>
　　崇禎十五年五月二十六日甲午夏至先是上傳<lb/>
　　親祭地於方澤所司者皆如儀是日四鼓後鐘鳴<lb/>
　　上乗輿従午門端門承天門長安左門安定門詣<lb/>
　　北郊至行幄具祭服時曙色漸開上繙閱章疏久<lb/>
<pb n="KR3j0161_WYG_016-11b"/>
　　之報卯時上步出大次従内壝櫺星右門步入行<lb/>
　　大祭禮樂九奏上升壇者五而對越盡禮仍至大<lb/>
　　次易常服而還<lb/>
　　正位黒犢一黄琮黄帛黄玉爵配位同惟無玉四<lb/>
　　従位黒犢四北羊四猪四計用犢六隻北羊及猪<lb/>
　　各四隻北羊者角彎下價髙山羊角直上價廉大<lb/>
　　祀不用山羊<lb/>
　　南祀配位藏於泰神殿北郊配位在太廟臨祭前<lb/>
<pb n="KR3j0161_WYG_016-12a"/>
　　一日請出入壇祭畢仍奉入<lb/>
　　朝日壇<lb/>
朝日壇在朝陽門外繚以垣墻嘉靖九年建西向為制<lb/>
一成春分之日祭大明之神神西向祭用大牢玉禮三<lb/>
獻樂七奏舞八佾甲丙戊庚壬年皇帝親祭祭服拜跪<lb/>
飲福受胙餘年遣文大臣攝祭壇方廣五丈髙五尺九<lb/>
寸壇面用紅琉璃階九級俱白石櫺星門西門外為燎<lb/>
爐瘞池西南為具服殿東北為神庫神厨宰牲亭燈庫<lb/>
<pb n="KR3j0161_WYG_016-12b"/>
鐘樓北為遣官房外為天門二座北天門外為禮神坊<lb/>
西天門外迤南為陪祀齋宿房五十四間䕶壇地一百<lb/>
畝<lb/>
　　夕月壇<lb/>
夕月壇在阜成門外繚以垣墻嘉靖九年建東向為制<lb/>
一成秋分之日祭夜明之神神東向祭用牲玉獻舞如<lb/>
朝日儀惟樂六奏従祀二十八宿木火土金水五星周<lb/>
天星辰丑辰未戌年皇帝皮弁服親祀亦如朝日儀餘<lb/>
<pb n="KR3j0161_WYG_016-13a"/>
年遣武臣攝祭壇方廣四丈髙四尺六寸面白琉璃階<lb/>
六級俱白石内櫺星門四東門外為瘞池東北為具服<lb/>
殿南門外為神庫西南為宰牲亭神厨祭器庫北門外<lb/>
為鐘樓遣官房外天門二座東天門外北為禮神坊䕶<lb/>
壇地三十六畝祭日之時以寅祭月之時以亥<lb/>
　　祭法曰王宫祭日夜明祭月王宫壇名營域如宫<lb/>
　　日神尊故名壇曰王宫夜明祭月壇名月明於夜<lb/>
　　故謂其壇為夜明又曰祭日於壇祭月於坎以制<lb/>
<pb n="KR3j0161_WYG_016-13b"/>
　　上下祭日於東祭月於西以端其位<lb/>
　　春官典瑞玉人之事圭璧五寸以祀日月圭璧謂<lb/>
　　以璧為邸旁有一圭盖祀天之玉以四圭有邸此<lb/>
　　為一圭者殺於上帝也<lb/>
　　嘉靖中改郊壇禮朝日夕月等壇玉爵各用其方<lb/>
　　之色因詔求紅黄二玉不得暫用紅瑪瑙水晶仍<lb/>
　　極意購求終不獲回回館通事撒文秀者言二玉<lb/>
　　産在阿丹去吐魯番西南二千里其地兩山對峙<lb/>
<pb n="KR3j0161_WYG_016-14a"/>
　　自為雌雄有時自鳴乞依宣徳時下番事例往求<lb/>
　　可獲部以遣官非例止責陜西撫按於邊地訪求<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0161_WYG_016-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春明夢餘錄卷十六<lb/>
</p>
<p>
</p>
  </div>
</body>
</text>
</TEI>
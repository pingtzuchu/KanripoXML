<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘録卷二十三</head> <lb/>
    <p>
<pb n="KR3j0161_WYG_023-1a"/>
欽定四庫全書<lb/>
　春明夢餘録卷二十三<lb/>
　　　　　　　　　　吏部左侍郎孫承澤撰<lb/>
　　内閣一<lb/>
大學士直舍所謂内閣也在午門内東南隅外門西向<lb/>
閣南向入門一小坊上懸聖諭過坊即閣也初制規模<lb/>
甚狹嘉靖十六年命工匠相度以文淵閣中一間恭設<lb/>
孔聖暨四配像旁四間各相間隔而開户於南以為閣<lb/>
<pb n="KR3j0161_WYG_023-1b"/>
臣辦事之所閣東誥敕房裝為小樓以貯書籍閣西制<lb/>
敕房南面隙地添造捲棚三間以處各官書辦而閣制<lb/>
始備其職掌入内閣預機務出納帝命率遵祖憲奉陳<lb/>
規誨獻告謨猷㸃簡題奏擬議批答以備顧問平庶政<lb/>
不得專制九卿事九卿奏事亦不得相闗白凡上所下<lb/>
一曰詔二曰誥三曰制四曰敕五曰冊文六曰諭七曰<lb/>
書八曰符九曰令十曰檄凡下所上一曰題二曰奏啓<lb/>
三曰表箋四曰講章五曰書狀六曰文冊七曰揭帖八<lb/>
<pb n="KR3j0161_WYG_023-2a"/>
曰㑹議九曰露布十曰譯皆審署而調劑焉平允乃行<lb/>
之凡東宫出閣講讀領其事叙其官而授之職掌凡修<lb/>
實録史志諸書充總裁官寔録成呈上焚其草禁中凡<lb/>
宗室請名請封及諸臣請諡並擬上焉凡圖書繕冩讐<lb/>
較皆課而察之凡郊祀廵狩親征扈行凡累朝御筆實<lb/>
録寶訓玉牒之副古今書皆籍而藏之凡㑹敕稽其由<lb/>
狀而叙述上請焉凡禮部㑹試廷試貢生國子生月課<lb/>
歳貢生廷試譯館譯生皆總領之其屬制敕房書辦制<lb/>
<pb n="KR3j0161_WYG_023-2b"/>
敕詔㫖誥命冊表寳文玉牒講章碑碣題奏揭帖一應<lb/>
機宻文書及王府敕符底簿誥敕房書辦文官誥敕番<lb/>
譯敕書並譯書揭帖紀功勘合皆稽按典故起草進呈<lb/>
若漏洩稽緩遺失妄誤皆有罰凡入内閣曰直文淵閣<lb/>
官至三殿二閣二坊大學士無入内閣者不得與機務<lb/>
雖編修贊善等官有入内閣者亦得預機務<lb/>
　　閣門聖諭<lb/>
　　機宻重地一應官員閑雜人等不許擅入違者治<lb/>
<pb n="KR3j0161_WYG_023-3a"/>
　　罪不饒<lb/>
　　宣德御製箴廷有司言自周則然後世襲用愈宻<lb/>
　　而重䇿命所出講學所資幾務之嚴于度于咨代<lb/>
　　有賢哲博聞明識克勵翼之用光厥職咨爾儒臣<lb/>
　　朝夕左右必端乃志必慎乃守啟沃之言惟義與<lb/>
　　仁堯舜之道鄒孟以陳詞尚典實浮薄是戒謀議<lb/>
　　所屬出毖乎外心存大公罔役於私昔人四禁汝<lb/>
　　惟勵之獻納論思以匡以益以匹前休欽哉無斁<lb/>
<pb n="KR3j0161_WYG_023-3b"/>
　　文淵閣落成駕幸視謝表具官臣楊榮等兹者欽<lb/>
　　蒙聖駕臨幸文淵閣周視臣等寓直之所特頒恩<lb/>
　　命增益室宇兼賜飲饌器用周悉備至聖恩廣大<lb/>
　　感戴惟深謹上表稱謝者臣等誠懽誠忭稽首頓<lb/>
　　首上言伏以日月光華當大聖龍興之運車書混<lb/>
　　一正文明天啟之時鑾御幸臨儒紳遭遇恭惟皇<lb/>
　　帝陛下聖神天錫剛健日新典章法度之𢎞脩功<lb/>
　　成理定華夏蠻貊之率俾近説逺來萬幾餘閒怡<lb/>
<pb n="KR3j0161_WYG_023-4a"/>
　　神稽古六龍捧御寵顧延英上深軫於天心頫垂<lb/>
　　矜於寒士廣其室宇遂凉燠之攸宜給以饔飱兼<lb/>
　　什器之咸備凡百所用靡一弗周同乾坤覆載之<lb/>
　　恩踰父母生成之賜是皆皇上聖仁廣大明睿照<lb/>
　　臨溥德澤於萬方施由侍從昭禮文於千載高出<lb/>
　　古今所以致海宇之雍熙所以隆皇圖於永久臣<lb/>
　　等深慚末學幸際明時被沐恩榮匪名言之可罄<lb/>
　　䇿勵駑鈍豈報效之敢忘端秉寅誠恭陳申謝龍<lb/>
<pb n="KR3j0161_WYG_023-4b"/>
　　翔鳯翥瞻五彩於中天春育海涵祝萬年之聖夀<lb/>
　　列輔起家考<lb/>
　　洪武九年先置中書省十五年始置殿閣胡惟庸<lb/>
　　以上俱中書省<lb/>
　　李善長　　　　　　徐逹<hi>俱翊運勲佐</hi>
　　汪廣洋<hi>令史</hi>　　　　胡惟庸<hi>寕國縣知縣</hi>
　　吳沉<hi>待制</hi>　　　　　吳伯宗<hi>禮部員外名祐以字行</hi>
　　宋訥<hi>助教</hi>　　　　　劉仲質<hi>宜春縣訓導</hi>
<pb n="KR3j0161_WYG_023-5a"/>
　　朱善<hi>豐城縣訓導</hi>
　　按十五年徵耆儒鮑恂全思誠余詮張紳張長年<lb/>
　　詣闕俱命授文華殿大學士固辭僅列銜未入閣<lb/>
　　故不載<lb/>
　　永樂七人<lb/>
　　解縉<hi>中書庶吉士</hi>　　　　黄淮<hi>中書</hi>
　　胡廣<hi>修撰</hi>　　　　　楊榮<hi>編修</hi>
　　楊士竒<hi>吳府審理名寓以字行</hi>　金幼孜<hi>給事中名善以字行</hi>
<pb n="KR3j0161_WYG_023-5b"/>
　　胡儼<hi>華亭縣教諭鄉科</hi>
　　洪熙五人<lb/>
　　楊榮<hi>見前</hi>　　　　　黄淮<hi>見前</hi>
　　楊士竒<hi>見前</hi>　　　　金幼孜<hi>見前</hi>
　　權謹<hi>樂安縣知縣</hi>
　　宣德五人<lb/>
　　楊榮<hi>見前</hi>　　　　　金幼孜<hi>見前</hi>
　　楊溥<hi>編修</hi>　　　　　張瑛<hi>寜州訓導</hi>
<pb n="KR3j0161_WYG_023-6a"/>
　　陳山<hi>奉化縣教諭鄉科</hi>
　　正統八人<lb/>
　　楊榮<hi>見前</hi>　　　　　楊溥<hi>見前</hi>
　　陳循<hi>修撰</hi>　　　　　曹鼐<hi>修撰</hi>
　　馬愉<hi>修撰</hi>　　　　　苖衷<hi>編修</hi>
　　髙穀<hi>庶吉士</hi>　　　　　張益<hi>庶吉士</hi>
　　景泰九人<lb/>
　　陳循<hi>見前</hi>　　　　　髙穀<hi>見前</hi>
<pb n="KR3j0161_WYG_023-6b"/>
　　彭時<hi>修撰</hi>　　　　　商輅<hi>修撰</hi>
　　俞綱<hi>郕府審理</hi>　　　　　江淵<hi>編修</hi>
　　王一寜<hi>吏部主事</hi>　　　　蕭鎡<hi>編修</hi>
　　王文<hi>御史</hi>
　　天順八人<lb/>
　　彭時<hi>見前</hi>　　　　　徐有貞<hi>庶吉士</hi>
　　許彬<hi>庶吉士</hi>　　　　　薛瑄<hi>御史</hi>
　　李賢<hi>吏部主事</hi>　　　　　呂原<hi>編修</hi>
<pb n="KR3j0161_WYG_023-7a"/>
　　岳正<hi>編修</hi>　　　　　陳文<hi>編修</hi>
　　成化十人<lb/>
　　彭時<hi>見前</hi>　　　　　李賢<hi>見前</hi>
　　陳文<hi>見前</hi>　　　　　商輅<hi>見前</hi>
　　萬安<hi>庶吉士</hi>　　　　　劉定之<hi>編修</hi>
　　劉珝<hi>庶吉士</hi>　　　　　劉吉<hi>庶吉士</hi>
　　彭華<hi>庶吉士</hi>　　　　　尹直<hi>庶吉士</hi>
　　𢎞治六人<lb/>
<pb n="KR3j0161_WYG_023-7b"/>
　　劉吉<hi>見前</hi>　　　　　徐溥<hi>編修</hi>
　　劉健<hi>庶吉士</hi>　　　　　邱濬<hi>庶吉士</hi>
　　李東陽<hi>庶吉士</hi>　　　　謝遷<hi>修撰</hi>
　　正德十四人<lb/>
　　李東陽<hi>見前</hi>　　　　謝遷<hi>見前</hi>
　　焦芳<hi>庶吉士</hi>　　　　　王鏊<hi>編修</hi>
　　楊廷和<hi>庶吉士</hi>　　　　劉宇<hi>上海縣知縣</hi>
　　曹元<hi>工部主事</hi>　　　　　劉忠<hi>庶吉士</hi>
<pb n="KR3j0161_WYG_023-8a"/>
　　梁儲<hi>庶吉士</hi>　　　　　費宏<hi>修撰</hi>
　　靳貴<hi>編修</hi>　　　　　楊一淸<hi>中書</hi>
　　蔣冕<hi>庶吉士</hi>　　　　　毛紀<hi>庶吉士</hi>
　　嘉靖二十七人<lb/>
　　楊廷和<hi>見前</hi>　　　　費宏<hi>見前</hi>
　　蔣冕<hi>見前</hi>　　　　　毛紀<hi>見前</hi>
　　楊一淸<hi>見前</hi>　　　　謝遷<hi>見前</hi>
　　袁宗臯<hi>輿府長史𢎞治庚戌進士</hi>　石瑶<hi>庶吉士</hi>
<pb n="KR3j0161_WYG_023-8b"/>
　　賈詠<hi>庶吉士</hi>　　　　　翟鑾<hi>庶吉士</hi>
　　張孚敬<hi>南刑部主事原名璁</hi>　　桂蕚<hi>丹徒縣知縣</hi>
　　方獻夫<hi>庶吉士</hi>　　　　李時<hi>庶吉士</hi>
　　夏言<hi>行人</hi>　　　　　顧鼎臣<hi>修撰</hi>
　　嚴嵩<hi>庶吉士</hi>　　　　　許讚<hi>大名府推官</hi>
　　張璧<hi>庶吉士</hi>　　　　　張治<hi>庶吉士</hi>
　　李夲<hi>庶吉士</hi>　　　　　徐階<hi>編修</hi>
　　袁煒<hi>編修</hi>　　　　　嚴訥<hi>庶吉士</hi>
<pb n="KR3j0161_WYG_023-9a"/>
　　李春芳<hi>修撰</hi>　　　　郭朴<hi>編修</hi>
　　高拱<hi>庶吉士</hi>
　　隆慶八人<lb/>
　　徐階<hi>見前</hi>　　　　　李春芳<hi>見前</hi>
　　高拱<hi>見前</hi>　　　　　陳以勤<hi>庶吉士</hi>
　　張居正<hi>庶吉士</hi>　　　　趙貞吉<hi>庶吉士</hi>
　　殷士儋<hi>庶吉士</hi>　　　　髙儀<hi>庶吉士</hi>
　　萬歴二十人<lb/>
<pb n="KR3j0161_WYG_023-9b"/>
　　張居正<hi>見前</hi>　　　　吕調陽<hi>編修</hi>
　　馬自強<hi>庶吉士</hi>　　　　張四維<hi>庶吉士</hi>
　　余有丁<hi>編修</hi>　　　　申時行<hi>修撰</hi>
　　王錫爵<hi>編修</hi>　　　　許國<hi>庶吉士</hi>
　　王家屏<hi>庶吉士</hi>　　　　陳于陛<hi>庶吉士</hi>
　　趙志臯<hi>編修</hi>　　　　張位<hi>庶吉士</hi>
　　沈一貫<hi>庶吉士</hi>　　　　朱賡<hi>庶吉士</hi>
　　沈鯉<hi>庶吉士</hi>　　　　　于慎行<hi>庶吉士</hi>
<pb n="KR3j0161_WYG_023-10a"/>
　　李廷機<hi>編修</hi>　　　　葉向髙<hi>庶吉士</hi>
　　吳道南<hi>編修</hi>　　　　方從哲<hi>庶吉士</hi>
　　泰昌三人<lb/>
　　方從哲<hi>見前</hi>　　　　劉一燝<hi>庶吉士</hi>
　　韓爌<hi>庶吉士</hi>
　　天啟二十一人<lb/>
　　方從哲<hi>見前</hi>　　　　劉一燝<hi>見前</hi>
　　韓爌<hi>見前</hi>　　　　　葉向髙<hi>見前</hi>
<pb n="KR3j0161_WYG_023-10b"/>
　　何宗彦<hi>庶吉士</hi>　　　　孫承宗<hi>編修</hi>
　　沈㴶<hi>庶吉士</hi>　　　　　孫如游<hi>庶吉士</hi>
　　史繼偕<hi>庶吉士</hi>　　　　周如磐<hi>庶吉士</hi>
　　丁紹軾<hi>庶吉士</hi>　　　　朱國禎<hi>庶吉士</hi>
　　朱國祚<hi>修撰</hi>　　　　朱延禧<hi>庶吉士</hi>
　　魏廣㣲<hi>庶吉士</hi>　　　　馮銓<hi>庶吉士</hi>
　　顧秉謙<hi>庶吉士</hi>　　　　黄立極<hi>庶吉士</hi>
　　張瑞圖<hi>編修</hi>　　　　李國<graphic n="KR1376" url="https://raw.githubusercontent.com/kanripo/KR-Gaiji/master/images/KR1376.png" mimeType="image/png"/>
                    <hi>庶吉士</hi>
<pb n="KR3j0161_WYG_023-11a"/>
　　施鳯來<hi>編修</hi>
　　崇禎五十人<lb/>
　　韓爌<hi>見前</hi>　　　　　孫承宗<hi>見前</hi>
　　黄立極<hi>見前</hi>　　　　張瑞圖<hi>見前</hi>
　　李國<graphic n="KR1376" url="https://raw.githubusercontent.com/kanripo/KR-Gaiji/master/images/KR1376.png" mimeType="image/png"/>
                    <hi>見前</hi>　　　　施鳯來<hi>見前</hi>
　　來宗道<hi>庶吉士</hi>　　　　楊景成<hi>庶吉士</hi>
　　李標<hi>庶吉士</hi>　　　　　劉鴻訓<hi>庶吉士</hi>
　　周道登<hi>庶吉士</hi>　　　　錢龍錫<hi>庶吉士</hi>
<pb n="KR3j0161_WYG_023-11b"/>
　　成基命<hi>庶吉士字靖之以字行</hi>　周延儒<hi>修撰</hi>
　　何如寵<hi>庶吉士</hi>　　　　錢象坤<hi>庶吉士</hi>
　　溫體仁<hi>庶吉士</hi>　　　　呉宗逹<hi>編修</hi>
　　鄭以偉<hi>庶吉士</hi>　　　　徐光啓<hi>庶吉士</hi>
　　錢士升<hi>修撰</hi>　　　　王應熊<hi>庶吉士</hi>
　　何吾騶<hi>庶吉士</hi>　　　　文震盂<hi>修撰</hi>
　　張至發<hi>知縣</hi>　　　　林釬<hi>編修</hi>
　　孔貞運<hi>編修</hi>　　　　黄士俊<hi>修撰</hi>
<pb n="KR3j0161_WYG_023-12a"/>
　　賀逢聖<hi>編修</hi>　　　　傅冠<hi>編修</hi>
　　劉宇亮<hi>庶吉士</hi>　　　　薛國觀<hi>推官</hi>
　　楊嗣昌<hi>教授</hi>　　　　程國祥<hi>知縣</hi>
　　方逢年<hi>編修</hi>　　　　蔡國用<hi>中書</hi>
　　范復粹<hi>推官</hi>　　　　姚明恭<hi>庶吉士</hi>
　　張四知<hi>庶吉士</hi>　　　　魏炤乘<hi>知縣</hi>
　　謝陞<hi>知縣</hi>　　　　　陳演<hi>庶吉士</hi>
　　蒋德璟<hi>庶吉士</hi>　　　　黄景昉<hi>庶吉士</hi>
<pb n="KR3j0161_WYG_023-12b"/>
　　吳甡<hi>知縣</hi>　　　　　魏藻德<hi>修撰</hi>
　　李建泰<hi>庶吉士</hi>　　　　方岳貢<hi>主事</hi>
　　范景文<hi>推官</hi>　　　　邱瑜<hi>庶吉士</hi>
　　文淵典故<lb/>
　　洪武元年改中書省左右相國為左右丞相左右<lb/>
　　丞各一人叅知政事二人以宣國公李善長為左<lb/>
　　丞相兼少師統六部事三年召山西叅政楊憲為<lb/>
　　右丞相陜西叅政汪廣洋為左丞已善長封韓國<lb/>
<pb n="KR3j0161_WYG_023-13a"/>
　　公進太師廣洋封護軍忠勤伯後以胡惟庸敗善<lb/>
　　長等皆坐累上御奉天殿敕文武羣臣言自古三<lb/>
　　公論道六卿分職自秦始置丞相而亡漢唐宋因<lb/>
　　之雖有賢相然多小人專權亂政自今罷相設五<lb/>
　　府六部都察院通政司大理寺分理天下庶務彼<lb/>
　　此頡頏不敢相壓事皆朝廷總之以後嗣君不許<lb/>
　　立丞相臣下敢有奏請設者文武羣臣即時劾奏<lb/>
　　處以重刑命翰林春坊官入看詳諸司奏啟平駁<lb/>
<pb n="KR3j0161_WYG_023-13b"/>
　　之平允則列名封進署曰翰林院兼平駁諸司文<lb/>
　　章某官某進其時召耆儒鮑恂張長年俞銓至命<lb/>
　　為文華殿大學士三人辭不就而命吏部尚書邵<lb/>
　　質檢討呉伯宗為華蓋武英殿大學士翰林學士<lb/>
　　宋訥典籍呉沉為文淵閣東閣大學士皆侍左右<lb/>
　　備顧問然不得平章軍國事永樂入踐極始開内<lb/>
　　閣於東角門簡翰林待詔解縉為侍讀中書舍人<lb/>
　　黄淮王府審理楊士竒為編修進修撰胡廣為侍<lb/>
<pb n="KR3j0161_WYG_023-14a"/>
　　講編修楊榮為修撰户科給事中金幼孜桐城縣<lb/>
　　知縣胡儼為檢討入直文淵閣諸六部大政咸共<lb/>
　　平章秩五品而恩禮賜賚與尚書等至洪熙初設<lb/>
　　謹身殿大學士旣又建𢎞文閣諭大臣曰卿等各<lb/>
　　有職務朕欲得學行端謹老儒數人日侍燕閑備<lb/>
　　顧問可咨訪以聞楊士竒等以翰林侍講王進蘇<lb/>
　　州儒士陳繼對命學士傳㫖繼授五經博士掌閣<lb/>
　　事進佐之尚書蹇義舉學録楊敬訓導何澄敦實<lb/>
<pb n="KR3j0161_WYG_023-14b"/>
　　即授敬編修澄給事中皆直𢎞文閣於是華蓋謹<lb/>
　　身武英三殿及文淵閣東閣俱有大學士<lb/>
　　永樂初建内閣於東閣門内以解縉等七人在閣<lb/>
　　辦事以備顧問永樂之世楊士竒楊榮官止五品<lb/>
　　是時尚沿國初之舊至仁宗朝陞士竒為禮部侍<lb/>
　　郎尋加少保轉少傅兼華蓋殿大學士榮為太常<lb/>
　　卿進太子少傅兼謹身殿學士溥為太常卿兼翰<lb/>
　　林學士蓋以東宫舊恩非例也後楊榮陞尚書授<lb/>
<pb n="KR3j0161_WYG_023-15a"/>
　　以工部蓋不欲以兼官壓六卿之上楊溥丁憂起<lb/>
　　復不入閣宣德間以九年考滿陞禮部尚書至英<lb/>
　　宗時復命入閣故宣德以前内閣與外九卿為平<lb/>
　　交執禮持法不相顧忌宣德以後三楊眷重漸柄<lb/>
　　朝政英宗以九歳登極凡事啟太后太后避專令<lb/>
　　内閣議行此内閣票㫖之所由始也及楊榮卒於<lb/>
　　正統五年楊士竒卒於正統九年楊溥卒於正統<lb/>
　　十一年則漸改於其舊及景泰易儲之後雖天子<lb/>
<pb n="KR3j0161_WYG_023-15b"/>
　　亦藉内閣以為已用但其官品如蕭鎡江淵許彬<lb/>
　　王一寧商輅等皆不脱學士之銜天順初李賢始<lb/>
　　以兵部侍郎陞吏部尚書兼翰林學士入閣薛瑄<lb/>
　　由大理卿陞禮部侍郎兼翰林學士入閣成化𢎞<lb/>
　　治多由侍郎陞尚書入閣若先陞尚書則無入閣<lb/>
　　之命至正德初劉瑾以其私人焦芳吏部尚書入<lb/>
　　閣蓋以外寮之首而入主中秘之權至張孚敬張<lb/>
　　居正則直以相體自尊危坐諸卿之上而名委之<lb/>
<pb n="KR3j0161_WYG_023-16a"/>
　　然兩文忠雖好高不懼絶利一源乃其具美<lb/>
　　閣員初無定額洪武初呉伯宗以武英殿大學士<lb/>
　　復為翰林院檢討永樂初王文忠以庻吉士入翰<lb/>
　　林未幾召同王直入内閣書機宜奏疏五年陞脩<lb/>
　　撰十四年進侍講入閣在先授官在後嗣後始以<lb/>
　　翰林院銜直文淵閣然惟胡文穆靖修撰楊文敏<lb/>
　　榮編修彭文憲時商文毅輅以修撰其他黄文簡<lb/>
　　淮以中書舍人楊文貞士竒以齊王府審理副陳<lb/>
<pb n="KR3j0161_WYG_023-16b"/>
　　汝静敬宗張子玉瑛以鄉舉金文靖幼孜以給事<lb/>
　　中胡若思儼以桐城知縣俞綱以審理權謹以光<lb/>
　　禄署丞徐武功有貞以都御史李文逹賢以主事<lb/>
　　王毅愍文薛文淸瑄以御史髙文義穀以中書舍<lb/>
　　人劉宇曹元以知縣袁榮襄宗臯以長史楊文襄<lb/>
　　一淸以總督張文忠璁方獻夫桂蕚二文襄霍文<lb/>
　　敏韜以主事席文襄書以户侍許文簡讚以吏書<lb/>
　　夏文愍言以給事中皆不由館選自兹㑹推内閣<lb/>
<pb n="KR3j0161_WYG_023-17a"/>
　　冢宰掌院必列名至崇禎朝遂定為故事毎次枚<lb/>
　　卜必内外兼推<lb/>
　　初設内閣楊文貞士竒歴二十三年官止五品後<lb/>
　　加至少師止兼兵部尚書華蓋殿三官時蹇忠定<lb/>
　　義以少師為冢宰朝廷不欲文貞班居其上以存<lb/>
　　冢宰之體也陳芳洲循雖兼五官亦止户部尚書<lb/>
　　後李文達賢以吏侍領吏部尚書而彭文憲時商<lb/>
　　文毅輅萬安相繼領吏部尚書自後遂為首輔故<lb/>
<pb n="KR3j0161_WYG_023-17b"/>
　　事<lb/>
　　内閣外出者永樂中解縉為廣西叅議胡儼為國<lb/>
　　子祭酒宣德中張瑛陳山以干請諸司改瑛為南<lb/>
　　禮部山專教内書堂景泰中江淵出為工部尚書<lb/>
　　俞綱出佐兵部許彬出為陜西叅議徐有貞出為<lb/>
　　福建叅政天順中岳正謫為欽州同知後復官止<lb/>
　　於翰林供事皆不復再入<lb/>
　　預閣務不居其職者蹇義以吏書夏原吉以户書<lb/>
<pb n="KR3j0161_WYG_023-18a"/>
　　朝夕備顧問擬㫖然不與閣職<lb/>
　　以他官兼大學士者如楊士竒以禮侍兼華蓋金<lb/>
　　㓜孜以户侍兼武英陳山以户侍兼謹身張瑛以<lb/>
　　禮侍兼華蓋黄淮以通政使兼武英楊榮以太常<lb/>
　　卿兼文淵徐有貞以武功伯兼華蓋<lb/>
　　殿閣大學士自相兼者如陳循以華蓋兼文淵高<lb/>
　　穀王文以謹身兼東閣胡廣楊榮金幼孜以文淵<lb/>
　　兼翰林院學士其内閣諸殿次第自正統間始定<lb/>
<pb n="KR3j0161_WYG_023-18b"/>
　　其兼銜次第自天順間始定然或以所兼保傅為<lb/>
　　等級或以部分為後先如楊榮以太子少傅謹身<lb/>
　　位少保黄淮武英下陳山無兼官以謹身位少保<lb/>
　　黄淮太子少保金幼孜武英下少保黄淮太子少<lb/>
　　保金幼孜以户部尚書位少傅兵部楊士竒下金<lb/>
　　幼孜又以户部楊溥無兼官以禮部位工部楊榮<lb/>
　　下王文以少保吏部位户部陳循工部高穀少保<lb/>
　　太子太傅下皆取所兼保傅為次序也張瑛以禮<lb/>
<pb n="KR3j0161_WYG_023-19a"/>
　　部華蓋殿位户部謹身陳山下此則以部分為次<lb/>
　　序也<lb/>
　　内閣之職同於古相而所不同者主票擬而不身<lb/>
　　出與事如高公拱之兼掌吏部趙公貞吉之兼掌<lb/>
　　都察院孫公承宗兼掌兵部俱出而啓事入而調<lb/>
　　㫖然惟高為首相二公皆非也事寄雖重然猶判<lb/>
　　然兩署獨天順間命徐公有貞考察方面嘉靖間<lb/>
　　命李公夲分别尚書至大小九卿去留張公璁奉<lb/>
<pb n="KR3j0161_WYG_023-19b"/>
　　敕肅淸百寮韓公爌分别逆黨則政自閣出矣然<lb/>
　　張公權掌都察院事李公因冢宰李公黙得罪去<lb/>
　　亦未可全謂之政出於閣也政出於閣者獨前武<lb/>
　　功與後韓蒲州<lb/>
　　内閣出為六卿者皆不帶閣銜即出將如楊公一<lb/>
　　淸自家起改兵部尚書左都御史總督三邊奉詔<lb/>
　　而出閲九邊如翟公鑾亦改兵部尚書兼右都御<lb/>
　　史唯華蓋殿大學士張公瑛以原官掌南京吏部<lb/>
<pb n="KR3j0161_WYG_023-20a"/>
　　然詘之也文淵閣大學士孫公承宗則亦以原官<lb/>
　　督理遼薊津登軍務自邊累官至少師中極殿則<lb/>
　　出將入相者夲朝惟中山高陽二公而已然中山<lb/>
　　帶相銜而實不與機務則又似髙陽獨也<lb/>
　　文淵閣未有言掌者徐武功有貞以勲臣領之遂<lb/>
　　改為掌文淵閣王世貞譏之以謂文淵閣不可掌<lb/>
　　也吏部左侍郎李賢為夲部尚書兼翰林院學士<lb/>
　　掌文淵閣事則又不止武功也又考解大紳縉入<lb/>
<pb n="KR3j0161_WYG_023-20b"/>
　　閣居七人之首其繫銜亦曰掌文淵閣事則又不<lb/>
　　始於武功也經筵大典初惟勲臣一人知之至李<lb/>
　　文逹賢始與勲臣並列至同知經筵閣臣亦不盡<lb/>
　　與如景泰初江淵商輅與陳循髙穀同在内閣陳<lb/>
　　髙二人同知經筵而江商二人止稱兼經筵官<lb/>
　　票擬事有闗兩部者必明標之三部以上始曰該<lb/>
　　部至天啟而後無人知此典故矣毎有一部而亦<lb/>
　　稱該部<lb/>
<pb n="KR3j0161_WYG_023-21a"/>
　　凡事有兩罪應處始曰從重如一事自有正議何<lb/>
　　曰從重高新鄭毎以此戒同列<lb/>
　　票㫖稱卿隆萬間惟二品得之而中亦有不能得<lb/>
　　者天啓中凡腰犀者盡卿之考天順間祭酒呉節<lb/>
　　以滿九年加從三品俸又三年以老請上曰國學<lb/>
　　師傅正須老成卿宜懋稱無懇辭是四品而三品<lb/>
　　亦卿矣朝廷優其人則稱之原無定例也<lb/>
　　閣中有文淵閣印章玉箸篆凡封進詔草題奏揭<lb/>
<pb n="KR3j0161_WYG_023-21b"/>
　　帖用之不得下諸司即下諸司以翰林院印行諸<lb/>
　　司行内閣亦止稱翰林院<lb/>
　　凡内閣題夲用小揭帖楷書斜摺其夲僉官銜則<lb/>
　　發科抄行止稱臣某則不送科發抄<lb/>
　　禁宻文書一小匣在几上鑰之而不合大學士暮<lb/>
　　出鑰其門匙懸門上恐禁中不時有宣索也舊規<lb/>
　　不得舉火皆出食於外宣德時始令置厨庖㑹食<lb/>
　　中堂<lb/>
<pb n="KR3j0161_WYG_023-22a"/>
　　舊制輔臣在直辰入申出率以為常崇禎壬申後<lb/>
　　必二鼔始出及己卯後遂至四鼓始出間有徹夜<lb/>
　　者周宜興至始議輪一人宿精㣲科候傳票精㣲<lb/>
　　科九間在午門外西廡其南兵科直房也<lb/>
　　舊制紅夲到閣首輔票擬餘唯諾而已崇禎中御<lb/>
　　史倪元珙疏請分票其後夲下即令中書分之首<lb/>
　　輔之權雖稍分然水火之端啓而中書之弊種種<lb/>
　　矣<lb/>
<pb n="KR3j0161_WYG_023-22b"/>
　　孫高陽承宗曰閣體重首輔其圖事揆䇿主之首<lb/>
　　輔當予陪末綴毎見上傳首輔主裁語不及次首<lb/>
　　輔即賢次輔以下豈無一得當上或間與首輔相<lb/>
　　參差而兩意各主朝士之從意者隨分蓋自古分<lb/>
　　合之議竟與國運相隨也<lb/>
　　王司寇世貞曰閣臣於體至貴倨也視百司乃無<lb/>
　　重相壓何以相稱焉其喜怒借上意故上不嫌逼<lb/>
　　也威福間已意故下屏息也創自由六曹故難不<lb/>
<pb n="KR3j0161_WYG_023-23a"/>
　　與也裁取以詔行故衆無敢訾也賢者當之不見<lb/>
　　跡而治不肖者當之不及敗而亂此在人王擇矣<lb/>
　　孫髙陽承宗曰朝廷生殺予奪之權閣臣不顯操<lb/>
　　而賢者得君以行其公遂能任生殺予奪而天下<lb/>
　　治不肖者得君以行其私亦能竊生殺予奪而天<lb/>
　　下亂故閣臣不必有其權而有其任<lb/>
　　何良俊曰唐宋設官並置三省三省皆宰相也一<lb/>
　　曰中書省二曰門下省三曰尚書省中書省則置<lb/>
<pb n="KR3j0161_WYG_023-23b"/>
　　中書令而中書侍郎左丞右丞左右司郎中中書<lb/>
　　舍人皆其屬也門下省則古唐虞納言之官今之<lb/>
　　通政司是也省中則置僕射侍中門下侍郎中常<lb/>
　　侍武騎常侍㪚騎常侍給事中皆其屬也尚書省<lb/>
　　則置尚書而六曹皆設於部其屬則選部考功儀<lb/>
　　部駕部金部倉部比部虞衡水部之類皆設郎中<lb/>
　　員外郎是也凡朝廷有大政令則由門下省奏上<lb/>
　　發中書省看詳仍發門下省下尚書省施行故尚<lb/>
<pb n="KR3j0161_WYG_023-24a"/>
　　書拜相則曰同中書門下平章事者是也當時政<lb/>
　　體互相鈐轄事權常分使門下尚書二省堅持官<lb/>
　　守不相阿縱則宰相之權初亦甚輕但看詳由於<lb/>
　　中書則主張庶事皆由其手其權安得不日漸隆<lb/>
　　重哉故唐宋時即有宰相如元載盧杞秦檜賈似<lb/>
　　道者蓋由此也近時各部之事皆聽命於閣下所<lb/>
　　不待言雖選曹有員缺亦送揭與閣然後注選此<lb/>
　　不知胡汪當國時有此事否夫威權日盛則謗議<lb/>
<pb n="KR3j0161_WYG_023-24b"/>
　　日積謗議日積則禍患日深故自世宗以來宰相<lb/>
　　未有能保全身名而去者<lb/>
　　于文定慎行曰漢唐以來宰相之任往往起家郡<lb/>
　　邑未有以文學侍從不出禁門而進宅揆任天下<lb/>
　　之重者漢宣以蕭望之才任宰相欲試以政事乃<lb/>
　　從少府左遷為馮翊曰所用皆更治民以考功故<lb/>
　　試之於三輔此人主任相之法也許衡因論阿哈<lb/>
　　瑪特之奸請解機務元世祖命舉一人自代衡曰用<lb/>
<pb n="KR3j0161_WYG_023-25a"/>
　　人天子之大柄臣下汎論其賢否則可若授之以<lb/>
　　位則斷自宸衷不可使臣下有市恩之漸此相臣<lb/>
　　事主之法也<lb/>
　　先正模範<lb/>
　　票擬宜密<lb/>
　　大學士劉健疏臣等仰見皇上委任腹心慎重機<lb/>
　　務開决壅蔽防閑漏泄之意易曰君不密則失臣<lb/>
　　臣不密則失身幾事不宻則害成正為此也臣等<lb/>
<pb n="KR3j0161_WYG_023-25b"/>
　　俱以庸駑謬承簡任輔導無狀尸素有年聖諭下<lb/>
　　臨捫心知感竊惟内閣之職所以承德弼違獻可<lb/>
　　替否輔佐朝廷裁决政務與百司庶府職掌不同<lb/>
　　中間事情誠為秘密在祖宗朝凡有諮訪論議或<lb/>
　　親臨幸或召見便殿或奉天門或左順門屏開左<lb/>
　　右造膝面諭以為常制臣等不暇逺引且如宣宗<lb/>
　　章皇帝屢幸内閣御座所在至今臣等不敢中坐<lb/>
　　英宗睿皇帝視朝將罷不時面召李賢憲宗純皇<lb/>
<pb n="KR3j0161_WYG_023-26a"/>
　　帝亦常召李賢陳文彭時或遣司禮監太監如牛<lb/>
　　玉懷恩一二人到閣計議上有密㫖則用御前之<lb/>
　　寶封示下有章疏則用文淵閣印封進直至御前<lb/>
　　開拆此臣等耳聞目見者也因循至今事體漸異<lb/>
　　朝叅講讀之外不得復奉天顔雖司禮監太監亦<lb/>
　　少至内閣朝廷有命令必傳之太監太監傳之管<lb/>
　　文書官管文書官方傳至臣内閣有陳説必逹之<lb/>
　　管文書官管文書官達之太監太監乃達至御前<lb/>
<pb n="KR3j0161_WYG_023-26b"/>
　　至於謄冩之職例委制敕房中書一二人臣等雖<lb/>
　　時常戒飭而經歴太多耳目太廣豈能保無漏泄<lb/>
　　宜有如皇上所諭者臣等自當滌慮省躬盡忠補<lb/>
　　過以副聖心但内閣文書多係機密凡事闗得失<lb/>
　　利病職在輔導不敢阿順緘黙未免有所陳奏縁<lb/>
　　臣等不習楷書字畫鈍拙恐不能一一自寫除事<lb/>
　　理重大者自行書寫封進以聽聖裁其餘仍乞容<lb/>
　　令中書代寫臣等亦當申嚴戒飭勿致漏泄皇上<lb/>
<pb n="KR3j0161_WYG_023-27a"/>
　　若有諮議仍乞照祖宗故事或召臣等面諭或親<lb/>
　　賜御批數字封下或遣太監密傳聖意使臣等有<lb/>
　　所遵奉庶情得通達事無漏泄實為便益<lb/>
　　代言不易<lb/>
　　大學士張孚敬疏兹者内閣員缺臣已上請簡命<lb/>
　　節行足以報主道義可以服人者以為首臣以表<lb/>
　　百僚實以内閣之官居密勿之地任代言之責有<lb/>
　　難勝任故也臣連日思維又有不能自已於言者<lb/>
<pb n="KR3j0161_WYG_023-27b"/>
　　敢復冐昧上請惟聖明垂察焉臣伏讀聖訓内一<lb/>
　　欵云自古三公論道六卿分職並不曾設立丞相<lb/>
　　自秦始立丞相不踵旋而亡漢唐宋因之雖有賢<lb/>
　　相然其間所用者多有小人專權亂政今我朝罷<lb/>
　　丞相設五府六部都察院通政司大理寺等衙門<lb/>
　　分理天下庶務彼此頡頏不敢相壓事皆朝廷總<lb/>
　　之所以穩當至太宗皇帝始設内閣臣謹按太宗<lb/>
　　皇帝實録永樂二年九月上御右順門召翰林學<lb/>
<pb n="KR3j0161_WYG_023-28a"/>
　　士解縉侍讀黄淮胡廣胡儼侍講楊榮楊士奇金<lb/>
　　幼孜諭之曰朕即位以來爾七人朝夕相與共事<lb/>
　　鮮離左右朕嘉爾等恭愼不懈故在宫中亦屢言<lb/>
　　之然恒情保初易保終難朕固當存於心爾等亦<lb/>
　　宜謹始如終庶幾君臣保全之美縉等叩頭言陛<lb/>
　　下不以臣等淺陋過垂信任敢不勉勵圖報上喜<lb/>
　　皆賜五品公服按此太宗皇帝時内閣止設翰林<lb/>
　　學士及講讀編修等官備顧問而已及宣宗皇帝<lb/>
<pb n="KR3j0161_WYG_023-28b"/>
　　朝楊榮楊士奇等始專任之有代言擬㫖之責其<lb/>
　　官漸加至尚書師保後不復變也夫内閣有聲者<lb/>
　　稱三楊而已後楊榮曾孫業坐事抄没家資鉅萬<lb/>
　　况其他乎故内閣設官太宗之時用之固未甞不<lb/>
　　善及夫加以代言擬㫖之責且任使多非其人遂<lb/>
　　至犯贓壞事臣歴數從來内閣之官鮮有能善終<lb/>
　　者蓋密勿之地易生嫌疑代言之責易招議論甚<lb/>
　　非君臣相保之道也古人謂人君勞於求賢而逸<lb/>
<pb n="KR3j0161_WYG_023-29a"/>
　　於得人茍所得非其人焉反致君勞而實無益於<lb/>
　　國矣臣切惟人君之德莫大於明仁武仰惟皇上<lb/>
　　聖神邁古帝王三者之德無一不備誠無假於代<lb/>
　　言之官者也伏乞體念祖宗之制宜有所處或下<lb/>
　　廷臣集議以建國家久安長治之策以全君臣始<lb/>
　　終相保之道臣不勝恐懼願望之至<lb/>
　　任用宜擇<lb/>
　　大學士張孚敬疏臣伏讀聖諭朕思民間疾苦情<lb/>
<pb n="KR3j0161_WYG_023-29b"/>
　　狀或未盡知則匹夫匹婦猶有不被其澤於此見<lb/>
　　我皇上真存心天下加志窮民者也夫有君有臣<lb/>
　　然後政舉今上有是君臣恐下無是臣也昔伊尹<lb/>
　　以天下為己任思天下之民匹夫匹婦有不被堯<lb/>
　　舜之澤者若已推而納之溝中惟成湯能用伊尹<lb/>
　　故伊尹能相成湯夫人君以論相為職宰相以正<lb/>
　　君為功伊尹不可得而見矣唐楊綰清儉簡素代<lb/>
　　宗相之制下之日朝野相賀郭子儀方宴客聞之<lb/>
<pb n="KR3j0161_WYG_023-30a"/>
　　減坐中聲樂五分之四京兆尹黎幹騶從甚盛即<lb/>
　　日聞之止存十騎中丞崔寛第舍宏侈亟毁之宋<lb/>
　　秦檜隂險深阻誣䧟善類結納内侍伺上動静髙<lb/>
　　宗相之祖父孫三世皆領史職開門受賂富敵於<lb/>
　　國外國珍寶死猶及門一時忠臣良將誅鋤略盡<lb/>
　　其頑鈍無耻者率為之用卒致外裔内横禍延國<lb/>
　　祚二宗任相得失明騐如此况皇上有堯舜知人<lb/>
　　之明而欲民被堯舜之澤者乎我太祖髙皇帝懲<lb/>
<pb n="KR3j0161_WYG_023-30b"/>
　　前代宰相專權不復設立而今之内閣猶其職也<lb/>
　　皇上責以調元贊化可謂得任輔相之道矣臣不<lb/>
　　知其宜何如為人也今之部院諸臣有志者難行<lb/>
　　無志者聽令是部院乃為内閣之府庫矣今之監<lb/>
　　司苞苴公行稱為常例簠簋不飭恬然成風是監<lb/>
　　司又爲部院之府庫矣撫字心勞指為拙政善事<lb/>
　　上官率與薦名是郡縣又為監司之府庫矣司馬<lb/>
　　光曰天之生財止有此數不在官則在民今在官<lb/>
<pb n="KR3j0161_WYG_023-31a"/>
　　者恒多矣如之何民不窮且盗也夫人君之尊如<lb/>
　　天明日月也威雷霆也近者皇上畏天修省責臣<lb/>
　　下自陳待命之日莫不震疊既而無毁無譽黜陟<lb/>
　　不聞旅進旅退幽明無别臣恐上下雷同非國家<lb/>
　　之福也孔子曰事君敬其事而後其食今之事君<lb/>
　　者其不為宫室之美妻妾之奉者鮮矣夫營巢養<lb/>
　　子禽獸皆然不敬君事何以别乎孟軻氏告齊君<lb/>
　　曰王欲行王政則盍反其夲矣臣切惟皇上宣德<lb/>
<pb n="KR3j0161_WYG_023-31b"/>
　　流化必自近始近必自内閣始夫人君用人固未<lb/>
　　嘗借才於異代者也今内閣擇其人焉責之以擇<lb/>
　　九卿九卿擇其人焉各責之以擇監司監司擇其<lb/>
　　人焉各責之以擇守令守令親民者也守令得人<lb/>
　　斯匹夫匹婦莫不被其澤矣不然則上下交征掊<lb/>
　　克在位皇上雖有憂民之心而澤民之政為遏絶<lb/>
　　如之何其可也<lb/>
　　行政事宜<lb/>
<pb n="KR3j0161_WYG_023-32a"/>
　　大學士髙拱疏一祖宗舊規御門聽政凡各衙門<lb/>
　　奏事俱是玉音親答以見政令出自主上臣下不<lb/>
　　敢預也隆慶初閣臣擬令代答以致人心生玩甚<lb/>
　　非事體昨皇上於勸進時荷蒙諭答天語莊嚴玉<lb/>
　　音清亮諸臣無不忭仰當日即傳徧京城小民亦<lb/>
　　無不懽悦則其所闗係可知也若臨朝時不一親<lb/>
　　答臣下必以為上不省理政令皆出他人之口豈<lb/>
　　不觧體合無今後令司禮監毎日將該衙門應奏<lb/>
<pb n="KR3j0161_WYG_023-32b"/>
　　事件開一小揭帖明寫某件不該答某件該答某<lb/>
　　件該某衙門知道及是知道了之類皇上御門時<lb/>
　　收入䄂中待各官奏事取出一覽照件親答至臨<lb/>
　　時裁决如朝官數少奏請查究則答曰着該衙門<lb/>
　　查㸃其紏奏失儀者重則錦衣衛挐了次則法司<lb/>
　　提了問輕則饒他亦須親答如此則政令自然精<lb/>
　　彩可以繫屬人心伏乞聖裁<lb/>
　　一祖宗舊規視朝回宮之後即奏事一次至申時<lb/>
<pb n="KR3j0161_WYG_023-33a"/>
　　又奏一次内侍官先設御案請上文書即退出門<lb/>
　　外待御覽畢發内閣擬票此其常也至隆慶初年<lb/>
　　不知何故不設覽夲御案司禮監官奏文書先帝<lb/>
　　止接在手中畧覽一二亦有全不覽者夫人君乃<lb/>
　　天下之主若不用心詳覽章奏則天下事務何由<lb/>
　　得知中間如有奸詭欺罔情弊何以照察今後乞<lb/>
　　命該監官查復舊規將内外一應章奏除通政司<lb/>
　　民夲外其餘盡數呈覽覽畢送票票後再行呈覽<lb/>
<pb n="KR3j0161_WYG_023-33b"/>
　　果係停當然後發行庶下情得通奸弊可弭而皇<lb/>
　　上亦得以通曉天下之事臣等又思各衙門題奏<lb/>
　　甚多難以通篇逐句細覽其中自有節要之法如<lb/>
　　各衙門題覆除前一段係原夲之詞不必詳覽其<lb/>
　　擬議處分全在案呈到部以後一段乞命該監官<lb/>
　　毎日將各夲案呈到部去處夾一小紅紙籖皇上<lb/>
　　就從此覽起則其中情理及議處當與不當自然<lb/>
　　明白至於科道及各衙門條陳論劾夲章則又須<lb/>
<pb n="KR3j0161_WYG_023-34a"/>
　　全覽乃得其情伏乞聖裁<lb/>
　　一事必面奏乃得盡其情理况皇上新政尤宜講<lb/>
　　究天下之事始得周知伏望於毎二七日臨朝之<lb/>
　　後一御文華殿令臣等隨入叩見有當奏者就便<lb/>
　　陳奏無則叩頭而出此外若有𦂳急密切事情容<lb/>
　　臣等不時請見其開講之時臣等皆日侍左右有<lb/>
　　當奏者即於講後奏之如此則事得精詳情無壅<lb/>
　　蔽不惟睿聰日啟亦且權不下移而諸司之奉行<lb/>
<pb n="KR3j0161_WYG_023-34b"/>
　　者當自謹畏不敢草率塞責矣伏乞聖裁<lb/>
　　一事必議處停當乃可以有濟而服天下之心若<lb/>
　　不經議處必有差錯國朝設内閣之官看詳章奏<lb/>
　　擬㫖蓋所以議處也今後伏望皇上將一應章奏<lb/>
　　俱發内閣看詳擬票上進若不當上意仍發内閣<lb/>
　　再詳擬上若或有未經發擬自内批者容臣等執<lb/>
　　奏明白方可施行庶事得停當而亦可免假借之<lb/>
　　弊其推陞庶官及各項陳乞與凡一應雜夲近年<lb/>
<pb n="KR3j0161_WYG_023-35a"/>
　　以來司禮監徑行批出以其不費處分而可徑行<lb/>
　　也然不知推陞不當還當駁正其或情事有欺詭<lb/>
　　理法有違犯字語有乖錯者還當懲處且内閣係<lb/>
　　看詳章奏之官而章奏乃有不至内閣者使該部<lb/>
　　不覆則内閣全然不知豈不失職今後伏望皇上<lb/>
　　命司禮監除民夲外其餘一應章奏俱發内閣看<lb/>
　　詳庶事體歸一而奸弊亦無所逃矣伏乞聖裁<lb/>
　　一凡官民夲辭其有理者自當行其無理者自當<lb/>
<pb n="KR3j0161_WYG_023-35b"/>
　　止其有奸欺情弊者自當懲治未有留中不出之<lb/>
　　理且本既留中莫可稽考則不知果經御覽而留<lb/>
　　之乎抑亦未經御覽而有留之者乎是示人以疑<lb/>
　　也又或事係𦂳急密切而有留中者及至再陳豈<lb/>
　　不有悞今後伏望皇上於凡一切夲辭盡行發下<lb/>
　　倘有未下者容原具夲之人仍具原夲請乞明㫖<lb/>
　　其通政司封進外來一應夲章毎當日將封進數<lb/>
　　目開送該科備照倘有未下者科官奏討明白如<lb/>
<pb n="KR3j0161_WYG_023-36a"/>
　　此庶事無闗隔而亦可以逺内臣之嫌釋外臣之<lb/>
　　惑其於治理所闗非細伏乞聖裁<lb/>
　　治平要務<lb/>
　　大學士張居正六事疏一省議論謂宜掃無用之<lb/>
　　虛詞求躬行之實效欲為一事須審之於初務求<lb/>
　　至當斷而行之如唐憲宗之討淮蔡百方沮之而<lb/>
　　不揺欲用一人須愼之於始既得其人則信而任<lb/>
　　之如魏文侯之用樂羊謗書盈篋而不動一切章<lb/>
<pb n="KR3j0161_WYG_023-36b"/>
　　奏務從簡切是非可否宜明白直陳毋得彼此推<lb/>
　　諉徒託空言<lb/>
　　一振紀綱謂情可順而不可狥法宜嚴而不宜猛<lb/>
　　近來紀綱不肅模稜兩可謂之調停委曲遷就謂<lb/>
　　之善處宜勅執法諸臣秉持公論振揚風紀刑賞<lb/>
　　予奪一歸之公道政教號令必斷於宸𠂻以勵明<lb/>
　　作之治<lb/>
　　一重詔令近日朝廷詔㫖多廢格不行抄到各部<lb/>
<pb n="KR3j0161_WYG_023-37a"/>
　　概從停閣至於應勘應報奉㫖下地方官輒視為<lb/>
　　故紙有一事而數十年不完者文卷既多沉埋干<lb/>
　　證半登鬼録漏網孰問覆盆誰伸望勅下部院凡<lb/>
　　奉㫖事務數日之内即行題覆其地方合行覆奏<lb/>
　　要嚴立期限從實查覈吏部即以此科課其能否<lb/>
　　一覈名實器必試而後知利鈍馬必駕而後知良<lb/>
　　駑今用人則不然稱人之才不必試之以事任之<lb/>
　　以事不必更考其成椎魯少文者以無用見譏大<lb/>
<pb n="KR3j0161_WYG_023-37b"/>
　　言無當者以虚聲竊譽倜儻伉直者以忤時難合<lb/>
　　脂韋逢迎者以巧宦易容加以更調太繁遷轉太<lb/>
　　速資格太拘毁譽失實或舍其職業出位是思或<lb/>
　　條陳累牘而職守茫然願愼重名器愛惜爵賞用<lb/>
　　人必考其終授人必求其當内外官三年六年考<lb/>
　　吏部必實覈其稱職平常不稱職毋眩於愛憎毁<lb/>
　　譽以臆為殿最<lb/>
　　一固邦夲方今風俗侈靡蠧敝横生外之豪强兼<lb/>
<pb n="KR3j0161_WYG_023-38a"/>
　　併賦役不均詭寄逋欠偏累小民内之官府造作<lb/>
　　侵欺冐破假公濟私損上刻下凡此耗財病民之<lb/>
　　大者若求其害而去之何必索之窮困之民以自<lb/>
　　耗國家之元氣乎前項催督御史事完宜令囬京<lb/>
　　勿復再差其屯鹽各差亦當取回但責成撫按清<lb/>
　　理可也如此則蠧害剗除民生甦而邦夲固矣<lb/>
　　一飭武備今議者皆曰兵不多食不足將帥不得<lb/>
　　人臣謂三者不足患也夫兵不患少而患弱今軍<lb/>
<pb n="KR3j0161_WYG_023-38b"/>
　　伍雖缺而糧籍具存若按籍清查隨宜募補着實<lb/>
　　訓練何患無兵捐無用不急諸費併其財賦以撫<lb/>
　　養戰士何患無財懸重賞以勸有功寛文法以伸<lb/>
　　將權則忠勇之夫孰不思奮何患無將臣願皇上<lb/>
　　先自治之圖屬任謀臣不求近功不忘逺畧選擇<lb/>
　　邊吏團練鄉兵併守墩堡則無事可以守有事可<lb/>
　　以戰矣臣又考之古禮祖宗故事俱有大閲之制<lb/>
　　以習武事而戒不虞乞勅戎政大臣申嚴軍政間<lb/>
<pb n="KR3j0161_WYG_023-39a"/>
　　請聖駕親臨較閲一以試將官之能否一以觀軍<lb/>
　　士之勇怯為磨勵勸懲亦轉弱為強之一機也疏<lb/>
　　入上曰覽卿奏具見謀國忠猷該部院看議以聞<lb/>
　　於是都御史王廷等及兵户二部各覈議覆奏上<lb/>
　　令各如議遵行宗伯黄汝良稱張江陵此疏綜覈<lb/>
　　信必振積年委靡之頺風新一代精明之神氣隆<lb/>
　　慶萬歴間號太平實藉其謀國忠猷允稱救時賢<lb/>
　　輔矣<lb/>
<pb n="KR3j0161_WYG_023-39b"/>
　　以去格主<lb/>
　　大學士王家屏疏竊臣聞漢臣汲黯有云天子置<lb/>
　　公卿輔弼之臣寜令從䛕承意陷主於不義乎且<lb/>
　　已在其位縱不愛身柰辱朝廷何毎感斯言愓然<lb/>
　　内省竊自幸遭遇皇上眀聖誠使朝政無缺帝德<lb/>
　　罔愆即將順不為從䛕緘黙無嫌承意也乃頃來<lb/>
　　九閽重閉五位深居宴安之毒是懷兢業之𠂻潛<lb/>
　　替郊廟不享而仁孝之念疎堂陛不交而君臣之<lb/>
<pb n="KR3j0161_WYG_023-40a"/>
　　誼隔天災物異之警罔徹宸聰民生國計之憂不<lb/>
　　闗聖慮皇上試省此心敬耶怠耶於治道得耶失<lb/>
　　耶臣備員輔弼既不能婉導密規防君志未萌之<lb/>
　　欲又不能明諍顯諫扶乾坤將壞之機曠職鰥官<lb/>
　　久當退避所以逡廵未去徒以被恩髙厚毫髪靡<lb/>
　　酬庶幾殫竭愚忠漸次匡正乃今數月之間請朝<lb/>
　　講不報請元旦受賀不報請大計臨朝不報臣犬<lb/>
　　馬㣲誠不能感回天意已見於此矣至於升儲大<lb/>
<pb n="KR3j0161_WYG_023-40b"/>
　　典九廟神靈共屬萬方想望惟殷即冊立之期或<lb/>
　　可少待而豫敎之舉委宜蚤圖科臣所言未為差<lb/>
　　謬皇上即惡其凟擾報罷足矣甚則罰俸足矣何<lb/>
　　至降調外任乎㫖意一出逺近驚疑使道路之猜<lb/>
　　議横生宮闈之䜛搆交作其於虧損聖德動揺國<lb/>
　　夲非細故已也揭請寛宥未賜允俞且復遷怒申<lb/>
　　救諸臣概加譴謫臣誠不忍明主蒙咈諫之誚清<lb/>
　　朝有横施之罰部科罹無妄之罪宗社蓄不測之<lb/>
<pb n="KR3j0161_WYG_023-41a"/>
　　憂也循省虚庸終慙匡救若復依違保禄淟涊茍<lb/>
　　容正汲黯所謂從䛕承意陷主不義貽辱朝廷者<lb/>
　　耳死且有餘僇焉伏乞聖恩亟賜罷歸俾全晚節<lb/>
　　第二疏頃因科臣劉獻可等疏請豫教蒙㫖降罰<lb/>
　　臣不揣輕鄙冐昧封還意事係宮闈不宜盛怒以<lb/>
　　損天親之愛言出臺省不宜峻斥以塞忠諫之門<lb/>
　　乃為聖德慮為國體慮非為獻可一人也揭請寛<lb/>
　　宥未蒙俞允方當退而補牘再瀝悃誠而科道諸<lb/>
<pb n="KR3j0161_WYG_023-41b"/>
　　臣申救獻可者若鍾羽正張棟陳尚象鄒德泳等<lb/>
　　又已得罪兩日之内嚴㫖叠出或奪其俸或謫其<lb/>
　　官方一㫖調南京又一㫖調外任方一㫖降邊方<lb/>
　　雜職又一㫖削籍為民以至於孟養浩之廷杖一<lb/>
　　百則更慘矣雷霆横擊風日凄陰凡舉朝士紳逺<lb/>
　　方選吏見者無不喪氣聞者無不摧心誠不意聖<lb/>
　　哲之君有此舉動平明之世有此景况而原其釁<lb/>
　　端由起則自臣揭救獻可始是臣惜諤諤之一士<lb/>
<pb n="KR3j0161_WYG_023-42a"/>
　　而反累濟濟之羣英爭降罰之輕刑而反搆放逐<lb/>
　　之重典善類之罪人清時之戾氣也用是自陳愚<lb/>
　　戅疏乞罷歸庶幾感悟宸𠂻消融聖怒霎然開霽<lb/>
　　赦宥諸臣使之復還舊官勉圖報稱則始雖因臣<lb/>
　　咸累罹無妄之災終乃以過見原獲自新之路臣<lb/>
　　雖退居壟畝尚可以一去謝諸臣耳何圖席藁累<lb/>
　　日未奉處分詢之同官乃知為臣具揭伏奉聖㫖<lb/>
　　謂臣希名不遂托疾故症臣聞言惶悚負罪彌深<lb/>
<pb n="KR3j0161_WYG_023-42b"/>
　　竊念名非臣之所希實非臣之敢棄臣所希者期<lb/>
　　皇上為堯舜之主而臣為堯舜之臣此之謂名垂<lb/>
　　千載有餘榮故足希也若犯顔色觸忌諱抗爭僨<lb/>
　　事被譴罷歸此何名之可希乎必不希名将使臣<lb/>
　　身處尊官家享厚禄主德愆違而莫之救正刑政<lb/>
　　壞亂而罔克匡維此可謂不希名之臣矣而國家<lb/>
　　將奚賴焉更使臣棄名不顧將逢迎為悦阿䛕取<lb/>
　　容雖許敬宗李林甫之奸佞無不可為是九廟神<lb/>
<pb n="KR3j0161_WYG_023-43a"/>
　　靈所陰殛天下萬世所唾罵也不但得罪於劉獻<lb/>
　　可鍾羽正諸臣而已豈當一日立於堯舜之朝哉<lb/>
　　伏望皇上察臣戅愚夲為禍始將臣特賜罷免以<lb/>
　　示首事之懲仍召還降謫諸臣以釋株連之累庶<lb/>
　　善類無枉羣情不揺臣感戴生成環草難報<lb/>
　　第三疏臣頃以救科臣致干聖怒兩疏乞罷未奉<lb/>
　　允俞忽蒙聖諭邇年以來喜事小臣狂肆不道逞<lb/>
　　臆激擾姑以薄罰卿為佐治見此要名不義之徒<lb/>
<pb n="KR3j0161_WYG_023-43b"/>
　　自宜調㫖厝處緩詞解諫却乃逕駁御批故激朕<lb/>
　　怒甚失禮體及朕怒起卿又不忍受假疾具疏又<lb/>
　　言求去朕想卿眞欲以此挾君廢政沽名逸卧豈<lb/>
　　人臣之義哉且卿輔朕爕理贊襄佐治有年况今<lb/>
　　國務多艱卿恝然髙卧其心可安乎卿既有疾准<lb/>
　　暫假數日即入閣辦事欽此臣謹焚香叩頭祗領<lb/>
　　訖伏念犬馬猶能報主葵藿亦克傾陽物類且然<lb/>
　　况臣受皇上作養生成之大德十年講幄六年政<lb/>
<pb n="KR3j0161_WYG_023-44a"/>
　　府即天地父母未足比其恩慈雖粉骨碎身莫能<lb/>
　　伸其報塞豈不知將順聖意鎭戢羣囂可以全君<lb/>
　　臣喜起之休養中外和平之福而止以冊立一事<lb/>
　　爭議數年矣在皇上欽定冊期已有確然不易之<lb/>
　　信則小臣數生激擾殊無帖然聽命之恭聖諭謂<lb/>
　　其喜事逞臆此誠諸臣之罪不可掩也幸蒙薄罰<lb/>
　　臣但當委曲調停從容緩觧而封還御批致激聖<lb/>
　　怒聖諭責臣甚失禮體此臣之罪臣亦不敢辭也<lb/>
<pb n="KR3j0161_WYG_023-44b"/>
　　但皇子於皇上父子之親也冊立與豫教典禮之<lb/>
　　大也言渉至親不宜有怒事闗典禮不宜有怒臣<lb/>
　　與諸臣但知為宗社大計慮以盡言為效忠而已<lb/>
　　豈意其激皇上之怒哉使臣與諸臣預知皇上之<lb/>
　　怒必不敢封還内降逞臆激擾而所以敢激聒敢<lb/>
　　封還者正恃皇上之聖明無一言之不納皇上之<lb/>
　　寛大無一物之不容也及今數日之内嚴㫖叠出<lb/>
　　斥逐紛然臣乃始錯愕銷魂自恨以為忠非素蓄<lb/>
<pb n="KR3j0161_WYG_023-45a"/>
　　志未上通而謬襲引裾之跡期收補衮之功以致<lb/>
　　一言不投萬事瓦裂譬之僨轅之犢不可復乘敗<lb/>
　　羣之羊所宜亟斥自不能一日安於其位而豈敢<lb/>
　　文言求去挾君廢政哉伏荷天言切責謂沽名逸<lb/>
　　卧大非人臣之義所宜且温㫖慰留念贊襄有年<lb/>
　　當以國務之艱為慮華衮斧鉞總屬皇恩雨露雪<lb/>
　　霜何非至教惟是孤忠獨立之身抱下愚不移之<lb/>
　　疾俯循深痼恐非數日之假可痊望乞生全寛以<lb/>
<pb n="KR3j0161_WYG_023-45b"/>
　　一朝之禠為幸<lb/>
　　封還上諭<lb/>
　　大學士王家屏疏今日文書官李相到閣蒙發下<lb/>
　　御史傅光宅夲為撫鎭更調繁數事口傳聖意謂<lb/>
　　近來吏部用人遷轉太頻欲行降敕宣諭隨蒙文<lb/>
　　書官劉宣將下勅稿令臣等觀看臣等捧誦再三<lb/>
　　仰見皇上留心吏治加意官材申久任責成之規<lb/>
　　戒輕紛易更之擾誠不勝欽服第吏部之職名曰<lb/>
<pb n="KR3j0161_WYG_023-46a"/>
　　銓衡其資序一定之中亦不能無斟酌轉移之法<lb/>
　　或才望特著或人地相宜彼此互更意存器使容<lb/>
　　有不得不然者竊見吏部尚書陸光祖老成練逹<lb/>
　　鯁介精嚴其一念進賢退不肖之心眞有孜孜汲<lb/>
　　汲夙夜匪懈者但其綜覈太鋭故更置稍頻乃其<lb/>
　　意則為公非為私任怨非任德也皇上即欲責使<lb/>
　　愼重但於其回覆疏中出一嚴㫖彼自當愓然警<lb/>
　　省將順不遑若頒降綸音特加戒諭不惟志意銷<lb/>
<pb n="KR3j0161_WYG_023-46b"/>
　　阻隳其任事之心將且體貎摧傷難居表率之地<lb/>
　　其何以甄叙衆職而壓服人心也伏望皇上念係<lb/>
　　大寮姑寛嚴督恕其既往之咎開其補過之門庶<lb/>
　　幾崇重天言不至於褻玩保全國體共荷其優容<lb/>
　　矣所有敕諭一道乞准停止<lb/>
　　舉賢報効<lb/>
　　大學士沈鯉疏臣往伏田間蒙非常知遇召以弓<lb/>
　　旌而處之輔弼之地迄今四載無能有涓埃報効<lb/>
<pb n="KR3j0161_WYG_023-47a"/>
　　私心常用為憂已而求之古人則公叔文子之臣<lb/>
　　大夫僎與文子同升諸公而孔子稱其為文臧武<lb/>
　　仲知栁下惠之賢而不與立而孔子譏其竊位乃<lb/>
　　知閣臣之所為盡職者不在乎自賢自能而在舉<lb/>
　　天下之賢以為賢舉天下之能以為能而以人事<lb/>
　　君然後為大不但以一身區區也臣等於是始交<lb/>
　　相勸勉乃各以盈尺之幅摺為手簡納之懷䄂凡<lb/>
　　有聞四方之賢者能者輙濡毫而識之用比於昔<lb/>
<pb n="KR3j0161_WYG_023-47b"/>
　　人之夾袋以備遺忘積之既久遂以盈幅方擬諏<lb/>
　　吉齋沭具奏以聞用比於芹曝之獻尋又思臣等<lb/>
　　各兩耳兩目爾今主上方且明四目達四聰豐蔀<lb/>
　　幽隱無不畢照卷阿車馬無不具陳何需此道聽<lb/>
　　塗説為乃遂削其牘而不敢奏而但請命於上敕<lb/>
　　下該部及九卿科道各舉所知亦各務以人事君<lb/>
　　如所舉而與臣等之所私擬者無不符合也則臣<lb/>
　　等之言已行矣雖削牘可也或亦有意見稍殊大<lb/>
<pb n="KR3j0161_WYG_023-48a"/>
　　同小異則以相叅酌而補苴罅漏以共成斯舉亦<lb/>
　　可也蓋臣等以一念之公心而付之舉朝之公論<lb/>
　　夫是以不敢先亦不敢後也抑臣等之所以為此<lb/>
　　者豈目前是為亦竊有深長之慮焉何以故為人<lb/>
　　才長養之難也為遺大投艱之不易也為戡亂反<lb/>
　　治之不可無人也故為是私憂過計也請一一熟<lb/>
　　慮之聖神在御菁莪棫樸作人於三十四載之間<lb/>
　　而後有雲蒸豹變如斯之盛向惟其用之不早而<lb/>
<pb n="KR3j0161_WYG_023-48b"/>
　　使之沉淪於山阿海澨蓬門蓽巷之中乃多化為<lb/>
　　異物而不得其半臂之力今之存而未泯者十之<lb/>
　　二三耳若更不及時賜環漸以澌滅於作飬人才<lb/>
　　之謂何葢樹人猶樹木當種樹之初其殷勤撫摩<lb/>
　　培灌者拱把柔條也何望之甚殷也豈既成叅天<lb/>
　　之材而棄為溝中之斷乎亦殊覺前勞之可念矣<lb/>
　　故臣等為是惜何言乎遺大投艱之不易也一榱<lb/>
　　一桷可隨地而求之亦可以隨手而得之彼巍乎<lb/>
<pb n="KR3j0161_WYG_023-49a"/>
　　隆棟如今搆三殿之材者其安可驟得乎葢必其<lb/>
　　險阻艱難無不閲歴而後能增益其德慧此在千<lb/>
　　百中一二也故以為遺大投艱之不易也然此猶<lb/>
　　論其常也自古及今事變之高高下下驚心駭目<lb/>
　　者安有定形其芟薙荆榛蕩滌邪穢廓陰曀而耀<lb/>
　　光明者亦何代蔑有也故在唐則狄仁傑薦五王<lb/>
　　在宋則王旦薦寇準乃卒能定難呼吸成旋乾轉<lb/>
　　坤之烈假令其臨渴而掘井亡羊而補牢亦何能<lb/>
<pb n="KR3j0161_WYG_023-49b"/>
　　有濟於事故臣等區區愚見以為世有一竒偉非<lb/>
　　常可排難解紛之人當及無所可用之時布在周<lb/>
　　行備一旦緩急之用乃不致臨時無措此戡亂反<lb/>
　　治之不可無人也抑又有不止於此者賢才不在<lb/>
　　朝則在野其所在有多寡則國家之氣象亦自有<lb/>
　　不同者故野無遺賢而史必書之曰慶歴之盛君<lb/>
　　子滿朝即詩書所稱濟濟師師不加於此矣不亦<lb/>
　　榮乎其不然者則書曰賢才徧野將百世而下有<lb/>
<pb n="KR3j0161_WYG_023-50a"/>
　　遺議矣夫由前三事則闗係在當時由後一説則<lb/>
　　是非在來世皆臣等逺慮也故不敢不盡焉雖然<lb/>
　　此對君公言也尤竊有私願於會舉諸臣者亦不<lb/>
　　敢不盡其愚威福人主之大柄也人臣其誰敢干<lb/>
　　之茍當㑹舉時而稍着一意澄汰不公則其所舉<lb/>
　　者即為市恩市恩與作福一意也科道官得指名<lb/>
　　糾劾以防冐濫亦更宜仰體聖心與天地同廣大<lb/>
　　與父母同恩勤即先年放逐諸臣有偶觸詿誤而<lb/>
<pb n="KR3j0161_WYG_023-50b"/>
　　困衡已深者自不妨從衆公舉一體叙録於以昭<lb/>
　　王道蕩平無作好惡亦卓絶古今一事也<lb/>
　　國是宜定<lb/>
　　大學士葉向髙疏臣惟天下之治亂必有其形治<lb/>
　　者非豐亨豫大之謂也朝政清明庶官輯睦即謂<lb/>
　　之治亂者非禍變擾攘之謂也法紀凌遲人心囂<lb/>
　　競即謂之亂皇上視今之天下治耶亂耶臣不敢<lb/>
　　言其他即如近建言諸臣意見稍分門户遂立藩<lb/>
<pb n="KR3j0161_WYG_023-51a"/>
　　籬既樹而隙釁彌開始而臭味繼而參商又繼而<lb/>
　　水火矣始而旁觀繼而佐鬭又繼而操戈矣株連<lb/>
　　蔓引枝節横生暮跖朝夷好莠自口遂使盡言無<lb/>
　　諱之朝反憂白馬清流之禍一何諸臣之失計也<lb/>
　　夫天下議論有一時而定者有一時未必定而俟<lb/>
　　之日後則又自定者有爭辨而明者有愈辨不明<lb/>
　　而置之不辨則又自明者揚湯止沸不如去薪可<lb/>
　　謂善喻諸臣何不思乎然此為諸臣言耳朝廷者<lb/>
<pb n="KR3j0161_WYG_023-51b"/>
　　臣下之紀綱威令所自出也故言一事則必决一<lb/>
　　事之從違毋因一事而滋盈庭之議言一人則必<lb/>
　　斷一人之用舍毋因一人而開羣枉之門今皇上<lb/>
　　一切涵容無所可否當去不去當留不留當斷决<lb/>
　　不斷决聚之使争養之使鬨奏牘日多事端日起<lb/>
　　職此之故夫人主之明如日月威如雷霆也日月<lb/>
　　之明以其常運雷霆之威以其迅速非運非速則<lb/>
　　毋乃自傷其明而威幾頓乎自古忠邪不分朋黨<lb/>
<pb n="KR3j0161_WYG_023-52a"/>
　　為害多見於叔季之世庸愚之君今聖明在御乾<lb/>
　　綱獨攬豈容有此誠宜盡發諸臣之疏勅下部院<lb/>
　　評其是非曲直以聽聖裁言當則行不當則止中<lb/>
　　有顚倒謬戾之甚者量處一二以警將來則人心<lb/>
　　振肅議論分明而朝宁之間廓然有天清地寧之<lb/>
　　景象矣皇上亦何憚而不為乎臣嘗為相知者言<lb/>
　　天下事非一家私議自譽為君子無益也天下後<lb/>
　　世以為君子則眞君子矣見詆為小人未傷也天<lb/>
<pb n="KR3j0161_WYG_023-52b"/>
　　下後世以為小人則眞小人矣小人君子界限甚<lb/>
　　嚴公論甚晰自古及今未之能逃念及於此將客<lb/>
　　氣自消而爭論自息矣此又臣一得之愚而欲為<lb/>
　　諸臣忠告者臣與諸臣比肩事主無嫌無疑亦無<lb/>
　　一毫偏䕶私意但目擊世界紛紜至此而處輔弼<lb/>
　　之任黙無一言安所逃責故敢直陳其愚惟聖明<lb/>
　　少加意焉<lb/>
　　遇災引罪<lb/>
<pb n="KR3j0161_WYG_023-53a"/>
　　崇禎十六年二月大學士公疏臣等因風霾具疏<lb/>
　　引罪適蒙發下欽奉御批連日風霾大作朕心悚<lb/>
　　惕靡寧深自省察總因朕寡德所致卿等𢎞謨藎<lb/>
　　志以佐不逮朕深切倚頼不必合詞引咎至於敎<lb/>
　　誨以至誠感格等語尤覘悃忱朕謹凛天戒敢懈<lb/>
　　誠修益望輔弼大臣多方匡救其折轉一應扼擊<lb/>
　　盡殱功罪賞罰屢㫖已詳行間文武諸臣俱著殫<lb/>
　　智竭力奮勵掃除必期成功該部即日馳飭欽此<lb/>
<pb n="KR3j0161_WYG_023-53b"/>
　　臣等叩頭恭頌不勝感激不勝惶悚竊惟我皇上<lb/>
　　敬天之威時保不懈錫民之福歲省惟勤昨者兆<lb/>
　　示風霾咎惟臣下而乃以悚惕省察嚴洪範五事<lb/>
　　之徵以匡救誠修謹春官十煇之戒實與我聖祖<lb/>
　　露坐郊壇顧諟雷斧之意先後同符在昔周宣王<lb/>
　　雲漢示警南征北討赫然中興彼猶中主也矧以<lb/>
　　堯舜之資而當天心仁愛之㑹滅敵平寇日可俟<lb/>
　　矣所愧臣等才識疎庸罪愆叢積若律以輔理無<lb/>
<pb n="KR3j0161_WYG_023-54a"/>
　　能之效正當在災異策免之條而猶過荷矜原暫<lb/>
　　稽恩譴俯循衾影彌切淵氷統俟兵事稍寧再圖<lb/>
　　合詞控請其行間督撫諸臣復經批諭嚴飭當益<lb/>
　　祗遵臨事奮勵成功以仰副宸算除臣等另報名<lb/>
　　廷謝外謹先具揭回奏恭謝伏祈聖鑒臣等不勝<lb/>
　　激切悚息之至崇禎十六年三月二十六日晚上<lb/>
　　二十七日奉御批覽先生毎奏朕知道了朕警凛<lb/>
　　天威勉法祖德此揭奏禆益良深并前疏著命所<lb/>
<pb n="KR3j0161_WYG_023-54b"/>
　　司書於殿壁時存警戒不虚先生毎訓誨至意該<lb/>
　　衙門知道<lb/>
　　閣員宜推<lb/>
　　吏部尚書陸光祖疏本月十五日申時伏蒙皇上<lb/>
　　召臣光祖與志臯至㑹極門傳奉敕諭初未知為<lb/>
　　何事恭捧到於朝房然後知為陞趙志臯禮部尚<lb/>
　　書張位吏部左侍郎俱入閣辦事始臣等微聞申<lb/>
　　時行等密薦二臣今乃果然臣等素知二臣之賢<lb/>
<pb n="KR3j0161_WYG_023-55a"/>
　　士論稱為正人君子望其柄用今皇上信納閣臣<lb/>
　　之言用之輔理良協輿情臣不勝欣躍但事闗職<lb/>
　　掌有不容不言者夫爵人於朝與衆共之祖宗定<lb/>
　　制凡大臣員缺吏部與九卿㑹推請㫖簡用至推<lb/>
　　吏兵二部尚書各邊總督及内閣大臣則九卿之<lb/>
　　外復益以六科十三道葢其任愈重則舉愈當公<lb/>
　　詢謀僉同方敢推用實所以廣忠集衆而杜偏聽<lb/>
　　之奸絶阿私之患也自大學士張居正用事閣臣<lb/>
<pb n="KR3j0161_WYG_023-55b"/>
　　進用始有不由㑹推者意在市恩蔑棄成法天下<lb/>
　　共言其非矣今時行等所薦固為得人即使㑹官<lb/>
　　廷推二臣資望安知不在所推數中奚庸私薦哉<lb/>
　　臣愚以為㑹推大典祖制决不可廢私薦内降其<lb/>
　　端决不可啓伏望皇上俯納臣言以後閣臣員缺<lb/>
　　仍勅吏部九卿科道官照例㑹推疏名以請廣衆<lb/>
　　大廷之中孰敢蔽賢亦孰敢私所厚庶朝廷有大<lb/>
　　公至正之體而所舉之臣亦有光榮得以殫心而<lb/>
<pb n="KR3j0161_WYG_023-56a"/>
　　任事矣若一聽之獨舉密薦誠恐異日狥私植黨<lb/>
　　之禍殆有不可勝言者臣待罪銓衡不敢不為國<lb/>
　　家存深長之慮冐昧上言伏望聖明裁奪謹題請<lb/>
　　㫖萬歴十九年九月十八日具題二十日奉聖㫖<lb/>
　　新簡閣臣你毎既説士論稱服元輔所薦足見至<lb/>
　　公今次斷自朕心原不為例以後還着㑹推按爵<lb/>
　　人於朝所以示公也自傳奉行而官品亂矣當時<lb/>
　　閣員缺公議起王山陰閣中恐妨已遂行揭薦蘭<lb/>
<pb n="KR3j0161_WYG_023-56b"/>
　　溪不足言而礦税之禍實自新建開之則平湖一<lb/>
　　疏豈可少乎<lb/>
　<lb/>
　<lb/>
　<lb/>
　<lb/>
　<lb/>
　春明夢餘録卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春眀夢餘録卷六十五</head> <lb/>
    <p>
<pb n="KR3j0161_WYG_065-1a"/>
欽定四庫全書<lb/>
　春眀夢餘録卷六十五<lb/>
　　　　　　　　　　吏部左侍郎孫承澤撰<lb/>
　　名蹟二<lb/>
燕京八景一曰居庸疊翠一曰玉泉垂虹一曰太液秋<lb/>
風一曰瓊島春隂一曰薊門飛雨一曰西山積雪一曰<lb/>
盧溝曉月一曰金臺夕照其說起於金章宗眀昌史<lb/>
　　胡廣北京八景圖詩序地志載眀昌遺事有燕京<lb/>
<pb n="KR3j0161_WYG_065-1b"/>
　　八景前代士大夫間嘗賦詠往往見於簡策聖天<lb/>
　　子龍飛於兹肇建北京為萬方㑹同之都車駕㡬<lb/>
　　載廵狩而文學之臣多列扈從侍講兼左春坊左<lb/>
　　中允鄒緝仲熙獨曰昔之八景偏於一隅猶且見<lb/>
　　扵歌詠吾輩幸生太平之世當大一統文眀之運<lb/>
　　為聖天子侍從之臣以所業而從逰於此縱觀神<lb/>
　　京欝葱佳麗山川草木衣被雲漢昭回之光而昔<lb/>
　　與今又豈可同觀哉烏可無賦以播於歌誦衆咸<lb/>
<pb n="KR3j0161_WYG_065-2a"/>
　　曰然遂命曰北京八景間更其題一二仲熙作詩<lb/>
　　為倡於是繼賦者國子祭酒兼翰林院侍講胡儼<lb/>
　　若思右春坊右庶子兼翰林侍講楊榮勉仁左春<lb/>
　　坊右諭徳兼翰林侍講金善幼孜翰林侍講曽棨<lb/>
　　子啓林環崇壁翰林修撰兼右春坊右賛善梁潜<lb/>
　　用之翰林修撰王洪希範王英時彦王直行儉中<lb/>
　　書舍人王紱孟端許翰鳴鶴暨廣凡十有三人得<lb/>
　　詩一百二十首廣兩和仲熙之韻詩獨後成竊嘗<lb/>
<pb n="KR3j0161_WYG_065-2b"/>
　　自惟承乏詞林以文字為職乃獲隨侍萬乘覽山<lb/>
　　川之雄歴古蹟之勝於所謂八景者得之獨先且<lb/>
　　多儒者之榮孰有踰於此者然才學猥陋不足以<lb/>
　　敷賛洪休頼諸公有作雍容大雅宣暢發舒可以<lb/>
　　傳於文苑而廣忝厠名於後亦何幸焉乃寫八景<lb/>
　　圖并集諸作寘各圖之後表為一卷蔵於箧笥他<lb/>
　　時歸老南方優㳺江村林屋之下擊壤鼔腹詠歌<lb/>
　　聖化時展而觀之撫其景誦其詩豈無歐陽子所<lb/>
<pb n="KR3j0161_WYG_065-3a"/>
　　謂玉堂天上之思與夫平生交逰出䖏之感耶<lb/>
　　楊榮序余嘗考天下山川形勝雄偉壯麗可為京<lb/>
　　都者莫逾於金陵至若地勢寛厚關塞險固總踞<lb/>
　　中原之夷曠者又莫過燕薊昔太祖髙皇帝受天<lb/>
　　眀命混一九有以金陵龍蟠虎踞長江天塹遂定<lb/>
　　都焉迨皇上肅清内難繼承大統又以燕薊左環<lb/>
　　滄海右擁太行内跨中原外控朔漠宜為天下都<lb/>
　　㑹乃詔建北京焉及今十餘年車駕凡兩廵狩榮<lb/>
<pb n="KR3j0161_WYG_065-3b"/>
　　叨禄翰林既嘗歴觀金陵之勝今而復忝扈從得<lb/>
　　以追陪文臣之末隨侍皇上遍閱北京山川之槩<lb/>
　　退而與諸僚友討論莫不稱歎以為斯文千載之<lb/>
　　竒逢一日翰林學士兼左春坊大學士胡公光大<lb/>
　　偕翰林侍講兼左春坊左中允鄒公仲熈考求其<lb/>
　　跡以昔人有燕山八景之作而簡策無聞今聖朝<lb/>
　　天下一統皇上建都於兹誠非往昔比不可無賦<lb/>
　　詠以播於無極於是仲熙倡為北京八景學士胡<lb/>
<pb n="KR3j0161_WYG_065-4a"/>
　　公兩和其韻而序之僚友同賦者凡十三人榮亦<lb/>
　　厠名其間亦何幸哉竊自幼嘗閱地志考其山川<lb/>
　　形勝心目為之開眀精神為之飛動思欲遨逰歴<lb/>
　　覽而不可得及今得以循厯兩京又得屢承上命<lb/>
　　奉使西北由江淮道大梁雒邑踰關中以逹玉門<lb/>
　　關之外及侍皇上兩率出塞北至極漠西抵和林<lb/>
　　觀兩京之地王氣所鍾實為天下形勝之最東南<lb/>
　　西北道里適均直足以控制萬方而為聖子神孫<lb/>
<pb n="KR3j0161_WYG_065-4b"/>
　　萬世磐石之基也榮以菲才叨逢恩遇㳙塵海嶽<lb/>
　　効報未能茲以北京八景圖并詩装潢成卷因舉<lb/>
　　足跡所至書於卷末且以諸景之槩所以得名者<lb/>
　　疏於圖首誠非欲夸耀於人将以告夫来者俾有<lb/>
　　考於斯不惟知天下山川形勢之重而又有以知<lb/>
　　八景所在如目親覩有若余輩之菲薄叨承國家<lb/>
　　眷遇之厚樂其職於優㳺得以歌詠帝都之勝扵<lb/>
　　無窮者皆上賜也然則觀於是者豈無感發興起<lb/>
<pb n="KR3j0161_WYG_065-5a"/>
　　以自奮於眀時者哉<lb/>
王文安英有園在城西北種植雜蔬井旁小亭環以垂<lb/>
栁公餘與翰苑諸公宴集其地<lb/>
　　文安登髙詩序都城西北山林泉石之勝嘗一逰<lb/>
　　覽而學士錢公習禮好之不忘與李公時勉陳公<lb/>
　　得遵曽公鶴齡暨予期九日出城登髙以償所好<lb/>
　　之雅以是日必賜宴乃更約預逰焉衆皆曰然九<lb/>
　　月五日早朝侍經帷退偕出西安門而李公暫還<lb/>
<pb n="KR3j0161_WYG_065-5b"/>
　　私第於是四人者聨轡出宣武門西行五六里下<lb/>
　　馬令從者煮茗而李公至飲茗罷南行而西至壁<lb/>
　　商寺塔巍然如舊佛宇方脩飾座後壁施生綃縦<lb/>
　　横可三丈許繪觀音像歎其畫之工忽一僧至曰<lb/>
　　近富人以白金百餘兩募指揮商喜畫喜盖宣徳<lb/>
　　中以善丹青得官也又相頋竊歎一壁之費如此<lb/>
　　而畫工之能者亦至是邪後有臺稍髙峻登而四<lb/>
　　望城闕崔巍峙其東羣山蒼翠繚乎西由北而南<lb/>
<pb n="KR3j0161_WYG_065-6a"/>
　　則平疇廣陸長林大澤曠莾千里渾河浩乎東注<lb/>
　　其逺無際臺之石隙多細草可坐欲呼酒来酌僧<lb/>
　　迎入丈室焚香獻茗果言寺塔創於隋寺古僧少<lb/>
　　車馬罕至近時權貴創寺環布城邑度僧至數百<lb/>
　　千寺多固無益僧且混塵俗耳僧名聞宛平人也<lb/>
　　與僧别北行一里許至廣恩寺盖權貴所創者外<lb/>
　　門表石刻大光眀三字門之内鐘鼔二樓又重門<lb/>
　　栖僧之宇叠峙其中以黄金餙像五綵繡幡幢他<lb/>
<pb n="KR3j0161_WYG_065-6b"/>
　　器物<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>極工巧觀者目駭僧聞客出迎長身古貌<lb/>
　　白髭毶毶然詢其名曰主寺趙州和尚也導客觀<lb/>
　　兩廡畫壁頗能言壁間故事從廡東登寺後山寺<lb/>
　　元長春宮故址山聚土而成樹木蕃茂不可逺望<lb/>
　　還坐僧室出寺又西北行二百步至予小圃傍井<lb/>
　　多栁其西曠然逺山亭亭微露秀色如脩眉半出<lb/>
　　天際乃酌酒坐栁隂下錢公喜獨盡量飲既乃至<lb/>
　　李公園又東出古城北繞城河流如練沿流行數<lb/>
<pb n="KR3j0161_WYG_065-7a"/>
　　十步登城磴道欹斜荆棘叢生微風蕭颯幽思浩<lb/>
　　然逹李公園劇飲坐近羊棗樹多濃隂日将夕乃<lb/>
　　還眀日錢公以江山留勝跡為韻各賦五詩屬予<lb/>
　　記嗟夫佩茱登髙九日之事預逰則自錢公始夫<lb/>
　　豈好逰哉歐陽子所謂在乎山水之間而已詠歌<lb/>
　　而記之固宜然思前時城西之逰皆侍郎王公行<lb/>
　　儉所倡率公承上命出掌邦政位望尊崇有所不<lb/>
　　暇五人者為之戀戀焉然公亦未必忘情於此也<lb/>
<pb n="KR3j0161_WYG_065-7b"/>
　　乃併書之不鄙誦予之言又豈無所歆羡哉<lb/>
　　按李公時勉亦有園在文安園之傍彼時開國之<lb/>
　　始風氣淳厚上下恬熙官扵宻勿者多至二三十<lb/>
　　年少亦十餘年故或賜第長安或自置園圃率以<lb/>
　　家視之不敢蘧廬一官也史載孝宗時令南北五<lb/>
　　城遇百官夜飲歸使各舖火夫提燈傳送此真盛<lb/>
　　世之風也<lb/>
楊文敏榮杏園文敏隨駕北来賜第王府街植杏第傍<lb/>
<pb n="KR3j0161_WYG_065-8a"/>
乆之成林<lb/>
　　楊文敏雅集圖序正統二年丁巳春三月朔適休<lb/>
　　暇之辰舘閣諸公過余因延扵所居之杏園永嘉<lb/>
　　謝君庭循旅寓伊邇亦適来㑹時春景澄眀恵風<lb/>
　　和暢花卉競秀芳香襲人觴酌序行琴詠間作羣<lb/>
　　情蕭𣪚衎然以樂謝君精繪事遂用着色寫同㑹<lb/>
　　諸公及當時景物倚石屏而坐者三人其左少傅<lb/>
　　廬陵楊公其右為榮左之次少詹事㤗和王公傍<lb/>
<pb n="KR3j0161_WYG_065-8b"/>
　　杏花而坐者三人其中大宗伯南郡楊公左少詹<lb/>
　　事臨川王公右侍讀學士文江錢公徐行後至者<lb/>
　　四人前左庶子吉水周公次侍讀學士安成李公<lb/>
　　又次侍講學士㤗和陳公最後至者謝君其官錦<lb/>
　　衣衛千户而十人者皆衣冠偉然華髪交映又有<lb/>
　　執事及傍侍童子九人治飲饌傔從五人而景物<lb/>
　　趣韻曲臻扵妙廬陵公喜題曰杏園雅集既序其<lb/>
　　端復與諸公賦詠成什乃屬余識其後仰惟國家<lb/>
<pb n="KR3j0161_WYG_065-9a"/>
　　列聖相承圖惟治化以貽永久吾輩忝與侍從涵<lb/>
　　濡深恩盖有年矣今聖天子嗣位海内宴安民物<lb/>
　　康阜而近職朔望休沐聿循舊章余數人者得遂<lb/>
　　其所適是皆皇上之賜圖其事以紀太平之盛盖<lb/>
　　亦宜也昔唐之香山九老宋之洛社十二耆英俱<lb/>
　　以年徳髙邁致政閒居得優㳺詩酒之樂後世圖<lb/>
　　之以為美談彼固成於退休之餘此則出扵任職<lb/>
　　之暇其適同而其迹殊也然考其實爵位履厯非<lb/>
<pb n="KR3j0161_WYG_065-9b"/>
　　同出一時聨事一司今予輩年望雖未敢擬昔人<lb/>
　　而膺宻勿之寄同官禁署意氣相孚追視昔人殆<lb/>
　　不譲矣後之人安知不又有羡於今日者哉雖然<lb/>
　　感上恩而圖報稱因宴樂而戒怠荒余雖老尚願<lb/>
　　從諸公之後而加勉焉<lb/>
梁園在京城外之西南廢城邉引凉水河入其中亭榭<lb/>
花木極一時之盛<lb/>
　　劉定之逰記梁氏園在今京師西南五六里其外<lb/>
<pb n="KR3j0161_WYG_065-10a"/>
　　有舊城舊城者唐藩鎮遼金别都之城也元遷都<lb/>
　　稍東於是舊城東半遂入扵朝市間全無跡可見<lb/>
　　而西半猶存號為蕭太后城即梁氏園所在也蕭<lb/>
　　太后者遼后皆以蕭為姓有子為帝則太后别居<lb/>
　　宮城統部屬故其亡也末帝淳之妻猶得獨存稱<lb/>
　　太后以制其國踰年乃滅也或謂此雖遼金都城<lb/>
　　而非唐藩鎮城不然也唐時此為范陽藩鎮安史<lb/>
　　反後改名盧龍而所治幽州薊縣不改今移薊以<lb/>
<pb n="KR3j0161_WYG_065-10b"/>
　　名州移盧龍以名衞各去此數百里其實唐之盧<lb/>
　　龍與薊在此也惡得謂非唐藩鎮舊城乎遼金不<lb/>
　　因藩鎮以為都而曷因乎稽諸史志遼金又曷嘗<lb/>
　　創建都城乎其城僅存土爾甓皆為人取去今取<lb/>
　　猶未已其土皆真黄土人取之和煤炭以燒亦有<lb/>
　　堲之作墓者以其猶髙堅也予往逰之日去清眀<lb/>
　　節未乆挿棘挂紙近逺在目嗟乎昔之在此地者<lb/>
　　以臣叛主如禄山軰自唐中葉迄元季世七百年<lb/>
<pb n="KR3j0161_WYG_065-11a"/>
　　矣小而䑕拱豕伏大而虎吞龍亢孰得窺之哉天<lb/>
　　旋地轉時移事改而懦夫竪子持畚鍤以斸甓掘<lb/>
　　土焉就其構樓櫓立麾盖喑嗚叱咤之故䖏而塟<lb/>
　　埋哭泣引紼掩袂焉因其頽垣隳墉而増髙補缺<lb/>
　　以障朔風延夕暉蓻羣芳於是吾儕得以息朝署<lb/>
　　之迹攄林野之興焉俛仰古今感慨多矣可以自<lb/>
　　幸夫聖眀之不易遭也是日園中牡丹皆半謝盖<lb/>
　　京師氣候牡丹開於穀雨後於候為鳴鳩拂其羽<lb/>
<pb n="KR3j0161_WYG_065-11b"/>
　　戴勝降於桑之間予往乃立夏初故已過也同逰<lb/>
　　者柯學士孟時相約携具皆甚儉園有龍槐共酌<lb/>
　　其下而歸去時微風埃中道憇一寺正統中太監<lb/>
　　僧寳所建非數萬金不能成僧寳沒扵土木有像<lb/>
　　在寺<lb/>
海月庵在皇墻之西乃吴文定寛之居文定在翰苑及<lb/>
佐銓日以讀書為事公餘披白袷據案録書如儒生至<lb/>
今傳之<lb/>
<pb n="KR3j0161_WYG_065-12a"/>
　　文定海月庵冬日賞菊圖序𢎞治二年十月二十<lb/>
　　八日翰林諸公㑹余園居為賞菊之集既各有詩<lb/>
　　寛又以為宜有圗寘其首乃請鄉人杜謹寫之盖<lb/>
　　據案停筆而搆思者今南京國子祭酒致仕方石<lb/>
　　謝鳴治也並方石坐濡筆伸紙欲作字者太子少<lb/>
　　保禮部尚書兼文淵閣大學士西涯李賔之也持<lb/>
　　杯而傍坐者南京都察院左僉都御史成齋陳玉<lb/>
　　汝也舉茗椀而顧後者掌國子祭酒事禮部右侍<lb/>
<pb n="KR3j0161_WYG_065-12b"/>
　　郎泉山林享大也背立而觀飛鶴者太常寺少卿<lb/>
　　兼翰林院侍讀學士石城李世賢也循除而采菊<lb/>
　　者故詹事府詹事兼翰林院侍讀學士治齋陸亷<lb/>
　　伯也後至而褫衣者今詹事府少詹事兼翰林院<lb/>
　　侍讀學士守溪王濟之也坐泉山之次呼童子進<lb/>
　　饌者為寛而小兒奭捧卷而進亦與焉大率寫其<lb/>
　　意不求甚似至扵衣冠古雅亦不必似今人而况<lb/>
　　草木之産乎夫古今人雅集多有圗傳於世以寛<lb/>
<pb n="KR3j0161_WYG_065-13a"/>
　　所見如宋王晉卿之西園元顧仲瑛之桃源國朝<lb/>
　　楊文敏公之杏園皆模寫一時人物各極其思而<lb/>
　　又必有序之者後世得以按而識之故述其人於<lb/>
　　圗付奭蔵之覽者庶識其為某某也後十年己未<lb/>
　　四月廿四日吏部左侍郎前詹事府少詹事兼翰<lb/>
　　林院侍講學士匏庵吴寛原博撰<lb/>
　　吴文定佐銓時手植藤於堂之右廂既而王文恪<lb/>
　　繼公之後乃命陸包山為圖諸公題咏之莆田方<lb/>
<pb n="KR3j0161_WYG_065-13b"/>
　　興邦刻記藤下余家有文定小楷詩稿一册錢尚<lb/>
　　湖題曰吾鄉吴文定公手書詩藁一冊北海先生<lb/>
　　出以相示公平生好學老而不倦家有叢書堂蔵<lb/>
　　書萬卷凡古書秘本多出手鈔其題署有云書於<lb/>
　　吏部東廂者則其佐銓時書也王文恪公手鈔唐<lb/>
　　六典今鏤板吴中先輩遭時承平讀書汲古優㳺<lb/>
　　翰墨其風流可想見也<lb/>
文淵閣石臺芍藥其花較時花碩而艶大學士有擷之<lb/>
<pb n="KR3j0161_WYG_065-14a"/>
私第者傳玩數日不落<lb/>
　　李文逹玉堂賞花記文淵閣右植芍藥有臺相傳<lb/>
　　宣廟幸閣時命工砌者初植一本居中澹紅者是<lb/>
　　也景泰初増植二本純白居左深紅居右舊常有<lb/>
　　花自増植後未嘗一開天順改元徐有貞許彬薛<lb/>
　　瑄李賢同時入為學士居中一本遂開四花其一<lb/>
　　久而不落既而三人皆去惟賢獨留人以為兆眀<lb/>
　　年暮春忽各萌芽左二右三中則甚多而彭時呂<lb/>
<pb n="KR3j0161_WYG_065-14b"/>
　　原林文劉定之李紹倪謙黄諫錢溥相繼同升學<lb/>
　　士凡八人賢約開時共賞首夏四日盛開八花賢<lb/>
　　遂設燕以賞之時賢有玉帶之賜諸學士各賜大<lb/>
　　紅織衣且賜宴因名純白者曰玉𢃄白深紅者曰<lb/>
　　宮錦紅澹紅者曰醉仙顔惟諌以足疾不赴眀日<lb/>
　　復開一花衆謂諫足以當之賢賦詩十章閣院宮<lb/>
　　僚咸和彚成曰玉堂賞花詩集賢序其端<lb/>
月河梵苑僧道深别院池亭幽雅甲於都邑<lb/>
<pb n="KR3j0161_WYG_065-15a"/>
　　學士程敏政記月河梵苑在朝陽關南苜蓿園之<lb/>
　　西苑之池亭景為都城最苑後為一粟軒軒名曽<lb/>
　　西墅學士題軒前峙以巨石西闢小門門隠花石<lb/>
　　屏北為聚星亭亭四面為欄檻以息㳺者亭東石<lb/>
　　盆池髙三尺許元質白章中凸而坎其旁云夏用<lb/>
　　以沉李浮𤓰者亭之前後皆盆石石多崑山太湖<lb/>
　　靈壁錦川之屬亭少西為石橋橋西為雨花臺上<lb/>
　　建石鼓三臺北為草舎一楹曰希古桑樞甕牖中<lb/>
<pb n="KR3j0161_WYG_065-15b"/>
　　設藤牀石枕及古瓦塤箎之類草舎東聚石為假<lb/>
　　山西峰曰雲根曰蒼雪東峰曰小金山曰壁峰下<lb/>
　　為石池接竹以溜泉泉水㳙㳙自峰頂下竟日不<lb/>
　　竭僧指為水戲臺南為石方池貯水養蓮池南入<lb/>
　　小牖為槐室古樗一株枝柯四布䕃於階除俗呼<lb/>
　　龍爪槐中列蠻墩四槐屋南為小亭中庋鸚鵡石<lb/>
　　其重二百斤色净緑盖石之似玉者凡亭屋臺池<lb/>
　　四圍皆編竹為藩詰曲相通花樹多碧梧萬年松<lb/>
<pb n="KR3j0161_WYG_065-16a"/>
　　及海棠榴之類自一粟折南以東為老圃圃之門<lb/>
　　曰曦先曦先北為窖春冬以蔵花卉窖春東為春<lb/>
　　意亭亭四周皆榆杜桑栁叢列宻布逰者穿小逕<lb/>
　　偪仄以行亭東為板凳橋橋東為彈琴䖏中置石<lb/>
　　琴上刻曰蒼雪山人作西為下棋䖏少北為獨木<lb/>
　　橋折而西曰蒼雪亭亭為擊壌䖏有坐石三踰下<lb/>
　　棋䖏為小石浮圖浮圖東循坡陀而上凡十餘弓<lb/>
　　為灰堆山山上有聚景亭上望北山及宮闕歴歴<lb/>
<pb n="KR3j0161_WYG_065-16b"/>
　　可指亭東隙地植竹數挺曰竹塢下山少南門曰<lb/>
　　看清入看清結松為亭踰松亭為觀瀾䖏自聚景<lb/>
　　而南地勢轉斗如大堤逺望月河之水自城北逶<lb/>
　　迤而来下觸斷岸有聲潺潺别為短墻以障風雨<lb/>
　　曰考槃榭出看清西渡小石橋行叢薄中囘望二<lb/>
　　茅亭環以葦樊隠映如畫盤旋而北未至曦先結<lb/>
　　老木為門曰野芳出曦先少南為蝸居東為北山<lb/>
　　晚翠樓樓上望北山視聚景尤勝出樓後為石級<lb/>
<pb n="KR3j0161_WYG_065-17a"/>
　　乃至樓下盖樓䖏髙阜為之故下視若洞然樓下<lb/>
　　為北窗窗懸籐藍僧每坐其中以嬉盖畨物也樓<lb/>
　　閣出小牖為梅屋盆梅一株花時聚觀者甚盛梅<lb/>
　　屋東為蘭室室中蒔蘭前有千葉碧桃尤北方所<lb/>
　　未有者苑主道深性疏秀通儒書宣徳中住西山<lb/>
　　蒼雪庵賜號圎融顯宻宗師而自稱蒼雪山人後<lb/>
　　歸老乃營此自娱諧者頗寡而獨與予善故輒記<lb/>
　　之以示夫未逰者<lb/>
<pb n="KR3j0161_WYG_065-17b"/>
懐麓堂李文正第堂名也公名東陽字賔之茶陵人以<lb/>
戍籍居京師四嵗舉神童景皇帝抱置諸膝六嵗八嵗<lb/>
兩召見講尚書大義命入京學天順八年進士選翰林<lb/>
庶吉士成化元年授編脩八年以禮部左侍郎兼文淵<lb/>
閣大學士直内閣累官少師兼太子太師吏部尚書華<lb/>
盖殿大學士正徳七年致仕又四年卒年七十謚文正<lb/>
公歿後故第業已易主嘉靖乙酉耿公定向贖回搆一<lb/>
小祠塑公遺像其中内有一櫝貯公紵衫及小朱履盖<lb/>
<pb n="KR3j0161_WYG_065-18a"/>
幼時所着以見上者櫝上耿公刻銘<lb/>
　　文正秉政乆門生故吏滿朝或朝退或散衙即集<lb/>
　　其家分題吟咏嵗以為常公歿諸門人哭公有國<lb/>
　　賢詩一卷陸文裕深跋云右户侍邵二泉先生國<lb/>
　　賢詩一卷皆西涯李文正公卒後之作以致哀慕<lb/>
　　者萃寄都諫俞正齋國昌國昌示深讀之迂曲之<lb/>
　　情不可已敦厚之義不可窮實近世以来師生之<lb/>
　　所鮮有千載而下讀之猶将涕泗滿襟况於識西<lb/>
<pb n="KR3j0161_WYG_065-18b"/>
　　涯知二泉如吾國昌者往嵗丙子秋深起告北来<lb/>
　　舟次廣川適聞文正之訃亦有一詩哭之曰細推<lb/>
　　天運幾生賢又是山川五百年廊廟江湖今復少<lb/>
　　文章功業古難全重来東觀嗟何及再過西涯定<lb/>
　　惘然白髪門生傷往事每看憂國淚雙漣壬申二<lb/>
　　月深嘗與脩撰何粹夫瑭撿討盛希道端眀謁文<lb/>
　　正公扵私第議及國事公手揮雙淚意甚悲愴落<lb/>
　　句盖紀實也因附卷尾以諗扵正齋云<lb/>
<pb n="KR3j0161_WYG_065-19a"/>
文衡山在詞林日寓居禁城東玉河岸春水一灣新栁<lb/>
鬖鬖每集文人吟咏其中嘗自作燕山客舍圖題云<lb/>
燕山二月已春酣宫柳霏烟水映藍屋角踈花紅自好<lb/>
相看終不是江南<lb/>
　　何元朗云衡山先生在翰林日大為姚明山楊方<lb/>
　　城所窘時昌言扵衆曰我衙門中不是畫院乃容<lb/>
　　畫匠䖏此耶惟黄㤗泉佐馬西元汝驤陳石亭沂<lb/>
　　與衡山相得甚歡時共酧唱乃知薫蕕不同器君<lb/>
<pb n="KR3j0161_WYG_065-19b"/>
　　子小人固各以其類也然衡山自作畫之外所長甚<lb/>
　　多二人只會中狀元更無餘物故此數公者長<lb/>
　　在天地間今世豈更有道着姚涞楊維聰者耶此<lb/>
　　但足發一笑耳<lb/>
　　衡山先生在都無日不思歸嘗有詩云潦倒儒官<lb/>
　　二十年業縁仍在利名間敢言冀北無良馬深愧<lb/>
　　淮南賦小山病起秋風吹白髪雨中黄葉暗松闗<lb/>
　　不嫌窮巷頻回轍消盡爐香一味閒又經時卧病<lb/>
<pb n="KR3j0161_WYG_065-20a"/>
　　斷經過自撥閒愁對酒歌意外紛紜知命在古來<lb/>
　　賢達患名多千金逸驥空求骨萬里㝠鴻肯受羅<lb/>
　　心事悠悠那復識白頭辛苦服儒科未㡬拂衣歸<lb/>
　　先生有道之士適以畫掩之也<lb/>
古雲山房米太僕萬鍾之居也太僕好竒石蓄置其中<lb/>
其最著者為非非石數峰孤聳儼然小九子也又一黄<lb/>
石髙四尺通體玲瓏光潤如玉一青石髙七尺形如片<lb/>
雲欲墮後刻元符元二月丙申米芾題又有泗濵浮玉<lb/>
<pb n="KR3j0161_WYG_065-20b"/>
四篆字太僕嘗以所蓄石令閩人吴文仲繪為一巻董<lb/>
元宰李本寧嘗為之題古今好石者自襄陽後人輒<lb/>
稱太僕云<lb/>
　　閩人陳衍米氏竒石記米氏萬鍾心清慾澹獨嗜<lb/>
　　竒石成癖宦逰四方袍袖所積惟石而已其最竒<lb/>
　　者有五因條而記之為靈壁者二一髙四寸有竒<lb/>
　　延袤坡陀勢如大山四面皆蹸踆<graphic n="KR1761" url="https://raw.githubusercontent.com/kanripo/KR-Gaiji/master/images/KR1761.png" mimeType="image/png"/>砢如繪畫家<lb/>
　　皴法巖腹近山脚特起一小方臺凝厚而削臺面<lb/>
<pb n="KR3j0161_WYG_065-21a"/>
　　刻伯原二字小篆佳絶伯原勝國人杜本之字也<lb/>
　　本能詩工書尤以篆籀知名所著有篆訣此其<lb/>
　　遺物也其一塊然非方非圎渾璞天成週遭望之皆<lb/>
　　如屏嶂有脈兩道作殷紅色一脈濶如小指一細<lb/>
　　如縷絲自頂上凹䖏垂下如湫瀑之射朝日也石<lb/>
　　可髙八寸許圍將徑尺其聲視前石尤鑑亮色<lb/>
　　皆純黒凝潤如膏俱磬山産也更三石一英徳産如<lb/>
　　雙虬盤卧玲瓏透漏千蹊萬徑穿孔鈎連雲烟宛<lb/>
<pb n="KR3j0161_WYG_065-21b"/>
　　轉欲興雷雨髙四寸許長七寸有竒一兖州産又<lb/>
　　曰出嶧山深谷中灰褐色巉巖渾雅堅緻有聲<lb/>
　　如拳一韶州産即仇池石也鐵色靚晶聲如響磬<lb/>
　　大亦如拳而峰巒洞壑層叠窈窕竒巧殊絶米公刻<lb/>
　　其<graphic n="KR1284" url="https://raw.githubusercontent.com/kanripo/KR-Gaiji/master/images/KR1284.png" mimeType="image/png"/>曰小武夷五石羅列各具形勝皆數百年物<lb/>
　　隂陽滋養風露薄蝕雖復頑然若有靈氣矣是<lb/>
　　日巖桂盛開水天澄徹坐無俗客賔主盡歡欲是<lb/>
　　秋深如涉春和<lb/>
<pb n="KR3j0161_WYG_065-22a"/>
　　米太僕扵大房山得異石博四五尺修三丈許<lb/>
　　欲致之園中乃束牲載書告之曰惟予之扵公也<lb/>
　　素性敦好氣質攸同爰求扵山乃幸見公惟公之<lb/>
　　扵予也自啟雲闗不靳一斑爰兹披塵得覩道顔<lb/>
　　予既扵公為夙契公宜為予而出山云何屢懇不<lb/>
　　即慨然既聞即次復遅且延豈謂小園之無地異<lb/>
　　空佳客有天予則有平原茂樹草蒨花嫣良辰<lb/>
　　勝日佳客名賢或袍笏之肅拜或韻事之聫翩或<lb/>
<pb n="KR3j0161_WYG_065-22b"/>
　　嘯歌之暱就或撙爼之留連視爾山中孰全孰偏又<lb/>
　　豈惡石工之佻巧畏用大之不情予則有酒伴笙<lb/>
　　侣雲幄松帡自然𨗳窽百態岐嶷且物有用而功<lb/>
　　宏道有用而名成不鍊絀補天之績不鎸晦磨崖<lb/>
　　之英視爾山中孰重孰輕石乎石乎何濡濡而不<lb/>
　　行竒石休扵良鄉道左甬東薛罔見之代石報<lb/>
　　米書石隠云僕山中頑民賦質堅貞不能言動意有<lb/>
　　所契僅知㸃頭孤眠獨立托處房山以為我地莫尊<lb/>
<pb n="KR3j0161_WYG_065-23a"/>
　　我計莫得我心莫静我體莫寧千巖萬岫間確乎<lb/>
　　其不可轉矣頃者山靈失職不守藩籬俾我支機<lb/>
　　漫遭漢使遂承足下安車蒲輪従者數百厚幣<lb/>
　　卑辭逺辱召命天壤可敝知己難逢昔秦皇帝<lb/>
　　欲通三山遣僕入海賞靳𢃄礪虐以鞭笞僕義<lb/>
　　不受辱身可流血足必不移今當足下拜使即行<lb/>
　　㡬不俟駕大夫之命重扵王者何則知與不知<lb/>
　　也拘攣之夫寡聞淺見見僕出山以為希事物議<lb/>
<pb n="KR3j0161_WYG_065-23b"/>
　　蜂起毁言曰滋行雖半途畏不可涉躊躇四頋無復<lb/>
　　敢前矣嗟乎足下實負雅懐略陳固陋僕生長幽區<lb/>
　　風蔓雨蕪陶然適也烟花臺榭作陷穽觀竅若玲<lb/>
　　瓏而器夲窒礙圭角纖峭不學模稜原非世網之具<lb/>
　　又豈磬折之姿足下不察謬賞為竒稱僕以支持乾<lb/>
　　象奠守坤維廣大圓通卓哉國寳聞似過情羙殊<lb/>
　　溢實恭聆斯語惟有主臣僕纍纍族齒未琢未雕<lb/>
　　㪚居名山不可數計其在靈壁者家聲尤重莫不<lb/>
<pb n="KR3j0161_WYG_065-24a"/>
　　鎸鏤祖訓懐寳懐刑往有不類不師至人後身持<lb/>
　　已為天下先技逞一長法羅三尺以驚人服射刑以<lb/>
　　補天服煉刑以砥中流服渰刑殆哉岌岌乎殷<lb/>
　　鑒不逺足下愛僕甚知不令補天砥流此禍無患<lb/>
　　然使僕正墻面而立備弄臣之員貽之以安似非<lb/>
　　重徴僕之初意僕不屑也使僕展厥生平監峻任<lb/>
　　鉅不少貶巖巖之度足下能保人不驚乎驚斯疑<lb/>
　　疑斯畏畏必有以中之渰煉可逃飲羽不免足下<lb/>
<pb n="KR3j0161_WYG_065-24b"/>
　　仁慈涖衆蒲不濫施何忍一介之士為知己者死耶<lb/>
　　里有喬松甘泉者松慕髙而髙奔泉慕深而深注<lb/>
　　僕猶然笑之不解我衷亦若有慕竊恐今後松泉<lb/>
　　得反之矣僕聞人情胥尚惟位與金多金髙位自昔<lb/>
　　重之足下擅陳思之敏才兼司空之博物文人慧<lb/>
　　性衆揣不如獨奈何當官則計拙與僕則情投<lb/>
　　人藉位而營金足下捐金而贍僕僕誠何竒好酷<lb/>
　　至此大非人情愚不可及僕以足下永附亷吏之<lb/>
<pb n="KR3j0161_WYG_065-25a"/>
　　稱足下以僕反蒙愚公之誚非所以答清貺而安<lb/>
　　余心也且足下家傍瓊林林中則十面仙郎為政<lb/>
　　自號元衣客卿既態既韻亦見亦隠五岳譲其秀<lb/>
　　聳八音争其鏗鏘竒氣逼人不可一世擁腫之與<lb/>
　　㳺我形覺穢何以施面目扵此君之前哉僕尚有<lb/>
　　虞焉足下與客卿逰有年矣館之以白玉之宫叔<lb/>
　　之扵紫霞之座窺彼所宜曲合其意行擬偕行止<lb/>
　　擬偕止而使軿在道無計相將軀質<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>園貌登<lb/>
<pb n="KR3j0161_WYG_065-25b"/>
　　縑素<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>人讃䟦對客摩挲夢裏元衣卷中斑管鳥<lb/>
　　啼吏散悠悠我思假令僕儼然而至足下不勝其<lb/>
　　喜必袍笏迎拜晨夕與俱異日君位漸髙君途漸<lb/>
　　逺携之不去思之不来有如今日何以為懐僕之<lb/>
　　累足下不淺矣語云一貴一賤交情始見先人壁<lb/>
　　立公一卷䖏士雖與君家海岳老人定方外交晨<lb/>
　　星俱殞世逺澤亾足下拖紫紆青不挟其貴憐我<lb/>
　　子姓少即負竒或居侍従或掌圖書濟濟布列<lb/>
<pb n="KR3j0161_WYG_065-26a"/>
　　充滿下陳更惜老成復迎耆長世講隆情古今絶少<lb/>
　　况今售惟膺品鑒鮮真知物價長扵宋人人羣乆無<lb/>
　　卞氏足下畫龍弗好旁採溪山務求邁種以僕硜硜<lb/>
　　均蒙推轂啟母若来可追十亂人之非常舉之違<lb/>
　　衆指示紛紛良有以也僕匪不知吐握再興聞<lb/>
　　風奔走而憎兹多口士有同情伏惟垂原勿加斧<lb/>
　　戮幸甚足下買骨髙名遍徹厓谷龍門崇重人<lb/>
　　又願登一種不覊之子不頋一世之非求價急沽<lb/>
<pb n="KR3j0161_WYG_065-26b"/>
　　未必不有儻能留意自入彀中望夫干時挂瓢辟<lb/>
　　世所志不一存乎其人故山可歸吾完吾壁嗟乎<lb/>
　　足下夫復何言初㳺塵界来路已迷𨗳之使還願<lb/>
　　借力士古稱金銅仙人辭漢鉛水霑襟僕既乏羊<lb/>
　　足亦鮮燕翎欲歸未能涙作時雨惟足下念之若<lb/>
　　足下膏盲有癖嗜果在痂請畢鐘鼎之才薄建山<lb/>
　　林之業地無虎豹鄉頗安恬俗子不来惡聲不入<lb/>
　　煮之則我即糧偃之則我即枕待君結隣同吾不<lb/>
<pb n="KR3j0161_WYG_065-27a"/>
　　老足下計不出此耶二書當時傳誦以為韻事<lb/>
海淀米太僕勺園園僅百畝一望盡水長隄大橋幽亭<lb/>
曲榭路窮則舟舟窮則廊髙柳掩之一望彌際傍為李<lb/>
戚畹園鉅麗之甚然逰者必稱米園焉<lb/>
海淀李戚畹園方廣十餘里中建挹海堂堂北有亭<lb/>
亭懸清雅二字明肅太后手書也亭一望盡牡丹石間<lb/>
之芍藥間之瀕于水則已飛橋而汀橋下金鯽長者五<lb/>
尺汀而北一望皆荷望盡而山婉轉起伏殆如真山山畔<lb/>
<pb n="KR3j0161_WYG_065-27b"/>
有樓樓上有臺西山秀色出手可挹園中水程十數里嶼<lb/>
石百座靈壁太湖錦川百計喬木千計竹萬計花億萬<lb/>
計閩中葉公向髙曰李園不酸米園不俗<lb/>
　　都人王嘉謨丹稜沜記帝京西十五里為海淀凡<lb/>
　　二南則觭於白龍廟又南凑於湖北斜隣岣嶁河<lb/>
　　又西五里<graphic n="KR1805" url="https://raw.githubusercontent.com/kanripo/KR-Gaiji/master/images/KR1805.png" mimeType="image/png"/>山又五里為青龍桁河東南流流入<lb/>
　　於淀之夕陽延而南者五里旁與巴溝隣曰丹稜<lb/>
　　沜沜之大以百頃十畝瀦為湖二十畆沈灑種稻<lb/>
<pb n="KR3j0161_WYG_065-28a"/>
　　厥田上上湖圜而駛於西可以舟其地虚敞面陽<lb/>
　　有貴人别業在焉土木甚盛最後為樓一區沜自<lb/>
　　垣以西入於樓之漘為小湖桁二舸二中多菱芡<lb/>
　　魚鱉之属上有竹萬箇䈄<graphic n="KR3874" url="https://raw.githubusercontent.com/kanripo/KR-Gaiji/master/images/KR3874.png" mimeType="image/png"/>垂絲<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>簩雜生又有<lb/>
　　石苔沙甞甘菊忍冬幽蘭之類蘼蕪蔓延以入於<lb/>
　　沜竹最美亦帝京之僅有也樓下為城髙可四丈<lb/>
　　竹籜蒙之根如蒼龍土石迸出登樓則沜當其腹<lb/>
　　以貫於南熒曜如銀其十<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>外有大查鐵鎻纜之<lb/>
<pb n="KR3j0161_WYG_065-28b"/>
　　以度行者度而南則為官道東入海淀循沜而西<lb/>
　　或南或西町塍相連有石梁一是曰西鈎復瀦為<lb/>
　　小溪溪上有大盤石有小石瑟翠可愛溪中倒映<lb/>
　　見西山諸峰如鏡小魚淰淰如吹雲又南為陂者<lb/>
　　五六沜水再瀦為溪有村一是曰東雉土人汲焉<lb/>
　　始入地中出於巴溝自溝逹於白石以入於髙梁<lb/>
　　是為西郊自髙梁合二潞是為東潞云溯而北自<lb/>
　　岣嶁而北入於西湖土人訛為諸墊西向之東有<lb/>
<pb n="KR3j0161_WYG_065-29a"/>
　　古祠一斷碑廼元上都路制使多爾濟撰文云丹<lb/>
　　稜沜尚餘數行餘皆磨滅沜雖小然忽隠忽瀦連<lb/>
　　以數里可舟可釣足食數口負山叢叢蓋神臯之<lb/>
　　佳麗郊居之選勝也癸未春三月余讀書海淀與<lb/>
　　沜為隣主人僅有閽者暇得以游息其間如已有<lb/>
　　之莫余難也於是乎記<lb/>
張惠安牡丹園在嘉興觀西其堂室一大宅其後植牡<lb/>
丹數百<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>每當開日主人坐小竹輿行花中竟日乃徧<lb/>
<pb n="KR3j0161_WYG_065-29b"/>
　　袁宏道遊牡丹園記四月初四日李長卿邀余及<lb/>
　　顧升伯湯嘉賔鄭太初出平則門看牡丹主人為<lb/>
　　恵安伯張公元善皓髪頳顔伺客甚謹時牡丹繁<lb/>
　　盛約開五千餘平頭紫大如盤者甚夥西𤓰瓤舞<lb/>
　　青猊之類徧畦有之一種為芙蓉三變尤佳曉起<lb/>
　　白如珂雪已後作嫩黄色午間紅暈一㸃如腮霞<lb/>
　　花之極妖異者主人自言經營四十餘年精神筋<lb/>
　　力强半疲扵此花每見人間花實即採而歸之二<lb/>
<pb n="KR3j0161_WYG_065-30a"/>
　　年芽始茁十五年始花久則變而為異種單瓣而<lb/>
　　樓子者有始常而終冶麗者已老不復花則芟其<lb/>
　　枝時殘紅在海棠猶三十餘本中設緋幕絲肉逓<lb/>
　　作自籬落以至門屏無非牡丹可謂極花之觀最<lb/>
　　後一空亭甚敞亭周遭皆芍藥宻如韭畦墻外有<lb/>
　　地數十畝種亦如之約以開時復来二十六日偕<lb/>
　　升伯長卿及友人李本石龍君超邱長儒陶孝若<lb/>
　　胡仲脩十弟寓庸時小脩亦自宻雲至遂同徃觀<lb/>
<pb n="KR3j0161_WYG_065-30b"/>
　　紅者已開殘唯空亭周遭數十畆如積雪約十萬<lb/>
　　餘本是日米者多髙户遂大醉而歸附載其詩看<lb/>
　　罷南徐紫錦堆紅亭碧榭乂催開旋心纈子紛難<lb/>
　　識喚取維揚舊譜来　雪色玲瓏照地華飛觥走<lb/>
　　兕疾如車等閒倒却春三甕未了東軒一角花<lb/>
　　百千新艶一時開那遣花妖不下来好與扶笻枝<lb/>
　　上去花頭處處有樓臺　花勲難樹亦難酬炙雪<lb/>
　　澆風老未休給與掃花十萬户靈芳國裏古諸侯<lb/>
<pb n="KR3j0161_WYG_065-31a"/>
　　薛瑄車牕記河東薛徳温官御史近五年始買小<lb/>
　　屋兩間於京師僅容几榻床褥又苦其東壁暗甚<lb/>
　　力不能辦一<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>小子淳乃取廢車上轅卸去兩傍<lb/>
　　長木以中方穿櫺類若<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>者穴壁而安置之余歸<lb/>
　　自外来因嘆曰以御史之顯曽不能辨一<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>致以<lb/>
　　此物為之使富者見焉必睨目而哂掩口而走矣<lb/>
　　御史之拙於生事乃至於此既而取古書讀其下<lb/>
　　則旭日漏彩清風度凉心神通融四體超爽忽不<lb/>
<pb n="KR3j0161_WYG_065-31b"/>
　　知天之廻地之廣而屋之陋也復從而自解曰吾<lb/>
　　之屋如是可謂陋矣然安之而忘其陋是居雖小<lb/>
　　而心則大也彼貪名侈士巍堂綺户可謂廣且麗<lb/>
　　矣彼方𥚹<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>汲汲若不足以自容日夜勞神憊精<lb/>
　　思益以擴大之是其居雖大而心則小也小大之<lb/>
　　説君子必能辨之於是作車牕記<lb/>
　<lb/>
　春明夢餘録卷六十五<lb/>
</p>
<p>
</p>
  </div>
</body>
</text>
</TEI>
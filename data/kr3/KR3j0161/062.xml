<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春眀夢餘録卷六十二</head> <lb/>
    <p>
<pb n="KR3j0161_WYG_062-1a"/>
欽定四庫全書<lb/>
　春眀夢餘録卷六十二<lb/>
　　　　　　　　　　吏部左侍郎孫承澤撰<lb/>
　　上林苑監<lb/>
上林苑監在皇城東東江米巷南向洪武中議設上林<lb/>
苑監以妨民業遂止永樂五年間設左右監正左右監<lb/>
副左右監丞典簿所屬良牧蕃育嘉蔬林衡川衡氷鑑<lb/>
典察左右前後十署每署設典署署丞録事洪熙元年<lb/>
<pb n="KR3j0161_WYG_062-1b"/>
止存左監丞典簿餘官不除又以蕃育署帶管良牧川<lb/>
衡兩署嘉蔬署帶管冰鑑林衡兩署四署人户并四典<lb/>
察署人户俱撥二署暫管宣徳十年止存蕃育良牧林<lb/>
衡嘉蔬四署餘皆革後仍設右監丞<lb/>
　　上林之設自漢始盖漢武帝元鼎中初置水衡都<lb/>
　　尉本於虞周山澤之官然實以掌上林苑主上林<lb/>
　　離宫燕休之處後漢省之併其職於少府一云後<lb/>
　　漢上林苑有令丞主苑中禽獸頗有人居皆主之<lb/>
<pb n="KR3j0161_WYG_062-2a"/>
　　唐因隋屬司農亦有令丞掌諸苑囿池沼種蔬果<lb/>
　　藏冰之事宋四園苑東曰宜春南曰玉津西曰瓊<lb/>
　　林北曰瑞聖提舉官無常員元曹後四園苑屬司<lb/>
　　農<lb/>
　　永樂十四年諭凡牧養栽種地東至白河西至西<lb/>
　　山南至武清北至居庸西南至渾河一應人不許<lb/>
　　于内圍獵有犯禁者每人罰馬九匹鞍九副鷹九<lb/>
　　連狗九隻銀一百兩鈔一萬貫仍治罪雖親王勲<lb/>
<pb n="KR3j0161_WYG_062-2b"/>
　　戚犯者亦同<lb/>
　　永樂五年三月改上林署為上林苑監以中官相<lb/>
　　兼任用置左右監正各一員左右監副各一員左<lb/>
　　右監丞各一員首領典簿三員設良牧蕃育林衡<lb/>
　　嘉蔬川衡冰鑑及典察左右前後十署每署置典<lb/>
　　署一員署丞二員録事二員<lb/>
　<lb/>
　春眀夢餘録卷六十二<lb/>
</p>
<p>
</p>
  </div>
</body>
</text>
</TEI>
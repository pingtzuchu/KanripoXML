<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘録卷二十一</head> <lb/>
    <p>
<pb n="KR3j0161_WYG_021-1a"/>
欽定四庫全書<lb/>
　春明夢餘録卷二十一<lb/>
　　　　　　　　　　吏部左侍郎孫承澤撰<lb/>
　　文廟<lb/>
文廟在城東北國學之左元太祖置宣聖廟於燕京以<lb/>
舊樞宻院為之成宗大徳十年京師廟成明太祖改為<lb/>
北平府學廟制如故永樂元年八月遣官釋奠仍改稱<lb/>
國子監孔子廟尋建新廟於故址中為廟南向東西兩<lb/>
<pb n="KR3j0161_WYG_021-1b"/>
廡丹墀西為瘞所正南為廟門門東為宰牲亭神厨西<lb/>
為神庫持敬門門正南為外門正殿初名大成殿嘉靖<lb/>
九年改稱先師廟殿門為廟門萬歴二十八年廟宇易<lb/>
以琉璃<lb/>
　　廟主<lb/>
至聖先師孔子之位<lb/>
　　洪武定大成文宣王木主長三尺三寸五分連上<lb/>
　　雲下座共五尺二寸濶七寸連左右雲共一尺一<lb/>
<pb n="KR3j0161_WYG_021-2a"/>
　　寸五分嘉靖中定至聖先師木主髙二尺三寸七<lb/>
　　分闊四寸厚七分座髙四寸長七寸厚三寸四分<lb/>
　　朱地金書<lb/>
　　四配<lb/>
　　復聖顔子　　　　　　宗聖曽子<lb/>
　　述聖子思子　　　　　亞聖孟子<lb/>
　　洪武制木主各長一尺九寸五分連上雲下座共<lb/>
　　三尺闊五寸連左右雲共一尺一寸嘉靖中改各<lb/>
<pb n="KR3j0161_WYG_021-2b"/>
　　髙一尺五寸闊三寸二分厚五分座髙四寸長六<lb/>
　　寸厚二寸八分赤地墨書啟聖公神主與四配同<lb/>
　　十哲<lb/>
　　先賢閔子損　　　　　　冉子耕<lb/>
　　冉子雍　　　　　　　　宰子予<lb/>
　　端木子賜　　　　　　　冉子求<lb/>
　　仲子由　　　　　　　　言子偃<lb/>
　　卜子商　　　　　　　　顓孫子師<lb/>
<pb n="KR3j0161_WYG_021-3a"/>
　　洪武制木主各長一尺九寸闊四寸連座共二尺<lb/>
　　五寸嘉靖改一尺四寸闊二寸六分厚五分座髙<lb/>
　　二寸六分長四寸厚二寸赤地墨書<lb/>
　　東廡從祀<lb/>
　　先賢澹臺子滅明　　　　原子憲<lb/>
　　南宫子适　　　　　　　啇子瞿<lb/>
　　漆雕子開　　　　　　　樊子須<lb/>
　　公西子赤　　　　　　　梁子鱣<lb/>
<pb n="KR3j0161_WYG_021-3b"/>
　　冉子孺　　　　　　　　伯子䖍<lb/>
　　冉子季　　　　　　　　漆雕子徒父<lb/>
　　漆雕子哆　　　　　　　啇子澤<lb/>
　　任子不齊　　　　　　　公良子孺<lb/>
　　奚子容蒧　　　　　　　顔子祖<lb/>
　　句子井疆　　　　　　　秦子商<lb/>
　　公祖子句兹　　　　　　縣子成<lb/>
　　燕子伋　　　　　　　　顔子之僕<lb/>
<pb n="KR3j0161_WYG_021-4a"/>
　　樂子欬　　　　　　　　邽子㢲<lb/>
　　公西子輿如　　　　　　公西子蒧<lb/>
　　陳子亢　　　　　　　　琴子牢<lb/>
　　歩叔子乘<lb/>
　　先儒左子邱明　　　　　伏子勝<lb/>
　　髙堂子隆　　　　　　　后子倉<lb/>
　　董子仲舒　　　　　　　王子通<lb/>
　　歐陽子修　　　　　　　邵子雍<lb/>
<pb n="KR3j0161_WYG_021-4b"/>
　　司馬子光　　　　　　　程子顥<lb/>
　　楊子時　　　　　　　　羅子從彦<lb/>
　　陸子九淵　　　　　　　朱子熹<lb/>
　　真子徳秀　　　　　　　許子衡<lb/>
　　陳子獻章　　　　　　　王子守仁<lb/>
　　西廡從祀<lb/>
　　先賢宓子不齊　　　　　公冶子長<lb/>
　　公晢子哀　　　　　　　髙子柴<lb/>
<pb n="KR3j0161_WYG_021-5a"/>
　　司馬子耕　　　　　　　有子若<lb/>
　　巫馬子施　　　　　　　顔子辛<lb/>
　　曹子䘏　　　　　　　　公孫子龍<lb/>
　　秦子祖　　　　　　　　顔子髙<lb/>
　　穰子駟赤　　　　　　　石子作蜀<lb/>
　　公夏子首　　　　　　　后子䖍<lb/>
　　公子肩定　　　　　　　鄡子單<lb/>
　　罕父子黑　　　　　　　榮子旂<lb/>
<pb n="KR3j0161_WYG_021-5b"/>
　　左子人郢　　　　　　　鄭子國<lb/>
　　原子亢　　　　　　　　亷子潔<lb/>
　　叔仲子會　　　　　　　狄子黑<lb/>
　　孔子忠　　　　　　　　施子之常<lb/>
　　秦子非　　　　　　　　申子棖<lb/>
　　顔子噲<lb/>
　　先儒公羊子髙　　　　　穀梁子赤<lb/>
　　毛子萇　　　　　　　　孔子安國<lb/>
<pb n="KR3j0161_WYG_021-6a"/>
　　杜子子春　　　　　　　韓子愈<lb/>
　　胡子瑗　　　　　　　　周子敦頤<lb/>
　　張子載　　　　　　　　程子頤<lb/>
　　胡子安國　　　　　　　張子栻<lb/>
　　李子侗　　　　　　　　吕子祖謙<lb/>
　　蔡子沉　　　　　　　　薛子瑄<lb/>
　　胡子居仁<lb/>
　　洪武制先賢木主各長一尺七寸闊三寸連座共<lb/>
<pb n="KR3j0161_WYG_021-6b"/>
　　二尺一寸嘉靖改髙一尺四寸闊二寸六分厚五<lb/>
　　分座髙二寸六分長四寸厚二寸赤地墨書<lb/>
　　洪武制先儒木主同諸賢嘉靖改各髙一尺三寸<lb/>
　　闊二寸三分厚四分座髙二寸六分長四寸厚二<lb/>
　　寸赤地墨書<lb/>
　　褒崇<lb/>
　　魯哀公十六年夏四月己丑孔子卒哀公誄之稱<lb/>
　　曰尼父<lb/>
<pb n="KR3j0161_WYG_021-7a"/>
　　漢平帝元始元年六月追諡孔子曰褒成宣尼公<lb/>
　　東漢和帝永光四年封孔子為褒尊侯<lb/>
　　後魏孝文帝太和十六年改諡文聖尼父<lb/>
　　後周宣帝大象二年追封孔子為鄒國公<lb/>
　　隋文帝贈孔子為先師尼父<lb/>
　　唐太宗貞觀二年尊孔子為先聖以顔子配<lb/>
　　唐髙宗永徽中改周公為先聖孔子為先師顔回<lb/>
　　左邱眀從祀<lb/>
<pb n="KR3j0161_WYG_021-7b"/>
　　顯慶二年以周公配武王定孔子為先聖孔子定<lb/>
　　稱先聖始此<lb/>
　　乾封元年正月辛卯追贈孔子為太師<lb/>
　　尹氏起莘曰贈以三公之官是臣之也綱目於贈<lb/>
　　太師削不書為先聖諱也<lb/>
　　武后天授元年七月封孔子為隆道公<lb/>
　　唐元宗開元二十七年八月追諡孔子為文宣王<lb/>
　　贈顔子為兖公閔子九人為侯曾子等為伯<lb/>
<pb n="KR3j0161_WYG_021-8a"/>
　　二京國子監及州縣始正南靣位二京之祭牲用<lb/>
　　太牢舞八佾州縣少牢<lb/>
　　邱濬曰此孔子封王弟子稱公侯之始夫宣之為<lb/>
　　諡不過聖善周聞髙洋李元素等皆有此諡聖人<lb/>
　　萬世道徳之宗稱天以誄之猶恐未稱區區荒誕<lb/>
　　之稱何足為重䡖哉<lb/>
　　宋真宗咸平三年幸曲阜謁文宣王廟追諡孔子<lb/>
　　為元聖文宣王<lb/>
<pb n="KR3j0161_WYG_021-8b"/>
　　大中祥符五年改諡元聖為至聖文宣王以犯聖<lb/>
　　祖諱也<lb/>
　　邱濬曰加諡用緯書異端之說改諡用妖妄之神<lb/>
　　而避其諱要皆非禮之禮<lb/>
　　元武宗至大元年加號孔子大成至聖文宣王<lb/>
　　明洪武三年正諸神封號惟大成至聖文宣王及<lb/>
　　配享從祀諸賢儒如故<lb/>
　　成化十二年祭酒周洪謨請加孔子封號為聖神<lb/>
<pb n="KR3j0161_WYG_021-9a"/>
　　廣運帝且曰或謂孔子陪臣不當稱帝則宋儒羅<lb/>
　　從彦甞曰唐既封先聖為王襲其舊號可也加之<lb/>
　　帝號而褒崇之亦可也禮部尚書鄒幹謂聖神廣<lb/>
　　運伯益贊堯之辭不若大成至聖本於孟子中庸<lb/>
　　猶可擬議也且貴乎孔子之道者在身體力行乃<lb/>
　　尊崇之實可易諡加號豈足為孔子重䡖哉遂弗<lb/>
　　許<lb/>
　　嘉靖九年大學士張璁請正祀典從之因製祀典<lb/>
<pb n="KR3j0161_WYG_021-9b"/>
　　說曰孔子之道王者之道也特其位非王者之位<lb/>
　　焉孔子當時諸侯有僣王者皆筆削而心誅之其<lb/>
　　生也如是今不體其心而漫加之號豈善於尊崇<lb/>
　　者哉又若増樂舞用八佾籩豆用十二牲用熟而<lb/>
　　上擬乎事天也無忌之甚者矣若夫顔回曽参孔<lb/>
　　伋以子而並配於堂上顔路曽晳孔鯉以父從列<lb/>
　　於下此名之不正者也綱領既紊至有宋而程頤<lb/>
　　以親接道統之傳遂主英宗不父濮王之禮是可<lb/>
<pb n="KR3j0161_WYG_021-10a"/>
　　忍也孰不可忍也璁也為名分也為義理也非諛<lb/>
　　君也非滅師也兹所正者亦以防閑於萬世之下<lb/>
　　也於是通行天下學校改大成至聖文宣王為至<lb/>
　　聖先師孔子四配稱復聖顔子宗聖曽子述聖子<lb/>
　　思子亞聖孟子十哲以下凡及門弟子稱先賢某<lb/>
　　子左邱明以下稱先儒某氏悉罷封爵<lb/>
　　廟制<lb/>
　　魯哀公十七年立廟孔子舊宅<lb/>
<pb n="KR3j0161_WYG_021-10b"/>
　　東漢明帝永平二年躬飬三老五更於辟廱令郡<lb/>
　　縣通行鄉飲酒禮於學校皆祀聖師周公孔子<lb/>
　　東漢靈帝元光元年始置鴻都門學畫孔子及七<lb/>
　　十二弟子像<lb/>
　　魏文帝黄初元年令郡國修起孔子舊廟<lb/>
　　黄初二年詔魯修孔子廟<lb/>
　　魏主芳正始七年令太常釋奠以太牢祀孔子於<lb/>
　　辟廱以顔淵配<lb/>
<pb n="KR3j0161_WYG_021-11a"/>
　　宋文帝元嘉十九年十二月建孔子廟置守墳戸<lb/>
　　宋武帝孝建元年詔建孔子廟制同諸侯禮<lb/>
　　梁武帝天監四年六月初立孔子廟於江左<lb/>
　　北魏主拓䟦始光三年起太學於城東祀孔子以<lb/>
　　顔子配<lb/>
　　北齊顯祖天保元年詔郡國各於坊内立孔顔廟<lb/>
　　唐髙祖武徳二年六月令國子學立周公孔子廟<lb/>
　　各一所四時致祭<lb/>
<pb n="KR3j0161_WYG_021-11b"/>
　　七年二月親臨釋奠以周公為先聖孔子為先師<lb/>
　　配<lb/>
　　唐太宗貞觀二年尊孔子為先聖以顔子為先師<lb/>
　　配備爼豆干戚之容<lb/>
　　四年令郡縣皆作孔子廟四時致祭<lb/>
　　十一年尊孔子為宣父作廟於兖州<lb/>
　　十九年追尊太公尚父為武成王作廟與孔子文<lb/>
　　宣王廟東西並峙<lb/>
<pb n="KR3j0161_WYG_021-12a"/>
　　唐髙宗顯慶二年定孔子為先聖<lb/>
　　後唐眀宗長興二年文武二廟詔復並建<lb/>
　　宋太祖建隆三年詔祀文宣王用一品禮廟門立<lb/>
　　㦸十六祭用永安之樂<lb/>
　　按用一品臣之也此非禮<lb/>
　　宋真宗大中祥符元年加聖像冕服桓圭先仍唐<lb/>
　　制孔子與弟子同服衮執木圭至是加冕九旒服<lb/>
　　九章圭用玉<lb/>
<pb n="KR3j0161_WYG_021-12b"/>
　　宋徽宗崇寧四年詔辟雍文宣王殿名大成國子<lb/>
　　監丞趙子櫟言唐封孔子為文宣王其廟像内出<lb/>
　　王者衮冕衣之今乃循五代古制服上公之服七<lb/>
　　十子皆周人而衣冠率用漢制非是詔易七十子<lb/>
　　以周之冕服時帝幸國子監謁文宣王殿再拜行<lb/>
　　酌獻禮司業蔣静言先聖與門人通服冕服無别<lb/>
　　考周官司服公之冕與王同今既考正配享從祀<lb/>
　　之服亦宜考正先聖之冕服於是増孔子冕十二<lb/>
<pb n="KR3j0161_WYG_021-13a"/>
　　旒服九章州縣學咸如之<lb/>
　　政和元年詔先聖廟用㦸二十四文宣王執鎮圭<lb/>
　　並用王者之制<lb/>
　　金世宗大定十四年加宣聖像十二旒十二章<lb/>
　　元武宗至大三年置曲阜宣聖廟登歌樂<lb/>
　　眀洪武二年十月令天下郡縣皆立學學皆立孔<lb/>
　　廟禮延師儒教授生徒<lb/>
　　十五年國子監大成殿成用木主不設像<lb/>
<pb n="KR3j0161_WYG_021-13b"/>
　　二十年罷武成廟獨尊孔子<lb/>
　　正統三年禁天下祀孔子於釋老宫<lb/>
　　嘉靖九年改大成殿為先師廟㦸門為文廟之門<lb/>
　　天下學宫通撤像易木主<lb/>
　　邱濬曰塑像之設中國無之至佛教入中國始有<lb/>
　　也三代以前祀神皆以主無所謂像設也彼異教<lb/>
　　用之無足怪者不知祀吾聖人者何時而始觀李<lb/>
　　元瓘言顔子立側則像在唐前已有之矣郡異縣<lb/>
<pb n="KR3j0161_WYG_021-14a"/>
　　殊不一其狀長短豐瘠老少羙惡惟其工之巧拙<lb/>
　　就令盡善亦豈是生時盛徳之容甚非神而眀之<lb/>
　　無聲無臭之道也<lb/>
　　釋奠<lb/>
　　漢髙帝十二年過魯以太牢祀孔子<lb/>
　　東漢光武建武五年幸魯遣大司空以太牢祀孔<lb/>
　　子十月還宫幸太學<lb/>
　　眀帝永平十五年幸魯詣孔子宅廟以太牢致祀<lb/>
<pb n="KR3j0161_WYG_021-14b"/>
　　及七十二弟子親御講堂命太子諸王說經<lb/>
　　章帝元和二年過魯詣闕里祀孔子作六代之樂<lb/>
　　帝升廟西面羣臣中庭北靣皆再拜帝進爵而後<lb/>
　　坐大會孔氏男子六十三人命儒者論難賜褒成<lb/>
　　侯損等錢帛<lb/>
　　安帝延光三年過魯祀孔子率循元和之軌<lb/>
　　靈帝建寜三年詔祀孔子依社禝出王家穀春秋<lb/>
　　行禮<lb/>
<pb n="KR3j0161_WYG_021-15a"/>
　　魏主芳正始七年令太常釋奠以太牢祀孔子於<lb/>
　　辟雍以顔淵配<lb/>
　　晉武帝泰始二年令太學及魯國四時備三牲以<lb/>
　　祀孔子及七十二弟子<lb/>
　　七年皇太子親釋奠於太學講孝經通也自是咸<lb/>
　　寜三年講詩通太康三年講禮記通並親釋奠以<lb/>
　　顔子配<lb/>
　　東晉明帝太寜三年詔四時祀孔子祭宜如泰始<lb/>
<pb n="KR3j0161_WYG_021-15b"/>
　　故事<lb/>
　　成帝咸康元年二月帝講詩通親釋奠<lb/>
　　穆帝升平元年三月帝講孝經通釋奠於中堂<lb/>
　　孝武帝寧康三年二月帝講孝經通釋奠於中堂<lb/>
　　時議以太學在水南懸逺依穆帝故事於中堂權<lb/>
　　立太學釋奠禮畢會群官六品以上<lb/>
　　宋文帝元嘉二十二年皇太子釋奠舞八佾設軒<lb/>
　　懸之樂牲牢器用悉如上公從裴松之之議也<lb/>
<pb n="KR3j0161_WYG_021-16a"/>
　　齊武帝永明三年正月詔立學是年秋集有司議<lb/>
　　禮冬十月皇太子講孝經親臨釋奠車駕幸臨尚<lb/>
　　書令王儉議周禮春入學釋奠合舞學記云始教<lb/>
　　皮弁祭菜示敬道也又云始入學必祭先聖先師<lb/>
　　中朝以来釋菜禮廢今之所行釋奠而已金石爼<lb/>
　　豆皆無明文陸納車𦙍謂宣尼廟宜依亭侯之爵<lb/>
　　范寗欲依周公之廟用王者儀范宣謂當其為師<lb/>
　　則不臣之釋奠日備帝王禮樂車陸失於過輕二<lb/>
<pb n="KR3j0161_WYG_021-16b"/>
　　范傷於太重引用上公即事惟允宜設軒懸之樂<lb/>
　　六佾之舞牲牢器用悉依上公<lb/>
　　明帝永泰元年三月復孔子祭秩<lb/>
　　梁武帝天監八年九月皇太子釋奠<lb/>
　　大同七年皇太子釋奠國學<lb/>
　　敬帝太平二年訪孔子後修廟堂備四時祭<lb/>
　　陳宣帝太建三年八月皇太子釋奠於太學<lb/>
　　陳後主至徳三年親行釋奠禮畢設金石之樂宴<lb/>
<pb n="KR3j0161_WYG_021-17a"/>
　　王公卿士<lb/>
　　北魏主拓䟦珪天興四年命樂師入學習舞釋奠<lb/>
　　於先聖先師<lb/>
　　北魏主燾太平真君十一年南伐至鄒山以太牢<lb/>
　　祀先聖<lb/>
　　北魏主濬詔宣尼廟别勅有司行薦享之禮<lb/>
　　北齊顯祖天保元年制春秋二仲釋奠於先聖先<lb/>
　　師每月朔祭酒領博士以下及國子諸學生四門<lb/>
<pb n="KR3j0161_WYG_021-17b"/>
　　博士升堂助教及太學諸生階下拜孔聖揖顔子<lb/>
　　其郡學則博士以下每月朔朝<lb/>
　　隋文帝制國子寺每嵗以四仲月上丁釋奠先聖<lb/>
　　先師州縣學以春秋仲月釋奠<lb/>
　　唐髙祖武徳二年制國學釋奠禮先師籩十豆十<lb/>
　　簠一簋一登三鉶三爼三從祀籩二豆二簠一簋<lb/>
　　一俎一州縣釋奠先聖先師籩豆各八簠二俎二<lb/>
　　武徳七年二月帝親臨釋奠以周公為先聖孔子<lb/>
<pb n="KR3j0161_WYG_021-18a"/>
　　為先師皇太子王公皆從祭酒以下說經<lb/>
　　太宗貞觀二年尊孔子為先聖顔子為先師皇太<lb/>
　　子親釋奠<lb/>
　　十四年帝親釋奠於國子學<lb/>
　　二十年詔皇太子詣國子學釋奠先聖先師皇太<lb/>
　　子初獻國子祭酒張復𦙍亞獻光州刺史趙𢎞智<lb/>
　　攝司業終獻<lb/>
　　二十一年制先聖神坐於廟堂内西楹間東向先<lb/>
<pb n="KR3j0161_WYG_021-18b"/>
　　師於先聖東北南向餘弟子及二十一賢以次東<lb/>
　　陳南向西上春秋上丁行事前享一日奉禮郎設<lb/>
　　三獻位於東門之内道北執事位於道南西向學<lb/>
　　生位館官之後皆重行北上觀者位於南門之内<lb/>
　　道之左右重行北向相對為首設三獻門外位於<lb/>
　　東門之外道南執事位於其後每等異位北向西<lb/>
　　上館官學生位於三獻東南北向西上釋奠令祭<lb/>
　　酒初獻司業亞獻博士終獻辭稱皇帝謹遣某官<lb/>
<pb n="KR3j0161_WYG_021-19a"/>
　　行禮以為永制<lb/>
　　髙宗乾封元年過曲阜以少牢祀孔子<lb/>
　　睿宗太極元年製宣聖贊皇太子釋奠開講筵<lb/>
　　元宗開元七年詔皇太子諸王入國學行齒胄謁<lb/>
　　孔子<lb/>
　　十三年封禪還詣孔子宅奠祭又遣使以太牢祀<lb/>
　　墓<lb/>
　　二十六年詔諸州貢舉人就胄監謁先師官為開<lb/>
<pb n="KR3j0161_WYG_021-19b"/>
　　講<lb/>
　　二十八年詔以春秋二仲月上丁祭先聖先師<lb/>
　　代宗永泰二年修國學祠堂成行釋奠禮宰相及<lb/>
　　参軍官六軍將軍皆就觀焉自肅宗以來初復二<lb/>
　　京宫懸不具至是乃奏宫懸於祠堂<lb/>
　　徳宗貞元二年釋奠詔宰相以下畢集於國學<lb/>
　　後唐明宗長興三年詔文宣王廟四壁諸賢每釋<lb/>
　　奠各設籩二豆二簠簋各一爵一<lb/>
<pb n="KR3j0161_WYG_021-20a"/>
　　後周髙祖廣順元年詣闕里奠孔子左右曰天子<lb/>
　　不當拜異代陪臣帝曰孔子聖人也百王取則安<lb/>
　　得不拜<lb/>
　　宋太祖建隆元年二月視國子監詔加飾祠宇親<lb/>
　　製文宣王及兖公二賛十哲以下分命宰臣兩制<lb/>
　　譔<lb/>
　　真宗大中祥符二年幸闕里謁廟有司以人主議<lb/>
　　止肅揖帝特再拜六月頒諸州釋奠儀注祭器圖<lb/>
<pb n="KR3j0161_WYG_021-20b"/>
　　是年就文宣王廟立像飬孔氏子孫<lb/>
　　仁宗天聖元年視國子監奠謁先聖退閲七十二<lb/>
　　賢贊觀東序及禮器<lb/>
　　景祐元年詔釋奠用登歌<lb/>
　　徽宗政和六年五月賜堂上正聲大樂一部及禮<lb/>
　　器於闕里<lb/>
　　髙宗紹興七年有司請文宣王殿釋奠加鉶鼎三<lb/>
　　登一十哲從祀共用羊豕各一每位籩二簠一簋<lb/>
<pb n="KR3j0161_WYG_021-21a"/>
　　一爵一<lb/>
　　十年七月復釋奠文宣王為大祀祀前誓戒加籩<lb/>
　　豆十二禮如社稷幸太學駕止㦸門外登降步趨<lb/>
　　執爵灌獻<lb/>
　　十四年三月視太學謁先聖製像贊及七十二子<lb/>
　　贊刻石<lb/>
　　孝宗淳熙四年二月乙邜視太學御崇化堂<lb/>
　　理宗淳祐元年祀太學以所製伏羲堯舜禹湯文<lb/>
<pb n="KR3j0161_WYG_021-21b"/>
　　武周孔顔曾思孟十三贊就賜國子監宣示諸生<lb/>
　　元世祖至元十年頒釋奠文宣王祭器又詔外路<lb/>
　　提學教授官春秋二丁不變常服於禮未宜自今<lb/>
　　執事官各依品序服公服執手板<lb/>
　　元成宗大徳十年命浙江行省製宣聖廟樂秋八<lb/>
　　月用於廟祀其樂歌仍宋之舊又令翰林新譔樂<lb/>
　　章不果用<lb/>
　　武宗至大三年置曲阜宣聖廟登歌樂<lb/>
<pb n="KR3j0161_WYG_021-22a"/>
　　明洪武元年二月以太牢親祀孔子於國子學八<lb/>
　　月丁丑遣官釋奠於先師孔子時禮官言周制凡<lb/>
　　始立學者釋奠於先聖先師凡學春夏釋奠於先<lb/>
　　師秋冬亦如之漢儒以先聖為周公若孔子先師<lb/>
　　為詩書之官若禮有髙堂生樂有制氏詩有毛公<lb/>
　　書有伏生可以為師者葢四時之學將習其道故<lb/>
　　釋奠各以其師而不及先聖惟春秋合樂則天子<lb/>
　　視學有司總祭先聖先師是則漢時釋奠亦畧可<lb/>
<pb n="KR3j0161_WYG_021-22b"/>
　　知矣嗣後歴代宋元因古禮而損益之今宜定制<lb/>
　　以仲春仲秋二上丁日降香遣官祀於國學以丞<lb/>
　　相為初獻翰林學士亞獻國子祭酒終獻從之<lb/>
　　四年秋更定孔廟釋奠祭器禮物初孔子之祀像<lb/>
　　設髙座而器物悉陳於座下至是各置髙案籩豆<lb/>
　　簠簋豋鉶悉用瓷牲用熟酒三獻並祭酒行禮樂<lb/>
　　六奏擇監生及文臣子弟在學校者充樂舞生預<lb/>
　　敎習之<lb/>
<pb n="KR3j0161_WYG_021-23a"/>
　　宋濂上孔子廟堂議曰世之言禮者皆取法孔子<lb/>
　　不以古禮祀孔子是䙝祀也䙝祀不敬不敬則無<lb/>
　　福古者将祭主人朝服即位於阼階東西靣祝告<lb/>
　　利成主人立於阼階上西靣尸出入主人降立於<lb/>
　　阼階東西靣此皆主人之正位也祝先入南面主<lb/>
　　人從戸内西靣祝酌奠主人西靣再拜稽首皆為<lb/>
　　几筵之在西也漢晉春秋載章帝元和二年幸魯<lb/>
　　祀孔子帝升廟西靣再拜開元禮亦先聖東向先<lb/>
<pb n="KR3j0161_WYG_021-23b"/>
　　師南向三獻官皆西向是猶未失古禮也今襲開<lb/>
　　元二十七年之制遷神於南靣而行禮者北靣則<lb/>
　　非神道尚右之義矣古者造木主以棲神天子諸<lb/>
　　侯之廟皆有主大夫束帛以依神士結茅為蕞無<lb/>
　　設像之事開元禮亦設先聖神坐於堂上西楹間<lb/>
　　設先師神坐於先聖東北席皆以莞則尚埽地而<lb/>
　　祭也今因開元八年之制摶土而肖像焉則失神<lb/>
　　而明之之義矣古者灌用鬯臭鬱合鬯臭隂達於<lb/>
<pb n="KR3j0161_WYG_021-24a"/>
　　淵泉既灌然後出迎牲致隂氣也蕭合黍稷臭陽<lb/>
　　達於牆屋既奠然後焫蕭合羶薌葢求神於隂陽<lb/>
　　也今用薫薌代之庸非簡乎古朝覲㑹同郊廟祭<lb/>
　　饗皆設庭燎司烜共之火師鍳之天子百公五十<lb/>
　　餘三十不若是則不嚴且敬也今以秉炬當之庸<lb/>
　　非凟乎古之有道有徳者使教焉死則為樂祖祭<lb/>
　　於瞽宗謂之先師若漢禮有高堂生樂有制氏詩<lb/>
　　有毛公書有伏生也凡始立學者必釋奠於先聖<lb/>
<pb n="KR3j0161_WYG_021-24b"/>
　　先師釋奠必有合有國故則否謂國無先聖先師<lb/>
　　則所以奠者當與隣國合若唐虞有䕫伯夷周有<lb/>
　　周公魯有孔子則皆自奠之不合也當是時學者<lb/>
　　各自祭其先師非其師弗學也非其學弗祭也學<lb/>
　　校既廢天下莫知所師孔子集群聖之大成顔回<lb/>
　　曾參孔伋孟軻實傳孔子之道尊之以為先聖先<lb/>
　　師而通祀於天下固宜其餘當各及其邦之先賢<lb/>
　　雖七十二子之祀亦當罷去而於國學設之庻㡬<lb/>
<pb n="KR3j0161_WYG_021-25a"/>
　　弗悖禮意也開元禮國學祀先聖孔子以顔子七<lb/>
　　十賢配諸州但以先師顔子配今也雜置而妄列<lb/>
　　甚至荀况之言性惡揚䧺之事莾王弼之宗老荘<lb/>
　　賈逵之忽細行杜預之建短䘮馬融之黨勢家亦<lb/>
　　厠其中不知其何説也古者立學専眀人倫子雖<lb/>
　　齊聖不先父食故禹不先鯀湯不先契文武不先<lb/>
　　不窋宋祖帝乙鄭祖厲王猶上祖也今顔回曾参<lb/>
　　孔伋子也配享堂上顔路㑹晢孔鯉父也配祀廡<lb/>
<pb n="KR3j0161_WYG_021-25b"/>
　　間張載則二程之表叔也乃坐其下顛倒彛倫莫<lb/>
　　此為甚又不知其何説也古者士之見師以菜為<lb/>
　　贄故始入學者必釋菜以禮其先師其學官四時<lb/>
　　之祭乃皆釋奠今專用春秋亦非禮矣釋奠有樂<lb/>
　　無尸而釋菜無樂二者之輕重繋乎樂之有無也<lb/>
　　今用魏漢津所製大晟之樂乃亂世之音其可乎<lb/>
　　哉古釋菜釋奠名存而儀已亡開元禮彷彿儀禮<lb/>
　　饋食篇三獻各於獻後飲即尸酢主人主婦及賔<lb/>
<pb n="KR3j0161_WYG_021-26a"/>
　　之義也今惟初獻得行之其可乎若夫廟制之非<lb/>
　　宜冕服之無章器用雜乎雅俗升降昧乎左右固<lb/>
　　更僕難言也或曰建安熊氏欲以伏羲為道統之<lb/>
　　宗農軒堯舜禹湯文武與臯伊望旦稷契夷益傅<lb/>
　　說箕子皆秩祀於天子之學而孔子則通祀於天<lb/>
　　下不識可乎昔周立四代之學先聖者虞庠以舜<lb/>
　　夏學以禹殷學以湯東膠以文武復以左右四聖<lb/>
　　成其徳業者為之先師此固天子立學之法也何<lb/>
<pb n="KR3j0161_WYG_021-26b"/>
　　不可也議上謫濓為安逺知縣助教貝瓊遂希旨<lb/>
　　建議斥濂為邪説焉<lb/>
　　五年作文廟成遣官以太牢祭遂視學釋奠<lb/>
　　七年正月定上丁遇朔日日食者改仲丁致祭<lb/>
　　十五年四月令天下通祀孔子賜學糧增師生廪<lb/>
　　膳五月乙丑幸國子監謁先師行釋菜禮<lb/>
　　十六年正月令祭酒朔望行釋菜禮郡邑長以下<lb/>
　　詣學行香<lb/>
<pb n="KR3j0161_WYG_021-27a"/>
　　二十六年頒大成樂器於天下府學令州縣學如<lb/>
　　府式始定舞用六佾樂用登歌<lb/>
　　永樂四年三月辛卯朔視太學服皮弁四拜<lb/>
　　正統九年春新建北亰太學成三月臨視行釋奠<lb/>
　　禮時吏部主事李賢言國家建都北京以来所廢<lb/>
　　弛者莫甚於太學所創新者莫多於佛寺舉措舛<lb/>
　　矣若重修太學不過一佛寺之費宜諭修舉以致<lb/>
　　養賢及民之效從之<lb/>
<pb n="KR3j0161_WYG_021-27b"/>
　　成化元年視學行釋奠禮<lb/>
　　十三年閏二月丁丑釋奠初用八佾籩豆各十二<lb/>
　　先是祭酒周洪謨請加籩豆佾舞又言古者鳴球<lb/>
　　琴瑟在堂上笙鏞柷敔在堂下干羽舞於兩階今<lb/>
　　舞羽居上而樂器居下非古制也禮部尚書鄒幹<lb/>
　　駁之詔以尊崇孔子國家盛典從洪謨之言而羽<lb/>
　　舞始居下云<lb/>
　　𢎞治元年三月視學釋奠先師用太牢加幣改分<lb/>
<pb n="KR3j0161_WYG_021-28a"/>
　　獻為分奠從吏部尚書王恕之請也<lb/>
　　嘉靖十年以釐正祀典服皮弁謁廟用特牲奠帛<lb/>
　　行釋奠禮迎神送神各再拜樂三奏文舞六佾配<lb/>
　　享從祀及啟聖祠分奠用酒脯亦遣官致祭於南<lb/>
　　監及闕里從大學士張璁議也<lb/>
　　郊祀以祖而配天功在一代者也大社稷之祭功<lb/>
　　在養民者也其籩豆佾舞皆與祀天同夫子功在<lb/>
　　萬世享配天之禮孰曰不宜如以位則六佾亦僣<lb/>
<pb n="KR3j0161_WYG_021-28b"/>
　　也茍以徳則八佾非泰也張璁去王爵易木主祀<lb/>
　　叔梁皆諸儒已陳之議惟殺籩豆禮樂乃其已說<lb/>
　　耳王世貞欲復禮樂之舊且謂璁之為此也謂師<lb/>
　　之不敢與君抗也斯誅意之論矣<lb/>
　　崇禎戊辰春躬行釋奠禮辛巳八月復行釋奠禮<lb/>
　　禮部先以八月初四請已報可是日丁未適與丁<lb/>
　　祭相值舊例丁祭遣閣臣行禮乃改是月十八日<lb/>
　　躬行釋奠而初四日仍遣閣臣行禮<lb/>
<pb n="KR3j0161_WYG_021-29a"/>
　　辛巳八月十八日卯初刻駕從長安左門出自崇<lb/>
　　文街至成賢街入廟祭酒司業吉服率學官諸生<lb/>
　　於成賢街左跪迎駕至櫺星門外降輦禮部與鴻<lb/>
　　臚卿導上步入門登大成門中階入御幄坐定具<lb/>
　　皮弁冠服出太常寺官導由大成門中道入盥洗<lb/>
　　詣先師廟中陛上奏迎神樂上兩拜遂行釋奠禮<lb/>
　　太常寺卿跪進帛於上右上搢圭立授帛獻畢少<lb/>
　　卿跪進爵於上右上立授爵獻畢上出圭奏送神<lb/>
<pb n="KR3j0161_WYG_021-29b"/>
　　樂上復兩拜而禮畢上仍至御幄更翼善冠黄袍<lb/>
　　幸彞倫堂諸生列於堂下祭酒各官列於諸生之<lb/>
　　前跪候駕過起北向立上至彞倫堂百官行一拜<lb/>
　　三叩頭禮祭酒以下及諸生五拜三叩頭禮有頃<lb/>
　　内贊贊進講祭酒南居仁從東階陞由東小門入<lb/>
　　至堂中北向立執事官舉經案於御前禮部官奏<lb/>
　　請授經於講官祭酒跪禮部以經立授祭酒置於<lb/>
　　講案復至中北向立一拜三叩頭上諭講官坐祭<lb/>
<pb n="KR3j0161_WYG_021-30a"/>
　　酒承㫖就講案邉坐上諭官人毎坐百官承㫖武<lb/>
　　官都督以上文官三品以上及學士一拜三叩頭<lb/>
　　坐祭酒講臯陶謨講畢退出堂外司業羅大任從<lb/>
　　西階陞由西小門入一如祭酒禮講易咸卦講畢<lb/>
　　傳制官稱有制宣諭云聖人之道如日中天凡四<lb/>
　　語祭酒司業學官習禮公侯伯諸生五拜三叩頭<lb/>
　　尚膳監進茶上諭官人每吃茶茶畢出百官一拜<lb/>
　　三叩頭上賜五府六部都察院及衍聖公羊酒甜<lb/>
<pb n="KR3j0161_WYG_021-30b"/>
　　食盒上入彞倫堂後敬一亭觀世宗所立程子四<lb/>
　　箴諸碑又令将廟學内各碑及石鼔俱摹榻進覽<lb/>
　　十七年甲申二月春祭遣大學士魏藻徳行禮是<lb/>
　　日天氣晴眀臨祭各官甫就拜位大風忽起殿上<lb/>
　　燈燭盡滅庭下松檜作怒號聲黄沙如雨下竟不<lb/>
　　能成禮而罷按元世宗以宋小黄門李邦寧為左<lb/>
　　丞相釋奠孔廟方就拜位亦有異風之變夫子在<lb/>
　　天之靈赫奕如此<lb/>
<pb n="KR3j0161_WYG_021-31a"/>
　　從祀<lb/>
　　東漢章帝元和二年祀七十二賢<lb/>
　　靈帝元光二年祀七十二弟子畫像<lb/>
　　魏主芳正始七年使太常釋奠孔子於辟廱以顔<lb/>
　　淵配<lb/>
　　唐太宗貞觀二十一年二月以左邱眀卜子夏公<lb/>
　　羊髙穀梁赤伏勝髙堂生戴聖毛萇孔安國劉向<lb/>
　　鄭衆杜子春馬融盧植鄭元服䖍何休王肅王弼<lb/>
<pb n="KR3j0161_WYG_021-31b"/>
　　杜預范寗二十一人代用其書垂於國胄自今有<lb/>
　　事於太學與顔子俱配並為先師<lb/>
　　髙宗總章元年贈顔回太子少師曽参太子少保<lb/>
　　並配享孔廟<lb/>
　　睿宗太極元年二月加贈顔子太子太師曽子太<lb/>
　　子太保<lb/>
　　元宗開元八年詔十哲為坐像悉從祀曽参坐十<lb/>
　　哲之次圖七十弟子及二十二賢於廟壁時國子<lb/>
<pb n="KR3j0161_WYG_021-32a"/>
　　司業李元瓘言凖禮授坐不立授立不跪顔子配<lb/>
　　像合從坐侍又四科弟子閔子騫等雖列像廟堂<lb/>
　　不㕘享祀按何休等二十二賢猶霑從祀豈升堂<lb/>
　　入室弟子獨不霑配享之餘望春秋釋奠列享於<lb/>
　　二十二賢之上又七十子之像文翁之壁尚不闕<lb/>
　　如豈有國庠遂無繪圖請命有司圖形於壁兼為<lb/>
　　之贊又曾参孝道可崇獨受經於夫子並望從祀<lb/>
　　從之上復以顔子亞聖親為贊書刻於石令當朝<lb/>
<pb n="KR3j0161_WYG_021-32b"/>
　　文士分為贊題於壁焉<lb/>
　　蘇洵曰貞觀顯慶稱二十一賢太極開元即稱二<lb/>
　　十二賢服䖍下之賈逵不知何年附入<lb/>
　　馬端臨曰聖作之者也師述之者也述夫子之道<lb/>
　　以親炙言之莫如十哲七十二賢以傳授言之莫<lb/>
　　如子思孟子必如是而後可以言先師今舍是不<lb/>
　　録而皆取於釋經之諸儒姑以二十二子言之左<lb/>
　　邱公穀猶曰受經於聖人至於高堂生以下則謂<lb/>
<pb n="KR3j0161_WYG_021-33a"/>
　　之經師可矣非人師也至王輔嗣之宗老莊賈景<lb/>
　　伯之附䜟緯已非聖人之學矣又况戴勝馬融之<lb/>
　　貪鄙今乃俱在侑食之列而高弟自顔子外反不<lb/>
　　得與焉雖李元瓘言之僅升十哲㑹子於二十二<lb/>
　　子之列而七十二賢俱不霑享祀葢拘於康成之<lb/>
　　註以訓詁耑宗為盡得聖人之傳也<lb/>
　　二十七年追贈顔子為兖公閔子為費侯伯牛鄆<lb/>
　　侯仲弓薛侯冉有徐侯子路衛侯子我齊侯子貢<lb/>
<pb n="KR3j0161_WYG_021-33b"/>
　　黎侯子㳺吳侯子夏魏侯曾子等六十七人為伯<lb/>
　　後唐眀宗長興二年以顔子配坐閔損䓁十哲從<lb/>
　　祀堂上又准太常禮院言敇四壁圖畫英賢各陳<lb/>
　　脯醢以祭<lb/>
　　宋真宗大中祥符二年五月乙卯追封閔子以下<lb/>
　　為公曾子以下為侯命宰執兩制舘閣撰贊初帝<lb/>
　　閱崇文院檢定七十二弟子案史記唐㑹要凡七<lb/>
　　十七人帝曰何故不同王旦曰國學經太祖定議<lb/>
<pb n="KR3j0161_WYG_021-34a"/>
　　今曲阜宜准國學畫像七月戊寅復封左邱眀䓁<lb/>
　　二十一人為伯<lb/>
　　仁宗明道元年八月詔國子監脩七十二賢堂左<lb/>
　　邱明以下二十一人並以本品衣冠圖之<lb/>
　　神宗熙寜七年令諸州釋奠通祀十哲<lb/>
　　元豐元年五月封孟子鄒國公同顔子配享又封<lb/>
　　荀况揚雄韓愈為伯並從祀時晉州教授陸長愈<lb/>
　　請春秋釋奠孟子與顔子並配<lb/>
<pb n="KR3j0161_WYG_021-34b"/>
　　徽宗大觀二年詔繪子思像從祀從通仕郎侯孟<lb/>
　　之請也<lb/>
　　四年追封公夏首等十人為侯議禮局言史記弟<lb/>
　　子傳曰受業身通六藝者七十有七人家語曰七<lb/>
　　十二弟子皆升堂入室者唐㑹要則宗史記開元<lb/>
　　禮則宗家語本朝斷以七十二人取琴張䓁五人<lb/>
　　而去公夏首等十人今益定公夏首后處公肩定<lb/>
　　顔祖鄔單罕父黒秦商原抗樂欬亷絜皆有伯爵<lb/>
<pb n="KR3j0161_WYG_021-35a"/>
　　載於祀典請追贈侯爵使預祭享從之<lb/>
　　政和三年以王安石配享封舒王子雱從祀封臨<lb/>
　　川伯時新儀成以孟春元日釋菜仲春仲秋上丁<lb/>
　　日釋奠以顔孟安石配享俱東坐西向在閔子十<lb/>
　　哲上<lb/>
　　五年春詔樂正子克配享孟廟公孫丑至子叔十<lb/>
　　七人從祀各加封爵<lb/>
　　欽宗靖康元年罷王安石配享猶從祀右諫議大<lb/>
<pb n="KR3j0161_WYG_021-35b"/>
　　夫楊時言安石學術之謬請追王爵明詔中外毁<lb/>
　　去配享之像使邪說詖行不為學者之惑詔落配<lb/>
　　享猶依鄭康成例使從祀<lb/>
　　孝宗淳熈四年去王雱畫像從趙粹中之言也<lb/>
　　理宗淳祐元年正月視太學贈周惇頤張載程顥<lb/>
　　程頤為伯與徽國公朱熹並崇祀孔子廟黜王安<lb/>
　　石<lb/>
　　景定二年贈張栻吕祖謙為伯俱從祀時皇太子<lb/>
<pb n="KR3j0161_WYG_021-36a"/>
　　謁孔廟還言栻祖謙與朱熹切偲講磨有功聖門<lb/>
　　故有是詔<lb/>
　　度宗咸淳二年以顔回曽参孔伋孟軻並配享進<lb/>
　　封為公改封閔損至卜商九人為公躋顓孫師於<lb/>
　　十哲亦封公祀泗水侯鯉位於鄆城侯忠之次贈<lb/>
　　邵雍為伯與温國公司馬光並從祀<lb/>
　　元仁宗皇慶二年以許衡從祀<lb/>
　　文宗至順二年加顔子復聖公曽子宗聖公子思<lb/>
<pb n="KR3j0161_WYG_021-36b"/>
　　述聖公孟子亞聖公<lb/>
　　明洪武五年罷孟子祀雷震謹身殿踰年以孟子<lb/>
　　辯異端闢邪說發明孔子之道有功於天下後世<lb/>
　　宜配享如故<lb/>
　　王禕議漢儒從祀者十四人而猶闕者一人董仲<lb/>
　　舒是也唐之從祀者一人而猶闕者一人孔頴達<lb/>
　　是也宋之從祀者九人而猶闕者四人范仲淹歐<lb/>
　　陽修真徳秀魏了翁是也漢諸儒宗經翼傳局於<lb/>
<pb n="KR3j0161_WYG_021-37a"/>
　　顓門惟董仲舒號稱醇儒所以告其君者如天人<lb/>
　　性命勉强遵行正誼眀道之論至其罷黜百家表<lb/>
　　章六經使道術有統異端息滅功殆不在孟子下<lb/>
　　荀况言性惡揚雄事新莽猶獲從祀而仲舒不及<lb/>
　　何也唐初孔頴達受詔撰定諸經之疏號曰正義<lb/>
　　凡不本於是者謂之異端誠學者之宗師也何休<lb/>
　　註公羊黜周王魯王弼註易専尚清虚然在祀列<lb/>
　　何獨至頴達而遺之聖人之道或著事功或著文<lb/>
<pb n="KR3j0161_WYG_021-37b"/>
　　章用雖不同實則一致三代以下能以聖人之道<lb/>
　　爲己任而著之行事者范仲淹而已首以中庸授<lb/>
　　張載以為道學之倡盖其為學本乎六經而議論<lb/>
　　無不主於仁義也世儒徒知章句以為事而孰知<lb/>
　　聖人經世之志固不専在是也歐陽修與仲淹同<lb/>
　　時明聖賢之學而著之文章世之淺者每目之以<lb/>
　　文人夫文以載道雖經天緯地者亦謂之文而顧<lb/>
　　可少之哉自朱熹作五經四書傳註集賢聖之大<lb/>
<pb n="KR3j0161_WYG_021-38a"/>
　　成中更學禁真徳秀魏了翁力以尊崇朱學為已<lb/>
　　任而聖賢之學復明真氏所著有大學衍義讀書<lb/>
　　記魏則所著有九經要義皆足以續朱氏所傳之<lb/>
　　緒二人者當繼起而列於從祀者也又按聖孫孔<lb/>
　　伋故列孔鯉之下而曽参亦在曽晳後咸淳三年<lb/>
　　始升配為四侑東坐而西向父祀廡下子配堂上<lb/>
　　尊卑舛逆莫此為甚聖道在眀人倫而先自廢何<lb/>
　　以詔後世昔魯祀僖公躋之閔公之上傳者謂子<lb/>
<pb n="KR3j0161_WYG_021-38b"/>
　　雖齊聖不先父食以為逆祀今父子失序非逆祀<lb/>
　　乎夫禮有似緩而急似䡖而重者以有闗於名教<lb/>
　　也祀有宜備而禮有未稱者固不得置之而不議<lb/>
　　也<lb/>
　　二十九年黜揚雄進董仲舒從祀先是待制王禕<lb/>
　　建議至是行人司副楊砥復請從之<lb/>
　　宣徳十年四月以吳澄從祀時慈利教諭蔣明建<lb/>
　　議楊士竒主其事從之<lb/>
<pb n="KR3j0161_WYG_021-39a"/>
　　元之大儒許衡其學一本於程朱其仕也為行道<lb/>
　　也一有不合奉身而退化行鄉里其人純乎其為<lb/>
　　君子也吳澄學主陸氏謂朱子道問學之功多尊<lb/>
　　徳性之功少豈知朱子者哉且為人諛墓起家鉅<lb/>
　　萬核其實行不及魯齋逺矣從祀之舉楊文貞以<lb/>
　　香火起見也<lb/>
　　正統二年以宋儒胡安國蔡沈真徳秀從祀<lb/>
　　何孟春曰七十弟子門人有公孫尼子者作樂記<lb/>
<pb n="KR3j0161_WYG_021-39b"/>
　　緇衣矣吐辭為經宜列從祀敏政乃不之及何耶<lb/>
　　八年八月以宋儒楊時從祀祭酒謝鐸言時息邪<lb/>
　　放滛廢安石新經有衛道功請祀時禮部尚書傅<lb/>
　　瀚沮之大學士溥主鐸議乃祀時<lb/>
　　嘉靖九年釐正祀典以申黨即申棖存棖去黨罷<lb/>
　　公伯寮秦冉顔何荀况戴聖劉向賈逵馬融何休<lb/>
　　王肅王弼杜預吳澄十三人林放蘧瑗鄭衆盧植<lb/>
　　鄭元服䖍范寗七人各祀扵其鄉増后蒼王通歐<lb/>
<pb n="KR3j0161_WYG_021-40a"/>
　　陽修胡瑗陸九淵從祀<lb/>
　　張璁議歐陽修所著本論實有翊衛聖道之功蘇<lb/>
　　軾曰自漢以来道術不出於孔氏而亂天下者多<lb/>
　　矣五百餘年而又得韓愈學者以配孟氏葢庶㡬<lb/>
　　焉愈之後三百有餘年而得歐陽子其學推韓愈<lb/>
　　孟子以達於孔氏故天下翕然師尊之曰歐陽子<lb/>
　　韓愈既已從祀歐陽修豈可少乎<lb/>
　　張永嘉之議人以為歐陽公之濮議相合也然歐<lb/>
<pb n="KR3j0161_WYG_021-40b"/>
　　陽公濮議豈戾於正乎澤按朱子甞稱歐陽修用<lb/>
　　力於文字之間而泝其波流以求聖賢之意則於<lb/>
　　易於詩於周禮於春秋皆甞反覆窮究以訂先儒<lb/>
　　之謬而本論之篇推眀性善之說以為息邪距詖<lb/>
　　之本其賢於當時之號為宗工巨儒而不免於祖<lb/>
　　尚浮虚信惑妖妄者又逺甚其於史記善善惡惡<lb/>
　　如唐六臣傳之屬又能深究國家所以廢興存亡<lb/>
　　之㡬而為天下後世深切著眀之永鑒者固非一<lb/>
<pb n="KR3j0161_WYG_021-41a"/>
　　端其他文說雖或出於遊戲翰墨之餘然亦随事<lb/>
　　多所發眀而詞氣藹然寛平深厚精切的當韓公<lb/>
　　所謂仁義之人者觀朱子之所推重則歐公之論<lb/>
　　定矣<lb/>
　　陸九淵之從祀不能無議者九淵雖資性髙眀然<lb/>
　　六經皆我註脚之說非孔門博文約禮之㫖彼其<lb/>
　　疑程子詆朱子開後来心學一𣲖與伊閩諸賢同<lb/>
　　坐一堂似非所安也<lb/>
<pb n="KR3j0161_WYG_021-41b"/>
　　隆慶五年以薛瑄從祀<lb/>
　　萬歴十二年以王守仁陳獻章胡居仁從祀禮部<lb/>
　　尚書請獨祀居仁大學士申時行等内主守仁掲<lb/>
　　薦之因三人一時併祀<lb/>
　　明儒以薛文清為第一胡居仁次之陳獻章為廵<lb/>
　　撫朱永所薦授官檢討以母老辭歸當時尹直謂<lb/>
　　其作詩稱頌太監梁芳固未可輕信至歸途乘轎<lb/>
　　張盖列槊開道張元禎載之實録至賀欽篤行君<lb/>
<pb n="KR3j0161_WYG_021-42a"/>
　　子也獻章謂其無所見勸之讀佛書此何說也章<lb/>
　　𢡟胡居仁羅欽順崔銑諸人皆深於理學者斥之<lb/>
　　為禪非過矣王守仁之學以陸九淵為宗其無善<lb/>
　　無惡心之體一語前人已力駁之至襲孟子良知<lb/>
　　之說自謂發千古之祕然聖人中正之道寜有遺<lb/>
　　行而獨言知者其門人王畿輩益肆其說遂使儒<lb/>
　　禪混雜李贄軰大為世道人心之蠧當議從祀時<lb/>
　　陸宗伯堅持不覆陶大臨曰朝廷不難以伯爵酬<lb/>
<pb n="KR3j0161_WYG_021-42b"/>
　　之何况廟祀陸宗伯曰伯爵一時之典從祀萬世<lb/>
　　之典人不能奪柄臣乃以中㫖與之此輿論之未<lb/>
　　定者也<lb/>
　　嘉靖中王守仁總督兩廣以病擅離信地事聞上<lb/>
　　大怒令廷議會議云守仁事不師古言不稱師欲<lb/>
　　立異以為髙則非朱熹格物致知之論知衆論之<lb/>
　　不與則著朱熹晚年定論之書號召門徒互相唱<lb/>
　　和才美者樂其任意或流於清談庸鄙者借其虚<lb/>
<pb n="KR3j0161_WYG_021-43a"/>
　　聲遂敢於放肆傳習轉訛悖謬日甚其門人為之<lb/>
　　標榜至謂杖之不死投之江不死以上凟聖聰㡬<lb/>
　　於無忌憚矣若夫勦捕軬賊剪除逆濠據事論功<lb/>
　　誠有可録是以當陛下御極之初即拜伯爵雖出<lb/>
　　於楊廷和豫為已地之私亦縁黄榜有封拜侯伯<lb/>
　　之令夫功過不相掩宜免奪封爵以彰國家之大<lb/>
　　信申禁邪說以正天下之人心上曰卿等議是守<lb/>
　　仁放言自肆詆毁先儒號召門徒虚聲附和用詐<lb/>
<pb n="KR3j0161_WYG_021-43b"/>
　　任情壊人心術近年士子傳習邪說皆其倡導至<lb/>
　　於逆濠之變與伍文定移檄舉兵仗義討賊元惡<lb/>
　　就擒功固可録但兵無節制奏㨗誇張近日掩襲<lb/>
　　軬賊恩威倒置所封伯爵本當追奪但係先朝信<lb/>
　　令姑與終身其沒後䘏典俱不准給都察院仍榜<lb/>
　　諭天下敢有踵襲邪說果於非聖者重治不饒當<lb/>
　　日申飭嚴切如此及入祀時何無一人言及以彼<lb/>
　　時良知之說盛行也<lb/>
<pb n="KR3j0161_WYG_021-44a"/>
　　崇禎十四年八月諭朕覽我聖祖命儒臣纂輯五<lb/>
　　經四書大全其中作述傳註引證等項惟宋儒周<lb/>
　　子兩程子朱子張子邵子為多可見理學大眀於<lb/>
　　宋而周程諸子大有功於聖門然與周秦漢唐諸<lb/>
　　儒並稱先儒竊為不安兹欲特加崇隆是否可行<lb/>
　　著禮部翰林院太常寺國子監禮科等衙門會同<lb/>
　　詳議来說十月部議以周程六子宜稱先賢並請<lb/>
　　漢儒董仲舒隋儒王通俱稱先賢<lb/>
<pb n="KR3j0161_WYG_021-44b"/>
　　按以六子宜加隆稱此誠眀主之特見部中議及<lb/>
　　董王則贅詞矣又從祀議及吳與弼王艮等而反<lb/>
　　不及曹端羅欽順髙攀龍馮從吾諸公則昧於聖<lb/>
　　學之正傳矣宜其事遂中閣也<lb/>
　　國家祀典二丁之祭宜與郊社宗廟並重其典制<lb/>
　　乃太學志中缺焉不備故詳稽而備録之且考歴<lb/>
　　代之所加禮隆殺當否可以知其君焉知其臣焉<lb/>
　　並可以知其世焉<lb/>
<pb n="KR3j0161_WYG_021-45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0161_WYG_021-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春明夢餘録卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春眀夢餘録卷一</head> <lb/>
    <p>
<pb n="KR3j0161_WYG_001-1a"/>
欽定四庫全書<lb/>
　春眀夢餘録卷一<lb/>
　　　　　　　　　　吏部左侍郎孫承澤撰<lb/>
　　建置<lb/>
昔黄帝建都於涿鹿卽京師地史稱帝都涿鹿之阿往<lb/>
來遷徙以兵爲營衞蓋燕地在漢以前通名爲涿至漢<lb/>
髙帝六年始分燕置涿郡水經注引應劭云涿水出上<lb/>
谷涿鹿縣按涿水自涿鹿東注濕水濕水東南逕廣陽<lb/>
<pb n="KR3j0161_WYG_001-1b"/>
郡與涿郡分水涿郡受其稱矣今保安州西南九十里<lb/>
有涿鹿山黄帝破蚩尤於此州東南四十里有軒轅城<lb/>
堯建都於冀燕冀地也古者中國之地分爲九州大河<lb/>
以北爲冀堯都平陽此其甸服也及舜卽位以冀地太<lb/>
廣始分冀東恒山之地爲幷州東北醫無閭之地爲幽<lb/>
州又分遼東等處爲營州皆冀也漢末曹操領冀州牧<lb/>
又統名爲冀昌平有漢人張純碑稱冀州從事循古稱<lb/>
也<lb/>
<pb n="KR3j0161_WYG_001-2a"/>
　　周禮職方東北曰幽州釋名曰在北幽昧之地故<lb/>
　　曰幽也又曰燕之爲言燕也其氣内盛而燕宛也<lb/>
　　爾雅曰兩河間曰冀又冀近也<lb/>
周封召公奭於燕封堯之後於薊史記注云薊今涿郡<lb/>
薊縣是也卽燕國之都水經注薊城西北隅有薊邱故<lb/>
以名之猶魯之曲阜齊之營邱<lb/>
　　燕有二國一稱北燕姬姓召公所封一稱南燕姞<lb/>
　　姓黄帝之後地里志曰東郡燕縣南燕國無世家<lb/>
<pb n="KR3j0161_WYG_001-2b"/>
　　不知其君諡號惟魯隱公五年衞人以燕師伐鄭<lb/>
　　杜云南燕國莊公二十年鄭伯和王室不克執燕<lb/>
　　仲父杜云南燕伯見傳耳此據左傳及註䟽之文<lb/>
　　是以北燕爲召公所封南燕爲黄帝之後也按史<lb/>
　　記武王未及下車而封黄帝之後於薊註今涿郡<lb/>
　　薊縣是也卽燕國之都孔安國司馬遷皆云燕國<lb/>
　　召公與周同姓黄帝姓姬君奭蓋其後也或黄帝<lb/>
　　之後封薊者滅絶而更封燕郡乎<lb/>
<pb n="KR3j0161_WYG_001-3a"/>
秦始皇二十三年滅燕以爲廣陽郡漢髙祖封盧綰爲<lb/>
燕王漢光武封叔父良爲廣陽王其城有萬載宫光明<lb/>
殿王莽改曰廣陽縣<lb/>
　　廣陽水名水經注云廣陽水東南至陽鄕縣右注<lb/>
　　聖水聖水又東南逕陽鄕城西縣故涿之陽亭也<lb/>
　　志云陽鄕城在今府治西南二十五里<lb/>
　　京西南有盧王屯在安次縣常道鄕二十五里漢<lb/>
　　燕王盧綰屯軍與劉賈夾攻燕者今名盧綰屯按<lb/>
<pb n="KR3j0161_WYG_001-3b"/>
　　常道鄕在耿就橋西去安次縣五里唐貞觀中縣<lb/>
　　治也魏燕王宇子奐封常道鄕公卽此<lb/>
幽州在唐爲范陽郡置盧龍軍節度使石晉天福元年<lb/>
割山後十六州賂契丹燕土遂為遼有至金天輔五年<lb/>
以燕京及涿易檀順景薊六州還宋宋宣和四年改燕<lb/>
山府爲永清軍郭藥師叛金金人復取之地復歸金先<lb/>
是顯德中周世宗親策兵復瀛鄚諸州將抵幽病還宋<lb/>
太祖置封椿庫曰晉割幽燕以遺契丹使一方限於境<lb/>
<pb n="KR3j0161_WYG_001-4a"/>
外朕甚憫之俟庫滿則以此酬之不然散滯財募勇士<lb/>
以圖攻取然終宋之世未能復也<lb/>
　　宋太宗垂拱中吏部尚書宋琪請復幽燕疏其言<lb/>
　　幽燕情形甚悉疏畧曰大舉精甲以事討除靈旗<lb/>
　　所指燕城必降但徑路所趨不無險易必若取雄<lb/>
　　霸路直進不免更有陽城之圍蓋界河之北陂淀<lb/>
　　坦平北路行師非我所便况軍行不離於輜重賊<lb/>
　　來莫測其淺深欲望回轅西適山路令大軍會於<lb/>
<pb n="KR3j0161_WYG_001-4b"/>
　　易州循孤山之北淶水以西挾山而行援糧而進<lb/>
　　渉涿水並大房抵桑乾河出安祖砦則東瞰燕城<lb/>
　　裁及一舎此是周德威收燕之路自易水距此二<lb/>
　　百餘里並是沿山村墅連延溪澗相接採薪汲水<lb/>
　　我占上游東則林麓平岡非戎馬奔衝之地内排<lb/>
　　槍弩歩隊實王師備禦之方而於山上列白幟以<lb/>
　　望之戎馬之來二十里外可悉數也從安祖砦西<lb/>
　　北有盧師神祠是桑乾出山之口東及幽州四十<lb/>
<pb n="KR3j0161_WYG_001-5a"/>
　　餘里趙德鈞作鎮之時欲遏西衝曾塹此水况河<lb/>
　　次半有崖岸不可輕度其平處築城䕶之守以偏<lb/>
　　師此斷彼之右臂也仍慮步奚爲寇可分雄勇兵<lb/>
　　士三五千人至青白軍以來山中防遏此是新州<lb/>
　　嬀川之間南出易州大路其桑乾河水屬燕城北<lb/>
　　隅繞西壁而轉大軍如至城下於燕丹陵東北横<lb/>
　　堰此水灌入髙梁河髙梁岸狹桑水必溢可於駐<lb/>
　　蹕寺東引入郊亭淀三五日瀰漫百餘里卽幽州<lb/>
<pb n="KR3j0161_WYG_001-5b"/>
　　隔在水南王師可於州北繫浮梁以通北路賊騎<lb/>
　　來援已隔水矣視此孤壘浹旬必克初宋太祖欲<lb/>
　　取幽薊以地圖示趙普普曰圖必出曹翰帝曰然<lb/>
　　又曰翰可取否普曰翰可取孰可守帝曰以翰守<lb/>
　　之普曰翰死孰可代帝不語久之曰卿可謂遠慮<lb/>
　　矣帝自此絶口不言伐燕及太宗平河東出討幽<lb/>
　　薊久未班師普手疏極諫甚謂陛下信邪謟之徒<lb/>
　　又謂望陛下精調御膳保養聖躬其言極切帝報<lb/>
<pb n="KR3j0161_WYG_001-6a"/>
　　曰將帥不遵成算往復勞弊爲遼人所襲此責在<lb/>
　　主將也朕踵百王之末粗致承平蓋念彼民陷於<lb/>
　　塗炭將救焚而拯溺匪黷武以窮兵卿當悉之也<lb/>
　　疆場之事已爲之備卿勿爲憂遂罷進取之兵而<lb/>
　　宋之弱實基於此<lb/>
遼會同元年立爲南京開泰元年號燕京金海陵貞元<lb/>
元年以燕乃列國之名不當爲京師號稱中都元太祖<lb/>
於貞祐乙亥平中都金主奔汴至至元四年城京師稱<lb/>
<pb n="KR3j0161_WYG_001-6b"/>
大都<lb/>
　　燕之稱京不始於遼也宋人方回曰燕將臧荼王<lb/>
　　燕都薊今燕京大興府東北有薊縣又曰陶淵明<lb/>
　　詠荆軻曰提劍出燕京蓋燕之名京久矣按燕京<lb/>
　　易州西北乃金坡關卽紫荆關昌平之西乃居庸<lb/>
　　關順州之北乃古北口景州東北乃松亭關平州<lb/>
　　之東乃榆關卽山海關自後唐屬契丹安巴堅都<lb/>
　　於此其地平州爲要害至遼天祚時其將張㲄守<lb/>
<pb n="KR3j0161_WYG_001-7a"/>
　　平州以平州降宋金人取之並擒天祚而遼亡時<lb/>
　　宣和七年乙巳也至紹興二十年金主亮以上京<lb/>
　　僻在一隅城燕京徙居之改析津府爲大興府號<lb/>
　　中都以中京會寧府爲北京汴京開封府爲南京<lb/>
　　而舊遼陽府爲東京大同爲西京如故元世祖問<lb/>
　　劉秉忠曰今之定都惟上都大都耳何處最佳秉<lb/>
　　忠曰上都國祚短民風淳大都國祚長民風淫遂<lb/>
　　定都燕之計<lb/>
<pb n="KR3j0161_WYG_001-7b"/>
明洪武元年改大興府爲北平府二年立北平行中書<lb/>
省三年封燕王九年革行省設承宣布政使司初欲建<lb/>
都於此以修撰鮑頻力諫而止永樂元年正月禮部尚<lb/>
書李至剛言北平布政司實興王之地宜遵太祖中都<lb/>
之制立爲京師制曰可其以北平爲北京上雖臨御猶<lb/>
稱行在十八年宫殿成去行在之號洪熙元年復稱行<lb/>
在正統六年復去之以應天府爲南京<lb/>
　　洪武元年改北平府詔一海宇以安人心正國統<lb/>
<pb n="KR3j0161_WYG_001-8a"/>
　　而君天下理勢所在古人皆然自羣雄乘亂以來<lb/>
　　四方思治惟切元綱已隳疆土遂分孰拯斯民以<lb/>
　　定於一顧予非德造此丕圖荷上天眷祐臣鄰翊<lb/>
　　贊肇基江左平定中原睠惟幽薊實彼根本命將<lb/>
　　北伐列郡皆順已於洪武元年八月初二日克取<lb/>
　　燕城兵無犯於秋毫民不移於肆市㨗音來奏殊<lb/>
　　副朕懷今改燕城爲北平府命官屯守海宇旣同<lb/>
　　國統斯正方與生民共享安平之福尚賴内外臣<lb/>
<pb n="KR3j0161_WYG_001-8b"/>
　　僚夙夜公勤匡朕不逮<lb/>
　　永樂十八年建北京詔開基創業興王之本爲先<lb/>
　　繼體守成經國之宜尤重昔朕皇考太祖髙皇帝<lb/>
　　受天明命君主中華創立江左以肇邦基肆朕纘<lb/>
　　承大統恢𢎞鴻業惟懷永圖眷兹北京實爲都㑹<lb/>
　　地勢雄偉山川鞏固四方萬國道里適均惟天意<lb/>
　　之所屬實卜筮之攸同乃倣古制狥輿情立兩京<lb/>
　　置郊社宗廟創建宫室上以紹皇考太祖髙皇帝<lb/>
<pb n="KR3j0161_WYG_001-9a"/>
　　之先志下以開子孫萬世之𢎞規且於巡狩駐守<lb/>
　　實有便焉爰自營建以來天下軍民樂於趨事天<lb/>
　　人協贊景貺駢臻今工已告成選以永樂十九年<lb/>
　　正月朔旦御奉天殿朝百官誕新治理用致雍熙<lb/>
　　於戯天地清寧衍宗社萬年之福山河綏靖隆古<lb/>
　　今全盛之基<lb/>
　　永樂十九年北京御朝詔朕荷天地祖宗眷祐繼<lb/>
　　承大統撫馭萬方夙夜祗勤率遵成憲乃者紹皇<lb/>
<pb n="KR3j0161_WYG_001-9b"/>
　　考太祖髙皇帝之志效成周卜洛之規建立兩京<lb/>
　　爲子孫帝王萬世之基爰自經營以來賴天下臣<lb/>
　　民殚竭心力渉寒暑冐風霜趨事赴工勤勞匪懈<lb/>
　　朕心眷念拳切不忘今宫殿告成朕已御正朝祗<lb/>
　　祀天地祖宗社稷懋圖治理嘉與維新重懷寛恤<lb/>
　　之仁用廣好生之德大赦天下<lb/>
　　史記天官書云中國山川東北流其維首在隴蜀<lb/>
　　尾沒於勃碣唐書天文志云箕尾析木津也初尾<lb/>
<pb n="KR3j0161_WYG_001-10a"/>
　　七度餘二千七百五十杪二十一少中箕五度終<lb/>
　　南斗八度自渤海九河之北得漢河間涿郡廣陽<lb/>
　　及上谷漁陽右北平遼西遼東樂浪元菟古北燕<lb/>
　　孤竹無終九邊之國尾得雲漢之末派龜魚麗焉<lb/>
　　當九河之下流濱於勃碣皆北紀之所窮也<lb/>
　　京師地最髙去通州四十里地高五丈河中置十<lb/>
　　閘始可行舟去上都一千里地高四十丈<lb/>
　　洪武初定淮甸得馮國用問以定天下大計國用<lb/>
<pb n="KR3j0161_WYG_001-10b"/>
　　對曰金陵龍蟠虎踞真帝王之都願先渡江取金<lb/>
　　陵置都於此然後命將出師掃除羣寇倡仁義以<lb/>
　　收人心天下不難定也上曰吾意正如此及克太<lb/>
　　平召陶安問之對如國用且曰據長江之險出兵<lb/>
　　以臨四方何向不克此天所以資明公也上嘉納<lb/>
　　之遂定計取金陵擒元將陳埜先等入其城遂置<lb/>
　　都焉其後旣定中原復以汴梁爲北京以臨濠爲<lb/>
　　中都逮平陜西欲置都關中後以西北重地非自<lb/>
<pb n="KR3j0161_WYG_001-11a"/>
　　將不可議建都於燕以鮑頻力諫而止金陵北阻<lb/>
　　長江南挹吳會雖稱華麗然風氣之厚形勢之雄<lb/>
　　終不如西北扼天下之喉而拊其背爲最勝昔孫<lb/>
　　吳東晉以迄宋齊梁陳皆偏安江左迭興迭廢何<lb/>
　　能爲帝王孔明所云鍾山龍蟠石城虎踞真帝王<lb/>
　　之都者蓋當時欲與孫吳結好姑爲此言以廣其<lb/>
　　意未必然也其後成祖改都燕京而以金陵爲南<lb/>
　　京爰致太平垂三百禩可謂善繼先志矣<lb/>
<pb n="KR3j0161_WYG_001-11b"/>
　　建文初户部侍郎卓敬密奏曰燕王智慮絶人酷<lb/>
　　類先帝夫北平者强幹之地金元所由興也宜徙<lb/>
　　燕南昌以絶禍本夫萌而未動者幾也量時而爲<lb/>
　　者勢也勢非至勁莫能斷幾非至明莫能察建文<lb/>
　　不能用夫使卓司農之説行寧有靖難之事乎其<lb/>
　　後徙寧王於南昌及其叛也滅之不旋踵文皇蓋<lb/>
　　隂用其言也<lb/>
　　郭子章都論古今論形勢之都曰秦曰洛而洛不<lb/>
<pb n="KR3j0161_WYG_001-12a"/>
　　如秦則自漢以來言之婁敬說漢髙曰洛陽天下<lb/>
　　之中有德易以興無德易以亡秦地被山帶河四<lb/>
　　塞以爲國案秦之故地搤天下之吭而拊其背也<lb/>
　　張良曰洛陽四面受敵非用武之國關中左殽函<lb/>
　　右隴蜀阻三面而易守敬說是也漢竟都關中二<lb/>
　　百年而王莽簒宋藝祖欲都長安晉王諫曰在德<lb/>
　　不在險藝祖曰吾將西遷者欲據山河之勝而去<lb/>
　　冗兵都汴不出百年天下民力殫矣宋竟都汴百<lb/>
<pb n="KR3j0161_WYG_001-12b"/>
　　五十年而徽欽擄議者謂洛不如秦似矣顧辟雍<lb/>
　　之詩曰考卜維王宅是鎬京維龜正之武王成之<lb/>
　　則周之都鎬卜也周書曰我卜河朔黎水我乃卜<lb/>
　　澗水東瀍水西惟洛食我又卜瀍水東亦惟洛食<lb/>
　　則周之都洛亦卜也夫周卜鎬西東南北無思不<lb/>
　　服矣而復惓惓營洛者豈知其子孫終東遷耶鎬<lb/>
　　距秦咫尺當其時何不卜秦而卜洛耶舎秦營洛<lb/>
　　周公未爲無見不徒專恃其德已也周歴八百都<lb/>
<pb n="KR3j0161_WYG_001-13a"/>
　　洛五百豈洛之王氣或加於鎬秦耶㣲獨周也都<lb/>
　　秦者西漢二百餘年唐二百八十年秦隋俱二世<lb/>
　　亡其長短之數可睹已都洛者東漢百九十五年<lb/>
　　魏晉百年唐末徙洛至宋靖康在汴洛間二百二<lb/>
　　十年拓跋完顔又百年其長短之數又可睹已則<lb/>
　　洛何以不如秦哉夫秦天下之首也洛天下之腹<lb/>
　　也首之爲體尊而腹之受大其可以都一也明興<lb/>
　　定都金陵似若循六朝之舊洪武初營汴爲北京<lb/>
<pb n="KR3j0161_WYG_001-13b"/>
　　則亦周公意也末年東宫營秦則亦婁敬張良藝<lb/>
　　祖意也而卒不果豈天將以待燕耶成祖之營燕<lb/>
　　也當時臺諫交口不便主事蕭儀言之尤峻豈不<lb/>
　　以燕爲金元故都非明所宜都乎豈不以金祚僅<lb/>
　　百年元祚不盈百年非宜都乎蓋未識上意所屬<lb/>
　　也成祖曰北平之遷吾與大臣密計數月而後行<lb/>
　　今其所密計者卽不得聞以愚度之其説有四燕<lb/>
　　非金元始也周爲召公封國由召公傳丹喜歴四<lb/>
<pb n="KR3j0161_WYG_001-14a"/>
　　十三世九百餘年眎周歴且過之宜遷一古享國<lb/>
　　長久者靡不遷都商始亳遷耿遷相周始鎬遷洛<lb/>
　　漢唐始秦遷洛宋始汴遷杭然皆廹於兵戈旤於<lb/>
　　侵逼不得已而後去故靖難之後因而遷徙亦以<lb/>
　　爲子孫長久計耳宜遷二西漢起漢中都秦東漢<lb/>
　　起南陽都洛唐起太原都秦宋起宋州都汴元起<lb/>
　　開平都燕明太祖起鳯陽都吳成祖曰吾起燕都<lb/>
　　燕耳宜遷三天下之禍莫烈於鹵吾令子孫自當<lb/>
<pb n="KR3j0161_WYG_001-14b"/>
　　之庻幾四海豪傑輻輳都下足與鹵角宜遷四成<lb/>
　　祖密計或不出此四者彼書生之見豈足以逹英<lb/>
　　雄之畧哉雖然北敵隔一邊垣正統己巳之變嘉<lb/>
　　靖庚戌之突可鑒也漕河僅一衣帶水元人海運<lb/>
　　之制脫脫水田之議當講也果兵足以制鹵食足<lb/>
　　以自固則太行易水之間卽國家億萬禩無疆之<lb/>
　　宅也又何必問秦洛之强弱哉<lb/>
　　李時勉北京賦惟皇明之受天命也我太祖皇帝<lb/>
<pb n="KR3j0161_WYG_001-15a"/>
　　首仗義師以平暴亂豪傑景從聲振江漢削除僭<lb/>
　　竊拯民塗炭定鼎金陵撫綏萬邦乃睠兹土實雄<lb/>
　　朔方倣成周之卜洛遂竝建而未遑逮我聖上繼<lb/>
　　明重光握乾御極一遵舊章仁聲洋溢乎遐邇恩<lb/>
　　澤汪濊於八荒旣致治於太平遵皇衢以省方仰<lb/>
　　先志之未遂度𢎞規以作京羌經營之伊始徧中<lb/>
　　外其懽騰曰惟北都在冀之域右挾太行左據碣<lb/>
　　石背疊險兮重關面平原兮廣澤宗恒嶽其巍巍<lb/>
<pb n="KR3j0161_WYG_001-15b"/>
　　鎭毉閭而奕奕冠九州之形勝實爲天府之國是<lb/>
　　以軒轅邑之以分州唐堯階之以為帝擴神化以<lb/>
　　宜民大勲德之光被欝王氣之所鍾於今兹而有<lb/>
　　待也於是仰瞻析木俯測地靈龜筮兆吉天人叶<lb/>
　　應神祗獻珍而山石自出河嶽效靈而神木自行<lb/>
　　民子來兮相續期不日而功成爾乃懸水樹臬識<lb/>
　　景表營方位旣正髙下旣平羣力畢舉百工並興<lb/>
　　建不拔之丕址拓萬雉之金城引天泉於西阜環<lb/>
<pb n="KR3j0161_WYG_001-16a"/>
　　湯池而鏡清九衢百㕓之通逹連甍邃宇之縱横<lb/>
　　顧壯麗其若此非燕逸而娛情蓋所以强幹而弱<lb/>
　　枝居重以御輕展皇儀而朝諸侯遵先軌而播風<lb/>
　　聲者也若乃四郊砥平王道正直視萬國之環拱<lb/>
　　適居中而建極其南則萬流宗海平林蔽天攬邯<lb/>
　　鄲鉅鹿之廣衍馳平疇沃野之綿延溏淤恒衛經<lb/>
　　其野濡磁淶桑滙其前界以大陸廣阿之𢎞壤扼<lb/>
　　以大茂井陘之連山包絡趙魏襟帶齊魯膏腴之<lb/>
<pb n="KR3j0161_WYG_001-16b"/>
　　地綿亘三百餘里而極於黄河伊頴之川其水陸<lb/>
　　之所産卓犖繁盛蓋莫得而計焉其北則疊嶂<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>
　　峞層巒蔽虧長城矗乎雲表百泉湧乎山隈壯天<lb/>
　　關而設險守一夫而莫開偉左盤而右顧宛鳯舞<lb/>
　　而龍飛實磅礴而欝積粤擁衞於邦畿包狼山上<lb/>
　　谷之阻據野狐獨石之危掩祖山木葉之離立連<lb/>
　　白登紫塞之逶迤控女真而極乎洮河之北鎮朔<lb/>
　　漠而逾乎瀚海之湄蒙苫之衆引弓之倫畏威懷<lb/>
<pb n="KR3j0161_WYG_001-17a"/>
　　德相率而來歸其東則潞河通漕控引江淮肥如<lb/>
　　灤淶灌注縈迴連峯片石之隘首陽崆峒之崖玉<lb/>
　　田白璧神仙璚臺超無終而越金山跨遼瀋而逾<lb/>
　　鴨綠至於暘谷日出之涯固已遐哉邈乎而莫不<lb/>
　　在乎綏懷環以大海衆水所歸洪濤巨浪洶湧崔<lb/>
　　嵬蓋不知其幾千萬里而蠻商番舶帆檣隱天上<lb/>
　　下不絶而往來又有蓬瀛方壺鳯麟聚窟十洲三<lb/>
　　島靈異非一流精之闕瓊華之室墉城岧嶤金臺<lb/>
<pb n="KR3j0161_WYG_001-17b"/>
　　岑嵂紫氣丹青景雲矚目靈圄偓佺安期羡門之<lb/>
　　倫相與從游於其間出入隱見而慌惚瞻帝京其<lb/>
　　伊邇庻可見其驂鸞駕鶴之髣髴其西則崇山鬱<lb/>
　　翠髙挹泰岱北接居庸南首河内竒峯擁關龍門<lb/>
　　阻隘玊泉垂虹青煙浮黛上嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>兮倚空下蟠據<lb/>
　　而際海其麓則有渾河湯湯西湖泱泱鹽溝琉璃<lb/>
　　桑乾廣揚雪波泛湧灝溔汪洋一瀉千里㑹流帝<lb/>
　　鄕又有上林禁苑種植畜牧連郊踰畿緣邱彌谷<lb/>
<pb n="KR3j0161_WYG_001-18a"/>
　　澤渚川滙若大湖瀛海渺瀰而相屬其中則有竒<lb/>
　　花珍果嘉樹甘木禽獸魚鱉豐殖繁育颮颮籍籍<lb/>
　　不可得而盡錄固可以因農隙而校田獵選車徒<lb/>
　　以講武事乃遵國風稽王制詔期門簡將帥乘玉<lb/>
　　輅擁翠蓋出天關而雷轟轢芳郊而雲㑹非所以<lb/>
　　黷武觀兵娛樂騁意蓋將取不姙而除菑害狩無<lb/>
　　擇而順殺氣謹大易之用於三驅之時騐騶虞之<lb/>
　　仁於一發之際水衡虞人之容與武夫壯士之奮<lb/>
<pb n="KR3j0161_WYG_001-18b"/>
　　厲皆知夫仁者之為勇而投石超距之足鄙亦何<lb/>
　　必殄夷禽獸割鮮野食而以俛仰極樂之爲貴也<lb/>
　　若夫其宫室之制則損益乎黄帝合宫之宜式遵<lb/>
　　乎太祖貽謀之良居髙以臨下背隂而面陽奉天<lb/>
　　凌霄以磊砢謹身鎮極而崢嶸華蓋穹崇以造天<lb/>
　　儼特處乎中央上倣象夫天體之圓下效法乎坤<lb/>
　　德之方兩觀對峙以嶽立五門髙矗乎昊蒼飛閣<lb/>
　　屼以奠乎四表瓊樓嵬以立於兩旁廟社並列左<lb/>
<pb n="KR3j0161_WYG_001-19a"/>
　　右相當東崇文華重國家之大本西翊武英嚴齋<lb/>
　　居而存誠彤<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>玉砌璧檻華廊飛簷下啄叢楹髙<lb/>
　　驤闢閶闔其蕩蕩儼帝居於將將玉户粲華星之<lb/>
　　烱晃璇題納明月而輝煌寳珠焜燿於天闕金龍<lb/>
　　夭矯於虹梁藻井煥發綺窓玲瓏建瓴聯絡複道<lb/>
　　迴衝軼霄漢以上出俯日月而盪胸五色炫映金<lb/>
　　碧晶熒浮輝揚耀霞彩雲紅其後則奉先之殿仁<lb/>
　　夀之宫乾清坤寧眇麗穹窿掖庭椒房閨闥閎通<lb/>
<pb n="KR3j0161_WYG_001-19b"/>
　　其前則郊建圓邱合祭天地山川壇壝恭肅明祀<lb/>
　　至於五軍庻府之司六卿百僚之位嚴署宇之齊<lb/>
　　設比館舎而並置列大明之東西割文武而制異<lb/>
　　至於京尹赤縣之治所王侯貴戚之邸第辟雍成<lb/>
　　均育賢之地守羽林而掌佽飛者至九十而有四<lb/>
　　衞莫不井列而碁布各雄壯而偉麗其岩廊之上<lb/>
　　則有臯䕫稷契之倫元凱俊乂之輩相與賡虞廷<lb/>
　　之歌談羲農之際罄補衮之能懷忠貞之志考禮<lb/>
<pb n="KR3j0161_WYG_001-20a"/>
　　文於大備贊聲樂之盡美是以朝無缺政德教漸<lb/>
　　曁薄海内外均陶至治幸其有作聿來趨事成此<lb/>
　　大功忘其劬勩人和旣極休徵滋至慶雲瑞靄之<lb/>
　　覆於闕庭素鳥元兎之獻於丹陛醴泉屢出甘露<lb/>
　　數墜麒麟騶虞之珍馴獅天馬之類紛紜雜遝莫<lb/>
　　能殫記於以見天眷之益隆而聖德之純備者也<lb/>
　　於是正月上日工旣訖功爰告成於天地肆紹美<lb/>
　　於祖宗清心凝慮齋沐肅雍粢盛旣潔牲牷旣豐<lb/>
<pb n="KR3j0161_WYG_001-20b"/>
　　芬郁郁以旁逹靈繽繽其來降錫嘉貺之穰穰介<lb/>
　　景福於帝躬將順應於昌期趾盛美於無窮乃服<lb/>
　　衮冕御帝座開九重之深宫受萬邦之朝賀内侯<lb/>
　　甸而要荒外殊方而異俗胥近悅而遠來紛鼔舞<lb/>
　　而匍匐方物溢以充庭奓絢燦而駭矚率舞蹈於<lb/>
　　階墀效華封之三祝爾乃浹和㑹昭景鑠鏗鯨鐘<lb/>
　　奏雅樂詔光禄以開筵合百辟而燕樂饌珍玊兮<lb/>
　　芳馨罍瓊漿以斟酌聯貂蟬兮夾陛雜蠻夷之荒<lb/>
<pb n="KR3j0161_WYG_001-21a"/>
　　服莫不酣暢而飽德咸頌歌而踴躍越填城而溢<lb/>
　　郛藹歡聲於寥廓斯可以嫓太古之無爲慶華胥<lb/>
　　而蹈栗陸顧皇上之謙抑視至治爲未足於是降<lb/>
　　德音播嘉惠省刑罰薄賦稅汰冗濁旌亷吏舉賢<lb/>
　　才擢俊乂發倉廩賑貧匱尊髙年而禮有德慎防<lb/>
　　禦而修武備貴爵重賞以厲亷恥厚往薄來以馭<lb/>
　　遐裔蓋欲使人知所本士知所勵四方萬國無一<lb/>
　　民之失所窮陬僻壤無一物之不遂舉陶於春風<lb/>
<pb n="KR3j0161_WYG_001-21b"/>
　　和煦之中而樂於雍熙泰和之治此蓋堯舜兢業<lb/>
　　之心文王敬止之意所以紹鴻業繼先志益宏遠<lb/>
　　而有偉故不勞而甚易冠絶乎前古垂休於後世<lb/>
　　固可必聖子之與神孫益昌盛而無替小臣微陋<lb/>
　　忝職文字願賦帝都之盛槩揚國美於萬禩復爲<lb/>
　　之歌曰煌煌帝都兮逾鎬豐阻山帶河兮壯以雄<lb/>
　　天開日明兮王氣所鍾穹隆造天兮惟帝之宫廓<lb/>
　　氛祲兮開溟濛鎮中外兮宣皇風王道平平兮四<lb/>
<pb n="KR3j0161_WYG_001-22a"/>
　　方來同願皇圖之鞏固歴萬世兮無窮<lb/>
　　元人檇李顧淵白嘗入京獻燕都賦翰林元復初<lb/>
　　不喜曰今大朝四海一統六合一家燕蓋昔時戰<lb/>
　　國名何燕之稱<lb/>
　<lb/>
　<lb/>
　<lb/>
　<lb/>
<pb n="KR3j0161_WYG_001-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春眀夢餘録卷一<lb/>
</p>
<p>
</p>
  </div>
</body>
</text>
</TEI>
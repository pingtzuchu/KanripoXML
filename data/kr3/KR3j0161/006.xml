<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘録卷六</head> <lb/>
    <p>
<pb n="KR3j0161_WYG_006-1a"/>
欽定四庫全書<lb/>
　春明夢餘録卷六<lb/>
　　　　　　　　　　吏部左侍郎孫承澤撰<lb/>
　　宫闕<lb/>
燕中宮闕古不可考當自遼始遼史載其略云南京析<lb/>
津府本古冀州之地髙陽氏謂之幽陵陶唐曰幽有虞<lb/>
析為幽州商復為兾州周職方東北曰幽州武王封太<lb/>
保奭於燕漢為燕國廣陽國後漢為廣陽郡隋為幽州<lb/>
<pb n="KR3j0161_WYG_006-1b"/>
總管唐置大都督府改范陽節度使晉髙祖以遼有援<lb/>
立之勞割幽州等十六州以獻太宗升為南京又曰燕<lb/>
京城方三十六里崇三丈衡廣一丈五尺敵樓戰櫓具<lb/>
八門東曰安東迎春南曰開陽丹鳯西曰顯西清普北<lb/>
曰通天拱辰大内在西南隅皇城内有景宗聖宗御容<lb/>
殿二東曰宣和南曰大内内門曰宣教改元和外三門<lb/>
曰南端左掖右掖左掖改萬春右掖改千秋門有樓閣<lb/>
毬塲在其南東為永平館皇城西門曰顯西設而不開<lb/>
<pb n="KR3j0161_WYG_006-2a"/>
北曰子北西城巔有凉殿東北隅有燕角樓坊市廨舎<lb/>
寺觀葢不勝書其外有居庸松亭榆林之關古北之口<lb/>
桑乾河髙梁河石子河大安山燕山中有瑤璵府曰幽<lb/>
都軍號盧龍開泰元年落軍額<lb/>
　　宋王曾奉使録略曰自䧺州白溝驛渡河四十里<lb/>
　　至新城縣右督亢亭之地又七十里至涿州北渡<lb/>
　　涿水范水劉李河六十里至良鄊縣渡盧溝河六<lb/>
　　十里至幽州號燕京子城就羅郭西南為之正南<lb/>
<pb n="KR3j0161_WYG_006-2b"/>
　　曰啟夏門内有元和殿洪武殿東門曰宣和城中<lb/>
　　坊門皆有樓有憫忠寺本唐太宗為征遼陣亡將<lb/>
　　士所造又有開泰寺魏王耶律漢寜造皆邀朝士<lb/>
　　遊觀城南門外有於越王廨為晏集之所門外永<lb/>
　　平館舊名碣石館請和後易之南即桑乾河<lb/>
　　按遼之正殿曰洪武元之正殿曰大明是後之國<lb/>
　　號年號已見於此誰謂非定數也<lb/>
金宫城史載海陵煬王遣左右丞相張浩張通古左丞<lb/>
<pb n="KR3j0161_WYG_006-3a"/>
蔡松年調諸路夫匠築燕京宫室皇城周九里三十歩<lb/>
自天津槁之北曰宣陽門中門繪龍兩偏繪鳯用金釘<lb/>
釘之中門唯車駕出入乃開兩偏分雙单日開一門過<lb/>
門有兩樓曰文曰武文之轉東曰來寜館武之轉西曰<lb/>
㑹同館正北曰千歩廊東西對焉廊之半各有偏門向<lb/>
東曰太廟向西曰尚書省至通天門後改名應天樓髙<lb/>
八丈朱門五飾以金封東西相去一里餘又各設一門<lb/>
左曰左掖右曰右掖内城之正東曰宣華正西曰玉華<lb/>
<pb n="KR3j0161_WYG_006-3b"/>
北曰拱辰及殿凡九重殿凡三十有六樓閣倍之正中<lb/>
位曰皇帝正位後曰皇后正位位之東曰内省西曰十<lb/>
六位乃妃嬪居之西出玉華門曰同樂園若瑤池蓬瀛<lb/>
栁荘杏村皆在焉都城四圍凡七十五里城門十二每<lb/>
一面分三門其正門四旁又設兩門正東曰宣曜陽春<lb/>
施仁正西曰顯華麗澤彰義正南曰豐宜景風端禮正<lb/>
北曰通元㑹城崇智此四城十二門也此外有宣陽門<lb/>
即内城之南門也上有重樓制度宏大三門並立中門<lb/>
<pb n="KR3j0161_WYG_006-4a"/>
常不開惟車駕出入通天門即内城之正南門也四角<lb/>
皆垜樓瓦皆琉璃金釘朱户五門列焉常扄惟大禮祫<lb/>
享則由之宣華乃内城之正東門玉華正西門也左掖<lb/>
東偏門右掖西偏門各有武夫守衛拱辰即内城正北<lb/>
門也又曰後朝門制度守衛與玉華宣華等金碧翬飛<lb/>
規模宏麗矣<lb/>
　　范石湖攬轡録其略云興陵見宋使儀衛戊子早<lb/>
　　入見循東西御廊北行廊㡬二百間廊分三節每<lb/>
<pb n="KR3j0161_WYG_006-4b"/>
　　節一門将至宫城廊即東轉又百許間其西亦然<lb/>
　　亦有三門出門中馳道甚濶兩傍有溝上植栁廊<lb/>
　　脊皆以青琉璃瓦覆宫闕門户即純用之北即端<lb/>
　　門十一間曰應天之門下開五門兩挟有數如左<lb/>
　　右昇龍之制東西兩角樓端門内有左右翔龍門<lb/>
　　日華月華門前殿曰大安殿使人自左掖門入北<lb/>
　　循大安殿東廊入敷徳門東北行直東有殿宇門<lb/>
　　曰東宫直北西南列三門中曰書英是故夀康殿<lb/>
<pb n="KR3j0161_WYG_006-5a"/>
　　母后所居西曰㑹通門自㑹通北入承明門又北<lb/>
　　則昭慶門東則集禧門尚書省在門外東西則左<lb/>
　　右嘉㑹門門有樓即太安殿後門之後至幕次黒<lb/>
　　布拂廬侍班有頃入宣明門即常朝後殿也門内<lb/>
　　庭中列衛士二百許人帖金雙鳯幞頭團花紅錦<lb/>
　　衫散手立入仁政隔門至仁政殿下團鳯大花氊<lb/>
　　可半庭殿兩傍有朶殿朶殿上兩髙樓曰東西上<lb/>
　　閤門兩廊悉有簾幙中有甲士東西御廊循簷各<lb/>
<pb n="KR3j0161_WYG_006-5b"/>
　　列甲士東立者紅茸甲金纒竿槍黄旗畵青龍西<lb/>
　　立者碧茸甲金纒竿槍白旗畵黄龍至殿下皆然<lb/>
　　惟立於門下者錦袍持弓矢殿兩階雜列儀物幢<lb/>
　　節之属如道家醮壇威儀之類使人由殿下東行<lb/>
　　上東階却轉南由露臺北行入殿閾謂之欄子金<lb/>
　　主幞頭紅袍玉帶坐七寳榻背有龍水大屏風四<lb/>
　　壁帟幕皆紅綉龍拱斗皆有繡衣兩檻間各有焚<lb/>
　　香大金獅蠻地鋪禮佛毯可一殿兩傍玉帶金魚<lb/>
<pb n="KR3j0161_WYG_006-6a"/>
　　或金帶者十四五人相對列立遥望前後殿屋崛<lb/>
　　起甚多制度不經工巧無遺力煬王亮始營此都<lb/>
　　規摹出於孔彦舟役民八十萬兵夫四十萬作治<lb/>
　　數年死者不可勝計<lb/>
　　金朝北京營制宫殿其屏扆忩牖皆破汴都輦致<lb/>
　　於此汴中工匠有名燕用者製作精巧凡所造下<lb/>
　　刻其名及用之於燕而名已為先兆<lb/>
元大都宫殿考宫城週迴九里三十歩東西四百八十<lb/>
<pb n="KR3j0161_WYG_006-6b"/>
歩南北六百十五歩髙三十五尺分六門正南曰崇天<lb/>
左曰星拱右曰雲從東曰東華西曰西華北曰厚載舊<lb/>
記曰南麗正門内千歩廊可七百歩建靈星門門建蕭<lb/>
墻週廽可二十里俗呼紅門闌馬墻門内二十歩有河<lb/>
上建白石槗三座名周槗槗四白石龍擎載旁盡髙桞<lb/>
欝欝萬株逺與城内海子西宫相望及槗可二百歩為<lb/>
崇天門門外有五總建關樓其上連内觀旁出為十字<lb/>
角樓其左有門為東華右為西華中為大明門仍旁建<lb/>
<pb n="KR3j0161_WYG_006-7a"/>
掖門繞為長廡中抱丹墀之半左右為文武樓與廡相<lb/>
連中為大明殿乃登極正旦夀節㑹朝之正衙也殿後<lb/>
連為主廊十二楹四周金紅鎖忩連建後宫廣三十步<lb/>
殿半之後有寝宫俗呼為拏頭殿東西相向至冬則自<lb/>
殿外一周皆籠䕶皮帳夏則黄油絹幕内寝屏帳重覆<lb/>
帷幄而後褁以銀䑕席地皆編細簟上架深紅厚氊後<lb/>
覆茸卑宫後連抱長廡以通前門以貯妃嬪而每院間<lb/>
必建三楹東西相向為繡榻廡後横亘道以入延春宫<lb/>
<pb n="KR3j0161_WYG_006-7b"/>
丹墀皆植青松即萬年枝也置金酒海前後列紅蓮牀<lb/>
其上為延春閣後仍為主廊東有文思小殿西有紫檀<lb/>
小殿寝東有玊徳殿又東有宣文閣旁有秘宻堂西有<lb/>
鹿頂小殿前後散為便門髙下分引而入更為别殿飛<lb/>
甍數座又後為清寒宫宫後引抱長廡逺連長春宫其<lb/>
中皆以處嬖幸也又後為厚載門上建髙閣東百歩有<lb/>
觀星臺臺傍有雪栁萬株䑓西為内浴室有小殿在前<lb/>
由浴室而出内城臨海子廣可五六里駕飛槗於海中<lb/>
<pb n="KR3j0161_WYG_006-8a"/>
起瀛洲之殿後引長槗上萬嵗山山髙可數十丈東臨<lb/>
太液池西北皆俯瞰海子下有故殿基尚存金主圍棋<lb/>
石盤山半有方壺殿又為吕公洞洞上數十歩為金露<lb/>
殿由東而上為玉虹殿殿前有石岩如屋繞層闌登廣<lb/>
寒殿内列二十四楹出為露臺繞以白石闌道旁有鐵<lb/>
竿數丈上置金葫蘆三引鐵練以繋之乃金章宗所立<lb/>
以鎮其下龍潭山下萬栁中有浴室前有小殿為穴中<lb/>
盤雙龍昻首共吐一丸於上注以温泉自瀛洲外城西<lb/>
<pb n="KR3j0161_WYG_006-8b"/>
度飛仙槗上入明仁殿半臨邃河河流引自瀛洲西邃<lb/>
地而出繞延華閣達於興聖宫復西折秃樂斯后老宫<lb/>
而出抱前苑東下於海子約逺三四里新殿後有二水<lb/>
晶圓殿中有脩衢長槗逺而升懿徳殿槗傍二石柱度<lb/>
槗前苑入懿徳殿主廊寝宫亦如前制乃建都之初基<lb/>
也山後仍為寝宫連以長廡廡後西繞邃河東流水出<lb/>
便門走繞東北又繞紅墻入紅門可二十歩許為光天<lb/>
門仍闢左右掖門而繞以長廡中為光天殿殿後穿廊<lb/>
<pb n="KR3j0161_WYG_006-9a"/>
如前但廊後髙起隆福宫左右後三向皆為寝殿殿東<lb/>
有沉香殿長廡環抱又後為興聖宫中建小直殿引邃<lb/>
河分流繞其下甃以白石翌為仙槗四起鎖忩而抱綵<lb/>
樓樓後東西為日月殿後又有禮天臺髙跨殿上又少<lb/>
東有流杯亭又少東出便門歩邃河入明仁殿後為延<lb/>
春閣規制髙大與延華相望四面皆臨花苑苑東有端<lb/>
本堂又東為棕毛殿少西出掖門為慈仁殿又後苑中<lb/>
為金殿四外盡植牡丹百餘年髙可五尺又西有翠殿<lb/>
<pb n="KR3j0161_WYG_006-9b"/>
又有花亭毬閣金殿前有野果名紅姑娘外垂絳囊中<lb/>
空有桃子如丹朱苑外重繞長廡廡後出内墻東連海<lb/>
子以接厚載門<lb/>
　　元世祖思創業艱難取所居之地青草置於大内<lb/>
　　丹墀之前謂之誓儉艸司農達不花詩墨河萬里<lb/>
　　金沙漠世祖深思創業難却倚闌干望青艸丹墀<lb/>
　　留與子孫看<lb/>
明太宗永樂十四年車駕巡幸北京因議營建宫城初<lb/>
<pb n="KR3j0161_WYG_006-10a"/>
燕邸因元故宫即今之西苑開朝門于前元人重佛朝<lb/>
門外有大慈恩寺即今之射所東為灰厰中有夾道故<lb/>
皇墻西南一角獨缺太宗登極後即故宫建奉天三殿<lb/>
以備巡幸受朝至十五年改建皇城於東去舊宫可一<lb/>
里許悉如金陵之制而𢎞敞過之按金陵宫殿作於吴<lb/>
元年門曰奉天三殿曰奉天曰華葢曰謹身兩宫曰乾<lb/>
清坤寜四門曰午門東華西華元武至洪武十年改作<lb/>
大内午門添兩觀中三門東西為左右掖門奉天門之<lb/>
<pb n="KR3j0161_WYG_006-10b"/>
左右為東西角門奉天殿之左右曰中左中右兩廡之<lb/>
間左文樓右武樓奉天門外兩廡曰左順右順及文華<lb/>
武英二殿至二十五年建金水槗及端門承天門樓各<lb/>
五間長安東西三門北京宫殿悉倣其制永樂十五年<lb/>
起工至十八年三殿工成十九年辛丑四月初八日庚<lb/>
子災<lb/>
新宫既遷舊内東華門之外逼近居民喧囂之聲至徹<lb/>
禁籞宣徳七年始加恢擴移東華門於河之東遷民居<lb/>
<pb n="KR3j0161_WYG_006-11a"/>
於灰厰西之隙地正統五年三月建三殿兩宫六年九<lb/>
月工成嘉靖三十六年丁巳四月十三日奉天等殿門<lb/>
灾是日申刻雷雨大作戍刻火光驟起由正殿延燒至<lb/>
午門樓廊俱盡次日辰刻始熄三十七年七月大朝門<lb/>
等工成四十一年三殿成改奉天殿曰皇極殿門曰皇<lb/>
極門華葢殿為中極謹身殿為建極文樓曰文昭武樓<lb/>
曰武成左順門曰㑹極右順門曰歸極東角門曰𢎞政<lb/>
西角門曰宣治又改乾清右小閣曰道心左門曰仁蕩<lb/>
<pb n="KR3j0161_WYG_006-11b"/>
右門曰義平正徳九年兩宫灾萬歴二十四年丙申三<lb/>
月乾清坤寕灾二十五年二月重建是年六月十九日<lb/>
三殿灾天啟五年二月起工至七年八月初二日三殿<lb/>
工成共用銀五百九十五萬七千五百十九兩餘<lb/>
皇城外圍墻三千二百二十五丈九尺四寸其門凡六<lb/>
曰大明門曰長安左門曰長安右門曰東安門曰西安<lb/>
門曰北安門俗呼曰厚載門仍元舊也墻外紅舖七十<lb/>
二登聞鼓院在長安右門外<lb/>
<pb n="KR3j0161_WYG_006-12a"/>
紫禁内城牆南北各二百三十六丈二尺東西各三百<lb/>
二丈九尺五寸其門凡八曰承天門曰端門曰午門即<lb/>
俗所謂五鳯樓也東曰左掖門西曰右掖門再東曰東<lb/>
華門再西曰西華門向北曰元武門墻外紅舖三十六<lb/>
午門之内曰皇極門左曰𢎞政門右曰宣治門旁曰歸<lb/>
極門曰㑹極門皇極門内東曰文昭閣西曰武成閣上<lb/>
曰皇極殿中曰中極殿後曰建極殿所謂三大殿也中<lb/>
極渗金圎頂如穿堂之制建極殿後曰雲臺門東曰後<lb/>
<pb n="KR3j0161_WYG_006-12b"/>
左門西曰後右門亦名曰平臺又東則景運門西則隆<lb/>
宗門中則乾清門上則為乾清宫崇禎元年八月初四<lb/>
日題敬天法祖牌東暖閣曰昭仁殿西暖閣曰𢎞徳殿<lb/>
左曰日精門右曰月華門曰端凝殿曰懋勤殿左小門<lb/>
曰龍光右小門曰鳯彩西御憇房萬歴中更夀安居乾<lb/>
清宫後披簷東曰思政軒西曰養徳齋中圎頂則交泰<lb/>
殿上則曰坤寜宫皇后所居坤寜東露頂曰貞徳齋西<lb/>
露頂曰養正軒東披簷曰清暇居北圍廊曰逰藝齋左<lb/>
<pb n="KR3j0161_WYG_006-13a"/>
曰景和門右曰隆福門再北左曰端則門右曰基化門<lb/>
便接瓊苑左右門矣此中一路之大略也<lb/>
乾清宫後過日精門之東曰崇仁門稍南則曰奉慈殿<lb/>
萬歴中改東裕庫曰𢎞孝殿崇先殿改為神霄殿日精<lb/>
門徃北曰順徳北門則東一長街也再北向西與龍光<lb/>
門斜對者曰咸和左門向南者曰景仁宫其東則東二<lb/>
長街也南首曰麟趾門北首曰千嬰門麟趾門之東曰<lb/>
延禧宫曰怡神殿再東曰嘉徳左門再東曰蒼震門咸<lb/>
<pb n="KR3j0161_WYG_006-13b"/>
和左門之北向西與景和門相對者曰廣和左門向南<lb/>
者曰承乾宫東宫貴妃所居東二長街之東曰永和宫<lb/>
廣和左門之北向西與端則門相對者曰大成左門向<lb/>
南者曰鍾祥宫皇太子所居後改興龍宫東二長街之<lb/>
東曰景陽宫千嬰門之北並列者則乾東之房五所宫<lb/>
正司六尚局皆在乾清宫之東此東一路之大略也<lb/>
乾清宫後過月華門之西曰遵義門向南則養心殿西<lb/>
南則祥寜宫宫前向北者曰無梁殿嘉靖中元修之所<lb/>
<pb n="KR3j0161_WYG_006-14a"/>
月華門之西南者曰隆道閣原名道心閣下曰仁徳堂<lb/>
東曰忠義室曰仁蕩門曰義平門西南則慈寜宫矣月<lb/>
華門徃北曰順徳右門則西一長街也再北向東與鳯<lb/>
綵門斜對者曰咸和右門向南者曰毓徳宫原名長樂<lb/>
宫後又改永夀宫則西二長街也北首曰百子門南首<lb/>
螽斯門西曰啟祥宫原名未央宫内二石坊北曰聖本<lb/>
肇初南曰元徳永衍葢興獻帝所生之地也再西曰嘉<lb/>
徳右門曰隆徳殿祀三清諸神左有容軒右無逸齋配<lb/>
<pb n="KR3j0161_WYG_006-14b"/>
殿左曰春仁右曰秋義再西北曰英華殿有菩提樹二<lb/>
株北則北角井再西則咸安宫咸和右門之北向東與<lb/>
興福門相對者曰廣和門向南者曰翊坤宫西宫貴妃<lb/>
所居西二長街之西曰永寜宫後改長春宫廣和右門<lb/>
與基化門相對者曰大成右門向南者曰儲秀宫西二<lb/>
長街之西曰咸福宫又後則乾西之房五所此西一路<lb/>
之大略也<lb/>
坤寜宫所謂中宫也宫後則為後苑欽安殿在焉曰天<lb/>
<pb n="KR3j0161_WYG_006-15a"/>
一門萬春亭千秋亭對育軒清望閣金香亭玉翆亭樂<lb/>
志齋曲流館四神祠有假山曰堆繡山山亭曰御景池<lb/>
亭二東曰浮碧西曰澄瑞萬歴十一年修東南曰瓊苑<lb/>
左門西南曰瓊苑右門欽安殿後曰順貞門此外則元<lb/>
武門矣<lb/>
皇極門之東曰㑹極門門東曰文華殿中懸神宗御書<lb/>
學二帝三王治天下大法十大字有精一堂恭黙室九<lb/>
五齋殿之後曰玉食館西北曰省愆居殿之西曰崇本<lb/>
<pb n="KR3j0161_WYG_006-15b"/>
門殿之後曰刻漏房銅壺驗時之所殿東向後開門者<lb/>
曰聖濟殿御用藥餌之所再則徽音門亦曰麟趾門其<lb/>
内則慈慶宫又奉宸宫朂勤宫承華宫昭儉宫麟趾門<lb/>
之東曰關雎左門西曰關雎右門再西曰元輝殿再北<lb/>
朝南者曰寳善門迤東曰慈慶宫後門門之外曰奉先<lb/>
殿即内太廟也街東則隆祀門其内則外東裕庫也又<lb/>
東北並列二門曰履順蹈和則一號殿仁夀宫之門内<lb/>
有噦鸞宫喈鳯宫宫妃養老之處自寳善門亦可通元<lb/>
<pb n="KR3j0161_WYG_006-16a"/>
武門其中之門則蓮花門也皇極門之西曰歸極門門<lb/>
西曰武英殿殿西曰大庖曰尚膳監東北曰思善門曰<lb/>
仁智殿西南曰御酒房又北曰慈寜門嘉靖十五年以<lb/>
仁夀宫故址並撤大善殿建慈寜宫過慈寜宫皆内侍<lb/>
直房再北過長庚槗則元武門矣<lb/>
紫禁内城之外北安門東曰黄瓦東門街南曰尚衣監<lb/>
街北曰司設監再東酒醋麵局曰内織染局曰皮房紙<lb/>
房曰針工局曰巾帽局曰火藥局再東稍南曰供用庫<lb/>
<pb n="KR3j0161_WYG_006-16b"/>
曰畨經厰曰漢經厰曰司苑局曰鐘鼓司再南曰新房<lb/>
曰都知監曰司禮監曰御馬監再南曰杵子房北膳房<lb/>
南膳房曰煖閣厰曰明器厰曰混堂司曰尚膳監曰百<lb/>
花房曰印綬監曰中書房曰蹴圎亭曰内承運庫曰外<lb/>
馬房過東上北門東曰弹子房曰學醫讀書處曰光禄<lb/>
寺曰箆頭房自東上南門之東曰重華宫制度如乾清<lb/>
宫有中路有兩長街中路門曰永泰昭祥端拱昭徳重<lb/>
華廣愛咸熈肅雍康和麗春殿曰重華圎殿閣曰清和<lb/>
<pb n="KR3j0161_WYG_006-17a"/>
館曰迎春東長街門曰廣順中和景華宣明景明殿曰<lb/>
洪慶西長街門曰興善麗景長春清華髙明宫曰寜福<lb/>
延福嘉福明徳永春永寕宜春宜喜延春又東則内承<lb/>
運庫再東南則崇質宫俗云黑瓦殿景泰年間英宗居<lb/>
此所謂南城也再南則皇史宬蔵貯歴朝宸翰及實録<lb/>
左右小門曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>歴再東則追先閣欽天閣嘉靖中御製<lb/>
欽天頌石碑再南則御作也皇史宬之西過觀心殿稍<lb/>
南則嘉樂館東為蒼龍門南為丹鳯門中為龍徳殿左<lb/>
<pb n="KR3j0161_WYG_006-17b"/>
右曰崇仁廣智北有槗玲瓏精巧來自西域槗之南北<lb/>
有飛虹戴鰲兩坊大學士姜立綱書東西有天光雲影<lb/>
二亭又北叠石為山曰秀巖山上有圎殿曰乾運其東<lb/>
西二亭曰凌雲御風山後有佳麗門又後為永明殿最<lb/>
後為圎殿引流水繞之曰環碧再北則玉芝宫門曰寳<lb/>
慶曰芝祥曰景神殿曰永孝殿曰大徳殿其東墻外則<lb/>
觀心殿也自皇史宬東西有門通河河上有湧福閣原<lb/>
名澄輝稍北則吕梁洪東安槗再北槗亭曰㴠碧又北<lb/>
<pb n="KR3j0161_WYG_006-18a"/>
曰回龍觀其殿曰崇徳觀内海棠每春開如堆繡<lb/>
北安門内街東曰安樂堂内官有疾者移此再南黃瓦<lb/>
西門之裏則内官監也過北中門迤西則白石槗萬法<lb/>
殿大髙元殿炅真閣<graphic n="KR3971" url="https://raw.githubusercontent.com/kanripo/KR-Gaiji/master/images/KR3971.png" mimeType="image/png"/>靈軒象一宮等處皆供奉仙道<lb/>
過北中門之南曰夀皇殿曰北果園東曰永夀殿曰觀<lb/>
徳殿習射處也南則萬嵗山山髙一十四丈樹木蓊欝<lb/>
有毓秀夀春長春翫景集芳㑹景諸亭山下一洞曰夀<lb/>
明殿曰觀花曰永夀樓曰翫春閣曰萬福永康延寕山<lb/>
<pb n="KR3j0161_WYG_006-18b"/>
前門曰萬嵗再南曰北上門左曰北上東門右曰北上<lb/>
西門再南過北上門則元武門北上西門之西則石作<lb/>
又西曰乾明門曰兵仗局曰袍房曰舊監庫曰尚膳外<lb/>
監甜食房曰西上北門其東則西下馬門矣過西上南<lb/>
門則御用監又南曰靈臺曰寳鈔司自西中門之西則<lb/>
尚寳監鷹房司再西出西苑門迤南向東曰灰池曰樂<lb/>
成殿有水碓水磨河之西曰昭和殿曰紫光閣曰陽徳<lb/>
門曰萬夀宫曰旋磨臺即兎兒山也曰無逸殿曰豳風<lb/>
<pb n="KR3j0161_WYG_006-19a"/>
亭金海槗之北曰玉熈宫曰承華殿曰元禧殿曰寳月<lb/>
亭曰清馥殿曰王媽媽井槗之東北金之瓊花島至元<lb/>
八年賜名萬嵗山俗呼為蕭太后梳粧樓者誤也山皆<lb/>
竒石叠成中三殿中曰仁智左曰介福右曰延和至其<lb/>
頂為廣寒殿左右四亭曰方壺瀛洲玉虹金露山北有<lb/>
殿臨池曰凝和二亭臨水擁翠飛香西北有殿用草曰<lb/>
太素後草亭曰嵗寒左軒臨水曰逺趣前草亭曰㑹景<lb/>
西岸南行有亭臨水曰映輝又南有殿臨池曰迎翆有<lb/>
<pb n="KR3j0161_WYG_006-19b"/>
亭臨水曰澄波又西東小山引泉噴潡曰水簾有殿曰<lb/>
翼然再南則曰南臺有殿臨水曰昭和瓊花島東南曰<lb/>
圎殿即承光殿有古松三株曰金水槗有坊二一曰金<lb/>
鰲一曰玉蝀再南曰五雷殿即椒園也實録成焚草於<lb/>
此由金水槗玉熈宫迤西曰欞星門迤北曰羊房夾道<lb/>
虎城再西曰西酒房曰花房曰經厰曰大光明殿曰大<lb/>
極殿曰洗帛厰曰果園厰曰甲字十庫曰司鑰庫曰惜<lb/>
薪司曰鴿子房曰西安門<lb/>
<pb n="KR3j0161_WYG_006-20a"/>
皇城内河來自玉泉山經髙梁槗分而為二一灌城隍<lb/>
一從徳勝水關滙入後湖至藥王廟西槗下流入禁地<lb/>
所謂西苑太液池也池水又分為二一環繞靈臺寳鈔<lb/>
司東與䕶城河合流過長安右門之北經承天門前再<lb/>
東過長槗左門之北自湧福閣下從巽方流出經玉河<lb/>
槗與城河㑹一自元武門之西從地溝入由懐公門過<lb/>
長庚槗裏馬房槗經仁智殿西御酒房東武英殿前思<lb/>
善門外皇極殿前文華殿西而北而東自慈慶宫外南<lb/>
<pb n="KR3j0161_WYG_006-20b"/>
從地溝亦至巽方而出㑹扵玉河槗<lb/>
　　附載宫殿額名考<lb/>
　　　中路<lb/>
大明門扁　　　　　　長安左門無扁<lb/>
長安右門無扁　　　　承天之門牌<lb/>
廟街門牌　　　　　　社街門牌<lb/>
太廟牌　　　　　　　社稷壇無扁<lb/>
端門牌　　　　　　　神㕑門牌<lb/>
<pb n="KR3j0161_WYG_006-21a"/>
社左門牌　　　　　　闕左門牌<lb/>
闕右門牌　　　　　　午門牌<lb/>
左掖門扁　　　　　　右掖門扁<lb/>
左順門更㑹極門牌　　右順門更歸極門牌<lb/>
奉天門更皇極門牌　　東角門更𢎞政門牌<lb/>
西角門更宣治門牌　　文樓更文昭閣扁<lb/>
武樓更武成閣扁　　　奉天殿更皇極殿牌<lb/>
華葢殿更中極殿牌　　謹身殿更建極殿牌<lb/>
<pb n="KR3j0161_WYG_006-21b"/>
　　已上左順門起俱嘉靖四十一年七月十三日更<lb/>
中左門牌　　　　　　中右門牌<lb/>
後左門牌　　　　　　後右門牌<lb/>
景運門牌　　　　　　隆宗門牌<lb/>
乾清門牌　　　　　　乾清宫牌殿内敬天法祖牌<lb/>
　　崇禎元年八月初四日懸安<lb/>
東暖殿萬歴十一年閏二月添額名𢎞徳殿本年四月<lb/>
　　初七日更昭仁殿扁<lb/>
<pb n="KR3j0161_WYG_006-22a"/>
西暖殿萬歴七年五月十五日添額名雝肅殿萬歴十<lb/>
　　一年四月初七日更𢎞徳殿扁<lb/>
日精門牌　　　　　　月華門牌<lb/>
端凝殿嘉靖十四年七月初二日添額<lb/>
懋勤殿嘉靖十四年七月初二日添額<lb/>
龍光門牌　　　　　　鳯彩門牌<lb/>
西御憇房萬歴二十二年十月初三日更夀安居添額<lb/>
　　萬歴三十二年正月二十九日去額不懸<lb/>
<pb n="KR3j0161_WYG_006-22b"/>
乾清宫後披簷東思政軒扁西養徳齋扁俱崇禎五年<lb/>
　　四月二十日安<lb/>
中圎殿更交㤗殿扁嘉靖十四年七月初二日添額<lb/>
景和門牌　　　　　　隆福門牌<lb/>
方殿萬歴三十二年正月二十九日添額萬歴四十年<lb/>
　　十月二十五日拆方殿改造夀安殿㤗昌元年十<lb/>
　　月二十六日拆<lb/>
坤寜宫嘉靖十四年七月初二日添額東露頂安徳齋<lb/>
<pb n="KR3j0161_WYG_006-23a"/>
　　改貞徳齋崇禎六年四月二十四日安扁西露頂<lb/>
　　養正軒崇禎七年八月二十五日安扁東披簷清<lb/>
　　暇居崇禎五年十月二十三日安扁北圍廊逰藝<lb/>
　　齋崇禎五年十月二十三日安扁<lb/>
永祥門　　　　　　　增瑞門俱萬歴二十五年二<lb/>
　　月十一日添額<lb/>
基化門牌　　　　　　端則門牌<lb/>
廣運門更坤寕門嘉靖十四年七月初二日添額<lb/>
<pb n="KR3j0161_WYG_006-23b"/>
欽安殿牌　　　　　　天一之門嘉靖十四年四月<lb/>
　　十一日添牌<lb/>
萬春亭牌　　　　　　千秋亭牌<lb/>
　　已上二亭嘉靖十五年十二月初一日添牌<lb/>
對育軒嘉靖十四年五月初十日更玉芳軒添牌<lb/>
四神祠牌<lb/>
觀花殿萬歴十一年閏二月二十五日拆去壘垜石山<lb/>
　　子劵門石扁名堆秀山子上葢亭子一座牌名御<lb/>
<pb n="KR3j0161_WYG_006-24a"/>
　　景亭東西兩邉魚池二池上葢亭子東邉牌名浮<lb/>
　　碧亭西邉牌名澄瑞亭已上萬歴十一年三月初<lb/>
　　二日添葢<lb/>
清望閣牌　　　　　　金香亭牌<lb/>
玉翆亭牌<lb/>
　　已上嘉靖十五年十二月初一日添牌<lb/>
樂志齋曲流池萬歴十九年閏三月十九日拆西連房<lb/>
　　添葢扁<lb/>
<pb n="KR3j0161_WYG_006-24b"/>
承光門牌　　　　　　集福門牌<lb/>
延和門牌<lb/>
坤寜門更順貞門嘉靖十四年七月初二日添牌<lb/>
　　　東長街<lb/>
景和門更順徳左門牌<lb/>
迎祥門更崇仁門牌　　百福門更咸和左門扁<lb/>
千祥門更廣生左門扁<lb/>
長慶門更大成左門扁<lb/>
<pb n="KR3j0161_WYG_006-25a"/>
長寜門更長寜左門牌<lb/>
嘉福門更瓊苑東門牌<lb/>
　　已上七門嘉靖十四年十月初九日更<lb/>
長安宫更景仁宫牌　　景仁門牌<lb/>
惟和亭扁　　　　　　從善亭扁<lb/>
長夀宫更延祺宫牌　　延祺門牌<lb/>
集瑞亭牌<lb/>
瑞安左門牌　　　　　瑞安右門牌<lb/>
<pb n="KR3j0161_WYG_006-25b"/>
永寜宫更承乾宫崇禎五年八月十二日安牌<lb/>
承乾門牌<lb/>
東配殿崇禎七年八月二十五日安貞順齋扁<lb/>
西配殿崇禎七年八月二十五日安明徳堂扁<lb/>
永安宫更永和宫牌　　永和門牌<lb/>
咸陽宫更鍾粹宫牌　　鍾粹門牌<lb/>
　　隆慶五年十一月二十日鍾粹宫前殿更興龍殿<lb/>
　　牌後殿添聖哲殿牌後小院添龍徳齋扁<lb/>
<pb n="KR3j0161_WYG_006-26a"/>
長陽宫更景陽宫牌　　景陽門牌<lb/>
　　已上六宫嘉靖十四年五月初十日更<lb/>
怡神殿萬歴三十九年四月十九日被燬萬歴四十三<lb/>
　　年五月初二日拆西城清虚殿連房四添葢連房<lb/>
　　　怡神門萬歴三十九年四月十九日被燬<lb/>
玉食厨牌<lb/>
東宫門更蒼震門嘉靖十四年八月二十三日更牌<lb/>
嘉徳門更嘉徳左門嘉靖十四年十月初九日更牌<lb/>
<pb n="KR3j0161_WYG_006-26b"/>
夀春門更麟趾門　　　慶安門更千嬰門<lb/>
　　已上二門嘉靖十四年八月二十三日更牌<lb/>
東頭一所扁　　　　　東第二所扁<lb/>
東第三所扁　　　　　東第四所扁<lb/>
東第五所扁<lb/>
　　　東二長街<lb/>
衍福門扁　　　　　　迎瑞門扁<lb/>
徳陽門扁　　　　　　履和門扁<lb/>
<pb n="KR3j0161_WYG_006-27a"/>
　　　西長街<lb/>
順徳門更順徳右門牌<lb/>
膳厨門更遵義門牌　　廣安門更咸和右門扁<lb/>
廣生門更廣生右門扁　大成門更大成右門扁<lb/>
麗景門更長寜右門牌　隆徳門更瓊苑西門牌<lb/>
　　已上七門嘉靖十四年十月初九日更名各添懸<lb/>
　　扁額<lb/>
螽斯門牌　　　　　　百子門牌<lb/>
<pb n="KR3j0161_WYG_006-27b"/>
長樂宫更毓徳宫牌萬歴四十四年十一月十三日更<lb/>
　　永夀宫　　　　　永夀門牌<lb/>
未央宫更啟祥宫牌　　啟祥門牌<lb/>
　　已上二宫嘉靖十四年五月初十日更名各添懸<lb/>
　　扁額<lb/>
　　　牌樓<lb/>
貞源茂始更　　　　　聖本肇初<lb/>
慶澤無終更　　　　　元徳永衍<lb/>
<pb n="KR3j0161_WYG_006-28a"/>
　　已上二牌樓嘉靖十七年十一月十四日添額名<lb/>
　　四十四年九月十五日更<lb/>
萬安宫更翊坤宫牌　　翊坤門牌<lb/>
長春宫更永寕宫牌萬歴四十三年六月十二日更長<lb/>
　　春宫　　　　　　長春門牌<lb/>
夀昌宫更儲秀宫牌　　儲秀門牌<lb/>
夀安宫更咸福宫牌　　咸福門牌<lb/>
咸熈宫更咸安宫牌　　咸安門牌<lb/>
<pb n="KR3j0161_WYG_006-28b"/>
　　已上五宫嘉靖十四年五月初十日更<lb/>
宫西門更長庚門牌　　肅禁門牌<lb/>
太安門牌<lb/>
景福門嘉靖十四年十月初九日更嘉徳右門牌<lb/>
通元門隆慶元年六月二十日拆<lb/>
西頭一所扁　　　　　西第二所扁<lb/>
西第三所扁　　　　　西第四所扁<lb/>
西第五所扁<lb/>
<pb n="KR3j0161_WYG_006-29a"/>
　　　西二長街<lb/>
翔鸞門扁　　　　　　儀鳯門扁<lb/>
崇禧門扁　　　　　　長泰門扁<lb/>
奉先殿牌　　　　　　奉先門牌<lb/>
崇先殿更神霄殿牌萬歴二十七年二月二十七日添<lb/>
　　葢左蔵庫<lb/>
神霄門牌　　　　　　景雲殿牌<lb/>
景雲門牌　　　　　　奉慈殿更東裕庫牌<lb/>
<pb n="KR3j0161_WYG_006-29b"/>
寳善門牌　　　　　　文華殿牌<lb/>
文華門牌　　　　　　九五齋牌<lb/>
臨寳室扁　　　　　　精一堂扁<lb/>
恭黙室扁　　　　　　省愆居牌<lb/>
端敬殿牌　　　　　　端敬門牌<lb/>
理辦房牌　　　　　　御食館牌<lb/>
聖濟殿牌　　　　　　元輝殿牌<lb/>
元輝門牌<lb/>
<pb n="KR3j0161_WYG_006-30a"/>
方殿萬歴二十七年十一月初十日拆去添葢庫座<lb/>
清寜宫後小宫五花宫花園拆葢<lb/>
慈慶宫牌　　　　　　徽音門牌<lb/>
闗雎左門牌　　　　　闗雎右門牌<lb/>
麟趾門牌　　　　　　慈慶門牌<lb/>
純禧左門牌　　　　　純禧右門牌<lb/>
膳厨無扁　　　　　　厨庫房無扁<lb/>
太寜門牌<lb/>
<pb n="KR3j0161_WYG_006-30b"/>
　　　後四宫<lb/>
奉宸宫牌　　　　　　奉宸門牌<lb/>
朂勤宫牌　　　　　　朂勤門牌<lb/>
承華宫牌　　　　　　承華門牌<lb/>
昭儉宫牌　　　　　　昭儉門牌<lb/>
韶圃門牌　　　　　　麗園門牌<lb/>
擷芳殿牌　　　　　　隆祀門牌<lb/>
本恩殿被燬萬歴二十六年二月二十九日葢常盈庫<lb/>
<pb n="KR3j0161_WYG_006-31a"/>
　　懸牌<lb/>
仁夀殿牌　　　　　　仁夀門牌<lb/>
嘉慶左門牌　　　　　嘉慶右門牌<lb/>
履順門牌　　　　　　蹈和門牌<lb/>
景福宫牌　　　　　　景福門牌<lb/>
元吉閣牌　　　　　　恊瑞門牌<lb/>
噦鸞宫牌㤗昌元年十月二十四日被燬<lb/>
喈鳯宫牌　　　　　　宫正司<lb/>
<pb n="KR3j0161_WYG_006-31b"/>
尚衣局　　　　　　　尚食局<lb/>
尚功局　　　　　　　尚服局<lb/>
尚寝局　　　　　　　尚宫局<lb/>
　　短連庫座萬歴二十七年五月十二日添葢<lb/>
仁夀宫大善殿嘉靖二十一年九月初八日拆葢<lb/>
慈寜宫牌　　　　　　慈寜門牌<lb/>
長信門牌　　　　　　徽音左門牌<lb/>
徽音右門牌　　　　　永安門牌<lb/>
<pb n="KR3j0161_WYG_006-32a"/>
慈寜宫花園咸若亭一座萬歴十一年五月内更咸若<lb/>
　　館扁　　　　　　翠芳亭扁<lb/>
花園内槗萬歴六年添葢臨溪館一座萬歴十一年五<lb/>
　　月内更臨溪亭<lb/>
瑞花亭萬歴十一年五月内葢造添扁<lb/>
精一堂隆慶四年正月二十八日更仁徳堂<lb/>
精一門更仁徳門牌<lb/>
皇極閣更道心閣隆慶四年正月二十八日更<lb/>
<pb n="KR3j0161_WYG_006-32b"/>
隆道閣牌　　　　　　下仁徳堂牌<lb/>
忠義室牌　　　　　　㑹極門更仁蕩門牌<lb/>
歸極門更義平門牌<lb/>
　　已上嘉靖四十一年七月十三日更<lb/>
養心殿牌　　　　　　養心門牌<lb/>
前東配殿履仁齋扁　　前西配殿一徳軒扁<lb/>
　　　後殿<lb/>
㴠春室扁　　　　　　東隆禧館扁<lb/>
<pb n="KR3j0161_WYG_006-33a"/>
西臻祥館扁<lb/>
　　已上前東配殿起萬歴二十二年十月初九日添<lb/>
　　額<lb/>
祥寜宫牌　　　　　　祥寜左門牌<lb/>
祥寜右門牌　　　　　臨寳室扁<lb/>
元極寳殿隆慶元年六月二十日更隆徳殿牌天啟七<lb/>
　　年三月初二日添葢崇禎六年四月十五日更中<lb/>
　　正殿牌左有容軒右無逸齋俱扁左配殿春仁殿<lb/>
<pb n="KR3j0161_WYG_006-33b"/>
　　右配殿秋義殿俱牌<lb/>
元極門隆慶元年六月二十日更隆徳門牌崇禎六年<lb/>
　　三月内拆<lb/>
二南門牌　　　　　　四徳門牌<lb/>
隆禧殿更英華殿牌崇禎五年十一月二十三日拆去<lb/>
　　牌面出回衙門收貯<lb/>
英華門隆慶元年六月二十日更扁<lb/>
仁智殿牌　　　　　　思善門牌<lb/>
<pb n="KR3j0161_WYG_006-34a"/>
武英殿扁　　　　　　大庖厨牌<lb/>
南薰殿牌<lb/>
　　　世廟<lb/>
景神殿牌　　　　　　永孝殿牌<lb/>
睿宗廟嘉靖四十四年九月二十五日更名玉芝宫牌<lb/>
　　懸額　　　　　　後殿大徳殿牌<lb/>
宫門芝祥門牌　　　　外劵門寳慶門牌<lb/>
延祥宫扁　　　　　　佳麗門扁<lb/>
<pb n="KR3j0161_WYG_006-34b"/>
永明殿扁　　　　　　乾運殿牌<lb/>
<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>雲亭牌　　　　　　御風亭牌<lb/>
秀巖石扁　　　　　　天光亭牌<lb/>
雲影亭牌　　　　　　戴鰲牌樓<lb/>
飛虹牌樓　　　　　　龍徳殿牌<lb/>
崇仁殿牌　　　　　　廣志殿牌<lb/>
丹鳯門牌　　　　　　蒼龍門扁<lb/>
昭明門扁　　　　　　環碧殿牌<lb/>
<pb n="KR3j0161_WYG_006-35a"/>
嘉樂館扁　　　　　　瑞雲館扁<lb/>
紫芝軒牌　　　　　　昭慶殿扁<lb/>
崇先殿牌　　　　　　昭融館扁<lb/>
咸春閣牌　　　　　　安福左門牌<lb/>
安福右門牌　　　　　迎祥左門牌<lb/>
迎祥右門牌　　　　　休明門扁<lb/>
欽天閣牌　　　　　　追先閣牌<lb/>
　　已上二閣嘉靖十九年九月十九日添牌<lb/>
<pb n="KR3j0161_WYG_006-35b"/>
麒麟房無扁　　　　　環翠殿扁<lb/>
崇智殿扁　　　　　　清華殿牌<lb/>
瓊林石扁　　　　　　宣仁門扁<lb/>
翔鳯之殿嘉靖四十一年八月初六日被燬地基萬歴<lb/>
　　二十八年四月初四日添葢庫座<lb/>
金寳庫嘉靖十三年七月初七日拆葢<lb/>
皇史宬牌　　　　　　皇史門牌<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>歴左門牌　　　　　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>歴右門牌<lb/>
<pb n="KR3j0161_WYG_006-36a"/>
　　　南城<lb/>
　　　中路<lb/>
永㤗門扁<lb/>
觀心殿萬歴二十八年六月二十日添葢扁<lb/>
昭祥門扁　　　　　　端拱之門牌<lb/>
昭徳門牌　　　　　　重華門牌<lb/>
廣愛門牌　　　　　　咸熈門牌<lb/>
重華殿牌　　　　　　中圎殿無扁<lb/>
<pb n="KR3j0161_WYG_006-36b"/>
肅雍門牌　　　　　　康和門牌<lb/>
後殿無扁　　　　　　麗春門牌<lb/>
清和閣牌　　　　　　迎春館扁<lb/>
圎殿牌<lb/>
　　　東長街<lb/>
廣順門扁　　　　　　中和門扁<lb/>
景華門扁　　　　　　宣明門扁<lb/>
景明門扁　　　　　　洪慶門牌<lb/>
<pb n="KR3j0161_WYG_006-37a"/>
洪慶殿牌　　　　　　後殿無扁<lb/>
膳房無扁　　　　　　庫無扁<lb/>
景和門扁<lb/>
　　　西長街<lb/>
興善門扁　　　　　　麗景門扁<lb/>
長春門扁　　　　　　清華門扁<lb/>
二所無扁　　　　　　寜福宫扁<lb/>
延福宫扁　　　　　　嘉福宫扁<lb/>
<pb n="KR3j0161_WYG_006-37b"/>
髙明門扁　　　　　　明徳宫扁<lb/>
永春宫扁　　　　　　永寜宫扁<lb/>
宜春宫扁　　　　　　延喜宫扁<lb/>
延春宫扁　　　　　　御前作<lb/>
　　　河東<lb/>
崇徳殿即回龍觀萬厯二十八年六月初四日拆去葢<lb/>
　　造觀心殿修補乾運殿萬厯三十二年三月十六<lb/>
　　日添葢崇徳殿牌<lb/>
<pb n="KR3j0161_WYG_006-38a"/>
翫芳亭萬厯三十二年三月十六日添葢牌<lb/>
集祥門扁　　　　　　桂香館萬厯二十八年六月<lb/>
　　初四日拆去葢造觀心殿修補乾運殿<lb/>
膳房萬厯二十八年六月初四日拆去葢造觀心殿修<lb/>
　　補乾運殿<lb/>
翠玉館扁　　　　　　浮金館扁<lb/>
擷秀亭　　　　　　　聚景亭<lb/>
　　已上二亭嘉靖十三年五月二十一日添牌<lb/>
<pb n="KR3j0161_WYG_006-38b"/>
吕梁洪嘉靖十三年五月二十二日更<lb/>
漾金左亭　　　　　　漾金右亭<lb/>
　　已上二亭嘉靖十二年五月二十一日添牌<lb/>
含和殿牌<lb/>
澄輝閣萬厯三十年四月二十九日更湧福閣<lb/>
秋香閣無扁　　　　　東華門牌<lb/>
東上門牌　　　　　　東上南門牌<lb/>
東上北門牌　　　　　東中門牌<lb/>
<pb n="KR3j0161_WYG_006-39a"/>
大烹厨牌　　　　　　東安門牌<lb/>
正心殿嘉靖四十四年九月十八日更齋宫<lb/>
始陽静五師堂左右配殿後小殿宫門<lb/>
　　已上正心殿等隆慶元年三月初一日工部拆去<lb/>
萬嵗山崇禎七年九月初九日奉旨萬嵗山頂至山根<lb/>
　　斜量二十一丈著拆髙多少合每丈拆髙七尺共<lb/>
　　拆髙一十四丈零七尺<lb/>
萬嵗門牌　　　　　　山左門<lb/>
<pb n="KR3j0161_WYG_006-39b"/>
山右門<lb/>
　　已上三門萬厯三十年八月十一日添牌<lb/>
毓秀亭嘉靖十三年五月十一日更<lb/>
玩芳亭萬歴二十八年四月十四日更<lb/>
翫景亭萬歴二十九年八月十七日更<lb/>
長春亭牌　　　　　　長春門牌<lb/>
夀皇殿牌　　　　　　左毓秀館扁<lb/>
右毓秀館萬歴三十八年六月二十九日添葢扁<lb/>
<pb n="KR3j0161_WYG_006-40a"/>
萬福閣牌　　　　　　下臻禄堂牌<lb/>
永康閣牌　　　　　　下聚仙室牌<lb/>
延寧閣牌　　　　　　下集仙室牌<lb/>
　　已上萬厯三十年閏二月初八日添盖<lb/>
萬福閣東<lb/>
觀徳殿萬歴二十八年五月初八日添葢牌<lb/>
　　　後亭<lb/>
夀春亭萬歴三十一年二月十三日添盖牌<lb/>
<pb n="KR3j0161_WYG_006-40b"/>
山子上翫景亭牌下洞<lb/>
夀明洞萬歴三十一年二月十三日添葢扁<lb/>
永夀殿牌　　　　　　永夀門牌<lb/>
觀花殿萬厯三十年閏二月初八日添葢牌<lb/>
　　　後亭<lb/>
集芳亭萬歴三十一年二月十三日添盖牌<lb/>
㑹景亭萬歴三十年五月十三日添牌<lb/>
興慶閣萬厯四十一年四月二十八日更翫春樓牌<lb/>
<pb n="KR3j0161_WYG_006-41a"/>
夀安室萬歴三十年九月十七日添牌<lb/>
萬福閣西<lb/>
永安亭萬歴三十一年二月十三日添葢牌<lb/>
永安門牌<lb/>
乾祐閣牌　　　　　　下嘉禾館牌<lb/>
乾祐門牌<lb/>
興慶閣萬歴四十一年四月十五日添葢牌<lb/>
景明館牌<lb/>
<pb n="KR3j0161_WYG_006-41b"/>
山左裏門萬歴三十年七月初二日添盖牌<lb/>
山右裏門牌　　　　　山右門<lb/>
　　已上嘉靖二十一年三月初七日添牌<lb/>
元武門牌　　　　　　北上門牌<lb/>
北上東門牌　　　　　北上西門牌<lb/>
北中門牌　　　　　　北安門牌<lb/>
道經堂更書造局無扁　䕶道殿<lb/>
大髙元殿等處<lb/>
<pb n="KR3j0161_WYG_006-42a"/>
　　　前牌樓名<lb/>
先天明鏡　　　　　　孔綏皇祚<lb/>
太極仙林　　　　　　𢎞佑天民<lb/>
　　　亭名<lb/>
炅真閣牌　　　　　　<graphic n="KR3971" url="https://raw.githubusercontent.com/kanripo/KR-Gaiji/master/images/KR3971.png" mimeType="image/png"/>靈軒<lb/>
　　已上嘉靖二十一年四月初一日添牌<lb/>
始青道境牌　　　　　福靜門扁<lb/>
康生門扁　　　　　　髙元門牌<lb/>
<pb n="KR3j0161_WYG_006-42b"/>
蒼精門牌　　　　　　黄華門牌<lb/>
大髙元殿牌　　　　　無上閣牌<lb/>
下龍章鳯篆牌　　　　始陽齋牌<lb/>
象一宫牌　　　　　　寜安門扁<lb/>
夀昌門扁　　　　　　隆道齋<lb/>
萬法寳殿被燬萬歴二十九年五月二十五日添葢佛<lb/>
　　殿連房萬厯三十年十一月初四日佛殿添額名<lb/>
　　祖師殿牌<lb/>
<pb n="KR3j0161_WYG_006-43a"/>
長寜門更永亨門牌　　龍翔門牌<lb/>
西便門更長寜門　　　慈濟門<lb/>
咸明門牌<lb/>
圎明閣嘉靖二十六年二月初四日添葢牌<lb/>
承光殿嘉靖三十一年八月初三日更乾光殿牌金海<lb/>
　　等處<lb/>
廣寒殿萬歴七年五月初四日坍塌六月初六日拆去<lb/>
　　　牌樓名<lb/>
<pb n="KR3j0161_WYG_006-43b"/>
堆雲　　　　　　　　積翠<lb/>
大橋<lb/>
　　　牌樓名<lb/>
金鰲　　　　　　　　玉蝀<lb/>
太液橋<lb/>
陟山門嘉靖二十一年三月初一日添扁<lb/>
凝和殿嘉靖二十三年六月二十二日更恵熈殿嘉靖<lb/>
　　四十三年三月十二日更元熈殿扁<lb/>
<pb n="KR3j0161_WYG_006-44a"/>
凝和門嘉靖二十三年六月二十二日更恵熈門嘉靖<lb/>
　　四十三年三月十二日更元熈門扁<lb/>
元熙殿馬頭左擁翠亭萬厯三十年七月十五日更元<lb/>
　　津亭<lb/>
右飛香亭萬歴三十年七月十五日更元潤亭<lb/>
船塢　　　　　　　　𢎞濟神祠牌<lb/>
北閘口亭嘉靖十三年六月初六日更湧玉亭嘉靖二<lb/>
　　十二年三月初六日更滙玉渚扁<lb/>
<pb n="KR3j0161_WYG_006-44b"/>
西馬頭龍淵亭萬厯三十年七月十五日添葢扁<lb/>
凝道雷軒扁　　　　　念善館<lb/>
　　已上嘉靖二十二年三月初六日添<lb/>
逺趣軒更神應軒又更元雷居牌<lb/>
元雷門牌<lb/>
㑹景亭嘉靖二十二年三月初六日更龍澤亭萬歴三<lb/>
　　十年七月十五日更龍湫亭牌<lb/>
雷霆洪應之殿牌　　　壇城<lb/>
<pb n="KR3j0161_WYG_006-45a"/>
轟雷軒　　　　　　　嘯風室<lb/>
噓雪室　　　　　　　靈雨室<lb/>
耀電室　　　　　　　清一齋<lb/>
寳淵門牌　　　　　　靈安堂<lb/>
精馨堂　　　　　　　馭仙次<lb/>
輔國堂　　　　　　　演妙堂<lb/>
入聖居<lb/>
　　已上嘉靖二十二年三月初六日懸額<lb/>
<pb n="KR3j0161_WYG_006-45b"/>
漙恵門牌<lb/>
太素殿嘉靖四十三年七月内更夀源殿牌<lb/>
正心齋　　　　　　　持敬齋<lb/>
　　已上嘉靖二十二年三月初六日添<lb/>
素左門<lb/>
素右門天啟七年六月内壘塞<lb/>
嵗寒亭嘉靖二十二年三月初六日更五龍亭牌<lb/>
龍神祠扁<lb/>
<pb n="KR3j0161_WYG_006-46a"/>
北臺萬歴二十九年六月十三日添葢天啟元年十一<lb/>
　　月初四日拆<lb/>
乾徳殿萬歴二十九年六月十三日添盖萬歴三十年<lb/>
　　八月初五日更乾徳閣牌天啟元年八月初四日<lb/>
　　奉㫖拆卸天啟四年五月初一日添葢嘉徳殿牌<lb/>
下祐皇殿牌　　　　　延景門<lb/>
乾徳門牌<lb/>
　　　牌坊名<lb/>
<pb n="KR3j0161_WYG_006-46b"/>
南福渚扁　　　　　　北夀岳扁<lb/>
　　　五亭名<lb/>
中龍澤亭牌　　　　　左澄祥亭扁<lb/>
右湧瑞亭扁　　　　　左滋香亭扁<lb/>
右浮翠亭扁<lb/>
　　　三洞名<lb/>
上隆夀洞牌　　　　　中玉華洞牌<lb/>
下仙逰洞牌<lb/>
<pb n="KR3j0161_WYG_006-47a"/>
　　已上萬歴三十年七月十四日添天啟元年拆<lb/>
□祥橋牌　　　　　　獅子房<lb/>
虎城無扁<lb/>
振武殿萬歴二十九年四月二十三日添盖牌<lb/>
恒裕倉扁　　　　　　省歛亭扁<lb/>
天鵞房嘉靖二十五年七月十八日拆葢騰禧殿牌<lb/>
湰沼門<lb/>
秋輝亭嘉靖二十二年四月初九日更騰波亭嘉靖三<lb/>
<pb n="KR3j0161_WYG_006-47b"/>
　　十五年五月十九日更滋祥亭萬歴三十年七月<lb/>
　　十七日更香津亭扁<lb/>
清馥殿牌　　　　　　丹馨門扁<lb/>
錦芳亭牌　　　　　　翠芬亭牌<lb/>
　　已上嘉靖十一年三月初三日添牌<lb/>
長春門牌　　　　　　昭馨門扁<lb/>
瑞芬門扁　　　　　　馥景門<lb/>
仙芳門扁　　　　　　馥東門<lb/>
<pb n="KR3j0161_WYG_006-48a"/>
馥西門嘉靖三十五年十一月初六日安扁<lb/>
澄碧亭嘉靖二十三年六月二十三日更飛靄亭嘉靖<lb/>
　　三十年五月十九日更湧福亭萬厯三十年七月<lb/>
　　十七日更騰波亭扁<lb/>
涌瑞亭萬歴三十年七月十七日更飛靄亭扁<lb/>
迎翠殿更承華殿萬歴三十年十月初六日拆去乾徳<lb/>
　　閣工所用<lb/>
迎翠門更承華門扁<lb/>
<pb n="KR3j0161_WYG_006-48b"/>
　　已上嘉靖二十三年六月二十二日更<lb/>
浮香亭嘉靖十三年五月二十一日添嘉靖三十年六<lb/>
　　月初四日更芙蓉亭扁<lb/>
寳月亭嘉靖十一年三月初三日那葢添牌<lb/>
延年殿嘉靖四十三年三月十二日添葢牌<lb/>
滋齡門扁<lb/>
滋齡亭萬厯三十一年二月十三日更南教塲平臺嘉<lb/>
　　靖三十五年三月十五日拆葢<lb/>
<pb n="KR3j0161_WYG_006-49a"/>
紫光閣牌　　　　　　下玉仙室扁<lb/>
明徳殿萬歴二十八年十月初一日添牌<lb/>
玉熙宫牌　　　　　　熈祥門牌<lb/>
熈瑞門牌　　　　　　後殿清仙宫牌<lb/>
東夀祺齋扁　　　　　仙輝館扁<lb/>
鳯和居扁　　　　　　西禄祺齋扁<lb/>
仙朗館扁　　　　　　鸞鳴居扁<lb/>
　　　羊房夾道<lb/>
<pb n="KR3j0161_WYG_006-49b"/>
貞慶殿萬厯三十一年八月初七日拆去大山子工所<lb/>
　　用<lb/>
福徳門<lb/>
大仙都殿嘉靖二十八年三月初三日更大道殿牌<lb/>
大道門牌天啟七年三月初二日拆葢隆徳殿<lb/>
清虛殿牌　　　　　　清虛門牌<lb/>
鍳戒亭牌<lb/>
　　已上嘉靖十三年八月十三日添<lb/>
<pb n="KR3j0161_WYG_006-50a"/>
曲流觀扁<lb/>
曲流觀門萬歴二十九年四月二十三日添扁<lb/>
翠林　　　　　　　　瑤景<lb/>
旋波臺嘉靖二十八年三月十六日更仙臺萬歴九年<lb/>
　　七月内添四柱方亭一座萬歴四十年九月初六<lb/>
　　日添迎仙亭牌<lb/>
　　　牌坊名<lb/>
南福巒　　　　　　　北禄渚<lb/>
<pb n="KR3j0161_WYG_006-50b"/>
　　　臺上七層牌額<lb/>
一層玉光　　　　　　二層光華<lb/>
三層華耀　　　　　　四層耀真<lb/>
五層真境　　　　　　六層境僲<lb/>
七層僲臺<lb/>
朝元館牌<lb/>
館門嘉靖四十五年五月初四日添葢萬歴二十八年<lb/>
　　五月二十六日拆<lb/>
<pb n="KR3j0161_WYG_006-51a"/>
顯陽殿萬歴二十九年五月十三日添葢牌<lb/>
景徳殿萬歴二十八年十月初一日添盖牌<lb/>
　　　大光明殿等處<lb/>
西登豐門牌　　　　　廣福門牌<lb/>
廣和門牌　　　　　　廣寜門扁<lb/>
　　　二門<lb/>
玉宫門牌　　　　　　昭祥門扁<lb/>
凝瑞門扁　　　　　　大光明殿牌<lb/>
<pb n="KR3j0161_WYG_006-51b"/>
左太始殿牌　　　　　右太初殿牌<lb/>
宣恩亭牌　　　　　　響祉亭牌<lb/>
一陽亭牌　　　　　　萬仙亭牌<lb/>
　　　後門<lb/>
永吉門牌　　　　　　左安門<lb/>
右安門　　　　　　　太極殿牌<lb/>
東統宗殿牌　　　　　西總道殿牌<lb/>
帝師堂牌萬歴三十年九月十九日拆<lb/>
<pb n="KR3j0161_WYG_006-52a"/>
積徳殿牌萬歴三十年九月十九日拆<lb/>
夀聖居萬歴三十年二月十三日拆<lb/>
福真憇萬歴三十年二月十三日拆<lb/>
禄仙居萬歴三十年二月十三日拆<lb/>
天元閣牌　　　　　　下闡元保祚<lb/>
　　　朝東外門<lb/>
天平門　　　　　　　豐和門<lb/>
萬夀宫嘉靖四十二年九月初二日更恩夀宫嘉靖四<lb/>
<pb n="KR3j0161_WYG_006-52b"/>
　　十四年三月十五日更萬夀宫牌<lb/>
萬夀門牌<lb/>
夀源宫嘉靖四十四年三月十五日更百禄宫牌<lb/>
五福殿嘉靖四十四年三月十五日添<lb/>
承祐殿扁　　　　　　左祐祥殿扁<lb/>
右祐寜殿扁<lb/>
龍禧殿嘉靖四十二年二月十二日更龍煌齋嘉靖四<lb/>
　　十四年三月十五日更龍吉齋<lb/>
<pb n="KR3j0161_WYG_006-53a"/>
鳯祺館嘉靖四十二年二月十二日更鳯煜館嘉靖四<lb/>
　　十四年三月十五日更鳯祥館<lb/>
福臻閣嘉靖四十二年二月十二日更昭祥閣<lb/>
禄康御更朗瑞居<lb/>
曦福門嘉靖四十四年三月十五日更耀曦門<lb/>
朗禄門嘉靖四十四年三月十五日更耀朗門<lb/>
含祥門牌　　　　　　成瑞門牌<lb/>
永康門更永和門牌　　永順門<lb/>
<pb n="KR3j0161_WYG_006-53b"/>
永綏門牌　　　　　　永祉門<lb/>
納康門<lb/>
衍慶門嘉靖四十四年三月十五日更長寕門牌<lb/>
太元亭嘉靖四十四年二月十九日拆<lb/>
凝一殿牌<lb/>
　　　東<lb/>
萬春宫　　　　　　　春明門牌<lb/>
後含春殿牌　　　　　春静門<lb/>
<pb n="KR3j0161_WYG_006-54a"/>
萬和宫　　　　　　　萬和門<lb/>
萬華宫　　　　　　　萬華門<lb/>
萬寜宫　　　　　　　萬寜門<lb/>
御饌庖扁　　　　　　御饌門扁<lb/>
體仁門扁　　　　　　履康門扁<lb/>
啟泰門扁　　　　　　納祉門<lb/>
泰安門<lb/>
　　　西<lb/>
<pb n="KR3j0161_WYG_006-54b"/>
仙禧宫更千秋宫　　　仙樂宫更千樂宫<lb/>
仙安宫更千景宫　　　仙明宫更千安宫<lb/>
　　已上四宫嘉靖四十二年九月二十一日更<lb/>
　　　朝東南起<lb/>
常寜門扁　　　　　　常和門<lb/>
常善門　　　　　　　常輝門<lb/>
金寜門　　　　　　　攸順門<lb/>
攸利門　　　　　　　金静門<lb/>
<pb n="KR3j0161_WYG_006-55a"/>
金瑞門　　　　　　　宣恵門<lb/>
静安門　　　　　　　灌木門更素康門扁<lb/>
授衣門更金寜門　　　螽斯門更常静門<lb/>
　　已上三門嘉靖三十七年二月十四日更<lb/>
夀安門嘉靖三十三年正月十九日添葢<lb/>
廣成門嘉靖二十一年八月二十一日添葢<lb/>
東和門更平安門<lb/>
南陽徳門牌　　　　　永光門扁<lb/>
<pb n="KR3j0161_WYG_006-55b"/>
北嘉安門牌　　　　　東迎和門牌<lb/>
　　已上嘉靖二十一年八月十六日葢<lb/>
帝社稷壇　　　　　　帝社街<lb/>
無逸殿更書館　　　　豳風亭更冩法亭<lb/>
夀明殿無扁　　　　　夀明門無扁<lb/>
　　已上殿門嘉靖三十七年閏七月二十六日添盖<lb/>
　　省耕亭<lb/>
　　　西荘家門馬頭<lb/>
<pb n="KR3j0161_WYG_006-56a"/>
飛香亭萬厯三十年七月十五日添扁<lb/>
昭和殿牌<lb/>
擁翠亭萬歴三十年七月十五日添扁<lb/>
趯臺坡牌<lb/>
翠香亭萬歴三十年七月十五日添扁<lb/>
澄淵亭牌　　　　　　海神祠扁<lb/>
　　已上嘉靖十三年五月二十一日添<lb/>
樂成殿扁　　　　　　㴠碧亭牌<lb/>
<pb n="KR3j0161_WYG_006-56b"/>
浮玉亭萬歴三十年七月十五日添扁<lb/>
西苑門扁　　　　　　左臨海亭扁<lb/>
右臨海亭扁<lb/>
　　已上嘉靖二十三年五月二十一日添葢<lb/>
崇智殿嘉靖四十四年二月二十六日拆葢<lb/>
五雷殿牌　　　　　　左迎祥館<lb/>
右集瑞館萬歴二十九年三月二十二日添扁<lb/>
太元亭扁　　　　　　問法所<lb/>
<pb n="KR3j0161_WYG_006-57a"/>
臨漪亭牌　　　　　　水雲榭牌<lb/>
　　已上嘉靖二十一年五月二十一日添葢<lb/>
西華門牌　　　　　　西上門牌<lb/>
西上南門牌　　　　　西上北門牌<lb/>
西中門牌　　　　　　乾明門牌<lb/>
西安裏門牌　　　　　西安門牌<lb/>
　　明洪武元年八月大将軍徐達遣指揮張煥計度<lb/>
　　元皇城周圍一千二十六丈将宫殿拆燬至二十<lb/>
<pb n="KR3j0161_WYG_006-57b"/>
　　二年封太宗為燕王命工部於元皇城舊基建府<lb/>
　　其制山川二壇在王城南之右王城四門東曰體<lb/>
　　仁西曰遵義南曰端禮北曰廣智門樓廊廡二百<lb/>
　　七十二間中曰承運殿十一間後為圎殿次曰存<lb/>
　　心殿各九間承運殿之兩廡為左右二殿自八間<lb/>
　　殿之後前中後三宫各九間宫門兩廂等室九十<lb/>
　　九間王城之外周垣四門其南曰靈星餘三門同<lb/>
　　王城門名周垣之内堂庫等室一百三十八間凡<lb/>
<pb n="KR3j0161_WYG_006-58a"/>
　　為宫殿室屋八百一十一間<lb/>
　　宫禁誡勅<lb/>
　　明太祖洪武三年命工部造紅牌鐫戒諭后妃之<lb/>
　　詞懸之宫中申嚴宫闈之禁皇后之尊只得治宫<lb/>
　　中之事宫門外事毫不得預后妃嬪嬙宫中諸費<lb/>
　　皆尚宫奏之發内官監覆奏方得赴部闗領若尚<lb/>
　　宫不奏而輙發内官監内官監不奏而輙赴部擅<lb/>
　　領者皆論死宫嬪以下有疾醫者不得入宫惟問<lb/>
<pb n="KR3j0161_WYG_006-58b"/>
　　症取藥而已羣臣命婦惟慶莭朝見中宫無事不<lb/>
　　許入宫人主亦無見命婦之禮凡天子及親王后<lb/>
　　妃宫人等必湏選擇良家子女以禮聘娶不拘䖏<lb/>
　　所勿受大臣進送<lb/>
　　命儒臣修女誡曰治天下者脩身為本正家為先<lb/>
　　正家之道始於謹夫婦后妃雖母儀天下然不可<lb/>
　　使預政事至於嬪嬙之屬不過備職事侍巾<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>若<lb/>
　　寵之太過則驕恣犯分上下失序觀厯代宫閫政<lb/>
<pb n="KR3j0161_WYG_006-59a"/>
　　由内出鮮有不為禍亂者也夫内嬖惑人甚於鴆<lb/>
　　毒惟賢明之主能察之于未然其他未有不為所<lb/>
　　惑者卿等纂述女誡及古賢之事可為法者使後<lb/>
　　世子孫知所持守<lb/>
　　宫官<lb/>
宫官有六局一司局洪武十二年置曰尚宫尚儀尚服<lb/>
尚食尚寝尚功司曰宫正<lb/>
尚宫局尚宫二人正五品掌導引中宫總司記司言司<lb/>
<pb n="KR3j0161_WYG_006-59b"/>
簿司闈四司之官屬凡六尚事物出納文籍皆印署之<lb/>
司記二人正六品典記二人正七品掌記二人正八品<lb/>
司記掌印宫内諸司簿書出入録目審而付行典記掌<lb/>
記佐之女史六人掌執文書司言二人正六品典言二<lb/>
人正七品掌言二人正八品司言掌宣傳奉啟之事典<lb/>
言掌言佐之女史四人掌執文書司簿二人正六品典<lb/>
簿二人正七品掌簿二人正八品司簿掌名籍廩賜之<lb/>
事典簿掌簿佐之女史六人掌報文書司闈六人正六<lb/>
<pb n="KR3j0161_WYG_006-60a"/>
品典闈六人正七品掌闈六人正八品司闈掌宫闈管<lb/>
鑰之事典闈掌闈佐之女史四人掌執文書<lb/>
尚儀局尚儀二人正五品掌禮樂𧺫居總司籍司樂司<lb/>
賔司贊四司之官屬司籍二人正六品典籍二人正七<lb/>
品掌籍二人正八品司籍掌經籍教授筆札几案之事<lb/>
典籍掌籍佐之女史十人掌執文書司樂二人正六品<lb/>
典樂四人正七品掌樂四人正八品司樂掌率樂人習<lb/>
樂陳縣拊撃進退之事典樂掌樂佐之女史二人掌執<lb/>
<pb n="KR3j0161_WYG_006-60b"/>
文書司賔二人正六品典賔二人正七品掌賔二人正<lb/>
八品司賔掌朝見宴㑹賞賜之事典賔掌賔佐之女史<lb/>
二人掌執文書司贊二人正六品典贊二人正七品掌<lb/>
贊二人正八品司贊掌朝見宴㑹贊相之事典贊掌贊<lb/>
佐之女史二人掌執文書彤史二人正六品掌后妃羣<lb/>
妾御于君所書其月日<lb/>
尚服局尚服二人正五品掌供内服用采章之數總司<lb/>
寳司衣司飾司仗四司之官屬司寳二人正六品典寳<lb/>
<pb n="KR3j0161_WYG_006-61a"/>
二人正七品掌寳二人正八品司寳掌寳符契圗籍典<lb/>
寳掌寳佐之女史四人掌執文書司衣二人正六品典<lb/>
衣二人正七品掌衣二人正八品司衣掌衣服首飾典<lb/>
衣掌衣佐之女史二人掌執文書司飾二人正六品典<lb/>
飾四人正七品掌飾二人正八品司飾掌膏沐巾<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>器<lb/>
玩之事典飾掌飾佐之女史二人掌執文書司仗二人<lb/>
正六品典仗二人正七品掌仗二人正八品司仗掌羽<lb/>
輿仗衛之事典仗掌仗佐之女史二人掌執文書<lb/>
<pb n="KR3j0161_WYG_006-61b"/>
尚食局尚食二人正五品掌供膳羞品齊之數總司膳<lb/>
司醖司藥司饎四司之官屬凡進食先嘗之司膳四人<lb/>
正六品典膳四人正七品掌膳四人正八品司膳掌割<lb/>
烹煎和之事典膳掌膳佐之女史四人掌執文書司醖<lb/>
二人正六品典醖二人正七品掌醖二人正八品司醖<lb/>
掌酒醴酏飲之事典醖掌醖佐之女史二人掌執文書<lb/>
司藥二人正六品典藥二人正七品掌藥二人正八品<lb/>
司藥掌醫方藥物之事典藥掌藥佐之女史四人掌執<lb/>
<pb n="KR3j0161_WYG_006-62a"/>
文書司饎二人正六品典饎二人正七品掌饎二人正<lb/>
八品司饎掌給宫人廪餼薪炭之事典饎掌饎佐之女<lb/>
史四人掌執文書<lb/>
尚寝局尚寝二人正五品掌燕寝進御之次序總司設<lb/>
司輿司苑司燈四司之官屬司設二人正六品典設二<lb/>
人正七品掌設二人正八品司設掌帷帳裀席灑掃張<lb/>
設之事典設掌設佐之女史四人掌執文書司輿二人<lb/>
正六品典輿二人正七品掌輿二人正八品司輿掌輿<lb/>
<pb n="KR3j0161_WYG_006-62b"/>
輦繖扇羽儀之事典輿掌輿佐之女史二人掌執文書<lb/>
司苑二人正六品典苑二人正七品掌苑二人正八品<lb/>
司苑掌園苑種植蔬菜之事典苑掌苑佐之女史二人<lb/>
掌執文書司燈二人正六品典燈二人正七品掌燈二<lb/>
人正八品司燈掌燈燭膏火之事典燈掌燈佐之女史<lb/>
二人掌執文書<lb/>
尚功局尚功二人正五品掌女功之程課總司製司珍<lb/>
司綵司計四司之官屬司製二人正六品典製二人正<lb/>
<pb n="KR3j0161_WYG_006-63a"/>
七品掌製二人正八品司製掌衣服裁製縫線之事典<lb/>
製掌製佐之女史四人掌執文書司珍二人正六品典<lb/>
珍二人正七品掌珍二人正八品司珍掌金玉寳貨之<lb/>
事典珍掌珍佐之女史六人掌執文書司綵二人正六<lb/>
品典綵二人正七品掌綵二人正八品司綵掌綵繒錦<lb/>
枲之事典綵掌綵佐之女史六人掌執文書司計二人<lb/>
正六品典計二人正七品掌計二人正八品司計掌度<lb/>
支衣服飲食薪炭之事典計掌計佐之女史四人掌執<lb/>
<pb n="KR3j0161_WYG_006-63b"/>
文書<lb/>
宫正司宫正一人正五品掌糾察宫闈責罰戒令之事<lb/>
司正二人正六品典正四人正七品女史四人掌執文<lb/>
書<lb/>
　　二十九年授六尚局官勑曰朕觀帝王為治必自<lb/>
　　齊家始未有家不齊而能治國平天下者周之内<lb/>
　　宰以隂禮教六宫九嬪以婦職之法敎九御各有<lb/>
　　職司非細故也朕起布衣陟尊位而於内治之道<lb/>
<pb n="KR3j0161_WYG_006-64a"/>
　　不敢忽焉是以内設六尚以職六宫斯列聖相維<lb/>
　　之道也近年精選民間淑徳入宫者數人使兼六<lb/>
　　尚事人各克勤事多周備今特命某為某官爾尚<lb/>
　　克遵前規慎守乃職毋怠毋忽其外有家者女子<lb/>
　　服勞既多或五載六載歸其父母從其婚嫁人受<lb/>
　　命年髙者許歸以終天命願留者聼其宫闈及見<lb/>
　　受職者家與禄視外品官等<lb/>
　　内官監<hi>承運等庫局附</hi>
<pb n="KR3j0161_WYG_006-64b"/>
内官監通掌内史名籍總督各職凡差遣及缺員具名<lb/>
奏請設令一人正六品丞二人從六品典簿一人正九<lb/>
品所掌文籍以通書算小内使為之神宫監掌太廟祭<lb/>
器及祭祀灑掃設令一人正七品丞一人徔七品奉御<lb/>
一人正八品尚寳監掌御寳圖書凡用御寳則奏請然<lb/>
後付尚寳司官用之畢則捧入設令一人正七品丞一<lb/>
人從七品尚衣監掌御用冠冕衣服靴履設令一人正<lb/>
七品丞一人從七品奉御四人正八品尚膳監掌御膳<lb/>
<pb n="KR3j0161_WYG_006-65a"/>
設令一人正七品丞一人徔七品司設監掌御用儀仗<lb/>
輦輅輿帳裀褥張設設令一人正七品丞一人徔七品<lb/>
奉御四人正八品司禮監掌宫廷禮儀凡正旦冬至等<lb/>
節命婦朝賀等禮則掌其班位儀注及糾察内官人員<lb/>
違犯禮法者設令一人正七品丞一人從七品直殿監<lb/>
掌各殿灑掃陳設設令一人正七品丞四人徔七品小<lb/>
内使一十五人宫門承制掌傳奉宣召設奉御五人正<lb/>
八品宫門守門官掌宫門灑掃時其開闔譏察出入設<lb/>
<pb n="KR3j0161_WYG_006-65b"/>
門正一人正八品副四人徔八品内承運庫掌供御金<lb/>
銀縀疋等物設大使一人正九品副使一人徔九品司<lb/>
鑰庫掌皇城各門管鑰大使一人正九品副使四人徔<lb/>
九品巾帽局掌造内府冠帽設大使一人正九品副使<lb/>
二人徔九品針工局掌造内府衣服設大使一人正九<lb/>
品副使一人徔九品織染局掌織染縀疋設大使一人<lb/>
正九品副使一人徔九品顔料局掌燒造銀硃等項顔<lb/>
料設大使一人正九品司苑局掌種蒔蔬果設大使一<lb/>
<pb n="KR3j0161_WYG_006-66a"/>
人正九品司牧局掌牧養孳牲設大使一人正九品皆<lb/>
于内官内選用外承運庫掌收金銀縀疋等物甲字庫<lb/>
掌收銅錢布疋顔料乙字庫掌收衣服衾帳紙劄等物<lb/>
丙字庫掌收紵絲綿紗線丁字庫掌收銅鐵錫香茶蠟<lb/>
諸物戊字庫掌收氊衫胡椒并支軍器廣源庫掌收貯<lb/>
寳鈔廣恵庫掌收支寳鈔每庫設大使一人正九品副<lb/>
使一人徔九品皆於流官内選用𨽻户部皮作局掌硝<lb/>
熟皮張成造靴鞋鞍轡兵仗局掌造各項軍器寳源局<lb/>
<pb n="KR3j0161_WYG_006-66b"/>
掌鼔鑄銅器每局設大使一人正九品副使一人徔九<lb/>
品皆於流官内選用𨽻工部内官禁令凡内使於官城<lb/>
内相罵詈先發而理屈者杖五十後發而理直者不坐<lb/>
其不服本官鈐束而抵罵者杖六十内使罵奉御者杖<lb/>
六十罵門官監官者杖七十内使等於官城内鬭毆先<lb/>
闘而理屈者杖七十毆傷者加一等後應理直而無傷<lb/>
者笞五十不服本官鈐束而毆之者杖八十毆傷加一<lb/>
等毆奉御者杖八十毆門官監官者杖一百傷者各加<lb/>
<pb n="KR3j0161_WYG_006-67a"/>
一等内使有心懐惡逆出不道之言者凌遲處死知情<lb/>
而蔽之者同罪知而不首者斬首者賞銀三百兩<lb/>
　　洪武二年諭吏部曰朕觀周禮内官未及百人後<lb/>
　　世至踰數千卒為大患今雖未能復古亦當為防<lb/>
　　微之計古時此輩所治止於酒漿醯醢司服守閽<lb/>
　　數事今朕不過以備使令非别有委任可斟酌其<lb/>
　　宜毋令過多又曰此輩自古以來求其善良千百<lb/>
　　中不一二見若用以為耳目即耳目蔽矣以為腹<lb/>
<pb n="KR3j0161_WYG_006-67b"/>
　　心即腹心病矣馭之之道但常教戒使之畏法不<lb/>
　　可使之有功有功則驕恣畏法則檢束檢束則自<lb/>
　　不敢為非也乃定置六十人<lb/>
　　中官之制凡内使小火者烏木牌平巾者不得衣<lb/>
　　圓領束帶唯請<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>長随并都知監長随各獅子等<lb/>
　　補束角帯及有牙牌官帽便謂之奉御正六品得<lb/>
　　服麟補束金廂瑇瑁或犀帯自奉御而上左右監<lb/>
　　丞五品左右少監徔四品太監正四品太監而上<lb/>
<pb n="KR3j0161_WYG_006-68a"/>
　　方服斗牛補再陞則膝襴飛魚斗牛及蟒衣再陞<lb/>
　　方賜玉帶冬則光素夏則玲瓏三九月則頂收再<lb/>
　　陞則内府騎馬凡騎馬者自東西下馬門起至南<lb/>
　　内西上南門起至寳鈔司凡遇聖節正旦大婚誕<lb/>
　　慶各進馬一匹再陞則每嵗禄米十二石後加一<lb/>
　　級皆益十二石逆賢以遼左缺馬凡中官力能辦<lb/>
　　馬者皆賜騎一時數百人有每次進十疋至五十<lb/>
　　匹每嵗傳進十餘次其身頓加禄米一次至一千<lb/>
<pb n="KR3j0161_WYG_006-68b"/>
　　二百石葢百級矣皆濫典也<lb/>
　　内書堂教習内官始於宣廟初以大學士陳山後<lb/>
　　皆以編檢矣然不施夏椘其權反在學長其罰典<lb/>
　　輕則以界方捶手重則於聖人前罰跪再重則扳<lb/>
　　著㡬炷香扳著者向聖人直立彎腰用兩手扳住<lb/>
　　兩脚不許股屈屈則界方兩下<lb/>
　　嘉靖中詹事霍韜等重修㑹典疏謂内臣監局官<lb/>
　　員祖訓置軄甚詳惟𢎞治年間儒臣失考不及纂<lb/>
<pb n="KR3j0161_WYG_006-69a"/>
　　述宜查洪武年間各監局軄掌何如員數何如編<lb/>
　　列禮典亦以禮制治之意也不報嗣是屢脩㑹典<lb/>
　　無人議及矣<lb/>
　　附載<lb/>
　　宫人叅随視朝起扵晉代六朝相因至唐不改六<lb/>
　　典曰宫嬪掌朝㑹贊相之事引容立於殿廷杜詩<lb/>
　　所謂户外昭容紫袖垂雙瞻御座引朝儀是也崔<lb/>
　　𦙍盡誅宦官止令内夫人至中學士院傳宣聖諭<lb/>
<pb n="KR3j0161_WYG_006-69b"/>
　　及朱溫将謀禪代而始罷宫人傳宣及随朝之儀<lb/>
　　永樂末年上有疾用宫人随侍出朝後無復有此<lb/>
　　事<lb/>
　　漢時宫中有對食者宫人相與配合為夫婦也陳<lb/>
　　皇后無子使宫人衣上衣冠與之寝䖏武帝廢之<lb/>
　　責以為女而男滛後世宫人率與中官為匹偶其<lb/>
　　暱甚于夫婦<lb/>
　　唐時宫中給使令者皆有冠巾謂之裹頭内人舊<lb/>
<pb n="KR3j0161_WYG_006-70a"/>
　　制宫中女官亦給冠帯即其遺制也<lb/>
　　宋制以内夫人六人輪日修起居至暮封付史館<lb/>
　　舊制有女秀才代書王命而不職起居此不及宋<lb/>
　　古塟宫人之所謂之宫人斜京城阜城門外五里<lb/>
　　許有静樂堂磚甃二井屋以塔南通方尺門謹閉<lb/>
　　之井前結石為洞四方通風宫人有病非有名稱<lb/>
　　者例不賜墓則出之禁城後舜貞門榜右門承以<lb/>
　　歛具舁出元武門經北上門北中門達安樂堂授<lb/>
<pb n="KR3j0161_WYG_006-70b"/>
　　其守者召本堂土工移北安門外易以朱棺禮送<lb/>
　　之静樂堂火塟塔井中凡宫人故必請旨凡出必<lb/>
　　以銅符合符乃遣嘉靖中有貴嬪捐資易民地數<lb/>
　　畝其焚燼不願井者悉内地中<lb/>
　　禮儀房奶口<lb/>
　　皇城東安門外稍北有禮儀房乃選養奶口以候<lb/>
　　内廷宣召之所俗名奶子府有提督司禮監太監<lb/>
　　有掌房有貼房俱錦衣衛指揮每季選奶口四十<lb/>
<pb n="KR3j0161_WYG_006-71a"/>
　　名養之於内謂之坐季奶口别選八十名籍于官<lb/>
　　謂之㸃卯奶口倘坐季者有故即以補之先期宛<lb/>
　　平大興兩縣及各衙門博求軍民家有夫女口年<lb/>
　　十五以上二十以下夫男俱全形容端正第三胎<lb/>
　　生男女僅三月者雜選之仍令稳婆騐無隠疾具<lb/>
　　結起送候司禮監請旨差内官出合各衙門所送<lb/>
　　奶口㑹選乃定每口日給米八合肉四兩光禄寺<lb/>
　　支領每年更番什物每季煤炭雜器兩縣召商辦<lb/>
<pb n="KR3j0161_WYG_006-71b"/>
　　送每遇宣取則就中選取一人易髙髻新衣宫粧<lb/>
　　以進崇禎十六年五月司禮監王徳化本云奶口<lb/>
　　例有定額按季遴選季終退換故取之於軍者則<lb/>
　　錦衣等二十八衛之大小地方之廣狹以定口數<lb/>
　　之多寡故衛之口數最多者為錦衣額數以一百<lb/>
　　計餘衛則十五以至十口止城縣之最多者為南<lb/>
　　城額以一百七十計餘則一百二十以至二十口<lb/>
　　止每遇選期慎擇生男生女各二十口并所乳嬰<lb/>
<pb n="KR3j0161_WYG_006-72a"/>
　　兒存房作養以備一季之取用上季未用者即行<lb/>
　　疎放此舊例也今宜選生男生女各以十五口為<lb/>
　　額少副軫恤之意至於里甲之勒索僉報之騷擾<lb/>
　　事屬城司宜嚴申禁<lb/>
　　故事民間婦無得入禁中者即諸宫女已承恩賜<lb/>
　　名稱其母非得㫖亦不入惟三婆則時有之一曰<lb/>
　　奶婆即二縣與各衙門選送禮儀房坐季奶口若<lb/>
　　内廷将有誕喜先鋪月子房傳預選則數人候之<lb/>
<pb n="KR3j0161_WYG_006-72b"/>
　　内直房産男用乳女者産女用乳男者初亦雜試<lb/>
　　候月餘乃留一人一曰醫婆取精通方脉者候内<lb/>
　　有㫖則各衙門選取以送司禮監㑹選中籍名待<lb/>
　　詔入選者婦女多榮之一曰穏婆即民間收生婆<lb/>
　　中預選籍名在官者惟内府所用之如選宫女則<lb/>
　　用以辨别妍媸可否如選奶口則用以等第乳汁<lb/>
　　厚薄隠疾有無如内廷有喜則先期預集老扵事<lb/>
　　者直宿日伺候之事定乃罷諸婆中有一經傳宣<lb/>
<pb n="KR3j0161_WYG_006-73a"/>
　　者則出入髙髻彩衣如宫装以自别於曹偶民間<lb/>
　　亦以此信而用之醫婆穏婆事竣皆得出惟奶口<lb/>
　　一留用則終其身事所乳得霑恩澤無復出理其<lb/>
　　食報葢特隆云崇禎辛巳令乳皇子至七嵗放出<lb/>
　　保母之崇非先王之制即中季亦自陸令萱等一<lb/>
　　二人而外不多見明制例封夫人而永樂之保母<lb/>
　　賢順夫人馮氏夫王忠贈左都督諡恭靖洪熈之<lb/>
　　衛聖夫人楊氏夫蔣廷封追封保昌伯諡荘靖此<lb/>
<pb n="KR3j0161_WYG_006-73b"/>
　　作法於<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>矣至天啟之奉聖夫人客氏子弟官俱<lb/>
　　累都督客氏黨比逆賢幾危宗社<lb/>
　　後市<hi>附</hi>
古國都如井田法畫為九區面朝背市左祖右社中一<lb/>
區君之宫室宫室前一區為外朝朝㑹蔵庫之屬皆在<lb/>
焉後一區為市市四面有門每日市門開則商賈百物<lb/>
皆入惟民得入公卿大夫士皆不得入入則有罰市官<lb/>
之法如周禮司市平物價治争訟譏察異服異言之類<lb/>
<pb n="KR3j0161_WYG_006-74a"/>
此國君都邑規模之大槩也<lb/>
宫闕之制前朝後市市在元武門外每月逢四則開市<lb/>
聽商賈易謂之内市燈市自正月初旬起至月半止嵗<lb/>
惟一舉每月逢朔望及二十五則城隍廟市每月逢三<lb/>
則土地廟市謂之外市然外市係士夫庶民之所用若<lb/>
竒珍異寳進入尚方者咸於内市萃之至内造如宣徳<lb/>
之銅器成化之窑噐永樂果園厰之髹器景泰御前作<lb/>
房之琺瑯精巧逺邁前古四方好事者亦扵内市重價<lb/>
<pb n="KR3j0161_WYG_006-74b"/>
購之<lb/>
　　自古都邑大賈名侠皆有稱號如古地官司徒司<lb/>
　　市市官掌市之治教政刑量度禁令以次序分地<lb/>
　　而經市以陳肆辨物而平市以政令禁物靡而均<lb/>
　　市以商賈阜貨而行市以量度教賈而徵價以質<lb/>
　　劑結信而止訟以賈民禁偽而除詐以刑罰禁虣<lb/>
　　而去盗以泉府同貨而歛賖大市日昃而市百族<lb/>
　　為主朝市朝時而市商賈為主夕市夕時而市販<lb/>
<pb n="KR3j0161_WYG_006-75a"/>
　　夫販婦為主漢書所謂東市賈萬城西萬章箭張<lb/>
　　禁酒趙放又如貨殖傳所載翁伯販脂張氏賣漿<lb/>
　　郅氏灑削濁氏胃脯其所貨至為纎嗇往往鼎食<lb/>
　　撃鐘富比王侯都城舊日如勾欄衚衕何關門家<lb/>
　　布前門槗陳内官家首飾雙塔寺李家冠帽東江<lb/>
　　米巷黨家鞋大柵欄朱家靴雙塔寺趙家薏酒順<lb/>
　　承門大街劉家冷淘麺本司院劉鶴家香帝王廟<lb/>
　　街刁家丸藥皆名著一時起家鉅萬至抄手衚衕<lb/>
<pb n="KR3j0161_WYG_006-75b"/>
　　華家專煑猪頭内而宫禁外而勲戚皆知其名薊<lb/>
　　鎮将帥置走馬傳致亦當日太平勝槩也<lb/>
　　登聞鼔院<hi>附</hi>
院在西長安門小㕔三間東向傍一小樓懸鼓俾寃民<lb/>
撃之通達下情每日科道官各一員錦衣衛官一員輪<lb/>
司其事民有寃抑有司不為申理具状通政司又不為<lb/>
轉達審實列其状以聞<lb/>
　　唐時宫闕前有肺石長可八九尺形如垂肺古秋<lb/>
<pb n="KR3j0161_WYG_006-76a"/>
　　官大司㓂以肺石達窮民原其義乃伸寃者撃之<lb/>
　　立其下然後士聼其詞所以肺形者肺主聲聲所<lb/>
　　以達其寃也<lb/>
　　憲綱凡按察司官斷理不公不法等事果有寃枉<lb/>
　　者許赴廵按監察御史處聲寃監察御史枉問許<lb/>
　　赴通政司遞状送都察院申理都察院不與理斷<lb/>
　　或枉問者許撃登聞鼓陳訴<lb/>
　<lb/>
<pb n="KR3j0161_WYG_006-76b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春明夢餘録卷六<lb/>
</p>
<p>
</p>
  </div>
</body>
</text>
</TEI>
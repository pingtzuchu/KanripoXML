<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春眀夢餘録卷六十三</head> <lb/>
    <p>
<pb n="KR3j0161_WYG_063-1a"/>
欽定四庫全書<lb/>
　春眀夢餘録卷六十三<lb/>
　　　　　　　　　　吏部左侍郎孫承澤撰<lb/>
　　錦衣衞<lb/>
錦衣衞在通政司南本儀鑾司初設拱衞司領校尉𨽻<lb/>
都督府洪武二年定為親軍都尉府統中左右前後五<lb/>
衞軍士而儀鑾司𨽻焉十五年罷府及司置錦衣衞統<lb/>
軍與諸衛同所屬有南北鎮撫司十四所𨽻又有将軍<lb/>
<pb n="KR3j0161_WYG_063-1b"/>
力士校尉人䓁其職掌直駕侍衞廵察捕緝䓁事恩功<lb/>
寄禄無常員恒以都指揮都督統之永樂定都後照例<lb/>
開設雖職事仍舊而任遇漸加視諸衞獨重焉<lb/>
　　錦衣衞與在京諸衞即唐人十六衞之遺制凡諸<lb/>
　　衞親軍皆以番直宿衞執戈㦸嚴廵警監門禁而<lb/>
　　錦衣所掌者乃鹵簿儀仗之事旗手所司者乃旗<lb/>
　　纛金鼔之物諸衞皆統軍卒而錦衣獨領校尉力<lb/>
　　士即周之虎賁旅賁也諸軍皆世卒而府軍獨簽<lb/>
<pb n="KR3j0161_WYG_063-2a"/>
　　㓜軍即漢之六郡良家子也諸衞正倅一惟其世<lb/>
　　獨錦衣之任則不必世而以能盖御座則夾陛而<lb/>
　　立御輦則扶轅以行出警而入蹕承旨而傳宣皆<lb/>
　　在所司而詔獄所寄則又重矣又按錦衣衛本國<lb/>
　　初儀鑾司後定為親軍都督府而司𨽻焉十五年<lb/>
　　罷府及司置錦衣親軍指揮使司鎮撫司理衞中<lb/>
　　刑名如列衞而兼簡軍匠所謂南鎮撫司也北鎮<lb/>
　　撫司本添設専理詔獄成化十四年始給印分司<lb/>
<pb n="KR3j0161_WYG_063-2b"/>
　　得直達上下法司覆提領衞事者恒以都指揮都<lb/>
　　督或恩功或寄禄掌侍衞之事凡将軍力士校尉<lb/>
　　分番䕶駕直宿巡察凡大朝常駕出入督設鹵簿<lb/>
　　儀仗凡皇城四門日夜番直廵察之凡盗賊奸宄<lb/>
　　街塗溝渠宻緝而時省之凡奉㫖鞫獄録囚事與<lb/>
　　三司從事凡比試監焉<lb/>
　　錦衣典親軍其後寄以詗察之柄體勢日重然本<lb/>
　　非尊官也故雖紀綱門達逯杲之寵寄横肆然綱<lb/>
<pb n="KR3j0161_WYG_063-3a"/>
　　達不過都指揮僉事杲僅指揮同知而已袁彬自<lb/>
　　都指揮出僉都府方晉横玉正徳初指揮髙得材<lb/>
　　縁從父鳳柄司禮傳陞右都督終以非例於五府<lb/>
　　帶俸錢寧繼踵此官雖貴盛之極而意猶歉之請<lb/>
　　以都指揮理事下兵部議曲為諛觧遂成不疑沿<lb/>
　　流至於朱陸極矣今考太保兼少傅者一人陸炳<lb/>
　　太保兼太子太傅一人朱希孝太子太傅一人劉<lb/>
　　守有左都督一人錢寧右都督一人陳寅都督同<lb/>
<pb n="KR3j0161_WYG_063-3b"/>
　　知一人余廕已上皆掌衞督行事官校者也右都<lb/>
　　督一人錢安都督同知三人袁天章孫鈺楊俊卿<lb/>
　　已上同掌衞督捕者也其他恩廕管事左右都督<lb/>
　　如麥祥髙恕黄浦之類不可勝紀矣<lb/>
　　天順成化及𢎞治初年錦衣指揮門達袁斌朱驥<lb/>
　　䓁提督緝捕毎至十年或十一二年方一類奏下<lb/>
　　兵部定議陞者不過五七人多止十人賞或以布<lb/>
　　絹鈔錠無功者撻而斥之已而有挐獲妖言陞襲<lb/>
<pb n="KR3j0161_WYG_063-4a"/>
　　一輩之例於是人競貪功肆行羅織<lb/>
　　嘉靖初命兵科給事夏言御史鄭本公兵部主事<lb/>
　　汪文盛查覈冒濫武職言䓁上言太祖開天唘運<lb/>
　　一時翊□元臣封公者只六人封侯伯者二十八<lb/>
　　人文皇帝靖難封拜亦不過十餘人慎重名器如<lb/>
　　此其錦衣一衞額設指揮使一同知二僉事三鎮<lb/>
　　撫一所千百户各有定員自正統後貴妃尚主公<lb/>
　　侯中貴子弟多寄禄衞中逓進用事至正徳間奄<lb/>
<pb n="KR3j0161_WYG_063-4b"/>
　　宦擅權貴倖子弟以奏帶冒銜錦衣者尤多大抵<lb/>
　　奏帶之數太濫紀騐之次失實武選之法盡壊往<lb/>
　　往安居長安寄名邉徼今查應革者二千一百九<lb/>
　　十九員名歲省度支十萬計本兵彭澤覆奏從之<lb/>
　　然裁革未幾濫授如故至隆慶四年復汰冒濫官<lb/>
　　旗一千一百十五人然邉功之冒報内侍之傳奉<lb/>
　　勲戚之陳乞相襲以為故事至以寄廕錦衣加銜<lb/>
　　五府者尤比比此眀政之一蠧也<lb/>
<pb n="KR3j0161_WYG_063-5a"/>
　　隆慶中刑科給事中舒化疏朝廷設立厰衞原以<lb/>
　　捕盗防奸細非以察百官也駕馭百官乃天子之<lb/>
　　權而奏劾諸司責在臺諫朝廷自有公論今以暗<lb/>
　　訪之權歸諸厰衞萬一人非正直事出寃誣是非<lb/>
　　顛倒殃及善良陛下何由知之且朝廷既慿厰衞<lb/>
　　厰衞必委之番役此軰貪殘何所不至人心憂危<lb/>
　　衆目睚眦非盛世所宜有也上命付司知之<lb/>
　　崇禎四年五月給事中許國榮論厰衞疏臣以厰<lb/>
<pb n="KR3j0161_WYG_063-5b"/>
　　衛緝事舊制所載為臣奸大逆偶一行之至變而<lb/>
　　為事件則失立法本意而近於告宻告宻非盛世<lb/>
　　風也臣請先言其理而徐及其事皇上或以為事<lb/>
　　件設而天下無遁情臣竊謂天下從此政多隠情<lb/>
　　皇上或以秘訪所致得於獨聞不知若輩正借此<lb/>
　　為招揺之榜様納賄之便門其受皇上重託而冀<lb/>
　　其不欺者止掌厰掌衛之臣耳勢不得不轉寄耳<lb/>
　　目於夥長旗番此輩復展轉旁寄豈盡忠肝義膽<lb/>
<pb n="KR3j0161_WYG_063-6a"/>
　　見利不揺者乎其初亦效小忠小信採㡬實事以<lb/>
　　取信皇上因而宻窺意旨巧示靈騐以震讋通國<lb/>
　　遂畏之如虎况止有厰衞緝事之人而無緝事厰<lb/>
　　衞之人彼能顛倒人之是非而人不敢操其是非<lb/>
　　何憚而不恣其所欲為或準賄之有無以繪人之<lb/>
　　妍媸或因賄之多寡以装事之輕重皇上之威靈<lb/>
　　隂為所竊而不覺此臣泛言流弊必至之理也然<lb/>
　　今日肆毒無忌者不盡在真厰衞而在假充厰衞<lb/>
<pb n="KR3j0161_WYG_063-6b"/>
　　之人盖以厰衞二字為破膽之霹靂而奸棍惡少<lb/>
　　遂假為嚇詐装頭敢就所聞錯陳其概如紬商劉<lb/>
　　文斗行貨到亰奸棍趙瞎子䓁口稱厰衞揑指漏<lb/>
　　稅宻擒于崇文門東小橋廟内因捜其底賬載有<lb/>
　　舖户羅紹所李思懐䓁十餘家并行拿拷共詐銀<lb/>
　　二千餘兩矣長子縣教官推陞縣令忽有數棍擁<lb/>
　　入其寓内口稱厰衞指為營幹得来詐銀五百兩<lb/>
　　矣菜市口魚行酒舘遵禁罷肆忽有奸棍劉科䓁<lb/>
<pb n="KR3j0161_WYG_063-7a"/>
　　口稱厰衞排其户指有宿醖魚腥各詐錢數十貫<lb/>
　　矣山西觧官買辦黒鉛照數交足衆棍窺有餘剰<lb/>
　　在潞紬舖内口稱厰衞指尅官物捉拿王舖䓁四<lb/>
　　家各詐銀千餘兩矣蘇州顧監生挟數百金為加<lb/>
　　納資衆棍窺其愚穉可啖口稱厰衞拿人罄刦其<lb/>
　　資一鬨散矣醫士楊四置買紗絹衆棍疑有積蓄<lb/>
　　口稱厰衞因告行提鎻禁碾児衚衕席捲其槖而<lb/>
　　後釋放矣此猶肆詐於城市者也風聞薊門孔道<lb/>
<pb n="KR3j0161_WYG_063-7b"/>
　　假偵邉庭往来如織如玉田馬户項福䓁先經有<lb/>
　　四棍假稱厰衞索騎於前未幾而踵至索騎者復<lb/>
　　有多人一日之内兩被驛騷窮詰之始知贗鼎則<lb/>
　　其假詐邉方未經敗露者不知幾何人矣凡此特<lb/>
　　千百中之一二也至於散在各衙門者藉口密探<lb/>
　　故露踪跡紀言紀事筆底可操禍福書吏畏其播<lb/>
　　弄風波不得不醵金隂餌之遂相沿為例而莫可<lb/>
　　問矣總之真厰衞之壊事厰衞之臣得而懲之唯<lb/>
<pb n="KR3j0161_WYG_063-8a"/>
　　疑真疑假觸處設阱被害者吞聲飲恨而舉朝又<lb/>
　　畏言發禍随姑俟其自敗臣拚死為皇上陳其大<lb/>
　　略伏乞勅下該衙門益加嚴毖此後敢有假冒務<lb/>
　　置諸法即有萬不容已之役亦湏慎擇而使存緝<lb/>
　　事之舊制去事件之苛條俾小民安於里商賈安<lb/>
　　於市於皇上平眀未必無小補矣<lb/>
　　洪武二十年正月焚錦衣衞刑具先是天下官民<lb/>
　　有犯者俱命屬法司其有重罪逮至亰者或令収<lb/>
<pb n="KR3j0161_WYG_063-8b"/>
　　繫錦衣衞審實情詞用事者因以非法凌虐上聞<lb/>
　　之怒命焚之<lb/>
　　崇禎十一年六月諭提督東司房吳孟眀今年火<lb/>
　　星逆度兩次為災猛烈慘酷深可驚悼夫刑罰所<lb/>
　　以誅不仁緝訪惟欲得真事茍或悮加善良飾虚<lb/>
　　為實大犯命官之戒必干天地之和近来人情作<lb/>
　　奸者固多仇詐者亦不少今後凡有首報事件旗<lb/>
　　番止許拘人或爾親審叮嚀刑官虚公查質真者<lb/>
<pb n="KR3j0161_WYG_063-9a"/>
　　據實㕘處誣者即時開釋仍将首報之人反坐示<lb/>
　　戒不許徑自拿人私行拷打彼卑官小卒以衙門<lb/>
　　為活計惟知嗜利鮮有良心是以有錢者賣放無<lb/>
　　錢者方来呈禀所以真者已不勝其狼狽若誣者<lb/>
　　即使放去亦人傷財盡矣甚至張冠李戴増少為<lb/>
　　多或久禁暗處或苦打屈服砌成可惡情状令人<lb/>
　　一見輒怒此時全慿爾心腹大臣以清嚴作標虚<lb/>
　　公為準固不可避怨縦奸决不可疎忽偏聽若事<lb/>
<pb n="KR3j0161_WYG_063-9b"/>
　　果偶誤縱獄成本上仍應撿舉改正若别衙門偶<lb/>
　　有平反亦虚心聽之舊例事多平反原問衙門無<lb/>
　　罪不必堅持初入之言偏執已見到底䕶短遂非<lb/>
　　輕視人命非惟有負任使抑且自損隂功然亦不<lb/>
　　許因此推諉滋曠溺職戒之戒之特諭<lb/>
　　按錦衣衞堂上官每駕出則戎装帶繡春刀扈從<lb/>
　　繡春刀極小然非上賜則不敢佩也其校尉皆衣<lb/>
　　濟遜其名仍元舊也元史云國師法王至假法駕<lb/>
<pb n="KR3j0161_WYG_063-10a"/>
　　半仗以為前導詔省府臺院官以及百司庶府兼<lb/>
　　服銀鼠濟遜此元人禮服後乃為下役之服緝事<lb/>
　　番役在唐稱為不良人有不良帥主之即漢之大<lb/>
　　誰何也立名甚竒<lb/>
　<lb/>
　<lb/>
　<lb/>
　<lb/>
<pb n="KR3j0161_WYG_063-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春眀夢餘録卷六十三<lb/>
</p>
<p>
</p>
  </div>
</body>
</text>
</TEI>
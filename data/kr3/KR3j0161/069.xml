<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘録卷六十九</head> <lb/>
    <p>
<pb n="KR3j0161_WYG_069-1a"/>
欽定四庫全書<lb/>
　春明夢餘録卷六十九<lb/>
　　　　　　　　　　吏部左侍郎孫承澤撰<lb/>
　　川渠<lb/>
通惠河即玉河也發源昌平州神仙泉過榆河會一畆<lb/>
馬眼泉遶甕山後滙為七里濼東入都城西水門貫積<lb/>
水潭積水潭者皇城内西海子也又稍東從月橋入内<lb/>
府環繞宫殿南出玉河橋由大通橋至通州與白河合<lb/>
<pb n="KR3j0161_WYG_069-1b"/>
袤一百六十里元郭守敬所鑿十里一閘蓄水濟運元<lb/>
人名通惠焉入明廢不治天順二年漕運總兵官都督<lb/>
楊茂先請脩之以省從張家灣陸輓者命户部尚書楊<lb/>
鼎工部侍郎喬毅往視還言通州至京城四十餘里古<lb/>
有通惠河古道石閘尚存永樂間曾於此河搬運大木<lb/>
以此度之船亦可行先年曾奏欲於此河積水船運又<lb/>
有議欲於三里河從張家灣烟墩橋以西疏挑二十里<lb/>
灣泊糧船以避水患者二事俱未施行今此河道通流<lb/>
<pb n="KR3j0161_WYG_069-2a"/>
其水約深二尺不勞疏挑惟用閘蓄水令運糧衛所每<lb/>
船二十五隻造一剥船自備米袋挨次剥運如此則運<lb/>
士得省脚費而困憊少蘇矣今䝉命臣等同叅將袁佑<lb/>
等親詣昌平縣元人引水去處及宛平大興通州地方<lb/>
三里河各河道將行船故迹逐一踏勘及據元史并各<lb/>
閘見樹碑文所載事疏稽考回奏看得閘河原有舊閘<lb/>
二十四座以通水道但元時水在宫墻外船得進入城<lb/>
内海子灣泊今水從皇城中金水河流出難循故道行<lb/>
<pb n="KR3j0161_WYG_069-2b"/>
船須用從宜改圖除元人舊引昌平東南山白浮泉水<lb/>
往西逆流徑過祖宗山陵恐於地理不宜及一畆泉水<lb/>
經過白羊口山溝雨水衝截俱難導引外及勘得城南<lb/>
三里河至張家灣運河口袤延六十餘里舊無河源正<lb/>
統間因脩城壕作壩蓄水慮恐雨多水溢故於正陽橋<lb/>
東南低窪處開通壕口以泄其水始有三里河名自壕<lb/>
口三里至八里始接渾河舊渠兩岸多人家廬舍墳墓<lb/>
流向十里迤南全接舊河流入張家灣白河其水深處<lb/>
<pb n="KR3j0161_WYG_069-3a"/>
止有二三尺淺處一尺餘闊處僅丈餘窄處未及一丈<lb/>
今若用此河行船凡河身窄狹淤淺處必用濬深開闊<lb/>
凡遇人家房垣墳所必須拆毁那移且以今闊處一丈<lb/>
計之水深二尺若散於五丈之闊止深四寸况春夏天<lb/>
旱泉脉易乾流水更少糧船剥運俱難行使兼且沿河<lb/>
堤岸髙者必須剷削低者缺者必須增築填塞又有走<lb/>
沙急湍處俱要創閘派夫脩挑倘水少又須增引别處<lb/>
水來相濟若引西湖之水則自河口迤西直至西河堤<lb/>
<pb n="KR3j0161_WYG_069-3b"/>
岸未免添置閘座若引草橋之水必須於大祀壇邊一<lb/>
路創鑿溝渠亦恐有碍况其源又止出彰義門外玉匠<lb/>
局等處馬跑等地泉亦不深逺大抵此河天旱則淤壅<lb/>
淺澀雨澇則漫𣪚衝突徒勞人力卒難成功决不可開<lb/>
况元人開此河曾用金口之水勢洶湧衝沒民舍船不<lb/>
能行卒為廢河此乃不可行之明騐也今會勘得玉泉<lb/>
龍泉及月兒柳沙等泉諸水其源皆出於西北一帶山<lb/>
麓堪以導引滙於西湖見今大半流出清河若從西湖<lb/>
<pb n="KR3j0161_WYG_069-4a"/>
源頭將分水青龍閘閉住引至玉泉諸水從高梁河量<lb/>
其分數一半仍從皇城金水河流出其餘從都城外壕<lb/>
流轉通會流於正陽門東城壕再將泄入三里河水閘<lb/>
住併流入大通橋閘河随時開閉天旱水小則閉閘瀦<lb/>
水短運剥船雨澇水大則開閘泄水放行大舟况河道<lb/>
閘座見成不用增造官吏閘夫見有不須添設臣等勘<lb/>
時曾將慶豐平津通流等閘下板七葉剥船已驗可行<lb/>
若板下至官定水則其船亦可通行止是閘座河渠間<lb/>
<pb n="KR3j0161_WYG_069-4b"/>
有决壞淤淺處要逐加脩濬較之欲創三里河工程甚<lb/>
省况前元開創此河漕運七八十年公私便宜後來廢<lb/>
弛今若復興則舟楫得以環城灣泊糧儲得以近倉上<lb/>
納在内食糧官軍得以就近闗給通州該上糧儲又得<lb/>
運來都城與夫天下百官之朝覲四方外國之貢獻其<lb/>
行李方物皆得直抵都城下若此事舉行實天意暢快<lb/>
人心歡恱足以壯觀我聖朝京師萬萬年太平之氣象<lb/>
也伏望聖明早賜裁處乞勅各該衙門會計物料量撥<lb/>
<pb n="KR3j0161_WYG_069-5a"/>
官匠并各營見<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>官軍人等自西山玉泉一帶并都城<lb/>
周圍壕<graphic n="KR2238" url="https://raw.githubusercontent.com/kanripo/KR-Gaiji/master/images/KR2238.png" mimeType="image/png"/>及大通橋直抵通州張家灣一路河道分工<lb/>
逐一脩濬如此則不惟省一時糧運之脚價實足以垂<lb/>
萬世無窮之利益矣明年發軍夫九萬餘往治尋以災<lb/>
異罷後成化十一年詔平江伯鋭等濬之一年而成自<lb/>
都城東大通橋抵張家灣渾河口百六十餘里漕船稍<lb/>
通然坐獨引西湖泉水之半不踰二歲淺澀如舊嘉靖<lb/>
六年廵倉御史吳仲請復開之上使户部侍郎王軌工<lb/>
<pb n="KR3j0161_WYG_069-5b"/>
部侍郎王詔往議軌等言漕國計也必如元人引白河<lb/>
故事令大船皆可直達京師則必大興工役其費稍鉅<lb/>
惟據見存故閘稍脩治之聽小車剥船並行而載且以<lb/>
便歸運之軍詔可<lb/>
　　元史中統二十八年郭守敬至上都别陳水利十<lb/>
　　有一事其一大都運糧河不用一畆泉舊源别引<lb/>
　　北山白浮泉水西折而南經甕山泊自西水門入<lb/>
　　城環匯於積水潭復東折而南出南水門合入舊<lb/>
<pb n="KR3j0161_WYG_069-6a"/>
　　運糧河每十里一置牐比至通州凡為牐七距牐<lb/>
　　里許上重置斗門互為提閼以過舟止水上覽奏<lb/>
　　喜曰當速行之於是復置都水監俾守敬領之首<lb/>
　　事於二十九年之春告成於三十年之秋賜名曰<lb/>
　　通惠役興之日上命丞相以下皆親操畚鍤為之<lb/>
　　倡咸待守敬指授而後行事置牐之處往往於地<lb/>
　　中偶值舊時甎木時人為之感服船既通行公私<lb/>
　　省便先時通州至大都陸運官糧歲若千萬石方<lb/>
<pb n="KR3j0161_WYG_069-6b"/>
　　秋霖雨驢畜死者不可勝計至是皆罷是秋車駕<lb/>
　　還自上都過積水潭見其舳艫蔽水大恱特賜錢<lb/>
　　一萬二千五百緡仍以舊職兼提調通惠河漕運<lb/>
　　事守敬又欲於澄清牐稍東引水與北壩河接且<lb/>
　　立牐麗正門西令舟楫得環城往來志不就而罷<lb/>
盧溝河出太原天池伏流至朔州馬邑從雷山陽發為<lb/>
渾泉而為桑乾河鴈門應州雲中諸水皆會經太行山<lb/>
入宛平縣界東南至看丹口分為二一東流至通州髙<lb/>
<pb n="KR3j0161_WYG_069-7a"/>
麗莊入白河是為渾河一南流至霸水合易水又南至<lb/>
丁字沽入運河仍從本河是河過懷來束兩山間至京<lb/>
城西四十里石經山東地平而土疏衝擊震盪遷徙不<lb/>
常往代常脩築國朝特重云<lb/>
　　水經注云澤水至雍奴入笥溝謂之合口是矣隋<lb/>
　　圖經云澤水即桑乾河也寰宇記云桑乾水西北<lb/>
　　自昌平縣來南流經郡城西又東流經郡城南又<lb/>
　　東南與髙梁河合按桑乾河即今之盧溝河也俗<lb/>
<pb n="KR3j0161_WYG_069-7b"/>
　　呼曰渾河亦曰小黄河又名漯河以源出朔州馬<lb/>
　　邑縣之桑乾山故曰桑乾河郡國志云范陽有張<lb/>
　　塜臨桑乾河側名為張華村<lb/>
　　四明王荁云渾河即桑乾河從保安舊城過沿河<lb/>
　　口通石港口直抵盧溝河宋蘇轍渡桑乾詩北渡<lb/>
　　桑乾氷欲結心畏穹廬三尺雪南渡桑乾風始和<lb/>
　　氷開易水應生波葢桑乾下流為渾河渾河下流<lb/>
　　為盧溝以其濁故呼渾河以其黒故呼盧溝本一<lb/>
<pb n="KR3j0161_WYG_069-8a"/>
　　水也渾河奔騰澎湃勢如殷雷亦曰小黄河跨河<lb/>
　　板橋甚欹行者率猿臂渡毛骨盡竦萬歷戊子秋<lb/>
　　九月十六日聖駕還自夀宮駐蹕功德寺明日幸<lb/>
　　石景山觀渾河上先登中板橋諸臣翼而趨中流<lb/>
　　顧問輔臣水從何來申時行對曰從大漠經居庸<lb/>
　　下天津則朝宗於海矣上曰觀此水則黄河可知<lb/>
　　因勅河臣亟脩堤岸毋妨漕計諸臣頓首謝<lb/>
　　晋陵蔣一葵記河因桑乾山名一名漯水相傳黄<lb/>
<pb n="KR3j0161_WYG_069-8b"/>
　　河伏流自山西馬邑縣金龍池發源流至保安舊<lb/>
　　城燕尾河與洋河諸水合唐賈島詩無端更渡桑<lb/>
　　乾水却望并州是故鄉即此每當晴空月正野曠<lb/>
　　天低曙色蒼蒼波光淼淼為京師八景之一曰盧<lb/>
　　溝曉月　又記盧溝河金人呼黒水河橋亘周行<lb/>
　　金明昌初建正統間重修長二百餘歩左右石欄<lb/>
　　刻為獅形凡一百狀數之輒隠其一　又記盧溝<lb/>
　　橋由西北行十里渡王家嶺嶺勢由西來蜿蜒數<lb/>
<pb n="KR3j0161_WYG_069-9a"/>
　　里至此復西向川原獻媚林谷爭竒余登嶺南望<lb/>
　　則渾河一線如遊龍東望則宫闕参差與石相映<lb/>
　　北望則九陵在焉佳氣葱籠似領袖西山而襟帶<lb/>
　　之者<lb/>
　　楊榮脩堤記天下之難治者莫踰水而治水之先<lb/>
　　者莫踰京師故大禹之蹟首在冀州豈非以水之<lb/>
　　利害所係者大而畿甸之内宜慎其防以為𢎞逺<lb/>
　　之圖也歟盧溝之河至京城西四十里石經山之<lb/>
<pb n="KR3j0161_WYG_069-9b"/>
　　東地勢平而土脉疏衝激震蕩遷徙弗常後魏都<lb/>
　　督河北道諸軍事建成侯劉靖及子平鄉侯𢎞築<lb/>
　　戾陵堰以防之水患以息後人思其功謂之劉師<lb/>
　　堰歷世既乆水勢漸更下流十五里距盧州不遠<lb/>
　　有白狼窩口時復衝决漫流而東浸沒田廬民弗<lb/>
　　安業聖朝建北京視河為襟帶永樂間屢嘗脩築<lb/>
　　輒復傾圯今聖天子嗣位命工部侍郎李庸内官<lb/>
　　監少監姜山義往任厥事復命太監阮公安少保<lb/>
<pb n="KR3j0161_WYG_069-10a"/>
　　工部尚書吳公中總其事宜勅其務存堅乆勿為<lb/>
　　茍且庶幾暫勞永逸群公效命材謀共濟經始於<lb/>
　　正統元年冬畢工於二年夏凡用工匠二萬餘月<lb/>
　　給糧餉以萬計累石重甃培植加厚崇二丈三尺<lb/>
　　廣如之延袤百六十五丈視昔益堅既告成賜名<lb/>
　　固安堤置守䕶者二十家建神祠於上有司以時<lb/>
　　修祀禮凡督事悉賜鈔幣以勞之其視築戾陵堰<lb/>
　　役費加倍而堅實亦過之<lb/>
<pb n="KR3j0161_WYG_069-10b"/>
金口在京西通盧溝河<lb/>
　　元郭守敬建議金時自燕京之西麻峪村分引盧<lb/>
　　溝一支東流穿西山而出是為金口其水自金口<lb/>
　　以東燕京以北溉田若干頃其利不可勝計兵興<lb/>
　　以來典守者懼有所失因以大石塞之今若接視<lb/>
　　故迹使水得通流上可以至西山之利下可以廣<lb/>
　　京畿之漕上納其議又言當於金口西預開減水<lb/>
　　口西南還大河令其深廣以防漲水突入之患帝<lb/>
<pb n="KR3j0161_WYG_069-11a"/>
　　善之<lb/>
三里河在城南元時名文明河接通惠河為漕儲運道<lb/>
今鐡閘尚存<lb/>
　　國初户部楊茂疏看得京城南原有三里河直通<lb/>
　　張家灣烟墩橋自橋往西疏濬深濶二十餘里却<lb/>
　　將烟墩木橋改作吊橋糧船到彼灣泊可免漂流<lb/>
　　之患若將此河濬深直至三里河作平水壩三四<lb/>
　　截於内置匾淺剥船令運船由此盤壩以達京師<lb/>
<pb n="KR3j0161_WYG_069-11b"/>
　　歲可省車脚數百萬乞命工部踏勘明白將在京<lb/>
　　操備旗軍暫借分上畢事誠為經乆之利<lb/>
　　嘉靖中大學士桂蕚疏近皇上遣户工二部漕運<lb/>
　　等官相視地方欲自大通橋直達通州將及月餘<lb/>
　　言人人殊臣竊以為營度者未得其詳不敢不再<lb/>
　　請皇上擇之臣聞大通橋河源出自昌平州神仙<lb/>
　　泉南會一畆馬眼二泉繞出甕山後滙七里濼即<lb/>
　　今之西湖東入都城西水門貫積水潭即今之海<lb/>
<pb n="KR3j0161_WYG_069-12a"/>
　　子又東至月橋入内府南出都城東水門過大通<lb/>
　　橋又東五十餘里至通州入白河此河元郭守敬<lb/>
　　由古水道開濬非自守敬創始盖西山諸水由皇<lb/>
　　城東出每當山水泛漲由此而泄引之入白河以<lb/>
　　濟漕運故置閘以時啓閉初非為行舟設也成化<lb/>
　　十二年平江伯陳鋭不察其故建言脩復憲宗皇<lb/>
　　帝命户部左侍郎翁世資工部左侍郎王詔挑濬<lb/>
　　仍濬西湖諸泉以益水勢可放運船千餘直抵大<lb/>
<pb n="KR3j0161_WYG_069-12b"/>
　　通橋下既而水急岸狹船不可泊未幾即耗船退<lb/>
　　幾不能全遂不復行正徳七八年亦嘗挑濬竟無<lb/>
　　成功葢京師之地西北髙峻自大通橋下視通州<lb/>
　　勢若建瓴而强為之且未免有害非徒無益而已<lb/>
　　惟正陽門外東偏有古三里河一道東有南泉寺<lb/>
　　西有玉泉庵至今基下俱有泉脉由三里河繞出<lb/>
　　慈源寺八里莊五箕花園一帶直抵張家灣烟墩<lb/>
　　港地勢低下故道俱存冬夏水脉不竭見今天壇<lb/>
<pb n="KR3j0161_WYG_069-13a"/>
　　北蘆葦園草場九條巷其地下者俱河身也髙者<lb/>
　　即舊馬頭明白易見不假經畫稍加脩治即可復<lb/>
　　也但附近勢家莊園故成化六年楊茂雖嘗建議<lb/>
　　而不敢盡言但請置壩而已後亦竟沮不行成化<lb/>
　　十二年踏勘而勢家買通欽天監以為地居京師<lb/>
　　子午方位為説不知三里河乃在都城㢲已實非<lb/>
　　子午方也今若誠按此脩濬則公私大船俱可直<lb/>
　　抵三里河不但便搬剥而已<lb/>
<pb n="KR3j0161_WYG_069-13b"/>
白河源出邊外經宻雲縣霧靈山為潮河川而富河罾<lb/>
口河七渡河桑乾河三里河俱于此會名白河南流經<lb/>
通州合通惠及榆渾諸河至張家灣總名曰潞河並南<lb/>
流楊村以北通惠之勢峻若建瓴白河之流淤沙易阻<lb/>
夏秋水漲則懼潦冬春水微則病澀藉濬治焉<lb/>
　　水經注云鮑邱水又南逕潞縣故城西漢光武遣<lb/>
　　吳漢耿弇等破銅馬五幡於潞東謂是縣矣屈而<lb/>
　　東南流逕潞城南世祖拜彭寵為漁陽太守後寵<lb/>
<pb n="KR3j0161_WYG_069-14a"/>
　　叛光武遣遊擊將軍鄧隆伐之軍於是水之南遺<lb/>
　　壁故壘存焉鮑邱水又東南入夏澤澤南紆曲渚<lb/>
　　一十餘里北佩謙澤𣺌望無垠按志州城北二十<lb/>
　　五里有盞兒淀廣袤三頃水上開花浮若金盞而<lb/>
　　名此即古謙澤也今廢為馬房地鮑邱水即潞河<lb/>
　　俗名白河以其兩岸皆白沙不産青艸云<lb/>
髙梁河水經出自并州黄河之别源東逕昌平境沙澗<lb/>
又東南經髙梁店流入都城海子宋太祖伐遼與遼將<lb/>
<pb n="KR3j0161_WYG_069-14b"/>
耶律沙等戰於髙梁河即此<lb/>
　　魏劉靖脩髙梁河碑魏使持節都督河北道諸軍<lb/>
　　事征北將軍建城鄉侯沛國劉靖字文恭登梁山<lb/>
　　以覩源流相原隰以度形勢嘉武安之通渠美秦<lb/>
　　民之殷富乃使帳下督丁鴻軍士千人以嘉平二<lb/>
　　年於髙梁河造堨開車箱渠髙梁河者出自并州<lb/>
　　黄河之别源也長岸峻固直截中流積石籠以為<lb/>
　　主髙一丈東西長三十丈南北廣七十餘歩依北<lb/>
<pb n="KR3j0161_WYG_069-15a"/>
　　岸立水門門廣四丈立水堨長十丈山水暴發則<lb/>
　　乗堨東下平流守常則自門北入灌田歲二千頃<lb/>
　　凡所封地百餘萬畆至景元三年辛酉詔書以民<lb/>
　　食轉廣陸發不贍遣謁者樊晨更制水門水流乗<lb/>
　　車箱渠自薊西北逕昌平東盡漁陽潞縣凡所潤<lb/>
　　舍四五百里髙下孔濟原隰底平疏之斯溉决之<lb/>
　　斯𣪚道渠口以為濤門灑滮池以為甘澤施加於<lb/>
　　當時敷被於後世積三十六載至元康五年夏六<lb/>
<pb n="KR3j0161_WYG_069-15b"/>
　　月洪水暴出毁損四分之三君少子驍騎將軍平<lb/>
　　鄉侯𢎞受命持節監幽州諸軍事遐惟前勳親詣<lb/>
　　山川指授規畧命司馬闗内侯逢惲内外將士二<lb/>
　　千人起長岸立石渠脩治水門門廣四丈立水堨<lb/>
　　五尺興復載利通塞之宜凖遵舊制凡用工四萬<lb/>
　　有餘諸部王侯不召而至襁負趨亊者葢數千人<lb/>
　　詩載經始勿亟易稱民忘其勞斯之謂乎於是二<lb/>
　　府文武之士感秦國思鄭渠之績魏人置豹祀之<lb/>
<pb n="KR3j0161_WYG_069-16a"/>
　　義乃遐慕仁政追述成功是年十月十一日刋石<lb/>
　　立表以記勲烈按此河名裏漕河北達京師長店<lb/>
　　運艘鱗集即通惠河也<lb/>
琉璃河在良鄉縣南四十里金史作劉李河有二大姓<lb/>
居此也大房山孔水入焉石橋跨之形勢鉅麗橋建於<lb/>
嘉靖二十年各處捐銀三十餘萬上助銀九萬三千兩<lb/>
又自西山諸泉來者曰胡良河自紫荆闗外鐡鎻崖入<lb/>
者曰巨馬河晋劉琨守此以拒石勒處也二河俱有大<lb/>
<pb n="KR3j0161_WYG_069-16b"/>
橋建於萬歷二年橋成上命輔臣張居正撰碑以頌太<lb/>
后功德<lb/>
潞河一名沽水一名鮑邱水記云通州城西三十里有<lb/>
潞河源出北山南流<lb/>
　　按志沽水有二即東西潞水也源自塞北丹花嶺<lb/>
　　來合九泉水南逕安樂縣故城西南與螺山之水<lb/>
　　合為西潞河又南逕狐奴城西與鮑邱水合為東<lb/>
　　潞河<lb/>
<pb n="KR3j0161_WYG_069-17a"/>
清河在德勝門外二十里距昌平州五十里以水清冽<lb/>
故名源自州境一畆泉經燕丹村東南合榆河下流為<lb/>
沙河經順義會白河跨清河有橋永樂間造橋因河以<lb/>
名跨沙河亦有橋正統間造賜名安濟劉尚書龍云過<lb/>
清河時微雨初霽車塵不起望昌平山若美人新沐雲<lb/>
鬟翠髻環列天際<lb/>
榆河源自昌平境南月兒灣即古濕餘河又名溫餘河<lb/>
經順義縣境會白河以入潞芹城水在州東北四十里<lb/>
<pb n="KR3j0161_WYG_069-17b"/>
流至藺溝入焉又黄花鎮川河自塞外流入黄花鎮亦<lb/>
注焉<lb/>
潮河在寳坻縣東二十里一名白龍港源自梨河泃河<lb/>
鮑邱河至縣界三义口合流為糧運河入於海又有柳<lb/>
沽河自玉田縣來渠河自香河縣來俱由縣東南注白<lb/>
龍港故邑有渠陽之稱<lb/>
霸河距霸州城南三里為白溝河之下流志云瓦河水<lb/>
在城西南三百歩與城南之沙塘二河合即寰宇記之<lb/>
<pb n="KR3j0161_WYG_069-18a"/>
五渠也<lb/>
　　州北達京師二百餘里川原平衍厥壤卑下西北<lb/>
　　諸山水合胡良河至州界苑家口洪波瀰漫一望<lb/>
　　無際皆滙於此既滙而盈後乃東流出於丁字沽<lb/>
　　注白河以入於海入海處呼為飛魚口舊築河堤<lb/>
　　起涿州東境按固安至州境之趙村務臨津水口<lb/>
　　經州南闗有古城址相傳趙武靈王所築也堤長<lb/>
　　三百餘里廣尋有二尺址倍之崇丈有八尺傍植<lb/>
<pb n="KR3j0161_WYG_069-18b"/>
　　榆柳以為固其間為水口一百六十有七至文安<lb/>
　　縣之蘇家橋大城之辛張口而止<lb/>
新河在漷縣西一名漷河自盧溝水分流至縣界折而<lb/>
為三其一徑東入白河其一為新莊河南流武清縣界<lb/>
其一為黄漚河東注馬家莊飛放泊<lb/>
三角淀在武清縣南武清漢雍奴縣注水經云雍奴藪<lb/>
澤之名四靣有水曰雍水不流曰奴水經云沽水又東<lb/>
至雍奴縣西入笥溝志云縣南八十里有三角淀周廻<lb/>
<pb n="KR3j0161_WYG_069-19a"/>
二百餘里即古雍奴水也笥溝其别名耳笥溝水自范<lb/>
甕口王家陀河及劉道口魚兒里諸水滙於大沽港水<lb/>
經注謂笥溝水滙衆川而東注混同一瀆云<lb/>
直沽在武清縣東南八十里衛河白河丁字沽合流於<lb/>
此又西南合清沽港水流四十里名海口每日潮至楊<lb/>
村云<lb/>
　　附新開河<lb/>
薊州河運薊州軍餉也明初用遮洋船從直沽出海轉<lb/>
<pb n="KR3j0161_WYG_069-19b"/>
餉薊時有漂沒天順二年開直沽河焉<lb/>
　　唐神龍中於漁陽開平虜渠傍海穿漕以避海難<lb/>
　　此葢唐蹟也<lb/>
昌平河運諸陵官軍餉也起鞏華城外安濟橋抵通州<lb/>
渡口止袤百四十五里<lb/>
宻雲河運宻雲官餉也本白河上流自牛欄山而下與<lb/>
潮河川交會水勢深廣嘉靖三十四年總督薊遼保定<lb/>
都御史楊博請捍塞就通利合以濟餉四十三年總督<lb/>
<pb n="KR3j0161_WYG_069-20a"/>
劉燾發卒濬治而潮河川直達通州凡宻雲鎮歲餉十<lb/>
萬悉用小舟轉粟省車輓入河費上嘉燾賜賚之<lb/>
　　嘉靖十四年十一月香河縣郭家莊自開新河一<lb/>
　　道長一百七十丈闊五十一丈有竒較舊河近十<lb/>
　　餘里有司以聞命祭河神<lb/>
　　水泉<lb/>
玉泉在玉山東北泉出石罅間因鑿石為螭頭泉從螭<lb/>
口噴出鳴若雜佩色若素練味極甘美瀦而為池廣三<lb/>
<pb n="KR3j0161_WYG_069-20b"/>
丈許池東跨小石橋水經橋下東流入西湖為京師八<lb/>
景之一名曰玉泉垂虹往時翰林學士黄諫品泉水自<lb/>
郊畿論之以玉泉為第一自城内論之以文華殿東大<lb/>
庖厨井為第一作京師水記<lb/>
水源頭在香山之北兩山相夾諸泉湧出流至退谷傍<lb/>
伏行地中至玉泉山復出<lb/>
丹砂泉在香山下相傳為葛稚川丹井井二一泉水上<lb/>
湧一泉水横流味極甘冽<lb/>
<pb n="KR3j0161_WYG_069-21a"/>
卓錫泉在甕山之陽泉傍有寺曰碧雲其泉湧出繞寺<lb/>
而出<lb/>
龍泉自金山西山下湧出滙而為池甃石為暗渠引水<lb/>
伏流約五里許南經功德寺前入西湖<lb/>
清冷泉在京城西三十里覺山之頂味甘冽<lb/>
魚藻池泉在南城東南一帶皆泉元人三里河之源也<lb/>
今坎而為池以養魚舊有瑶池殿<lb/>
金井在京城南魏村社永樂間嘗駐蹕於此賞其甘冽<lb/>
<pb n="KR3j0161_WYG_069-21b"/>
遂命甃之<lb/>
義井在京城西南二十五里四圍沉碧相傳為唐時置<lb/>
滿井在東直門外有泉湧出冬夏常滿<lb/>
　　公安袁宏道紀燕地寒花朝節後餘寒猶厲凍風<lb/>
　　時作作則飛沙走礫局促一室之内欲出不得每<lb/>
　　冐風馳行未百歩輒返二十二日天稍和偕數友<lb/>
　　出東直門至滿井髙柳夾堤土膏微潤一望空濶<lb/>
　　若脱籠之鵠於時氷皮始解波色乍明鱗浪層層<lb/>
<pb n="KR3j0161_WYG_069-22a"/>
　　清徹見底晶晶然如鏡之初開而冷光之乍出於<lb/>
　　匣也山巒為晴雪所洗娟然如拭鮮姸明媚如倩<lb/>
　　女之靧靣而髻鬟之始掠也柳條將舒未舒柔梢<lb/>
　　披風麥田淺鬛寸許遊人雖未盛泉而茗者罍而<lb/>
　　歌者紅裝而蹇者亦時時有風力雖尚勁然徒歩<lb/>
　　則汗出浹背凡曝沙之鳥呷浪之鱗悠然自得毛<lb/>
　　羽鱗鬛之間皆有喜氣始知郊田之外未始無春<lb/>
　　而城居者未之知也夫能不以遊墮事而瀟然於<lb/>
<pb n="KR3j0161_WYG_069-22b"/>
　　山石草木之間者惟此官也而此地適與余近余<lb/>
　　之遊將自此始惡能無記己亥之二月也<lb/>
　　閩人蔣德璟記出安定門從北郊壇遶後取西北<lb/>
　　過大教場一望空濶雪殘土潤行麥田間頗有幽<lb/>
　　致二里許荒村數家錯落柴扉折而入即滿井也<lb/>
　　井三靣皆窪池而井獨髙黝不見底因繫石於綆<lb/>
　　測之可二十五尺下皆樹根也根下復得丈許其<lb/>
　　大可一丈圍井千百年常滿大旱不縮大寒不氷<lb/>
<pb n="KR3j0161_WYG_069-23a"/>
　　溢井幹而出為小石函受之上有亭亭四周為小<lb/>
　　石溝蜿蜒而下滙於池遂與東南水會於通州鴻<lb/>
　　寳云其竒不如濟南趵突諸泉然皆地旺氣濆湧<lb/>
　　而成予謂自太行山迤邐數千里至西山一帶其<lb/>
　　勢甚雄𣪚而平陂結為都城宜吉氣之随地起也<lb/>
　　北人疎朴徧尋無碑碣可讀僅環池柳十餘株古<lb/>
　　者腹穿横斜入畫泉味甘冽予為獨酌一盂而弟<lb/>
　　瓏兒熺亦至鵬洲出所携酒蔬就村榻環坐限韻<lb/>
<pb n="KR3j0161_WYG_069-23b"/>
　　作詩各一律轟飲良快日且西復移榻井前酌數<lb/>
　　廵而歸<lb/>
龍潭在盧師山潭廣丈許上有巨石覆之其下深不可<lb/>
測有大青小青二龍潛於此二龍出則雲氣随之歲旱<lb/>
禱雨輒應歷代相傳俱有封號立廟於潭上歲時祭祀<lb/>
九龍池在皇陵翠屛山下出泉九穴鑿石為龍水從吻<lb/>
出瀦而為池<lb/>
　　學士程敏政記成化戊戌有事於西陵自昌平尋<lb/>
<pb n="KR3j0161_WYG_069-24a"/>
　　九龍池迤西山而南絶小磵磵小騰沸石齒間馬<lb/>
　　為之前却踰磵望前峰趨之失道徑茂淤入灌莾<lb/>
　　中遇樵者指示乃並高阜東南行不五里忽聞雞<lb/>
　　犬聲出谷中相顧異之俯瞰得委巷草舍隠然成<lb/>
　　村詢之乃陵卒所居池適在其南未至池石瀬濺<lb/>
　　濺北流入溝塍稍寛處輒有蒲芷叢翳鵞鴽泳游<lb/>
　　其下自朱門入池方廣踰十丈重垣䕶之覆以黄<lb/>
　　甓石琢九龍首嵌西垣下呀然張頦噴泉沫入池<lb/>
<pb n="KR3j0161_WYG_069-24b"/>
　　有聲泠然相應池上石壁千仞巉削如斧鑿痕泉<lb/>
　　脉出其中山脚為小石方井識泉源檜竹桃柳夾<lb/>
　　池東西一峰蒼然峙其南池中影沉沉紺寒門稍<lb/>
　　東為月闗洩水水淙出闗東為小渠過石梁乃縈<lb/>
　　廻西入山下田即前所見者予命從者下石磴以<lb/>
　　碗承龍口泉飲一勺味甘爽毛骨森然聽陵卒道<lb/>
　　文廟駐蹕泉上事乆之乃去<lb/>
一畆泉在昌平州西南新屯廣一畆許流入清河以資<lb/>
<pb n="KR3j0161_WYG_069-25a"/>
糧運<lb/>
百泉在州西南四里平地湧出不計其數中有三大泉<lb/>
濶徑丈許一曰源泉一曰黄泉一曰響泉是也又有龍<lb/>
泉出州東南五里之龍泉山溫泉出州西北二十五里<lb/>
之湯峪虎眼泉在昌平舊縣西北城下流至豐善村入<lb/>
榆河<lb/>
聖水泉在房山下又西南有伏龍穴名龍城峪峪出湯<lb/>
泉上方寺在山絶頂有泉如斗汩汩不絶<lb/>
<pb n="KR3j0161_WYG_069-25b"/>
孔水洞在大房山東北懸崖千尺石竇如門深不可測<lb/>
時有白龍出焉樵牧徃徃聞絲竹音有人乗桴窮源五<lb/>
六日無所抵惟見仙䑕晝飛頳鱗游泳而已唐開元歲<lb/>
每旱必遣使投金龍玉璧禱之立應金大和中有桃花<lb/>
瓣浮出其大如當五錢按孔水洞今訛為雲水洞距上<lb/>
方寺南十二里<lb/>
湯泉在遵化西北福泉山下<lb/>
　　王緱山衡記取道薊州過石門石門兩山嶻嶪正<lb/>
<pb n="KR3j0161_WYG_069-26a"/>
　　鎻驛道道傍祠漢張將軍純以有捍禦功也又二<lb/>
　　十里為湯泉泉在山坡下初漫羡四溢戚將軍繼<lb/>
　　光始甃石為池池正壓九新堂深二丈許廣幾倍<lb/>
　　之水勢壯甚然適如石而止未至數十歩聲湯湯<lb/>
　　然氣滃滃然若不可嚮邇即而俯之静若元鑑可<lb/>
　　捧而盥其氣香其味冲泡起於下大小□□若轉<lb/>
　　念珠投以錢作蛺蝶舞與泡影相頡頏良乆乃下<lb/>
　　池之南穴而下水支委於牆外種荷花一渠緑浄<lb/>
<pb n="KR3j0161_WYG_069-26b"/>
　　可把又溝其北石唇承之穿堂而出中堂為簷除<lb/>
　　甓為小方塘以上受雨而下引泉客至則設版焉<lb/>
　　其東則銅龍張舌噴泉甚怒迤行入浴池池之隂<lb/>
　　有竇焉蓄寒水浴者時其溫凉之候而啓閉之九<lb/>
　　新堂後有池如偃月寒水所自出色正凝碧余愕<lb/>
　　問主者具言泉本寒沁有石根可一畆類焦釡覆<lb/>
　　之水受石性故沸所不及則不葢數武之内而水<lb/>
　　火共鼎亦一竒也已乃循行壁間讀武宗宮人王<lb/>
<pb n="KR3j0161_WYG_069-27a"/>
　　氏詩末有溶溶一脉流千古不為人間洗冷腸之<lb/>
　　語顧見塞外諸山層複如青蓮瓣長城為𢃄金湯<lb/>
　　屹然相與歎山河兩戒之不偶時有老卒問以塞<lb/>
　　上事對娓娓而流涕為言戚將軍將軍賞罰嚴得<lb/>
　　士死力其所規造無論戍堞樓櫓即小小臺館皆<lb/>
　　有意要於不可易常因材於山因力於士無侈費<lb/>
　　而其大指則恐士卒驕惰難用故欲練磨之於斧<lb/>
　　薪畚鍤之間葢彼時雖外嚴斥堠内通苞苴而將<lb/>
<pb n="KR3j0161_WYG_069-27b"/>
　　帥猶得以其意為官故其財力與精神俱閒可以<lb/>
　　鼛鼓寓軍興可以遊觀寓蒐閲今一切絞急迫促<lb/>
　　文武吏局促自守此佳泉怪石僅以供吾軰幽閒<lb/>
　　好事之賞而聞且有以為禁者嗟乎欵堅而網宻<lb/>
　　者數十年於兹矣葢昔之敝竇無一焉而邊事竟<lb/>
　　如之何也<lb/>
　<lb/>
　春明夢餘録卷六十九<lb/>
</p>
<p>
</p>
  </div>
</body>
</text>
</TEI>
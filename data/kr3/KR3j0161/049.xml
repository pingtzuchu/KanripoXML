<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘録卷四十九</head> <lb/>
    <p>
<pb n="KR3j0161_WYG_049-1a"/>
欽定四庫全書<lb/>
　春明夢餘録卷四十九<lb/>
　　　　　　　　　　吏部左侍郎孫承澤撰<lb/>
　　通政使司<lb/>
通政使司在太常寺南東向初置察言司設司令掌受<lb/>
四方章奏尋革十年始置通政使司正三品設通政使<lb/>
左右通政左右叅議經厯司經厯知事職專出納帝命<lb/>
通達下情闗防諸司出入公文奏報四方臣民實封建<lb/>
<pb n="KR3j0161_WYG_049-1b"/>
言陳情伸訴及軍情聲息災異等事成化二年増設謄<lb/>
黄右通政列銜本司不與司事後革<lb/>
　　洪武十年七月置通政司掌出納諸司文書敷奏<lb/>
　　封駁之事時官制初立上重其任頗難其人刑部<lb/>
　　主事曾秉正新擢陜西叅政未行遂命為通政使<lb/>
　　以應天府尹劉仁為左通政諭曰壅蔽於言者禍<lb/>
　　亂之萌専恣於事者權姦之漸故必有喉舌之司<lb/>
　　以通上下之情以達天下之政昔者虞之納言唐<lb/>
<pb n="KR3j0161_WYG_049-2a"/>
　　之門下省皆其職也今以是職命卿等官以通政<lb/>
　　為名政猶水也欲其常通無壅遏之患卿其審命<lb/>
　　令以正百司逹幽隐以通庶務當執奏者勿忌避<lb/>
　　當駁正者勿阿隨當敷陳者勿隐蔽當引見者勿<lb/>
　　留難無巧言以取容無苛察以邀功無讒間以欺<lb/>
　　罔公清直亮以處厥心庶不負委任之意<lb/>
　　按通政即古之納言舜典帝曰龍朕堲讒説殄行<lb/>
　　震驚朕師命汝作納言夙夜出納朕命惟允朱子<lb/>
<pb n="KR3j0161_WYG_049-2b"/>
　　曰納言之官命令政教必使審之既允而後出則<lb/>
　　讒説不得行而矯偽無所託矣敷奏復逆必使審<lb/>
　　之既允而後入則邪僻無自進而功績有稽矣周<lb/>
　　之内史漢之尚書魏晋以來所謂中書門下省皆<lb/>
　　此職也<lb/>
　　菽園雜記通政司所以出納王命為朝廷之喉舌<lb/>
　　宣逹下情廣朝廷之聰明於政體闗係甚重也洪<lb/>
　　武永樂間實封皆自御前開拆故奸臣有事即露<lb/>
<pb n="KR3j0161_WYG_049-3a"/>
　　無倖免者自天順間有投匿名書言朝廷事者於<lb/>
　　是始有闗防然其時但拘留進本人在官候㫖㫖<lb/>
　　出即縱之未嘗窺見其所奏事也後不知始于何<lb/>
　　年乃有拆封類進及副本備照之説一有訐奏左<lb/>
　　右内臣及勲戚大臣者本未進而機已洩被奏者<lb/>
　　往往經營倖免原奏者多以虚言受祸祖宗闗防<lb/>
　　奸黨通逹下情之意至是無復存矣可勝歎哉<lb/>
　　京朝官封事自㑹極門内臣收進其餘皆自通政<lb/>
<pb n="KR3j0161_WYG_049-3b"/>
　　司入惟各邉總兵官都指揮指揮等官差來奏事<lb/>
　　人員鴻臚寺序班連本連人引進俟本進收訖該<lb/>
　　管序班引出收在本寺宿歇次日早天明放出<lb/>
　　毎遇常朝通政司奏事原不拘起数寓圃雜記云<lb/>
　　自太祖相傳列聖臨朝每至日昃不遑朝食惟欲<lb/>
　　逹四聰以來天下之言英宗以㓜冲即位三閣老<lb/>
　　楊榮等慮聖體易倦因創新制毎日早朝止許言<lb/>
　　事八件前一日先以副本詣閣下豫以各事處分<lb/>
<pb n="KR3j0161_WYG_049-4a"/>
　　陳上遇奏依所陳傳㫖而已英宗既崩三臣繼卒<lb/>
　　無人敢復祖宗之舊至天啓時惟奏二事及余於<lb/>
　　崇禎之十年間侍班猶見奏四事格套相沿無禆<lb/>
　　實政至通叅一官初制吏部㑹同禮部考授後亦<lb/>
　　惟吏部按資陞授昧初制矣<lb/>
　　洪武中通政使門下有一紅牌書云奏事使當時<lb/>
　　恐下情不得上逹執此牌可以直入内府守衞等<lb/>
　　官不敢阻<lb/>
<pb n="KR3j0161_WYG_049-4b"/>
　　四方奏報雨澤章疏舊皆貯通政司司臣有欲送<lb/>
　　科臣收貯者仁宗曰祖宗所以令天下奏雨澤者<lb/>
　　盖欲前知水旱以施恤民之政此良法羙意今州<lb/>
　　縣雨澤章奏乃積於通政司上之人何由知又欲<lb/>
　　送給事中收貯是欲上之人終不知也如此徒勞<lb/>
　　州縣何為自今四方所奏雨澤至即封進<lb/>
　　舊制題本紙四葉一接末一接不用四葉盡紙所<lb/>
　　長毎葉六行毎行二十字比奏本頗大具年月獨<lb/>
<pb n="KR3j0161_WYG_049-5a"/>
　　占一葉本中字只許占年月上一行過二行則年<lb/>
　　月<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>書一葉<lb/>
　　洪武十七年二月定諸司文移紙式凡奏本紙髙<lb/>
　　一尺三寸一品二品衙門文移紙三等皆髙二尺<lb/>
　　五寸長五尺為一等四尺為一等三尺為一等案<lb/>
　　驗紙二等皆長二尺五寸髙一尺八寸為一等二<lb/>
　　尺為一等三品至五品衙門文移紙髙二尺長一<lb/>
　　尺案驗紙髙一尺八寸長二尺五寸六品七品衙<lb/>
<pb n="KR3j0161_WYG_049-5b"/>
　　門文移紙髙一尺八寸長二尺五寸案驗紙髙一<lb/>
　　尺六寸長二尺八品九品與未入流衙門文移紙<lb/>
　　髙一尺六寸長二尺案驗紙髙一尺四寸長一尺<lb/>
　　八寸不如式者罪之<lb/>
　　章奏有正有副正本御覽副本啓東宫者實封同<lb/>
　　進無東宫則不用副<lb/>
　　奏疏之式掲其要别書於後謂之貼黄外封所書<lb/>
　　事目日月謂之引黄崇禎元年上諭諸臣章奏倣<lb/>
<pb n="KR3j0161_WYG_049-6a"/>
　　古人貼黄之法自撮節要粘原本進覽以便執要<lb/>
　　從輔臣李國<graphic n="KR1376" url="https://raw.githubusercontent.com/kanripo/KR-Gaiji/master/images/KR1376.png" mimeType="image/png"/>之請也<lb/>
　　章疏貼黄有三種一則宋人貼黄乃於状劄中未<lb/>
　　了事復貼黄以増入如尺牘中又言是也一則本<lb/>
　　朝文武陞除事故則録底本藏於内府即詹事通<lb/>
　　政樞郎所司清黄是也一則本朝制於賀謝等表<lb/>
　　上面貼黄帖一方如印大帖下用印黄帖上所書<lb/>
　　如聖夀冩進賀聖夀表文正旦冩進賀正旦表文<lb/>
<pb n="KR3j0161_WYG_049-6b"/>
　　冬至冩進賀冬至表文謝恩冩進上謝恩表文末<lb/>
　　後年月日上亦印封皮上用黄帖上所書如前黄<lb/>
　　帖下用印印下冩具官臣某進謹封於上進謹封<lb/>
　　字上用印是也近日貼黄則書其疏中大要節文<lb/>
　　又一體矣然軍機疏往往不同以無暇及也<lb/>
　　崇禎元年上諭各衙門章奏未經御覽批紅不許<lb/>
　　報房抄發洩漏機宻一概私掲不許擅行抄傳違<lb/>
　　者治罪<lb/>
<pb n="KR3j0161_WYG_049-7a"/>
　　上傳章奏冗長不便省覽以後各衙門條陳章疏<lb/>
　　務要節明其字不出一千如詞意未盡不妨再夲<lb/>
　　具奏着通政司申飭<lb/>
　　上傳内閣夲内凡遇天地祖宗列后字樣皆要出<lb/>
　　格朕不敢與並列卿等傳示各衙門欽奉遵行<lb/>
　　附載<lb/>
　　崇禎十三年監生凃仲吉疏伏惟皇上好問好察<lb/>
　　過於古先哲王惟恐一夫失所為聖徳累故極芻<lb/>
<pb n="KR3j0161_WYG_049-7b"/>
　　蕘之言未嘗不樂聞而採擇焉臣不自量以前月<lb/>
　　十五日具奏為明主可與忠言草野義甘受罪懇<lb/>
　　祈天心轉圜以慰天下萬世一疏中言黄道周至<lb/>
　　清至勤真忠真孝及其言戅招尤因薦被逮廷杖<lb/>
　　殘息加以圜幽竊謂皇上必欲誅結黨敗類之臣<lb/>
　　則道周非其人必欲誅孤行獨立之臣則道周當<lb/>
　　死此通國至愚所共心傷非獨臣草野之私見也<lb/>
　　臣聞嚴命匍匐萬里願從葉廷秀之後冐請天誅<lb/>
<pb n="KR3j0161_WYG_049-8a"/>
　　使臣疏得上逹皇上震怒殺臣杖臣繫臣俱甘如<lb/>
　　飴不意通政抑臣之疏三格不封若有所為而然<lb/>
　　者不曰臣疏不當封而曰寛以俟之可也不曰臣<lb/>
　　言無當而曰惟存此議論可也是司臣良心未冺<lb/>
　　亦未嘗以臣言為謬但畏罪耳臣復激切懇封而<lb/>
　　司臣辭色俱厲至令衙役辱臣不許臣進夫臣書<lb/>
　　生雖㣲志頗以古人自任亦成均教育以為異日<lb/>
　　効忠於朝廷建不朽之業者司臣爵位雖尊不過<lb/>
<pb n="KR3j0161_WYG_049-8b"/>
　　患得失保禄秩耳以一朝之權而阻千秋之論豈<lb/>
　　不輕朝廷羞當代之士耶况臣所言有禍無福有<lb/>
　　死無生是天下所心哀而不敢出口者非敢效一<lb/>
　　班衣冠敗類及紛紛市棍之徒藉上書希圖倖進<lb/>
　　者比司臣何不之審耶嗟乎在廷懼罪不惜賢才<lb/>
　　而使書生冐死惜之為大臣者當慚愧無地反以<lb/>
　　出納之寄而撓忠義之心使聖代闢門明目逹聰<lb/>
　　之典壅閉實甚然臣頭可㫁臣疏不可抑也伏乞<lb/>
<pb n="KR3j0161_WYG_049-9a"/>
　　皇上取臣原奏賜覽即立殺臣臣無所恨矣亦無<lb/>
　　虚臣犬馬齒二十七讀書報國之志也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0161_WYG_049-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春明夢餘録卷四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘録卷二十七</head> <lb/>
    <p>
<pb n="KR3j0161_WYG_027-1a"/>
欽定四庫全書<lb/>
　春明夢餘録卷二十七<lb/>
　　　　　　　　　　吏部左侍郎孫承澤撰<lb/>
　　光禄寺<lb/>
光禄寺在皇城東華門内初為宣徽院尚食尚醴二局<lb/>
繼改光禄寺掌祭饗宴勞酒醴膳羞之事辨其名數㑹<lb/>
其出入量其豐約以聽於禮部凡祭祀請眎牲進飲福<lb/>
酒胙凡薦新共品物凡祭塟共祭物凡牲果嘉蔬移上<lb/>
<pb n="KR3j0161_WYG_027-1b"/>
林苑共不給市諸民視時估十加一凡市直季支凡貢<lb/>
獻果鮮厨料省受之凡噐皿移工部若募工兼作之嵗<lb/>
省其成敗凡宴待四方貢使差其等共之凡傳奉宣索<lb/>
籍記而覆奏之監以科道官各一人其屬四署曰大官<lb/>
曰珍羞曰良醞曰掌醢而司牲司牧二局𨽻焉<lb/>
　　周官天官膳夫上士二人中士四人下士八人府<lb/>
　　二人史二人胥十有二人徒百有二十人掌王之<lb/>
　　食飲膳羞以養王及后世子即今光禄寺官之職<lb/>
<pb n="KR3j0161_WYG_027-2a"/>
　　也寺有四署曰大官即周官庖饔之任曰珍羞即<lb/>
　　周官籩人之任曰良醞周官酒人是也曰掌醢周<lb/>
　　官醢人是也周官凡膳夫甸師酒正宫人之屬皆<lb/>
　　總于太宰盖太宰之佐王將與之講論治道而經<lb/>
　　綸邦國則内必有以養其心外必有以養其身以<lb/>
　　一人而治四海則必以四海而奉一人若夫奉養<lb/>
　　有節而交于萬物有道則自有九式存焉而侈非<lb/>
　　所慮也故王日一舉一太牢也朔日加食一等則<lb/>
<pb n="KR3j0161_WYG_027-2b"/>
　　二太牢也齋之日三舉則三太牢也盖朔之聽政<lb/>
　　勞於常日於是而有加於常食祭祀將以致精明<lb/>
　　之徳自强於禮而交於鬼神不可以不備其養于<lb/>
　　是而又有加于朔反覆膳夫一官其所以奉至尊<lb/>
　　而助體氣之養者一何其至也必品嘗食乃食所<lb/>
　　以謹其節必侑徹以樂所以導其和必奉膳而贊<lb/>
　　祭所以起其敬必受祭僕司士之福與摯所以養<lb/>
　　其徳<lb/>
<pb n="KR3j0161_WYG_027-3a"/>
　　元人王惲云有㫖講䆒光禄寺職掌寺與卿漢官<lb/>
　　也應劭曰光明禄爵勲功也言光禄典郎謁者虎<lb/>
　　賁羽林舉不失徳賞不失勞故曰光禄勲郎中令<lb/>
　　秦始置掌宫殿門户及諸郎在殿中之侍衛者故<lb/>
　　曰郎中令漢因之不改北齊隋唐止掌膳許左丞<lb/>
　　衡作新定官制圖大抵以唐為則品從畧與金同<lb/>
　　洪武初禮部尚書牛諒上所考定進膳禮奏言古<lb/>
　　禮凡大祀齋日宰犢為膳以助精神上曰太牢非<lb/>
<pb n="KR3j0161_WYG_027-3b"/>
　　當用之物致齋三日而供三犢所費太侈夫儉可<lb/>
　　以制欲澹可以頤性若無節制惟事奢侈徒増傷<lb/>
　　物之心何益事神之道諒曰周禮是古人所定非<lb/>
　　過侈也上曰周官之法不行于後世多矣惟自奉<lb/>
　　者乃欲法古其可哉<lb/>
　　洪武元年正月初八日諭今後但係光禄寺買辦<lb/>
　　一應供用物件比與民間交易價錢每多十文且<lb/>
　　如肉果之類及諸項物件民人交易一百文一斤<lb/>
<pb n="KR3j0161_WYG_027-4a"/>
　　光禄寺買辦須要一百十文隨物貴賤每加一分<lb/>
　　賣物之人照依時估多取十文利息<lb/>
　　宣徳五年二月行在光禄寺厨士告言光禄竊減<lb/>
　　外國供給之弊上命行在刑部侍郎施禮執而罪<lb/>
　　之且諭禮曰光禄寺之弊不止此祖宗以来飲食<lb/>
　　供給皆有定規比聞擅自増減應給之人率不能得<lb/>
　　得者率非應給之人惟虚立案牘掩人耳目宜䆒<lb/>
　　治之因顧侍臣曰毋謂飲食細故不干大體華元<lb/>
<pb n="KR3j0161_WYG_027-4b"/>
　　殺羊享士羊斟不與遂致喪師勾踐投醪于江與<lb/>
　　衆共飲士心感悦遂成伯業以此而論所係非輕<lb/>
　　寺額設銀二十四萬先時止用十二萬餘至正嘉<lb/>
　　時用至三十六萬猶稱不足嘉靖中厨役用四千<lb/>
　　一百名<lb/>
　　嘉靖中光禄嵗用銀計三十六萬上疑有乾沒乃<lb/>
　　諭内閣今無論祖宗時兩宫大分盡省九嬪僅十<lb/>
　　餘宫中罷宴設二十年矣朕日用膳品悉下料無<lb/>
<pb n="KR3j0161_WYG_027-5a"/>
　　堪御者十壇供品不當一次茶飯朕不省此三十<lb/>
　　餘萬安所用也閣臣對祖宗時光禄寺除米豆果<lb/>
　　品外徴解本色嵗額定二十四萬彼時該寺嵗用<lb/>
　　不過十二三萬節年積有餘剰後加添至四十萬<lb/>
　　近年稍減乃用三十六萬其花費情弊可知而冐<lb/>
　　費之弊有四一傳取錢糧原無印記止慿手票取<lb/>
　　討莫敢問其真偽一内外各衙門闗支酒飯或一<lb/>
　　人而支數分者或其事已完而酒飯尚支者一門<lb/>
<pb n="KR3j0161_WYG_027-5b"/>
　　禁不嚴下人侵盗無筭一每嵗増買磁噐數多臣<lb/>
　　查得㑹典内一欵凡本寺供用物件每月差御史<lb/>
　　一員照刷具奏内府尚膳監刋刻花攔印票遇有<lb/>
　　上用諸物某日于光禄寺取物若干用印鈐盖照<lb/>
　　數支領進用本寺仍置文簿登記嵗終㑹計稽查<lb/>
　　此一例不知何年停罷若查復舊規則諸弊可革<lb/>
　　矣乃切責該寺官而添差御史月籍該寺支費進<lb/>
　　覽<lb/>
<pb n="KR3j0161_WYG_027-6a"/>
　　神宗朝宫膳豐盛列朝所未有不支光禄錢糧彼<lb/>
　　時内臣甚富皆令輪流偹辦以華侈相勝又收買<lb/>
　　書畵玉噐侑饌謂之孝順上惟嵗時賞賜而已至<lb/>
　　崇禎禁止一日欲食米糖内臣奏令御膳監製進<lb/>
　　上問一料所費㡬何對曰得銀八兩上以銀三錢<lb/>
　　令赴市買之須臾捧一盒至上分給各皇子公主<lb/>
　　笑曰此寜須八兩耶<lb/>
　　崇禎十五年春光禄寺支用<lb/>
<pb n="KR3j0161_WYG_027-6b"/>
　　皇帝膳每日三十六兩　每月一千四十六兩<lb/>
　　厨料在外　又藥房靈露飲用粳米老米黍米在<lb/>
　　外<lb/>
　　皇后膳每日十一兩五錢　每月三百三十五兩<lb/>
　　厨料二十五兩八錢<lb/>
　　懿安皇后同<lb/>
　　承乾皇貴妃　翌坤貴妃兩宫每月各一百六十<lb/>
　　四兩<lb/>
<pb n="KR3j0161_WYG_027-7a"/>
　　皇太子膳並厨料每月一百五十四兩九錢<lb/>
　　定王　永王兩宫每月各一百二十兩　光禄寺<lb/>
　　每月册奏一切内外諸費約用二萬餘兩<lb/>
　　崇禎十六年癸未九月上諭内閣輔臣修省應有<lb/>
　　實政庶㡬挽回氣運仰希天慈如賊冦失事各案<lb/>
　　應速結戰守有功應速叙此二事全賴先生每秉<lb/>
　　公擔當如錢糧不足亟宜節儉先自朕躬始若祀<lb/>
　　典豐潔仍舊不敢議減外朕久服浣濯之衣此無<lb/>
<pb n="KR3j0161_WYG_027-7b"/>
　　可議惟日用膳品減去一半各宫分減去十分之<lb/>
　　四宫女内員桌銀減去十分之三通俟平定之日<lb/>
　　照舊在外衙門有可節裁者亦著照此推行再如<lb/>
　　兵火焚殺之酷災變死亾之慘朕皆不能拯捄消<lb/>
　　弭殊愧君師之位今又添嬪御之奉乃是増過増<lb/>
　　慚之舉其選擇之事竟宜停止此亦節儉之一事<lb/>
　　其章疏沉壓過多朕不能朝上夕下稽誤政㡬皆<lb/>
　　朕之過當極力披閲發行先生每即擬㫖来行<lb/>
<pb n="KR3j0161_WYG_027-8a"/>
　　寺中典故<lb/>
　　光禄卿蔚能朝邑人於成化初以吏員為禮部侍<lb/>
　　郎管光禄卿事盡心職事每宴㑹躬自檢視必求<lb/>
　　豐潔在光禄三十年未嘗持一臠還家嘗率其僚<lb/>
　　請清查入内供應噐皿有㫖逮問能謂衆曰上怒<lb/>
　　不可測某老矣請獨任之諸公方嚮用不以相累<lb/>
　　也既而獨受責降調官南京退無後言<lb/>
　　鄭宗仁於正徳中以太僕卿調光禄卿凡供應俱<lb/>
<pb n="KR3j0161_WYG_027-8b"/>
　　照𢎞治初年例日省百金上幸光禄寺樓呼之為<lb/>
　　節儉管家<lb/>
　　永樂十三年十二月初十日行在光禄寺卿張泌<lb/>
　　等謹奏為不遵舊制事切照洪武年間凡遇筵宴<lb/>
　　禮部奏請合宴人數坐𣲖本寺造辦茶飯完備鴻<lb/>
　　臚寺堂上官提督司賔司儀分擺班次序班搬放<lb/>
　　茶飯桌椅斟酒逓湯已有成規近年以来四方使<lb/>
　　臣朝貢及遇節令筵宴序班止是殿内斟酒逓湯<lb/>
<pb n="KR3j0161_WYG_027-9a"/>
　　其餘搬放茶飯桌椅斟酒逓湯等項俱係本寺整<lb/>
　　理臣等累對鴻臚寺官説知舊制事例其寺丞丁<lb/>
　　鐸髙慶司賔司儀王神等視為泛常畧不䆒心照<lb/>
　　例改正又不分擺與宴官人等依品序坐致使攙<lb/>
　　越擠匝難以供應非惟背舊制乖禮儀實乃故違<lb/>
　　舊制俱合拏送法司問罪縁係京官未敢擅便奉<lb/>
　　聖㫖且記他每一遭都察院着御史看着今後再<lb/>
　　不依舊制時拏了問當即又奉聖㫖但有攙越班<lb/>
<pb n="KR3j0161_WYG_027-9b"/>
　　次的再不許他入宴<lb/>
　　正統二年諭比聞進宫中食物所用噐皿扛索十<lb/>
　　還一二重復造用甚費財擾民今後凡進食物必<lb/>
　　須印信揭帖備書噐皿扛索之數與收領内官姓<lb/>
　　名尚膳監如數還之不足即以奏聞敢隐瞞扶同<lb/>
　　者悉坐以罪復勅宮中六尚司知之<lb/>
　　隆慶初詔罷寶坻縣等處採取魚鮮自今薦新上<lb/>
　　供俱令光禄寺備辦毋得奏遣内臣著為令<lb/>
<pb n="KR3j0161_WYG_027-10a"/>
　　萬歴二年光禄寺積米二十七萬石倉厫滿盈奏<lb/>
　　于東安門外買房一區改為外倉<lb/>
　　明初筵宴祭祀凡茶食果品俱係散撮至天順後<lb/>
　　始用粘初每盤髙二尺用荔枝圎眼一百二十斤<lb/>
　　以上棗柿二百六十斤以上舊制各衙門堂上官<lb/>
　　皆支光禄寺酒饌正統七年以光禄寺卿奈亨言<lb/>
　　始罷之六科給事中辦事科中每日支用如故寫<lb/>
　　抄監生每人日給米一升五日一支<lb/>
<pb n="KR3j0161_WYG_027-10b"/>
　　故事自冬至後至春日殿前將軍甲士賜酒肉名<lb/>
　　曰頭腦酒<lb/>
　　琉璃厰有牧羊地一十三頃四十一畞舊屬尚膳<lb/>
　　監後以光禄寺卿趙錦請以羊發有司而地遂荒<lb/>
　　廢<lb/>
　　朝廷每賜臣下筵宴其噐皿俱各領回珍貯之以<lb/>
　　為傳家祭噐<lb/>
　　國子監監生寫倣紙每季移送光禄寺作麵袋<lb/>
<pb n="KR3j0161_WYG_027-11a"/>
　　寺有鐵梨木酒柞可盛醞三十石洪武中籍沒沈<lb/>
　　萬三家物永樂移置寺中<lb/>
　　吏部選官于棕棚賜宴必用糯米糕一盤永樂朝<lb/>
　　吏部説選正值上用饌掇御前米糕賜之命光禄<lb/>
　　寺以為例<lb/>
　<lb/>
　<lb/>
　<lb/>
<pb n="KR3j0161_WYG_027-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春明夢餘録卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘録卷四十三</head> <lb/>
    <p>
<pb n="KR3j0161_WYG_043-1a"/>
欽定四庫全書<lb/>
　春明夢餘録卷四十三<lb/>
　　　　　　　　　　吏部左侍郎孫承澤撰<lb/>
　　兵部二<lb/>
　　輿圖考<lb/>
　　周禮職方氏掌天下之圖以掌天下之地辨其邦<lb/>
　　國都鄙四夷八蠻七閩九貉五戎六狄之人民與<lb/>
　　其財用九穀六畜之數要周知其利害<lb/>
<pb n="KR3j0161_WYG_043-1b"/>
　　掌天下之地圖而隸於司馬何也謹之也戰國策<lb/>
　　士每言窺周室則可以按圗籍争天下漢大將軍<lb/>
　　王鳯亦云太史公書有地形阨塞不宜在諸侯王<lb/>
　　然則古人圖志雖司徒營之即藏之司馬秘不必<lb/>
　　見所以弭姦而防患也蕭何入秦獨收圖書自漢<lb/>
　　掌之司空浸以泄露當時如淮南諸王皆按輿地<lb/>
　　圖謀變以此知古人之慮逺矣<lb/>
　　凡用兵制勝以識形勢為先然有天下之形勢有<lb/>
<pb n="KR3j0161_WYG_043-2a"/>
　　一方之形勢有戰陣間之形勢得之則成失之則<lb/>
　　敗成敗之為利害有不可勝計者矣今之儒者鮮<lb/>
　　或談兵要之錢穀甲兵皆吾人分内事何可以不<lb/>
　　講也且如唐安禄山既犯東京眷留不去李泌郭<lb/>
　　子儀皆請先取范陽以覆其巢穴此真識形勢者<lb/>
　　也肅宗急於收復不從其䇿河北之地由此失之<lb/>
　　終唐之世而不能復黄巢横行入廣髙駢請分兵<lb/>
　　守郴循梧昭桂永數州之險自将由大庾度嶺擊<lb/>
<pb n="KR3j0161_WYG_043-2b"/>
　　之此真識形勢者也使從其言巢直罝中兎爾而<lb/>
　　當國曾莫之省巢果覆出為惡遂致滔天然則形<lb/>
　　勢之所繫豈小哉<lb/>
　　京城北九十里昌平州州東北九十里黄花鎮自<lb/>
　　鎮歴白馬陳家吊馬等峪闗口四十八而古北口<lb/>
　　又一十四關口至峨嵋寨中歴黄松峪将軍石凡<lb/>
　　五口而薊州東岸峪自關以東歴寛峪等關凡十<lb/>
　　口而遵化縣之馬蘭峪乃歴沙皮羅文松青龍井<lb/>
<pb n="KR3j0161_WYG_043-3a"/>
　　兒潘家口團亭寨闗口三十一而喜峰口又七十<lb/>
　　口而遷安縣之青山口又十二口而冷口又三口<lb/>
　　而劉家口又四口而盧龍縣之桃林口又四口而<lb/>
　　昌黎縣之界嶺箭桿等六口而撫寧縣之義院口<lb/>
　　又石門等五口而董家口歴大毛山小青山等十<lb/>
　　口而山海關<lb/>
　　眀初於古會州之地設大寜都司為外藩籬又收<lb/>
　　山海關喜峰口古北口黄花鎮潮河川一帶為内<lb/>
<pb n="KR3j0161_WYG_043-3b"/>
　　藩籬永樂中遷都北平掣回大寜以其地委諾延<lb/>
　　福餘泰寜三衛而以内藩籬為界<lb/>
　　大寧既棄則開平興和不容於不失宣徳中移守<lb/>
　　獨石勢然也<lb/>
　　興和在萬全都司野狐嶺之外乃隂山之脊元之<lb/>
　　中都地宜耕牧居民亦盛宣徳間棄守龍門西人<lb/>
　　踰野狐嶺過宣府又開平去獨石馬營三四百里<lb/>
　　宣徳間棄守獨石遂失桓州興州興安宜興肥要<lb/>
<pb n="KR3j0161_WYG_043-4a"/>
　　邊地開平四日程則有玻璃谷諸要地興和四日<lb/>
　　程則有哈喇罕之險哈喇罕即五雲關闗内諸山<lb/>
　　乃隂山之脊澗壑天塹能守玻璃谷以衛開平戍<lb/>
　　五雲闗以固興和大興耕牧則萬全勢重京師益<lb/>
　　壯紫荆闗易州西南保定界倒馬關龍泉關并井<lb/>
　　陘故闗皆真定界此通燕山前後東西路偏頭寧<lb/>
　　武雁門三闗乃通南北之路為大同太原所達<lb/>
　　廢東勝則大同寜夏不為援廢大寜則遼東宣府<lb/>
<pb n="KR3j0161_WYG_043-4b"/>
　　不為援以榆林援大同寧夏則偏頭關花馬池等<lb/>
　　處所以孤弱以諾延三衛代大寜則喜峰古北口<lb/>
　　黄花鎮等處所以單薄<lb/>
　　九邊初設遼東宣府大同延綏復設寧夏甘肅薊<lb/>
　　州皆文武大臣鎮守提督又以山西鎮廵控固原<lb/>
　　共為九鎮𢎞治間設總制於固原嘉靖間設専督<lb/>
　　於三闗權任差異而邊防則九<lb/>
　　都金陵者守淮以防外庭守武昌九江以蔽上游<lb/>
<pb n="KR3j0161_WYG_043-5a"/>
　　守淮之勢東固淮安泗州自丹陽而揚州而淮安<lb/>
　　而泗州乃全淮之右臂也西固鳳陽夀州自采石<lb/>
　　而和州而鳯陽而夀州乃全淮之左臂也東無淮<lb/>
　　安雖得泗州而不為用西無鳯陽雖得合肥而不<lb/>
　　為用上㳺之勢沅湘諸水合洞庭之波而輸之江<lb/>
　　則武昌為之都會固湖廣省所以蔽九江江西諸<lb/>
　　水與鄱陽之浸滙於湓口則九江為之都會固九<lb/>
　　江所以接武昌而蔽金陵若用於天下則徐邳臨<lb/>
<pb n="KR3j0161_WYG_043-5b"/>
　　清淮安之應也洛陽鈞鄭鳯陽之應也荆州武昌<lb/>
　　之應也而襄陽又荆州之應也固荆州可以開蜀<lb/>
　　道固襄陽可以控川陜固臨清可以通燕冀固洛<lb/>
　　陽可以制潼闗其西南守江西以運百粤其東南<lb/>
　　守浙江以治閩吳皆金陵之門庭帑蔵爾<lb/>
　　欲聨屬南北以制天下於揚州臨清徐州置重臣<lb/>
　　鎮之其聨屬徐臨而執其中則濟寧為之要轄其<lb/>
　　聨屬徐揚而執其中則淮安為之要轄臨為梁冀<lb/>
<pb n="KR3j0161_WYG_043-6a"/>
　　青兖之會揚為江淮汴海之交徐為梁冀青兖江<lb/>
　　淮汴海之限<lb/>
　　金陵十衛陳列江北浦子口五衛和陽龍虎應天<lb/>
　　横海武徳直當龍江下闗處東西之中江淮衛設<lb/>
　　江浦縣瀋陽右衛設和州以防上游英武衛設紅<lb/>
　　心驛飛雄衛設池河驛廣武衛設朱龍橋鳯陽滁<lb/>
　　州之中以防北衝儀真之東鎮江之北有揚州重<lb/>
　　鎮不為慮也甘州古張掖郡肅州古酒泉郡極西<lb/>
<pb n="KR3j0161_WYG_043-6b"/>
　　北重鎮北倚合黎山山丹界甘肅之中焉支山在<lb/>
　　山丹東南五十里祁連山在酒泉張掖南連亘一<lb/>
　　帶古匃奴失此地嘗曰亡我祁連使我六畜不蕃<lb/>
　　亡我焉支使我婦女無姿本朝設行都司於甘州<lb/>
　　以肅州為都司門庭肅州城西六十里為嘉峪闗<lb/>
　　乃𦍑人要塗闗外即沙州衛古三危山在焉有覊<lb/>
　　縻六鎮古燉煌地土番所居西北有鎮番所尤孤<lb/>
　　危其地雖險溥於塩利外所垂涎紫荆倒馬大闗<lb/>
<pb n="KR3j0161_WYG_043-7a"/>
　　在北龍泉故闗小在南龍泉把總成化二年設原<lb/>
　　係倒馬提調故關𠫭将嘉靖二十二年設則並制<lb/>
　　龍泉而龍泉不屬倒馬盖徃年敵犯紫荆倒馬故<lb/>
　　龍泉為急後每犯山西則故闗為重故設故關𠫭<lb/>
　　将住劄真定當二關之中若警在五臺繁峙赴龍<lb/>
　　泉警在太原榆次赴故關又西可援廣昌南可趨<lb/>
　　順徳諸路<lb/>
　　寜武處三關之中當内外之要衝為東西之援應<lb/>
<pb n="KR3j0161_WYG_043-7b"/>
　　實陽方温嶺神池義并之門户外接八角堡内維<lb/>
　　岢嵐一守備一千户居之自偏頭徂雁門似落寞<lb/>
　　套人渡河而東焦家坪娘娘灘羊圈子等處為衝<lb/>
　　其要在偏頭闗<lb/>
　　三受降城唐所築禦敵於河外中城南直朔方西<lb/>
　　城南直靈武東城南直榆林三叠相距各四百餘<lb/>
　　里<lb/>
　　花馬池極要地成化前外患在河西敵據套而河<lb/>
<pb n="KR3j0161_WYG_043-8a"/>
　　東為敵衝花馬池居其中都憲徐公廷璋楊公一<lb/>
　　清王公瓊新舊城控禦得宜花馬池西至興武營<lb/>
　　一百二十里又西至横城堡一百四十里一漫沙<lb/>
　　漠㓂路拆墻頗易入靈韋掠環慶犯平固則清水<lb/>
　　營鐵柱泉小塩池一帶為㨗徑又自大壩廣武渡<lb/>
　　河而下至靈韋亦易<lb/>
　　蘭州重地行都司八鎮自此出宋張叔夜以天都<lb/>
　　山為守界我朝守在定火城今亦棄去止就河外<lb/>
<pb n="KR3j0161_WYG_043-8b"/>
　　作金城闗闗外即倚山較前易守榆林地乏耕牧<lb/>
　　所藉河套自套失𢎞治正徳間數千里膏腴盡為<lb/>
　　敵有榆林由是失所飬榆林無險可據左右大同<lb/>
　　寜夏勢非所及雖設迤左烽墩五十六迤右烽墩<lb/>
　　九十二而軍食兩艱諸邉鎮榆林最忠義每懐復<lb/>
　　套之憤究之志以時移漸委無事<lb/>
　　固原西北二百里海納都城控鳴沙州路東北三<lb/>
　　百里葫蘆峡城控靈韋州路<lb/>
<pb n="KR3j0161_WYG_043-9a"/>
　　宋种世衡城清澗成化九年余子俊城榆林去清<lb/>
　　澗外二百餘里是為大鎮東起黄甫川西至定邊<lb/>
　　營長亘一千二百里横絶河套之口内復塹山湮<lb/>
　　谷以為夾道地利亦多<lb/>
　　大河三門之上有小河可通延綏應運糧草各貯<lb/>
　　水次泝流儧發為便且順帶解塩數十萬充淮課<lb/>
　　國利亦頼之天順間戸書楊公鼎曾疏議不及行<lb/>
　　延綏邊覀抵三山饒陽界與固原相接榆林鎮成<lb/>
<pb n="KR3j0161_WYG_043-9b"/>
　　而延綏警備緩<lb/>
　　議處宣府者補長峪城鎮逺城之募軍益浮圗峪<lb/>
　　揷箭嶺之防守留茂山衛京操以益紫荆築李信<lb/>
　　屯界堡以固兩鎮<lb/>
　　大同地勢平衍無據且增套警而腹裏門道直衝<lb/>
　　京輔其鎮西衛朔州諸路四衝保徳岢嵐河曲及<lb/>
　　太原平陽甚易議者欲于三岔路口八栁樹堡嚴<lb/>
　　戍之若三闗𦂳要己巳之變徴調七千餘又河南<lb/>
<pb n="KR3j0161_WYG_043-10a"/>
　　山西嵗運掛籌屯糧逋負給馬疲斃昔許襄毅裁<lb/>
　　占役禁掊剋恤調遣有益邊務<lb/>
　　甘肅鎮自蘭州起至嘉峪闗㡬二千里一綫綿延<lb/>
　　嵗縻邊費止欲絶隔羌及戎以息其争其謂斷匈<lb/>
　　奴右臂非說之盡乃是宇宙一體之心而今無知<lb/>
　　之者<lb/>
　　四川天下絶險龍川松蕃鎮其北播州諸夷列其<lb/>
　　南天全黎州當其西瞿塘守其東江山四塞關峡<lb/>
<pb n="KR3j0161_WYG_043-10b"/>
　　孤開可守一當百吐蕃西控烏思蔵等䖏風俗樸<lb/>
　　魯慈教大行法令嚴飭行人所安非若倭冦烏合<lb/>
　　之衆殘侵無紀况以重險臨之為力又易南隣芒<lb/>
　　部東川烏䝉烏撒諸蠻獠要皆腹裏几上肉行都<lb/>
　　司六衛截制民夷可以安業而西之雅威茂灌南<lb/>
　　之崇慶瀘嘉馬叙北之疊溪綿漢彭石重重遶䕶<lb/>
　　深蔵三窟所慮奸宄内作地饒貯實不能施速定<lb/>
　　之術國初從階文隂平道入成都取眀昇葢以計<lb/>
<pb n="KR3j0161_WYG_043-11a"/>
　　破之茍非瞿塘東守之堅事未易成也<lb/>
　　川之形勢北有劍門不足恃而慮在松蕃松蕃以<lb/>
　　孤城介生蕃之域乃待食於龍川懸命千里之外<lb/>
　　設為𦍑戎所截則疊溪以南如建瓴而下直抵茂<lb/>
　　州西有黎州不足恃而慮在維州維州在保縣外<lb/>
　　無百里乃為董卜韓胡所據是切近之災且復有<lb/>
　　自靈闗一道可抵雅州自草坡一道可抵汶川縣<lb/>
　　自泄里壩一道可抵灌縣自清溪口一道可抵崇<lb/>
<pb n="KR3j0161_WYG_043-11b"/>
　　慶州<lb/>
　　雲南領十四府八軍民府州惟雲南大理臨安鶴<lb/>
　　慶楚雄嵌居中腹地頗饒沃餘俱瘠壌警區大抵<lb/>
　　一省夷居十之六七百蠻雜處土酋割據惟黔寜<lb/>
　　遺法沐氏世守較廣西貴州省土官差有定志而<lb/>
　　西有瀾滄衛聨屬永寜麗江以控吐蕃南有金齒<lb/>
　　騰衝以持諸甸東有元江臨安以扼交趾北有曲<lb/>
　　靖以臨烏蠻各先得其所處惟尋甸武定防戍稍<lb/>
<pb n="KR3j0161_WYG_043-12a"/>
　　踈木邦孟宻性習叵測元江景東土酋稱桀老撾<lb/>
　　車里姻好安南阿迷羅台瘴癘㣲梗廣南富州界<lb/>
　　臨左江不可不加之意也<lb/>
　　雲南自貴州烏撒衛入曲靖霑益州為通衢烏撒<lb/>
　　衛實居四川烏撒府之地又自貴州普安州入曲<lb/>
　　靖又有廣南府一路出廣西安隆上林泗城今英<lb/>
　　國禁不由又有武定一路從金沙江出四川建昌<lb/>
　　衛今亦莾塞<lb/>
<pb n="KR3j0161_WYG_043-12b"/>
　　自涪陵由達州取西鄉路入子午谷至長安纔二<lb/>
　　日楊貴妃生荔枝馳道也<lb/>
　　襄東䕫北入漢始畧為金州險阻平曠之交也西<lb/>
　　安商州與襄陽上津縣止隔金州鶻嶺<lb/>
　　地網在秦州吴璘制以拒金因平為險<lb/>
　　北邊自燉煌起至遼東一萬一千五百餘里地勢<lb/>
　　平易又界以山便於水泉便于望瞭部曲相保可<lb/>
　　為屯田<lb/>
<pb n="KR3j0161_WYG_043-13a"/>
　　甘州可屯次凉州其莊浪西寧俱可屯<lb/>
　　陕西鞏昌入階州文縣進青川所江油縣至彰眀<lb/>
　　縣綿州達成都<lb/>
　　六詔乃西南夷雲南全省之地夷語謂王為詔其<lb/>
　　都在大理麗江䝉化及四川行都司建昌之地六<lb/>
　　詔俱姓蒙氏凡名嗣代各頂父名下一字蒙舍詔<lb/>
　　在蒙化府浪穹詔在大理浪穹縣鄧賧詔在大理<lb/>
　　鄧川州施浪詔在浪穹縣麽㱔詔在麗江府蒙嶲<lb/>
<pb n="KR3j0161_WYG_043-13b"/>
　　詔在建昌衛六詔惟蒙舍居南蒙舍至皮羅閣始<lb/>
　　彊盛滅五詔而王總名南詔遷大理名大和城子<lb/>
　　閣羅鳳用叚儉魏為相獲唐西瀘令鄭回而尊之<lb/>
　　至其孫異牟尋創立法度修議禮樂設三公九爽<lb/>
　　三託諸府之官以分其任回勸尋歸唐蒙氏歴年<lb/>
　　二百五十而鄭氏趙氏楊氏迭興皆不久至石晉<lb/>
　　天福間段氏始立元世祖得南詔降叚為總𬋩迄<lb/>
　　明朝尚為鎮撫不絶<lb/>
<pb n="KR3j0161_WYG_043-14a"/>
　　黎州安撫司為巴蜀西門外有卭崃飛越青溪之<lb/>
　　險以臨吐蕃内復蔵雅州之雕門始陽靈闗以蔽<lb/>
　　腹裏重重要隘出險據險唐韋臯城此成征西之<lb/>
　　功<lb/>
　　貴州省古夷地明初分𨽻湖廣廣西雲南永樂中<lb/>
　　設流以控制土官乃川楚滇桂之衢大路三自鎮<lb/>
　　逺偏橋興隆清平平越新添龍里至省而威清平<lb/>
　　壩普定安莊安南為中路自省而威清平壩安順<lb/>
<pb n="KR3j0161_WYG_043-14b"/>
　　鎮寜永寜州普安為西路自省而劄佐龍塲谷里<lb/>
　　水西奢香金雞閣鴉歸化畢節周泥黑章瓦甸烏<lb/>
　　撒為北路小分路自省南五十里為程番自平越<lb/>
　　而南六十里為都勻自鎮逺而東北為思州為銅<lb/>
　　仁自鎮逺而北為石阡為思南自鎮逺而西北為<lb/>
　　黄平自畢節而赤水普市為永寧衛由普安西亦<lb/>
　　資孔驛達雲南曲靖平夷衛由烏撒西倘塘驛達<lb/>
　　雲南曲靖霑益州由程番南達廣西泗城州由都<lb/>
<pb n="KR3j0161_WYG_043-15a"/>
　　勻南獨山豐寧達廣西丹州由思州東達湖廣沅<lb/>
　　州由思南東達四川酉陽西達四川播州北達四<lb/>
　　川涪州由黄平達四川草塘白泥容山由永寧衛<lb/>
　　北達四川瀘州由永寧州南達廣西泗城州由省<lb/>
　　北抵寨養龍達四川播州其各小路不能悉載<lb/>
　　黎平門户全貴鎮逺都會水陸貴州省城統括諸<lb/>
　　衢廣西五屯所居荔浦斷藤府江藤縣之中當斷<lb/>
　　藤峡右臂及白石寨十二磯濛江口之衝為諸猺<lb/>
<pb n="KR3j0161_WYG_043-15b"/>
　　要道其間山泉佳秀獸木豐麗田沙衍沃足以裕<lb/>
　　其居而遏其患洪武間立所近増置城堡集獞兵<lb/>
　　而守之借其力以為用亦一隅雄鎮<lb/>
　　廣西猺獞獠蠻雜生蕃類然㣲各有别猺多性槃<lb/>
　　氏初靖江之興安義寧古田融州之融水懐逺有<lb/>
　　之猜忌䡖生烙蹠善奔能忍饑獞初居慶逺南丹<lb/>
　　之地人呼為獞今桂之荔浦修仁永福且多而忻<lb/>
　　城荔波天河永順永定尤厲其慶逺思恩分生熟<lb/>
<pb n="KR3j0161_WYG_043-16a"/>
　　二種以入編籍為熟獠無酋長版籍惟推勇者為<lb/>
　　郎火餘自稱火蠻有撫水蠻出慶逺酋多蒙姓有<lb/>
　　西原蠻出廣容之南邕桂之西酋多寗姓有廣原<lb/>
　　蠻出邕州西南今覊縻州峒多古蠻地<lb/>
　　南安在西贑州在東贑州東南為汀州汀州東南<lb/>
　　為漳州贑州南為恵州界龍南縣山峒接恵州三<lb/>
　　浰寨安逺縣東過登頭嶺即汀州府武平縣安逺<lb/>
　　縣南過打鼔嶺皆恵州由峒南安縣南二十五里<lb/>
<pb n="KR3j0161_WYG_043-16b"/>
　　過梅嶺為南雄南安西過横水桶岡聶都山為桂<lb/>
　　陽州軬人溪峒連接彬州桂楊州都臺總轄<lb/>
　　瓊州居浮海中週二千餘里中有黎母山絶峻五<lb/>
　　峯諸蠻盤據號黎人最中者為生黎不與州人交<lb/>
　　其外為熟黎雜耕州地原姓黎後多姓王及符熟<lb/>
　　黎之産今半為湖廣福建奸民亡命又南恩藤梧<lb/>
　　髙化征夫利其土占居之各稱峒酋成化来副使<lb/>
　　徐棐有犂庭之計漸就編差𢎞治末符南蛇之亂<lb/>
<pb n="KR3j0161_WYG_043-17a"/>
　　連都震警其小醜漫突無時而息故欲拔其根株<lb/>
　　可編甲食土或遷置髙雷湖廣奠籍之亦可<lb/>
　　天全六番無險而險在雅州故禁門紫石二闗以<lb/>
　　雅州所戍之<lb/>
　　巴蜀地居極髙而烏蒙特甚烏蒙南臨六詔東控<lb/>
　　諸蠻故畢備諸種羅羅土獠蠻夷人悉聚<lb/>
　　青州城中實外䧟惟女墻出土而城埒平地盖因<lb/>
　　地勢之舊也不患於攻紹興城勾踐所築堅緻不<lb/>
<pb n="KR3j0161_WYG_043-17b"/>
　　易攻蔚州城如盂形不能攻<lb/>
　　儀真舊設臨江諸閘復新設攔江閘於江口引湖<lb/>
　　水以濟諸閘且便停舶𤓰洲近設𤓰口閘於西江<lb/>
　　觜諸壩之利也亦攔江遺意𤓰洲舊有通江閘後<lb/>
　　尋廢瓜州既設似與儀真不異闢通江與十壩並<lb/>
　　發不亦可乎裏河運船十年一造江南船五年一<lb/>
　　造以徃回越壩耳<lb/>
　　貴州偏橋清浪銅鼓五開四衛及黎平中潮龍里<lb/>
<pb n="KR3j0161_WYG_043-18a"/>
　　新化亮寨新化屯五所俱𨽻湖廣據上㳺也雲南<lb/>
　　霑益所𨽻貴州開行道也四川黄平所𨽻貴州厚<lb/>
　　夷防也河南汝寜所𨽻鳯陽守中都也河南磁州<lb/>
　　所𨽻山西扼壺闗也山西廣昌所𨽻萬全嚴紫荆<lb/>
　　也山西平定所𨽻後軍謹外應也浙江嘉興所𨽻<lb/>
　　蘇州運海防也潼闗衛𨽻中軍系親戌也山西蒲<lb/>
　　州所𨽻潼關衛援闗戍也<lb/>
　　嘉靖十五年以四川川南道地曠分眉卭雅三州<lb/>
<pb n="KR3j0161_WYG_043-18b"/>
　　八縣建昌行都司六衛天全招討黎州安撫二司<lb/>
　　為上川南道兵備駐卭州州近省黎州至省八百<lb/>
　　餘里建昌至省一千五百餘里似逺而踈控制<lb/>
　　舟山七十四㠗山繞圍不能進蘆花㠗在口傍故<lb/>
　　被盗<lb/>
　　府江八百里自梧達桂中度灘瀧三百六十至平<lb/>
　　樂稍平以藩省節鎮夾於梧桂兩端而兵憲署嵌<lb/>
　　平樂兩岸猺獞嘯集去城不數里輒禦人而魚肉<lb/>
<pb n="KR3j0161_WYG_043-19a"/>
　　之堡寨沿江為毒不息三府而北惟全州為樂土<lb/>
　　四川馬湖叙州二府逼臨蠻獠華與夷雜瀘州不<lb/>
　　雜夷實殷夷警成都以省藩重鎮控制西畨而崇<lb/>
　　慶雅州亦難安堵重慶南接夜郎西通牂牁俗有<lb/>
　　夏邑蠻夷雜處夏為中夏人邑為廪君後蠻為盤<lb/>
　　瓠後夷為白虎種順慶閴無外防保寜䕫州險據<lb/>
　　在我其地沃民殷諸府皆然當是海内樂土馬湖<lb/>
　　叙州畧次之<lb/>
<pb n="KR3j0161_WYG_043-19b"/>
　　湖廣省南滙交廣滇貴諸水於洞庭而受之於前<lb/>
　　北引漢沔諸水而固之於後西承川蜀諸水而折<lb/>
　　而過焉東有武昌縣樊山承之而為大回釣臺横<lb/>
　　之而為小回水法縈洶而山奔不歇故有不可居<lb/>
　　終之說大率楚廣俗悍而易動雜夷種蔓而寡束<lb/>
　　雜之以四方来者東南人以覔利至西北人以避<lb/>
　　地至實能容之其地氣固然也<lb/>
　　蘄黄北倚五闗前憑大江占淮壖之上腴連雲夢<lb/>
<pb n="KR3j0161_WYG_043-20a"/>
　　之巨藪古豪傑有取焉然非宅中圖外之地其水<lb/>
　　要不如武昌其險要不如襄陽其路要不如荆州<lb/>
　　東漫廬安則退無歸束中阻江湖則江西不為用<lb/>
　　肘腋之勝殊非所以成大此陳友諒所以得筭之<lb/>
　　少也<lb/>
　　永州寳慶正據五嶺之背嶺南羣山四固故瘴為<lb/>
　　獨盛兩府嶺擁如案後曠諸湖故無瘴永州之背<lb/>
　　衡嶽為扆故炎氣較盛若郴州窪在一隅負之以<lb/>
<pb n="KR3j0161_WYG_043-20b"/>
　　衡水障之以九疑夹之以袁吉欲其不為瘴不可<lb/>
　　得矣<lb/>
　　諸省惟雲南諸夷雜聚之地其為中華人惟各衛<lb/>
　　所戍夫耳百夷種曰𤏡人㸑人各有二種即黑羅<lb/>
　　羅白羅羅麽些禿老些門蒲人和泥蠻土獠羅舞<lb/>
　　羅落撒摩都摩察儂人沙人山後人哀牢人哦昌<lb/>
　　蠻懈蠻魁羅蠻博尋蠻色目濔河尋丁蠻栗夢㱔<lb/>
　　廣西及髙亷等府山嵐蔚薈蒸氣成瘴如坐甑中<lb/>
<pb n="KR3j0161_WYG_043-21a"/>
　　頃間裘扇兩用晴雨疊更春為青草瘴夏為黄梅<lb/>
　　瘴夏秋之間為新水瘴中秋為黄茅瘴霜降後始<lb/>
　　無恙炎方隂閉陽洩故治者不宜發表麻黄金沸<lb/>
　　散青龍白虎湯不可用只宜温中正氣亦或投以<lb/>
　　薑附沈存中七棗湯用烏頭七移七泡亦此意平<lb/>
　　時調攝平胃散正氣散節食寡欲戒多七情<lb/>
　　南方蠱毒有數種蛇毒蜥蜴毒蜣螂毒草毒食之<lb/>
　　變亂元氣心膓絞痛或吐逆不定靣目青黄十指<lb/>
<pb n="KR3j0161_WYG_043-21b"/>
　　俱黑驗蠱法吐於水沉而不浮含黑豆豆脹爛脫<lb/>
　　皮嚼之不腥嚼白礬味甘皆是治蠱法飲白水牛<lb/>
　　血為效王氏愽濟方歸魂散必用方雄硃丸皆可<lb/>
　　斷藤峡即大藤峡韓都憲雍平賊改今名甲藤絶<lb/>
　　流蔓生韓斷之周六百餘里下口潯州府西北境<lb/>
　　上口接栁州府勒馬峡兩崖壁立叢樾蔽天中流<lb/>
　　奔滙猺獞哨聚行者患之近設有上隆州以控上<lb/>
　　口五屯所以控下口風氣天成舉動猶昨陳都憲<lb/>
<pb n="KR3j0161_WYG_043-22a"/>
　　金處行旅魚塩瓦器以給之數年盗息復改永通<lb/>
　　峽然恐非事體今復不能守於其終議者謂摘其<lb/>
　　酋而授之職以居之稅啇以充廐廪或為可乆處<lb/>
　　興安六峒賓州八寨亦須此意<lb/>
　　廉州人作閩語福寜人作四眀語海上相距不逺<lb/>
　　風氣相闗<lb/>
　　杭之西湖髙據上流陳同甫駭為可灌上書宋孝<lb/>
　　宗<lb/>
<pb n="KR3j0161_WYG_043-22b"/>
　　福州城外海洲名河口居十九姓交徃琉球全諳<lb/>
　　其國姓<lb/>
　　贑州龍南界恵州興寜微瘴㣲癩恵之長樂龍川<lb/>
　　興寜界贑林深山㠗寒少暑多其俗巾縞純素為<lb/>
　　羣豈有所為以鎮之程番俗亦然<lb/>
　　閩中有流民佘種潘藍吕三姓舊為一祖所分不<lb/>
　　入編戸凡荒崖棄地居之耕獵以自食不供賦役<lb/>
　　椎髻跣足各統於酋長酋長名老人具網巾長服<lb/>
<pb n="KR3j0161_WYG_043-23a"/>
　　諸府㳺處不常<lb/>
　　松蕃地極寒不産五榖惟青稞一種如麥粒炒而<lb/>
　　磨酥和以食或以熬茶又有芫根白莖青葉煮為<lb/>
　　菜<lb/>
　　莊浪土官魯經忠勇馭下嚴靜部曲以萬計其下<lb/>
　　甚感而服其子孫雖㓜有調即用命本朝混一河<lb/>
　　隴勝國遺姓魯趙汪三氏趙汪今㣲惟魯賢盛至<lb/>
　　此<lb/>
<pb n="KR3j0161_WYG_043-23b"/>
　　無襄陽則荆州不足以用武無漢中則巴蜀不能<lb/>
　　以存險無闗中則河南不能以豫居無巴蜀則吳<lb/>
　　楚不得以奠枕<lb/>
　　廣西府江即灕江發源興平縣海陽山經桂林平<lb/>
　　樂至梧州左江源廣源州右江源峩利州經太平<lb/>
　　南寧之合江鎮二江合是為鬰江又黔江源牂牁<lb/>
　　界經栁州象州至潯州與鬱江合是為潯江至梧<lb/>
　　州與府江合東注封川縣徳慶州肇慶府至番禺<lb/>
<pb n="KR3j0161_WYG_043-24a"/>
　　縣入海三江為經其餘諸水各附焉是梧州乃兩<lb/>
　　廣輪輻八桂門户水陸要衝民夷總節開設三堂<lb/>
　　自成化元年始其設鎮守總兵永樂間始總制都<lb/>
　　御史景泰三年始<lb/>
　　沔湖廣八百六十里袤五百四十里為江漢諸水<lb/>
　　所滙瀦於太白湖洩於沌口設河泊所三十六以<lb/>
　　課魚成化𢎞治以来漢淤江溢湖水渟注積滓所<lb/>
　　澄洲沙漸𧺫佃民估客日集因攘為業由是湖平<lb/>
<pb n="KR3j0161_WYG_043-24b"/>
　　强半今省所為二十一水患日甚夏秋之交沱潛<lb/>
　　溢道車木堤排沙頭班家灣等處利害切要且繕<lb/>
　　功未至百年後將莫知誰何<lb/>
　　雲南二大水俱源吐蕃一金沙江自西北来經麗<lb/>
　　江鶴慶武定東北出四川馬湖一瀾滄江自西北<lb/>
　　来經麗江大理蒙化臨安車里東南入海地勢中<lb/>
　　卭然也其滇池西洱海撫遷湖瀘沽河石地河魯<lb/>
　　窟海子俱周廣三五百里山脉局厄然也<lb/>
<pb n="KR3j0161_WYG_043-25a"/>
　　梧州開總憲府初意重廣西其廣東山海警事漸<lb/>
　　生則兩廣之備不得兼而遥制又僱募打手自梧<lb/>
　　州始其初行頗可應用後漸流玩局成虚器矣<lb/>
　　贑榆外有神山海州外青峯山有一所十八村登<lb/>
　　萊外浮島其比如櫛沙門島渡遼者必泊舟長山<lb/>
　　島四十餘里多産鹿田横島可居千餘人唐島唐<lb/>
　　太宗征遼駐蹕石臼島金主宋髙營寨古鎮島有<lb/>
　　廵司薛島武陽侯故居不能悉紀故自淮海渡山<lb/>
<pb n="KR3j0161_WYG_043-25b"/>
　　東者只島内行不放大洋<lb/>
　　山東泉獨多為其地髙擁下流而河南土䟽水勢<lb/>
　　所控遂成伏流至山東乃出<lb/>
　　山東平度州東南境有南北新河元時所開以避<lb/>
　　海運放洋之險其水源發髙密至膠州分流為南<lb/>
　　北新河自膠州入新河二百四十里至萊州之海<lb/>
　　倉口入海自迤北新河店置閘以達安東止八十<lb/>
　　里河通海嵗乆盡塞近王副使獻方御史逺宜力<lb/>
<pb n="KR3j0161_WYG_043-26a"/>
　　主開復并於馬家濠鑿山麓通海人溺便安不遂<lb/>
　　此議不可終已也<lb/>
　　海運憚文登南之成山登州北之沙門此兩險多<lb/>
　　磧又成山突出當東陽之衝沙門旋扼處北洋之<lb/>
　　腹宜無靖勢新河一開可避兩險不爾則古濰水<lb/>
　　及沽尤河稍致力皆可免於兩險<lb/>
　　辰州當夷蠻咽喉西際施州南際靖州東際永順<lb/>
　　保靖乃五溪所出能溪眀溪西溪武溪辰溪惟東<lb/>
<pb n="KR3j0161_WYG_043-26b"/>
　　為常徳古武陵桃源之境由是而五溪注之洞庭<lb/>
　　故洞庭諸溪洞之庭除也<lb/>
　　海匱乃荆州北險築横堤引水作三海綿亘數百<lb/>
　　里又為八匱蓄泄水勢今盡占為民田非惟失荆<lb/>
　　州之險其地十年六七澇苦於無所瀉瀦<lb/>
　　金衢徽諸水入江至嚴州一峡口諸山水若齊發<lb/>
　　嚴州輙罹水患至盈五丈餘<lb/>
　　太湖介蘇常湖三府之中北納荆溪百瀆南納霅<lb/>
<pb n="KR3j0161_WYG_043-27a"/>
　　溪七十二漊荆溪百瀆上受金溧常廣諸水東壩<lb/>
　　既立宣徽應天之水皆出大江霅溪七十二漊港<lb/>
　　口日淤苕川勢渀嘉興分以東洩湖之所瀦自吳<lb/>
　　江長橋出合龎山湖以南入海為松江自大姚分<lb/>
　　支過澱山湖以東入海為東江自鮎魚口北經蘇<lb/>
　　郡之婁門東北入海為婁江又有胥口白洋灣鮎<lb/>
　　魚口三支流惟吳江長橋築而茭生沙壅松江之<lb/>
　　勢緩惟大石趙屯等浦淤而澱山水阻東江之勢<lb/>
<pb n="KR3j0161_WYG_043-27b"/>
　　緩惟七浦塩鐡等塘滯而陽城水阻婁江之勢緩<lb/>
　　近来三支流盛瀉白茅港北入於大江以達海而<lb/>
　　白茅港遂致淤淺<lb/>
　　震澤注海三江淞江一流已久為淤上海之南蹌<lb/>
　　浦口即吳淞江嘉定之劉家港即婁江常熟之白<lb/>
　　茅港乃震澤餘流向北注之揚子江者水勢東南<lb/>
　　為順今盛流白茅港漸渀於北則長橋所為害其<lb/>
　　明驗也故陽城昆承流壅復浚吳淞江南北兩岸<lb/>
<pb n="KR3j0161_WYG_043-28a"/>
　　定安諸浦閒道北注劉家白茅二港又大黄浦流<lb/>
　　壅傍浚范家浜間道注蹌口皆引水北流以順其<lb/>
　　勢而三吳勢占水利日盛莫知於何底止也<lb/>
　　保寜漢江客舟可直遡漢中再上徽州徽州以上<lb/>
　　止通浮筏保寜又一水自西北来至巴州可通舟<lb/>
　　下渠縣歴入大江<lb/>
　　䕫江平近重慶有險上叙江又平近馬湖又有險<lb/>
　　江勢至京口頗下丹陽一帶運河每患淺練湖髙<lb/>
<pb n="KR3j0161_WYG_043-28b"/>
　　據欲厚所瀦而時洩之可濟緩急<lb/>
　　瓊州東畔水道文昌之舖前清瀾會同之調懶樂<lb/>
　　會之傳敖萬州之運塘南山之李村崖州之臨川<lb/>
　　諸港不可泊舟其西畔水道澄邁之東水臨髙之<lb/>
　　愽浦儋之洋浦昌化之烏泥感恩之抱羅崖州之<lb/>
　　保平諸港有灣汊俱可泊舟<lb/>
　　黄河自蘭州入中國五千餘里至開封界不為患<lb/>
　　决溢惟開封大名居多二府地夷斥孟津而下無<lb/>
<pb n="KR3j0161_WYG_043-29a"/>
　　山岡束隘且土疏善崩又下流所受已多旁無渟<lb/>
　　瀦而河身易淤冬春止丈許其湍駛不能遏固勢<lb/>
　　也古黄河周定王五年徙砱礫始失故道漢而下<lb/>
　　徙决無常漢武帝時已通淮泗宋太宗時始入淮<lb/>
　　自是南北交注今河水全達淮入海一道自開封<lb/>
　　蘭陽縣趙皮寨口東南流由杞縣睢州寜陵歸徳<lb/>
　　夏邑宿州下符離橋出宿遷縣小河口至清河縣<lb/>
　　入淮乃嘉靖七年新開趙皮寨口今盛流一道自<lb/>
<pb n="KR3j0161_WYG_043-29b"/>
　　趙皮寨口至寜陵縣南入渦河經亳州蒙城懐逺<lb/>
　　縣出荆山口之西開趙皮寨口今由焉一道自儀<lb/>
　　封縣北折經黄陵岡蔡家口縷水堤入梁靖口出<lb/>
　　徐州小浮橋下清河縣入淮其梁靖之行自宋初<lb/>
　　今流漸㣲梁靖以上至儀封北乃黄河東行舊道<lb/>
　　此三流之南又正統十三年徙開封西北滎澤縣<lb/>
　　孫家渡口入汴河至夀州入淮𢎞治二年塞三流<lb/>
　　之北又新開榆林集口經虞城縣碭山縣四口衝<lb/>
<pb n="KR3j0161_WYG_043-30a"/>
　　出蕭縣出小浮橋今塞又正統四年决曹縣單縣<lb/>
　　直衝沛縣出飛雲橋今塞又嘉靖九年决單縣東<lb/>
　　北流衝出穀亭運河今塞又𢎞治二年决荆隆黄<lb/>
　　陵岡口經曹州濮州出張秋運河今塞<lb/>
　　自祁連合黎北張掖河諸水俱北注亦集乃河而<lb/>
　　西總入硖口穿沙磧繞出為黑水放於南海禹導<lb/>
　　弱水不言其所極有黑水為續耳<lb/>
　　居延海青海烏海皆在磧石西傾岷山岡脊之西<lb/>
<pb n="KR3j0161_WYG_043-30b"/>
　　之北大勢既不能東復為山阜所扼不得直趨以<lb/>
　　南遂成大瀦<lb/>
　　海潮應月浙廣福等處潮俱有信瓊州潮半月東<lb/>
　　流半月西流其大小應長短星不随月<lb/>
　　岳州西境慈利縣諸蠻門户今立九豁等二衛四<lb/>
　　所及桑植安撫領羙坪等十八峒<lb/>
　　過江運道之徑自常州西得勝新河或孟瀆出江<lb/>
　　入泰興白塔河出揚州灣頭鎮省瓜洲搬壩之費<lb/>
<pb n="KR3j0161_WYG_043-31a"/>
　　若江洋畏警暫分掣鎮江儀真通州軍截守漕艎<lb/>
　　無慮也海運三道初元巴延建議自上海劉家港<lb/>
　　入海經揚州海門黄連沙頭萬里長灘開洋沿山<lb/>
　　㠗而行抵塩城縣歴西海州東海縣密州膠州放<lb/>
　　靈山洋投東北路多淺沙行月餘抵成山計水程<lb/>
　　至楊村馬頭一萬三千三百五十里至元二十九<lb/>
　　年朱清等陳便道自劉家港開洋至撑脚沙轉沙<lb/>
　　觜至三沙洋子江過匾擔沙大洪又過萬里長灘<lb/>
<pb n="KR3j0161_WYG_043-31b"/>
　　血沙放大洋清水洋黑水洋至成山過劉島至芝<lb/>
　　罘沙門二島放莱州大洋抵界河口其道差徑至<lb/>
　　正十三年千戸殷眀畧又開新道劉家港入海至<lb/>
　　崇明州三沙放洋向東行入黑水大洋取成山轉<lb/>
　　西至劉家島登州沙島門於萊州大洋入界河口<lb/>
　　舟行風信有時自浙西至京師不旬日比二道尤<lb/>
　　便<lb/>
　　通恵河元郭守敬議開引昌平白浮村神山泉過<lb/>
<pb n="KR3j0161_WYG_043-32a"/>
　　䨇塔榆河引一畆玉泉諸水進都城繞至通州置<lb/>
　　閘以宣節之後漸淤廢嘉靖間御史吳仲議修築<lb/>
　　立五閘閘置剥船六十每米一担减陸輓費銀四<lb/>
　　分五釐嵗省漕價十萬餘兩<lb/>
　　明初安揷降人於雲南廣福等處有事則調用<lb/>
　　江南東海之防守在崇眀吳松江口而要在蘇州<lb/>
　　故崇明吳松江設所而蘇州重鎮設三衛江北淮<lb/>
　　南海防守在泰州通州興化塩城而要在揚州髙<lb/>
<pb n="KR3j0161_WYG_043-32b"/>
　　郵淮安故泰州通州興化塩城各設所而惟揚州<lb/>
　　髙郵淮安設衛淮安當大瀆通海為重鎮設三衛<lb/>
　　淮北海防患在東海守在海州而要在邳州故東<lb/>
　　海海州設所而邳州設衛<lb/>
　　左右二江之中設奉議馴象南丹三衛以斷其運<lb/>
　　奉議居貴縣為潯州西徼馴象居横州為南寜東<lb/>
　　徼南丹居賔州為栁州南徼<lb/>
　　松蕃逰擊一員領松蕃遊兵一千住劄龍州上下<lb/>
<pb n="KR3j0161_WYG_043-33a"/>
　　江油縣漢關墩徃來又逰擊一員領疊茂逰兵一<lb/>
　　千駐劄疊溪徃来鎮平歸化等堡及扺茂州䟽通<lb/>
　　道路松蕃威茂各専設兵備安綿兵備轄安縣綿<lb/>
　　州石泉江油縣龍州一帶總兵官守松蕃控制諸<lb/>
　　路左叅將恊守松蕃東路自小河以下直抵南路<lb/>
　　茂州土地嶺地方右叅将恊守松蕃南路分管威<lb/>
　　茂疊北至永鎮南至保縣堡并茅迭六闗駐劄茂<lb/>
　　州<lb/>
<pb n="KR3j0161_WYG_043-33b"/>
　　太原周七百餘里無山太原北至代州三百里代<lb/>
　　州又北三十里始入山過雁門雁門山厚四十五<lb/>
　　里偏頭雁門寜武三關乃通此山之隔也偏頭至<lb/>
　　雁門三百五十里至寜武一百四十里雁門寜武<lb/>
　　一山兩口雁門山中三闗十八隘口代州過山至<lb/>
　　大同三百六十里大同東南為蔚州東為渾源州<lb/>
　　正南為應州西南為朔州朔州西南一百四十里<lb/>
　　為偏頭闗大同以西偏頭闗以北皆鹵地總督雁<lb/>
<pb n="KR3j0161_WYG_043-34a"/>
　　門駐劄代州所以防其入總制宣大駐劄朔州所<lb/>
　　以便其運<lb/>
　　廬州舒城北峡闗八蘄黄巢縣東闗西闗為江淮<lb/>
　　要路山由岷蜀来至此始斷開一峡口舒城又有<lb/>
　　龍卧石索二山寨險要<lb/>
　　滁州西通廬鳯有二闗一清流大闗要路又北小<lb/>
　　馬鞍闗<lb/>
　　𢎞治間廵撫童軒䟽議捐棄疊溪自松蕃髙屯堡<lb/>
<pb n="KR3j0161_WYG_043-34b"/>
　　迤南茂州鎮西鎮迤北移疊溪千戸所於髙屯茂<lb/>
　　州衛守戍宿於鎮西橋餘所輪戍放回嵗省兵糧<lb/>
　　七萬餘廣州府清逺設兵偹遏覀北山㓂東莞設<lb/>
　　兵偹當東南海警清逺之北為英徳其西為連州<lb/>
　　連州北與西逼邇臨武江華及懐集賀縣深山桀<lb/>
　　徒所集故連州設守偹都指揮又布列廵司東莞<lb/>
　　當虎頭門之正衝東連恵州山海而大鵬鹿步切<lb/>
　　隣警地故大鵬有所又白墳南岡營有守備指揮<lb/>
<pb n="KR3j0161_WYG_043-35a"/>
　　韶州北境樂昌仁化北界桂楊郴州林深俗梗故<lb/>
　　湖廣設兵備於郴楊廣東設兵偹於清逺夹立兩<lb/>
　　鎮東南翁源界恵州事頗緩列黄岡桂山丫二廵<lb/>
　　司及六闗隘<lb/>
　　潮州府饒平之柘林澳恵来之梅林海㓂巢穴程<lb/>
　　鄉員子嶺通江福大埔諸隘通上杭永定饒平黄<lb/>
　　岡通詔安政和峒谷險邃且猺獞滿前編户殊少<lb/>
　　海上五㠗諸番過東之窟<lb/>
<pb n="KR3j0161_WYG_043-35b"/>
　　肇慶西恩平陽江㑹處鹿圍黄竹橋乃髙亷雷瓊<lb/>
　　要衝<lb/>
　　封川之羅傍營覀三十里峒民下城地衍田腴天<lb/>
　　險四設議者謂宜移兵署廵司控之<lb/>
　　髙㢘處置營屯甚密然猺峒驕肆要是孽子孤臣<lb/>
　　法玩情踈耳亷雖以生珠之地氣鍾於物且南海<lb/>
　　北梧西交東髙又四民為俗係全廣輕重以兵憲<lb/>
　　鎮靈山必有可運制之者<lb/>
<pb n="KR3j0161_WYG_043-36a"/>
　　雷州直出海中有圍洲周廣七十餘里内有八村<lb/>
　　專業採珠<lb/>
　　下海大船倭國禁嚴不敢造皆仰給中國地方造<lb/>
　　者饒安之梅林漳州之海陽<lb/>
　　榆林餉道出魚河堡榆林命脉一魚河持之<lb/>
　　吐魯番自肅州外西寜而南至雲南西北之境皆<lb/>
　　其地洪武初立為烏斯藏都司衛所宣慰宣撫司<lb/>
　　凡三十三以羈縻之嵗通朝貢有警遣西僧諭之<lb/>
<pb n="KR3j0161_WYG_043-36b"/>
　　即已其岷州洮州河州在陕覀境者舊亦吐蕃地<lb/>
　　今乆内屬惟差南近四川松蕃地險而易生梗<lb/>
　　甘肅以西番夷相界北額伯爾阿爾圖竄居西海<lb/>
　　乃西寜西境西寜衛地方番帳凡千餘一十三大<lb/>
　　族番人漸以南徙中國茶馬之利大為減失<lb/>
　　疊州生吐蕃界四川松蕃陕西洮州之中且東接<lb/>
　　陕西岷州其地山多層疊番夷出沒為患不細洪<lb/>
　　武十五年指揮馬曄以三萬卒擒獲其酋錫哷格<lb/>
<pb n="KR3j0161_WYG_043-37a"/>
　　五千餘衆全師以歸要渠三靣受敵勢不能應故<lb/>
　　取之甚易今復為番族有其地自後周置州歴隋<lb/>
　　唐宋元皆為中國郡縣宜不可終棄但今林密道<lb/>
　　塞内犯少息可姑置之<lb/>
　　雲南所轄夷民率𤏡羅二種𤏡人與漢人雜居充<lb/>
　　役公府羅羅性多疑深居山寨人得紿害之<lb/>
　　雲南通貴州商道東路白水平夷亦資孔一帶如<lb/>
　　分水嶺炒鐵溝龍井舖小哨兒等處西路南寜松<lb/>
<pb n="KR3j0161_WYG_043-37b"/>
　　林炎方霑益州一帶如老雅林桐居埧石灰窑梭<lb/>
　　羅灣等處夷羅不時出沒搶掠商貨又貴州倚蘭<lb/>
　　寨等處賊徒互相勾引官兵勢難禁捕各驅本地<lb/>
　　夷守䕶稱其既廪費出於商而官為取發兩全之<lb/>
　　道也舊曾有議興輟不時并官費口糧及令夷自<lb/>
　　索商保路錢皆非善計<lb/>
　　江淮之形合則表裏之勢成夀春合肥之守堅則<lb/>
　　南北限而江淮互為蔽故魏得夀春合肥而吳不<lb/>
<pb n="KR3j0161_WYG_043-38a"/>
　　敢窺後出廣陵吳乃可以為擒東晉至陳彭城盱<lb/>
　　眙江東廬夀皆入南境及陳宣帝盡以歸周而陳<lb/>
　　亡<lb/>
　　貴州宣慰家水西所轄長官司四十八每司銳卒<lb/>
　　數千<lb/>
　　雲南惟麗江富饒<lb/>
　　温州東南福寜南南紀㠗海盗巢穴至冬俱歸泊<lb/>
　　又宫前㠗上馬溪曲溪口俱漳州對出雙嶼港在<lb/>
<pb n="KR3j0161_WYG_043-38b"/>
　　定海外一潮可到<lb/>
　　定海一潮下舟山起陸八十里至沈家口出港十<lb/>
　　里許至烏家口出蓮花洋半潮至普陀<lb/>
　　自安吉獨松闗陸路至杭城元大軍取宋路<lb/>
　　自杭由長興之金竺闗入南都為㨗徑<lb/>
　　終南山産山花火頭根僊人掌黄精百合山柰山<lb/>
　　藥芋頭可食竹山房縣一帶出蜂蜜花椒木耳又<lb/>
　　金州以南生紅花皆自然之利可随取<lb/>
<pb n="KR3j0161_WYG_043-39a"/>
　　川路壩底堡左隣白草龍藏獨坪三溪青岡坡甘<lb/>
　　松第坡野猪坪等寨右隣青片板舎白若羅打鼓<lb/>
　　巴地赤土神村永楉曹磨蒿坪等寨近何總兵所<lb/>
　　開<lb/>
　　滇池出郡甸至松花壩下盤龍江今壩築挽其水<lb/>
　　沿山散流七十餘里能灌田數萬畝其餘流繞碧<lb/>
　　雞山西南而出<lb/>
　　碉橋在碉門外以鐡索為橋<lb/>
<pb n="KR3j0161_WYG_043-39b"/>
　　黄河濟具名横脫乃羊皮也繫於兩腋之間以手<lb/>
　　划渡大江濟具名浮環如帶匣斜負肩側可游<lb/>
　　褒城縣北即連雲棧棧南口為褒谷北口為斜谷<lb/>
　　谷中水名黒龍江縣北八里過雞頭闗十三里陟<lb/>
　　七盤嶺入棧谷北口為寳雞縣中歴鳳縣褒城縣<lb/>
　　南一百二十里過松梁闗二百七十里過米倉闗<lb/>
　　俱巴縣界饒風闗在覀鄉石泉之間大散闗武休<lb/>
　　關陳倉和尚原俱在鳳縣宋紹興中金破鳳縣和<lb/>
<pb n="KR3j0161_WYG_043-40a"/>
　　尚原進攻畧陽僊人關<lb/>
　　沔縣東北通秦嶺西南控川蜀金牛峡縣西一百<lb/>
　　七十里陳倉古道縣西二十五里漢中前控六路<lb/>
　　之師後據兩蜀之粟左通荆襄之財右出秦隴之<lb/>
　　馬<lb/>
　　城固縣南木曹闗可通西鄉及通江蕭何守漢中<lb/>
　　修城固北通關山道由盩厔鄠縣入闗中盩厔小<lb/>
　　道老子青牛所過令尹喜授經之地<lb/>
<pb n="KR3j0161_WYG_043-40b"/>
　　自商州商南藍田咸寜武功長安鄠縣扶風岐山<lb/>
　　一帶山俱謂之終南<lb/>
　　駱谷自盩厔東南三十里有道入洋縣北三十里<lb/>
　　為灙谷南口曰灙北口曰駱實一谷也中距八十<lb/>
　　四盤唐徳僖幸興元由此<lb/>
　　金州為秦頭楚尾<lb/>
　　征蠻法全剿不如殱魁眀捕不如暗執征戎法避<lb/>
　　銳不避歸殺衆不殺降<lb/>
<pb n="KR3j0161_WYG_043-41a"/>
　　峨眉抵鎮西新開路自峨嵋縣至箭坪公館金口<lb/>
　　堡玀<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>公館入水路至嘉定自嘉定至板房堡一<lb/>
　　碗水堡龍溪溝堡木坪公館麻溝堡舒快公館小<lb/>
　　菩薩堡不一百五六十里至鎮西<lb/>
　　大相公嶺卭郲山俱在榮經縣為黎雅之隔山髙<lb/>
　　甚又險隘相公嶺山接瓦屋相公嶺縣西百里瓦<lb/>
　　屋山縣南百二十里卭郲山縣東四十里<lb/>
　　由相公嶺渡河入建昌瘴毒且盛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>猓鐡口生番<lb/>
<pb n="KR3j0161_WYG_043-41b"/>
　　時發自来有峨眉抵鎮西别由之路洪武初景川<lb/>
　　侯議復尋廢嘉靖間各兵備議復亦尋廢<lb/>
　　鄱湖口殊曠贛瑞閩廣之盗所出沒如登陸則池<lb/>
　　之建徳徽之祁門可以四達兩邑宜於設戌今沿<lb/>
　　湖建廵司十有四雖足譏捕而㓂盗每時發<lb/>
　　營陣<lb/>
　　史記於韓信世家中其平生陣法如囊沙背水木<lb/>
　　罌渡軍㧞趙幟立漢赤幟諸事一一詳載無有遺<lb/>
<pb n="KR3j0161_WYG_043-42a"/>
　　者盖古来用兵未有如信之神異莫測者太史公<lb/>
　　委曲如此盖重之也戰國時惟孫臏斬龎涓一事<lb/>
　　差可與信比肩餘皆不逮也<lb/>
　　兵家時日之法子丑寅夘辰巳午未申酉戌亥為<lb/>
　　支甲乙丙丁戊己庚辛壬癸為干干支所以配時<lb/>
　　日而用之也五行金木水火土是也金旺在巳午<lb/>
　　未申酉木旺在亥子丑寅卯水旺在申酉戌亥子<lb/>
　　火旺在寅夘辰巳午土旺在申酉戌亥孤虚之法<lb/>
<pb n="KR3j0161_WYG_043-42b"/>
　　以一畫為孤無畫為虚二畫為實以六十甲子日<lb/>
　　定東南西北四方然後占其孤虚實而向背之即<lb/>
　　知吉凶矣又如周武王犯嵗以伐商魏太祖以甲<lb/>
　　子日破慕容用師之道有太史以占天時太史之<lb/>
　　執同律之類是也<lb/>
　　史記註六甲孤虚法甲子旬戌亥為孤辰巳為虚<lb/>
　　後五甲倣此如今人以甲子旬無戌亥為空亡是<lb/>
　　以空亡為孤也辰巳與戌亥對辰巳為孤虚<lb/>
<pb n="KR3j0161_WYG_043-43a"/>
　　金仁山曰兵家用日時方位法支即十二枝干即<lb/>
　　十幹十甲如木之有幹十二時如木之有枝唐李<lb/>
　　靖用兵精風角孤虚空亡也虚空亡對宫嵗孤虚<lb/>
　　太嵗後二辰為孤前四辰為虚日孤虚正月以子<lb/>
　　丑為孤午未為虚旬孤虚如甲子旬則戌亥為孤<lb/>
　　午未為虚餘倣此王相占算家所謂吉凶臧否平<lb/>
　　王相休囚死又五行十二宫生旺八卦冬至坎王<lb/>
　　震相立春震王巽相之類皆是總言以之屬二字<lb/>
<pb n="KR3j0161_WYG_043-43b"/>
　　其用非一兵家八門遯甲逐時分開休生傷閉景<lb/>
　　死驚方立太乙局逐日分主客勝負又出城布陣<lb/>
　　逐時占斗柄天角所指之方又如六壬遯甲以支<lb/>
　　加支范蠡以占嵗占兵此皆其屬也<lb/>
　　趙悳曰戰陣之法背孤擊虚則吉史記律書以十<lb/>
　　干十二支配五音十二律而序云六律為萬事根<lb/>
　　本其於兵機尤所重故云望敵知吉凶聞聲效勝<lb/>
　　負此雖以律言而不外乎十干十二支是皆兵書<lb/>
<pb n="KR3j0161_WYG_043-44a"/>
　　所尚也<lb/>
　　兵之制始於軒轅其道貴一曰一者階於道㡬於<lb/>
　　神故謂握竒葢言一也以天地風雲為四正龍虎<lb/>
　　鳥蛇為四竒正以出兵立老營以為家竒以禦敵<lb/>
　　設陣勢以為戰風后軒轅之臣乃司兵故謂風后<lb/>
　　握竒經正者所常居握而運之其惟所餘之竒竒<lb/>
　　随時應用零出而不二故謂餘音<lb/>
　　陣之為八謂因井田以制非也握竒之握謂九開<lb/>
<pb n="KR3j0161_WYG_043-44b"/>
　　方而將居中增一陣非也八八成行則陣六十四<lb/>
　　何得言八竒無不握流行於六十四陣中不以九<lb/>
　　握其八也故四為正四為竒以是而為八盖并言<lb/>
　　其用正以言體用即遇敵以出戰天有衝本圎而<lb/>
　　立為方地有軸本方而運為圎天地各前後衝所<lb/>
　　以駐之為出隊之具風雲附於天地所以挟而助<lb/>
　　天地之為變衡重列各四前後之衝各四風接居<lb/>
　　四維圎之所為圓也軸單列各三前後之衝各三<lb/>
<pb n="KR3j0161_WYG_043-45a"/>
　　雲接居四角方之所為方也圎之所設以禦方方<lb/>
　　之所設以禦圎此皆言其體於是遇敵設戰用無<lb/>
　　定形而龍而虎而鳥而蛇各以時出虚實以為二<lb/>
　　壘動靜以為措宜化裁以為戰勝<lb/>
　　陣勢雖八不得分而視之天惟主衝而無隂不能<lb/>
　　行地自成軸而無陽不能配風雲之附藉於天於<lb/>
　　地言有所起也而天與地無其附則未足以成全<lb/>
　　用於是而四竒所由生皆四正之宗嫡千變萬化<lb/>
<pb n="KR3j0161_WYG_043-45b"/>
　　不脫本母故古之竒兵兵在陣内求竒兵於陣外<lb/>
　　則形露必潰大将眀賞罰為首事欲眀賞罰必由<lb/>
　　好惡之公學問最難處是公好惡此處未消磨不<lb/>
　　可以言大将<lb/>
　　遊軍選銳先出逰軍定兩端先鋒䇿先鋒所以為<lb/>
　　陣始陣訖逰軍從後躡敵殿後䇿殿後所以當敵<lb/>
　　遇或驚其左或驚其右所以助跳盪聼音望麾獨<lb/>
　　徃獨来力不可輕故當正陣三分之一<lb/>
<pb n="KR3j0161_WYG_043-46a"/>
　　正竒一物營陣一事營為居生陣為戰作居而為<lb/>
　　正戰而為竒正以守其常竒以應其變神而眀之<lb/>
　　化而裁之不以動靜有無有所息戰無正形形随<lb/>
　　時而立然而未甞無一定之體居無竒設設無時<lb/>
　　可襲然而未甞無必守之法故神眀而化裁流行<lb/>
　　於動靜有無之間以正合以竒勝兩相為用故為<lb/>
　　一物以必然者視正任意者名竒又非正竒之實<lb/>
　　世復冇以逰軍作竒則逺之甚矣<lb/>
<pb n="KR3j0161_WYG_043-46b"/>
　　止則為營出則為陣皆以言其體所謂正也因其<lb/>
　　所遇以為出則随人随地随敵随時變化無常是<lb/>
　　謂竒八陣之正可圗可言竒不可豫言豫圗廣都<lb/>
　　土壘魚腹石磧一也如人立家各任其基局其惟<lb/>
　　天衝其惟地軸其惟附天之風其惟附地之雲則<lb/>
　　兩端中央前後之所生以之為自固為可守其惟<lb/>
　　龍飛其惟虎翼其惟蛇蟠鳥翔皆由是出以之為<lb/>
　　設局為應敵䡖重之權鎮於中外剛柔之節列於<lb/>
<pb n="KR3j0161_WYG_043-47a"/>
　　隂陽取舍之宜生於方靣以之而訂虚實等主賔<lb/>
　　量進止随在以為用然後為竒則是合戰之陣<lb/>
　　陣之行次先右兵尚隂道先虞候兵尚探先角聲<lb/>
　　兵尚一耳必於角兵尚木求其生先馬軍兵尚速<lb/>
　　右而前前而中中而後後而左凡中不使離乎中<lb/>
　　兵尚主主尚權<lb/>
　　李筌言曰兵猶水水因地以制形兵因敵以制勝<lb/>
　　能與敵變化取勝謂之神庸將以教習之法為戰<lb/>
<pb n="KR3j0161_WYG_043-47b"/>
　　敵之陣不亦謬乎宋人有不然其說盖筌能言其<lb/>
　　意所以䡖迹古法云善用兵者教正不教竒<lb/>
　　古萬二千五百人為軍合用三軍二軍有成算後<lb/>
　　世兵無一定之數各随多寡可為陣必以若干成<lb/>
　　隊若干成軍則拘矣惟平時練意不可不偹<lb/>
　　古名將李廣竇嬰祭遵李勣等皆極亷約不私財<lb/>
　　故蓄恵不倦愛士能得其用這是世人命根此處<lb/>
　　得則我之根培於御人得則人之根益培根根相<lb/>
<pb n="KR3j0161_WYG_043-48a"/>
　　培造化日盛<lb/>
　　校士先結伍法左傳云先偏後伍司馬法五人為<lb/>
　　伍尉繚子有束伍令漢制定尺籍伍符左傳鄭子<lb/>
　　元請為左右二拒以中軍奉公為魚麗之陣先偏<lb/>
　　後伍伍承彌縫以敗王師偏車乗也先車而後伍<lb/>
　　以伍乗車之隙而彌縫其缺漏穰苴以五人為一<lb/>
　　伍尉繚子五人為伍共一符收於將令之所亡伍<lb/>
　　而得伍當之得伍而不亡有賞亡伍不得伍身死<lb/>
<pb n="KR3j0161_WYG_043-48b"/>
　　家殘漢制尺籍伍符尺籍書斬首之功於尺板伍<lb/>
　　符伍伍相承<lb/>
　　李靖六花陣本諸葛八陣而變後世謂八陣以九<lb/>
　　宫為法六花陣以七軍為法大陣包小陣大營包<lb/>
　　小營隅落鈎連曲折相對是八陣制外畫之方内<lb/>
　　環之圎是六花法方是立局圓是結伍此説非也<lb/>
　　變是變其形局其為正其為竒其制營其結伍其<lb/>
　　周意為鈎連其委情為曲折一也而未甞變也<lb/>
<pb n="KR3j0161_WYG_043-49a"/>
　　曹操兵法戰騎居前䧟騎居中逰騎居後前後中<lb/>
　　為三覆不言兩廂軍何也舎藏變化曹術所寓四<lb/>
　　頭八尾散合正竒不定當其轉戰徹遊騎而前退<lb/>
　　戰騎而後而化分陷騎以為用故兵法須識意不<lb/>
　　識勢識勢不識形在神其妙<lb/>
　　兵形五變方圎曲直銳因地而為之者也李勣兵<lb/>
　　法有牝牡方圎伏因人而生之者也<lb/>
　　范蠡兵法先用陽後用隂盡敵陽節盈吾隂節以<lb/>
<pb n="KR3j0161_WYG_043-49b"/>
　　奪之其曰設右為牝益左為牡早晏以順天道盖<lb/>
　　深於計者也<lb/>
　　田單為燕所圍命一人假為神師拜而祠之神言<lb/>
　　燕可破遂出火牛大破燕此以天官時日為我用<lb/>
　　不用於天官時日者也<lb/>
　　趙盾帥師伐秦交綏而退司馬法逐奔不逺縱綏<lb/>
　　不及盖我軍既有節制彼衆亦正行伍豈可輕合<lb/>
　　光武收銅馬鐡脛五旛大彤尤来大鎗時按行賊<lb/>
<pb n="KR3j0161_WYG_043-50a"/>
　　營賊曰蕭王推赤心置人腹這是兵家本錢<lb/>
　　太公云分不分為糜軍聚不聚為孤旅散合無常<lb/>
　　形要須識辨<lb/>
　　孫子曰可勝者攻也不可勝者守也皆以敵言之<lb/>
　　也敵有間則攻不以我强弱為攻守其自治則當<lb/>
　　先為待矣<lb/>
　　兵法以伍為要小列之為五人大列之二十五人<lb/>
　　参列之七十五人又五参其數得三百七十五人<lb/>
<pb n="KR3j0161_WYG_043-50b"/>
　　其卒三百人為正六十人為竒竒之於正如五而<lb/>
　　一葢重本也兵之要不虚内以役外重末以䡖本<lb/>
　　洞當勝中黄中黄勝龍驤龍驤勝鳥翔鳥翔勝折<lb/>
　　衝折衝勝握機握機勝虎翼虎翼勝衡陣衡陣勝<lb/>
　　洞當言得用竒之道也用竒之道惟先自識為難<lb/>
　　吾見定知彼知已彼誠中黄也而吾能誠洞當也<lb/>
　　則勝彼非中黄也而吾之洞當敝過時而用近似<lb/>
　　而用士不精而用藝不備而用也則不惟不勝而<lb/>
<pb n="KR3j0161_WYG_043-51a"/>
　　累而以責陣法不驗可乎哉<lb/>
　　十二辰陣成都碁盤市江田植芋法九曲燈詳整<lb/>
　　周匝總是布陣一理雖一一偹具簡以御煩堅以<lb/>
　　待渗若堅而不簡令人難守煩而有渗令人易窺<lb/>
　　李靖陣裴緒陣穰苴陣彌牟魚復陣會得分數明<lb/>
　　只一法李筌楊師晉獨以天地風雲龍虎鳥蛇均<lb/>
　　列而為八後世異之若真會得已為名識<lb/>
　　安營九法九地十八避随形随時警備只一心生<lb/>
<pb n="KR3j0161_WYG_043-51b"/>
　　於警備之心無形無法踈密生於時非守前人故<lb/>
　　套<lb/>
　　葢凡老營立可守可攻如人之有家否則是逰夫<lb/>
　　路旅<lb/>
　　裴緒新令數尚十只從五法起每部前後曲總是<lb/>
　　兩其伍百人曰隊二隊曰官二官曰曲二曲曰部<lb/>
　　部以前後曲相次曲以左右官相當官以前後隊<lb/>
　　相随隊百人為列列十人為對對則伍也隊分為<lb/>
<pb n="KR3j0161_WYG_043-52a"/>
　　團團合為隊團則十之伍也方圓牝牡衝方罘罝<lb/>
　　軍輪雁行陣雖八皆自方為變已為知要後尾常<lb/>
　　山楊竒備伏且以應權<lb/>
　　陣方以備曠圎以御險偃月之情險之所生偃月<lb/>
　　為圎之半圎當用而半所補於圓者地也<lb/>
　　虎鈐四陣即四竒而言之不言以正合也飛鶚為<lb/>
　　衝重霞為細長虹為扼八卦為周以飛鶚當灣以<lb/>
　　重霞當直以長虹當突以八卦當圍隨變化生形<lb/>
<pb n="KR3j0161_WYG_043-52b"/>
　　於敵者陣不可踈踈難應不可密宻難用首欲㨗<lb/>
　　翼欲䡖腹欲實尾欲正㨗不可使過輕不可使凌<lb/>
　　實不可使不應正不可使不知變此虎鈐之法也<lb/>
　　李靖以正兵為應敵之陣諸葛擒孟獲馬隆討樹<lb/>
　　機能藥師平突厥皆為正兵以勝又言兵以前向<lb/>
　　為正後却為竒又以兵少地遥而用正乃知其正<lb/>
　　兵之陣因行逺深入敵境即其所布之行陣以應<lb/>
　　敵不待更作轉發而變化因生其間者可盖惟専<lb/>
<pb n="KR3j0161_WYG_043-53a"/>
　　倚車用且戰且前竒即是正正即是竒<lb/>
　　教武之功愈習而愈無窮教武之器更述而更不<lb/>
　　盡種種安排只三官不謬五教不亂是簡易包括<lb/>
　　教須以寡傳衆以暇寓忙當事三令五申又曰閲<lb/>
　　以成家校以習意悠而優之使自得之<lb/>
　　品武孫吳為名家然兩家不同局若詳戰事孫誠<lb/>
　　精吳論意在威國以運於用而以兵為緒餘其無<lb/>
　　王心則同<lb/>
<pb n="KR3j0161_WYG_043-53b"/>
　　用衆必素有練以不教民戰為棄民近世乃不得<lb/>
　　已而興召募此非用衆正法兵専重選将將得而<lb/>
　　練成将選雖重才賢尤貴習久與士卒相便近易<lb/>
　　於轉擢突臨新卒恐非所以為選也<lb/>
　　樂毅不下齊兩城不下云者知七十餘城之皆下<lb/>
　　之也不以徳威自服而待勤於兵刀曽曰下之乎<lb/>
　　此毅兵法之善也開彌廣之路長容善之風其為<lb/>
　　道光而賢智托心盖意兼天下者也<lb/>
<pb n="KR3j0161_WYG_043-54a"/>
　　太史公謂田單兵法始如處女敵人開户守之慎<lb/>
　　而難也後如脫兎敵不及距發之决而勇也當家<lb/>
　　無慮濟濟獨於單發之單不専於技撃筴深而功<lb/>
　　易施也<lb/>
　　李廣軍行無部伍行陣就善水草屯舍止人人自<lb/>
　　便不擊刁斗以自衛幕府省約文書籍事此深得<lb/>
　　古兵法故敵屢犯而不為害其逺斥堠疏於近而<lb/>
　　宻於外有所以當其處者若程不識謹嚴同出機<lb/>
<pb n="KR3j0161_WYG_043-54b"/>
　　軸特宏狭藴露可以見才力淺深其受成顯拜係<lb/>
　　諸過而已君子不道也<lb/>
　　文中子有言强國戰兵伯國戰智王國戰義帝國<lb/>
　　戰徳皇國戰無為言戰而至無為則戰法無所施<lb/>
　　不得已而受命焉知其所從事不可茍也斯意劉<lb/>
　　誠意葢知之曰善戰者省敵湯武之所以無敵以<lb/>
　　我之敵敵敵<lb/>
　　司馬法誠是周家兵典節節不忘所本殺人安人<lb/>
<pb n="KR3j0161_WYG_043-55a"/>
　　以戰止戰王者不得已之意盎然具見雖嚴位用<lb/>
　　衆篇專發眀治兵應敵總不脫這意後世有謂出<lb/>
　　於穰苴穰苴豈能見到於此<lb/>
　　聖人神武而不殺性立而弛張時仁義具武士慣<lb/>
　　家手熟不免横刺之惨積以成見發之而不自由<lb/>
　　所以强兵有制即其所有事堅束之使不得擅施<lb/>
　　犯者必罹重刑練既成雖非性出習與性成故曰<lb/>
　　小人而和於君子勉意以事上豈其性哉接物而<lb/>
<pb n="KR3j0161_WYG_043-55b"/>
　　變已者也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春明夢餘録卷四十三<lb/>
</p>
<p>
</p>
  </div>
</body>
</text>
</TEI>
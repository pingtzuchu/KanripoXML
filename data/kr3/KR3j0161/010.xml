<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘録卷十</head> <lb/>
    <p>
<pb n="KR3j0161_WYG_010-1a"/>
欽定四庫全書<lb/>
　春明夢餘録卷十<lb/>
　　　　　　　　　　吏部左侍郎孫承澤撰<lb/>
　　文華傍室<lb/>
文華殿原係東宫講讀之所天順中始移於殿之東廂<lb/>
房毎早各官繡服行禮分立東宫自座上背誦先日之<lb/>
書畢講官直上地平内侍授以牙籖指書而講講畢退<lb/>
食東宫易<graphic n="KR2177" url="https://raw.githubusercontent.com/kanripo/KR-Gaiji/master/images/KR2177.png" mimeType="image/png"/>
                    <graphic n="KR2956" url="https://raw.githubusercontent.com/kanripo/KR-Gaiji/master/images/KR2956.png" mimeType="image/png"/>金鑲寶石帯玊縧向西窻習倣書一張<lb/>
<pb n="KR3j0161_WYG_010-1b"/>
各官易素袍復進通講三日之書畢諭先生毎喫茶各<lb/>
官叩頭而出内臣設一卓將東宫倣書請視閣臣以硃<lb/>
筆㸃字之端楷者<lb/>
　　元時太子講讀之所曰承華明曰文華永樂中著<lb/>
　　文華寶鑑賜太子<lb/>
　　太子出閣講官陳經書於前講官讀一句太子照<lb/>
　　讀一句或五遍或十遍大約讀重於講故官銜讀<lb/>
　　列於前然通謂之講官<lb/>
<pb n="KR3j0161_WYG_010-2a"/>
　　天順二年禮部請皇太子出閣讀書上召李賢謂<lb/>
　　曰東宫講讀當在文華殿朕欲避此往居武英但<lb/>
　　早晚朝太后不便姑以左廊居太子此東宫移居<lb/>
　　之始也英宗爲太子年二歲孝宗年六歲武宗尚<lb/>
　　未週年光宗以萬歴二十二年甲午出閣講讀時<lb/>
　　年十三崇禎十年丁丑禮部請太子出閣講讀時<lb/>
　　太子年九歲矣上定明年二月遂以戊寅正月冠<lb/>
　　二月初七日出閣己卯八月兵部選東宫侍衞人<lb/>
<pb n="KR3j0161_WYG_010-2b"/>
　　員於五府衞所子弟選一等名帯刀舍人一百五<lb/>
　　十六員名二等名控馬侍衞二百二十員名開講<lb/>
　　朝賀之日在文華門外侍立<lb/>
　　東宫講讀侍班皆用詹事春坊如萬歴四十四年<lb/>
　　題詹事劉一燝韓爌二人侍班及庶子張邦紀等<lb/>
　　六人講讀皆坊局官也萬歴二十九年東宫册立<lb/>
　　三十年正月開講侍班四講讀六翰林兼司經局<lb/>
　　較書二侍書二閣臣提調毎日輪一員入侍光宗<lb/>
<pb n="KR3j0161_WYG_010-3a"/>
　　出講閣臣連侍三日以後逢三輪侍崇禎中東宫<lb/>
　　出閣閣臣初侍三日以後遇三八日全進餘日一<lb/>
　　人輪侍<lb/>
　　崇禎十五年八月閣臣恭進東宫講儀<lb/>
　　一覽史以佐經察舊儀有讀四書讀經史之文似<lb/>
　　宜於經書外毎摘簡要通鑑一叚進講於凡治亂<lb/>
　　邪正是非之際詳細開陳庶以古鏡今爲益不小<lb/>
　　一省讀以進業舊儀經書各讀十遍爲蒙養聖功<lb/>
<pb n="KR3j0161_WYG_010-3b"/>
　　伏見皇太子聰穎非常似可各省爲五遍以餘力<lb/>
　　用之閱史作對既可養氣兼可旁通<lb/>
　　一對句以致知相傳祖宗朝講讀畢皆有對偶之<lb/>
　　句繇淺漸深繇近及遠比物連類觸發頗多似可<lb/>
　　將舊對佳者集爲一帙恭候東宫時取覽觀閒作<lb/>
　　一對容臣等與侍班講讀官互相叅叩似亦格致<lb/>
　　一端<lb/>
　　一問辨以去疑聞高皇帝毎令儒臣進講必令反<lb/>
<pb n="KR3j0161_WYG_010-4a"/>
　　覆討論以求義理之極如講洪範講立政講攻乎<lb/>
　　異端及心箴皆至闡聖眞出自天悟至肅皇帝聽<lb/>
　　講尤多發前賢所未發皇上精洞古今同符二祖<lb/>
　　計萬幾之暇所以諭東宫者耳提面命無不周到<lb/>
　　而講官進講時間有疑義東宫亦可時賜詰問以<lb/>
　　盡下情<lb/>
　　一時習以基聖先臣詹事吳寛言東宫講學自寒<lb/>
　　暑朔望令節外一歲之中不過數月一日之内不<lb/>
<pb n="KR3j0161_WYG_010-4b"/>
　　過數刻况其間又多間歇即曰習讀於内終不若<lb/>
　　出就外傅親近儒臣講習治道所得爲多也商書<lb/>
　　言終始典學周頌言日就月將皆守成芳躅謹舉<lb/>
　　以爲時習不厭之助<lb/>
親王受封未之國者當出閣讀書永樂後擇翰林官二<lb/>
員輪日講讀迨之國日遂改陞長史以從故預者多不<lb/>
願宣德中周文襄忱自刑部主事陞越府長史未幾越<lb/>
國絶遂陞侍郎巡撫南畿正統中儀銘楊翥爲郕府講<lb/>
<pb n="KR3j0161_WYG_010-5a"/>
讀官後郕王嗣位以從龍官至宫保尚書天順初德王<lb/>
秀王等出閣内閣李賢以親王四用官八員翰林官少<lb/>
請於新進士選用授以檢討之職遂著爲例<lb/>
　　崇禎皇子定王於壬午正月出閣永王於癸未八<lb/>
　　月出閣皆命吏部選新進士爲檢討國子助教等<lb/>
　　官爲待詔充講讀以兩房兩殿中書充侍書每遇<lb/>
　　出講則王從皇極門之左𢎞政門出紅板轎用校<lb/>
　　尉八人青羅小傘二柄與至尊同而隨侍内璫六<lb/>
<pb n="KR3j0161_WYG_010-5b"/>
　　人皆金帯也王至皇極門下輿趨過西復上輿至<lb/>
　　書堂陛下出輿閣臣率講讀侍書官立於門右一<lb/>
　　躬候王入書堂至先師前行禮畢出坐堂中王命<lb/>
　　先生毎來一躬即分班入門内閣臣左立餘各官<lb/>
　　稍退分左右立一躬出班初開館行四拜禮以後<lb/>
　　行一拜禮不叩頭也讀四書書經各五遍講四書<lb/>
　　書經各二遍王命先生毎喫酒飯即出用酒飯畢<lb/>
　　再入侍王冩倣閣臣至案前環觀王親寫十字餘<lb/>
<pb n="KR3j0161_WYG_010-6a"/>
　　俟諸臣退後寫足送閣閣中批圏畢進呈<lb/>
　　皇極門外兩廡四十八間除曠八間外實四十間<lb/>
　　東二十間爲實録玉牒起居諸館及東閣㑹坐公<lb/>
　　揖處西二十間上十間爲諸王館下十間則㑹典<lb/>
　　諸館也定王書堂在西第六間爲讀書處第五間<lb/>
　　懸先師孔子畫像四配侍側葢摹吳道子筆及永<lb/>
　　王出閣因移定王第四間而永王在第六間王初<lb/>
　　出閣向先師行四拜叩頭禮以後則行一拜三叩<lb/>
<pb n="KR3j0161_WYG_010-6b"/>
　　頭皆内官贊禮第三間第七間爲二王退居處案<lb/>
　　上置四書書經白文及集註大學章句或問洪武<lb/>
　　正韻海篇直音諸書皆紅綾殻<lb/>
　<lb/>
　<lb/>
　<lb/>
　<lb/>
　春明夢餘録卷十<lb/>
</p>
<p>
</p>
  </div>
</body>
</text>
</TEI>
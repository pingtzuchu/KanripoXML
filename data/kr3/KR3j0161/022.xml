<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘録卷二十二</head> <lb/>
    <p>
<pb n="KR3j0161_WYG_022-1a"/>
欽定四庫全書<lb/>
　春明夢餘録卷二十二<lb/>
　　　　　　　　　　吏部左侍郎孫承澤撰<lb/>
　　三皇廟<lb/>
三皇廟在太醫院之北名景惠殿永樂中建前為景咸<lb/>
門門東為神庫西為神厨中奉安伏羲神農黄帝皆南<lb/>
向以勾芒祝融風后力牧氏配以僦貸季鬼臾區天師<lb/>
岐伯俞跗白高少俞少師桐君太乙雷公馬師皇伊尹<lb/>
<pb n="KR3j0161_WYG_022-1b"/>
神應王扁鵲倉公淳于意張機東廡王叔和華陀皇甫<lb/>
謐巢元方抱朴子葛洪真人孫思邈藥王韋慈藏啓元<lb/>
子王冰錢乙朱鋐劉元素張元素李泉朱彦修西廡從<lb/>
祀歲仲春上甲日<hi>甲屬東方木取生氣</hi>太常寺題請遣禮部堂上<lb/>
官行禮太醫院堂上官二員分獻仲秋上甲如之嘉靖<lb/>
初復建聖濟殿於内以祀先醫春秋祭同三皇而以太<lb/>
醫官主之二十一年以太醫院廟制湫隘弗稱命展拓<lb/>
今廟隨從禮官議増從祀僦貸季等二十八人隆慶四<lb/>
<pb n="KR3j0161_WYG_022-2a"/>
年禮部侍郎王希烈議三皇既祀於帝王廟請罷太醫<lb/>
院廟祭專遣太醫院官祭先醫不允<lb/>
　　南宮奏議臣等稽諸禮曰聖王之制祭祀也法施<lb/>
　　於民則祀之能禦大災捍大患則祀之非此族也<lb/>
　　不在祀典葢聞上古聖神繼天立極開物成務夀<lb/>
　　世福民其功尤繫於醫伏羲觀天文明歴氣神農<lb/>
　　甞百藥制夲草黄帝與岐伯問荅而有素問之書<lb/>
　　醫道蓋昉於此矣周禮小宗伯兆五帝於四郊説<lb/>
<pb n="KR3j0161_WYG_022-2b"/>
　　者謂祭以天帝配食以五人帝春以太昊夏以炎<lb/>
　　帝季夏以黄帝秋以少昊冬以顓頊然此主於五<lb/>
　　方之位未有醫藥之專祀也至於有元自國都以<lb/>
　　至郡縣皆立三皇廟於醫者之學如宣聖釋奠禮<lb/>
　　太昊伏羲氏以勾芒氏之神配炎帝神農氏以祝<lb/>
　　融氏之神配黄帝軒轅氏以風后力牧氏之神配<lb/>
　　及黄帝臣俞跗以下十人姓氏載於醫書者從祀<lb/>
　　兩廡有司歲春秋二季行事而以醫師主之其臣<lb/>
<pb n="KR3j0161_WYG_022-3a"/>
　　虞集有言三聖人之所以惠利生人者不必以醫<lb/>
　　之一技而求夫為醫之道不上達於三聖人則不<lb/>
　　足以盡其至聖之能事是其祭雖專為醫而設然<lb/>
　　徧於郡縣則又不免失之黷矣肆我成祖御宇諏<lb/>
　　經稽典正名定祀尤以醫道闗係民生至重乃即<lb/>
　　太醫院立廟以崇祀三皇正統間重加修葺聖祖<lb/>
　　神宗先後一揆咸欲躋斯世斯人於仁夀之域而<lb/>
　　永貽燕翼之令圖也洪惟皇上膺正凝命上法祖<lb/>
<pb n="KR3j0161_WYG_022-3b"/>
　　宗謂修合御藥保和聖體實惟兹所廟制湫隘則<lb/>
　　祀典弗稱欲拻拓而一新之創矩以盡度備物以<lb/>
　　章䖍斯其佑享昭假於三皇在天之靈而宣滯保<lb/>
　　和以迓乎萬夀無疆之慶臣等敢不祗承徳美用<lb/>
　　樹宏基臣等切惟廟必有制祀必合法不為畫一<lb/>
　　之制則恐襲前時之故轍而無以稱觀瞻不正從<lb/>
　　祀之名則恐失醫聖之心傳而無以垂法守臣等<lb/>
　　謹將合行䂓制恭擬上進伏乞裁定施行<lb/>
<pb n="KR3j0161_WYG_022-4a"/>
　　都城隍廟<lb/>
都城隍廟在都城之西永樂中建中為大威靈祠後為<lb/>
寢祠左右為二司兩廡為十八司前為闡威門外左右<lb/>
為鐘鼓樓又前為順徳門又前為都城隍門廟中有石<lb/>
刻北平府三大字按洪武二年以周禮有司民之祭封<lb/>
京師都城隍祭之三年正城隍神號去封爵命春秋從<lb/>
祀於山川壇三十年改建廟詔劉三吾曰朕設京師城<lb/>
隍俾統各府州縣之神以監察民之善惡而禍福之俾<lb/>
<pb n="KR3j0161_WYG_022-4b"/>
幽明舉不得僥倖而免其書所由於石二十一年復以<lb/>
從祀大祀殿罷山川壇奉祭惟仲秋祭嘉靖九年罷山<lb/>
川壇從祀歲仲秋月遣太常官祭<lb/>
　　城隍之名見於易若廟祀則莫究其始唐李陽氷<lb/>
　　謂城隍神祀典無之惟呉越有爾宋趙與時辯其<lb/>
　　非以為成都城隍祠太和中李徳裕建李白作韋<lb/>
　　鄂州碑有城隍祠又杜牧刺黄州韓愈刺潮州麴<lb/>
　　信陵刺舒州皆有城隍之祭則不獨吳越然矣而<lb/>
<pb n="KR3j0161_WYG_022-5a"/>
　　蕪湖城隍祠建於吳赤烏二年則又不獨唐而已<lb/>
　　記曰天子大蜡八伊耆氏始為蜡注曰伊耆氏堯<lb/>
　　也蓋蜡祭八神水庸居七水則隍也庸則城也此<lb/>
　　正城隍之祭之始春秋傳鄭災祈於四鄘宋災用<lb/>
　　馬於四鄘皆其證也庸字不同古通用耳由是觀<lb/>
　　之城隍之祭蓋始於堯矣<lb/>
　　漢夀亭侯廟<lb/>
漢夀亭侯廟在宛平縣東成化十三年建俗呼白馬廟<lb/>
<pb n="KR3j0161_WYG_022-5b"/>
蓋隋之舊基也毎歲五月十三日遣太常官致祭按洪<lb/>
武二十八年建廟於鷄鳴山祭漢夀亭侯永樂中始載<lb/>
祀典<lb/>
　　公於後主景耀三年追諡壯繆侯宋徽宗崇寧元<lb/>
　　年追封忠直公大觀二年加封武安王宣和五年<lb/>
　　勅封義勇武安王高宗建炎二年加封壯繆義勇<lb/>
　　王淳熙十四年加封英濟王勅曰生立大節與天<lb/>
　　地以並傳沒為神明亘古今而不朽荆門軍當陽<lb/>
<pb n="KR3j0161_WYG_022-6a"/>
　　縣列神壯繆義勇武安王名著史册功存生民一<lb/>
　　方所依千載如在凡有禱於水旱雨暘之際若或<lb/>
　　見於焄蒿悽愴之間英烈巖巖可畏而仰廟貎奕<lb/>
　　奕雖逺益新爰啟王封仍加美號豈特顯爾神威<lb/>
　　德之盛亦以慰此邦父老之情尚祈靈助服我休<lb/>
　　顯可特封壯繆義勇武安英濟王奉勅如右牒行<lb/>
　　淳熙十五年十一月二十一日萬歴四十二年秋<lb/>
　　奉勅晉封三界伏魔大帝神威逺震天尊闗聖帝<lb/>
<pb n="KR3j0161_WYG_022-6b"/>
　　真君雲長夲字長生雲長其别字也公忠貫一時<lb/>
　　氣盖千古封之為王豈公之志至曰真君益不可<lb/>
　　聞於公也明翰林焦竑正陽門廟碑文曰正陽門<lb/>
　　廟者祀漢前將軍闗侯作也侯廟祀徧天下而稱<lb/>
　　正陽門者為都城作也侯名在百世封號在累朝<lb/>
　　而稱漢前將軍者侯志也斯得之矣<lb/>
　　宋司馬智玉泉寺夀亭侯印記紹興中洞庭漁人<lb/>
　　獲夀亭侯印競以為金報於官納長沙庫中時有<lb/>
<pb n="KR3j0161_WYG_022-7a"/>
　　光熖吏不敢留移文公安送還侯廟印徑二寸其<lb/>
　　制甚古印鈕有連環四面兩相貫上有一大環總<lb/>
　　之所以佩也淳熙四年冬元庵真慈摹畫印狀具<lb/>
　　夲末將獻於東宮是夕印留方丈光發於函煇燭<lb/>
　　楹廡寺有仁宗皇帝所賜龍眉龍角二物宜與印<lb/>
　　同藏名山永為鎮寳焉予與元庵為方外遊逺訪<lb/>
　　靈跡悉所經見故得而詳之據此則公固夀亭也<lb/>
　　嘉靖十年南太常少卿黄芳以漢夀封邑而亭侯<lb/>
<pb n="KR3j0161_WYG_022-7b"/>
　　者爵也止稱夀亭侯誤矣乃改稱漢前將軍漢夀<lb/>
　　亭侯闗前將軍贊嗚呼簒漢者瞞也成瞞簒者權<lb/>
　　也瞞名漢臣也實漢賊也權陽瞞敵也隂瞞翼也<lb/>
　　公批亢於前而不虞姦於腋七軍甫淹六師隨厄<lb/>
　　使永安之恨不在許昌而在公安建興之師不出<lb/>
　　樊城而出祁山安樂之牋與歸命之璧而相後先<lb/>
　　惜哉雖然不以間闗而廢兄弟不以亂離而廢君<lb/>
　　臣其峙如者山嶽澄如者川流而炳如者日月星<lb/>
<pb n="KR3j0161_WYG_022-8a"/>
　　辰嗚呼此其所以亘萬古而猶神也耶<lb/>
　　宋丞相文信國祠<lb/>
宋丞相文信國祠在郡學西乃元之柴市公授命所永<lb/>
樂六年太常博士劉履節奉命正祀典謂天祥忠於宋<lb/>
室而燕京乃其死節之所請祠祀從之祠堂三楹前為<lb/>
門又前為大門祠之西為懷忠㑹館江右士夫歲時集<lb/>
會於此以祭公者也宣德四年保定李庸為府尹重拓<lb/>
其祠信國所著有日録吟嘯集指南録集杜二百首並<lb/>
<pb n="KR3j0161_WYG_022-8b"/>
刋板祠中<lb/>
　　元人王惲云至正十一年十二月十四日國兵自<lb/>
　　陽邏洑渡江明年十二月臨安降度宗二庶子為<lb/>
　　陳宜中文天祥張世傑擁入許浦江口時有黑龍<lb/>
　　見因改號景炎十六年為帥臣張𢎞範滅於崖山<lb/>
　　口執文天祥至大都囚之上屢欲赦出相之竟不<lb/>
　　從十九年十二月初九日戮於燕南城柴市<lb/>
　　元人呉萊曰頃予嘗從鄉先生學見福唐劉汝鈞<lb/>
<pb n="KR3j0161_WYG_022-9a"/>
　　貽書括蒼呉思齊子善論文丞相宋瑞事云自江<lb/>
　　西初起時﨑嶇山谷購募義徒畊甿洞丁造轅門<lb/>
　　請甲仗不啻數萬而尹玉實為驍將文衣冠指麾<lb/>
　　衆皆詣闕感泣求死已而當國二揆交沮用兵師<lb/>
　　無宣諭卒無犒賞盤桓月餘僅令守姑蘇一路張<lb/>
　　彦提重兵居毘陵且有叛志尹玉竟以絶太湖弔<lb/>
　　橋首尾不救而溺死未幾獨松告急朝廷四詔政<lb/>
　　府六書趣弃聊攝援根夲一日一夜倉皇就道及<lb/>
<pb n="KR3j0161_WYG_022-9b"/>
　　至行都而獨松隨已破䧟復令駐兵餘杭守獨松<lb/>
　　朝議不一衆心離㪚會有尹京之命餘慶遽奪其<lb/>
　　印不與漢輔遁德剛遁北軍入城與權又絶江遁<lb/>
　　乃即日拜樞使又拜右揆補與權處且令往軍前<lb/>
　　講解毅然請行及被囚以北中道奔迸收集亡㪚<lb/>
　　無兵無糧天下大勢去矣帝覇交馳正偽更作是<lb/>
　　不一姓當世之為大臣元老者視易姓如閲傳郵<lb/>
　　况當滄海橫流之際而彼乃以異姓未深得朝廷<lb/>
<pb n="KR3j0161_WYG_022-10a"/>
　　事權欲隻手障之至死不屈㣲箕二子且有愧色<lb/>
　　於宗國矣其書大略如此趙弼作文山傳云公既<lb/>
　　赴義其日大風揚沙天地晝晦咫尺不辨城門盡<lb/>
　　閉自此連日隂晦宮中皆秉燭而行羣臣入朝亦<lb/>
　　爇炬前導世祖問張真人而悔之贈公特進金紫<lb/>
　　光禄大夫太保中書平章政事廬陵郡公諡忠武<lb/>
　　命王積翁書神主灑掃柴市設壇以祀之丞相博<lb/>
　　囉行初奠禮忽狂颷旋地而起吹沙滚石不能啟<lb/>
<pb n="KR3j0161_WYG_022-10b"/>
　　目俄捲其神主於雲霄中隱隱雷鳴如怨之聲天<lb/>
　　色愈暗乃改前宋少保右丞相信國公天俄開霽<lb/>
　　元人鄧剡贊目煌煌兮疎星曉寒氣英英兮晴雷<lb/>
　　殷山頭碎柱兮璧完血化碧兮心丹嗚呼孰謂斯<lb/>
　　人不在世間<lb/>
　　明大學士楊士竒重修文丞相祠記孟子曰我知<lb/>
　　言我善養吾浩然之氣知言者盡心知性而有以<lb/>
　　究極天下之理浩然之氣即天地之正氣具於吾<lb/>
<pb n="KR3j0161_WYG_022-11a"/>
　　身至大而不可屈撓者知之至養之充而後足以<lb/>
　　任天下之大事天下之事莫大於君父文丞相甫<lb/>
　　冠奉廷對即極口論國家大計未幾元兵渡江又<lb/>
　　上書乞斬嬖近之主遷幸議者以一人心安社稷<lb/>
　　固已氣葢天下矣自是而斷斷焉殫力竭謀扶顚<lb/>
　　持危以興復為已任雖險阻艱難百挫千折有進<lb/>
　　而無退不幸國亡身執而大義愈明葢公志正而<lb/>
　　才廣識逺而器閎浩然之氣以為之主而卒之其<lb/>
<pb n="KR3j0161_WYG_022-11b"/>
　　志弗遂者葢以天命去宋也雖天命去宋而天理<lb/>
　　在公必不可已故宋亡其臣之殺身成仁者不少<lb/>
　　論者必以公為稱首公事具宋史而公鄉人劉岳<lb/>
　　申摭公所著日録吟嘯集指南録集杜二百首及<lb/>
　　宋禮部郎官鄧光薦所述督府忠義傳以作公傳<lb/>
　　視史加詳實焉北京之有公祠洪武九年前北平<lb/>
　　按察副使劉崧始建於敎忠坊今順天府學之右<lb/>
　　而作塑像焉永樂六年太常博士劉履節奉命正<lb/>
<pb n="KR3j0161_WYG_022-12a"/>
　　祀典始有春秋之祭於有司歲以順天府尹行事<lb/>
　　宣德四年府尹李庸始至謁公祠下顧瞻祠宇敝<lb/>
　　陋弗稱遵用詔㫖葺而新之凡祀神之器靡不備<lb/>
　　具又求劉傳刻石將使人人皆知世之為臣者光<lb/>
　　眀震動焜焜烈烈有公也於戯忠孝人道之大節<lb/>
　　治化所先而崇禮先賢表勵後人尤守令之急務<lb/>
　　庸其達為政之夲與庸字執中保定唐縣人寛厚<lb/>
　　明敏自太學生授工科給事中上親擢為順天府<lb/>
<pb n="KR3j0161_WYG_022-12b"/>
　　尹愛人之心剸繁之才上下皆稱之而盡心學校<lb/>
　　敬賢尚德如節昌平之狄梁公劉諫議祠而嚴其<lb/>
　　祀事之類皆其知夲之務皆可書也因並書之以<lb/>
　　示來者<lb/>
　　明韓雍請諡宋臣文天祥謝枋得疏竊見宋丞相<lb/>
　　少保信國公文天祥弱冠狀元立朝盡節臨危拜<lb/>
　　相許國不疑志專恢復屢折挫而不移心切匡時<lb/>
　　蹈艱危而不變既而國亡被執繫獄累年誘之以<lb/>
<pb n="KR3j0161_WYG_022-13a"/>
　　大用而不從脇之以刀鋸而不屈卒之南向再拜<lb/>
　　殺身成仁收三百年養士之功立千萬載為臣之<lb/>
　　極有指南録以著其忠愛有集杜詩以寄其憂傷<lb/>
　　其精忠大節與日月爭光與天地悠久誠足以正<lb/>
　　人心而扶世道也及宋禮部侍郎謝枋得登科對<lb/>
　　䇿力詆權奸發䇿漕司極攻時政受任於運去祚<lb/>
　　移之後抗敵於兵罷民㪚之餘力已盡而不支志<lb/>
　　有為而不果後元臣程文海等交章累薦耻仕二<lb/>
<pb n="KR3j0161_WYG_022-13b"/>
　　姓懇辭不屈叅政魏天祐強逼北行誓死不食終<lb/>
　　於燕京著為文章高邁竒絶發明道學羽翼聖經<lb/>
　　其清論無愧於先賢有功於後學文天祥江西廬<lb/>
　　陵縣人謝枋得江西上饒縣人二賢歿後贈諡未<lb/>
　　加子孫有在録用未及及順天府府學之西舊有<lb/>
　　文天祥祠堂塑像尚具儒者衣巾未復丞相冠服<lb/>
　　皆為缺典臣切惟伯夷叔齊死於殷周之際至宋<lb/>
　　而追封之諸葛亮顔真卿忠於漢唐之時至元而<lb/>
<pb n="KR3j0161_WYG_022-14a"/>
　　加封之古之君天下者若兹所行葢有所見而非<lb/>
　　茍焉無益之舉也如蒙准言乞勅禮部翰林院儒<lb/>
　　臣㑹同考議量加文天祥謝枋得贈諡取其子孫<lb/>
　　量才録用并將順天府學之西文天祥祠堂塑像<lb/>
　　改塑丞相冠服行令有司仍各春秋祭祀庶使天<lb/>
　　下之人知為臣而能死忠死節者雖百世之後亦<lb/>
　　得暴白顯揚垂休後嗣以增志士仁人之氣沮亂<lb/>
　　臣賊子之心其於綱常誠非小補<lb/>
<pb n="KR3j0161_WYG_022-14b"/>
　　附載<lb/>
　　宋遺臣謝公枋得至燕死於憫忠寺按謝公為福<lb/>
　　建叅知政事魏天祐強之北行自離嘉興輙不食<lb/>
　　二十餘日不死乃復食比至燕居憫忠寺問太后<lb/>
　　及瀛國公所在再拜慟哭疾甚留夣炎使醫將藥<lb/>
　　雜米飲進之怒擲於地不食五日死子定子䕶骸<lb/>
　　骨歸燕京少公一祠<lb/>
　　張千載字毅甫文公友也隨公至燕僦居公寓小<lb/>
<pb n="KR3j0161_WYG_022-15a"/>
　　樓之傍日以美食進之公既受刑潛造一櫝藏其<lb/>
　　首訪歐陽夫人於俘擄中得其尸火之拾骨並櫝<lb/>
　　南歸付其家張公宜附祀祠中<lb/>
　　汪元量亦來大都居公囚所毎日作詩相倡和元<lb/>
　　量善鼓琴世祖命奏琴喜之因力求去賜為黄冠<lb/>
　　師人贈之以詩云三日錢塘水不波子嬰繫組納<lb/>
　　山河兵臨魯國猶絃誦客過殷墟獨嘯歌鉄馬渡<lb/>
　　江功赫奕銅人辭漢泪滂沱知章喜得黄冠賜野<lb/>
<pb n="KR3j0161_WYG_022-15b"/>
　　水閒雲一釣蓑<lb/>
　　謝翺曾以布衣杖䇿叅信國軍事未幾善哭如唐<lb/>
　　衢過姑蘇望夫差之臺慟哭終日過勾踐行禹窆<lb/>
　　間北嚮哭乘舟至鄞過蛟門登候潮山感夫子浮<lb/>
　　海之歎則又哭晚登子陵西臺以竹如意擊石歌<lb/>
　　招魂之詞歌闋竹石俱碎失聲哭<lb/>
　　趙孟僴宋之宗室年十七文丞相辟為叅謀文北去<lb/>
　　居吳依親友以居越十年為道士名道淵居松江北<lb/>
<pb n="KR3j0161_WYG_022-16a"/>
　　道堂又五年為僧名順昌因自名三教遺逸改道堂<lb/>
　　為本一庵臨終手詞以訣有曰文山之客千古忠貞<lb/>
　　于少保忠肅祠<lb/>
于少保忠肅祠在崇文門内東裱背巷公故賜宅也祠<lb/>
三楹祀少保兵部尚書于謙塑公像危坐歲春秋遣太<lb/>
常等官致祭<lb/>
　　公被刑於天順元年復官於成化二年賜諡肅愍<lb/>
　　於𢎞治三年改諡忠肅於萬歴十八年<lb/>
<pb n="KR3j0161_WYG_022-16b"/>
　　公被刑日陰霾翳天京師婦孺無不灑泣夫人流<lb/>
　　山海闗夜夣公曰吾形殊而魂不亂獨兩目黯然<lb/>
　　借汝眼光見形於皇帝次日夫人目失明㑹皇極<lb/>
　　門災英宗臨視公現形火光中上悚然知公寃詔<lb/>
　　放夫人歸眼明如故<lb/>
　　當時殺公誣以迎立外藩王文極口辨公但云召<lb/>
　　親王非金符不可符在何必辯時印綬監諸璫檢<lb/>
　　閲各府金符俱在獨無襄府者驚懼欲死問一退<lb/>
<pb n="KR3j0161_WYG_022-17a"/>
　　閑老監云是宣廟上賔時老娘娘以國有長君社<lb/>
　　稷之福欲召襄王取入三楊議不合而止符留後<lb/>
　　宫老娘娘張太后也於是啟而得之符在暖閣塵<lb/>
　　積寸餘矣<lb/>
　　公之養子于亷好聚書畫天順中自邊赦還坐裱<lb/>
　　背衚衕見負畫售者忠肅夫婦像在焉葢公家與<lb/>
　　内臣盧永同時籍沒盧尋宥給還籍物而畫像誤<lb/>
　　還盧所持以出售亷乃負之歸錢塘<lb/>
<pb n="KR3j0161_WYG_022-17b"/>
　　公之改諡撫臣傅孟春疏請宗伯于慎行題覆者<lb/>
　　也先是傅疏未入少宗伯黄鳯翔夢一偉男子持<lb/>
　　書來有空山孤魂之句覺而惡之詰晨接傅疏乃<lb/>
　　悟夜夢者公也生氣不冺如此<lb/>
　　李廌祭東坡文云皇天后土鑒生平忠義之心名<lb/>
　　山大川還萬古英靈之氣後追録坡公制詞中全<lb/>
　　用之憲宗朝追録于少保亦全用此語尤確<lb/>
　　陳繼儒云土木之變裕陵北狩公痛哭抗疏止南<lb/>
<pb n="KR3j0161_WYG_022-18a"/>
　　遷之議召勤王之師額森擁帝至大同至宣府至<lb/>
　　京城下皆登城謝曰賴天地宗社之靈國有君矣<lb/>
　　此一見左傳楚人伏兵車執宋公以伐宋公子目<lb/>
　　夷令宋人應之曰賴宗社之神靈吾國已有君矣<lb/>
　　楚人知雖執宋公猶不能得宋國於是釋宋公又<lb/>
　　一見亷頗傳秦王逼趙王㑹澠池亷頗送至境曰<lb/>
　　王行度道里㑹遇之禮畢還不過三十日不還則<lb/>
　　請立太子為王以絶秦望又再見王旦傳契丹犯<lb/>
<pb n="KR3j0161_WYG_022-18b"/>
　　邊帝幸澶州旦曰十日之内未有㨗報當何如帝<lb/>
　　嘿然良久曰立皇太子三者公讀書得力處也<lb/>
　<lb/>
　<lb/>
　<lb/>
　<lb/>
　<lb/>
　春明夢餘録卷二十二<lb/>
</p>
<p>
</p>
  </div>
</body>
</text>
</TEI>
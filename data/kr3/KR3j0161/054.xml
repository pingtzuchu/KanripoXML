<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘錄卷五十四</head> <lb/>
    <p>
<pb n="KR3j0161_WYG_054-1a"/>
欽定四庫全書<lb/>
　春明夢餘錄卷五十四<lb/>
　　　　　　　　　　吏部左侍郎孫承澤撰<lb/>
　　國子監<lb/>
國子監在城東北即元之舊學洪武改為北平郡學永<lb/>
樂仍為國子學又改為國子監正堂七間曰彜倫堂元<lb/>
之崇文閣也中一間列聖幸學俱設座於此上懸勅諭<lb/>
五通東一間祭酒公座面南司業座面西堂前為露臺<lb/>
<pb n="KR3j0161_WYG_054-1b"/>
臺南中為甬路前至太學門長四十三丈聖駕臨幸由<lb/>
之東西為墀諸生列班於此後堂三間東講堂三間西<lb/>
講堂三間藥房三間折而東為繩愆㕔三間鼓房一間<lb/>
率性堂誠心堂崇志堂各十一間西為博士㕔三間鐘<lb/>
房一間修道堂正義堂廣業堂悉如率性堂六堂乃諸<lb/>
生肄業之所東折而南為廊房九間門一間西亦如之<lb/>
太學門三間門東勅諭碑一通洪武十五年申明學制<lb/>
一通洪武三年定學規碑一通洪武初年欽定永樂三<lb/>
<pb n="KR3j0161_WYG_054-2a"/>
年申明學規碑一通洪武十六年并三十年欽定廟學<lb/>
圖碑一通廟學規制地界四至丈尺盡勒焉正統十二<lb/>
年十一月初四日立外東井亭一又東為持敬門以入<lb/>
廟自中少北為儲才門以通啟聖祠土地祠及典簿典<lb/>
籍掌饌㕔倉庫之路祭酒東廂亦由此入西井亭一又<lb/>
西為退省號門自西少北為廣居門以為司業入廂及<lb/>
諸生入號之路墀内雜植槐栢共二十株前為集賢門<lb/>
三間門前為通衢東西牌坊各一題曰國子監監衢東<lb/>
<pb n="KR3j0161_WYG_054-2b"/>
西牌坊各一題曰成賢街彜倫堂後齋眀所九間格致<lb/>
誠正號每號計三十七間嘉靖七年作敬一堂御製聖<lb/>
諭共碑七座前為大門題曰敬一之門祭酒廂房在亭<lb/>
東司業廂房在亭西㑹饌堂一所在監東北土地祠五<lb/>
間在饌堂門之右典籍㕔五間在饌堂門之左典簿㕔<lb/>
三間掌饌㕔五間退省號及廣居門之西為天地人智<lb/>
仁勇文行忠信規矩準繩紀綱法度凡一十八號并退<lb/>
省房三連混堂淨房各一所<lb/>
<pb n="KR3j0161_WYG_054-3a"/>
設官職事祭酒掌國學舉人貢生官生恩生功生例生<lb/>
譯生幼勲臣教訓之事司業為之貳脩古樂正成均之<lb/>
政令造以明體適用之學以孝弟禮義忠信亷恥為之<lb/>
本以六經諸史為業以升堂積分及格敘用之法而勵<lb/>
翼之不率者扑之不悛徙謫之以廪饌膳師生以力役<lb/>
給厨膳以賜予示恩賚以寧假悉人情以撥歴練吏事<lb/>
以考選汰冗濫歲中春秋上丁日祀先師則總其禮儀<lb/>
上謁先師幸太學祭酒司業執經進講有講章其屬有<lb/>
<pb n="KR3j0161_WYG_054-3b"/>
監丞坐繩愆㕔叅領監事諸師生怠教不率教及膳廪<lb/>
不潔並紏懲書識之而堅明其約束博士坐博士㕔分<lb/>
經訓授助教學正學錄坐正義崇志廣業脩道誠心率<lb/>
性六堂專教誨嚴程課講說經義導納之規矩典簿典<lb/>
出納文移受支金錢為師生饌季報諸生課業倣書以<lb/>
聽於翰林歲杪奏上典籍掌經史子集及制書掌饌掌<lb/>
飲食於是禮部翰林詹事春坊司經局若國子監官遞<lb/>
相流通而遷補因之獨華重矣<lb/>
<pb n="KR3j0161_WYG_054-4a"/>
　　治天下之大法曰學校農桑而學校尤其本也教<lb/>
　　化出焉天下未有不教不化而能治者也其制莫<lb/>
　　詳於周畧約言之制於虞曰上庠於夏曰東序於<lb/>
　　殷曰右學養國老在焉於虞曰下庠於夏曰西序<lb/>
　　於殷曰左學養庶老在焉皆太學也周人修而兼<lb/>
　　用之虞學曰米廪以養庶老冬讀書在焉夏學曰<lb/>
　　東膠以養國老春夏學干戈秋冬學羽籥在焉殷<lb/>
　　學曰瞽宗以祭樂祖春誦夏絃秋學禮在焉皆太<lb/>
<pb n="KR3j0161_WYG_054-4b"/>
　　學而統之曰辟雝辟明雍和言學也者所以明和<lb/>
　　天下也又水環澤宫之丘如璧然曰璧雝亦曰成<lb/>
　　均以成其德性均調其過不及而名也膠言在郊<lb/>
　　必於郊於澤中之邱欲耳目不雜安其處而無異<lb/>
　　慮也故亦曰澤宫王擇侯國所貢士與大射其中<lb/>
　　簡焉國大事出征執訊受脹獻馘在焉其侯國命<lb/>
　　立學亦於澤而頗損其制環水如半璧曰泮宫故<lb/>
　　瞽宗東膠辟雍成均其實一也皆天子設太學以<lb/>
<pb n="KR3j0161_WYG_054-5a"/>
　　教於國者也古聖王之所甚重也故人生十年曰<lb/>
　　幼學於家學於家者就外傅而學之塾也學書計<lb/>
　　學幼儀學樂誦詩舞勺成童舞象學射御是也二<lb/>
　　十曰弱冠簡其秀而學於鄉學於鄉者學於庠序<lb/>
　　校也始學禮舞大夏惇行孝弟博學不教内而不<lb/>
　　出其學也三十壯有室大司徒簡其秀而學於國<lb/>
　　大樂正造焉小樂正大胥小胥贊焉朋友移焉四<lb/>
　　術四教春秋禮樂冬夏詩書其學也蓋九年而博<lb/>
<pb n="KR3j0161_WYG_054-5b"/>
　　學無方知明强立矣而後可以材諸位於是乎大<lb/>
　　樂正簡而進之王升諸司馬故四十曰强而仕而<lb/>
　　論官辨材始此也<lb/>
　　尚書大傳曰公卿之太子大夫元士之適子十有<lb/>
　　三年始入小學見小節焉踐小義焉二十入大學<lb/>
　　見大節焉踐大義焉故入小學知父子之道長幼<lb/>
　　之節入大學知君臣之義上下之位故為君則君<lb/>
　　為臣則臣為父則父為子則子董仲舒曰王者正<lb/>
<pb n="KR3j0161_WYG_054-6a"/>
　　南面而治天下莫不以教化為大務立大學以教<lb/>
　　於國設庠序以化於邑故養士莫大乎大學大學<lb/>
　　賢士所關也教化之本原也今以一郡一國對亡<lb/>
　　應書者是王道徃徃而絶也願陛下興大學置明<lb/>
　　師以養天下之士數攷問以盡其材則英俊宜可<lb/>
　　得矣<lb/>
　　附元人吳澂國學碑記國朝以神武定天下我世<lb/>
　　祖皇帝以武之不可偏尚也廣延四方耆碩之彦<lb/>
<pb n="KR3j0161_WYG_054-6b"/>
　　與共謀議遂能裨贊皇猷修舉百度文治浸浸興<lb/>
　　焉中統間命儒臣教胄子至元間備監學官成宗<lb/>
　　皇帝光紹祖烈相臣哈喇哈遜欽承上意作孔子<lb/>
　　廟於京師御史臺言胄子之教寄寓官舍隘陋非<lb/>
　　宜奏請孔廟之西營建國子監學以御史府所貯<lb/>
　　公帑充其費逮至仁宗皇帝文治日隆僉謂監學<lb/>
　　櫝藏經書宜得重屋以庋有㫖復令臺臣辦集其<lb/>
　　事乃於監學之北搆架書閣閣四阿檐三重度以<lb/>
<pb n="KR3j0161_WYG_054-7a"/>
　　工師之引其崇四常有一尺南北之深六尋有奇<lb/>
　　東西之廣倍差其深延祐四年夏經始六年冬績<lb/>
　　成材木瓦甓諸物之直工役飲食之費一皆出御<lb/>
　　史府雄偉壯麗煥然增監學之輝名其閣曰崇文<lb/>
　　英宗皇帝講行典禮賁餙太平文治極盛矣臺臣<lb/>
　　請勒石崇文閣下用紀告成之歲月制命詞臣撰<lb/>
　　文臣澂次當執筆今上皇帝丕纂聖緒動遵世祖<lb/>
　　成憲於崇儒重道惓惓也泰定九年春誕降俞㫖<lb/>
<pb n="KR3j0161_WYG_054-7b"/>
　　國子監立碑如臺臣所奏臣澂謹錄所撰之文以<lb/>
　　進臣聞若古有訓戡定禍亂曰武經緯天地曰文<lb/>
　　武之與文各適所用然戡定禍亂用於一時而已<lb/>
　　經緯天地則亘古今不可無也何也日月星辰天<lb/>
　　之文也山川草木地之文也人與天地相為經緯<lb/>
　　則亦與天地相為長久而可一日無也哉我世祖<lb/>
　　怱怱用武日不暇給而汲汲崇文惟恐或後此其<lb/>
　　髙識深慮度越百王宏規逺範垂示萬世以為聖<lb/>
<pb n="KR3j0161_WYG_054-8a"/>
　　子神孫法程夫豈常人所能測知蓋創業之初非<lb/>
　　武無以弭亂守成之後非文無以致治武猶毒藥<lb/>
　　之治病病除即止文猶五穀之養生無時可棄也<lb/>
　　有文治之君必有文治之臣文治之臣茍非教習<lb/>
　　之有其素彼亦惘然孰知文之所以為文者故建<lb/>
　　學以興文教暢文風㴠育其人將與人主共治也<lb/>
　　斯文也小而修身齊家大而治國平天下言動之<lb/>
　　儀倫紀之敘事物理義之則禮樂刑政之具凡燦<lb/>
<pb n="KR3j0161_WYG_054-8b"/>
　　然相接煥然可述皆文也古聖賢用世之文載在<lb/>
　　方册不考古人之所以用世不知今日之所以為<lb/>
　　世用者也然則聖朝之崇文豈虚為是名也哉閣<lb/>
　　之所庋古聖賢之文也立之師使之以是而教設<lb/>
　　弟子員使之以是而學教之而成學之而能則游<lb/>
　　居監學者濟濟然彬彬然人人閑於言動之儀察<lb/>
　　於倫紀之敘博通乎事物理義之則詳究乎禮樂<lb/>
　　刑政之具他日輔翼吾君躋一世文治於堯舜三<lb/>
<pb n="KR3j0161_WYG_054-9a"/>
　　代之盛由此其選也夫如是其可謂不負聖天子<lb/>
　　崇文之明命休徳已若夫不能濳心方策真有得<lb/>
　　於古聖賢之所謂文而涉獵乎淺末炫燿乎葩華<lb/>
　　曾是以為文乎上之所以為世用者蓋不在是臣<lb/>
　　澂再拜稽首而獻頌曰皇元肇興於赫厥聲天戈<lb/>
　　所指如雷如霆聖聖繼承六合混一威命逺加丕<lb/>
　　冐出日神謀英畧敷遺後人征誅以義持守以仁<lb/>
　　既成武功大闡文治遵道隆儒勸學講藝京師首<lb/>
<pb n="KR3j0161_WYG_054-9b"/>
　　善教胄設官孔廟巍巍四方來觀執法之臣職務<lb/>
　　紏慝爰矢嘉謨稱我文徳於廟之西黌舍翬飛於<lb/>
　　黌之北傑閣雲齊其閣伊何有經有史廣采旁羅<lb/>
　　有集有子昔在中古郁郁乎文式克至今用宏兹<lb/>
　　賁詵詵多士被服聖術鳳翥鸞翔虎炳豹蔚維身<lb/>
　　之章維國之光匡扶盛化上躋虞唐民物阜蕃禮<lb/>
　　樂明備允顯崇文昌運萬世<lb/>
　　國子師<lb/>
<pb n="KR3j0161_WYG_054-10a"/>
　　明興之初未即正位即建國子監興學以元國子<lb/>
　　生梁貞為太子賔客兼祭酒掌監事倣周制以六<lb/>
　　徳六藝訓廸務底於成有異才出類者即奏聞擢<lb/>
　　用之初國學既建諸博士皆就職胄子在内府者<lb/>
　　令布衣髙啟謝徽教之至是諸生方序立右順門<lb/>
　　内貞傳㫖下勅諸生出受業太學既而以學制未<lb/>
　　廣諭中書省曰太學育賢之地所以興禮樂明教<lb/>
　　化賢人君子所自出古帝王建國以此為重今太<lb/>
<pb n="KR3j0161_WYG_054-10b"/>
　　學雖建齋舍卑隘不足以居其令工部增益學舍<lb/>
　　必髙明軒敞俾講習有所游息有地庶達材成徳<lb/>
　　者有可望焉廟成上幸學行釋菜禮初禮部奏增<lb/>
　　國子生上曰揚雄言務學不如求師師得其人則<lb/>
　　材盛不得其人廣生徒何益今民間俊秀可充選<lb/>
　　者甚衆而祭酒乏人卿等其為朕詢采天下通今<lb/>
　　博古才徳兼備足為人師者以名聞於是起致仕<lb/>
　　尚書侍郎及四輔官驛召至皆手勅署祭酒司業<lb/>
<pb n="KR3j0161_WYG_054-11a"/>
　　官十四年以文淵學士宋訥為祭酒勅諭之曰太<lb/>
　　學天下賢士所關禮義之所自出也自建學而來<lb/>
　　歴選師儒以居迄今未臻其效豈士習之難變與<lb/>
　　抑師道之不立莫為變與此朕所夙夜究心者也<lb/>
　　卿宿學耆徳兹特命為祭酒尚體朕志使諸生有<lb/>
　　成士習丕變庶國家有賴焉時初設學學徒衆師<lb/>
　　生相訐教尼不行上令曹國公李文忠以勲臣親<lb/>
　　重領監事助繩糾訥性嚴重不妄言笑以矩矱自<lb/>
<pb n="KR3j0161_WYG_054-11b"/>
　　撿撫士恩義並至恒寢食堂廂房不休沐私第諄<lb/>
　　切訓詔不遺餘力而上時時召與問對亦時時至<lb/>
　　太學臨觀一日上召問卿昨午黙坐廂房色頗厲<lb/>
　　何也訥頓首言臣荷皇上恩厚念欲為國家效犬<lb/>
　　馬竭力造士昨生徒有造次步傾跌失容者皆臣<lb/>
　　不能教廸所致故靜自刻責上嘉歎訥頓首曰主<lb/>
　　臣犬馬臣動息聖明何從知上曰朕欲時見卿念<lb/>
　　學事煩不欲為數數故遣畵工圖卿像以來因出<lb/>
<pb n="KR3j0161_WYG_054-12a"/>
　　像示訥訥感泣頓首謝訥滑縣人舉元進士知鹽<lb/>
　　山縣徵為助教陞學士内閣轉祭酒能躬修教率<lb/>
　　規繩整肅故其時國學人才卓有可觀<lb/>
　　永樂三年諭禮部申明國學洪武舊規俾師教無<lb/>
　　闕士學有成庶幾國家得賢才之用時以内閣胡<lb/>
　　儼為祭酒儼南昌人以舉人授華亭教諭薦知桐<lb/>
　　城入為檢討入閣以其學行堪為師表出為祭酒<lb/>
　　率以身教士心翕然嚮慕上北征以祭酒掌翰林<lb/>
<pb n="KR3j0161_WYG_054-12b"/>
　　院事太子賔客致仕自處淡薄衣食僅足方岳重<lb/>
　　臣俱待以師禮宣徳後以師道著者北為李忠文<lb/>
　　時勉南為陳祭酒敬宗於是有南陳北李之稱時<lb/>
　　勉崇亷耻抑奔競别賢否為勸懲士習丕變諸生<lb/>
　　數千人開導訓誨語經義必窮㫖趣俾渙然領觧<lb/>
　　諸生有貧不能婚病不能醫死不能喪者節縮餐<lb/>
　　錢為賑給仁義之風行矣督諸生學甚劬旦五鼓<lb/>
　　令起誦讀夜漏定二鼔方敢寢時濳行省其勤惰<lb/>
<pb n="KR3j0161_WYG_054-13a"/>
　　一時人士皆感奮興起共誦稱之曰天地之量父<lb/>
　　母之心太師英國公輔偕侯伯二十餘人請告詣<lb/>
　　國子監聽講既至時勉令諸生各講五經一章講<lb/>
　　罷燕飲酒諸侯伯咸讓坐惟英國公以耆年與祭<lb/>
　　酒抗禮餘皆列坐諸生雅歌投壺如古儀迨暮乃<lb/>
　　散蓋其風也敬宗力以師道自任嚴條教革舊習<lb/>
　　勵諸生於進學成徳瞽宗之政肅於朝廷僚屬挾<lb/>
　　忿私有詆誣周文襄為草疏申理辭少骫敬宗曰<lb/>
<pb n="KR3j0161_WYG_054-13b"/>
　　不可被誣事小欺君事大持不上而事亦竟白時<lb/>
　　大閹振權重震天下時勉特與抗禮振生日諸大<lb/>
　　臣皆往賀又獨否振恚遣人日亷迹其過莫得也<lb/>
　　彜倫堂故有大樹時勉嫌其一面隂翳頗妨諸生<lb/>
　　班稍伐其傍枝振以為擅伐官樹供私㸑遂矯㫖<lb/>
　　與司業趙琬掌饌金鑑俱逮方逮時時勉方坐東<lb/>
　　廂考業錦衣官校猝至掩卷起免冠受桎梏諸監<lb/>
　　生皆眙愕失次時勉神色自若呼諸生前徐語曰<lb/>
<pb n="KR3j0161_WYG_054-14a"/>
　　某人某處講是某處非是某勝某縷縷如平時因<lb/>
　　顧囑僚屬令終事乃行已矯㫖荷校國子前校重<lb/>
　　百斤時勉尫老不任校憊甚諸生司馬詢等百千<lb/>
　　人伏闕請寛宥有石大用者獨奮請以身代會事<lb/>
　　聞皇太后乃得觧尋致仕去而敬宗考績至都下<lb/>
　　不詣振振以禮幣求書程子四箴走筆書而歸其<lb/>
　　禮幣竟不往故官太學者二十餘年竟不調敬宗<lb/>
　　意豁如也蓋一時風尚肅正者如此<lb/>
<pb n="KR3j0161_WYG_054-14b"/>
　　𢎞治中詔起侍講謝鐸為北祭酒僉事章懋南祭<lb/>
　　酒皆宿儒懋以父喪力辭特㫖為增置司業一人<lb/>
　　署監事以待以編修羅欽順為之聽懋終制日赴<lb/>
　　官時士多放逸有差撥爭先者欽順念以為放心<lb/>
　　宜收非管攝之嚴不可爭風宜息非精稽考公予<lb/>
　　奪鎮之不能持甚力而謗作已乃肅然及懋至與<lb/>
　　謹矩度尚徳化勵亷耻明道術著功令祁寒暑雨<lb/>
　　具冠服危坐終日以聽事諸生翕然日執經質疑<lb/>
<pb n="KR3j0161_WYG_054-15a"/>
　　問業人人自以為得師也鐸先後祭酒兩雍律已<lb/>
　　率人皆嚴立規約監故有羡金為祭酒費鐸盡籍<lb/>
　　於官均贍僚屬搆東西樓刻經史列其上北監廟<lb/>
　　街湫隘益市地闢其斜側又市廬舍三十餘區居<lb/>
　　博士助教諸學官諸生貧者贍給死者賻襚皆羡<lb/>
　　金不自私一錢<lb/>
　　師道立則善人多國子祭酒司業非他官比也昔<lb/>
　　皆以徳望素著者為之如宋訥以文淵大學士胡<lb/>
<pb n="KR3j0161_WYG_054-15b"/>
　　儼以内閣侍讀李敬以致仕刑部尚書陶凱以禮<lb/>
　　部尚書出為湖廣叅政致仕召為祭酒尋復以叅<lb/>
　　政致仕何鐸以禮部侍郎掌國子祭酒樂韶鳳以<lb/>
　　兵部尚書改侍讀學士拜國子司業陞祭酒劉崧<lb/>
　　以致仕吏部尚書為司業𢎞治正徳中蔡清王鴻<lb/>
　　儒俱以致仕提學起拜王雲鳳以提學内轉嘉靖<lb/>
　　中殷邁屠羲英成憲以太常卿轉周怡以給事中<lb/>
　　建言謫隆慶初起山東海道遷國子司業不拘資<lb/>
<pb n="KR3j0161_WYG_054-16a"/>
　　品惟主得人故成賢之地於斯為盛即博士學正<lb/>
　　亦必簡宿學碩望者以充其後往往補館職列坊<lb/>
　　局已乃寘内臺此真足為王者之取法也<lb/>
　　洪武中上以公侯子弟在太學者多驕慢不習訓<lb/>
　　詔曹國公李文忠提督國子監是以國公而理太<lb/>
　　學事也二十九年因學正吳啟言上命魏國公徐<lb/>
　　輝祖率禮部翰林院官詣監考試諸生等第吏部<lb/>
　　以次錄用是以國公而試太學士也洪武中起致<lb/>
<pb n="KR3j0161_WYG_054-16b"/>
　　仕刑部尚書李敬為國子祭酒致仕試吏部尚書<lb/>
　　劉崧為司業是以尚書而起太學官也其時太學<lb/>
　　之重如此<lb/>
　　附元人以許教官衡改授國子祭酒詔懿徳素全<lb/>
　　經學洞貫視聽言動皆合禮宜進退周旋舉皆中<lb/>
　　道所在滿禦冦之屨疇非趨董子之帷宜處成均<lb/>
　　以全樂育可特授其官務講明於聖道為矜式於<lb/>
　　國人元人初立國學即得一代大儒而為之師詞<lb/>
<pb n="KR3j0161_WYG_054-17a"/>
　　臣王惲嘗云至元七年命許衡為祭酒選朝中貴<lb/>
　　近子弟令教授之不滿五歲其諸生俱能通經達<lb/>
　　禮彬彬然為文學之士及其入仕皆明敏疏通果<lb/>
　　於從政其成效彰彰如是真開國之盛事也元能<lb/>
　　有國百年豈偶然哉<lb/>
　　監規<lb/>
　　洪武十六年定監生三等髙下凡通四書未通經<lb/>
　　者居正義崇志廣業堂一年半之上文理條暢者<lb/>
<pb n="KR3j0161_WYG_054-17b"/>
　　升修道誠心堂一年半之上經史兼通文理俱優<lb/>
　　者升率性堂升率性者方許積分積分之法孟月<lb/>
　　試本經義仲月試論及内科詔誥表一章季月試<lb/>
　　史策及判語二每試文理俱優與一分理優文省<lb/>
　　者與半分文理紕繆者無分歲内積至八分者為<lb/>
　　及格與出身不及分者仍坐堂肄業有輪差於内<lb/>
　　外諸司俾其習於政事半年囘學晝則趨事於各<lb/>
　　司夕則歸宿於齋舍優游之以歳月琢磨之以義<lb/>
<pb n="KR3j0161_WYG_054-18a"/>
　　理約束之以規法廪食學校則俾其習經史歴事<lb/>
　　各司則俾其習政法遇大比科許其就試其為教<lb/>
　　法可為本末兼舉矣<lb/>
　　積分之法始於宋備於元按元延祐初齊履謙在<lb/>
　　國學行積分之法每季考其學行以次遞升既升<lb/>
　　上齋踰再歲始為私試詞理俱優者為一分詞平<lb/>
　　理優者為半分歲終積至八分為髙第禮部集賢<lb/>
　　歲選六人以貢此即宋人積分之法而節目稍有<lb/>
<pb n="KR3j0161_WYG_054-18b"/>
　　不同至明一依其制<lb/>
　　禮書李時曰國初監生俱由廣業堂肄業積漸升<lb/>
　　率性堂始得積分故天順以前監生必作養十餘<lb/>
　　年然後撥歴後積滯人多節將撥歴歲量减至𢎞<lb/>
　　治八年國子監有坐班人少不敷撥歴之請本部<lb/>
　　尚書倪岳題稱權宜救弊之法有二增貢額以足<lb/>
　　坐班生徒議差歴以久坐班歲月擬將府學歲二<lb/>
　　貢州學二歲三貢縣學歲一貢行四歲而止其各<lb/>
<pb n="KR3j0161_WYG_054-19a"/>
　　衙門歴事三月考勤之後仍歴一年其餘寫本一<lb/>
　　年清黄寫誥清軍清匠三年以至出廵等項俱如<lb/>
　　舊例日月為滿今國學缺人視𢎞治時為甚所有<lb/>
　　前項事例似應叅酌舉行得㫖在監坐班人少皆<lb/>
　　因近來將歴事日月减少而雜歴長差等項增多<lb/>
　　既天順年間十年以上方得撥歴今乃未及一年<lb/>
　　已夤緣撥出大壞祖宗教養之法吏部查各衙門<lb/>
　　歴事舊額人數明白開奏著為定例不許仍前濫<lb/>
<pb n="KR3j0161_WYG_054-19b"/>
　　撥及今出限寫本無名差用各項歴事月日俱照<lb/>
　　倪岳題准事例滿日方許更替凡歴事及出廵奏<lb/>
　　内既該監生監生僉名一應事務許其公平議論<lb/>
　　舉察所司姦弊以稱祖宗設立歴事深意以後考<lb/>
　　選歲貢入監務遵舊規由廣業堂漸升率性堂然<lb/>
　　後積分出身果有才學超越奏聞擢用貢額不必<lb/>
　　增恐致異日選法壅滯其監生給假者趣復班<lb/>
　　禮部題教世胄疏該兵部咨該本部題國子監司<lb/>
<pb n="KR3j0161_WYG_054-20a"/>
　　業兼司經局較書王同祖奏内開一曰教世胄臣<lb/>
　　請自今公侯伯子弟年十八以上者該部具名上<lb/>
　　請送監讀書習禮本監仍每名選撥友伴監生二<lb/>
　　名與之講學相資薰陶規勸每五日一赴監候諸<lb/>
　　生立班定友伴引至堦下恭揖而退侍立兩傍以<lb/>
　　觀揖讓周旋之節候堂儀畢赴廂授書講習其有<lb/>
　　不率教者憑本監堂上官奏聞區處三年之後學<lb/>
　　有成效者本監奏聞該部註記候異時襲封之後<lb/>
<pb n="KR3j0161_WYG_054-20b"/>
　　有所委任據以甄别賢否等因奉聖㫖該部知道<lb/>
　　該本部查照節年事例議擬覆題勲臣之家子孫<lb/>
　　得以承襲爵祿或遇蒙任使管理軍務責任匪輕<lb/>
　　書曰若生子罔不在厥初生言立教之不可不早<lb/>
　　也況公侯伯子弟出自膏粱素養富貴易生驕惰<lb/>
　　茍非預養而善教之欲望其能不變於習而成其<lb/>
　　徳也難矣我國家慎重典禮凡將官子弟年幼者<lb/>
　　送監讀書見諸洪武五年成化𢎞治年間節經舉<lb/>
<pb n="KR3j0161_WYG_054-21a"/>
　　行皇上嘉靖元年又因該部建白申明前例題請<lb/>
　　凡公侯伯等爵無分已襲未襲已任未任年三十<lb/>
　　以下十四以上通行查出開送本部轉送國子監<lb/>
　　行祭酒司業將大學論孟諸書相舉㸃授令其在<lb/>
　　家講讀仍每十日赴營觀操等因嘉靖八年十二<lb/>
　　月二十二日題奉聖㫖已經通行去後今本官奏<lb/>
　　要疏名上請送監備諸勸典無非修明禮教至意<lb/>
　　相應議處合候命下將見在公侯伯等爵及應襲<lb/>
<pb n="KR3j0161_WYG_054-21b"/>
　　子弟年十四以上三十以下未任者通行查出備<lb/>
　　具年甲籍貫徑自開送禮部類具姓名上請分送<lb/>
　　兩京國子監照依嘉靖八年題准教法分撥習禮<lb/>
　　肄業等因題奉聖㫖咨部送司隨准後軍都督府<lb/>
　　手本開送襄城伯李應臣等前來案呈到部理合<lb/>
　　疏名上請伏候命下本部將各爵具劄送國子監<lb/>
　　肄業行令本監堂上官查照嘉靖八年題准事例<lb/>
　　教習務俾學有成效庶文武兼濟他日可備干城<lb/>
<pb n="KR3j0161_WYG_054-22a"/>
　　之用而不墜其先世閥閲之風矣<lb/>
　　祭酒吕柟疏嵗貢入監即古鄉舉里選六德六行六<lb/>
　　藝之士故禮稱四十強仕道明而徳立近年有嵗貢<lb/>
　　二十上下者其徳行焉考甚且禮讓未嫻遇事莫名<lb/>
　　各提學惟取詞章不顧行檢遂使質樸淪墜乞勅該<lb/>
　　部轉行提學官當嵗貢期於食廩年深二三名内遵<lb/>
　　照祖宗卧碑參取徳行必注其平日某徳某行縦無<lb/>
　　完人庶幾近實所校文惟取其不悖經傳理明辭<lb/>
<pb n="KR3j0161_WYG_054-22b"/>
　　達而止不專於富麗有蹈襲六朝人語竒怪難讀<lb/>
　　者俱從黜落而遐荒鄙邑亦取士以充用昭聖明<lb/>
　　一視無外之心又舉人在監本以觀光皇極薰陶<lb/>
　　徳性今查在監實數天下之廣僅止二三十人蓋<lb/>
　　自㑹試之後支稱他故駿奔原籍有志者固不廢<lb/>
　　學餘多交際郡邑開治産業侵陵鄉曲比及試期<lb/>
　　方攢監簿計水程用規撥歴未仕若此居官可知<lb/>
　　己勅該部稱己未入監告囘舉人移文行取違限<lb/>
<pb n="KR3j0161_WYG_054-23a"/>
　　作曠計月加曠不許會試之條庶士類知儆衆向<lb/>
　　於學矣納銀例貢近奉欽依聴其依親原籍與考<lb/>
　　科舉此以待志士可矣其無志者一旦還里抗揖<lb/>
　　守令兼服商賈肆行鄉閭他日入官殃民非淺乞<lb/>
　　勅該部將依親例貢行各提學官考行業類報其<lb/>
　　逃監及患病給假三月之外許臣查治重則奏報<lb/>
　　削其名籍夫士必知古斯可通今儀禮一書乃成<lb/>
　　周致太平之具世行髙堂隆所傳十七篇宋儒楊<lb/>
<pb n="KR3j0161_WYG_054-23b"/>
　　復為之圖觧皆可習行近臣等選諸士按圖學步<lb/>
　　自冠射鄉燕至士相見諸儀使士子閑於周旋進<lb/>
　　退之節養其中正和平之氣而此書稀少靡所正<lb/>
　　據禮樂諸器舊多未完乞勅該部重刋禮儀並造<lb/>
　　前項禮樂諸器以便諸生游業准古大雅鼓鐘辟<lb/>
　　雝周禮樂語之義<lb/>
　　生徒<lb/>
　　宋慶歴四年判國子王拱辰言漢太學千八百間<lb/>
<pb n="KR3j0161_WYG_054-24a"/>
　　生徒三萬唐六千二百間今國子監房二百楹制<lb/>
　　度狹小不足以容乃改建太學增同舍生二百猶<lb/>
　　未及漢唐之盛也明制太學號舍與宋相倣當教<lb/>
　　典方興生徒或至三千後人數蕭蕭非初制矣郭<lb/>
　　正域云謹按往牒洪武四年詔選府州縣諸生俊<lb/>
　　秀者入國子監得陳如奎等二千七百八十二人<lb/>
　　二十六年監生悅慈等八千一百二十四人永樂<lb/>
　　十九年監生方瑛等九千八百八十四人宣徳四<lb/>
<pb n="KR3j0161_WYG_054-24b"/>
　　年監生程憲等四千八百九十三人正統十四年<lb/>
　　監生金聰等四千四百二十六人景泰五年監生<lb/>
　　黄夢麒等五千一百七十九人天順八年監生徐<lb/>
　　福等五千八百三十三人成化二年監生任蘭等<lb/>
　　六千二十人正徳三年監生洪濡等一千三百二<lb/>
　　十六人嘉靖十九年監生徐甸等二千一百五十<lb/>
　　一人及至今日寥寥如此非所以風四方示後世<lb/>
　　也<lb/>
<pb n="KR3j0161_WYG_054-25a"/>
　　初建國學令品官子弟及民間俊秀充國子學生<lb/>
　　於是有官民生之目自一品至七品皆得與敘䕃<lb/>
　　皆謂官生民生則郡縣中諸生論其秀而歲升之<lb/>
　　者也洪武三年始設科舉士五年選會試下第年<lb/>
　　少質美者令入學皆曰民生當是時啟教雖𢎞而<lb/>
　　任官不易非强學登科則積分將至十餘載而後<lb/>
　　得歴事授官成化初始詔三品大臣以上子孫許<lb/>
　　一人送監照監例出身䕃而得舉復得以次子補<lb/>
<pb n="KR3j0161_WYG_054-25b"/>
　　䕃而自洪武來死王事者之嗣時有特䕃其經筵<lb/>
　　儲邸講導之臣有稽勞敘䕃邊境大臣以功䕃皆<lb/>
　　曰恩生邊境豪長以及海外君長梯航相望遣子<lb/>
　　入學附之官生其勲戚習讀昉自洪武初令公侯<lb/>
　　伯及武官子弟承襲者入國學肄業是時蓋二百<lb/>
　　餘人景泰天順間戚畹諸公主子孫聴乞恩入監<lb/>
　　成化十年令公侯伯駙馬初襲授者送監讀書習<lb/>
　　禮祭酒依學規教之不率者奏聞今上設禮部主<lb/>
<pb n="KR3j0161_WYG_054-26a"/>
　　事一員專教駙馬因不復入監<lb/>
　　明初人才輩出太學為盛朝廷所用内而臺諌外<lb/>
　　而藩臬率以授太學生之成材者自正統以後此<lb/>
　　制遂廢嘉靖八年廷議復申祖制三途並用於是<lb/>
　　以舉人監生孫翥為給事中舉人監生阮徽歲貢<lb/>
　　監生張澍為監察御史及萬歴初張文忠居正秉<lb/>
　　政屢申飭而未能行也<lb/>
　　洪武時國子生殷敏選入武英殿紀事授監察御<lb/>
<pb n="KR3j0161_WYG_054-26b"/>
　　史蓋其時儲養國學有出使歴事之任又有大本<lb/>
　　堂讀書武英殿紀事等清要之責故賢才輩多出<lb/>
　　其中<lb/>
　　國子生往往有上書諫諍者𢎞治十一年三月監<lb/>
　　生汪鎔劾大學士劉徤李東陽上下鎔詔獄徤等<lb/>
　　疏力救得釋天啟七年十月監生胡煥猷劾大學<lb/>
　　士黄立極等下法司諸公救不力上意不深罪之<lb/>
　　也得以贖論四相繼去三相皆極辯而李高陽獨<lb/>
<pb n="KR3j0161_WYG_054-27a"/>
　　引罪不辯人稱其得體至涂仲吉救黄中允詞氣<lb/>
　　侃侃廷杖遣戍可稱朝陽鳴鳳矣<lb/>
　　納粟<lb/>
　　崇禎五年十二月諭朝廷分職設官原以任賢用<lb/>
　　能非可别開倖濫其典制所載納粟輸貲並與選<lb/>
　　授止為科目正途之外未盡乏才因以此鼓舞俊<lb/>
　　秀招徠㥯公立法未嘗不善乃十餘年來軍務煩<lb/>
　　興羣議足餉計臣屢經條奏事件從此頻開雖俯<lb/>
<pb n="KR3j0161_WYG_054-27b"/>
　　從士民好義之心少助國家師徒之費然而一時<lb/>
　　偶屬權宜事久必滋弊蠧吏途紛雜名器混淆有<lb/>
　　貲即可博官才品俱在勿論甚而儼然民牧掊克<lb/>
　　取償階厲尤為不堪朕方欲慎稽流品撫恤痌瘝<lb/>
　　而開納不除則源之不清流何能潔兹特諭爾户<lb/>
　　工二部從今為始將近年新開各項事例盡行停<lb/>
　　止其以前曾經納過者准與照例序選此後不得<lb/>
　　再行援納仍將議停欵目開列明白奏請裁定傳<lb/>
<pb n="KR3j0161_WYG_054-28a"/>
　　示吏部遵守不許朦朧影借致滋銓弊<lb/>
　　馬文升疏仰惟我皇上法古為治凡庶官用人惟<lb/>
　　由科目出身進士舉人及歲貢監生得以除授此<lb/>
　　外雜流者不得並用前時三年大比各布政司設<lb/>
　　科取士鄉試所取舉人不多會試進士亦為有數<lb/>
　　其歲貢生員每府一年貢一人州則每三年貢二<lb/>
　　人縣則每二年貢一人其歲貢生員入監後不數<lb/>
　　年即取歴事通共不過六七年吏部就為選用在<lb/>
<pb n="KR3j0161_WYG_054-28b"/>
　　部聽選舉人監生無淹滯久積之患所以年未衰<lb/>
　　老志亦清明一旦任官知守法度罔敢貪汚迨至<lb/>
　　天順年間憲臣建議起送天下在學年四十以上<lb/>
　　生員送監讀書奈各生員夤緣作弊有方三十五<lb/>
　　六或方三十者亦作四十起送赴京之弊通有五<lb/>
　　千之上既而陜西邊情𦂳㥯缺戰馬又許生員納<lb/>
　　馬入監讀書其納馬之數又有七千餘名以後四<lb/>
　　川陜西地方荒歉軍民缺食乏糧賑濟守臣具奏<lb/>
<pb n="KR3j0161_WYG_054-29a"/>
　　又開生員上糧亦許入監通前共有數萬中間多<lb/>
　　係幼男自來不曾在學讀書既作監生湏撥歴事<lb/>
　　其舉人監生雖年壯氣豪者亦與彼一同挨次取<lb/>
　　選始終二十餘年方得出身長者老耄壯者衰弱<lb/>
　　家道貧難未免負債於人授官到任債主相逼因<lb/>
　　此負人財物豈能展布行事所以官不得人民多<lb/>
　　受害至今未選納粟監生尚有七千餘名大壞選<lb/>
　　法壅滯人才率由於此本部雖有奏准不許生員<lb/>
<pb n="KR3j0161_WYG_054-29b"/>
　　納粟入監事例一遇兵荒府藏空虚未免又要奏<lb/>
　　開況蠲富民之徭役以重困窮民所損國體甚大<lb/>
　　不可不嚴為禁止<lb/>
　　監例<lb/>
　　洪武中欽定官吏監生會饌之制掌饌預備椅桌<lb/>
　　器皿於饌堂祭酒南向司業北向監丞博士六堂<lb/>
　　等官東西向坐諸生分東西班坐其後大約膳夫<lb/>
　　一人管監生二十五人饌先食則鳴鐸傳唱曰食<lb/>
<pb n="KR3j0161_WYG_054-30a"/>
　　不語坐必安日以為常十五年命凡監生正妻月<lb/>
　　支米六斗監生有家人者三月至十月日支米二<lb/>
　　升二合六勺十一月至二月日支米一升九合二<lb/>
　　勺監生俱給冬夏衣工部製衣被十三年准監生<lb/>
　　讀書燈油每人月一斤課倣紙月大盡三十一張<lb/>
　　小盡三十張造保安堂處監生疾病者病故給殯<lb/>
　　殮銀行文順天府支給及行兵部起關應付<lb/>
　<lb/>
<pb n="KR3j0161_WYG_054-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春明夢餘錄卷五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘錄卷四十七</head> <lb/>
    <p>
<pb n="KR3j0161_WYG_047-1a"/>
欽定四庫全書<lb/>
　春明夢餘錄卷四十七<lb/>
　　　　　　　　　　吏部左侍郎孫承澤撰<lb/>
　　工部二<lb/>
　　寶源局<lb/>
寶源局在城之東石大人衚衕盖石亨舊宅也亨伏誅<lb/>
宅沒入官嘉靖中賜仇鸞鸞敗復沒入官因改為鼓鑄<lb/>
公署虞衡司員外郎監督其事所屬有寶源局大使國<lb/>
<pb n="KR3j0161_WYG_047-1b"/>
初鼔鑄之事惟屬工部至天啓二年始增寶泉局其政<lb/>
屬於户部而工部之所鑄者㣲矣<lb/>
　　錢自周景王以前皆漫無文至南宋廢帝景和元<lb/>
　　年鑄二銖錢文曰景和錢有年號自兹始然杜佑<lb/>
　　通典載宋武帝鑄四銖錢文曰孝建則錢有年號<lb/>
　　又不始於景和矣至後漢曰漢通元寶周曰周通<lb/>
　　元寶至宋之開寳中所鑄錢文曰宋通元寶至寶<lb/>
　　中所鑄錢文曰皇宋通寶皆不用年號錢始於周<lb/>
<pb n="KR3j0161_WYG_047-2a"/>
　　太公然商紀紂厚賦歛以實鹿臺之錢則商時已<lb/>
　　有錢名矣<lb/>
　　周錢為幣本皆足陌梁武帝時以鐵錢之故商賈<lb/>
　　浸以姦詐自破嶺以東八十為百名曰東錢江郢<lb/>
　　以上七十為百名曰西錢京師以九十為百名曰<lb/>
　　長錢大同元年詔通行足陌詔下而人不從錢陌<lb/>
　　益少至於末年遂以三十五為百唐之盛際純用<lb/>
　　足錢天祐中以兵亂窮乏始令以八十五為百後<lb/>
<pb n="KR3j0161_WYG_047-2b"/>
　　唐天成又减其五漢乾祐中王章為三司使復减<lb/>
　　三皇朝因漢制其輸官者亦用八十或八十五然<lb/>
　　諸州私用猶有随俗至於四十八錢太平興國二<lb/>
　　年始詔民間緍錢定以七十七為百自是以来天<lb/>
　　下承用公私出納皆然故名省錢但數十年来有<lb/>
　　所謂頭子錢每貫五十六除中都及軍兵俸料外<lb/>
　　其餘州縣官民所當得其出者每百纔得七十一<lb/>
　　錢四分其入者每百為八十二錢四分元無所謂<lb/>
<pb n="KR3j0161_WYG_047-3a"/>
　　七十七矣民間所用多寡又益不均云<lb/>
　　明初置寶源局鑄大中通寶錢與歴代錢兼行以<lb/>
　　四百為一貫四十為一兩四文為一錢置官治之<lb/>
　　即位以後鑄洪武通寶錢當十當五當三折二若<lb/>
　　小錢凡五等當十錢重一兩當五重五錢當三折<lb/>
　　二重如其當之數而小錢重一錢六年禁私鑄八<lb/>
　　年罷寳源局造大明寳鈔每鈔一貫准錢千文銀<lb/>
　　一兩其餘以是為差曰一貫五百文四百文三百<lb/>
<pb n="KR3j0161_WYG_047-3b"/>
　　文二百文一百文凡六等每鈔四貫易赤金一兩<lb/>
　　禁民間不得以金銀物貨交易違者治罪告發者<lb/>
　　就以其物給賞有以金銀易鈔者聼凡商税課諸<lb/>
　　色錢鈔兼收錢十之三鈔十之七百文以下則用<lb/>
　　錢十年置各布政司寶泉局鑄小錢與鈔兼行十<lb/>
　　三年令在外在京各置行用庫令民間鈔貫伯昏<lb/>
　　爛者入庫易換量收工墨價值二十三年令造小<lb/>
　　錢一十文至五十文以便民用每生銅一觔鑄小<lb/>
<pb n="KR3j0161_WYG_047-4a"/>
　　錢一百六十折當二錢八十當三錢五十四當五<lb/>
　　錢三十二當十錢一十六二十三年定錢制每小<lb/>
　　錢一文銅二分其餘四等錢依小錢制逓增二十<lb/>
　　四年令諸商税課程但鈔貫有字可辨真偽者不<lb/>
　　問破爛油汚水跡紙補即與收受二十六年罷各<lb/>
　　布政司寳泉局其明年禁行錢専用鈔永樂元年<lb/>
　　以鈔法不通令民間有用金銀交易者以姦惡論<lb/>
　　有能首捕者以所交易金銀充賞五年令各色税<lb/>
<pb n="KR3j0161_WYG_047-4b"/>
　　程課程俱准折鈔以重鈔法七年設寳鈔提舉司<lb/>
　　於北京八年鑄永樂通寳錢於天下而錢復兼鈔<lb/>
　　矣宣徳正統中並重鈔法至景泰四年聼民間鈔<lb/>
　　錢相兼行使成化十三年嚴鑄私錢之禁十六年<lb/>
　　嚴揀錢之禁但係囫圇錢即便行使勿拘年代逺<lb/>
　　近宏治中民間徃徃有盗鑄錢遂有新錢及鉛錫<lb/>
　　薄少低錢倒好皮棍等項名色於是鑄宏治通寳<lb/>
　　錢官吏俸薪並給通寳錢諸税課衙門一半收洪<lb/>
<pb n="KR3j0161_WYG_047-5a"/>
　　永宣三朝制錢如無三朝制錢者折收舊錢二文<lb/>
　　以示懲罰正徳七年令職官折色俸給十分為率<lb/>
　　一分折錢九分關銀嘉靖三年令民間用好錢每<lb/>
　　銀一錢七十文低錢每銀一錢者倍之四年令收<lb/>
　　税課每鈔一貫折銀三釐每錢七八文折銀一分<lb/>
　　六年鑄嘉靖通寳錢每文重一錢三分與洪武錢<lb/>
　　相兼行使隆慶元年令民間貨鬻值銀一錢以下<lb/>
　　止許用錢國朝制錢凡歴代舊錢每八文折銀一<lb/>
<pb n="KR3j0161_WYG_047-5b"/>
　　分不許任意低昻四年鑄隆慶通寳錢成命戸部<lb/>
　　量放京官折俸萬歴造金背火漆錢每六文作銀<lb/>
　　一分崇禎末戸部司務蒋臣請行鈔法錢法侍郎<lb/>
　　王鰲永力主之然卒不能行<lb/>
　　鑄錢則例<lb/>
　　洪武間當十錢一千箇燻模用油一斤一兩三錢<lb/>
　　鑄錢連火耗用生銅六十六斤六兩五錢炭五十<lb/>
　　三斤一十五兩二錢當五錢二千個燻模用油一<lb/>
<pb n="KR3j0161_WYG_047-6a"/>
　　斤四兩鑄錢連火耗用生銅六十六斤六兩五錢<lb/>
　　炭五十三斤一十五兩二錢當三錢三千三百三<lb/>
　　十三箇燻模用油一斤一十四兩鑄錢連火耗用<lb/>
　　生銅六十五斤九兩二錢五分炭五十三斤八兩<lb/>
　　三錢五分折二錢五千箇燻模用油二斤五兩五<lb/>
　　錢鑄錢連火耗用生銅六十六斤六兩五錢炭五<lb/>
　　十三斤一十五兩二錢小錢一萬箇燻模用油一<lb/>
　　斤四兩鑄錢連火耗用生銅六十六斤六兩五錢<lb/>
<pb n="KR3j0161_WYG_047-6b"/>
　　炭五十三斤一十五兩二錢宏治十八年題准每<lb/>
　　銅一斤加好錫二兩銼匠每一名一日銼當十錢<lb/>
　　二百五十二箇當五錢三百二十四個當三錢四<lb/>
　　百六十八箇折二錢六百四十八箇小錢一千二<lb/>
　　百六十箇嘉靖中則例通寳六百萬文合用二火<lb/>
　　黄銅四萬七千二百七十二斤水錫四千七百二<lb/>
　　十八斤炸塊一十四萬五千斤木炭二萬斤木柴<lb/>
　　二千三百五十斤白麻七百七十斤明<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>七十七<lb/>
<pb n="KR3j0161_WYG_047-7a"/>
　　斤松香一千五百六十六斤牛蹄甲十萬箇沙礶<lb/>
　　三千五百二十箇鑄匠工食每百文銀三分八釐<lb/>
　　萬歴中則例金背錢一萬文合用四火黄銅八十<lb/>
　　五斤八兩六錢一分三釐一毫水錫五斤一十一<lb/>
　　兩二錢四分八毫八絲炸塊二百三十九斤八兩<lb/>
　　一錢一分六釐七毫木炭四十五斤六兩二錢四<lb/>
　　釐四毫白麻一十一兩六分六釐六毫松香二斤<lb/>
　　一十三兩六錢二分四釐四絲砂礶六箇鑄匠工<lb/>
<pb n="KR3j0161_WYG_047-7b"/>
　　食銀三兩六錢五分火漆錢一萬文合用二火黄<lb/>
　　銅斤兩同牛蹄甲一百八十五箇一分八釐餘皆<lb/>
　　同前凡在外各處鑄錢北平二十一座每嵗鑄錢<lb/>
　　一千二百八十三萬四百文廣西一十五座半母<lb/>
　　嵗鑄錢九百三萬九千六百文陕西三十九座半<lb/>
　　每嵗鑄錢二千三百三萬六千四百文廣東一十<lb/>
　　九座半每嵗鑄錢一千一百三十七萬二千四百<lb/>
　　文四川一十座每嵗鑄錢五百八十三萬二千文<lb/>
<pb n="KR3j0161_WYG_047-8a"/>
　　山東二十二座半每嵗鑄錢一千二百一十二萬<lb/>
　　二千文山西四十座每嵗鑄錢二千三百三十二<lb/>
　　萬八千文河南二十二座半每嵗鑄錢一千三百<lb/>
　　一十二萬二千文浙江二十一座每嵗鑄錢一千<lb/>
　　一百六十六萬四千文江西一百一十五座每嵗<lb/>
　　鑄錢六千七百六萬八千文<lb/>
　　工部條議鑄錢必用水錫者以銅性燥烈非用錫<lb/>
　　引則積角不整字畫不明倘有四火黄銅則水錫<lb/>
<pb n="KR3j0161_WYG_047-8b"/>
　　乃必需之物近商銅日低錫似宜裁前任王員外<lb/>
　　呈議以錫易銅歸錢内盖欲錢體厚重期於久逺<lb/>
　　惟是錢自有定式如果合式則錢自不䡖與其以<lb/>
　　錫换銅而以四斤五兩四錢八分之數加重於一<lb/>
　　萬文之内不若計銅增錢而以四斤五兩四錢八<lb/>
　　分加多於一萬文之外盖水錫五斤一十一兩二<lb/>
　　錢價銀四錢五分六釐照價買净銅四斤五兩四<lb/>
　　錢八分可鑄錢四百八十三文如鑄錢十萬即多<lb/>
<pb n="KR3j0161_WYG_047-9a"/>
　　四千八百三十文錢矣積而累之其數無窮如此<lb/>
　　則公家有水錫之費而亦有水錫之利爐役無乾<lb/>
　　没之弊而亦無冐領之名若後果有四火黄銅相<lb/>
　　應仍用水錫庶不失立法初意至於嚴禁低銅成<lb/>
　　色不足者依法重處尤正本清源第一義也<lb/>
　　萬歴中給事中郝敬錢法議錢者古帝王經國之<lb/>
　　良法也天生五金并為民利而金銀最少鐡錫太<lb/>
　　賤惟銅為適中古今之通幣也因其自然之利濬<lb/>
<pb n="KR3j0161_WYG_047-9b"/>
　　其不竭之源存乎人與法耳今海内行錢惟北地<lb/>
　　一隅自大江以南强半用銀即北地惟民間貿易<lb/>
　　而官帑出納仍用銀則錢之所行無幾耳舉天下<lb/>
　　之人用其最少者若之何不匱况逐年九邉之費<lb/>
　　徃而不返頃者天府之入又閉而不出銀非雨之<lb/>
　　自天非湧之自地非造之自人奈何不竭竭而强<lb/>
　　取則民病取之不得則國病必然之勢也惟銅則<lb/>
　　不然二百餘年来錢法不修天下廢銅在民間為<lb/>
<pb n="KR3j0161_WYG_047-10a"/>
　　供具什噐者不知幾千萬億其産於各處名山者<lb/>
　　豪姓大賈負販以擅厚利又不知幾千萬億假使<lb/>
　　盡天下之銅化而為錢則盡天下之銅皆可貿銀<lb/>
　　而歸之太倉以助司農之急盖銅因於山自然不<lb/>
　　費而錢成於人鑄造無窮上不動朝廷錙銖而厚<lb/>
　　裨於國下不朘閭閻膏血而隂厚於民生財之道<lb/>
　　無踰於此乃格於議論束手坐視莫肯决行是管<lb/>
　　仲計然之所捓揄而竊笑也謹循職掌條議於後<lb/>
<pb n="KR3j0161_WYG_047-10b"/>
　　一曰責專官凡錢法不行以有司不肯收錢徒責<lb/>
　　之小民也所以使有司得操其收不收之權者由<lb/>
　　朝無專責之官以錢法委之有司不知錢法行有<lb/>
　　司之所不便也欲行錢宜責成司道官董其事選<lb/>
　　委地方亷幹屬官分理每年差御史一員廵視以<lb/>
　　錢法之行滯注各官之能否事干錢政一體紏劾<lb/>
　　庶事有責成不致推諉底績不難矣　二曰定規<lb/>
　　則凡官吏所以喜收銀以收銀有加耗稱頭支放<lb/>
<pb n="KR3j0161_WYG_047-11a"/>
　　有那移侵减若錢不可欺羡不可隐銀輕易聚錢<lb/>
　　重難携故百計阻格今宜先立規制自某年始有<lb/>
　　司徴税除起運照舊收銀其餘存留支放者銀錢<lb/>
　　中半兼收小民不許一概納銀有司不許一概收<lb/>
　　銀令納戸赴各府鑄局换錢囬本處州縣納庫毎<lb/>
　　紋銀一錢限换與小民銅錢八十五文小民納銀<lb/>
　　一錢者止徴銅錢八十三文官給錢與舖户變賣<lb/>
　　亦照八十三文舖戸賣與小民紋銀一錢限八十<lb/>
<pb n="KR3j0161_WYG_047-11b"/>
　　一文小民自相交易止八十文如此則民有㣲息<lb/>
　　無不悦從矣一切上下俸薪並工食俱銀錢中半<lb/>
　　支給各府州縣扣定毎嵗除半銀若干外該半錢<lb/>
　　若干申詳合於上司刋入由票永為遵守各衙門<lb/>
　　贓罰抵贖亦銀錢兼收或全收銅錢尤見羙意敢<lb/>
　　有勒要小民全銀希圖加耗者廵按御史叅究<lb/>
　　三曰廣鑄局官不收錢民無用錢之處故錢法不<lb/>
　　行官既收錢民無錢可用法亦不行或議每省設<lb/>
<pb n="KR3j0161_WYG_047-12a"/>
　　一鑄局以一局供數十州縣不足用也錢初行湏<lb/>
　　布散周流多開鑄局廣募工匠大府地廣糧多者<lb/>
　　一府一局量州縣之數為爐之多寡小府錢糧少<lb/>
　　者一道設一局可也工部選寳源局嘉靖新錢金<lb/>
　　背平圓光亮者每省給様錢二三千文該布政司<lb/>
　　轉發各府依様鑄造不必大重每錢一文定制官<lb/>
　　法馬一錢二分為凖每銅加錫一斤鑄錢一百三<lb/>
　　十文有竒銅錫驗勘原解足色下火不許工匠偷<lb/>
<pb n="KR3j0161_WYG_047-12b"/>
　　换摻和字畫邊文務鑿礲光平俱以大明通寳四<lb/>
　　字為文以便永行如式様歪薄文理糢糊比式不<lb/>
　　合者監造官初犯戒飭再犯追賠鑄造如法者工<lb/>
　　匠加賞仍令轉相教習其局中一應利弊聼監造<lb/>
　　官講求禁緝因考其能否三年之後錢多足用量<lb/>
　　議减局　四曰採礦銅買銅鑄錢則所費多今雲<lb/>
　　南陕西四川廣東各省有銅礦為姦商專擅或封<lb/>
　　閉未開為土人竊發宜選亷幹官一員為錢運使<lb/>
<pb n="KR3j0161_WYG_047-13a"/>
　　專理銅課重其權而久其任臨洞開採禁緝私<lb/>
　　販各省巡錢御史按季差委的當職官給與勘<lb/>
　　合公文前去運使衙門關領官銅回省轉給各<lb/>
　　府鑄造其各省支銅量各礦近便者坐𣲖每歲<lb/>
　　支銅若干即以地方銀錢中半兼支之數起例<lb/>
　　假如應支銅錢一萬三千三百文坐𣲖銅一百<lb/>
　　斤以錢輕重凖銅之多寡如礦銅一時採銷不<lb/>
　　敷設法權買接濟其鑄法每銅一斤和錫數兩<lb/>
<pb n="KR3j0161_WYG_047-13b"/>
　　則錢色光潤宜于該省出錫地方每歲酌量𣲖<lb/>
　　徵本色錫若干解赴錢運司收貯照數轉給每<lb/>
　　給銅一百斤搭錫若干斤傾驗足色交付解官<lb/>
　　領回巡錢御史衙門勘驗轉給錢法道給散該府<lb/>
　　　五曰處工本起鑄須工本工本無措稱法不便<lb/>
　　者藉口矣今必不費官帑但查該府各州縣額𣲖<lb/>
　　存留銀兩先一年十二月預借徵四分之一解府支<lb/>
　　用假如一縣存留銀共二千兩移五百兩解用候<lb/>
<pb n="KR3j0161_WYG_047-14a"/>
　　鑄錢成儘先給還前銀每兩照例給還算錢八百<lb/>
　　三十文通計原銀五百兩該還銅錢四十一萬五<lb/>
　　千文領回兼銀支放或即以凖小民初一年納錢<lb/>
　　之數亦可大約鑄造之費每銀一兩可鑄錢一千<lb/>
　　二百文銀五百兩可鑄錢六十萬而還抵之外尚<lb/>
　　餘錢一十八萬五千文給舖戸變賣可值銀二百<lb/>
　　二十二兩九錢此皆以㝷常費工本鑄造者論也<lb/>
　　若因銅於礦不勞買辦止於匠作工食所費益無<lb/>
<pb n="KR3j0161_WYG_047-14b"/>
　　幾矣奉行得人前銀五百兩可無多費而更增二<lb/>
　　百二十兩有竒之息由五百兩以推至千萬由一<lb/>
　　縣推之天下即此那借子息已不下百萬矣自此<lb/>
　　以後惟因自然之利盡人官之力有增無减錢日<lb/>
　　多于下利日歸于國大倉之積計日可充矣　六<lb/>
　　曰鑄大錢錢法始行鑄造不行則有權宜變通之<lb/>
　　法古者以大錢為母權子行其費少而利多今宜<lb/>
　　另開秘局一所鑄大錢或一當三十或一當五十<lb/>
<pb n="KR3j0161_WYG_047-15a"/>
　　務極精工不必大重但以文為别曰大明通寳旁<lb/>
　　註當三十字様與小錢三七或四六兼行背鑄文<lb/>
　　曰私鑄者斬四隣籍没告者賞銀一百兩誣告反<lb/>
　　坐盖利厚私鑄起禁不得不嚴先令寳源局鑄様<lb/>
　　頒給各省依式監造以佐小錢之不給　七曰算<lb/>
　　嵗息查每年運司給過某省銅錫若干即依銅一<lb/>
　　斤鑄錢一百三十文起算比對本省該年應鑄過<lb/>
　　銅錢若干又依銅錢每八十五文賣銀一錢比算<lb/>
<pb n="KR3j0161_WYG_047-15b"/>
　　本省額銀一半收錢之數即知各局一年該换過<lb/>
　　銀若干假如一省該存留支給銀十萬兩即該一<lb/>
　　半换錢計四千二百五十萬文該領過運司銅錫<lb/>
　　三十二萬四千四百九十斤有竒該變賣過銀五<lb/>
　　萬兩濟邊此其大約也　八曰禁盗鑄官錢精好<lb/>
　　則通行無滯錢精好工費多姦民無厚利盗鑄自<lb/>
　　少盗鑄之錢自然粗惡官錢一被混雜民遂囂然<lb/>
　　疑阻錢法之壊多由此所以從来禁私鑄非但為<lb/>
<pb n="KR3j0161_WYG_047-16a"/>
　　利權不可下移亦以防阻滯也今宜嚴為之禁但<lb/>
　　捕獲私鑄真贓者一文以上皆斬知而不舉者連<lb/>
　　坐出首得實者賞銀二十兩　九曰嚴稽算各局<lb/>
　　鑄錢事干軍儲凡逐年收過銅錫鑄過新錢賣過<lb/>
　　銀兩起解過數目責成監守置籍稽查勿使工匠<lb/>
　　朦朧冐破吏胥那移侵欺此一亷幹御史理之有<lb/>
　　餘矣　十曰重賞罰令行禁止存乎賞罰信賞必<lb/>
　　罰天下無不辦之事茍且依違則仍成故套今國<lb/>
<pb n="KR3j0161_WYG_047-16b"/>
　　計艱窘忠藎之士自然曲體其偷安蒙蔽者必惡<lb/>
　　臣言多端遮飾了事是今日之痼疾也宜著為令<lb/>
　　凡各官能疏通錢法每年鑄錢解銀如額者超級<lb/>
　　陞用貪惰違玩阻格不行者聼錢法御史叅提重<lb/>
　　處當超陞者决然超陞當叅問者决然叅問令出<lb/>
　　必行禁出必止有不沛然四逹者乎　十一曰曉<lb/>
　　愚民夫錢本銅也而以代銀民用銀久一旦更易<lb/>
　　不能無疑不肖官吏乘隙煽惑則隂壊其法宜令<lb/>
<pb n="KR3j0161_WYG_047-17a"/>
　　該部轉行申諭各省開示各府州縣軍民人等詳<lb/>
　　曉以朝廷便民抑貪省斂之意勿使姦吏猾胥倡<lb/>
　　為浮議庶閭閻遵信則令行如水　十二曰信命<lb/>
　　令前此錢法亦常議行未幾報罷今民欲蓄錢恐<lb/>
　　一旦中改則錢之積無用宜詔諭天下確然示以<lb/>
　　必行永久之意使百姓安心為長久計　十三曰<lb/>
　　聼販賣地方商人屯錢販賣官司往往禁之盖因<lb/>
　　錢少販多則地方空虚民不足用今既廣開鑄局<lb/>
<pb n="KR3j0161_WYG_047-17b"/>
　　則錢多販賣者亦多流通布散小民得錢易於出<lb/>
　　手亟宜聼之　十四曰因民便各省舊用錢地方<lb/>
　　多舊錢或者議禁舊錢以疏新錢民未見利先稱<lb/>
　　害矣宜聼新舊兼用若淮北用鵝眼雲南用海<graphic n="KR1684" url="https://raw.githubusercontent.com/kanripo/KR-Gaiji/master/images/KR1684.png" mimeType="image/png"/>
　　隨便兼行至於原用銀地方則决然全用新錢以<lb/>
　　上十四條皆據臣職掌謬陳一得倘垂採納未必<lb/>
　　非軍需之一助也<lb/>
　春明夢餘錄卷四十七<lb/>
</p>
<p>
</p>
  </div>
</body>
</text>
</TEI>
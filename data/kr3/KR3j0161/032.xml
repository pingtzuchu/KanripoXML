<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘録卷三十二</head> <lb/>
    <p>
<pb n="KR3j0161_WYG_032-1a"/>
欽定四庫全書<lb/>
　春明夢餘録卷三十二<lb/>
　　　　　　　　　　吏部左侍郎孫承澤撰<lb/>
　　翰林院<lb/>
翰林院在東長安門外北向其西則鑾駕庫東則玉河<lb/>
橋元之鴻臚署也正統七年始建為院初為三品衙門<lb/>
後改正五品定學士一人侍讀學士二人侍講學士二<lb/>
人為正官侍讀侍講各三人五經博士五人侍書二人<lb/>
<pb n="KR3j0161_WYG_032-1b"/>
待詔一人為屬官修撰二人編修四人檢討四人為史<lb/>
官而孔目為首領官其院事主於内閣大學士而掌印<lb/>
則以學士或侍郎詹事等官兼學士或春坊官署掌内<lb/>
閣行移用翰林院印而各衙門章奏文移亦止曰行翰<lb/>
林院學士之職掌詞翰禮文草誥勅詳正圖籍考議制<lb/>
度以文學備顧問出入侍從參謀議凡經筵日講修書<lb/>
皆承受而統領焉講讀職專勸講經史五經博士業專<lb/>
經佐學士講讀待詔主應對以四體侍上書於唐為供<lb/>
<pb n="KR3j0161_WYG_032-2a"/>
奉官典籍守古今四庫書籍史官掌修國史凡天文地<lb/>
理宗潢禮樂兵刑諸大政上所下詔勅書檄謹籍而記<lb/>
之以備實録為上心簡注者得入内閣預機務兩直𨽻<lb/>
鄉試禮部㑹試充考試官萬歴初申飭日講史官從閣<lb/>
臣後記注起居及宻勿謀議别㨂史官分曹纂諸司章<lb/>
奏題覆月封送内閣藏之當洪武初設文華堂擢張唯<lb/>
等為編修上政暇幸堂考業而光禄日給饌皇太子諸<lb/>
王日迭主焉賜冬夏衣賜白金鞍馬其敦崇如此<lb/>
<pb n="KR3j0161_WYG_032-2b"/>
　　翰苑考<lb/>
　　周禮内史掌八柄之法以詔王治凡命諸侯及孤<lb/>
　　卿大夫則䇿命之蓋八柄詔於冡宰内史復掌以<lb/>
　　詔王呉澂謂内史翰林之職猶今學士院之草制<lb/>
　　詔也然謂之史乃掌文書賛治之名今制倂史館<lb/>
　　於翰林其亦此意也<lb/>
　　唐文皇開天䇿府而始有學士之目武后中復置<lb/>
　　北門學士間以親暱充之如漢鴻都而加重其後<lb/>
<pb n="KR3j0161_WYG_032-3a"/>
　　至徳宗朝始定設學士繫衘於翰林與中書舎人<lb/>
　　對掌内外制然無定品徃往寄䘵於他官其資深<lb/>
　　者至散騎諌議而淺者僅拾遺叅軍尚不能與舍<lb/>
　　人埓獨其長一人最貴曰承㫖往往竟拜宰相其<lb/>
　　次亦不失三司觀察卿監至宋一切因之而益加<lb/>
　　重然不為定品如故元豐制行自是稍稍有恒秩<lb/>
　　又按端明殿學士之設起於唐明宗時明宗目不<lb/>
　　知書四方奏事皆令安重誨讀之重誨亦不能盡<lb/>
<pb n="KR3j0161_WYG_032-3b"/>
　　通乃選文學之士與之共事有宋因之遂為華選<lb/>
　　唐宋以來名卿碩輔多出其中然不輕授必敡歴<lb/>
　　中外聲華大著者始預其選彼時即殿試大元亦<lb/>
　　必歴試民事乃召入禁掖故其得人為盛<lb/>
　　元翰林國史院記世祖皇帝中統元年初設翰林<lb/>
　　學士承㫖官止三品至元元年乃建翰林國史院<lb/>
　　而備學士等官八年院升從二品成宗皇帝大徳<lb/>
　　九年院升正二品仁宗皇帝親攬御筆㸃定置立<lb/>
<pb n="KR3j0161_WYG_032-4a"/>
　　學士承㫖六員學士侍讀學士侍講學士直學士<lb/>
　　各二員皇慶元年院升從一品迄今永遵為制先<lb/>
　　是蒙古新字及伊斯題喇卜並教習於本院翰林國<lb/>
　　史集賢兩院合為一仍兼起居注領會同館知秘<lb/>
　　書監而國子學以待制兼司業興文署以待制兼<lb/>
　　令編修官兼丞俱來𨽻焉其後新字旣析置翰林<lb/>
　　院而復立集賢院如故今興文署已廢本院於起<lb/>
　　居注㑹同館秘書監國子學之事悉無所預回回<lb/>
<pb n="KR3j0161_WYG_032-4b"/>
　　學士亦省而伊斯題喇卜以待制兼掌之今上皇帝<lb/>
　　建宣文閣而不設學士詔以經筵崇文監皆歸於<lb/>
　　本院崇文監言其非便而止惟於學士承㫖而下<lb/>
　　摘官判署經筵之文移頃因纂修后妃功臣傳又<lb/>
　　以執政兼學士承㫖等官而無常員此建置沿革<lb/>
　　之大畧也<lb/>
　　明太祖初下江南庶事草創有所聘擢僅寓名以<lb/>
　　備顧問而已元年五月始置院學士正三品侍講<lb/>
<pb n="KR3j0161_WYG_032-5a"/>
　　讀學士正四品直學士正五品修撰典簿正七品<lb/>
　　編修正八品二年正月定學士承㫖正三品學士<lb/>
　　從三品侍講學士正四品侍讀學士從四品直學<lb/>
　　士正五品典簿正七品待制從五品修撰正六品<lb/>
　　應奉正七品編修正八品典簿從八品九年閏九<lb/>
　　月詔承㫖與六部尚書同然班在其上十四年罷<lb/>
　　承㫖直學士待制應奉檢閱典簿十八年三月始<lb/>
　　定置學士一人正五品侍讀學士侍講學士各二<lb/>
<pb n="KR3j0161_WYG_032-5b"/>
　　人從五品孔目為首領一人未入流侍讀侍講各<lb/>
　　二人正六品五經博士五人正八品典簿二人從<lb/>
　　八品侍書二人正九品待詔六人從九品皆稱屬<lb/>
　　又修撰三人從六品編修四人正七品檢討四人<lb/>
　　從七品别為史官亦係屬焉是歳侍讀始列侍講<lb/>
　　前建文初大有所更置然於職事無損益永樂初<lb/>
　　仍高帝舊尋擢史官解縉而下七人入内閣預機<lb/>
　　宻典綸綍然自學士王景卒解縉胡廣楊榮輩猶<lb/>
<pb n="KR3j0161_WYG_032-6a"/>
　　相繼領院篆洪熙之歳大學士士竒等驟遷至三<lb/>
　　孤踞六曹上遂不復領院矣第文淵内署與六曹<lb/>
　　異文移往復猶以翰林行之今雖稍稍變革而猶<lb/>
　　有一二存者如史宬焚草中貴傳㫖猶傳大學士<lb/>
　　為翰林學士翰林公署中左設大學士三座學士<lb/>
　　一座而講讀學士東西對列是也<lb/>
　　明改學士院為翰林院夫學士代言之官講讀經<lb/>
　　筵之職五經博士典籍則前代秘書之屬侍書待<lb/>
<pb n="KR3j0161_WYG_032-6b"/>
　　詔則前代著作起居之任也倂屬於翰林至於陞<lb/>
　　轉之例初明編修九年陞侍講檢討九年陞修撰<lb/>
　　既陞侍講修撰矣與状元徑授修撰者又皆九年<lb/>
　　方陞中允成化二年童緣以修撰陞諭徳後遂為<lb/>
　　例至𢎞治中改正必二十六七年方陞五品學士<lb/>
　　此載在楊文襄召對錄者故當時詞臣廻翔禁林<lb/>
　　曉暢典故及至宣麻卓有可觀<lb/>
　　學士一官在唐居五品之上直學士居六品之上<lb/>
<pb n="KR3j0161_WYG_032-7a"/>
　　武后時以宰相兼領中宗景隆中始置大學士自<lb/>
　　是宰相皆帶𢎞文集賢大學士及宋王欽若罷叅<lb/>
　　知政事眞宗眷遇未衰特置資政殿學士以寵之<lb/>
　　時冦凖在中書定其班位依雜學士在翰林學士<lb/>
　　下欽若訴於上眞宗為特置大學士班在翰林學<lb/>
　　士上明設翰林學士及講讀學士而殿閣則設大<lb/>
　　學士其秩亦止五品旣重其任而又輕其秩遲其<lb/>
　　陞設官良有深意宣徳後大學士始加保傅非制<lb/>
<pb n="KR3j0161_WYG_032-7b"/>
　　也<lb/>
　　正統間以學士一人在内閣專管誥勅後乆不設<lb/>
　　𢎞治七年復設至用尚書兼學士如石瑤侍郎兼<lb/>
　　學士如賈詠輩掌管至嘉靖六年以張璁議始停<lb/>
　　不補<lb/>
　　翰林由别衙門改用者如王子沂以御史改左春<lb/>
　　坊司直陳顥徐敬李賢劉子春周幹韓守善皆以<lb/>
　　御史陞中允歐陽兼以御史改編修金臯以給事<lb/>
<pb n="KR3j0161_WYG_032-8a"/>
　　中改檢討張衮胡經俱御史改編修儀智以右通<lb/>
　　政改右春坊右中允許誥以南京右叅議改侍讀<lb/>
　　學士盛端明以南京尚寳卿改左庶子兼侍讀鄒<lb/>
　　濟以吏部郎中改左庶子王道彭澤俱以文選司<lb/>
　　郎中改右諭徳任翰以考功司郎中改春坊司直<lb/>
　　兼檢討鄒守益以南京考功郎中改洗馬李維鼎<lb/>
　　以儀制郎中改賛善劉球以儀制郎中劉鉉以兵<lb/>
　　部主事俱改侍讀尹昌隆以刑部主事陞中允王<lb/>
<pb n="KR3j0161_WYG_032-8b"/>
　　一寧以工部主事改修撰歐陽崇一以刑部郎中<lb/>
　　改編修韓邦竒以考功郎中改左庶子嘉靖十一<lb/>
　　年唐順之李學詩陳束虞淮王汝孝陳節之屠應<lb/>
　　埈葉察吕懷王愼中金潞楊淪皆以科道部屬改<lb/>
　　編脩王大任姜儆俱以御史陞侍讀學士宣徳正<lb/>
　　統初陳叔綱邵宏譽俱以與修實録改修撰<lb/>
　　翰林陞改别衙門及外官者除考察降調外正統<lb/>
　　元年劉永清以侍講學士陞廣東右布政陳文升<lb/>
<pb n="KR3j0161_WYG_032-9a"/>
　　以侍講學士陞雲南右布政𢎞治十六年李州以<lb/>
　　侍講學士陞浙江右布政後亦有以史官徑轉兩<lb/>
　　司者不具載洪武中羅公願以編修改都水郎中<lb/>
　　張顯宗以編修為太常寺丞宣徳中徐允逹以中<lb/>
　　允陞鴻臚少卿高巽志以侍講學士陞太常寺少<lb/>
　　卿迮原霖以修撰陞通議黄觀以修撰陞尚寳卿<lb/>
　　盧原質以編修陞太常寺少卿金問以修撰陞太<lb/>
　　常寺少卿正統初陳珣以侍讀謫安陸州知州尋<lb/>
<pb n="KR3j0161_WYG_032-9b"/>
　　召為大理寺少卿巡撫大名孔公恂以修撰改大<lb/>
　　理寺丞巡撫貴州天順中林文李紹俱以左庶子<lb/>
　　改尚寳司卿李太以中允改尚寳司丞柯潛以洗<lb/>
　　馬改尚寳少卿成化中羅璟以洗馬改禮部員外<lb/>
　　郎孫賢劉珝以中允陞太常寺少卿𢎞治中李繼<lb/>
　　以諭徳陞南太常少卿傅珪以中允陞太常少卿<lb/>
　　正徳中靳貴以學士改光禄卿黄諌以編修陞尚<lb/>
　　寳司卿黄琮以左庻子改宗人府經歷許彬以修<lb/>
<pb n="KR3j0161_WYG_032-10a"/>
　　撰陞大理少卿徐穆以編修改南禮部員外郎嘉<lb/>
　　靖中張春以侍讀改南太僕寺丞秦鳴夏以中允<lb/>
　　在告起為兵部主事萬歷中張一桂以諭徳調兵<lb/>
　　部員外郎范應期以諭徳調南刑部郎中崇禎中<lb/>
　　以編修楊廷麟改兵部職方司主事監軍<lb/>
　　翰林兼科道者洪武中夏原吉范顯祖以太子賓<lb/>
　　客兼治書侍御史永樂中李凖以太子賔客兼吏<lb/>
　　科都給事中嘉靖庚戍趙貞吉以左春坊左諭徳<lb/>
<pb n="KR3j0161_WYG_032-10b"/>
　　兼河南道御史己丑夏言以侍講學士兼吏科都<lb/>
　　給事中萬歷己未徐光啓以少詹事兼河南道御<lb/>
　　史其實改科道者永樂中孔諤以中允改御史洪<lb/>
　　熙初侍讀李時勉羅汝敬俱以言事改御史正統<lb/>
　　中金幼孜子檢討逹改給事中成化中檢討李昊<lb/>
　　改南禮科給事中洪武中編修馬亮任敬王璉王<lb/>
　　輝陳敏張唯俱改御史正統己巳徐珵以侍讀改<lb/>
　　浙江道御史楊鼎以中允改河南道御史檢討王<lb/>
<pb n="KR3j0161_WYG_032-11a"/>
　　玊改江西道御史崇禎中金聲以編修改御史張<lb/>
　　縉彦以侍讀改兵科俱以知兵改任翰林改教授<lb/>
　　者永樂乙未進士第二人李貞以編修改高州府<lb/>
　　敎授第三人陳景以編修改福州府教授<lb/>
　　鼎甲不入翰林洪武四年狀元呉伯宗授禮部員<lb/>
　　外郎第二郭翀第三呉公逹授吏部主事丁丑狀<lb/>
　　元陳䢿謫戍第三劉鍔補鴻臚寺司賔署丞第二<lb/>
　　尹昌隆授禮部主事嘉靖壬辰第二孔天𦙍以王<lb/>
<pb n="KR3j0161_WYG_032-11b"/>
　　親授陜西按察司僉事萬歷己未莊際昌廷試卷<lb/>
　　誤書醪字為膠言者劾之請告歸<lb/>
　　詞臣以諌諍著譽者如修撰羅倫疏争李賢不冝<lb/>
　　奪情起復貶福建市舶副使編修章懋黄仲昭檢<lb/>
　　討莊㫤疏言上元張燈賦詩非盛徳事又時四方<lb/>
　　多故乞將烟火一切停罷以省煩費充兵餉忤㫖<lb/>
　　各廷杖調外任時稱為翰林四諌其後疏争張居<lb/>
　　正奪情有編修呉中行檢討趙用賢杖革時許文<lb/>
<pb n="KR3j0161_WYG_032-12a"/>
　　穆國為庶子鐫玊杯一日斑斑者何卞生淚英英<lb/>
　　者何藺生氣追之琢之永成器以贈中行鐫犀盃<lb/>
　　一曰文羊一角其理沉黝不惜剖心寧辭碎首黄<lb/>
　　流在中為君子壽以贈用賢又其後疏争楊嗣昌<lb/>
　　奪情為少詹黄道周修撰劉同升編修趙士春各<lb/>
　　降斥有差皆翰苑中之祥麟威鳯也<lb/>
　　成化間鄒公智幼貧居龍泉庵焚葉照讀或通宵<lb/>
　　不寐丙午領四川鄉試第一郡人聚觀於㑹江門<lb/>
<pb n="KR3j0161_WYG_032-12b"/>
　　外公馬上口占曰龍泉山上苦書生偶竊三巴第<lb/>
　　一名世上尚多難了事鄉人何用大相驚時年方<lb/>
　　弱冠耳及入庶常因星變抗章極斥宦官遂下詔<lb/>
　　獄其冩懷曰人到白頭終是盡事埀青史定誰眞<lb/>
　　夢中不識身猶繫又逐東風入紫宸其辭朝曰盡<lb/>
　　披肝膽知何日望見衣裳只此時但願太平無一<lb/>
　　事孤臣萬死更何悲舒公芬及第入翰苑未幾以<lb/>
　　建言出為福建提舉賦詩曰金榜題名墨未乾寸<lb/>
<pb n="KR3j0161_WYG_032-13a"/>
　　心耿耿向長安九重殿闕金門鎻萬里江山赤子<lb/>
　　寒午夜人爭揺狗尾一封誰肯犯龍顔生來戅直<lb/>
　　懷孤憤不作肓聾喑啞官<lb/>
　　洪武中諭侍讀張信等曰官翰林者雖以論思為<lb/>
　　職然既列近侍旦夕左右凡國家政治得失生民<lb/>
　　利病當知無不言昔唐陸贄崔羣李絳之徒在翰<lb/>
　　林皆能正言讜論補益當時顯聞後世爾等當以<lb/>
　　古人自期又諭詹同曰古人為文明道徳通世務<lb/>
<pb n="KR3j0161_WYG_032-13b"/>
　　如典謨皆明白易知無怪異險僻之詞至出師表<lb/>
　　誠意溢出近文士卽過相如揚雄何禆實用今翰<lb/>
　　林但取通道理明世務無事浮藻<lb/>
　　經筵<lb/>
　　王文恪鏊疏國家經筵之設其盛矣乎天子自正<lb/>
　　朝輦御文華公侯九卿大臣盛服侍列羽林之士<lb/>
　　亦皆環列以聽經筵一開天下欣欣焉傳之以為<lb/>
　　希濶之典故曰其盛矣乎然一歳之間寒暑皆歇<lb/>
<pb n="KR3j0161_WYG_032-14a"/>
　　春秋月分日不過三三日之間風雨則免遇事有<lb/>
　　妨則免講之日夙具講章至期講訖綸音賜宴儼<lb/>
　　然而退上下之情未見其親且宻也至於日講可<lb/>
　　謂親矣然體分猶過於嚴上有疑焉未嘗問也下<lb/>
　　有見焉未嘗獻也昔傅說之告高宗曰學於古訓<lb/>
　　乃有獲惟學遜志務時敏厥修乃來遜者遜其志<lb/>
　　如有所不能敏者敏於學如有所不逮成王訪落<lb/>
　　於羣臣曰學有緝熙於光明弼時仔肩示我顯徳<lb/>
<pb n="KR3j0161_WYG_032-14b"/>
　　行緝熈者繼續而光明之示我顯徳行者冀群臣<lb/>
　　有以開示之也商周之君其學如此之切夫人主<lb/>
　　一日萬幾固不暇如儒生學士日夜孜孜然而帝<lb/>
　　王精一之傳治天下之大經大法古今治亂之迹<lb/>
　　天人精微之際自非遜敏緝熙亦安望其有得而<lb/>
　　今也濶畧如是暴之之日少寒之之日多傅之之<lb/>
　　人寡咻之之人衆未見其能得也且不獨商宗周<lb/>
　　成為然也漢光武雖在軍中投戈講藝息馬論道<lb/>
<pb n="KR3j0161_WYG_032-15a"/>
　　至夜分乃罷唐太宗延四方文學之士房杜禇薛<lb/>
　　輩十八人分番直宿討論經籍或至夜分今貞觀<lb/>
　　政要與魏徵所論亦可見矣宋世賢君宫中消日<lb/>
　　惟是觀書居常禁中亦有日課翰林侍從日寓直<lb/>
　　禁中以備顧問我太祖高皇帝甫得天下開禮賢<lb/>
　　舘與宋濓劉基章溢輩日相講論其後聖學高明<lb/>
　　詔誥天下皆出御製睿翰如飛羣臣拱視今御製<lb/>
　　文集是也仁宗皇帝臨御建𢎞文館於思善門之<lb/>
<pb n="KR3j0161_WYG_032-15b"/>
　　右文學之臣數人入直時至館中講論孝宗皇帝<lb/>
　　經筵之外兼觀永樂大典又常索太極圖西銘等<lb/>
　　書於宫中玩之尤嗜故學士沈度之書日臨數過<lb/>
　　夫自古帝王之學如此祖宗之學如此陛下睿哲<lb/>
　　自天春秋鼎盛講明聖學正其時也臣愚特望於<lb/>
　　便殿之側修復𢎞文館故事妙選天下文學行藝<lb/>
　　著聞者七八人更番入直内閣大臣一人領之如<lb/>
　　先朝楊溥故事陛下萬幾有暇時造館中屛去侍<lb/>
<pb n="KR3j0161_WYG_032-16a"/>
　　從特霽天威從容訪問或講經或讀史傳或論古<lb/>
　　今成敗或論民間疾苦閒則游戲翰墨詩文之類<lb/>
　　亦惟所好而不禁蓋亦日講之義而加親焉大畧<lb/>
　　如家人父子上有疑則必問下有見則必陳日改<lb/>
　　月化有不知其然而然者時御經筵所以昭國家<lb/>
　　之盛典日造𢎞文所以崇聖明之實功如是不已<lb/>
　　則聖徳日新又新高宗成王不得專美於前矣<lb/>
　　楊守陳疏陛下冝遵祖宗舊制開大小經筵以講<lb/>
<pb n="KR3j0161_WYG_032-16b"/>
　　學當御蚤午二朝以聽政其大小經筵則必擇端<lb/>
　　介博雅之儒臣侍班進講陛下聽講之際凡所未<lb/>
　　明輙賜清問若復有疑更加詳詰講官或訥則侍<lb/>
　　班諸臣佐之而覆觧詳釋旁引曲喻必待聖心洞<lb/>
　　然明悟而後已凡聖賢之㫖帝王之道與夫理欲<lb/>
　　危微之所以辨知行精一之所以盡以及人臣何<lb/>
　　者為賢何者為否政事何者為得何者為失天下<lb/>
　　因何而治亂歴代為何而興亡若此之類皆必講<lb/>
<pb n="KR3j0161_WYG_032-17a"/>
　　之明而無疑乃可行之篤而無懈凡四書五經祖<lb/>
　　宗典訓及歴代諸史百官題奏皆當聚文華殿日<lb/>
　　輪内閣大臣一員講官二員使居前殿之右廂陛<lb/>
　　下退朝常御後殿或前殿以養心窮理裁决庶務<lb/>
　　一遇經書題奏或有可疑奥義則録講官示之使<lb/>
　　解或召問使對一日之間陛下居文華殿之時多<lb/>
　　處乾清宫之時少則慾寡而心清惑少而理明當<lb/>
　　夫萬幾閒暇之際旦氣清明之時湛然凝思常恐<lb/>
<pb n="KR3j0161_WYG_032-17b"/>
　　欲心長而理心微邪佞進而忠良退以致政事多<lb/>
　　失天下不安凡一念之萌一事之作愓然警省必<lb/>
　　務除人欲而循天理遠小人而親君子以致政事<lb/>
　　皆得天下乆治心常得其正事常執其中則陛下<lb/>
　　之得於内者深如堯舜而出治之本立矣<lb/>
　　薛文清瑄疏近有請開經筵以緝熙聖學者未見<lb/>
　　施行蓋欲候軍旅事平之日以開講也臣愚以為<lb/>
　　當聖主中興之時天歩維艱之日正講論為學為<lb/>
<pb n="KR3j0161_WYG_032-18a"/>
　　治之道不可一日而緩焉者也昔漢光武躬擐甲<lb/>
　　胄討除羣兇猶且投戈講藝息馬論道軍旅之間<lb/>
　　未嘗一日廢學故能除羣盗如鴻毛復大業猶反<lb/>
　　掌此講學所以有資於成大功也唐太宗興義兵<lb/>
　　掃除冦亂一時潛邸從龍之臣皆文學智謀之士<lb/>
　　日夕相與論為學致治之道乙夜之覽身忘其倦<lb/>
　　故能剗刮僭偽拯濟生民此講學所以有資於戡<lb/>
　　大難也近者漠北雖稱兵深入而内外禦侮各有<lb/>
<pb n="KR3j0161_WYG_032-18b"/>
　　其人堂堂天下號令一施風行草偃非至如漢唐<lb/>
　　草昧之秋也顧可以斯時而少緩講學之事乎伏<lb/>
　　望皇上命廷臣集議經筵儀式務從簡約不尚奢<lb/>
　　華仍博選公卿侍從文學之臣有學術純正持己<lb/>
　　端方謀慮深遠才識超卓通逹古今明練治體者<lb/>
　　一二十人使之更代入直恭遇皇上視朝之暇日<lb/>
　　御便殿卽召各臣進講其所講之書先大學論語<lb/>
　　孟子中庸兼講尚書春秋諸史則資治通鑑綱目<lb/>
<pb n="KR3j0161_WYG_032-19a"/>
　　務要詳細陳說聖賢修己治人之要懇切開告帝<lb/>
　　王端心出治之方以至唐虞三代漢唐宋以來人<lb/>
　　君行何道而天下致治失何政而天下乖亂與夫<lb/>
　　賞善罸惡之典任賢去邪之道莫不備陳於前如<lb/>
　　此則勸講之臣庶可日修其職講讀官之職旣修<lb/>
　　雖皇上聰明上智之資實由於天錫而朝夕緝熙<lb/>
　　啓沃之力亦有益於聖心聖學日新聖徳日明於<lb/>
　　以修治道則正心以正朝廷正朝廷以正百官正<lb/>
<pb n="KR3j0161_WYG_032-19b"/>
　　百官以正萬民而治道有修明之效於以禦外侮<lb/>
　　則修軍政以簡將帥簡將帥以練士卒練士卒以<lb/>
　　備不虞而烽燧有銷灌之期此講學有資於成大<lb/>
　　功戡大難冝急行之而不冝緩焉者也且漢光武<lb/>
　　唐太宗一時英主也猶能勤講學於搶攘之時以<lb/>
　　收戡靖之績伏惟皇上有唐堯虞舜之聖徳將以<lb/>
　　立殷周中興之大功誠於此時舉行開講之事以<lb/>
　　緝熙聖學則神功聖徳高出千古矣又豈漢唐二<lb/>
<pb n="KR3j0161_WYG_032-20a"/>
　　主之可比哉<lb/>
　　倪岳䟽近者伏聞聖㫖勤御經筵日講不輟講明<lb/>
　　聖賢之格言圖維治平之要道緝熙之功啓沃之<lb/>
　　益於是為大三代之治端在今日宗社之幸生民<lb/>
　　之幸也臣等竊惟朝廷日講之制必以宋儒眞徳<lb/>
　　秀所著大學衍義次第進講書云知之非艱行之<lb/>
　　惟艱徒讀其書而不求其意亦無益也考之衍義<lb/>
　　所載首言格物致知之要必以帝王知人之事為<lb/>
<pb n="KR3j0161_WYG_032-20b"/>
　　先其於辨人材之論尤惓惓焉蓋任賢圖治乃人<lb/>
　　君之職故所任之得失賢否則天下之治亂安危<lb/>
　　係之非細故也伏望聖明因今日所講之書驗之<lb/>
　　古人已行之事獨運於聖心之微以謹夫用人之<lb/>
　　道於凡内外文武之臣左右前後之職其間果有<lb/>
　　忠實不欺淳謹可託特立而不為黨與之私勤敏<lb/>
　　而足為治理之助者俯推委任之誠而不輕為揺<lb/>
　　奪曲施保全之恩而不易為間阻其有立心私邪<lb/>
<pb n="KR3j0161_WYG_032-21a"/>
　　制行奸詭執左道以變亂倡異端以熒惑以土木<lb/>
　　營繕為奉承以禱祠祈禳為忠愛費財而不顧勞<lb/>
　　民而不恤以至依阿循黙以茍容而不知竊位之<lb/>
　　恥奔競冐昧以希進而不知枉己之辱若是者皆<lb/>
　　足以僨事而害政違天而虐民所冝迸逐而不留<lb/>
　　扼絶而遠去庶朝廷為之永清天意為之昭格災<lb/>
　　𤯝可弭政務可修而太平之治必在此矣<lb/>
　　制誥<lb/>
<pb n="KR3j0161_WYG_032-21b"/>
　　張孚敬疏臣竊惟制誥者王言也知制誥者臣職<lb/>
　　也知制誥而使王言不重則不得其職矣臣按國<lb/>
　　初以來成化以前制誥之體猶為近古明敡履歴<lb/>
　　宣昭事功其于夲身者不過百餘字其覃恩祖父<lb/>
　　母父母并妻室者不過六七十字言之者無費辭<lb/>
　　受之者無媿色近來俗習干求文尚誇大藻情餙<lb/>
　　偽張百成千至有子孫讀其祖父母父母誥勅莫<lb/>
　　自知其所以然者卒使萬乘之尊下譽匹夫匹婦<lb/>
<pb n="KR3j0161_WYG_032-22a"/>
　　之賤良可惜也孔子曰天下有道則行有枝葉天<lb/>
　　下無道則辭有枝葉今當聖明之世可使制誥之<lb/>
　　文為枝葉之辭哉伏乞勅下内閣自今以後凡有<lb/>
　　誥勅必須復古崇實一切枝葉浮誇之辭盡行刪<lb/>
　　去庶王言重而人知所勸矣<lb/>
　　張居正疏竊照閣臣之職專一視草代言故其官<lb/>
　　謂之知制誥若制詞失體以致輕䙝王言則閣臣<lb/>
　　為不職矣謹按舊規凡官員應給誥勅該部題奉<lb/>
<pb n="KR3j0161_WYG_032-22b"/>
　　欽依手本到閣撰述官先具稿送臣等看詳改定<lb/>
　　謄冩進呈候批紅發下撰述官用關防掛號然後<lb/>
　　發中書舎人冩軸用寳此定制也至於制命之詞<lb/>
　　貴在簡嚴荘重乃為得體查得成化𢎞治年間誥<lb/>
　　勅叙本身履歴功績不過百餘字祖父母父母及<lb/>
　　妻室不過六七十字至於慶典覃恩則其詞尤簡<lb/>
　　蓋以恩例槩及比之考績不同故以賚被為榮不<lb/>
　　必詳其閱歴此制體也近年以來俗尚干求詞多<lb/>
<pb n="KR3j0161_WYG_032-23a"/>
　　浮靡撰述官沿襲宿弊往往不候進呈先將文稿<lb/>
　　傳示於人其中詞語又過為誇侈多至數百千言<lb/>
　　或本無實行虚為頌美或事渉幽隐極力宣揚臣<lb/>
　　等方欲為之更定而本官已先得稿登軸矣夫誥<lb/>
　　勅者朝廷所以誥諭臣下者也臣諛其君猶謂之<lb/>
　　佞况以上諛下是何理乎<lb/>
　　倪元璐姚翰長代言序夫雲霞者非天之為也山<lb/>
　　澤之氣蒸而歸文於天是地之忠天者也後王法<lb/>
<pb n="KR3j0161_WYG_032-23b"/>
　　之以使臣子代為君上之文章宋人曰得知制誥<lb/>
　　一日足不恨當宋之時環玦雲泥皆厪書命道總<lb/>
　　褒誹其義則史今言絲萃於旌纁字衮依其鞶帶<lb/>
　　無譏有奬以明至仁且夫遇物稱佳敷歡四座毫<lb/>
　　毛茂茂化為醴脂此氣士之難居者也以孟堅之<lb/>
　　才為其大臣上哦主徳猶病伊優今使天子執平<lb/>
　　交之分涌如泉之詞媚於卿士不亦悖乎是故觀<lb/>
　　夫百爾之道察其難為雖調匕横戈無如視草者<lb/>
<pb n="KR3j0161_WYG_032-24a"/>
　　矣而以姚孟長先生為之其難益甚先生之為難<lb/>
　　者二望峻而文行遠望峻則今之人必以其言為<lb/>
　　山龍不得則怨文行遠則後之人必以其言為蓍<lb/>
　　蔡不核則譏近怨遠譏此二者不兩弭之術也故<lb/>
　　使聖人今日以是事命臣元璐必大怖啼泣請辭<lb/>
　　而先生居之夫先生之居之則亦天意也往五六<lb/>
　　年間璫禍熾興醜徒干紀凌撼椒庭冀離肺腑黨<lb/>
　　鈎正士不漏平原裭脱纓組如風擊籜北寺塡門<lb/>
<pb n="KR3j0161_WYG_032-24b"/>
　　踵不得下戎行牖下等於三山天地既𠖇陵谷將<lb/>
　　變聖人廼作行其大僇氛盡旭出道介長消奮椎<lb/>
　　黨碑極命輪轂萇𢎞之血祓以膏蘭胥靡閭氓悉<lb/>
　　還車服號綍並汗木鳯為疲而先生方召自英州<lb/>
　　再升玊局聖人顧之貴其峻整以為精微前坐賈<lb/>
　　生側陳里革進則資其甘盤之學退則役其燕許<lb/>
　　之才先生於是奮筆致能體天貎物章霆露之功<lb/>
　　别愷凶之道表方中之晷揚大來之符引伏戎之<lb/>
<pb n="KR3j0161_WYG_032-25a"/>
　　憂厲揚廷之義著首肱之愛呼敬應之心發言如<lb/>
　　雷軯訇天下若此者非先生孰可使為之乎先生<lb/>
　　之與聖人通徳譬水合雨而冠領正人引衾發氣<lb/>
　　如芝荃之幷馨斯能鼓吹大謨青黄羣直雖或光<lb/>
　　廻綺合小命春華而義鬚鬇然搴壮岸出史狐之<lb/>
　　能於斯不墜矣昔蔡襄之歌景祐陳瓘之論元符<lb/>
　　非為巽牀巫紛歸榮一氏之業也以先生之鯁固<lb/>
　　多怪少可使修譽命之辭適及泰征之會嚶鳴之<lb/>
<pb n="KR3j0161_WYG_032-25b"/>
　　求託音節足故曰天意斯不誣焉子瞻縱筆一世<lb/>
　　唯為五銘先生典制二年亦不盈牘端人之心可<lb/>
　　以知己詩曰倬彼雲漢為章於天又云螮蝀在東<lb/>
　　莫之敢指夫以文人之滛氣上干日星螮蝀之與<lb/>
　　雲霞豈得無其辨乎<lb/>
　　史職<lb/>
　　大學士陳於陛疏臣考史家之法大者有二一曰<lb/>
　　編年之體以事繫日月而統之年者是已一曰紀<lb/>
<pb n="KR3j0161_WYG_032-26a"/>
　　表志傳之體凡君臣事跡朝家大政各自為始終<lb/>
　　者是已左馬以來代有述作兩者並行而宋世去<lb/>
　　我朝為近制度尤彪炳可考自建隆後編年之書<lb/>
　　謂之曰歴卽所稱採百司奏對事實為時政紀取<lb/>
　　柱下見聞為起居注䫫次而潤色之為日歴修而<lb/>
　　成之為實録以備史官之採擇者是已其紀表志<lb/>
　　傳之書謂之正史如眞宗祥符間王旦等撰進太<lb/>
　　宗兩朝正史為紀六卷志五十五列傳五十九仁<lb/>
<pb n="KR3j0161_WYG_032-26b"/>
　　宗天聖間吕夷簡等増入眞宗朝名三朝國史為<lb/>
　　紀十卷志六十列傳八十者是已此外又有輯録<lb/>
　　祖宗宏謨要政分門析類以便御覽禆帝學之書<lb/>
　　如王曾取三朝聖語政事分政體聽㫁謹災省費<lb/>
　　等類為寳訓三十卷范祖禹撰仁皇訓典六卷自<lb/>
　　聖孝至爱物凡三百十七條以備邇英進讀與國<lb/>
　　史實録並行者是已以上三書體裁殊致各有取<lb/>
　　義乃有國之不可闕者恭惟我朝建立法制事事<lb/>
<pb n="KR3j0161_WYG_032-27a"/>
　　超越前代而史書獨有列聖實録蔵之金匱石室<lb/>
　　似只依倣宋世編年日歴之體但可謂之備史未<lb/>
　　可謂之正史至於大明㑹典屢修頒布凡六曹政<lb/>
　　務因革損益之冝雖已該載而廟堂之謨猷冊誥<lb/>
　　臣工之議論文章不與焉但可謂之國家典制百<lb/>
　　司遵行之書而非史家之體葢本朝紀表志傳之<lb/>
　　正史經二百餘年來學士大夫踵襲因循闕畧不<lb/>
　　講在今日似不可不亟圖者然斯事體固甚大亦<lb/>
<pb n="KR3j0161_WYG_032-27b"/>
　　非有獨剏特起之難何者國家著書自實録會典<lb/>
　　外玊版琅函鏤之尚方播在寰㝢者焜燿日星未<lb/>
　　易悉舉其諸朝野各家撰次典故之書高文竑議<lb/>
　　可偹正史採擇者又無慮數十百種臣本膚學見<lb/>
　　聞寡陋畧以耳目所覩記者言之如實録有聖徳<lb/>
　　之總叙寳訓皆列聖之淵猷此外有御製文集有<lb/>
　　聖政記有皇明詔制及諸臣所編如大政記昭代<lb/>
　　典則孤樹裒談憲章録鴻猷録之類叅以三朝聖<lb/>
<pb n="KR3j0161_WYG_032-28a"/>
　　諭録前後北征録天順日録燕對宣召視草宸章<lb/>
　　等録更加採輯藻潤卽可以為列聖大紀帝系宗<lb/>
　　譜有玊牒公侯紹封有兵曹底簿封爵考叅以吾<lb/>
　　學編同姓異姓王侯内閣典銓表及列卿表之類<lb/>
　　更加考訂增益卽可以為累朝年表制書如一統<lb/>
　　志官制大明律例大明集禮洪武禮制明倫大典<lb/>
　　之類諸司列布者如宗藩軍政條例㑹計録太倉<lb/>
　　考漕河圖志海運編太學馬政鹽法志之類四方<lb/>
<pb n="KR3j0161_WYG_032-28b"/>
　　形勢如廣輿圖九邊圖說星槎勝覧瀛涯勝覽炎<lb/>
　　徼紀聞殊域周咨録之類折𠂻以實録㑹典所紀<lb/>
　　載叅以衍義補名臣經濟録疏議諸書吾學編中<lb/>
　　天文地理三禮百官四裔邉防諸考述卽可以為<lb/>
　　國家諸大志實録中有后妃事跡廷臣自三品以<lb/>
　　上有小傳益以開國靖難功臣録羣志備遺録名<lb/>
　　臣言行録名臣紀殿閣詞林紀琬琰録文獻備遺<lb/>
　　之類其諸高逸學節等目更採摭於郡國志卽可<lb/>
<pb n="KR3j0161_WYG_032-29a"/>
　　以為國史之列傳特諸書散佚浩瀚未經裒聚櫽<lb/>
　　括茫無統紀是以昭代乆虚之典必須聖明在上<lb/>
　　力為表章整輯然後可以包舉藝文總一流畧勒<lb/>
　　成鉅編垂著萬世此眞千載一時也臣愚伏思本<lb/>
　　朝得國之正功高千古卜歴之長將綿萬禩聖祖<lb/>
　　躬造而臨御最乆列聖纘紹而謨烈重光以是禮<lb/>
　　樂規模明備閎遠品式樞機精詳周愼掞天揭日<lb/>
　　之文煥焉足述銘鍾書帛之賢不可勝載今且二<lb/>
<pb n="KR3j0161_WYG_032-29b"/>
　　百三十年奎章玊簡傳之萬世者卽在冊府麟䑓<lb/>
　　之上未得盡觀遂使聖徳鴻猷辭多散見而無統<lb/>
　　名賢舊徳事或湮墜而不收豈所以昭聖朝之景<lb/>
　　鑠宣國羙於無疆哉<lb/>
　　大學士張居正䟽國初設起居注官日侍左右紀<lb/>
　　録言動實古者左史紀言右史紀事之制迨後詳<lb/>
　　定官制乃設翰林院修撰編修檢討等官蓋以紀<lb/>
　　載事重故設官加詳原非有所罷廢但自職名更<lb/>
<pb n="KR3j0161_WYG_032-30a"/>
　　定之後遂失朝夕記注之規以致累朝以來史文<lb/>
　　闕畧<lb/>
　　一議分管責成照得史臣之職以紀録起居為重<lb/>
　　顧宫禁邃嚴流傳少實堂亷遠隔聽睹非眞則何<lb/>
　　以據事直書傳信垂後看得日講官宻邇天顔見<lb/>
　　聞眞的又每從閣臣之後出入便殿卽有宻勿謀<lb/>
　　議非禁宻不可宣露者閣臣皆得告語之合令日<lb/>
　　講官日輪一員專記注起居兼録聖諭詔勅冊文<lb/>
<pb n="KR3j0161_WYG_032-30b"/>
　　等項及内閣題稿其朝廷政事見於諸司章奏者<lb/>
　　另選年深文學素優史官六員專管編纂事分六<lb/>
　　曹以吏户禮兵刑工為次每人專管一曹俱常用<lb/>
　　在館供事不許别求差遣及託故告假等項致妨<lb/>
　　公務<lb/>
　　一議史官侍直謹按禮儀定式凡遇常朝記事官<lb/>
　　居文武第一班之後近上便於觀聽卽古螭頭載<lb/>
　　筆之意洪武二十四年定召見臣下儀以修撰編<lb/>
<pb n="KR3j0161_WYG_032-31a"/>
　　修充侍班官卽古隨使入直紀事之意今冝遵照<lb/>
　　祖制除陞殿例用史官侍班外凡常朝御皇極門<lb/>
　　卽輪該日記注起居并史官共四員列於東班各<lb/>
　　科給事中之上午朝御㑹極門列於御座西稍南<lb/>
　　專一記注言動凡郊祀耕耤幸學大閱諸典禮亦<lb/>
　　令侍班隨從紀録至於不時宣召及大臣秘殿獨<lb/>
　　對者恐有機宻不必用史官侍班但令入對大臣<lb/>
　　自記聖諭奏對始末封送史館詮次其經筵日講<lb/>
<pb n="KR3j0161_WYG_032-31b"/>
　　則講官卽記注起居亦不必另用侍班<lb/>
　　一議纂輯章奏照得時政所寄全在各衙門章奏<lb/>
　　今除内閣題稿并所藏聖諭詔勅等項該閣臣令<lb/>
　　兩房官録送史館外其各衙門章奏該科奉有㫖<lb/>
　　意發抄到部卽全抄一通送閣轉發史館至於欽<lb/>
　　天監天文祥異太常寺祭祀日期各令按月開報<lb/>
　　其抄本不必如題奏揭帖格式但用常行白紙宻<lb/>
　　行楷書不論本數多寡倂作一封送入<lb/>
<pb n="KR3j0161_WYG_032-32a"/>
　　一議紀録體例照得今次紀録祗以備異日之考<lb/>
　　求俟後人之刪述所貴詳核不尚文詞宜定著體<lb/>
　　式凡面奉上諭直書天語聖諭詔勅等項備録本<lb/>
　　文若諸司奏報一應事理除𤨏屑無用文義難通<lb/>
　　者稍加刪削潤色外其餘事有關係不妨盡載原<lb/>
　　本語渉文移不必改易他字至於事由顚末日月<lb/>
　　先後務使明白無致溷淆其間事蹟可垂勸戒者<lb/>
　　但俱據事直書羙惡自見不得别以己意及輕信<lb/>
<pb n="KR3j0161_WYG_032-32b"/>
　　傳聞妄為褒貶<lb/>
　　一議開設館局照得東西十館原係史臣編校之<lb/>
　　所宻邇朝堂紀述為便今合用東館近上四所令<lb/>
　　史臣分直其中一起居二吏户三禮兵四刑工除<lb/>
　　典守謄録人役隨同供事外一應閑雜人等不許<lb/>
　　擅入其合用紙劄筆墨酒飯等項俱照纂修例給<lb/>
　　一議收藏處所照得國史古稱為金匱石室之書<lb/>
　　蓋欲收藏謹嚴流傳永乆今冝稍倣此意月置一<lb/>
<pb n="KR3j0161_WYG_032-33a"/>
　　小櫃歳置一大櫃俱安放東閣左右房内每月史<lb/>
　　官編完草稿装為七冊一冊為起居六冊為六曹<lb/>
　　事蹟仍於冊靣記年月史官姓名送内閣驗訖即<lb/>
　　投入小櫃用文淵閣印封鎻歳終内閣同各史官<lb/>
　　開取各月草稿收入大櫃用印封鎻如前永不開<lb/>
　　視<lb/>
　　一議謄録掌管照得史館紀録所用謄録典守官<lb/>
　　吏見今纂修實録即可通融選用合將各館謄録<lb/>
<pb n="KR3j0161_WYG_032-33b"/>
　　官選取勤謹善書者二員專謄秘宻文字行吏部<lb/>
　　選撥善書貼寫辦事吏十二名專寫各衙門章牘<lb/>
　　撥當該吏四名專管文冊及朝夕啓閉館常川供<lb/>
　　事滿日各照常送部撥補不給恩典<lb/>
　　一議補修記注伏覩聖明踐阼之始卽召見輔臣<lb/>
　　於平臺二年之春召見計吏亷能卓異者靣賜奬<lb/>
　　諭邇者以吏兵二部奏除文武職官又親臨選銓<lb/>
　　皆古帝王之盛節三年之間鴻猷善政不可縷數<lb/>
<pb n="KR3j0161_WYG_032-34a"/>
　　兹者曠典復修亦合將二年以前事蹟追書謹録<lb/>
　　用傳萬世擬各官除每月照前供事外兼將二年<lb/>
　　以前起居初政亦照月分曹以次纂録其詔勅等<lb/>
　　項内閣查付各衙門章奏行六科照月類抄一冊<lb/>
　　送内閣轉發<lb/>
　　焦太史竑修史四事<lb/>
　　一本紀之當議國朝實録代修如建文景泰二朝<lb/>
　　少者四年多者七八年向無專記景帝位號雖經<lb/>
<pb n="KR3j0161_WYG_032-34b"/>
　　題復而實録附載未為是正夫勝國之君人必為<lb/>
　　紀以其臨御一時猶難冺沒所謂國可滅史不可<lb/>
　　滅也况在本朝乃使之孫蒙祖號弟襲兄年名實<lb/>
　　相違傳信何據此所當創為者一也徳懿熙仁四<lb/>
　　祖本朝發祥之始列於高廟本紀之首如漢高之<lb/>
　　述太公光武之述長沙已無可議至睿宗獻皇帝<lb/>
　　似當一遵此例不必另紀蓋位終北靣猶人臣之<lb/>
　　列事屬追王無編年之體此所當附見者二也或<lb/>
<pb n="KR3j0161_WYG_032-35a"/>
　　當分而不必合或當合而不必分蘭䑓石室之中<lb/>
　　自有定論但須經聖㫁乃可遵行<lb/>
　　一列傳之當議竊聞舊例大臣三品以上乃得立<lb/>
　　傳夫史以褒貶人倫豈論顯晦若如所聞高門雖<lb/>
　　跖蹻亦書寒族雖夷鰌並詘何以闡明公道昭示<lb/>
　　來兹謂當貴賤並列不必以位為斷一也世傳吾<lb/>
　　學編名臣録之類多係有名公卿至權姦誤國之<lb/>
　　人邪佞欺君之輩未一紀述今循此例使巨惡宵<lb/>
<pb n="KR3j0161_WYG_032-35b"/>
　　人幸逃斧鉞史稱檮杌義不其然謂當善惡並列<lb/>
　　不必以人為斷二也累朝實録禀於總裁茍非其<lb/>
　　人是非多謬如謂方正學為乞哀于肅愍為迎立<lb/>
　　褒貶出之胸臆羙惡係其愛憎此類實繁難以枚<lb/>
　　舉至於野史小說尤多不根今歷世既多公論乆<lb/>
　　定冝乘此舉亟為改正三也<lb/>
　　一職官之當議國初修書多招四方文學之士不<lb/>
　　拘一途近日内閣題請實合此意但世道日衰人<lb/>
<pb n="KR3j0161_WYG_032-36a"/>
　　情不羙未得學行之人徒為奔競之地其於纂修<lb/>
　　無益有損况今承明著作之廷濟濟多士供事有<lb/>
　　餘寧須外索中惟星歴樂律河渠三項非專門之<lb/>
　　人難於透曉宜移文省直訪有精通此學者或召<lb/>
　　其人或取其書史官就問大加刪潤以垂永乆此<lb/>
　　外决當謝絶勿啓倖門至史館兩房中書本供繕<lb/>
　　寫今始事之日方繙閱遺文蒐討故實下筆之期<lb/>
　　茫無影響謄録之官安所用之似當暫為停止俟<lb/>
<pb n="KR3j0161_WYG_032-36b"/>
　　他日脱稿之後經總裁改定方可取用量為資給<lb/>
　　不但冗費可裁而亦僥倖少抑<lb/>
　　一書籍之當議古之良史多資故典薈萃成書未<lb/>
　　有無因而作者卽今金匱石室之中當備有載籍<lb/>
　　以稱昭代右文之治臣向從多士之後讀中秘之<lb/>
　　書見散佚甚多存者無幾卽合班馬名流何以藉<lb/>
　　手考之前漢郡國計書先上太史副上丞相後漢<lb/>
　　公卿所撰初集公府亦上蘭䑓史官所修於是為<lb/>
<pb n="KR3j0161_WYG_032-37a"/>
　　備國初聖祖伐燕屬大將軍收秘書監圖書典籍<lb/>
　　太常法服祭器儀衞及天文儀象地里户口版籍<lb/>
　　旣定燕詔求遺書散民間者永樂初從解縉之請<lb/>
　　令禮部擇通知典籍者四出購求遺書合無倣其<lb/>
　　遺意責成省直提學官加意尋訪見今板行者各<lb/>
　　印送二部但有蔵書故家願以古書獻者官給以<lb/>
　　直不願者亦抄寫二部一貯翰林院一貯國子監<lb/>
　　以待纂修誦讀之用卽以所得多寡為提學官之<lb/>
<pb n="KR3j0161_WYG_032-37b"/>
　　殿最書至置立簿藉不時稽查放失如前者罪之<lb/>
　　不貸此不但史學有資而於聖世文明之化未必<lb/>
　　無補<lb/>
　　董其昌薦李惟楨修史疏天啓二年八月初五日<lb/>
　　吏部一本奉聖㫖董其昌題充纂修官俟㤗昌實<lb/>
　　録稿成前往南京採輯邸報等冊以備叅訂供用<lb/>
　　就彼支給完日回館供事該部知道欽此臣聞命<lb/>
　　自天感恩無地於十月前往南京將河南道所蔵<lb/>
<pb n="KR3j0161_WYG_032-38a"/>
　　邸報摘其未奉㫖者一一録出太常寺祠祭司督<lb/>
　　遣僧道助冩僅得十分之三縁事出創見應天府<lb/>
　　例無工食而其書充棟就結為難臣仍歸里大集<lb/>
　　書傭給以紙筆雖奉有支給之㫖不敢破用官帑<lb/>
　　先差中書沈僎亦録七年通共若干張装為三百<lb/>
　　本但據原本對録以備史官取材徵實無所㸃竄<lb/>
　　隨蒙欽命翰林院待詔宋啓明中書朱正色守催<lb/>
　　實以私家作事孑身獨力侵尋歳月不自知其罪<lb/>
<pb n="KR3j0161_WYG_032-38b"/>
　　莫逭也但臣有刪繁舉要之義兹四十八年留中<lb/>
　　之疏有事因疏而傳言不以人而廢凡關於國本<lb/>
　　藩封人材風俗河渠食貨吏治邊防議論精鑿可<lb/>
　　為後事師者别為選擇倣史贊之例每篇系以筆<lb/>
　　㫁而其他請朝講請祭祀請起遺佚請罷礦稅請<lb/>
　　下章奏請補廢官請蠲内帑昔之所急章滿公車<lb/>
　　者皇上勵精圖治皆見施行今之謀國尤有進於<lb/>
　　此者畧存一二而已共四十卷目録一卷别表進<lb/>
<pb n="KR3j0161_WYG_032-39a"/>
　　呈外抑史之所重者筆削耳善人勸焉惡人懼焉<lb/>
　　所係匪細故也每朝纂録於三品以上大臣皆有<lb/>
　　小傳寂寥數行衮鉞斯在如世廟實録於郭希顔<lb/>
　　胡宗憲唐順之等多有貶詞未協輿論夫正史所<lb/>
　　書不公則私史之所記益雜何以起信於萬世哉<lb/>
　　計四十八年之中大臣當立傳者何止百數雖三<lb/>
　　長之史詞苑如林然生旣後時莫詳本末竊見南<lb/>
　　京太常寺卿李維楨出入四朝囊括百代且與諸<lb/>
<pb n="KR3j0161_WYG_032-39b"/>
　　臣同朝同世習見習聞若就陪京之日歷抒腹笥<lb/>
　　之春秋其文直其事核非大典之光哉臣又聞司<lb/>
　　馬光纂資治通鑑受詔得自徵辟故劉恕范祖禹<lb/>
　　為之佐前後十九年其書始成成祖朝纂修性理<lb/>
　　大全所聘名流百餘人不以為濫况兹實録比於<lb/>
　　通鑑性理孰重孰輕而神祖作養之史材皇上掄<lb/>
　　簡之髦士顧多逸於事外刻印銷印聖人無我賜<lb/>
　　環賜玦又何成心臣一念朴忠所日幾幾望之者<lb/>
<pb n="KR3j0161_WYG_032-40a"/>
　　也至臣五技已窮二䜿相廹中道乞骸情無矯飾<lb/>
　　乞勅下吏部允其休致自此與含哺鼓腹之民戴<lb/>
　　堯天而永永矣<lb/>
　　倪元璐薦黄道周疏奏為學行第一詞臣宜留史<lb/>
　　局微臣自揣不如懇恩換職以全器使事臣聞常<lb/>
　　才易得竒士難求故席前宣室有吾乆不見之言<lb/>
　　賦奏上林興安得同時之歎彼皆中主有此勤拳<lb/>
　　况以陛下理學文明首出千古龍雲道合適有其<lb/>
<pb n="KR3j0161_WYG_032-40b"/>
　　人而坐使淹沈實可惋惜伏見原任右春坊右中<lb/>
　　允今聽䧏黄道周學行雙至今代所稀觀其嫉俗<lb/>
　　多忤至清絶塵禁近十年日益貧寂瓶鮮儲粟厨<lb/>
　　或無煙此皆中朝所共知信執母之喪廬墓摧毁<lb/>
　　里衆見者並云會閔復生其學原本六經博極羣<lb/>
　　史旁串百氏澤於仁義所為文詞宏深竒典上凌<lb/>
　　數代西漢而後莫有其傳然又精洞時冝務為經<lb/>
　　世有用之學自天文歷算禮樂名法邊籌財賦往<lb/>
<pb n="KR3j0161_WYG_032-41a"/>
　　代今朝典常興革出其胸中悉有成謀陛下試以<lb/>
　　清讌之暇召見文華或給筆札使條所蓄自可倚<lb/>
　　馬萬言坐躋董賈如道周者誠天下竒才天為陛<lb/>
　　下生此一人使之仰佐天章□□一代不可謂之<lb/>
　　偶然也在今一時聞臣此說者或以為疑所謂世<lb/>
　　人貴耳賤目若道周死後數十年天下之推之必<lb/>
　　有甚於臣言者臣雖愚悖豈敢以身觸雷霆過情<lb/>
　　奬物即陛下釋之不誅臣亦懼為後世所非笑所<lb/>
<pb n="KR3j0161_WYG_032-41b"/>
　　以推舉本繇至誠耳道周前因䟽捄舊輔錢龍錫<lb/>
　　忤㫖䧏調未幾而其言卒行是則陛下之知道周<lb/>
　　乆矣當道周抗䟽之時同輩聞之並為危慄而道<lb/>
　　周以為惟聖主可與忠言侃然進説此誠至難臣<lb/>
　　謂陛下今日用人惟當取其伉直有氣者今人多<lb/>
　　畏禍重其身家又閒者中使啣憲四出動以威倨<lb/>
　　上官之體加於庻司臣懼海内士大夫之氣必化<lb/>
　　為繞柔陛下又可不式怒蛙重摧折之乎然自道<lb/>
<pb n="KR3j0161_WYG_032-42a"/>
　　周旣獲罪而一時論者遂有摘其試録議及科塲<lb/>
　　以其經史為子書以其精詳為孟浪此可歎也又<lb/>
　　臣仰窺陛下勞於求賢睿懷孜急曰安得不貪財<lb/>
　　不愛官不狥情面實心任事之臣而用之然以臣<lb/>
　　所知道周而外又有如原任順天府尹劉宗周清<lb/>
　　恬鯁介正類道周而宗周居尹釐之職盡力尹釐<lb/>
　　道周守文史之官致精文史以此二臣仰符側席<lb/>
　　猶圭璋之合而今宗周旣以骯體投閒道周亦以<lb/>
<pb n="KR3j0161_WYG_032-42b"/>
　　蹇諤承貶天下本無人得其人又不能用如此安<lb/>
　　望天下有為陛下奮其忠能者乎此皆諸臣之過<lb/>
　　非昧則忮不以告陛下耳臣聞制世之道非有他<lb/>
　　端其上用必當材使必稱器其下愚者遜智拙者<lb/>
　　推能則天下自治臣自量庸劣遠遜道周從道周<lb/>
　　蒙譴以來臣内愧氣失因其有科塲事未結縮黙<lb/>
　　至今頃經部覆奉㫖是臣披胸見心之日矣誠以<lb/>
　　臣在詞垣有如鳬鴈若道周者使之大承顧問小<lb/>
<pb n="KR3j0161_WYG_032-43a"/>
　　效編摩必有補益度越時賢陛下幸聽臣言還道<lb/>
　　周原官而出臣於外承道周所應降官級此猶棄<lb/>
　　珷玞得良玊也昔孔璋請為李邕代死栁宗元以<lb/>
　　劉禹錫母老願以栁易播今道周所遭不至死徙<lb/>
　　而其才又遠過李劉即臣自處亦實羞出孔璋宗<lb/>
　　元之下且臣自為聖朝用人及史局需材之計非<lb/>
　　為道周惟聖明垂察<lb/>
　　庶吉士<lb/>
<pb n="KR3j0161_WYG_032-43b"/>
　　洪武六年詔天下鄉貢舉人罷會試開文華館禁<lb/>
　　中命選舉人年少質羙者肄業其中河南解額内<lb/>
　　選張唯等四人山東選王璉等五人并各省共一<lb/>
　　十七名上召見便殿親命題賦詩稱㫖皆擢翰林<lb/>
　　編修命入堂中讀書詔儒臣宋濓桂彦良等分教<lb/>
　　之<lb/>
　　永樂三年正月上命學士解縉等於新進士中選<lb/>
　　材質英敏者俾就文淵閣進學至是縉等選修撰<lb/>
<pb n="KR3j0161_WYG_032-44a"/>
　　曾棨編修周述周孟簡庻吉士楊相劉子欽彭汝<lb/>
　　器王英王眞余鼎章敞王訓柴廣敬王道熊直陳<lb/>
　　敬宗沈升洪順章材余學䕫羅敬汝盧翰湯流李<lb/>
　　時勉段民倪維哲袁天禄呉紳楊勉二十八人入<lb/>
　　見上諭勉之曰朕不任爾以事文淵閣古今載籍<lb/>
　　所萃爾各食其禄日就閣中恣爾玩索務實得於<lb/>
　　已庶國家將來皆得爾用不可怠惰以負朕期待<lb/>
　　之意時庶吉士周忱自陳年少願進學上喜曰有<lb/>
<pb n="KR3j0161_WYG_032-44b"/>
　　志之士也命増忱二十九人遂命司禮監月給筆<lb/>
　　墨紙光禄給朝暮膳禮部月給膏燭鈔人三錠工<lb/>
　　部擇近第宅居之<lb/>
　　宣徳五年命楊士竒等曰新進士多年少其間豈<lb/>
　　無有志於古人者朕欲循皇祖時例選擇俊秀十<lb/>
　　數人就翰林教育之俾進學勵行工文章以備他<lb/>
　　日之用卿等可察其人選文詞之優者以聞於是<lb/>
　　士竒等選薩琦逯端葉錫陳璣林補王振許南傑<lb/>
<pb n="KR3j0161_WYG_032-45a"/>
　　江淵八人以聞上命行在吏部俱改為庶吉士送<lb/>
　　翰林進學給酒饌房舍月賜燈油鈔悉如永樂之<lb/>
　　例復命兵部各與皂𨽻上又顧士竒等曰後生進<lb/>
　　學必得前輩老成開導之卿等日侍左右無餘閒<lb/>
　　其令學士王直為之師常提督教訓所作文字亦<lb/>
　　為開發改竄卿等或一兩月或三月一考閱使有<lb/>
　　進益如一二年怠惰無成則黜<lb/>
　　𢎞治六年准奏每科一選不拘地方不限年歳待<lb/>
<pb n="KR3j0161_WYG_032-45b"/>
　　進士分撥辦事之後行令有志學古者各録其平<lb/>
　　日所作古文十五篇以上限一個月裡投送禮部<lb/>
　　禮部閱試訖編號分送翰林院考訂文理可取者<lb/>
　　按號行吏部該司仍將各人試卷記號糊名封送<lb/>
　　内閣照例於東閣前出題試之每科取選不過二<lb/>
　　十人留不過三五人<lb/>
　　嘉靖八年己丑大學士楊一清題請教庶吉士官<lb/>
　　帝曰改選庻吉士命官教習乃太祖之制在當時<lb/>
<pb n="KR3j0161_WYG_032-46a"/>
　　固為盡善邇年以來祗為大臣市恩無益於國此<lb/>
　　後不必選留一體除用中外諸臣果有學行卓異<lb/>
　　者吏部訪奏入翰林以備擢用方獻夫上言館閣<lb/>
　　乃儲材之地賢相名臣多出其間邇年以來選留<lb/>
　　不能盡公所教或非其道樹恩立黨於國無益誠<lb/>
　　如聖諭所云者吏部訪收信得其要編修檢討於<lb/>
　　主事御史給事中評事中書行人博士助教推官<lb/>
　　知縣學官進士内訪補講讀修撰於郎中員外都<lb/>
<pb n="KR3j0161_WYG_032-46b"/>
　　左右給事寺正寺副太僕光禄丞同知知州通判<lb/>
　　内訪補其學士諭徳庶子贊善洗馬等官亦論資<lb/>
　　序遷庻事體畫一經乆可行帝從之<lb/>
　　崇禎四年辛未考館後因内閣票擬䟽中有何况<lb/>
　　二字誤以為人名票出上摘而詰譲之遂有翰林<lb/>
　　内外兼用之㫖甲戍丁丑皆不選館以俸深候考<lb/>
　　知推選授編檢等官至庚辰廷試召對親㧞趙玉<lb/>
　　森等授以檢討命蔣徳璟王錫衮教習之<lb/>
<pb n="KR3j0161_WYG_032-47a"/>
　　崇禎癸未十一月十五日召輔臣陳演蔣徳璟魏<lb/>
　　藻徳來徳政殿先是集九卿科道於文華殿令舉<lb/>
　　堪任户兵二部官是日出各臣薦單欲用何楷為<lb/>
　　兵部堂上官及㐮城伯宻奏欲鄭芝龍捐餉等事<lb/>
　　畢陳演奏今日閱考館試卷業奉明㫖矢公矢愼<lb/>
　　臣等㑹同吏禮二部在東閣設立髙皇帝牌位同<lb/>
　　誓如有私狥天誅地滅上黙然者乆之曰須選得<lb/>
　　文行兼優的方好演對士先器識而後文藝上曰<lb/>
<pb n="KR3j0161_WYG_032-47b"/>
　　正是演奏今次俱經各九卿翰林科道開送必有<lb/>
　　學行的方敢開來今既糊名只憑文取進上曰也<lb/>
　　有私記徳璟奏旣糊名實無從知上曰卽知亦何<lb/>
　　妨魏藻徳奏前工部尚書范景文有疏奉㫖兩畿<lb/>
　　並重今考廣西只二人雲貴亦只二人如照壬戍<lb/>
　　例則廣西一名雲貴一名似太濫或照工臣奏添<lb/>
　　北直一名璟奏且看廣西雲貴卷如何如不佳卽<lb/>
　　以一名增北直上曰然是科北直與南直俱四人<lb/>
<pb n="KR3j0161_WYG_032-48a"/>
　　大學士徐溥疏云庶吉士之選自永樂二年以來<lb/>
　　或閒科一選或連科屢選或數科不選或合三科<lb/>
　　同選初無定限每科選用或内閣自選或禮部選<lb/>
　　送或㑹吏部同選或限年歳或拘地方或採譽望<lb/>
　　或就廷試卷中查取或别出題考試亦無定制自<lb/>
　　古帝王皆以文章闗乎氣運而儲才於館閣以教<lb/>
　　養之本朝所以儲養之者自及第進士之外止有<lb/>
　　庶吉士一途凡華國之文與輔世之佐咸有頼於<lb/>
<pb n="KR3j0161_WYG_032-48b"/>
　　斯然而或選或否則有才者未必皆選而所選者<lb/>
　　又未必皆才若更拘於地方年歳則是已成之才<lb/>
　　或棄而不用而所教者又未必皆有成請自今以<lb/>
　　後立為定制一次開科一次選用待新進士分撥<lb/>
　　各衙門辨事之後俾其中有志學古者各録其平<lb/>
　　日所作文字如論䇿詩賦序記之類限十五篇以<lb/>
　　上於一月之内赴禮部呈獻禮部閱試訖編號封<lb/>
　　送翰林考試其中詞藻文理有可取者按號行取<lb/>
<pb n="KR3j0161_WYG_032-49a"/>
　　夲部仍將各人試卷記號糊封姓名印送照例於<lb/>
　　東閣前出題考試其所試之卷與取投之文相稱<lb/>
　　即收以預選若其詞意鈎棘而詭僻者不在取列<lb/>
　　中間有年二十五以下果有過人資質雖無宿搆<lb/>
　　文字能於此一月之間有新作五篇以上亦許投<lb/>
　　試若果筆路頗通其學可進亦在備選之數每科<lb/>
　　不必多選所選不過二十人每選不必多留所留<lb/>
　　不過三五輩如此則所選者多是已成之才有所<lb/>
<pb n="KR3j0161_WYG_032-49b"/>
　　論撰便堪供事將來成就必有足頼者如是則預<lb/>
　　列者無狥私之弊不預者息造言之謗臣等皆出<lb/>
　　自此途引進後賢儲之館閣以報國厚恩乃其職<lb/>
　　也<lb/>
　　萬歷中管志道疏二祖始選庶吉士皆令肄業文<lb/>
　　淵閣讀中秘書常親視校試驗其進修務在通逹<lb/>
　　國體薰陶徳性以儲異日之用自正統以後掄選<lb/>
　　多非出自聖意而從閣臣議請舉行亦不得讀中<lb/>
<pb n="KR3j0161_WYG_032-50a"/>
　　秘書而以唐詩正聲文章正宗為日課不知將來<lb/>
　　所以備顧問贊機宻者果用此糟粕否乎事固有<lb/>
　　以祖宗宏深之美意而翻成末流偏重之敝習者<lb/>
　　此舉是也臣謂自今以後如復選庶吉士則當求<lb/>
　　二祖作養之初意若止如今日之所教所習則莫<lb/>
　　若停止此途一二十年翰林員缺亦如先朝將各<lb/>
　　衙門之有器識者對品改入假以歳月明習典章<lb/>
　　何患侍經筵典制誥及纂修校士之乏人哉嘉靖<lb/>
<pb n="KR3j0161_WYG_032-50b"/>
　　中㑹曠十餘年弗選聖慮良遠且今以偏重而暫<lb/>
　　止後以特㫖而復開猶善法祖宗鼓舞豪傑之便<lb/>
　　計也<lb/>
　　崇禎初給事中瞿式耜疏竊聞昔賢云天序日月<lb/>
　　星辰以自光聖人序爵禄以自明天子之置三公<lb/>
　　蓋法上天之三光也臣嘗稽古之三公論道而不<lb/>
　　與政漢之三公治事而不論道惟我朝之設閣臣<lb/>
　　旣論道而又與政入則論思啟沃關君徳之汚隆<lb/>
<pb n="KR3j0161_WYG_032-51a"/>
　　出則定事决疑首百官之善敗任莫重焉然臣見<lb/>
　　近日政府立身非禮公論共排譏刺滿身顔甲以<lb/>
　　出横口潑詈等於市徒竊嘆官至揆席豈復更有<lb/>
　　加之者縦不為一身名節惜獨不為官常愛大體<lb/>
　　乎反覆尋繹其故蓋由發軔之途不清樹藝之種<lb/>
　　不愼也臣考國初宰相不專㧞於翰林累朝相沿<lb/>
　　途徑猶寛至世廟以來則枚卜之舉大抵俱屬翰<lb/>
　　林矣是庶常之官卽他日平章軍國之人今日卽<lb/>
<pb n="KR3j0161_WYG_032-51b"/>
　　愼選行修言道之士尤恐他年晚節未惬初盟豈<lb/>
　　有始進之時先叢物議而異日立朝能為國家樹<lb/>
　　光明俊偉之業者臣初入班行卽聞長安自殿試<lb/>
　　之後其介然不茍之士誠不乏人而一種躁競之<lb/>
　　夫日夜講求謀所以必得館選之法鑽求百出敗<lb/>
　　檢難言或機關預設妄希張鷟之青錢或根柢先<lb/>
　　容冀受和凝之衣鉢又排人益己無風作波伏影<lb/>
　　射於含沙利相持於鷸蚌甚有以心期共許之友<lb/>
<pb n="KR3j0161_WYG_032-52a"/>
　　祗以睂睫之得失顯作猜疑隂相傾軋世風如此<lb/>
　　良可感嘆孔子曰尊賢則不惑敬大臣則不眩以<lb/>
　　翰林而漸臻講讀師傅不可謂不尊矣以翰林而<lb/>
　　馴至宅揆亮采不可謂不敬矣夫豈已惑未清而<lb/>
　　能清紫宸之惑已眩已甚而能定國是之眩者乎<lb/>
　　以是人而當是非溷淆之日必將佐非亂是主持<lb/>
　　之擔誰肩以是人而當隂陽相戰之時必將扶隂<lb/>
　　抑陽燮理之能誰寄凡諧臣媚子之態翻出於禮<lb/>
<pb n="KR3j0161_WYG_032-52b"/>
　　宗而稱功頌徳之詞逓見於元老皆此患得患失<lb/>
　　之人貽之也且今之時何時也聖人出御天地清<lb/>
　　寧値龍飛之首科尤萬方之瞻仰豈可不蕩一時<lb/>
　　之陋習端始進之臣心臣謂今年館選宜照殿試<lb/>
　　法皇上臨軒而試之令考試諸臣即於御前定其<lb/>
　　去取正額之外多備副卷以聽聖裁其彀外諸卷<lb/>
　　亦當盡數函呈間有遺珠不妨特㧞凡若此者所<lb/>
　　以抑躁進之人知此番之試無畫然必得之法又<lb/>
<pb n="KR3j0161_WYG_032-53a"/>
　　所以來高㓗之士使知聖天子之雅意求賢當振<lb/>
　　筆一吐胸中之竒不必拂衣遠引避館試如浼也<lb/>
　　其試士之題臣愚謂冝倣古制考以今日吏治民<lb/>
　　生經邦強國之䇿不必盡依舊例以風雲月露之<lb/>
　　詞費精神於無用也濟濟多士豈無有董仲舒賈<lb/>
　　誼之流以應皇上眷求者乎臣考洪武癸丑命翰<lb/>
　　林張唯等入禁中文華肄業詔宋濓為之師高皇<lb/>
　　帝聽政之暇輙取其文親評優劣可見選俊儲才<lb/>
<pb n="KR3j0161_WYG_032-53b"/>
　　簡自帝心聖祖已有行之者矣又古者左史記言<lb/>
　　右史記動凡以天子一時言動卽萬世法程慮或<lb/>
　　湮遺故以史臣必專其事凡天子召見羣臣商議<lb/>
　　時政則史臣必隨之今皇上再舉召對海宇欣瞻<lb/>
　　而臣等侍從之臣反有未能詳知者雖閣部大臣<lb/>
　　於陳謝䟽中微有條叙亦似約畧言之伏乞今後<lb/>
　　凡遇召對即令史臣二人簮筆入侍記注詳核隨<lb/>
　　於次日具䟽奏呈一面發抄一面宣付史館庶四<lb/>
<pb n="KR3j0161_WYG_032-54a"/>
　　海快若親承而萬世垂為永憲并望俞詔施行<lb/>
　　大學士徐階示新庶吉士條約<lb/>
　　一君子之道必本諸身今朝廷作養諸士固將責<lb/>
　　以治平之業使非卓然以古聖賢為師修身以立<lb/>
　　其本他日何由措諸政事光佐治平故諸士宜致<lb/>
　　力於此辨義利審好惡使此心純乎天理之公庶<lb/>
　　幾他日事業有可觀者<lb/>
　　一文章貴於經世若不能經世縱有竒作已不足<lb/>
<pb n="KR3j0161_WYG_032-54b"/>
　　稱况近來浮誕鄙庸之辭乎故諸士冝講習四書<lb/>
　　六經以明義理專觀史傳評隲古今以識時務而<lb/>
　　讀文章正宗唐音李杜詩以法其體制並聽館師<lb/>
　　日逐授書稽考庶所學為有用其晉唐法帖亦須<lb/>
　　日臨一二副以習字學<lb/>
　　一每月館師出題六道内文三篇詩三首月終呈<lb/>
　　稿斤正不許過期初二日十六日仍各赴内閣考<lb/>
　　試一次<lb/>
<pb n="KR3j0161_WYG_032-55a"/>
　　一入館之後各冝謝絶人事專心學問以求進益<lb/>
　　附記<lb/>
　　學士李東陽程敏政教庶吉士至院閱㑹簿悉註<lb/>
　　病假而去乃賦一絶云回廊寂寂鎻齋居白日都<lb/>
　　消病厯餘竊食大官無寸補瀛洲亭上勘醫書<lb/>
　　館選散授不拘内外如永樂乙未沈晹知縣戊戍<lb/>
　　莫珪孔友諒知縣宣徳癸丑傅綱知縣正徳甲戌<lb/>
　　王邦瑞知州嘉靖丙戍李元陽王格張鐸連鑛知<lb/>
<pb n="KR3j0161_WYG_032-55b"/>
　　縣己丑孫光輝推官楊祐安如山知州其為行人<lb/>
　　評事者不可勝計<lb/>
　<lb/>
　<lb/>
　<lb/>
　<lb/>
　<lb/>
　春明夢餘録卷三十二<lb/>
</p>
<p>
</p>
  </div>
</body>
</text>
</TEI>
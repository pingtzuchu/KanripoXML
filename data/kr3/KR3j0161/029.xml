<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘錄卷二十九</head> <lb/>
    <p>
<pb n="KR3j0161_WYG_029-1a"/>
欽定四庫全書<lb/>
　春明夢餘錄卷二十九<lb/>
　　　　　　　　　　吏部左侍郎孫承澤撰<lb/>
　　宗人府<lb/>
宗人府在皇城之東吏部衙門之上坐東向西洪武三<lb/>
年置大宗正院正一品二十三年改為宗人府設宗人<lb/>
令左右宗正掌皇族之屬籍以時修其玉牒書宗室子<lb/>
女嫡庶名封生卒婚嫁諡塟之事初以秦王為宗人令<lb/>
<pb n="KR3j0161_WYG_029-1b"/>
晉王燕王左右宗正周王楚王左右宗人及建都北京<lb/>
永春侯王寜洪熙宣徳武定侯郭鉉署事正統三年始<lb/>
建府西寜侯宋瑛嘉靖中京山侯崔元署事寜瑛元皆<lb/>
駙馬都尉鉉仁宗貴妃弟崇禎五年壬申推掌印以近<lb/>
代多用都尉諸戚畹太康伯張國紀軰起而爭之然竟<lb/>
用都尉至己卯再推復力爭仍用都尉萬煒<lb/>
　　周禮少宗伯掌三族之别以辨其親疎此宗人立<lb/>
　　官之始後世因之置宗正然列於九寺之中至明<lb/>
<pb n="KR3j0161_WYG_029-2a"/>
　　特立宗人府于六部之上玉牒始于宋大中祥符<lb/>
　　其制考定世次枝分派别而歸于本統者為僊源<lb/>
　　積慶圖推其所自出至於子孫而列其名位者為<lb/>
　　宗藩慶系録具其官爵功罪生死乃若男若女者<lb/>
　　為類紀同姓之親而序其五服之戚疎者為屬籍<lb/>
　　編年以紀帝系而載其厯數及朝廷政令之因革<lb/>
　　者為玉牒<lb/>
　　明之玉牒至嘉靖重修其總圖倣古史世表之法<lb/>
<pb n="KR3j0161_WYG_029-2b"/>
　　以横格分代數列書其名氏而各𣲖所出之子孫<lb/>
　　則逓書于各𣲖之下仍餘下方以俟續書其圖以<lb/>
　　帝系為統有雖係長出而在藩封及國初加封為<lb/>
　　王者俱不以加書于帝系之前有長出而殤追授<lb/>
　　封號者唯册内載之不以列于圖盖從禮部之議<lb/>
　　也禮部疏云嘉靖二十四年九月初一日内閣題<lb/>
　　玉牒事宜臣等為照玉牒紀載宗支以垂萬世係<lb/>
　　朝廷重事其制不敢不倍加詳慎其舊牒内有事<lb/>
<pb n="KR3j0161_WYG_029-3a"/>
　　當釐改者理合開具上請臣等看得第一册内例<lb/>
　　有總圖備載天潢世系于首所以表帝王之統合<lb/>
　　同氣之親也切因世代未逺人數未多有紙一靣<lb/>
　　列書代氏而以硃線各系所出之子孫于下但近<lb/>
　　年以来宗𣲖蕃衍已倍于前其數不下累萬兹仍<lb/>
　　用前制不惟紙狹不足備載而字跡微𣺌硃線紛<lb/>
　　亂難以尋檢不無遺漏混淆之弊况將来天支萬<lb/>
　　代愈難増續臣等竊意畧倣古史世表之法以横<lb/>
<pb n="KR3j0161_WYG_029-3b"/>
　　格分代數而列書其名氏于上其各𣲖所出子孫<lb/>
　　則從而逓書于各𣲖之下庶世次不紊一覽可見<lb/>
　　仍餘下方以俟後来增入臣等又思得玉牒之修<lb/>
　　當以帝系為宗統其中有雖係長出但不有天命<lb/>
　　位在藩封如懿文太子秦晉二王不敢以加於成<lb/>
　　祖之前又有雖係長出但既殤而追受封號如悼<lb/>
　　恭太子岳懷王哀冲太子惟當以册内載之不敢<lb/>
　　列于圖之前俱所以尊帝統也其無可仿如頴陽<lb/>
<pb n="KR3j0161_WYG_029-4a"/>
　　等王則仍書之又壽春王熙祖之長子仁祖之兄<lb/>
　　也南昌諸王仁祖之長子太祖之兄也俱在太祖<lb/>
　　有天下之後追封為王今靖江王則南昌王之後<lb/>
　　也以太祖之聖子神孫視之則有堂從之分舊圖<lb/>
　　以列于帝系之前今移置本支之後亦所以尊帝<lb/>
　　統也<lb/>
　　明太祖自叙世徳碑本宗朱氏出自金陵之句容<lb/>
　　地名朱巷在通徳鄉上世以来勤農桑五世祖仲<lb/>
<pb n="KR3j0161_WYG_029-4b"/>
　　八公娶陳氏生男三人長六二公次十二公其季<lb/>
　　伯六公是為髙祖考娶胡氏生二子長四五公次<lb/>
　　即曾祖考四九公娶侯氏生子四初一公初二公<lb/>
　　初三公初四公初一公凡四子初一公配王氏為<lb/>
　　祖考妣有子二人長五一公次即先考諱世珍元<lb/>
　　初籍淘金户金非土産市于他方以先祖初一公<lb/>
　　困于役遂棄田廬携二子遷泗州旴𣅿縣先伯考<lb/>
　　五一公十有二嵗先考纔八嵗先祖營家泗上置<lb/>
<pb n="KR3j0161_WYG_029-5a"/>
　　田治産及卒家日消由是五一公遷濠州鍾離縣<lb/>
　　其後因至鍾離居先伯考性淳良務本積徳與人<lb/>
　　無疾言忤意鄉里稱善人先伯娶劉氏生子四人<lb/>
　　重一公重二公重三公生旴𣅿重五公生鍾離先<lb/>
　　考君娶陳氏泗州人長重四公生旴𣅿次重六公<lb/>
　　重七公生五河某其季也先遷鍾離後戊辰年先<lb/>
　　伯公有孫六人兵興以来相繼寢没先兄重四公<lb/>
　　有子曰文正今為大都督重六重七俱絶嗣曩者<lb/>
<pb n="KR3j0161_WYG_029-5b"/>
　　父兄因某自幼疾捨入皇覺寺中甲申父母長兄<lb/>
　　俱喪次兄守業又次兄出贅劉氏某托跡緇流至<lb/>
　　正二十四年天下大亂諸兄皆亡淮兵大起掠入<lb/>
　　行伍乃招集義旅兵力漸衆因取滁和龍鳳三年<lb/>
　　帥師渡江駐兵太平為念先考君常言世為朱巷<lb/>
　　人宗族俱存平日每有鄉土之念即訪求故鄉宗<lb/>
　　族之所遂調兵取句容明年克金陵而朱巷距城<lb/>
　　四十里族父兄昆弟四十餘人至始得與之叙長<lb/>
<pb n="KR3j0161_WYG_029-6a"/>
　　幼之禮行親睦之道但朱氏世次自仲八公之上<lb/>
　　不可復考今自重八公髙曾而下皆起家江左厯<lb/>
　　世墓在朱巷惟先祖塟泗州先考塟鍾離此我朱<lb/>
　　氏之源流也爰自金陵太平駐師開府為基本之<lb/>
　　地實鄉郡焉屢嵗征伐拓境吳楚甌越方數千里<lb/>
　　由是累有顯爵乃龍鳳九年三月十四日内降制<lb/>
　　書曾祖考為資徳大夫江南等處行中書省右丞<lb/>
　　相上䕶國軍司空吳國公曾祖妣侯氏吳國夫人<lb/>
<pb n="KR3j0161_WYG_029-6b"/>
　　先祖考稱大夫江南行中書省平章政事上柱國<lb/>
　　司徒吳國公祖妣王氏吳國夫人先府君開府儀<lb/>
　　同三司錄軍國事平西右丞相吳國公先妣陳氏<lb/>
　　吳國夫人以閏月十三日祇謁隴上焚香告祭遵<lb/>
　　舊典也重念報本禮行宜厚今勉建事功匪由已<lb/>
　　能實荷先世靈長之澤垂衍後昆報恩三代并為<lb/>
　　公以遂子孫者之至願書曰作善降之百祥易曰<lb/>
　　積善之家必有餘慶先祖父積功累善天之報茂<lb/>
<pb n="KR3j0161_WYG_029-7a"/>
　　于厥後凡我子孫皆當體祖宗之心蹈徳存仁以<lb/>
　　永其緒于無窮是吾之所望也于是備書于後以<lb/>
　　傳信將来有所考焉<lb/>
　　按明緒本顓頊周諸侯國于邾漢司空朱浮裔太<lb/>
　　祖不肯冐附名族惟以所知徳祖為始祖其見過<lb/>
　　於漢唐逺矣<lb/>
　　帝系<lb/>
　　明髙皇二十六子懿文太子秦愍王晉恭王成祖<lb/>
<pb n="KR3j0161_WYG_029-7b"/>
　　文皇帝周定王楚昭王齊庶人潭王梓趙王杞魯<lb/>
　　荒王蜀獻王湘獻王代簡王肅莊王遼簡王慶靖<lb/>
　　王寜獻王岷莊王谷庶人韓獻王瀋簡王安惠王<lb/>
　　唐定王郢靖王伊厲王皇子楠<lb/>
　　太宗四子仁宗漢庶人趙簡王四皇子<lb/>
　　仁宗十子宣宗鄭靖王蘄獻王越靖王襄憲王荆<lb/>
　　憲王淮靖王滕懷王梁莊王衛恭王<lb/>
　　宣宗二子英宗景皇<lb/>
<pb n="KR3j0161_WYG_029-8a"/>
　　英宗十子憲宗榮王三皇子許悼王德莊王秀懷王<lb/>
　　崇簡王忻穆王吉簡王徽莊王景皇一子懷獻太子<lb/>
　　憲宗十三子悼恭太子孝宗睿宗岐惠王益端王<lb/>
　　衡恭王雍靖王壽定王八皇子汝陽王涇簡王榮<lb/>
　　莊王申懿王<lb/>
　　孝宗二子武宗蔚悼王<lb/>
　　睿宗二子岳懷王世宗<lb/>
　　世宗八子哀冲太子莊敬太子穆宗景王頴殤王<lb/>
<pb n="KR3j0161_WYG_029-8b"/>
　　薊哀王戚懷王均思王<lb/>
　　穆宗二子神宗潞王<lb/>
　　神宗五子光宗福王惠王桂王瑞王<lb/>
　　光宗二子熹宗崇禎帝<lb/>
　　崇禎帝三子皇太子永王定王<lb/>
　　二祖公主<lb/>
　　明太祖十六女長女臨安公主駙馬都尉李祺寜<lb/>
　　國大長公主梅殷安慶公主歐陽倫汝寜公主陸<lb/>
<pb n="KR3j0161_WYG_029-9a"/>
　　賢懷慶大長公主永春侯王寜大名大長公主李<lb/>
　　堅福清公主張麟壽春公主傅忠南康大長公主<lb/>
　　胡觀永嘉大長公主郭鎮汝陽大長公主謝逹寶<lb/>
　　慶大長公主趙煇餘未詳<lb/>
　　成祖五女永安公主廣平侯袁容永平公主富陽<lb/>
　　侯李讓安成公主西寜侯宋琥咸寜公主西平侯<lb/>
　　宋瑛常寜公主沭昕又按懿文江都公主耿璿<lb/>
　　御定名次<lb/>
<pb n="KR3j0161_WYG_029-9b"/>
　　懿文太子位下允文遵祖訓欽武大君勝順道宜<lb/>
　　逢吉師良善用晟<lb/>
　　秦王位下尚志公誠秉惟懷敬誼存輔嗣資亷直<lb/>
　　匡時永信惇<lb/>
　　晉王位下濟美鍾竒表知新慎敏求審心咸景慕<lb/>
　　述學繼前修<lb/>
　　燕王位下係帝系髙瞻祈見祐厚載翊常由慈和<lb/>
　　怡伯仲簡靖廸先猷<lb/>
<pb n="KR3j0161_WYG_029-10a"/>
　　周王位下有子同安睦勤朝在肅恭紹倫敷惠潤<lb/>
　　昭恪廣登庸<lb/>
　　楚王位下孟季均榮顯英華藴盛容宏才升博衍<lb/>
　　茂士立全功<lb/>
　　齊王位下賢能長可慶睿智實堪宗養性期淵雅<lb/>
　　寅思復㑹同<lb/>
　　魯王位下肇㤗陽當健觀頤壽以𢎞振舉希亷逹<lb/>
　　康莊遇本寜<lb/>
<pb n="KR3j0161_WYG_029-10b"/>
　　蜀王位下悦友申賔讓承宣奉至平懋進深滋益<lb/>
　　端居務穆清<lb/>
　　湘王位下久鎮開方岳揚威謹禮儀剛毅循超卓<lb/>
　　權衡素自持<lb/>
　　代王位下遜仕成聰俊充廷鼐鼎彛傳貽連秀郁<lb/>
　　炳燿壯洪基<lb/>
　　肅王位下贍禄貢真弼縉紳識烈忠曦暉躋富運<lb/>
　　凱諫處恒隆<lb/>
<pb n="KR3j0161_WYG_029-11a"/>
　　遼王位下貴豪恩寵致憲術儼尊儒雲礽祺保合<lb/>
　　操翰麗龍輿<lb/>
　　慶王位下秩邃寘台鼒倪伸帥倬竒适完因巨衎<lb/>
　　隲眷發需毘<lb/>
　　寜王位下磐奠覲宸拱多謀統議中總添支庶濶<lb/>
　　作哲向親衷<lb/>
　　岷王位下徽音膺彦譽定幹企禋雍崇理原諮訪<lb/>
　　寛鎔喜賁從<lb/>
<pb n="KR3j0161_WYG_029-11b"/>
　　谷王位下賦質僖雄敞叢興闡福昌篤諧恂懌豫<lb/>
　　擴霽昱禎祥<lb/>
　　韓王位下冲範徴偕旭融謨朗璟逵亶韶愉顥慥<lb/>
　　合緒价蕃維<lb/>
　　瀋王位下佶幼詮勛𦙍恬珵效廻瑝湜源諲晳暐<lb/>
　　圭璧澈澄昻<lb/>
　　安王位下斐序斌延賞凝覃濬祉襄恢嚴顓輯矩<lb/>
　　縝宻廓程綱<lb/>
<pb n="KR3j0161_WYG_029-12a"/>
　　唐王位下瓊芝彌宇宙碩噐聿琳琚啓齡蒙頌體<lb/>
　　嘉厯恊銘圖<lb/>
　　郢王位下偉聞參望奭箴誨洎臯䕫麒麟餘積兆<lb/>
　　奎頴曄璿璣<lb/>
　　伊王位下顒勉諟訏典褒珂采鳳琛應疇頒冑選<lb/>
　　昆玉冠泉金<lb/>
　　靖江王位下贊佐相規約經邦任履亨若依純一<lb/>
　　行遠得襲芳名<lb/>
<pb n="KR3j0161_WYG_029-12b"/>
　　舊有潭王位下福昌忻保定嘉應必興隆啓處詢<lb/>
　　從式尊聞汝貴中以國除祖訓不載靖江王府不<lb/>
　　以五行為拘<lb/>
　　封建<lb/>
　　洪武元年既立長子標為皇太子三年四月詔封<lb/>
　　諸子為王分鎮各省第二子樉秦王國西安第三<lb/>
　　子棡晉王國太原第四子即成祖燕王國北平第<lb/>
　　五子橚周王國汴梁第六子楨楚王國武昌第七<lb/>
<pb n="KR3j0161_WYG_029-13a"/>
　　子槫齊王國青州第八子梓潭王國長沙第九子<lb/>
　　杞魯王國兖州第十子檀蜀王國成都第十一子<lb/>
　　湘王國荆州絶後又封子代王大同肅王甘肅後<lb/>
　　移蘭州遼王廣寜後移荆州慶王寜夏寜王大寜<lb/>
　　後移南昌國除岷王雲南後移武岡谷王宣府絶<lb/>
　　韓王平凉瀋王潞安安王某處絶唐王南陽郢王<lb/>
　　安陸絶伊王洛陽又封兄子為靖江王國廣西上<lb/>
　　親製祖訓頒賜太子諸王親王嵗禄五萬石後定<lb/>
<pb n="KR3j0161_WYG_029-13b"/>
　　為萬石慶肅諸王亦有二千石者親王嫡長子襲<lb/>
　　封餘封郡王郡王嫡長子襲封鎮國將軍鎮國子<lb/>
　　俱輔國將軍輔國子俱奉國將軍奉國子俱鎮國<lb/>
　　中尉鎮國子俱輔國中尉輔國子俱奉國中尉郡<lb/>
　　王初封禄二千石嗣封一千石其將軍中尉以次<lb/>
　　逓减至二百石皇女為公主禄二千石親王女為<lb/>
　　郡主郡王女為縣主郡王孫女為郡君曽孫女為<lb/>
　　縣君元孫女為鄉君禄亦逓减至二百石其配駙<lb/>
<pb n="KR3j0161_WYG_029-14a"/>
　　馬儀賔宫室服色儀仗各有差具載㑹典玉牒<lb/>
　　削除<lb/>
　　齊王槫永樂四年并世子諸王俱削爵錮南京西<lb/>
　　内宣徳三年以嫌賜裁少子賢爀存谷王穗永樂<lb/>
　　十五年并世子諸王俱削爵錮西内宣徳三年以<lb/>
　　嫌俱賜裁漢王髙煦宣徳九年并世子諸王俱削<lb/>
　　爵錮西内後俱賜裁又齊谷以反搆漢以反皆誅<lb/>
　　其子故國盡除荆王見潚𢎞治中削爵錮西内尋<lb/>
<pb n="KR3j0161_WYG_029-14b"/>
　　賜裁以弟之子和王嗣國不除楚世子英燿嘉靖<lb/>
　　二十四年誅庶弟恭王嗣國不除晉王濟熺永樂<lb/>
　　十二年削爵守恭園弟濟熿立宣徳三年濟熿削<lb/>
　　爵錮鳳陽髙墻濟熺子憲王嗣國不除遼王貴烚<lb/>
　　正統中削爵守簡園弟肅王嗣國不除寜王宸濠<lb/>
　　正徳十五年反誅國除諸弟兄爵如故徽王載埨<lb/>
　　嘉靖中削爵錮鳳陽髙墻國除伊王典楧隆慶中<lb/>
　　削爵錮鳳陽髙墻國除遼王憲㸅隆慶中削爵錮<lb/>
<pb n="KR3j0161_WYG_029-15a"/>
　　鳳陽髙墻國除唐王崇禎九年削爵錮鳳陽髙墻<lb/>
　　國不除<lb/>
　　宗籍<lb/>
　　玉牒所載親王二十四郡王二百五十一鎮輔奉<lb/>
　　國將軍七千一百鎮輔奉國中尉八千九百五十<lb/>
　　一郡主縣主郡君縣君七千七十三庶人六百二<lb/>
　　十而未封未名者與夫齊府之餘髙墻之庶皆不<lb/>
　　與焉<lb/>
<pb n="KR3j0161_WYG_029-15b"/>
　　宗例<lb/>
　　慶成王晉恭王之曾孫也𢎞治五年八月山西巡<lb/>
　　撫楊澄等奏王子女至九十四人恐其中有收養<lb/>
　　異姓之弊且為子鎮國將軍竒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>等增年冐支禄<lb/>
　　米乞下禮部議處并乞下各郡王以下定妾媵之<lb/>
　　數禮部查勘覆奏謂王子女俱王妃夫人并宫人<lb/>
　　室女所生别無違碍其冐支禄米法宜追徴還官<lb/>
　　得㫖王子女既無違碍其冐支禄米不必追徴准<lb/>
<pb n="KR3j0161_WYG_029-16a"/>
　　作以後年分該支之數法司原奏有不許濫收子<lb/>
　　女事例仍行各王府知㑹自郡王以下妾媵多少<lb/>
　　之數再㑹官定議以聞禮部復㑹議覆奏謂郡王<lb/>
　　自正妃外妾媵不得過四人各將軍不得過三人<lb/>
　　中尉不得過二人從之著為令<lb/>
　　成化中追降韓府漢陰王徴鍵為庶人王母平氏<lb/>
　　妃周氏及冐封郡王縣主者皆賜死妃父周恂凌<lb/>
　　遲處死妻妾子皆梟首籍其家仍貽書天下諸王<lb/>
<pb n="KR3j0161_WYG_029-16b"/>
　　以王無子將死令宫人若有娠者以托韓王及韓<lb/>
　　王既薨妃父恂與王母及妃謀取其妾之女與他<lb/>
　　人男前後令妾與子抱納宫中既長請于朝俱受<lb/>
　　封上惡其冐亂宗支故特以異法處之<lb/>
　　天順中命諸宗室凡無子者方許請繼室生子至<lb/>
　　八嵗者方許請名女至十五嵗者方許請封<lb/>
　　景泰時岷王徽煣奏蒙封臣子音垽為世子臣弟<lb/>
　　徽煝為江川王凡遇節令及家庭行禮班次不定<lb/>
<pb n="KR3j0161_WYG_029-17a"/>
　　命禮部議以宗子法言之則以嫡長為重以家人<lb/>
　　禮言之則以尊卑為先凡遇公禮則當依宗子法<lb/>
　　重在世子家庭私禮則當依家人禮尊歸叔伯<lb/>
　　天順末年楚府岳陽恭僖王薨無嗣其弟鎮國將<lb/>
　　軍墀嫡長子輔國將軍均鍠請嗣封以奉恭僖之<lb/>
　　祀禮部言稽考近制惟親王無嗣有以郡王進封<lb/>
　　者郡王無嗣有以鎮國將軍進封者無輔國將軍<lb/>
　　封郡王例事遂止<lb/>
<pb n="KR3j0161_WYG_029-17b"/>
　　崇禎帝系<lb/>
　　諭徳許士柔帝系不可畧疏臣備員史局執事神<lb/>
　　廟熹廟兩朝纂修之役得于皇考實録大端目渉<lb/>
　　手鈔反覆叅定尤加詳覈竊以為本朝實録一書<lb/>
　　即古帝王本紀史家編年遺意也其間提綱振目<lb/>
　　最重且大莫若聖作明述世系相傳之際故總紀<lb/>
　　之則父子母后之倫書之必其備分紀之則兄弟<lb/>
　　同宫異寢之序書之又必其明惟明且備乃為實<lb/>
<pb n="KR3j0161_WYG_029-18a"/>
　　錄此定體也以臣觀於皇考改錄世系獨畧萬不<lb/>
　　可解此不可以當代闕文傳疑後世積慮于中欲<lb/>
　　陳已久今請為皇上備陳之而加裁察焉臣謹按<lb/>
　　原錄萬厯三十三年乙巳十一月十四日皇考第<lb/>
　　一子生命廟諱孝和皇后出此熹廟篤生之自所<lb/>
　　當書也後三十四年丙午十二月二十八日皇考<lb/>
　　第二子生命某名孝和皇后出追封簡懷王後三<lb/>
　　十七年己酉七月十五日皇考第三子生命某名<lb/>
<pb n="KR3j0161_WYG_029-18b"/>
　　母選侍王氏出後三十八年庚戌十一月十六日<lb/>
　　皇考第四子生命某名母選侍李氏出此諸皇子<lb/>
　　逓年之自所當書也迨至我皇上鳳乳龍興之瑞<lb/>
　　孝純皇后捫天懷日之祥亦實在萬厯庚戌間則<lb/>
　　聖母氏族所自出封號所自隆錄中固自當具載<lb/>
　　皇上娠教之年聖誕之日命名之典潛邸之號錄<lb/>
　　中尤自當表明盖必如是而後倫備而序明可以<lb/>
　　見皇考當時前有為之作後有為之述後宫多俔<lb/>
<pb n="KR3j0161_WYG_029-19a"/>
　　天之媛五葉肇承乾之𦙍暨乎聖母麟趾之並庥<lb/>
　　王母葛藟之綏福昭代盛烈誠可以光示于天下<lb/>
　　萬世無窮也亦必如是始見我皇上帝立之最竒<lb/>
　　天命之攸歸三代以来所未有而昭代二百餘年<lb/>
　　所僅見也乃臣所閲改録則考以皇上娠教之年<lb/>
　　聖誕之日不書也命名之典潛邸之號不書也臣<lb/>
　　不能解也更考以聖母出何氏族受何封號不書<lb/>
　　也臣不能解也而且徧及諸王之生與所生之自<lb/>
<pb n="KR3j0161_WYG_029-19b"/>
　　花蕚相輝之美鳲鳩並飼之仁不書也臣不能解<lb/>
　　也所書者止三十三年乙巳皇考第一子而巳夫<lb/>
　　皇考實生五子而何以獨紀其一皇上實有四兄<lb/>
　　而何以竟遺其三臣不能解也且臣同官文震孟<lb/>
　　所言此改録所筆焉者也筆焉而不信天下萬世<lb/>
　　猶得按其筆而正之若今臣所言此改録所削焉<lb/>
　　者也削焉而不著則將使天下萬世讀皇考實錄<lb/>
　　者謂聖躬之誕降果何辰謂聖母之發祥果何姓<lb/>
<pb n="KR3j0161_WYG_029-20a"/>
　　謂其間花蕚輝映者又果㡬何人是使聖朝父子<lb/>
　　母后兄弟之大倫皆缺而不具晦而不辨也臣所<lb/>
　　謂不可解者此也或者為之解曰皇上之誕降聖<lb/>
　　母之發祥在皇考之錄雖不書而萬厯三十八年<lb/>
　　皇第五孫之生當必書之也臣則曰自仁率親上<lb/>
　　而至于祖自義率祖下而至于禰祖廟尊而逺何<lb/>
　　若禰廟親而近以明明天子不大書于禰廟皇子<lb/>
　　之列而附書于祖廟皇孫之列此何可為訓也又<lb/>
<pb n="KR3j0161_WYG_029-20b"/>
　　或為之解曰皇上之誕降聖母之發祥在皇考之<lb/>
　　錄即不書而天啟初年皇五弟之冠婚册號當必<lb/>
　　書之也臣則曰父子相傳之謂世兄弟相傳之謂<lb/>
　　及總繇一本之繼體須辨兩宫之各乳况冠婚册<lb/>
　　號乃成立以後之典禮誕降發祥乃哲命初生之<lb/>
　　本原本原蚤已不著典禮何自而加以明明天子<lb/>
　　不蚤揭其天錫岐嶷之始而雜見于藩邸婚封之<lb/>
　　列又何可為訓也若此者其在當曰筆則筆削則<lb/>
<pb n="KR3j0161_WYG_029-21a"/>
　　削果無心耶抑有心耶其無心也是玩帝系而輕<lb/>
　　削之不可訓也其有心也是紊帝系而故削之是<lb/>
　　可忍也孰不可忍也今原錄雖不藏史宬然聞當<lb/>
　　日之史臣嘗絜而藏之閣中矣皇上試命典籍搜<lb/>
　　取詳加睿覽此叚紀載原錄有是乎無是乎原錄<lb/>
　　而有之則原錄宜復也原錄而無之則改錄何以<lb/>
　　不補也况原錄之成在皇上潛邸之日而統系之<lb/>
　　詳慎如此及改錄之成在皇上御極之初而統系<lb/>
<pb n="KR3j0161_WYG_029-21b"/>
　　之慢忽如彼將何以傳信天下萬世也而宫闈更<lb/>
　　有大典今日不容不著明者孝元貞皇后皇考之<lb/>
　　元配也遡青宫承飾之春則當以萬厯三十年二<lb/>
　　月書大婚以正其始迨副禕掩綵之冬則當以萬<lb/>
　　厯四十一年十二月書辭御以正其終而今錄勿<lb/>
　　書也天下後世考皇考元配之始末者將何徴也<lb/>
　　孝和皇后熹廟之所鍾慶也在承華懸矢之辰業<lb/>
　　已于萬厯三十四年三月書封號以著有初至景<lb/>
<pb n="KR3j0161_WYG_029-22a"/>
　　殿驚葭之夕亦當以萬厯四十七年三月書辭御<lb/>
　　以著有卒而今録又勿全書也天下後世考熹廟<lb/>
　　鍾慶之始末者又將何徴也至孝純皇后之辭御<lb/>
　　日月已載著祀典而其年亦不著于錄中此又所<lb/>
　　當詳載者也臣所謂總紀之欲其備分紀之欲其<lb/>
　　明者此也總之今日之錄本紀編年之意微而提<lb/>
　　綱振目之法冺義例不問所重輕筆削不𠂻所緩<lb/>
　　急而臣于皇考實錄尤獨註詳者則以列聖實錄<lb/>
<pb n="KR3j0161_WYG_029-22b"/>
　　祗取當年之行事分著本年之條目而遂可備一<lb/>
　　王之書皇考實録必以一月之紀載備舉四朝之<lb/>
　　大綱而後可以成一代之史此臣所以積慮於中<lb/>
　　欲陳已久不能不為皇上備悉之而仰祈聖裁者<lb/>
　　也<lb/>
　　又詳考補牘以效史職疏臣前有帝皇世系一疏<lb/>
　　仰祈聖鑒摉取原錄詳加叅訂以定信史奉㫖實<lb/>
　　録體裁自有累朝成例不必復滋煩議臣恭繹明<lb/>
<pb n="KR3j0161_WYG_029-23a"/>
　　綸敢不敬懼奉持無容再凟然臣終夜思維平旦<lb/>
　　憬然竊有不得已而言者則臣嘗攷之累朝實錄<lb/>
　　矣臣未暇全舉即以我太祖髙皇帝二十六子憲<lb/>
　　宗純皇帝十有三子其最盛也而實錄中書誕書<lb/>
　　名書婚書封母后著焉仁宗昭皇帝十子世宗肅<lb/>
　　皇帝八子亦最盛也而實錄中書誕書名書婚書<lb/>
　　封母后著焉次及妃嬪公主以至冠婚典禮莫不<lb/>
　　燦列昭如雲漢是帝皇世系為成例者也但我皇<lb/>
<pb n="KR3j0161_WYG_029-23b"/>
　　考在位止是一月其世系書法既不能如列聖條<lb/>
　　析于編年之中自當絜要提綱統列于總紀之首<lb/>
　　而臣閱改錄掛漏殊甚即我皇上聖母孝純皇后<lb/>
　　並未紀載其餘可知且臣遡此錄告成之日在皇<lb/>
　　上元年二月是皇上登大寶既半年矣我朝列聖<lb/>
　　一帝止生一帝而我皇考一帝而生二帝則為臣<lb/>
　　子者以皇考總紀之首篇紀皇上龍興之盛事自<lb/>
　　是千古無兩之美業而改錄不然反舉原錄而刪<lb/>
<pb n="KR3j0161_WYG_029-24a"/>
　　削焉則臣前疏所論列者政謂夫改録與累朝成<lb/>
　　例有所不合也如果合成例臣又何有言若原錄<lb/>
　　總紀則世系明備仰祈我皇上試宣取詳覽其是<lb/>
　　非得失必有瞭然者此臣前疏所謂原錄宜復也<lb/>
　　乃臣積慮詳訂前疏有未敢深言與未及悉言者<lb/>
　　以聖明在上臣安敢復隐而不吐以朦狥滋戾其<lb/>
　　一曰髙皇后之祭典宜書也盖禮莫大于祭祭莫<lb/>
　　重于始祖而國家以八月初十日髙皇后忌辰祭<lb/>
<pb n="KR3j0161_WYG_029-24b"/>
　　奉先殿先二日奏祭此萬世不祧之廟制累朝實<lb/>
　　錄所必書而世宗肅皇帝以是日聖誕議先期受<lb/>
　　賀議同日舉行實録所載尤詳今皇考元年八月<lb/>
　　初十日奉先殿行禮弗書也若曰不舉而不書則<lb/>
　　以皇考之孝敬必無此失節若曰舉之而不書是<lb/>
　　以臣子之忽玩䧟皇考于廢禮也且是月初八日<lb/>
　　孝康皇后之祭則書初二日先師孔子之祭則書<lb/>
　　而何獨漏于髙皇后也其一曰孝端顯皇后之為<lb/>
<pb n="KR3j0161_WYG_029-25a"/>
　　嫡母宜書也夫分莫尊于正嫡而恩莫大于保聖<lb/>
　　當孝靖皇后封號未加我皇考青宫未定而貴妃<lb/>
　　顯號先隆之日國本㡬危于震虩天心幸託諸坤<lb/>
　　寜商山之羽翼曽未能轉日而河洲之荇藻乃可<lb/>
　　以補天在當日調䕶之苦心真萬古慈聖之極則<lb/>
　　乃至今外廷尚論夾輔之功而中宮不言顧復之<lb/>
　　徳即貴妃尚見封后之論而嫡母不著其恩勤之<lb/>
　　勞此真天理所必不可磨而人心所必不容冺者<lb/>
<pb n="KR3j0161_WYG_029-25b"/>
　　也臣所謂未敢深言者此也又其一曰皇考之冠<lb/>
　　禮夫冠禮成人之始嘉事之重與婚禮並書累朝<lb/>
　　可考也况古者天子之子十五而冠而皇考以二<lb/>
　　十而冠即以二十而婚視列帝嘉禮後期已甚此<lb/>
　　其危疑震撼所闗特重今何以不書也其一曰皇<lb/>
　　考之公主夫公主同氣之至親内戚之至貴與子<lb/>
　　並書亦累朝可攷也盖古者男女異長以辨内外<lb/>
　　而皇考本育八女所存三主則寜徳遂平樂安其<lb/>
<pb n="KR3j0161_WYG_029-26a"/>
　　笄字于歸皆骨肉毛裏所係最親今何以不書也<lb/>
　　此臣所謂未及悉言者此也凡此皆大經大法典<lb/>
　　章首務聖明在上臣子所當有言無諱而皇上孝<lb/>
　　思無窮所當下明詔令史局著之本錄者也至于<lb/>
　　書法之宜繁宜簡則以列聖在位多歴年所其于<lb/>
　　編年既詳則于總紀可約而皇考在位止是一月<lb/>
　　夫既不暇編年自當詳于總紀此史官之事臣業<lb/>
　　已具揭閣臣無容贅凟聖聽也臣職在史局叨禄<lb/>
<pb n="KR3j0161_WYG_029-26b"/>
　　十有餘年外無疆塲汗馬之勞内無民社耑城之<lb/>
　　績惟是討論故實次第編摩以供史職庶無瘝官<lb/>
　　故敢不辭數凟仰祈聖聽<lb/>
　　萬歴實錄<lb/>
　　萬歴三十三年乙巳十一月皇太子第一子生即<lb/>
　　熹宗選侍王氏出神宗以元孫生頒詔天下諭宗<lb/>
　　藩<lb/>
　　三十四年十二月二十八日皇太子第二子生與<lb/>
<pb n="KR3j0161_WYG_029-27a"/>
　　元孫同母命名由㰒四嵗薨天啟二年追封簡懷<lb/>
　　王<lb/>
　　三十七年七月皇太子第三子生命名由楫母選<lb/>
　　侍王氏八嵗薨<lb/>
　　三十八年十月十六日皇太子第四子生命名由<lb/>
　　模母選侍李氏五嵗薨<lb/>
　　十二月二十四日皇太子第五子生命名由檢天<lb/>
　　啓二年封信王母選侍劉氏追封貞靜賢妃<lb/>
<pb n="KR3j0161_WYG_029-27b"/>
　　泰昌實錄<hi>初錄</hi>
　　萬歴三十三年乙巳十一月皇太子第一子生即<lb/>
　　熹宗選侍王氏出神宗以元孫生頒詔天下諭宗<lb/>
　　藩三十四年丙午二月尊上慈聖徽號是月進封<lb/>
　　聖母恭妃為皇貴妃先是羣臣屢請進封皆不允<lb/>
　　至是以宫闈喜慶大典告成特諭舉行人情歡悦<lb/>
　　三月封元孫母王氏為才人時禮部議上封號不<lb/>
　　稱神宗意傳諭再議隨出皇明典禮一書内載皇<lb/>
<pb n="KR3j0161_WYG_029-28a"/>
　　太子正妻皆封妃次皆稱才人故禮部奉㫖定今<lb/>
　　封<lb/>
　　三十四年十二月二十八日皇太子第二子生與<lb/>
　　元孫同母命名由㰒四嵗薨天啓二年追封簡懐<lb/>
　　王<lb/>
　　三十七年七月皇太子第三子生命名由楫母選<lb/>
　　侍王氏八嵗薨<lb/>
　　三十八年十月十六日皇太子第四子生命名由<lb/>
<pb n="KR3j0161_WYG_029-28b"/>
　　模母選侍李氏五嵗薨<lb/>
　　十二月二十四日皇太子第五子生命名由檢天<lb/>
　　啓二年封信王母選侍劉氏追封貞靜賢妃<lb/>
　　按光宗在東宫生育頗多崇禎初追封皇兄齊思<lb/>
　　王等皇姊悼淑公主等至辛巳五月御札皇六弟<lb/>
　　<hi>定懿妃生</hi>七弟<hi>敬妃生/</hi>十妹<hi>慎嬪生</hi>皆殤未追封<lb/>
　　擬封六弟湘懷王七弟慧昭王十妹悼温公主七<lb/>
　　月二十日親定皇六弟名由栩七弟名由橏皇十<lb/>
<pb n="KR3j0161_WYG_029-29a"/>
　　妹名徽姃又追賜九妹名徽妱仍祭告奉先殿<lb/>
　　愍帝生母孝純皇太后生于萬歴壬辰而薨于甲<lb/>
　　寅七月十九日享年僅二十有三時帝甫四齡及<lb/>
　　登極詔曰朕惟慶源有自禮必隆于所生孝思永<lb/>
　　言施必由于親始典闗教衆誼切同心彛章具存<lb/>
　　肇稱宜亟我皇妣貞靜賢妃芬降華宗躬膺令徳<lb/>
　　徽音夙禀于女史婉懿早著于青蒲在昔皇考毓<lb/>
　　我弟昆葢華蕚共輝於連枝而顧復各勤于離裏<lb/>
<pb n="KR3j0161_WYG_029-29b"/>
　　我皇兄纂承祧之重典既篤于濬源逮𦕈躬荷世<lb/>
　　及之休情亦深于惓慕欲酬罔極宜備追崇正儷<lb/>
　　體之鴻稱舉遷祔之上典庶永無窮之問少伸不<lb/>
　　匱之思於是禮部上尊諡孝純淵靜慈肅毗天鍾<lb/>
　　聖皇后遷祔慶陵<lb/>
　　崇禎丁卯九月二十七日册立皇后諭曰朕聞太<lb/>
　　極元撰首闢乾坤天地合徳乃生萬物則君之有<lb/>
　　后固儷體于兩儀而弼成於風化者也朕昭受鴻<lb/>
<pb n="KR3j0161_WYG_029-30a"/>
　　圖誕撫函夏思順陰陽剛柔之道茂衍室家君王<lb/>
　　之傳嘉内徳于安貞稽懿徽于温恵敬崇壼教宜<lb/>
　　正隆稱元妃周氏揚芬華族毓慶軫元皇兄慎選<lb/>
　　以配朕躬夙夜無逸而闡敬戒已受封章于潛邸<lb/>
　　丕纉景命以維新四徳咸修六宮著範可册立為<lb/>
　　皇后女順蔚承乾之佑坤寜恊應地之符特諭於<lb/>
　　是遣禮部尚書来宗道持節英國公張惟賢捧册<lb/>
　　大學士黄立極捧璽施鳳来行禮<lb/>
<pb n="KR3j0161_WYG_029-30b"/>
　　崇禎元年二月初四日皇長子生誥曰朕惟帝王<lb/>
　　膺天歴而奉宗祧首重元儲尤隆世嫡朕以𦕈躬<lb/>
　　嗣位丕基夙夜祗念我皇祖皇考集慶發祥源深<lb/>
　　緒逺佇昌嗣續仰慰貽謀兹荷上帝居歆宗祊垂<lb/>
　　祐以今年二月初四日第一子生係皇后周氏出<lb/>
　　中闈開冡𦙍之先萬國愜元良之祝肆頒渥澤覃<lb/>
　　被多方<lb/>
　　崇禎三年二月初十日册立東宫詔曰朕惟自古<lb/>
<pb n="KR3j0161_WYG_029-31a"/>
　　帝王嗣大歴服長治久安莫不首重建儲所以定<lb/>
　　宗祧隆國本凝天眷而繫人心也我祖宗列聖相<lb/>
　　承徳祚綿洽率繇兹道以裕貽謀朕祗紹丕基兢<lb/>
　　懷付託乃荷皇穹眷祐𦙍嗣早開長子慈烺睿託<lb/>
　　坤元祥鍾震一中外起敬承之頌天人表恊應之<lb/>
　　符昨日文武臣民疏請再三舉行册禮而朕以子<lb/>
　　方襁褓謙讓未遑兹届青陽載仲之辰正值蒼㢲<lb/>
　　誕彌之月禮官復申前請衆志誠難固違爰考舊<lb/>
<pb n="KR3j0161_WYG_029-31b"/>
　　章式諏吉日祗告于天地宗廟社稷授册寶立慈<lb/>
　　烺為皇太子以仰䋲累葉無疆之緒俯慰兆人胥<lb/>
　　戴之情大典告成環垓同慶<lb/>
　　崇禎十四年九月十八日册封第三子慈炯為定<lb/>
　　王<lb/>
　　十五年三月二十一日册封第四子慈照為永王<lb/>
　　皇女樂安長公主名徽娖<lb/>
　春明夢餘録卷二十九<lb/>
</p>
<p>
</p>
  </div>
</body>
</text>
</TEI>
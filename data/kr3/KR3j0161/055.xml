<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春眀夢餘録卷五十五</head> <lb/>
    <p>
<pb n="KR3j0161_WYG_055-1a"/>
欽定四庫全書<lb/>
　春眀夢餘録卷五十五<lb/>
　　　　　　　　　　吏部左侍郎孫承澤撰<lb/>
　　府學<lb/>
順天府儒學在城東北國學之南洪武中以元國學為<lb/>
北平府學永樂定鼎仍為國學改報恩寺為順天府學<lb/>
初有僧遊湘潭募造報恩寺尚未安像眀師下燕戒士<lb/>
卒毋得入孔聖廟僧倉皇借宣聖木主置殿中後不敢<lb/>
<pb n="KR3j0161_WYG_055-1b"/>
去遂以為學其地元之柴市也文文山授命焉東有祠<lb/>
西有館曰教忠再西有坊曰育賢<lb/>
　　諭㫖<lb/>
　　眀太祖初年詔曰惟致治在善俗善俗視教化教<lb/>
　　化行雖閭閻可化為君子教化廢中才不免于小<lb/>
　　人近北方𣪚亂人鮮務學其選太學諸生中年長<lb/>
　　學優者往各郡分教使人務學而興材又輟翰林<lb/>
　　院脩撰檢討為郡學官已復令按察司精考儒學<lb/>
<pb n="KR3j0161_WYG_055-2a"/>
　　官不稱者送部别調又詔各布政司府州縣官舉<lb/>
　　秀才人材必會同境内耆宿長者訪求徳行道藝<lb/>
　　著聞州里之人以充従隣里保結命有司騐實盖<lb/>
　　重薦舉而先徳行儼然成周造士之法也<lb/>
　　提督學校官勅諭<hi>原勅萬歴初改</hi>
　　一學者讀書貴乎知而䏻行先将聖賢經書熟讀<lb/>
　　背誦牢記不忘又従師友講解眀白俾将聖賢言<lb/>
　　語體而行之敦尚孝弟忠信禮義㢘恥之行不許<lb/>
<pb n="KR3j0161_WYG_055-2b"/>
　　徒務口耳之學将来朝廷庶得真才任用<lb/>
　　一為學功夫必收其放心主敬窮理毋得鹵莽間<lb/>
　　斷其餘脩已治人之方義利公私之辨須要體認<lb/>
　　精切庶㡬趨向不差他日出仕方䏻顧惜名節事<lb/>
　　業可觀<lb/>
　　一習學舉業亦窮理之事果能精通四書本經便<lb/>
　　㑹行文有等生徒不肯實下工夫惟誦舊文意圖<lb/>
　　僥倖出身今宜痛革此弊其所作四書經義策論<lb/>
<pb n="KR3j0161_WYG_055-3a"/>
　　等文務要典實平順說理詳眀不許浮誕至于習<lb/>
　　字亦須端楷庶不乖教飬之意<lb/>
　　一學效無成皆由師道不立今之教官賢否不齊<lb/>
　　先須察其徳行考其文學果所行所學皆善須禮<lb/>
　　待之若一次考驗學問疎淺及怠于訓誨者姑戒<lb/>
　　勵之令其進學改過若再考無進不改送吏部别<lb/>
　　用其貪滛不肖實迹彰聞者不必考其文學即送<lb/>
　　按察司直𨽻送廵按御史問理吏部别選有學行<lb/>
<pb n="KR3j0161_WYG_055-3b"/>
　　者補其缺<lb/>
　　一師生每日坐齋讀書及日逐㑹饌有司簽與齋<lb/>
　　夫膳夫府學膳夫四名齋夫八名州學膳夫三名<lb/>
　　齋夫六名縣學膳夫二名齋夫四名不許違悮缺<lb/>
　　後<lb/>
　　一生員考試不諳文理者廩膳十年以上發附近<lb/>
　　去處充吏六年以上發夲處充吏増廣十年以上<lb/>
　　發夲䖏充吏六年以上罷黜為民未及六年者量<lb/>
<pb n="KR3j0161_WYG_055-4a"/>
　　加決罰勉勵進學<lb/>
　　一生員之家並依洪武間例除本身外户内優免<lb/>
　　二丁差役有司務要遵行不許故違<lb/>
　　一凡廵視學校水路乗驛舟陸路乘馬仍扵夲司<lb/>
　　帶書吏一名随行陸路與官驢俱支廩給<lb/>
　　一府州縣提調官員宜嚴束生徒不許出外遊蕩<lb/>
　　為非凡學内殿堂齋房等屋損壊即辦料量工脩<lb/>
　　理若恃有提督憲職将學校中一切合行之事推<lb/>
<pb n="KR3j0161_WYG_055-4b"/>
　　故不行用心整理量加決罰懲戒<lb/>
　　一所過之處遇有軍民利病及不材官吏貪酷害<lb/>
　　人事干奏請者従實奏聞<lb/>
　　一本職専督學校不理刑名如有軍民人等訴告<lb/>
　　寃枉等事許受詞状輕則發下所在有司問理重<lb/>
　　則送按察司直隸送廵按御史提問<lb/>
　　一科舉夲古者郷舉里選之法今南北所取舉人<lb/>
　　名數已有定制近年奔競之徒利他處學者寡少<lb/>
<pb n="KR3j0161_WYG_055-5a"/>
　　往往赴彼投充増廣生員詐冐郷貫隠蔽過惡一<lb/>
　　概應試所在教官僥倖以為己功其弊滋甚今後<lb/>
　　不許違者聽本職及提調科舉官監試官拿問<lb/>
　　一布政司按察司官及廵按御史不許侵越提督<lb/>
　　官職事若以公務至府州縣亦當勉勵師生勤力<lb/>
　　學業不許推故不理若提督官行止不端許廵按<lb/>
　　監察御史指實奏聞<lb/>
　　一所轄境内遇有衛所學校一體提調整理武職<lb/>
<pb n="KR3j0161_WYG_055-5b"/>
　　子弟悉令其習讀武經七書百将傳及操習武藝<lb/>
　　其中有䏻習舉業者亦聽科舉<lb/>
　　一各䖏嵗貢生員照例将食糧年深者嚴加考試<lb/>
　　不必會官如果年深不堪充貢就便照例黜罷却<lb/>
　　以次者考充務要通曉文理方許起送赴部<lb/>
　　一廪膳増廣生員已有定額廪膳有缺扵増廣内<lb/>
　　考選學問優等者幇補増廣有缺扵本處官員軍<lb/>
　　民之家選擇資質聰敏人物俊秀子弟補充不許<lb/>
<pb n="KR3j0161_WYG_055-6a"/>
　　聽信有司及學官狥私作弊若有額外之數須嚴<lb/>
　　加考選通曉文義者存留待缺不許将不堪者一<lb/>
　　槩存留躱避差徭<lb/>
　　一古者鄉閭里巷莫不有學即今社學是也凡提<lb/>
　　督去處即令有司每郷每里俱設社學擇立師範<lb/>
　　眀設教條以教人之子弟年一考較擇取勤効仍<lb/>
　　免為師之人差徭<lb/>
　　一師生扵學校一切事務並要遵依洪武間卧碑<lb/>
<pb n="KR3j0161_WYG_055-6b"/>
　　行不許故違<lb/>
　　崇禎六年癸酉二月初三日上諭祖制設科取士<lb/>
　　専為致治求賢近来士習日偷貢舉失當人才鮮<lb/>
　　少理道不張由督學教諭訓導各官董率乖方培<lb/>
　　養無術盡失舊制初意以致朝廷不獲收用人之<lb/>
　　效朕思士子讀書進身乃人才根源必宜首重徳<lb/>
　　行幼學壮行如生平果係孝弟㢘讓自然做官時<lb/>
　　不貪不欺盡忠竭節何必専工文藝據㑹典及提<lb/>
<pb n="KR3j0161_WYG_055-7a"/>
　　學勅書内敦尚行誼以勵頺俗不専論文優劣開<lb/>
　　載甚眀近通不遵行至小學諸書乃州縣各有社<lb/>
　　學原欲養蒙育徳敷教儲才近来全不講論興舉<lb/>
　　其士子自童時入塾以迨應試登科只以富貴溫<lb/>
　　飽為志竟不知立身脩行忠君愛國之大道如此<lb/>
　　教化不眀士風吏治安得不日趨卑下朕惟祖宗<lb/>
　　朝求才用賢原不盡拘科目至考試文義正欲因<lb/>
　　言徵人亦非専尚浮詞務華遺實今欲祗遵祖宗<lb/>
<pb n="KR3j0161_WYG_055-7b"/>
　　制起敝還醇童生必先入學遇試先查徳行自儒<lb/>
　　童以及郷㑹須有實跡方許入塲異日敗行考官<lb/>
　　挨論又教官為士子師長化導㝡親舊制甚重近<lb/>
　　皆以衰庸充數教術全廢此尤士風不正之源今<lb/>
　　設法興起著吏禮二部同都察院及該科詳議眀<lb/>
　　確具奏至海内之大豈無潛脩碩徳純孝鴻才清<lb/>
　　志剛方實堪大用者更宜特㧞一二以示風勸至<lb/>
　　扵科道不必専出考選館員應令先厯推知并著<lb/>
<pb n="KR3j0161_WYG_055-8a"/>
　　酌議来行<lb/>
　　江陵項氏曰學制之可見于書者自五帝始其名<lb/>
　　曰成均說者曰以成性也然則有民斯可教有教<lb/>
　　斯可學自開闢則既然矣有虞氏始即學以蔵粢<lb/>
　　而命之曰庠又曰米廩則自其孝養之心發之也<lb/>
　　夏后氏以射造士如行葦矍相之所言而命之曰<lb/>
　　序則以檢其行也商人以樂造士如䕫與大司樂<lb/>
　　所言而命之曰學又曰瞽宗則以成其徳也學之<lb/>
<pb n="KR3j0161_WYG_055-8b"/>
　　音則校校之義則教也周人脩而兼用之内即近<lb/>
　　郊並建四學虞庠在其北夏序在其東商校在其<lb/>
　　西當代之學居中南面而三學環之命之曰膠又<lb/>
　　曰辟雍郊言其地璧言其象皆今古假借字也其<lb/>
　　外亦以四學之制參而行之凡侯國皆立當代之<lb/>
　　學而損其制曰泮宫凡郷皆立虞庠凡州皆立夏<lb/>
　　序凡黨皆立商校于是四代之學達扵天下<lb/>
　　正統中禮部請兩直隸勅御史十三省按察司勅<lb/>
<pb n="KR3j0161_WYG_055-9a"/>
　　添設副使或僉事提督學校成化中勅提學各分<lb/>
　　督所属官簿録諸儒生徳業為三等徳行優文學<lb/>
　　贍治事上者為上等有徳行而經義治事稍劣者<lb/>
　　次之即經義優治事長而徳行玷缺者列下等嵗<lb/>
　　課月考非上等毋得應貢舉欲務士于本實而例<lb/>
　　廪生考黜者俱追廪為民父兄咸憚慴不務子弟<lb/>
　　扵學提學御史閻禹錫請停追廪學乃興當是時<lb/>
　　陳恭愍公選督南畿學言稱古昔動必禮則先頒<lb/>
<pb n="KR3j0161_WYG_055-9b"/>
　　冠婚喪祭及射儀于學宫令嵗時肄業訓生徒一<lb/>
　　主扵躬行以變革浮習所廵行不居公府居宿于<lb/>
　　學宫端黙危坐以率之已而見諸生周旋磬折絃<lb/>
　　管豆登洋洋翼翼也比入夜齋館燈燭如白晝咿<lb/>
　　唔之聲鍧然選時以二燈前導省勸之郡士競奮<lb/>
　　前後三年章縫士未嘗見其變色之語折箠之威<lb/>
　　即輿皂不施也其教人必本諸文公小學書以達<lb/>
　　扵四書五經及通書西銘性理諸書諸生翕然孚<lb/>
<pb n="KR3j0161_WYG_055-10a"/>
　　化畏信如神眀既去思之如父母以憲副督河南<lb/>
　　廣東學一如南畿時為國朝督學使者之冠<lb/>
　　眀初重督學之選其盛時未論迨正徳末御史蕭<lb/>
　　鳴鳳懲惡嚴雖才不貸副使魏校敦行急受欺不<lb/>
　　悔副使李夢陽伸士節振萎習士誦義不休其後<lb/>
　　督學官稍輕柄其任者非必有卓行實學厭士心<lb/>
　　如異時髙者虚談沽譽劣者安祿養交下者至開<lb/>
　　倖門聽請託不忌又廵㦄或二三嵗乃一至至不<lb/>
<pb n="KR3j0161_WYG_055-10b"/>
　　過浃旬月獨品所為校試一日文而止不復關行<lb/>
　　䏻考察他道藝即甄考徳行亦獨案郡縣學官所<lb/>
　　報三等簿奨汰之不復有案質甚乃憚廵行勞苦<lb/>
　　獨髙坐引日月至大比獨委府州縣類考而合試<lb/>
　　之故士習刓而人騖扵奔趨<lb/>
　　眀初重學官之選往往取耆儒宿學以充後科目<lb/>
　　法行取舉人登副榜者選授凡國家推選坊局纂<lb/>
　　脩典籍㑹試校文必與焉其經保薦及九載處優<lb/>
<pb n="KR3j0161_WYG_055-11a"/>
　　考者類得授翰林院科道部曹官于陟陞無等故<lb/>
　　廷臣薦士以起家學官為羙談後久刓弊師儒之<lb/>
　　職益輕副榜舉人不屑就而貢生年稍邁若貧困甚<lb/>
　　者乃甘心焉因取充位精力倦于鼓舞而學術紕<lb/>
　　謬無䏻為諸生先奔走有司結富豪以茍得而扵<lb/>
　　月考課及上下三等簿率以貲不復問行䏻盖冗<lb/>
　　蠧甚矣<lb/>
　　禮部尚書沈鯉疏竊惟教職之親士與有司之親<lb/>
<pb n="KR3j0161_WYG_055-11b"/>
　　民一也今天下有牧民之官而無教士之官盖所<lb/>
　　謂教授學正等職者徒取備員實扵弟子無分毫<lb/>
　　授受之益雖亦三年大比每嵗貢士未嘗乏人而<lb/>
　　求其成徳達材以著作人之效者則杳乎其未之<lb/>
　　聞也夫人材風俗出自學校為治忽理亂所係可<lb/>
　　任其廢壊不脩至此乎臣等職専風化責有攸歸<lb/>
　　竊欲稍為振拔使知自奮無所容其督責之法惟<lb/>
　　慎其選除優其遷轉以示鼓舞作興之意使由科<lb/>
<pb n="KR3j0161_WYG_055-12a"/>
　　目出身者不薄此而不為貢途出身者不畫地以<lb/>
　　自限庶㡬師道立而學政之脩舉有日矣請自萬<lb/>
　　㦄十七年為始新科進士有願就教職者免其自<lb/>
　　行陳乞具呈辦事衙門移文吏部代與題准即與<lb/>
　　除府學教授教授三年查果稱職原係二甲者陞各<lb/>
　　部主事係三甲陞推官知縣俟其歴俸三年将前教<lb/>
　　職舊俸准折有司年半與初選推官知縣厯俸四<lb/>
　　年半者一體推陞行取其三甲進士有願久任教<lb/>
<pb n="KR3j0161_WYG_055-12b"/>
　　職以終作人之效者許于就選之日具呈案候待<lb/>
　　其六年徑陞各部主事三年者陞國子監博士等<lb/>
　　官如有雅意作人如塾師之于子弟日課月程多<lb/>
　　所造就及䏻贊助有司脩眀教化有移風易俗之<lb/>
　　效遇該内轉與相應部分遇該行取則通論功績<lb/>
　　所以優進士教職者似應如此夫其守選未及者<lb/>
　　得免扵淹滯之苦而政體未諳者可習見有司之<lb/>
　　事或遇該郷試之年則聘取同考不患乏人斯其<lb/>
<pb n="KR3j0161_WYG_055-13a"/>
　　所以優之者又不在遷轉之間而已矣㑹試副榜<lb/>
　　舉人及下第乞恩就教者本為貧而仕者居多乃<lb/>
　　當臨選之期有持兩端不决者何也盖年長而願<lb/>
　　就教職者本利于推陞之速年青而有志進取者<lb/>
　　又惟恐推陞之速此其情之不同有若是相反者<lb/>
　　不可不従其兩便也請自今以後凡舉人就教者<lb/>
　　俱經會試一次方與推陞有司如就教之後㑹試<lb/>
　　不第而仍願久任教職以終作人之效者許具呈<lb/>
<pb n="KR3j0161_WYG_055-13b"/>
　　案候准其再一㑹試方與推陞惟已經三次者不<lb/>
　　准其餘仍照常推用若有造就人才脩眀教化如<lb/>
　　前項所稱功績者三年以上陞司務博士知州九<lb/>
　　年考滿起送到部者陞各部主事大理寺評事府<lb/>
　　同知所以優舉人教職者似應如此夫進士舉人<lb/>
　　就教者多則教授學正可悉得科目出身者而用<lb/>
　　之縣學教諭雖不盡然亦宜選訓導之有賢聲者<lb/>
　　以充其任葢掌教得人則一方學政有為之綱維<lb/>
<pb n="KR3j0161_WYG_055-14a"/>
　　者故尤宜慎選矣貢生教職視科目出身者常多<lb/>
　　數倍乃近年以来則一任分教再任掌教概従劣<lb/>
　　轉彼既無可欲之勢以誘其前而又有患失之心<lb/>
　　以随其後未有不甘心自棄者故學政之壊由貢<lb/>
　　途居多而鼓舞作興亦宜于此輩加意也合無貢<lb/>
　　士教官查有稱職者除春秋兩季照常序轉學職<lb/>
　　外其雙月大選遇該推陞之時亦查其年力精壮<lb/>
　　考語特優者與一體推陞有司九年考滿起送到<lb/>
<pb n="KR3j0161_WYG_055-14b"/>
　　部而著有前項功績者陞知州助教其各該撫按<lb/>
　　薦舉教職者亦特許寛其人數仍于薦本中以其<lb/>
　　資格分為三叚示不相掩如云某以上係進士出<lb/>
　　身某以上係舉人出身某以上係貢士出身斯不<lb/>
　　得偏右科目致枉公論以消沮貢士之氣所以優<lb/>
　　貢士教職者似應如此夫待之優則人知自奮而<lb/>
　　師道可立學政不患其不脩矣至扵有司改教近<lb/>
　　年事例猶有可議者盖凡撫按官論劾有司而欲<lb/>
<pb n="KR3j0161_WYG_055-15a"/>
　　存一線之路者必曰操守猶未大壊學問尚為可<lb/>
　　師夫曰守未大壊非果不壊特惜其履任之淺也<lb/>
　　曰學為可師非真有學特借此以爲之名也審如<lb/>
　　是則教士以貪而已矣何重民而輕士如此也合<lb/>
　　無自今以後論材力則姑准改教犯操守則降調<lb/>
　　閑𣪚不許概與教職以溷學宫亦補偏捄弊一事<lb/>
　　也伏乞勅下吏部覆議上請俯賜施行臣等幸甚<lb/>
　　桂文襄蕚疏臣聞先王之教民也因天地之性順<lb/>
<pb n="KR3j0161_WYG_055-15b"/>
　　人物之生分土授職統之于鄉州黨族閭里而導<lb/>
　　之以孝友睦婣任恤教不出扵畎畝而行不出于<lb/>
　　彛倫管敬仲曰農之子恒為農野處而不昵其秀<lb/>
　　民之䏻為士者必足頼此之謂也漢書餘子遣入<lb/>
　　序室所謂餘子父在則子餘兄在則弟餘故天下<lb/>
　　生員皆名子弟其職在入孝出弟而所以教之者<lb/>
　　莫切于出作入息之期後世岐教養之政而二之<lb/>
　　教者不知養養者不知教以致學校之弊考徳行<lb/>
<pb n="KR3j0161_WYG_055-16a"/>
　　不求之郷黨談經之謬分司徒以属之各官故一<lb/>
　　登講堂永恥民事有父兄荷簔笠而子弟衣輕裘<lb/>
　　見達官貴人竦然敬起見胼手胝足雖至親赧然<lb/>
　　媿之是雖冠服士人言論道法而其孝友之實曽<lb/>
　　塗之人不若矣此風俗之所以日下也乞勅諭提<lb/>
　　督學校官敦本抑末進農民之秀重居郷之行凡<lb/>
　　入學生徒必求子弟曽知稼穡有孝弟實行者取<lb/>
　　之每于考校後咨訪篤實父老如古所謂孝弟力<lb/>
<pb n="KR3j0161_WYG_055-16b"/>
　　田者量賞犒以風之設稽行簿付之里老書其敬<lb/>
　　敏任恤條報其善行旌異之其郷行玷缺者選人<lb/>
　　不許入序嵗貢舉不以應科而命府州縣教官集<lb/>
　　諸生為㑹五日一㑹先将所欲講求經傳手録之<lb/>
　　録畢即将本文諧協音聲圏㸃句讀㑹通章大旨<lb/>
　　尋繹不得破碎擬題以壊經義茍有自得録冊端<lb/>
　　商之所作字務荘楷次将身所處倫理間事未盡<lb/>
　　分若所遭不如意者務盡心商䖏如此将不出畎<lb/>
<pb n="KR3j0161_WYG_055-17a"/>
　　畝之中郷庠之内而駸駸然有復古之漸矣且夫<lb/>
　　人者天地之心也人存其心則與天地為一一息<lb/>
　　不存則不與天地相似失久不復則其違禽獸不<lb/>
　　遠矣心何以存曰敬敬何以入曰畏昊天曰眀及<lb/>
　　爾出王昊天曰旦及爾游衍敢不敬乎曽子曰十<lb/>
　　目所視十手所指畏也惟畏而後䏻敬敬而後心<lb/>
　　存朋友之交切嚴如此至舉業文字士子所頼以<lb/>
　　發身者固不待督責而自勸者矣然其業之也粗<lb/>
<pb n="KR3j0161_WYG_055-17b"/>
　　解章句輒决裂經傳擬題搆文競為浮華放誕之<lb/>
　　言以奪有司之目是則雖名士人其設心與壟斷<lb/>
　　之徒何異放心至此尚何望其讀書窮理以求見<lb/>
　　聖賢之心法也哉必申令學官務戒諸生一洗此<lb/>
　　習先閉門静坐整齊嚴肅然後以先儒讀書法取<lb/>
　　聖賢經書誦讀而近思之體認深至程子曰如讀<lb/>
　　論孟将門人問䖏便作已問将聖賢答䖏便作今<lb/>
　　日耳聞又云未讀時已曉文義大畧既讀後自家<lb/>
<pb n="KR3j0161_WYG_055-18a"/>
　　見得又别但覺意味深長今生徒知此味者或鮮<lb/>
　　矣近議者又以為讀書無益傳註為贅正縁其始<lb/>
　　未知讀書之法未深扵讀書之味後有所得懲之<lb/>
　　太過而不知此論一開必将至扵尚清談滅禮教<lb/>
　　聾瞽一世使天下貿貿焉無所執持而後已非所<lb/>
　　聞也乃小學之教本古庠序序以眀教庠以行禮<lb/>
　　而視化春民畢出在野冬畢入于邑餘子畢入序<lb/>
　　室學六甲五算書計之事非獨教之将有以養之<lb/>
<pb n="KR3j0161_WYG_055-18b"/>
　　也非獨飬其徳性亦将養其身體固其夀命而堅<lb/>
　　强其血脈也故聲音以養其耳采色以養其目降<lb/>
　　登疾徐以養其血脉今之教者嚴課程急記誦以<lb/>
　　傷其魂强所不䏻苦其思索以損其魄而教與飬<lb/>
　　胥病矣臣治縣時闢義倉之右廢寺隙地南北數<lb/>
　　百歩有餘建為學舍左右相向中設四堂前後為<lb/>
　　門左右為塾以篤實長老二人平旦坐左右塾序<lb/>
　　行道出入每食時至日夕亦如之次為習禮堂中<lb/>
<pb n="KR3j0161_WYG_055-19a"/>
　　繪陳祥道楊復所撰禮圖曰童子禮曰士相見禮<lb/>
　　曰婚禮曰子事父母禮曰婦事舅姑禮曰祀先禮<lb/>
　　曰郷射禮立師掌之諸童子進學即率見先生習<lb/>
　　升降拜揖坐立之節随授一圖指示擘畫令其通<lb/>
　　曉間令展習以辨雜服又次為句讀堂内榜管子<lb/>
　　弟子職亦列數圖示之日講一圖次以孝經小學教<lb/>
　　之句讀令其粗熟仍為講説大義約之入身又次為<lb/>
　　書算堂榜六書法毎日止教一兩字即以四方上<lb/>
<pb n="KR3j0161_WYG_055-19b"/>
　　下自一至十若干支等名數授之又次為聽樂堂<lb/>
　　内置鼔鼙笙磬投壺詩章弓矢禮樂之器或教以<lb/>
　　鼓節或教以詩歌或教擊魯薛鼓之半以習投壺<lb/>
　　或擊魯薛鼔之全以習射儀四堂遍而日亦且晡<lb/>
　　矣自聽樂堂復之書算以次至句讀至習禮皆略<lb/>
　　復舊業于門左右塾以次序出如此則家無子弟<lb/>
　　之憂而子弟亦得養其徳性血脈養其耳目心志<lb/>
　　而非僻之干無自而入扵以飬端正之本而復古<lb/>
<pb n="KR3j0161_WYG_055-20a"/>
　　興理幸甚<lb/>
　　元大興府學孔子廟碑馬祖常文曰昔我太祖皇<lb/>
　　帝受命造邦金人孫于汴太祖即以全燕開大藩<lb/>
　　府制臨中夏維時已有定都之志矣故太宗皇帝<lb/>
　　首詔國子通華言乃俾貴臣子弟十八人先入就<lb/>
　　學城新刳于兵學官攝于老氏之徒迨世祖皇帝<lb/>
　　教命下始正儒師復學官廟事孔子歸壖垣四侵<lb/>
　　地勒石具文作新士子至元二十四年既城今都<lb/>
<pb n="KR3j0161_WYG_055-20b"/>
　　立國子學位于國左又因故廟為京學京師雜五<lb/>
　　方俗尹治日不給廟之墻屋弊壊将壓以毁講席<lb/>
　　之堂粗完泰定三年今大尹曹侯上視廟貌祠位<lb/>
　　皆不如制割稍入為寮宷倡然後大家富人合貲<lb/>
　　以聚財者有焉釋子方士分食以庀徒者有焉施<lb/>
　　于廟咸樂相成延兩廡五十有二楹締搆塗飾工<lb/>
　　良物辦象従祀諸賢百有五人妥靈惟肖威儀有<lb/>
　　容又懇請扵朝得廪餼弟子員百人受學扵師復<lb/>
<pb n="KR3j0161_WYG_055-21a"/>
　　其身不勞以事扵是天下首善之教興焉廟肇自<lb/>
　　唐咸通中至遼金燕為都邑故嘗用天子學制選<lb/>
　　舉升造與南國角立亦一時之盛也太宗皇帝當<lb/>
　　雲雷經綸之世聖訓諄切以徳賞喻父師以夏楚<lb/>
　　懲子弟饑焉粟肉渴焉酒醴力焉僕使恩義甚備<lb/>
　　其養賢勸善之誠固已髙出扵百王之上矣世祖<lb/>
　　皇帝立極作則人文昭眀登用儒臣躬親講學故<lb/>
　　當時勲賢之裔以及宿衛之臣罔不以揖讓爼豆<lb/>
<pb n="KR3j0161_WYG_055-21b"/>
　　之為懿顓䝉昏庸之為恥也而三代國學黨序庠<lb/>
　　遂家塾之等秩然羅列于上下才學經術用世之<lb/>
　　士踵武而出暨仁宗皇帝賔興大比四方舉進士<lb/>
　　比登賢書䇿名禮部者京師屢倍于外郡非列聖<lb/>
　　仁涵義揉百年之禮樂文物推而致之與燕自虞<lb/>
　　夏為武衛之服召公之化尚矣昭王築臺以徕賢<lb/>
　　士鄒衍樂毅劇辛至有稱扵世韓嬰以詩易為一<lb/>
　　家師孔頴達博綜五經卓然庶㡬醇儒今多士游<lb/>
<pb n="KR3j0161_WYG_055-22a"/>
　　歌在庭摳衣在廟将見魯鄒之羙矣若嬰頴達宜<lb/>
　　所不道矧衍毅辛之徒哉夫儒者之學詩書六藝<lb/>
　　之文以至施天下之道無有二也後世教不眀家<lb/>
　　異人殊各溺于所習以相詆訾由上之教無以一<lb/>
　　之嗟夫古者小學大學之師弟子之傅皆本于道<lb/>
　　徳仁義之實著扵詩書六藝之文非有教有授則<lb/>
　　不敢以傳也傳焉而龎雜不經則上有刑也是故<lb/>
　　風淳而氣固由上之教有以一之也而王國多士<lb/>
<pb n="KR3j0161_WYG_055-22b"/>
　　逢文眀之㑹肄業有學學有師春秋祀其先聖先<lb/>
　　師者有廟有位入有食以處出有貴于衆所以報<lb/>
　　稱列聖教化之徳而應賢侯承宣之志者必冠而<lb/>
　　起矣提舉學事崔居中教授賈良弼言正張禎禄<lb/>
　　司視以状請曰廟之事成前尹馬思忽實䏻始之<lb/>
　　今尹曹偉實能終之經歴王孝祖薛讓警廵監院<lb/>
　　兀都瞞使李權且䏻考工扵下也余既為言正兖<lb/>
　　郕沂鄒四公配食東郷位其来請遂為銘詩不辭<lb/>
<pb n="KR3j0161_WYG_055-23a"/>
　　詩曰皇元有赫奄受大國于月之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>于日之域京<lb/>
　　邑翼翼莫不来極予誕敷文徳新都有嵯辟雍峩<lb/>
　　峩<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>弁之瑳濟爾象犠鍧爾弦歌新宮則那舊廟<lb/>
　　如之何皇帝在御百度咸若海輸維柟河浮厥柏<lb/>
　　是㝷是斵虞庠嶽嶽式光我上國元聖儀儀元紞<lb/>
　　龍衣衎我先師既右享之采芹于池薦此眀犠用<lb/>
　　介我蕃釐蕃釐伊何彼美多士克眀克類克諒厥<lb/>
　　事以登膴仕以媚于天子有鏗華鐘路鼔逢逢言<lb/>
<pb n="KR3j0161_WYG_055-23b"/>
　　燕于公有翼有顒多士既同天府是庸惟曹侯之<lb/>
　　功曹侯誾誾廼承廼宣御劇廼専虞庠連連王氏<lb/>
　　安安祗國維賢天子萬年<lb/>
　　武學<hi>附</hi>
洪武初禮部奏請如前代故事立武學仍建武成王廟<lb/>
上曰立武學是分文武為二輕天下無全才矣三代以<lb/>
前之士文武兼備用無不宜如太公之鷹揚而授丹書<lb/>
仲山甫之賦政而式古訓召虎之經營而成文徳豈比<lb/>
<pb n="KR3j0161_WYG_055-24a"/>
于後世武學止講韜畧不事經書専習干戈不聞爼豆<lb/>
拘拘扵一藝偏長哉今建武學又立武成王廟是近世<lb/>
之陋規也太公宜従祀帝王廟其武學武成王廟罷之<lb/>
　　軍衞舊無學與府州縣同城者軍官子弟皆附其<lb/>
　　學獨治一城者皆立衞學宣徳十年従兵部尚書<lb/>
　　徐何之請也武官子弟曰武生軍中俊秀曰軍生<lb/>
　　衞學之有嵗貢始于成化三年従李文達賢之請<lb/>
　　也<lb/>
<pb n="KR3j0161_WYG_055-24b"/>
　　京衞武學始于正統六年除教授一員訓導六員<lb/>
　　教習勲衛子弟以兵部司官提調之每三年一開<lb/>
　　科如文士郷試制然勲衞率多紈袴學雖立而卒<lb/>
　　無干城出其中者然後知太祖之睿謨逺也<lb/>
　　宋時武學與太學宗學共稱三學其時中武科者<lb/>
　　授簿尉之職初調即可補州縣與文科不甚逺文<lb/>
　　武之途不合而天下欲治不可得也<lb/>
　　天順八年于武舉分為二等上者加署職二級次<lb/>
<pb n="KR3j0161_WYG_055-25a"/>
　　者加署職一級旗舍餘丁上者授所鎮撫次者授<lb/>
　　官帶總旗民生上者授各衛試經歴次者授各衛<lb/>
　　知事後絶無授經歴知事者<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0161_WYG_055-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春眀夢餘録卷五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘録卷十九</head> <lb/>
    <p>
<pb n="KR3j0161_WYG_019-1a"/>
欽定四庫全書<lb/>
　春明夢餘録卷十九<lb/>
　　　　　　　　　　吏部左侍郎孫承澤撰<lb/>
　　社稷壇<lb/>
社稷壇在闕之右與太廟對壇制二成四靣石階各三<lb/>
級上成用五色土随方築之壇西砌瘞位四靣開櫺星<lb/>
門西門外西南建神庫庫南為神厨北門外為拜殿外<lb/>
天門四座西門外南為宰牲亭<lb/>
<pb n="KR3j0161_WYG_019-1b"/>
　　洪武元年命儒臣定諸祀典李善長等進社稷議<lb/>
　　曰周制小宗伯掌建國之神位右社稷左宗廟社<lb/>
　　稷之祀壇而不屋必受霜露風雨以接天地之氣<lb/>
　　凡起大事動大衆必先於社而後出其禮可謂重<lb/>
　　矣盖古者天子社以祭五土之祗稷以祭五穀之<lb/>
　　神其制在中門之外外門之内尊而親之與先祖<lb/>
　　等人非土不立非糓不食以其同功均利以養人<lb/>
　　故祭社必及稷所以為天下祈福報功之道也然<lb/>
<pb n="KR3j0161_WYG_019-2a"/>
　　天子有三社為羣姓而立者曰大社其自為立者<lb/>
　　曰王社有所謂勝國之社屋之不受天陽國雖亡<lb/>
　　而存之以重神也後世天子之禮惟立大社大稷<lb/>
　　以祀之社皆配以勾龍稷皆配以周棄漢因髙祖<lb/>
　　除亡秦社稷立官大社大稷一嵗各再祀光武立<lb/>
　　大社大稷於雒陽在宗廟之右春秋二仲及臘一<lb/>
　　嵗三祀唐因隋制並建社稷為大祀仍以四時致<lb/>
　　祭宋制每嵗以春秋二仲月及臘日祭之元世祖<lb/>
<pb n="KR3j0161_WYG_019-2b"/>
　　營社稷於和義門内少南以春秋二仲月上戊日<lb/>
　　致祭今宜祀以春秋仲月上戊日皆從之上親祭<lb/>
　　大社大稷大社設正位在東配以后土西向大稷<lb/>
　　設正位在西配以后稷東向各用玉兩邸幣黑色<lb/>
　　特用犢一羊一豕一籩豆各十后土后稷位並同<lb/>
　　不用玉祭畢賜羣臣享胙於奉天門復議社稷壇<lb/>
　　創屋以備風雨學士陶安奏考諸禮天子大社必<lb/>
　　受風雨霜露以達天地之氣若亡國之社則屋之<lb/>
<pb n="KR3j0161_WYG_019-3a"/>
　　不受天陽也今於壇創屋非宜若祭而遇風雨則<lb/>
　　於齋宫望祭上是之<lb/>
　　洪武十年上以大社大稷分祭配祀皆因前代制<lb/>
　　欲更建之為一代之典遂下禮部尚書張籌詳議<lb/>
　　奏曰按通典顓頊祀共工氏子勾龍為后土后土<lb/>
　　為社烈山氏子柱為稷稷田正也髙辛唐虞夏皆<lb/>
　　因之周棄亦為稷自商以来祀之此社稷之祀所<lb/>
　　由始也商湯以旱而遷社以后稷代柱欲遷勾龍<lb/>
<pb n="KR3j0161_WYG_019-3b"/>
　　無可繼者故止然王肅謂社祭勾龍稷祭后稷皆<lb/>
　　人鬼非地祗而陳氏禮書又謂社所以祭五土之<lb/>
　　祗稷所以祭五糓之神鄭康成亦謂社為社土總<lb/>
　　神稷為原隰之神勾龍以有平水土之功故配社<lb/>
　　祀之稷以有播種之功故配稷祀之二說為不同<lb/>
　　漢元始五年以夏禹配食官社后稷配食官稷唐<lb/>
　　宋及元則又以勾龍配社周棄配稷盖本鄭氏之<lb/>
　　說此配祀之說縁於古昔初無一定之論也至於<lb/>
<pb n="KR3j0161_WYG_019-4a"/>
　　社稷分合之義書召誥言社於新邑孔氏註曰社<lb/>
　　稷共牢又封人掌設王之社壝註云不言稷者舉<lb/>
　　社而稷從之如是則當時社與稷固已合而一之<lb/>
　　矣陳氏禮書曰稷非土無以生土非稷無以見生<lb/>
　　生之效故祭社必及稷以其同功均利以養人也<lb/>
　　而山堂考索則曰土爰稼穡其本一也是則社稷<lb/>
　　之祭合而一之於古自有眀證至於壇位則考之<lb/>
　　周制小宗伯掌建國之神位右社稷左宗廟起大<lb/>
<pb n="KR3j0161_WYG_019-4b"/>
　　事動大衆以先告於社而後出其祭在中門之外<lb/>
　　外門之内尊而親之與先祖等漢遣官祭大社大<lb/>
　　稷光武立大社大稷於雒陽在宗廟之右唐因隋<lb/>
　　制建於含光門之右大抵皆夲成周左祖右社之<lb/>
　　意社主之言周禮大司徒設其社稷之壝而樹之<lb/>
　　主各以野之所宜木名其社小宗伯立軍社鄭氏<lb/>
　　注社主用石為之葢以石者土之所生最為堅實<lb/>
　　故也唐神龍中議立社韋叔夏引鄭元議以為社<lb/>
<pb n="KR3j0161_WYG_019-5a"/>
　　主用石韓詩外傳云天子社主長五尺方二尺剡<lb/>
　　其上以象物生方其下以象地體埋其半以象根<lb/>
　　在土中而本末均也宋初祭社稷正配位用神位<lb/>
　　版大社又以石為主其形如鐘長五尺方二尺剡<lb/>
　　其上培其下半其中植槐是則木主石主前代葢<lb/>
　　兼用矣今擬社稷合祭共為一壇皆設木主而丹<lb/>
　　漆之祭則設於壇上祭畢收藏仍用石主埋壇之<lb/>
　　中如唐宋之制至於以勾龍配社以棄配稷棄雖<lb/>
<pb n="KR3j0161_WYG_019-5b"/>
　　唐虞農官而勾龍共工氏之子也祀之無義啇湯<lb/>
　　欲遷之而未果漢嘗易以夏禹而今以列祀帝王<lb/>
　　之次棄稷亦配享先農請罷勾龍與棄配位謹奉<lb/>
　　仁祖配享大社大稷以成一代之盛典以眀社尊<lb/>
　　而親之之道上覽奏稱善遂命定合祭之禮右奉<lb/>
　　仁祖配至建文朝撤仁祖配太祖永樂中京師壇<lb/>
　　成其位置如故洪熙元年增奉太宗並配<lb/>
　　嘉靖九年諭禮部曰祭大社大稷奉我太祖太宗<lb/>
<pb n="KR3j0161_WYG_019-6a"/>
　　配朕有疑焉夫天地至尊次則宗廟又次則社稷<lb/>
　　此次序尊殺之禮也奉祖配天則正矣又奉祖配<lb/>
　　社則失其序或謂以祖配社乃我皇祖時禮官張<lb/>
　　籌之失然與否與又議者謂后土勾龍氏乃共工<lb/>
　　之子祭之無義夫勾龍氏有平水土之功故取之<lb/>
　　配社猶以后稷配稷也當論其人况父不善而可<lb/>
　　惡及其子乎至如奉祖配社屈其所尊義實未安<lb/>
　　兹當改正宜如髙皇帝制大社以后土勾龍氏配<lb/>
<pb n="KR3j0161_WYG_019-6b"/>
　　大稷以后稷氏配雖合祭如故而使祖宗百餘年<lb/>
　　之配位一旦撤之人有遺譏焉<lb/>
帝社帝稷在西苑豳風亭之西嘉靖十年建其壇址髙<lb/>
六尺方廣二丈五尺甃以細甎實以凈土繚以土垣北<lb/>
為櫺星門髙六尺八寸神位以木為之各髙一尺八寸<lb/>
廣三寸題曰帝社之神帝稷之神俱朱漆質金書壇之<lb/>
南置石龕以藏神位髙六尺廣二尺壇之西為祭器庫<lb/>
樂器庫壇之北樹二坊以表之曰帝社街每嵗以仲春<lb/>
<pb n="KR3j0161_WYG_019-7a"/>
秋次戊日上躬行祈報禮如次戊日在望日則以上巳<lb/>
日臨期命文武大臣十二員陪拜建恒裕倉儲以供粢<lb/>
盛隆慶元年禮官議罷<lb/>
　　夏言西苑耕耤疏該司禮監太監鮑忠題嘉靖十<lb/>
　　年二月二十六日奉聖㫖西苑等處但有空閑土<lb/>
　　地都要耕種五穀牛具種子并應用農器奏領銀<lb/>
　　錢買造使用欽此本月二十九日臣帶領本監右<lb/>
　　監丞宋興等並内官監太監温璽等及官匠人等<lb/>
<pb n="KR3j0161_WYG_019-7b"/>
　　親詣西苑等處逐一将空閑土地通行丈量過共<lb/>
　　七頃九十四畝五分畫圖貼說具奏節該奉聖㫖<lb/>
　　有㸃的都要宜時耕耘種五穀欽此有㸃的地計<lb/>
　　六頃三十七畝三分一釐内除建造帝社稷壇無<lb/>
　　逸殿豳風亭省耕亭恒裕倉省歛亭并御路稲池<lb/>
　　界境糧場及各宫各衙門直殿碾磨農夫農器房<lb/>
　　屋占用一頃二十畆一分七釐行間該戸部手本<lb/>
　　順天府宛大二縣送到應用農夫牛具種子犁耙<lb/>
<pb n="KR3j0161_WYG_019-8a"/>
　　鍬鋤等器臣就會同戸部右侍郎張雲郎中張玩<lb/>
　　及府縣委官李僉等督率農夫於本年三月十一<lb/>
　　日起将堪種土地五頃十七畝一分四釐耕治播<lb/>
　　種五穀間續奉聖㫖先蠶壇着戸部栽培小樣桑<lb/>
　　樹欽此臣又同右侍郎張雲并兩縣上林苑監委<lb/>
　　官侯璽魏夢吉等於先蠶壇西夾道栽植小様桑<lb/>
　　樹七百八十株完備訖臣仍督率播種既畢将牛<lb/>
　　具發出又買辦騾一十六頭西苑専力耕種責令<lb/>
<pb n="KR3j0161_WYG_019-8b"/>
　　老人孫泰等管領農夫孫得玉等将水旱田禾自<lb/>
　　春徂夏及秋沿叚履畝耘耨澆灌三時既畢禾稼<lb/>
　　告成刈穫登場揚簸堅實除獻新進用留種並稭<lb/>
　　奏賜各衙門不開外謹将見在收過各色糧八百<lb/>
　　五十八石八斗二升七合於本年八月二十五日<lb/>
　　眼同右侍郎張雲郎中張玩等逐一盤量明白運<lb/>
　　輸恒裕倉管事奉御郭真等看守訖臣竊惟農桑<lb/>
　　王業之本小民之依古先哲王之所慎重者也但<lb/>
<pb n="KR3j0161_WYG_019-9a"/>
　　載諸典籍未有見諸行事今聖上定耕耤之儀立<lb/>
　　先蠶之制身先天下風動四方實千古而一見者<lb/>
　　也如蒙乞賜該部著為令典使嵗有常規以供郊<lb/>
　　廟粢盛之用以昭聖上敬天勤民之意以立萬世<lb/>
　　永逺之規臣下情不勝忭躍快覩之至等因随該<lb/>
　　戸部右侍郎張雲題同前事俱奉聖㫖是君后耕<lb/>
　　蠶以供郊廟粢盛衣服除親蠶已定有儀注了今<lb/>
　　将西苑隙地命内外官員耕種五榖已經収穫藏<lb/>
<pb n="KR3j0161_WYG_019-9b"/>
　　貯恒裕倉内着禮部查照著在令甲每嵗定擬户<lb/>
　　部官二員管領耕種各郊廟合用粢盛擬數目支<lb/>
　　給其田地頃畆農夫耕具册籍喂飬等項一應事<lb/>
　　宜都立為一定規制以垂永逺庶稱朕敬天事神<lb/>
　　之意便開具来看欽此行據耤田祠祭署呈報常<lb/>
　　年郊廟合用粢盛等項數目前来臣等竊惟古者<lb/>
　　天子躬耕以供粢盛是以有千畆之耤恭惟皇上<lb/>
　　敬天勤民憲則古典耕耤之禮每歳舉行猶以郊<lb/>
<pb n="KR3j0161_WYG_019-10a"/>
　　坰遼逺不得時時觀省又於西苑之中以為農桑<lb/>
　　之所雖於農務有内外之分而恪共神祀之心則<lb/>
　　一也兹者農事告成御廩充實乃命有司定擬支<lb/>
　　給之常以供郊廟粢盛臣等查得舊規郊廟百神<lb/>
　　之祀所用粢盛以及葱韮芹菜醤醋之類悉取給<lb/>
　　於神倉乃今西苑之穫固足以供一歳祭祀之用<lb/>
　　但耤田之舉皇上躬執三推而公卿共宣其力較<lb/>
　　之西苑為重西苑之事雖屬農官督理而皇上時<lb/>
<pb n="KR3j0161_WYG_019-10b"/>
　　省耕歛較之耤田特勤所據二倉之儲委當分屬<lb/>
　　兼支以供郊廟祭祀合無每嵗将耤田之所出者<lb/>
　　蔵之南郊圓廩方倉以供圜丘祈穀先農神祗壇<lb/>
　　歴代帝王長陵等陵以及百神之祀西苑之所出<lb/>
　　者蔵之恒裕倉以供方澤朝日夕月大社稷帝社<lb/>
　　稷太廟世廟祫祭禘祭先蠶先師孔子之祀庶稱<lb/>
　　皇上敬天禮神勤重致誠之意而内外倉廩之儲<lb/>
　　皆得以供明薦事體便而禮意周矣謹将查過每<lb/>
<pb n="KR3j0161_WYG_019-11a"/>
　　年該用粢盛等項數目開具揭帖随本進呈乞惟<lb/>
　　聖明裁定嘉靖十年十一月　　日奉聖㫖是郊<lb/>
　　廟粢盛支給數目都依擬行其田畝農夫等項册<lb/>
　　籍立為定規的還會同戸部擬議來說<lb/>
　　古有蜡祭合百神而祭之以報嵗也唐制先有事<lb/>
　　必質於戸部戸部具詞曰旱於某水於某虫蝗於<lb/>
　　某癘疫於某則黜其方社之神不及以祭此即郊<lb/>
　　特牲所云順成之方其蜡乃通之義也<lb/>
<pb n="KR3j0161_WYG_019-11b"/>
　　先蠶壇<lb/>
先蠶壇嘉靖中始建在安定門外後改於西苑壇石乞<lb/>
甎砌方廣二丈六尺髙二尺四寸四出陛<lb/>
　　嘉靖九年正月舉耕蠶禮先給事中夏言清理皇<lb/>
　　莊事竣請将負郭宫荘削去皇莊之名改為親蠶<lb/>
　　厰公桑園種植桑柘以備宫中蠶事下禮官考禮<lb/>
　　經斟酌皇后親蠶儀以進戸部覆議不可而止及<lb/>
　　上有事於南郊言奉命分獻南海壇因上疏請舉<lb/>
<pb n="KR3j0161_WYG_019-12a"/>
　　親蠶之禮言按祭統天子親耕於南郊以供粢盛<lb/>
　　皇后親蠶於北郊以供純服夫以天子之尊非莫<lb/>
　　為之耕也而必躬耕以供郊廟之粢盛后妃之貴<lb/>
　　非莫為之蠶也而必躬蠶以為祭祀之服飾所以<lb/>
　　然者一以致其誠信可以交於神眀一以勸天下<lb/>
　　之農夫蠶婦非身帥先之弗可也先儒張栻曰周<lb/>
　　家建國自后稷以農事為務歴世相傳其君子則<lb/>
　　務稼穡之事其室家則躬織絍之勤如周公之告<lb/>
<pb n="KR3j0161_WYG_019-12b"/>
　　成王其見於詩有若七月皆言農桑之候也其見<lb/>
　　於書有曰無逸欲其知稼穡之艱難知小人之依<lb/>
　　也帝王相傳心法之要端在於此臣繇是考之於<lb/>
　　漢則皇后蠶於東郊後漢皇后帥公卿列侯夫人<lb/>
　　蠶歴魏晉宋北齊後周以及於隋亦復依據周典<lb/>
　　未之或廢唐立先蠶壇在長安北苑中太宗貞觀<lb/>
　　九年三月文徳皇后帥内外命婦有事於先蠶歴<lb/>
　　髙宗永徽顯慶以還皆間嵗皇后親祠先蠶宋真<lb/>
<pb n="KR3j0161_WYG_019-13a"/>
　　宗景徳三年詔禮先蠶神宗元豐四年又詳定享<lb/>
　　先蠶之儀宣和元年皇后親蠶於延福宫髙宗紹<lb/>
　　興七年猶復舉行至十五年太常丞王湛言請按<lb/>
　　政和禮建親蠶殿蠶室繭館請皇后就禁中行親<lb/>
　　蠶之禮朝㫖送禮部下太常寺討論尋不果行則<lb/>
　　是親蠶之禮殆廢於此矣恭惟我太祖髙皇帝開<lb/>
　　天建極統一萬國制禮作樂卓越百王躬耕耤田<lb/>
　　既稽古攸行矣顧獨於親蠶闕焉當時議禮儒臣<lb/>
<pb n="KR3j0161_WYG_019-13b"/>
　　亦竟未有及之者豈非本朝之缺典歟列聖相承<lb/>
　　繼文繇舊謙讓未遑禮官廷臣蔑聞建白是固有<lb/>
　　待於陛下也夫農桑之業衣食萬人不宜獨缺耕<lb/>
　　蠶之禮垂法萬世不宜偏廢先儒謂禮樂必百年<lb/>
　　可興又曰必聖人在天子之位此臣惓惓之愚所<lb/>
　　以不能已於今日發也伏望陛下留神垂覽倘蒙<lb/>
　　采納乞勅禮戸工三部會集共議以聞然後謀之<lb/>
　　儒臣㕘酌考訂慨然施行則天下萬世永有瞻仰<lb/>
<pb n="KR3j0161_WYG_019-14a"/>
　　皇天后土永錫祚𦙍陛下敬天勤民之心上可以<lb/>
　　慰皇祖列聖之靈下可以垂聖子神孫無疆之休<lb/>
　　矣疏入上方以大禮恚廷臣将大有更易得之甚<lb/>
　　悅命戸部建置尚書梁材言宜建于皇城南内或<lb/>
　　西内堪供𧖟事且便出入上曰周禮耕蠶分南北<lb/>
　　郊其蠶於禁中唐人便安之制耳不可為法時上<lb/>
　　意方銳深疑世儒因襲舊聞固執已見不達古先<lb/>
　　帝王典制且戸部原非其職不必問沉吟者累日<lb/>
<pb n="KR3j0161_WYG_019-14b"/>
　　惟有㑹議一䇿可以歸一而深仗大學士張璁為<lb/>
　　主禮部尚書李時亦决不敢異同乃以言疏示璁<lb/>
　　遂勅禮部曰耕桑王者重事古者天子親耕皇后<lb/>
　　親蠶以勸天下朕毎稱慕自今嵗始朕躬祀先農<lb/>
　　行禮其親蠶禮儀㑹官考求古制以聞璁等請於<lb/>
　　安定門外擇壇其制一凖先農少減其數皇后三<lb/>
　　採桑三公夫人五列侯九卿夫人九詹事霍韜言<lb/>
　　親蠶事有名無實皇后出郊難以越宿乞擇近地<lb/>
<pb n="KR3j0161_WYG_019-15a"/>
　　便上曰此禮萬世不可易之典卿素諳禮制何有<lb/>
　　此言又諭禮部曰疑謀勿成其事在朕心决之久<lb/>
　　矣得言奏意合並無毫末之疑恐韜奏一出必藉<lb/>
　　彼為言破害政事夫言之奏有云農桑之事衣食<lb/>
　　萬人不宜獨缺耕蠶之禮垂法萬世不宜偏廢此<lb/>
　　言已盡朕所納者以此今之非朕者有五中謂制<lb/>
　　禮作樂出自開創之君太祖神謀聖慮自有定見<lb/>
　　何待汝為亦非汝之所當行斯非作聰明而何葢<lb/>
<pb n="KR3j0161_WYG_019-15b"/>
　　上亦自知之自言之矣於是李時等請行於北郊<lb/>
　　條四事以上酌治蠶之禮定壇壝之向制採桑之<lb/>
　　器擇掌壇之官翟車出入或從東華門或從元武<lb/>
　　門用謹厚内臣周肅宫禁從之命翟車出入由元<lb/>
　　武門其壇制殺先農什一建具服殿蠶室繭館俱<lb/>
　　如古制既出採桑仍西内營織室以終蠶事時又<lb/>
　　言親蠶之禮出於創見一時命婦倉卒入壇恐致<lb/>
　　愆度請以所繪採桑圖授之俾各如式演習仍請<lb/>
<pb n="KR3j0161_WYG_019-16a"/>
　　定名採桑之所因名其所為採桑壇十年召張孚<lb/>
　　敬李時詣西苑相地建土穀壇并建先蠶壇於仁<lb/>
　　夀宫側毁北郊蠶壇<lb/>
　　其禮以嵗仲春擇日皇后祭用少牢禮三獻樂六<lb/>
　　奏去舞公主内外命婦陪祀先期内尚儀奏祭祀<lb/>
　　皇后内執事皆致齊蠶宫令陳祭物樂女生陳樂<lb/>
　　器至日皇后乘肩輿出宫至西華門升重翟車女<lb/>
　　官奉鈎筐前行至郊壇皇后易禮服拜跪瘞奠飲<lb/>
<pb n="KR3j0161_WYG_019-16b"/>
　　福受胙如禮畢皇后易常服遂視桑<lb/>
　　蠶為龍之精按馬質云禁原蠶注天文辰為馬蠶<lb/>
　　書曰蠶為龍精月值大火則浴其種是蠶與馬同<lb/>
　　氣李林甫月令釋曰先蠶天駟也先蠶之神或以<lb/>
　　為苑窳婦人寓氏公主或以為黄帝或以為西陵<lb/>
　　氏或以為天駟歴論不一然蠶其首馬首其性喜<lb/>
　　温惡濕其浴火月而再養則傷焉此固與馬同出<lb/>
　　於天駟矣然天駟可為蠶祖而非先蠶者也蠶婦<lb/>
<pb n="KR3j0161_WYG_019-17a"/>
　　人之事史記黄帝娶西陵氏始蠶漢祀苑窳婦人<lb/>
　　寓氏公主此或有所傳然其祭設壇或少牢或太<lb/>
　　牢或一獻或三獻禮必皇后親享北齊使公卿祀<lb/>
　　之非也<lb/>
　　髙禖臺<lb/>
髙禖臺眀初無此祀世宗嘉靖中始設木臺於皇城東<lb/>
永安門北震方壇上皇天上帝南向騂犢蒼璧奉獻皇<lb/>
帝配牛一羊一豕一髙禖在壇下西向牛一羊一豕一<lb/>
<pb n="KR3j0161_WYG_019-17b"/>
禮三獻樂九奏陳八佾皇帝位壇下北向后妃位壇南<lb/>
數十丈外北向用帷壇下陳弓矢弧韣如后妃嬪之數<lb/>
祭畢女官導后妃嬪至髙禖前跪取弓矢授后妃嬪后<lb/>
妃嬪受而納於弧韣<lb/>
　　張璁疏頃者生員李時颺監生張岑各疏請舉祀<lb/>
　　郊禖之禮以祈聖嗣夫古后稷之生祈於禖孔子<lb/>
　　之生亦禱於尼山乞禱之說古禮有之然大雅既<lb/>
　　醉之詩曰公尸嘉告曰君子萬年永錫祚𦙍曰釐<lb/>
<pb n="KR3j0161_WYG_019-18a"/>
　　爾女士從以孫子夫公尸之告皆祖考之錫福也<lb/>
　　皇上仁孝誠敬天地神明日鑒在兹况祖考之親<lb/>
　　者乎臣願當兹慎選淑女之時以廣求嗣續之誠<lb/>
　　告於太廟世廟以祈祖考之祐以慰聖母之心上<lb/>
　　嘉其請擇十二月二十四日行禮夏言充祈嗣醮<lb/>
　　壇監禮使<lb/>
　　金章宗明昌六年以上未有子尚書省臣奏行髙<lb/>
　　禖之祀乃築壇於景風門外以春分日祀青帝伏<lb/>
<pb n="KR3j0161_WYG_019-18b"/>
　　羲氏女媧氏及姜嫄簡狄其齋戒奠玉帛進熟皆<lb/>
　　如大祀儀官備弓矢弧韣以進上命后妃嬪御皆<lb/>
　　執弓失東南而射命以次飲福受胙及得子遣官<lb/>
　　報謝髙禖<lb/>
　　西海神祠<lb/>
西海神祠在西苑嘉靖十四年八月建<lb/>
　　夏言疏臣言於本月二十日伏蒙召見無逸殿欽<lb/>
　　奉聖諭兹西海子毎嵗端午奉兩宫逰賞止是望<lb/>
<pb n="KR3j0161_WYG_019-19a"/>
　　祭以祀其神今宜特建祠宇庶有所瞻依欽此臣<lb/>
　　切惟禁内西海子者即古燕京積水潭也其源出<lb/>
　　西山神山一畝馬眼諸泉繞出甕山後滙為七里<lb/>
　　濼東入都城瀦為積水潭南入玉河入於大通前<lb/>
　　人謂積水為海且在西内故至今沿稱西海都城<lb/>
　　之水悉於此滙玉河城壕大通漕河皆食其利比<lb/>
　　之五祀之神其功較大但一向未立祠宇以便舉<lb/>
　　祀是亦缺典今特建祠宇足以棲神且便於行禮<lb/>
<pb n="KR3j0161_WYG_019-19b"/>
　　皇上事神之義可謂周矣但祠必有名舊日西海<lb/>
　　之名恐嫌於四海正號未恊専稱今祠宇既建所<lb/>
　　有神位祠額伏乞皇上特賜嘉名以答神貺庶稱<lb/>
　　祀典今将相度過北門口湧泉亭後隙地一區堪<lb/>
　　以定建其規制丈尺謹畫圖貼說二本隨本進呈<lb/>
　　伏乞聖裁候命下之日行移内外各該衙門遵奉<lb/>
　　施行<lb/>
　春明夢餘録卷十九<lb/>
</p>
<p>
</p>
  </div>
</body>
</text>
</TEI>
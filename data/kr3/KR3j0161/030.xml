<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春眀夢餘録卷三十</head> <lb/>
    <p>
<pb n="KR3j0161_WYG_030-1a"/>
欽定四庫全書<lb/>
　春眀夢餘録卷三十<lb/>
　　　　　　　　　　吏部左侍郎孫承澤撰<lb/>
　　五軍都督府<lb/>
五軍都督府在闕之西皆東向初置統軍大元帥府後<lb/>
改樞密院又改為大都督府秩正一品設左右都督都<lb/>
督同知都督僉事等官洪武十三年始分中左右前後<lb/>
五軍都督府各府都督初間以公侯伯為之參贊軍國<lb/>
<pb n="KR3j0161_WYG_030-1b"/>
大事後率以公侯伯署府事同知僉事則參贊軍事永<lb/>
樂元年建行都督府於北京後仍分五府稱行在某都<lb/>
督府十八年定都北京除行在字在應天者稱南京某<lb/>
府洪熙元年復稱行在宣徳三年革行都督府正統六<lb/>
年復建五府其職分領都司衞所凡武職襲替及誥勅<lb/>
旗役併鎗手水陸歩騎操練俸糧屯種器械舟車賞賜<lb/>
聲息軍情清勾替補邉腹畫圖貼說薪炭荆葦之事分<lb/>
移所司綜理之<lb/>
<pb n="KR3j0161_WYG_030-2a"/>
　　大都督府因樞密院而改建之者也樞密院之職<lb/>
　　實古太尉大司馬諸將軍而其名則循唐宦官之<lb/>
　　舊五季託肺腑其權寄宰相上宋顓兵政稍與宰<lb/>
　　相次而號兩府然皆縉紳大夫為之至元而用其<lb/>
　　國人與漢人之以武功顯者第徃徃參互一二縉<lb/>
　　紳以贊其謨畫至眀興而截然武弁藪矣髙帝之<lb/>
　　下集慶置中書省即置行樞密院而自領之功臣<lb/>
　　宿將得序遷為同知僉院同僉判官其品秩皆仍<lb/>
<pb n="KR3j0161_WYG_030-2b"/>
　　元舊至四年辛丑之三月始改置大都督府拜皇<lb/>
　　姪文正為大都督節制中外諸軍尋増置左右都<lb/>
　　督同知副使僉事官以中書參議李善長兼司馬<lb/>
　　宋思顔為參軍經歴都事皆極一時之選而同知<lb/>
　　僉院之在軍行者尚仍其故不改吳元年甲辰正<lb/>
　　月即王位定大都督從一品左右都督正二品同<lb/>
　　知從二品副使正三品僉事從三品尋大都督坐<lb/>
　　罪廢罷不設以左右都督為長官十月進階俱正<lb/>
<pb n="KR3j0161_WYG_030-3a"/>
　　一品同知從一品副使從二品僉事從三品三年<lb/>
　　革副使陞僉事正二品凡天下将士兵馬大數䕃<lb/>
　　授遷除與征討進止機宜皆屬之十三年分大都<lb/>
　　督為五軍都督府見若以為品秩如其故者而兵<lb/>
　　部隂移之其權漸分矣至永樂而盡歸之兵部所<lb/>
　　謂五軍都督者不過守空名與虛數而已其左右<lb/>
　　都督以下至同知皆以加邉將之有功者其僉事<lb/>
　　以待序遷者而掌印僉書之類必以屬公侯伯間<lb/>
<pb n="KR3j0161_WYG_030-3b"/>
　　有屬老將之實為都督者不能什一也<lb/>
　　封拜考<lb/>
　　封建古制也而莫詳於周周之天子僅稱王而其<lb/>
　　下為公侯伯子男不能子男者為附庸其命則自<lb/>
　　九而至五其别則有同姓有異姓而其封則以功<lb/>
　　徳不以親疎秦始并天下創尊為皇帝廢封建公<lb/>
　　族無尺寸土而猶存侯爵為三等以待有功者列<lb/>
　　侯則如武城通武之類倫侯則如建成信武之類<lb/>
<pb n="KR3j0161_WYG_030-4a"/>
　　皆有邑名而不稱國下者則闗中侯有封食而無<lb/>
　　邑名然皆金印紫綬而列侯倫侯至位丞相上丞<lb/>
　　相之尊重者莫如李斯九卿之見幸有大功者莫<lb/>
　　如蒙恬兄弟而皆不得沾其慎貴可略推已漢髙<lb/>
　　豁逹裂天下以王諸子弟及大功臣而其次則因<lb/>
　　秦之舊為徹侯亦有闗内侯凡二等第功臣之為<lb/>
　　王雅非其意至白馬之誓而獨侯國存武帝狹海<lb/>
　　宇窮兵黷武不愛通侯之印以待有功者即功雖<lb/>
<pb n="KR3j0161_WYG_030-4b"/>
　　尠細或見録天下之壤地不能侯而國用則益侈<lb/>
　　於是苛為之禁以伺其過即尠細亦見削而髙帝<lb/>
　　身與共創業之臣所餘無幾封拜日下而侯國不<lb/>
　　日益漢地不小損自武帝而後封拜之與削亦漸<lb/>
　　寡而終東西二京其制亦相仿彿中間雖有呂氏<lb/>
　　之擅王與新莾之盗為公未幾輙罷自魏氏之末<lb/>
　　司馬擅制始復為五等曰郡縣公侯伯曰縣子曰<lb/>
　　縣男皆得稱開國金印紫綬而闗内侯有不開國<lb/>
<pb n="KR3j0161_WYG_030-5a"/>
　　者顧反居子男下晉氏以至齊梁陳皆因之若北<lb/>
　　魏之與北齊皆崇設王爵以待勲舊而其更有功<lb/>
　　者則别封郡公侯或一人而擔三四爵然同姓異<lb/>
　　姓皆不得為國王而郡縣公侯益卑矣後周宇文<lb/>
　　㤗辭安定王遂以安定公終其身而其子簒魏進<lb/>
　　封功臣晉趙等大國然皆稱公而不王隋氏因之<lb/>
　　至唐而始定以子弟為親王正一品其稍疎而有<lb/>
　　功者為郡王功臣之有功者為國公皆從一品郡<lb/>
<pb n="KR3j0161_WYG_030-5b"/>
　　公以至侯伯子男則逓降焉如趙無忌梁元齡之<lb/>
　　類皆得世襲而他以恩賜者或世與否自安禄山<lb/>
　　之為東平王遂毁周例而踰之然中興以後王公<lb/>
　　之格益輕至有佩櫜鞬捧酒炙而趨走於節度之<lb/>
　　庭者而封亦不復世矣宋興復唐初之制以宗室<lb/>
　　之懿叙封王爵而其疎者與文武大臣自國公而<lb/>
　　下至子男徃徃以郊恩逓進徒以媺其名而已戸<lb/>
　　不得言禄爵不得言世然猶斤斤守其靳焉自蔡<lb/>
<pb n="KR3j0161_WYG_030-6a"/>
　　京之公兩國而公制紊矣童貫之為王而王制踰<lb/>
　　矣南渡以後所謂王者遂冐於宰執如檜如侂胄<lb/>
　　如彌逺矣元承遼金之後王爵尤易即将相非勲<lb/>
　　徳可以一嚬笑而得之獨漢人至國公而止明髙<lb/>
　　帝下建業草創未遑吳元年始拜功臣李善長徐<lb/>
　　逹常遇春為國公而其他功臣之死勤事封疆者<lb/>
　　有國郡公侯伯子男之贈然徃徃一循元舊洪武<lb/>
　　三年始大啟封建皇帝之子為親王親王之從庶<lb/>
<pb n="KR3j0161_WYG_030-6b"/>
　　子為郡王而功臣則公侯伯三等有世襲有流爵<lb/>
　　罷子男不置公侯位正一品上伯位正二品上朝<lb/>
　　服進賢冠加籠巾貂蟬世襲者領鐡劵流爵則否<lb/>
　　當是時封伯者僅二人忠勤之禄僅當侯三之一<lb/>
　　誠意至不能當六之一而其輕可知矣十年以後<lb/>
　　封東莞徽先禄遂與侯等至永樂初而始定居侯<lb/>
　　之下正一品之上其階勲皆與侯等而伯亦重矣<lb/>
　　凡公侯伯之任入則掌參五府總六軍出則領将<lb/>
<pb n="KR3j0161_WYG_030-7a"/>
　　軍印為大帥督留都筦鑰轄治朝綱獨不得預九<lb/>
　　卿事<lb/>
　　宋制軍旅屬於樞密院與中書省並謂之兩府眀<lb/>
　　以兵部掌兵政而統軍旅專征伐則歸之五軍都<lb/>
　　督府兵部有出兵之令而無統兵之權五軍有統<lb/>
　　兵之權而無出兵之令至将屬於五府而兵又總<lb/>
　　於京營合之則呼吸相通分之則犬牙相制<lb/>
　　五軍都督府總天下之戎政國體具存其所闗者<lb/>
<pb n="KR3j0161_WYG_030-7b"/>
　　甚大眀初勲臣俱充參逰後止充兩廣湖廣漕運<lb/>
　　三總兵又次苐革而惟戎政五府屬焉五府僉書<lb/>
　　猶有以都督充者至掌印則必勲臣嘉靖八年令<lb/>
　　五府掌印官都督有才望者一體推用終不能行<lb/>
　　都督有三等曰左右都督曰都督同知曰都督僉<lb/>
　　書是為世官副都督則流官也<lb/>
　　都督都指揮等官雖定於洪武初然其稱謂與後<lb/>
　　亦有不同如稱都督府僉書曰某府僉都督都指<lb/>
<pb n="KR3j0161_WYG_030-8a"/>
　　揮使司僉書曰某都指揮司左封印右封印皆見<lb/>
　　於張紞雲南機務抄黄嘉靖間㑹議疏列五府銜<lb/>
　　僉書與帶俸者槩稱管府事即錦衣衞堂上皆稱<lb/>
　　管衞事亦此例也<lb/>
　　初制總兵無專官有事命将事已即歸後因邉境<lb/>
　　多事遂留鎮守然或地方小警調兵勦殺非奉上<lb/>
　　命者即有功亦不稱㨗具疏聞而已<lb/>
　　眀初在外兵馬盡是屯軍指揮千百戸管領而盡<lb/>
<pb n="KR3j0161_WYG_030-8b"/>
　　屬都司提調其制各都司掌印僉書等官缺本處<lb/>
　　有相應官聼各鎮廵官保舉兵部擬議具奏夲處<lb/>
　　無官兵部查訪中外相應官員兼用極重其選<lb/>
　　衞所之制洪武中設錦衣等上十二衞以衛宫禁<lb/>
　　留守等四十八衞以衞京城上十二衞為親軍指<lb/>
　　揮使司番直宿衞不𨽻於都督府永樂中設五府<lb/>
　　各衞於北京改前北平三衞為金吾左右衞為羽<lb/>
　　林前衞改北平都司為燕山左右衞為大興左衞<lb/>
<pb n="KR3j0161_WYG_030-9a"/>
　　為濟陽通州衞是為上十衞與騰驤左右衞武驤<lb/>
　　左右衞四衞亦得名親軍其武功中左右衞以匠<lb/>
　　役𨽻工部其諸陵設衞不隸督府亦不稱親軍凡<lb/>
　　親軍衞得直逹兵部其餘衞分流官世官土官襲<lb/>
　　替優給優飬所衞都司上之府引奏送兵部五府<lb/>
　　以中左右前後為序南以總兵坐中府北以總兵<lb/>
　　坐後府凡舎人承襲皆以五府試驗必年至二十<lb/>
　　以上方許比試初試不中者食半俸再試不中者<lb/>
<pb n="KR3j0161_WYG_030-9b"/>
　　降充軍蓋國初将材皆儲於此故其嚴如此每衞<lb/>
　　設指揮使一人指揮同知二人指揮僉事二人又<lb/>
　　設中前後左右千戸所分領軍士其所領軍士逃<lb/>
　　亡者計數論罰如百戸逃一人减半俸逃十人全<lb/>
　　不給至三十人降總旗至四十人降小旗至五十<lb/>
　　人發充軍其千戸逃軍十倍於百戸指揮逃軍五<lb/>
　　倍於千戸者並减俸及逓降如百戸例蓋國初之<lb/>
　　兵皆籍於此故其嚴如此<lb/>
<pb n="KR3j0161_WYG_030-10a"/>
　　洪武初諭五軍府曰養兵而不病於農者莫若屯<lb/>
　　田今海宇寧謐邉境無虞若使兵但坐食於農農<lb/>
　　必受其弊非長治乆安之術其令天下衞所督兵<lb/>
　　屯糧庶幾兵農合一國用以紓又諭曰天下衞所<lb/>
　　分民屯種者咸獲稼穡之利其令在屯軍士樹桑<lb/>
　　棗百株柿栗胡桃之類随地所宜植之亦足以備<lb/>
　　嵗歉之不給又諭今年屯種須於五月報禾苖長<lb/>
　　養何如七月報結實何如十月報所收籽粒若干<lb/>
<pb n="KR3j0161_WYG_030-10b"/>
　　一歳三報彼時留心屯政如此故大寧都督僉事<lb/>
　　啇暠奏見在糧粟大寧三十一萬石松亭闗五十<lb/>
　　八萬石㑹州二十五萬石他鎮所報亦相若至宣<lb/>
　　徳時所積之粟尤多立法之善古所未有也<lb/>
　　屯田原額宣府屯軍八千六百七名屯地四千三<lb/>
　　百三頃五十畝各色籽粒二十五萬四千三百四<lb/>
　　十四石三斗一升大同屯軍一萬六千七百名屯<lb/>
　　地一萬五千八百三十頃各色籽粒五十一萬三<lb/>
<pb n="KR3j0161_WYG_030-11a"/>
　　千九百四石五斗五升山西屯軍九千四百九十<lb/>
　　名屯地六千一百一十二頃一十畝各色籽粒二<lb/>
　　十五萬七千七百四十六石五斗五升遼東屯軍<lb/>
　　四萬五千四百五名屯地二萬五千三百七十八<lb/>
　　頃二十八畝額糧七十一萬六千一百七十石其<lb/>
　　後减徴四十五萬四千石固原延綏二鎮屯軍舎<lb/>
　　人二萬六千七百三十八名屯地二萬六千一百<lb/>
　　一十八頃二十一畝各色籽粒三十六萬五千一<lb/>
<pb n="KR3j0161_WYG_030-11b"/>
　　百四十石五斗四升六合寧夏屯軍一萬一千一<lb/>
　　名屯地五千五百二十七頃九十二畝五分各色<lb/>
　　籽粒三十二萬二千七百二十二石一斗七升九<lb/>
　　合四勺甘肅屯軍二萬三千八十三名屯地一萬<lb/>
　　一千六百九十一頃五十畝各色籽粒六十萬三<lb/>
　　千一百八十八石四斗二升五合薊州屯軍五千<lb/>
　　八百七十五名屯地二千八百二十八頃五十一<lb/>
　　畝細糧六萬八千五百六十七石五斗九升其制<lb/>
<pb n="KR3j0161_WYG_030-12a"/>
　　每軍一名受田五十畝嵗徵米二十四石以十二<lb/>
　　石飬贍其人十二石入倉給官俸並城操之兵倉<lb/>
　　中所積率足供數年之用<lb/>
　　天下屯牛二十五萬五千六百六十四隻宣徳以<lb/>
　　後各處衞分牛隻數目俱由五軍都督府照㑹工<lb/>
　　部立案備照倒死者著令買補孳生者查勘眀白<lb/>
　　年終依例造册奏送該府轉行工部知㑹工部設<lb/>
　　屯田司以司其事<lb/>
<pb n="KR3j0161_WYG_030-12b"/>
　　附記<lb/>
　　洪武二十二年兵部五軍府奉㫖衞所官員不肻<lb/>
　　教兒子弓馬如今但有學唱的割了舌頭下棋打<lb/>
　　䨇陸的㫁了手蹴圎的卸了脚做買賣的發邉逺<lb/>
　　充軍已而府軍左衞千戸虞讓男虞端吹簫唱曲<lb/>
　　将上唇連鼻尖割了龍江衞指揮伏願與小旗姚<lb/>
　　宴保蹴圎卸了右脚當時禁制極嚴故一時将帥<lb/>
　　皆出其中而無世胄紈絝之氣後法禁弛而應襲<lb/>
<pb n="KR3j0161_WYG_030-13a"/>
　　舎人驕惰成性寔稱乏才宣徳五年正統八年成<lb/>
　　化八年始令天下保舉有謀勇者用之天順八年<lb/>
　　開武舉成化四年𢎞治十七等年各有參定條例<lb/>
　　然所取甚少初止取二名七年至十五名三十餘<lb/>
　　名及嘉靖後非武舉不得陞調於是世胄擁為虛<lb/>
　　器而功臣之澤斬矣<lb/>
　　凡要害之地設官統兵鎮戍總鎮一方者曰鎮守<lb/>
　　獨守一路者曰分守獨守一城一堡者曰守備有<lb/>
<pb n="KR3j0161_WYG_030-13b"/>
　　與主将同處一城者曰協守又有備倭提督提調<lb/>
　　等官其官稱掛印專制者曰總兵曰副總兵曰叅<lb/>
　　将曰遊擊将軍俱於公侯伯都督指揮等官内推<lb/>
　　舉後不然矣明初立君子舎人二衞選文臣子姪<lb/>
　　居君子衞武臣子姪居舎人衞晝則侍從夜則直<lb/>
　　宿更畨此即勲衞之始後不用文臣子姪<lb/>
　<lb/>
　春眀夢餘録卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘錄卷三十六</head> <lb/>
    <p>
<pb n="KR3j0161_WYG_036-1a"/>
欽定四庫全書<lb/>
　春明夢餘錄卷三十六<lb/>
　　　　　　　　　　吏部左侍郎孫承澤撰<lb/>
　　戸部二<lb/>
　　屯田<lb/>
　　萬歴䇿衡曰養軍而不困民法莫善於屯田國家<lb/>
　　原額屯田八十九萬二千七百八十九頃餘今所<lb/>
　　存六十二萬七千一百九十七頃餘然增損不一<lb/>
<pb n="KR3j0161_WYG_036-1b"/>
　　在南京衛所南北直𨽻浙江湖廣福建山西河南<lb/>
　　廣東廣西山西萬全陜西雲南遼東則有加於昔<lb/>
　　昔為額二十一萬一千九百四十四今為額五十<lb/>
　　九萬三千九百五十五共增三十八萬二千一十<lb/>
　　一唯在京衛所江西四川貴州則損失舊額舊為<lb/>
　　六十八萬八百四十五今為六萬三千二百四十<lb/>
　　二共失去六十一萬七千六百零三頃内四川失<lb/>
　　六十一萬七百四十一其最多者矣昔之養軍自<lb/>
<pb n="KR3j0161_WYG_036-2a"/>
　　京衛而外共一百七十一萬四千二百八十二今<lb/>
　　之養軍為一百二十九萬九千一百九十四昔之<lb/>
　　屯糧不可考今之屯糧為四百三十三萬五千三<lb/>
　　百七十五石為銀九萬三千六百一十兩除京衛<lb/>
　　外尚有糧四百十五萬五千七百四十八石為銀<lb/>
　　六萬一千五百五十三兩京衛之軍向亡其籍考<lb/>
　　之先臣奏議大約為四十餘萬南衛之軍亦不可<lb/>
　　考大約遷鼎以後為額一十二萬而京衛屯田舊<lb/>
<pb n="KR3j0161_WYG_036-2b"/>
　　額不過六千三百三十八頃南衛屯田舊額不過<lb/>
　　九千三百六十八頃即如舊制每分五十畆收正<lb/>
　　餘糧二十四石則京衛亦不過三十萬四千二百<lb/>
　　二十四石必不能供四十餘萬之衆即南衛之四<lb/>
　　十四萬九千六百六十四石亦不足供十二萬之<lb/>
　　衆其取給於饋運也明矣若夫外衛則不然雖曰<lb/>
　　為分不等或百畝或七八十畝然以南衛之法准<lb/>
　　之每分為一由每由田實量嘗有七八十畝至寡<lb/>
<pb n="KR3j0161_WYG_036-3a"/>
　　者亦為六十五畝則所寛即寛於分之内而非分<lb/>
　　有差等也故會典三十五年始定科額每分正糧<lb/>
　　十二石餘糧十二石科額定則糧可准矣屯之衆<lb/>
　　雖曰三七四六二八不等而大約為三七是以三<lb/>
　　人耕供七人之食也耕者授粟多故得十二石守<lb/>
　　者授粟寡分得五石一斗四升然此數似不足以<lb/>
　　養且嘗總計之外衛昔田八十七萬七千八十三<lb/>
　　頃應得一百七十五萬四千一百六十六人耕也<lb/>
<pb n="KR3j0161_WYG_036-3b"/>
　　盡驅其軍為屯軍亦不可遍況三七乎蓋以四川<lb/>
　　之屯田為六十五萬九千五百四十五頃而軍額<lb/>
　　不過一萬四千八百二十二必不能人耕四十五<lb/>
　　頃之地今惡其害已而去其籍法不可考姑置此<lb/>
　　全蜀則昔額止二十一萬七千五百三十八頃度<lb/>
　　其糧尚有一千四十四萬二千八百十四石除正<lb/>
　　糧外尚有五百二十二萬一千四百十二石軍除<lb/>
　　三分屯種外尚當有一百二十萬人亦非每人四<lb/>
<pb n="KR3j0161_WYG_036-4a"/>
　　石三斗餘之所能供也然國初之時不聞有轉運<lb/>
　　之粟以養軍則所以待軍之法通縮之故俱可想<lb/>
　　也今折米之銀大約每石三錢則今之額減昔之<lb/>
　　額度不過九十萬今之軍視昔一百二十萬之額<lb/>
　　加不過將十萬昔何以不加派而自足今何以西<lb/>
　　北嵗益年例四百萬東南嵗有募兵之餉派民徴<lb/>
　　商借鹽種種措辦而不給竊嘗思之非法之弊而<lb/>
　　行法者之弊也屯法之壊一壊於餘糧之免半洪<lb/>
<pb n="KR3j0161_WYG_036-4b"/>
　　熙行寛大之政命免餘糧六石是捐其半也是時<lb/>
　　大臣違道干譽不能為經逺之計夫舉天下之軍<lb/>
　　藉食於屯一旦失其半何以足軍國之需再壊於<lb/>
　　正糧之免盤宣徳十年始下此令正統二年率土<lb/>
　　行之不知正糧納官以時給之可以免貧軍之花<lb/>
　　費可以平四時之市價可以操予奪之大柄今免<lb/>
　　其交盤則正糧為應得之物屯產亦遂為固有之<lb/>
　　私典賣迭出頑鈍叢生不可收拾端在於此屯糧<lb/>
<pb n="KR3j0161_WYG_036-5a"/>
　　日虧徴發日甚不取之此必取之彼易欺者民則<lb/>
　　倍徴而不以為苛難制者軍遂棄置而不敢問非<lb/>
　　法之平也況取者已竭亦將為不可誰何之人兼<lb/>
　　軍受其貧而豪右獨享其利乎歴朝以來皆知脩<lb/>
　　屯法之善卒未有能舉之者徒以疆界難清豪强<lb/>
　　難抑徴催難整耳愚以清疆界莫如嚴丈量丈量<lb/>
　　則寸壤不可隐故相以丈量犯江南巨室之怒然<lb/>
　　國受其利此左驗也抑豪强莫如撫貧弱奪不應<lb/>
<pb n="KR3j0161_WYG_036-5b"/>
　　得者與應得之人則衆心得而禍不煽矣整催徴<lb/>
　　莫如調屯官今各督其衛恃為固有必一以軍政<lb/>
　　之法分調賢能等其繁簡一有不稱置之重典則<lb/>
　　人人凛凛不敢刁恣矣然後復正餘糧二十四石<lb/>
　　之額復上倉交盤之制即以今田等之量其入可<lb/>
　　得粟三千一十萬五千四百五十六石除正糧以<lb/>
　　食其十之三尚可得餘糧一千五百五萬二千七<lb/>
　　百二十八石今京軍額不過十二萬南京軍額不<lb/>
<pb n="KR3j0161_WYG_036-6a"/>
　　滿四萬盡補天下失伍之額不過一百四十六萬<lb/>
　　除屯軍外不過九十八萬餘用其粟大半足以養<lb/>
　　矣截長補短盡取給於此更不煩轉輸之勞而嵗<lb/>
　　有兩嵗之支茍足九年之蓄則繕險治器皆可取<lb/>
　　給更以其餘設預備之倉補饑荒之缺軍有餘食<lb/>
　　民無暴取野無棄土國有積儲雖井田復興内政<lb/>
　　復作不能過也但經理之時向抛荒者未免有牛<lb/>
　　種開濬之費在邊外者未免有築堡防禦之勞然<lb/>
<pb n="KR3j0161_WYG_036-6b"/>
　　築堡即所以修邊開濬乃所以永利牛種之費止<lb/>
　　在一時茍兼行錢法取之裕如不足煩當宁之慮<lb/>
　　也若夫齊魯宋衛秦晉燕趙之墟古之膏腴今為<lb/>
　　瘠鄉民惰土荒以至於此因而開濬教導使如江<lb/>
　　南無三尺之惰農無尺寸之棄地不過五年可使<lb/>
　　富足此愚所囁嚅而未敢深言者也<lb/>
　　總理屯務僉都御史方孔照疏竊惟京師者天下<lb/>
　　之本也畿甸富强可以抗天下而制其勝今日者<lb/>
<pb n="KR3j0161_WYG_036-7a"/>
　　非貧寡之患而均安之難也故術貴變通機惟知<lb/>
　　恤生節兩端豈容緩計阜財詰戎宜先自京師始<lb/>
　　請以兵論則諸葛亮減兵省將之意為可師也兵<lb/>
　　未遽減當練土著將未遽省當寄有司今畿甸之<lb/>
　　民差徭太繁鉗羅又密渙散仳離實不忍言以職<lb/>
　　所聞每畝約納糧一百七八十文雜差多至三四<lb/>
　　百文思避無門惟有投獻而小民之當戸差重疊<lb/>
　　而無告矣即聖恩蠲緩而催徴自如邦本若斯何<lb/>
<pb n="KR3j0161_WYG_036-7b"/>
　　能泄泄宜嚴敕京兆尹順真撫按道府細察民隐<lb/>
　　盡除一切雜差之最苦者力甦重困大家巨室當<lb/>
　　兹患難一體均勞屏絶投獻詭寄之風賦役無私<lb/>
　　自然樂業然後并免本戸丁徭聽其每甲訓練鄉<lb/>
　　勇一名大縣可得六七百人小縣可得三四百人<lb/>
　　此皆戸籍可稽不同浮募妙選州縣正官亷惠勇<lb/>
　　幹者以當將帥之任每府則脩舉衛政為府標臨<lb/>
　　屬縣以聨絡之文不妨兼武銜外不妨予京銜小<lb/>
<pb n="KR3j0161_WYG_036-8a"/>
　　縣如殘不妨併入中縣本縣若勁不妨併應隣縣<lb/>
　　此所以為固守者大端備矣京營衛屯十有二萬<lb/>
　　内堪戰者十之二三耳餘為城兵隨操無益稍為<lb/>
　　調劑可積餘糧當事既已得人免操各稍通其憊<lb/>
　　衛所軍人既充選鋒軍改為兵軍田自在更簡舍<lb/>
　　餘原備三十六萬之數有充軍民二差者免其民<lb/>
　　差可增丁壯每三十丁抽一其餘助丁銀作糧大<lb/>
　　約三營與餘丁共練戰兵三萬所向便能克㨗若<lb/>
<pb n="KR3j0161_WYG_036-8b"/>
　　屯政既裕勁旅漸增此强國所自始也請以食論<lb/>
　　則周官遇荒弛禁和糴之意為可師也聖詔久頒<lb/>
　　保民興屯二書而效尚未彰者有其時而無其地<lb/>
　　有其地而無其人地請自皇上躬耕耤田之典擴<lb/>
　　而充之凡上林草場諸禁地西北山諸禁水似可<lb/>
　　先之勞之利自三倍其間腴土佳泉不下數千頃<lb/>
　　宜敕該管衙門募屯開種三春一麥便見充盈如<lb/>
　　難其人則營衛之備兵與罪人之贖作皆可招應<lb/>
<pb n="KR3j0161_WYG_036-9a"/>
　　而來皇上慨然為輦下先矣近臣親臣勇於倡義<lb/>
　　者但能備本别墾荒蕪信行賞格所墾之利仍歸<lb/>
　　各姓行之蕃庶榖粟自饒矣秋間御前四十萬為<lb/>
　　和糴本誠為至計更宜設法招商寛其𣙜課而後<lb/>
　　各邊會通有無不窘蓋漕已半耗後運虞阻勢如<lb/>
　　草昧創起艱難若復似承平之規逺望轉輸恐不<lb/>
　　能如願也推行畿内其效逐年而見此富國所自<lb/>
　　始也今光景已逼振舉在人伏望敕諭宮府内外<lb/>
<pb n="KR3j0161_WYG_036-9b"/>
　　一體同心各衙門冗員冗食為公撙節凡一切損<lb/>
　　傷民心破碎民財者盡與釐剔使百姓忘勞而忘<lb/>
　　死民心既得兵政自嚴冐破自清親上自切次第<lb/>
　　施為不外于均安和而已矣<lb/>
　　附後唐同光三年閏十二月吏部尚書李琪上疏<lb/>
　　曰臣聞古人有言榖者人之司命地者榖之所生<lb/>
　　人者君之所理有其榖則國力備定其地則人食<lb/>
　　足察其人則徭役均知此三者為國之急務也軒<lb/>
<pb n="KR3j0161_WYG_036-10a"/>
　　黄以前不可詳紀自堯堙洪水禹作司空于是定<lb/>
　　九等之田收什一之税其時戸口一千三百餘萬<lb/>
　　定墾田約九百二十萬頃為太平之盛及殷革夏<lb/>
　　命重立田制每私田十畝種公田一畝水旱同之<lb/>
　　亦什一之義也洎周室立井田之法大約百里之<lb/>
　　國提封萬井出車千乘戎馬四千匹畿内兵車萬<lb/>
　　乗馬四萬匹以田法論之亦什一之制也故當成<lb/>
　　康之世比堯舜之朝戸口更增二千餘萬非他術<lb/>
<pb n="KR3j0161_WYG_036-10b"/>
　　也蓋三代之前皆量入以為出計農以為軍雖逄<lb/>
　　水旱之災而有凶荒之備降及秦漢重税工商急<lb/>
　　闗市之征倍舟車之算人口既以減耗古制猶復<lb/>
　　兼行按此時戸口尚有二千一百餘萬墾田亦一<lb/>
　　千八百萬餘頃至乎三國並興兩晉之後則農夫<lb/>
　　少于軍衆戰馬多于耕牛供軍須奪農糧秣馬必<lb/>
　　侵牛草于是天下戸口止有二百四十餘萬洎隋<lb/>
　　文之代而與漢比崇及煬帝末年又三分去二唐<lb/>
<pb n="KR3j0161_WYG_036-11a"/>
　　太宗文皇帝以四方初定百姓未豐延訪羣臣各<lb/>
　　陳所見唯魏徴獨勸文皇帝力行王道由是輕徭<lb/>
　　薄賦不奪農時進賢良悦忠直天下粟斗直兩錢<lb/>
　　自貞觀至于開元將及九百萬戸五千三百萬口<lb/>
　　墾田一千四百餘萬頃比之近古又多增加所云<lb/>
　　堯時戸口田土之數不知何所據錄之備考<lb/>
　　畿輔屯丁<lb/>
　　萬歴中給事中郝敬疏臣檢閲章奏濟陽衛舍餘<lb/>
<pb n="KR3j0161_WYG_036-11b"/>
　　李大用等一本奏為不費官錢情愿効力以報恩<lb/>
　　養事大畧稱畿輔附近濟陽等衛屯牧額兵共四<lb/>
　　十八萬願以萬人隨行征倭衆軍自貼糧餉情辭<lb/>
　　踴躍臣心疑之夫以征戍逺役不召而自赴又不<lb/>
　　費官餉褁糧從役必非人情乃徑凟天聽豈好事<lb/>
　　欺罔若此旋訪其故粤自永樂年間我成祖文皇<lb/>
　　帝靖難功成剰精兵四十八萬内將一十二萬選<lb/>
　　入十二團營餘三十六萬給賜屯田牧地種納子<lb/>
<pb n="KR3j0161_WYG_036-12a"/>
　　粒馬價分置七十八衛於順天府所屬各州縣地<lb/>
　　方安插俱屬三千營統轄聽調征勦今二百餘年<lb/>
　　生齒繁衍游手坐食與民混雜有司派以馬戸撑<lb/>
　　船運米等役衆軍以馬戸運米應屬民差脱卸無<lb/>
　　計昨者寜夏之役各餘丁議自備糧隨行征勦求<lb/>
　　免前差未幾寜夏平議遂寢二十五年倭奴告警<lb/>
　　李大用等重復申奏蓋彼以三十六萬之衆止出<lb/>
　　萬人是三十六人中抽一丁耳以三十六萬衆共<lb/>
<pb n="KR3j0161_WYG_036-12b"/>
　　餉萬人是三十六家共贍一軍耳又得概免民差<lb/>
　　圖此便利汲汲上請據臣所聞大畧如此此情若<lb/>
　　果何憚而不從今東方師老矣可勿復用此惟是<lb/>
　　遼左空虛枝梧無䇿合無因羣情為轉移之計令<lb/>
　　該部會同新撫臣李植呼大用等面詰前情果無<lb/>
　　别項違礙即于各衛原籍中務要每十名抽一名<lb/>
　　據三十六萬原數除六萬作耗外尚可得壯丁三<lb/>
　　萬人擇令亷幹將領官數員統領前赴遼東住扎<lb/>
<pb n="KR3j0161_WYG_036-13a"/>
　　開種屯田于存留三十萬中每十名幇貼屯兵一<lb/>
　　名牛種廬舍之費行令所在有司一概免其前項<lb/>
　　馬戸撑船民差開墾田成即給本兵為永業自耕<lb/>
　　自餉彼無征倭險逺之苦又受田管業愈欣然樂<lb/>
　　從之恐後矣大率每兵一名納墾田二十五畆内<lb/>
　　除五畆為官田每畆量收子粒五六升則此三萬<lb/>
　　人可墾田七十五萬畆一嵗收官田子粒可八千<lb/>
　　餘石以備緩急之需至于畫地經野之法悉聽該<lb/>
<pb n="KR3j0161_WYG_036-13b"/>
　　廵撫司道官布置考其成功臣嘗見經畧標下有<lb/>
　　王宗聖者條陳沿邊井田圖式又有陳伯懌者言<lb/>
　　遼東墾田之利皆鑿鑿可行語云狂夫之言聖人<lb/>
　　擇焉若其可用便當依彷為之不可以人廢言也<lb/>
　　但各衛兵籍廢壊已久清覈須嚴及有餘丁規避<lb/>
　　民差依投勢豪者清查檢舉此一亷幹兵備官之<lb/>
　　力不費帑藏不煩轉輸不勞征調因其願赴之人<lb/>
　　心蠲其不急之徭役一呼而得勝兵三萬坐收兵<lb/>
<pb n="KR3j0161_WYG_036-14a"/>
　　食兩利之效備門庭之警扶肘腋之危何憚而乆<lb/>
　　不為此按明初宿重兵於畿輔至四五十萬不費<lb/>
　　一粒一芻及中葉而後猶有萬人自備糧糗願効<lb/>
　　力行間者後何不振乃爾耶昔人言祖宗之法惟<lb/>
　　祖宗能行之豈不信然<lb/>
　　陜西之屯<lb/>
　　崇禎十年陜西廵撫孫𫝊庭疏竊博考故牘洪武<lb/>
　　年間每軍額地一頃嵗徴正糧十二石餘糧十二<lb/>
<pb n="KR3j0161_WYG_036-14b"/>
　　石盡行收貯屯倉以正糧按月支給本軍以餘糧<lb/>
　　支給官軍糧俸餉不煩轉輸而倉廪充實兵不煩<lb/>
　　召募而士卒精强法至善也至永樂二十年奉詔<lb/>
　　減免餘糧六石然正餘一十八石猶然交倉按支<lb/>
　　法尚未壊也至正統二年以正糧十二石兑給本<lb/>
　　軍充餉免納免支止徴餘糧六石入倉而屯法大<lb/>
　　壊矣至後不知何時復將餘糧六石改為正糧一<lb/>
　　併兑軍免納而屯糧既不入倉屯地幾為私產莫<lb/>
<pb n="KR3j0161_WYG_036-15a"/>
　　可究詰矣陜西省下舊四衛因檄行西安府推官<lb/>
　　王鼎鎮清查除右䕶衛名𨽻秦府外先將左前後<lb/>
　　三衛各地查明酌古凖今推情定法按地起課即<lb/>
　　責辦於見今承種之人每上地一頃徴糧十八石<lb/>
　　中地量免三石下地又免三石每石折銀七錢總<lb/>
　　計三衛共該起課地三千三百二十七頃零徴銀<lb/>
　　三萬五千餘兩寛平易從無不翕然相安不呼籲<lb/>
　　以窘大農不加派以厲孑遺疏上上褒嘉之編修<lb/>
<pb n="KR3j0161_WYG_036-15b"/>
　　呉偉業疏臣嘗觀宋之諸臣慨然以郡縣削弱欲<lb/>
　　救其敝李綱請以三鎮置帥文天祥請以四閫分<lb/>
　　都統制今非常之原不可驟開然衛所者高皇帝<lb/>
　　所以修郡縣之備也事乆寖㣲虛糜廢弱今宜清<lb/>
　　餉覈軍甄别世職其不任者汰之以授有功特令<lb/>
　　大臣典䕶一省衛所許其徴辟幕僚收召義勇互<lb/>
　　相唇齒以壯干陬時不能用<lb/>
　　墾荒<lb/>
<pb n="KR3j0161_WYG_036-16a"/>
　　崇禎七年戸部疏查得北直河南山陜等處抛荒<lb/>
　　田土最多然有額内者原屬軍民有額外者原係<lb/>
　　曠土不屬軍民者也以額外言之沙礫斥鹵其中<lb/>
　　不無可耕民間自願開墾墾之或未畢力耕之或<lb/>
　　未獲利官府隨而起科此科一起便無脱理將來<lb/>
　　水旱蕪治尚不可知目前小獲永逺包賠民雖至<lb/>
　　愚誰肯自貽伊戚故明明知其有利明明棄之額<lb/>
　　外難墾全在於此有如洪武十三年詔陜西河南<lb/>
<pb n="KR3j0161_WYG_036-16b"/>
　　山東北平等布政司及鳯陽淮安揚州廬州等府<lb/>
　　民間田土許儘力開墾有司無得起科又令山東<lb/>
　　河南開荒田地永不起科以此募民堅如金石信<lb/>
　　如四時民未有不應者此田原係額外不必起科<lb/>
　　但使地無不耕民能藏富朝廷之利已多此一議<lb/>
　　當急行者也以額内言之非軍則民或逃徙他鄉<lb/>
　　或見在無力田乆荒廢而人不敢耕即有司募民<lb/>
　　給帖耕種成熟未幾而本主至矣所在告訐不奪<lb/>
<pb n="KR3j0161_WYG_036-17a"/>
　　不休甚或已無本主而本戸爭之已無本戸而本<lb/>
　　管里長總旗爭之又或墾出膏腴大收花利則本<lb/>
　　地豪勢無不人人爭之而開墾者莫必其命招徠<lb/>
　　者反受其謗往往有之額内難墾又全在此有如<lb/>
　　洪武初令各處人民先因兵燹遺下田土他人開<lb/>
　　墾成熟者聽為已業業主已還有司於輔近荒田<lb/>
　　撥補又令復業人民見今丁少而舊田多者不許<lb/>
　　依前占䕶止許儘力耕墾為業見今丁多而舊田<lb/>
<pb n="KR3j0161_WYG_036-17b"/>
　　少者有司於輔近荒田驗丁撥付以此募民堅如<lb/>
　　金石信如四時民又未有不應者此項原係額内<lb/>
　　不畏起科但使人知恒產竭力耕耘官府之糧自<lb/>
　　辦此一議當急行者也至於清查隐占屯地宜首<lb/>
　　正疆界廵行阡陌按地畫圖從某至某有田若干<lb/>
　　屬某衛所係某旗軍管種只以見在著業為主方<lb/>
　　一里刻一石記其界址分其弓口錄其戸名通徧<lb/>
　　各處如此清查而屯之實地實籍舉在於此不必<lb/>
<pb n="KR3j0161_WYG_036-18a"/>
　　問簿書也比至夏秋成熟又復廵行按圖履畝此<lb/>
　　某某之屯果成熟者曾否納糧完則已否則立追<lb/>
　　果荒蕪者有無水旱灾則已否則必究通徧各處<lb/>
　　如此覆覈而屯之實成實虧舉在於此亦不必問<lb/>
　　簿書也如此清查覆覈果係著業而耕種勤納糧<lb/>
　　早者量行奨賞且奨賞其衛所之官名在籍中而<lb/>
　　無力耕種虛占抛荒者勒令退出另召軍民給帖<lb/>
　　開墾永為已業且罰治其衛所之官則隐占未有<lb/>
<pb n="KR3j0161_WYG_036-18b"/>
　　不清荒蕪未有不墾者矣不然屯在阡陌而求之<lb/>
　　於簿書屯在山谷而了之於衙署抄謄冊籍積習<lb/>
　　相蒙何時而破且纔有更端告訐因之而起奸豪<lb/>
　　肆騙良善人人自危甚則激變者有之矣又查得<lb/>
　　萬歴七年山東廵撫趙賢議青萊登三府海島二<lb/>
　　十餘處熟地八千餘畝令海防官軍往來耕食免<lb/>
　　納租税二十餘年又該廵撫鄭汝璧請撥登州軍<lb/>
　　兵渡海北長山諸島畫畝耕種收穫糧食運至郡<lb/>
<pb n="KR3j0161_WYG_036-19a"/>
　　治抵充軍餉三十三年長蘆廵鹽御史徐元正議<lb/>
　　山東島田開墾成熟已計萬餘今長蘆各場草場<lb/>
　　沿海一望無際乞要責成天津道專委分司徧歴<lb/>
　　各場不拘祖地無主荒地召募盡力開墾每頃每<lb/>
　　年止納課鹽四引有奇給與印帖永為巳業又令<lb/>
　　墾地之家抽壯為兵聨以保伍訓以武事無事兼<lb/>
　　捕盗賊有事驅之戎行俱經本部覆准施行此則<lb/>
　　登津往例今應查責兩處司道照此處置兵屯聽<lb/>
<pb n="KR3j0161_WYG_036-19b"/>
　　其自耕自食如不能行則此兵百無一用斷乎當<lb/>
　　撤毋令兩地虛糜新餉嵗至二十餘萬也<lb/>
　　古時軍國之需仰於西北而有餘今也軍國之需<lb/>
　　益以東南而不足蓋地有遺利應墾而不墾民有<lb/>
　　餘力宜務而不務此其本之失也夫濟兖之地非<lb/>
　　古井田之區三代所倚以給軍國者乎今荒沙漠<lb/>
　　漠彌望邱墟至於京畿之間亦復如是而各邊之<lb/>
　　地可知巳大抵官非其人理非其要膏腴之區貪<lb/>
<pb n="KR3j0161_WYG_036-20a"/>
　　併於巨室磽确之地荒失於小民而屯田壊矣務<lb/>
　　貪多者失於鹵莾困賦税者一切抛荒而農業隳<lb/>
　　矣所謂地有遺利民有餘力此之謂也沿邊諸郡<lb/>
　　宜倣趙充國屯田故事兼以眺錯募民耕塞下之<lb/>
　　議叅酌損益選京官之識見明逹幹望精密者分<lb/>
　　督其事叚界坵畫區析畝分閲其强壯優其食給<lb/>
　　隨地所宜務力於農乗其餘閒課之騎射昔韓重<lb/>
　　華之在唐釋罪吏耕邊田嵗償官逋四十萬斛又<lb/>
<pb n="KR3j0161_WYG_036-20b"/>
　　募人為屯田嵗省度支千三百萬軍不病饑冦不<lb/>
　　為害韓愈稱之以為兵農兼事務一而兩得至於<lb/>
　　腹内西北諸路必得如漢之趙過召信臣國初之<lb/>
　　陳脩其人者分方經理相原隰之宜立旱澇之備<lb/>
　　定肥瘠之區寛税賦之額居止而作者使循其舊<lb/>
　　流亡而復者各歸之田湖蕩之間可以水耕者則<lb/>
　　引水鑿渠高衍之地可以陸種者則分疆定界務<lb/>
　　使人各歸農農各力田地各樹藝藝各得力天下<lb/>
<pb n="KR3j0161_WYG_036-21a"/>
　　而不長治乆安未之有也<lb/>
　　宋紹興五年屯田郎中樊賓言荆湖江南與兩浙<lb/>
　　膏腴之田彌亘數千里無人可耕則地有遺利中<lb/>
　　原士民扶携南渡幾千萬人則人有餘力若使流<lb/>
　　寓失業之人盡田荒閒不耕之田則地無遺利人<lb/>
　　無遺力以資中興可見今稱財賦之區者昔固曠<lb/>
　　土也<lb/>
　　韓愈謂賦出天下而江南居十九以今觀之浙東<lb/>
<pb n="KR3j0161_WYG_036-21b"/>
　　西又居江南十九而蘇松常嘉湖五郡又居兩浙<lb/>
　　十九也今國家都燕嵗漕江南米四百餘萬石以<lb/>
　　實京師而此五郡者幾居江西湖廣南直𨽻之半<lb/>
　　自宣徳正統以來每擇任有心計重臣廵撫其地<lb/>
　　蓋以此地朝廷國計所資故也若不曲為經理恐<lb/>
　　如往昔膏腴仍變為荒閒天下事不可言矣<lb/>
　　從來大臣未有不留心民事而可為大臣者他不<lb/>
　　具論如元相王鶚因懐孟路勸農官王秉中入朝<lb/>
<pb n="KR3j0161_WYG_036-22a"/>
　　即訪問枋口去路六十里屬濟源縣所開水利即<lb/>
　　今溉田幾何秉中曰水舊名古秦渠蓋魏末司馬<lb/>
　　孚創脩至隋盧賁復開治唐太和間河陽節度使<lb/>
　　大加疏導溉河内河陽温濟武陟五縣民田五千<lb/>
　　餘頃宋天聖初枋堰始壊至是秉中復為起廢又<lb/>
　　云初興役時掘地丈餘得栢枋數十段稱曰枋口<lb/>
　　豈因是得名乎觀相國亟以民事為問而任事者<lb/>
　　對荅詳明如此俱可以為後世法<lb/>
<pb n="KR3j0161_WYG_036-22b"/>
　　畿輔墾田<lb/>
　　葉春及疏臣嘗讀司馬遷所為貨殖傳列致富人<lb/>
　　十數家具道盬鹽鐵冶丹穴厄茜之事與王者埒<lb/>
　　家不訾津津矣及敘白圭觀變趨時若猛獸鷙鳥<lb/>
　　之發必以李悝務盡地力先之然後知遷傷切於<lb/>
　　世憤其所為末作濫而本業衰也故曰本富為上<lb/>
　　末富次之此豈昧於大較悦奇勝惡治生之正道<lb/>
　　哉呰窳之人負郭千頃荒蕪不治持籌執筴以爭<lb/>
<pb n="KR3j0161_WYG_036-23a"/>
　　刀錐指計僮奴扼吭而誅其入所謂舍萬金之產<lb/>
　　而行乞於市也土田當闢古今諸儒具有論著大<lb/>
　　者在唐鄧汝頴陳蔡許雒荆襄淮楚間臣未敢論<lb/>
　　論畿甸中古者畿内謂之甸服粟米總秷於是而<lb/>
　　出所以省輸將便資給也國家建都北平古為燕<lb/>
　　國燕故諸侯宮闕城郭之壯麗玉帛會同之輻輳<lb/>
　　百官萬民之殷庶何敢仰望萬一然自文公以後<lb/>
　　立於彊國之間北廹强敵南拒大邦又嘗帥師爭<lb/>
<pb n="KR3j0161_WYG_036-23b"/>
　　馳中原乗勝逐北翺翔千里之外此其為費非㣲<lb/>
　　細矣蘇秦入燕時東有朝鮮遼東北有林胡樓煩<lb/>
　　西有雲中九原南有滹沱易水即今畿内東西所<lb/>
　　至視昔雖狹而南有渤海鉅鹿至於邯鄲濮陽蓋<lb/>
　　兼齊趙之地長短相互實亦當之昔者纎悉出於<lb/>
　　其國而今盡仰江南非所以富國息民也蘇秦謂<lb/>
　　燕足以棗栗粟支數年不言秔稻之事豈非人謀<lb/>
　　地利漸乃出哉臣觀往牒何承矩耕水田於河北<lb/>
<pb n="KR3j0161_WYG_036-24a"/>
　　虞集議海田於京東托克托大興營田西自西山東<lb/>
　　至遷民鎮南起保定河間北抵檀順皆從司農佃<lb/>
　　種欣慕之焉水泉陂塘之迹門堰捍築之方召募<lb/>
　　敕授之法器具工作之資蜃蛤粟米之富燦然可<lb/>
　　觀也按成式法往智數嵗之後其效立見此與轉<lb/>
　　呉會漕潞渚功相十利相百矣窮山澤計毫毛取<lb/>
　　贏萬里而直千里之内棄而不收甚可惜也然出<lb/>
　　數十萬緡以為利本而取息于數載之逺非富厚<lb/>
<pb n="KR3j0161_WYG_036-24b"/>
　　之家不能貧者一日之入尚不足一日之用而何<lb/>
　　暇思乎其他蘇轍有言曰賈人之治產也將欲有<lb/>
　　為而無以為資者不以其所以謀朝夕者為之也<lb/>
　　取諸其不急之處指鹽鐵等今内帑金有未用者<lb/>
　　所謂不急非耶且富人之出錢也度其能償且在<lb/>
　　旦夕而後貸之興水利闢草萊亦旦夕可償者也<lb/>
　　雖然事議非難任難任非難用難用非難成難夫<lb/>
　　天下之人每病太怯不敢任事事偶相值謾然受<lb/>
<pb n="KR3j0161_WYG_036-25a"/>
　　命而不自量上雖用之常有輕之之意及其未成<lb/>
　　而奪其業古之君子先量其身而又要乎其君君<lb/>
　　能用之則受命而不辭不能用之不敢一日茍然<lb/>
　　以試而君亦專責之事終以濟故足述也方冊遐<lb/>
　　矣成化中都御史原傑經理鄖陽不可稱哉荆襄<lb/>
　　迤西沃壤千里蓬藋蒿萊實盡其利籍流民墾曠<lb/>
　　土得戸一十二萬君相委心豪傑效職亦千古之<lb/>
　　概也今朝廷之上望治如渴天下之大獨無一人<lb/>
<pb n="KR3j0161_WYG_036-25b"/>
　　可使乎抑洪武初天下土田八百四十九萬頃至<lb/>
　　𢎞治已失其半近日司農所入又多詘焉不耕之<lb/>
　　田固不少矣獨畿内哉藩府州縣雖有農官孰為<lb/>
　　朝廷任事者富强之道在任用矣<lb/>
　　徐貞明西北水利議當今經國訏謨其大且急孰<lb/>
　　有過於西北水利者乎雖然概而行之則效逺而<lb/>
　　難臻驟而行之則事駭而未信蓋西北皆可行也<lb/>
　　盍先之於畿輔畿輔諸郡皆可行也盍先之於京<lb/>
<pb n="KR3j0161_WYG_036-26a"/>
　　東永平之地京東永平之地皆可行也盍先之於<lb/>
　　近山瀕海之地近山瀕海之地皆可行也盍先之<lb/>
　　數井以示可行之端則效近而易臻事狎而人信<lb/>
　　又恐其難於遥度也則又褁糧屬二三解事者走<lb/>
　　永平傍海近山之境相度而經畧之既得其水土<lb/>
　　之宜疆理之詳始信其事之必可行京東輔郡而<lb/>
　　薊又重鎮固股肱神京緩急所必須者矧今地負<lb/>
　　山控海負山則泉深而土澤控海則潮淤而壤沃<lb/>
<pb n="KR3j0161_WYG_036-26b"/>
　　水利尤易易也予所屬二三解事者蓋遍歴山海<lb/>
　　之境閲兩月而返披圖出示如指諸掌也為言諸<lb/>
　　州邑泉從地湧一決而通水與田平一引而至比<lb/>
　　比皆然姑摘其土膏腴而人曠棄即可脩舉以兆<lb/>
　　其端者自西歴東如密雲縣之燕樂莊平峪縣之<lb/>
　　水峪寺及龍家務莊三河縣之唐會莊順慶屯地<lb/>
　　皆其著者薊州城北則有黄厓營城西則有白馬<lb/>
　　泉鎮國莊城東則有馬伸橋夾林河而下城南則<lb/>
<pb n="KR3j0161_WYG_036-27a"/>
　　有别山舖及夾隂流河而下至於隂流淀疏渠皆<lb/>
　　田也遵化西南平安城夾運河而下及沙河舖地<lb/>
　　方乂鑯厰湧珠湖以下至韭菜溝上素河下素河<lb/>
　　百餘里夾河皆可成田遷安縣北徐流營山下湧<lb/>
　　出五泉合流入桃林河又三里橋湧泉流出灤河<lb/>
　　又蠶姑廟湧泉成河與灤相接夾河皆可田之地<lb/>
　　盧龍縣燕河營湧泉成河及營東五泉湧漫四出<lb/>
　　至張家莊撫寜縣西臺頭營河流亦是燕河營湧<lb/>
<pb n="KR3j0161_WYG_036-27b"/>
　　泉而來皆可田自西以東如豐潤縣南則大寨及<lb/>
　　刺榆坨史家河大王莊之地東則榛子鎮西則鴉<lb/>
　　洪橋夾河五十餘里皆可田玉田縣清莊塢導河<lb/>
　　可田後湖莊疏湖可田三里屯及大泉小泉引泉<lb/>
　　可田其間有民所不業之地有屯地有牧馬草地<lb/>
　　屯草之地屬於官官則闢其蕪而收其利不難也<lb/>
　　至於民不業者召民業之官為助其力何至連阡<lb/>
　　以棄鞠為茂草乎至於瀕海可田則自水道沽關<lb/>
<pb n="KR3j0161_WYG_036-28a"/>
　　黒崖子墩起至開平衛南宋家營之地東西度之<lb/>
　　百餘里南北度之百八十里皆𨽻豐潤其地與呉<lb/>
　　越瀕海之沃區相等今雈葦彌望而繫名於勢族<lb/>
　　然葦之利㣲即勢族亦無厚入於其間也若如呉<lb/>
　　越人田而耕之則利十倍於葦即捐其一以與勢<lb/>
　　族使不失其舊入勢家亦何憾焉昔虞文靖公之<lb/>
　　議東極遼海南濱靑徐瀕海皆可田之地今豐潤<lb/>
　　實其中境欲舉其議而行之兹非其先當致力者<lb/>
<pb n="KR3j0161_WYG_036-28b"/>
　　乎蓋先之京東數處以兆其端而京東之地皆可<lb/>
　　漸而行也先之京東以兆其端而畿内而列郡皆<lb/>
　　可漸而行也先之畿内列郡而西北之地皆可漸<lb/>
　　而行也在邊陲則先之薊鎮而諸鎮皆可漸而行<lb/>
　　也至於瀕海則先之豐潤而遼海以東靑徐以南<lb/>
　　皆可漸而行也夫事有小用則宜大則局而不通<lb/>
　　大用則宜小則窘而難布兹其試之一井究之天<lb/>
　　下無不利者事有旦夕計功而逺猷不存積久考<lb/>
<pb n="KR3j0161_WYG_036-29a"/>
　　成而近效難覩兹其暫之嵗收乆之永頼無不利<lb/>
　　者特肇端於京東數處因而推之西北一嵗開其<lb/>
　　始十年究其成而萬世席其利矣<lb/>
　　左光斗屯田水利疏萬歴四十七年屯田御史左<lb/>
　　光斗題為足餉無過屯田屯田無過水利懇乞聖<lb/>
　　明申飭當事着實舉行以濟急需以圖永頼事臣<lb/>
　　㓜聞父老言東南有可耕之人而無其田西北有<lb/>
　　可耕之田而無其人既候命闕下間取農書水利<lb/>
<pb n="KR3j0161_WYG_036-29b"/>
　　及古人已試陳迹畧一講求頗得大意適承乏屯<lb/>
　　牧耕當問奴此其職已方今東事正興籌邊無䇿<lb/>
　　十八萬<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>腹之兵待八百萬畫餅之餉催外解之<lb/>
　　檄如火而不可得來求内解之涕如雨而不能得<lb/>
　　去止有漕運一脉而民力已竭加以旱乾水溢接<lb/>
　　濟不全河竭海漂種種難測其他意外之事中梗<lb/>
　　之患且未忍言若不汲汲講三年九年之儲而局<lb/>
　　局為不終朝不終夕之計臣愚不知其可蚤夜以<lb/>
<pb n="KR3j0161_WYG_036-30a"/>
　　思只有屯田可以救急而今之屯田者不過按籍<lb/>
　　徴糧期於及額而已間有隐占多不可問然亦不<lb/>
　　必問也惟是西北不患無地而患不能墾以臣所<lb/>
　　聞京以東畿以南山以東兩河以南以北荒原一<lb/>
　　望率數十里高者為茂草窪者為沮洳豈盡其地<lb/>
　　利哉特不墾耳其不墾者苦旱兼苦澇也其苦旱<lb/>
　　與澇者唯知聽命於天而不知有水利也一年而<lb/>
　　地荒二年而民徙三年而地與民盡矣今有道於<lb/>
<pb n="KR3j0161_WYG_036-30b"/>
　　此使上之不為魃而下之不為魚相反而相為用<lb/>
　　去全害而得全利何憚而乆不為此謹陳上屯田<lb/>
　　水利三因十四議惟皇上採擇焉其一曰因天之<lb/>
　　時五行之用誰能去水三江震澤禹貢所稱厥土<lb/>
　　塗泥厥田下下昔之汙萊今之沃壤何常之有邇<lb/>
　　見莞蒲魚鱉蜃蛤之屬到處有之自南而北風氣<lb/>
　　固然而謂水偏利在南偏害在北火耕水耨缺五<lb/>
　　行之二名曰誣天其一曰因地之利引漳溉鄴渠<lb/>
<pb n="KR3j0161_WYG_036-31a"/>
　　鄭富秦龍首渠漢世尤盛民之歌曰涇水一石其<lb/>
　　泥數斗且溉且糞長我禾黍河源如昨地脉未改<lb/>
　　而謂水偏利在古偏害在今使瓠子之歎長興宣<lb/>
　　房之績不顯名曰誣地其一曰因人之情南人惜<lb/>
　　水如惜血北人畏水如探湯習固使然亦未見其<lb/>
　　利耳翟方進壊陂而黄鵠之怨興召杜開陂而父<lb/>
　　母之歌作有之以為利死且不避近日京東一𢃄<lb/>
　　多所開濬浸浸已見其利所在州縣亦知有爭水<lb/>
<pb n="KR3j0161_WYG_036-31b"/>
　　者矣臣私喜之而謂水不宜北北不慣水拂耕鑿<lb/>
　　之情而失田民之利名曰誣人禹功明徳惟是平<lb/>
　　水土濬溝洫而巳未有不治河而治田者支流既<lb/>
　　分而全流自殺下流既洩而上流自安無昏墊之<lb/>
　　害而有灌溉之利此濬川之當議也沿河地方唯<lb/>
　　運河不敢開洩外其餘源流瀦委是不一水陂塘<lb/>
　　堤堰是不一用或故迹之可尋或方便之可設工<lb/>
　　力多者官為量給費少者聽民自舉惟無水之處<lb/>
<pb n="KR3j0161_WYG_036-32a"/>
　　不必鑿空尋訪以蹈即鹿無虞之戒則疏渠之當<lb/>
　　議也秦漢之世鑿地為港掘地為井汲而得灌以<lb/>
　　一畝一鍾即東南地高水下車而溉之上農不能<lb/>
　　十畝北方水與地平數十頃直移時耳事半功倍<lb/>
　　難易懸殊則引流之當議也河流漸下地形轉高<lb/>
　　逺引不能平引不可將若之何其法䦨河設壩以<lb/>
　　壅之大約如囊沙之意或壅二三尺或壅四五尺<lb/>
　　然後平而引之水與壩平流從上度遞流而下節<lb/>
<pb n="KR3j0161_WYG_036-32b"/>
　　節壅之亦復如是蓋不能俯地以就水而惟升水<lb/>
　　以就地支河淺流最宜用此即如滏陽一河發源<lb/>
　　以至出口約七八百里得其利者僅一二縣餘皆<lb/>
　　以低下棄去不曉此法故也則設壩之當議也蓄<lb/>
　　洩不時泛溢為害加以秋水時至百川灌河壊民<lb/>
　　禾稼蕩民廬舍往往有之惟於入水之處設斗門<lb/>
　　以時啓閉旱則開之澇則塞之出水之處反是此<lb/>
　　建閘之當議也沿山帶溪最易導引山水暴漲沙<lb/>
<pb n="KR3j0161_WYG_036-33a"/>
　　石壓衝再行挑洗勞費不償其法順水設陂以障<lb/>
　　之用支河不用河身支以上溉身聽其下行此設<lb/>
　　陂之當議也而必概種秔稻恐不素習得利轉㣲<lb/>
　　隨其高下聽其物宜宜粱宜菽宜薏宜芋宜蔬惟<lb/>
　　意所適總之水源一開灌旱地之利勝水田之利<lb/>
　　一倍每畝之值亦增價三倍漸漸由而不知通而<lb/>
　　不倦而焦原盡澤國矣則相地之當議也春夏澆<lb/>
　　灌常苦水少秋冬無所用之常苦水多儲有餘以<lb/>
<pb n="KR3j0161_WYG_036-33b"/>
　　代不足法用池塘濱淀以積之既可儲水待旱兼<lb/>
　　可種魚蒔蓮每見南方百畝之家率以五畝為塘<lb/>
　　水不勝用利亦如其畝之所入何不倣而行之而<lb/>
　　五家一塘或十餘家一塘居然同井遺意而築塘<lb/>
　　尤易于浚井但期築做如法可以注水不漏惟原<lb/>
　　窪下之處不必另設則池塘之當議也以一教十<lb/>
　　以十教百必用南人而南人寜為農夫不欲為農<lb/>
　　師北地徭輕江南役重以走利如騖之情乗避徭<lb/>
<pb n="KR3j0161_WYG_036-34a"/>
　　如虎之勢吾土雖美樂郊可適但著為律令永為<lb/>
　　世業不得一二年後即行告奪將負耒而來争先<lb/>
　　恐後舉鍤為雲決渠為雨此之謂也則招來之當<lb/>
　　議也四民之業迭相為用南方士子不得志有司<lb/>
　　則棄為胥吏舞文犯科往往此輩若倣漢世力田<lb/>
　　之科令墾田若干畝許令占籍而又不礙地方本<lb/>
　　額且令官司與之講明水學如胡瑗之教授門人<lb/>
　　不猶愈于白鏹而鬻靑衿者乎蓋先師與后稷並<lb/>
<pb n="KR3j0161_WYG_036-34b"/>
　　位勝與倚頓爭坐也則力田之科當議也虞文靖<lb/>
　　公建議于元泰定之時聽富民欲得官者能以萬<lb/>
　　夫耕則為萬夫長千夫百夫亦如之今其意可師<lb/>
　　也若令各屯衛所官軍及經歴俱以墾田多寡加<lb/>
　　級雖格外之勞來實本等之職業於計甚便今議<lb/>
　　者動抑豪强防其兼併不知富者樂耕則貧者轉<lb/>
　　貸但得地無曠土土無遺税何妨勲戚貴近大賈<lb/>
　　富商駢集而來徙豪實塞實用此意則募富開爵<lb/>
<pb n="KR3j0161_WYG_036-35a"/>
　　之當議也宋廵行使者分道四出民苦不便蘇軾<lb/>
　　力非之而治杭之日脩治西湖欲天下盡興水學<lb/>
　　母亦行之介甫則不善行之文忠則善耳今水利<lb/>
　　之銜猶設而勸農之義無聞至於有司多所不解<lb/>
　　但得撫道而下個個得人又皆講求之熟路已試<lb/>
　　之成事如懐隆靖逺河内磁州海島先後諸賢分<lb/>
　　滿布列彼此呼應官無添設之煩民無追呼之擾<lb/>
　　穡人成功田畯至喜則擇人之當議也天津一處<lb/>
<pb n="KR3j0161_WYG_036-35b"/>
　　舊撫汪應蛟墾水田八千畝設兵二千用充額餉<lb/>
　　今援遼千名即八千畝多蕪且有申言種榖不如<lb/>
　　取葦者廢興由人良可浩歎誠得練習明作一將<lb/>
　　官領兵數千屯之而天津一帶不足墾也永平負<lb/>
　　山瀕海擇官而墾亦如之附近關外得榖一石足<lb/>
　　抵漕之五石且屯且練用備不虞則擇將之當議<lb/>
　　也或者曰游惰之軍不任耰鉏是不然近見出關<lb/>
　　觳觫之狀視關内如春臺壽域若練其老弱使盡<lb/>
<pb n="KR3j0161_WYG_036-36a"/>
　　力南畝死且不憾而又計田行賞比於得級如宋<lb/>
　　給事廖剛之䇿其言曰執耒之勞較之操戈之危<lb/>
　　豈不特易夫驅之戰與驅之耕臣固知其必悦也<lb/>
　　則兵屯之當議也臣所言者止於臣屬耳由畿輔<lb/>
　　而九邊由關内而關外豈乏充國其人又豈乏武<lb/>
　　侯子儀其人而坐令金城祁山河中之績為千古<lb/>
　　絶盛哉此數議者不煩公帑不勞民力而又皆田<lb/>
　　里樹畜老農常談無甚高論舉朝皆言其可行當<lb/>
<pb n="KR3j0161_WYG_036-36b"/>
　　事亦見為當行而不肯力行國家無事既以因循<lb/>
　　而不行有事又以張皇而不及行農既疲於養兵<lb/>
　　而不耕兵又恥於為農而不耕謂見效遲在三年<lb/>
　　之後而三年後復然謂大利遲在十年之後而十<lb/>
　　年後復然譬之富人衣珠而餓死豈不惜哉元末<lb/>
　　年東南有梗始思虞文靖之言倣其意設海口萬<lb/>
　　戸業已無及乞張士誠貸米數百斛反覆告急僅<lb/>
　　乃得之而終無救於亡矣可不寒心先臣徐貞明<lb/>
<pb n="KR3j0161_WYG_036-37a"/>
　　曾以尚寳專理此役而事出創議難與慮始且欲<lb/>
　　以一身兼禹稷之任大開河工復井田之遺省東<lb/>
　　南之運語近迂闊會忌者而止乃其意不可磨也<lb/>
　　今潞水客談及治田存稿具在任事之難令人追<lb/>
　　恨無已今時勢廹矣過此不行更無行時伏乞明<lb/>
　　天子照臨於上賢公卿百執事主持於下各舉所<lb/>
　　知知人善任更祈勅下戸部酌議委妥轉行所司<lb/>
　　着實舉行勿狃故事勿急速效勿憚事始勿撓事<lb/>
<pb n="KR3j0161_WYG_036-37b"/>
　　終載入考成一切有司首課農政田野不治即異<lb/>
　　能高等亦註考下下其有不習者孳孳求講務期<lb/>
　　曉暢躬自勸相單騎廵行阡陌問民疾苦不得勞<lb/>
　　民煩費無益民功小有嫌怨臣等力為主張迨試<lb/>
　　有成效破格超遷永著為令庻幾小墾小利大墾<lb/>
　　大利小利在地闢而民聚民聚則墾者愈多大利<lb/>
　　在粟賤而民饒民饒則墾者愈易生聚漸繁和糴<lb/>
　　轉便即不必省東南之漕而亦不專靠東南之運<lb/>
<pb n="KR3j0161_WYG_036-38a"/>
　　矣<lb/>
　　給事中魏呈潤水利疏臣聞農者天下之大本也泉<lb/>
　　流灌溉所以育五穀也是以山澤通氣天下収其成<lb/>
　　功雨晹示徵王者因之爭美比者滹沱諸河乾可步<lb/>
　　涉東光等淺轉漕若石近京數百里一望赤地假十日<lb/>
　　不雨哀此勞民多稼少穫何以御歲臣聞雨者天地<lb/>
　　之和氣霏潤上騰而後雲滃澤解洋溢頃畝是以山<lb/>
　　居知雨非山之能厭浥也山必有澤燥濕相蒸而變<lb/>
<pb n="KR3j0161_WYG_036-38b"/>
　　化生高下相感而雨水成夫天下之水自足灌天下之<lb/>
　　田而每苦於不能用天下之田自足給天下之生而每<lb/>
　　苦於不能穫周禮曰幽州藪曰貕養其川河泲其浸菑<lb/>
　　時冀州藪曰揚紆其川漳其浸汾潞言水澤至沃也<lb/>
　　國家定鼎於燕用幽冀以爲畿輔負重山面平陸奥<lb/>
　　衍之利甲于東南若疏其上源自涓滴傳而致之何<lb/>
　　田不充何漕不裕惟北方不知蓄水聽其自旱自雨<lb/>
　　自盈自涸而莫之均節故潦蕩則遍地巨浸炎烈<lb/>
<pb n="KR3j0161_WYG_036-39a"/>
　　則滿眼砂礫一遇饑嵗比室如懸民之凋敝極矣<lb/>
　　昔舜命禹治水至千百年獲其利而考其言曰决<lb/>
　　九川距四海濬畎澮距川也此之謂水政即農政<lb/>
　　也漕政也自秦開阡陌廢井田而溝澮之制始湮<lb/>
　　漢唐而後日受河決之害夫以數丈之河挾五六<lb/>
　　月之霪霖而無有旁地以停蓄之其潰軼也固宜<lb/>
　　此潦害也潦時不收之為利一或天靳其澤地屯<lb/>
　　其膏遂致焦燬而無所措此旱害也夫聖人在上<lb/>
<pb n="KR3j0161_WYG_036-39b"/>
　　水旱不能為之災其時沿河之水無一勺不疏如<lb/>
　　血脉是以沿河之地無一畝不化為膏腴今近畿<lb/>
　　州縣之間自守令而上水利河屯等官各有司存<lb/>
　　矣請勅下撫按分責所𨽻監司務以疏瀹水土為<lb/>
　　事凡地形高窪之勢源委分合之宜古今通塞之<lb/>
　　故與夫興作之緩急工程之多寡一一循行而咨<lb/>
　　度之然後編冊以獻曰某處可復為大渠逹於漕<lb/>
　　河某處可復為中渠逹於大渠而小渠諭令自開<lb/>
<pb n="KR3j0161_WYG_036-40a"/>
　　濬也冊已陳矣其力役之費不盡需之官帑亦不<lb/>
　　盡需之民間需之官帑者則以付之罪人操畚鍤<lb/>
　　而往從之徒計里而杖計丈不然則常平之積可<lb/>
　　間給焉需之民間者因水之所利而用之利在一<lb/>
　　井則役一井之民利在一邑則役一邑之民利在<lb/>
　　隣邑者隣邑助之利及隣郡者隣郡助之皆官預<lb/>
　　為會計而民不苦於追求則無不趨事之人也趨<lb/>
　　事衆則水利廣總其全力既可以致逺分其餘力<lb/>
<pb n="KR3j0161_WYG_036-40b"/>
　　并可以潤槁矣昔管仲之相齊也其説曰聖人之<lb/>
　　治於世也其樞在水是以自脩封脩界以至於脩<lb/>
　　制十仭見水不大潦五仞見水不大旱葢誠急富<lb/>
　　國而盡地利也曩者月食差度皇上既治歴明時<lb/>
　　法堯之開天兹雨澤愆期䖍禱方應臣愚以為皇<lb/>
　　上亦當濬川導泉紹舜之闢地誠及此時舉地利<lb/>
　　而經理之富民不能供貧民之役必轉募田間而<lb/>
　　窘於耕者得食於工一利也旱則蓄其流澇則宣<lb/>
<pb n="KR3j0161_WYG_036-41a"/>
　　其溢瘠產化為沃土流民漸次復業二利也水道<lb/>
　　與田疇相通譬咽喉之氣逹於肺臟靡不虛而咸<lb/>
　　通漕事可以早濟三利也北地種植既多即粟米<lb/>
　　芻茭俱將輸之天府逺可省額外之徴而近可蠲<lb/>
　　召買之役四利也原野之間有溝有防高下自成<lb/>
　　天塹窺關探丸之盗不敢援弓而馳馬五利也夫<lb/>
　　不費太倉之金錢而坐獲此五利何不可為也要<lb/>
　　以瀦防溝渠之法不獨衛輝真定以南濟寜以北<lb/>
<pb n="KR3j0161_WYG_036-41b"/>
　　可以漕運計而已天下無不可用之水無不可用<lb/>
　　水之地如呉起之用魏也引漳水溉鄴而河内富<lb/>
　　鄭白之先後用秦也舉雲決雨涇水一石其泥數<lb/>
　　斗而關中沃李冰之為蜀守也壅水作堋穿二江<lb/>
　　通舟楫而諸郡徧溉今遺迹具在若乃呉越州郡<lb/>
　　則引太湖苕霅諸溪之水汝南九江引淮東海引<lb/>
　　鉅定太山下引汶并州西南若汾若沁盡可引注<lb/>
　　為農田他小渠者不可彚紀也第舉之有序不至<lb/>
<pb n="KR3j0161_WYG_036-42a"/>
　　或興或廢委為不急之務則無地不耕無人不屯<lb/>
　　水之為利當與天澤上下同流矣傳曰雨者水氣<lb/>
　　之所化然則水利脩又所以致雨之術也臣𣺌學<lb/>
　　寡識敢因霖雨而效㣲忠若此<lb/>
　　近畿水利昔何承矩建議於宋於河北諸州興建<lb/>
　　水利發戍兵萬八千人開泊種稻民頼其利即今<lb/>
　　河間保定淀泊之區也虞集建議於元謂京東瀕<lb/>
　　海之地海潮日至淤為沃壤宜用浙人之法築堤<lb/>
<pb n="KR3j0161_WYG_036-42b"/>
　　捍水為田聽富民欲得官者合其衆分授以地官<lb/>
　　定其畔以為限能者授以萬夫之長千夫百夫亦<lb/>
　　如之察其惰者而易之三年後視其成以地之高<lb/>
　　下定額以次漸征之五年有積蓄命以官就所儲<lb/>
　　給以祿十年不廢得以世襲如軍官之法時善其<lb/>
　　言而莫能行至正間丞相脱脱復議西自西山南<lb/>
　　自保定河間北抵檀順東及遷民鎮召募江南民<lb/>
　　師立法佃種給鈔五百萬錠以供牛種即虞集之<lb/>
<pb n="KR3j0161_WYG_036-43a"/>
　　議也時天下已亂欲行已晚危素為大農墾田於<lb/>
　　雄霸二州相地授畧薙除荊棘闢田幾千萬畝以<lb/>
　　補漕運之缺夫固本足用不行於平日而僅行於<lb/>
　　衰亡之時此元人之失䇿也<lb/>
　　萬歴庚子保定廵撫汪應蛟海濱屯田有效疏天<lb/>
　　津葛沽一帶地從來斥鹵不耕種臣謂以閩浙治<lb/>
　　地之法行之未必不可為稻田今春買牛制器開<lb/>
　　渠築堤葛沽白塘二處耕種五千餘畝内水稻畝<lb/>
<pb n="KR3j0161_WYG_036-43b"/>
　　收四五石種薥荳者得水灌溉亦畝收一二石惟<lb/>
　　旱稻以鹹立槁始信閩浙之法可行於北海而斥<lb/>
　　鹵可變為膏腴也天津為神京牖戸開府設鎮其<lb/>
　　地益重見在水陸兩營兵四千人嵗費餉六萬四<lb/>
　　千餘兩俱加派民間若盡依今法為之開渠以通<lb/>
　　蓄洩築堤以防水澇每千頃各致榖三十萬石以<lb/>
　　七千頃計之可得榖二百萬石非獨天津之餉取<lb/>
　　給而省司農之轉饋無不可者且地在三岔河海<lb/>
<pb n="KR3j0161_WYG_036-44a"/>
　　潮上溢可以灌溉白塘地無糧差白塘以上為静<lb/>
　　海縣糧差每畝一分八釐民願賣則給價不願則<lb/>
　　給種於民情無拂請以防海官軍用之於海濱墾<lb/>
　　地每嵗開渠築堤可成田數百頃一面召募居民<lb/>
　　承領數年之後荒田漸闢各軍兵且屯且守民間<lb/>
　　可省養兵之費重地永資保障之安矣<lb/>
　　天啓中屯田都御史董應舉疏臣近到天津歴何<lb/>
　　家圏白塘口雙港辛莊羊馬頭大人莊鹹水沽泥<lb/>
<pb n="KR3j0161_WYG_036-44b"/>
　　沽葛沽見汪司農往日開河舊蹟猶存可作水田<lb/>
　　甚多荒廢不久開之甚易一畝農工止用八錢可<lb/>
　　得粟三石三斗久荒者畝用農工一兩其挑濬舊<lb/>
　　河為力不多只須挑濬數尺明年萬石之糧可必<lb/>
　　也按天津水田議之者科臣解學龍也前董應舉<lb/>
　　所開四當口及䨇白二港又同知盧觀象所開何<lb/>
　　家圏皆得米萬石轉餉關門此亦曩行水利之明<lb/>
　　效也後盡汙萊矣<lb/>
<pb n="KR3j0161_WYG_036-45a"/>
　　嘉靖三年大理卿鄭岳言臣勘事陜西道經畿内<lb/>
　　河南見太行西倚潼關東繞懐衛北及燕冀水皆<lb/>
　　東注南入於海盧易滹沱琉璃漳洺衛沁洛瀍其<lb/>
　　大也宜令瀕水開田築堤鑿渠平疇無水者量濬<lb/>
　　畎澮或為陂塘下通水泉上蓄雨潦數年之後皆<lb/>
　　為沃壤矣此經國至計所謂待其人而後行也<lb/>
　　古時西北水利魏史起引漳水溉鄴鄴以富秦開<lb/>
　　鄭國渠溉舄鹵之地四萬餘頃關中為沃野秦以<lb/>
<pb n="KR3j0161_WYG_036-45b"/>
　　富强漢文翁溉灌繁田千七百頃而蜀饒白公穿<lb/>
　　渠引涇水溉田四千五百餘頃而以饒富馬援引<lb/>
　　洮水種秔稻而狄道並塞之民得以樂業虞詡復<lb/>
　　三郡激河浚渠為屯田而省内郡之費此前人興<lb/>
　　水利於西北之明效也<lb/>
　　限田<lb/>
　　崇禎庚辰工部主事李振聲請限田一品官田十<lb/>
　　頃屋百間二品官田九頃屋九十間以是為差逾<lb/>
<pb n="KR3j0161_WYG_036-46a"/>
　　限者房屋入官變價充餉田地入官為公田有㫖<lb/>
　　下部議禮部侍郎蔣徳璟出揭駁之謂限田起於<lb/>
　　井田三代時有井田故田可限也自秦而後經界<lb/>
　　廢矣漢董仲舒始建議限田李翺元稹林勲皆祖<lb/>
　　其説非不雅志三代為抑富扶弱之圖然皆不見<lb/>
　　用惟漢王莾宋王安石賈似道三人力任為必可<lb/>
　　行而皆以擾民致亂似道至首捐已田萬畝為倡<lb/>
　　其法益峻其禍益酷由此思之法非不善而井田<lb/>
<pb n="KR3j0161_WYG_036-46b"/>
　　既湮勢固不能行也説者謂開創之初戸田稀少<lb/>
　　土地荒曠田尚可限故唐太宗嘗行之而未幾亦<lb/>
　　廢洪武初北方府縣近城荒地召人開墾有餘力<lb/>
　　者不限頃畝皆免三年租税仍免雜泛差徭又令<lb/>
　　北平山陜及江北等處民間田土儘力開墾不許<lb/>
　　起科甚且給以牛種田器不惟不限且恐其不能<lb/>
　　田大哉神謨卓冠千古惟令履畝丈量為魚鱗圖<lb/>
　　冊而嚴詭寄投充之禁則雖不言限田而限田之<lb/>
<pb n="KR3j0161_WYG_036-47a"/>
　　法亦行其中矣胡公世寜言立國者不於平定之<lb/>
　　初復古授田之制中葉而後安懐成俗而云均田<lb/>
　　田未易均也其説是矣然平定之初即欲計畝授<lb/>
　　田如三代制而不封建不井田總不能乆况中葉<lb/>
　　之後乎鄧徴君元錫謂有三難何者守令嵗月更<lb/>
　　改各懐一切莫慮經久一難也豪强兼并謗讟朋<lb/>
　　興二難也守令不能履畝而較必寄於吏胥上下<lb/>
　　其手豪右售賕貧弱抑勒名曰均田實滋弊孔故<lb/>
<pb n="KR3j0161_WYG_036-47b"/>
　　王莾王安石賈似道行之而亂皆生今反古之過<lb/>
　　也今欲足兵食莫如務農欲務農莫如貴粟惟在<lb/>
　　遵守國初重農諸欵行之如北平山陜河南江北<lb/>
　　諸處聽民盡力開墾三年不起科及課植桑棗脩<lb/>
　　治農田水利令府縣官考滿以農田水利桑棗為<lb/>
　　殿最如此庶民勸於耕而粟有三年六年之積以<lb/>
　　漸致太平倘亦捄時之急務乎<lb/>
　　蘆田<lb/>
<pb n="KR3j0161_WYG_036-48a"/>
　　計曹條議曰議者欲清南京太僕寺所𨽻草場地<lb/>
　　六十萬頃出佃價一兩使此法能行則可得銀六<lb/>
　　千萬利莫大焉然而不能也自馬草均派于田畝<lb/>
　　民間已忘其亊故江北尚有名目而其田本賤值<lb/>
　　不過數錢豈能頓增一兩江南田貴易増而竟莫<lb/>
　　可辨析茍欲徴其價必至攤𣲖此教之亂也愚以<lb/>
　　為蘆洲一項可以此意行之今沿江一帶田之利<lb/>
　　微洲之利重故洲必歸於豪勢兩豪相爭累年不<lb/>
<pb n="KR3j0161_WYG_036-48b"/>
　　止且甚至逞戈結營白日殺人而官不敢問祇以<lb/>
　　不煩佃價辦課輕㣲而影射易滋故不惜身命而<lb/>
　　爭之耳今得為之令曰某處某洲若干畝每畝納<lb/>
　　價若干不論業主他戸能納者聽既納之後永為<lb/>
　　世業舊業主不得爭民縱出佃價其利尚浮於田<lb/>
　　必爭先而納舊業主家能辦者唯恐失其利亦必<lb/>
　　競納不煩催督而可以得無限之資原其本始皆<lb/>
　　由白佃未為奪其所有既納之後永無相爭之端<lb/>
<pb n="KR3j0161_WYG_036-49a"/>
　　續有新增亦必遵此不得以水影㣲課先佃為辭<lb/>
　　利減事平爭端少息亦致治之權也計蘆政分司<lb/>
　　所轄見為畝三百三萬三千九百二十四如往年<lb/>
　　少試於如臯等處每畝納四五錢不等民無不樂<lb/>
　　從則分等量入亦不下百六七十萬可坐而致也<lb/>
　　若能命一幹官嚴為丈量度其隐蔽不啻一倍上<lb/>
　　而川蜀亦可倣行數百萬之利在一使者得人耳<lb/>
　　事集民樂又何患焉<lb/>
<pb n="KR3j0161_WYG_036-49b"/>
　　預備倉<lb/>
　　備荒之政莫善於預備倉成化中敕布按二司言<lb/>
　　洪武中州縣設預備四倉所以廣儲蓄備旱澇為<lb/>
　　民頼也比乆廢弛爾等督同各府州縣正官將原<lb/>
　　設四倉覈實見在儲蓄有無多寡之數仍儘各處<lb/>
　　在官贓贖金續糴粟備之有不敷聽於存留糧内<lb/>
　　借撥或於各里上中戸内勸助以充其看守倉者<lb/>
　　於附近里分僉殷實有行止者主之有通同官吏<lb/>
<pb n="KR3j0161_WYG_036-50a"/>
　　實收虛放為侵盗者論如律都司督同衛所正官<lb/>
　　於衛所地分置倉亦如之後都御史林俊題定預<lb/>
　　備倉所儲粟務三年積足周一嵗之食而後已大<lb/>
　　都五十里積粟三萬石百里積粟五萬石官儲中<lb/>
　　程者為稱職不及三分而上罰有差少六分課殿<lb/>
　　而給事中呉世忠言積貯之名歴代不一而常平<lb/>
　　義倉獨存於後世自臣觀之莫善於常平莫不善<lb/>
　　於義倉義倉之法凶年則散之豐年則歛之其初<lb/>
<pb n="KR3j0161_WYG_036-50b"/>
　　未嘗不善也然官與民償貸其弊易生方其貸也<lb/>
　　寄之於里胥而詐冐之名多迨其償也責之於里<lb/>
　　胥而徴求之弊作及其弊也里胥必詐與貧民通<lb/>
　　而許為詭詞貧民必甘與里胥市而覬為滅迹前<lb/>
　　者獲利後者效尤將歛散之粟與存者無幾矣其<lb/>
　　又弊有借止一石或償至十數石而不足借止一<lb/>
　　年或徴至十數年而未休下戸細民有寜賣子女<lb/>
　　甘流徙而不肯窺倉廪之門見官吏之面者以故<lb/>
<pb n="KR3j0161_WYG_036-51a"/>
　　粟竭於官有出而無入約爽於民有貸而無還其<lb/>
　　勢必盡廢而後已此義倉之弊也常平則不然豐<lb/>
　　年榖賤則增價而糴以為備凶年榖貴則減價而<lb/>
　　糶以濟饑願糴者與之而無所强願糶者受之而<lb/>
　　無所追其利常周而其本不仆故公私兩便今宜<lb/>
　　因義倉之舊更以常平之法量民數多寡以貯粟<lb/>
　　酌道里近逺以立倉每豐而糴委之於富民而計<lb/>
　　其數時凶而糶臨之以亷吏而主其衡糴不出一<lb/>
<pb n="KR3j0161_WYG_036-51b"/>
　　人人不過一石而又善為之處嚴為之法使所糴<lb/>
　　皆貧民而富者無所侵焉斯可矣或曰義倉之行<lb/>
　　饑者可徒手而得粟常平之設必轉貸糴本而粟<lb/>
　　始可得也其轉貸之際安知富人之不留難而徴<lb/>
　　取之時又安知富人之不侵漁乎臣應之曰天下<lb/>
　　無不弊之法為治者但當酌其弊之輕重而審處<lb/>
　　之常平立於漢義倉立於隋而用常平者常多用<lb/>
　　義倉者常寡常平每廢而猶存義倉隨起而即廢<lb/>
<pb n="KR3j0161_WYG_036-52a"/>
　　至於宋常平特置提舉之官而義倉無聞焉亦足<lb/>
　　明其法之善矣<lb/>
　　林希元救荒叢言臣聞救荒有二難曰得人難曰<lb/>
　　審戸難救荒有三便曰極貧之民便賑米曰次貧<lb/>
　　之民便賑錢曰稍貧之民便轉貸救荒有六急曰<lb/>
　　垂死貧民急饘粥曰疫病貧民急醫藥曰病起貧<lb/>
　　民急湯米曰既死貧民急募瘞曰遺棄小兒急收<lb/>
　　養曰輕重繫囚急寛恤救荒有三權曰借官錢以<lb/>
<pb n="KR3j0161_WYG_036-52b"/>
　　糴糶曰興工役以助賑曰借牛種以通變救荒有<lb/>
　　六禁曰禁侵漁曰禁攘盗曰禁遏糴曰禁抑價曰<lb/>
　　禁宰牛曰禁度僧救荒有三戒曰戒遲緩曰戒拘<lb/>
　　文曰戒遣使其綱有六其目二十有三備開於後<lb/>
　　編次以進總曰救荒叢言是皆往哲成規昔賢遺<lb/>
　　論臣嘗斟酌損益或已行而有效或欲行而未得<lb/>
　　或得行而未及謂可施於今日者也若夫恐懼修<lb/>
　　省降詔求言蠲租税以舒民困㪚居積以厚黎元<lb/>
<pb n="KR3j0161_WYG_036-53a"/>
　　皆人主救荒所當行則陛下已先得之不容臣言<lb/>
　　也至於賣軍職賣監生賣吏典乃不得已救急之<lb/>
　　事非盛世所當行則大臣已先言之不待臣言也<lb/>
　　陛下倘不以臣言為愚拙為迂踈乞勅部院詳議<lb/>
　　可否即賜施行<lb/>
　　潘潢積榖議查得先該戸部奏行天下府州縣官<lb/>
　　各照里社積榖備荒立格勸懲不為不密但如每<lb/>
　　一小縣十里之地三年之間不問貧富豐凶概令<lb/>
<pb n="KR3j0161_WYG_036-53b"/>
　　積穀萬五千石限數既多責效太速以致中才剝<lb/>
　　削取盈貪夫因緣為利往往嵗未及饑民已坐斃<lb/>
　　及遇凶荒公私俱竭為困愈甚臣聞田野縣鄙者<lb/>
　　財之本也垣窌倉廪者財之末也與其聚民脂膏<lb/>
　　以實倉儲孰與盡力溝洫以興水利昔宋儒朱子<lb/>
　　賑濟浙東所至原野極目蕭條惟見有陂塘處田<lb/>
　　苗蔚茂無異豐嵗於是益歎水利不可不修謂使<lb/>
　　逐村逐保各治陂塘民間可永無流離餓殍之患<lb/>
<pb n="KR3j0161_WYG_036-54a"/>
　　國家可永無蠲減糶濟之費此則救荒不如講水<lb/>
　　利明效大騐之可見者合無本部備行都察院轉<lb/>
　　行各處御史申明憲綱嚴督所屬凡境内應有圩<lb/>
　　岸壩堰坍缺陂塘溝渠壅塞務要趂時脩築堅完<lb/>
　　疏濬流通以備旱澇毋致失時有傷禾稼及因而<lb/>
　　擾害於民每季終預將疏築完壊備細緣由開報<lb/>
　　御史及總督水利官員不時廵歴勘驗如有申報<lb/>
　　不實及壊久不脩脩不完固或因而害民者並為<lb/>
<pb n="KR3j0161_WYG_036-54b"/>
　　不職從實按勘施行遇該考滿務查水利無壊方<lb/>
　　許起送有能為民興利如白起溉鄴鄭國開渠之<lb/>
　　利者具奏不次擢用該管官員亦照所轄完壊多<lb/>
　　寡分數定註賢否一體旌别其人分紙價贖罪贓<lb/>
　　罰銀錢香錢引契魚鹽茶酒等税不係解部者悉<lb/>
　　如御史王董賢等所言盡數糴榖入倉備賑不許<lb/>
　　分外分毫科罰侵尅庶幾藏富於民因地之利雖<lb/>
　　有旱乾水溢民無菜色管子所謂積於不涸之倉<lb/>
<pb n="KR3j0161_WYG_036-55a"/>
　　藏於不竭之府者用此道矣<lb/>
　　宋朱熹曾請於府得常平米六百石賑貸夏受粟<lb/>
　　於倉冬則加息計米以償自後隨年歛散小歉則<lb/>
　　蠲其息之半大饑則盡蠲之凡十有四年得息米<lb/>
　　造倉三間及以原數六百石還府以見儲米三千<lb/>
　　一百石以為社倉不復收息每石只收耗米三升<lb/>
　　以是一鄉之間雖遇凶年人不缺食熹又嘗言於<lb/>
　　上曰臣曾摹得蘇軾與林希書説熙寜中荒政之<lb/>
<pb n="KR3j0161_WYG_036-55b"/>
　　弊費多而無益以救之遲故也其言深切可為後<lb/>
　　來之鑒<lb/>
　　洪武間湖廣孝感縣言民饑請發預備倉糧以貸<lb/>
　　乏者太祖謂戸部臣曰朕嘗捐内帑之資付天下<lb/>
　　耆民糴粟以儲之正欲備荒歉以濟急民也若嵗<lb/>
　　荒民饑必候奏請道途往返民之饑死者多矣爾<lb/>
　　戸部即諭天下有司自今凡遇嵗饑則先發倉廪<lb/>
　　以貸民然後奏聞著為令<lb/>
<pb n="KR3j0161_WYG_036-56a"/>
　　本計<lb/>
　　明鄧元錫曰記載家言高皇帝方定金陵時諭太<lb/>
　　史令基起居注禕言今軍興四方民生苦甚吾欲<lb/>
　　舒其力且奈何基禕對曰師行必齎糧食上存此<lb/>
　　心幸甚然天下未底定紓民力宜未易及也上曰<lb/>
　　不然紓民力在均節財用在制常賦國家愛養生<lb/>
　　民猶保抱赤子惟恐傷之茍掊克以朘之雖慈父<lb/>
　　不能得之其子君安能得之民乎今當定賦節用<lb/>
<pb n="KR3j0161_WYG_036-56b"/>
　　崇本而抑末庶民力少有紓乎基禕頓首曰臣等<lb/>
　　愚所不及此仁政之本也永樂初湖廣夏税至後<lb/>
　　期戸部尚書郁新請案府州縣官稽緩罪治之文<lb/>
　　皇帝不許曰賦入但無失經制而可矣耕種有先<lb/>
　　後地里有逺近何可槩必任官牧民當察其難易<lb/>
　　而悉其情一主於利民茍罪其官必急責於民吾<lb/>
　　民殘矣其勿問洪熙初昭皇帝諭工部言古土貢<lb/>
　　隨地產不强其所無比年丹漆石青之類槩下郡<lb/>
<pb n="KR3j0161_WYG_036-57a"/>
　　縣徴郡縣廹小民鳩金幣轉買價騰踴百倍朝廷<lb/>
　　得不十一而民費以千百何痛也自今於出產地<lb/>
　　計直市母槩派毒吾民嗚呼聖神之計慮深矣<lb/>
　　給事中呉執御理財必本經術疏臣静觀今日國<lb/>
　　勢民情無如理財為急今諸臣為茍且之計者無<lb/>
　　不謂此時多事勢不得不出於權宜臣耳目孤陋<lb/>
　　不能逺引唐虞三代請舉祖宗朝多事者一折之<lb/>
　　可乎臣攷永樂初年承廢弛之後府庫空虛一時<lb/>
<pb n="KR3j0161_WYG_036-57b"/>
　　賜賚功臣大封親藩而又招集諸儒編輯大典未<lb/>
　　幾而有安南之役有營建京兆宫殿之役費以萬<lb/>
　　萬計而戸臣夏原吉殫力經營未嘗告乏豈今日<lb/>
　　之多事有踰是乎今諸臣為權宜之説者又無不<lb/>
　　謂此時民窮財盡勢不得不出於茍且臣竊謂天<lb/>
　　下之民未嘗窮而天下之財未嘗盡也惟主計者<lb/>
　　自為窮之盡之之計剜肉醫瘡去皮附毛令比屋<lb/>
　　脊脊嗷嗷府事之所以日虛泉流之所以日竭也<lb/>
<pb n="KR3j0161_WYG_036-58a"/>
　　臣耳目孤陋亦不能逺引唐虞三代請以㓜學所<lb/>
　　聞質之祖宗已行故事與諸臣一商確可乎聞之<lb/>
　　仲尼曰生財曰節用此兩言者已畧盡理財大端<lb/>
　　矣屯政鹽法生財之大者諸臣業已言之皇上業<lb/>
　　已行之臣故無容贅臣考祖宗時有曾泉者為氾<lb/>
　　水縣典史也涖事已勤然督農事稽女工時歴鄉<lb/>
　　村率民墾荒田以恢榖麥伐林木以贍財貨無牛<lb/>
　　具無紡織具者皆設處借之行之二年官有積貯<lb/>
<pb n="KR3j0161_WYG_036-58b"/>
　　民無窮乏以其羡餘造船以備儹運夫官至典史<lb/>
　　㣲矣殫心殷阜有殷阜之效如自典史以上何官<lb/>
　　不可倣此以自效乎陳壽之之廵撫延綏也開邊<lb/>
　　耕耘架梁採木不期月省費二十七萬葉盛之廵<lb/>
　　撫宣府也修復官牛官田之法墾田積糧以其餘<lb/>
　　嵗補戰馬一千八百餘匹修屯堡七百餘所此兩<lb/>
　　臣者治兵非不稱雄而其理財又如此凡為廵撫<lb/>
　　者若邊若腹獨不可倣此以自效乎至劉大夏之<lb/>
<pb n="KR3j0161_WYG_036-59a"/>
　　治淮鳯民饑奏裁光禄供辦也嵗省費銀錢八十<lb/>
　　餘萬趙璜因正徳中嵗派料價過濫遂取𢎞治前<lb/>
　　成例而裁之也所省嵗費亦不下數萬夫國家之<lb/>
　　經費有限而漏巵影没漸生其中主計者茍留心<lb/>
　　撙節此二者非其標的乎蓋泉流之通於天下也<lb/>
　　與天地並行不息而無一塵一忽不灌輸於斯民<lb/>
　　者故廵撫以下典史以上無一臣非皇上保民之<lb/>
　　人即無一臣非皇上理財之人為計臣者當大宏<lb/>
<pb n="KR3j0161_WYG_036-59b"/>
　　經術以急濟時艱為生為節務與諸臣實實求所<lb/>
　　以補救之方臣愚謂大約以固本厚基為至計以<lb/>
　　酌虛劑盈為權宜臣知九州之大四海之廣皆環<lb/>
　　拱以作皇上外府定無有憂不足者矣若夫加派<lb/>
　　捐助搜括者竊不能無議焉加派一節皇上原以<lb/>
　　不得已之心而姑行之其停止近或在一年之外<lb/>
　　逺或在三年之中似可無言然必不可不即停止<lb/>
　　者近畿保河六府之加也臣觀太祖高皇帝開基<lb/>
<pb n="KR3j0161_WYG_036-60a"/>
　　建業鎮江寜國諸府為京師翼郡故屢行蠲恤其<lb/>
　　曰子孫百世何可忘江左之民蓋注意邦畿如此<lb/>
　　其重哉保河六府又奕世為皇上拱神京者也其<lb/>
　　地多沙磧原與南土不同矧年來多故哀鴻之歎<lb/>
　　十室九空此二十二萬餘者加之原無益於山岳<lb/>
　　減之又何損於涓埃哉其餘省直皇上與計臣預<lb/>
　　定年限庶百姓知息肩有期而幽遐之歡聲雷動<lb/>
　　矣至捐助捜括二者尤難為訓夫臣子媚兹有心<lb/>
<pb n="KR3j0161_WYG_036-60b"/>
　　一芹一曝皆思上獻則捐助何獨為非竊謂人臣<lb/>
　　但能奉公守法約已裕民而以區區為忠愛恐不<lb/>
　　教之偷者鮮矣搜括原有欵項豈為横取竊謂郡<lb/>
　　縣之間當留有餘以防不足矧正賦未完搜括先<lb/>
　　到此果足以療度支之饑否熙朝之世寜堪受此<lb/>
　　名乎考洪武三年戸部請論蘇州守臣逋税罪高<lb/>
　　皇帝云蘇州積欠兩年民困可知若逮其官必責<lb/>
　　之民民畏刑罰必傾貲以輸官如是而欲其生遂<lb/>
<pb n="KR3j0161_WYG_036-61a"/>
　　不可得矣又朱英總制兩廣府藏頗充有勸以羡<lb/>
　　餘進者英曰王者藏富於郡縣茍羡餘一進他日<lb/>
　　餉匱奚從取給盛世君臣無一念不為斯民計亦<lb/>
　　無一念不為先事計此真可作今日良藥矧皇上<lb/>
　　懲貪禁墨之令無日不下而有司不肖或借捐括<lb/>
　　以為辭倘賜罷之諸凡郡縣誰敢不洗腸濯胃以<lb/>
　　自干斧鉞乎今天下邊腹多虞臣亦具知但以天<lb/>
　　地財源無一不輸於民故理財自理民始民裕而<lb/>
<pb n="KR3j0161_WYG_036-61b"/>
　　財自阜財阜而賦自足不然皇上試問諸臣今秦<lb/>
　　晋間何以不責其輸正賦且欲請賑請餉了無屬<lb/>
　　厭之日乎臣觀計臣清强儘足辦事而在廷多忠<lb/>
　　智之佐伏乞皇上下臣言敕諸臣共殫虛心叅酌<lb/>
　　如有一得之愚亟賜採擇施行<lb/>
　　御史呉履中論加派疏近日者議增加派矣皇上<lb/>
　　惓惓於開節大計以賦加民困為念真經國之深<lb/>
　　慮愛民之至仁也即向來急催科嚴叅罰開事例<lb/>
<pb n="KR3j0161_WYG_036-62a"/>
　　裁額欵皆不得已而為之臣下遂以其心全用於<lb/>
　　此百姓遂以皇上所急專在乎此而徳意幾不見<lb/>
　　於天下矣國家嵗入計一千四百六十餘萬而遼<lb/>
　　餉五百萬不與焉捐助罰贖事例等項鹽課税額<lb/>
　　所增復不下數百萬而尚不足則安能於天下之<lb/>
　　外再得一天下之物力以取其盈乎臣謂財之生<lb/>
　　數至此已極自有遼事以來取諸民者已溢於制<lb/>
　　而魏忠賢搜括之術復無所不至以至今日真皮<lb/>
<pb n="KR3j0161_WYG_036-62b"/>
　　骨俱盡之時不惟加派不可行而催科更當緩不<lb/>
　　惟開之苦於無術而節之尤病其失經如青衿優<lb/>
　　免嵗不過十數銖然培養士氣頼此一綫而併去<lb/>
　　之何以為勸士之藉皂快工食猶官之有禄乃以<lb/>
　　養亷而併裁之彼安能褁糧奉公而不至横視百<lb/>
　　姓也凡為此者皆權宜茍且之計非盛世所宜有<lb/>
　　臣意此時非中國得意之秋雖衛霍將兵未能窮<lb/>
　　追逺討以倖成功但宜為固守計蓄積糧草訓練<lb/>
<pb n="KR3j0161_WYG_036-63a"/>
　　士卒伺察邊情嚴烽火整器械謹斥堠以備之兵<lb/>
　　精則不必務多餉省則不憂財匱昔勾踐之治呉<lb/>
　　曰十年生聚十年教訓皇上春秋鼎盛如日方昇<lb/>
　　長駕逺馭久道成治何必計旦夕之功竭天下之<lb/>
　　力以事一隅萬一民窮財盡外患未寜内盗蜂起<lb/>
　　何以處之莫若甦息民力固結人心以為久安長<lb/>
　　治之圖進取恢復之本此兵事民生有强弱枯榮<lb/>
　　之勢未必非天心所軫結以冀皇上憬惺者也<lb/>
<pb n="KR3j0161_WYG_036-63b"/>
　　崇禎八年御史鄧啓隆民害未除疏臣聞趙宣子<lb/>
　　舉韓厥為司馬厥以軍法戮宣子僕左雄薦周舉<lb/>
　　為尚書舉即劾雄不應選貪汚若今戸部尚書侯<lb/>
　　恂舉臣者也臣為國忘私不後古人寜敢三緘請<lb/>
　　悉數其罪可乎大學稱與其有聚歛之臣寜有盗<lb/>
　　臣夫子三千之徒其鳴鼓而攻者惟有冉求聚歛<lb/>
　　孟子稱三王廵狩惟掊克在位則有讓從古聖賢<lb/>
　　惡言利之人如此其至也自流賊發難以來於今<lb/>
<pb n="KR3j0161_WYG_036-64a"/>
　　六年而無如客冬今春之烈所至之處民無不望<lb/>
　　風相迎甚有望其來而恐不來者何以故則困於<lb/>
　　徴歛與其饑死不如盗死計秦晉楚豫鳯廬之焚<lb/>
　　戮寜啻萬萬此萬萬之命誰殺之恂殺之也罪一<lb/>
　　也流冦平日之垂涎在淮揚金陵耳鳯陽之凋瘵<lb/>
　　賊亦稔知無奈方圍頴州而鳯之窮民逺幾百里<lb/>
　　相邀具以冊授賊某家富厚某處無兵於是賊遂<lb/>
　　擁衆焚劫震動祖陵試問誰使發祥重地一旦化<lb/>
<pb n="KR3j0161_WYG_036-64b"/>
　　作煨燼恂釀之也罪二也祖陵既震感愴聖懐在<lb/>
　　外諸臣方勤于掫計招撫薄海内外延頸企踵仰<lb/>
　　應宥之詔令而恂且劾江浙呉楚各撫按住俸帶<lb/>
　　罪使扶杖觀聽之老㓜僉訝寛恤之日何有此督<lb/>
　　責之嚴盛典為之不光罪三也人才者天地之所<lb/>
　　鍾毓祖宗之所培植得之甚艱摧之甚易今海内<lb/>
　　科甲强半守令㓜之所學壯之所行誰肯不以撫<lb/>
　　字為政者而恂不論地方不分豐歉嚴立叅罰或<lb/>
<pb n="KR3j0161_WYG_036-65a"/>
　　前官之拖欠累及後官或地方之瘠疲累及守令<lb/>
　　有七八年不得行取者有降至二三十級者於是<lb/>
　　即有馴雉集鳯之賢不得不化為碩䑕猛虎之毒<lb/>
　　使海内之人才壊於叅罰之苛酷罪四也語曰利<lb/>
　　不百不變法又曰知者作法愚者制焉昔龎尚通<lb/>
　　博攷精通袁世振講求鹽法十年方奉特遣清理<lb/>
　　故變法而信從恂不學無術妄意紛更不規疏理<lb/>
　　之舊懸定取盈之額舊票銷至十年遼寜兩項俱<lb/>
<pb n="KR3j0161_WYG_036-65b"/>
　　增紙上之虚易填庫中之實難輸商人愁怨載道<lb/>
　　司計顰蹙求脱猶自詫曰寛其積逋導其壅滯將<lb/>
　　誰欺乎罪五也皇上所嚴禁者賄賂也内外諸臣<lb/>
　　無不洗心滌慮恂陽假攷成隂䂓厚利考滿要無<lb/>
　　叅罰考選要無叅罰省直錢糧那緩就急或已解<lb/>
　　司府而未到者或止欠二三十兩者差役賫文入<lb/>
　　京道阻且長徃返維艱不得不稱貸凑補又欲題<lb/>
　　開復竣事不得不稱貸備禮杜牧所謂不敢言而<lb/>
<pb n="KR3j0161_WYG_036-66a"/>
　　敢怒者也罪六也其他剥青衿廪餼減有司公費<lb/>
　　刻核太甚又其餘矣此等臣立朝一日則驤亂一<lb/>
　　日一時則釀亂一時今皇上明正典刑列其罪狀<lb/>
　　布告天下流冦聞之有不投戈解散百姓聞之有<lb/>
　　不呼慶更生臣不信也<lb/>
　　崇禎十三年刑科給事中孫承澤劾軍前私派疏<lb/>
　　邇因冦禍益深皇上特遣閣臣楊嗣昌秉鉞躬勦<lb/>
　　凡徴兵索餉之事内呼如雨司農臣初應之以新<lb/>
<pb n="KR3j0161_WYG_036-66b"/>
　　餉繼應之以勦餉再應之以練餉惟恐須臾稍緩<lb/>
　　無以慰任事之心且有以開卸事之口蓋已竭閭<lb/>
　　閻之膏血惟命是聽矣然孰知軍前之需取之部<lb/>
　　額者有限而私派之地方者正無紀極也憶臣待<lb/>
　　罪縣令時倐奉一文取豆米幾千石草幾千束運<lb/>
　　至某營交納矣倐奉一文買健騾若干頭布袋若<lb/>
　　干條送至某營交納矣倐奉一文製銅鍋若干口<lb/>
　　買戰馬若干匹送至某營交納矣並不言動支何<lb/>
<pb n="KR3j0161_WYG_036-67a"/>
　　項錢糧後日作何銷算惟曰遲悞則以軍法從事<lb/>
　　耳州縣之吏凛凛恐後間有借支正餉以救目前<lb/>
　　之急者然派之里下者則比比矣是以私派多於<lb/>
　　正賦民不堪命怨聲四起而行間之臣止計目前<lb/>
　　不計逺大於是綿延數省無一寜宇使從賊者無<lb/>
　　復還鄉之望為民者徒為溝壑之填嵗即豐稔萬<lb/>
　　亦難當况今值此百年未有之荒災也臣見我皇<lb/>
　　上念切痌瘝每於部請加派之際不知幾為斟酌<lb/>
<pb n="KR3j0161_WYG_036-67b"/>
　　豈意部中之加派皇上得而斟酌之而軍前不時<lb/>
　　之私派未行題明不奉部檄不知凡幾烏可置而<lb/>
　　不問也近日閣部軍前派徴益厲甚至小縣有派<lb/>
　　米稻三千石黑豆二千石粟米二千石者計價不<lb/>
　　下二萬餘此果勦餉乎練餉乎是驅民而為賊也<lb/>
　　何日平賊之有伏望聖明嚴諭軍前之需俱照部<lb/>
　　中撥定分數即有不足不妨明白奏請不許私行<lb/>
　　徴派使將士戀餉玩冦以重小民之困至於誓師<lb/>
<pb n="KR3j0161_WYG_036-68a"/>
　　已久敉寜無期宜文武諸臣認定限期仰遵明㫖<lb/>
　　務期努力殱盡斷無留賊尚至十四年之理不然<lb/>
　　露布徒聞賊勢益熾將見軍實日墮民怨愈深竟<lb/>
　　於封疆何如也奉㫖奏内私派米豆價不下二萬<lb/>
　　餘金小縣何縣奉何衙門私徴着孫承澤指實奏<lb/>
　　來該部知道<lb/>
　　又疏臣見邇來民生日蹙所在騷然大江以北幾<lb/>
　　無寜宇人止知歸咎於天行之災沴也又歸咎於<lb/>
<pb n="KR3j0161_WYG_036-68b"/>
　　部派之繁重也而不知軍前之横徴苛派其害更<lb/>
　　甚臣頃具民力久困一疏䝉皇上令臣指實具奏<lb/>
　　請即以江北言之臣督餉其地兵燹荒殘之景目<lb/>
　　所親擊近聞鳯滁所屬坐派不一即小縣如全椒<lb/>
　　來安等處先後各派米豆亦至七千餘石蝗旱之<lb/>
　　後價值騰貴計費不下二萬餘兩檄文一至官吏<lb/>
　　攅眉蹙額小民魚驚獸駭真不啻身在湯火中者<lb/>
　　一處如此他處可知臣職司耳目敢不據實入告<lb/>
<pb n="KR3j0161_WYG_036-69a"/>
　　以為百姓請命哉至於督理勦餉原有部臣或係<lb/>
　　徑行或係轉奉閣部楊嗣昌之命望皇上勅江北<lb/>
　　按臣一察即明仍力為釐飭以甦民困者也嗟夫<lb/>
　　小民竭力以養兵兵貪餉而玩賊究之賊不能一<lb/>
　　殱而立盡而民復轉廹而為賊上下相蒙日復一<lb/>
　　日何所底止臣亦惟望皇上嚴令行間諸臣速圖<lb/>
　　勦蕩以救民於水火而已<lb/>
　　崇禎十七年給事中光時亨王言更新疏竊臣見<lb/>
<pb n="KR3j0161_WYG_036-69b"/>
　　給事中孫承澤疏内有求皇上下罪已之詔一欵<lb/>
　　言極切直此誠今日轉亂為治苐一要務也以古<lb/>
　　帝王之盛猶凛於四海之困窮責夫省躬之六事<lb/>
　　故罪已而興蓋勃焉三代而後惟漢詔最著蓋漢<lb/>
　　承秦弊事必更始故其諸所詔令迄今讀之猶可<lb/>
　　想見當日規模鴻逺今陛下聖明天縱亦何罪之<lb/>
　　與有臣以為繇於有悞陛下者其罪實不容不論<lb/>
　　或人已往而是非宜明或人見存而賞罰宜當臣<lb/>
<pb n="KR3j0161_WYG_036-70a"/>
　　敢謬為縷指之孰為練餉之加以致民竭夫膏髓<lb/>
　　兵亂於抽募者乎孰為撫冦之説以致慘遍乎中<lb/>
　　原人習為媚賊者乎孰為欵敵之議以致邊臣因<lb/>
　　而懈守戰士為之灰心者乎孰催戰松錦以致八<lb/>
　　鎮精鋭盡䘮荒原遂貽寜逺孤注之憂斷關門犄<lb/>
　　角之勢者乎孰鑿挖河堤以致汴城億萬化為魚<lb/>
　　鼈反開冐功倖賞之門為親藩避地之始者乎孰<lb/>
　　謂制科可廢以致鎮帥䟦扈譁卒生心即今武弁<lb/>
<pb n="KR3j0161_WYG_036-70b"/>
　　紛紛薦文臣糾文臣救文臣仍踵其故智無所不<lb/>
　　至者乎孰為加等之律以至刑名日濫善類摧殘<lb/>
　　即今明詔煌煌議清獄議停刑議貰罪猶猝難挽<lb/>
　　囘恩膏未遍者乎此輩奸深啓釁苛刻相因附其<lb/>
　　熱者有立然之死灰逢其螫者無不投之䧟穽甚<lb/>
　　至尤而效之使風憲大臣傳殺人媚人之衣鉢以<lb/>
　　遍肆蜂蠆竄伏逆案逞如鬼如域之伎倆以遥制<lb/>
　　朝權隂險足以招外冦慘毒足以兆干戈結轖足<lb/>
<pb n="KR3j0161_WYG_036-71a"/>
　　以生疫癘乖悖足以致天變反覆足以長小人當<lb/>
　　其時或亦有小忠小信小功小利以互相歆動而<lb/>
　　不知其騙官市廕者巧於鬻封疆提線䕶法者善<lb/>
　　於竊威福以致財盡民窮神怒人怨皆此輩日漸<lb/>
　　月累之所為陛下試一囘思十六年來誤國諸奸<lb/>
　　歴歴如睹伏乞聖明立詢廷臣詳開姓名欽定一<lb/>
　　案大誥中外使曉然知禍亂所自起諸奸之罪案<lb/>
　　明而陛下之聖徳益彰明綸所布凡深谷窮黎必<lb/>
<pb n="KR3j0161_WYG_036-71b"/>
　　感而泣㺯兵赤子必悔而返以有唐奉天一詔猶<lb/>
　　能動人若彼何况英謀睿斷逈出尋常萬萬者乎<lb/>
　　從來是非不兩立賞罰必並舉陛下先行此擊奸<lb/>
　　誅亂以杜後起之僉壬旋及於搜滯㧞幽以收失<lb/>
　　志之豪傑所謂四罪而天下咸服舉逸民而天下<lb/>
　　歸心其此之謂矣夫遏亂有大勢尤有大機機之<lb/>
　　所在不可失也<lb/>
　春明夢餘錄卷三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春眀夢餘録卷五十三</head> <lb/>
    <p>
<pb n="KR3j0161_WYG_053-1a"/>
欽定四庫全書<lb/>
　春眀夢餘録卷五十三<lb/>
　　　　　　　　　　吏部左侍郎孫承澤撰<lb/>
　　太僕寺<lb/>
太僕寺在皇城西乃元兵部舊署初設羣牧所牧飬馬<lb/>
匹洪武六年始置太僕寺從三品在滁州設卿少卿寺<lb/>
丞典簿等官職專馬政三十年置北平及遼東山西陜<lb/>
西甘肅等處行太僕寺永樂元年改北平行太僕寺為<lb/>
<pb n="KR3j0161_WYG_053-1b"/>
北京行太僕寺十八年改稱太僕洪熈元年復稱北京<lb/>
行太僕寺正統六年定今名以原置在滁州者為南京<lb/>
太僕寺太僕古官掌牧馬之政令以聽於兵部少卿則<lb/>
分督京營馬若畿馬丞分理京衛若畿甸及山東河南<lb/>
六郡孳牧寄牧馬三年而更凡馬肥瘠登耗籍其毛齒<lb/>
而時省之三歲偕御史一人往印烙而差擇之選其良<lb/>
凡草塲歲徴其租金國災祲出以佐市馬凡租金㤙蠲<lb/>
或災蠲不得兼即蠲必轉移相抵不得虧軍賦而寺主<lb/>
<pb n="KR3j0161_WYG_053-2a"/>
簿勾省文移常盈庫征馬金貯焉<lb/>
　　凡馬政曰民牧曰衛牧曰京府寄牧凡牧地曰草<lb/>
　　塲曰荒地曰熟地嚴其禁令而封表之凡牧人曰<lb/>
　　恩軍曰隊軍曰改編軍曰充發軍曰召募軍曰抽<lb/>
　　選軍皆籍而食之凡民牧人視其丁産而授馬種<lb/>
　　馬牡十二牝十八牡牝五歲而徴駒曰備用馬齊<lb/>
　　其馬力以給邉邉馬足寄牧於畿府而府甸土不<lb/>
　　宜馬及人民耗者征馬金凡馬駒十八年而免定<lb/>
<pb n="KR3j0161_WYG_053-2b"/>
　　頭駒重駒而籍之報駒有常期凡馬肥瘠登耗籍<lb/>
　　其毛齒而時省之三歲寺卿偕御史二人印烙選<lb/>
　　其良汰其羸劣凡草塲歲徴其租金地畆十七樁<lb/>
　　朋十三災祲出之佐牧人市馬<lb/>
　　舊設寺丞十二員分轄各路孳生馬匹官給善馬<lb/>
　　為種率三牝馬置一牡馬每一百匹為一羣羣設<lb/>
　　羣頭羣副掌之牝馬歲騍馬一駒牧飼不如法缺<lb/>
　　駒損斃者責償之其牧地擇旁近水草豐曠之地<lb/>
<pb n="KR3j0161_WYG_053-3a"/>
　　春夏牧放游牝秋冬而入寺印駒用種字俵用江<lb/>
　　字馬毛稀毨而齒少者老馬所育眼光照人見全<lb/>
　　身者其齒小照半身者滿十歲所照漸短其齒愈<lb/>
　　大驗其病否取毛附掌中相粘者無病粘少者有<lb/>
　　病<lb/>
　　周𢎞祖曰國朝領飬種馬南北直𨽻河南山東之<lb/>
　　民兩太僕寺總其事而御史稽察印烙之北數七<lb/>
　　萬南數三萬每歲五馬共俵觧馬一匹赴京上納<lb/>
<pb n="KR3j0161_WYG_053-3b"/>
　　給各軍喂飬後又寄順天所屬州縣謂之寄飬馬<lb/>
　　匹山西陜西又設苑監飬於官上苑一萬匹中苑<lb/>
　　七千匹下苑四千匹陜西又有茶馬洮河西寧等<lb/>
　　衛畨族給金牌四十一靣該納差發馬一萬四千<lb/>
　　五十一匹給與茶一百萬斤取之四川保寧等府<lb/>
　　三年一次正徳中都御史楊一清修整茶馬奏金<lb/>
　　牌之制久廢無從稽考止給茶易馬似互市云成<lb/>
　　化二年南直𨽻地方奏稱地不産馬暫収折色或<lb/>
<pb n="KR3j0161_WYG_053-4a"/>
　　三十兩或二十四兩自是比照日漸加增觧銀儲<lb/>
　　北太僕寺發各邉買馬及各邉借支别用隆慶中<lb/>
　　李興化春芳在内閣憫桑梓領飬種馬之難因奏<lb/>
　　通行革去一半而舊制蕩然矣<lb/>
　　種馬飬在民間一兒四騍此制甚善隆慶二年提<lb/>
　　督四譯館太常寺少卿武金言種馬之設專為孳<lb/>
　　生備用今備用馬已别賣則種馬可遂省且言種<lb/>
　　馬之害變賣種馬之利於是御史謝廷傑言當収<lb/>
<pb n="KR3j0161_WYG_053-4b"/>
　　法以除弊不當因弊而廢法兵部亦主其議議上<lb/>
　　竟如金言變賣一半毎馬變價銀十兩徴収草料<lb/>
　　銀二兩觧太僕寺至萬歴九年御史于有年復請<lb/>
　　盡將種馬變賣兵部議覆云國初戰馬原係官牧<lb/>
　　嗣因承平無事散飬於省直民間課駒起俵後因<lb/>
　　多事課駒不堪征戰改為買觧大馬之法寄飬近<lb/>
　　郊緩急足恃其種馬尚在民間百十年來節經當<lb/>
　　事諸臣建議設法課駒迄無毫毛之效民間攅戸<lb/>
<pb n="KR3j0161_WYG_053-5a"/>
　　飬馬困苦已極有司按季㸃驗騷擾益甚無名差<lb/>
　　遣各項科索悉取辦於馬戸閭閻殆不堪命數十<lb/>
　　年來節經當事諸臣建議革去種馬永塞弊源卒<lb/>
　　未有能行之者豈惟年復一年民害日深抑恐一<lb/>
　　旦有事戰馬缺乏至穆宗皇帝初年採太常少卿<lb/>
　　武金之議欲行盡革於時當事之臣議革一半其<lb/>
　　害猶未盡除至今遺議紛然兹䝉皇上特容臣等<lb/>
　　查照節年題奉事理議處停當誠為惠安小民預<lb/>
<pb n="KR3j0161_WYG_053-5b"/>
　　飭武備至計適該御史于有年建議痛切逺自數<lb/>
　　千里而至臣等劄行太僕寺查議回稱審度時勢<lb/>
　　變通調停上不失祖制下有禆於生民蓋亦有見<lb/>
　　於此臣等再三考究籌畫先年變賣未盡種馬一<lb/>
　　半委應通行變賣量徴草料銀兩以佐買馬之費<lb/>
　　種馬雖革馬戸宜存聽省直各照舊或十年或五<lb/>
　　年一次審編買觧大馬如嵗用馬匹數多太僕寺<lb/>
　　預呈本部多買本色或有重大征戰無論本折悉<lb/>
<pb n="KR3j0161_WYG_053-6a"/>
　　買本色如再不敷並出太僕寺所貯變價及歳積<lb/>
　　草料銀兩分發州縣収買臕壯大馬一同觧俵太<lb/>
　　僕寺應用庶民害永除武事有備一清久廢未盡<lb/>
　　之弊復還國初慎重戰馬之意相應題請定奪恭<lb/>
　　候命下通行南北直𨽻山東河南廵按衙門並劄<lb/>
　　付兩京太僕寺仍咨都察院轉行各廵按並印馬<lb/>
　　御史行各司道並府州縣掌印官將賣剰一半種<lb/>
　　馬盡行變賣司道各官親估價銀上等無過八兩<lb/>
<pb n="KR3j0161_WYG_053-6b"/>
　　下等無減五兩估完先造清冊送部案候查考以<lb/>
　　文到之日南直𨽻限一年以裏北直𨽻山東河南<lb/>
　　限十箇月以裏變賣完日傾銷成錠各州縣依限<lb/>
　　觧部發寺収貯專備買馬不得别項支用毎馬毎<lb/>
　　年折徴草料銀一兩以萬歴九年為始徴完各州<lb/>
　　縣總數觧部發寺不許延挨拖欠孳駒已報在官<lb/>
　　其種馬堪賣者將駒給賞馬戸不堪賣者將駒一<lb/>
　　同變賣輳價馬戸有逃故種折者審實免徴逃移<lb/>
<pb n="KR3j0161_WYG_053-7a"/>
　　復業種馬猶存者照下等馬價減估仍嚴禁有司<lb/>
　　仰體上意各將馬戸務要優恤俾令樂業不得踵<lb/>
　　舊承訛加以雜泛差役科索以致朝廷恩澤不及<lb/>
　　於民其餘未盡事宜並經理馬政各官應否裁革<lb/>
　　撫按官悉心計處停當具奏上請定奪上允之於<lb/>
　　是寺庫積銀千萬而天閑之制蕩然矣<lb/>
　　欲講明馬政必盡復洪永之舊歸有光曰江南折<lb/>
　　色可也畿輔河南山東之折色不可也草塲之舊<lb/>
<pb n="KR3j0161_WYG_053-7b"/>
　　額可清也子粒之不可徴也官吏之侵漁可黜而<lb/>
　　懲也而管馬官羣長獸醫不可省也行馬復之令<lb/>
　　使民得寛其力民知飬馬之利則雖官馬亦以為<lb/>
　　已馬矣又修金牌之制通闗互市益得好馬别賦<lb/>
　　之民以為種馬而有司加意督視之洪永之舊猶<lb/>
　　可復也<lb/>
　　太僕卿周孔教題馬價䟽本寺老庫馬價自嘉隆<lb/>
　　以來封識惟謹不許擅動誠謂老庫之銀即外廐<lb/>
<pb n="KR3j0161_WYG_053-8a"/>
　　之馬也無事折而為銀有事出以市馬以備非常<lb/>
　　所以拱衛神京固安根本慮智深逺節奉明旨不<lb/>
　　許借討歴歴可數故自嘉隆至今老庫馬價所積<lb/>
　　幾至千萬及後各部率意借討遂至濫觴始曰不<lb/>
　　得援以為例後卒以為例始猶兵部支請為例自<lb/>
　　後各部亦借請為例始借猶曰勒限補還及後竟<lb/>
　　不補還日減一日歲削一歲以故屢年千萬之積<lb/>
　　殆盡今僅存二百萬有竒耳所謂儲蓄不備卒有<lb/>
<pb n="KR3j0161_WYG_053-8b"/>
　　水旱盗賊無能以應而國非其國者也夫富家巨<lb/>
　　室欲保其家旦夜所以慮不常防盗賊者備至周<lb/>
　　宻况以堂堂神京所恃以戒不慮者空疎至此可<lb/>
　　為寒心臣等蒿目焦心計無所出方思遵旨取償<lb/>
　　該部原借銀兩不虞今又借討百萬矣卷查戸部<lb/>
　　所借本寺七百餘萬不為不多舊借未還新借踵<lb/>
　　至况本寺僅存二百萬今一借百萬能堪幾借竊<lb/>
　　恐不數月寺帑盡空矣寺帑空則神京幾無馬矣<lb/>
<pb n="KR3j0161_WYG_053-9a"/>
　　神京何地今日何時帑竭馬乏何以為國或曰事<lb/>
　　有緩急亦有輕重等重從急等急從重京師之重<lb/>
　　視邉圉何如譬之邉圉手足也京師腹心也未有<lb/>
　　剜心血以補手足者近見天象告變河源已竭民<lb/>
　　心擾動亂萌已形隂雨綢繆不可不慮是京師備<lb/>
　　禦當急乎當緩乎倘一旦有警欲徴馬則無馬欲<lb/>
　　市馬則無銀倉惶失措誰職其咎往者庚戍之事<lb/>
　　至今念之令人心悸夫天下利害事惟身親之而<lb/>
<pb n="KR3j0161_WYG_053-9b"/>
　　後心知其苦今太倉空匱九邉告急計臣所知也<lb/>
　　若寺帑匱乏後禍難任計臣豈知故計臣今日之<lb/>
　　請臣等今日之執所謂各痛各腸無非為國非敢<lb/>
　　動意氣爭區區衙門體靣已也體靣之爭小軍國<lb/>
　　之計大臣等竊見宋之季世臣子不求為國濟事<lb/>
　　動輒求勝卒誤人國臣等竊恨之臣等所以不敢<lb/>
　　黙黙者非敢求勝為陛下守此官耳挈瓶之守手<lb/>
　　不失器况軍國大計乎伏望皇上俯念根本之重<lb/>
<pb n="KR3j0161_WYG_053-10a"/>
　　加意桑土之計勅下兵部酌議彼此各有老庫錢<lb/>
　　糧應否堪動所借錢糧百萬之多應否當從從長<lb/>
　　計議奏請定奪庶馬政有頼而大計不誤矣<lb/>
　　崇禎二年太僕寺卿凃國鼎馬價出入數目疏查<lb/>
　　臣寺所𨽻北直𨽻各府州縣歲額觧銀共一十四<lb/>
　　萬七百一十二兩南直𨽻各府州縣歲額觧銀共<lb/>
　　一十八萬九千五百三十五兩三錢五分河南各<lb/>
　　府州縣歲額觧銀共七千八百七十四兩山東各<lb/>
<pb n="KR3j0161_WYG_053-10b"/>
　　府州縣歲額觧銀共九萬一千四百一十六兩通<lb/>
　　計省直歲額觧銀共四十二萬九千五百三十七<lb/>
　　兩三錢七分此臣寺之入數也乃若臣寺所給發<lb/>
　　京邉各項年例在遼鎮撫賞銀二十二萬六百三<lb/>
　　十七兩五錢零薊鎮撫賞銀二萬五千二百兩在<lb/>
　　密雲犒賞銀一萬兩在大同鎮馬價銀三萬兩在<lb/>
　　宣鎮馬價銀五萬二千二百九十二兩四錢三分<lb/>
　　六釐在延鎮馬價銀一萬八千三百六十四兩在<lb/>
<pb n="KR3j0161_WYG_053-11a"/>
　　寧鎮馬價銀一萬二千四百兩在薊昌二鎮馬價<lb/>
　　銀二萬六千二百四十三兩八錢七分七釐五毫<lb/>
　　在灤陽兵餉銀三千六百兩在壩上祭司馬等神<lb/>
　　銀二十八兩在京營軍伴操賞修理弓箭金鼓旗<lb/>
　　幟等項銀四萬一千四百兩六錢五分通計職寺<lb/>
　　給發京邉年例共銀四十五萬二百一十兩四錢<lb/>
　　六分三釐五毫此臣寺之出數也臣寺出入之數<lb/>
　　如此即令外觧全完所入已不足以供所出矣况<lb/>
<pb n="KR3j0161_WYG_053-11b"/>
　　逋欠實多並四十三萬之數亦不足乎且舊歲復<lb/>
　　派皇賞銀三十六萬兩乃在京邉年例之外於是<lb/>
　　捜括如洗束手無所措矣近且以俵馬改折請當<lb/>
　　此秋運之期民間俵馬有到京者有在途者紛紛<lb/>
　　駁回改折往來騷擾將有不勝其勞費者况祖制<lb/>
　　設立馬政専給團營騎操防守都城拱䕶陵寢祗<lb/>
　　謂根本重地有備乃無患耳原非為邉鎮即後來<lb/>
　　折色亦謂無事則易馬輸銀有事則出銀市馬仍<lb/>
<pb n="KR3j0161_WYG_053-12a"/>
　　是備禦京師之意乃今折色銀數盡給發各鎮矣<lb/>
　　如并其俵馬盡行改折萬一變生不測如嘉靖庚<lb/>
　　戌故事欲買馬則無價且無及計將安出言之可<lb/>
　　為寒心臣等惟知為祖宗固守職掌萬萬不敢狥<lb/>
　　邉鎮以誤朝廷也<lb/>
　　苑馬寺<lb/>
　　楊一清疏臣章句迂儒本無致用之地伏蒙皇上<lb/>
　　簡擢總理陜西馬政揣分捫心實深愧懼誓竭駑<lb/>
<pb n="KR3j0161_WYG_053-12b"/>
　　鈍以圖報稱本年八月内到陜西地方奉宣徳意<lb/>
　　備行兩寺監苑官員共修職業以副委任臣親詣<lb/>
　　兩監六苑查得牧馬草場原額一十三萬三千七<lb/>
　　百七十七頃六十畆見在各苑止存六萬六千八<lb/>
　　百八十八頃八十畆其餘俱被人侵占原額飬馬<lb/>
　　恩隊軍人一千二百二十名見在牧馬止有七百<lb/>
　　四十五名牧軍包攬代役及私回原衛住坐㸃視<lb/>
　　得見在牧飬兒騸騍馬并孳生馬駒止有二千二<lb/>
<pb n="KR3j0161_WYG_053-13a"/>
　　百八十匹馬政之廢至此極矣臣考究國初牧馬<lb/>
　　成法行㨿該寺回稱先年被火將文案燒燬無從<lb/>
　　查考查得永樂四年兵部節奉欽依開設甘肅陜<lb/>
　　西苑馬寺衙門每寺管六監毎監管四苑各有分<lb/>
　　撥草塲水泉地方坐落四至上苑牧馬一萬匹中<lb/>
　　苑七千匹下苑四千匹僉撥恩隊軍人牧飬恩軍<lb/>
　　將各處有罪人犯發充隊軍於各衛丁多軍人内<lb/>
　　選撥每軍一名飬馬十匹仍月支口糧六斗俱係<lb/>
<pb n="KR3j0161_WYG_053-13b"/>
　　舊例其後陜西苑馬寺不知何年將原設監苑裁<lb/>
　　省止存長樂臨武二監管轄開成廣寧安定清平<lb/>
　　萬安五苑後又革去甘肅苑馬寺衙門將原發恩<lb/>
　　軍遷設黒水苑於平凉府開城縣地方亦附長樂<lb/>
　　監管轄前項裁革監苑其地散在臨洮鞏昌延安<lb/>
　　慶陽四府之間各入軍民版籍固未能盡復其舊<lb/>
　　即今見在監苑觀之土地廣衍水草便利使典牧<lb/>
　　得人蓄飬有法豈有馬不蕃息之理臣親閲安定<lb/>
<pb n="KR3j0161_WYG_053-14a"/>
　　萬安諸苑恩飬馬匹中間率多奮迅騰躍不可控<lb/>
　　馭始知西方畜産土地所宜而牧事頓廢非法之<lb/>
　　過乃人之罪也臣曩為陜西按察司官彼時馬政<lb/>
　　已稱廢弛猶有馬七八千匹每歲給軍騎操猶有<lb/>
　　數百餘匹邇年以來該部屢經建白朝廷注意修<lb/>
　　舉奈何積習之弊難袪頽靡之勢轉甚查得該寺<lb/>
　　奏報册内𢎞治十五年終實在馬三千八百一十<lb/>
　　四匹臣今㸃查見在止有前數則是半年之間又<lb/>
<pb n="KR3j0161_WYG_053-14b"/>
　　少馬一千五百三十四匹若皆委之天數則本處<lb/>
　　官員軍民之家私飬馬匹不聞消耗若此典守非<lb/>
　　人其責惡可辭哉且今見在馬匹除作種外餘下<lb/>
　　兒騸馬不多設遇有警将何給軍既無益於邉方<lb/>
　　又焉用夫彼苑幸頼皇上廟謨英斷深念邦政之<lb/>
　　重采納廷議増置風憲重臣委以便宜専制之柄<lb/>
　　使圖興復臣雖無狀承乏而來敢不夙夜孜孜一<lb/>
　　新舊規痛革宿弊總率寺監各苑官僚勤考牧攻<lb/>
<pb n="KR3j0161_WYG_053-15a"/>
　　駒之政謹騰游調習之宜務期馬政蕃息雲錦成<lb/>
　　羣上舒九重宵旰之懐下濟一方戎務之急此臣<lb/>
　　之志也亦臣之分也<lb/>
　　茶馬<lb/>
　　楊一清疏臣受命督理茶馬親詣西寧洮州等衛<lb/>
　　地方選差撫夷官員帶領通事分投撫調各族番<lb/>
　　夷中納茶馬各族番官偕其國師禪師各齎捧原<lb/>
　　降金牌信符而至臣得拜觀焉其額上篆文曰皇<lb/>
<pb n="KR3j0161_WYG_053-15b"/>
　　帝聖旨其下左曰合當差發右曰不信者死臣奉<lb/>
　　宣皇上恩威撫且諭之責其近年不肯輸納茶馬<lb/>
　　之罪彼皆北向稽首云這是我西番認定的差發<lb/>
　　合當辦納近年並不曽齎金牌來調止是一年一<lb/>
　　次着我每將馬來換茶今後來調時天皇帝大法<lb/>
　　度在我西番每怎敢違了臣於是乃知我聖祖神<lb/>
　　宗睿謀英畧度越前代逺矣考之前代自唐世回<lb/>
　　紇入貢已以馬易茶至宋熈寧間乃有以茶易馬<lb/>
<pb n="KR3j0161_WYG_053-16a"/>
　　之制所謂以摘山之利而易充廐之良戎人得茶<lb/>
　　不能為我害中國得馬足以為我利計之得者宜<lb/>
　　無出此至我朝納馬謂之差發如田之有賦身之<lb/>
　　有庸必不可少彼既納馬而酧以茶斤我體既尊<lb/>
　　彼欲亦遂較之前代曰互市曰交易輕重得失較<lb/>
　　然可知盖西番之為中國藩籬久矣漢武帝圖制<lb/>
　　匈奴乃表河曲列四郡開玉門通西域以斷匈奴<lb/>
　　右臂而幕南無王庭今京城之西綿亘數千里北<lb/>
<pb n="KR3j0161_WYG_053-16b"/>
　　有敵南有番敵終不敢越番而南以番人為世讎<lb/>
　　恐議其後此天所以限别區域絶内外者也國初<lb/>
　　散處降裔各分部落随所指撥地方安置住劄授<lb/>
　　之官秩聨絡相承以馬為科差以茶為價使知雖<lb/>
　　逺外諸番皆王官王民志向中國不敢背叛且如<lb/>
　　一背中國則不得茶無茶則病且死以是覊縻之<lb/>
　　賢於數萬甲兵矣此制西番以控北邉之上䇿前<lb/>
　　代略之而我朝獨得之者也頃自金牌制廢私販<lb/>
<pb n="KR3j0161_WYG_053-17a"/>
　　盛行雖有撫諭廵察之官卒莫之能禁坐失茶馬<lb/>
　　之利垂六十年豈徒邉方缺馬騎征將來逺人既<lb/>
　　不仰給我茶敢謂與中國不相干渉意外之憂或<lb/>
　　從此生藩籬之固何所於托其所闗係誠非細故<lb/>
　　臣乃申飭禁令嚴督所司緝捕私販根究株引不<lb/>
　　少假借茶徒稍稍歛跡茶價頓增已而招調番人<lb/>
　　逺近畢集稔惡如朶工黒章咂者亦如期而至乃<lb/>
　　知中國之茶真足以繫番人之心而制其命誠使<lb/>
<pb n="KR3j0161_WYG_053-17b"/>
　　私茶啇販一切禁絶不得通番不一二年番族無<lb/>
　　茶不撫亦將自來調之寧敢不至臣仰承任使恒<lb/>
　　懼無補以速罪尤深慮郤顧輒罄一得之愚如此<lb/>
　　南太僕<lb/>
　　唐時升代作南太僕志序今上中興輦轂下諸君<lb/>
　　子以為國家重熈累洽之後百度慮有不備於方<lb/>
　　䇿者於是兩京諸司皆纂修志書臣職在冏寺不<lb/>
　　可不討論故籍諮詢遺老以俟參考謹按洪武四<lb/>
<pb n="KR3j0161_WYG_053-18a"/>
　　年初置羣牧監至六年改置太僕寺當是時四方<lb/>
　　僭亂未平王師所至如太陽出而雲霧消散故元<lb/>
　　餘衆猶在沙漠之南王保保强力慓悍終不肯俛<lb/>
　　首帖耳就我覊絡及大將北發歩兵未至竟以驍<lb/>
　　騎襲其營遂令狼狽跣足而走盖皆用江淮間馬<lb/>
　　也孰謂天下善馬必出髙寒之地哉後數十年間<lb/>
　　天下大定謂宜却走馬以糞而詔旨諄諄叮嚀戒<lb/>
　　飭不獨留意於中國之畜牧而又取之四裔如西<lb/>
<pb n="KR3j0161_WYG_053-18b"/>
　　戎之茶馬朝鮮之馬躭羅之馬旣又勅闗中諸將<lb/>
　　吏各以其餘馬送京師分給沿邉騎士豈非以戎<lb/>
　　馬國之大事天下雖安不可一日忘哉至永樂初<lb/>
　　上問尚書劉儁以天下馬數止十萬三千七百有<lb/>
　　竒當宁太息太僕卿楊砥言近馬蕃息而牧者乏<lb/>
　　人請令民十五丁飬一馬馬死孳生不及數者責<lb/>
　　之償遂世為北方患自是以來朝廷之上更制易<lb/>
　　令部寺之間焦心勞思議論朋興互得互失顧官<lb/>
<pb n="KR3j0161_WYG_053-19a"/>
　　無飬馬之用而民有飬馬之害於是慶歴中盡斥<lb/>
　　賣種馬収買備用其時馬戸皆曠然如更生而僕<lb/>
　　寺亦如釋重負所從事者唯催督府縣馬價而已<lb/>
　　夫百金之家畜吠犬以防姦置蹇驢以致逺今南<lb/>
　　方數千里内卒有金革之事如近日愚民弄兵潢<lb/>
　　池倘逰魂三輔則欲具銜勒鞍轡而不可得何以<lb/>
　　盛軍容而威不軌哉盖寄飬之行本一時嘗試之<lb/>
　　䇿非明習國事者深慮熟計而為之故審編之害<lb/>
<pb n="KR3j0161_WYG_053-19b"/>
　　交兑之害胥吏之要索里甲之侵漁勢所必至而<lb/>
　　當時不計也今採掇二百餘年見行故事與列聖<lb/>
　　之垂訓深謀逺見諸臣之嘉言讜論語云前事之<lb/>
　　不忘後事之師也後之君子反覆累朝之利害得<lb/>
　　失而精思今日之時之勢倘有可以禆牧政者不<lb/>
　　惜為聖眀條奏之則雖弁髦此志可也<lb/>
　<lb/>
　春明夢餘錄卷五十三<lb/>
</p>
<p>
</p>
  </div>
</body>
</text>
</TEI>
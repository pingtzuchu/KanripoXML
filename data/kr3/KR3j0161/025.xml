<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘録卷二十五</head> <lb/>
    <p>
<pb n="KR3j0161_WYG_025-1a"/>
欽定四庫全書<lb/>
　春明夢餘録卷二十五<lb/>
　　　　　　　　　　吏部左侍郎孫承澤撰<lb/>
　　六科<lb/>
六科直房在午門外東西相向初在掖門内之西與内<lb/>
閣相對所謂六科廊是也以災移外直房洪武初統設<lb/>
給事中六年始分為六科二十二年改給事魏敏卓敬<lb/>
等八十一人為士源先是上以給事中數符元士改為<lb/>
<pb n="KR3j0161_WYG_025-1b"/>
元士至是以六科為政事本源又改為士源未幾復為<lb/>
給事中都給事則二十四年所增也吏户禮兵刑工科<lb/>
各都給事中一人左右給事中各一人給事中吏科四<lb/>
人户科八人禮科六人兵科十人刑科八人工科四人<lb/>
蓋隨事煩簡而設員也凡章奏出入咸必經由有所遺<lb/>
失牴牾更易紊亂皆得封駁事有關係抄發過部略用<lb/>
叅語謂之抄叅部覆録入疏中凡朝政之得失百官之<lb/>
賢佞皆許聫署以聞實兼前代諫議補闕拾遺之職也<lb/>
<pb n="KR3j0161_WYG_025-2a"/>
　　六科卽唐之補闕拾遺宋改補闕為司諫拾遺為<lb/>
　　正言唐制諫官隨宰相入閣此最得為政之要至<lb/>
　　明革中書省乃並諫官裁之惟設六科以掌封駁<lb/>
　　宣德中廷臣請設諫官不允于是諫無專職此為<lb/>
　　缺典<lb/>
　　昔言官察官截然二項如宋時亦尚如此監察御<lb/>
　　史初亦言事後惟察事至諫院左右諫議大夫左<lb/>
　　右司諫左右正言此專為拾遺補闕之官凡奏疏<lb/>
<pb n="KR3j0161_WYG_025-2b"/>
　　涉彈擊上卽戒諭而不納故觀唐宋言官奏疏綽<lb/>
　　有可觀後世有糾劾而鮮規正蓋以言官察官渾<lb/>
　　之為一也<lb/>
　　明初省臣以所定官制班次圖進上覽畢因論及<lb/>
　　選諫議之官曰論道經邦輔弼之臣折衝禦侮將<lb/>
　　帥之職論思獻納侍從之任激濁揚清臺察之司<lb/>
　　此數者朝廷之要職也至於繩愆糾繆拾遺補過<lb/>
　　諫諍之臣尤難其人抗直者或過于矯激巽懦者<lb/>
<pb n="KR3j0161_WYG_025-3a"/>
　　又無所建明必國爾忘家忠爾忘身之士方可任<lb/>
　　之不然患得患失之徒將何所頼<lb/>
　　洪武十七年九月給事中張文輔言自九月十四<lb/>
　　日至二十一日八日之間内外諸司奏劄凡一千<lb/>
　　六百六十計三千二百九十一事上諭廷臣曰朕<lb/>
　　代天理物日總萬幾豈能一一周徧茍政事有失<lb/>
　　宜豈惟一民之害將為天下之害豈惟一身之憂<lb/>
　　將為四海之憂卿等能各悉心封駁則庶事自無<lb/>
<pb n="KR3j0161_WYG_025-3b"/>
　　不當此六科稽查號件封駁章奏之例也<lb/>
　　永樂元年十一月諭都給事中朱原貞等曰朕慮<lb/>
　　天下之民有失所者為爾曹未能盡知故選郡縣<lb/>
　　考滿官職達事體者俾於六科辦事如朕有所欲<lb/>
　　聞卽可知彼有所欲言卽可達而久無一人言者<lb/>
　　夫郡邑之間豈都無一事利害可言今在朕左右<lb/>
　　尚默默然况逺千里其肯言乎爾等退以朕意申<lb/>
　　諭之此俸滿有司授科之例也<lb/>
<pb n="KR3j0161_WYG_025-4a"/>
　　永樂二年召都給事馬麟等諭曰為治貴得大體<lb/>
　　比爾等疏駁奏牘一字之誤皆喋喋以言𤨏碎甚<lb/>
　　矣吏治文書叢脞積累其精力有時而敝豈免錯<lb/>
　　謬自今奏内有數目日月等字錯謬者皆令從傍<lb/>
　　改注用印蓋之不必以聞此抄叅不具題用印鈐<lb/>
　　蓋之例也<lb/>
　　宣德二年諭六科曰朝廷慮刑獄有寃下情不能<lb/>
　　達故設登聞鼔然前代置院設官託耳目于一人<lb/>
<pb n="KR3j0161_WYG_025-4b"/>
　　非兼聽廣覽之道我國家命六科給事中輪直最<lb/>
　　得其當爾等無畏權勢無忽孤㷀惟其所言卽時<lb/>
　　為達庶幾事無壅蔽幽隱畢聞况給事中為朝廷<lb/>
　　近侍誠能效職當顯用爾無或阿比以忝所任此<lb/>
　　六科直鼔院之例也<lb/>
　　正統中給事中張固言六科都左右給事中員缺<lb/>
　　乞選各科年深者以次陞補英宗謂吏部臣曰給<lb/>
　　事中乃近侍之官凡朝廷政令得失軍民休戚百<lb/>
<pb n="KR3j0161_WYG_025-5a"/>
　　官邪慝舉得言之况都左右給事中為之領袖非<lb/>
　　識達大體者不可畀也固乃欲循資而用之不亦<lb/>
　　舛乎此都科不循資俸之例也<lb/>
　　成化中諭六部臣曰天工人其代之若事當行而<lb/>
　　緩于覆奏是忽天工也其可乎自今各衙門一應<lb/>
　　奏題㫖意卽明白覆奏發落毋得稽緩五日内不<lb/>
　　覆奏者該科劾之此科抄發部定限之例也<lb/>
　　𢎞治六年諭人才難得事貴得實人貴改過祖宗<lb/>
<pb n="KR3j0161_WYG_025-5b"/>
　　愛惜人才凡百官考滿初任有平常不稱者俱令<lb/>
　　復職必待九年然後黜降方靣知府年老未滿六<lb/>
　　年有疾不妨管事素行不謹在陞任之先及見任<lb/>
　　不謹罷輭無為非本部訪有實跡或有廵撫廵按<lb/>
　　只是一處開報并其餘官員到任未及二年非老<lb/>
　　疾貪酷顯著俱留辦事今後三年朝覲之年先期<lb/>
　　行之布按二司考合屬廵撫廵按考方靣年終具<lb/>
　　奏行下該衙門立案待來朝日從公詳審考察如<lb/>
<pb n="KR3j0161_WYG_025-6a"/>
　　有不公許其伸理其科道官必待吏部考察後有<lb/>
　　失當方許指名糾劾此計後拾遺之例也<lb/>
　　崇禎元年上諭六科邇來戎馬倥偬機務煩劇明<lb/>
　　㫖非不森嚴奉行尚多遲慢欲令計時集事法當<lb/>
　　委任責成爾等表裏六曹舊有註銷之規今合再<lb/>
　　行申飭各掌印官選委給事中一員查理六曹奉<lb/>
　　㫖應行事務某項某日做起某日完結次第情節<lb/>
　　勒限奏報少有違玩立付白簡定行責治如爾等<lb/>
<pb n="KR3j0161_WYG_025-6b"/>
　　自隳職掌玩忽不遵或議論紛囂致令掣肘誤事<lb/>
　　一併究處特諭此六科註銷之例也<lb/>
　　崇禎元年二月上傳諭祖宗設立部科衙門各有<lb/>
　　職掌内外覺察法甚明備乃近來人情玩惰廢弛<lb/>
　　成風卽如各項章奏或奉㫖而科抄久不到部或<lb/>
　　已抄而該部久不題覆以致𦂳要事務率多稽遲<lb/>
　　殊非政體除已往不究今後各衙門務將已發未<lb/>
　　覆事件作速覆奏不許違誤自元年二月為始一<lb/>
<pb n="KR3j0161_WYG_025-7a"/>
　　切發行内外章奏俱限十日内題覆該衙門仍各<lb/>
　　立考成着實遵行部科互相查勘具奏<lb/>
　　崇禎元年九月諭朕惟祖宗設置科道上弼主德<lb/>
　　下警官邪寄耳目之司廣聰明之用其為國家毗<lb/>
　　倚甚重慨自逆璫用事屠戮忠良一時直言敢諫<lb/>
　　之士動遭屏斥遂令諸臣忠懷莫吐鬱懣有日思<lb/>
　　一發抒譬之川然壅而必决勢固然也朕卽位以<lb/>
　　來宏開此路諸臣條奏不憚再三省覽日御文華<lb/>
<pb n="KR3j0161_WYG_025-7b"/>
　　講求商確發奸指佞之疏朝上夕下多見施行乃<lb/>
　　諸臣抒忠體國者固在朕鑒沽譽營私者未盡無<lb/>
　　人薦舉屢戒無濫輙累牘以市恩糾奏毎諭覈眞<lb/>
　　或游移而鮮實初閲封章侃然忠讜及朕詰問諉<lb/>
　　之風聞至不辨忠邪槪行論劾使大臣不安其位<lb/>
　　誰與共理甚非朕虛懷樂諫推誠茹納之初意也<lb/>
　　今朕特諭爾諸臣以後務捐積習各偕大道一秉<lb/>
　　公忠敷陳條奏必鑿鑿可行勿剿襲而徒紛聽覽<lb/>
<pb n="KR3j0161_WYG_025-8a"/>
　　彈奸劾佞必事事有據勿逞臆而盡抺生平諸臣<lb/>
　　身膺風紀尤宜先自祓濯處於無瑕之地其有任<lb/>
　　意誣揑藉口風聞甚或持己不嚴官常先裂者朕<lb/>
　　得鑒察定下部院勘實嚴處論人不當按以反坐<lb/>
　　之條决不少貸使居言路者誠無錯雜之是非豈<lb/>
　　患司官守者尚有混淆之名實治亂在兹各宜毖<lb/>
　　飾欽哉<lb/>
　　崇禎三年九月諭朝廷設官原為治國故分叙爵<lb/>
<pb n="KR3j0161_WYG_025-8b"/>
　　秩優任才能近來人心日競銓政詭隨卽如陞轉<lb/>
　　京堂本以酬勞奬賢今則科道吏部司官視為固<lb/>
　　有不論賢否循例必得至於監司知府體統官階<lb/>
　　均屬隆重祖宗時特選朝臣有才望者為之何以<lb/>
　　今日輕鄙若此背違舊制恬習囂風莫此為甚若<lb/>
　　不亟加挽正濫觴日久又將輕視京堂希營卿貳<lb/>
　　矣今將添註閏陞一槪停止以後科道中及吏部<lb/>
　　司官果有才品兼優者准陞監司其或操守無疵<lb/>
<pb n="KR3j0161_WYG_025-9a"/>
　　風力稍遜者准陞知府若才品勞勲並茂及司道<lb/>
　　卓異特著者准倣正陞例與陞京堂部院該科永<lb/>
　　遵為令敢有朦朧奏行必置重典其考選科道及<lb/>
　　推舉吏部司官必須愼擇于先方便後來陞轉不<lb/>
　　許輕狥濫用混列清華今後科道吏部有不稱職<lb/>
　　者着該部院特行糾叅處分毋得姑與量陞别滋<lb/>
　　藏垢各令力行愼勿玩違取咎<lb/>
　　大學士商輅薦春坊林聰改吏科疏竊照見任春<lb/>
<pb n="KR3j0161_WYG_025-9b"/>
　　坊司直郎林聰原籍福建人由正統四年進士歴<lb/>
　　任刑科都給事中陞今職本官學識優長操持端<lb/>
　　潔存心公正遇事敢言先在刑科衆皆推服今任<lb/>
　　司直郎固是美職但卽目政務頗簡未免以有用<lb/>
　　之才置于閑㪚之地况今吏科都給事中張某久<lb/>
　　病不出如蒙降特㫖着林聰兼吏科都給事中管<lb/>
　　事如此則恩出于朝廷非惟本官益竭忠誠勉圖<lb/>
　　報稱凡有言責者亦皆聞風感激各思自效矣且<lb/>
<pb n="KR3j0161_WYG_025-10a"/>
　　今春坊官員多係翰林等衙門兼職林聰原係都<lb/>
　　給事中今令以司直郎兼之俸禄無增品秩仍舊<lb/>
　　于事體無損於政務有益且使中外人聞之皆謂<lb/>
　　陛下誠於求言善于用賢所謂用一人而千萬人<lb/>
　　悦豈不美哉臣職居近密偶有所見不敢緘黙<lb/>
　　吏科都給事中鍾羽正科中事宜疏臣惟吏科之<lb/>
　　不振甚矣建議者招尤彈劾者反噬出使者蒙辜<lb/>
　　㚄後䟦前動輙得咎閲十餘載免訾議者十人一<lb/>
<pb n="KR3j0161_WYG_025-10b"/>
　　兩人耳其餘材品不同久速或異而皆横被口語<lb/>
　　無能以良去者卽去為他官猶從後仆之豈吏科<lb/>
　　則固不善哉責備之殷形跡之嫌當是非交騖之<lb/>
　　中而清議難干瑕疵易起也臣極暗陋竊自謂臣<lb/>
　　下當其末流揣己自劾不蒙俞允思所以全硜硜<lb/>
　　之節無負此官者輙為妄議披瀝而陳之夫取予<lb/>
　　辭受士人之大節也文選以當銓扄户誠重之矣<lb/>
　　吏科卽不關黜陟而是非之權在焉交通逄迎坦<lb/>
<pb n="KR3j0161_WYG_025-11a"/>
　　然而不忌于是有冠裳擁集筐篋交錯之疑此小<lb/>
　　臣耳人何至奔走以奉之然而𤓰李之嫌無觧也<lb/>
　　臣請一如文選杜門而謝客可乎飲食徴逐昏夜<lb/>
　　沉酣經明禁者屢矣臣自入仕途卽苦此事時時<lb/>
　　蹙額應之不能過三爵去耳近出差者又以此得<lb/>
　　罪聖朝寛大原非以醉飽過繩人要之非正務也<lb/>
　　而不經申飾則人反謂臣矯臣請一切謝絶息交<lb/>
　　而省費可乎大臣之去留一惟宸斷而吏科恒置<lb/>
<pb n="KR3j0161_WYG_025-11b"/>
　　疏保留保留非諛也而有時乎為諛則雖不諛而<lb/>
　　以諛視之宜矣上不足為大臣重而反招植黨之<lb/>
　　疑何益也繼自今如岳正李賢之被誣劉健謝遷<lb/>
　　韓文等之被逐何妨倡議留之而非是類也吏科<lb/>
　　罷保留之舉可乎人材遺佚誠為可惜乃無故發<lb/>
　　端而突然為薦揚之舉薦揚非私也而有時乎為<lb/>
　　私則并其不私者而私窺之宜矣旣不足為知交<lb/>
　　重而反有市德之嫌亦何益也繼自今惟夢卜之<lb/>
<pb n="KR3j0161_WYG_025-12a"/>
　　求拊髀之歎奉㫖公舉者舉之而非是類也吏科<lb/>
　　杜薦舉之端可乎以至科中内外之轉原非選擇<lb/>
　　而一陞之後低昂頓隔内者不數年而建節又不<lb/>
　　數年而卿貳而外者栖遲藩臬或至十數年鞅掌<lb/>
　　浮沉而且有風波之險卽人臣效忠無宜擇地於<lb/>
　　政體未為平也臣請循内遷之典兩司之卓犖者<lb/>
　　時時入為京卿歲必進五六人而為卿寺者亦使<lb/>
　　回翔南北少遲其轉使内外久速略相等也意亦<lb/>
<pb n="KR3j0161_WYG_025-12b"/>
　　可乎陞轉之途本縁資俸而少有更變則訾議叢<lb/>
　　生有將轉而告疾先期而給<graphic n="KR1421" url="https://raw.githubusercontent.com/kanripo/KR-Gaiji/master/images/KR1421.png" mimeType="image/png"/>者其心非有趨避<lb/>
　　也而形跡之間誰則諒之請自今掌印者非有眞<lb/>
　　疾不許告病卽告也吏部于覆本中徑云以今資<lb/>
　　俸合是某官回日不問接補何科陞時止照今時<lb/>
　　之次使其眞病軀命之不恤何暇計官使非眞病<lb/>
　　或假託不墮其術以杜僥倖而安義命也意亦可<lb/>
　　乎是數者皆科中事體之當議者也而臣又聞衙<lb/>
<pb n="KR3j0161_WYG_025-13a"/>
　　門先進曰吏科失職掌者二其一堂上官赴科畫<lb/>
　　本此累朝舊例也各科能守之卽各部亦不以為<lb/>
　　屈而吏科獨廢豈以吏部尊而不宜來乎然此朝<lb/>
　　廷之公事非給事中所得專亦非給事中所得廢<lb/>
　　也宜復其舊可也其一大選事完科臣與部堂比<lb/>
　　肩而受賜此自來舊禮也兵科能守之兵部亦不<lb/>
　　以為亢而吏科獨下坐人以為自陳三謨始然此<lb/>
　　朝廷之公禮非給事中所得改亦非給事中所得<lb/>
<pb n="KR3j0161_WYG_025-13b"/>
　　讓也宜復其舊可也至于衆言淆亂意見懸殊則<lb/>
　　天理自明人心不逺謟下謟上病則一般求利求<lb/>
　　名同歸不義臣不敢置一毫私意于其中也<lb/>
　　管志道論言路疏國初言路甚廣而復專其責于<lb/>
　　科道使之封駁諸司風聞言事凡以防壅蔽而遏<lb/>
　　禍源也其始以三途類選給事中等於中書舍人<lb/>
　　而御史多陞各部主事待之若不甚重而當時顧<lb/>
　　多直節敢言之士厥後漸重其選至𢎞治中令于<lb/>
<pb n="KR3j0161_WYG_025-14a"/>
　　博士行人推官知縣教官中選其歴練老成者除<lb/>
　　補而躋之部屬之右其重比國初加倍而直節敢<lb/>
　　言之風寖不如前何也先朝不重官而重言故人<lb/>
　　爭奮于言近代不重言而重官故人爭保其官其<lb/>
　　所由來者漸矣據臣釋褐以來所有彈章奏牘非<lb/>
　　出于科卽出于道曷嘗無言第見其劾一官則人<lb/>
　　必竊疑曰是有所觀望而借以立名者也建一議<lb/>
　　則人又竊疑曰是無所觸冐而藉以塞責者也其<lb/>
<pb n="KR3j0161_WYG_025-14b"/>
　　中固多賢者往往以是非之心而奪于利害以挺<lb/>
　　特之見而縶于雷同卒歸於與時浮沉違其初志<lb/>
　　倘芒頴稍稍表著則同列便不相容而飾邊幅立<lb/>
　　崖岸則賢否同囿于其中而牢不可觧卽如拾遺<lb/>
　　一節京堂方靣俱秩之尊於科道者拾之是矣部<lb/>
　　屬與科道相埒也乃科不拾道道不拾科而獨拾<lb/>
　　部屬之易動者豈言官宜互相掩蔽乎此猶謂同<lb/>
　　居言責不欲相殘以撓氣也至於科道之已陞京<lb/>
<pb n="KR3j0161_WYG_025-15a"/>
　　堂方靣者自當從公論之矣乃復彼此相約多寡<lb/>
　　相持凡六科拾御史之已陞者一人則十三道亦<lb/>
　　拾給事中之已陞者一人迹似調停實爭門户豈<lb/>
　　言官宜久庇其黨乎此猶謂言路相攻不令偏勝<lb/>
　　以遺奸也至如平時論劾凡官自科中陞出者自<lb/>
　　方靣至于侍郎縱有過惡科中以先僚之故永不<lb/>
　　糾彈是寧負朝廷不負先僚也御史廵歴地方自<lb/>
　　府佐以至州縣正官一經保薦則終其身尊之曰<lb/>
<pb n="KR3j0161_WYG_025-15b"/>
　　老師而自稱曰門生有以厚幣相酬者是寧負朝<lb/>
　　廷不負舉主也抑又有甚者如高拱之在先皇帝<lb/>
　　朝自擅吏部之權而廣布腹心于科道於是有為<lb/>
　　之排擊同列輔臣者不幾於律之所謂姦黨乎有<lb/>
　　為之交章稱述救觧者不幾於律之所謂上言大<lb/>
　　臣德政乎雖頼聖明亟逐潜杜此風而言路是非<lb/>
　　之難憑可槪見已此無他大臣惟憚言官之能劾<lb/>
　　已而輕視諸司言官惟恃大臣之能庇巳而蔑視<lb/>
<pb n="KR3j0161_WYG_025-16a"/>
　　公論也臣讀卧碑有許諸人直言無隱之條祖宗<lb/>
　　朝内外大小臣工種種嘉謀讜論不可悉紀臣姑<lb/>
　　舉外僚之最卑者馮堅一典史也洪武中條陳開<lb/>
　　國政體太祖嘉納之潘叔正一州同知也永樂中<lb/>
　　建言㑹通河事宜而成祖採用之豈獨科道之言<lb/>
　　為重哉自隆慶以來各衙門之言事者始寡而科<lb/>
　　道之言又未必盡出於公道臣恐耳目之漸壅也<lb/>
　　以陛下之明達誠宜追祖宗朝盛事開張聖聽博<lb/>
<pb n="KR3j0161_WYG_025-16b"/>
　　求讜言仍命大臣公其心以叅訂之言茍不當也<lb/>
　　不以出于科道而遂議覆行言茍當也不以出于<lb/>
　　各衙門而遂寢不覆如上所陳一切積弊嚴勅言<lb/>
　　官洗心易轍有弗悛者聽各官核舉坐罪至於疏<lb/>
　　下該科不問其覆與不覆行與不行刻期俱送史<lb/>
　　館編輯敢有匿一疏者亦聽檢舉坐罪俾公論大<lb/>
　　明朋比永杜豈不蕩蕩平平稱皇極之世哉臣又<lb/>
　　以為不除言官之廷杖言路終不得而開也人臣<lb/>
<pb n="KR3j0161_WYG_025-17a"/>
　　進言孰非為國言雖過當心亦可原歴觀祖宗盛<lb/>
　　朝未嘗有杖言官者夫忠臣誠不愛其身以報國<lb/>
　　而其身則依然父母妻子兄弟所仰頼之身也曷<lb/>
　　忍其萬死一生於箠楚之下哉此非所以全天地<lb/>
　　之和而慰祖宗在天之靈也願陛下永勿以廷杖<lb/>
　　加諸言官而鎭撫司亦非拷掠言官之地卽有以<lb/>
　　言得罪者下諸法司鞫問情實如其罪不可宥律<lb/>
　　例自有明條死且瞑目况生者乎如此不惟言路<lb/>
<pb n="KR3j0161_WYG_025-17b"/>
　　大開而和氣且薰蒸宇宙間矣<lb/>
　　夏言請考選疏六科額設都左右給事中給事共<lb/>
　　五十八員中間事有煩簡故員有增損然以司諫<lb/>
　　諍備獻納則六科之職均也祖宗以來額員俱備<lb/>
　　後來乃有不盡補者然遇都左右給事中缺五員<lb/>
　　以上則必奏請陞補各科給事缺十五六員以上<lb/>
　　則必奏請選補永著為例在先朝五十八員一時<lb/>
　　補足當時侈為美談蓋増置諫垣自是盛代之事<lb/>
<pb n="KR3j0161_WYG_025-18a"/>
　　今六科在任止二十一員不及額數之半吏科缺<lb/>
　　左給事中一員給事中四員户科缺給事中七員<lb/>
　　禮科五員兵科九員刑科七員工科四員共缺三<lb/>
　　十七員六科除都左右給事中之外惟給事中四<lb/>
　　員而已供事趨走日不暇給欲求優游侍從以盡<lb/>
　　文墨論思之長從容退食以致寅恭謀議之實不<lb/>
　　可得矣然其間言事者連輙被斥忤時者又多外<lb/>
　　遷歲消月減以至于今莫可復也攷之祖宗舊規<lb/>
<pb n="KR3j0161_WYG_025-18b"/>
　　凡給事中有缺止于進士年三十以上者考選奏<lb/>
　　補𢎞治間始以行人博士兼選正德間始以在外<lb/>
　　推官知縣照御史例選補正德末年大臣畏忌新<lb/>
　　進敢言乃始盡廢進士考選之例陛下登極之詔<lb/>
　　命今後照依舊例給事中有缺于進士考選奏補<lb/>
　　御史有缺進士與行取人員相兼考選然應詔于<lb/>
　　一行而旋復寢吏部亦嘗奏請廟堂大臣陰行格<lb/>
　　阻往往以未嘗經歴世故藉口是不過欲得脂韋<lb/>
<pb n="KR3j0161_WYG_025-19a"/>
　　媕婀愛身固禄之流取其不為己害而已司馬光<lb/>
　　曰凡擇言事官當以三事為先一不愛富貴次則<lb/>
　　重惜名節次則曉知治體今當用光言以為取人<lb/>
　　之則將見在各衙門辦事進士及歴俸二年以上<lb/>
　　行人博士并推官知縣三年考滿到部者查照舊<lb/>
　　規及見行事例具奏從公考選<lb/>
　　文選司員外范景文救科臣周朝瑞疏伏讀聖諭<lb/>
　　内閣朕昨覽文書見有吏科給事中周朝瑞條議<lb/>
<pb n="KR3j0161_WYG_025-19b"/>
　　仰獻愼初三要内停止金花銀兩朕卽位之初言<lb/>
　　路方開礦税已撤如何擅行凟擾此項銀兩原係<lb/>
　　舊制進内以備萬壽聖節并典禮等項及各宫賞<lb/>
　　賜武職軍官俸糧之用難以停減周朝瑞這厮要<lb/>
　　譽妄言本當拿問朕哀思皇考皇妣梓宫在殯姑<lb/>
　　從輕降一級調外任用卿可傳示該部這銀兩還<lb/>
　　遵照舊規行特諭卿知欽此隨該内閣大學士方<lb/>
　　從哲揭帖奉聖㫖覽卿所奏朕已悉知周朝瑞這<lb/>
<pb n="KR3j0161_WYG_025-20a"/>
　　厮不諳事體逞臆妄言擅行議減内庫金花阻絶<lb/>
　　國用好生可惡周朝瑞已有㫖了卿不必申救該<lb/>
　　部知道欽此欽遵竊念周朝瑞忤觸宸嚴夫何敢<lb/>
　　言但周朝瑞職居言路遭際明時未忍自負以負<lb/>
　　主上慷慨發舒故不覺慮之過語之戅耳至所條<lb/>
　　奏留停金花以寛民力而光上德酌祖制而裕國<lb/>
　　儲亦忠于皇上之職分也乃皇上罪以要譽妄言<lb/>
　　夫主聖臣直名在皇上下亦何譽之可要若因此<lb/>
<pb n="KR3j0161_WYG_025-20b"/>
　　而罪之則適成其名耳夫當容言之時而有拒言<lb/>
　　之事恐未免為聖德累也日見皇上用人行政下<lb/>
　　如流水舉朝相慶皆謂衮職不闕補救無事臣工<lb/>
　　此時止宜將順德意彼目覩大渙王居不殖貨利<lb/>
　　已明知上意所嚮矣正所謂善將順者而何㴱罪<lb/>
　　乎雷霆一震已惕不測之威雨露旋施彌彰有容<lb/>
　　之度知聖德如天諒必出此也伏祈聖慈免其降<lb/>
　　謫照舊供職使下有犯顔敢諫之士足見盛世之<lb/>
<pb n="KR3j0161_WYG_025-21a"/>
　　有人使上有刻印銷印之舉愈覘聖心之無我其<lb/>
　　所禆益豈𣺌小者哉<lb/>
　　給事中劉斯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>言路漸輕疏蓋聞英主受言取象<lb/>
　　於轉圜流水而末季拒諫貽譏於轉石㧞山夫人<lb/>
　　主豈有不慕受言之名而甘為拒者或偶因猜而<lb/>
　　府疑遂積疑而生厭猶豫之過未免開停閣之端<lb/>
　　此誼辟所以愼其初而忠臣必防其漸也我皇上<lb/>
　　首增考選之額以開言路而又勤召對以通下情<lb/>
<pb n="KR3j0161_WYG_025-21b"/>
　　可謂求言若渴矣然積輕之漸臣不無鰓鰓過計<lb/>
　　者則以虚言之日煩也流言之日滋也辯言之日<lb/>
　　囂也聽言之未虚而納言之未速也何也臺諫之<lb/>
　　設以封駁為義以觸邪為職其于兵刑財用之屬<lb/>
　　惟察其舉否而白簡繩之庖祝不相代也今任者<lb/>
　　少而議者多章滿公車强半借條陳為職掌矣而<lb/>
　　皇上亦若認職掌在條陳諸如套疏輙被溫綸豈<lb/>
　　以此娓娓者眞足濟時艱而奏安攘乎臣以為有<lb/>
<pb n="KR3j0161_WYG_025-22a"/>
　　治人無治法條陳而當任者未卽議者之心條陳<lb/>
　　而非議者反掣任者之肘試觀年來紙上之兵糧<lb/>
　　口角之節省畢竟無濟于脱巾之變而况乎窺上<lb/>
　　意之所向借條奏為逄迎者且比比也議論多而<lb/>
　　成功少所謂虛言日煩者此也百司庶尹各有司<lb/>
　　存而獨臺諫稱言官此豈惟明職掌之專亦杜紛<lb/>
　　囂之漸今乃廢弁而輕凟天聽貲郎而妄奏空談<lb/>
　　冷署閑曹而時生見事之風謀出位之政不可訓<lb/>
<pb n="KR3j0161_WYG_025-22b"/>
　　矣甚有嫉賢妬正索瘢無從遂爾編造歌謡揑成<lb/>
　　單欵無頭帖子遍布于街衢匿名揭帖暗投于宅<lb/>
　　巷覽之則鑿鑿有據按之則語語無端欲何為者<lb/>
　　想不過二三小人謂皇上明目達聰妄意得流傳<lb/>
　　大内便可當射影含沙耳雖皇上視明見逺萬無<lb/>
　　旁寄之聰明而此市虎之紛紜抑豈輦轂之下所<lb/>
　　宜有耶所謂流言日滋者此也昔稱言官指及乘<lb/>
　　輿則天子改容言及政府則宰相避席豈以君相<lb/>
<pb n="KR3j0161_WYG_025-23a"/>
　　之勢遂為言官屈哉亦以糾劾不避職在則然而<lb/>
　　聞言引愆道固應爾乃今彈文甫上隼未下于高<lb/>
　　墉利口高張狼反横于當道或以有據之事敢于<lb/>
　　侈口而爭亦有自認之辜究且支吾不應此糾一<lb/>
　　事也而彼且牽籐引蔓别尋節外之枝此論一人<lb/>
　　也而彼又東拽西扳至欲空人之國朝端同于聚<lb/>
　　訟黑白聽其溷淆且風聞有進密疏以惑聖聽而<lb/>
　　中傷善類者雖道路之口虚實不可知總之神羊<lb/>
<pb n="KR3j0161_WYG_025-23b"/>
　　結舌而鴟鴞鼔喙成何世界也所為辯言日囂者<lb/>
　　此也任賢勿貳去邪勿疑固哲后之芳規而舉不<lb/>
　　避親劾不避讎乃諫臣之職掌乃今推鄭莊之轂<lb/>
　　者不曰薦賢為國而以為市恩効鷹鸇之逐者不<lb/>
　　曰除惡務盡而以為苛詆欲補牘而再請旣有挾<lb/>
　　私求勝之嫌迨不約而相同又有隨聲附和之指<lb/>
　　是容聲啟口盡結疑團而梧掖栢臺皆畫蛇足恐<lb/>
　　非推心置腹之誼也所謂聽言未虚者此也至于<lb/>
<pb n="KR3j0161_WYG_025-24a"/>
　　皇上勵精求治一應章奏批發從不逾時而今亦<lb/>
　　有遲至旬日漸至數月者矣向猶許諸臣催請而<lb/>
　　近且有暫留詳閲或有不應批發之㫖矣夫議論<lb/>
　　無過是非兩途而聖斷亦止從違二字言而是自<lb/>
　　應虚受以彰都俞之休言而非亦當抉出以成吁<lb/>
　　咈之雅若但束之高閣漫不部分徒長局中之葛<lb/>
　　藤更生事外之控揣况暫之為呼吸不應久之將<lb/>
　　蠧弊叢生我皇上魁柄手操要終原始豈其慮不<lb/>
<pb n="KR3j0161_WYG_025-24b"/>
　　及此而猶曰姑以此神不測之用也所謂納言宜<lb/>
　　速者此也臣非不知睿斷自有權衡于言官未嘗<lb/>
　　厭薄但防其積漸勢必至此且此時人靣日頑人<lb/>
　　情日競身叢衆鏑者尚披顔甲而請繫賊之纓褁<lb/>
　　足岩疆者又借清卿以當愈病之藥向使白簡有<lb/>
　　靈寧遂敢悍焉無忌一至此哉臣憤此頑鈍之成<lb/>
　　風而益傷言路之徒設望皇上之力行之也<lb/>
　　給事中辜朝薦用人聽言疏皇上御極以來任人<lb/>
<pb n="KR3j0161_WYG_025-25a"/>
　　圖治納諫聽言自三代而後未嘗有也而邊腹之<lb/>
　　患日㴱一日羣力羣䇿罔見實效古未有聖明在<lb/>
　　上殷憂若此而不能削平禍亂坐臻上理者臣嘗<lb/>
　　反覆思之豈當世遂無可用之人哉夫知人則哲<lb/>
　　惟帝其難言貌取人宣尼猶失惟皇上求治之心<lb/>
　　愈急則浮薄喜事之人愈易飾詭而釣奇惟皇上<lb/>
　　破格之意愈殷則巧言孔壬之徒愈易乘機而鬪<lb/>
　　㨗昔漢臣周勃張相如號為長者言事呐呐不能<lb/>
<pb n="KR3j0161_WYG_025-25b"/>
　　出口然安劉却敵必屬其人吕蒙之舉陸遜也苐<lb/>
　　曰意思㴱長而張釋之之阻嗇夫李沆之惡梅曾<lb/>
　　皆惓惓以㨗給為戒蓋利口之禍邦家聖有明訓<lb/>
　　臣子任事决無不出于樸誠而能克濟時艱者然<lb/>
　　樸誠之人多得之老成練達蓋敡歴旣㴱自臨事<lb/>
　　不茍逺不具論邇來督撫中所稱足任者如洪承<lb/>
　　疇盧象昇史可法等亦祇實心實做何嘗縱横滿<lb/>
　　紙動求人知向令此數人者與楊嗣昌顔繼祖張<lb/>
<pb n="KR3j0161_WYG_025-26a"/>
　　若麒等粉飾虚張爭鬬才辯必不能逺過由是觀<lb/>
　　之其在此而不在彼明矣况今日口舌相高攻訐<lb/>
　　滋勝老成日就凋謝典型漸若晨星自此以往將<lb/>
　　恐諸臣精神不用以實圖職業而用以揣摩筆端<lb/>
　　雖皇上召對時勤無所逃于電照然旣察其才辯<lb/>
　　又當察其朴誠若徒以小才喋喋付之事權嘗試<lb/>
　　追悔何及所謂用人貴審者此也書曰有言逆于<lb/>
　　汝心必求諸道有言遜于汝志必求諸非道夫臣<lb/>
<pb n="KR3j0161_WYG_025-26b"/>
　　子連篇累牘掇拾浮詞誠易生厭然聖帝明王鞀<lb/>
　　鐸以求之者蓋舉一事欲知其利又欲知其害用<lb/>
　　一人欲知其短又欲知其長非反覆諮詢曲意審<lb/>
　　度終無以通達情偽㴱悉事理也昭皇帝嘗以弋<lb/>
　　謙言事過直免其朝叅逾月而言者不至乃復令<lb/>
　　朝叅如故且降勅以奬勵羣臣故言雖無當終不<lb/>
　　深罪皇上邇來于言事罪譴諸臣屢召賜環雖越<lb/>
　　數載猶惓惓聖懷因是羣臣無不感激思奮其間<lb/>
<pb n="KR3j0161_WYG_025-27a"/>
　　卽有狂瞽過當之語終可以諒其無他卽有僉壬<lb/>
　　敗類之徒終未可以槪天下要以不求遜志而求<lb/>
　　逆耳則聽言之道斯得矣近如陳燕翼所論中州<lb/>
　　一案臣以守汴之勞與决河之罪原不相掩在皇<lb/>
　　上深憫之所以作勞臣之氣在言官正言之實以<lb/>
　　存萬世之公又如熊開元本無言責而論列大臣<lb/>
　　亦可以銷後來雷同之漸至於姜埰置詞舛謬百<lb/>
　　喙何贖乃懲創之則臣子之罪已明生全之則覆<lb/>
<pb n="KR3j0161_WYG_025-27b"/>
　　載之德更大况聖明孝治天下埰家遭兵火父罹<lb/>
　　慘禍彼亦人子也臣非謂諸臣之去留生死有關<lb/>
　　輕重但恐將來言者遂有所趦趄而不敢盡煩囂<lb/>
　　雖息讜論亦捐所謂聽言貴廣者此也臣四載里<lb/>
　　居再入班行流㓂驚心一籌莫効而終以用人聽<lb/>
　　言為今日治平之本故不避瑣凟冐昧上陳<lb/>
　　刑科右給事中左懋第詳察密封疏臣接錦衣衞<lb/>
　　所傳紅本乃逃帥楊德政奉㫖正法也臣密緘同<lb/>
<pb n="KR3j0161_WYG_025-28a"/>
　　駕帖還之矣次又捧御筆緘函發科者即此本也<lb/>
　　臣又密緘藏之垣中矣然自逃帥正法西市道路<lb/>
　　之口皆素恨此帥妄議練總以毒害天下又知其<lb/>
　　驕横剥軍怯猾善逃罪不容于死人人快之而明<lb/>
　　㫖人皆未見也凡係密封皆不發抄若不請明誰<lb/>
　　敢宣布而臣思此本之為密封者原恐此機一洩<lb/>
　　罪帥或自引裁而不得行法今其人已誅自當明<lb/>
　　正其罪使國人知之以昭國人殺之之義并使九<lb/>
<pb n="KR3j0161_WYG_025-28b"/>
　　邊聞之知朝廷有殺一人而三軍震者殺之之心<lb/>
　　也語云信賞必罰必于耳目所聞見則所不聞見<lb/>
　　者莫不陰化豈如此可聞可見之事而反閉天下<lb/>
　　之耳目哉伏乞勅下發抄以便遵行而臣因思各<lb/>
　　垣之密封似此者多也臣愚以為有必當密者有<lb/>
　　不必密者有可密于事先而不必密于事後者有<lb/>
　　當密于今日而不必密于明日者如事關兵機方<lb/>
　　且動于九天藏于九地何可不密也如警報何邊<lb/>
<pb n="KR3j0161_WYG_025-29a"/>
　　㓂擾某地動靜之情勝敗之事廷臣知之以便各<lb/>
　　獻芻蕘各要害知之以便共圖備禦何必密也况<lb/>
　　邸報之抄傳有定道路之訛言無端疑揣轉甚張<lb/>
　　皇孔多廷臣縱有所聞未免因而箝口何可密也<lb/>
　　如制邊之䇿諸臣有密奏密之可也邊已安矣仍<lb/>
　　當使廷臣共知其何䇿以安邊勦㓂之謀諸臣有<lb/>
　　密奏密之可也㓂已平矣仍當使廷臣共知其何<lb/>
　　䇿以勦㓂此可密于事先而不必密于事後者也<lb/>
<pb n="KR3j0161_WYG_025-29b"/>
　　如逮有罪之人不密恐其人將遁人已獲矣則必<lb/>
　　昭布其所以逮之故如誅有罪之人不密慮其人<lb/>
　　將自裁人已正法矣則必昭布其所以誅之實此<lb/>
　　當密于今日而不必密于明日者也蓋人臣事君<lb/>
　　原無不可使天下共知之言而朝廷行事更無不<lb/>
　　可使天下共知之事愼密原為成事事成便復昭<lb/>
　　然所謂理本相成變而不失其常也臣今日不言<lb/>
　　而使朝廷一時愼密之事因循沿為故例甚至科<lb/>
<pb n="KR3j0161_WYG_025-30a"/>
　　録史館皆不能啓什襲之藏而筆之而一時之疑<lb/>
　　信猶其小者後世之信史何所取裁且謂壅蔽綸<lb/>
　　綍自臣等封駁之臣始矣臣用是虩虩然懼敢因<lb/>
　　請㫖發抄而并及之<lb/>
　　刑科給事中孫承澤請復接本之規疏竊照本章<lb/>
　　者臣工所以代靣對而陳其𠂻悃也一經聖斷大<lb/>
　　政大法于是寄焉事綦重也臣于辛未觀政户部<lb/>
　　猶見紅本發下各部司官輪流候接日當晡時内<lb/>
<pb n="KR3j0161_WYG_025-30b"/>
　　臣捧至㑹極門東廡各官鴈行序立挨次接領體<lb/>
　　統嚴肅制甚稱善及臣初入垣掖事猶如故邇因<lb/>
　機務殷繁發無定時于是六曹不復接本或早或<lb/>
　　暮但慿㑹極門内臣發之錦衣直房直房㪚與各<lb/>
　　垣吏役遂失當年之制臣按祖宗朝凡紅本發科<lb/>
　　猶必令部堂一員親至垣中畫本尾署小押所以<lb/>
　　防姦杜弊如此其嚴也况未到科之前収授一憑<lb/>
　　下役豈所以重王言而尊典制臣並有請者皇上<lb/>
<pb n="KR3j0161_WYG_025-31a"/>
　　勵精圖治寒暑罔渝凡係𦂳要本章無不朝上夕<lb/>
　　報亦有不能即奉綸音者或以事體稍緩無妨徐<lb/>
　　發但拜疏之人計日而數賫奏之使延頸以望時<lb/>
　　日稍稽妄生揣臆當此中外多艱正頼臣工黽勉<lb/>
　　效職儻因此而署位開因循之漸事體生叢脞之<lb/>
　　端防患於微貽憂滋大况天下事無大小以敬心<lb/>
　　持之則小者亦大事無緩急以精力圖之則緩者<lb/>
　　亦急此大易所以重行徤而自强不息也並望採<lb/>
<pb n="KR3j0161_WYG_025-31b"/>
　　納施行得㫖各部司官接本并部堂到科畫本原<lb/>
　　有舊規如何竟廢着察議具奏據稱紅本収發一<lb/>
　　憑下役殊非典制今當何法傳接併議妥奏來本<lb/>
　　内敬心持之行徤不息等語説的是知道了該部<lb/>
　　知道<lb/>
　　户科左給事中孫承澤章疏日繁疏臣辦事垣中<lb/>
　　察本科發抄底簿見邇日章疏較崇禎初年増十<lb/>
　　之五較萬歴中年増十之七一科如此别科可知<lb/>
<pb n="KR3j0161_WYG_025-32a"/>
　　夫議論日多則事功自應日集乃近年中外景象<lb/>
　　無論不及神廟時並不及崇禎之初多矣蓋議論<lb/>
　　多者精神之薄也意念外浮則力量中歉理所必<lb/>
　　然無足怪也故密奏日多則邊防愈壞籌計日多<lb/>
　　則財用日虧啓事日多則人才愈錮此其病在議<lb/>
　　論多虚飾亦多也皇上勵精圖治鋭意太平第一<lb/>
　　急務無如課實效課實效無如省議論省議論須<lb/>
　　從六曹大臣始蓋六曹者事功之府也朝廷之大<lb/>
<pb n="KR3j0161_WYG_025-32b"/>
　　政寄焉諸臣果能公忠體國殫力救時不顧利鈍<lb/>
　　不避勞怨天下事豈遂不可為抄發到部或即具<lb/>
　　覆不必諉之别曹不必推之撫按或不必覆照例<lb/>
　　存案彚銷一力擔當大家實做如此則章疏之省<lb/>
　　不知凡幾矣由此而論臺諫之臣是以言為責者<lb/>
　　也畜狸欲捕養鷹欲擊言誠不厭煩數也若浮泛<lb/>
　　之條議市恩之奏薦與據風聞而糾在外之小吏<lb/>
　　則宜禁亦省章疏之一端也至于各曹之官自有<lb/>
<pb n="KR3j0161_WYG_025-33a"/>
　　職掌黽勉圖之日不遑給何暇出位而紛紜建白<lb/>
　　凡事無關係率妄沽名則宜禁此亦省章疏之一<lb/>
　　端也在外撫按于重大情事自應時時奏聞若錢<lb/>
　　粮之起解叅罰之開復官員之更調行間之零級<lb/>
　　小㨗事關該部者應行咨達部若瑣事槪行䙝凟<lb/>
　　則宜禁此亦省章疏之一端也通政之司職在封<lb/>
　　駁邇因廉恥道喪人希進取游説不根之徒有如<lb/>
　　聚訟凡此者宜禁此亦省章疏之一端也又如内<lb/>
<pb n="KR3j0161_WYG_025-33b"/>
　　外臣工凡經論劾當如祖宗朝舊事平心靜聽上<lb/>
　　俟皇上之鑒裁下俟舉朝之公論聞言嘵嘵激辯<lb/>
　　者則宜禁此亦省章疏之一端也有此數禁議論<lb/>
　　日減皇上批答之暇時御文華殿召大臣商確政<lb/>
　　事講道求理務令朝奉命而夕行從此而政不清<lb/>
　　簡功不畢集者未之有也得㫖朝廷廣聽求言欲<lb/>
　　収實益其浮議繁雜虚飾罔功允宜禁飭這本内<lb/>
　　各欵着議具覆建白係言官本職若當言不言以<lb/>
<pb n="KR3j0161_WYG_025-34a"/>
　　致旁觀出位乘間紛囂科道官殊難辭責又向來<lb/>
　　中外各衙門循例奏報及邊鎭攢造文冊察覆登<lb/>
　　答等項有係應行的亦有套混妨擾無益可省的<lb/>
　　也着詳酌奏奪該部知道<lb/>
　　户科左給事中孫承澤註銷疏竊照邇來民艱用<lb/>
　　詘度支一曹關係甚重臣今歲身歴三垣皆管註<lb/>
　　銷之事而歎積弛之狀至户部而極也每逄註銷<lb/>
　　呼羣吏持牘鴈行而前司司比之見赴比之簿大<lb/>
<pb n="KR3j0161_WYG_025-34b"/>
　　半遺漏不全所銷號件不具文牒但憑吏役口報<lb/>
　　為故事且吏役皆雇覔代身問其縁由茫然不知<lb/>
　　也臣往返申飭繼之以夏楚稍稍就緖然毎當五<lb/>
　　日一銷則報完者仍復寥寥該部嘗行之本雖盈<lb/>
　　篇疊幅要不過循例題知依様具覆而事稍重大<lb/>
　　則堂行司司付吏役束之高閣不則卸之撫按漫<lb/>
　　言行查任其稽延未幾官遷吏換前事不復記憶<lb/>
　　有同故紙矣臣試言其略如各直省新舊兩餉及<lb/>
<pb n="KR3j0161_WYG_025-35a"/>
　　金花漕折輕賫茶蠟歲絹等項拖欠以億萬計猶<lb/>
　　曰逋負在民時荒難急也至官吏之侵那畿輔之<lb/>
　　透支關差之欠額銅本之侵没奸解之吞隱運弁<lb/>
　　之盗賣數至成千成萬者固纍纍也何至經年累<lb/>
　　月不一問之夫户部民部也以急民為事固不止<lb/>
　　以辦餉考成見能也乃積年興屯開荒求蠲報災<lb/>
　　之疏一切沉閣有如秦人視越人之肥瘠即如臣<lb/>
　　前因江北私派小民鼎沸具疏直糾奉旨經年有<lb/>
<pb n="KR3j0161_WYG_025-35b"/>
　　餘尚未見覆諸如此類不知凡幾欲求閭里康阜<lb/>
　　婦子恬熙胡可得也以如此關係甚重之地而如<lb/>
　　此因循茍且毎對部吏見其呼應不靈不知幾為<lb/>
　　扼腕矣臣前待罪兵垣見該部有摘叅計次議罰<lb/>
　　之例兵農並重事可通行伏乞皇上勅部議定規<lb/>
　　則俾知遵守以警玩振靡庶有裨矣奉聖㫖民間<lb/>
　　舊欠近諭已明其官胥侵那透支隱盗等項作何<lb/>
　　追賠并摘叅未完欽件作何分别罰治通着該部<lb/>
<pb n="KR3j0161_WYG_025-36a"/>
　　遵照近㫖詳核另議具奏這本直糾江北私派一<lb/>
　　節經年未覆是何縁故併着奏明<lb/>
　　刑科都給事中加俸二級孫承澤熱審疏臣捧讀<lb/>
　　聖諭于熱審大典按期舉行臣不勝加額仰見陛<lb/>
　　下如天好生之德時厪于懷不以軍旅倥<graphic n="KR1555" url="https://raw.githubusercontent.com/kanripo/KR-Gaiji/master/images/KR1555.png" mimeType="image/png"/>而或<lb/>
　　輟也該部雖當專遣閣臣清理之後夙案甫清新<lb/>
　　案又積事如春草芟而復生弊似落葉掃而愈集<lb/>
　　其所煩斟酌蕩滌者至不易矣應審人犯臣已催<lb/>
<pb n="KR3j0161_WYG_025-36b"/>
　　部造冊細加叅覈恐候審者急此緩彼又將未審<lb/>
　　人犯再四移催速結然當註銷之日毎見各司前<lb/>
　　件多開已題候㫖蓋近因戎馬生郊聖人有憂值<lb/>
　　此機務殷煩之時遂致批答之停閣臣歴察往例<lb/>
　　凡係未結人犯不得造審今爰書雖成而明㫖尚<lb/>
　　靳事體一時未結是當泣罪解網之日猶有覊魂<lb/>
　　向隅之悲亦大造所難獨遺也况事無重輕一屬<lb/>
　　候㫖概從覊繫饑渴困苦溽熱蒸煎遲速之間生<lb/>
<pb n="KR3j0161_WYG_025-37a"/>
　　死所關伏乞聖慈俯察該部各本盡數批發俾纍<lb/>
　　纍新犯輕者遽獲生還重者幸荷送審將見和氣<lb/>
　　所嘘獄蟲不紅圜草増緑矣至于司冦一席久已<lb/>
　　塵虚雖署篆之臣不敢以傳舍視事然領袖部務<lb/>
　　必得正官並乞勅部就近推用務令朝簡而夕就<lb/>
　　于以溥皇仁而光大典端頼之矣奉㫖知道了該<lb/>
　　部知道<lb/>
　　刑科都給事中加俸二級孫承澤摘叅疏竊照遣<lb/>
<pb n="KR3j0161_WYG_025-37b"/>
　　戍一罪僅亞大辟一等其問擬之也當愼而處斷<lb/>
　　之也當嚴蓋不愼則虞有寃人不嚴則虞有縱奸<lb/>
　　也今刑部見在戍犯已經清理之後賍銀量豁情<lb/>
　　罪堪矜者准予納贖以開一靣非過也但戍犯不<lb/>
　　一矣其中大奸巨蠧使得一概収贖僅以二百金<lb/>
　　縱虎出柙是誨奸也胡可為訓該部先經批准者<lb/>
　　臣科移文署印臣張忻當力為駁正無奈承行吏<lb/>
　　胥朦玩如故也謹先摘叅其一二顯著者一為軍<lb/>
<pb n="KR3j0161_WYG_025-38a"/>
　　犯髙瞻崑案察瞻崑以誣詐問辟追賍共二千二<lb/>
　　百兩分毫不納二次清理俱為除豁減擬邊戍此<lb/>
　　應速為發遣者乃移送納贖是完賍無銀贖罪有<lb/>
　　銀也且以辟而減擬胡得言贖本犯宜速為發遣<lb/>
　　者也一為軍犯鈕光先案察本犯以積年奸書描<lb/>
　　改印票侵冒料豆草束事關軍儲僅擬遣戍有餘<lb/>
　　辜矣乃該吏註銷以為業已發遣及察之則移送<lb/>
　　納贖夫既納贖何必諱言發遣是明知不可贖而<lb/>
<pb n="KR3j0161_WYG_025-38b"/>
　　代為掩飾况本犯以侵官之物為贖罪之物尤而<lb/>
　　效之其何以懲本犯宜速為發遣其已納之銀留<lb/>
　　為充餉可也一為原任吏部侍郎軍犯蔡奕琛案<lb/>
　　察本犯以十四年定罪十五年正月咨送兵部發<lb/>
　　遣至今尚未至兵科掛號定限是本犯抗未赴衞<lb/>
　　事已年餘經承何不一問収管僅以咨送了事據<lb/>
　　法違限一年例應調衛改遣似難為本犯寛也以<lb/>
　　上三項係臣行察據該司手本循職叅駁伏乞勅<lb/>
<pb n="KR3j0161_WYG_025-39a"/>
　　下該部將高瞻崑鈕光先責今當時起觧蔡奕琛<lb/>
　　違限年餘例應改衛速行察覆至朦玩吏書嚴加<lb/>
　　懲治各司積弊不止遣戍一事容臣極力搜剔以<lb/>
　　副職掌統希聖鑒施行奉㫖該部議奏<lb/>
　　禮科題陪祀疏臣按臣科須知一欵毎歲大祀天<lb/>
　　地都給事中各一員入壇陪祀又一欵如左給事<lb/>
　　中署印必先具題入壇今歲皇上親郊該科都給<lb/>
　　事中惠世揚奉命未任郊祀大典臣垣職掌所關<lb/>
<pb n="KR3j0161_WYG_025-39b"/>
　　而陪祀乏員或于事體未恊今有左給事中魏大<lb/>
　　中見署科事應否入壇陪祀謹題請㫖奉㫖准照<lb/>
　　例陪祀<lb/>
　　兵科肅朝禮疏照得臣等西三科輪直武職門籍<lb/>
　　若遇朝叅調取長安左右門守衛官収貯各衙門<lb/>
　　投到門籍簿扇除公差患病外中有不到者㑹同<lb/>
　　題叅此從來舊例也臣今細察武職各衙門簿籍<lb/>
　　中有塡註差病者亦有止造見任者或有差回病<lb/>
<pb n="KR3j0161_WYG_025-40a"/>
　　痊不塡註者又有止塡痰𠻳不言註籍者且有竟<lb/>
　　不移㑹直日該科者臣等毎月彚題止據衞官繳<lb/>
　　到前月門籍簿扇塡註差病字様恐假借参差有<lb/>
　　難稽察况聖壽元旦諸大禮在邇倍宜整肅伏祈<lb/>
　　勅下該部申飭各衙門嗣後凡有牙牌應朝叅官<lb/>
　　員務要明白詳註一投長安門一投直月該科若<lb/>
　　有差回病愈故違不塡及以寒𠻳溷入希圖安坐<lb/>
　　者臣等與直日該科指名叅奏庶朝禮肅而人心<lb/>
<pb n="KR3j0161_WYG_025-40b"/>
　　警矣<lb/>
　　科道互改<lb/>
　　洪武中給事中宋善萬徴彭通王惟言王漸永樂<lb/>
　　中吏科右給事中羅亨信工科給事中周岐正統<lb/>
　　中給事中朱良暹李運工科都給事中張襘俱改<lb/>
　　御史洪武中御史李爌改工科給事中永樂初山<lb/>
　　東道御史文郁改工科給事中江西道御史汪俊<lb/>
　　明改刑科給事中<lb/>
<pb n="KR3j0161_WYG_025-41a"/>
　　戊寅考選紀崇禎丙子冬外計俸滿知推俱留部<lb/>
　　考察候核在任錢粮先是鄭友元熊開元以錢粮<lb/>
　　之故累及司農下獄至是愼毖有加而吏書挾索<lb/>
　　之弊亦從前所未有也未幾上御講筵令諸詞臣<lb/>
　　條議政事黄景昉薦候考者朱天麟成勇之清項<lb/>
　　煜因奏任濬為首輔張至發姻親有意黨䕶之至<lb/>
　　發激辯不已楊士聰並叅沈迅張若麒納賄史<graphic n="KR1159" url="https://raw.githubusercontent.com/kanripo/KR-Gaiji/master/images/KR1159.png" mimeType="image/png"/>
　　囑託冡臣田惟嘉求選詞林戈矛四起纒連不結<lb/>
<pb n="KR3j0161_WYG_025-41b"/>
　　史<graphic n="KR1159" url="https://raw.githubusercontent.com/kanripo/KR-Gaiji/master/images/KR1159.png" mimeType="image/png"/>上疏言此番考選諸人薄科道而重詞林凡<lb/>
　　考中詞林者皆本衙門人援手接引于是凡取中<lb/>
　　翰林者以為預定分補各部主事至上令吏部將<lb/>
　　咨訪單進覽于是以圏奬濫狥各官傅元初張第<lb/>
　　元房之騏韓源趙繼鼎馬兆羲俱着冠帶間住許<lb/>
　　晉林正亨王猷降三級調用劉含輝楊振原葉初<lb/>
　　春劉興秀辜朝薦金蘭葛樞郭九鼎凌義渠何楷<lb/>
　　禇德培各降二級照舊時臺省員缺候考者至經<lb/>
<pb n="KR3j0161_WYG_025-42a"/>
　　年不補而現在之臺省被累幾至一空人嗟以為<lb/>
　　變局至戊寅四月二十八日上召在京候考及已<lb/>
　　推部屬各官俱來中左門昧爽上出御門内閣及<lb/>
　　吏部都察院諸臣行一拜三叩頭禮畢候考諸臣<lb/>
　　行禮起傍立止令五人一班靣奏在任行過事實<lb/>
　　上隨以筆註記奏畢上手書䇿問云禦敵需兵養<lb/>
　　兵需餉屯鹽採鑄難取近效捜括加派民力已竭<lb/>
　　將何䇿以處之近報抵邊不戰而歸是何深謀諸<lb/>
<pb n="KR3j0161_WYG_025-42b"/>
　　臣通悉已見條對務期可行不許勦襲故套仍將<lb/>
　　履歴開冩明白上令吏部將䇿問傳示各官暫退<lb/>
　　少頃復出収各官試卷陸續而出五月初十日上<lb/>
　　親定曾就義黄文煥黄奇遇張縉彦李士淳汪偉<lb/>
　　虞國鎭余象賢馬剛中朱天麟等為翰林編檢官<lb/>
　　王調鼎熊維典觧學尹張希夏張作楫耿始然成<lb/>
　　仲龍李清孫承澤呉希哲張淳等為各科給事中<lb/>
　　李嗣京秦廷奏汪游龍李春蓁任濬楊鶚喻上猷<lb/>
<pb n="KR3j0161_WYG_025-43a"/>
　　柯元伯李雲鴻凃必泓左永春宗敦一張爾忠黄<lb/>
　　諫卿甘維爃張茂爵王章蔡鵬霄王範陳天工高<lb/>
　　名衡郭景昌徐養心羅起鳳張緒掄王聚奎鄧希<lb/>
　　忠閻嗣科林蘭友葉樹聲詹兆恒等為各道御史<lb/>
　　井濟李拯楊鼎甲黄熙𦙍楊調鼎王心純葛逄夏<lb/>
　　劉作霖郭尚友唐良懿張若麒沈迅為户禮兵刑<lb/>
　　工五部主事王昌時為南部主事韓友范為兵馬<lb/>
　　次日諭内閣發下曾就義等試卷十八卷卿等傳<lb/>
<pb n="KR3j0161_WYG_025-43b"/>
　　與該部科將内中所對事宜確酌可否奏奪曾就<lb/>
　　義對中言小民不苦于餉而苦于有司之火耗私<lb/>
　　派誠嚴禁之似不妨量行加額以紓軍國之急上<lb/>
　　稱賞之㧞為第一未幾遂允楊嗣昌練餉之議海<lb/>
　　内騷然就義悔甚鬱鬱而卒<lb/>
　　附載言官被言<lb/>
　　候補兵部職方司郎中劉元珍論給事中錢夣臯<lb/>
　　疏朝廷磨礪一世伸正絀邪以端揆大臣無樹私<lb/>
<pb n="KR3j0161_WYG_025-44a"/>
　　交無作好惡無蔽上而箝下彰善癉惡佐天子持<lb/>
　　衡焉不意今日乃有罔上行私如首輔沈一貫者<lb/>
　　又有頑鈍無恥如刑科給事中錢夢臯者夢臯為<lb/>
　　人臣無暇毛舉瘢索跡其推年例而妄奏求容掛<lb/>
　　察典而乘機建議壟斷如市士林不齒迨至兩蒙<lb/>
　　留用因蠱惑聖𠂻猜疑部院併考察全疏亦中格<lb/>
　　矣臺省被察諸臣槪留用矣國家代守之典章屑<lb/>
　　越于一朝朝野駭聽僉謂夢臯之黨隂謀叵測將<lb/>
<pb n="KR3j0161_WYG_025-44b"/>
　　異日種種僥倖之門從此闢也甚可慮也夫使夢<lb/>
　　臯羞惡未滅亦宜驚彈射而歛跡胡乃恣起風波<lb/>
　　動駕言于楚事含沙反射蔓衍何極僉謂夢臯之<lb/>
　　黨機鋒叵測將異日種種傾危之隙從此開也甚<lb/>
　　可畏也夫使政府無私人則奸慝寧壅于上聞邪<lb/>
　　謀亦安能下逞乃一貫實為戎首秉政以來不聞<lb/>
　　輔佐皇上救生靈于塗炭者何事起忠良于擯厄<lb/>
　　者何人年來比昵憸人乖謬尤甚即如考察一事<lb/>
<pb n="KR3j0161_WYG_025-45a"/>
　　皇上豈有愛于夢臯而故䁥之豈有私于臺省諸<lb/>
　　臣而獨寛之蓋由一貫曲庇私人内則假公以朦<lb/>
　　上外則挾威以箝下既借皇上之權以伸其意復<lb/>
　　竊皇上之德以固其交使守法者抑勒無聊席奥<lb/>
　　者高張無忌將來誰肯為皇上觸權要持國是乎<lb/>
　　一貫之敢于欺罔如此所關治亂安危之窽㑹良<lb/>
　　非細故幸皇上自為社稷計南中諸臣糾錢夢臯<lb/>
　　鍾兆斗疏云頃接邸報見考察留用科臣錢夢臯<lb/>
<pb n="KR3j0161_WYG_025-45b"/>
　　年例外轉科臣鍾兆斗相繼有疏其假托遮掩中<lb/>
　　傷報復中外所共知即二臣倘有夜氣豈不自愧<lb/>
　　而乃無端蔓引互為欺罔何哉臣請略述始末而<lb/>
　　皇上試埀聽焉夫六年京察年例外推此祖宗定<lb/>
　　制天下之公道所繇係也銓部酌量自有定評往<lb/>
　　年夢臯曾以外推嘵嘵自辨士論至今鄙之及今<lb/>
　　奉考察先五日部院科道採訪已定夢臯預知不<lb/>
　　免乃乘御史林秉漢疏至摭拾楚事與京察疏併<lb/>
<pb n="KR3j0161_WYG_025-46a"/>
　　上以存展辨之竇夫楚藩之事皇上排廷議而獨<lb/>
　　出神斷天下誰不服之然而楚事自為楚事京察<lb/>
　　自為京察兩者原不相蒙也今亂宗之法且行矣<lb/>
　　楚事無可言矣夢臯猶借為端以動皇上之聽試<lb/>
　　閲其疏娓娓數千言支離附㑹全無的據且其再<lb/>
　　疏曰南都之論臣者必接踵而至此其意必欲臣<lb/>
　　等寂無一言任其横肆然後為快乎夢臯既已假<lb/>
　　楚事攻都御史溫純以强自遮飾又謂純逐鍾兆<lb/>
<pb n="KR3j0161_WYG_025-46b"/>
　　斗以激發兆斗而相與朋比為奸兆斗不念外出<lb/>
　　叅藩體非有損舊典公論當自靜聽乃踵夢臯之<lb/>
　　故智語語惟攻温純而肆醜詆是兆斗明以私怨<lb/>
　　攻純不待人言而自言之矣信如兆斗將來銓臣<lb/>
　　束手不敢推一年例憲臣噤齒不敢指一官邪紀<lb/>
　　綱倒置小人無忌而祖宗二百年之令典不幾于<lb/>
　　廢墜殆盡耶臣謂二臣者均當亟行罷斥毋使淆<lb/>
　　亂清議者也抑臣猶有説焉書曰不賞私勞不罰<lb/>
<pb n="KR3j0161_WYG_025-47a"/>
　　私怨有覺德行四國順之元輔沈一貫平章天下<lb/>
　　宜持大體務公平率由舊章且考察鉅典歴朝守<lb/>
　　之用之勵世磨鈍今科道數人一旦留用聖主以<lb/>
　　為特恩天下人心共相駭異方望元輔以力爭及<lb/>
　　考察命下一貫不以為規而以為頌天下疑之乃<lb/>
　　夢臯兆斗巧辨横詆又若陰有所恃而無所畏忌<lb/>
　　者即元輔心不直二臣靡有私勞之可念也天下<lb/>
　　其誰信之臣又以為皇上不亟斥之則輔臣之心<lb/>
<pb n="KR3j0161_WYG_025-47b"/>
　　不白也語云大臣以道事君不可則止都御史温<lb/>
　　純守正不阿人所素知然據其自疏亦曰管南北<lb/>
　　中外考察已五次任勞任怨嫌隙既多今夢臯兆<lb/>
　　斗又紛紜力攻其去不遺餘力揆之大臣進退之<lb/>
　　義不去何待臣又以為皇上不聽純之引退則大<lb/>
　　臣去就之節不明也<lb/>
　　向當沈四明柄國時與禮侍郭江夏為楚事相左<lb/>
　　㑹妖書變起科臣錢夢臯受四明指糾江夏波及<lb/>
<pb n="KR3j0161_WYG_025-48a"/>
　　沈歸德幾蹈不測海内唾罵之温總憲矯矯正人<lb/>
　　夢臯與兆斗合攻之既而二人計處年例四明矯<lb/>
　　㫖俱留一時議論鼎沸士大夫黨禍實始于此<lb/>
　　禮科給事中汪始亨劾兵科右給事中李魯生疏<lb/>
　　竊惟國家設立言官職綦重矣必已之出處端正<lb/>
　　也而後可以糾人之邪必己之心事磊落光明也<lb/>
　　而後可以摘人之險必引扶善類力禁苞苴而後<lb/>
　　可以絶奔競之風廣彚征之路又必出詞吐氣寧<lb/>
<pb n="KR3j0161_WYG_025-48b"/>
　　直勿倚寧厚無刻而後可以平情宣滯培國家之<lb/>
　　元氣乃險媚小人毁禮滅義其坊決矣詰曲鈎棘<lb/>
　　其心險矣鋤異己而墜之淵引私人而充其槖其<lb/>
　　舉刺顚倒矣甚至以筆墨逄迎而使一方之山川<lb/>
　　蒙垢遂至鑿削國脈害不可勝言矣欣逄我皇上<lb/>
　　聰明神武殛兇除佞逆璫姦人明正典刑虎彪而<lb/>
　　下投之逺裔逮行勘問無不發之姦也乃有三處<lb/>
　　投身百足不仆慣出不通文理之疏大肆辱詈之<lb/>
<pb n="KR3j0161_WYG_025-49a"/>
　　鄉試録序以取悦于目不識丁之魏忠賢至今日<lb/>
　　月中天諸奸逺竄而猶靦首班行玷汚青瑣如見<lb/>
　　任兵科右給事中李魯生者臣安得不歴數其穢<lb/>
　　跡于皇上之前乎夫魏忠賢所以盗竊主權殺人<lb/>
　　爵人者舊輔臣魏廣微授之柄廣微所以傾䧟善<lb/>
　　良放開辣手者門生李魯生之引其緒此投身之<lb/>
　　第一處也魯生始見忠賢廣微同謀殺人魚水相<lb/>
　　歡遂甘心為廣微伏籬之犬及見楊漣與左光斗<lb/>
<pb n="KR3j0161_WYG_025-49b"/>
　　酷刑垂死廣微佯為疏救大拂忠賢之意忠賢欲<lb/>
　　棄廣微魯生遂亦棄廣微而竄入于舊輔臣馮銓<lb/>
　　之門矣臣見先帝枚卜有老成幹濟之㫖蓋謂老<lb/>
　　成閲歴既深識力夙鍊而新進之人其骨氣或未<lb/>
　　堅凝耳魯生欲居銓之首功遂出疏云成即為老<lb/>
　　而非老乎年幹即為濟而即可以濟乎國信如是<lb/>
　　言則髫年後軰即當入贊黄閣而黄髪皓齒反當<lb/>
　　就編簡之列矣如此不通文理之疏自是魯生長<lb/>
<pb n="KR3j0161_WYG_025-50a"/>
　　技寧第執中用中等語為哉求滿谿壑之腹大肆<lb/>
　　封豕之熖欲不次超擢某某即超擢某某是以長<lb/>
　　安有要官起問二李之謡欲逮某死某即逮某死<lb/>
　　某是以一時一十七人次第就斃彼時茅山人往<lb/>
　　來線索銓亦借為魯生所薦此投身之又一處也<lb/>
　　孰知逆璫喜怒無常少年揆席不久崔呈秀于是<lb/>
　　以美官白鏹市呉淳夫攻銓而魯生飽颺飛去又<lb/>
　　不肯亊銓矣呈秀則其死友也魏良卿固其義兄<lb/>
<pb n="KR3j0161_WYG_025-50b"/>
　　弟也良卿欲請托鬻青衿魯生即傳之學臣李蕃<lb/>
　　而居間過付圖漁人之利其賍私狼籍行道之人<lb/>
　　皆知之此投身之又一處也三處敗而魯生之冏<lb/>
　　卿管兵科左給事中不敗呈秀淳夫等賍俱追助<lb/>
　　餉而魯生之厚藏自若于法為不平于鵷班諸賢<lb/>
　　趨蹌揖譲為有玷為魯生者當思所以自處矣乃<lb/>
　　被叅飾詞又欲依附于君子之林豈以投身三處<lb/>
　　為未足耶想倐從倐背蘧廬主人諸君子鑒于前<lb/>
<pb n="KR3j0161_WYG_025-51a"/>
　　而其孰肯納之也至其典試臣鄉見上年詞臣方<lb/>
　　逄年科臣章允儒以五䇿暗入時事而削奪魯生<lb/>
　　遂主于逄迎又以止于不及時事不足得逆璫之<lb/>
　　歡心于是後序大肆辱詈詆毁前賢刼以積威而<lb/>
　　使之懼又誘哄臣鄉後進而使之效法乎彼不但<lb/>
　　衡岳蒙羞江漢流穢其于我皇上楚材摧折最可<lb/>
　　憫惜之㫖何大背馳也皇上憐楊漣之寃死羣臣<lb/>
　　共快而魯生序中詈漣曰竊聖賢盗豪傑走天下<lb/>
<pb n="KR3j0161_WYG_025-51b"/>
　　如騖獨以為漣固忠賢所恨不得不罵此外多士<lb/>
　　如林蒸蒸蔚起皆肅皇帝豐芑之遺經數百年培<lb/>
　　養而魯生詈之曰楚士抱璞堅于三刖楚風趨上<lb/>
　　㨗于細腰夫多士亦何寃而受此詈也然猶曰不<lb/>
　　幸與漣同時應當罵詈至于前賢如屈原忠愛宋<lb/>
　　玉風藻千古齒芬魯生辱罵之曰楚所矜式惟有<lb/>
　　屈宋宋玉稱神引夢賦雨横風媟䙝蕩佚屈子踔<lb/>
　　厲侘傺之感哀悼悲些之調變雅為騷亦何足道<lb/>
<pb n="KR3j0161_WYG_025-52a"/>
　　推其語意喋喋厭薄屈宋恨不起上官大夫與之<lb/>
　　把臂定交矣若夫廹刼多士令之股慄則曰規繩<lb/>
　　在前斧銊在後士將焉往意謂吾以斧鉞臨之爾<lb/>
　　多士九十六人寧不舍所學而從我乃其誘哄臣<lb/>
　　鄉後進使之迷所向往則尤可訝焉彼不教臣鄉<lb/>
　　以法孔孟亦不俯而教以學左史倚相軰諄諄教<lb/>
　　臣鄉學魯生其序曰臣不必以楚衡楚而以臣衡<lb/>
　　楚亦不以臣衡楚而以皇上之衡臣者衡楚臣攄<lb/>
<pb n="KR3j0161_WYG_025-52b"/>
　　所欲言疏朝上夕報可且褒諭有加一則曰留心<lb/>
　　邊計一則曰苦心計畫以是為呼吸上通帝座之<lb/>
　　騐令諸士是步是趨夫臣鄉即令不達古不能讀<lb/>
　　三墳五典八索九邱之書然義路禮門童而習之<lb/>
　　亦何至瞎引盲趨甘學魯生也臣鄉死者戍者削<lb/>
　　奪者受忠賢之酷止于天啓七年而受魯生試録<lb/>
　　之辱則無有窮期皇上愛惜楚材天語斐亹一時<lb/>
　　三湘七澤之靈頓覺纎塵浄洗火熖燭天魯生亦<lb/>
<pb n="KR3j0161_WYG_025-53a"/>
　　何能辱臣鄉獨與子孫相繼皆知魯生之醜則不<lb/>
　　能為魯生觧矣及見皇上浩蕩㤙寛魯生又改頭<lb/>
　　換靣為楊漣等上疏免賍希圖施恩臣鄉為自全<lb/>
　　之地因依回留連需次欲徼吏垣之長夫吏長垣<lb/>
　　六垣之冠冕人才進退實攸關焉豈通身穢跡之<lb/>
　　人所可領袖臣非不知初入班行亦當隱忍以昭<lb/>
　　同類之厚道但皇上廣開言路起廢維新一時純<lb/>
　　忠亮節之英濟濟梧掖魯生以醜類混迹舉世共<lb/>
<pb n="KR3j0161_WYG_025-53b"/>
　　棄臣又安得嘿嘿處此疏中臚列魯生劣狀頗悉<lb/>
　　然尚有不盡者當孫高陽視師薊遼巡邊至近郊<lb/>
　　欲一入覲魏廣微誑逆賢曰孫閣部興晉陽之甲<lb/>
　　欲清君側逆賢怖甚使顧秉謙矯㫖令東還既而<lb/>
　　謀所以處高陽者魯生曰閣部所恃手握重兵耳<lb/>
　　宜以缺餉為名大汰其兵使敵來殺之不則兵噪<lb/>
　　亦殺之逆賢喜于是下汰兵之議此其設謀誠工<lb/>
　　不知國事之謂何哉<lb/>
<pb n="KR3j0161_WYG_025-54a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0161_WYG_025-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春明夢餘録卷二十五<lb/>
</p>
<p>
</p>
  </div>
</body>
</text>
</TEI>
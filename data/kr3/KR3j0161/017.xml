<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春明夢餘錄卷十七</head> <lb/>
    <p>
<pb n="KR3j0161_WYG_017-1a"/>
欽定四庫全書<lb/>
　春明夢餘錄卷十七<lb/>
　　　　　　　　　　吏部左侍郎孫承澤撰<lb/>
　　太廟<lb/>
太廟在闕之左永樂十八年建廟京師如洪武九年改<lb/>
建之制前正殿翼以兩廡後寢殿九間間一室主皆南<lb/>
向几席諸器備如生儀嘉靖十一年召輔臣李時翟鑾<lb/>
禮官夏言議復古七廟制未決㑹中允廖道南疏請建<lb/>
<pb n="KR3j0161_WYG_017-1b"/>
九廟上從其議撤故廟祖宗各建專廟合為都宫太廟<lb/>
因舊而新之居中文皇世皇在太廟東北居六廟上昭<lb/>
穆六廟列太廟左右廟各有殿殿後有寢藏主太廟寢<lb/>
後别有祧寢藏祧主太廟門殿皆南向羣廟門東西向<lb/>
内門寢殿皆南向十五年十二月九廟成二十年四月<lb/>
雷火八廟災惟睿廟存因重建太廟復同堂異室之制<lb/>
二十四年七月新廟成正殿九間内貯諸帝后冕旒鳳<lb/>
冠袍帶匱而藏之祭則陳設祭畢仍藏匱中東西側間<lb/>
<pb n="KR3j0161_WYG_017-2a"/>
設親王功臣牌位前為兩廡東西二燎爐東燎列聖親<lb/>
王祝帛西燎功臣帛南為㦸門設具服小次門左為神<lb/>
庫右為神厨又南為廟門門外東南為宰牲亭南為神<lb/>
宫監西為廟街門正殿後為寢殿九間奉安列聖神主<lb/>
皆南面又後為祧廟五間藏祧主皆南向時享於四孟<lb/>
祫於歲除仍設衣冠不出主如初制<lb/>
　　寢殿神主<lb/>
太祖開天行道肇紀立極大聖至神仁文義武峻德成<lb/>
<pb n="KR3j0161_WYG_017-2b"/>
功髙皇帝<lb/>
孝慈貞化哲順仁徽成天育聖至徳髙皇后<hi>中室</hi>
成祖啓天𢎞道髙明肇運聖武神功純仁至孝文皇帝<lb/>
仁孝慈懿誠明莊獻配天齊聖文皇后<hi>東第一室</hi>
睿宗知天守道洪德淵仁寛穆純聖恭儉敬天獻皇帝<lb/>
慈孝貞順仁敬誠一安天誕聖獻皇后<hi>西第一室</hi>
武宗承天達道英肅睿哲昭德顯功宏文思孝毅皇帝<lb/>
孝靜莊惠安肅温誠順天偕聖毅皇后<hi>東二室</hi>
<pb n="KR3j0161_WYG_017-3a"/>
世宗欽天履道英毅聖神宣文廣武洪仁大孝肅皇帝<lb/>
孝潔恭懿慈睿安莊相天翊聖肅皇后<hi>西二室</hi>
穆宗契天隆道淵懿寛仁顯文光武純德𢎞孝莊皇帝<lb/>
孝懿貞惠順哲恭仁儷天襄聖莊皇后<hi>東三室</hi>
神宗範天合道哲肅敦簡光文章武安仁止孝顯皇帝<lb/>
孝端貞恪莊惠仁明嫓天毓聖顯皇后<hi>西三室</hi>
光宗崇天契道英睿恭純憲文景武淵仁懿孝貞皇帝<lb/>
孝元昭懿哲惠莊仁合天弼聖貞皇后<hi>東四室</hi>
<pb n="KR3j0161_WYG_017-3b"/>
熹宗達天闡道敦孝篤友章文襄武靖穆莊勤悊皇帝<lb/>
<hi>西四室</hi>
　　祧殿神主<lb/>
德祖元皇帝后<lb/>
懿祖恒皇帝后<lb/>
熙祖裕皇帝后<lb/>
仁祖淳皇帝后<lb/>
仁宗敬天體道純誠至德𢎞文欽武章聖達孝昭皇帝<lb/>
<pb n="KR3j0161_WYG_017-4a"/>
誠孝恭肅明德𢎞仁順天啓聖昭皇后<lb/>
宣宗憲天崇道英明神聖欽文昭武寛仁純孝章皇帝<lb/>
孝恭懿憲慈仁荘烈齊天配聖章皇后<lb/>
英宗法天立道仁明誠敬昭文憲武至德廣孝睿皇帝<lb/>
孝荘憲穆𢎞惠顯仁恭天欽聖睿皇后<lb/>
憲宗繼天凝道誠明仁敬崇文肅武宏德聖孝純皇帝<lb/>
孝貞荘懿恭靖仁慈欽天輔聖純皇后<lb/>
孝宗建天明道誠純中正聖文神武至仁大德敬皇帝<lb/>
<pb n="KR3j0161_WYG_017-4b"/>
孝康靖肅莊慈哲懿翊天贊聖敬皇后<lb/>
　　東廡諸王侑享<lb/>
　　壽春王妃劉氏<hi>為一壇</hi>　霍邱王妃翟氏下蔡王安<lb/>
　　豐王妃趙氏南昌王<hi>為一壇</hi>　蒙城王妃田氏旴𣅿<lb/>
　　王妃唐氏臨淮王妃劉氏<hi>為一壇</hi>　寳應王六安王<lb/>
　　來安王都梁王英山王山陽王招信王<hi>為一壇</hi>凡<lb/>
　　十五王<lb/>
　　西廡功臣侑享<lb/>
<pb n="KR3j0161_WYG_017-5a"/>
　　開國輔運推誠宣力武臣特進光祿大夫左柱國<lb/>
　　太傅中書右丞相中山武寧王徐達翊運推誠宣<lb/>
　　力靖遠功臣開府儀同三司上柱國太保中書左<lb/>
　　丞相開平忠武王常遇春開國輔運推誠宣力武<lb/>
　　臣特進榮祿大夫右柱國大都督府左都督同知<lb/>
　　軍國事岐陽武靖王李文忠開國輔運推誠宣力<lb/>
　　武臣特進榮祿大夫右柱國寧河武順王鄧愈開<lb/>
　　國輔運推誠宣力武臣特進光禄大夫左柱國信<lb/>
<pb n="KR3j0161_WYG_017-5b"/>
　　國公追封東甌襄武王湯和開國輔運推誠宣力<lb/>
　　武臣右柱國西平侯追封黔寧昭靖王沐英贈奉<lb/>
　　天靖難推誠宣力武臣特進榮禄大夫右柱國追<lb/>
　　封榮國忠顯公加封河間忠武王張玉奉天靖難<lb/>
　　推誠宣力武臣特進榮禄大夫右柱國左軍都督<lb/>
　　府左都督太子太傅成國公追封東平武烈王朱<lb/>
　　能開國輔運推誠宣力武臣特進光禄大夫柱國<lb/>
　　同知大都督府事虢國忠烈公俞通海開國輔運<lb/>
<pb n="KR3j0161_WYG_017-6a"/>
　　推誠宣力武臣特進光禄大夫柱國同知大都督<lb/>
　　府事蔡國忠毅公張德勝開國輔運推誠宣力武<lb/>
　　臣光禄大夫柱國同知大都督府事越國武莊公<lb/>
　　胡大海開國輔運推誠宣力武臣榮禄大夫柱國<lb/>
　　同知大都督府事梁國武桓公趙德勝開國輔運<lb/>
　　推誠宣力武臣鎮國將軍䕶軍僉大都督府事追<lb/>
　　封泗國武壯公耿再成開國輔運推誠宣力武臣<lb/>
　　右柱國武定侯追封營國威襄公郭英贈奉天靖<lb/>
<pb n="KR3j0161_WYG_017-6b"/>
　　難推誠效忠宣力武臣特進榮禄大夫右柱國追<lb/>
　　封金鄉忠壮侯加封寧國公王真開國輔運推誠<lb/>
　　宣力武臣安遠將軍輕車都尉同知英武衞親軍<lb/>
　　指揮使司事特封永義侯桑世傑開國翊運守正<lb/>
　　文臣資善大夫贈太師謚文成䕶軍誠意伯劉基<lb/>
　　凡十七人<lb/>
　　吳元年建四親廟於闕左廟主皆南向東西有夾<lb/>
　　室有廡三門門設二十四㦸繚以周垣畧如都宮<lb/>
<pb n="KR3j0161_WYG_017-7a"/>
　　之制歲時皆特享及即大位之元年議定諸禮儒<lb/>
　　臣進宗廟之說曰傳謂萬物夲乎天人夲乎祖故<lb/>
　　為之宗廟以享祖考而致其報夲之意也德有厚<lb/>
　　薄故制有隆殺自天子至官師其制不同周有天<lb/>
　　子七廟而商書伊尹曰七世之廟可以觀德則知<lb/>
　　天子七廟自古有之不獨周為然也若夫太祖百<lb/>
　　世不遷三昭三穆以次比至親盡而遷焉此有天<lb/>
　　下之常禮也至周穆王時文王親盡當祧共王時<lb/>
<pb n="KR3j0161_WYG_017-7b"/>
　　武王親盡當祧以其有功當宗故皆别立一廟謂<lb/>
　　之文世室武世室亦皆百世不遷漢髙祖承秦之<lb/>
　　敝未嘗立七廟至太上皇崩始詔郡國立廟而祖<lb/>
　　以上無聞焉惠帝詔有司立原廟又以沛宫為髙<lb/>
　　祖廟于陵旁立寢園廟自後每帝輙立一廟不序<lb/>
　　昭穆景帝尊髙帝為太祖文帝為太宗宣帝又尊<lb/>
　　武帝為世宗皆世世不毁元帝始罷郡國廟及寢<lb/>
　　園廟光武中興於洛陽立髙帝及文武宣元五帝<lb/>
<pb n="KR3j0161_WYG_017-8a"/>
　　廟天子親奉祀長安立成哀平三帝廟京兆尹侍<lb/>
　　祠又别立四親廟於南陽舂陵祀父南頓君祖鉅<lb/>
　　鹿都尉曾祖鬱林大守髙祖舂陵節侯皆歲時郡<lb/>
　　縣侍祠至明帝遺詔藏主於光烈皇后更衣别室<lb/>
　　後帝相承皆藏主於世祖之廟由是同堂異室之<lb/>
　　制至於元莫之能改唐髙祖追尊髙曾祖考立四<lb/>
　　廟於長安太宗議立七廟虚太祖之室元宗創制<lb/>
　　立九室八世文宗開成中禮官以景帝受封於唐<lb/>
<pb n="KR3j0161_WYG_017-8b"/>
　　髙祖太宗創業受命有功之主百代不遷親盡之<lb/>
　　主禮合祧遷至禘祫則合食如常其後以敬文武<lb/>
　　三宗為一代故終唐之世常為九世十一室宋自<lb/>
　　太祖追尊僖順翼宣四祖每遇禘則以昭穆相對<lb/>
　　而虚東向之位神宗熙寧中奉僖祖為太廟始祖<lb/>
　　至徽宗時增太廟為十室而不祧者五宗崇寧中<lb/>
　　取王肅說謂二祧在七世之外乃建九廟髙宗南<lb/>
　　渡祀九世至於寧宗始别建四祖殿而正太祖東<lb/>
<pb n="KR3j0161_WYG_017-9a"/>
　　向之位元世祖中統三年初建宗廟於燕京以太<lb/>
　　祖居中為不遷之祖至泰定中為七世十室今擬<lb/>
　　四代各為一廟廟皆南向以四時孟月及歲除凡<lb/>
　　五享孟春特祭於各廟孟夏孟秋孟冬歲除則合<lb/>
　　祭于髙祖廟從之<lb/>
　　元年有司請製祭器上曰今之不可為古猶古之<lb/>
　　不可為今其製如事生之宜於是器用金楎椸枕<lb/>
　　簟篋笥帷幔浴室皆備二年令春以清明夏以端<lb/>
<pb n="KR3j0161_WYG_017-9b"/>
　　午秋以中元冬以冬至時享其歲除如故祝稱孝<lb/>
　　子皇帝不得稱臣遣太子稱命長子某不得稱皇<lb/>
　　太子三年令時享仍用四孟孟春特享于各廟各<lb/>
　　行禮奏樂三時合享於德祖廟初獻各奏其廟樂<lb/>
　　餘奏德廟樂六年令宗廟等祭祀祝文來說時必<lb/>
　　須着一員官捧着立地另着一員官前面跪着說<lb/>
　　看時却放在案桌上他自徃前來跪聽不要將着<lb/>
　　祝文跪着說八年定廟享祭壇脫舄禮九年改建<lb/>
<pb n="KR3j0161_WYG_017-10a"/>
　　太廟前正殿翼以兩廡後寢殿九間間一室主皆<lb/>
　　南向几席諸器備如生儀歲孟春擇上旬吉日三<lb/>
　　孟朔日歲除日皆合享於正殿德祖帝后南向懿<lb/>
　　熙仁三祖以次列東西向設神座陳衣冠不出主<lb/>
　　凡合祭奏德廟之樂罷特享禮二十五年令廟享<lb/>
　　値國喪樂備而不作建文元年祔太祖永樂中建<lb/>
　　廟京師如南京制洪熙元年祔成祖宣德元年祔<lb/>
　　仁宗宣德十年祔宣宗天順八年祔英宗寢殿以<lb/>
<pb n="KR3j0161_WYG_017-10b"/>
　　次皆南向正殿神座以次皆東西向而九廟備矣<lb/>
　　𢎞治元年憲宗將升祔議祧禮部尚書周洪謨言<lb/>
　　國家自德祖以上莫推其世次德祖視周后稷不<lb/>
　　可祧太祖太宗視周文武百世不遷其祧懿祖請<lb/>
　　於寢殿後别建祧廟如古夾室之制歲暮奉祧主<lb/>
　　合享如古祫祭禮吏部侍郎楊守陳言禮官議非<lb/>
　　是禮天子七廟祖功而宗德凡號太祖即始祖也<lb/>
　　德祖可比商報乙周亞圉非契稷比議者習見宋<lb/>
<pb n="KR3j0161_WYG_017-11a"/>
　　儒嘗取王安石說遂使七廟既有始祖又有太祖<lb/>
　　太祖既配天又不得正位南向名與實乖非禮請<lb/>
　　並祧德懿熙三祖自仁祖而下為七廟如古禮異<lb/>
　　時祧盡則太祖擬稷契而祧主藏於後寢祫禮行<lb/>
　　於前廟時享尊太祖祫祭尊德祖如此功德崇恩<lb/>
　　義備上竟從禮官議建祧廟藏懿祖主并神座儀<lb/>
　　物熙祖而下寢殿神主正殿神座皆以次逓遷𢎞<lb/>
　　治十八年祔孝宗祧熙祖正德十六年祔武宗祧<lb/>
<pb n="KR3j0161_WYG_017-11b"/>
　　仁祖<lb/>
　　嘉靖九年上將祔睿宗諭禮官曰太祖肇運開基<lb/>
　　壓於太廟非宜遂祧德祖太祖居中南向是年春<lb/>
　　行特享禮令祠官於廟殿設幄如九廟主南向各<lb/>
　　奠獻讀祝三孟如舊十年冬上諭禮官曰太祖以<lb/>
　　恩隆德祖今日當以義尊太祖祫祭奉四祖同太<lb/>
　　祖皆南向庶見太廟為特尊太祖之意禮官夏言<lb/>
　　言禮合羣廟之主而祭於太祖之廟是為大祫亦<lb/>
<pb n="KR3j0161_WYG_017-12a"/>
　　以尊太祖也太廟太祖之廟不當與昭穆同序太<lb/>
　　祖太廟之祖不可與子孫並列自今大祫宜奉德<lb/>
　　祖居中懿熙仁太祖東西序皆南向列聖左右序<lb/>
　　東西向如故不惟我太祖列羣廟之上足以伸皇<lb/>
　　上之心而懿熙仁三祖得全其尊尤足以體太祖<lb/>
　　之心上曰善十一年罷設衣冠仍請主時上欲復<lb/>
　　七廟制議未决㑹中允廖道南疏請建九廟上喜<lb/>
　　下廷議禮官上言古者天子廟制唐虞五夏因之<lb/>
<pb n="KR3j0161_WYG_017-12b"/>
　　殷周皆七而祭法王制與劉歆宗說又各不同宋<lb/>
　　儒朱熹古今廟制引王制天子七廟外為都宫内<lb/>
　　叙昭穆漢不考古諸帝異廟諸廟異地不合都宫<lb/>
　　不叙昭穆明帝遵儉自抑遺命勿别為廟遂有同<lb/>
　　堂異室之制嗣後歴魏晉隋唐宋皆然我太祖初<lb/>
　　立四親廟廟皆南向似近古禮後建為太廟又用<lb/>
　　明帝之制皇上憲天稽古大釐祀典獨於廟制不<lb/>
　　能無疑形諸翰札宣諸臣召問謀諸臣弼者屢矣<lb/>
<pb n="KR3j0161_WYG_017-13a"/>
　　今太廟南近宫墻東邇世廟西阻前朝地勢有限<lb/>
　　上諭太廟三殿勿撤則太廟垣外左右隙地不盈<lb/>
　　數十丈若依古制昭穆六廟在太廟前以次而南<lb/>
　　則今太廟都宮之南至承天門墻不遠即使盡闢<lb/>
　　其地為左昭右穆猶恐勢不能容若欲稍减規模<lb/>
　　不必别門異寢又恐禮未必協况古七廟九廟制<lb/>
　　度皆同今太廟巍然𢎞壯而羣廟隤然湫隘亦恐<lb/>
　　於義未安議者欲就太廟兩廡即分羣廟不惟去<lb/>
<pb n="KR3j0161_WYG_017-13b"/>
　　尊即卑不足以稱聖孝而遷就一時裁損廟貌尤<lb/>
　　非細故且有廟無寢神將安棲諸王功臣置之何<lb/>
　　所議者又欲藏主夾室夫夾室者側室也以藏祧<lb/>
　　主可也以藏親廟未毁之主情理舛矣至謂周人<lb/>
　　廟制約儉宜倣為之夫周廟門大扄七个闈門小<lb/>
　　扄三个則大門實容二丈一尺小門實容六尺其<lb/>
　　制過於今廟烏在其為儉約也今損於太廟羣廟<lb/>
　　可又損於世廟乎且太宗功業比隆太祖憲宗獻<lb/>
<pb n="KR3j0161_WYG_017-14a"/>
　　皇父也又可减於世廟乎今之廟主太宗之下凡<lb/>
　　有七廟將如古制為三昭三穆而止六廟乎抑如<lb/>
　　商周以太宗為百世不遷之宗而加立七廟乎即<lb/>
　　使廟宇既成皇上冠冕佩玉執圭服衮循紆曲之<lb/>
　　途徧歴羣廟而行興俯拜起奠獻之禮非獨筋力<lb/>
　　不逮而日亦不給矣議者乃曰周禮宗伯代后獻<lb/>
　　羣廟可遣攝也夫古者廟祭君后祭獻后不與祭<lb/>
　　宗伯代獻謂一廟之中代亞獻之禮未聞人臣可<lb/>
<pb n="KR3j0161_WYG_017-14b"/>
　　以主廟祭也且古者助祭諸侯類多同姓罔非天<lb/>
　　<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>今陪禮者可擬古諸侯乎皇上仁孝誠敬可以<lb/>
　　終歲舉祭止對越太祖之廟而不一至羣廟乎且<lb/>
　　䂓制必備而後成廟門垣廡寢是也儀文必備而<lb/>
　　後成禮主助禮樂之類是也今分為各廟廟祭之<lb/>
　　時不得不降從簡易欲尊之而反卑親之而反疎<lb/>
　　祗見其貶損而未見其隆重矣大學士邱濬謂宜<lb/>
　　一日間祭一廟歴十四日而徧七廟此葢無據而<lb/>
<pb n="KR3j0161_WYG_017-15a"/>
　　强為之說不自知其言之迂也馬端臨曰後世失<lb/>
　　禮豈獨廟制漢儒以來講究非不詳明而卒不能<lb/>
　　復古者以昭穆難定故也必如古制父子相世則<lb/>
　　可兄弟相及則其序紊矣周孝王以共王之弟懿<lb/>
　　王之叔繼懿王而立故朱子廟圖宣王之世則以<lb/>
　　穆懿夷為昭共孝厲為穆夫穆王昭也共王穆王<lb/>
　　子穆也懿為穆孫則繼穆而為昭是也孝為共弟<lb/>
　　而繼共為穆雖於世次不紊然以弟而據孫之廟<lb/>
<pb n="KR3j0161_WYG_017-15b"/>
　　矣夷王懿王子也穆也而圖居昭厲王夷王子也<lb/>
　　昭也而圖居穆是孝王立而夷厲之昭穆易位於<lb/>
　　是朱子亦無以處此不過即其繼立之先後以為<lb/>
　　昭穆而不能自守其初說矣又况宣王時三昭三<lb/>
　　穆為六代所祀合始於昭王今孝王居其間於是<lb/>
　　昭王以六世祖雖未當祧而已在三昭三穆之外<lb/>
　　名為六廟而祀止三世耳前乎周者為商武丁之<lb/>
　　時所謂六廟祖丁南庚陽甲盤庚小辛小乙也然<lb/>
<pb n="KR3j0161_WYG_017-16a"/>
　　南庚者祖丁兄子陽甲盤庚小辛小乙又皆祖丁<lb/>
　　之子姑以祖丁為昭言之則南庚至小乙皆祖丁<lb/>
　　子行為穆是一昭五穆而武丁所祀上不及曾祖<lb/>
　　未當祧而祧者四世矣後乎周者為唐唐懿宗之<lb/>
　　時所謂六廟者憲穆敬文武宣然穆宣皆憲之子<lb/>
　　敬文武又皆穆之子姑以憲宗為昭言之則穆宣<lb/>
　　為穆敬文武為昭是四昭二穆而懿宗所祀上不<lb/>
　　及髙祖未當祧而祧者三世矣若必欲祀及六世<lb/>
<pb n="KR3j0161_WYG_017-16b"/>
　　則武丁時太祖之外必十廟懿宗時太祖之外必<lb/>
　　九廟而後可葢繼世者既不能必其為弟為子建<lb/>
　　廟者亦安能預定其為昭為穆或穆多昭少如殷<lb/>
　　或昭多穆少如唐哉若必欲昭穆世序則建廟之<lb/>
　　時昭齒者必在太祖之廟之左穆齒者必在太祖<lb/>
　　之廟之右如此預立六廟定三昭三穆以次逓遷<lb/>
　　之說又不可行矣東都以來同堂異室未可盡以<lb/>
　　為非也皇上以皇考專享世廟而太祖列聖乃不<lb/>
<pb n="KR3j0161_WYG_017-17a"/>
　　得專廟以全其尊然列聖同享太廟已極尊崇而<lb/>
　　皇考專居世廟猶為避遜若廟制大小不倫行禮<lb/>
　　親攝或異則尊卑厚薄之間不足以稱皇上孝敬<lb/>
　　之誠皇上劄諭輔臣祀典宜正廟制難更大哉皇<lb/>
　　言實萬世之訓也疏入上不允竟從道南議撤故<lb/>
　　廟祖宗各建專廟合為都宫先是上既追尊獻皇<lb/>
　　帝建世廟於太廟之東南以四孟享十五年改世<lb/>
　　廟為獻皇帝廟十二月九廟成十七年九月上尊<lb/>
<pb n="KR3j0161_WYG_017-17b"/>
　　皇考廟號睿宗祔享太廟睿宗於孝宗弟行也躋<lb/>
　　武宗上遂稱太宗為成祖於是定享祫禮及其樂<lb/>
　　章凡立春特享上親獻太廟遣大臣獻列聖各出<lb/>
　　主成廟迎神樂别歌三獻徹饌還宫樂如太廟仁<lb/>
　　宣英憲四廟樂歌同孝武二廟迎神樂别歌三獻<lb/>
　　徹饌還宮歌同睿廟樂異於諸廟立夏時祫各出<lb/>
　　主於太廟大殿行禮立秋時祫如夏禮樂歌異於<lb/>
　　夏立冬時祫如秋禮迎神徹饌還宫樂歌異於秋<lb/>
<pb n="KR3j0161_WYG_017-18a"/>
　　季冬中旬大祫出四祖太祖成祖七宗主於太廟<lb/>
　　歌大祫樂歌祭畢各歸主於其寢是年皇后助獻<lb/>
　　罷脫舄禮二十年四月八廟燬初震火起仁廟風<lb/>
　　大發主燬俄而成祖廟火又燬延爇太廟及羣廟<lb/>
　　惟睿廟存上奉列聖主於景神殿遣大臣入長陵<lb/>
　　獻陵告題成祖仁宗帝后主同奉於景神殿已遷<lb/>
　　於奉先殿重建太廟復同堂異室之制二十四年<lb/>
　　七月新廟成時享於四孟祫於歲除仍設衣冠合<lb/>
<pb n="KR3j0161_WYG_017-18b"/>
　　享不出主如太祖時制<lb/>
　　世宗欲復古禘祭禮勅輔臣及禮官集議夏言撰<lb/>
　　禘議以進曰禮云不王不禘禘者本以審諦祖之<lb/>
　　所自出也惟王者竭四海之有以奉神明力大足<lb/>
　　以備禮故祭可以及遠有虞氏夏后氏皆禘黄帝<lb/>
　　殷人周人禘帝嚳是也我祖宗之有天下固以德<lb/>
　　祖為始祖百六十年來居中南向享太廟歲時之<lb/>
　　祭者德祖也今陛下定大祫之祭而統羣廟之主<lb/>
<pb n="KR3j0161_WYG_017-19a"/>
　　者又德祖也然則主禘之祭又可尊德祖乎夫既<lb/>
　　身為太祖之始祖矣而又為始祖之所自出恐無<lb/>
　　是理朱熹亦曰禘是始祖之廟推所自出之帝設<lb/>
　　虚位以祀之而以始祖配夫三代而下必欲如虞<lb/>
　　夏商周之禘黃帝帝嚳則既無所考若強求其人<lb/>
　　如李唐之祖𥅆又非孝子慈孫之所忍為也臣以<lb/>
　　為宜設初祖虚位而以太祖配享葢太祖始有天<lb/>
　　下實始祖也議入上然之廖道南又獻議以為皇<lb/>
<pb n="KR3j0161_WYG_017-19b"/>
　　姓乃帝顓頊之後宜禘顓頊并下集議張璁曰言<lb/>
　　虚位者求之于虚則失之幻言顓頊者求之于遠<lb/>
　　則失之誣惟禘德祖為當兵部尚書李承勛等亦<lb/>
　　以為然言復抗疏言禘德祖之議可疑而未敢以<lb/>
　　為是者有四于是復下部議既而諭禮部祀始祖<lb/>
　　所自出之帝於太廟奉皇祖配每辛丙年舉行神<lb/>
　　牌曰皇初祖帝神位<lb/>
　　宗廟薦新品物<lb/>
<pb n="KR3j0161_WYG_017-20a"/>
　　正月韮菜四觔生菜四觔薺四觔雞子二百六十<lb/>
　　箇鴨子二百四十箇<lb/>
　　二月芹菜三觔薹菜五觔氷蔞蒿五觔鵝二十二<lb/>
　　隻<lb/>
　　三月茶笋一十五觔鯉魚二十五觔<lb/>
　　四月櫻桃十觔杏子二十觔青梅二十觔王瓜五<lb/>
　　十箇雉雞十五隻猪二口<lb/>
　　五月桃子十五觔李子二十觔夏至李子二十觔<lb/>
<pb n="KR3j0161_WYG_017-20b"/>
　　紅豆一升沙糖一觔八兩來禽十五觔茄子一百<lb/>
　　五十箇大麥仁三斗小麥麵三十觔嫩雞三十五<lb/>
　　隻<lb/>
　　六月蓮蓬二百五十箇甜瓜三十箇西𤓰三十箇<lb/>
　　冬𤓰三十箇<lb/>
　　七月棗子二十觔葡萄二十觔梨二十觔鮮菱十<lb/>
　　五觔芡實十觔雪梨二十箇<lb/>
　　八月藕四十枝芋苖二十觔茭白二十觔嫩薑二<lb/>
<pb n="KR3j0161_WYG_017-21a"/>
　　十五觔粳米三斗粟米三斗稷米三斗鱖魚十五<lb/>
　　觔<lb/>
　　九月橙子二十觔栗子二十觔小紅豆三斗沙糖<lb/>
　　一觔八兩鯿魚十五觔<lb/>
　　十月柑子二十五觔橘子二十五觔山藥二十觔<lb/>
　　兎十五隻蜜一觔八兩<lb/>
　　十一月甘蔗一百三十根鹿一隻鴈十五隻蕎麥<lb/>
　　麵三十觔紅豆一斗沙糖一觔八兩<lb/>
<pb n="KR3j0161_WYG_017-21b"/>
　　十二月波菜十觔芥菜五觔鯽魚十五觔白魚十<lb/>
　　五觔<lb/>
　　寢廟器用<lb/>
　　每廟壺一盂一臺盞二爵二椀四肉楪十菜楪十<lb/>
　　槖四匙二筯二茶壺二茶鍾二香爐一香盒一花<lb/>
　　瓶二燭臺二<lb/>
　　脫舄<lb/>
　　禮見郊祀嘉靖中以皇后助祭罷不行<lb/>
<pb n="KR3j0161_WYG_017-22a"/>
　　祼灌<lb/>
　　洪武三年禮臣崔亮奏周禮大宗伯以吉禮事邦<lb/>
　　國之神鬼以肆獻祼享先王灌以鬱鬯謂始迎尸<lb/>
　　求神時也禮記郊特牲曰魂氣升于天體魄歸于<lb/>
　　地故祭有求諸隂陽之義殷人先求諸隂聲是也<lb/>
　　祭統云祭之屬莫重於灌凡大祭有三始宗廟以<lb/>
　　樂為致神始以祼為歆神始以腥為陳饌始按說<lb/>
　　文裸祭也從示果聲酌鬯以灌地夏氏曰灌者謂<lb/>
<pb n="KR3j0161_WYG_017-22b"/>
　　以圭瓚酌爵以獻尸尸受酒而不飲因灌于地故<lb/>
　　謂之灌也鬯說文曰鬯以秬釀鬱金草芬芳攸服<lb/>
　　以降神也徐氏曰秬黒黍也服服事也周人尚臭<lb/>
　　裸用鬱鬯以秬黍擣鬱金草取汁而用之和釀其<lb/>
　　氣芬香調鬯故謂之秬鬯陸佃云秬者百穀之華<lb/>
　　鬯者百草之英故先王煮以合鬯圭瓉禮書云圭<lb/>
　　柄也瓉杓也徐氏曰瓉亦圭也圭狀剡上邪銳之<lb/>
　　於其首為杓形謂之瓉於其柄為注水道所以灌<lb/>
<pb n="KR3j0161_WYG_017-23a"/>
　　瓉之言進也以進於神今定擬宗廟之祭奠帛之<lb/>
　　前宜舉用裸禮所用圭瓉宜依周禮以玉為之瓉<lb/>
　　口徑四寸深至圭二寸通長一尺二寸愽二寸五<lb/>
　　分厚五分鼻一寸作龍形流空五分瓉槃用金為<lb/>
　　之口徑九寸深五分足徑七寸髙九分其鬱鬯用<lb/>
　　糯米代黒黍為酒以鬱金汁和之是年之冬享廟<lb/>
　　行家人禮次年始行灌禮<lb/>
　　西垣筆記<lb/>
<pb n="KR3j0161_WYG_017-23b"/>
　　郊廟之制明初以開天之主擅獨縱之聖故天地<lb/>
　　合祀南郊宗廟同堂異室皆可為百世法嘉靖中<lb/>
　　紛紛改作易合祀為分祀猶曰拘於周禮之文易<lb/>
　　異室為專廟猶曰拘於都宫之制也至追帝興獻<lb/>
　　已足盡人子之心矣而睿帝入廟竟祧德祖自古<lb/>
　　非創業之君之祖父有生不為帝而歿乃入廟者<lb/>
　　乎又本身現在元配未祔而孝烈皇后先入遂祧<lb/>
　　仁宗此又何禮也昔宋髙宗山陵朝議以世廟為<lb/>
<pb n="KR3j0161_WYG_017-24a"/>
　　號尤袤駁之謂光武以長沙王後布衣崛起不與<lb/>
　　哀平相繼稱祖無嫌太上中興實繼徽宗正統以<lb/>
　　子代父非光武比乃稱髙宗以子繼父不當稱祖<lb/>
　　誠萬世之斷案而乃上太宗廟號為成祖獨昧此<lb/>
　　義是太宗當日不知有父世宗並不知有祖矣<lb/>
　　按嘉靖二十八年繼后孝烈皇后升祔祧仁宗四<lb/>
　　十五年世宗升祔更奉元配孝潔肅皇后同祔廟<lb/>
　　先是孝潔薨未有夲室禮官議暫祔奉慈殿至世<lb/>
<pb n="KR3j0161_WYG_017-24b"/>
　　宗崩禮官髙儀等奉詔議曰孝潔皇后肅皇帝元<lb/>
　　配也禮太廟祔享惟一帝一后后惟元配今孝烈<lb/>
　　先祔若奉孝潔同祔則二后並配非制若以孝烈<lb/>
　　先祔而孝潔遂不祔舍元配而祔繼配亦非制請<lb/>
　　孝潔祔享移孝烈於𢎞孝殿上從之<lb/>
　　世宗議禮主繼統不繼嗣追封生父進帝此議實<lb/>
　　張永嘉孚敬力成之及入祔太廟乃具疏爭之曰<lb/>
　　臣伏惟皇上以大孝之心議尊親之典初因廷臣<lb/>
<pb n="KR3j0161_WYG_017-25a"/>
　　執論聚訟四年更詔三遍葢自漢宋以來之君所<lb/>
　　不决之疑至皇上决之所未成之禮至皇上成之<lb/>
　　真可謂洗千古之陋垂百王之法者也是以新詔<lb/>
　　傳宣愚氓丕應葢禮必如此然後合乎天理之正<lb/>
　　即乎人心之安也茲光禄寺署丞何淵妄肆浮言<lb/>
　　破壞成禮稱獻皇帝為所自出之帝請立世室列<lb/>
　　祀太廟此何言也臣與廷臣抗論之初即曰當别<lb/>
　　為興獻王立廟京師又曰别立稱廟不干正統此<lb/>
<pb n="KR3j0161_WYG_017-25b"/>
　　非臣一人之議天下萬世之公議也今何淵以獻<lb/>
　　皇帝為所自出之帝比之今之德祖請立世室比<lb/>
　　之周文王武王不經甚矣皇上聰明中正諒已察<lb/>
　　之茲言也上干九廟之威監下駭四海之人心臣<lb/>
　　不敢不為皇上言之昔漢哀帝追尊父定陶共王<lb/>
　　為共皇帝立寢廟京師序昭穆儀如孝元帝是為<lb/>
　　干紀亂統人到於今非之今何淵請入獻皇帝主<lb/>
　　於太廟不知序於武宗皇帝之上與序於武宗皇<lb/>
<pb n="KR3j0161_WYG_017-26a"/>
　　帝之下與孝宗之統傳之武宗序獻皇帝於武宗<lb/>
　　之上是為干統無疑武宗之統傳之皇上序獻皇<lb/>
　　帝於武宗之下又於繼統無謂何淵所請此何言<lb/>
　　也如謂太廟中不可無禰漢宣帝嗣昭帝後昭為<lb/>
　　宣之叔祖史皇孫嘗别立廟未聞有議漢宗廟無<lb/>
　　禰者葢名必當實不可强為也如謂獻皇帝廟終<lb/>
　　當何承臣謂繇皇上以及聖子神孫於太廟當奉<lb/>
　　以正統之禮於獻皇帝廟當奉以私親之禮尊尊<lb/>
<pb n="KR3j0161_WYG_017-26b"/>
　　親親並行不悖者也先儒謂孝子之心無窮分則<lb/>
　　有限得為而不為與不得為而為之均為不孝皇<lb/>
　　上追尊獻皇帝别立廟者禮之得為者也此臣所<lb/>
　　以昧死勸皇上為之也入獻皇帝主於太廟者禮<lb/>
　　之不得為者也此臣所以昧死勸皇上不為之也<lb/>
　　夫成禮則難壞禮則易伏乞皇上念此禮大成原<lb/>
　　出聖裁非繇人奪何忍一旦遽為小人所破壞邪<lb/>
　　疏入上弗懌然侃侃正論矣<lb/>
<pb n="KR3j0161_WYG_017-27a"/>
　　明各帝廟號多至十六字皇后亦累至數字比之<lb/>
　　唐宋皆為過溢不可為後世法<lb/>
　　正德中御史徐文華言族無後者祭終兄弟子孫<lb/>
　　之身今太廟享配諸王未審於髙皇何親大抵非<lb/>
　　兄弟即伯叔至於今五世六世矣祀宜祧下禮官<lb/>
　　議不從功臣從祀唐之可考者淮安靖王神通梁<lb/>
　　文昭公房元齡而下距太尉李愬凡三十二人宋<lb/>
　　之可考者韓忠獻公趙普開濟武陽王曹彬而下<lb/>
<pb n="KR3j0161_WYG_017-27b"/>
　　距丞相葛邲凡二十四人明髙祖定鼎念諸功臣<lb/>
　　之烈建太廟首以李韓公善長等六人及胡越公<lb/>
　　大海等從享最後韓公坐嫌死而六公亦間不得<lb/>
　　與逮永樂而始定自中山開平二王而下距永義<lb/>
　　侯桑世傑凡六王五公一侯十二人從文皇祀者<lb/>
　　至洪熙而定文武臣惟河間王玉東平王能寧國<lb/>
　　公真榮國公廣孝凡二王二公至世宗首上太祖<lb/>
　　徽號後上文皇帝祖號又采禮官言進誠意伯從<lb/>
<pb n="KR3j0161_WYG_017-28a"/>
　　祀太祖位六王下而以僧故斥廣孝使祀大興隆<lb/>
　　寺尋用翊國公勛請進其祖營國公英獨仁宗而<lb/>
　　後寥寥無聞論者謂如楊文貞李文達商文毅劉<lb/>
　　文靖楊文忠之賢於輔而不得從蹇忠定王忠肅<lb/>
　　王端毅馬端肅之賢於銓于肅愍之賢于樞而不<lb/>
　　得從張定興輔之下南交朱宣平永之八佩將印<lb/>
　　皆位太師握環衛為心膂牙爪而不得從髙帝諸<lb/>
　　功臣而下猶有說焉若李韓公之佐開創不下鄼<lb/>
<pb n="KR3j0161_WYG_017-28b"/>
　　侯雖以嫌死帝尚為之諱若馮宋公勝之佐大將<lb/>
　　軍取中原下秦隴降納哈出二十萬之衆傅潁公<lb/>
　　友德之從大將軍取山東其平蜀功冠徹侯而開<lb/>
　　滇南二百年之地惜其終於帝之末遘革除之變<lb/>
　　而未有舉也<lb/>
　　附明世宗重建太廟勅朕惟禮時為大祀典國之<lb/>
　　大事也茍不安於人心終難協夫禮意我國家宗<lb/>
　　廟之制自太祖肇基之初首建四親廟其後更制<lb/>
<pb n="KR3j0161_WYG_017-29a"/>
　　特奉殷薦同乎一堂當其始事豈不博采遐觀卒<lb/>
　　從同堂異室之規以示酌古凖今之義暨我成祖<lb/>
　　定鼎於兹廟寢之營率遵其舊百數十年以祫以<lb/>
　　享緝於純嘏則有繇然夫萃之為享其則不遠曩<lb/>
　　因廷臣之議咸稱七廟之文是用創興以從周典<lb/>
　　乃所司討論不詳區畫失當成祖以六世未盡之<lb/>
　　親而遽遷世室不獲奉於三昭仁宗以穆位有常<lb/>
　　之主而移就左宮遂致紊於班祔武宗朕兄也不<lb/>
<pb n="KR3j0161_WYG_017-29b"/>
　　得用為一世顧居七廟之中有妨七世之祀揆之<lb/>
　　古義斯為戾矣徃者回禄之警天與祖宗實啟朕<lb/>
　　心茲當重建之辰所宜釐正以鼎圖新制又我皇<lb/>
　　考睿宗廟於都宫之外朕每事廟中考廟未備豈<lb/>
　　有四親之内可缺考乎雖每於祫祀同享而奉主<lb/>
　　徃來深為凟擾茲禮官㑹議欲奉處於孝宗同廟<lb/>
　　雖為兄弟同世之義然題扁各殊終未為安朕是<lb/>
　　究是圖惟遵先制其永無愆夫禮非天降廼起人<lb/>
<pb n="KR3j0161_WYG_017-30a"/>
　　情祖宗列聖懽聚一堂斯實時義之為順者茲乃<lb/>
　　建立新廟仍復舊制前為太廟後為寢又後為祧<lb/>
　　時祫祭享奉太祖髙皇帝正位南面奉迎成祖及<lb/>
　　羣廟我皇考睿宗獻皇帝神主俱堂而序享獻既<lb/>
　　畢則奉列聖神主各歸於寢庶昭穆以明世序不<lb/>
　　紊列聖在天之靈懽忻右享而克伸朕瞻事孝享<lb/>
　　之誠矣爾禮工二部如勅奉行故諭<lb/>
　　附通政使沈子木請為建文帝立廟疏建文帝以<lb/>
<pb n="KR3j0161_WYG_017-30b"/>
　　髙皇帝之孫懿文太子之子嗣位五載系明統順<lb/>
　　易世之後禋祀杳然葢由當時諸臣徒見建文遜<lb/>
　　國之迹而未能推體成祖文皇帝之本心也臣嘗<lb/>
　　考其故建文命將北征輙戒曰毋使朕負殺叔父<lb/>
　　之名此一念也天地鬼神鑒之成祖亦信之故當<lb/>
　　金川不守宫中變起之後為舉哀致祭倉卒時猶<lb/>
　　喪𦵏以禮矣而忍殄滅其歲時之祀乎練子寧以<lb/>
　　不屈受誅他日又曰使子寧而在朕故當用之有<lb/>
<pb n="KR3j0161_WYG_017-31a"/>
　　罪之臣猶將録用矣而忍不祀其無罪之主乎成<lb/>
　　祖即位之數年勅法司解建文諸臣禁令晚年又<lb/>
　　劄諭禮部盡赦諸死義家使是時有乘間以建文<lb/>
　　祀典請者當亦首肯舉行不至今日矣葢建文諸<lb/>
　　臣謀削親王之權以激北師之怒而在建文則嘗<lb/>
　　有保全成祖之盛心靖難諸臣欲甚建文之罪以<lb/>
　　彰南伐之功而在成祖則未有顯斥建文之明㫖<lb/>
　　彼時典禮既失奏聞以後相沿遂成忌諱不知天<lb/>
<pb n="KR3j0161_WYG_017-31b"/>
　　下髙皇帝之天下也正朔髙皇帝之正朔也本自<lb/>
　　一家原非兩敵代邸天授少帝何尤豈可使禮樂<lb/>
　　明備之世有未祀之懿親亦豈忍使五年臨御之<lb/>
　　君無一錢之血食此時尚謂缺典後世其謂之何<lb/>
　　臣請於懿文太子廟側别立一廟四時致祭庶髙<lb/>
　　皇帝在天之靈可安而成祖盛德益光本心益明<lb/>
　　其益於聖孝大矣惟皇上斷以必行天下瞻仰在<lb/>
　　此一舉<lb/>
<pb n="KR3j0161_WYG_017-32a"/>
　　吏科都給事中魏大中紏輔臣享廟到遲疏孟冬<lb/>
　　之朔有事於太廟皇上冕而升百執事咸集獨閣<lb/>
　　臣魏廣微不至迨飲福受胙禮且告畢始奔突踉<lb/>
　　蹌入班拜跪明駴聽睹隂貽怨恫夫從古帝王致<lb/>
　　祀其祖考非獨以一人孝一人敬必萃萬國之歡<lb/>
　　心合孝合敬以事其先故武王之祭文王其頌曰<lb/>
　　有來雍雍至止肅肅相維辟公天子穆穆成王營<lb/>
　　雒而祭文王其頌曰於穆清廟肅雍顯相濟濟多<lb/>
<pb n="KR3j0161_WYG_017-32b"/>
　　士秉文之德對越在天駿奔走在廟皆言相祀者<lb/>
　　之肅肅雍雍執事有恪宗廟之禮所以序事所以<lb/>
　　辨賢若廣微者宜何處焉且皇上即以是日之卯<lb/>
　　升殿頒來歲之歴於臣下行之四方萬國九夷八<lb/>
　　蠻誰不頫首奉命其敢矯命雄行者廣微執政近<lb/>
　　臣何以驁焉不拜皇上之正朔也昔子貢欲去一<lb/>
　　告朔之羊孔子猶愛其禮况天威不違咫尺乎語<lb/>
　　曰為人臣子見無禮於君者如鷹鸇之逐鳥雀也<lb/>
<pb n="KR3j0161_WYG_017-33a"/>
　　今廣微者皇上於一日之中行二大禮而頒朔則<lb/>
　　不至享廟則後至其無禮於皇上也亦已甚矣臣<lb/>
　　等言官也又與陪祀之列不敢不陳相䑕之刺皇<lb/>
　　上以禮治天下其無禮如廣微者恐不宜使為執<lb/>
　　政居百僚上伏惟聖明裁察<lb/>
　<lb/>
　<lb/>
　<lb/>
<pb n="KR3j0161_WYG_017-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春明夢餘録卷十七<lb/>
</p>
<p>
</p>
  </div>
</body>
</text>
</TEI>
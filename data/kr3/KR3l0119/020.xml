<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>分門古今𩔖事卷二十</head> <lb/>
    <p>
<pb n="KR3l0119_WYG_020-1a"/>
欽定四庫全書<lb/>
　分門古今𩔖事卷二十<lb/>
　　為惡而削門<lb/>
　　　哀侯長惡<lb/>
魯莊公十年蔡哀侯娶於陳息侯亦娶焉息媯將歸過<lb/>
蔡蔡侯止而見之弗賓息侯怒誘楚文王伐蔡敗蔡師<lb/>
於莘至十四年哀侯以莘故繩<hi>注曰譽之也</hi>息媯以語楚子<lb/>
遂滅息以息媯歸生堵敖及成王焉未言楚子問之對<lb/>
<pb n="KR3l0119_WYG_020-1b"/>
曰吾一婦人而事二夫又奚言楚子以蔡侯滅息遂伐<lb/>
蔡秋七月楚入蔡君子曰商書所謂惡之易也如火之<lb/>
燎於原不可嚮邇其猶可撲滅者其如蔡哀侯乎<hi>左傳</hi>
　　　陳平隂謀<lb/>
滎陽之圍陳平為高祖畫策曰彼項王骨鯁之臣亞夫<lb/>
鍾離昧龍且周殷之属不過數人王能捐金萬斤間其<lb/>
君臣必内相誅戮漢因舉兵攻之破楚必矣漢王乃出<lb/>
黄金數萬斤與平平多以金縱反間於楚軍言諸將鍾<lb/>
<pb n="KR3l0119_WYG_020-2a"/>
離昧等為項王將功多矣然終不得列地而王欲與漢<lb/>
為一以滅項氏分王其地項王果疑之使使至漢漢為<lb/>
太牢之具進見楚使陽驚曰以為亞夫使迺項王使也<lb/>
復持以惡草具進楚使歸具以報項王果大疑亞夫亞<lb/>
夫欲急擊下滎陽項王不信亞夫大怒乞骸骨疽發背<lb/>
而死平夜出女子二千人滎陽東門使楚擊之平迺與<lb/>
漢王從西門出又使髙祖偽遊雲夢縛韓信從擊臧荼<lb/>
陳豨黥布凡六出竒計世莫得聞而平甞曰我多隂謀<lb/>
<pb n="KR3l0119_WYG_020-2b"/>
道家所禁吾世即廢亦已矣不能復起以吾多隂禍也<lb/>
其後至曾孫何坐略人妻棄市甞以衛氏親戚貴願得<lb/>
續封然終不得也<hi>漢書</hi>
　　　李廣殺降<lb/>
漢李廣從弟蔡代公孫𢎞為丞相蔡為人名聲出廣下<lb/>
逺甚而廣不得爵邑官不過九卿廣之軍吏士卒或取<lb/>
封侯者廣與望氣王朔語曰自漢征匈奴廣未甞不在<lb/>
其中而諸校尉才能不及中庸以軍功取封侯者數十<lb/>
<pb n="KR3l0119_WYG_020-3a"/>
人廣終無尺寸以取封邑何也豈吾相不當侯耶朔曰<lb/>
將軍自念豈甞有恨者乎廣曰吾為隴西守羌甞反吾<lb/>
誘降者八百餘人詐而殺之至今恨獨此耳朔曰禍莫<lb/>
大於殺已降此將軍所以不得侯也後人甞為詩云有<lb/>
去釣魚須作相無來射虎不封侯最為名言然不知誰<lb/>
之作也<hi>西漢</hi>
　　　虞詡獲罪<lb/>
虞詡字升卿陳國武平人仕漢為尚書令臨終謂其子<lb/>
<pb n="KR3l0119_WYG_020-3b"/>
恭曰吾事君直道行已無愧所悔者為朝歌長殺賊數<lb/>
百人其中何能不有寃者自此二十餘年家門不增一<lb/>
口斯獲罪於天也<hi>東漢</hi>
　　　無忌遂良<lb/>
長孫無忌以私忿逐江夏王道宗又以吳王恪人望髙<lb/>
有文武才譛殺之恪臨終曰使社稷有靈無忌當族滅<lb/>
禇遂良亦譛殺劉泊後髙宗欲立武昭儀無忌遂良固<lb/>
諫不從無忌貶黥州逼令自殺遂良貶愛州遂卒嗟夫<lb/>
<pb n="KR3l0119_WYG_020-4a"/>
古之君子一為非義雖有百善卒不為令德之士而天<lb/>
亦不以其所為百善掩一非義故卒不享令終之福無<lb/>
忌遂良是也豈不惜哉<hi>唐史及影響録</hi>
　　　蘇頲三品<lb/>
唐尚書蘇頲少時有人相之云當至尚書位終二品後<lb/>
至三品尚書病急呼巫覡視之巫云公命盡不可復起<lb/>
頲諭以相者之言巫云公初實然但為桂府時殺二人<lb/>
減六年壽以此不至二品蓋頲初蒞桂州有二吏訴縣<lb/>
<pb n="KR3l0119_WYG_020-4b"/>
令頲為令而殺吏乃嗟嘆久之遂没蘇公之賢世稱明<lb/>
允而猶以枉直减其壽况它人哉<hi>影響録</hi>
　　　婁公誤殺<lb/>
唐婁師德以殿中侍御史充河源軍使唐永和中破吐<lb/>
蕃於白羊澗八戰八克優詔褒美累官至納言臨終數<lb/>
日寢興不安無故驚曰擊我背者誰侍者曰無所見乃<lb/>
獨言若有所爭者曰我當壽八十今追我何也復自言<lb/>
曰誤殺二人减十年於是詞氣屈伏俄而氣絶夫以婁<lb/>
<pb n="KR3l0119_WYG_020-5a"/>
公之明恕尚不免濫况其它哉<lb/>
　　　張説不義<lb/>
唐史稱張説於𤣥宗最有德及太平用事納忠惓惓予<lb/>
觀説行事有甚不合於義者𤣥宗朝為中書令既失政<lb/>
柄乃不自安素與蘇瓌善時瓌子頲為相説作五君詠<lb/>
其一紀蘇瓌因以媚頲候瓌忌日獻頲頲覽詩嗚咽後<lb/>
見帝陳説忠謇累遷并州長史時王毛仲嬖幸用事説<lb/>
諂事毛仲為説求宰相既拜命詣毛仲謝方拜乃匍匐<lb/>
<pb n="KR3l0119_WYG_020-5b"/>
捉毛仲靴鼻而嗚之𤣥宗驕矜自肆説首唱封禅議動<lb/>
其侈心時源乾曜不欲封禅及升山執事説皆引所厚<lb/>
善者為之超階入五品衆怨其專其姦佞不義如此先<lb/>
是説甞市宅浮屠泓戒之曰無穿東北三隅也他日見<lb/>
説曰宅氣索然云何與説共視隅有三坎丈餘泓驚曰<lb/>
公富貴一世而已諸子將不終後祿山陷京師其子均<lb/>
垍先後受偽命垍死於賊中均流合浦豈非説之不義<lb/>
故為陰譴所削耶胡為天奪其魄而忘僧泓之戒歟<hi>唐史</hi>
<pb n="KR3l0119_WYG_020-6a"/>
　　　崔應奪禄<lb/>
唐博陵崔應任扶溝令亭午獨坐有老人請見應問之<lb/>
老人曰冥司韋判官拜謁望厚禮待之老人延入及庭<lb/>
自通名稱思穆曰某冥司要職聞長官宏才令器冠於<lb/>
當時輒將心事相託幸無驚異應曰蒙鄙何幸明靈俯<lb/>
降但揣㣲賤力不赴心茍可施於區區敢不從命冥使<lb/>
曰某謝去人世得居冥職愛子文卿少遭憫凶居鄭滑<lb/>
院經十餘載交替院務之日欠折數萬貫疋實非己用<lb/>
<pb n="KR3l0119_WYG_020-6b"/>
欲冐嚴明俯為存庇應曰某扶溝令焉知鄭滑院冥使<lb/>
曰閣下將來歴官清顯雄居方鎮位極人臣數月後當<lb/>
與鄭滑院交職倘不負今日之言某於冥司願竭力分<lb/>
䕶榮貴非止一身當令慶及後嗣應曰唯唯冥使感泣<lb/>
而去應聞淮南杜悰作相方求政理乃具録為縣課績<lb/>
馳使揚州欲騐思穆之言時悰都督維揚判鹽鐡乃奏<lb/>
應知鄭滑院事及交割帳籍錢帛欠折數萬貫疋而應<lb/>
扶溝受思穆寄託事實丁寧至是遽違前約曰欠折數<lb/>
<pb n="KR3l0119_WYG_020-7a"/>
廣何由辨明雖非文卿所盜積年不舉當抵嚴刑窮達<lb/>
既定鬼何能移於是拘文卿白其事於使文卿自度必<lb/>
死預懐毒衣帶間及將死思穆見文卿曰無信之人陷<lb/>
汝家族我為汝上告於帝帝許吾奪崔應壽禄然吾之<lb/>
族亦滅矣文卿仰藥死應視之悔悟不已應後惑於聲<lb/>
色怠於為政為妾金閨所毒而卒官果止於侍御史崔<lb/>
氏遂微云<hi>翰苑名談</hi>
　　　荀鶴惡念<lb/>
<pb n="KR3l0119_WYG_020-7b"/>
梁太祖為汴帥頗延接舉人或有通刺未得見者雖累<lb/>
月典謁者必詢其居止以防非次請召進士杜荀鶴自<lb/>
九華來適遇山東用兵未即見賓吏乃置之相國寺塔<lb/>
院凡半載不問一日梁祖請客散後以骰子自擲意有<lb/>
所卜百擲無貴彩怒甚因戲曰我與杜荀鶴卜及第否<lb/>
應聲成堂印大喜急請杜秀才杜方沐洗忽悶絶而仆<lb/>
久之乃蘇曰我得吉夢既見賦無雲而雨詩同是乾坤<lb/>
事不同雨絲飛灑日輪中若教隂靄都相似争表梁王<lb/>
<pb n="KR3l0119_WYG_020-8a"/>
造化功大見賞遇夜飲欵宻遂送名春官是年成名裴<lb/>
䞇下第八人吏問當日何夢杜不敢隱云夢在大殿一<lb/>
僧曰君見梁王即食禄之來也不久為詞臣茍無惡念<lb/>
未可量也及梁開國為翰林學士恃舊陵虐謀殺己所<lb/>
不悦者未成而疾涉旬乃卒此豈非惡念也哉<hi>縉紳舊聞紀</hi>
　　　葉生隂責<lb/>
開寳九年浙右有葉生者遊京師於一舖中見鬻一玉<lb/>
像天尊制度精妙以萬錢酬之月餘東歸與同儕登酒<lb/>
<pb n="KR3l0119_WYG_020-8b"/>
樓欲罷隣坐一道士屢目葉遂揖之將别道士曰能紆<lb/>
轍見顧當於宋城相待明日如期往則道士已先在因<lb/>
偕行二十餘里至其莊雖荒凉而甚幽邃又開西偏道<lb/>
院登小閣即三清功德供具之𩔖皆珍竒葉焚香熟視<lb/>
見有玉琢聖容二尊乃虛一座而其聖像與前所得大<lb/>
小皆同道士云足下身有寳氣得非收玉像乎若置之<lb/>
虛座即三清備矣貧道入兩都走吳蜀正為此事今應<lb/>
得之倘遂付與當傳乾銀之法葉生許之道士既傳其<lb/>
<pb n="KR3l0119_WYG_020-9a"/>
法約一月竢術騐乃請玉像後如期道士以寳匣盛像<lb/>
而去臨别曰子得利術我収聖像乃宿契也然子之相<lb/>
法不厚所得若修奉之外賑貧為佳若自奉過優恣縱<lb/>
逾分必損壽齡遂去葉生歸杭遂大富方經年而侈心<lb/>
生大起第宅多買姝僕為長夜之飲忽一日雪寒方擁<lb/>
爐而道士至神色不和徐數葉曰昔日之言何不見聽<lb/>
今子以隂責數盡此旬葉方哀祈忽然不見後數日果<lb/>
發疽而卒此蓋逾其定分而損壽也識者多以為戒懼<lb/>
<pb n="KR3l0119_WYG_020-9b"/>
云<hi>紀異録</hi>
　　　齊丘矯命<lb/>
宋齊丘洪并人多機智極才辨事徐知誥甚見狎宻先<lb/>
請廣里堠以塼甃之時人為之塼堠里大齊丘乃説知<lb/>
誥曰公累世相楊氏有大功民間皆知公非徐氏之嫡<lb/>
其實李也今有塼堠里大之兆又䜟曰宻宻作楊行宻<lb/>
開托之初也唐唐得非公而誰天命定矣願公速副民<lb/>
望知誥大悦乃簒楊氏僣帝位國號大唐遂以齊丘為<lb/>
<pb n="KR3l0119_WYG_020-10a"/>
相後璟立以他事誅之無遺𩔖於戲矯天命亂人倫鮮<lb/>
有不及禍者得不為賊子亂臣之鑒誡乎<hi>紀異録</hi>
　　　孫亮减壽<lb/>
合州都孔目官孫亮自郡庭歸其家遇散從官張昇於<lb/>
路謂之曰使府欲得公叅對公事可即同往也亮曰我<lb/>
方自郡庭還安有此命乎既而思張昇乃已逝人也始<lb/>
復驚怪意必冥司所遣乃語昇曰舊甞有術者謂我壽<lb/>
當七十三今纔六十有一尚餘一紀耳非爾之誤耶曰<lb/>
<pb n="KR3l0119_WYG_020-10b"/>
昇荷公恩有素非敢誤也然俟為公再詢之後二日昇<lb/>
復至亮所曰術者之言信有騐然公受隂譴者三是以<lb/>
不能盡公之所禀公治平初為司理獄吏郡人馮清訟<lb/>
婚理直而公抑之有諸曰有之曰此减公壽三歳也治<lb/>
平末公得意於郡守李公公之同曹史蘇宥者戅不能<lb/>
奉公公譛而逐之有諸曰有之曰是又减公壽五歳前<lb/>
年公從母失色於公公怒推而仆之有諸曰有之曰是<lb/>
又减公壽四歳也言訖不見亮知必死是夕亮感風恙<lb/>
<pb n="KR3l0119_WYG_020-11a"/>
而卒吁壽固前定而孫亮以隂譴减一紀予因録之以<lb/>
為惡人之戒<hi>紀異録</hi>
　　　陳昱再生<lb/>
有中書吏陳昱者暴死三日而甦初見壁有一孔有一<lb/>
人自孔擲一物至地化為人乃其亡姊也攜其手自孔<lb/>
中出曰冥吏追汝使我先見吏在傍昏黑如夜極望有<lb/>
明處橋牓曰會明人皆用泥錢橋極高有行橋上者姊<lb/>
曰此生天也昱行橋下有一在下者或為鳥鵲所啅姊<lb/>
<pb n="KR3l0119_WYG_020-11b"/>
曰此捕網者也又見一橋曰陽明人皆用紙錢至者吏<lb/>
輒刻除之如抽貫然已而見冥官則陳襄述古也問昱<lb/>
何故殺乳母曰無之呼乳母至血被面抱嬰兒熟視昱<lb/>
曰非此人也乃陳周耳遂放昱還又使詣曹檢已籍曹<lb/>
示之年六十九官左班殿直曰以平生不燒香故不甚<lb/>
壽又曰吾輩更此一報身即不同矣意謂當超也昱還<lb/>
見追陳周往既甦而周果卒焉<hi>毗陵集</hi>
　　　張景改名<lb/>
<pb n="KR3l0119_WYG_020-12a"/>
張景晦之以古學尚義氣少走河朔與冀州一俠少游<lb/>
俠者不軌事敗景亦連坐捕之甚急遂改名李田遁竄<lb/>
四海所至題曰我非東方兒<hi>乃木子也</hi>不是牛耕土欲識我<lb/>
蹤跡一氣萬物母蓋景甞譔河東桞先生集序破題曰<lb/>
曰一氣萬物之母也世盡知之簡寂觀道士陳復常善<lb/>
章奏能游神於冥寞景以李田名謁之求奏章以决休<lb/>
咎陳許之一夕天虛夜清冠簡精恪自初夜奏伏於露<lb/>
壇後夜方起起忽譴景曰隂冥之事爾尚欺之况人間<lb/>
<pb n="KR3l0119_WYG_020-12b"/>
乎吾上及三清下及九幽閱籍無李田者子以欺隂固<lb/>
無休證矣景果終於一散官壽不五十幽隂雖不可知<lb/>
其可昧乎故備録之以為欺謾闇室者之戒<hi>雜録</hi>
　　　李生促年<lb/>
先生袁亢不知何地人也葛裘草履遍遊天下齊州長<lb/>
清縣有李生者以財豪於邑先生日過其門謂曰匄我<lb/>
百金為酒費凡經歳無倦色一日先生來别曰久此撓<lb/>
子吾將逺遊能觴我則主人之意盡矣亦將有以教子<lb/>
<pb n="KR3l0119_WYG_020-13a"/>
生乃與先生出郊相餞先生曰子有大厄能慎之乃免<lb/>
取筆於生手掌書一慎字曰慎勿毆人出一月聞門外<lb/>
喧競生遽出視焉有跛而匄者在生庫前出言甚穢生<lb/>
忘先生之言忿然毆之跛者仆地奄然生大悔泣謂母<lb/>
曰不聽先生之言果有大禍母曰可竄以逃生乃由其<lb/>
後戸而去方去見先生先生曰子復歸吾為子圖之先<lb/>
生乃坐一静室謂生曰子出受縶吾自有計先生閤戸<lb/>
閉目生出為吏所執俄而跛者起坐少頃乃行其去甚<lb/>
<pb n="KR3l0119_WYG_020-13b"/>
速吏乃捨生令歸生入室視先生尚端坐閉目若入定<lb/>
者翌日乃開眼謂生曰跛者固已死矣吾出神入其屍<lb/>
使走焉吾已驅其屍於靈嵓山澗之旁人迹所不至處<lb/>
矣先生曰子至孝宜有善報壽期合至七十四今以毆<lb/>
跛者促四年矣先生後去不知所之<hi>青瑣髙議</hi>
　　　崇德遇僧<lb/>
閣門祗候程崇德真宗在藩邸日為殿侍上元夜將家<lb/>
屬入崇夏寺看燈時金吾街司招新人皆無頼之徒多窺<lb/>
<pb n="KR3l0119_WYG_020-14a"/>
人家士女程見一人褐衣出入士女叢中略無畏惮程<lb/>
甚不平於闇宻處拳擊殺遂摺紫袍襞玉帶領家屬出<lb/>
了無人知到曉捉賊卒不得真宗即位程以隨龍得殿<lb/>
直二十年終不改轉一資每見但云且去晏駕後程自<lb/>
江南告哀至采石渡偶一僧視之甚久乃揖程曰何為<lb/>
二十年不改轉良由曾殺人見一衣褐者稱為君所殺<lb/>
以此隂譴故不得轉也程以實告僧曰前過金山寺為<lb/>
設水陸齋此人必去君必轉官程依其言還京師轉閣<lb/>
<pb n="KR3l0119_WYG_020-14b"/>
門祇候由此觀之官禄固有前定人宜積善以招來無<lb/>
為惡而朘削也<hi>同前</hi>
　　　浚明减官<lb/>
齊州有宋浚明者好食牛肉忽一夕夢入官府觀吏閲<lb/>
簿籍就視之見己姓名官至端明殿學士壽至八十其<lb/>
下别朱書云以食牛肉若干减官至盡减壽若干吏因<lb/>
謂浚明曰食牛之罪若人間赦降不原者驚悔而覺浚<lb/>
明後累舉不第年四十六而卒云<hi>戒殺録</hi>
<pb n="KR3l0119_WYG_020-15a"/>
　　　李紀殺生<lb/>
李紀洛陽人其父藻朝奉郎知巴州紀幼不喜書雖嚴<lb/>
誨莫肯就學每隨侍之官專以殺生為事黐穽網弩之<lb/>
𩔖凡可以取禽獸者皆具焉尤善弹射所發輒中日循<lb/>
城垣或乗閒如郊必獲十數禽以歸擇可食者供饍餘<lb/>
皆取毛羽以充用所殺莫能勝紀元豐八年二月中張<lb/>
網於巴守之廨圃圃有樓名擊甌紀獨坐樓以伺之少<lb/>
頃見羣鵶觸網仆地紀喜躍不暇躧履跣足亟往視之<lb/>
<pb n="KR3l0119_WYG_020-15b"/>
行數步為巨刺傷足血流痛劇然其心慮羣鵶脱網强<lb/>
至網所則其植如故無一鵶在焉遂歸足瘡日增益以<lb/>
飽疾閱旬而亡時纔二十餘歳亡後二日而甦言始為<lb/>
二卒追去至一官府有人當㕔事據案而坐促去閲簿<lb/>
其色怒甚呵紀曰衆生與汝何讎迺過殺如是耶汝本<lb/>
厚禄遐壽以殺生故銷促盡矣且當備歴諸若謂追者<lb/>
曰送城隍部之既至神祠乃巴之城隍廟也神詰詈曰<lb/>
我司此城邑事無巨細皆所治汝敢慢我以篼轎雜物<lb/>
<pb n="KR3l0119_WYG_020-16a"/>
置諸祠耶紀叩頭謝神令暫歸語父故得復甦懇求家<lb/>
人廣為佛事以解罪苦言畢復卒<hi>同前</hi>
　　　寇奢杜儉<lb/>
鄧州花蠟燭名著天下雖京師不能造相傳云是寇萊<lb/>
公燭法公甞知鄧州而自少年冨貴不㸃油燈尤好夜<lb/>
晏劇飲雖寢室亦燃燭達旦每罷官去後人至官舍見<lb/>
厠溷間燭淚在地往往成堆杜祁公為人清儉在官未<lb/>
甞燃官燭油燈一炷熒然欲滅與客相對清談而已二<lb/>
<pb n="KR3l0119_WYG_020-16b"/>
公皆為名臣而奢儉不同如此然祁公壽考終吉萊公<lb/>
晚有南遷之禍遂没不返雖其不幸亦可以為戒也<hi>歸田</hi>
<hi>録</hi>
　　　叔賢降品<lb/>
蔡叔賢汝人也慶厯中娶侯氏生一子名忠伯既冠博<lb/>
學能文慕韓退之為人排叱佛老極惡緇黄其父母不<lb/>
能禁止然心知福禄報應不可誣也但隂施財鏹以修<lb/>
寺觀多飯釋道用補其子之過一日盛夏叔賢苦心痛<lb/>
<pb n="KR3l0119_WYG_020-17a"/>
不救三日再生召其子曰吾為隂府所追至一㕔見緋<lb/>
衣人稱判官據案而坐曰汝一生好毁善道當受拔舌<lb/>
之苦吾告其悮判官詢祖父名及甲子日果誤矣命赴<lb/>
功德案照問判官曰汝果有善後一月當生於某官家<lb/>
得六品本合得四品猶以子所累而降父子合相坐也<lb/>
續命追其子叔賢告判官以方欲修東寺未了願得生<lb/>
還乃給半日期果復生至昏復逝其子忠伯亦卒後忠<lb/>
伯妻亦死經半日見忠伯有犬形之報以此知善惡之<lb/>
<pb n="KR3l0119_WYG_020-17b"/>
報何啻影響叔賢官品猶以子累而降况自作孽乎<hi>翰苑</hi>
<hi>名談</hi>
　　　孫覺誤落<lb/>
曽魯公甞話同年孫覺作試院諸科考試官誤落一尚<lb/>
書學究對及八通誤作粗通既落之後其人陳詞試官<lb/>
將議申覆對果誤落也遂别出難題一科十二人並不<lb/>
能對乃俱落之後因裴湘卧病徃問其疾裴言死兩日<lb/>
後復甦見公在隂府相揖云為誤落舉人見追尚未對<lb/>
<pb n="KR3l0119_WYG_020-18a"/>
定不數日而孫覺卒此可為後來試官鹵莽訛謬任私<lb/>
意而不行公道者之戒<hi>翰苑名談</hi>
　　　宋公易名<lb/>
宋鄭公庠初名郊字伯庠與其弟祁自布衣時名動天<lb/>
下號為二宋其為知制誥仁宗驟加奬眷便欲大用有<lb/>
忌其先進者譛之為其姓符國號名應郊天又曰郊音<lb/>
交交者替代之名也宋交其言不祥仁宗遽命改之公<lb/>
怏怏不獲已乃改為庠字公序會用新名移書葉道卿<lb/>
<pb n="KR3l0119_WYG_020-18b"/>
清臣呼同年葉戲之曰清臣宋郊牓第六中選徧閲小<lb/>
録無宋庠者不知何許人公因寄一絶自解云紙尾勤<lb/>
勤問姓名禁林依舊玷華纓莫驚書録題臣向便是當<lb/>
時劉更生公後更踐二府二十餘年以司空致仕兼享<lb/>
福壽而譛者竟不見用以卒可以為小人作惡之戒也<lb/>
<hi>歸田録及西淸詩話</hi>
　<lb/>
　分門古今𩔖事卷二十<lb/>
</p>
<p>
</p>
  </div>
</body>
</text>
</TEI>
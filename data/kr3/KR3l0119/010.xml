<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>分門古今𩔖事卷十</head> <lb/>
    <p>
<pb n="KR3l0119_WYG_010-1a"/>
欽定四庫全書<lb/>
　分門古今𩔖事卷十<lb/>
　　相兆門下<lb/>
　　　班超封侯<lb/>
班超少時有相者曰子雖布衣諸生當封侯萬里外超<lb/>
問状相者曰燕頷虎頭飛而食肉此萬里侯相也後果<lb/>
立功西域封定逺侯<hi>後漢</hi>
　　　王暉懐刃<lb/>
<pb n="KR3l0119_WYG_010-1b"/>
趙温善𡊮許之術武將王暉事蜀先主有功為一二貴<lb/>
臣所抑王銜之一日遇趙温温曰今日見君面有殺氣<lb/>
但君將來當為三任郡守一任節制自是晚達不宜害<lb/>
人王乃出一匕首曰今日欲殺數子便自裁不意逢君<lb/>
請止後果為郡守三任遷秦州節度如温之言皆前定<lb/>
而形於相也<hi>成都記</hi>
　　　鍾輻亡家<lb/>
江南鍾輻者金陵之才子年少俊邁遇一老僧相之曰<lb/>
<pb n="KR3l0119_WYG_010-2a"/>
先輩夀則有矣及第則家亡記之生大怒曰吾方掇髙<lb/>
第以起家何亡之有時樊若水女才質雙美盛愛輻之<lb/>
才而妻之始燕爾科詔遂下時周都洛輻入洛應詔果<lb/>
中甲科方得意狂放不還携一女僕曰青箱過華州之<lb/>
蒲城其宰乃故人延留之數日時盛暑追凉於縣樓醉<lb/>
寢是夕醉夢其妻出詩一首為示怨責頗深詩曰楚水<lb/>
平如練䨇雙白鳥飛金陵多少地一去不言歸夢中戱<lb/>
答一詩曰還吳東下過蒲城樓上清風酒半醒想得到<lb/>
<pb n="KR3l0119_WYG_010-2b"/>
家春已半海棠千𣗳欲彫零既覺遽歸裝將至采石渡<lb/>
青箱暴卒生感悼怱怱藁葬於一新墳之側急圖到家<lb/>
至則門巷空闃妻妾已亡數月訪之親鄰妻亡之夜乃<lb/>
夢於縣樓之夕也後數日親友具舟携輻致奠於葬所<lb/>
即青箱藁葬之側其墳不植他木惟海棠數株花萼彫<lb/>
謝正合詩中之句因拊膺長慟曰信乎浮屠老師之言<lb/>
及第家亡之兆矣因遂不仕𨼆鍾山夀八十餘卒嗟夫<lb/>
禍福夀天莫非前定而海棠之千𣗳亦復兆於詩句以<lb/>
<pb n="KR3l0119_WYG_010-3a"/>
此知一草一木皆有定數非人力所能及也<hi>潘佑集</hi>
　　　王顯夕死<lb/>
唐王顯與文武皇帝有子陵之舊帝㣲時常戱顯曰王<lb/>
顯抵老不作繭及帝登極顯因奏臣今日得作繭否帝<lb/>
笑曰未可知也召其三子皆授五品顯獨不及謂曰卿<lb/>
無貴相朕非為卿惜也顯曰朝貴而夕死足矣房𤣥齡<lb/>
曰陛下既龍潛之舊何不試與之帝乃授之三品取紫<lb/>
袍金帶賜之其夜暴卒嗚呼靡顏膩理哆噅顣頞形之<lb/>
<pb n="KR3l0119_WYG_010-3b"/>
異也朝秀晨終龜鶴千歳年之殊也聞言如響智昏菽<lb/>
麥神之辨也固知三者定乎造化至於夀夭窮達獨曰<lb/>
由人不亦蔽乎<hi>朝野僉載</hi>
　　　中立為將<lb/>
唐杜羔字中立少年時贍於財産他無所長其徒與之<lb/>
遊利其酒炙其實蔑視之也一日同送迎於城外客有<lb/>
善相者歴觀諸賓侣獨指中立曰此子異日當為將矣<lb/>
一座大笑中立後尚真源公主為滄州節度使果符相<lb/>
<pb n="KR3l0119_WYG_010-4a"/>
者之言嗚呼士之窮通無非命也故昔公孫𢎞主父偃<lb/>
對策不第歴說不入牧豕淄原見棄州部其詬恥為何<lb/>
如哉及至開東閤列五鼎遂窮極富貴聲馳海外非先<lb/>
愚而後智前非而終是也蓋亦榮悴有定數非人力之<lb/>
所召自古皆然何獨中立而已乎<hi>玉泉子</hi>
　　　李寛三無<lb/>
李寛為常侍有門下士姓盧善相或問李公何如曰據<lb/>
其面所無者三無子無宅無冢公初有數子皆先卒有<lb/>
<pb n="KR3l0119_WYG_010-4b"/>
屋未甞還鄉安居死於舟乘舟而歸舟破沉其骨焉<hi>金華</hi>
<hi>子</hi>
　　　冀公十全<lb/>
王冀公欽若郷薦赴闕張齊賢時為江南漕以書薦謁<lb/>
錢希白易希白方以才名獨步館閣適會延一術士以<lb/>
考休咎不容通謁冀公跼促門下因厲聲語閽人術者<lb/>
遙聞之謂錢公曰不知何人若形與聲相稱世無此貴<lb/>
者但恐形不副聲願邀之庶獲一見錢召之冀公卑微<lb/>
<pb n="KR3l0119_WYG_010-5a"/>
逺人神貌疎瘦復贅於頸舉止山野錢公蔑視之術者<lb/>
悚然側目瞻視冀公起術稽顙興歎曰人中之貴有此<lb/>
十全者錢公戲之曰堂内便有此等宰相乎術者正色<lb/>
曰公何言歟且宰相何時而無此君不作則已若作之<lb/>
則天下康富君臣相得至死有慶而弔所不完者但無<lb/>
子爾錢公曰他日將陶鑄吾輩乎術者曰恐不在他日<lb/>
即日可待願公無忽後錢公方為翰林學士而冀公已<lb/>
真拜矣<hi>朝野雜録</hi>
<pb n="KR3l0119_WYG_010-5b"/>
　　　种放帝友<lb/>
种𨼆君放方少時與弟文往拜陳希夷陳邀放内堂慇<lb/>
懃眦睨以一絶贈之曰鑑中有客白髭多鑑外先生識<lb/>
也麽只少六年年六十此中陰德莫蹉跎种都不曉但<lb/>
屈指以三語授之曰子貴為帝友而無科名晚為權貴<lb/>
所陷若寡慾可以滿此數种因不娶真宗初詔至闕稱<lb/>
㫖以司諫奏十議西祀囘蹕次河中時長安父老三千<lb/>
餘人具表乞臨上意未決召种至行在以決之种奏大<lb/>
<pb n="KR3l0119_WYG_010-6a"/>
駕此幸有不便者三陛下方以孝治天下飜事秦漢侈<lb/>
心封禪羣嶽更臨遊别都乆抛宗廟於孝為闕不便一<lb/>
也百司供擬頓仗事繁晚春蠶麥已登深廢農務不便<lb/>
二也精兵重臣扈從車蹕京國一空民心無依况九廟<lb/>
乎陛下宜深念之三不便也上正色悚然曰臣僚無一<lb/>
語及此放曰近臣但願扈清蹕行曠典文頌聲以邀已<lb/>
名陛下當自悟於清衷也翌日還闕真宗欲放從駕放<lb/>
辭上曰非乆當召既而大臣深忌之恐還闕後必召放<lb/>
<pb n="KR3l0119_WYG_010-6b"/>
乃先布所陷之基使雷有終諷之曰非久朝廷必召慎<lb/>
勿輕起以存𨼆節徐章一奏乞覲以問鑾輿還闕良苦<lb/>
乃君臣之義也种然之上還京欲召放大臣奏放必辭<lb/>
乞陛下記臣語往往自乞覲詔下果不至上已微惑後<lb/>
半年河陽孫奭奏放請覲上大駭召執政曰率如卿料<lb/>
由是寵待遂解是年亡种少時有瀟湘感事詩曰離離<lb/>
江草與江花往事洲邊一嘆嗟漢傅有才終去國楚臣<lb/>
無罪亦沉沙凄涼野浦寒飛鴈牢落汀祠晚聚鴉無限<lb/>
<pb n="KR3l0119_WYG_010-7a"/>
清忠沉浪底滔滔千頃屬漁家誠先兆也然當時陷放<lb/>
者雖自以為得計不知陳希夷已言於少之時矣是則<lb/>
命已定特假手於權貴也可不信哉<hi>雜録</hi>
　　　若水公卿<hi>一說白閣道者事見此卷後</hi>
錢文僖若水少時謁陳摶求相骨法陳戒曰過半月請<lb/>
子却來錢如期而往至則邀入山齋地爐中一老僧擁<lb/>
壞衲瞑目附火於爐傍錢揖之僧開目微應無待遇之<lb/>
禮三人者黙坐久陳曰如何僧擺頭曰無此骨錢公起<lb/>
<pb n="KR3l0119_WYG_010-7b"/>
陳戒曰三日却來錢如期謁之摶曰吾始見子神觀清<lb/>
爽謂可學神仙有昇舉之分見之未精不敢奉許召此<lb/>
僧決之渠言子無仙骨但他日必為貴公卿耳錢曰其<lb/>
僧何人曰麻衣道者<hi>雜録</hi>
　　　乖崖鬢瘡<lb/>
乖崖公張詠太平興國二年科塲試不陣成功賦蓋太<lb/>
宗明年有河東之舉公賦云包戈卧鼓豈煩師旅之威<lb/>
雷動風行舉協乾坤之德自謂擅塲既而有司以對偶<lb/>
<pb n="KR3l0119_WYG_010-8a"/>
顯失黜之選胡旦為狀元公憤然欲學道陳希夷相之<lb/>
曰必為貴公卿一生辛苦譬如人家張筵方笙歌鼎沸<lb/>
而中庖火起坐客無奈惟頼子滅之以詩遺曰征吳入<lb/>
蜀是尋常鼎沸笙歌救火忙乞得江南佳麗地却應多<lb/>
謝鬢邊瘡初不曉其㫖後二年公乃及第兩入蜀定均<lb/>
順之亂又急移餘杭剪左道僧紹倫之叛此征吳入蜀<lb/>
之騐也累乞閒地不允後以鬢瘡乞金陵養疾方許希<lb/>
夷之言一無差誤初公在蜀與一僧善及歸僧送至鹿<lb/>
<pb n="KR3l0119_WYG_010-8b"/>
頭出一書付僧曰収此至乙夘年七月二十六日請於<lb/>
官對衆開之慎不可私發並不待其日者有禍至大中<lb/>
祥符乙夘歲僧乃詣府陳之知府凌策侍即集從事共<lb/>
開之乃公真容手題曰詠當血食於蜀後數日得報公<lb/>
以其年七月二十六日捐館未捐館前公舊與逸人傅<lb/>
霖善霖𨼆不仕公後中第日光顯散遣親密四方求霖<lb/>
三十年不可得甞作憶霖詩云寄語巢由莫相笑此生<lb/>
終不戀輕肥後一日卧鈴閣有被褐騎驢者叩門曰語<lb/>
<pb n="KR3l0119_WYG_010-9a"/>
尚書青州傅霖來閽吏入白公驚喜出迎責吏曰傅先<lb/>
生汝敢姓名呼耶霖笑曰别子一世尚爾童心是豈知<lb/>
世間有我哉公問何昔𨼆今出霖曰子將去矣故來報<lb/>
子曰詠亦自知之霖曰知乃去後一月公薨此足以見<lb/>
出處生死皆有前定非復由人也<hi>筆談及西清詩話</hi>
　　　師德跛足<lb/>
袁客師天綱之子也傳其父業甞與一書生同過江登<lb/>
舟訖遍視舟中人顔色謂同侣曰不可速也遂相引登<lb/>
<pb n="KR3l0119_WYG_010-9b"/>
岸私語曰舟中數十人皆鼻下黒氣大厄不久豈可知<lb/>
而從之但少留未發間忽見一丈夫神色髙明跛一足<lb/>
負杖驅驢登舟客師見此人乃曰可以行矣貴人在内<lb/>
吾儕無憂登舟而發至江中風濤忽起危懼雖甚終濟<lb/>
焉驅驢丈夫乃婁師德也後位至於納言焉<hi>成都記</hi>
　　　元景大貴<lb/>
栁元景字孝仁河東解人也少時貧苦甞行至都下遇<lb/>
大雷雨日暮寒甚頗有羇旅之嘆岸側有一老父自稱<lb/>
<pb n="KR3l0119_WYG_010-10a"/>
善相謂元景曰君方大富貴位至三公元景以為戲曰<lb/>
人生免饑寒幸甚豈敢更望富貴老父曰後當相憶及<lb/>
後果貴求向者老父不知所在以此觀之富貴早晚皆<lb/>
有前定或先號而後笑或始困而終吉得之咸本於自<lb/>
然不假道於才智修已俟時可也安用戚戚於貧賤哉<lb/>
<hi>南史</hi>
　　　李嶠不富<lb/>
李嶠幼有清才兄弟三人相者云皆不過三十嶠已長成母甚<lb/>
<pb n="KR3l0119_WYG_010-10b"/>
憂之相者又謂曰即君神氣清秀而壽不永恐不得過<lb/>
三十其母大戚留相者使與嶠連榻而寢至更深李睡<lb/>
已熟相者視之無喘息氣以手候之鼻下氣絶大驚良<lb/>
久候其氣乃在耳中遂撫而告之曰得之矣因賀其母<lb/>
云郎君必大貴壽乃是龜息但貴壽而不富耳後至則<lb/>
天朝拜相而家常苦貧後帝幸其宅見嶠卧青布帳帝<lb/>
曰相國如是失國之體賜御用繡羅帳嶠寢其中達曉<lb/>
不安覺其體生疾遂自奏曰臣少被相人云不當華富<lb/>
<pb n="KR3l0119_WYG_010-11a"/>
故寢不得安帝嘆息久之任令用舊者乃安寢夫嶠既<lb/>
為相位極人臣不為不貴矣而一羅帳不能當之以此<lb/>
而騐相者之言謂命非前定可乎<hi>唐遺史</hi>
　　　錢楊知人<lb/>
錢副樞若水甞遇異人傳相法其事甚怪錢公後傳楊<lb/>
大年故當時稱此二人有知人之鑒仲簡揚州人也少<lb/>
習明經以貧傭書大年門下大年一見竒之曰子當進<lb/>
士及第官至清顯乃教以詩賦後簡果於天禧中舉進<lb/>
<pb n="KR3l0119_WYG_010-11b"/>
士第一甲官至正郎天章閣待制以卒謝希深為奉禮<lb/>
郎大年尤喜其文每見則忻然延接既去則歎息不已<lb/>
鄭天休在公門下見其如此怪而問之大年曰此子官<lb/>
亦清要但年不及中壽爾希深官至兵部員外知制誥<lb/>
卒年四十六皆如其言云<hi>歸田録</hi>
　　　曹瑋知人<lb/>
天聖中曹瑋以郎鎮定州王鬷為三司副使疎决河北<lb/>
囚徒至定州瑋謂鬷曰君相甚貴當為樞密使然吾昔<lb/>
<pb n="KR3l0119_WYG_010-12a"/>
為秦州時聞德明嵗使人以羊馬貿易於邊課所獲多<lb/>
少為賞罰時將以此殺人其子元昊年十三諫曰吾本<lb/>
以羊馬為國今反以資中原所得皆茶綵輕浮之物適<lb/>
足以驕墮吾民今又以此殺人茶綵日增羊馬日減吾<lb/>
國其削乎乃止不戮吾聞而異之使人圖其形信竒偉<lb/>
若德明死此子必為中國患其當君為樞密使之時乎<lb/>
盍自今學兵法講邊事鬷雖受教亦未必甚信也其後<lb/>
鬷果與張觀陳執中同在樞府元昊叛楊義上書論亡<lb/>
<pb n="KR3l0119_WYG_010-12b"/>
兵事上問三人皆不知遂皆罷去鬷之孫為黄門壻具<lb/>
言之若曹瑋者可謂前知矣<hi>毗陵後集</hi>
　　　薛展狀元<lb/>
薛展為兒時有相者曰此兒必為狀元及應進士舉與<lb/>
侍郎李紓有隙常為所抑後李知舉薛欲東歸相者又<lb/>
曰君今歳為狀元决矣由是乃止及策試排牓乃翰林<lb/>
學士壻趙日華為狀元朝列疑之諭李改去李不覺遽<lb/>
寫薛展二字既奏名方悟其夙怨翌日展謝李曰天假<lb/>
<pb n="KR3l0119_WYG_010-13a"/>
吾手非子之才由是觀之則命已前定雖讐敵之家亦<lb/>
不得而改也<hi>國史𥙷遺</hi>
　　　薛邕列曹<lb/>
薛邕侍郎有宰相望時崔造為兵部郎中與前進士姜<lb/>
公輔三人一同會有善相者張初繼至薛問張曰只此<lb/>
座中有宰相否答曰崔姜二公宰相也且同時崔反在<lb/>
姜之後已而姜為京兆功曹俄為翰林學士時朱泚帥<lb/>
涇原得軍民心姜上疏請為之防疏入不報及泚反德<lb/>
<pb n="KR3l0119_WYG_010-13b"/>
宗悔不納姜言於行在驟拜姜給事中平章事崔更後<lb/>
半年累拜相與姜同時薛竟終於列曹而已<hi>唐宋遺史</hi>
　　　禹偁易名<lb/>
孟蜀禮部侍郎范禹偁彭門人少不檢以飛走為事忽<lb/>
有一道士訪之曰子國家名器也何不讀書以取禄位<lb/>
須是改易姓名必及第矣候至戌年後歸本姓善自保<lb/>
愛問其名曰我安法尚也既出門失所在范感其異因<lb/>
入丹景山讀書乃改姓張舊名鍔改禹偁是時蜀無科<lb/>
<pb n="KR3l0119_WYG_010-14a"/>
塲遂吏書入洛長興二年於考功盧華下及第歸蜀授<lb/>
監察御史果於戌年復歸舊姓上蜀丞相狀云昔遇至<lb/>
人令易本姓徃年金牓誤題張祿之名今日玉除原是<lb/>
范増之裔禹偁後終於翰林學士<hi>詩話及駭聞集</hi>
　　　東之竒才<lb/>
張柬之任青城縣丞年六十二矣有善相者云後當位<lb/>
極人臣衆莫之信後應制策被黜則天令於所黜人中<lb/>
更擇有司奏一人書寫不中程故黜之則天覽畢以為<lb/>
<pb n="KR3l0119_WYG_010-14b"/>
竒才召入問策中事特異之即収上第又為狄仁傑姚<lb/>
崇共薦驟拜鳯閣鸞臺平章事以誅二張功封漢陽王<lb/>
<hi>定命録</hi>
　　　胡旦制誥<lb/>
胡狀元旦直館在京時五月一日召羅齊僧一人齋時<lb/>
越州海慧大師仲休在座其僧老且傴胡問有何藝僧<lb/>
曰薄會人倫胡曰某去知制誥逺近曰稍近然不利草<lb/>
著贊洗制恐有禍如何回避得胡笑而侮之曰妖人也<lb/>
<pb n="KR3l0119_WYG_010-15a"/>
食訖而去其冬入西掖凡三貶官皆是草著轉贊善大<lb/>
夫制詞訖即被攝去第三度貶時數日前京師内外諠<lb/>
諠傳胡舍人獨有鞍馬之賜果自兵部郎中知制誥貶<lb/>
安州司馬<hi>同前</hi>
　　　盧相敗土<lb/>
盧多遜之父億任秘書與李文公多來徃一日多遜同<lb/>
見李公因同坐盧面目塵埃垢汚顔色蒼黑李詰之盧<lb/>
曰自少如此逡巡有兆山供養主來一龎眉老僧云善<lb/>
<pb n="KR3l0119_WYG_010-15b"/>
袁許術見盧面色笑曰此敗土色及第則變而潤澤便<lb/>
歴華顯須是持心正平事主忠孝不如是則敗土之色<lb/>
再來却望應舉時不及也自是盧登上第歴兩省以至<lb/>
㕘大政入相其面色潤澤肌體明瑩而盧之心乃大行<lb/>
憎愛所為多不法太平興國八年事敗南竄二十年清<lb/>
潤之色頓去敗土黒色宛然不異舊時路人指而驚曰<lb/>
非盧相之面也李公憶老僧之言嗟惋久之<hi>洞微志</hi>
　　　若水見僧<lb/>
<pb n="KR3l0119_WYG_010-16a"/>
鄧州觀察使太傅錢若水雍容文雅近世竒士堅乞罷<lb/>
樞務遂拜集賢殿學士其日錢希白賀之留坐後㕔因<lb/>
云某之此命蓋亦前定夜來方思二十年前白閣道者<lb/>
之言固不虛矣詢之乃曰某初應舉往華陰謁陳摶先<lb/>
生蒙倒屣相接坐定數目某欲問而中輟者數四賓主<lb/>
情未洽但啜茶而退臨别執手約後十日相訪至期延<lb/>
入山齋地爐中先有一僧擁衲對座良久僧熟視某而<lb/>
謂陳曰無此骨法但能得好官能於急流中勇退耳陳<lb/>
<pb n="KR3l0119_WYG_010-16b"/>
又云此人在太白山累歲方一到耳某欲再求一見終<lb/>
不可得人生萬事固知不可以力取矣<hi>見洞微志此事與雜錄大同小</hi>
<hi>異故兩存之</hi>
　　　韓丕甚貴<lb/>
諫議大夫韓公丕未應舉時甞在洛京有紫閣院主僧<lb/>
宗淵能知人見韓曰秀才甚貴且速達後樞密副使錢<lb/>
若水亦見僧僧驚曰前見韓秀才訝其速達今見錢秀<lb/>
才又速於韓當居其上及錢赴舉韓已知制誥及錢登<lb/>
<pb n="KR3l0119_WYG_010-17a"/>
第為同州推官入直史館韓公猶在制誥之職無何韓<lb/>
遷翰林學士錢曰吾方直館而韓已在翰林僧言妄矣<lb/>
不久錢知制誥而韓遷諫議大夫罷職錢乃代焉真速<lb/>
而居其上也仕宦遲速信有前定彼躁進之士一或不<lb/>
調見他人居其上則鬱鬱無聊可謂不知命者矣<hi>秘閣閒談</hi>
　　　齊丘早退<lb/>
宋齊丘微時日者相之曰君貴不可說然亞夫下獄之<lb/>
相君實有之位極之日當早引退庶幾保生齊丘登相<lb/>
<pb n="KR3l0119_WYG_010-17b"/>
位數載致仕復以大司徒就徴保大末陳覺謀干紀事<lb/>
乃餓死於青陽<hi>南唐近事</hi>
　　　歐陽省元<lb/>
歐陽文忠公舉進士試尚書省為第一人與刁學士約<lb/>
飲於茶肆近座有數僧私語刁疑問之衆指一僧能相<lb/>
適方竊議二君刁問文忠何如僧曰此省元也刁曰作<lb/>
狀元耶曰不第二曰不第三曰不第四第五耶曰不故<lb/>
事省試第一人御行不出第刁曰然則如何曰當在第<lb/>
<pb n="KR3l0119_WYG_010-18a"/>
一甲但不髙爾登科之後萬苦艱難十年始改京官自<lb/>
此以後當富貴然有名無實刁勃然曰無文章耶無德<lb/>
行耶曰非此之謂也有富貴之名無富貴之實雖居大<lb/>
位不得享其樂語已罷去殊不以為然既而唱名果在<lb/>
第一甲之末為西京留守推官三年召試文入髙等故<lb/>
事改官供職而執政者不悅止除館閣校勘久之有後<lb/>
命三年改官尹師魯不喜數術聞而笑之曰六年後為<lb/>
京官狂僧妄言矣未幾貶夷陵十年方為太子中允自<lb/>
<pb n="KR3l0119_WYG_010-18b"/>
是繼歴清要遂㕘大政遭劾貶黜遷徙不常而内苦死<lb/>
喪疾病皆如僧言<hi>幕府燕閒録</hi>
　　　堯封幕職<lb/>
張堯封南京進士也累舉不第家甚貧有善相者見之<lb/>
曰視子之相不過一幕職然君骨貴必享王封人初莫<lb/>
曉其㫖後堯封進士及第果終於幕職堯封乃温成皇<lb/>
后父也后既貴累贈堯封太師中書令封清河郡王由<lb/>
是始悟相者之言知官禄之前定也<hi>歸田録</hi>
<pb n="KR3l0119_WYG_010-19a"/>
　　　子履不壽<lb/>
嘉祐初王文公陸子履同在書林日者王生一日見兩<lb/>
公言介甫自此十五年出將入相顧子履曰陸學士無<lb/>
背仕宦齟齬多難且壽不滿六十官不至侍從後皆如<lb/>
其言子履死後家人悉夢云帝命吾同宋次道修官制<lb/>
凡吾平生所著職官書可盡焚之未幾朝廷果修官制<lb/>
焉文公在金陵追傷子履詩云主張壽禄無三甲收拾<lb/>
文章有六丁用管輅吾背無三甲腹無三壬及韓退之<lb/>
<pb n="KR3l0119_WYG_010-19b"/>
仙官勅六丁雷電下取將此雖故事而三甲六丁儼若<lb/>
天成至如日者之言與官制之修後皆符騐以此知天<lb/>
下事無一而非前定也<hi>西清詩話</hi>
　<lb/>
　<lb/>
　<lb/>
　<lb/>
　分門古今𩔖事卷十<lb/>
</p>
<p>
</p>
  </div>
</body>
</text>
</TEI>
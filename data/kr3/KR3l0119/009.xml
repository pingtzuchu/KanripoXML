<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>分門古今𩔖事卷九</head> <lb/>
    <p>
<pb n="KR3l0119_WYG_009-1a"/>
欽定四庫全書<lb/>
　分門古今𩔖事卷九<lb/>
　　相兆門上<lb/>
　　　公孫見子<lb/>
魯文公元年春王使叔服來㑹𦵏公孫敖聞其能相人<lb/>
也見其二子焉叔服曰榖也食子難也收子榖也豐下<lb/>
必有後于魯國後八年敖奔莒魯人立文伯文伯乃榖<lb/>
也榖之子蔑是謂孟獻子蔑之子速是謂孟莊子速之<lb/>
<pb n="KR3l0119_WYG_009-1b"/>
子羯是謂孟孝伯羯之子貜是謂孟僖子貜之子何忌<lb/>
是謂孟懿子何忌子彘是謂孟武伯九世為卿故曰食<lb/>
子謂奉祭祀以供飬也十五年穆伯卒於齊難乃立為<lb/>
恵叔乃請收而葬之叔服之言豈不信而有騐歟<hi>左傳</hi>
　　　黥布當王<lb/>
黥布姓英氏少時客相之當刑而王及壯坐法布欣然<lb/>
笑曰人相我當刑而王㡬是乎人有聞者共戲笑之布<lb/>
以罪有論輸作于驪山陳勝起與驪山徒數千人屬項<lb/>
<pb n="KR3l0119_WYG_009-2a"/>
梁梁死布常為項羽前鋒遂封布為九江王都六後歸<lb/>
漢立為淮南王南面而立果膺裂地之貴當刑而王其<lb/>
相已定於卑微之時矣聞而戱笑者能無愧乎<hi>漢史</hi>
　　　衛青封侯<lb/>
衛青字仲卿父鄭季以縣吏給事陽信侯家季與僮衛<lb/>
媪通生青青有同母兄衛長君及姊子夫得幸武帝故<lb/>
冐姓衛氏青少時歸其父父使牧羊嘗以奴畜之不以<lb/>
為兄弟數青嘗從人至甘泉居室有一鉗徒相青曰貴<lb/>
<pb n="KR3l0119_WYG_009-2b"/>
人也官至封侯青笑曰人奴之生得無笞罵足矣安得<lb/>
封侯事乎及壯為侯家騎從平陽主建元二年青姊子<lb/>
夫得入宫幸上皇后大長公主女也聞子夫幸妬之使<lb/>
人捕青青時給事建章未知名大長公主欲殺青其友<lb/>
公孫敖簒之得不死上聞廼召青為建章監侍中由是<lb/>
益顯後將軍擊匈奴取河南地為朔方郡封長平侯拜<lb/>
大將軍子孫皆侯貴盛莫比鉗徒之言豈不信哉<hi>西漢</hi>
　　　鄧通穿衣<lb/>
<pb n="KR3l0119_WYG_009-3a"/>
鄧通蜀郡人為黄頭郎文帝夢上天不能有一黄頭郎<lb/>
推而上之顧見其衣尻帶後穿覺而之漸臺以夢中隂<lb/>
自求之見通衣後穿夢中所見也召問其姓名姓鄧名<lb/>
通鄧猶登也文帝甚悦尊幸之日日異賞賜具萬以十<lb/>
數上使善相人者相通曰當貧餓死上曰能富通者在<lb/>
我何説貧於是賜通蜀嚴道銅山得自鑄錢鄧通錢布<lb/>
天下其富如是後為太子心恨及景帝立免通家居居<lb/>
無何人告通盜鑄錢盡沒入之通家尚負責數鉅萬長<lb/>
<pb n="KR3l0119_WYG_009-3b"/>
公主賜通吏盡沒之一簮不得著身長公主乃令假衣<lb/>
食竟不得一錢寄死人家一如相者之言嗚呼文帝以<lb/>
天子之勢猶不能使鄧通免於貧餓乃知貧富素定區<lb/>
區人力不可得而變也<hi>西漢佞幸傳</hi>
　　　亞夫餓死<lb/>
周亞夫太尉勃之子也為河内守時許負相之曰君後<lb/>
三歳而侯侯八歳為將相持國柄貴重人臣無二後九<lb/>
年而餓死亞夫笑曰臣之兄已代父侯矣有如卒子當<lb/>
<pb n="KR3l0119_WYG_009-4a"/>
代我何侯乎然既以貴如負言又何説餓死指視我負<lb/>
指曰從理入口此餓死法也居三歳兄絳侯勝之有罪<lb/>
文帝擇勃子賢者皆推亞夫迺封條侯景帝時為太尉<lb/>
將兵破吳楚五年廼為丞相後以爭立太子事上踈之<lb/>
謝病免相居無何坐買甲楯下廷尉獄不食五日嘔血<lb/>
而死許負之言竟無毫髪之差非前定而何<hi>西漢</hi>
　　　李固竒表<lb/>
李固字子堅漢中南鄭人貌狀有竒表鼎角匿犀足履<lb/>
<pb n="KR3l0119_WYG_009-4b"/>
龜文公侯之相也後果為漢太尉漢太尉三公也<hi>范煜</hi>
<hi>漢書</hi>
　　　張裕撫鏡<lb/>
蜀郡張裕善相術每舉鏡視面自知其必以刑死未嘗<lb/>
不撲之於地後果被誅故劉孝標謂撫鏡知其將刑其<lb/>
兆發於前期信哉<hi>蜀志</hi>
　　　羊祜建功<lb/>
羊祜字叔子泰山南城人嘗遊汶水之濵遇父老謂之<lb/>
<pb n="KR3l0119_WYG_009-5a"/>
曰孺子有好相年未六十必建大功於天下既而去莫<lb/>
知其所之祜後建平吳之䇿卒時年五十八後二嵗而<lb/>
孫皓平羣臣上夀帝執爵流涕曰此羊太傅之功因以<lb/>
尅定之功祭告祜廟以此而騐汶上老人之言則已素<lb/>
定於六十年前矣功名之際豈可僥倖其或成哉<hi>晉史</hi>
　　　周陶略同<lb/>
周訪字士逹家于廬江潯陽少時遇善相者廬江陳訓<lb/>
謂訪與陶侃曰二君皆位至方嶽功名略同但陶得上<lb/>
<pb n="KR3l0119_WYG_009-5b"/>
夀周得下夀優劣更由年耳訪小侃一歳後訪為梁州<lb/>
刺史都督梁州諸軍年六十一卒侃為荆江二州刺史<lb/>
都督八州諸軍年七十六陳訓之言位皆方嶽上夀下<lb/>
夀皆騐矣以此知無一而不前定也<hi>晉史</hi>
　　　馮婁共見<lb/>
唐婁師徳為揚州江陽尉馮元常亦為尉共見張同藏<lb/>
同藏曰二君俱貴馮位不如婁馮唯取錢多即官益進<lb/>
婁若取一錢官即敗後馮為浚儀尉髙宗時擢監察御<lb/>
<pb n="KR3l0119_WYG_009-6a"/>
史劔南道廵察使位至尚書左丞婁終不敢取一錢位<lb/>
至納言家極貧匱以此知官之崇卑家之貧富皆前定<lb/>
不虚也<hi>朝野僉載</hi>
　　　欣泰傷額<lb/>
張欣泰字義亨竟陵人少時有人相其當得三公而年<lb/>
才三十後忽屋瓦墜傷額又問相者云無復公之相矣<lb/>
然年夀更増亦可得方伯焉後果為雍州刺史年三十<lb/>
六而卒<hi>南史</hi>
<pb n="KR3l0119_WYG_009-6b"/>
　　　昭達眇目<lb/>
章昭逹字伯通呉興武康人少時遇相者謂曰卿容貌<lb/>
甚善須少虧則當富貴梁大同中因醉墜馬鬢前小傷<lb/>
昭逹喜問相者曰猶未也及侯景之亂為流矢所中眇<lb/>
一目相者見之曰卿相善矣不久必富貴及景平陳文<lb/>
帝委以將帥恩寵超於儕輩後為開府儀同三司<hi>南史</hi>
　　　沈攸乗舟<lb/>
沈攸之字洪先吳興武康人初賤時與呉郡孫超之全<lb/>
<pb n="KR3l0119_WYG_009-7a"/>
景文共乘一小船出都三人共上埭岸有一人止而相<lb/>
之曰君三人皆當至方伯攸之曰豈有此相者曰不騐<lb/>
便是相書誤耳後攸之為郢荆二州超之廣州景文南<lb/>
豫州刺史皆如其言大抵富貴貧賤皆注定於禀生之<lb/>
初而形於相貌之外惟精於術者始得而知之許劭嘗<lb/>
云懸絲於牖望之百日則其絲久而愈大又懸五彩絲<lb/>
望之百日乆而顔色愈明然後可以觀人之形氣今之<lb/>
偷妄輩求衣食妄言人之形神禍福安足信哉<hi>南史</hi>
<pb n="KR3l0119_WYG_009-7b"/>
　　　安仁封侯<lb/>
李安仁蘭陵人也少時貧有一人從門過相之曰君後<lb/>
當富貴與天子交手共戯明帝嘗目安仁曰卿面方如<lb/>
田封侯相也後齊祖即位安仁為中領軍封康侯國家<lb/>
宻事上唯與安仁論議武帝即位加侍中富貴極于一<lb/>
時自致榮寵如相者之言其後安仁欲尋相者竟不知<lb/>
此人所在豈神靈託相以告之耶<hi>南史</hi>
　　　管輅不逹<lb/>
<pb n="KR3l0119_WYG_009-8a"/>
管輅字公明嘗自謂其背無三甲腹有三壬非貴夀相<lb/>
後果官止少府丞年終四十八梁武帝嘗與諸名賢歎<lb/>
其竒才而位不逹劉孝標謂士之窮逹莫非命也乃作<lb/>
辨命論以述其㫖曰世固有髙才而無貴仕饕餮而居<lb/>
大位者自古所歎焉獨公明而已哉<hi>文選</hi>
　　　建平術騐<lb/>
朱建平沛國人善相術魏太祖召為郎文帝為五官將<lb/>
坐客三十餘人文帝問已夀又令徧相衆賔建平曰將<lb/>
<pb n="KR3l0119_WYG_009-8b"/>
軍夀八十至四十當有厄謂夏侯威君四十九位為州<lb/>
牧而亦有厄謂應璩曰君六十二位為常伯先此一年<lb/>
當獨見一白狗而旁人不見也謂曹彪曰君封藩國至<lb/>
五十七必厄於兵宜防之後文帝至黄初七年年四十<lb/>
病困謂左右曰建平所言八十謂晝夜也吾其决矣頃<lb/>
之果崩夏侯威為兖州刺史年四十九十二月上旬得<lb/>
疾念建平之言自分必死至下旬轉差垂以平復三十<lb/>
日昃設酒曰吾明日鷄鳴年便五十及罷客後合瞑疾<lb/>
<pb n="KR3l0119_WYG_009-9a"/>
動夜半卒璩六十一為侍中直省内歘見白狗問之衆<lb/>
悉無見者於是數聚㑹急游觀飲宴自娛過期一年六<lb/>
十三卒曹彪封楚王年五十七坐與王凌通賜死凡説<lb/>
此輩無不如言一何妙哉<hi>三國志</hi>
　　　天綱術騐<lb/>
𡊮天綱成都人與杜淹王珪韋挺游天綱謂淹曰蘭臺<lb/>
學堂全將以文章顯謂珪法令成就天地相臨不十年<lb/>
官五品而謂挺面如虎當以武處官然三君久皆得譴<lb/>
<pb n="KR3l0119_WYG_009-9b"/>
淹果入天䇿為學士珪太子中允挺為右武帥武徳中<lb/>
俱流嶲州見天綱曰公等終且貴杜三品難言夀王韋<lb/>
亦三品後於杜而夀過之但晚節皆困見岑文本曰眉<lb/>
過目文才振海内雖得三品恐是損夀之兆文本後果<lb/>
至中書令尋卒見竇軌曰後十年且顯立功在梁益軌<lb/>
後果為益州行臺僕射見房元齡李審素曰房大富貴<lb/>
李欲得五品即從房求之李不信之後房為宰相李為<lb/>
起居舍人卒房言於帝以五品官贈之武后幼天綱見<lb/>
<pb n="KR3l0119_WYG_009-10a"/>
其母曰夫人必生貴子乃見元麝元爽曰官三品保家<lb/>
人也見韓國夫人曰此女貴而不利夫后最幼抱以見<lb/>
紿曰男天綱視之驚曰龍瞳鳯頸極貴騐也若為女當<lb/>
作天子見張行成馬周曰近古君臣相遇未有及公者<lb/>
然夀不長也張晚得官位宰相髙士亷謂曰君後得何<lb/>
官天綱曰自知相禄已絶不合更有及夏四月數盡如<lb/>
期而卒其精微不可具紀同時有張憬藏者技與天綱<lb/>
並<hi>摭遺集</hi>
<pb n="KR3l0119_WYG_009-10b"/>
　　　憬藏術騐<lb/>
張憬藏長社人也太子詹事莊儼有所問答曰公厄在<lb/>
三尺土下盡六年而貴位刺史無有禄矣儼使髙麗囚<lb/>
居土室六年還為蒲州刺史嵗如期召掾吏妻子告當<lb/>
死俄詔聽致仕劉仁軌與靖賢清占答曰劉當五品而<lb/>
譴終位冠人臣謂賢曰君法當客死仁軌為尚書僕射<lb/>
賢曰我三子皆富田宅何客死俄三子盡䘮鬻田宅寄<lb/>
死友家魏元忠往見之乆不答乃大怒曰窮通貧賤自<lb/>
<pb n="KR3l0119_WYG_009-11a"/>
屬蒼蒼何預君耶拂衣去憬藏遽追還曰君之相在怒<lb/>
時位必卿相姚崇李廹秀杜憬佺從之遊憬藏曰三人<lb/>
皆宰相姚最貴裴光庭當國憬藏以紙大署台字後數<lb/>
日貶台州其騐甚多不可盡載至明皇時有金梁鳯者<lb/>
頗言人貴賤夀夭<hi>摭異集</hi>
　　　梁鳯術騐<lb/>
裴冕為河西留後梁鳯言不半載兵起君當以御史除<lb/>
宰相又言一日向雒一日向蜀一日向朔方此時公當<lb/>
<pb n="KR3l0119_WYG_009-11b"/>
國冕妖其言絶之俄而安禄山反冕以御史中丞召問<lb/>
以三日答曰雒日即滅蜀日不能乆朔方日愈明肅宗<lb/>
即位而冕遂相又謂吕諲曰君且輔政須大怖乃得諲<lb/>
責驛吏榜之吏突入射諲兩矢㡬中走而免明年知政<lb/>
事李揆盧允毁服紿謁鳯不許二人語以情鳯曰李舍<lb/>
人閲嵗而相盧不過郎官後揆已相乃擢盧吏部郎中<lb/>
夫自漢至唐能以相技顯于世者如前數子誠皆𤣥妙<lb/>
之殊巧非常之絶藝故備録之以為浮躁者之戒<hi>定命録</hi>
<pb n="KR3l0119_WYG_009-12a"/>
　　　禄山異聞<lb/>
唐明皇朝退召禄山陞殿用銀裹小杌子賜坐詢問甚<lb/>
乆方令引退肅宗因暇陳曰自古正殿人臣不可坐陛<lb/>
下縱愛之但加之禄秩賜之金帛可矣明皇不荅異日<lb/>
朝退又召禄山賜坐肅宗乃懐疏伏於寢殿青蒲上曰<lb/>
臣於家與陛下父子也於朝與陛下君臣也至親切無<lb/>
如君臣父子矣臣嘗言正殿人臣不可坐陛下又召禄<lb/>
山賜坐金口詢問移時方使去是臣言無所用且臣位<lb/>
<pb n="KR3l0119_WYG_009-12b"/>
為太子更欲何圖若坐視朝廷之禮有所不正而不言<lb/>
是臣陷君父于有過之地則臣之不忠不孝之罪可知<lb/>
也因泣涕交下𤣥宗遽命引起辟去左右撫其背曰是<lb/>
非吾兒所能知也此子有竒相吾以此厭之也肅宗曰<lb/>
若然則何不殺之𤣥宗曰殺假恐生真肅宗乃還東宫<lb/>
私念黙求計以殺之一日召禄山飲乃先教宫人曰若<lb/>
吾索夀酒汝當進鴆禄山至酒數行肅宗曰將軍與吾<lb/>
家親愈骨肉義極君臣然將軍亦謹厚吾頗喜也今日<lb/>
<pb n="KR3l0119_WYG_009-13a"/>
願與將軍為夀乃命左右進夀盃祿山舉之將飲適㑹<lb/>
鷰㘅泥墮盃中禄山乃不飲復置盃於坐起曰臣蒙殿<lb/>
下賜酒已醉乃再拜而去初禄山生於南陽李筌為鄧<lb/>
州刺史嘗夜見東南有異氣明旦呼吏詢其所乃得牧<lb/>
羊胡婦之子筌見之曰此假天子也座客勸殺之筌曰<lb/>
不可此牧豎必於國為盜古有之殺假恐生真矣<hi>摭遺集及</hi>
<hi>唐宋遺史</hi>
　　　姚崇甚貴<lb/>
<pb n="KR3l0119_WYG_009-13b"/>
陜州刺史王當有女甚愛之集州縣文武官令善相者<lb/>
擇壻相者曰此無貴壻惟識果毅姚某者有貴子可嫁<lb/>
之終必得力當從其言遂嫁之時人咸笑焉乃元崇也<lb/>
時年二十二好獵都未知書嘗詣一親表飲遂遇相者<lb/>
謂之曰公甚貴異日必為宰相歸以告其母母勸令讀<lb/>
書崇遂割放鷹鷂折節學仕為孝敬挽郎舉下筆成章<lb/>
後為同州刺史先天二年明皇講武新豐故事天子行<lb/>
幸牧守在三百里外者詣行在帝宻召崇既見帝曰公<lb/>
<pb n="KR3l0119_WYG_009-14a"/>
知獵乎對曰少所習也臣年二十以鷹犬為樂遇相者<lb/>
令無自棄今猶能之帝喜乃咨天下事衮衮不倦帝曰<lb/>
卿宜遂相朕崇乃説帝十事而後輔政為開元名宰昔<lb/>
人嘗云龍犀日角帝王之表河目龜文公侯之相觀諸<lb/>
姚崇輩以騐相者之言無一而不應孰謂相之可非乎<lb/>
<hi>唐史</hi>
　　　景融坐㕔<lb/>
陸景融為新鄭令有客相之曰公從今三十年當為此<lb/>
<pb n="KR3l0119_WYG_009-14b"/>
州刺史然於法曹㕔上坐陸公不信時陸公記法曹㕔<lb/>
有桐樹後三十年果為鄭州刺史所坐㕔前有桐樹因<lb/>
問之乃云此㕔本是法曹㕔往年刺史嫌宅窄遂通法<lb/>
曹㕔為刺史㕔乃知昔日之言方應<hi>定命録</hi>
　　　艾頴登第<lb/>
艾頴侍郎少貢入京途逢一叟曰子相甚貴當登第授<lb/>
以書一䇿乃左氏頴異而熟讀之及禮部試鑄鼎𧰼物<lb/>
賦出所授書頴喜甚援筆立成若有相之者果登第致<lb/>
<pb n="KR3l0119_WYG_009-15a"/>
甲科<hi>澠水燕談</hi>
　　　錢鏐非常<lb/>
錢鏐臨安人少有大志縣録事鍾起諸子與鏐善而起<lb/>
常禁之豫章有術者言斗牛間有王氣乃遊錢塘以相<lb/>
法求其人鍾起與術者善乃召縣豪令視之皆言其非<lb/>
一日起諸子與鏐㑹而術者適來望之大驚曰此真貴<lb/>
人也起乃召鏐使熟視之術者曰君之貴必因此人乃<lb/>
慰而遣之自是起頗厚待於鏐時時賑其窮乏後鏐王<lb/>
<pb n="KR3l0119_WYG_009-15b"/>
錢塘宴父老于里中山林皆覆以錦繡起父子並列貴<lb/>
仕焉<hi>詹玠遺史</hi>
　　　張相夢應<lb/>
張商英元祐丁夘二月夢遊五臺山金剛窟平生耳目<lb/>
所不接想慮所不到覺而異之時為開封府推官以告<lb/>
同舍林材中材中戲曰天覺其官并州乎後五月商英<lb/>
果除河東提㸃刑獄公事材中曰前夢已騐勉矣行焉<lb/>
人生事事預定何可逃也八月至部十一月即詣金剛<lb/>
<pb n="KR3l0119_WYG_009-16a"/>
窟騐所見者皆與夢合信乎材中之言人事之預定矣<lb/>
<hi>詹玠遺史</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0119_WYG_009-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　分門古今𩔖事卷九<lb/>
</p>
<p>
</p>
  </div>
</body>
</text>
</TEI>
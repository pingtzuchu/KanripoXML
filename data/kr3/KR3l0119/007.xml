<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>分門古今𩔖事卷七</head> <lb/>
    <p>
<pb n="KR3l0119_WYG_007-1a"/>
欽定四庫全書<lb/>
　分門古今𩔖事卷七<lb/>
　　夢兆門中<lb/>
　　　張鷟乗驢<lb/>
張鷟少時曽夢一大鳥紫色五彩成文飛下至庭前不<lb/>
去告其父祖云此吉祥也鳯鳥有五色赤文章者鳯也<lb/>
青者鸞也黄者鵷鶵也紫者鸑鷟也此鳥為鳯凰之佐<lb/>
汝當為帝輔也因以名之後舉進士制䇿為岐王屬夜<lb/>
<pb n="KR3l0119_WYG_007-1b"/>
夢著緋衣乗驢睡覺自怪我緑衣乗馬何衣緋却乗驢<lb/>
尋改授鴻臚卿乗驢之應也未經考改授五品衣緋之<lb/>
應也前定如此是豈以智力得之哉<hi>宣室志</hi>
　　　竇㕘半臂<lb/>
竇㕘為御史中丞夢徳宗以半臂文錦賜之解者曰半<lb/>
臂股肱之衣公將遂居其位乎不數日果大拜<hi>宣室志</hi>
　　　劉檀改名<lb/>
蜀員外郎劉檀本名審義忽夢一縗服人引令上檀香<lb/>
<pb n="KR3l0119_WYG_007-2a"/>
株謂之曰君速登劉乃登遂向懐中出緋衣令服之覺<lb/>
因改名檀未及一年㑹郡牧請杜評事充倅職奏授殿<lb/>
中侍御史賜緋勑下杜丁憂不行杜遂舉劉乃奏檀與<lb/>
杜所奏擬無别劉方閒居力困杜乃遺劉以新緋公服<lb/>
一領果符其夢焉<hi>蜀異記</hi>
　　　少卿領馬<lb/>
蜀有朱少卿者不記其名寢旅舍中夢有人叩扉覔朱<lb/>
少卿聲甚厲覺訪之無影響復睡夢中又連呼之俄見<lb/>
<pb n="KR3l0119_WYG_007-2b"/>
一人手中執卷云少卿果在此朱曰吾姓即同少卿即<lb/>
不是其人遂卷文書兩頭只留一行以手遮上下果有<lb/>
朱少卿三字續有一人自外牽馬一疋直入云少卿領<lb/>
取朱視之其馬無前足步步側蹶匍匐而前其狀非常<lb/>
苦楚朱大驚覺常自惡之後蜀主開國有親知引薦累<lb/>
至司農少卿無何膝上患瘡雙足自膝下俱落痛苦經<lb/>
旬五月五日殂乃夢馬之兆也<hi>洞微志</hi>
　　　盧綘白衣<lb/>
<pb n="KR3l0119_WYG_007-3a"/>
金陵之䧟有盧綘者圖興復李氏朝廷以節鎮招之綘<lb/>
遂自歸後以事乃被誅初綘舉事日夢一白衣婦人酌<lb/>
酒歌菩薩蠻以送之詞曰玉京人去秋蕭索畫簷鵲起<lb/>
梧桐落欹枕悄無言月和殘夢圓孤衾惟暗泣何處砧<lb/>
聲急獨自凭欄杆芭蕉生暮寒歌已謂綘曰他日於固<lb/>
子坡相見後果伏法於固子坡行刑者姓白噫禍福由<lb/>
於天道吉凶灼乎鬼神數之前定固可畏也<hi>洞微志</hi>
　　　希濟金介<lb/>
<pb n="KR3l0119_WYG_007-3b"/>
蜀御史中丞牛希濟文學豪贍超於時輩自云早年未<lb/>
出學院以詞科可以俯拾或夢一金介人曰郎君分無<lb/>
科名四十五方有官禄覺而異之旋遇䘮亂流寓於蜀<lb/>
依季父給事中牛嶠仍以直氣嗜酒為季父所責暫寄<lb/>
巴南旅寓開國不預勸進又以時輩所排十年不調為<lb/>
先主一日召對除起居郎累加御史大夫向者之夢何<lb/>
其騐歟<hi>成都記</hi>
　　　潘洞篆銘<lb/>
<pb n="KR3l0119_WYG_007-4a"/>
潘度支洞景徳二年將逼御試夢入一宫既升堂坐間<lb/>
昏霧四合良久漸開見四壁下乃大碑石誌且往看之<lb/>
皆人之姓氏即不能一一記憶題額上有大篆四句云<lb/>
蒼璧禮天日月麗天龍化為蛇衆人咨嗟翌日説之意<lb/>
甚自忌及放榜即第十七名後半載方釋之蒼璧禮天<lb/>
天府第六名解送也日月麗天南宫第二名奏薦也比<lb/>
放榜即十七名及第葢出等甲即龍化為蛇也意亦不<lb/>
顯逹年五十餘度支員外校理而卒噫以此知名髙下<lb/>
<pb n="KR3l0119_WYG_007-4b"/>
亦繫𠖇數矧科第與禄位富貴者乎竒哉<hi>脞説</hi>
　　　劉詠看榜<lb/>
劉國博詠趣向髙絶場屋間凡有所聞必以相告咸平<lb/>
二年春鏁院僅月餘時錢内翰最有名譽衆以甲科推<lb/>
之詠忽夜夢往省前探問名第見一人問之曰錢十二<lb/>
作狀元否其人曰未知且相隨㸔榜至省院門煙霧昏<lb/>
翳殊不相下其人乃炬火相喚曰來看錢十二只于地<lb/>
上畫一圍子立皂小旗二口白小旗二口火即滅次問<lb/>
<pb n="KR3l0119_WYG_007-5a"/>
王巘得否其人又炬火見圍中有石一塊如拳又問王<lb/>
衢得否見圍中有皂莢三挺問張尹方及宋某得否圍<lb/>
中無物火滅問髙四得否圍中見大書一益字中間立<lb/>
大刀一口光閃閃驚覺向曉思之皆不可辨僧下端為<lb/>
占之曰錢狀元未可固必此乃皂白交錯耳王衢第三<lb/>
名定也王巘即當及第葢石者山之𩔖也惟髙四莫解<lb/>
張宋二君必未得盖圍中無物爾暨榜出乃孫暨作狀<lb/>
元錢希白次之王衢第三人髙輔堯第五詠乃悟曰王<lb/>
<pb n="KR3l0119_WYG_007-5b"/>
濬夢四刀而得益州益字中立一刀乃五數也神哉神<lb/>
哉<hi>同前</hi>
　　　觀文榜尾<lb/>
于觀文字夢得射洪人性清㓗富於文學别業有林泉<lb/>
之致乃陳拾遺之舊鄰也下第後獻主司鳯玉賦為時<lb/>
所稱明年復省試夢人以軸文與之曰此春榜也可收<lb/>
之既覺自謂曰委我收榜吾當為榜尾乎言訖院吏報<lb/>
先輩第九人是年只放進士九人果符所夢乃作詩云<lb/>
<pb n="KR3l0119_WYG_007-6a"/>
東堂令吏報來時仙桂云攀第九枝乍聽吉音猶似夢<lb/>
却思公道即無疑寒門髣髴春將到幽徑朦朧月漸移<lb/>
殘漏聲中鞭馬去紵袍重戴已相隨嗟夫禮有六夢事<lb/>
有萬變為真為妄不可測知然感兆於精神者而吉凶<lb/>
可見若觀文之立志精確宜其感通之兆速於影響非<lb/>
至誠感神者歟<hi>該聞録</hi>
　　　蘇協愁字<lb/>
蜀進士蘇協字表微鹽泉縣人幼寒素力學為文典贍<lb/>
<pb n="KR3l0119_WYG_007-6b"/>
正雅偽廣政十九年賈珪下及第入試前一日宿聖夀<lb/>
寺僧房夜夢入一官廨中屏上有大書一愁字於㕔後<lb/>
復見置一秘器甚髙大既覺惡之術士周世明占之曰<lb/>
此吉兆也葢愁者不樂之祥有秘器而髙大君之子孫<lb/>
當有至大官者是年協果登第掾於閬中又夢入一大<lb/>
府伏謁上官儀衛甚盛唱言與協官授廣都曹遂覺乃<lb/>
誌之於書冊蜀有廣都縣又終不在此邑既歸朝掾於<lb/>
懐汝洛三任及太平興國五年其子易簡狀元及第踐<lb/>
<pb n="KR3l0119_WYG_007-7a"/>
歴清要特㫖授協開亡曹仍賜朱紱易簡頗懐喜懼嵗<lb/>
餘而協遂卒易簡後㕘大政子孫世為顯宦其兆皆已<lb/>
先於三紀之前矣語曰死生有命富貴在天士大夫不<lb/>
知命者觀此可以抑浮躁之志<hi>燕閑録</hi>
　　　李畋見塔<lb/>
景徳二年李虞部畋與友張及張達楊交俱㧞鄉薦奏<lb/>
名預殿試未唱名前一夕張及夢乘一筏涉浪觸岸而<lb/>
覺李夢遊開寳寺中路見寺塔數級出雲外達夢以刀<lb/>
<pb n="KR3l0119_WYG_007-7b"/>
剪𤓰而中折交夢東華門外候唱名舉人皆倒立既曉<lb/>
相㑹互言其異往興國寺謁圓夢僧解之僧云乘筏涉<lb/>
水必㨗也雲外見塔髙級也錯刀中折不利也舉人倒<lb/>
立非常也次日臨軒及果乙科及第達果不利交夢舉<lb/>
人倒立葢是李迪南省居榜末至御前居第一果非常<lb/>
也李畋不預唱名三省其夢乃知塔者塌也雲外見之<lb/>
御前下第之象也故李有詩云省奏名應誤僧圓夢亦<lb/>
虚是知所得一第皆隂注陽授豈人之能耶<hi>該聞録</hi>
<pb n="KR3l0119_WYG_007-8a"/>
　　　孫偓踐木<lb/>
孫偓未殿試前夢積木數百而踐履其上自謂必作狀<lb/>
元居衆材之上後唱名果然<hi>摭言</hi>
　　　范政送藥<lb/>
著作佐郎楚寔大厯中疫厲篤重十日昏迷不知人事<lb/>
一日忽夢黄衣女道士至謂寔曰汝有官祿夀命未合<lb/>
死因呼范政將藥來忽見小兒持瑠璃大角椀傾藥令<lb/>
飲飲畢便愈及明乃許叔異令人送藥來寔疾久困初<lb/>
<pb n="KR3l0119_WYG_007-8b"/>
不開目及見小兒與椀皆昨日所夢因呼小兒是范政<lb/>
否問之信然其疾遂愈寔之官祿夀命已有前定宜其<lb/>
未死而小兒之名與椀亦復預見於夢中信乎一飲一<lb/>
啄皆非偶然<hi>脞説</hi>
　　　鍾輻種松<lb/>
鍾輻嘗作山齋手種一松於齋前是夜夢朱衣吏曰松<lb/>
圍三尺子當登第後三十年始成名松圍果三尺異哉<lb/>
<hi>摭言</hi>
<pb n="KR3l0119_WYG_007-9a"/>
　　　陳公荆南<lb/>
乾興中張君房作倅江陵時知府李坦之得風病府事<lb/>
不舉即漕使王湛發遣未聞新知府之耗時禮部陳從<lb/>
易主漕運於荆湖南路由衡之邵讞獄之疑者去邵兩<lb/>
驛間艤舟水濵夜宿佛寺中時女使一名中宵忽魘遽<lb/>
起呼之既悟曰適見一白衣人戴帽儀容頗肅以手抑<lb/>
胷曰學士得荆南也我是荆南五郎來告之到日望照<lb/>
管陳甚異之比到郡後果馬遞勑到如夢之告陳後到<lb/>
<pb n="KR3l0119_WYG_007-9b"/>
府禮上遂謁廟乃與君房語之盖五通廟先為坦之毁<lb/>
拆至是乃再葺之如舊可不異哉<hi>青𤨏</hi>
　　　厚之翰林<lb/>
元厚之少時嘗夢人告之曰異日當為翰林學士須兄<lb/>
弟數人同在禁林既寤厚之自思素無兄弟疑此夢之<lb/>
不然及熙寧中厚之果除學士同時先後入院者一<lb/>
人楊元素繪而厚之名綘五人名皆從系始悟兄弟之<lb/>
説嗚呼造化小兒將以此戯人歟何前定如此耶<hi>筆談</hi>
<pb n="KR3l0119_WYG_007-10a"/>
　　　裴頭黄尾<lb/>
盧求應進士舉一夕夢人告云裴頭黄尾三求六李覺<lb/>
而志之及榜出裴求為狀元黄駕末名三人名求六人<lb/>
姓李皆如夢中之語云<hi>摭言</hi>
　　　龍首山人<lb/>
本朝楊狀元寘連魁天下英俊時彦皆以楊三元呼之<lb/>
釋褐不久臥病乃曰吾此疾恐不起矣家人驚問公曰<lb/>
吾以夢證之也吾昨夢至一處若王公大人之居有一<lb/>
<pb n="KR3l0119_WYG_007-10b"/>
人持一板云楊某受龍首山人龍首者以吾今作殿元<lb/>
山人無官爵之稱也此疾愈吾當道服游林泉下不復<lb/>
趨仕路矣已而果不免惜夫<hi>摭遺集</hi>
　　　蔡齊狀元<lb/>
真宗好文雖以文辭取士然必視其器識每御崇政賜<lb/>
進士第必召髙第三四人並列於庭察其形神始賜第<lb/>
一人或取其文辭理趣超逺者蔡齊置器賦云安天下<lb/>
於覆盂其功可大徐奭鑄鼎象物賦云足惟下正詎聞<lb/>
<pb n="KR3l0119_WYG_007-11a"/>
公餗之欹傾鉉乃上居實取王臣之威重皆以為第一<lb/>
先是上一日夢殿前菜苗生與堦齊既唱名聞蔡齊乃<lb/>
召見久之曰得其人矣遂以為狀元其著於辭形於夢<lb/>
見於形如此非偶然也<hi>歸田録</hi>
　　　全火及第<lb/>
進士張詡臨淮郡洪儒也徐宗孟全照蔣沬之輩皆師<lb/>
事之雍熙初與二三子同㧞本州解赴京師是嵗十月<lb/>
初淮水已淺澁旬日方到符離宿於闗門外舟中夜夢<lb/>
<pb n="KR3l0119_WYG_007-11b"/>
上岸盤旋間有人安放交椅一把在岸次詡乃就坐之<lb/>
忽為推墮於地曰此是全火交椅爾安得獨坐遂覺至<lb/>
春榜果全登第其他同解俱及第焉<hi>脞說</hi>
　　　崔圓為相<lb/>
崔圓少貧賤依親人李彦先時為刑部尚書待之不甚<lb/>
加禮一夕李夢身桎梏同輩百人為兵擁入大府呼姓<lb/>
名領過判云准法李視見紫衣人據案乃崔也躍出哀<lb/>
呌紫衣人曰李彦先特收禁流汗而覺自是厚待之因<lb/>
<pb n="KR3l0119_WYG_007-12a"/>
薦之楊國忠後遂以知留後旬月拜相京城尅復李公<lb/>
授偽官與陳希烈等二百人合誅崔為中書令詳决之<lb/>
際以姓名呼過判云准法李大呼曰相公豈不憶昔年<lb/>
所禱耶崔乃悟遂判李彦先收禁具表其事請贖罪許<lb/>
之流嶺外昔日之夢何其神歟<hi>唐逸史</hi>
　　　錢生楚州<lb/>
慶厯中司法叅軍錢某赴任處州夜夢至一㕔與祖考<lb/>
同席坐忽見一人以緋抹額召錢某作鬼官荅云已授<lb/>
<pb n="KR3l0119_WYG_007-12b"/>
處州司法矣乃固請其祖厲聲曰更候十四年應曰若<lb/>
更十四年自當往楚州矣夢覺惡之後為發運馬仲甫<lb/>
所舉充楚州排岸而卒時正十四年矣<hi>國史</hi>
　　　李概斫足<lb/>
濮州李植與弟概赴省試一夕夢奏名將出同榻而寐<lb/>
概忽驚呌植問之曰夢人以刀斫其足覺猶微痛明日<lb/>
概預奏名後數日因閒行有人拜於街中乃濮州軍吏<lb/>
云喜六郎過省某今𨽻名貢院昨以六郎書榜某㡬遭<lb/>
<pb n="KR3l0119_WYG_007-13a"/>
笞捶問之何也乃曰六郎之名乃木旁既某誤書既下<lb/>
木主司大怒然將逼出院許修改無異則免罪責遂以<lb/>
刀子刮其下木幸而得免叩其修字之時乃概足痛之<lb/>
際植嗟異久之<hi>幕府燕閒録</hi>
　　　東坡大吳<lb/>
蘇子瞻學士少時夢謁於公府主人紫衣面赤而多髭<lb/>
謂軾曰君是大吴覺以告父弟皆不悟也是時子瞻年<lb/>
十四嵗後十四年舉賢良中選詣御臺謝知雜王綽既<lb/>
<pb n="KR3l0119_WYG_007-13b"/>
入門儼如夢中視綽乃夢中人也既坐謂子瞻曰君是<lb/>
大吳兄弟相顧而笑因請其故綽曰前日賢良就試綽<lb/>
與彌封以大吳為卷號是時意君為第一今則果然亦<lb/>
問其笑乃以夢答賔主大歡久之<hi>幕府燕閒録</hi>
　　　魏清除代<lb/>
魏清累舉進士未第逼春闈夢一烏衣云魏公勉旃將<lb/>
來當同陳臯葢臯凡八舉是嵗第五人喬舜座下及第<lb/>
而清復退飛常恨夢之無據後三載清乃於張洎座下<lb/>
<pb n="KR3l0119_WYG_007-14a"/>
及第亦以八舉時陳臯為餘干尉既滿清亦除是尉以<lb/>
代焉科名仕宦前定如此可以為躁進者之戒<hi>南史</hi>
　　　殷衮文學<lb/>
將作監張殷衮燕人也時劉守光為燕主有尼出入於<lb/>
國太處殷衮託彼尼求一文學終不得一日張夢見大<lb/>
城衙署多簿書而無人乃潜登㕔事見案上大簿云天<lb/>
下職官姓名張喜檢河北道便見劉守光及文武職掌<lb/>
莫不有名張乃取筆自書文學張殷衮書記書畢墨色<lb/>
<pb n="KR3l0119_WYG_007-14b"/>
尤淡遂下堦出門驚覺汗洽于背乃誌之於論語䇿後<lb/>
至明忽有數騎至云大王急召張往至衙有人賫一牒<lb/>
云與校書即文學牒也遂授之其母國太謂劉曰我與<lb/>
尼數言不與何忽授之劉曰彼有分昨夜三更有一朱<lb/>
衣吏謂我曰張殷衮已注下為文學訖故與之及得牒<lb/>
其姓名墨果甚淡至晋天福中其子希永常出論語䇿<lb/>
子以示人戒躁進云<hi>錢希白小說</hi>
　　　周琬角書<lb/>
<pb n="KR3l0119_WYG_007-15a"/>
周琬湘中人端拱三年進士及第歸後將赴闕再調至<lb/>
澤州宿次夢二吏云大王請遂行至南岳廟升殿見王<lb/>
曰知員外將入調只欲辟在此中與人間不殊且無衣<lb/>
食之念如何琬辭王乃索筆吟詩送之云住此既非樂<lb/>
捨此去何圖若問青氊事惟留一角書琬覺異之既至<lb/>
京師乃病于客邸琬慮不起遂扶力為書以寄其家凡<lb/>
一角封訖而卒與詩意無異信乎死生注定卒不可逃<lb/>
也<hi>名賢雜録</hi>
<pb n="KR3l0119_WYG_007-15b"/>
　　　草制前定<lb/>
何纉太平興國中任秘書丞度支判官故王尚書化基<lb/>
任著作郎開封推官纉忽一日在省凭案而寐夢入一<lb/>
官府如中書制勑院或官或吏憧憧出入皆若有所除<lb/>
授其中喜者沮者相半皆形於色纉見衆人紛紛亦前<lb/>
詢問到一房見一朱衣吏據案而坐簿書堆積如堂後<lb/>
官之狀因前揖之問所來纉曰衆人皆有除改某預數<lb/>
否朱衣若有所閲視徐曰亦有候王化基草詞因出而<lb/>
<pb n="KR3l0119_WYG_007-16a"/>
夢覺遂言于王公不兩月王果超知制誥又數月纉授<lb/>
虞部員外郎出知邢州官誥果王之詞後錢内翰希白<lb/>
作洞微志集諸名賢小説自此為草制前定云<hi>名賢雜録</hi>
　　　孫蟾除官<lb/>
孫蟾邢州人也雍熙三年堂除鄠縣尉未授官寓建隆<lb/>
道士院一夕平曉夢入宫府曲池生蓮華蟾入門西小<lb/>
院窻盡碧紗忽一吏抱文書出蟾問此何所吏曰除官<lb/>
院孫意欲除河北官心甚速遂擘窻紗窺之見三吏在<lb/>
<pb n="KR3l0119_WYG_007-16b"/>
旁據一案一吏唱曰孫蟾除京兆府鄠縣尉是范舍人<lb/>
詞一吏曰蟾非進士范性剛莫不肯下筆又一老吏曰<lb/>
當制舍人不草更教誰草又一吏在後抵聲曰范舍人<lb/>
尚取伊作小試官右司理無不草之理蟾聞除開中官<lb/>
甚不樂忽聞撞鐘遂覺後月餘果除鄠尉果范之詞既<lb/>
赴任二年范自刑部郎中知京兆府明年發解取蟾為<lb/>
小試官又奏授右司理㕘軍夢中之言無一或差錢亦<lb/>
標為草制前定<hi>錢希白小説</hi>
<pb n="KR3l0119_WYG_007-17a"/>
　　　錢丕得官<lb/>
錢公希白之姪名丕天禧元年任將作少監長子師古<lb/>
任廷評監建州豐國監例以考滿合叙遷一夕丕夢入<lb/>
一府見一吏趨走有若掌官誥者丕揖而問之何也曰<lb/>
建州廷評轉官第二㕔舍人㕘假草詞及覺以班次排<lb/>
之乃令彭城中憲筠第二㕔也近在假多日更旬餘忽<lb/>
㕘假當日師古果轉衛尉寺丞劉當制焉此亦草制前<lb/>
定也<hi>洞微志</hi>
<pb n="KR3l0119_WYG_007-17b"/>
　　　錢公自述<lb/>
錢内翰希白自述云余淳化三年落第堯堦之下便久<lb/>
卧病于京師五月六日伏枕困睡忽夢有老道士請登<lb/>
一紅泥壇握手曰成名二十六章服二十九時年二十<lb/>
二心極喜謂果然則進趨稍達也無何十年詞塲不開<lb/>
咸平元年又以朞服免咸平二年方叨第時已三十二<lb/>
矣意疑夢之無證細思而後得之云二十六非二个十<lb/>
六乎𨼆宻神告之言其前定若此至於二十九章服之<lb/>
<pb n="KR3l0119_WYG_007-18a"/>
兆則已過矣後㨗制䇿通閏籍直集賢宰南部凡十五<lb/>
年五品之消息寂無聞焉及攝鴻臚少卿又修道書凡<lb/>
四上殿奏事皆是二十九日又無恩命不可望也及修<lb/>
道書畢與秘閣校理慎鏞並蒙改賜章服時大中祥符<lb/>
九年四月二日於閣門受賜秉笏之際見笏上大書二<lb/>
十九字詢之庫吏云此笏是第二等第二十九面也笏<lb/>
尚前定况官名乎時士大夫皆異之惜其字不敢洗去<lb/>
者數日焉<hi>洞㣲志</hi>
<pb n="KR3l0119_WYG_007-18b"/>
　　　化成得鴈<lb/>
員外郎趙化成嘗夢與友人張某坐庭中忽有一鴈自<lb/>
天而下徘徊庭中共掩得之明日詣張言之方坐庭中<lb/>
果有一鴈下於庭際因共逐而得之相與驚駭乃以帛<lb/>
為詩繫其足放去又有人夜夢所持繖柄折明日果折<lb/>
夢得一狐翌日果有人送一狐此最微事而猶有前定<lb/>
如此猖狂之士視此可無妄動<hi>祕閣閒談</hi>
　　　張洎二驢<lb/>
<pb n="KR3l0119_WYG_007-19a"/>
㕘政張洎常夢至一處行路有泥潦兩旁皆葭菼有二<lb/>
驢在後從旁過及使囬至登州岸時潮退泥水載塗路<lb/>
在葭蘆中少頃果有二驢後至皆昔日夢中所見嗚呼<lb/>
行止果非人歟<hi>同前</hi>
　　　鄭滂鳯字<lb/>
進士鄭滂久在塲屋頗有後時之歎一夕夢及第與韋<lb/>
周方同年至太和初有韋景方者尚書𢎞景族弟也因<lb/>
避景名更名為周方滂聞之喜是年滂果及第與周方<lb/>
<pb n="KR3l0119_WYG_007-19b"/>
遂同年又其子溥曽夢看及第榜但大書一鳯字大中<lb/>
元年乃以鳯翔貫求解卷卷首便是鳯字至東都試緱<lb/>
山月夜聞子晉吹笙詩左右諸詩悉有鳯字果登第焉<lb/>
嗟夫一鳯字猶有前定耶<hi>翰苑名談</hi>
　　　吳奎論題<lb/>
吳文肅公奎將舉賢良一夕夢魏文帝升殿問羣臣優<lb/>
劣或曰韓延夀為最是夕門下抄書吏楊開夢公讀楊<lb/>
阜傳翊日告公公異之即取三傳熟讀及秘閣試六論<lb/>
<pb n="KR3l0119_WYG_007-20a"/>
一題乃韓延夀楊阜孰優論公因此遂膺襃然之選<hi>澠水</hi>
<hi>燕談</hi>
　　　王獵侍從<lb/>
玉獵酸棗人天聖末累舉未第一夕夢紫衣吏召至一<lb/>
宫門揖入升㕔對拜者紫衣金帶年三十許覺後私記<lb/>
其年月獵後困於塲屋以推恩得同出身既登仕版又<lb/>
二十年且七十始為尚書外郎將乞身歸人或止之㑹<lb/>
英廟入繼近臣薦公為宫僚赴宫則門欄守衛宛如昔<lb/>
<pb n="KR3l0119_WYG_007-20b"/>
日之夢及升㕔拜揖則衣冠儀貌皆如所夢也歸視篋<lb/>
中所記乃英廟始生之夕公侍講宫邸未及朞年英廟<lb/>
即位遂登侍從仕宦進退皆自有時烏可妄覬耶吴文<lb/>
肅公天聖末與獵友善親聞其詳<hi>同前</hi>
　　　彦祖天字<lb/>
王彦祖慶厯時初名亢宗赴廷試應天以實不以文賦<lb/>
罷寢旅舍夢一人告曰今年未當中第彦祖甚不平之<lb/>
其人曰君中選時賦題天字在下君當三中選皆然今<lb/>
<pb n="KR3l0119_WYG_007-21a"/>
題天字在上第二是以知其未也及唱名果不預至八<lb/>
年再赴廷試盖軫象天地賦又復黜去皇祐五年免解<lb/>
赴禮部大疾困眠夢至一處見二人乃懇求平生禄命<lb/>
二人笑指前面水池曰待此水分流君即登第既覺自<lb/>
謂池水必不分流决無中第望矣久之乃改名汾以符<lb/>
水分之兆及試禮部嚴父莫大於配天賦廷試圓丘象<lb/>
天賦皆中選後召試學士院又賦明王謹於事天得帖<lb/>
職皆符昔日之夢異哉<hi>同前</hi>
<pb n="KR3l0119_WYG_007-21b"/>
　　　劉滋吞印<lb/>
劉郎中滋累舉不第年餘四十始遂登科嘗夢有人提<lb/>
印滿籃令吞之印但任意吞看吞得㡬顆滋不得已吞<lb/>
至十四顆其印皆顧見於股上後果厯十四任而終<hi>青箱</hi>
<hi>雜記</hi>
　　　文公剃髭<lb/>
李文定公迪美髭髯未御試前一夕忽夢被人剃削俱<lb/>
盡迪甚惡之有解者曰秀才須作狀元縁今嵗省元是<lb/>
<pb n="KR3l0119_WYG_007-22a"/>
劉滋已替滋也是嵗果第一人<hi>同前</hi>
　　　孫相填名<lb/>
孫樞宻抃舊名貫應舉時嘗夢至官府潭潭深邃寂寂<lb/>
若無人大㕔上有抄録人名一卷意以為春榜遍覽無<lb/>
名偶覩第二名下有空白處抃欲填之空中有人語曰<lb/>
無孫貫有孫抃夢中即填孫抃是嵗果第三名因字得<lb/>
夢<hi>同前</hi>
　　　丁序唱名<lb/>
<pb n="KR3l0119_WYG_007-22b"/>
丁咸序應舉時夢唱名已過續有一龍蜿蜒騰上又有<lb/>
一駱駞繼之比唱名有龍起駱起二人在其後<hi>同前</hi>
　　　國隆黑豆<lb/>
龔國隆應舉時夢行道上步步信指黑豆一掬是嵗鄉<lb/>
薦伯父郎中恤其乏路費以驛劵與之遂㳂路勘請抵<lb/>
京師即步步掬豆之應也<hi>同前</hi>
　<lb/>
　分門古今𩔖事卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>分門古今𩔖事卷一</head> <lb/>
    <p>
<pb n="KR3l0119_WYG_001-1a"/>
欽定四庫全書<lb/>
　分門古今𩔖事卷一<lb/>
　　帝王運兆門上<lb/>
　　　陸賈天命<lb/>
樊噲嘗問陸賈曰自古人君皆云受命於天必有瑞應<lb/>
果然乎賈應之曰有夫目瞤得酒食燈花得錢財乾鵲<lb/>
噪而行人至蜘蛛集而百事喜小既有證大亦宜然故<lb/>
目瞤則呪之燈花則拜之鵲噪則餧之蛛集則放之况<lb/>
<pb n="KR3l0119_WYG_001-1b"/>
天下大寶人君重位非天命何以得之哉瑞寶信也天<lb/>
以寶為信應人之徳故瑞應天命不可以力取由是觀<lb/>
之符瑞之應所以顯帝王之休命故先儒謂聖人之興<lb/>
必有非常之物人弗能致者出焉以明有所屬授固不<lb/>
可厚誣於世柳宗元作正符詩言董仲舒等推古瑞物<lb/>
以配受命其言𩔖淫巫瞽史遂與詩書所著元鳥巨跡<lb/>
大電大虹白狼嘉禾之瑞併以為詭譎闊誕不足信可<lb/>
謂好異而不經矣余懼世人拘子厚之作棄天弗徵背<lb/>
<pb n="KR3l0119_WYG_001-2a"/>
人道以自任故首標陸賈之言然後取周漢以來古今<lb/>
帝王運兆之興衰符瑞之應騐定于前契于後者集而<lb/>
録之以見其信而有證云<hi>西京雜記</hi>
　　　周武得璽<lb/>
商紂昏亂武王將欲伐之師渡孟津白魚入于王舟有<lb/>
火復于王屋流為烏此受命之祥也牧野有一樵夫採<lb/>
木探髙鳥之巢得赤玉璽文曰水徳將絶木祚方盛文<lb/>
皆大篆紀商之世厯已盡而姬之聖徳方隆是以三分<lb/>
<pb n="KR3l0119_WYG_001-2b"/>
天下皆歸周元元之𩔖嗟殷亡之晚而恨周興之遲至<lb/>
成王定鼎于郟鄏卜世三十卜年七百皆天命所定也<lb/>
劉孝標謂命運之定逝者不可招來者不可拒其斯之<lb/>
謂歟<hi>西漢及拾遺記</hi>
　　　叔虞封唐<lb/>
唐叔虞周武王之子成王之弟初武王與叔虞母㑹時<lb/>
夢天謂武王曰余命汝生子名虞余與之唐及生子文<lb/>
在其手曰虞因命之曰虞及成王立與叔虞戯削桐葉<lb/>
<pb n="KR3l0119_WYG_001-3a"/>
為珪曰以此封若于唐周公入賀請擇日封叔虞成王<lb/>
曰吾與之戲耳周公曰天子無戲言言則史書之禮成<lb/>
之樂歌之於是遂封叔虞於唐此雖出於成王之戲周<lb/>
公之請然天命已定於叔虞未生之時雖欲不封不可<lb/>
得也栁宗元作桐葉封弟辨以為史佚成之不可信是<lb/>
烏知天實成之歟<hi>史記</hi>
　　　趙鞅病寤<lb/>
趙簡子鞅疾五日不知人寤而語曰我之帝所與百神<lb/>
<pb n="KR3l0119_WYG_001-3b"/>
游甚樂有一熊欲援我帝命我射之熊死又有一羆亦<lb/>
來復射之羆死帝賜我二笥皆有副吾見兒在帝側帝<lb/>
屬我一翟犬告我曰晉國且衰七世而亡今余以舜之<lb/>
胄女孟姚配而七世之孫使董安于受其言而書藏之<lb/>
後簡子出有人當道不去簡子見之曰譆吾昔所見子<lb/>
晰也當道者曰主君之疾臣在帝側簡子曰吾射熊與<lb/>
羆何也當道者曰晉國且有大難主君首之帝令君滅<lb/>
二卿熊與羆皆其祖也簡子曰賜我二笥有副何也答<lb/>
<pb n="KR3l0119_WYG_001-4a"/>
曰主君之子將克二國於翟皆子姓也簡子曰吾見兒<lb/>
在帝側何謂賜以翟犬當道者曰兒主君之子也翟犬<lb/>
者代之先也主君之子且必有代及主君之後嗣且有<lb/>
革政而胡服并二國於翟簡子欲延以官當道者曰臣<lb/>
野人致帝命耳遂不見簡子書藏之府後二年三臣作<lb/>
亂簡子遂滅范中行二卿其子無殈母翟婢也簡子以<lb/>
無殈賢廢太子伯魯而立無殈是為趙襄子知伯攻襄<lb/>
子襄子保晉陽遇三神於王澤授以竹二節朱書曰天<lb/>
<pb n="KR3l0119_WYG_001-4b"/>
使汝反滅知氏賜以林胡之地至于後世且有伉王左<lb/>
袵奄有河宗至于諸貉南伐晉北滅黑姑襄子受之與<lb/>
韓魏合謀果滅智伯於是趙北有代南并智氏彊于韓<lb/>
魏至于武靈王果七世矣吳廣内其女娃嬴孟姚也甚<lb/>
有寵於王王遂胡服并略胡地悉如天帝與三神之言<lb/>
太史公備載於世家以見興廢之有命也<hi>史記</hi>
　　　楚平壓紐<lb/>
楚共王無冢嗣有寵子五人乃有事于羣望而祈曰請<lb/>
<pb n="KR3l0119_WYG_001-5a"/>
神擇於五人者乃以璧見曰當璧而拜者神所立也乃<lb/>
宻埋璧於太室之庭使五人齊而長入拜康王跨之靈<lb/>
王肘加焉子干子晳皆逺之平王弱抱而入再拜皆壓<lb/>
紐其後共王薨康王靈王相繼立子干子晳皆不得立<lb/>
平王終有楚國故叔向曰芉姓有亂必季實立獲神故<lb/>
也豈非壓紐之驗已前定於當璧之拜乎<hi>左傳</hi>
　　　始皇備胡<lb/>
秦始皇既并天下自號始皇帝後世以計數二世三世<lb/>
<pb n="KR3l0119_WYG_001-5b"/>
以至萬世傳之無窮也二十三年燕人盧生入海還以<lb/>
鬼神事奏録圖書曰亡秦者胡也始皇不知胡為人名<lb/>
乃使蒙恬擊胡又築城河上為塞以備胡三十六年遣<lb/>
使天下使者從闗東過華隂有神人持璧遮使者曰為<lb/>
吾遺鎬池君今年祖龍死因忽不見祖者始也龍為君<lb/>
象謂始皇也使者以聞始皇黙然良久曰山鬼不過知<lb/>
一嵗事耳於是遂出遊少子胡亥請從至七月始皇亡<lb/>
於沙丘平臺李斯趙髙立胡亥襲位為二世皇帝而秦<lb/>
<pb n="KR3l0119_WYG_001-6a"/>
果亡圖書之言合若符契葢天方興漢其業將成則命<lb/>
已定矣始皇乃竭海内之力以備胡曷益哉<hi>史記</hi>
　　　漢髙靈符<lb/>
漢髙祖為泗上亭長常從王媪武負貰酒時飲醉卧武<lb/>
負王媪見其上常有怪歳竟此兩家常折劵弃責吕公<lb/>
好相人見髙祖狀貌曰臣相人多矣無如季相因以女<lb/>
歸之生孝惠及魯元田中有一老父相吕后曰夫人天<lb/>
下貴人也令相孝惠曰夫人貴者此男也及髙祖來吕<lb/>
<pb n="KR3l0119_WYG_001-6b"/>
后具言乃追問老父老父曰嚮者夫人兒子皆似君君<lb/>
相貴不可言及以亭長送徒驪山到豐西澤中令壯士<lb/>
一人行前還報曰前有大蛇當徑髙祖曰壯士行何畏<lb/>
乃拔劍斬蛇後人行至蛇所有一老嫗夜哭人問何哭<lb/>
曰吾子白帝子也化為蛇當道今者赤帝子斬之人以<lb/>
為不誠欲苦之忽不見秦皇帝曰東南有天子氣乃東<lb/>
遊以厭之髙祖隠芒碭山澤吕后常求得之髙祖怪<lb/>
問吕后后曰季所居常有雲氣故從往常得季後入闗<lb/>
<pb n="KR3l0119_WYG_001-7a"/>
范增説項羽曰沛公入闗吾使人望其氣皆為龍成五<lb/>
色此天子氣也急擊之頼項伯得免班彪王命論曰餓<lb/>
饉流𨽻饑寒道路所願不過一金然終於轉死溝壑葢<lb/>
貧窮亦有命也况天子之貴四海之富神明之祚可妄<lb/>
起哉若乃髙祖靈瑞符應可畧聞矣初劉媪姙髙祖而<lb/>
夢與神遇震電晦冥有龍蛇之怪及其長而多靈有異<lb/>
于衆是以王武感物而折劵吕公覩形而進女秦皇東<lb/>
遊以厭其氣吕后望雲而知所處始受命則白蛇分西<lb/>
<pb n="KR3l0119_WYG_001-7b"/>
入闗則五星聚故淮隂留侯謂之天授非人力豈不信<lb/>
哉<hi>漢書</hi>
　　　元后天璽<lb/>
元后在家常有白鷰銜石大如卵墮后績筐中取之石<lb/>
自剖為二其中有文曰母天下后乃合之遂復合不可<lb/>
開乃寳藏焉及為漢皇后置之璽笥中謂之天璽<hi>西京</hi>
<hi>記</hi>
　　　光武符應<lb/>
<pb n="KR3l0119_WYG_001-8a"/>
漢光武諱秀字文叔圖䜟劉秀當為天子故國師公易<lb/>
名秀以應之光武常徇河北㑹王郎起邯鄲乃入薊王<lb/>
郎新盛光武南出晨行至滹沱河無船衆皆憂適遇氷<lb/>
合得過未畢數車而陷進至博城惶惑不知所之有白<lb/>
衣老父在傍指曰努力信都郡為長安守去此八十里<lb/>
光武馳赴之先是光武生於建平元年有赤光照室方<lb/>
士夏賀良上言漢家厯運中衰當再受命改號太初王<lb/>
莽忌惡劉氏以錢文有金刀改為貨泉或以其文為白<lb/>
<pb n="KR3l0119_WYG_001-8b"/>
水真人望氣者見舂陵郭曰氣佳哉鬱鬱葱葱然同舍<lb/>
生强華自闗中奉赤伏符曰劉秀發兵捕不道四夷雲<lb/>
集龍鬭野四七之際火為主此皆受命之符雖白魚之<lb/>
應何以加之<hi>漢書</hi>
　　　魏文黄龍<lb/>
建安六年魏武大破𡊮紹于官渡先是殷馗者善天文<lb/>
言後五十歳當有真人起梁沛間其鋒不可當至是恰<lb/>
五十年而公破紹天下莫敵矣至熹平時黄龍見譙大<lb/>
<pb n="KR3l0119_WYG_001-9a"/>
史單颺謂其國當有王者興不及五十年龍必復見内<lb/>
黄人殷登記之後四十五年黄龍果復見于譙登曰颺<lb/>
之言其必騐乎由是文帝即位葢文帝生于譙龍見之<lb/>
應也議者多以魏為紫色閏位而天亦應之何耶其他<lb/>
圖䜟所著期運符命並見于本紀<hi>漢書</hi>
　　　孫權豹尾<lb/>
吳孫權常獵於武昌樊山下見一老母問權曰獵何獲<lb/>
對曰只獲一豹母曰何不竪其尾忽然不見後權稱尊<lb/>
<pb n="KR3l0119_WYG_001-9b"/>
號乃立廟于山下<hi>武昌記</hi>
　　　晉元王䇿<lb/>
晉太安之際童謡云五馬浮渡江一馬化為龍及永嘉<lb/>
之亂元帝與西陽汝南南頓彭城五王獲濟而帝遂即<lb/>
大位化龍之應也于時玉冊見于臨安麒麟神璽出於<lb/>
江寧日有重暈皆以為中興之象焉夫二曜五緯天地<lb/>
之精氣其應見上其本在下至治將興則日星呈祥及<lb/>
夫將廢則躔次告凶是豈無尸之者乎<hi>晉史</hi>
<pb n="KR3l0119_WYG_001-10a"/>
　　　宋武龍章<lb/>
宋髙祖武帝諱裕小字寄奴姓劉氏微時常遊京口竹<lb/>
林寺獨卧講堂前上有五色龍章衆僧見之驚行止時<lb/>
見小龍二附翼樵漁山澤同侣亦覩焉及貴龍形更大<lb/>
伐荻新洲見大蛇射之傷明日復至聞杵臼聲見童子<lb/>
數人衣青衣於榛中搗藥問其故答曰我王為劉寄奴<lb/>
所射合散傅之帝曰王神何不殺之答曰寄奴王者不<lb/>
死不可殺叱之皆散收其藥而反每遇金瘡傅之並驗<lb/>
<pb n="KR3l0119_WYG_001-10b"/>
嘗觀昔人論運命者謂河出圖洛出書赤鳥銜丹白魚<lb/>
登舟神母告符神父指路字成木葉字出蝸涎是皆天<lb/>
命已定非有言語之聲芬芳之臭可得而知也徒慿物<lb/>
以效意假神以告人觀諸孫權宋武為不誣矣<hi>南史</hi>
　　　武陵石立<lb/>
宋元嘉七年五月武陵山隤兩石髙丈餘如人雕刻精<lb/>
竒形如古石闕占者云武陵出天子其年八月孝武始<lb/>
生後宫十五年封武陵王三十年即帝位葢石立之應<lb/>
<pb n="KR3l0119_WYG_001-11a"/>
也<hi>王子年拾遺記</hi>
　　　明帝移宅<lb/>
宋明帝封湘東王孝武為開宅邸方鑿池獲赤玉二枚<lb/>
及入朝乃居西邸建平王景起宅在建陽門外始成詔<lb/>
以一宅換之自西邸移入新宅河洛䜟云靈耀豫見東<lb/>
南隅而二邸皆處宫城之東南在巽地盖天應之也<hi>宋明</hi>
<hi>帝自叙</hi>
　　　齊髙授位<lb/>
<pb n="KR3l0119_WYG_001-11b"/>
齊髙帝在淮隂理城塹掘得古錫下有篆書諸人皆不<lb/>
能識王僧真獨曰此何須辨錫而有九九錫之兆也初<lb/>
帝年十七常夢乗青龍上天西行逐日及貴舊塋在武<lb/>
進其上常有五色雲又有龍出焉宋明帝疑之常出鎮<lb/>
淮隂每懐憂懼忽見神人謂曰無所憂子孫當昌盛淮<lb/>
南太守孫奉伯與帝同室卧夢帝乗龍上天於下捉龍<lb/>
脚不得覺而謂曰兖州當大庇生靈而我不得與也奉<lb/>
伯果卒於宋世崔靈運夢天謂已曰蕭道成是我第十<lb/>
<pb n="KR3l0119_WYG_001-12a"/>
九子我去已授之天子年位盖自三皇五帝以降受命<lb/>
之次至帝為十九也先是宋武帝於嵩山得玉璧三十<lb/>
二枚神人云此宋卜世之數夫三十二者二三十也宋<lb/>
至齊果六十年帝之符應其前定有如此也具見本紀<lb/>
<hi>南史</hi>
　　　神武遇神<lb/>
北齊神武少與劉貴賈智出獵兔逸至迥澤一茅屋為<lb/>
犬所噬鷹兔俱死神武射犬犬斃有二人持神武衣甚<lb/>
<pb n="KR3l0119_WYG_001-12b"/>
急其母盲乃曵杖呵之曰何故觸大家因出酒烹羊以<lb/>
飲之自云有知徧捫諸人言並貴至神武曰皆由此人<lb/>
飲竟而出還更訪之則本無人居乃知向者非人也殆<lb/>
亦假神以告者歟<hi>典畧</hi>
　　　陳氏金字<lb/>
陳髙祖受禪之日其夜㑹稽人史溥夢朱衣吏衣武冠<lb/>
自天而下導從數十至太極殿前北面執玉䇿金字曰<lb/>
陳氏五主三十二年遂凌空而去嗚呼天人相交氣應<lb/>
<pb n="KR3l0119_WYG_001-13a"/>
混并宻然相闗為表裏其可誣哉<hi>南史談藪</hi>
　　　韋鼎望氣<lb/>
陳武帝在南徐州鼎望氣知其當王因謂之曰明年有<lb/>
大臣誅死後四歳梁代終天之厯數當在舜後陳氏是<lb/>
也後四年武帝遂受禪至徳初鼎盡貨田宅謂友人曰<lb/>
江東王氣盡于此矣吾與爾當葬長安期運將及故破<lb/>
産爾初鼎聘周遇隋文帝謂曰公不久必大貴貴則天<lb/>
下一家歳一周天老夫當委質及陳亡文帝召入待遇<lb/>
<pb n="KR3l0119_WYG_001-13b"/>
甚厚夫天不言以氣與象傳吉㓙其應騐之速雖桴鼓<lb/>
之答鐵炭之動不過也<hi>南史</hi>
　　　梁武蹕聲<lb/>
梁武初為司徒祭酒與范雲俱在竟陵王西邸情好懽<lb/>
甚永明末梁武卜居東郊之外雲亦築室相依梁武每<lb/>
至雲所雲妻嘗聞蹕聲自是盡心推事<hi>南史</hi>
　　　蕭紀改元<lb/>
蕭紀字世詢梁武之子也為益州都督侯景之難乃僣<lb/>
<pb n="KR3l0119_WYG_001-14a"/>
號改元曰天正暗與蕭棟同號時棟為景所立亦改元<lb/>
天正也識者云於文天為二人正為一止天意若曰二<lb/>
人各一年而止也其後果悉如所言昔桓𤣥當晉世亦<lb/>
僣改年號為大亨當時謂亨者於文為二月了後𤣥之<lb/>
敗果在仲春由此觀之倔强之徒茍恣縱于一時者適<lb/>
所以發帝王之英靈爾<hi>南史</hi>
　　　孔靖晝寢<lb/>
孔靖字季恭㑹稽山隂人宋武帝東征孫恩屢至㑹稽<lb/>
<pb n="KR3l0119_WYG_001-14b"/>
過季恭宅季恭正晝寢有神人衣服非常謂曰起天子<lb/>
在門既而失之遽出適見帝延入結交執手曰卿後當<lb/>
大貴於是曲意禮接贍給甚厚及宋武受命加以開府<lb/>
儀同三司不受薨以為贈<hi>南史</hi>
　　　陳文簫鼓<lb/>
到仲舉字徳言仕梁為長城令陳文帝居鄉里嘗詣仲<lb/>
舉時天隂雨仲舉獨坐齋内聞城外有簫鼓聲俄而文<lb/>
帝至仲舉異之帝常宿仲舉帳中忽有神光五采照于<lb/>
<pb n="KR3l0119_WYG_001-15a"/>
室内由是深自結文帝嗣位授侍中予觀前史見王者<lb/>
之興其鄉黨故人有起耕販而取將相十數世不絶者<lb/>
葢其遇之之異耳如宋武在門梁武蹕聲陳文簫鼓此<lb/>
其尤異也范雲孔靖仲舉遂因之以致貴顯豈徒然哉<lb/>
<hi>南史</hi>
　　　太武遷都<lb/>
後魏太武時嵩陽太室中有寶神像長數寸乍見孝文<lb/>
大和中有人避瘧於此廟見太武來造神因曰昨朝天<lb/>
<pb n="KR3l0119_WYG_001-15b"/>
帝帝許易都洛陽當得四百年神言昨已得天符矣太<lb/>
武出神謂左右曰彼性貪天符但言四十而云四百年<lb/>
後孝文遷都洛陽果得四十年神言天符其數先定矣<lb/>
<hi>古今五行記</hi>
　　　煬帝縱魚<lb/>
煬帝時有獻巨鯉者帝問漁者何姓曰姓解乃丹書解<lb/>
生二字于額縱之池中後見此魚益大出於波瀾解字<lb/>
已不全惟存角生字帝惡之欲射而魚沒竭池索之不<lb/>
<pb n="KR3l0119_WYG_001-16a"/>
獲葢鯉而角生乃李唐將興之兆也噫自古興廢之兆<lb/>
必有吉㓙之符符至而能竦然以道徳合之則瑞應可<lb/>
保故武王周公饗魚烏之瑞君臣祗恐動色相戒至於<lb/>
庸常覩之於瑞則自矜而懈其所修於異則自忽而逆<lb/>
其所戒由是瑞反為妖妖遂為災鄭之龍魯之麟漢之<lb/>
白雉莽之黄犀是也若夫逢㓙而懼反躬自敕則孽可<lb/>
更而為瑞商之桑榖成王之大風宋景之熒惑從可知<lb/>
矣煬帝覩巨鯉之變不知修徳乃竭池索之是逆其變<lb/>
<pb n="KR3l0119_WYG_001-16b"/>
而欲以力勝天也烏得不亡乎<hi>□史</hi>
　　　周祖破齊<lb/>
後周太祖時有李順興者世傳秦築長城之日已為北<lb/>
面軍主或隱或見愚聖莫測魏自永熙之後權雄分據<lb/>
齊神武興軍數十萬次沙苑太祖地狹兵少懼不當敵<lb/>
須臾順興來直云黄狗逐黑狗黄狗夾尾走于時東軍<lb/>
旗幟尚黄西兵尚黑太祖悟其言遂力戰果大破神武<lb/>
<hi>出廣古今五行志</hi>
<pb n="KR3l0119_WYG_001-17a"/>
　　　隋文移都<lb/>
長安朝堂即舊楊村村門大樹猶在初周有異僧棖公<lb/>
言詞多驗時有人集于樹下棖公逐去之曰此天子坐<lb/>
處汝等何敢居此至隋文即位果移都于此後隋末望<lb/>
氣者云乾門有天子氣連太原甚盛煬帝乃置離宫數<lb/>
游汾陽以厭之後唐髙祖起并汾遂有天下云<hi>南京記</hi>
　<lb/>
　<lb/>
<pb n="KR3l0119_WYG_001-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　分門古今𩔖事卷一<lb/>
</p>
<p>
</p>
  </div>
</body>
</text>
</TEI>
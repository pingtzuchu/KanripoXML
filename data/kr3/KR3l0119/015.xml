<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>分門古今𩔖事卷十五</head> <lb/>
    <p>
<pb n="KR3l0119_WYG_015-1a"/>
欽定四庫全書<lb/>
　分門古今𩔖事卷十五<lb/>
　　祥兆門<lb/>
　　　吕望封齊<lb/>
吕望釣於渭濱獲鯉魚剖腹得丹書曰吕望封於齊夫<lb/>
瑞應之來必因物以效靈憑人而成𧰼星虹樞電昭聖<lb/>
德之符夜哭聚雲鬱興王之瑞大者如此小亦宜然故<lb/>
目瞤燈花陸賈曾言其應雲興雨降戴記嘗喻其神有<lb/>
<pb n="KR3l0119_WYG_015-1b"/>
開必先斯古今之通論也彼蔽於人而不知天者謂吉<lb/>
凶無徴又烏足與語通方之士哉<hi>王子年拾遺記</hi>
　　　仲尼玉書<lb/>
周靈王二十一年孔子生夜有神女擎香露沐浴奏鈞<lb/>
天之樂空中言曰天感生聖子故降以和樂夫子生之<lb/>
前有麟吐玉書於闕里人家其文云水精子繼周為素<lb/>
王至定公二十四年鉏商畋於大澤得麟以示夫子繫<lb/>
紱尚存夫子見之抱而解繫紱泣下沾襟<hi>闕里志</hi>
<pb n="KR3l0119_WYG_015-2a"/>
　　　越王烏臺<lb/>
越王入呉有丹烏夾王而飛故勾踐之覇也乃起望烏<lb/>
臺言丹烏之瑞也<hi>王子年拾遺記</hi>
　　　文翁擲斧<lb/>
漢文翁甞從田斫柴為陂夜有野猪鼻載土著柴中比<lb/>
曉而塘成稻當收翁欲斷一木其斷處去地一丈八尺<lb/>
翁呪曰吾得二千石斧當著此因擲之正中所欲處後<lb/>
果為蜀郡太守非富貴前定精誠所感故有是祥應乎<lb/>
<pb n="KR3l0119_WYG_015-2b"/>
<hi>名賢雜説</hi>
　　　應樞天符<lb/>
後漢應樞生四子見神光照社樞以問於人卜者曰此<lb/>
天符也子孫其興乎自是諸子宦學顯達並有才名至<lb/>
瑒七世貴盛天符之祥也<hi>孝子傳</hi>
　　　比干賜簡<lb/>
何比干漢人也夢有貴客車騎滿門覺以語其家人未<lb/>
已門首有老姥年可八十餘求避雨雨甚而衣不濡比<lb/>
<pb n="KR3l0119_WYG_015-3a"/>
干延入禮待之乃曰君先出自后稷佐堯有陰功今天<lb/>
賜君策如簡長九寸凡九百九十枚以授之曰子孫能<lb/>
佩者富貴言訖出門不復見<hi>幽冥録</hi>
　　　楊震黄雀<lb/>
震字伯起華隂人父寳年九歳時至華陰山北見一黄<lb/>
雀為鴟梟所搏墜於林下為螻蟻所困寳取之以歸置<lb/>
巾箱中唯食黄花百餘日毛羽成乃飛去其夜有黄衣<lb/>
童子向寳再拜曰我西王母使者君仁愛拯救實感成<lb/>
<pb n="KR3l0119_WYG_015-3b"/>
濟以白環四枚與寳令君子孫潔白位登三事如此環<lb/>
矣至震篤學客居湖有冠雀銜三鱣魚集講堂前都講<lb/>
取魚進曰蛇鱣者卿大夫服之𧰼也數三者法三台也<lb/>
先生自此升矣年五十始仕至延光二年代劉愷為太<lb/>
尉震子秉秉子賜賜子彪凡四世三公蓋玉環之祥也<lb/>
<hi>續齊諧記</hi>
　　　張承白鵠<lb/>
承母孫氏方懷承之時駕輕船江浦忽有白蛇長三丈<lb/>
<pb n="KR3l0119_WYG_015-4a"/>
騰入舟中因呪曰若為吉祥勿毒噬我縈而將還一宿<lb/>
不復見又有白鵠聳翮入雲母筮之筮者云吉祥也鵠<lb/>
乃長年之物聳翮入雲從卑升髙聳𧰼當使子孫位極<lb/>
人臣擅名江表後承生昭仕呉為丞相年至九十蛇鵠<lb/>
之祥也非天命前定烏得有此<hi>王子年拾遺記</hi>
　　　朱異飛蟬<lb/>
異字彦和仕梁為右僕射初除中書郎時秋日有飛蟬<lb/>
正集異武冠上時咸謂蟬珥之兆也後歴官自員外常<lb/>
<pb n="KR3l0119_WYG_015-4b"/>
侍至侍中四官皆珥貂蟬乃其應也<hi>南史</hi>
　　　行功魚袋<lb/>
唐秘書少監崔行功未得五品前忽有鸜鵒銜一物入<lb/>
其室置案上去乃魚袋鈎嘆訝不已後數日加大夫遂<lb/>
授五品服異哉<hi>國史集異</hi>
　　　髙駢貫鵰<lb/>
髙駢微時為朱叔明司馬摠兵巡按見雙鵰謂衆曰我<lb/>
若貴矢當雙疊言訖果一發貫二鵰衆大驚號落鵰手<lb/>
<pb n="KR3l0119_WYG_015-5a"/>
後果封燕公<hi>感定録</hi>
　　　秀之擲栗<lb/>
劉穆之為丹陽尹與子弟聽事上宴聽柱有一穿穆之<lb/>
謂子弟曰汝等試以栗遙擲之入穿者後必得此郡秀<lb/>
之乃穆之從父兄子也一擲獨入焉後以功果為丹陽<lb/>
尹其驗遂應信殊祥歟<hi>南史</hi>
　　　敬則飛蟲<lb/>
王敬則臨淮射陽人少時於草中射獵有蟲如飛豆集<lb/>
<pb n="KR3l0119_WYG_015-5b"/>
其身摘去乃脫其處皆流血敬則甚惡之詣道士卜道<lb/>
士曰此封侯瑞也敬則聞之喜故出都自效初至既陽<lb/>
縣六王山下宗侣十餘船同發敬則船不進見水下有<lb/>
烏㯃棺乃呪云若是吉使船速進吾富貴當改𦵏爾船<lb/>
須臾入縣收棺葬之後官至都督封尋陽公飛虫之應<lb/>
也<hi>南史</hi>
　　　江陵生洲<lb/>
江陵舊有九十九洲古老云滿百則出天子晉桓𤣥鑿<lb/>
<pb n="KR3l0119_WYG_015-6a"/>
破一洲以應百數隨而崩散至宋文在藩一洲自立俄<lb/>
而入纂元凶之禍此洲還没太清末復生一洲而元帝<lb/>
即位承聖末年其洲與岸相通惟九十九云嗟夫祥應<lb/>
之來必出於天然後合若符契不然則與漢末天帝除<lb/>
書何異<hi>南史</hi>
　　　全忠生蘆<lb/>
唐乾符時范陽人李全忠少通春秋好鬼谷子之學嘗<lb/>
為棣州司馬忽有蘆一枝生於所居之室盈尺而有三<lb/>
<pb n="KR3l0119_WYG_015-6b"/>
節焉心以為異告别駕張建章建章曰昔苻洪以池中<lb/>
蒲生九節為瑞子孫繁昌蘆當在阪澤而生於君室此<lb/>
非常矣三節者節鉞三人之瑞也公誌之全忠後事李<lb/>
可舉諸將逐可舉而立全忠累加至撿校太尉子正威<lb/>
為幽州節度果三人持節鉞焉<hi>北夢𤨏言</hi>
　　　武后萬年<lb/>
唐天后既立國號周又欲立三思為後狄仁傑切諫后<lb/>
曰奈何有武氏臨朝萬萬年之謠公對曰陛下改萬歲<lb/>
<pb n="KR3l0119_WYG_015-7a"/>
登封元年又改萬歲通天元年又改大足元年則萬萬<lb/>
之數足矣武后大悟始有歸中宗之意此固狄公忠正<lb/>
之對亦足以見天運已定后雖殘虐不可改也<hi>紀異録</hi>
　　　南康禄食<lb/>
南康王韋臯為張延賞壻忽夢二神人謂之曰天下諸<lb/>
化領世人名籍吾子名係葛璝禄食全蜀富貴將及何<lb/>
自滯耶勉哉行矣異日富貴無以葛璝為忘也後果尹<lb/>
成都而夢久已忘之又見二神人曰富貴而忘其所因<lb/>
<pb n="KR3l0119_WYG_015-7b"/>
一何甚耶公覺駭汗久之乃躬詣雲林炷香禱福命工<lb/>
揆日修崇作南宫閣四十範金刻石自製碑刻於洞門<lb/>
之側給良田五百畆以贍齋儲蓋皋本命丁夘属葛璝<lb/>
也以此觀之謂富貴而非前定可乎<hi>蜀異記</hi>
　　　錢起鬼謠<lb/>
錢起天寳中初從鄉薦宿江湖上常月夜獨吟聞人詠<lb/>
岸上曰曲中人不見江上數峯青起愕然異之攝衣出<lb/>
視無所見以為鬼謠而記之及御試湘靈鼓瑟詩以青<lb/>
<pb n="KR3l0119_WYG_015-8a"/>
字為韻落句久不繼乃以鬼謠十字足之有司以為絶<lb/>
唱遂登第<hi>唐書</hi>
　　　虹霓降祥<lb/>
唐南康王韋臯鎮蜀與賓客從事十餘人宴郡西亭暴<lb/>
風雨俄頃而霽方就食忽虹霓自空而下直入庭垂首<lb/>
於筵韋與賓客皆悸而退吸其食飲且盡首似驢霏然<lb/>
若晴霞狀紅碧相靄虚空五色四視左右久之乃去皋<lb/>
懼且惡之遂罷宴時豆盧某客於蜀亦列坐因起曰公<lb/>
<pb n="KR3l0119_WYG_015-8b"/>
何為憂乎公曰吾聞虹霓者妖沴之氣今晏方酣而妖<lb/>
氣上吾筵豈非怪之甚者乎吾切憂之豆盧曰真天下<lb/>
祥符也固不為人之怪耳夫虹霓天使也降於邪則為<lb/>
厲降於正則為祥理固然矣公正人也是宜為慶為祥<lb/>
敢以前賀乃具以帛書其語而獻皋覽而喜後旬日有<lb/>
詔就拜中書令果為慶祥豆盧之言信而有證矣<hi>成都記</hi>
　　　文成二事<lb/>
唐率更令張文成一旦有梟晨鳴於庭木上其妻以為<lb/>
<pb n="KR3l0119_WYG_015-9a"/>
不祥連唾之文成云急灑掃吾當改官言未畢而賀客<lb/>
已在門矣景雲一年為鴻臚寺丞㡌帶及袍並被鼠嚙<lb/>
有蜘蛛大如粟當寢門緣絲上經數日加階授五品官<lb/>
後其子鼠嚙帶欲斷尋授博野尉<hi>異纂及朝野僉載</hi>
　　　子良雙虹<lb/>
唐永貞二年春三月有雙虹入潤州大將張子良宅初<lb/>
入瓮水盡入井飲之是年九月節度使李錡詔召不赴<lb/>
闕欲為亂令子良領兵收宣歙子良翻然反兵圍城李<lb/>
<pb n="KR3l0119_WYG_015-9b"/>
錡就擒子良加金吾將軍尋拜節度使<hi>祥異集</hi>
　　　薛願虹金<lb/>
東晉義熈初晉陵薛願有虹飲其釜粥才噏便竭願輦<lb/>
酒灌之隨投隨竭乃吐金滿器於是日益隆冨<hi>文樞鑑要</hi>
　　　洪實蜺龍<lb/>
侯洪實蒲坂人也幼而家貧年方十三四常寐於簷下<lb/>
天將雨有虹自河飲水俄貫於洪實之口不復出焉其<lb/>
母見不敢驚良久洪實覺母問有夢否對曰適夢入河<lb/>
<pb n="KR3l0119_WYG_015-10a"/>
飲水飽足而歸母聞之黙喜知其必貴矣後數月有蜀<lb/>
僧來其家求食臨去謂侯母曰女弟子當有後福合得<lb/>
兒子力侯母呼洪實出焉請僧視之僧曰此蜺龍也但<lb/>
離去鄉井近江海仕宦方有顯榮又曰此子性必慘毒<lb/>
將為生靈之患但敬信三寳即得善終言訖而去洪實<lb/>
後果行伍出身至於將領同光三年從興聖太子收蜀<lb/>
蜀平之後無何與陜府節度康延孝等作叛延孝誅洪<lb/>
實得赦授眉州刺史節度䕫州復自寧江遷於黔府一<lb/>
<pb n="KR3l0119_WYG_015-10b"/>
州二鎮皆近大江官業髙顯臨戎理務持法御下傷於<lb/>
慘酷然欽奉三寳信心不怠是知蜀僧之言不謬矣<hi>鑑戒</hi>
<hi>錄</hi>
　　　孔愉印龜<lb/>
孔愉以討華軼功封餘不亭侯先時愉嘗行經餘不亭<lb/>
見籠龜於路者愉買而放之溪中龜中流左顧者三及<lb/>
其鑄侯印而印龜左顧三鑄如初印工以告愉愉乃悟<lb/>
遂佩焉<hi>晉書</hi>
<pb n="KR3l0119_WYG_015-11a"/>
　　　士彠叢林<lb/>
唐武士彠太原文水縣人微時與邑人許文寳以賣材<lb/>
木為事常聚材木數萬莖一旦化為叢林森荗因致大<lb/>
富士彠與文寳會林下自言枯木成林必當大貴及髙<lb/>
祖起戎以鎧胄從入關故郷人云彠以鬻林之故果逢<lb/>
建厦之秋及士彠貴逹文寳依之位終刺史<hi>太原事績</hi>
　　　張伯藏璧<lb/>
鍾離意為魯相到官令戸曹孔訢修夫子車身入廟拭<lb/>
<pb n="KR3l0119_WYG_015-11b"/>
劒履張伯除堂下草土中得玉璧七伯懐其一以六枚<lb/>
白意孔子教授堂前牀首有懸甕意召訢問此何甕對<lb/>
曰夫子甕也背有丹書人莫發也意曰夫子聖人所以<lb/>
遺甕欲以懸示後賢遂命發之得素書曰後世修吾書<lb/>
董仲舒䕶吾車拭吾履發吾笥會稽鍾離意璧有七張<lb/>
伯藏其一即召張伯問果服焉夫自孔子没而至於鍾<lb/>
離意幾千歲矣其前定如此自非聖人何以先知之神<lb/>
乎<hi>鍾離意别傳</hi>
<pb n="KR3l0119_WYG_015-12a"/>
　　　孫偓瑞槐<lb/>
孫偓字龍光第進士歴顯官始其家堂上屋柱忽生槐<lb/>
枝及期而茂後偓果秉政相昭宗封樂安縣侯此槐瑞<lb/>
之應也<hi>唐書</hi>
　　　鄭珏瑞麻<lb/>
梁相國鄭珏與李相國愚同為學士忽一日鄭之閣下<lb/>
有一麻生李曰承㫖入相矣指麻示之曰此天命也願<lb/>
得當制以盡荒虛時元陽既久其麻益茂髙丈餘若雨<lb/>
<pb n="KR3l0119_WYG_015-12b"/>
露之偏滋焉及霜降成實取而視之真白麻也是夜制<lb/>
出果鄭登庸而李復寓直得不為乾坤之命朋友之分<lb/>
乎鄭年十九赴舉凡十九年登第又十九年入相時人<lb/>
謂之三九相公李嘗僦居忽遇暴雨一庭俱為白沙公<lb/>
甚惡之及薨葬於伊闕得吉地於白沙里時人謂之白<lb/>
沙相公皆前定也<hi>紀異志</hi>
　　　應元保運<lb/>
廬山太平觀乃九天採訪使者祠唐開元中創至元豐<lb/>
<pb n="KR3l0119_WYG_015-13a"/>
二年道士陶智仙造一室發地得一瓶封鐍甚固其中<lb/>
有銅錢錢文有應元保運四字亦不甚以為異至元豐<lb/>
四年詔忽進號使者為應元保運真君遣内侍廖維持<lb/>
御書額賜之乃與錢文符合具以事聞併以其錢獻之<lb/>
<hi>筆談</hi>
　　　慶源芰荷<lb/>
朱慶源者嘗為尉罷任家干豫章之豐城庭中地甚爽<lb/>
塏忽生蓮一枝其家怪懼多方禳之而蓮生不已乃築<lb/>
<pb n="KR3l0119_WYG_015-13b"/>
堤汲水以灌之遂成大池芰荷甚茂其年慶源選授南<lb/>
豐令未幾入為大理評事蓮生之應也<hi>筆談</hi>
　　　處回旌節<lb/>
旌節花者王侍中處回嘗於私第延接布素之士尋求<lb/>
藥術神仙之道從蜀主所好也一旦有道士龎眉廣顙<lb/>
布衣繿縷山童從之擎柱杖藥囊中取花子二粒種之<lb/>
以盆覆之逡巡去盆則兩苗已生矣隨目漸長可長五<lb/>
尺層層有花燦然可愛道士曰此仙家旌節花也處回<lb/>
<pb n="KR3l0119_WYG_015-14a"/>
命食不受唯飲數杯而退出門旋出所之後處囘果除<lb/>
二節鎮方致仕今猶有收得其花種者如常花法種之<lb/>
<hi>野人閒録及鷄跖集</hi>
　　　天聖髙第<lb/>
天聖五年春有二舉人閒行建隆觀中相與語曰今歲<lb/>
髙第是何人有二道士棊於廡下白髭者曰不難知之<lb/>
二生曰師豈有異乎曰無之棹穿波底月寒壓水中天<lb/>
不離乎此也其年牓首王堯臣小名越哥次韓琦次趙<lb/>
<pb n="KR3l0119_WYG_015-14b"/>
槩月與越同寒與韓同天水則趙氏郡號也再尋道士<lb/>
不復見矣<hi>幕府燕閒録</hi>
　　　慕容五木<lb/>
慕容寳嘗因摴蒱呪曰若富貴可期願得三盧於是三<lb/>
擲皆盧人以為五木之祥後果大貴良由精誠所感而<lb/>
然也<hi>幕府燕閒録</hi>
　　　李畋兩火<lb/>
李畋嘗為國子直講欲求郡而未得一日晨登講席諸<lb/>
<pb n="KR3l0119_WYG_015-15a"/>
生皆見畋巾上有兩焰火起是日報得榮州昔人嘗言<lb/>
情想之於心猶珠鑑之有影像江海之有浪漚善想之<lb/>
所變為喜為祥惡情之所生為惡為灾本於心發於氣<lb/>
形於兆李畋以碩儒耆德直講國子欲得一郡自效固<lb/>
非過分善想交感發而為祥理固然矣其又奚疑<hi>談藪及名</hi>
<hi>臣傳</hi>
　　　蒙正槐瑞<lb/>
吕文穆公䝉正為舉人時客於建隆觀道士丁君之舍<lb/>
<pb n="KR3l0119_WYG_015-15b"/>
嘗往西洛省親自冬至春方還至板橋逢職方劉蒙叟<lb/>
相揖並轡同入順天門劉因送吕之道院至則門戸扄<lb/>
鏁如故既發鑰啟戸見卧床前有物髙三四尺蒙茸合<lb/>
抱其色白而黄劉吕驚訝逼而視之乃槐也遽召道侣<lb/>
觀之乃槐根至室而生耳無不歎異是歲公登科不十<lb/>
年位至上公識者以為槐瑞焉<hi>幕府燕閒録</hi>
　　　沂公槐祥<lb/>
王沂公曽青州人郊居門直大路夾以槐隂兩大槐夾<lb/>
<pb n="KR3l0119_WYG_015-16a"/>
路交枝連理是歲公生作相之祥也夫二公作相其祥<lb/>
皆先見於槐夫豈一氣之運偶然感發莫詰其所以然<lb/>
耶抑天時人事之際或有以致之耶不然則和氣之應<lb/>
為王氏吕氏方大之祥非偶然决也<hi>沂公言行録</hi>
　　　敬洙彈鳥<lb/>
何敬洙善弹微時為鄂帥李簡家僮李性嚴毅果於殺<lb/>
戮嘗薄暮有蒼頭取李公所愛硯擎於手曰誰敢破此<lb/>
何應曰死生有命吾敢碎之遂擲硯堦下羣僕迸散翌<lb/>
<pb n="KR3l0119_WYG_015-16b"/>
日李責碎硯之由怒甚命擒之李之夫人素賢明知何<lb/>
有竒相乃匿之後堂旬餘李獨坐小㕔有一鳥申喙向<lb/>
李而噪聲甚厲李惡之拂衣起避鳥隨其所之呌噪不<lb/>
已命家人驅逐終不去李怒顧左右曰何敬洙善弹亟<lb/>
召來能斃此鳥當釋其罪何挾弹一發斃之李嘉賞擢<lb/>
為小校累功至建節鉞建隆初移鎮鄂渚下車之日見<lb/>
一鳥顧何而鳴何曰昔日由爾以興吾之祥也乃取食<lb/>
物置掌鳥翻然而下食何手中其後位至中書令太師<lb/>
<pb n="KR3l0119_WYG_015-17a"/>
致仕功業崇極時莫與比靈禽之應豈徒然哉<hi>鄭文寳南唐近</hi>
<hi>事</hi>
　　　危序看榜<lb/>
危序應舉探省榜出門數步即逢泥濘躊蹰未前有老<lb/>
媪指示曰秀才可低處過危即從之比看榜最末有名<lb/>
是歲果及第此與摭言所載後來者必銜得事頗相𩔖<lb/>
<hi>青箱記</hi>
　　　鄭戬彩選<lb/>
<pb n="KR3l0119_WYG_015-17b"/>
原武鄭公戬天聖中舉進士嘗與同輩賭彩選一坐盡<lb/>
負獨戬贏數百緡是歲解頭魁薦第三人及第<hi>青箱記</hi>
　　　馬拯同名<lb/>
上官拯累舉不第年過五十方得解赴省試游相國寺<lb/>
買詩一冊紙已燻晦歸拆其表乃五代時門状一幅曰<lb/>
勅賜進士及第馬拯右拯伏蒙禮部放榜勑賜及第謹<lb/>
詣門屏秖候謝而馬拯與拯同名是歲拯果登科<hi>青箱記</hi>
　分門古今𩔖事卷十五<lb/>
</p>
<p>
</p>
  </div>
</body>
</text>
</TEI>
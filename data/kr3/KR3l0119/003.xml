<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>分門古今𩔖事卷三</head> <lb/>
    <p>
<pb n="KR3l0119_WYG_003-1a"/>
欽定四庫全書<lb/>
　分門古今𩔖事卷三<lb/>
　　異兆門上<lb/>
　　　孔甲取子<lb/>
夏孔甲畋於箕山大風晦暝入于人家主人方乳或占<lb/>
之曰後來而産是子不勝終必有殃孔甲取之曰以為<lb/>
余子誰敢殃之及子長折薪斧斬左足遂為大閽孔甲<lb/>
曰嗚呼有疾命矣夫善惡之命若從天墜若從地出不<lb/>
<pb n="KR3l0119_WYG_003-1b"/>
得以理數推非可以智力要今人不知命之有定而妄<lb/>
覬于分外命定于貧賤而穿鑿求富貴命定于短折而<lb/>
臨危求長夀皆惑之甚者也<hi>子劉子</hi>
　　　子方祀竈<lb/>
後漢隂子方臘日晨炊而竈神形見子方再拜受慶家<lb/>
有黄羊因祀之自是暴至巨富有田七百頃子方常言<lb/>
我子孫必將强大其後隂識隂興封侯貴盛三世侯者<lb/>
四人繁昌如子方之言由是觀之隂氏之貴已定于三<lb/>
<pb n="KR3l0119_WYG_003-2a"/>
世之前矣<hi>東漢</hi>
　　　王溥三田<lb/>
漢永初三年國用不足令民人入錢得官有琅琊王溥<lb/>
家貧無貲不得仕乃傭書洛陽市為人美形貌多文詞<lb/>
僦其書者丈夫賜其衣冠婦人遺其金玉一日之中衣<lb/>
實盈車而歸積粟十庾九族宗親皆仰其衣食溥先時<lb/>
家貧穿井得鐵印銘曰傭力得富粟至億庾一土三田<lb/>
軍門主簿漙以錢輸官得中壘校尉三田一土壘字也<lb/>
<pb n="KR3l0119_WYG_003-2b"/>
校尉掌北軍壘門故曰軍門也鐡印之銘已見于貧賤<lb/>
之時孰謂冨貴而非前定哉<hi>拾遺記</hi>
　　　文昌兩炬<lb/>
唐丞相段文昌負材傲俗常佐南康王韋臯為成都館<lb/>
舍巡官忽失意臯逐之攝靈池尉羸童劣馬奔廹就縣<lb/>
去靈池六七里日已昏黑路絶行人忽有兩炬前引更<lb/>
呼曰太尉來既及郭門兩炬皆滅先時為臯奉使入長<lb/>
安素與劉禹錫深交禹錫時為禮部員外郎方與日者<lb/>
<pb n="KR3l0119_WYG_003-3a"/>
從容文昌入謁日者匿於簾下既去謂禹錫曰員外若<lb/>
圖省轉事勢殊逺須十年後此客入相方得本曹正郎<lb/>
耳自是禹錫失意連授外官十餘年文昌果入相乃除<lb/>
禮部郎中日者之言毫髪不差向之兩炬乃神物䕶持<lb/>
也<hi>録異記</hi>
　　　裴度龍鍾<lb/>
唐中書令裴度微時覊寓洛中常乗驢入皇城方上天<lb/>
津橋時淮西不庭已數年矣有二老人倚橋柱而立語<lb/>
<pb n="KR3l0119_WYG_003-3b"/>
曰蔡州用兵日久未知何時平定忽覩度驚愕而退有<lb/>
僕者㩦書嚢後至相去稍逺聞老人云適憂蔡州不平<lb/>
須待此人為將既歸僕具述其事度曰見我龍鍾相戲<lb/>
耳度明年及第洎秉鈞衡朝廷議授吴元濟節鉞度力<lb/>
請討之遂命度為淮西節度使興師致討纔兩月擒元<lb/>
濟以獻遂平淮西及留守洛帥話天津老人之事謂其<lb/>
必神仙也不然何前知如此<hi>劇談</hi>
　　　僧孺鸂鶒<lb/>
<pb n="KR3l0119_WYG_003-4a"/>
唐河南府伊闕縣前大溪每僚佐有入臺者即水中先<lb/>
有小灘漲出石礫金沙澄澈可愛牛僧孺為縣尉一旦<lb/>
忽報灘出翌日邑宰與同僚列筵于亭上觀之因見耆<lb/>
宿詢其事有老吏云此必分司御史非西臺之命若是<lb/>
西臺灘上當有鸂鶒雙立前後以此為驗僧孺因舉杯<lb/>
祝曰既能有灘何惜一雙鸂鶒語畢俄有鸂鶒飛下不<lb/>
旬日果拜僧孺西臺監察夫天之示人亦欲知一班一<lb/>
級皆有定數其所以得之者豈人力哉<hi>談藪</hi>
<pb n="KR3l0119_WYG_003-4b"/>
　　　仲舉貴人<lb/>
陳仲舉微時嘗行宿主人黄甲家甲婦夜産仲舉不知<lb/>
夜三更有叩門者久許聞應云門内有貴人不可前宜<lb/>
從後門往俄聞往者還門内者問之是兒名何當㡬<lb/>
嵗還者云是男名阿奴當十五嵗又問當若為死答曰<lb/>
為人作屋落地死仲舉聞而黙志之後十五年為豫章<lb/>
太守遣吏問昔兒阿奴所在家云助東家作屋墮棟而<lb/>
死仲舉後果大貴嗚呼仲舉之貴與阿奴之死固有定<lb/>
<pb n="KR3l0119_WYG_003-5a"/>
數而名亦非由人乎<hi>幽明録</hi>
　　　智興侍中<lb/>
唐王智興微時嘗自郡赴上都宿逆旅遇店婦將産見<lb/>
二人入智興所寢舍驚曰徐州王侍中在此又曰所生<lb/>
子後五歳當以金瘡死智興志之及期過店問婦所生<lb/>
云近因斧傷已卒智興後官至侍中隂注陽授數不可<lb/>
逃世之人區區競其智力吁可悲也<hi>逸史</hi>
　　　陶侃為公<lb/>
<pb n="KR3l0119_WYG_003-5b"/>
陶侃常如厠見一人朱衣介幘歛板曰以君長者故來<lb/>
相報君後當為公位至八州都督有善相者師圭謂侃<lb/>
曰君左手中指有竪理當為公若徹於上貴不可言侃<lb/>
以針决之血灑壁而為公字以紙裛手公字愈明侃後<lb/>
封長沙公都督荆江雍梁交廣益寜八州諸軍事相者<lb/>
與朱衣之言若合符節前定可知也<hi>晉史</hi>
　　　魏舒自知<lb/>
魏舒字陽元少孤貧常詣野主人妻夜産聞車馬聲相<lb/>
<pb n="KR3l0119_WYG_003-6a"/>
問曰男也女也有應之者曰男十五以兵死復問寢者<lb/>
誰曰魏公舒後十五載詣主人問所生兒何在曰因條<lb/>
桑斧傷而死舒自知當為公矣年四十始上計察孝㢘<lb/>
累官至司徒遜位時論謂晉興以來三公能辭榮善終<lb/>
者未之有也<hi>晉史</hi>
　　　伯龍鬼笑<lb/>
劉損之宗人有劉伯龍者少而貧薄及長為武陵太守<lb/>
貧寠尤甚常在家慨然召左右將營什一之方忽見一<lb/>
<pb n="KR3l0119_WYG_003-6b"/>
鬼在傍撫掌大笑伯龍歎曰貧窮固有命乃為鬼所笑<lb/>
也遂止嗟夫伯龍歴位太守以清平而營什一之利未<lb/>
為過分猶為鬼所撫掌况今之人治生則欲暴富入仕<lb/>
則欲速化幽𠖇之中烏得而不絶倒乎梵志詩云世無<lb/>
百年人擬作千歳調以鐵作門闗鬼見拍手笑誠非妄<lb/>
語因併録之以戒好作妄動者<hi>南史</hi>
　　　欽容何敗<lb/>
何欽容字國禮仕梁為左僕射少時常見沙門寳誌謂<lb/>
<pb n="KR3l0119_WYG_003-7a"/>
曰君後必貴終當何敗耳及欽容為宰相謂是何姓當<lb/>
為其禍故抑沒宗族無仕進者後乃為河東王所敗由<lb/>
是觀之禍敗固已前定雖欲茍免得乎<hi>南史</hi>
　　　顧琛立廟<lb/>
顧琛字洪瑋仕宋為吳郡太守初琛為朝請假還東日<lb/>
晚至方山于時商旅數十船悉泊岸側有一人𤣥衣介<lb/>
幘執鞭屏諸船云顧吳郡部伍尋至應泊此岸於是船<lb/>
各東西俄有一假裝至事力甚寡仍泊向處人問顧吳<lb/>
<pb n="KR3l0119_WYG_003-7b"/>
郡早晚至否船人答無顧吳郡又問何船曰顧朝請耳<lb/>
莫不驚怪琛意竊知為善徴因誓之曰若得郡於此當<lb/>
立廟至是果為吳郡太守乃立廟方山號曰白馬廟云<lb/>
<hi>南史</hi>
　　　范雲歸心<lb/>
范雲字彦龍仕梁至宰相初與梁武情好甚懽又常同<lb/>
宿顧暠之舍暠之妻夜方産有鬼在外曰此中有王有<lb/>
相雲起曰王當仰屬相以見歸因盡心推事及梁臺建<lb/>
<pb n="KR3l0119_WYG_003-8a"/>
遷侍中帝受禪遷右僕射為梁名相其兆已見于同宿<lb/>
之時豈不異哉<hi>南史</hi>
　　　江淹貂蟬<lb/>
江淹字文通濟陽考城人也永明初累官至侍中衛尉<lb/>
卿初淹年十三時孤貧採薪以養母曽於樵所得貂蟬<lb/>
一具將鬻之其母曰此故汝之休徴也汝才行若此豈<lb/>
長貧賤乎可留待得侍中著之至是果如母言昔子列<lb/>
子嘗謂窮逹貴賤貧富皆命之所制而非力之所能觀<lb/>
<pb n="KR3l0119_WYG_003-8b"/>
諸江淹為不誣矣<hi>南史</hi>
　　　馬植黔南<lb/>
唐丞相馬植罷安南都䕶與時宰不通又除黔南殊不<lb/>
得意維舟峽中古寺前堤堤畔林木夜月明甚見人白<lb/>
衣緩步堤上吟曰截竹為筒作笛吹鳯凰飛上鳯凰池<lb/>
勞君更向黔南去即是鈞陶萬𩔖時歴歴可聽吟者數<lb/>
四遣人問之已失不見後果自黔南入為大理卿不久<lb/>
遂拜相噫行止豈復由人哉出將入相各以數至雖聖<lb/>
<pb n="KR3l0119_WYG_003-9a"/>
智不能回也<hi>本事傳</hi>
　　　子儀奪馬<lb/>
郭子儀未貴時一日有故宿郊外田家夜月朦朧田家<lb/>
垣籬疎缺公繫馬於茅軒前夜深不寐聞燭下有人聲<lb/>
不見其形又聞榻下有人呼燭下人曰吾二人各直一<lb/>
更中夜後有盜牽公馬燭下與牀下人出擊盜奪其馬<lb/>
以歸曰爾何人敢盜汾陽王馬公曉乃去常異之其後<lb/>
公立大功再造唐室加尚父累封汾陽王中書二十四<lb/>
<pb n="KR3l0119_WYG_003-9b"/>
考子孫封矦尚主居家三百口二十年内外無絲麻服<lb/>
為唐室第一人命固前定豈僥倖至是哉<hi>青瑣髙議</hi>
　　　文惠艤舟<lb/>
大丞相文惠陳公受湖州通判㳂漕檄權惠州刺史率<lb/>
秀才許申偕行中道艤舟古岸江風頗凉新月初出俄<lb/>
有介胄百輩乗騎數人指揮甚明云今夜丞相漕使宿<lb/>
此或稍踈虞毫髪不赦公與許相對不知孰為相孰為<lb/>
漕明年詢其地有姚娘廟存焉後公來秉鈞衡申亦作<lb/>
<pb n="KR3l0119_WYG_003-10a"/>
本路漕使皆如其言公常使人自京師就其地祭享以<lb/>
神其事且欲世人知官爵之崇卑皆前定也<hi>青瑣髙議</hi>
　　　懶殘撥芋<lb/>
衡岳寺有執役僧性懶而食殘人多呼為懶殘獨李泌<lb/>
常異之一日往見正撥火出芋㗖之取其半以授泌曰<lb/>
勿多言領取十年宰相泌後果相肅宗十年<hi>𡊮郊甘澤</hi>
<hi>謡</hi>
　　　正已看墻<lb/>
<pb n="KR3l0119_WYG_003-10b"/>
唐李正已本名懐玉矦希逸之内弟也矦鎮淄青以懐<lb/>
玉為兵馬使尋被飛語矦怒囚之李抱寃無訴疊石像<lb/>
佛黙祈之方睡聞有人在頭上語云李懐玉汝富貴時<lb/>
至矣即驚覺略不見人天尚黑甚怪之再睡又聞曰汝<lb/>
看墻上有青雀噪即是汝富貴時及覺復不見人有頃<lb/>
天曙忽有青鳥十數飛墻上俄聞三軍叫呼逐出希逸<lb/>
壊鎖取懐玉知留後然則冨貴真有時時未至而區區<lb/>
强圖其蔽甚矣<hi>酉陽雜爼</hi>
<pb n="KR3l0119_WYG_003-11a"/>
　　　田方隂府<lb/>
北京書表司田方為人謹愿書札尤精曹南院瑋判大<lb/>
名府時一日凌晨呼之不時至曹怒械于直司及賔僚<lb/>
退而責問之對曰小人不幸别有拘役之處曹愈怒曰<lb/>
汝為使司典吏復於何處執役方請屏去左右云某久<lb/>
為隂府所拘主三品以上禄料昨夜升降三人禄廪迨<lb/>
曉而蘇奔赴早衙不及今日太尉食品某能知之乃書<lb/>
于紙封之俟暮可騐曹異其説及退歸宅食餛飩甚美<lb/>
<pb n="KR3l0119_WYG_003-11b"/>
乃以野雉為之曹遽索所封騐之無差乃釋之<hi>幕府燕閒</hi>
<hi>録</hi>
　　　冀公遇裴<lb/>
王冀公欽若淳化二年與西京武覃同行赴舉忽失公<lb/>
所在覃乃散僕尋之一僕驚悸曰此去有一神祠公馬<lb/>
在宇下有吏云令公與王相歡飲不可入也軍急往見<lb/>
公來詢之不答因指廟問民家乃裴晉公廟知公之非<lb/>
常人矣公登第不數年使兩川回至褒城驛忽見導從<lb/>
<pb n="KR3l0119_WYG_003-12a"/>
至云唐宰相裴令公入謁公忻然接之因宻報公大用<lb/>
之期仍懐中出書一卷示公以富貴爵位黙定之事言<lb/>
終而隱及公登用遂修飾祠宇為文紀之<hi>國史補</hi>
　　　周生參政<lb/>
乾興中有進士者赴舉京師道次宿州旅邸遇宜春周<lb/>
生亦以薦送相約偕行而周甚豐富遂為其人所圖是<lb/>
歳乃登第再授巫山令一日忽報周秀才干謁其刺字<lb/>
州里姓名乃向所殺者遂倉惶悔謝周曰今未敢理寃<lb/>
<pb n="KR3l0119_WYG_003-12b"/>
以君前定合作陽間㕘政此後方奉邀也今某此來以<lb/>
未能託生合得為神為此邑之城隍願略興葺遂不見<lb/>
其人遂鼎新其廟由是威靈顯著後其人自禮部侍郎<lb/>
㕘知政事才三日周復通謁曰某三十年孤魂無託公<lb/>
今復何避是日遂暴卒此雖寃報之影響亦以見㕘政<lb/>
之命皆前定也<hi>詹玠遺史</hi>
　　　當世侍中<lb/>
馮當世少孤寓武昌縱飲不羈醉卧郊外有漁者罷漁<lb/>
<pb n="KR3l0119_WYG_003-13a"/>
困卧其側夢人叱之曰馮侍中在此安得不避漁者驚<lb/>
起見馮曰秀才必貴具以夢告其後馮貴訪漁者不復<lb/>
見焉<hi>澠水燕談</hi>
　　　崔韶三牓<lb/>
崔韶常暴卒復生云見㝠間列三牓備書人間姓名將<lb/>
相列金牓其次列銀牓州縣並列長鐵牓然則姓名不<lb/>
在三牓之列而區區奔競真癡絶也<hi>王子年拾遺記</hi>
　　　寳藏三品<lb/>
<pb n="KR3l0119_WYG_003-13b"/>
貞觀中張寳藏為金吾吏下直歎曰吾年七十未嘗一<lb/>
食酒肉可悲哉傍有一僧曰六十日内官登三品何足<lb/>
歎也言訖不見異之時太宗苦氣痢醫皆不效寳藏曽<lb/>
困其疾即具疏以乳煎蓽撥上服之立差宣宰臣與五<lb/>
品官魏徵難之逾月上疾復發問左右吾前飲乳煎蓽<lb/>
撥有效復命進之又平因曰與進方人五品官不見除<lb/>
授何也徴曰未知文武二吏上怒曰治得宰相不妨已<lb/>
授三品矣我天子不及汝耶乃厲聲曰與三品文官授<lb/>
<pb n="KR3l0119_WYG_003-14a"/>
鴻臚卿時正六十日矣向使鄭公立除授之則寳藏止<lb/>
得五品故天使稍難之以激太宗之怒遂授三品以符<lb/>
異僧之言孰謂非前定歟<hi>蜀異志</hi>
　　　張説横財<lb/>
盧懐慎與張説同時作宰相盧忽暴亡其夫人崔氏不<lb/>
泣謂家人曰公命未盡公清儉而説貪侈説尚存公不<lb/>
應死已而果復生左右以夫人之言告公曰不然適𠖇<lb/>
間見數十處皆曰為張説鼓鑄横財我豈可同哉未㡬<lb/>
<pb n="KR3l0119_WYG_003-14b"/>
復卒嗚呼奢儉自人而亦由定數耶<hi>續異志</hi>
　　　孝叔蛇鏡<lb/>
𡊮孝叔遇異人得書云每受一命即開一幅累任皆騐<lb/>
一日晨起巾櫛一物墜鏡中如蛇而有四足驚仆而疾<lb/>
數日遂卒然留書尚多其妻開視皆空紙最後一幅畫<lb/>
蛇蟠鏡中異哉<hi>感定録</hi>
　　　王勃不貴<lb/>
唐王勃方十三隨舅游江左嘗獨至一處見一叟容服<lb/>
<pb n="KR3l0119_WYG_003-15a"/>
純古異之因就揖焉叟曰非王勃乎勃曰與老丈昔非<lb/>
親舊何知勃之姓名叟曰知之勃知其異人再拜問曰<lb/>
仙也神也以開未悟叟曰中源水府吾所主也來日滕<lb/>
王閣作記子有清才何不為之子登舟吾助汝清風一<lb/>
席子回幸復過此勃登舟舟去如飛乃彈冠詣府下府<lb/>
帥閻公已召江左名賢畢集命吏以筆硯授之遞相推<lb/>
遜及勃則留而不拒公大怒曰吾新帝子之舊閣乃洪<lb/>
都之絶景悉集英俊俾為記以垂萬古何小子輒當之<lb/>
<pb n="KR3l0119_WYG_003-15b"/>
命吏得句即誦來勃引紙方書兩句一吏入報曰南昌<lb/>
故郡洪都新府公曰老儒常談一吏又報曰星分翼軫<lb/>
地接衡廬公曰故事也一吏又報曰襟三江而帶五湖<lb/>
控蠻荆而引甌越公即不語自此往復吏報公但頷頥<lb/>
而已至落霞與孤鶩齊飛秋水共長天一色公不覺引<lb/>
手鳴几曰此天才也文成閻公閲之曰子落筆似有神<lb/>
助令帝子聲流千古吾之名聞後世洪都風月江山無<lb/>
價子之力也乃厚贈之勃旋再過向遇神地登岸叟已<lb/>
<pb n="KR3l0119_WYG_003-16a"/>
坐前石上勃再拜曰神既助以好風又教以不敏當修<lb/>
牢酒以報神賜勃因曰某之夀夭窮逹可得而知否叟<lb/>
曰夀夭係隂司言之是泄隂機而有隂禍子之窮通言<lb/>
亦無患子之軀神强而骨弱氣清而體羸腦骨虧䧟目<lb/>
精不全雖有不羈之才髙世之俊終不貴矣况富貴自<lb/>
有神主之乎請與子别勃聞之不悦後果如言<hi>感定録</hi>
　　　思温無禄<lb/>
杜思温正元初太學生也善鼓琴常宿城南擕琴臨水<lb/>
<pb n="KR3l0119_WYG_003-16b"/>
彈之忽有一叟支頥來聼起而詢之老人曰余秦時河<lb/>
南太守梁涉也遭難身沒于此聞君鼓琴故來聼之思<lb/>
温問其窮通之事叟曰余之少子主人間禄籍當為君<lb/>
問之後二日㑹此至期見之叟曰惜哉君終不成名亦<lb/>
無正官然有假禄在巴蜀一十九年俸入不絶慎勿為<lb/>
武職恐有大禍言訖不見思温明年果下第遂罷舉西<lb/>
游謁韋令公公甚重之累授要職隨軍所請雜俸月不<lb/>
下二萬又娶大將女而妻父常欲思温在轅門思温憶<lb/>
<pb n="KR3l0119_WYG_003-17a"/>
老人之言辭不受大將宻白韋公補討擊使牒出不可<lb/>
辭而常懼禍及劉闢叛時思温在鹿頭城城破為亂兵<lb/>
殺家族不知所在此皆禄籍注定宜不逃老人之言已<lb/>
<hi>成都記</hi>
　　　公誼過河<lb/>
崔公誼鄧州人補莫州任丘主簿熙寧中河北地震未<lb/>
已而公誼秩滿挈家南行數程一夕孤宿馬鋪中風雷<lb/>
隂黑夜半有人急叩門呼崔主簿在此否又呼曰莫州<lb/>
<pb n="KR3l0119_WYG_003-17b"/>
有書崔聞之披衣起未開門先問何人書曰無書只教<lb/>
傳語主簿合係地動壓殺人數輒敢擅逃過河已收魂<lb/>
岱岳到家速來殆開門寂無所覩其妻乃陳少卿宗儒<lb/>
之女陳時知夀州崔度其必死兼程送妻子至夀陽次<lb/>
日果卒隂注已定何可逭乎<hi>異聞録</hi>
　　　吳大換名<lb/>
吳大者賣鞋於虹飛橋鄰人王二叔以掌鞋為業二人<lb/>
甚相得王謂吳曰我有女君有兒願作親家吳曰諾既<lb/>
<pb n="KR3l0119_WYG_003-18a"/>
成親而王死越明年吳晚歸百餘步見王自東而來相<lb/>
見屈吳店飲吳曰親家翁已死何故相見王曰雖死以<lb/>
女子蒙好看某在隂府頗甚感激今特來相見某今職<lb/>
此橋來日橋下取五十三人親家翁是一人之數特為<lb/>
換其姓名矣來日慎勿上此橋記之出門不見吳來日<lb/>
於橋側俟至午後橋壞打殺者果五十三人豈不異哉<lb/>
<hi>青瑣髙議</hi>
　　　鼎夫鹽中<lb/>
<pb n="KR3l0119_WYG_003-18b"/>
楊鼎夫頃遊青城過皁江同舟共濟者五十餘人中流<lb/>
被暴風鼓盪其舟觸巨石而覆同濟者悉為洪浪漂沒<lb/>
惟鼎夫若有物扶助之泊於岸下上有一老人以杖引<lb/>
之謂鼎夫曰子是鹽裹中人非水中人也鼎夫致謝未<lb/>
終已失老人矣後鼎夫為閬中幕權判𣙜鹽院遇疾而<lb/>
卒因有俸鹽百餘斤妻子用以裹束其屍歸葬成都方<lb/>
騐老人鹽中之言葢死生皆有分定不可易也<hi>該聞集</hi>
　　　魏鄭窻下<lb/>
<pb n="KR3l0119_WYG_003-19a"/>
魏鄭公為僕射有二典事之甚謹一日方晝寢二人窻<lb/>
下相與言一人曰我等官職總由此翁一人曰不然總<lb/>
由上天鄭公聞之遂作一書遺言由此翁人令送至侍<lb/>
郎處書云與此人一員好官其人不知出門忽心痛乃<lb/>
慿言由上天者人令送書去及明日引注由此翁者被<lb/>
放由上天者得留鄭公怪而問焉具以心痛慿送書告<lb/>
鄭公乃歎曰官職禄秩由天葢不虛也昔夫子不語怪<lb/>
力亂神王肅謂神不由正無益於教化斯怪亂也今異<lb/>
<pb n="KR3l0119_WYG_003-19b"/>
兆所録貴賤貧富死生窮逹皆至神𠖇𠖇獨運而成功<lb/>
非智力然也使見之者知命而不憂豈無益於教乎覽<lb/>
者詳之<hi>朝野僉載</hi>
　<lb/>
　<lb/>
　<lb/>
　<lb/>
　分門古今𩔖事卷三<lb/>
</p>
<p>
</p>
  </div>
</body>
</text>
</TEI>
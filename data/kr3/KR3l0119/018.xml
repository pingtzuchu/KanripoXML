<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>分門古今𩔖事卷十八</head> <lb/>
    <p>
<pb n="KR3l0119_WYG_018-1a"/>
欽定四庫全書<lb/>
　分門古今𩔖事卷十八<lb/>
　　雜誌門<lb/>
　　　敬達玉琬<lb/>
後唐袁洪禦為雲中從事尤精算術同府令算庭下桐<lb/>
𣗳葉布算良久曰若干葉衆不服命撼去二十二葉復<lb/>
算曰已少向者二十一葉矣審視之兩葉極小止當一<lb/>
葉矣張敬達有二玉琬洪禦量其廣深算之曰此琬明<lb/>
<pb n="KR3l0119_WYG_018-1b"/>
年五月十六日巳時當破敬達曰吾謹藏之能破否即<lb/>
令貯大籠藉以衣絮鏁之庫中至期庫梁折正壓其籠<lb/>
二琬俱碎嗟夫一琬之碎猶不逃於定數而况人乎<hi>稽神</hi>
<hi>録</hi>
　　　文孝石匣<lb/>
洛中地内多宿藏凡置第未經掘者例出掘錢張文孝<lb/>
左丞始以數千緡買洛大第價已定又求掘錢甚多文<lb/>
孝必欲得之累增至千餘緡方售人皆以為妄費及建<lb/>
<pb n="KR3l0119_WYG_018-2a"/>
廬舍土中得一石匣不甚大而刻鏤精妙皆為花鳥異<lb/>
形頂有篆字二十餘而書法古怪無人能讀匣得黄金<lb/>
數百兩鬻之金價正如買第之直掘錢亦在其數不差<lb/>
一錢觀其欵式文畫皆非近古所有數已前定則雖欲<lb/>
不妄費安可得也<hi>筆談</hi>
　　　劉毅齋名<lb/>
桓𤣥在江州造盤龍齋後劉毅為刺史居之毅小字曰<lb/>
盤龍云<hi>芝田録</hi>
<pb n="KR3l0119_WYG_018-2b"/>
　　　南雍羊壇<lb/>
南雍州記云襄陽有壇號牽羊壇刺史初至必牽羊詣<lb/>
壇令繞之以其遭數騐臨州之年晉文帝為刺史羊行<lb/>
六遭不止强之果八年而後遷也<hi>襄陽耆舊傳</hi>
　　　李相紗籠<lb/>
李藩丞相方未第時有人告曰公是紗籠中人問其故<lb/>
則曰冥司凡台相則立其𧰼以紗籠䕶之後藩果至台<lb/>
輔乃憲宗之時也<hi>原化記</hi>
<pb n="KR3l0119_WYG_018-3a"/>
　　　宣宗探圓<lb/>
唐宣宗將命相必採中外人望為相者三兩人姓名撚<lb/>
之致香案上以物覆之焚香䖍祝探丸以命草麻上切<lb/>
意李孝公景讓竟探名不得此可以言命也夫<hi>廬氏雜畧</hi>
　　　盧齊暴亡<lb/>
永徽中盧齊卿暴亡及甦云見其舅為冥司判官有吏<lb/>
以文書呈曰宇文融為宰相舅曰此人豈堪作宰相吏<lb/>
曰天符已下不可改若歲月逺近則由裁判舅乃紙尾<lb/>
<pb n="KR3l0119_WYG_018-3b"/>
判一百日既而融果入相百日而罷人之官爵隂注已<lb/>
定則不可改人力區區何為哉<hi>唐宋遺史</hi>
　　　鍾李同出<lb/>
南唐鍾謨李德明寵遇日深勢望輝赫甞二人同出傍<lb/>
有老叟竊指之謂人曰此二人一人無頭一人項上有<lb/>
繩未幾德明棄市謨自經而死<hi>同前</hi>
　　　耿詢太史<lb/>
隋大業中耿詢造渾儀成進之帝召太史令𡊮充少府<lb/>
<pb n="KR3l0119_WYG_018-4a"/>
監何稠等驗三辰度數晝夜運轉毫釐不差甚嘉之欲<lb/>
用為太史令詢聞之笑曰詢故未合得此官六十四五<lb/>
所不論耳然得太史令即命終宇文化及簒叛詢為太<lb/>
史令謀歸唐事覺𬒳害時年六十五觀詢之藝能術數<lb/>
蓋亦張衡郭璞之流也<hi>大業拾遺</hi>
　　　房琯龜兹<lb/>
房琯次律河南人也甞祈邢和璞算終身之事邢曰若<lb/>
由東南止西北禄命卒矣降魄之處非館非寺病起於<lb/>
<pb n="KR3l0119_WYG_018-4b"/>
魚飱而休於龜兹板後房自袁州罷歸至閬州舍於紫<lb/>
極宫適見工人治木房怪其木理成文問之道士曰數<lb/>
月前有賈人施此龜兹板數斷房始憶邢之言有頃刺<lb/>
史吳鱠邀房房曰邢君神人也乃具白刺史且以龜兹<lb/>
板為託是夕病鱠果卒焉<hi>酉陽雜爼</hi>
　　　多遜崖州<lb/>
盧多遜開寳中自尚書知制誥出鎮州未久召歸将大<lb/>
用過洛皆郊迎有田啓者見之嘆曰吾曹得似此人足<lb/>
<pb n="KR3l0119_WYG_018-5a"/>
矣旁有老人曰君無羨此人今雖榮顯後五十年即不<lb/>
如一切人田方欲揖之忽不見或曰此沈老也久不到<lb/>
城不知何故忽來田乃訪之欲問終身休咎沈老曰素<lb/>
不解此田曰昨日同在城中親聞君言沈曰老人不入<lb/>
州縣二十年矣前日晝寢偶夢到城亦記見君等不知<lb/>
夢中之言因何而發也啓亦怪之以多遜方奬用不敢<lb/>
言及其南竄沈言乃驗良由陽受隂注數不可逃彼沈<lb/>
老以專精知之寓於夢而發於言耳<hi>酉陽雜爼</hi>
<pb n="KR3l0119_WYG_018-5b"/>
　　　顔濬廢閣<lb/>
會昌中有顔濬秀才遊瓦官寺遇陳宫人同遊是寺語<lb/>
濬曰今日偶此登臨為惜高閣不久毁除故來一别耳<lb/>
後數月其閣果因寺廢而毁焉<hi>蜀異志</hi>
　　　抽籖為戲<lb/>
盧相多遜方丱角其父攜就雲臺觀小學與羣兒戲誦<lb/>
書廢壇上有古籖一筒競往抽之為戲時多遜尚未識<lb/>
字歸以示其父詞曰君出中書堂頗因天水白登仙五<lb/>
<pb n="KR3l0119_WYG_018-6a"/>
十二終為蓬島客父見之頗喜迨作相與秦王連謀事<lb/>
敗始因遣堂吏趙白遂南竄卒於朱崖果年五十二籖<lb/>
語無一字差事之前定一至於此可不信哉<hi>蜀異志</hi>
　　　分河取丁<lb/>
常有人自冥司放還道中聞人語云欲分黄支前者要<lb/>
令三丁取一計工不集今請二丁取一矣後數月節度<lb/>
薛公奏議分滑州河一支以免衝城之患先乞三丁取<lb/>
一後更乞二丁取一乃成皆如所聞大抵天下事雖出<lb/>
<pb n="KR3l0119_WYG_018-6b"/>
於人為必先定於隂注殆假手於人耳事成而自矜良<lb/>
可嗤也<hi>幽怪録</hi>
　　　鶴林花歸<lb/>
殷七七名文祥每醉歌曰解造逡巡酒能開頃刻花鶴<lb/>
林寺有杜鵑花貞元時外國僧自天台鉢盂中以藥養<lb/>
其根來植於此或見紅裳女子遊花下俗傳花神也一<lb/>
日或謂七七曰此花可開副重九乎曰可乃前一日往<lb/>
寺中宿中夜女子謂七七曰妾為上𤣥所命來司此花<lb/>
<pb n="KR3l0119_WYG_018-7a"/>
非久却歸閬苑今與道士開之來日晨寺僧訝花漸拆<lb/>
至九日爛熳後經兵火其花遂亡信歸閬苑矣<hi>沈汾續仙傳</hi>
　　　丘巒三笏<lb/>
丘巒為兩浙進奏開寳末年廣州牙綱到吏私藏一牙<lb/>
巒易得之命工解笏得五面其中三面甚大工曰此笏<lb/>
紅文光瑩頗殊等有一聶長史者年過八十餘善相笏<lb/>
召使相之既至命水洗手取其大者向日視之曰此王<lb/>
侯笏也然生人不當秉又舉次者曰宰相笏也又取第<lb/>
<pb n="KR3l0119_WYG_018-7b"/>
三者熟視之曰卿監笏也亦可為節度使而非真其後<lb/>
不數日忠懿王急須一大笏巒乃以第一面附歸蓋欲<lb/>
致之於武肅王祠中備供養耳又月餘沈相公遣堂吏<lb/>
欲致新笏遂以次者進於相第執之十餘年餘第三面<lb/>
巒以奉錢昭宴昭宴後太平興國二年除衛尉卿知滑<lb/>
州皆如聶之言嗟乎三笏同出異用物固不逃於數矣<lb/>
是何聶老之術其妙如此耶<hi>錢希白小説</hi>
　　　沈良借緋<lb/>
<pb n="KR3l0119_WYG_018-8a"/>
沈良除大理寺丞通判吉州借緋遂至舖家買一笏次<lb/>
有一道士行乞至舖見沈持笏乃曰貧道善相笏見沈<lb/>
笏曰此只是借緋笏耳官人爭得賜緋賜紫笏遂自出<lb/>
一面授沈曰此笏借緋兼是吉州通判執得沈大驚延<lb/>
於靜室祈以向去之事道士笑曰但且赴任如獲罷後<lb/>
貧道方為官人别選一面朝官笏曰何時曰明年六月<lb/>
乃去不見明年六月良果卒於吉州章服品第只此可<lb/>
以知其前定矣<hi>錢希白小説</hi>
<pb n="KR3l0119_WYG_018-8b"/>
　　　魏瓘築城<lb/>
魏侍郎瓘初知廣州忽子城一角頺墊得古磚磚面刻<lb/>
四大字云委於鬼谷蓋合而成魏也感其事異乃大築<lb/>
子城纔罷詔仲待制簡代之未幾儂智髙之亂寇廣外<lb/>
城一擊而摧獨子城堅固民逃其中獲免者甚衆賊退<lb/>
朝廷以公有前知之備加諌議大夫城不知起於何年<lb/>
而四字之應果騐於後事之前定如此豈人力哉<hi>雜錄</hi>
　　　陳氏修廟<lb/>
<pb n="KR3l0119_WYG_018-9a"/>
鄭内翰毅夫知荆南一日虎入市嚙數人郡大駭競修<lb/>
浮屠法禳之鄭公諭市民曰城隍廟在子城東北荒頺<lb/>
久不葺汝曹盍以齋金修之獨一豪民陳務成者前對<lb/>
曰某願獨葺不須齋金也因遂修之換一巨梁皆鑿一<lb/>
竅闞一板於其中其下宛若新墨云維大周廣順二年<lb/>
歳次壬子五月某日建其旁又大題四字曰遇陳則修<lb/>
陳氏以緹巾襲之獻於府鄭公竒之特為刋其事於新<lb/>
梁之脅其末云噫此能以物之極理推而至於斯乎寧<lb/>
<pb n="KR3l0119_WYG_018-9b"/>
得先知之神乎以此知事之前定不可易也可疑者何<lb/>
古人獨能而今人不能耶治平丁未歳安陸鄭獬荆南<lb/>
畫堂記<hi>毗陵集</hi>
　　　孝先竹牀<lb/>
至和二年成都人有費孝先者始來眉山云近遊青城<lb/>
山訪老人村壊其一竹牀孝先謝不敏且欲償之老人<lb/>
笑曰子視其上字字云此牀以某年某月造至某年某<lb/>
月日為孝先所壊自其數耳何以償為孝先知其異乃<lb/>
<pb n="KR3l0119_WYG_018-10a"/>
留師事之老人授以軌革卦影之術前此未有知此學<lb/>
者也後五年孝先名聞天下王公大人不逺千里皆以<lb/>
金錢求其卦影孝先因以致冨今四方治其學者所在<lb/>
而有皆自託於孝先真偽未可知也聊復記之使後世<lb/>
知卦影所自也<hi>毗陵集</hi>
　　　全僧修寺<lb/>
泗州大聖西竺國人唐高宗時始來中國出處無常聽<lb/>
其言者初若狂已而皆騐常憇毗陵國祥寺殿將毁壊<lb/>
<pb n="KR3l0119_WYG_018-10b"/>
師潛以衲衣置梁上仍告人曰有人王來修此寺師遂<lb/>
行後三十年其寺乃大興皆僧全氏之力師言人王之<lb/>
騐也<hi>王元澤文集</hi>
　　　曹翰屠城<lb/>
曹翰圍江州三年城始陷太宗嘉其盡節於所事遣使<lb/>
諭翰城下日拒命之人盡赦之使人至獨木渡大風數<lb/>
日不可濟及風定而濟則翰已屠江州無遺𩔖適一日<lb/>
矣唐吏部尚書張喜福奉使河北逆韋之亂有勅處斬<lb/>
<pb n="KR3l0119_WYG_018-11a"/>
尋遣使人赦之使人馬上昏睡遲行一驛比至已斬訖<lb/>
與此相𩔖得非命歟<hi>筆談</hi>
　　　更人移廊<lb/>
寳元己夘歳文瑩遊泗州昭信縣時龍圖呉公中復初<lb/>
筮尉此邑瑩謁之見其㕔事摧倒延瑩别齋因説棟橈<lb/>
之由云此㕔不知其幾千百年凡直更者無一日不在<lb/>
其下今日五鼔忽摧僕大驚謂更人必齎粉矣急開扉<lb/>
呼之則五吏皆聲喏怪問汝輩夜來何處知更對曰某<lb/>
<pb n="KR3l0119_WYG_018-11b"/>
等㕔上知更皆見甲士數人仗戈叱起令速移東廊稍<lb/>
緩則死逐驚怖顛仆疾走而去未及廊則㕔已摧矣公<lb/>
曰皂𨽻愚賤人也尚有物衛之况崇髙聰明冨貴前定<lb/>
而無䕶持者歟<hi>雜錄</hi>
　　　拱聖節度<lb/>
太宗善望氣一歳春晚幸金明池回蹕至拱聖營忽大<lb/>
雨有司供御無雨仗因駐蹕轅門以避之謂左右曰此<lb/>
營它日當出節度使二人蓋是時二夏昆仲守恩守贇<lb/>
<pb n="KR3l0119_WYG_018-12a"/>
在營方丱角後侍真宗於蕃邸乃龍飛二公俱致崇高<lb/>
守恩為節度使守贇知樞密院終於宣徽使<hi>朝野雜録</hi>
　　　賈升知觀<lb/>
道士賈得升陳希夷門人也雍熈中先生謂賈曰華州<lb/>
老君殿後有神人黑衣冠傳北極紫微帝君之命汝可<lb/>
立北極殿昔唐時以此為祈真之館今吾復遇此神後<lb/>
二十年此觀興矣惟汝得當之後先生將終密書奏䟽<lb/>
遣得升詣闕投進太宗賜之紫衣師號使主其觀事<lb/>
<pb n="KR3l0119_WYG_018-12b"/>
又賜錢營北極殿以終其志後真宗祀汾隂再幸其所<lb/>
瞻先生遺像召賈得升對行宫建聖祖本命元辰三殿<lb/>
先生始言二十年此觀興矣逮此正恊其數果得升當<lb/>
之由是知廢興之理皆有定數而况於人乎<hi>陳摶傳</hi>
　　　王慶叙功<lb/>
唐莊宗得天下有從行禁旅王慶乞叙功賞奏大軍濟<lb/>
河日係第一隊及入汴日又係前鋒合遷補帝頷之使<lb/>
且去他日又奏帝不納或謂曰帝方好音樂今樂工多<lb/>
<pb n="KR3l0119_WYG_018-13a"/>
𬒳恩賞子何不為之慶乃學吹管得供御終不獲慶<lb/>
後事李嗣源嗣源亦陳述其事帝曰朕亦知慶有功但<lb/>
吾見其面則憤然安更有賜與之意帝因舉太宗詩曰<lb/>
待余心肯日是汝命通時信哉莊宗之言也人君提賞<lb/>
罰之柄一喜怒為人之禍福王慶雖有功而前定不合<lb/>
富貴雖區區陳述烏能回帝之意哉<hi>翰苑名談</hi>
　　　于生遇風<lb/>
于立禮元豐時自嶺表歸至落星廟舟遇風而沉立禮<lb/>
<pb n="KR3l0119_WYG_018-13b"/>
為人導至一處有榜曰三江都水使者立禮趨庭有官<lb/>
坐庭上曰舟覆損幾人吏曰都不救官曰若有數未盡<lb/>
者立當送還命吏視立禮簿籍吏出曰立禮算未終官<lb/>
曰速送去立禮出門為吏推之遂浮沉波浪漁者獲之<lb/>
乃免以此知人之算數皆隂籍注定也<hi>翰苑名談</hi>
　　　張洎修廟<lb/>
叅政張洎常奉使還經宫亭湖風波忽起因心禱求利<lb/>
涉既而夢一紫衣丈夫與一女子偕至揖與之坐不敢<lb/>
<pb n="KR3l0119_WYG_018-14a"/>
固命之乃坐終恐懼不安席而去及船至岸見山上有<lb/>
廟問之乃宫亭神廟入廟見其神與所夢正同因許為<lb/>
修飾而終不果及叅大政始加葺焉初湖側鄉人皆欲<lb/>
修廟輒夢神曰此自有為吾葺者爾不當治民怪之而<lb/>
止及是始寤夫大道之行天人交感當公寤寢之際豈<lb/>
自知輔翌皇運叅决天下之務哉而山川之神惕然祇<lb/>
懼豈非冥數先定而靈心恊應者乎昔顧呉郡得方山<lb/>
而艤舟王仲德見白狼而紓難皆冥祐既至而豐報隨<lb/>
<pb n="KR3l0119_WYG_018-14b"/>
之時雖不同事則符合茍非道與運會才由世出則安<lb/>
能使𤣥符感發兆於暗昧如是其彰灼乎<hi>呉淑左里廟記</hi>
　　　程公逸事<lb/>
公諱仁覇眉山人以仁厚信於鄉里蜀平中朝士大夫<lb/>
惮逺宦官闕選士人有行義者攝之公攝錄參眉山尉<lb/>
有得盗蘆服根者所持刃誤傷主人尉幸賞以刼聞獄<lb/>
掾受賕掠成之太守將慮囚囚坐廡下泣涕衣盡濕公<lb/>
適遇之知其寃呼盗謂曰汝寃盍自言吾為直之盗果<lb/>
<pb n="KR3l0119_WYG_018-15a"/>
稱寃移獄公既直其事而尉掾爭不已復移獄竟殺盜<lb/>
公坐誅囚罷歸不及月掾尉皆暴卒後三十餘年公晝<lb/>
日見盜拜庭下曰尉掾未伏待公而决前此地府欲召<lb/>
公暫對我叩頭爭之曰不可以我故驚公是以至今公<lb/>
壽盡今日我為公荷擔而往暫對即生人天子孫壽禄<lb/>
朱紫滿門矣公具以語家人沐浴衣冠就寢而卒軾幼<lb/>
時聞此言已而外祖父壽九十舅氏始貴顯壽八十五<lb/>
曾孫皆仕有聲同時為監司者三人元孫官學益盛而<lb/>
<pb n="KR3l0119_WYG_018-15b"/>
尉掾之子孫微矣或謂盜德公之深不忍煩公暫對可<lb/>
矣而獄久不决豈主者惡之亦因以苦尉掾歟然則後<lb/>
之人希賞而害人者可不戒乎<hi>歸田録</hi>
　　　孫何第一<lb/>
太宗時親試進士以先進卷子者賜第一人及第孫何<lb/>
與李庶幾同在科塲皆有時名庶幾文思敏速而何苦<lb/>
思遲自謂必居其下會言事者上言舉子輕薄為文不<lb/>
求精理惟以敏速相誇因言庶幾與舉子於餅肆中作<lb/>
<pb n="KR3l0119_WYG_018-16a"/>
賦以一餅熟成一韻者為勝太宗聞之大怒是歳殿試<lb/>
庶幾最先進卷子遽叱出之由是何為第一此不謂之<lb/>
命乎<hi>歸田録</hi>
　　　亞夫角聲<lb/>
元祐四年夏王聖涂至河中與郡僚旅見提刑孫亞夫<lb/>
孫曰近日府中角聲不和應在太守時蒲資政方到未<lb/>
幾王震待制自同復鎮蒲七日丁母憂去至九月孫復<lb/>
曰角聲不和尤甚尋報蒲中行龍圖自襄移蒲十月到<lb/>
<pb n="KR3l0119_WYG_018-16b"/>
任明年春卒兹蓋禍福已定而形於聲音孫以審音而<lb/>
知之也<hi>澠水燕談</hi>
　　　士衡無失<lb/>
李士衡為館職使高麗一武人為副髙麗禮幣贈遺之<lb/>
物士衡皆不闗意一切委於副使時船底疎漏副使實<lb/>
士衡所得縑帛藉船底而以己物覆其上以避漏濕至<lb/>
海中遇大風船欲傾覆舟人大恐請盡棄所載不爾船<lb/>
重則難免副使倉皇悉取船中之物投之海中更不暇<lb/>
<pb n="KR3l0119_WYG_018-17a"/>
揀擇約投及半風息船定既而撿㸃所投皆副使之物<lb/>
士衡所得在船底一無所失得失之分人力豈能勝天<lb/>
哉錄之可以為姦巧小人之戒<hi>澠水燕談</hi>
　　　范客薦福<lb/>
范文正公鎮鄱陽有書生獻詩甚工范公禮之書生自<lb/>
言平生未甞一飽天下至寒餓者無在其右時盛習歐<lb/>
陽率更字薦福寺碑墨本值千錢文正為具紙打千本<lb/>
使售於京師紙墨已具一夕雷擊碎其碑故時人謂之<lb/>
<pb n="KR3l0119_WYG_018-17b"/>
語曰有客打碑來薦福無人騎鶴上揚州又窮措大詩<lb/>
曰一夕雷轟薦福碑<hi>冷齋夜話</hi>
　　　郭注求室<lb/>
韓魏公客郭注才甚美然求室則病行年五十未有室<lb/>
家魏公憐之百計賙恤為求婚將遂則其人必死公乃<lb/>
以侍兒賜之未及門而注死是殆與范公客同科也魏<lb/>
范功名富貴如泰山黄河日月所不能老而兩客乃爾<lb/>
謂非前定可乎<hi>同前</hi>
<pb n="KR3l0119_WYG_018-18a"/>
　　　呉僧寳鑑<lb/>
嘉祐之沈括之伯兄為衛尉丞有呉僧持一寳鑑云齋<lb/>
戒照之見前途吉凶伯兄如其言以水濡其鑑鑒不甚<lb/>
明髣髴見人衣緋而坐時伯兄為京寺丞衣緑無縁遽<lb/>
有緋衣不數月以英宗覃恩果賜緋後其僧來京師蔡<lb/>
景繁為御史甞照之見著貂蝉甚善不旬日攝官奉祠<lb/>
遂假貂蝉鑑之所卜固甚異何人之前定乃如此耶<hi>筆談</hi>
　　　列子力命<lb/>
<pb n="KR3l0119_WYG_018-18b"/>
力謂命曰若之功奚若我哉命曰汝奚功而欲比朕力<lb/>
曰壽夭窮達貴賤貧富我力之所能也命曰彭祖之智<lb/>
不出堯舜之上而壽八百顔淵之才不出衆人之下而<lb/>
壽三十二仲尼之德不出諸侯下而困於陳蔡商紂之<lb/>
行不出三仁上而居君位季札無爵於呉田常專有齊<lb/>
國夷齊餓於首陽季氏冨於展禽若是力之能奈何壽<lb/>
彼夭此窮聖達逆賤賢貴愚貧善冨惡耶力曰若是則<lb/>
我固無功乃命之所制也故注曰命者必然之理素定<lb/>
<pb n="KR3l0119_WYG_018-19a"/>
之分豈不信哉<hi>列子力命篇</hi>
　　　禹錫分定<lb/>
唐劉禹錫云道宣持律第一忽一日霹靂遶户外不絶<lb/>
宣曰我持律無所犯若有宿業則不知之乃褫三衣於<lb/>
户外恐有蛟螭憑焉衣出而聲不止宣視其十指甲有<lb/>
一㸃如油麻者在右手小指上疑之乃出於隔子空中<lb/>
一震而失半指黑㸃是蛟螭之藏處也禹錫云斯龍亦<lb/>
可謂善求避地之所矣而終猶不免則一切分定豈可<lb/>
<pb n="KR3l0119_WYG_018-19b"/>
逃乎<hi>嘉話録</hi>
　　　鄭珏吉凶<lb/>
鄭珏當唐昭宗時作相文章理道典贍華美小字十九<lb/>
郎應舉十九年方及第又第十九人至相亦十九年時<lb/>
皆異之頃歳眉陽有孫六文者妙於推歩甞謂畋曰一<lb/>
生吉凶須值三即變後如其言年十三有詩名二十三<lb/>
丁先考憂三十三值李順叛四十三校成都解五十三<lb/>
直太學講六十三改大理丞知泉州惠安縣七十三罷<lb/>
<pb n="KR3l0119_WYG_018-20a"/>
和議郡赴闕致仕八十三病革不死今又五年矣不知<lb/>
此去復何如也乃知禀形識於天地之間者固不可逃<lb/>
於數也<hi>李畋自述該聞集</hi>
　　　胡宿名言<lb/>
胡文恭公宿平生守道不以進退為意在文館二十餘<lb/>
年常語後進曰冨貴貧賤莫不有命士人當脩身俟時<lb/>
無為造物者所詘世以為名言<hi>澠水燕談</hi>
　　　東坡分定<lb/>
<pb n="KR3l0119_WYG_018-20b"/>
東坡居士甞曰吾無求於世矣所須二頃稻田以足饘<lb/>
粥耳而所至訪問終不可得豈吾道方艱難時無適而<lb/>
可耶抑人生自有定分雖一飽亦如功名冨貴不可輕<lb/>
得也<hi>毗陵集</hi>
　<lb/>
　<lb/>
　<lb/>
　分門古今𩔖事卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>分門古今𩔖事卷六</head> <lb/>
    <p>
<pb n="KR3l0119_WYG_006-1a"/>
欽定四庫全書<lb/>
　分門古今𩔖事卷六<lb/>
　　夢兆門上<lb/>
　　　吕錡射月<lb/>
魯成公十六年晉楚戰鄢陵晉吕錡夢射月中之退入<lb/>
于泥占之曰姬姓日也異姓月也必楚王也射而中之<lb/>
退入泥亦必死矣及戰錡射共王中目王召養由基與<lb/>
之兩矢使射吕錡中項伏弢以一矢反命嗚呼周禮春<lb/>
<pb n="KR3l0119_WYG_006-1b"/>
官大卜掌三夢之法即三代之夢或占而辨之也夏曰<lb/>
致夢商曰觭夢周曰咸陟致之言至也觭之言得也咸<lb/>
陟言皆得也謂神所至皆可得而占之也吕錡之夢固<lb/>
甚異而占之者不亦妙乎<hi>左傳</hi>
　　　穆子號牛<lb/>
穆子初去叔孫氏及庚宗遇婦人食而宿焉適齊娶國<lb/>
氏生孟丙仲壬夢天壓已弗勝顧而見人黑而上僂深<lb/>
目貑喙號之曰牛助余乃勝之旦而召其徒無之且曰<lb/>
<pb n="KR3l0119_WYG_006-2a"/>
志之及魯人召之不告而歸既立所宿庚宗婦人獻以<lb/>
雉曰余子長矣能奉雉而從我矣召而見之則所夢也<lb/>
未問其名號之曰牛曰唯遂以為豎有寵長使為政田<lb/>
於丘蕕遂遇疾焉豎牛曰夫子疾病不欲見人使寘饋<lb/>
于个而退弗進則置虚器命徹叔孫不食卒<hi>左傳</hi>
　　　公孫亡曹<lb/>
曹人或夢衆君子立于社官而謀亡曹曹叔振鐸請待<lb/>
公孫彊許之旦而求之曹無之戒其子曰我死爾聞公<lb/>
<pb n="KR3l0119_WYG_006-2b"/>
孫彊為政必去之及曹伯陽即位好畋弋曹鄙人公孫<lb/>
彊好弋且言畋弋之説悦之因訪政事説曹伯背晉而<lb/>
奸宋人伐之執曹伯陽殺之曹遂亡嗚呼曹伯陽之與<lb/>
叔孫豹禍由二人而皆徵發于夢豈非命已前定乃慿<lb/>
夢而效靈歟李蕭逺謂吉㓙成敗各以數至信矣<hi>左傳</hi>
　　　蔡茂三禾<lb/>
蔡茂字子禮河内懐人也仕建武中初在廣漢夢坐大<lb/>
殿極上有三穗禾茂跳取之得其中穗輒復失之以問<lb/>
<pb n="KR3l0119_WYG_006-3a"/>
主簿郭賀賀慶之曰大殿者宫府之形象也極而有禾<lb/>
人臣之上禄也取中穗即中台之位也於字禾失為秩<lb/>
雖曰失之乃所以得禄秩也衮職有闕君其補之旬月<lb/>
代戴涉為司徒乃辟賀為掾昔黄帝問岐伯曰夢者謂<lb/>
何岐伯之對以神氣發越精識感通有吉夢之殊祥而<lb/>
釋氏以四法判夢亦有善惡之先兆其意謂命已前定<lb/>
往往兆形於夢寐耳詎不信哉<hi>後漢</hi>
　　　王濬三刀<lb/>
<pb n="KR3l0119_WYG_006-3b"/>
王濬字士治𢎞農湖人為廣漢太守嘗夜夢懸三刀於<lb/>
卧床屋梁上須㬰又益一刀遂驚覺意甚惡之主簿李<lb/>
毅賀曰於文三刀為州字又益一者明府其臨益州乎<lb/>
及賊張洪殺益州刺史皇甫晏果遷益州刺史東坡詩<lb/>
有不羡三刀夢蜀都正謂此也<hi>晉史</hi>
　　　周勤晝寢<lb/>
賈充字公閭晉初伐吳時充屯項城軍中忽失充所在<lb/>
帳下都督周勤時方晝寢夢見百餘人録充引入一逕<lb/>
<pb n="KR3l0119_WYG_006-4a"/>
及覺聞失充乃出尋索覩一逕即所夢之道果見充至<lb/>
一府府公南面坐聲色甚厲責充曰吳寇當平汝方表<lb/>
斬張華何闇戇也終當使係嗣死於鍾虡之間大子斃<lb/>
於金酒之中小子困於枯木之下言畢遣還後少子賈<lb/>
謐與賈后謀敗果戮之西鍾下賈后服金酒而死賈午<lb/>
考竟用大杖皆如其言<hi>晉史</hi>
　　　周宣占騐<lb/>
周宣字孔和樂安人也妙於相夢為郡吏太守楊沛夢<lb/>
<pb n="KR3l0119_WYG_006-4b"/>
人曰八月一日曹公至與君杖飲以藥酒使宣占之時<lb/>
黄巾賊起宣曰杖以起弱藥以治病八月一日賊必除<lb/>
滅果然文帝問曰吾夢殿屋兩瓦墮地化為雙鴛鴦宣<lb/>
曰後宫當有暴死者帝曰吾詐卿耳宣曰夢者意也茍<lb/>
以形言便占吉㓙言畢黄門奏宫人相殺無㡬其餘效<lb/>
甚多具見本傳<hi>三國志</hi>
　　　陶侃天門<lb/>
陶侃嘗夢生八翼飛上天天門九重已登其八唯一門<lb/>
<pb n="KR3l0119_WYG_006-5a"/>
不得入閽者以杖擊之墜地折其左翼及寤左臂猶痛<lb/>
後位至八州都督潜有窺窬之心每思折翼之祥自抑<lb/>
而止<hi>晉史</hi>
　　　彦回蓍具<lb/>
禇彦回少時嘗夢人以卜蓍一具與之遂差其一至薨<lb/>
年果四十八<hi>南史</hi>
　　　慶之疋絹<lb/>
沈慶之嘗歳旦夢有人以兩疋絹與之謂曰此絹足度<lb/>
<pb n="KR3l0119_WYG_006-5b"/>
寤而謂人曰老人今年不免矣兩疋八十尺也足度無<lb/>
盈餘矣及薨果年八十嗚呼死生有命子夏嘗言之矣<lb/>
觀彦回慶之夢毫釐不差謂修短非前定可乎<hi>南史</hi>
　　　慶逺褥席<lb/>
桞慶逺字文和從父兄世隆嘗謂慶逺曰吾昔夢太尉<lb/>
以褥席見賜遂亞台司適又夢以吾褥席與汝汝必光<lb/>
我門族後慶逺果繼世隆焉<hi>南史</hi>
　　　伯玉腋翅<lb/>
<pb n="KR3l0119_WYG_006-6a"/>
荀伯玉廣陵人齊髙祖親待之嘗夢上廣陵城南樓上<lb/>
有二青衣小兒語伯玉云草中肅九五相追逐視城下<lb/>
人頭上皆有草泰始時又夢髙帝乗船在廣陵北渚兩<lb/>
腋下有翅不舒問何當舒曰却後三年伯玉夢中自謂<lb/>
呪師凢六唾呪之有龍出腋下翅皆舒還復歛元徽二<lb/>
年髙帝破桂陽五年廢蒼梧王謂伯玉曰卿夢今旦効<lb/>
矣<hi>南史</hi>
　　　吉瞻鹿皮<lb/>
<pb n="KR3l0119_WYG_006-6b"/>
吉士瞻字梁容馮翊人嘗夢得積鹿皮從而數之有十<lb/>
一領及覺喜曰鹿者禄也吾當居十一禄乎自其仕進<lb/>
所蒞已九及天監二年進西陽武昌二郡太守心甚惡<lb/>
之果遇疾卒于郡<hi>南史</hi>
　　　鮑泉朱衣<lb/>
鮑泉字潤岳侯景之亂被殺於江夏沈其屍於黄鵠磯<lb/>
初泉夢著朱衣行水上及死舉身帶血而沈於江悉如<lb/>
其夢夫夢之説多矣周官有六夢之辨洪範有三明之<lb/>
<pb n="KR3l0119_WYG_006-7a"/>
占周宣謂夢出於意衛玠謂夢有於因獨釋氏以四法<lb/>
判之有善惡先兆之證繇斯之説以驗吉瞻鮑泉之夢<lb/>
其理尤為殊勝矣<hi>南史</hi>
　　　豆盧名亭<lb/>
豆盧署本名輔貢貞元六年下第以文謁信安郡守鄭<lb/>
式瞻甚禮之謂曰子復姓不宜兩字名改之如何其夕<lb/>
夢一老人謂曰聞使君與子改名當四舉乃成後二十<lb/>
年在此為郡守因指郡隙地曰此可建亭臺既寤思之<lb/>
<pb n="KR3l0119_WYG_006-7b"/>
四者署也遂以為名既二年又下第為夢無證更二年<lb/>
果登第盖自更名後四舉也太和九年署自秘書少監<lb/>
為衢州刺史既周覽郡内得夢中所指隙地遂建一亭<lb/>
名徵夢亭命之前定灼灼如此躁進者鑒之可少抑焉<lb/>
　　　奚陟推案<lb/>
奚侍郎陟少年未從宦時夢與朝客二十餘人就一㕔<lb/>
喫茶時方甚熱陟東行首坐茶起西行自南而去二盌<lb/>
徐行不可得奚渇甚不堪乆忍俄有一吏走入肥大抱<lb/>
<pb n="KR3l0119_WYG_006-8a"/>
簿書近千餘帋以案置筆硯請判陟方熱又渇兼惡其<lb/>
肥忿之乗髙推其案曰且將去濃墨滿硯正中文書之<lb/>
上并吏人之面手足衣服無不沾汚及覺録之藏於巾<lb/>
笥後十五年為吏部侍郎時方以茶為上味日加修潔<lb/>
陟性素奢先為茶器一副餘人未之有也時正熱飡罷<lb/>
請同舍外郎就㕔茶㑹陟為主人西面首坐坐者二十<lb/>
餘人兩甌緩行又茶至揖客自西南面始雜以笑語其<lb/>
茶益遲陟先有痟疾加之熱甚茶不可待躁悶頗極逡<lb/>
<pb n="KR3l0119_WYG_006-8b"/>
巡一吏肥黑抱大文書兼筆硯滿面瀝汗陟忿惡之乃<lb/>
於堦上推曰且將去案倒正中令吏面上及簿書盡汚<lb/>
座客大笑陟方悟昔年之夢取記事驗之更無分毫之<lb/>
差嗟乎陟之貴為吏侍已先定於十五年前固無足怪<lb/>
而茶甌之行文案之推吏書之沾汚亦復皆有定數豈<lb/>
偶然哉因備録之以為世戒<hi>逸史</hi>
　　　杜牧改名<lb/>
杜牧之嘗於宰執求小儀不遂請小秋又不遂忽夢人<lb/>
<pb n="KR3l0119_WYG_006-9a"/>
謂曰辭春不及秋昆脚與皆頭後果得比部員外又嘗<lb/>
夢人謂之曰爾當改名為畢及覺牧之曰吾其死矣未<lb/>
㡬果卒<hi>金華子</hi>
　　　良弼獻詩<lb/>
李良弼故給事中防之子大中祥符二年應進士舉同<lb/>
學究及第授應天府司士給事知鄭州良弼將行夜宿<lb/>
中牟夢人持詩版獻之曰九霄丹詔三天近萬疊紅芳<lb/>
一旦開日月山川須問甲為君親到小蓬萊覺而白於<lb/>
<pb n="KR3l0119_WYG_006-9b"/>
父給事喜曰汝必有前程至鄭而别五年六月十九日<lb/>
良弼卒于應天府給事大悲痛夢之不誠也後張君房<lb/>
與給事同舟至應天且憩泊間細詰良弼卒殯之日月<lb/>
及葬地之所而繹之乃省其詩盖良弼丙戌生年二十<lb/>
七即詩首句云九霄丹詔三天近三九二十七夢時年<lb/>
二十五故云近也萬疊紅芳一旦開者萬葉之花一旦<lb/>
開盡即是向衰謝之意也日月山川須問甲者其年六<lb/>
月十九日甲寅乃其卒也殯是二十九日甲子𦵏于府<lb/>
<pb n="KR3l0119_WYG_006-10a"/>
東甲地此是日月山川須問甲也六月又天徳月徳俱<lb/>
在甲為君親到小蓬萊乃虚無寂寞之所也給事澘然<lb/>
曰是矣以此知死生日月皆有前定欲逭得乎哉<hi>脞説</hi>
　　　范公捧詩<lb/>
范仁恕字超光盧質辟為同州錄事㕘軍經蒲津浮梁<lb/>
有釣師鬻一大魚鱗鬛頗異乃市而放之河流一夕夢<lb/>
驛舍中㕔西俱變為水有朱衣人自水中出捧詩一首<lb/>
以獻云感公脱蒲津之厄惟公富貴夀考固已前定更<lb/>
<pb n="KR3l0119_WYG_006-10b"/>
不敢言今報公他日之事詩云欄馬遇孫陽超光力自<lb/>
强北林花正發西江彩筆香萬彚須經手千年事更長<lb/>
感君施大惠從此佐吾皇後果為先主辟入蜀孟氏據<lb/>
兩川自御史中丞拜左僕射平章事凡十六年在位授<lb/>
太子太保致仕夀八十七歳<hi>脞説</hi>
　　　蜀主竹簽<lb/>
廣政末年蜀主夜夢一神人問何人曰臣監饌來日常<lb/>
饌餬餅中有一小竹簽恐不顧食之有悞聖躬明日進<lb/>
<pb n="KR3l0119_WYG_006-11a"/>
食果於餅中尋得一小竹簽甚異之餅司以神告免戮<lb/>
至明年又夢前神問有何事但云神來辭再詰不答乃<lb/>
拜而去至明年國亡嗚呼一餅之食一簽之悮猶有前<lb/>
定神得而知之况興亡者乎<hi>成都廣記</hi>
　　　之遴折臂<lb/>
劉之遴嘗寓居南郡忽夢前太守𡊮彖謂曰卿後當為<lb/>
折臂太守即居此中之遴後牛奔墮車折臂歎曰豈黥<lb/>
而王者乎後果再為此郡<hi>南史</hi>
<pb n="KR3l0119_WYG_006-11b"/>
　　　鴻漸相位<lb/>
杜鵬舉父嘗夢一大碑云宰相題名碑因問守者有姓<lb/>
杜人否曰唯有二人其名皆從鳥於是名其子為鵬舉<lb/>
又謂之曰汝為相則世世名子皆從鳥後生子以鴻漸<lb/>
名之果繼登相位焉<hi>唐宋遺史</hi>
　　　羣玉仙籍<lb/>
進士牛益萊州人一日出東都門息栁隂下俄然困怠<lb/>
夢至一處髙門大第若宫觀狀一吏云此羣玉宫也載<lb/>
<pb n="KR3l0119_WYG_006-12a"/>
神仙名籍少𨕖有乗馬而至者乃故人吕内翰臻謂益<lb/>
曰吾掌此宫令子一見以消罪戾益執公帶而入見大<lb/>
殿殿上皆大碑蒙以綘紗公命益立砌下公升殿舉紗<lb/>
益望之見白玉為碑朱書字其上有大字云中洲天仙<lb/>
籍其次皆姓名益惟識數人所識者乃丞相蘇易簡丞<lb/>
相李迪尚書余靖龍圖何中立而已公下殿與益坐一<lb/>
小室益曰天仙之詳可得聞乎公曰自有次序真人而<lb/>
上非子可知也道君次真人天仙次道君地仙次天仙<lb/>
<pb n="KR3l0119_WYG_006-12b"/>
水仙次地仙地上主者次水仙率皆立功行進補方遞<lb/>
升仙階益曰所見者皆當世公卿何也公曰今世之守<lb/>
令亦異於常况公相登金門上玉堂日與天子謨道者<lb/>
乎此固非常人能至益曰今見居世之卿相皆仙乎公<lb/>
曰十中七八益曰諸公出入廊廟髙卧伊洛國之故老豈<lb/>
其仙也公曰真仙者皆玉臺真人况有夀年九十三歳方<lb/>
還崑府益曰公今何職公曰吾更三百年方補地上主<lb/>
者益曰主者是何官公曰今之掌五岳四瀆名山大川<lb/>
<pb n="KR3l0119_WYG_006-13a"/>
者也公曰子可歸矣命一吏送之益俄而覺身在古栁<lb/>
下夜已一更傍有巡卒守之曰子病乎何故如此益不<lb/>
告之遂宿都門外邸明日為詩題壁而去詩曰須信出<lb/>
塵事分明在目前㡬多浮世客俱被利名牽益嘗與人<lb/>
語此其詩至今猶存焉<hi>青瑣</hi>
　　　孟震附尾<lb/>
鄆州孟震已殿試將唱名夢與衆人欲度水無舟一馬<lb/>
涉過震將附尾有人止之見攀而過者三十餘人又一<lb/>
<pb n="KR3l0119_WYG_006-13b"/>
馬過震乃附尾而濟焉明日賜第榜首馮京又三十餘<lb/>
人有馮直方次乃及震焉<hi>幕府燕閒録</hi>
　　　吳淑丹陽<lb/>
吳淑未冠時其先人為潤州書記時嚴續相公作鎮書<lb/>
記宅在子城西門一夜夢兩過門外有頃嚴相䇿杖躡<lb/>
履淑隨之忽顧謂曰與汝丹陽尉寤而志之明年東海<lb/>
徐鉉解淑淑登第因以女妻之淑欲求都下一官徐鉉<lb/>
時在中書謂曰已𨕖得一縣可二百里内淑思之曰得<lb/>
<pb n="KR3l0119_WYG_006-14a"/>
非丹陽乎及領官果如所夢云<hi>秘閣閒談</hi>
　　　思道㸃閲<lb/>
員外郎阮思道在江南圍城中夢與官員數千百人為<lb/>
官府㸃閲首唱曰舒雅雅應喏即過次曰陳淨淨次阮<lb/>
思道思道趨過更呼問曰姓阮為是苑思道否對曰阮<lb/>
其人曰疑是苑但過但過時城已危思道以為必不得<lb/>
免冥司閲鬼籍而已在其中也及昇州平後各官以次<lb/>
朝見先命殿前楊公閲名初呼雅次呼淨次呼思道既<lb/>
<pb n="KR3l0119_WYG_006-14b"/>
過復問姓阮為是苑思道耶對曰阮也楊曰疑是大苑<lb/>
但過因怳然憶所夢一一符合噫行止語黙信有前定<lb/>
何阮君之夢若是之異乎<hi>同前</hi>
　　　丘旭定分<lb/>
丘旭江南人進士登第累任州縣後秘監李至奏舉為<lb/>
秘閣官辭之乃得臨淮令嘗見天淑有徒勞之歎吳曰<lb/>
向李秘閣舉君君何不欲旭曰誠悔之然亦有定分旭<lb/>
在江東夢至一處滿目是山指一山問人云此何山曰<lb/>
<pb n="KR3l0119_WYG_006-15a"/>
雲臺山及歸朝除閬州蒼溪令羣山滿目指其一大山<lb/>
問縣人乃云是雲臺山又嘗夢為淮泗官上木杪看水<lb/>
比至臨淮果大水乗舟從木杪過豈非前定乎由是言<lb/>
之非人事明矣<hi>同前</hi>
　　　虚已賜緋<lb/>
李虛已為遂州通判時太宗勤政急於至治知通皆給<lb/>
紙為厯以書一任課績罷日考能否以黜陟至是紙自<lb/>
内出以天詞戒勵敦勉之御翰親題卷首已賜數人矣<lb/>
<pb n="KR3l0119_WYG_006-15b"/>
至虚已受賜乃為詩二十韻以謝上善之召賜章服仍<lb/>
賜錢五十萬初虚已進詩而未被召往詣殿中侍御史<lb/>
陳矜矜曰昨夜夢與君坐談謂君曰今日見君明日君<lb/>
當賜緋今見君正如昨夢中豈明日賜緋乎虚已不以<lb/>
進詩告但曰豈敢望至明日果有是命然形於他人之<lb/>
夢何耶<hi>同前</hi>
　　　沈昶鄂字<lb/>
沈昶者其父為兩浙大將昶好學能詩尤工筆札精篆<lb/>
<pb n="KR3l0119_WYG_006-16a"/>
法而困於下位侍御史龔頴丁母憂與昶常往還一介夢<lb/>
門上書一鄂字而從四口明日以語頴皆未曉其故後<lb/>
轉運使以昶勤幹移監鄂州酒稅及入州門見上題鄂<lb/>
字從四口一如夢中所書盖陽氷篆也初昶在漢陽又<lb/>
夢着靴履水而過登岸入府署見漢陽監軍鄭文寳在<lb/>
後問文寳曰君自何所來對曰自武磯來及是昶渡江<lb/>
州中官吏皆江際迎接昶乃著靴入船及入州見廊廡<lb/>
一如所夢文寳時為武磯巡檢以公事至州昶不知之<lb/>
<pb n="KR3l0119_WYG_006-16b"/>
問其所自乃云武磯來其符合如此信知動靜語黙皆<lb/>
前定也<hi>同前</hi>
　　　李迪玉魚<lb/>
李迪徳宗時為司勲郎中一日朝歸馬上昏昏如醉入<lb/>
宅謂其夫人曰適夢見二黄衫人引至一户欲入有人<lb/>
曰未要來須待玉魚符下乃醒焉何也後入朝朝堂地<lb/>
無纎埃忽見玉魚一光瑩奪目遽取之歸殊忘玉魚符<lb/>
之事其夫人見之頗省前事潜不樂果數日而逝死生<lb/>
<pb n="KR3l0119_WYG_006-17a"/>
已定烏可逭哉<hi>戎幕閒談</hi>
　　　馮僎方響<lb/>
馮僎即尚書謐之子也舉進士藉藉有聲一夕夢登崇<lb/>
孝寺幡刹極髙處打方響時有徐文幼能圓夢乃往詢<lb/>
之徐曰雖有髙聲須至下地洎春闈而僎乃登第於韓<lb/>
熙載榜下或以責徐徐曰後當有應果放榜數日中書<lb/>
奏主司取士不當乃追榜御試僎覆落乃髙聲下第之<lb/>
應也<hi>南唐近事</hi>
<pb n="KR3l0119_WYG_006-17b"/>
　　　程貟鷄行<lb/>
程貟舉進士將逼試夢烏衣告曰君與王倫廖衢陳立<lb/>
張沅同及第貟喜馳馬省門見楊遂張觀曽顗立門内<lb/>
而已乃逐鷄行遂悵然而覺是年考功張佖權知貢舉<lb/>
果放楊遂等三人而貟輩不應既夏内降御札尚慮遺<lb/>
賢命張洎就中書重定詩賦務在精選洎果取貟等五<lb/>
人附來春别榜及第明年歳在癸酉鷄行之應也異哉<lb/>
異哉<hi>南唐近事</hi>
<pb n="KR3l0119_WYG_006-18a"/>
　　　徵古太守<lb/>
李徵古宜春人少貧賤嘗宿司郡潘張史家潘妻夢門<lb/>
前衙儀甚盛云太守在此既見乃寓宿秀才也覺而言<lb/>
於潘遂厚待之李至京既及第不二十年自樞宻副使<lb/>
除本州刺史離闕日元宗賜内酒二百瓶既入宜春界<lb/>
徧賜耆舊親知為政公嚴壁立千仭惟馳車迎潘嫗延<lb/>
留數月以銀五百兩贈報亦一代之竒異也<hi>南唐近事</hi>
　<lb/>
<pb n="KR3l0119_WYG_006-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　分門古今𩔖事卷六<lb/>
</p>
<p>
</p>
  </div>
</body>
</text>
</TEI>
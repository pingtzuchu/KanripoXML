<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>分門古今𩔖事卷二</head> <lb/>
    <p>
<pb n="KR3l0119_WYG_002-1a"/>
欽定四庫全書<lb/>
　分門古今𩔖事卷二<lb/>
　　帝王運兆門下<lb/>
　　　髙祖天啓<lb/>
隋開皇末有老翁謂唐髙祖狀貌甚異曰隋氏將絶李<lb/>
氏將興天之所命將在君也髙祖惕然拒之翁曰既為<lb/>
神所授寧用爾耶但在丹丘子之後帝曰丹丘謂誰翁<lb/>
曰公之道侣但公不知耳天之所啓神器所屬必在二<lb/>
<pb n="KR3l0119_WYG_002-1b"/>
人彼若無意公自得之帝問安在曰鄠杜間隱居帝乃<lb/>
詣焉既見貌若氷雪隱几持頥塊然自處遽曰吾久厭<lb/>
濁世汝羶於時者顯晦既殊幸無見忌帝愕而謝因啓<lb/>
曰隋氏將亡已有神告當天禄者其在我宗僕宿叶𠖇<lb/>
徵謂鍾大運切知先生之道亦契天人之兆夫兩不相<lb/>
下必將决雌雄於鋒刄衒智力於權謀深恐中原久罹<lb/>
劉項之患是來實有心焉欲濟斯人於塗炭耳殊不知<lb/>
先生弃唐虞之揖遜躡巢許之遐蹤僕所謂醯鷄夏虫<lb/>
<pb n="KR3l0119_WYG_002-2a"/>
未足以窺大道也先生頷之帝復進曰天下之廣豈一<lb/>
心一慮所能周僕視前代之理亂在輔佐得其人耳茍<lb/>
非伊周臯䕫之徒秦漢以還皆瑣瑣常材不足數今先<lb/>
生尚不屈堯舜之位固蔑視伊臯矣一言可致昌運得<lb/>
無誨我乎先生曰功業隨時不可妄致廢興有數非人<lb/>
力所造且非吾之所知也訖不對帝還後再訪之則其<lb/>
室已墟矣髙祖遂有天下<hi>神告録</hi>
　　　太宗書生<lb/>
<pb n="KR3l0119_WYG_002-2b"/>
太宗生方四歳有書生謁髙祖曰公在相法貴人也必<lb/>
有貴子及見太宗曰龍鳯之姿天日之表其年㡬冠必<lb/>
能濟世安民書生已去使人追之不知所往因以為神<lb/>
乃採其語名之曰世民焉<hi>唐史</hi>
　　　中宗抛石<lb/>
唐中宗廢處房陵仰天而歎因抛一石于空中而祝之<lb/>
曰我後帝者此石不落其石遂為桑枝格住至今猶存<lb/>
常有人渡水拾得古鏡進之帝照面鏡中人忽語曰即<lb/>
<pb n="KR3l0119_WYG_002-3a"/>
作天子未浹旬復帝位<hi>獨異志</hi>
　　　天后知命<lb/>
唐武三思已封王后欲立之晚歳獲一妓曰綺娘有出<lb/>
世色三思寵以專房情意大惑欲詫於人乃置酒㑹公<lb/>
卿莫不畢至惟狄梁公託疾不往酒行命綺娘佐酒清<lb/>
歌艶舞妙絶一時魏元忠有詩曰傾國精神掌上身迴<lb/>
風驚雪上香裀須㬰舞徹霓裳曲騃却髙堂滿座人拾<lb/>
遺蘇琨和之曰紫府開罇召衆賔更令妖艶舞紅裀曲<lb/>
<pb n="KR3l0119_WYG_002-3b"/>
終獨向筵前立滿眼春光射主人三思大喜惟恨梁公<lb/>
不至謂其客曰何薄我哉吾欲致之死地易若反掌客<lb/>
乃告公曰公為社稷計何不外柔順以接之而欲為兇<lb/>
小所圖乎公然之異日三思復開宴衆客未至公先往<lb/>
謝三思曰嚮以薄命恨不得見麗人今日先至願一見<lb/>
之三思喜笑令人召綺娘小僕曰不見矣三命三返皆<lb/>
曰杳不可見三思色變自入求之至於小閣中聞有異<lb/>
香俯而聽之乃綺娘其聲細如嬰兒而分明可辨三思<lb/>
<pb n="KR3l0119_WYG_002-4a"/>
大驚曰何至此也綺娘曰我非人也乃上天花月之妖<lb/>
帝遣我來奉笑言亦欲蕩公之心爾天方眷李氏他姓<lb/>
不可當願公無異志則終保富貴不然武氏無遺𩔖狄<lb/>
公時之正人我不敢見安李氏者必狄也遂寂不聞耗<lb/>
三思出曰綺娘異疾不可見是日三思曲意迎接梁公<lb/>
㑹罷密以此事聞天后后知天命已定不可强求不久<lb/>
迎廬陵王囬闕矣<hi>甘澤謡</hi>
　　　睿宗金牛<lb/>
<pb n="KR3l0119_WYG_002-4b"/>
唐睿宗在藩邸有蝸涎成天子字在寢室之壁心懼之<lb/>
以泥塗去數日復如舊如是者三及即位鑄金銀蝸牛<lb/>
數百枚於功徳前供養亦有琢玉為之者後人時有得<lb/>
之焉<hi>酉陽雜爼</hi>
　　　憲宗龍木<lb/>
元和時内給事張維則自新羅使回於海上洲島間遇<lb/>
神仙遺一玉函中有金龜玉印龜五寸上負黄金玉印<lb/>
方一寸八分其篆文曰鳯芝龍木受命無疆維則具進<lb/>
<pb n="KR3l0119_WYG_002-5a"/>
是年寢殿前連理生靈芝二株宛如龍形上曰鳯芝龍<lb/>
木豈無騐乎<hi>酉陽雜爼</hi>
　　　得寳改元<lb/>
開元末𢎞農古函谷闗得寳符白石赤文成桒字識者<lb/>
解之云桑者四十八所以示明皇御厯之數及帝幸蜀<lb/>
之歳果四十八得寶之年改元天寶初帝幸東都因秋<lb/>
霽與一行師共登天宫寺閣臨眺久之遐顧悽然歎謂<lb/>
一行曰吾甲子得終無患乎一行曰陛下幸萬里聖祚<lb/>
<pb n="KR3l0119_WYG_002-5b"/>
無疆及西狩至成都前望大橋上舉鞭問左右是橋何<lb/>
名節度使崔圓進曰萬里橋上歎曰一行之言今果符<lb/>
吾無憂矣<hi>松忩録及開元傳信記</hi>
　　　叱像占年<lb/>
唐初有神像用金製傳云周隋間術士鎔範成之天后<lb/>
命置宫中扄其殿宇甚嚴𤣥宗啟而觀焉時肅宗在東<lb/>
宫代宗尚稚俱侍上上問力士此像有何異力士曰前<lb/>
代所製可以占在位之年其法當厲而叱之儻年永則<lb/>
<pb n="KR3l0119_WYG_002-6a"/>
其像揺震不然一撼而止上即嚴呵之其像若甚懼揺<lb/>
震移時仆于地上喜笑言誠如説我為天子㡬何時力<lb/>
士拜賀上命太子叱之其像微震命皇孫叱焉亦動揺<lb/>
久之其後明皇在位四十八載肅宗在位六年代宗在<lb/>
位十九年盡契其占天命素定惟神得而知之雖郟鄏<lb/>
之卜不是過也<hi>宣室志</hi>
　　　岧郎似我<lb/>
徳宗降誕三日𤣥宗觀之肅代二宗以次侍保母襁褓<lb/>
<pb n="KR3l0119_WYG_002-6b"/>
徳宗來呈色不白晳龍體不舒肅代不悦以手自下遞<lb/>
傳呈上明皇一顧曰真我兒也謂肅宗曰汝不及他又<lb/>
謂代宗曰汝亦不及他髣髴似我後在位二十七年肅<lb/>
代真不及也明皇幸蜀至中路曰岧郎亦一度到此來<lb/>
及後德宗幸梁乃應其騐豈非天命前定不可力改故<lb/>
明皇先知之審而終不得免耶<hi>注闕</hi>
　　　一行當歸<lb/>
一行師欲歸寂留物一封令弟子進帝發而視之乃蜀<lb/>
<pb n="KR3l0119_WYG_002-7a"/>
當歸也初不喻其㫖及幸蜀囬乃知微意深歎異之其<lb/>
事與羅公逺無異以此知行止自有前定豈人力哉<hi>開元</hi>
<hi>記</hi>
　　　佐卿留箭<lb/>
明皇天寳十三載重陽獵于沙苑見雲間孤鶴上御弧<lb/>
矢一發而中鶴帶箭西南而逝益州去城十五里有明<lb/>
月觀觀東第一院最為幽絶每有青城道士徐佐卿一<lb/>
歳三四至甚為道流傾仰一日忽自外來曰吾行山中<lb/>
<pb n="KR3l0119_WYG_002-7b"/>
為流矢所中此箭非人間所有留之壁上後年箭主到<lb/>
此當付之仍記云留箭之時則十三載九月九日後明<lb/>
皇幸蜀偶至斯觀見所掛箭取而翫之葢御箭也究其<lb/>
題乃沙苑飜飛當日集此上大竒之因歎其幸蜀之兆<lb/>
已定于此其事與一行當歸及萬里之䜟相符合焉<hi>薛用</hi>
<hi>弱集異記</hi>
　　　審音知變<lb/>
明皇一日聞奏霓裳曲不樂取筆記之於前殿之楹髙<lb/>
<pb n="KR3l0119_WYG_002-8a"/>
力士乗間請之帝曰朕所記殿柱半月後當有叛者朕<lb/>
聽樂知之夫五音克諧無相奪倫早來之音宫聲弛而<lb/>
商聲重角聲散徴聲廢羽聲漓宫弛者君弱也商重者<lb/>
臣强也角為民而散則流徵為事而廢則亂羽為物而<lb/>
漓則浮又商音焦焦者灰之象其應主兵吾憂邊臣將<lb/>
叛天下將亂主弱而臣强也帝又取蓍布卦得離曰重<lb/>
離二明相繼上離白虎下離青龍白虎道路神皆西方<lb/>
之物吾將西遊矣後一日帝幸虢國夫人第貴妃曰妾<lb/>
<pb n="KR3l0119_WYG_002-8b"/>
昨夢與帝遊驪山方食火發驛旁大木千株皆焚帝遂<lb/>
跨一白龍去如飛妾跨一黑龍甚緩叱之見一物青面<lb/>
鞭龍數下龍觸一峰而堕妾亦沈一小室青面曰某此<lb/>
峰神也妃子合居此俄一騎曰帝命妃子受益州牧蠶<lb/>
元后仍賜絲百鎰遂覺不知是何祥也後漁陽叛書至<lb/>
帝果西幸至馬嵬六軍不進以誅楊國忠為名合門少<lb/>
長皆為兵所殺軍尚未進曰禍胎尚在遂賜貴妃死於<lb/>
古佛廟以帛縊之陳尸寺門既解帛而氣復來遂再縊<lb/>
<pb n="KR3l0119_WYG_002-9a"/>
之乃絶前次安平驛帝曰樂音與妃子之夢皆應矣驪<lb/>
與離同音驛與易同音易旁木楊字也俱焚乃滅族之<lb/>
象也吾跨白龍乃西遊耳彼跨黑龍隂暗之象龍堕沈<lb/>
於一室乃古寺之應峰神乃山鬼一騎為馬馬嵬是矣<lb/>
益州牧蠶蠶必有絲絲而加益縊字也仍賜百鎰再縊<lb/>
而後絶也略無差誤信夢之前定如此後肅宗即位靈<lb/>
武非重離之應乎帝曰重明乃一家事吾家失之吾家<lb/>
得之又何憾然則帝王興衰豈偶然哉<hi>成都廣記</hi>
<pb n="KR3l0119_WYG_002-9b"/>
　　　遇神為備<lb/>
天寶末崔圓在益州暮春上已與賔客將校數十百人<lb/>
具舟檝遊于江都人縱觀如堵是日風色恬和波流靜<lb/>
謐初宴作樂賔從肅然忽聞下流數十里絲竹競奏笑<lb/>
語喧然風水傳送如咫尺須㬰漸近樓船百艘塞江而<lb/>
上皆以錦繡為㠶金玉飾舟旄纛葢傘旌旗戈㦸繽紛<lb/>
照耀中有朱紫十數人綺羅妓女凡百許飲酒奏樂獻<lb/>
酬他舟則列從官武士五六千人持兵戒嚴泝㳂中流<lb/>
<pb n="KR3l0119_WYG_002-10a"/>
良乆而退圓即令訪問隨行數里近舟舟中方言曰天<lb/>
子將幸巴劔蜀中諸望神祗遷移避駕幸無深怪圓駭<lb/>
愕罷㑹時朝廷無事自此前為其備明年西狩圓應猝<lb/>
無闕矣<hi>成都廣記</hi>
　　　武宗改名<lb/>
唐㑹昌末年武宗忽改御名為火下火及宣宗乃以光<lb/>
王龍飛古文光字實從火焉噫先兆之明若是豈偶然<lb/>
哉<hi>貞陵十七事</hi>
<pb n="KR3l0119_WYG_002-10b"/>
　　　宣宗符夢<lb/>
太子賔客盧真有猶子為桑門㑹昌中沙汰歸俗以䕃<lb/>
補光王府㕘軍一日夢前師至其家盧告以官卑屑屑<lb/>
常思再披緇褐師曰像教興復非晩矣語未竟俄見日<lb/>
月旌旗千乗萬騎言迎光王即皇帝位未㡬武宗崩帝<lb/>
果即位竟符其夢<hi>宣室志</hi>
　　　普王履位<lb/>
唐李蔚知廣陵日時咸通十二年也有女僧二人至普<lb/>
<pb n="KR3l0119_WYG_002-11a"/>
光寺忽如風狂云後二年國有更變此寺大聖和尚當<lb/>
履寶位循廊喧叫齊上峻塔投身而下遂不救至十四<lb/>
年八月乃僖宗即位葢普王也<hi>唐闕史</hi>
　　　潞王當帝<lb/>
清泰初在岐陽有判官姓何者忽暴卒云使者抅入𠖇<lb/>
間隂君曰汝無他過今放還與吾言於潞王來年三月<lb/>
當帝天下言訖引出乃甦欲白其事左右以為妖月餘<lb/>
又暴卒隂君責之何故不達吾教徐曰放去可速導吾<lb/>
<pb n="KR3l0119_WYG_002-11b"/>
言仍請畫吾形及地藏菩薩像何退見簿書雜亂問之<lb/>
使者曰此是朝代將變升降去留將來之官爵耳及再<lb/>
活託以詞訟見王宻白之王黙遣去來春果下詔攻岐<lb/>
陽何知其必驗至三月而何之言毫髮不差清泰即位<lb/>
擢何天興令固知㝠數前定人力豈得而遏之也哉<hi>王氏</hi>
<hi>見聞</hi>
　　　周宗遇僧<lb/>
世宗南征得六合僧善知人言世宗數事若合符契又<lb/>
<pb n="KR3l0119_WYG_002-12a"/>
曰陛下得三十年帝大悦賜紫袍師號又賜皇建院居<lb/>
之即太祖龍潜之舊宅也及世宗即世人咸以為謬後<lb/>
幼主遜位方騐三十年者乃三主十年也帝王世數非<lb/>
前定乎<hi>紀異録</hi>
　　　石晉墜石<lb/>
長興中雲州雷震一物墜地視之有一石如拳自契丹<lb/>
界走至太原馮延贇得之覺其中有物遂椎破之復有<lb/>
一石莫之測也後晉祖鎮并門不受清泰命潜引契丹<lb/>
<pb n="KR3l0119_WYG_002-12b"/>
為援清泰命張生鐵討之時人謡云生鐵打石頭直待<lb/>
圓即休未㡬契丹破生鐵兵耶律徳光乃曰我聞中國<lb/>
有推背圖欲一見之及視之至一挺墨處曰此碑也碑<lb/>
非石不立乃立晉祖以兵送入洛陽及帝東遷汴州乃<lb/>
改為東京一依梁朝故事洎少帝而晉氏滅即石中有<lb/>
石兩朝之應也其石後在太原維摩院功徳堂<hi>紀異録</hi>
　　　梁祖嗜鷄<lb/>
天福元年秋汴州衙前馮章請假往宋州省親十日既<lb/>
<pb n="KR3l0119_WYG_002-13a"/>
滿過八日方叅朱全忠遣王鎰責之章曰某八日前忽<lb/>
暴死再活初到㝠司見判官叱云馮章未合死有十五<lb/>
年禄命可急放還乃令紫衣吏一人引入别城城中有<lb/>
五大殿第一題額曰河東李克用某窻間窺之見黑龍<lb/>
一目第二曰蜀城皇帝王氏窺見一白兔坐金床女監<lb/>
十人立于右第三曰岐陽節度李茂貞窺見短小一紫<lb/>
衣人憑小玉几而坐第四曰梁王朱氏窺見一小青窠<lb/>
虎鐡繩縛住中前有鷄肉一盤吏指曰此朱温也又曰<lb/>
<pb n="KR3l0119_WYG_002-13b"/>
五殿英豪勇猛惟朱温不得善死第五小殿曰楚王楊<lb/>
氏吏曰河東大王是獨眼龍好富貴子孫三世承之歳<lb/>
在丁夘必死蜀王但自守一隅又奉三教八年當即帝<lb/>
位岐陽極有福夀而無後楚王江湖得志梁王滅于申<lb/>
酉汝慎勿泄只與王鎰言之某乃出寤其後一一如章<lb/>
言梁祖平生嗜鷄日凡再食前有鷄肉之應也由是知<lb/>
人之嗜好飲食皆有前定况運兆興衰乎<hi>洞㣲志</hi>
　　　太元遇仙<lb/>
<pb n="KR3l0119_WYG_002-14a"/>
天復中有李太元者蜀人也慕道遊靈山至一處田種<lb/>
紫芝遂摘餌之行至一門有青童出曰彼何人而至此<lb/>
丈人洞府乃入報引至堦前禮丈人遂令坐之堦下飲<lb/>
以玉杯俄有道士至其狀𩔖王先主丈人與執手上堂<lb/>
坐定道士泣曰余之子孫不久受禍後唐將覇昨告上<lb/>
帝帝云已定不可免矣又有大將軍十餘人引一少年<lb/>
衣黄衣太元視之乃後主也又一女子年五十許拜訖道<lb/>
士訶責令送天獄丈人曰算猶未盡乃止既去命玉女送<lb/>
<pb n="KR3l0119_WYG_002-14b"/>
太元汎舟去太元拜辭問玉女前老道士與後主何事玉<lb/>
女曰道士為蜀先主今見子孫不乆國破頓追魂爽歸洞<lb/>
子到世間當自細知後一年乃咸康乙酉興聖太子入蜀<lb/>
後主遂降唐乃知國主非凡人所為國祚興亡必由天數<lb/>
王命論謂神器有命不可以智力求其斯之謂歟<hi>賔仙傳</hi>
　　　楊勛吟詩<lb/>
楊勛者前蜀後主乾徳中世號楊僕射不知何處人變<lb/>
化無常為後主召羣仙於薰風殿刑部侍郎潘嬌奏其<lb/>
<pb n="KR3l0119_WYG_002-15a"/>
妖怪帝命武士於西市戮之隨刃化為草人未至行法<lb/>
處僕射吟詩曰聖主何曽識仲都可憐社稷在須臾市<lb/>
西便是神仙窟何必乗楂汎五湖其年冬後主失國果如<lb/>
其言此亦可以知興廢之有前定也<hi>賓仙傳</hi>
　　　聖宗征劉<lb/>
陳摶字圖南太宗召至京師見於延英殿時太平興國<lb/>
初上欲親征河東先生諌止之約更四年方可取㑹軍<lb/>
已興上不以其言為然命寢於御園兵果不利而還後<lb/>
<pb n="KR3l0119_WYG_002-15b"/>
王師再舉果執劉繼先平并州信乎興衰前定神仙得<lb/>
而知之也<hi>陳摶傳</hi>
　　　譙開遇仙<lb/>
譙開於丙午年三月二日夜其家人覺外門扇若有物<lb/>
觸動者燭而闢之則一老叟布裘赭色方醉熟睡因呼<lb/>
使起曰恐警夜者誤以汝為盜可速去叟起去獨言曰<lb/>
明年正月聖人出開以為醉言耳女僕曰地上有一燒<lb/>
餅一帖藥急令逐而歸之已無見又親逐而索之亦不<lb/>
<pb n="KR3l0119_WYG_002-16a"/>
獲明日以問諸人則皆曰無是叟也文與可學士聞之<lb/>
取其餅藥明年神宗即位噫聖人之出固神仙所前知<lb/>
乎開性簡靜讀書治氣屢逢異人多閒遊大慈寺文與<lb/>
可呼為大慈仙<hi>澠水燕談</hi>
　　　陳摶睨趙<lb/>
祖宗潜耀日與趙韓王普遊長安市時陳摶乗一衛遇<lb/>
之下驢大笑巾簮㡬墜左手握聖祖右手挽聖宗曰可<lb/>
相從市飲乎祖宗曰與趙學究三人並遊可當同之陳<lb/>
<pb n="KR3l0119_WYG_002-16b"/>
睥睨韓王甚久徐曰也得也得非渠不可預此席既入<lb/>
酒舍韓王足疲偶坐席左陳怒曰紫微帝垣一小星輙<lb/>
據上次可乎叱之使居席右後祖宗龍飛韓王乃為佐<lb/>
命李蕭逺曰運之將隆必生聖明之君必有忠賢之臣<lb/>
其相遇也不求而自合又曰授之者天也告之者神也<lb/>
成之者運也其斯之謂歟<hi>朝野雜録</hi>
　　　仲明天數<lb/>
周仲明偽蜀時人趙季良常宻問孟先主夀仲明曰上<lb/>
<pb n="KR3l0119_WYG_002-17a"/>
合為真主食蜀中二十年禄既登九五於夀無益季良<lb/>
曰可為金縢乎曰天數也非人力可為季良又問子孫<lb/>
運數如何曰二紀外有真人出天下一統矣季良黙然<lb/>
後二十六日先主薨初有丐者自號醋頭手攜一燈檠<lb/>
無足所至處呼曰不得登登便倒至是人始知其應<hi>成都</hi>
<hi>廣記</hi>
　　　王白術數<lb/>
太祖收晉水浸河東之年晉危甚使偽命殿直程再榮<lb/>
<pb n="KR3l0119_WYG_002-17b"/>
求救於契丹至西樓而遇契丹宣徽使王白白深於術<lb/>
數謂再榮曰晉必無患南兵五月十七日當囬晉次日<lb/>
必大濟後十年晉乃破破即掃地矣非惟晉破而契丹<lb/>
亦衰仍扶困却犯中原飲馬黄河而返又曰晉破二十<lb/>
年後契丹微弱㡬無遺種子但記之是年王師果不克<lb/>
晉後十年正當太平興國四年乃平晉壘太宗征漁陽<lb/>
旋丙戌嵗命曹彬伐燕不利冬遼乗勝抵黄河而退王<lb/>
白扶困之言騐于此矣興廢之數固有前定何王白之<lb/>
<pb n="KR3l0119_WYG_002-18a"/>
術其妙如此耶<hi>朝野雜録</hi>
　　　一殿三天子<lb/>
肅宗在東宫為李林甫所讒髪皆斑白常早朝上見之<lb/>
愀然遂幸太子宫庭宇不掃樂器生塵上為之動色命<lb/>
髙力士選掖庭宫女以賜太子吳皇后在選一日侍寢<lb/>
魘而不寤秉燭視之良久方省肅宗問之后手掩左脇<lb/>
曰夢一神人言帝命吾與汝為子自左脇劒决而入痛<lb/>
不可忍撿之脇下有綖而赤者遽以聞代宗之生三日<lb/>
<pb n="KR3l0119_WYG_002-18b"/>
上幸東宫賜之金盆以浴皇后年㓜皇孫龍體未舒負<lb/>
嫗取諸王子同日誕而體豐者以進上視之不樂曰此<lb/>
非吾兒負嫗叩頭具服上曰取吾兒來於是以太子進<lb/>
上向日視之笑曰此兒福禄逺過其父因謂髙力士曰<lb/>
此一殿有三天子樂哉<hi>栁氏史</hi>
　　　城下三天子<lb/>
五代周太祖時有麻衣和尚善望氣李守正叛河中周<lb/>
祖親征麻衣語趙韓王曰李侍中安得久其城下有三<lb/>
<pb n="KR3l0119_WYG_002-19a"/>
天子氣未㡬城陷時周世宗與本朝太祖太宗從行<hi>唐宋</hi>
<hi>遺史</hi>
　　　乾徳名年<lb/>
建隆末將改年號宣示宰臣擇前代所未用者不得重<lb/>
疊尋中書商議遽改乾徳後二年平蜀宫人有入掖庭<lb/>
者藝祖皇帝因行幸見一照子鎔鑄竒異視之背云乾<lb/>
徳六年鑄上異之令黄門持出便殿宣問宰臣向所改<lb/>
年號有無重疊時趙中令當國對云無上急召學士陶<lb/>
<pb n="KR3l0119_WYG_002-19b"/>
榖詢之榖云偽蜀後主王衍曽改此號上由是重博洽<lb/>
之士兼知衍之荒怠不足以當乾徳之號乃天以此為<lb/>
吾國家興隆之䜟耳<hi>洞微志及歸田録</hi>
　　　曹谷易格<lb/>
唐一行禪師製葉子格進之當時士大夫宴集皆用焉<lb/>
葉子格者其字乃二十世李也唐果傳二十帝本朝曹<lb/>
谷撰新格最為詳宻其法用金骰子以定私凡名彩二<lb/>
百四十七逸彩二百二十七總成四百七十有四谷時<lb/>
<pb n="KR3l0119_WYG_002-20a"/>
為職方員外郎而術符之神妙極造化真一行之流亞<lb/>
其變新格而為四百七十有四必有微意未可測也<hi>澠水</hi>
<hi>燕談</hi>
　　　錢氏歸朝<lb/>
唐末錢鏐始兼有吳越將廣牙城以大公府有術者曰<lb/>
王若改舊為新有國止及百年如填築西湖當十倍鏐<lb/>
曰豈有千年而天下無真主若有國百年吾所願也遂<lb/>
増廣之及夫忠懿之歸朝錢氏覇吳越凡九十八年矣<lb/>
<pb n="KR3l0119_WYG_002-20b"/>
<hi>畢仲詢燕閒録</hi>
　<lb/>
　<lb/>
　<lb/>
　<lb/>
　<lb/>
　<lb/>
　分門古今𩔖事卷二<lb/>
</p>
<p>
</p>
  </div>
</body>
</text>
</TEI>
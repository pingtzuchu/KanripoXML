<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>分門古今𩔖事卷十六</head> <lb/>
    <p>
<pb n="KR3l0119_WYG_016-1a"/>
欽定四庫全書<lb/>
　分門古今𩔖事卷十六<lb/>
　　婚兆門<lb/>
　　　韋固赤繩<lb/>
杜陵韋固少孤思早娶而求婚不成貞觀二年將遊清<lb/>
河旅次宋城南店客有以司馬潘昉女為議者期於店<lb/>
西未旦往焉斜月尚明有老人倚巾囊坐於堦向月檢<lb/>
書因問曰老父所尋何書曰幽冥之書問曰幽冥之書<lb/>
<pb n="KR3l0119_WYG_016-1b"/>
何以在此答曰凡人生之事皆幽使主之君行自早非<lb/>
我不當來也固曰然則君主何事曰天下之婚牘爾固<lb/>
喜曰某少孤願早娶以廣後嗣十年不遂今有人以潘<lb/>
女為議可以成否老人曰未也君之婦適三歲年十七<lb/>
方入君門因問囊中何物曰赤繩子耳以繫夫妻之足<lb/>
雖讎敵之家貴賤遼邈天涯從宦呉楚異郷此繩一繫<lb/>
終不可逭君之脚已繫彼矣它求何益固曰某妻安在<lb/>
其家何為曰此店北賣菜陳嫗女也及明老人與固至<lb/>
<pb n="KR3l0119_WYG_016-2a"/>
菜市有嫗眇一目抱三歳女敝陋之甚老人指曰此君<lb/>
之妻也固怒曰殺之可乎老人曰此人命當食夫祿因<lb/>
子而食邑庸可殺耶老人遂隱固因磨一小刀付其奴<lb/>
曰為我殺之明日奴袖刀入市衆中刺之一市紛擾固<lb/>
問中否奴曰才中眉間耳後固求婚終不遂又十四年<lb/>
以䕃叅相州軍刺史王泰喜之因以女妻之容色華麗<lb/>
然眉間常貼一花鈿雖沐浴寢處未嘗暫去歲餘固逼<lb/>
而問之妻澘然曰妾郡守之猶子也疇昔父曾宰宋城<lb/>
<pb n="KR3l0119_WYG_016-2b"/>
終於官時妾方在襁褓兄亦繼殁惟一荘在宋城與乳<lb/>
母陳氏居之鬻蔬以給朝夕陳氏憐小不忍暫去三歲<lb/>
時抱行市中為狂賊所刺刀痕尚在故以花鈿覆之七<lb/>
八年前叔從事盧龍遂得在左右以為女嫁君耳固曰<lb/>
陳氏眇乎曰然何以知之固曰所刺者固使之也因盡<lb/>
言之夫妻相對驚涕相敬愈篤後生男為鴈門太守封<lb/>
太原郡夫人乃知隂隲既定不可變也宋城宰聞之題<lb/>
其店曰定婚店<hi>幽怪録</hi>
<pb n="KR3l0119_WYG_016-3a"/>
　　　辛秘綠衣<lb/>
辛秘五經及第後常州赴婚行至陜困息於木隂傍有<lb/>
丐者箕坐訪辛行止不對去之丐者亦隨行辛馬劣不<lb/>
能相逺毎强言不已前及一綠衣人辛揖而與之語行<lb/>
數里綠衣者驟馬前去辛怪之獨言此人何如是丐者<lb/>
曰彼時至豈自由乎辛覺語異始問曰君言時至何也<lb/>
答曰少頃當知之將及店見數人擁店問之乃綠衣者<lb/>
卒矣秘大驚遽卑下之語言之間往往有精義至汴謂<lb/>
<pb n="KR3l0119_WYG_016-3b"/>
辛曰至是矣公所適何事辛以娶約語之乃笑曰公士<lb/>
人業不可止此行赴禮會者非君妻君婚姻期甚逺隔<lb/>
一日乃扛一酒器與辛别臨去以綾複贈辛帶有一結<lb/>
語辛異時有疑發視之也積二十餘年辛為渭南尉始<lb/>
婚裴氏後因裴生日會親賓客忽憶丐者之言解結視<lb/>
之得大紙如手板署曰辛秘妻河東裴氏某月日生也<lb/>
辛計别丐者之日妻尚未生焉<hi>摭遺</hi>
　　　李生箜篌<lb/>
<pb n="KR3l0119_WYG_016-4a"/>
有李生者其舅姓盧有道術别久忽相遇邀李詣其居<lb/>
曰求得一妓善箜篌令侍飲視箜篌上有朱書字云雲<lb/>
中辨江𣗳天際識歸舟盧謂李曰此人名家莫要作婚<lb/>
姻否李莫測而退後娶陸長源女乃所見於盧家者問<lb/>
何能曰善箜篌取而視之朱字宛然李乃具説見女女<lb/>
亦曰往嘗夢至一處亦説曾見生云<hi>逸史</hi>
　　　盧渥紅葉<lb/>
盧渥應舉京師偶臨御溝見紅葉上有一絶云流水何<lb/>
<pb n="KR3l0119_WYG_016-4b"/>
太急深宫盡日閒慇懃謝紅葉好去到人間盧得之藏<lb/>
之巾篋及宣宗有退宫三十人許其適人盧娶其一既<lb/>
而於巾篋中覩紅葉吁怨久之曰當時偶題不謂君得<lb/>
之也<hi>逸史</hi>
　　　盧氏碧𥜗<lb/>
上谷侯生以明經為宋州虞城尉初娶韓女已五年矣<lb/>
韓嘗夢吏引至一院有青服危冠據案者韓拜之俄有<lb/>
婦人年二十許衣碧𥜗絳衲以金玉釵為首飾自門而<lb/>
<pb n="KR3l0119_WYG_016-5a"/>
入稱盧氏愠謂韓曰吾與子為仇知之乎韓氏曰妾夲<lb/>
女子未嘗出深閨何仇之有盧氏曰我前身嘗為職官<lb/>
子誣告我罪而代我我今訴上帝雪前寃汝死在旦夕<lb/>
矣青服者曰汝之寃信如是然韓氏餘一年壽仍曰可<lb/>
速遣歸使者送至門悸而寤惡之不敢言自是神色摧<lb/>
沮侯生訊之具以夢告後又夢盧氏謂之曰子死期至<lb/>
矣韓氏驚寤因是成疾閲歳而卒侯生後數年遊襄漢<lb/>
次富水郡僚蘭陵蕭基慕侯生以女妻之及蕭氏歸衣<lb/>
<pb n="KR3l0119_WYG_016-5b"/>
絳袖碧襦以金玉為首飾與韓氏所夢無異生具以夢<lb/>
語之蕭氏曰妾幼為外族盧氏所愛舅命為已女故以<lb/>
盧為小字夫婚姻固有前定而絳袖碧襦亦復前定何<lb/>
耶以是觀之事無大小物無巨細一切分定則不可逃<lb/>
也<hi>響應録</hi>
　　　元綜偕老<lb/>
崔元綜任益州叅軍欲娶婦吉日已定忽假寐見人云<lb/>
此家女非君之婦君婦今日始生乃夢中相隨囘東京<lb/>
<pb n="KR3l0119_WYG_016-6a"/>
履信坊十字街西北有一家入宅内東行屋下見一婦<lb/>
人方生一女云此是君之婦崔乃驚寤俄而所約女忽<lb/>
然暴卒後官至四品年五十八乃婚侍郎韋陟堂妹年<lb/>
始十九雖嫌崔老竟嫁之乃於履信坊韋宅成親果在<lb/>
東行屋下尋勘歲月正崔公昔所夢之日其妻適生崔<lb/>
公位三品年九十崔夫人與之偕老尚四十年食其貴<lb/>
祿也<hi>定命録</hi>
　　　承業擇聓<lb/>
<pb n="KR3l0119_WYG_016-6b"/>
户部尚書范陽盧承慶有兄女将笄而嫁之謂弟尚書<lb/>
左丞承業曰吾為此女擇得一聓乃裴居道其相當位<lb/>
極人臣然恐非善終必破家不可嫁也承業曰不知此<lb/>
女終他冨貴否因呼其姪女熟視之曰裴郎位至郎官<lb/>
其女即合衰逝裴後遭事不相及也卒嫁與之後居道<lb/>
官至郎中其妻果殁居道果至中書令被誅籍殁二盧<lb/>
之言一何神也<hi>同前</hi>
　　　閑儀繼室<lb/>
<pb n="KR3l0119_WYG_016-7a"/>
李希仲趙郡人甞為偃師宰有女名閑儀年十九歲遊<lb/>
戲後圃花欄忽有人遽招之曰鄙有懇誠願託賢淑幸<lb/>
勿驚訝鄙為崔氏妻二男一女男名琴臺子鄙尤鍾念<lb/>
生六十日鄙則謝世夫人當為崔之繼室敢以念子為<lb/>
託望仁愍之言畢悲慟俄失所在後希仲秩滿家洛京<lb/>
天寳之亂幽薊起戎希仲挈家東避至臨淮謁縣宰崔<lb/>
祈情欵依然各叙祖姻乃内外三從之昆仲也時崔喪<lb/>
妻已半歲中饋無主幼稚零丁因求娶於希仲家貧時<lb/>
<pb n="KR3l0119_WYG_016-7b"/>
危方為逺適女人又成立遂歸之偃師故事初不省記<lb/>
忽聞崔氏中堂大哭即令詢問乃閑儀耳遽自省問則<lb/>
出少年孤孩曰此花欄所謂琴臺子也因是倍加撫育<lb/>
名之靈遇及長官至陳郡太守<hi>續𤣥怪録</hi>
　　　明皇宫人<lb/>
開元中賜邊軍纊衣製於宫中有於短袍中得一詩曰<lb/>
畜意多添線含情更著綿今生已過了重結後生緣兵<lb/>
以詩白帥帥進呈明皇以詩遍示宫中曰作者勿隱不<lb/>
<pb n="KR3l0119_WYG_016-8a"/>
汝罪也有一宫人自言萬死上意深閔之遂以嫁得詩<lb/>
者云吾為汝結今生緣邊人感泣<hi>本事詩</hi>
　　　僖宗宫人<lb/>
僖宗嘗自内製袍千領賜塞士神策馬真於袍中得金<lb/>
鏁一枚詩一首云玉燭裂袍夜金刀呵手裁鏁寄千里<lb/>
客鏁心終不開真鬻鏁人告之主將得其詩奏聞僖宗<lb/>
召馬赴闕遂以宫人妻之後僖宗幸蜀真晝夜不解衣<lb/>
前後捍禦其事與明皇相𩔖此亦見婚兆之有前定也<lb/>
<pb n="KR3l0119_WYG_016-8b"/>
故併錄之<hi>本事詩</hi>
　　　賈偶再生<lb/>
漢建安中南陽賈偶字文合得病亡見吏將詣太山已<lb/>
而曰何故誤追此人可速遣之見一女子獨行文合與<lb/>
語女曰某三河人父見為易陽令昨被召今得還文合<lb/>
既甦欲騐其事遂至易陽謁令因曰君女寧卒而却生<lb/>
耶具説女子姿質服色言語本末令人問女所言皆同<lb/>
遂大驚歎乃以女配文合感其異也<hi>搜神記</hi>
<pb n="KR3l0119_WYG_016-9a"/>
　　　章汎天意<lb/>
臨海樂安章汎年二十餘死經日而甦云𬒳録天曹天<lb/>
曹主者乃其外兄料理得免有一女子同立門外知其<lb/>
有助因泣涕脱臂金及釵求救汎為之請良久云秋英<lb/>
同遣去秋英即此女名也乃俱出會日暮道側小屋如<lb/>
客舍而無人遂同宿更相問女曰我姓徐在吳縣烏門<lb/>
臨瀆為居門有棗𣗳明晨各去遂並活汎後依語尋之<lb/>
果得徐舍與主人叙闊後問秋英何在主人云女初不<lb/>
<pb n="KR3l0119_WYG_016-9b"/>
出入君何以知其名汎因説昔日魂相見之由與秋英<lb/>
之言同徐氏試令侍婢數人出汎曰非也乃令秋英見<lb/>
之則如舊識徐氏曰此天意也遂以妻之後生子名曰<lb/>
天賜<hi>真異記</hi>
　　　髙氏隂配<lb/>
吉州劉長史有三女皆絶色長女年十七病死劉與司<lb/>
兵院髙廣相善秩滿同歸劉載女喪還髙有子年二十<lb/>
一夜髙氏子獨披書見女子來曰兒乃長史亡女也命<lb/>
<pb n="KR3l0119_WYG_016-10a"/>
當更生合得奉承君子垂意相採當白家令知髙大驚<lb/>
曰幽明契合千載未有何樂如之女曰後三日必生使<lb/>
開棺以面承露當活也髙詣長史陳其事夫人深拒之<lb/>
髙求之甚苦至夜劉及夫人皆夢女曰某命當更生天<lb/>
使配合必謂喜而見許何靳固如是及覺遂大感悟乃<lb/>
許焉至期共開棺見女姿色鮮明漸有暖氣一家大驚<lb/>
幃於岸側守之一日至暮能言數日如故遂擇吉日於<lb/>
其地成婚後生數子因名其地為禮會村<hi>廣異志</hi>
<pb n="KR3l0119_WYG_016-10b"/>
　　　于祐紅葉<lb/>
唐僖宗時有儒者于祐晚步禁衢臨視御溝見浮葉流<lb/>
下有一葉若隱隱有墨迹乃取視之果有詩一聯祐得<lb/>
之藏於書笥中祐復為二句題於紅葉而流之有贈之<lb/>
以詩曰君恩不禁東流水流出宫情是此溝祐累舉不<lb/>
㨗乃依倚中貴人韓泳為門館久之泳召祐謂曰帝出<lb/>
宫禁三十人使各適人有韓夫人與吾同姓今出禁庭<lb/>
來居吾舍子未娶年已踰壮夫人本良家才三十姿色<lb/>
<pb n="KR3l0119_WYG_016-11a"/>
甚麗吾言之使聘子何如祐避席謝泳乃令人通媒及<lb/>
助祐進六禮之數交二姓之歡就吉之夕祐頗契意既<lb/>
久韓氏於祐書笥中見紅葉大驚曰此吾所作之句君<lb/>
何故得之祐具以告韓氏復曰吾水中亦得紅葉不知<lb/>
誰之作也乃開笥取之即祐所題之葉相對驚歎感泣<lb/>
久之曰事豈偶然哉莫非前定也韓氏曰吾得葉之初<lb/>
有詩云獨步天溝岸臨流得葉時此情誰會得腸斷一<lb/>
聯詩聞者異之一日泳開宴謂祐曰子二人可謝媒人<lb/>
<pb n="KR3l0119_WYG_016-11b"/>
否韓氏笑曰吾與祐乃天合也遂索筆為詩曰一聯佳<lb/>
句隨流水十載幽思滿素懐今日却成鸞鳯友方知紅<lb/>
葉是良媒泳喜笑曰吾今知天下事無偶然得者也僖<lb/>
宗幸蜀韓泳令祐導前韓氏以宫中舊物見帝具言適<lb/>
祐事帝召祐笑言曰卿乃朕門下舊客也祐伏地謝帝<lb/>
後還祐以從駕功得官韓氏生五子二女皆力學有官<lb/>
女亦配名家終身為令婦嘗聞在天之理可合則雖胡<lb/>
越而無間茍天理之未合雖比居隣屋莫可得也鋭於<lb/>
<pb n="KR3l0119_WYG_016-12a"/>
茍進而貪於茍求者觀此可以自誡焉<hi>青鎖髙議</hi>
　　　繼圖飄葉<lb/>
侯繼圖本儒素之家手不釋卷口不停吟秋風四起方<lb/>
倚檻於大慈寺樓忽有木葉飄然而墜上有詩曰拭翠<lb/>
歛悲蛾為鬱心中事搦管下庭除書成相思字此字不<lb/>
書石此字不書紙書向秋葉上願逐秋風起天下有心<lb/>
人盡解相思死侯貯巾笥凡五六年旋與任氏為婚嘗<lb/>
念此詩任氏曰此是書葉詩時在左綿書那得至此侯<lb/>
<pb n="KR3l0119_WYG_016-12b"/>
以風飄葉對取今書辨騐與葉上字無異益知婚姻之<lb/>
有前定也<hi>蜀異志</hi>
　　　令狐媒介<lb/>
晉索紞字叔徹有孝亷令狐䇿夢立冰上與冰下人語<lb/>
紞曰冰上為陽冰下為隂隂陽事也士如歸妻迨冰未<lb/>
泮婚姻事也君在冰上而與冰下人語為陽語隂媒介<lb/>
事也君當為人作媒當冰泮而成婚後太守田豹果因<lb/>
䇿為子求張氏女為親仲春成婚<hi>晉史</hi>
<pb n="KR3l0119_WYG_016-13a"/>
　　　黄覇共載<lb/>
黄覇甞與善相者共載見一婦人相者曰此婦人合富<lb/>
貴不然相書不可用推問乃巫女也遂娶之後黄覇位<lb/>
果至丞相<hi>續漢志</hi>
　　　毛仙述配<lb/>
呉淑江東人有妹在江南適陳樞樞卒至京師欲求再<lb/>
配有一尼江東人其母謂尼曰女子欲求親有鄉里官<lb/>
者願求偶一日尼曰有馬淑者湖南人今為安州雲夢<lb/>
<pb n="KR3l0119_WYG_016-13b"/>
尉欲求親因遂成結初馬淑之先君在江南為饒州副<lb/>
使其妻馮氏方强壮之時甞使術士毛大仙者作卦歌<lb/>
其中曾述配偶之事曰水馬為妻壻不久下泉鄉命裏<lb/>
妨頭妻再得口天娘後馮卒再娶呉氏馬淑雖經亂離<lb/>
常錄此歌於巾箱中因以示呉淑之妹初淑與馬氏絶<lb/>
不相聞尼亦非素識因在京師卜鋪相遇遂得偶合豈<lb/>
非前定歟<hi>秘閣閒談</hi>
　　　仙客遭變<lb/>
<pb n="KR3l0119_WYG_016-14a"/>
唐王仙客建中朝臣劉振之甥也少孤與母養於外氏<lb/>
振有女名無雙振妻常戲呼仙客為王郎子後振為尚<lb/>
書租庸使門館赫奕冠蓋填塞與仙客甥舅之分懽然<lb/>
無間但寂不聞姻親之議一日振入朝忽驟馬歸汗流<lb/>
氣促良久乃言涇原兵亂天子出苑北門百官赴行在<lb/>
因召仙客主管家事先出開逺門我将續至仙客出門<lb/>
既久而其舅不至乃至門伺之門者云祖庸劉尚書欲<lb/>
出北門不敢放出追騎至驅向北去矣仙客大哭歸襄<lb/>
<pb n="KR3l0119_WYG_016-14b"/>
陽村居二十年京闕剋復乃入京訪舅消息至新昌得<lb/>
舊使蒼頭塞鴻及婢採蘋二人後振以授偽官被誅無<lb/>
雙没入宫掖仙客干故人李齊運齊運以仙客為富平<lb/>
尉知長樂驛忽中使領内家三十人往園陵無雙預其<lb/>
數過驛留書與仙客末云富平縣古押衙人間有心人<lb/>
能求之否仙客乃厚結古生以其事告之古生取茅山<lb/>
使者藥以採蘋為中使賜無雙令自盡託親贖其屍以<lb/>
還仙客曰此無雙也茅山使者藥服之立死三日却活<lb/>
<pb n="KR3l0119_WYG_016-15a"/>
使者及塞鴻皆殺之古生亦自刎仙客乃與無雙變姓<lb/>
名寓居於渚數年歸襄陽夫婦偕老男女承家噫人生<lb/>
之契濶會合多矣罕有若斯之比甞謂古今所無無雙<lb/>
遭變藉没而仙客之志至死不奪卒遇古生之竒法至<lb/>
寃死者十餘人艱難走竄其後歸故鄉為夫婦二十餘<lb/>
年豈非前定乎<hi>秘閣閒談</hi>
　<lb/>
　<lb/>
<pb n="KR3l0119_WYG_016-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　分門古今𩔖事卷十六<lb/>
</p>
<p>
</p>
  </div>
</body>
</text>
</TEI>
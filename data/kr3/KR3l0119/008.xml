<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>分門古今𩔖事卷八</head> <lb/>
    <p>
<pb n="KR3l0119_WYG_008-1a"/>
欽定四庫全書<lb/>
　分門古今𩔖事卷八<lb/>
　　夢兆門下<lb/>
　　　鄭獬白龍<lb/>
鄭内翰獬未貴時病疫困甚夢至一處若宫闕有吏迎<lb/>
謁甚恭公曰吾病煩熱思<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>浴以清肌膚吏云辦之久<lb/>
矣遂導至一室中有小方池甃以明玉水光灔灔以手<lb/>
測之清冷可愛公坐其上引水沃身俄視兩臂皆生白<lb/>
<pb n="KR3l0119_WYG_008-1b"/>
鱗顧水中影則頭已角出公驚遽去吏云玉龍池惜乎<lb/>
公不入其水入當大貴但霑洒而已幸而公是白龍翁<lb/>
雖貴不至一品乃覺大汗而愈公後登第為天下第一<lb/>
乃戯為詩云文闈數戰奪先鋒變化須時自古同霹靂<lb/>
一聲從地起到頭元是白龍翁平生以文章擅名而終<lb/>
不至登庸亦前定也<hi>青𤨏髙議</hi>
　　　楊礪記室<lb/>
楊礪周顯徳中赴舉京師嘗夜分獨坐恍然見一人衣<lb/>
<pb n="KR3l0119_WYG_008-2a"/>
冠甚古謂礪曰汝能從我游乎礪從之至一官府儀衛<lb/>
嚴肅引礪升大殿見一人姿貌甚少面南而坐引者謂<lb/>
曰此來和天尊也異日為爾之主礪再拜而窹建隆初<lb/>
礪擢第真宗為襄王以礪為記室既謁見藩邸歸謂諸<lb/>
子曰今日襄王乃昔所夢來和天尊也殆𠖇數乎<hi>幕府燕閒</hi>
<hi>録</hi>
　　　曹確剃髪<lb/>
曹確判度支有台輔之望忽夢剃髪為僧心甚惡之有<lb/>
<pb n="KR3l0119_WYG_008-2b"/>
一人占夢多騐確召使占之其人前賀曰侍郎旦夕必<lb/>
登庸夫出家者號剃度也無何杜相公出鎮江西確果<lb/>
大拜<hi>搢紳脞說</hi>
　　　雋宗神告<lb/>
天聖四年海州書表雋宗逺夢有神告之來年狀元是<lb/>
王堯臣宗逺寤題於司房北壁是年秋賦開封府解榜<lb/>
到見王之姓名因指謂同列曰此是明年狀元洎省榜<lb/>
到見王又預奏名雋再題於壁未㡬殿試王堯臣果魁<lb/>
<pb n="KR3l0119_WYG_008-3a"/>
多士至和中畢景儒仲詢之父知海州親訪其事備載<lb/>
於幕府燕閑録<hi>搢紳脞說</hi>
　　　淳化看蛇<lb/>
淳化三年省試後張君房夢入一大第東壁下有黑漆<lb/>
連椅坐一婦人紫衣如節使家知客手持筆硯陳列君<lb/>
房前請賦詩㒺測端緒忽見從文司諌出曰奉贈詩一<lb/>
首可自寫之乃曰亭尤逢夜竹冩畢司諫曰可用郵亭<lb/>
字續曰不識自知音朦朧望明月終得拂青塵寫記呈<lb/>
<pb n="KR3l0119_WYG_008-3b"/>
覽次忽大蛇自條床下出忽聞人大唱曰看蛇遂驚覺<lb/>
占之多不解後踰紀至景徳乙巳年君房始忝科第豈<lb/>
蛇之兆乎<hi>張君房自占</hi>
　　　景徳随棺<lb/>
君房應二舉敗於垂成每當失意時必夢二三隂人跨<lb/>
驢迎引至塵忝御試之夜亦懼其前夢比至宵分頺然<lb/>
而寐乃夢隨一棺槨行于繐幕中望之不見其盖於中<lb/>
但裝瓦石龜其背意且訝之即前觀之復見二足自膝<lb/>
<pb n="KR3l0119_WYG_008-4a"/>
而下出於棺椁前若新死者前一人呼號因而問之其<lb/>
人曰一人李沆一人李至因嗟訝而覺亦自知其吉兆<lb/>
矣來日果叨名第然不解二李之因今亦解曰二李者<lb/>
狀元今大名相公應李沆也故樞宻李諮應李至也何<lb/>
其神哉夢三十年後始辨之<hi>同前</hi>
　　　戴昭領錢<lb/>
君房三舉及第年夢涉昏霧㳂蔡河東行旋憩一茶肆<lb/>
中有公吏若承符狀殊不相揖據上位而坐君房慊之<lb/>
<pb n="KR3l0119_WYG_008-4b"/>
拂衣而起旋見舊識進奏官何果者君房因言其人果<lb/>
曰亟往求之此是秀才將來手分君房悟是冥司乃出<lb/>
訪之其人已出門外乃揖謝之其人曰秀才將來名第<lb/>
某必把手拽上也君房又謝之然其人似有所求復有<lb/>
言若邀其多少之限君房曰若向及第奉銀錢十萬貫<lb/>
其人大感意似過所望也既别數步又回曰秀才將來<lb/>
化錢必與誰君房曰亦不知與誰氏耳其人曰某姓戴<lb/>
名昭本江南人奏錢日但呼戴昭即自領也景徳二年<lb/>
<pb n="KR3l0119_WYG_008-5a"/>
果登第成名後三日乃償其夢人之名第隂司自有主<lb/>
者孰非前定乎<hi>同前</hi>
　　　刁湛賦詩<lb/>
咸平中刁郎中湛㧞潤州解赴舉京師㑹其父典合肥<lb/>
得替相㑹於廨舍父喜其來因語赴舉次第是夜父夢<lb/>
被召既入門見張齊賢自内而出曰比部請賦七言詩<lb/>
曰聖朝文物古難過何事寒門寵遇多父向石渠新拜<lb/>
職子從金殿又登科須教枚馬慙蹤跡堪笑巢由𨼆薜<lb/>
<pb n="KR3l0119_WYG_008-5b"/>
蘿報國報君何所有一心待欲枕長戈既覺已四鼓召<lb/>
湛記之來春孫暨榜湛不預名第父子以夢為非騐也<lb/>
是年秋即就天府求解向春過省比部自二月初授命<lb/>
俵散山東鹽逼御試一兩日間方回翌日御試乃於殿<lb/>
門外閣子中坐伺湛之得失忽一大程官奉勑一道來<lb/>
呈學士已授秘閣檢討喜慰方甚又一横門官急來云<lb/>
學士秀才第一等及第父子同日俱被恩榮至夜㑹話<lb/>
所夢合肥之詩云父向石渠新拜職子從金殿又登科<lb/>
<pb n="KR3l0119_WYG_008-6a"/>
何其神哉<hi>脞説</hi>
　　　濟陽築宅<lb/>
濟陽丁公謂嘗因月夕召李虞部畋坐於凉堂因語及<lb/>
宅基始甚卑濕初應舉年僦此屋一間居之盖與錢内<lb/>
翰宅往還甚近一夕夢白衣老人告吾曰君能築起此<lb/>
地於上安宅必拜相矣吾後官給事中總判三司因憶<lb/>
老人之言適值役夫淘蔡河運土併遺填之坎窞基址<lb/>
悉皆平正遂建兹宅於上今果忝三事矣誠宅之祥歟<lb/>
<pb n="KR3l0119_WYG_008-6b"/>
天之命歟應之曰有開必先盖天命也<hi>該聞録</hi>
　　　懶瓉垂訓<lb/>
丞相濟陽公丁謂夢懶瓉師訓以覺悟之理及覺憶夢<lb/>
之象坐一山庵中俾畫工圖之其年丁貶崖州司户道<lb/>
經潭州宿雲居山海㑹禅寺因縱步見一山庵厯厯如<lb/>
昔日之夢訪彼僧則曰南岳懶瓉大明禅師庵嗟惋乆<lb/>
之遂捨白金五十兩建道塲供千僧以答夢中之訓自<lb/>
撰疏云伏以佛垂徧智道育羣生凡欲救於傾危必預<lb/>
<pb n="KR3l0119_WYG_008-7a"/>
形於警戒謂白衣干禄叨冢宰之重權丹陛宣恩忝先<lb/>
皇之優渥補仲山之衮曲盡一心和傅説之羮難調衆<lb/>
口嘗於安寢忽夢清容妙訓泠泠俾塵心而早悟貞義<lb/>
𨼆𨼆恨凡目以何知盖以智未周身事乖逺害既禍臨<lb/>
而不測或灾及以非常黜向西京感皇恩而寛宥竄於<lb/>
南裔當國憲以甘心咎寔自貽孽非他作念一家之散<lb/>
處思萬里以何歸既為負國之臣永乏還邦之日程由<lb/>
湘土道假雲山正當煩惱之身忽接清閒之衆方知富<lb/>
<pb n="KR3l0119_WYG_008-7b"/>
貴難保始終直饒鼐食之榮豈若盂羮之美特形皈命<lb/>
恭發精神捐捨白金充修凈供饟苾蒭之髙徳報懶瓉<lb/>
之深慈兾保此行乞無他患伏願天回南矚澤賜下臨<lb/>
免至邊城白日便同於鬼趣得歸中夏黄泉亦感於聖<lb/>
恩䖍罄丹誠永翳法力濟陽後復宦為金紫光禄大夫<lb/>
秘書監致仕卒于光州詔復籍初公為布衣時過淮南<lb/>
遇道士曰他日大貴然似李徳裕而稍優焉果如其言<lb/>
<hi>該聞録</hi>
<pb n="KR3l0119_WYG_008-8a"/>
　　　僧伽同行<lb/>
泗州大聖僧伽傳云和尚何國人也又云世莫知其所<lb/>
從來云不知何國人也近讀隋史西域傳有何國予在<lb/>
惠州忽被命責儋耳太守方子容自擕告身來且弔予<lb/>
曰此固前定可無恨吾妻沈素事僧伽謹甚一夕夢和<lb/>
尚告别沈問所往答云當與蘇子瞻同行後七十二日<lb/>
當有命今適七十二日矣豈非前定乎予以謂事孰非<lb/>
前定者不待夢而知然予何人也而和尚辱與同行得<lb/>
<pb n="KR3l0119_WYG_008-8b"/>
非夙世有小縁契乎<hi>東坡毗陵後集</hi>
　　　辟支佛記<lb/>
至道元年六月十四日夜張君房夢涉水田間西南行<lb/>
迤邐上一山行二三里意甚怠之及半塗望南邊有一<lb/>
佛宫門廊皆織髙竹籬籬之東北上有一㕔事遂抵之<lb/>
見西柱一帖云應來往賔客只請于此乃不敢直進而<lb/>
坐於小木床上逡巡一僧自中出年可四十許與客相<lb/>
接欣然衣紫背褐裙搭械而已乃索君房左手揣之且<lb/>
<pb n="KR3l0119_WYG_008-9a"/>
扼其臂者三云秀才他日當為某官君房樂聞之告誠<lb/>
女師言他日將何相報然不知此處何所也其僧不答<lb/>
君房又詢之意欲為文以誌其寺舍僧亦不言君房堅<lb/>
請之僧若不得已曰此聞喜縣也於是乎覺自是十餘<lb/>
年不能辨景徳二年春君房叨第六月八日蒙恩除將<lb/>
仕郎試校書郎知昇州江寧縣事冬十月赴任十二月<lb/>
中奉州帖差准郊禋赦勑設祭于縣之牛山既出時雨<lb/>
雪新霽泥薄載塗涉田畔夾畛西行迤邐而南儼然當<lb/>
<pb n="KR3l0119_WYG_008-9b"/>
年夢中之路時日色遲暮取山前通途弗及乃由山後<lb/>
及二峰間下望崇教精舍後有編竹障之比上佛室登<lb/>
其殿亭即昔夢㕔事復觀西壁上題云往來君子不請<lb/>
書破壁又夢中之帖也洎瞻禮尊像宛然昔夢之僧也<lb/>
噫自京至金陵水陸數千里乙未至乙巳僅一紀之間<lb/>
所夢與今事跡所見無毫髪差異何其神耶又益信謂<lb/>
食禄有地乎亦未知君房過去百千生中曽遭辟支佛<lb/>
而如君房通誠與之授記預告以所官乎聞喜之語非<lb/>
<pb n="KR3l0119_WYG_008-10a"/>
及第之信乎君房䖍服靈夢誠不敢忘故直筆書之刻<lb/>
石於佛前亦夢之宿心也寺有舊記云辟支佛自吳天<lb/>
紀四年至唐以來凡示現者六矣今君房之夢抑又示<lb/>
現之一焉景徳五年初八日記<hi>東坡集</hi>
　　　黄牛廟詩<lb/>
歐陽文忠公為峽州夷陵令日所作黄牛廟詩軾嘗聞<lb/>
之於公曰予昔以西京留守推官為館閣校勘時同年<lb/>
丁寶臣元珍適來京師夢與予同舟泝江入一廟中拜<lb/>
<pb n="KR3l0119_WYG_008-10b"/>
謁堂下予班元珍下元珍固辭予不可方拜時神像為<lb/>
起鞠恭且使人邀予上耳語久之元珍私念神亦如世<lb/>
俗待館閣乃爾異禮耶出門見一馬隻耳覺而語予固<lb/>
莫識也不數日元珍除峽州判官已而予亦貶夷陵令<lb/>
日與元珍處不復記前夢矣一日與元珍泝峽謁黄牛<lb/>
廟入門惘然皆夢中所見予為縣令固班元珍下而門<lb/>
外鐫石馬缺一耳相視大驚乃留詩廟中有石馬繫祠<lb/>
門之句盖私識其事也元豐五年謫居黄州宜都令朱<lb/>
<pb n="KR3l0119_WYG_008-11a"/>
君嗣先見過因語峽中山水偶及之朱君請書其事與<lb/>
詩當刻石於廟使人知進退出處皆非人力如石馬一<lb/>
耳何與公事而亦前定况其大者公既為神所禮而猶<lb/>
謂之滛祀以見其直氣不阿如此感其言有味故為録<lb/>
之正月二日眉山蘇軾書<hi>東坡集</hi>
　　　張君房靈夢志<lb/>
淳化癸巳仲冬之晦張君房適自茂苑來客餘杭時抱<lb/>
瘡瘍之患遽有告曰凡經游是郡者當謁吳山神祠即<lb/>
<pb n="KR3l0119_WYG_008-11b"/>
伍君子胥也今封王爵君房聆之聳然曰是故宜至誠<lb/>
耳王古之忠鯁在楚楚彊來吳吳覇及其去而死之則<lb/>
吳亡楚弊故得耀美清湘流芳祀典迄今民不忘其庇<lb/>
斯盛徳者歟翌日恭謁于廟熏爐滌爵質辭以心黙禱<lb/>
𠖇祈肅拜而退時初陽盛景愛日方中載步林亭西望<lb/>
闤闠樓臺出沒煙靄浮沉若水若山如繪如畫夾道有<lb/>
寒梅十數株已爛熳矣凝懐抒思比暮而回是夜夢上<lb/>
一山迨半間有新創佛宫中設尊像數身殿偏門内一<lb/>
<pb n="KR3l0119_WYG_008-12a"/>
道人手運夀牌約長二尺餘如今之桃符狀君房揖之<lb/>
道人曰此籖也意若今之道家十二真君所著撰者也<lb/>
君房曰身蹇多剥欲一卜之可乎道人乃出籖牌抽之<lb/>
引一牌有朱書大字二行凡四句每句五字曰時來自<lb/>
有期此去不憂運行心但如此非久銷疾病甫讀于口<lb/>
意亦知其吉告矣感激而别既下山百步忽聞梅香回<lb/>
望其上乃昨日所見之花爛然在目因驚悟曰此吳山<lb/>
廟也於是遂覺其清香芬馥滿衾枕間良乆方歇自是<lb/>
<pb n="KR3l0119_WYG_008-12b"/>
瘡瘍之苦浹旬而愈於戲靈神之告也若是乎君房自<lb/>
祥符乙夘冬十月改官領錢塘之命王祠即部之名勝<lb/>
也非時來自有期乎自淳化癸巳冬距祥符乙夘南至<lb/>
爰蒞錢塘今又三載妻子温飽身跡安泰豈非王之隂<lb/>
賜乎今考秩告滿將逺靈祠茍不掲文志石即不獨曠<lb/>
於宿心亦負王之靈告也因鑱而壁之兾人知王之靈<lb/>
應事天禧三年秋九月二十一日著作佐郎知錢塘縣<lb/>
事張君房記<hi>該聞録</hi>
<pb n="KR3l0119_WYG_008-13a"/>
　　　先大夫龍泉夢記<hi>眉州青神縣有龍泉神廟</hi>
大觀乙酉嵗如璋避親移試漕臺四月初吉率親友十<lb/>
數人溯遊龍泉乞靈於昭惠王祠方時神光晃耀報應<lb/>
示祥人皆震動而欽奉之某心專意誠黙有祈嚮忽一<lb/>
僧未通名字來附耳語曰公春闈定㨗竊怪其語無倫<lb/>
詢所以知之稱能相形唯唯而退初不信其言亦不究<lb/>
其工否是年㧞漕解次年果叨第自京師歸抵鄉舍纔<lb/>
三日其僧來訪乃澄照堂元通也始云某寔非相人者<lb/>
<pb n="KR3l0119_WYG_008-13b"/>
一日前夢皓首素衣人來語某且汎掃祗候翌日有官<lb/>
到此因問官實誰是答曰執香合者是也姓字為誰曰<lb/>
宋南仲也至日諸人皆來或持澡羞或捧盞斚各各不<lb/>
同獨官人最後至乃執一香合因闇詢名氏皆合夢中<lb/>
之告以此知髙選無疑昔日未敢明言託之相耳於戲<lb/>
神之靈報灼灼如是烏可不書今嵗孟夏宿澄照堂元<lb/>
通話前事聊記其始末且知人之吉凶得失皆素定於<lb/>
𠖇兆非由於人力以至動靜語黙亦有其數如持一香<lb/>
<pb n="KR3l0119_WYG_008-14a"/>
合猶已定於前神得而知之况其他哉古人謂神氣發<lb/>
越精識所通乃為吉夢之殊祥如璋不才䖍服靈夢誠<lb/>
不敢忘謹鑱於石以報神貺政和七年三月日宋如璋<lb/>
記<hi>該聞録</hi>
　　　蒲教授荆山夢記<lb/>
宣和癸夘冬十月咸臨還自成均遊華山靈臺觀晚宿<lb/>
荆山驛夜分夢一老人衣冠甚偉䇿杖來謁自稱姓王<lb/>
名安石議論英發衮衮可聽且曰人生當無書不讀廼<lb/>
<pb n="KR3l0119_WYG_008-14b"/>
探懐中數簡見貺指云宜先討究孟享一事少選遂覺<lb/>
自是徧問諸友皆莫知其所謂㡬二十年不復省記矣<lb/>
紹興壬戍秋八月來尉繁江備員御容殿香火官四時<lb/>
孟享實預行事始符夢中所説私竊怪之未㡬游邑庠<lb/>
而王氏父子遺像在焉粉墨剥落塵埃滿面忽憶荆山<lb/>
之夢令人驚歎不已迺命工摹諸壁上以永其傳庶酬<lb/>
曩日之報然公以妙齡侍其先公殿中丞宰此邑時天<lb/>
聖七年也距宣和癸夘近百年矣而精爽逼人能以未<lb/>
<pb n="KR3l0119_WYG_008-15a"/>
來事告後進且不忘其丱角遊戲之地豈凢輩耶謹月<lb/>
而日之以誌公之英魂俊魄尚在塵寰而人之仕宦早<lb/>
晚皆有前定不可以强求也紹興十四年四月中澣三<lb/>
嵓蒲咸臨記<hi>該聞録</hi>
　　　劉悦第三<lb/>
劉悦字聖與天彭人蔡薿牓第三人與常瓌同年又相<lb/>
善方集英賜第聖與歎息若有所感瓌因詢之聖與曰<lb/>
人生得䘮果素定非人力也悦今日望見天子臨軒公<lb/>
<pb n="KR3l0119_WYG_008-15b"/>
卿侍衛以至天日氣象樓殿相映恍然如再至焉悦七<lb/>
年前過梓潼神君祠宿于祠下夢與舉子數百人趨禁<lb/>
中聽唱名於集英殿俄有一衛士遽曰公第三人及第<lb/>
悦時名濤因問曰劉濤耶衛士曰無劉濤乃劉悦語未<lb/>
畢臚傳劉悦矣遂驚覺雖知其神而未敢改名㑹元祐<lb/>
詔書若與上書入等人同姓名者聽改名時上書有彰<lb/>
信軍進士名劉濤悦因改今名焉今日至庭中無一而<lb/>
非昔日夢中所見者初聞第一第二人已賜第不覺正<lb/>
<pb n="KR3l0119_WYG_008-16a"/>
衣冠以待及蒙恩果第三人而心寔安然若久已得之<lb/>
者信乎得䘮果前定非人力也崇寧五年悦歸過梓潼<lb/>
既書其事又託常瓌為記<hi>靈應集</hi>
　　　孫鈜䇿題<lb/>
大觀元年孫鈜歳貢辟雍乞夢於英顯神君是夕夢赴<lb/>
試有一人賫䇿題而立因就讀之見第一題問某事餘<lb/>
皆如之其人曰錫讌津亭郡國舉賔興之禮計偕給食<lb/>
多士忘奔赴之勞用之可以取髙第既覺記之於書及<lb/>
<pb n="KR3l0119_WYG_008-16b"/>
就試則所問䇿題皆協于夢如其言用之果中優選豈<lb/>
特人之富貴前定而文章亦自有隂相之者<hi>同前</hi>
　　　文縝狀元<lb/>
何㮚文縝政和間被貢宿梓潼夢一吏賫黄勑投其中<lb/>
云何㮚可特授承事郎秘書省校書郎次年文縝果大<lb/>
魁多士前此状頭先除學官惟文縝獨除館職暨受勑<lb/>
銜位與夢中所見不差一字嗟夫科名前定如此士而<lb/>
不安義命可乎<hi>同前</hi>
<pb n="KR3l0119_WYG_008-17a"/>
　　　處厚𩔖試<lb/>
杜居寔字處厚遂寧人政和間夢川中放省牓三十四<lb/>
名而杜預其數覺而怪曰省牓不下三百人且省試在<lb/>
京師不當在川蜀自是二十餘年而不能曉至建炎初<lb/>
朝廷以艱難路隔分路𩔖省試杜居實在潼川𩔖試過<lb/>
省中選者果三十四名其夢始騐此可以見一第皆有<lb/>
前定而非人之能也不然何二十年而其應無毫髪之<lb/>
差耶<hi>同前</hi>
<pb n="KR3l0119_WYG_008-17b"/>
　　　元珍贈詩<lb/>
桂材字元珍資州人大觀末貢于京師宿神君祠下夢<lb/>
人贈詩一聯云樓髙先見月栁嫩更含烟覺而不曉其<lb/>
意是年登第授唐安教官因遊郡園亭中見詩榜乃前<lb/>
人詠唐安之什不唯報其登第之兆而唐安之任亦前<lb/>
定於此矣<hi>同前</hi>
　　　彦國文學<lb/>
羅彦國字伯逹成都人累舉不第至第四舉齋戒乞夢<lb/>
<pb n="KR3l0119_WYG_008-18a"/>
於梓潼神君時蔡相元長當軸是夜夢元長謂曰已奏<lb/>
除公樞宻直學士矣次年羅又省下詣府投牒乞進舉<lb/>
推恩遂授宻州文學盖宻學之應也<hi>同前</hi>
　　　士美金堂<lb/>
朱士美臨卭人宣和初被薦入京宿梓潼祠下夢遊一<lb/>
室棟樑户牖皆以金飾之後年登第乃調金堂尉其事<lb/>
與前元珍無異科名固有前定况食禄之地豈無前定<lb/>
歟<hi>同前</hi>
<pb n="KR3l0119_WYG_008-18b"/>
　　　任豫交代<lb/>
任豫字由道青城人與余先君友善崇寧二年登第厯<lb/>
官數年而卒至崇寧五年先君繼亦登科一夕夢與任<lb/>
豫交代心常惡之未㡬先君丁家艱服闋授新津尉時<lb/>
前尉亦以憂去州檄監税兼攝尉職暨先君赴上權尉<lb/>
遣人下逺迎視之乃一武人亦名任豫乃知昔日之夢<lb/>
與任豫交代為不虚此可以見前定也<hi>靈騐記</hi>
　　　允蹈甲門<lb/>
<pb n="KR3l0119_WYG_008-19a"/>
邵行甫允蹈紹興被薦成都未𩔖試前齋戒徒步詣七<lb/>
曲山乞靈於英顯神君其夜夢神謂曰已與卿安排甲<lb/>
門髙第至次年果為𩔖試冠乃刻石紀其夢于廟之西<lb/>
廡意謂夢之應兆皆騐于此矣及為江陽幕官考滿赴<lb/>
闕將遂調改行次湖湘以病卒于閘口鎮乃知昔日之<lb/>
夢不惟報其魁㨗兼報其捐館之地也神哉神哉<hi>靈騐</hi>
<hi>記</hi>
　　　何某二子<lb/>
<pb n="KR3l0119_WYG_008-19b"/>
資中何與時如震宣和間免解赴闕其二子被薦侍行<lb/>
齋宿祠下夢神君顧左右言曰何某徳行操修留二位<lb/>
與其二子次年二子俱登第噫神君英靈顯著煥燿今<lb/>
古間以未來先兆託夢于賢士大夫無不應者况何君<lb/>
之厚徳有後宜為神之所祐也<hi>靈應集</hi>
　　　照鄰闕牀<lb/>
朱照鄰景祐中舉進士夢造棺闕牀而弗成是嵗雖過<lb/>
省御前下第晚因推恩得一文學乃棺不成之應也<hi>青箱</hi>
<pb n="KR3l0119_WYG_008-20a"/>
<hi>記</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0119_WYG_008-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　分門古今𩔖事卷八<lb/>
</p>
<p>
</p>
  </div>
</body>
</text>
</TEI>
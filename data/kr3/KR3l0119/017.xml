<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>分門古今𩔖事卷十七</head> <lb/>
    <p>
<pb n="KR3l0119_WYG_017-1a"/>
欽定四庫全書<lb/>
　分門古今𩔖事卷十七<lb/>
　　墓兆門<lb/>
　　　袁安書生<lb/>
𡊮安字邵公汝陽人仕東漢永平為司空為政雖號嚴<lb/>
明然未嘗鞫人以贜罪常稱曰凡學仕者髙則望宰相<lb/>
下則希牧守錮人於聖世所不忍為也聞者感激自勵<lb/>
初因父没母使安以鷄酒詣卜者求葬地道逢三書生<lb/>
<pb n="KR3l0119_WYG_017-1b"/>
問安何之具以告書生曰我能知之安以鷄酒為禮畢<lb/>
乃指一處云葬此者當世為上公便與安别須臾不見<lb/>
安異之遂葬其所占之地遂為司空子孫昌盛四世五<lb/>
公焉<hi>漢史及幽明録</hi>
　　　孫堅異人<lb/>
孫堅既遭父喪出求葬地忽有一異人曰君欲百世諸<lb/>
侯乎欲四世稱帝乎曰欲帝異人乃指一處喜悦而去<lb/>
堅異而從之時富春有沙漲暴出及堅為監丞鄰黨相<lb/>
<pb n="KR3l0119_WYG_017-2a"/>
送其上父老謂曰此沙狹而長子孫將為長沙矣後果<lb/>
起兵於長沙自權至皓四世稱僣果葬地所致耶將晉<lb/>
運方興故止四世耶大扺天命前定故事無不合耳<hi>廣異</hi>
<hi>記</hi>
　　　滕公佳城<lb/>
滕公夏侯嬰也甞往東都出門馬鳴跑地不進久之公<lb/>
命掘地得石棺銘文極古異人莫之識以示叔孫通通<lb/>
曰科斗書也文曰佳城鬱鬱三千年見白日吁嗟滕公<lb/>
<pb n="KR3l0119_WYG_017-2b"/>
居此室公嘆曰天也吾死其安此乎遂葬其地<hi>蜀異志及幽明</hi>
<hi>録</hi>
　　　陶侃牛崗<lb/>
陶侃微時丁家艱將葬忽失牛而不知所在遇一老父<lb/>
謂曰前崗見一牛眠山中其地若葬位極人臣矣又詣<lb/>
一山云此亦其次也當世出二千石言訖不見侃尋牛<lb/>
得之因葬其處以所指山與周訪訪父葬焉後侃果為<lb/>
三公而訪三世為益州刺史如其所言異哉<hi>晉史</hi>
<pb n="KR3l0119_WYG_017-3a"/>
　　　郭璞桑田<lb/>
璞甞為其母擇葬地於暨陽去水百步許人以近水為<lb/>
言璞曰當即為陸矣其後沙漲去墓數十里皆為桑田<lb/>
由此觀之水陸更變莫不有定數而况於人乎<hi>注闕</hi>
　　　庾氏生金<lb/>
庾氷甞令郭璞筮其墓以占後嗣卦成曰卿諸子並貴<lb/>
然有白龍者凶徴也若墓碑生金乃庾氏之大忌後氷<lb/>
子藴為廣州刺史妾房内忽有一新生白狗子莫知其<lb/>
<pb n="KR3l0119_WYG_017-3b"/>
來妾秘愛不令藴知狗轉長大藴入見狗異於常狗共<lb/>
怪之將出共視在衆人前忽失所在藴慨然曰殆白龍<lb/>
乎庾氏之禍至矣又墓碑生金俄為桓温所滅如璞之<lb/>
言異哉<hi>同前</hi>
　　　處俊壓角<lb/>
郝處俊在唐武后為侍中既葬有書生過其墓曰葬壓<lb/>
龍角其棺必斵髙宗多病欲遜位武后處俊極諫事遂<lb/>
沮后素銜之至其孫𧰼賢武后因事誅之遂斵夷祖父<lb/>
<pb n="KR3l0119_WYG_017-4a"/>
棺冢書生之言至此而騐矣非禍福前定而兆見於墓<lb/>
耶<hi>唐史</hi>
　　　明徹白馬<lb/>
呉明徹字通炤秦郡人仕梁為司空性至孝甞感墳塋<lb/>
未修家貧勤力耕種時天下亢旱苗稼焦枯乃之田中<lb/>
仰天號訴居數日有自田還者云苗已更生及秋大穫<lb/>
足供葬用有伊氏者善占墓謂其兄曰君葬日必有乘<lb/>
白馬逐鹿者經墳此是最小孝子大貴之徴至時果有<lb/>
<pb n="KR3l0119_WYG_017-4b"/>
應明徹最小子也噫富貴固有前定乘馬逐鹿亦復已<lb/>
定於前行止果不由人明矣<hi>南史</hi>
　　　沈彬石燈<lb/>
郎官沈彬既葬掘地得石墓中有石蓮花燈三碗無它<lb/>
物傍有銘云開成二年開雖開即不埋石燈猶未㸃留<lb/>
待沈彬來因遂葬之無乃天造地設藏之以待彬耶胡<lb/>
為而前定若此也<hi>乘異記</hi>
　　　韋墳萬日<lb/>
<pb n="KR3l0119_WYG_017-5a"/>
杜牧作韋温墓誌云韋公會昌五年五月頭始生瘡召<lb/>
子壻張復魯曰吾墓冝以池州刺史杜牧為誌復魯曰<lb/>
公去歳兩瘡生頭今始一尚微何言之深公曰吾年二<lb/>
十九官校書即時甞夢涉滻水既中流有二人若舉符<lb/>
召我者其一人曰墳墓至大萬日始成今未也遂寤今<lb/>
萬日矣天使告我我其可逃乎謝醫不問果翌日不救<lb/>
銘曰德則至矣位其充乎如其充兮可大厥功以施生<lb/>
人天先告之萬日之期天實為之<hi>樊川集</hi>
<pb n="KR3l0119_WYG_017-5b"/>
　　　崔巽三年<lb/>
唐明皇獵於温泉之野鶻飛兔走御駟駿疾馳約二十<lb/>
里左右多不能從惟白雲先生張約馬快能從帝緩轡<lb/>
過一山有新墳居其上先生顧視甚久帝曰如何先生<lb/>
曰葬失其地安龍頭枕龍角不三年自消鑠傍有樵者<lb/>
帝問何人葬此樵者曰山下崔巽家帝令引至其家巽<lb/>
之子尚衣斬衰衣巽子不知帝也乃延入坐帝曰山上<lb/>
新墳非吉地也巽子曰父云遺言葬此不敢違命帝曰<lb/>
<pb n="KR3l0119_WYG_017-6a"/>
汝父遺言何説巽子曰父存日有言曰安龍頭枕龍耳<lb/>
不三年萬乘至帝驚顧嗟嘆稱美先生曰臣學未精且<lb/>
還舊山後詔捐巽子終身徭役<hi>摭遺</hi>
　　　郭璞龍耳<lb/>
璞嘗為人葬晉帝微服觀之因問主人何以葬龍角此<lb/>
法當滅族主人曰郭璞云此葬龍耳不出三年當致天<lb/>
子帝曰出天子耶答曰能致天子來問耳帝甚異之<hi>晉史</hi>
　　　智興竹杖<lb/>
<pb n="KR3l0119_WYG_017-6b"/>
唐王智興始微時常為徐州門子有道士寓居門側智<lb/>
興毎旦起掃箒必掃道士之門久而感之謂智興曰吾<lb/>
善審墓地若議葬當為子卜之智興他日引道士出視<lb/>
地道士以所執竹杖表一處曰必葬此君當壽而兩世<lb/>
位至方伯後智興再往理穴其竹杖有枝葉叢生心異<lb/>
之遂葬焉其後果至侍中云<hi>注闕</hi>
　　　羊祜折臂<lb/>
羊祜嘗有善相墓者言祜祖墓有帝王氣若鑿之則無<lb/>
<pb n="KR3l0119_WYG_017-7a"/>
祜遂鑿之相者見曰猶出折臂三公後祜因墮馬折臂<lb/>
位至三公信乎墓之有吉凶不誣也<hi>晉史</hi>
　　　伯玉暴貴<lb/>
荀伯玉廣陵人微時有善相墓者謂其父曰君命當出<lb/>
暴貴者但不得久又出失行女子伯玉聞之曰朝聞道<lb/>
夕死可矣後伯玉為齊髙祖親信軍國密事皆委之權<lb/>
重朝右每暫歸休軒蓋填門為武帝深怨至永明元年<lb/>
伏誅伯玉姊當嫁明日應行今夕逃隨人去家尋求不<lb/>
<pb n="KR3l0119_WYG_017-7b"/>
得後出家為尼伯玉暴冨貴而卒敗亡一如相墓之言<lb/>
嗚呼葬古無有也後世用之風水地理山川向背其吉<lb/>
凶亦從而生矣後之葬者可不慎哉<hi>南史</hi>
　　　張裕累世<lb/>
張裕吳郡人事宋為㑹稽太守五子演鏡永辨岱俱知<lb/>
名時人謂之張氏五龍初裕之祖澄當葬郭璞為占墓<lb/>
地曰𦵏某處年過百歳位至三司而子孫不蕃某處則<lb/>
年幾減半位裁卿校而累世貴顯澄乃葬其劣者位光<lb/>
<pb n="KR3l0119_WYG_017-8a"/>
禄年六十而卒子孫果皆昌盛云<hi>南史</hi>
　　　流之改葬<lb/>
後魏髙流之為徐州刺史决河水繞城破一古墓得銘<lb/>
曰吾死後三百年背㡳生流泉頼逢髙流之遷吾上髙<lb/>
原流之異其事乃為之造棺椁衣服取其柩而改葬之<lb/>
嗟夫流之何人而姓名先見於三百年前彼亦何人而<lb/>
知三百年之後有一髙流之耶蓋凡物莫不囿於有形<lb/>
有形則有定數將亦以數而知之也<hi>注闕</hi>
<pb n="KR3l0119_WYG_017-8b"/>
　　　靈運古冢<lb/>
宋浦陽江有琵琶圻圻有古冢墮水甓有隱起字云筮<lb/>
吉龜凶八百年落江中謝靈運取甓詣京咸𫝊視焉乃<lb/>
騐龜繇故知冢已八百年矣<hi>水經</hi>
　　　王果得銘<lb/>
唐左衛將軍王果被責出為雅州刺史於江㮣艤舟見<lb/>
岩腹有一棺臨空半出乃縁崖登而觀之得銘曰欲墮<lb/>
不墮逢王果五百年中重収我果喟然曰吾被責雅州<lb/>
<pb n="KR3l0119_WYG_017-9a"/>
固前定不然何以五百年而知吾之來乎乃為収葬而去<hi>同前</hi>
　　　大雅不利<lb/>
温大雅字彦洪并州祁人性至孝與弟彦博大有皆知<lb/>
名仕至禮部侍即改葬其祖卜人占其地曰弟則吉不<lb/>
利於君若何大雅曰如子言我含笑入地矣歳餘果卒<lb/>
<hi>唐史</hi>
　　　洛陽南市<lb/>
洛陽南市即隋豊都市也掘得一冢棺中一人皂幘朱<lb/>
<pb n="KR3l0119_WYG_017-9b"/>
衣有銘曰筮言居朝龜言居市五百年間於此見矣校<lb/>
其月日當魏黄初二年也<hi>唐史</hi>
　　　地理吉凶<lb/>
李侍即諮與畋議地理事曰史中有言因葬而至公卿<lb/>
者亦有因葬而至凶禍者信矣乎畋對曰凡人與萬物<lb/>
悉受命於天謂之天命天能生之故隨命之多少地能<lb/>
養之故隨分之厚薄若以吉凶禍福因地理而得之謂<lb/>
之地命可乎公曰若然古之因地理而得禍福者此皆<lb/>
<pb n="KR3l0119_WYG_017-10a"/>
妄矣曰非妄也易云觀其所感則天地萬物之情可見<lb/>
矣巳為福善福善之物應之巳為災凶災凶之物應之<lb/>
其感在己其應在彼摭是而論之命果在天不在乎地<lb/>
詳矣公曰聖人言卜其宅兆而安厝之何也曰大凡置<lb/>
器用之物猶擇其地况於親乎卜之者慮坎穴之下有<lb/>
湧泉伏石之𩔖耳非僥倖求福也據隂陽家流以地平<lb/>
坦為上其次東南傾西北髙傾則水順流而不擁髙則<lb/>
岡繞抱而不缺斯大槩也順之則吉逆之則凶公曰然<lb/>
<pb n="KR3l0119_WYG_017-10b"/>
命果在天不在乎地感在乎己應在乎彼物理之然也<lb/>
<hi>該聞集</hi>
　　　吕才葬論<lb/>
易稱古之葬者衣之以薪不封不𣗳喪期無數後世聖<lb/>
人易之以棺椁蓋取諸大過經曰葬者藏也欲人之弗<lb/>
得見也又曰卜其宅兆而安厝之以是為感慕之所也<lb/>
魂神之宅也朝市貿遷不可知石泉頺齧不可常是以<lb/>
謀及卜筮庶無後艱斯則備於慎終之禮也後代葬説<lb/>
<pb n="KR3l0119_WYG_017-11a"/>
出於巫史一物有失便謂災及死生多為妨禁以售其<lb/>
術其書乃有百二十家經曰立身行道揚名於後世以<lb/>
顯父母易謂聖人之大寳曰位何以守位曰仁而術者<lb/>
之法曰官爵富貴葬可致也年壽修促子姓蕃衍葬可<lb/>
致也夫日慎一日澤及無疆德則不建祚乃無永臧孫<lb/>
有後於魯不聞葬得吉也若敖絶後於荆不聞葬得凶<lb/>
也且人有初賤而後貴始泰而終否者子文為令尹三<lb/>
仕三已展禽三黜於士師彼冢墓已定而不改此名位<lb/>
<pb n="KR3l0119_WYG_017-11b"/>
不常何也故知榮辱升降事闗諸人而不由葬世之人<lb/>
為葬巫所欺妄擗踊荼毒以期僥倖由是相塋隴希官<lb/>
爵擇日時規財利詭斁禮俗皆不可以為法此吕才之<lb/>
論也予甞原才之意蓋患隂陽家多謬偽淺惡世益拘<lb/>
畏故以經史推處其騐謂富貴壽夭皆由於天而不由<lb/>
於葬人宜修德以迎之其意甚善然不知古之葬者雖<lb/>
不主於吉凶後世用之風水地理山川向背其吉凶亦<lb/>
從而生矣如陶侃牛崗郭璞龍耳處俊壓角庾氏生金<lb/>
<pb n="KR3l0119_WYG_017-12a"/>
班班史冊禍福昭然不可不信以愚觀之貴賤貧富死<lb/>
生壽夭雖有前定亦由葬以致之茍作善而福至則葬<lb/>
得其吉作惡而禍降則葬得其凶所謂有福之人不居<lb/>
無福之地此最確論也後之人無以吕才之言而忽於<lb/>
卜葬無以葬巫之術而怠於修德二者兼慎而審處之<lb/>
則善矣<hi>唐史</hi>
　　　葉公隂宅<lb/>
沙陽葉公隆吉未第時求隂宅葬其先人未得一日有<lb/>
<pb n="KR3l0119_WYG_017-12b"/>
林璣者謁之曰比距縣五里山名羅源有地可葬葬後<lb/>
一紀定出蟾苑客因曰卧龍欲騰頭角起乃安龍頭案<lb/>
龍尾申酉年中桂枝香子孫折桂無窮巳葉曰本朝自<lb/>
來辰戌丑未年為廷試何得申酉耶客曰五行推遷乃<lb/>
若此後國家以冦難多事廷試忽移戊申是歳葉果登<lb/>
第計其葬恰一紀事之前定可知矣<hi>唐史</hi>
　　　由余氏墓<lb/>
錢文炳蘇州節度使元鐐之姪仕為元帥府判官檢校<lb/>
<pb n="KR3l0119_WYG_017-13a"/>
禮部尚書顯德中累入京為供奉有文學口辯善應對<lb/>
妻丘氏開寳五年卒炳求吉山擇墓地炳幼精於青烏<lb/>
之兆於報恩院側古松林中得一穴自相之曰此吉地<lb/>
有僧常泰亦謂之曰此地據山之崗當是古賢之墓尚<lb/>
書不可重營炳不從逐躬督役夫開之果古墓也石板<lb/>
數重柩已成灰但骸骨一副在石之上身長一丈脛骨<lb/>
三尺明若金色更無他物東畔一銅酒鐺皆青花西畔<lb/>
一古劒劒已辟餘大玉鐶在靶亦是玉刻為合抱芙蓉<lb/>
<pb n="KR3l0119_WYG_017-13b"/>
玉色瑩然炳心欲之令役夫不得入炳自醉酒下穴取<lb/>
其環靶忽然一枚黒蜂大如毬子從劒下飛出於炳右<lb/>
眉上螫之炳便悶倒頭腫如㪷肩輿還宅其夕遂卒常<lb/>
泰掩之如故至異日其子知𤣥號踊之次冥然困睡忽<lb/>
夢一古丈夫長丈餘被魚鱗甲握大劒跣足足色如金<lb/>
前謂𤣥曰我帝堯時由余氏也與陶臣氏烏陀氏同禹<lb/>
理水有功得封於呉卒葬於此當時此地乃海東漸之<lb/>
山也宅兆甚吉居之極安汝始開吾石板固已非矣而<lb/>
<pb n="KR3l0119_WYG_017-14a"/>
輒欲奪吾玉劒過孰大焉今雖撃死然𨽻吾籍中吾在<lb/>
冥府大有所主汝父且無苦勿念之遂驚覺由是推之<lb/>
墓之吉凶始自盤古由堯至於開寳幾數千年矣各有<lb/>
定分則不可妄干後之審墓地者冝鑑兹哉<hi>錢希白小説</hi>
　<lb/>
　<lb/>
　<lb/>
　<lb/>
<pb n="KR3l0119_WYG_017-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　分門古今𩔖事卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>分門古今𩔖事卷十四</head> <lb/>
    <p>
<pb n="KR3l0119_WYG_014-1a"/>
欽定四庫全書<lb/>
　分門古今𩔖事卷十四<lb/>
　　䜟兆門下<lb/>
　　　遐周阿環<lb/>
李遐周有道術天寳中作題人以兆禄山之亂曰燕市<lb/>
人皆去函關馬不歸若逢山下鬼環上記羅衣又曰木<lb/>
易若逢山下鬼定知此處喪金環蓋玉妃小名阿環山<lb/>
下鬼乃馬嵬之兆時蜀有尼造𥙷兵香油本州進之宫<lb/>
<pb n="KR3l0119_WYG_014-1b"/>
中謂之錦里油亦幸蜀之䜟也<hi>青𤨏記</hi>
　　　蜀主歸國<lb/>
太祖皇帝乾徳之初京師屠宰多煑肉以賣人多徳其<lb/>
利故先售至是煑之差熟即巡里巷呌云熟煑來其後<lb/>
蜀平少主歸國熟與蜀同音主與煑同音此其䜟也<hi>蜀異</hi>
<hi>志</hi>
　　　偽蜀桃符<lb/>
偽蜀毎歲除日諸宫門各給桃符題字其上偽太子善<lb/>
<pb n="KR3l0119_WYG_014-2a"/>
書札取桃符親自題曰天埀餘慶地接長春八字聖朝<lb/>
伐蜀明年蜀平二月除侍郎吕公知成都軍府事公名<lb/>
餘慶太祖誕聖節號長春天垂地接先兆於桃符矣<hi>國史</hi>
<hi>𥙷</hi>
　　　延瓊孟字<lb/>
徐延瓊偽蜀王衍之舅於興義門造宅宅内有二十餘<lb/>
院皆彫牆峻宇髙臺深池竒花異木叢桂小山山川珍<lb/>
物無不畢集秦川董城一村院有紅牡丹一株所植年<lb/>
<pb n="KR3l0119_WYG_014-2b"/>
代深遠使人取之掘土方丈盛以木櫃自秦川至成都<lb/>
數千里歴大小曼天隘狹險絶之路方致焉乃植於新<lb/>
第因請少主臨幸少主歎基創之大侔於宫禁遂戲取<lb/>
筆於柱上大書一孟字時俗謂孟為不佳也明年孟氏<lb/>
入成都據其第忽覩楹閒有絳紗籠迫而視之乃一孟<lb/>
字孟曰吉祥吾無易此居矣孟之有蜀蓋先兆也<hi>成都集記</hi>
　　　誌公畫鹿<lb/>
誌公嘗畫鹿負鞍走山中云兩角女子綠衣裳却背太<lb/>
<pb n="KR3l0119_WYG_014-3a"/>
行邀君王一止之月必消亡後安祿山作亂兩角女子<lb/>
安字也緑之言祿太行即山也一止之月乃正月也正<lb/>
月敗立之䜟耳李太白詩云太白入月敵可摧後祿山<lb/>
果正月死太白食月悉如其言<hi>唐宋遺史</hi>
　　　守忠秃鶖<lb/>
開寳中武昌留守楊守忠就加正節度使宣麻之際有<lb/>
禿鶖集文德殿鴟尾班退而去居數月守忠薨於鄂渚<lb/>
達理之士以為非守忠之祥漢獻帝禿鶖來集於鄴亦<lb/>
<pb n="KR3l0119_WYG_014-3b"/>
野鳥入室之義也<hi>南唐近事</hi>
　　　木平望火<lb/>
木平和尚不知何許人保大初行在門下常入禁中一<lb/>
日登百尺之樓後主曰新建此樓制度佳否乃對曰宜<lb/>
望火初不喻其㫖居數月淮甸大擾自壽陽置烽候以<lb/>
逹於龍山旦夕登覽以候動靜又上最愛慶王王方幼<lb/>
上問壽幾何木平曰當七十是歲疾終年止十七蓋反<lb/>
語以對之也亦猶郭璞對晉帝曰二百其数財一百二<lb/>
<pb n="KR3l0119_WYG_014-4a"/>
年璞盖謂百二之期太促乃婉而倒之耳<hi>同前</hi>
　　　李密邢厄<lb/>
李密歸國封邢國公後復叛上遣兵征之至六渾乃斬<lb/>
於邢公山下先是山之側有亂石縱横頗妨行李人謂<lb/>
之邢公厄密果死於此<hi>紀異志</hi>
　　　執誼崖州<lb/>
韋執誼京兆人順宗時為宰相以王叔文黨貶崖州司<lb/>
户始身未顯時不喜人言嶺南州縣既為郎嘗閱職方<lb/>
<pb n="KR3l0119_WYG_014-4b"/>
官圖至嶺南輒瞑目命左右徹去及為相坐堂有圖不<lb/>
就省易旬官之崖州向也以為不祥惡之果貶死<hi>唐書</hi>
　　　昭宗易梁<lb/>
昭宗季年有一鳥極大晝止含元殿夜棲丹鳯樓俯仰<lb/>
有聲云塞胡突帝引弓射之中血雨下流直透殿梁入<lb/>
木尤深削之莫能盡帝惡之命易梁自兹天下多事帝<lb/>
數蒙塵後為朱温所奪方知易梁之文<hi>秦再思紀異録</hi>
　　　朱梁龜堂<lb/>
<pb n="KR3l0119_WYG_014-5a"/>
朱梁既立署宫之南門為建國議者謂建國王莽之年<lb/>
號與此偽同殆前定矣先是許州節度温為於壕内得<lb/>
一小龜金色綠毛進之後湖池養之建堂號曰金龜堂<lb/>
至來年莊宗立國號唐及入汴見之指謂左右曰金龜<lb/>
堂者歸我也非廢興前定而形之於先兆乎<hi>紀異志</hi>
　　　莊宗唐晉<lb/>
莊宗起義太原河北創始乃昇魏州為鄴都置興唐府<lb/>
改貴鄉縣為唐縣元城縣為廣晉縣及晉祖立改為唐<lb/>
<pb n="KR3l0119_WYG_014-5b"/>
晉府乃知唐後即晉亦先兆也<hi>同前</hi>
　　　清泰小字<lb/>
清泰本姓王氏恒州平山人也天祐中明宗掠地於恒<lb/>
定間清泰立於崇福寺堦上明宗見而異之因曰與我<lb/>
作兒得否乃拜曰萬年之幸既歸見夫人乃抱頭哭曰<lb/>
真我親生子也及明宗即位封潞王後即位小字二十<lb/>
三蓋正月二十三日生也及為君乃以是日為千春節<lb/>
凡奏對皆避但云兩旬三日或數物則云二十二更不<lb/>
<pb n="KR3l0119_WYG_014-6a"/>
過二十四蓋不敢斥尊也在位三年果為晉所滅<hi>同前</hi>
　　　牛字助語<lb/>
長慶中鄂州里巷間人毎語人以牛字助之又有一僧<lb/>
自號牛師乍愚乍智人有忤者必曰我兄即到豈奈我<lb/>
何未幾而竒章公<hi>牛僧孺也</hi>帶平章事節制武昌軍其語乃<lb/>
絶師云我兄即到此其先兆也乃知入相出將豈偶然<lb/>
哉<hi>翰苑名談</hi>
　　　道昌篆書<lb/>
<pb n="KR3l0119_WYG_014-6b"/>
天復初有劉道昌呉江人也年九百嵗多曰知唐事至<lb/>
成都郫縣常祝丹名鳥頂一日跨鶴遶市别相知留詩<lb/>
而去人以為妖後又得篆書於其室曰八雄爭天下猪<lb/>
鼠先啾唧<hi>自庚子年黄巢及朱全忠等八人僣號</hi>兔子上天床<hi>王建屬兔又以夘年</hi>
<hi>開國</hi>猿猴三下失<hi>朱温三帝/屬猴也</hi>李子生狼藉<hi>昭宗也</hi>乃牛生叛<lb/>
䍽<hi>楊行密王於呉也斗牛呉之分也</hi>羣犬厮首尾走上中華國<hi>即六侵中國也</hi>
其後事皆應<hi>賔仙傳</hi>
　　　彦博貝州<lb/>
<pb n="KR3l0119_WYG_014-7a"/>
慶厯七年貝州卒王則據城叛詔明鎬加討久無功叅<lb/>
知政事文彦博請行仁宗忻然從之且曰貝字加文為<lb/>
敗字卿擒賊必矣未逾月以㨗報聞詔拜平章事曲赦<lb/>
河北改貝州為恩州<hi>澠水燕談</hi>
　　　天命迎宋<lb/>
先是蜀郡秣陵與湘中嶺表交通徃來人使絡繹所在<lb/>
館驛什物皆鐫字云迎送物及王師自峽路西入倒戈<lb/>
以迎南征廣州望風而遁及視公廨物皆迎送字乃迎<lb/>
<pb n="KR3l0119_WYG_014-7b"/>
宋之兆也得非天命之先定乎<hi>紀異録</hi>
　　　李主練帛<lb/>
李國主未破之前宫中練帛為風所飄凌空而去經宿<lb/>
方墜變成淺碧色輕翠可愛以自然之色號天水碧國<lb/>
中皆效之是年國亡蓋天水乃趙之郡號碧音近於逼<lb/>
也異哉<hi>國史補遺</hi>
　　　符太保骨<lb/>
王均咸平三年害兵馬鈐轄符昭夀棄其尸於東門外<lb/>
<pb n="KR3l0119_WYG_014-8a"/>
不見其元觀者咸云此是符太保骨頭蓋昭壽好自親<lb/>
庖事又僻嗜羮毎嫌羮薄庖者嘗多取羊骨煉之云勿<lb/>
妄觴此此是符太保骨頭至是乃成其䜟焉<hi>益部耆舊傳</hi>
　　　少游藤下<lb/>
秦少游嘗於夢中作好事近有醉卧古藤陰下了不知<lb/>
南北之句後南遷北歸留於藤下終於瘴江之上光華<lb/>
亭時方醉起以玉盂汲泉欲飲笑視之而卒乃醉卧古<lb/>
藤陰下之䜟也山谷跋其後云少游醉卧古藤下無復<lb/>
<pb n="KR3l0119_WYG_014-8b"/>
愁眉唱一盃解道江南斷腸句只今惟有賀方回又先<lb/>
自作挽詞一篇東坡跋之云嵗在庚辰六月予與秦少<lb/>
游相别海康意色自若與平日不少異但自作其挽詞<lb/>
耳人咸怪之予以謂少游齊生死了物我戲出此語無<lb/>
足怪者已而果卒於藤州嗚呼豈自知其當然者耶乃<lb/>
錄其詩云東坡居士書<hi>紀異録</hi>
　　　孟津雲起<lb/>
陜右魏野處士蒲中李瀆徴君乃中表也俱有髙節以<lb/>
<pb n="KR3l0119_WYG_014-9a"/>
吟咏相善野於東郊鑿土室蔭以脩竹流泉其前有樂<lb/>
天洞瀆結茅齋號浮雲堂皆有瀟灑之趣每乘興相過<lb/>
賦詩飲酒累日乃去一日瀆自孟津訪野曰瀆數日前<lb/>
恍惚聞床下有人曰行到水窮處未知天盡時即正其<lb/>
誤曰豈非坐㸔雲起時耶乃答曰此浮雲安能起耶亟<lb/>
窺之了無所見此必死期故來訪别痛飲數日還家果<lb/>
卒<hi>紀異録</hi>
　　　崔曙一星<lb/>
<pb n="KR3l0119_WYG_014-9b"/>
崔曙作明堂火珠詩云夜來雙月滿曙後一星孤時稱<lb/>
佳句未幾曙卒無子惟一女名星星蓋其䜟也<hi>鄭處誨雜錄</hi>
　　　子京两地<lb/>
宋子京在蜀有詩三百篇名曰猥藁嘗吟曰碧雲自有<lb/>
三年信明月長為兩地愁以公之才望竟不登兩地愁<lb/>
憤而薨人以為此詩之䜟也<hi>詩話</hi>
　　　子美蝉蛻<lb/>
蘇子美久失意不樂一日登蘇之閶門題云時光苒苒<lb/>
<pb n="KR3l0119_WYG_014-10a"/>
都如夢風物蕭蕭又變秋家在鳯凰城闕下江山安用<lb/>
苦相留又書其旁曰江山留人也人留江山也後竟不<lb/>
復用遂作滄浪亭於呉中一日於滄浪觀魚題詩有自<lb/>
嗟不及游魚樂虚作人間半世人之句已非吉兆矣未<lb/>
幾作晝寢詩云身如蟬蛻一榻上夢似楊花千里飛歐<lb/>
陽公見之大驚曰子美可惜子美可惜已而果卒年四<lb/>
十一天下士大夫共嗟惜之噫夫子嘗言四十不惑孟<lb/>
子亦言四十不動心其義一也蓋心之於人大矣而外<lb/>
<pb n="KR3l0119_WYG_014-10b"/>
物或動之者以惑故也四十之年氣已剛矣識已明矣<lb/>
於此之時而能定内外之分辨榮辱之境則外莫能動<lb/>
而内自不惑故不以死生窮達而經其意孰謂子美之<lb/>
賢而不知此耶觀其以非罪謫呉中作滄浪亭與魚鳥<lb/>
共樂自謂形骸適則神不煩觀聽無邪則道以明返思<lb/>
向之汩汩榮辱之塲與錙銖利害相磨擾為可鄙則胸<lb/>
中灑然不惑矣其視死生猶去來之常也向者之句吾<lb/>
見其超然自得以為勝焉<hi>詩話</hi>
<pb n="KR3l0119_WYG_014-11a"/>
　　　宋炎葉齊<lb/>
淳化中崇文院西序直廬絶髙處有人題一聯云秋風<lb/>
送炎去庭𣗳葉齊落是年立秋日史館撿討宋炎罷職<lb/>
來年立秋日葉齊黜皆前定也<hi>國史補遺</hi>
　　　安道佛郷<lb/>
余安道畨禺詔赴闕過韶陽遊龍光山寺題詩云暫離<lb/>
人世界且到佛家鄉議者謂恐非吉兆至旬日公果卒<lb/>
於秦淮亭<hi>詩話</hi>
<pb n="KR3l0119_WYG_014-11b"/>
　　　范子病葉<lb/>
唐末呉人范處士生子七嵗能詩嘗作贈隱者詩云掃<lb/>
葉隨風便澆花趂日陰處士方干曰此子必垂名因令<lb/>
作夏日詩云火雲生不雨病葉落非秋干曰惜乎不壽<lb/>
未幾果卒古人嘗謂生有修短之命短者不可緩之於<lb/>
寸隂修者不可急之於箭漏至德未能踰上智所不免<lb/>
其范氏之子乎<hi>遺史</hi>
　　　唐卿京官<lb/>
<pb n="KR3l0119_WYG_014-12a"/>
張唐卿景祐元年第一人及第期集於興國寺題壁云<lb/>
一舉首登龍虎牓十年身到鳯凰池有人續之云君看<lb/>
姚曄并梁固不得朝官未可知後唐卿果終於京官蓋<lb/>
姚曄大中祥符元年梁固祥符二年皆状元而終於京<lb/>
官乃成其䜟云<hi>筆談</hi>
　　　史二致富<lb/>
村民史二居京師朝陽門外薄有資産籍属開封京師<lb/>
人俗語有曰濟殺史二蓋人圖事有不稱意者悉此語<lb/>
<pb n="KR3l0119_WYG_014-12b"/>
以戲之良為無補益之義也且非先知有史二之名者<lb/>
國朝行東郊藉田之禮青壇之外皆史二之地事畢賜<lb/>
之甚厚史二之家遂致富贍然非久而史二卒濟殺之<lb/>
騐俗謡為之䜟焉<hi>青瑣記</hi>
　　　沂公梅詩<lb/>
王沂公曽布衣時以所業䞇吕文穆公䝉正卷首有早<lb/>
梅詩云雪中未問和羮事先向百花頭上開文穆曰此<lb/>
生次第安排作状元宰相矣咸平五年公果状元及第<lb/>
<pb n="KR3l0119_WYG_014-13a"/>
遂相真宗仁宗非富貴前定而此詩為之兆乎<hi>詩話</hi>
　　　原夫言謔<lb/>
鄭谷詩名盛於唐末號雲臺編而世俗但稱鄭都官詩<lb/>
其詩多佳句而格不甚髙今已不行於世矣梅聖俞晚<lb/>
年官至都官一日會飲劉原父戲之曰聖俞官必止此<lb/>
座客皆驚原父徐曰昔有鄭都官今有梅都官也聖俞<lb/>
頗不樂未幾聖俞病卒歐陽公為序其詩為宛陵集而<lb/>
今人但謂之梅都官詩一言之謂後遂果然豈其䜟耶<lb/>
<pb n="KR3l0119_WYG_014-13b"/>
斯可歎也<hi>歸田録</hi>
　　　王公後事<lb/>
富鄭公弼早年嘗夢青州王相公以後事為託鄭公曰<lb/>
相公德𬒳生民當得遐壽何遽及此後二年王罷相知<lb/>
鄆州辟公為倅到任嵗餘有大星墜於宅園東北角家<lb/>
人怪之相公曰後月當見至後月公果薨鄭公為主其<lb/>
喪事故鄭公挽詞云遺德𬒳生民蓋夢中䜟語也<hi>名賢詩話</hi>
　　　晉公朱崖<lb/>
<pb n="KR3l0119_WYG_014-14a"/>
丁晉公謂釋褐授饒倅同年白稹為判官一日稹以片<lb/>
幅假緡五鐶於公公笑曰是紿我也牓下新婚京國富<lb/>
貴豈無半千耶懼我撓之矯為此耳於紙尾書一絶答<lb/>
之曰欺天行當吾何有立地機關子大乖五伯青蚨兩<lb/>
家闕赤洪崖打白洪崖又公嘗為陰獄詩云黑水溪傍<lb/>
聊駐馬柰何岸上試回頭髙崖昏處是隂獄須信人生<lb/>
到此休朱崖之行蓋兆於此矣又公嘗為真宗山陵使<lb/>
李維在翰林援其親識為挽郎懇請於公曰更在陶鑄<lb/>
<pb n="KR3l0119_WYG_014-14b"/>
公應聲曰陶鑄復陶鑄齋郎又挽郎李繼之曰自然堪<lb/>
下淚何必更斜陽未幾而丁敗又公在中書日因私第<lb/>
會賓客忽顧衆而言曰謂嘗聞江南李主鍾愛一女聰<lb/>
慧姿質時無與比及當釐降國主曰吾止一女才色頗<lb/>
異今將𨕖尚卿等為擇佳壻須得少年竒表抱殊才而<lb/>
有門地者執政遍詢搢紳及外府將相之家莫能全美<lb/>
或有詣執政言曰嘗聞洪州劉生為本郡叅謀嵗未及<lb/>
冠儀容秀美家門曾列二卿兼富於辭藝可以充選執<lb/>
<pb n="KR3l0119_WYG_014-15a"/>
政遽言之上亟令召之及至皆如其言國主大喜於是<lb/>
成禮拜駙馬都尉鳴珂鏘玉出入中禁良田甲第竒珍<lb/>
異寳赫奕崇盛貴顯當時未周嵗而公主卒國主傷悼<lb/>
悲泣曰吾不欲再覩劉生之面執政削其官籍一簪不<lb/>
與却送還洪州生恍若夢覺觸𩔖如舊丁語罷因笑曰<lb/>
謂他日亦不失作劉叅謀也席上聞之莫不失色後半<lb/>
載公貶朱崖資貨田宅悉皆籍没孑然南行疋馬數僕<lb/>
宛如未第之時豈事有前定而其兆見於言辭耶或謂<lb/>
<pb n="KR3l0119_WYG_014-15b"/>
丁公姦邪傾險自知不免故屢形於言耳此為得之<hi>詩話</hi>
<hi>及遺史</hi>
　　　禹偁病鶴<lb/>
王禹偁甞作病鶴詩云埋没肯同鸚鵡塚飛鳴不到鳯<lb/>
凰池以公之文學才望歴顯宦登金門玉堂不為難也<lb/>
竟不至其地豈非前定歟而其䜟已先見於詩矣與宋<lb/>
子京兩地之意差𩔖故並錄之<hi>詩話</hi>
　　　萊公晚竄<lb/>
<pb n="KR3l0119_WYG_014-16a"/>
冦萊公詩有野水無人渡孤舟盡日横之句深入唐人<lb/>
風格初授巴東令人以冦巴東呼之以比趙渭州韋蘇<lb/>
州也然富貴之時所作詩詞皆悽楚怨感嘗為江南春<lb/>
二篇云波淼淼栁依依孤邨芳草逺斜日杏花飛江南<lb/>
春盡離腸斷蘋滿汀州人未歸又曰杳杳煙波隔千里<lb/>
白蘋香散東風起日落汀州一望時愁情不斷如春水<lb/>
議者嘗言深於詩詞者盡欲慕騷人情感清愁以主其<lb/>
格若語意清切灑落髙邁始為不俗不知清極則志髙<lb/>
<pb n="KR3l0119_WYG_014-16b"/>
感深則氣謝故萊公嘗有送人使嶺詩云到海只十里<lb/>
過山應萬重人以為警絶及晚竄海康至境上雷吏呈<lb/>
圖經拜迎於道公問州去海逺近曰只可十里以來其<lb/>
憔悴走竄已兆於前矣<hi>摭遺</hi>
　　　廖融得句<lb/>
廖融處士潭州衡山邑人有道髙尚之士年六十以嘉<lb/>
遁自樂上官多慕其髙行融好吟詩有佳句傳湘人齒<lb/>
牙間一日方苦吟急召其子曰吾不久當去世子曰何<lb/>
<pb n="KR3l0119_WYG_014-17a"/>
以言之曰吾適得兩句自推非吉子曰何句也融曰雲<lb/>
穿搗藥屋雪壓釣魚船融自解曰屋破而雲穿其中無<lb/>
人也船為雪壓無用也其子曰未形紙筆無害融曰雖<lb/>
未形紙筆然吾已慮之於心矣乃囑子身後事後六十<lb/>
日果卒<hi>摭遺</hi>
　　　楊軒燈詩<lb/>
楊軒字公遠衛州人也舉進士兩至省尤有學問多棲<lb/>
倚貴宦門館平日好吟有燈詩云解照日月不照處獨<lb/>
<pb n="KR3l0119_WYG_014-17b"/>
明天地未明時倫輩多稱此句然日月不照有用何用<lb/>
也天地未明而能明非明也軒竟死布衣果不得用符<lb/>
於詩意其前定乎<hi>同前</hi>
　　　東坡入海<lb/>
東坡先生在資善堂與呉博正為世外之友嘗作洞庭<lb/>
春色賦博正頗愛重之求親書其本後又作中山松醪<lb/>
賦自謂不减前作乃取澄心堂紙杭州程奕鼠須筆易<lb/>
水供堂墨錄本以寄博正其賦云望西山之咫尺欲褰<lb/>
<pb n="KR3l0119_WYG_014-18a"/>
裳以遊遨跨超峯之奔鹿接掛壁之飛猱遂從此而入<lb/>
海渺飜天之雲濤不久果有海南之竄議者謂入海之<lb/>
䜟也<hi>同前</hi>
　　　元之蘄州<lb/>
王元之謫黄州有二虎鬬一虎死食之羣鷄夜鳴時謂<lb/>
守土者當其咎真宗惜其才徙知蘄州謝表有荗陵封<lb/>
禪之書止期身後之句帝深異之既至聞啼鳥問其名<lb/>
或對曰此名蘄州鬼元之大惡之未幾果卒於蘄東坡<lb/>
<pb n="KR3l0119_WYG_014-18b"/>
作五禽言云使君向蘄州更唱蘄州鬼我不識使君寧<lb/>
知使君死人生作鬼會不免使君已老知何晚皆不祥<lb/>
之䜟也<hi>澠水燕談及東坡集</hi>
　　　存寳無首<lb/>
韓存寳本西羌熟户少負才勇喜功名累立戰功年未<lb/>
四十為涇原總管一日郡僚繪其像於渭州僧舍或以<lb/>
其色不𩔖用粉塗之將别加圖冩未及促詔赴闕命經<lb/>
制戎瀘盜賊後見其像者以為無首不祥明年存寳果<lb/>
<pb n="KR3l0119_WYG_014-19a"/>
以奏功不實誅<hi>澠水燕談</hi>
　　　陶弼貽詩<lb/>
皇祐二年陳珙知邕州冬至日旦坐㕔寮吏方集有白<lb/>
虹貫庭自天属地明年五月二龍鬬城南江中馳逐往<lb/>
來江水暴漲未幾儂智髙陷二廣前此陶弼以詩貽楊<lb/>
畋請為備云虹頭穿府署龍角戰城門兵興之䜟也<hi>同前</hi>
　　　仲英折桂<lb/>
麻先生仲英幼有俊才七歳能詩隨侍官鄜州時宋翰<lb/>
<pb n="KR3l0119_WYG_014-19b"/>
林白方謫官鄜時聞而召之座中賦詩十篇宋大稱賞<lb/>
翌日宋以浣溪牋李廷珪墨諸葛氏筆遺之及贈以詩<lb/>
曰宣毫歙墨川牋紙寄與麻家小秀才七歳能吟天骨<lb/>
異前生應折桂枝來年一十七一試禮部歸以二親既<lb/>
喪祿不及養無復仕宦意退居臨淄下士里記覽該洽<lb/>
行義髙潔郷黨服其化富鄭公文潞公皆常致幣龎莊<lb/>
敏公禮之尤厚薦其行義於朝詔以為國子四門助教<lb/>
一時學者不逺千里裹糧相從卒年九十或以為宋詩<lb/>
<pb n="KR3l0119_WYG_014-20a"/>
云前生應折桂枝來即今世不復更折矣先生一試不<lb/>
第終身罷舉宋詩為之䜟也<hi>同前</hi>
　　　状頭入相<lb/>
本朝状頭入相者吕文穆䝉正王文正曽李文定廸宋<lb/>
元憲庠元憲登庸知制誥石楊休賀以詩曰皇朝四十<lb/>
三龍首身到黄扉止四人元憲大喜持示同列樞密副<lb/>
使王伯庸堯臣矍然色動曰何不云已四人而特言止<lb/>
哉蓋伯庸實繼元憲魁天下士未幾薨於位自慶厯至<lb/>
<pb n="KR3l0119_WYG_014-20b"/>
崇觀果未有先多士而後大拜者此詩䜟也<hi>西清詩話</hi>
　　　王嵓詩䜟<lb/>
嵓字隱夫居武都山風格髙邁尤深於詩畋嘗與楊元<lb/>
照評其詩謂終篇之際氣衰興緩與前志不𩔖如古松<lb/>
詩前曰何人輕大厦放爾偃深雲可謂警策末云髙僧<lb/>
慣來㸔踏破綠苔紋湧泉觀云暗穿地脈龍先覺密贊<lb/>
天工雨不知末云溪分澗奪朝宗晚殘月殘雲信所之<lb/>
送陳昭文赴學云朝宗任疊千重浪捧日能消幾片雲<lb/>
<pb n="KR3l0119_WYG_014-21a"/>
末云多慙亦偶休明代擊壤空隨野老羣其𩔖非一元<lb/>
照曰詩者發志由衷而來孰謂隱夫志不至乎後不厚<lb/>
乎其後均冦嬰城嵓以名大為其所脅坐是流於荒服<lb/>
晚節不完蓋已先形於詩矣<hi>該聞集</hi>
　<lb/>
　<lb/>
　<lb/>
　<lb/>
<pb n="KR3l0119_WYG_014-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　分門古今𩔖事卷十四<lb/>
</p>
<p>
</p>
  </div>
</body>
</text>
</TEI>
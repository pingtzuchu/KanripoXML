<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>分門古今𩔖事卷十九</head> <lb/>
    <p>
<pb n="KR3l0119_WYG_019-1a"/>
欽定四庫全書<lb/>
　分門古今𩔖事卷十九<lb/>
　　為善而增門<lb/>
　　　韓厥紹孤<lb/>
晉司冦屠岸賈欲治靈公之賊韓厥曰吾先君以為無<lb/>
罪不誅也賈不聽遂殺趙同趙括趙嬰齊等趙朔妻遺<lb/>
腹生趙武公孫杵臼以謀死而使程嬰䕶武匿山中育<lb/>
之後景公疾卜之以為大業之後不遂者為祟公以問<lb/>
<pb n="KR3l0119_WYG_019-1b"/>
韓厥厥曰趙氏無罪國人念之故見於龜䇿且成季之<lb/>
勲宣孟之忠而無後為善者其懼矣於是薦其孤而立<lb/>
之以趙氏田邑畀趙武其後韓厥子孫列為諸侯享國<lb/>
十數世與趙魏相始終韓氏於晉未有大勲其所以至<lb/>
於此者太史公特以能紹趙孤為天下之隂德而享斯<lb/>
報焉太史公誠足以為篤論之君子也歟<hi>左傳史記</hi>
　　　臧孫有後<lb/>
魯隱公將觀魚於棠臧僖伯諌不聽遂往陳魚而觀之<lb/>
<pb n="KR3l0119_WYG_019-2a"/>
僖伯稱疾不從至桓公取郜大鼎於宋納於太廟臧哀<lb/>
伯諫之亦不從哀伯名達僖伯之子也周内史聞之曰<lb/>
臧孫逹其有後於魯乎君違不忘諌之以德其後哀伯之<lb/>
子辰是謂臧文仲辰之子許是謂臧宣叔許之子紇是<lb/>
謂臧武仲數世皆為魯之名臣<hi>左傳</hi>
　　　叔敖斷蛇<lb/>
楚孫叔敖乃蔿賈之子曰為艾獵是也為兒時出遊還<lb/>
憂而不食母問其故泣曰見兩頭蛇恐死母曰今蛇安<lb/>
<pb n="KR3l0119_WYG_019-2b"/>
在對曰敖聞見兩頭蛇者不祥恐後人又見殺而埋之也<lb/>
母曰無憂矣我聞有隂德者天報之福其後果進為楚<lb/>
令尹城沂之役使封人慮事以授司徒量功命日分財<lb/>
用平板幹稱畚築程土物議逺邇略基址具餱糧度有<lb/>
司事三旬而成不愆於素故傳言其能使民是也<hi>列女傳</hi>
　　　張湯有後<lb/>
張湯仕孝武為御史大夫雖以酷烈及身蒙咎其推賢<lb/>
揚善固宜有後其子安世忠信謹厚謙慎周密進引士<lb/>
<pb n="KR3l0119_WYG_019-3a"/>
大夫而不使知出於已有醉郎小便殿上主事曰行法<lb/>
安世以為飜水漿而釋之其隱人過如此又復志尚亷<lb/>
退動戒盈滿屢辭俸禄身衣弋綈安世子延壽亦歴位<lb/>
九卿延壽子勃勃子臨皆有謙儉之德安世兄賀以得<lb/>
幸衛太子下𧖟室為掖庭令而宣帝以皇孫收養掖庭<lb/>
賀傷太子無辜視養拊循其恩甚厚及壮教以詩書以<lb/>
家財為娶妃及宣帝即位而賀已死宣帝為置守冡二<lb/>
百家封其子為恩德侯安世小男彭祖又少與宣帝同<lb/>
<pb n="KR3l0119_WYG_019-3b"/>
席研又封為陽都侯賀孫覇年七歳亦拜為散騎中郎<lb/>
將賜爵闗内侯為侍中中常侍諸散騎列校尉者凡十<lb/>
餘人自漢興至王莽世侯者百數保國持寵未有若富<lb/>
平者故史氏云安世履道滿而不溢賀之隂德亦有助<lb/>
云予考騐其事蓋湯之揚善止及其子而後之榮盛累<lb/>
世皆安世與賀積德之致上天報施確然於此矣<hi>前漢</hi>
　　　王忳繡𬒳<lb/>
王忳字少林廣漢新都人甞詣京師於空舍中見一書<lb/>
<pb n="KR3l0119_WYG_019-4a"/>
生疾困愍而視之謂忳曰我腰下有金十斤死乞藏骸<lb/>
骨未及問姓名而命絶忳乃鬻一斤營殯葬餘金悉置<lb/>
棺下後歸署大度亭長初到之日有馬馳入亭中而止<lb/>
其日大風飄一繡被墮忳前忳言之縣縣以歸忳忳後<lb/>
乘馬馬奔走入它舍主人見之曰今禽盜矣問忳所由<lb/>
得并及繡被主人曰被隨旋風與馬俱亡卿何隂德而<lb/>
致此二物忳因説葬書生事并道其形貎及埋金之處<lb/>
主人大驚號曰是我子也姓金名彦何意卿乃葬之大<lb/>
<pb n="KR3l0119_WYG_019-4b"/>
恩久不報天以此彰卿德耳因與忳俱迎彦喪餘金具<lb/>
存忳由是顯名舉茂才除郿令<hi>後漢</hi>
　　　丙吉非死<lb/>
丙吉字少卿武帝末年巫蠱事起詔治郡邸獄時宣帝<lb/>
生數月以皇曾孫坐衛太子事繫吉深哀曾孫无辜會<lb/>
望氣者言長安獄有天子氣上分遣使者詔獄繫無輕<lb/>
重皆殺之使者夜到郡邸獄吉閉門不納武帝亦寤曰<lb/>
天使之也因並赦之繫者頼吉得生恩及四海矣及宣<lb/>
<pb n="KR3l0119_WYG_019-5a"/>
帝立絶口不道前恩後吉病上憂其不起夏侯勝曰有<lb/>
隂德者必饗其樂以及子孫今吉未獲報而疾甚非死<lb/>
疾也病果瘉遂代魏相為丞相<hi>前漢</hi>
　　　王賀必興<lb/>
王賀翁孺為武帝繡衣御史逐捕魏郡盜賊等黨與及<lb/>
吏畏懦逗遛當坐者皆縱不誅他郡御史暴勝之等奏<lb/>
殺二千石誅千石已下及通行飲食坐連及者大部至<lb/>
斬萬餘人翁孺以奉使不稱免嘆曰吾聞活千人者子<lb/>
<pb n="KR3l0119_WYG_019-5b"/>
孫必封吾所活萬餘人後世其必興乎翁孺生禁禁生<lb/>
女政君乃孝元皇后也<hi>西漢</hi>
　　　郭躬仁恕<lb/>
郭躬字仲孫父𢎞習小杜律斷獄三十年用法平允諸<lb/>
為𢎞所决者退無怨情時人比之于公年九十五卒躬<lb/>
家世掌法務在寛平及典理官吏斷刑率從矜恕又<lb/>
條諸重文可從輕者四十一事奏之遂著於令又章和<lb/>
元年赦繫囚文不及亡命未發覺者躬為上言肅宗善<lb/>
<pb n="KR3l0119_WYG_019-6a"/>
之詔赦焉躬奏讞法科多所生全子晊至南陽太守子<lb/>
鎮為尚書孫程立大功遷尚書令封定頴侯子賀成侯<lb/>
賀弟禎至廷尉禎弟子禧至太尉子鴻城安鄉侯子孫<lb/>
為三公者一人廷尉七人侯者三人刺史二千石侍中<lb/>
郎將者二十餘人侍御史正監平者甚衆范曄之論謂<lb/>
躬平刑審斷幾於得情則哀矜而勿喜者慶延於世蓋<lb/>
由於此不然于公髙門以待封嚴母掃墓以望喪善惡<lb/>
之報曾不旋踵而應之若答歟<hi>後漢</hi>
<pb n="KR3l0119_WYG_019-6b"/>
　　　裴度還帶<lb/>
唐中書令晉國公裴度質狀眇小相不入貴既屢黜塲<lb/>
屋頗亦自惑會有相工在洛中大為縉紳所神公時造<lb/>
之相者曰公形神稍異不入相法若不至貴即當餓死<lb/>
今則殊未見公貴處可别日垂訪為郎君細看之公去<lb/>
一日出遊香山寺徘徊於廊廡間忽見一素衣婦人致<lb/>
緹褶於僧伽欄楯之上祈祝良久瞻拜而去少頃度方<lb/>
見其緹褶在舊處知其遺忘也又料追付不及遂收取<lb/>
<pb n="KR3l0119_WYG_019-7a"/>
以待婦人再至而還之日暮不至度乃望歸逆旅詰旦<lb/>
復攜往寺門始闢覩昨日素衣度趍而至撫聲惋歎若<lb/>
有非横度從而訊之曰父以罪被繫昨告人假得玉帶<lb/>
一犀帶一以賂津要不幸失去老父不測之禍無所逃<lb/>
矣度怳然歸之婦拜泣請留其一以謝度笑而不納後<lb/>
詣相者審度聲色頓異驚歎曰此必有隂德及物前程<lb/>
萬里非某所知也度後果位極人臣噫富貴貧賤雖自<lb/>
有數然不可得而知也裴晉公以隂德而至貴如此為<lb/>
<pb n="KR3l0119_WYG_019-7b"/>
善者可不勉哉<hi>摭遺</hi>
　　　洪敬嫁婢<lb/>
唐彭城劉洪敬字元溥世居淮肥間資財數百萬脩德<lb/>
不耀人莫知之家雖富利人之財不及怨施人之惠不<lb/>
望報長慶初有善相者於壽春道中見之謂曰君財雖<lb/>
豐更三年大期至矣元溥憂形於色相者曰夫相不及<lb/>
德君雖不壽而德量寛厚但勤修令德兾或延之吾後<lb/>
三載當復此來元溥自此為身後之計有女將出嫁乃<lb/>
<pb n="KR3l0119_WYG_019-8a"/>
抵維陽為求媵妾用錢八十萬得四人有蘭孫者極姝<lb/>
麗元溥詰其家世乃洛人父官淮西遭吳冦跋扈因與<lb/>
國同姓疑為近屬身委鋒刄家盡籍没冦平骨肉皆被<lb/>
俘倞不可復知妾今再易主矣元溥為太息曰履雖新<lb/>
不加於首冠雖舊不踐於足衣冠之女而抱寃如此吾<lb/>
忍置之婢使人列哉遂焚其券先其女而嫁之長慶二<lb/>
年三月辛夘蘭孫歸夫家是夕元溥夢一人青衣槐簡<lb/>
望塵而拜曰余蘭孫之父也無以報足下之賜聞君壽<lb/>
<pb n="KR3l0119_WYG_019-8b"/>
將盡當為君請之於帝後三日元溥復夢前所夢者紫<lb/>
衣𧰼笏謝元溥曰余不佞請君於帝帝許延君壽二十<lb/>
五歳富及三代害吾家者悉獲按理帝又憫余之寃受<lb/>
以重職復主山川於淮海之間嗚咽再拜而去元溥不<lb/>
敢言後三年相者復至自眉至髪熟視元溥曰隂德之<lb/>
氣上動於天延壽二十五載慶及三代元溥遂以夢中<lb/>
所得告之相者曰昔韓子存趙氏孤故十世位至王侯<lb/>
有隂德故也况蘭孫身為賤𨽻骨肉淪謝而能不顧殊<lb/>
<pb n="KR3l0119_WYG_019-9a"/>
色憫而嫁之天之報稱不亦冝乎<hi>影響録及隂徳傳</hi>
　　　明府嫁婢<lb/>
唐范明府者亡其名頗曉術數調授江南官自課其命<lb/>
來年秋祿夀俱盡將出京又訪于日者日者曰子來年<lb/>
七月數盡不可逺適范曰某固知之一女未嫁利薄俸<lb/>
以資遣爾及之任買一婢詢其所從來婢曰父為某官<lb/>
兵冦之亂掠賣至此范復問其姓名乃曩昔之交契也<lb/>
謂其妻曰我女不憂不嫁此而不嫁後不可知乃悉以<lb/>
<pb n="KR3l0119_WYG_019-9b"/>
女粧奩擇邑客謹善者而配之秩滿歸京日者見之大<lb/>
駭曰子何見紿前算子祿壽俱盡今乃無恙非甲子差<lb/>
謬當有隂德范曰俱無之日者詢究不已范偶以嫁婢<lb/>
事告之日者曰即此是矣子之福壽未可量也後歴官<lb/>
數任而終<hi>成都集記</hi>
　　　劉霽延母<lb/>
霽字士湮母明氏寢疾霽已五十衣不解帶者七旬誦<lb/>
觀音經數萬遍夜中感見一僧謂曰夫人算盡君精誠<lb/>
<pb n="KR3l0119_WYG_019-10a"/>
篤至當相為申延後六十餘日乃亡嗚呼謂之算盡則<lb/>
前定可知矣非霽之篤孝精誠烏能少延其母乎<hi>南史</hi>
　　　彦賓歸女<lb/>
偽蜀羅城使程彦賓臨淄人也進攻遂寧城破獲處女<lb/>
三人蔚有姿容彦賓以别室處之閲旬父母持金請贖<lb/>
彦賓還金歸女父母泣謝曰願公早建旄節彦賓笑曰<lb/>
節旄非我所願願我壽終無病耳後年踰七十果無疾<lb/>
而終焉<hi>南史</hi>
<pb n="KR3l0119_WYG_019-10b"/>
　　　李質延壽<lb/>
唐咸通中吉州牙將李質遇疾將死夢入隂府主吏謂<lb/>
之曰汝嘗活七人命當延十四年壽吏執簿書禀主判<lb/>
者乃命使人送還質潜誌其事自是疾愈後果十四年<lb/>
而終焉<hi>南史</hi>
　　　之亨放魚<lb/>
梁劉之亨任南郡甞夢二人姓李詣之曰乞命之亨不<lb/>
解其意既明有人以雙鯉遺之鱗鬛搖動而甚活之亨<lb/>
<pb n="KR3l0119_WYG_019-11a"/>
悟曰鯉者李也必夢中所感也乃放之其夕復夢前二<lb/>
人來謝之亨云當令君延一算<hi>南史</hi>
　　　從政延壽<lb/>
治平之初諭州巴縣主簿黄靖國權懐化軍使有戎卒<lb/>
詈本轄將官黄語軍校曰詈本轄官罪當死若械禁推<lb/>
鞫煩紊多矣宜自處之故軍中以次箠撃至死熈寧五<lb/>
年黄官儀州㳂臺檄出抵良原病疫而死凡二十二日<lb/>
乃甦因謂所親曰始見二黄衣來追出西門十數里見<lb/>
<pb n="KR3l0119_WYG_019-11b"/>
宫城儀衛甚盛乃入見王黄再拜王曰何敢枉殺之俄<lb/>
引一人至厲聲曰可速還我命黄視之乃懐化戎卒也<lb/>
黄乃陳本末王曰若是豈枉殺耶卒黙然而退俄有一<lb/>
吏引黄出門見門户鱗次各有防衛黄問之吏指一門<lb/>
曰此唐武后獄也又指一門曰此唐酷吏獄也又指一<lb/>
門曰此唐姦臣獄也黄曰何此輩錮之之久耶吏曰此<lb/>
輩死受無窮之苦歴刧無有出期既而復見王王曰卿<lb/>
官儀州醫工聶從政識之乎曰識王曰有一事可以警<lb/>
<pb n="KR3l0119_WYG_019-12a"/>
於世徐驅一婦人年二十餘卒以利刃割其腹刮其腸<lb/>
流血滿地呌號之聲所不忍聞王曰此華主簿王某妻<lb/>
李氏也思與聶亂聶不從故受此苦聶延壽一紀隂司<lb/>
最以此為重也陽間網疎而多漏隂司法密而難逃避<lb/>
罪圖福君其勉焉乃遣還家及詢聶從政事蓋十五年<lb/>
矣人無知者幽冥之報可不懼乎<hi>青瑣髙議</hi>
　　　查道侍從<lb/>
查道淳化中赴舉乏資用干諸親舊得數萬緡偶於逆<lb/>
<pb n="KR3l0119_WYG_019-12b"/>
旅次見一女子甚端麗詢之故人之女也道乃傾囊擇<lb/>
謹厚壻嫁之其年道罷舉次年登科<hi>青瑣髙議</hi>
　　　張女二事<lb/>
趙州賛皇縣張鑾女治平四年二月七日死三日而甦<lb/>
語音忽變為河東人曰我樂平縣王璉姪女也十七歸<lb/>
閻氏夫性酷暴自經而死見二鬼導至大城有王當殿<lb/>
曰秦廣王也王問所以死左右取大鑒如車輪使我照<lb/>
之因命一吏曰此婦嘗剔股肉救母病又甞燃香於臂<lb/>
<pb n="KR3l0119_WYG_019-13a"/>
祈姑疾安愈此二事可延十二年壽宜令亟還吏送至<lb/>
家喉已斷乃復告王王許借屍因得至此又説冥間地<lb/>
獄無異人間畫者作善作惡報如影響可不畏哉<hi>青瑣髙議</hi>
　　　和璞斵牆<lb/>
邢和璞好黄老之道有崔司馬者寓居荆與邢有舊崔<lb/>
病七年且死心常恃於邢崔一日覺卧室北牆有人鑿<lb/>
聲命左右視之無所見如此七日而鑿不已牆忽透明<lb/>
如一粟問左右猶不見經一日穴大如盤崔窺之牆外<lb/>
<pb n="KR3l0119_WYG_019-13b"/>
有數人荷鍬立於穴側崔問之皆云邢真人處分令開<lb/>
此司馬厄重倍費功力有頃有導騶五六悉平幘朱衣<lb/>
曰真人至見邢輿中白幍垂綬執五明扇侍衛數十去<lb/>
穴數步而止謂崔曰公算盡僕為公再三請得延一紀<lb/>
自此無苦也言畢壁如舊旬日而病愈果一紀乃終<hi>酉陽</hi>
<hi>雜爼</hi>
　　　世明變格<lb/>
周世明成都人偽廣政中有一縣令謁問休咎周見其<lb/>
<pb n="KR3l0119_WYG_019-14a"/>
形露骨薄乃曰官人骨相可到陞朝但多屯災耳切宜<lb/>
將息後注劒州録事叅軍復見周周曰善保三年一任<lb/>
平善乃幸也其人聞之殊不足後數日又來周曰骨氣<lb/>
如是無可增飾且人之心法不可算相如裴晉公密脩<lb/>
隂德德及於人後貴為台輔前往惟脩德濟物之外餘<lb/>
無禱矣其人既至任山郡寂寥公事簡少盡日閲書而<lb/>
已旬日後毎夜夢驚不得睡睡則見軍人無數亦有百<lb/>
姓相雜逼近似有所訴神魂驚悸而魘遂修轉公宇亦<lb/>
<pb n="KR3l0119_WYG_019-14b"/>
復如是尋於山寺借佛經看讀蔬食以禳災運仍頻夢<lb/>
衆人告乞判憑乃詢訪耆宿及老僧僧云所夢恐是陣<lb/>
亡兵士且當時石郎來冦關在當州殺戮不少皆埋瘞<lb/>
於此必是乞公憑名歸鄉耳遂然之便買紙為錢及自<lb/>
冩過關牒云應四方士庶五姓軍人陣亡客死於當州<lb/>
者仰執此公文各還本土所在關津鋪戍不得欄勒開<lb/>
州印因以印之至夜燎紙錢及茶酒澆酹并牒燒之是<lb/>
夜夢數百人以次序拜謝告辭而去後又延僧念誦作<lb/>
<pb n="KR3l0119_WYG_019-15a"/>
功德䟽毎日分燒遣一度或三兩日一度燒紙一一夢<lb/>
拜謝辭去經半年至無人入夢告辭乃止後訪尋掘得<lb/>
遺骸三千人輟俸錢盡燒葬直至解官歸川復謁周世<lb/>
明一見驚異曰别後不知作何利濟形氣骨格盡變改<lb/>
不同往日其人曰守懼供職而巳别無施為又曰作何<lb/>
修禳利濟而得如是耶再三詰之乃言俸薄家貧固無<lb/>
可為周終不信遂談及前事周曰此乃隂德變形氣敢<lb/>
賀明年陞朝官必矣既而磨勘改京秩至明年遷太子<lb/>
<pb n="KR3l0119_WYG_019-15b"/>
中舍焉<hi>蜀耆舊傳</hi>
　　　康成經騐<lb/>
唐陸康成甞任京兆府法曹掾公退忽見亡故吏抱案<lb/>
數百紙請押問曰公已去世何復來曰此幽府文籍康<lb/>
成視之但有人姓名略無它事吏曰皆來年兵刃死者<lb/>
問曰得無我乎吏曰有乃大駭曰君既舊吏得無情乎<lb/>
曰故來啓明公耳唯金剛經可託即失之乃遽讀金剛<lb/>
經日數十遍明年朱泚叛署康成為御史康成叱之曰<lb/>
<pb n="KR3l0119_WYG_019-16a"/>
賊臣敢千國士泚震怒命數百騎環而射之康成但黙<lb/>
念金剛經略無傷者泚曰儒以忠信為甲胄果然乃捨<lb/>
去遂隱終南山不復仕焉<hi>報應記</hi>
　　　元植及物<lb/>
陳元植者粗有家道好行隂隲至禽蟲皆蒙其惠將食<lb/>
則百鳥飛鳴其坐隅凡十年餘一夕夢緋衣人長三尺<lb/>
謂曰爾甚有隂德及物於一切命皆欲濟活况人乎然<lb/>
爾壽命短促以此之故必當延壽冝勉為之既覺後飲<lb/>
<pb n="KR3l0119_WYG_019-16b"/>
食增加至九十九歳曾無疾苦一日晝坐袖中一物投<lb/>
地化為緋衣人長二尺謂之曰君壽本不逾四十為有<lb/>
隂功是以倍延今僅百歳須歸料理瞥然不見後逾月<lb/>
無疾而終<hi>報應記</hi>
　　　母公印書<lb/>
母公者蒲津人也仕蜀為相先是公在布衣日常從人<lb/>
借文選及初學記人多難色公浩歎曰余恨家貧不能<lb/>
力致他日稍達願刻板印之庶及天下習學之者後公<lb/>
<pb n="KR3l0119_WYG_019-17a"/>
果於蜀顯達乃曰今日可以酬宿願矣因命工匠日夜<lb/>
雕板印成二部之書公覽之欣然曰適我願矣復雕九<lb/>
經諸書兩蜀文字由是大興洎蜀歸國豪貴之族以財<lb/>
賄禍其家者十八九上好書命使盡取蜀文籍及諸印<lb/>
板歸闕忽見板後有毋氏姓名乃問歐陽烱烱曰此是<lb/>
毋氏家錢自造上甚悦即命以板還毋氏至今印書者<lb/>
徧於海内於戲毋氏之志本欲廣學問於後世天果從<lb/>
之大凡處重位居富貴多是急聚歛恣聲色營第宅植<lb/>
<pb n="KR3l0119_WYG_019-17b"/>
田産以為子孫之計及一旦失勢或為不肖子所蕩至<lb/>
其後曾無立錐之地獨毋氏反以印書致家累千金子<lb/>
孫禄食初其在蜀雕印之日多為衆所鄙笑及其後乃<lb/>
往假貸雖樊侯種杞梓未可同年而語仲尼之教福善<lb/>
餘慶一何偉歟左拾遺孫逢吉甞話及因紀之以為世<lb/>
戒<lb/>
　　　丁甫誦經<lb/>
丁甫鄯州人幼多病有僧教甫日誦金剛經甫從其言<lb/>
<pb n="KR3l0119_WYG_019-18a"/>
一日病死七日見一吏引入一院有朱衣人呼判官判<lb/>
官問甫生平造何福業甫答曰十五歳日誦金剛經至<lb/>
今不廢判官讃嘆曰此第一功德金剛經比儒教論語<lb/>
聖人法言之根本也令甫誦經甫乃誦之如流判官曰<lb/>
止此非徒滅罪亦可延年遂更令延壽一紀命吏送還<lb/>
為門限礙仆而覺後人多慕之而誦經甫從此日加精<lb/>
勤後果一紀方卒<hi>翰苑名談</hi>
　　　樊元遇僧<lb/>
<pb n="KR3l0119_WYG_019-18b"/>
樊元都下人元豐初有定安院僧真覺年五十餘不知<lb/>
何所人也元遇之甚厚一日僧來叩門欲别元適卧病<lb/>
昏迷僧去元數日乃省曰有一異事我初魂遊幽府至<lb/>
一門見罪人或縶或枷或帛抹其面或筐籠其頭莫知<lb/>
其數忽見定安院僧急呼曰何為至此乃引我入衙官<lb/>
中庭上官見僧下堦迎曰法師何為惠訪僧曰一弟子<lb/>
𬒳攝願判官恕之判官唯唯呼吏撿元善惡吏曰一生<lb/>
好食鷄鴨卵當入刀鋸獄又問壽數盡未吏曰餘一年<lb/>
<pb n="KR3l0119_WYG_019-19a"/>
判官曰元雖有一年算孽已甚大燒滅善簿滅其壽也<lb/>
今且放歸僧乃引元出僧曰吾自今日令元改過日誦<lb/>
金剛經幸為増其禄壽判官曰果有功德於隂法亦合<lb/>
延年僧與元共登小坡推元下元乃覺遣人訪僧云已<lb/>
去兩日矣元自兹更不肉食日誦金剛經數遍老而安<lb/>
强此足以知為善為惡之報矣<hi>翰苑名談</hi>
　　　崧卿患癰<lb/>
臨卭倪崧卿初任梓潼尉迎侍其父忽病癰痛甚而未<lb/>
<pb n="KR3l0119_WYG_019-19b"/>
潰崧卿齋戒黙祈於英顯神君夜夢神君投藥於懐既<lb/>
寤而瘡不痛數日自消後歸臨卭一日忽有一道人叩<lb/>
門語其父曰公曾遇異人乎吾見子之氣色必有隂隲<lb/>
者其父具以前病告之道人曰公有隂德故獲神祐不<lb/>
爾此癰不起自此宜無忘神明言訖辭去數步不見天<lb/>
意亦欲知其以陰徳而蒙祐也為善者可不勉哉<hi>靈應集</hi>
　　　李母放魚<lb/>
李冲元母元豐元年四月十四夜夢臨大池掬弄池水<lb/>
<pb n="KR3l0119_WYG_019-20a"/>
有一鮎魚長三四尺躍而登岸化為烏衣小兒拜李母<lb/>
曰妾翊日合充夫人早饍今腹中有子五千願見哀憫<lb/>
一身得生則五千子俱得生矣李母許之未明呼家奴<lb/>
戒勿買魚而奴已如市果持一鮎魚至曰方自溪岸網<lb/>
中争買得之正如夢中所見腹大如二升器李母嘆異<lb/>
亟令放溪中嗟夫魚雖微物然知其為李母所得預來<lb/>
隂訴者蓋前定當充早膳也不然數人争買何為獨李<lb/>
母之奴得之耶李母平生奉佛不殺壽九十餘此亦為<lb/>
<pb n="KR3l0119_WYG_019-20b"/>
善之報矣<hi>勸善録</hi>
　<lb/>
　<lb/>
　<lb/>
　<lb/>
　<lb/>
　<lb/>
　分門古今𩔖事卷十九<lb/>
</p>
<p>
</p>
  </div>
</body>
</text>
</TEI>
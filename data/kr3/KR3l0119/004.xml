<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>分門古今𩔖事卷四</head> <lb/>
    <p>
<pb n="KR3l0119_WYG_004-1a"/>
欽定四庫全書<lb/>
　分門古今𩔖事卷四<lb/>
　　異兆門中<lb/>
　　　尉遲賜帖<lb/>
隋末有一書生居太原苦貧以教導為業所居抵官庫<lb/>
因穴而入有錢數萬貫遂欲取之有金甲人持戈曰汝<lb/>
要錢可取尉遲公帖來此是敬徳錢也書生訪求至鐵<lb/>
冶有鍛鐵工尉遲敬徳書生拜之尉遲曰何故曰某貧<lb/>
<pb n="KR3l0119_WYG_004-1b"/>
困足下富貴乞錢五百貫得否尉遲怒曰我打鐵人乃<lb/>
見侮耳生曰若能賜一帖他日當自知乃令書生執筆<lb/>
曰付某乙錢五百貫具年月日署名於後書生拜謝去<lb/>
尉遲與其徒大笑書生得帖至庫中復見金甲人呈之<lb/>
笑曰是也令繫于梁上遣書生取錢止五百貫後尉遲<lb/>
佐神堯立勲請歸鄉里勅賜錢一庫未曾開者遂得此<lb/>
庫錢敬徳閲簿欠五百貫將罪主者忽見梁上帖子敬<lb/>
徳視之乃打鐵時書也累日驚歎使人求書生具陳所<lb/>
<pb n="KR3l0119_WYG_004-2a"/>
見公厚遣之以庫錢分惠故舊<hi>逸史</hi>
　　　李什名巷<lb/>
唐末有李氏者夫妻孤老無子藏鏹十萬嗇不忍用一<lb/>
日自言曰吾夫婦辛勤治生至此今老矣盍少自奉乃<lb/>
出錢市酒肉其夕夫妻俱見金甲神人怒顔而責之曰<lb/>
此蜀王錢也天使汝守之奈何盜用至王建入成都用<lb/>
度方窘李老獻其鏹建曰欲復讎乎欲得官乎李曰俱<lb/>
無之乃具述所見建大喜曰吾王蜀矣當令汝名傳後<lb/>
<pb n="KR3l0119_WYG_004-2b"/>
世乃命以李什名其巷李以見其姓而什以見其鏹也<lb/>
嗚呼李氏辛勤藏鏹乃為蜀王守錢世之臭徒區區多<lb/>
積不惟嗇不忍用而朝夕惶惶貪求不足以至自執牙<lb/>
籌傾身障簏誠可鄙笑亦若有物使之者見此當少悟<lb/>
矣<hi>成都記</hi>
　　　黄覺大錢<lb/>
黄覺常送客都門至則客已逺矣旅舍中見一道士因<lb/>
取酒炙命之共飲既罷道士以水寫吕字始悟其為洞<lb/>
<pb n="KR3l0119_WYG_004-3a"/>
賔也曰明年江南見君覺果得江南官及期見道士懐<lb/>
中出大錢七其次十又三小錢曰數不可益也予藥數<lb/>
寸曰嵗以酒磨服之可保一歳無疾如其言至七十餘<lb/>
藥亦㡬盡為詩曰床頭厯日無多子屈指明年七十三<lb/>
果卒<hi>詩話</hi>
　　　李生白銀<lb/>
李秀才者亮州人家貧置小學教童蒙日止十人朝夕<lb/>
供給常不足一日遇疾暴卒二日乃甦謂其妻曰我死<lb/>
<pb n="KR3l0119_WYG_004-3b"/>
地下見姚狀元主判人間衣食簿與我昔日有同塲之<lb/>
好謂我曰甚貧矣宜早歸衣食某之本職不敢私特為<lb/>
君添學生一十人贈銀一笏是某之私羡也其後人忽<lb/>
送兒童上學比舊果加十人生展修其屋果獲白銀一<lb/>
挺嗟夫學徒之多寡亦復係隂司注定况官職之崇卑<lb/>
年夀之修短禄廪之厚薄孰謂無其數乎<hi>青瑣</hi>
　　　朱嚴助教<lb/>
王九齡常言其祖侍中有女子嫁諸司使夏偕因病危<lb/>
<pb n="KR3l0119_WYG_004-4a"/>
甚服朱嚴藥遂差貂蟬喜甚置酒慶之女子於座間求<lb/>
為朱嚴奏官貂蟬難之曰今嵗恩例已許門醫劉公才<lb/>
當俟明年女子乃哭而起徑歸不可留貂蟬追謝之召<lb/>
公才諭以女子之意輟是嵗恩命以授朱嚴制下之日<lb/>
而嚴死公才乃囑王公曰朱嚴未授命而死法容再奏<lb/>
公然之再為公才請及制下公才之尉氏縣使人召之<lb/>
公才方飲酒聞得官大喜遂暴卒一四門助教而死二<lb/>
醫一官不可妄得况其大者乎<hi>筆談</hi>
<pb n="KR3l0119_WYG_004-4b"/>
　　　俊民狀元<lb/>
嘉祐中進士奏名訖未御試京師妄傳王俊民為狀元<lb/>
不知言之所起人亦不知俊民為何人及御試王荆公<lb/>
時為知制誥與天章閣待制楊樂道二人為詳定官舊<lb/>
制御試舉人設初考官先定等第復彌之以送覆考官<lb/>
再定等第乃付詳定官發初考所定等第以對覆考之<lb/>
等第如同則已不同則詳其程文當從初考或從覆考<lb/>
為定即不得别立等是時荆公以初考覆考所定第一<lb/>
<pb n="KR3l0119_WYG_004-5a"/>
人皆未允當於行間别取一人為狀首楊樂道守法以<lb/>
為不可議論未决太常少卿朱從道為封彌官聞之謂<lb/>
同舍曰二公何用力爭從道十日前已聞王俊民為狀<lb/>
元事必前定二公浪自苦耳既而二人各以己意進禀<lb/>
而詔從荆公之請及發封果王俊民也詳定官得别立<lb/>
等自此始遂為定制<hi>夢溪筆談</hi>
　　　固言遇姥<lb/>
相國李固言元和六年下第遊蜀遇一姥曰郎君明年<lb/>
<pb n="KR3l0119_WYG_004-5b"/>
芙蓉鑑下及第後二紀拜相當鎮蜀土願以季女為託<lb/>
明年果狀元及第詩賦有人鑑芙蓉之目後二十年李<lb/>
公登庸是姥來謁固言忘之姥曰吾常嘱季女者固言<lb/>
省前事謝之延入中堂見其女坐定又曰出將入相定<lb/>
矣乞庇我女至門不見及固言鎮蜀日盧氏外孫九齡<lb/>
不語忽弄筆硯固言戯曰汝亦用此耶忽曰但庇成都<lb/>
老姥愛女何愁筆硯無用固言驚悟遣人訪之有巫董<lb/>
氏事金天神即姥之女言能語此兒請祈華岳三郎固<lb/>
<pb n="KR3l0119_WYG_004-6a"/>
言如巫所説是兒忽能言由是蜀人待董如神富積數<lb/>
百金怙勢用事莫敢言者然則富貴早晚皆有定時鬼<lb/>
神皆知而人獨不知善人君子修己以俟可也<hi>酉陽</hi>
<hi>雜爼</hi>
　　　韓湘開花<lb/>
韓湘昌黎文公猶子也文公常勉之學湘曰湘之所學<lb/>
非公所知乃為詩以見志有解造逡巡酒能開頃刻花<lb/>
之句公曰子安能奪造化乎湘曰此甚易乃聚土以盆<lb/>
<pb n="KR3l0119_WYG_004-6b"/>
覆之良久曰花發矣舉盆乃碧花二朶公環而觀之有<lb/>
金字詩一聨云雲横秦嶺家何在雪擁藍闗馬不前公<lb/>
不曉其意湘曰他日乃驗乃告去未㡬公以諫佛骨謫<lb/>
潮州一日塗中遇雪有一人冐雪而來乃湘也曰公憶<lb/>
花上之句乎正今日事公詢之乃藍田耳公嗟歎曰吾<lb/>
與汝足此詩云一封朝奏九重天夕貶潮陽路八千本<lb/>
為聖明除敝事豈將衰朽繼殘年雲横秦嶺家何在雪<lb/>
擁藍闗馬不前知汝逺來深有意好收吾骨瘴江邉<lb/>
<pb n="KR3l0119_WYG_004-7a"/>
<hi>青𤨏</hi>
　　　仁鈞避地<lb/>
鄭仁鈞欽説之子也與表弟同居表弟之姊嫁楊國忠<lb/>
之子表弟以疾䘮明甚憐之時洛中有鄭生有異術仁<lb/>
鈞使窺表弟曰彼天曹判官也仁鈞甚異之忽一日謂<lb/>
其母曰不久兵起兩京皆亂宜圖淮南避地楊氏百口<lb/>
皆當誅滅惟姊與甥可免母如其言入京以告其女楊<lb/>
國忠詬之其母乃理裝東歸是年禄山叛明皇西幸楊<lb/>
<pb n="KR3l0119_WYG_004-7b"/>
氏無少長皆死屠戮之際其姊先覺負其兒竄得脱悉<lb/>
符表弟之言彼葢以天曹判官因得知之耳<hi>唐宋遺史</hi>
　　　李庚食鱠<lb/>
貞元中萬年縣尉李庚與前進士數人㑹於西亭方具<lb/>
鱠一客偶至醉色甚傲問其所能曰善知人食料李公<lb/>
曰且占今日有人不得鱠喫否客笑曰唯君不預耳李<lb/>
公曰某為主人安有不預之理術驗則厚賞誕妄則奉<lb/>
罰請合座證之因促饌饌將進俄有奔騎至云京兆尹<lb/>
<pb n="KR3l0119_WYG_004-8a"/>
急召李公急上馬適㑹議盜賊事留連乃宻令報諸客<lb/>
先饌戒庖人留鱠且欲破術士之言是晚李公回諸客<lb/>
尚在公令進鱠方調醋且誚術士之妄術士辭色安然<lb/>
唯言必不謬誤言訖官亭為久雨濕漏仰泥方數尺忽<lb/>
落盤上器皿俱壊李公驚異問復有鱠否報已盡矣乃<lb/>
厚謝術士以錢五十千贈之<hi>唐宋遺史</hi>
　　　徳裕終南<lb/>
賛皇公李徳裕好餌雄朱一道士自云李終南住羅浮<lb/>
<pb n="KR3l0119_WYG_004-8b"/>
來謁曰聞公久服丹砂敢希一見公以示之道士笑曰<lb/>
此是世間凡火服之促夀乃探懐中出一玉象子曰可<lb/>
求勾漏瑩徹者致象之鼻三日𧰼即服之更七日吐出<lb/>
方可餌此太陽之精凝結萬年矣慎勿泄於人惟忠孝<lb/>
是念正直是守又出一金象曰此是其雌貴其相伴不<lb/>
爾亡去公後驗之無差賛皇後不能守正廣求姝美其<lb/>
象服砂經年不吐果得罪南竄於鬼門闗逢前道士怒<lb/>
索二象至鱷魚潭玉象如犬飛出金象隨之公到崖州<lb/>
<pb n="KR3l0119_WYG_004-9a"/>
恚恨而卒乃知象者南方之獸也勾漏者朱崖之地也<lb/>
羅浮者海濵之山也道士自稱李終南乃賛皇不返之<lb/>
意也事之前定一至於此得非命乎<hi>再忠紀異録</hi>
　　　楊璀遷官<lb/>
昔楊璀尚書宦塗未逹年六十為河北一縣宰部下五<lb/>
伯乃佐㝠司楊知而問之對曰某非㝠司主事亦伍伯<lb/>
之流耳當今判者乃鄰縣長官也聞即當來但自求之<lb/>
旬日鄰宰果至與楊俱上州季集楊頗加禮待之既見<lb/>
<pb n="KR3l0119_WYG_004-9b"/>
乃一皓首老翁年七十餘謝楊厚禮詞色感愧楊乃以<lb/>
情懇之老宰曰愧吾丈意深禮厚固不敢隱令掃凈室<lb/>
置榻施筆硯紙等宰入其中令楊拂晨啓户而入見之<lb/>
喜色被面遥曰官禄甚髙不足憂也乃遺一文書曰慎<lb/>
不可先覽但經一事改一官即開之自此後楊辟從事<lb/>
拜殿中侍御入為省郎又拜諫議大夫當除授之際視<lb/>
文書皆不差并年月日時並列于上及貶辰州司馬楊<lb/>
疑其不𫐠取視之亦云為某事貶也後又召為左丞終<lb/>
<pb n="KR3l0119_WYG_004-10a"/>
于工部尚書所經之事皆與文書無異豈非仕宦進退<lb/>
皆隂司注定不可得而損益耶<hi>韋詢戎幕閒談</hi>
　　　昭武販馬<lb/>
封昭武者餘杭酒徒也栖栖不偶乃求隨船舶入新羅<lb/>
遂得季都綱季都大舶主也未至占城舶主令乗小船<lb/>
與二篙工取水忽為暴風所飄不知何處乃徐步島上<lb/>
望見一道士煑一銀鼎面浮一大珠昭武趨禮之具言<lb/>
窮困狀道士曰視子之面無外夷禄可乘舟歸吾與好<lb/>
<pb n="KR3l0119_WYG_004-10b"/>
風送還昭武告以生計道士曰但販馬當自給我隂真<lb/>
人也謝去風起舟去如飛一夕已逹明州矣遂販馬於<lb/>
衢婺間果得充養以此觀之衣食之數果有前定也<hi>錢希</hi>
<hi>白洞微志</hi>
　　　歸皓溺水<lb/>
歸皓錢塘人也天成四年泛海來貢忽值風濤船悉破<lb/>
溺皓抱一木隨波三日抵一島乃捨木登岸見二道士<lb/>
手談就拜禮之道士曰得非歸皓乎又拜忽一人自水<lb/>
<pb n="KR3l0119_WYG_004-11a"/>
出曰海龍王請二尊師齋乃與皓同往既出命朱衣吏<lb/>
送皓還吏引入一院謂皓曰侍郎元無名字除進奉外<lb/>
人數姓名並已收付逐司皓請見其子吏曰亦係人數<lb/>
固難得回乃速召吳越溺人歸侍郎一行暫來俄見一<lb/>
行二百餘人俱至㕔前見皓咸拜為之流涕又令取溺<lb/>
水簿示皓果皓一人不在其數朱衣令取進奉物列于<lb/>
庭印封如故即令十餘輩送皓出既出食頃則見身乘<lb/>
小舸并進奉物及表函等皆泊於岸上小舸雖漏而不<lb/>
<pb n="KR3l0119_WYG_004-11b"/>
溺訪其處曰此萊州界也旋有巡海人軍輦運於岸上<lb/>
小舸尋自焚滅皓後謝病隱居年八十卒侍郎葢承制<lb/>
所授兵部郎中耳<hi>
                        <graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>中紀異録</hi>
　　　髙雅見怪<lb/>
髙雅為荆湖轉運使嘗至公安驛假寐於㕔上忽聞人<lb/>
呼其姓名雅驚起應之見一人朱衣自地出云禄命俱<lb/>
盡言訖不見雅急行至荆南果卒自見怪及卒三日耳<lb/>
<hi>吴淑祕閣閒談</hi>
<pb n="KR3l0119_WYG_004-12a"/>
　　　伯珍注名<lb/>
荆伯珍字君玉南陽人累舉進士不第太平興國八年<lb/>
省試正旦御乾元殿受朝賀賦以正月之節文武稱賀<lb/>
為韻伯珍下語曰簾霧初捲爐香正焚誤書焚為噴歸<lb/>
而始覺中夕不寐起曰我聞二相公廟子游子夏也舉<lb/>
子祈之必應乃草一祝文叙其事以乞夢是夕夢二神<lb/>
人朱衣坐大壇上謂伯珍曰鶯鳴六合數應二末亦須<lb/>
頭戴金樞脚蹈玉象懐中出一枝花曰桂也伯珍跪受<lb/>
<pb n="KR3l0119_WYG_004-12b"/>
之遂覺試䇿日以祝廟文具叙其事於主司宋公白既<lb/>
詣省尚早乃息於省前俄有二皂衣吏㩦簿書坐其側<lb/>
伯珍詢之一吏答曰我輩非人也㝠中走吏送今年舉<lb/>
人過南宫姓名入泰山去伯珍乃求其名答曰荆伯珍<lb/>
始試賦落韻不合過二相公苦救之前夜已命宋舍人<lb/>
與改了今却注名過也又問及第否此别有籍吾不知<lb/>
也逡巡二吏揖去伯珍心喜遂見宋公公云君非荆伯<lb/>
珍乎所試賦甚佳一噴字固知筆誤前夜已與賈舍人<lb/>
<pb n="KR3l0119_WYG_004-13a"/>
同改為焚字了勿憂勿憂其年過省御前試六合為家<lb/>
賦鶯囀上林詩名字在第二等末徙尾第二人魏元樞<lb/>
之下彭垂象之上並應神人之語伯珍為神告傳以紀<lb/>
之吏云此别有籍以是知得失髙下隂籍注定人力區<lb/>
區胡為哉<hi>荆伯珍神告傳</hi>
　　　處厚百日<lb/>
王處厚字元美華陽人也舉進士於孟氏黄政丁卯歳<lb/>
下第無聊乃出西郊淨衆佛刹見一僧老而癯揖與語<lb/>
<pb n="KR3l0119_WYG_004-13b"/>
曰吾本太中時人姓王名緘字固言及進士第至今合<lb/>
得五百九十四甲子一千一百八十八浹辰時壯室有<lb/>
二今計齒一百三十年矣遭亂為僧遊蕩至此㑹語久<lb/>
之别去又曰秀才成在明年處厚歸復訪之已絶迹矣<lb/>
是歳冬忽聞叩門乃其僧也曰吾欲遊峩眉思一㑹别<lb/>
乃引處厚遊寺北社豳公廟俄有數吏由廟出降階列<lb/>
僧曰新官在此便可公㕘吏再拜處厚悸悚因問來春<lb/>
之事僧為一札以授之曰春試畢開之有十六字曰周<lb/>
<pb n="KR3l0119_WYG_004-14a"/>
士同成二王殊名主居一焉百日為程及放牓處厚果<lb/>
第一王慎言為牓眼八人謂周之八士也處厚心惡百<lb/>
日之語日出西郊遊古陌吟曰誰言今古事難窮大抵<lb/>
榮枯總是空算得生前隨夢蝶爭如雲外指㝠鴻暗添<lb/>
雪色眉根白旋落花光臉上紅惆悵花原懶回首暮林<lb/>
蕭瑟起悲風及暮還家暴卒同年見處厚藍袍槐簡投<lb/>
刺云新授司命主簿自登第至死正百日此不謂之前<lb/>
定可乎<hi>名賢小説</hi>
<pb n="KR3l0119_WYG_004-14b"/>
　　　師道勇退<lb/>
劉宻直師道嘗為淮南轉運使因往荆湖至岳州一山<lb/>
寺殿上見一老父皤然瞪目相視劉意甚不平乃取别<lb/>
路去意不欲再見之已而老父則先在其前矣心始異<lb/>
之因屏人延坐問以人之生死必可知乎老父曰知其<lb/>
生則知其死只如官人生襄鄧旅亭則死亦可見矣劉<lb/>
大驚曰某實隨先君於南陽逆旅生此無人知今遇神<lb/>
明願决平生通塞老父微笑曰官人自此至壬寅年當<lb/>
<pb n="KR3l0119_WYG_004-15a"/>
居權要若不勇退則禍至既已黜削且居散地可以延<lb/>
齡儻復舊資則甲寅不可得過語畢拂衣而去劉果以<lb/>
咸平五年自宻直權計省以弟㡬道所累責降正屬壬<lb/>
寅後閒居湘潭乃牽復如舊至大中祥符八年甲寅十<lb/>
月一日卒略無差異兹可以驗官禄得䘮果前定也<hi>洞敝</hi>
<hi>志</hi>
　　段弼得錢<lb/>
長興三年始贈東岳三郎為威雄將軍至建隆三年有<lb/>
<pb n="KR3l0119_WYG_004-15b"/>
段弼者年八十善製笛一夕有人云威雄將軍追汝遂<lb/>
入府見一黄衣少年謂曰知善製笛可為作三五管弼<lb/>
即時作三五管獻之少年指最後者曰此尤為妙弼乞<lb/>
留少年曰爾算未盡不可弼曰某在人間苦饑寒不願<lb/>
活也少年曰但去將日給錢三百後五年即召弼覺後<lb/>
日果賣笛得錢如所許之數雖大隂雨亦自有人來買<lb/>
後五年乃死<hi>錢希白小説</hi>
　　　盧瑩無官<lb/>
<pb n="KR3l0119_WYG_004-16a"/>
盧瑩兖州使院吏也開寳九年自城歸獨行村路中忽<lb/>
見旌旗甲馬問之云泰山三郎出獵瑩嘗聞泰山三郎<lb/>
見者就求官禄多得如願乃伏草中徐見錦袍少年從<lb/>
者甚盛瑩趨出拜告少年曰爾無官分與錢五百千便<lb/>
過如飛瑩後歸家因浚渠果獲錢如所許之數以此知<lb/>
一官皆有分定不可妄得也<hi>錢希白小説</hi>
　　　黄裳狀元<lb/>
延平黄狀元裳少苦學好夜讀書忽一夕月明聞水涯<lb/>
<pb n="KR3l0119_WYG_004-16b"/>
人偶語俯而聽之曰吾在此十紀來日當去惟候淮南<lb/>
二急脚來替黄甚怪之翌日亭午果有二黄衣至水涯<lb/>
就浴黄乃急止之仍令他日無復過此是夕中夜鬼又<lb/>
語曰我本當替為黄狀元令過去未有來期黄自是知<lb/>
其必冠多士至元豐中有梁逖者一夕夢奏事殿中見<lb/>
御座前揭一碑金字大書黄裳二字意必貴兆乃改名<lb/>
為黄裳至明年御試進士第果黄裳為天下第一信乎<lb/>
利名之前定也<hi>紀異録澠水燕談</hi>
<pb n="KR3l0119_WYG_004-17a"/>
　　　藍守山魈<lb/>
韶州太守衙有山魈廟甚靈嘉祐中藍丞郎中知州晚<lb/>
見一叟異之曰山魈神也知公愛民今年五月十八日<lb/>
當有大水居民漂溺願備之至日果大水民皆獲免時<lb/>
提刑趙琪與康州守黄郎中者交章爭訟藍守問山魈<lb/>
神曰趙黄交爭竟誰勝也神曰吾嘗入隂府詢之二公<lb/>
所爭恐勝負未决相繼皆沒矣公曰二公年少氣熖何<lb/>
遽死乎神曰隂數已定則何可逃乎後踰月二公皆就<lb/>
<pb n="KR3l0119_WYG_004-17b"/>
獄果相繼而卒焉<hi>翰苑名談</hi>
　　　吉寳得汗<lb/>
吉寳臣都下人也熙寧五年卧病六日神遊隂府見紫<lb/>
衣據案呼云何來寳臣訴以病六日而未得汗紫衣命<lb/>
左右下汗案撿寳臣汗當下否吏回報更五日寳臣曰<lb/>
五日則死矣吏曰禄算未終更十日亦無所損俄有二<lb/>
金人引寳臣出曰此去日誦金剛經一遍生無病苦死<lb/>
不入惡道引寳臣臨池墜池中而覺見妻子泣守之後<lb/>
<pb n="KR3l0119_WYG_004-18a"/>
果五日大汗而愈嗟夫一汗之㣲隂司猶以案牘注定<lb/>
况大於此者乎二金人則寳臣佛室中所塑二金像也<lb/>
<hi>翰苑名談</hi>
　　　武侯後身<lb/>
天竺釋亡其名貌陋衣穿嘗曳鐵錫至于京輦當南康<lb/>
韋臯之生纔三日其家設齋命僧此僧不召亦赴家人<lb/>
怒之坐于庭中齋畢韋氏命乳母負嬰兒謂衆僧祝願<lb/>
梵僧先攝衣昇階視之曰别久無恙乎嬰兒若有喜色<lb/>
<pb n="KR3l0119_WYG_004-18b"/>
相認之意韋氏怪而問焉僧曰此非檀越所知乃諸葛<lb/>
亮後身爾武侯為相蜀人受其賜今當却為蜀帥重福<lb/>
坤維之人吾與此子為友知生君家不逺而來此子作<lb/>
劒南節度二十一年至中令太尉此外非我所知也父<lb/>
然之因以武子為字後悉如梵僧之言乃知生有脩短<lb/>
之命位有通塞之遇定於冥兆終然不變鬼神知之而<lb/>
莫能預聖哲安之而不敢謀早晚進退各以時至咸不<lb/>
求而自合不介而自親矣茍能知此又烏有昔人不遇<lb/>
<pb n="KR3l0119_WYG_004-19a"/>
之文哉<hi>成都廣記</hi>
　　　子正角龍<lb/>
熙寧丙辰賊冦邕州郡倅唐著作子正盡室遇害唐本<lb/>
桂州人治平中赴京調舉至全州中塗僦一僕得一肩<lb/>
夫乃遊𡊮州日所役舊奴也挈重擔勁若健羽雖鞭馬<lb/>
疾追長先百步唐恐其逸遂遣之其僕當日自全州至<lb/>
唐州凡二千七百餘里日午已到留書祝驛吏曰候桂<lb/>
州唐秀才至即付之唐後月餘方到下馬於驛驛吏曰<lb/>
<pb n="KR3l0119_WYG_004-19b"/>
君非桂州唐秀才否一月前有人留一書在此書云呈<lb/>
桂州唐秀才歸真子謹封因啓封惟一詩曰𡊮州相見<lb/>
又之全不遇先生道未緣大抵有心求富貴到頭無分<lb/>
學神仙篋中靈藥宜頻施鼎内丹砂莫妄傳待得角龍<lb/>
為燕㑹好來黄壁卧林泉唐得之詰其形貌乃全州黜<lb/>
僕也留書之日即全州所遣之日始悟神仙人也及遇<lb/>
害當丙辰正合詩中角龍之句富貴生死莫不前定惟<lb/>
神仙知之而凡人固莫測也<hi>雜録</hi>
<pb n="KR3l0119_WYG_004-20a"/>
　　　鄭絪拜相<lb/>
唐丞相鄭絪宅在昭國坊南門忽有物投瓦礫五六夜<lb/>
不絶及移於安仁西門宅避之瓦礫又隨而至久之復<lb/>
還昭國鄭公歸心釋門宴處常在禪室及歸昭國入門<lb/>
蟢子滿室懸絲去地皆一二尺不知其數其瓦礫亦絶<lb/>
翌日遂拜相此最為靈異也<hi>集異記</hi>
　　　韋公玉簫<lb/>
韋公臯少遊江夏止于姜使君之館姜氏之子曰荆寳<lb/>
<pb n="KR3l0119_WYG_004-20b"/>
兄呼韋而恭事之姜有小青衣曰玉簫年十歳餘常令<lb/>
祗待韋兄後二載姜使君入闗而家累不行韋乃居止<lb/>
頭陁寺荆寳時遣玉簫往來韋所玉簫年長因而有情<lb/>
韋後歸覲季父行甚促乃裁書别荆寳寳乃與玉簫俱<lb/>
來命令從往韋不敢遂與約七年取玉簫因留玉指環<lb/>
一枚并詩一首遺之七年不至玉簫潜禱於鸚鵡洲又<lb/>
逾年玉簫歎曰韋家郎君一别八年是不來矣絶食而<lb/>
殞姜氏憫其節并玉環殯之後韋鎮蜀三日詢獄囚凡<lb/>
<pb n="KR3l0119_WYG_004-21a"/>
三百人其中一人云僕射昔日韋兄也乃厲聲曰僕射<lb/>
憶姜家荆寳否韋曰深憶之曰某是也公曰犯何罪而<lb/>
重繫答曰某後以明經及第選青城縣令家人誤爇廨<lb/>
舍故致此韋乃即與雪寃仍歸墨綬奏眉州牧未赴任留兵幕<lb/>
因問玉簫何在姜曰僕射與約七載逾時不至絶食而<lb/>
死因吟玉環詩云黄雀銜來已數春别時留解贈佳人<lb/>
長江不見魚書至為遣相思夢入秦韋甚悽歎為修經<lb/>
像以報之然念之不已時有祖山人者有少翁之術能<lb/>
<pb n="KR3l0119_WYG_004-21b"/>
令逝者相見韋乃使召之七日清夜玉簫果至謝曰承<lb/>
僕射寫經造像之力便當託生後十二年再為侍妾臨<lb/>
訣微笑曰丈夫薄情令人死生隔矣韋以隴右之功終<lb/>
徳宗之代理蜀不替後因生日東川盧八座獻一歌姬<lb/>
亦玉簫為號觀之乃真姜氏之玉簫矣而中指有玉環<lb/>
隱出不異留别之玉環也韋歎曰吾乃知存沒之分一<lb/>
往一來玉簫之言斯可以騐矣<hi>遺史</hi>
　分門古今𩔖事卷四<lb/>
</p>
<p>
</p>
  </div>
</body>
</text>
</TEI>
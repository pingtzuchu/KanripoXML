<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>分門古今𩔖事卷十二</head> <lb/>
    <p>
<pb n="KR3l0119_WYG_012-1a"/>
欽定四庫全書<lb/>
　分門古今𩔖事卷十二<lb/>
　　卜兆門下<lb/>
　　　隗炤責龔<lb/>
隗炤汝隂人善易臨終書板授其妻曰後當大荒雖窮<lb/>
慎莫賣宅却後五年有詔使姓龔來頓此亭其人負吾<lb/>
金以此板責之炤亡其家大困不敢賣宅期日果有龔<lb/>
使者止亭中妻賫板責金使者惘然曰賢夫何善妻曰<lb/>
<pb n="KR3l0119_WYG_012-1b"/>
善易而未嘗卜使者取蓍筮之歎曰妙哉隗生乃告炤<lb/>
妻曰吾不負金賢夫自有金耳知亡後必暫窮故藏金<lb/>
以待所以不告兒婦者恐金盡而困無已也知吾善易<lb/>
故書板寄意金有五百斤盛以青甃覆以銅盤在堂屋<lb/>
東頭去壁一丈入地九尺還掘之皆如其卜噫炤之前<lb/>
知固妙矣而龔之筮不亦妙乎<hi>晉史</hi>
　　　僧泓戒説<lb/>
浮屠僧泓者黄州人與張欽之善欽之弟訥之疾殆泓<lb/>
<pb n="KR3l0119_WYG_012-2a"/>
曰公弟位當三品不足憂也已而漸愈後果至三品嘗<lb/>
為燕公張説市宅戒曰無穿東北隅他日又見説責曰<lb/>
宅氣索然云何共視之東北隅有三坎驚曰富貴一世<lb/>
而已諸子將不終後説子果皆汚賊死斥云<hi>唐史</hi>
　　　德裕食羊<lb/>
李德裕分司東都召僧問休咎僧結壇作佛事觀之曰<lb/>
當還公問其事僧云公生平當食萬羊今來未盡五百<lb/>
所以當還公驚歎曰我元和十三年為丞相張公從事<lb/>
<pb n="KR3l0119_WYG_012-2b"/>
於北邙夢行晉山上滿目皆羊有牧者曰此相公平生<lb/>
所食羊也嘗記此夢無有知者師言騐矣後旬日振武<lb/>
節度使遺書於公餉四百羊公遽召僧告之僧曰公不<lb/>
還矣果貶崖州竟没荒裔<hi>宣室志</hi>
　　　杜悰救禍<lb/>
李生者杜悰門下術士也悰任西川節度使時馬植罷<lb/>
黔南赴闕道出成都李見之謂悰曰受公恩久思有以<lb/>
效答今得之矣黔南馬中丞非常人也且公將有大禍<lb/>
<pb n="KR3l0119_WYG_012-3a"/>
非馬中丞不得救宜厚遇而結之悰驚信其言植將發<lb/>
悰以厚幣贈之仍令邸吏為植於闕下買宅所用之費<lb/>
無闕焉植至闕但知感悰而不知其㫖尋除光禄報至<lb/>
蜀悰謂李生曰貴人敗闕也作光禄勲而已生曰姑待<lb/>
之俄進大理卿又遷刑部侍郎充鹽鐵使悰始驚憂俄<lb/>
而作相懿安皇后宣宗幽崩悰懿安子壻也忽一日内<lb/>
榜子索撿責宰臣元載故事植諭㫖翌日延英上前萬<lb/>
端營救植素辯博能回上意事遂寢悰乃安其事與竇<lb/>
<pb n="KR3l0119_WYG_012-3b"/>
庭芝桑道茂差𩔖故備録之以見禍福前定惟深於數<lb/>
者得而知也<hi>蜀耆舊傳</hi>
　　　不愆飛雉<lb/>
杜不愆廬江人也少就外祖郭璞學易卜屢有驗髙平<lb/>
郗超年二十餘得重疾試令筮之不愆曰按卦言之卿<lb/>
所苦尋除然宜於東北三十里上宫姓家索其雄雉籠<lb/>
盛置東簷下却後九日丙午日午時必當有雌雉飛來<lb/>
與交既而雙去若如此不出二十日病可除又是休應<lb/>
<pb n="KR3l0119_WYG_012-4a"/>
年將八十位極人臣若但雌逝雄留者病一周方差年<lb/>
半八十名位亦失超時正羸篤慮命在旦夕笑而答曰<lb/>
若保八十之半便有餘矣一周病差何足為淹然未之<lb/>
信或勸依其言索雉果得至丙午日超卧南軒之下觀<lb/>
之至日晏果有雌雉飛入籠與雄雉交而去雄雉不動<lb/>
超歎息曰雖管郭之竒何以尚此超病彌年乃起至四<lb/>
十卒於中書郎<hi>晉史</hi>
　　　崔圓大貴<lb/>
<pb n="KR3l0119_WYG_012-4b"/>
崔圓微時欲舉進士於魏縣見李含章云君合武舉出<lb/>
身官更不停直至宰相開元二十三年應將帥舉又於<lb/>
河南充鄉貢進士其日於福唐觀試遇勑下便於試塲<lb/>
中召拜執㦸參謀河西軍事後官果不停不踰二十年<lb/>
拜中書令趙國公又圓嘗作司勲員外初釋服往見會<lb/>
昌寺克慎師師笑云人皆自臺入省公乃自省入臺從<lb/>
此常合在槍槊中後當大貴無何為刑部員外兼侍御<lb/>
史充劍南節度後入劍門每行常有兵戈未逾一年便<lb/>
<pb n="KR3l0119_WYG_012-5a"/>
致勲業崔入蜀常自説其如此<hi>蜀異志</hi>
　　　穆生官氣<lb/>
穆應之者後唐内園使延輝姪也天成三年赴舉京師<lb/>
時趙鳯知舉甚嚴峻應之頗憂懼乃於宋巡官卜卦卦<lb/>
成宋曰先輩今春末有喜座中一僧見之有不允之色<lb/>
乃謂穆於寺塔前説話曰宋廵官甚不工貧道喜袁許<lb/>
術見秀才面上官氣已動即三五日成就驟承帝王非<lb/>
次之恩穆曰何由得此僧曰君豈自由宿生之分如此<lb/>
<pb n="KR3l0119_WYG_012-5b"/>
穆殊不信後一日應之因省見延輝與内園吏微服入<lb/>
園中潛遊會帝乘小駟與数宦官出長春殿倉卒潛竹<lb/>
林邊帝召見穆之稱臣延輝之姪應舉已試䦨入内苑<lb/>
願歸首領帝急召延輝問曰此卿之姪耶奏曰是帝欣<lb/>
然曰卿乃有骨肉赴舉大是美事立命武德使孟漢瓊<lb/>
宣名往中書與一好官授河中府永樂主簿翌日詣寺<lb/>
求前僧皆曰無之乃於東室見古畫梵僧皂衣面貌皆<lb/>
昨日所見也授官之日去卜之日才五日僧云宿生之<lb/>
<pb n="KR3l0119_WYG_012-6a"/>
分豈不信哉<hi>洞微志</hi>
　　　章翁異驗<lb/>
蜀孟氏朝有章翁瞽者也妙於易筮時方詔下有進士<lb/>
文谷田淳謝彦秀等訪之章消息既久謂谷曰得非求<lb/>
名乎曰然翁曰使子藝出古人之上其如命何水中之<lb/>
月了不可取謂彦秀曰櫃實有寳牢守扃鐍子欲得之<lb/>
非五年不可謂淳曰良金在冶即當成器然用而必傾<lb/>
慎之可也淳果是年及第負文學性剛介不畏强禦自<lb/>
<pb n="KR3l0119_WYG_012-6b"/>
犀浦簿改授龍游令排斥權貴屢遭傾覆後但縱酒狂<lb/>
吟免禍而已嘗有詩云閒行閒坐復閒吟一片澄然太<lb/>
古心拾得好詩清似玉練來虚府靜如琴已將蛇足師<lb/>
陳軫懶把龍頭愛華歆必也長磨到如此退身何更羡<lb/>
雲岑文谷字太虚聲迹甚著入塲屋中衆謂俯拾及榜<lb/>
出不利上書訟主文許以來年狀元谷憤然致書謝曰<lb/>
輕則輕矣何須更掛於平衡醜則醜焉不必重窺於定<lb/>
鑑遂不復應舉謝彦秀果五年方成名悉如章生之言<lb/>
<pb n="KR3l0119_WYG_012-7a"/>
妙哉<hi>該聞録</hi>
　　　孝先共占<lb/>
費孝先字景韶善卦影歌嘗一日蜀州張秀才者使占<lb/>
卦拈得寅時又有一人亦姓張曰某在家亦定得寅時<lb/>
來乃共占之得鼎卦歌曰躬謙身長福有路不尋常雙<lb/>
五當言道將鷄作鳯凰蜀張曰此某本意躬謙身長福<lb/>
某姓張也有路不尋常必得道也某為家計不興去年<lb/>
為思安鎮鳯凰山計長老傳一陰醬法某遂合得萬餘<lb/>
<pb n="KR3l0119_WYG_012-7b"/>
斤未敢賣先問卦雙五是十當言是計字鳯凰者鳯凰<lb/>
山將鷄乃醬字也餘一張亦曰此事亦應某娶常氏為<lb/>
妻二十餘年無子夫妻焚香至誠拈得寅時止以某欲<lb/>
取猶子為兒妻欲取常家外生為兒故㸔卦决之今歌<lb/>
云躬謙身長福是張家猶子也猶子小名曰計郎有路<lb/>
不尋常是不要常家人也雙五當言亦計字也將鷄作<lb/>
鳯凰乃是求子為嗣也其妙如此<hi>蜀異志</hi>
　　　蘇協貴子<lb/>
<pb n="KR3l0119_WYG_012-8a"/>
偽蜀有道士開卜肆言人生平休咎皆如目覩廣政中<lb/>
進士蘇協杜希言同徃訪之道士謂蘇曰秀才明年必<lb/>
成名蘇未之信道士曰成固定矣兼生貴子時蘇夫人<lb/>
方孕稍信之又謂杜曰秀才成何太晚耶杜不樂愠而<lb/>
退明年蘇及第杜果無成蘇過杏園燕生一子即易簡<lb/>
也杜稍信道士之言再謁之問名第雖晚成未審祿始<lb/>
何年秩終何地道士曰秀才勉之必成大名然其事稍<lb/>
異君成名之日在蘇君長子之座下杜曰欲辭得乎道<lb/>
<pb n="KR3l0119_WYG_012-8b"/>
士曰從此以往未之或知也其年蘇授彭州㕘軍累任<lb/>
外官其子易簡果以狀元及第端拱三年由翰林學士<lb/>
知貢舉杜始得成都解南宫奏名御前登第授常州軍<lb/>
事推官竟不祿如道士之言嗚呼人之禀賦信有定數<lb/>
古人謂宰衡之與皂隸貴賤殊也容彭之與殤子壽夭<lb/>
異也倚頓之與黔婁貧富别也陽文之與敦洽妍醜間<lb/>
也咸得之自然不假於才智以此而觀蘇杜之事安得<lb/>
不謂之前定耶<hi>耆舊傳</hi>
<pb n="KR3l0119_WYG_012-9a"/>
　　　董祐賦題<lb/>
進士董祐之咸平元年將赴舉頗怯於公戰嘗歇馬於<lb/>
信陵君廟下忽遇秣陵進士許驥自南來亦將求薦於<lb/>
府敘話久之許曰適於一院見一翁云開祿命書甚靈<lb/>
盍往謁之二人同詣各說其生之年甲翁曰據命二君<lb/>
未見食禄之期許戲之曰今年狀元誰也翁曰此却知<lb/>
之遂於祿命簿後掲出一葉上畫一人極肥大被金紫<lb/>
下注曰咸平元年狀元三十董許莫能辨又問曰府試<lb/>
<pb n="KR3l0119_WYG_012-9b"/>
題可知乎曰豈惟府試雖省試監試皆可見又於簿後<lb/>
掲一葉上畫赫日一輪此省試賦題也又一葉亦畫日<lb/>
一輪曰國子監賦題也二子莫測已而収其簿入於院<lb/>
後莫窮其跡後府試離為日賦監試迎長日賦省試仰<lb/>
之如日賦狀元乃孫僅最豐博年果三十其年二子果<lb/>
不利於春官此可以見科舉題目且皆前定况得失乎<lb/>
<hi>錢希白小説</hi>
　　　王佖遇僧<lb/>
<pb n="KR3l0119_WYG_012-10a"/>
進士王佖李昭一江儼三人同詣二相公廟欲作筮於<lb/>
張眼見不在乃於門側見一老僧坐戸限上手執鐵磬<lb/>
謂佖曰秀才非卜今春事乎貧道布卦得否乃同坐西<lb/>
廡僧乃探懐中卜錢疊為一浮圖命佖手觸之錢數於<lb/>
地僧曰卦成風地觀之山火賁乃合掌斷曰東行無門<lb/>
西去華山道塞畏難遊子為患佖曰易中無此僧曰焦<lb/>
貢易林中詞也此卦吉當成然安於瀘屯於解江李二<lb/>
人曰我何如僧曰不必布卦面可盡見須得王及第李<lb/>
<pb n="KR3l0119_WYG_012-10b"/>
次之江又次之李則一幕蓋天江則一邑掃地言訖趨<lb/>
殿後不出三子跡之絶無人詢其門者曰適見三秀才<lb/>
自言語不見有僧三子甚駭其年王果登科除瀘州推<lb/>
官考滿改解州推官卒所謂屯於解也李昭一端拱二<lb/>
年登科卒於永興軍節度判官此一幕蓋天也江淳化<lb/>
三年登科新津主簿李順之亂踐其邑乃潛竄而卒此<lb/>
一邑掃地也非前定有素彼僧烏得知之<hi>名賢小説</hi>
　　　利用極貴<lb/>
<pb n="KR3l0119_WYG_012-11a"/>
致政少師趙公平叔嘗話海州推官王務本頃在筠州<lb/>
依祀郡守一日聞有術者頗精郡守乃召賓寮呼術者<lb/>
令遍視座客何如座中有一班行為巡檢術者云巡檢<lb/>
極貴衆官皆不及坐客皆哂之郡守因問王秀才何時<lb/>
登第術者顧而言曰須是巡檢入兩府方成名座間無<lb/>
不咍笑而罷後王累舉不第忽聞巡檢者以和虜功為<lb/>
閤門使王頗思前事又十餘歲巡檢者拜樞密使王生<lb/>
殿試下遂往謁樞密因語當日術者之言翌日因對面<lb/>
<pb n="KR3l0119_WYG_012-11b"/>
陳其事於上前乃召試殿庭特賜第一甲及第巡檢者<lb/>
乃侍中曹利用也<hi>幕府燕閒録</hi>
　　　王生聽聲<lb/>
術士王生金陵人瞽而善聽聲時丁相謂先罷㕘知政<lb/>
事知金陵忽一日車從出自南門王於稠人中潛聽其<lb/>
馬蹄聲大言於衆曰㕘政月中必召大拜也月餘果急<lb/>
詔歸覲再拜中書踰年真宗晏駕丁充山陵使時王生<lb/>
來京師丁聞其來甚喜召宿書院厚待之俟曉入朝俾<lb/>
<pb n="KR3l0119_WYG_012-12a"/>
聽馬蹄聲退語諸子曰相公福壽堅固但蹄響有西行<lb/>
之兆諸子責之曰爾知相公充山陵使故有是說耶王<lb/>
不對後有朝僚問之曰蹄雖西去而無回聲丁果罷相<lb/>
分司西京繼有南崖之命夫古之術士以形聲二相言<lb/>
人之吉凶固有之矣蓋人之形色由衷而出形聲自外<lb/>
而彰參之可騐惟馬蹄之響外物爾非自我而形也不<lb/>
知王生之術以何而得致其妙之如是哉<hi>該聞集</hi>
　　　文泰言命<lb/>
<pb n="KR3l0119_WYG_012-12b"/>
司天春官正丁文泰彭門人精陶隱居三命言災福多<lb/>
驗李虞部畋景祐二年赴南省試訪詢之丁曰子之命<lb/>
金水正在髙强金水必主文學然凡五星雖得位以時<lb/>
占之則有順有伏有逆子之命水在日前伏但有聲無<lb/>
實若順則有科名也畋問逆又如何曰雖在宫分得力<lb/>
而多患難又謂畋曰子雖無科名而官至五品壽僅百<lb/>
年畋後南省試天得一以清賦破題云冲者道之用也<lb/>
氣者一之本焉一既生於無體清亦出於先天是年過<lb/>
<pb n="KR3l0119_WYG_012-13a"/>
省至御前試後切聞復考官將畋家狀與彼親之家狀<lb/>
互粘於卷子上<hi>其年未有彌封之制</hi>彼親尋及第一命授職官卒<lb/>
畋今員郎致仕爵上䕶軍年已耄期矣丁生之言何神<lb/>
騐如是<hi>同前</hi>
　　　積善得狐<lb/>
成都楊世者善卜嘗告王積善曰某日君得一野狐初<lb/>
以為妄也至期有村民挈一布囊而至曰偶得一狐故<lb/>
以奉獻嗟乎楊世之卜以數而知之一狐之微不可妄<lb/>
<pb n="KR3l0119_WYG_012-13b"/>
得况富貴功名哉<hi>蜀耆舊傳</hi>
　　　崔張不協<lb/>
張曉崔昭緯中和初西川同舉進士相與詣日者問命<lb/>
時曉自恃才名藉甚人皆目為將來狀元崔生分居其<lb/>
下無何日者殊不顧曉但目崔曰將來萬全及第曉有<lb/>
愠色日者曰郎君亦及第然須待崔君拜相當此時過<lb/>
堂既而曉以憂憮不終塲昭緯是年首冠曉以詩刺之<lb/>
曰千里江山陪驥尾五更風水失龍鱗昨夜浣花溪上<lb/>
<pb n="KR3l0119_WYG_012-14a"/>
雨綠楊芳草為何人崔甚不平會夜飲崔以巨觥飲張<lb/>
張起堅辭崔曰但喫却待我作宰相與君取狀頭張怒<lb/>
拂衣而去因之不協後七年崔自内廷大拜張後於裴<lb/>
贄下及第果於崔下過堂夫才之不可恃也久矣曉雖<lb/>
有才其如命何<hi>蜀異志</hi>
　　　垂應紫堂<lb/>
王垂裕玉局化道士深於紫堂王文康初作小官垂裕<lb/>
見之曰後若干年當奉使入川又若干日當知成都皆<lb/>
<pb n="KR3l0119_WYG_012-14b"/>
如其言其徒李垂應王嘉言皆傳其術趙清獻抃嘗曰<lb/>
僕知江原縣日垂應嘗言某年當入蜀後果授梓州路<lb/>
轉運至梓州得垂應書言非久移成都已而果然僕官<lb/>
滿垂應送至新都彌牟鎮曰後六年再來此攀迎台斾<lb/>
彌牟距漢川二十里垂應不肯前曰漢川聶寺丞欲召<lb/>
某而其人天獄星動故不敢見未幾聶果以公事下獄<lb/>
僕後六年知成都先是僕以言事謫䖍州一日逓中得<lb/>
垂應書云是行也乃必來成都之兆宜切自愛其精如<lb/>
<pb n="KR3l0119_WYG_012-15a"/>
此王嘉言者字仲謨其師垂裕嘗曰竢垂應衰則汝通<lb/>
矣近年垂應多病而嘉言之騐果日盛一日去年言侯<lb/>
溥生日後三十日有小遷改如期遷職官今年言段運<lb/>
判通甫春季内有喜信入夏乃見果立夏前一日得報<lb/>
自提倉改運判後九日拜命又先告人曰王史館寅年<lb/>
必出中書今年春末又告人曰王相且出矣聞者莫不<lb/>
非笑之既而果然夫推歩卜筮皆技也能以技自顯於<lb/>
一世者非特本之於天亦由於數觀嘉言之通必竢垂<lb/>
<pb n="KR3l0119_WYG_012-15b"/>
應之衰而後驗不謂之數可乎<hi>成都廣記</hi>
　　　曹谷命書<lb/>
曹谷善星厯衍數談事如神為王欽若作命書云七十<lb/>
年中一一加弄珠灘上事堪誇碧油幢下聞啼鳥千里<lb/>
招還上漢槎欽若果七十二歲建節知襄州正得千日<lb/>
召還又云周匝將臨壬戌歲定鼎門前春色異一千日<lb/>
上少三鐶再入和羮宜盡瘁後欽若判西京七百日再<lb/>
入政府卒乃壬戌歳也又云臨去尚猶聞禁漏異姓嘉名<lb/>
<pb n="KR3l0119_WYG_012-16a"/>
在史書欽若死之夕漏將盡無子女壻張懷玉主後事<lb/>
冀公出入將相富貴壽考宜有定數至於漏刻不差則<lb/>
谷之術信妙矣<hi>成都廣記</hi>
　　　中和布算<lb/>
太宗皇帝嘗遊後苑登一小亭制度極湫隘顧謂近侍<lb/>
此處尤爽塏而土木卑陋如此遽命毁去將重新之於<lb/>
梁間得數板記乃建隆初太祖所造上頗悔之新亭之<lb/>
意遂寢一日司天監邢中和奏事得對上因以板記年<lb/>
<pb n="KR3l0119_WYG_012-16b"/>
月日謂中和曰卿試算斯人今如何中和搢笏布策畢<lb/>
奏曰斯人已亡矣上曰何也曰數已盡矣上曰非人而<lb/>
物如何中和曰凡萬物異𩔖皆不能逃五行成敗之數<lb/>
雖物亦當廢矣初帝以此為慊及得中和之奏乃釋然<lb/>
徐謂中和曰此苑中一亭子其年月乃所建人時也中<lb/>
和曰凡臺榭樓閣屋木數盡則廢矣上曰卿之言斯人<lb/>
已亡何也對曰五行木為仁仁主壽臣以其壽而言之<lb/>
太宗甚嘉之賜予頗厚<hi>幕府燕閒録</hi>
<pb n="KR3l0119_WYG_012-17a"/>
　　　從周詩卜<lb/>
何龍圖中立初西川郭從周精於卜筮乃以縑素求之<lb/>
從周詩以贈之云三字從來月正圓一麾從此出秦關<lb/>
錢塘春色濃如酒貪醉花間卧不還公後八月十五日<lb/>
改知制誥以言邊事出知秦州移之杭乃捐舘何郭君<lb/>
卜筮之明若此抑亦以前定而知之也惜乎知秦慶而<lb/>
不入兩府自公始云<hi>翰苑名談</hi>
　　　趙公寄詩<lb/>
<pb n="KR3l0119_WYG_012-17b"/>
治平中龍圖閣直學士趙公抃鎮成都有張山人不知<lb/>
所居數至李道士之舍一日語李曰為我白趙公促治<lb/>
行裝當入覲且㕘大政趙異之令李與俱來張固辭曰<lb/>
與趙相見自有期今未可也未幾果膺召命㕘政柄及<lb/>
出鎮青社時熈寧五年張遺書云當來相見公喜曰張<lb/>
山人且來矣久之無耗至秋再詔成都方悟曰山人言<lb/>
來乃吾當往抃遂寄詩曰不同㕘政同時入<hi>謂吕餘慶也</hi>也<lb/>
學尚書兩度來<hi>張詠也</hi>到日先生應笑我白頭猶自走塵<lb/>
<pb n="KR3l0119_WYG_012-18a"/>
埃之句嗟夫凡人一行一止猶有前定况公之出將入<lb/>
相為時重輕豈偶然哉<hi>澠水燕談</hi>
　　　李生三韓<lb/>
進士李生者久未第訪日者訊命日者曰君遇三韓即<lb/>
發禄李乃徧謁貴人韓姓者冀蒙推挽至元豐初朝廷<lb/>
遣使髙麗乃李故人召與同往至其國考圖籍乃古三<lb/>
韓之地使還賜出身日者之言如符契之合此可以見<lb/>
發禄之有地也<hi>同前</hi>
<pb n="KR3l0119_WYG_012-18b"/>
　　　鄭滂朝官<lb/>
滂嘗自言為大理司直常歎淹滯有僧寳鋭知人休咎<lb/>
因問之乃曰司直朝官終得但中間合為數政使府官<lb/>
耳既而果歴河陽浙西淮南累至檢校郎中方除比部<lb/>
員外郎亦如鋭師之説鋭師説事雖不皆中然此極驗<lb/>
者以陰隲前定之事耳<hi>翰苑名談</hi>
　<lb/>
　分門古今𩔖事卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>湯液本草</head>
    <p>
<pb n="KR3e0057_WYG_000-1a"/>
欽定四庫全書　　　　　子部五<lb/>
　湯液本草　　　　　　　醫家類<lb/>
　　提要<lb/>
　　　　<hi>臣</hi>等謹案湯液本草三卷元王好古撰曰湯<lb/>
　　　　液者取漢志湯液經方義也上卷載東垣藥<lb/>
　　　　類法象用藥心法附以五宜五傷七方十劑<lb/>
　　　　中下二卷以本草諸藥配合三隂三陽十二<lb/>
　　　　經絡仍以主病者為首臣佐使應次之毎藥<lb/>
<pb n="KR3e0057_WYG_000-1b"/>
　　　　之下先氣次味次入某經所謂象云者藥類<lb/>
　　　　法象也心云者用藥心法也珍云者潔古珍<lb/>
　　　　珠嚢也其餘各家雖間有採輯然好古受業<lb/>
　　　　於潔古而講肄於東垣故於二家用藥尤多<lb/>
　　　　徵引焉考本草藥味不過三品三百六十五<lb/>
　　　　名陶宏景别録以下逓有増加往往有名未<lb/>
　　　　用即本經所云主治亦或古今性異不盡可<lb/>
　　　　從如黄連今惟用以清火解毒而經云能厚<lb/>
<pb n="KR3e0057_WYG_000-2a"/>
　　　　腸胃醫家有敢遵之者哉好古此書所列皆<lb/>
　　　　從名醫試驗而來雖為數無多而條例分明<lb/>
　　　　簡而有要亦可云適於實用之書矣乾隆四<lb/>
　　　　十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3e0057_WYG_000-3a"/>
湯液本草原序<lb/>
神農嘗百草立九候以正隂陽之變化以救性命之昏<lb/>
札以為萬世法既簡且要殷之伊尹宗之倍於神農得<lb/>
立法之要則不害為湯液漢張仲景廣之又倍於伊尹<lb/>
得立法之要則不害為確論金域潔古老人派之又倍<lb/>
於仲景而亦得盡法之要則不害為竒註潔古倍於仲<lb/>
景無以異仲景之倍於伊尹仲景之倍於伊尹無以異<lb/>
伊尹之倍於神農也噫宗之廣之派之雖多寡之不同<lb/>
<pb n="KR3e0057_WYG_000-3b"/>
其所以得立法之要則一也觀潔古之說則知仲景之<lb/>
言觀仲景之言則知伊尹之意皆不出於神農矣所以<lb/>
先本草次湯液次傷寒論次保命書闕一不可矣成無<lb/>
已明理方例云自古諸方歴歳浸逺難可考憑仲景方<lb/>
最為衆方之祖是仲景本伊尹之法伊尹本神農之方<lb/>
醫帙之中特為縝細參合古法不越毫末實大聖之所<lb/>
作也文潞公藥凖云惟仲景為羣方之祖也昔唐宋以<lb/>
來得醫之名者如王叔和葛洪孫思邈范汪胡治朱奉<lb/>
<pb n="KR3e0057_WYG_000-4a"/>
議王朝奉錢仲陽成無已陳無擇軰其議論方定增減<lb/>
變易千狀萬態無有一毫不出於仲景者金域百有餘<lb/>
載有潔古老人張元素遇至人傳祖方不傳之妙法嗣<lb/>
是其子雲岐子張璧東垣先生李杲明之皆祖長沙張<lb/>
仲景湯液惜乎世莫能有知者予受業於東垣老人故<lb/>
敢以題峕丙午歲夏六月王好古序<lb/>
</p>
<p>
</p>
  </div>
</body>
</text>
</TEI>
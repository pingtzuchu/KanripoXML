<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>樂菴語録卷二</head> <lb/>
    <p>
<pb n="KR3j0020_WYG_002-1a"/>
欽定四庫全書<lb/>
　樂菴語録卷二<lb/>
　　　　　　　　　　　　宋　龔昱　編<lb/>
人之行已在夫婦上不能盡道他無足觀矣詩三百篇<lb/>
　可以厚人倫美教化等而上之又能動天地感鬼神<lb/>
　推其原亦不過始於夫婦<lb/>
世有言西方凈土者先生曰東方南方北方無凈土邪<lb/>
夫子言非禮勿視非禮勿聴非禮勿言非禮勿動又曰<lb/>
<pb n="KR3j0020_WYG_002-1b"/>
　毋意毋必毋固毋我勿也毋也皆禁止之辭未造乎<lb/>
　時中之妙也時中之妙聖人罕言小人竊此則為無<lb/>
　忌憚矣<lb/>
仁者覺也聲色之来我能覺則不為聲色所移貨利之<lb/>
　来我能覺則不為貨利所溺若能随念而覺随事而<lb/>
　覺去聖人不逺矣論語云君子無終食之間違仁此<lb/>
　之謂也<lb/>
訟六五曰訟元吉六五得位居尊人豈得而訟之故諸<lb/>
<pb n="KR3j0020_WYG_002-2a"/>
　儒皆以為聴訟之主聴訟者臣下之職非人君所當<lb/>
　知也孔子曰吾未見能見其過而内自訟者也得位<lb/>
　居尊有過而能自訟斯無愧於為君之道禹湯罪已<lb/>
　正合此義<lb/>
蒙初六曰發蒙利用刑人用脫桎梏以往吝童蒙之時<lb/>
　知識未明欲發其覆當如用刑而加之桎梏俾不得<lb/>
　放逸可也若脫之以往則吝戾象曰以正法也正法<lb/>
　者嚴以正其師法云耳<lb/>
<pb n="KR3j0020_WYG_002-2b"/>
欲知天心但看人心如何記得唐時一嵗㑹稽大旱遷<lb/>
　市不雨祈山川庶神又不雨觴土龍舞巫覡愈益不<lb/>
　雨或言有能捕退龍而譟之者召之至盡其術而旱<lb/>
　復如故太守怒将擒治之術人遁去得其遺箧大書<lb/>
　一紙曰人旱此語亦自有理<lb/>
治天下國家與一郡一邑不必屑屑求人之小過但擇<lb/>
　其罪之尤者治一二輩足矣舜典言四罪而天下咸<lb/>
　服所罪者止四人而天下之人莫不盡服罰當其罪<lb/>
<pb n="KR3j0020_WYG_002-3a"/>
　則懲一可以勸百矣何必多殺<lb/>
前輩自警之際止是思量做人邵康節嘗言學為人之<lb/>
　仁學為人之事吕舜從訓其子弟曰吾從賢士大夫<lb/>
　游毎毎過相推重吾自省纔免禽獸之行而巳未能<lb/>
　便合人之理也此語後生當先學做人却學做文章<lb/>
但患我不知人不患人不知我四㐫不知舜舜知四㐫<lb/>
　少正夘不知孔子孔子知少正夘<lb/>
藝祖一日居殿中有小黄門塗糊其壁即欲斬之且曰<lb/>
<pb n="KR3j0020_WYG_002-3b"/>
　此天之物也汝焉得損之正合舜禹有天下而不與<lb/>
　之意又嘗露坐或諫以星月在上帝曰爾以為蔀屋<lb/>
　之下星月所不及耶正合不欺闇室之意<lb/>
韓退之作方橋詩其言雖若鄙近考其意則大不凡曰<lb/>
　非閣復非船盖以此自命曰可居兼可過喻其道之<lb/>
　可以安天下而濟斯民也終言君欲問方橋方橋如<lb/>
　此作則又斷然以有為自任此一篇詩意人多不察<lb/>
　退之規模如此惜乎其不大用若杜子美言安得廣<lb/>
<pb n="KR3j0020_WYG_002-4a"/>
　厦千萬間大庇天下寒士俱歡顔此志亦甚廣但不<lb/>
　合露筋骨<lb/>
或問如何斯可以安心曰樂則安若早夜戚戚然以得<lb/>
　失榮辱為慮雖一日亦不能安矣古人窮亦樂通亦<lb/>
　樂未有其心不樂而能安之者也<lb/>
帝乙歸妹其君之袂不如其娣之袂良君者小君之君<lb/>
　娣者其媵妾也嘗見前輩治家之法所謂主母者往<lb/>
　往以淡薄自居而姬侍皆靚粧麗服亦有合易之遺<lb/>
<pb n="KR3j0020_WYG_002-4b"/>
　意<lb/>
孔子見南子諾陽貨從佛肸之招赴公山之召所謂入<lb/>
　鳥不亂行入獸不亂羣也<lb/>
孟子曰天下之言性者則故而已矣故者以言一性之<lb/>
　真我之所固有非外加一物也言性而止於此則㡬<lb/>
　於無所事事天理之妙何自而發之於用故又曰故<lb/>
　者以利為本<lb/>
孟子曰聖人之於天道何謂天道如天命有徳五服五<lb/>
<pb n="KR3j0020_WYG_002-5a"/>
　彰天討有罪五刑五用之類是也堯舜禹湯文武達<lb/>
　而在上故能行天道孔孟窮而在下終不以命之不<lb/>
　偶而廢天道是以作春秋以明一王之法著七篇以<lb/>
　明仁義之道故曰命也有性焉君子不謂命也所謂<lb/>
　仁之於父子義之於君臣禮之於賔主智之於賢者<lb/>
　亦是此意<lb/>
孟子言舜為法於天下而不數堯禹及湯文者盖以舜<lb/>
　當人倫之變而能每事盡道也以父子則有瞽瞍以<lb/>
<pb n="KR3j0020_WYG_002-5b"/>
　兄弟則有象起於側陋而一旦立堯之朝則君臣之<lb/>
　間為甚難以匹夫而妻帝之二女則夫婦之間為甚<lb/>
　難與四㓙之徒羣居而雜處則所謂朋友者亦不可<lb/>
　以一朝居也惟舜皆能處之以道故於人倫上了無<lb/>
　一毫之累此其所以能為法於天下<lb/>
禪者論一百二十種心人只有一心自其能宰制萬物<lb/>
　則謂之心君能經緯萬方則謂之心神其本則一而<lb/>
　巳易曰一致而百慮所謂一致者心之常而百慮者<lb/>
<pb n="KR3j0020_WYG_002-6a"/>
　皆其變也<lb/>
理致於極處直是説不得此夫子所以黙而識之曰予<lb/>
　欲無言<lb/>
一念不動處雖鬼神亦窺伺不得而況於人乎故曰聖<lb/>
　人藏於天<lb/>
先生曰向聞竹西王居正剛中論思無邪其説甚妙且<lb/>
　如桑中墻有茨東門之枌之類皆具道閨房淫亂之<lb/>
　事聖人乃不以為非者以其一念自正也故存其辭<lb/>
<pb n="KR3j0020_WYG_002-6b"/>
　以勸戒後世後人謂聖人不能刪之乃留此以亂人<lb/>
　之聴其説大謬道本無邪正自正人視之天下萬物<lb/>
　未始不皆正自邪人視之天下萬物未始不皆邪昔<lb/>
　有學道者久而未得一日聞市倡歌悲怨之辭因躍<lb/>
　然大悟觀人之言繫乎心術之邪正如此夫子言之<lb/>
　非特明作詩者之思慮不及於邪亦欲使讀詩者其<lb/>
　心術不可不出於正也<lb/>
揚子言泰和在唐虞成周桀紂幽厲之時非無泰和但<lb/>
<pb n="KR3j0020_WYG_002-7a"/>
　不在耳<lb/>
前輩謂共君一夜話勝讀十年書若果然於語下解得<lb/>
　何翅讀十年書<lb/>
文章如美婦人可以傾人之城可以傾人之國然要𦂳<lb/>
　在行事處文章誠不足道周勃霍光難字亦未必識<lb/>
　而功盖天下人須是莫被文章使了<lb/>
惟聖人然後可以踐形未到聖人地位則不可盖形者<lb/>
　耳目口鼻也彼欲如此而我從之是之謂踐如不反<lb/>
<pb n="KR3j0020_WYG_002-7b"/>
　其言而謂之踐言不反其行而謂之踐行也目欲視<lb/>
　吾不遏其視耳欲聴吾不遏其聴口欲味吾不遏其<lb/>
　味鼻欲臭吾不遏其臭吾雖從是耳目口鼻之欲不<lb/>
　随聲色臭味而去此夫子七十而從心所欲不踰矩<lb/>
　也若顔子則非禮勿視聴言動勿者禁戒之辭此所<lb/>
　以未達一間也<lb/>
　<lb/>
　樂菴語錄卷二<lb/>
</p>
<p>
</p>
  </div>
<div>
<head>樂菴語錄卷三</head> <lb/>
    <p>
<pb n="KR3j0020_WYG_003-1a"/>
欽定四庫全書<lb/>
　樂菴語錄卷三<lb/>
　　　　　　　　　　　　宋　龔昱　編<lb/>
一日召對選徳殿奏事畢上因與論禪乃奏云所謂禪<lb/>
　之説儒家亦有之但今人只於釋氏留意殊可怪昔<lb/>
　周公亦坐禪惟孟子能知之上愕然又徐奏曰周公<lb/>
　思兼三王以施四事其有不合者仰而思之夜以繼<lb/>
　日幸而得之坐以待旦豈非坐禪乎天下只有一理<lb/>
<pb n="KR3j0020_WYG_003-1b"/>
　周公平日坐而思之者無非愛人利物之事只此便<lb/>
　是佛心何湏更問禪上頷之<lb/>
易曰不家食吉養賢也非是使賢者盡禄於公室而不<lb/>
　食於其家言人君能養一賢者則天下之民皆得以<lb/>
　耕食而鑿飲仰事而俯育謂生育之賜廣大如此非<lb/>
　家至而食之也若欲家至而食之是殆齊桓公遺老<lb/>
　人食之類也<lb/>
人之一性雖是本来髙明然亦當盡其在我者不然則<lb/>
<pb n="KR3j0020_WYG_003-2a"/>
　聖賢立言何以曰尊徳性曰防民性曰節性曰養性<lb/>
　曰修性舊人説性不可修此語直是誤人<lb/>
孝經言嚴父配天必稱周公自古聖人大孝如舜達孝<lb/>
　如武王皆不及之而獨眷眷於周公者以周公人臣<lb/>
　耳而獨用天子之禮樂以褒大其親正所謂立身行<lb/>
　道揚名於後世以顯父母也故夫子取其孝之終<lb/>
聰明智慧不是博極羣書亦不是議論過人亦不是事<lb/>
　事剖判得此性湛然如明鏡止水物雖千變萬態来<lb/>
<pb n="KR3j0020_WYG_003-2b"/>
　則見之此真聰明真智慧也文王不識不知順帝之<lb/>
　則古人前旒蔽明黈纊塞耳皆所以見其不自用也<lb/>
　東坡言我被聰明誤一生此雖戲言然亦有理<lb/>
韓魏公嘗言保初節易保晩節難在北門九日燕諸曹<lb/>
　詩有曰莫羞老圃秋容淡要看寒花晩節香先生深<lb/>
　敬此語嘗大書於壁以為晩節之規<lb/>
易曰舎爾靈龜觀我朶頥觀我者自他人言之也爾一<lb/>
　㸃靈性中萬物皆備却不自去理㑹只来看我看我<lb/>
<pb n="KR3j0020_WYG_003-3a"/>
　富貴利達便奔趨求媚如此則朶爾之頥矣正如劉<lb/>
　禹錫諸公附王叔文而終不免於竄斥<lb/>
崇觀間朝廷禁元祐學甚切皆號為頗僻之文舉子在<lb/>
　學校及場屋一字不敢用雖碑刻亦盡仆之時錢塘<lb/>
　有一遊衲以隠稅逮繫於州發箧得詩稾數編首篇<lb/>
　哭東坡其辭曰文星落處天為泣此老已亡吾道窮<lb/>
　功業漫誇生仲達文章猶忌死姚崇人間便覺無真<lb/>
　氣海内何由見古風平日百篇誰復愛六丁收拾上<lb/>
<pb n="KR3j0020_WYG_003-3b"/>
　瑶宫守見而竒之因釋其罪前輩謂治平之世則<lb/>
　公議在廟堂上無道揆下無法守則公議在草茅斯<lb/>
　言信哉<lb/>
理之所在未有不思而得者周公思兼三王以施四事<lb/>
　其有不合者仰而思之夜以繼日孔子曰吾嘗終日<lb/>
　不食終夜不寝以思無益不如學也周公孔子可謂<lb/>
　是大聖人毎一舉事必思而後行今人或當煩劇或<lb/>
　於文字疑難更無箇道理處置此但不思耳思則得<lb/>
<pb n="KR3j0020_WYG_003-4a"/>
　之管子曰思之思之又重思之思之而不通鬼神将<lb/>
　通之非鬼神之力也精神之極也<lb/>
陳了翁一日往某處或言此間有一得道者可就見之<lb/>
　了翁曰他自得道干我甚事此便是了翁過人一著<lb/>
　處這段事須是自家自去理㑹如何倚靠得人<lb/>
古云任賢使能任使二字極有輕重賢者須委任之而<lb/>
　後可以共治如髙祖用子房之徒是也能者則役使<lb/>
　之而後可以成功韓彭黥布之徒是也<lb/>
<pb n="KR3j0020_WYG_003-4b"/>
仰之彌髙鑽之彌堅瞻之在前忽焉在後顔子之學夫<lb/>
　子其心甚苦見夫子只在前面力之所至所爭亦不<lb/>
　多只是未能趕得上故揚雄稱顔苦孔之卓<lb/>
大凡作事只依箇道理行便了切不須作意且如當官<lb/>
　處合徒則徒合杖則杖不以喜怒為輕重所謂觀於<lb/>
　天布不助者也<lb/>
順逆之境一也世之昧者方居順境則逐物而失身迨<lb/>
　遭逆境則執我而䘮志惟智者處之以無心故窮亦<lb/>
<pb n="KR3j0020_WYG_003-5a"/>
　樂通亦樂<lb/>
春秋一經雖曰紀諸侯之事其實為人君作周既東遷<lb/>
　王政不綱禮樂征伐自諸侯出其下自大夫出又其<lb/>
　下自陪臣出天下不知有王室乆矣夫子傷之因魯<lb/>
　史而作春秋特書王字於元年之下既責當時諸侯<lb/>
　禮樂征伐不得其正又責周王不能自正其本也此<lb/>
　意惟董仲舒知之故曰春秋深探其本而反自貴者<lb/>
　始<lb/>
<pb n="KR3j0020_WYG_003-5b"/>
詩序言美教化移風俗惟能美教化然後可以移風俗<lb/>
　若教化不美非獨不能移風俗天下反為風俗所移<lb/>
　矣如曹風之奢晉風之儉不中禮皆足以移人教化<lb/>
　之不美其敝必至於此<lb/>
子夏曰日知其所亡月無忘其所能古亡無字通日知<lb/>
　其所無者凡欲學而未至者也月無忘其所能者已<lb/>
　學而得之者也君子教人於其所未學則切切然日<lb/>
　以為念於其所已學則一月之間須常自省也如此<lb/>
<pb n="KR3j0020_WYG_003-6a"/>
　則學安得不進<lb/>
故親生之膝下以養父母日嚴此正孩提之童無不知<lb/>
　愛其親之説人生在齠齔其身在父母膝下此時便<lb/>
　有愛親之心及其長大成人斯能養父母而敬心日<lb/>
　生焉人之天性如此<lb/>
先生曰向守婺女有學者贄文求見因問作詩活法遂<lb/>
　贈之詩曰學詩如參禪初不在言句傴僂巧承蜩梓<lb/>
　慶工削鐻借問孰師承妙處應自悟向来大江西洪<lb/>
<pb n="KR3j0020_WYG_003-6b"/>
　徐暨韓吕山谷擅其宗諸子為之輔短句與長篇一<lb/>
　一皆竒語卓爾自名家無愧城南杜君詩亦可人羞<lb/>
　作女工蠧正臨百尺竿到此方進歩我性文字空志<lb/>
　在學農圃老矣甘摧頺肯復事雕組少讀三百篇每<lb/>
　自歎無補一念絶邪思得處忘我所學詩如參禪無<lb/>
　舎亦無取立雪謾齊要斷臂徒自苦君欲問活法活<lb/>
　法無覔處<lb/>
大凡議論若一處見得透則處處皆通盖縁是天下只<lb/>
<pb n="KR3j0020_WYG_003-7a"/>
　一理<lb/>
王荆公讀盡天下書只是不曽見道<lb/>
曾子曰吾日三省吾身為人謀而不忠乎與朋友交<lb/>
　而不信乎𫝊不習乎曽子自思量我身上别無不是<lb/>
　事故每日所三省者只這般事可謂㸃檢得盡又不<lb/>
　止平日如此雖臨死時亦戰戰兢兢如臨深淵如履<lb/>
　薄氷若論克己工夫須是還他曽子<lb/>
易曰凡益之道與時偕行時者天理也欲加人力須是<lb/>
<pb n="KR3j0020_WYG_003-7b"/>
　天理上去得方可若於天理相反處如何便可加以<lb/>
　人力<lb/>
王用享於岐山要説出用字受命作周用也爰整其旅<lb/>
　以遏徂莒用也築城伊域作豐伊匹用也勉勉我王<lb/>
　綱紀四方用也文王之見於用者如此方其在岐山時<lb/>
　巳自享了豈待膺天命撫方夏之後耶<lb/>
登孔子之門者三千人其間絶類離倫若顔閔之徒始<lb/>
　列於四科然回能仁而不能久由能勇而不能怯賜<lb/>
<pb n="KR3j0020_WYG_003-8a"/>
　能辯而不能訥師之過商之不及才之難全如此及<lb/>
　顔淵問為邦則告以四代禮樂季康子問子貢子<lb/>
　路冉求可使從政則曰賜也逹由也果求也藝於従<lb/>
　政乎何有至於子貢問政子張問政則又皆以至言<lb/>
　妙道許之乃知聖人與人亦未嘗求備<lb/>
喜怒哀樂未發之謂中寂然不動之時也發而皆中節<lb/>
　謂之和感而遂通之時也<lb/>
陳蕃言大丈夫當洒掃天下安事一室此語殆非確論<lb/>
<pb n="KR3j0020_WYG_003-8b"/>
　聖人謂居家理故治可移於官又曰家齊而後國治<lb/>
　國治而後天下平況洒掃應對即聖人致知格物事<lb/>
　若小處做得鹵莽大處可知矣<lb/>
顔淵問仁夫子告以非禮勿視聴言動仲弓問仁告以<lb/>
　出門如見大賔使民如承大祭樊遲問仁告以居處<lb/>
　恭執事敬夫子答門弟子之問雖曰各随其資禀至<lb/>
　於問仁則多答以敬乃知學者之求仁當自敬入<lb/>
道一而已而以修身為本自修身以及於治國平天下<lb/>
<pb n="KR3j0020_WYG_003-9a"/>
　皆是道也蒙荘乃曰道之真以治身緒餘以治國家<lb/>
　土苴以治天下道烏有精粗由小以至大自近以及<lb/>
　逺其序當然孟子曰天下之本在國國之本在家家<lb/>
　之本在身與斯言異矣<lb/>
忠孝本非二事孔子曰夫孝始於事親中於事君又曰<lb/>
　事親孝故忠可移於君又曰資於事父以事君而敬<lb/>
　同祭義載曽子言曰事君不忠非孝也涖官不敬非<lb/>
　孝也戰陣無勇非孝也忠與孝豈二事哉要之忠以<lb/>
<pb n="KR3j0020_WYG_003-9b"/>
　孝為本未有孝而不忠者古人謂求忠臣於孝子之<lb/>
　門又曰孝立則忠遂可謂能識聖賢之意若謂忠孝<lb/>
　不兩立如王陽王尊之論則不可<lb/>
　<lb/>
　<lb/>
　<lb/>
　<lb/>
　樂菴語錄卷三<lb/>
</p>
<p>
</p>
  </div>
<div>
<head>樂菴語錄卷四</head> <lb/>
    <p>
<pb n="KR3j0020_WYG_004-1a"/>
欽定四庫全書<lb/>
　樂菴語錄卷四<lb/>
　　　　　　　　　　　　宋　龔昱　編<lb/>
蠱之初六言幹父之蠱有子考无咎九二言幹母之蠱<lb/>
　不可貞九三言幹父之蠱小有悔无大咎六四言裕<lb/>
　父之蠱往見吝六五言幹父之蠱用裕此五爻皆言<lb/>
　幹蠱之事至上九則曰不事王侯髙尚其事象曰不<lb/>
　事王侯志可則也後人往往引四皓子陵解此一爻<lb/>
<pb n="KR3j0020_WYG_004-1b"/>
　竊以為大不然出則事公卿入則事父兄不事王侯<lb/>
　髙尚其事此素隱行怪者之所為也禮曰八十者一<lb/>
　子不從政九十者其家不從政上九處卦之終當父<lb/>
　母耄期之時不出從政非所以邀譽於郷黨朋友非<lb/>
　惡干禄而然盖知尊尚孝徳者也曽子居魯齊欲聘<lb/>
　以為卿曽子曰吾父母老不忍逺親以為人役斯人<lb/>
　也真百世之師故其象曰志可則也<lb/>
易曰健而說决而和以言君子之於小人可去則去之<lb/>
<pb n="KR3j0020_WYG_004-2a"/>
　可殺則殺之未嘗有心以勝之也方其去之殺之之<lb/>
　時人見其為健且决而不知君子之心本未嘗動健<lb/>
　固無損於吾之說决亦無損於吾之和也昔韓魏公<lb/>
　鎮北門有一兵罵朝城令事上公府公問信否曰當<lb/>
　時乘忿實有言公即於解状判處斬從容平和略不<lb/>
　變色衆見其投筆方知有異若魏公者可謂能合大<lb/>
　易之㫖矣<lb/>
作文須要鍊意鍊意而後鍊句鍊句而後鍊字不可輕<lb/>
<pb n="KR3j0020_WYG_004-2b"/>
　易拈出頃見東坡梅花辭藁塗抹殆盡天才尚如此<lb/>
　況强勉學為文章者哉<lb/>
事之究竟處只一箇是字道理既是看如何也撲不破<lb/>
　楊子曰學者審其是而已若不是便不可做<lb/>
舜察於人倫者謂舉動之間須是子細推尋這道理若<lb/>
　差了一絲毫便壊了天来大事<lb/>
禮記三十卷首言毋不敬佛氏五百大戒只此三字盡<lb/>
　之毋不云者十二時中行住坐卧皆能敬其事如鄉<lb/>
<pb n="KR3j0020_WYG_004-3a"/>
　黨一篇便是<lb/>
道非事不形事非道不行<lb/>
𫝊註之學有利有害須是自做主張方可<lb/>
小人無知但要勝人君子則不然使之不能勝己便是<lb/>
　勝人<lb/>
聖即是狂狂即是聖念否之間耳<lb/>
道理之學口頭説得不濟事故孟子曰必有事焉<lb/>
前輩謂胷中無藻鑑不可讀書<lb/>
<pb n="KR3j0020_WYG_004-3b"/>
鬼神之心便是我之心我做處若善必隂隲黙相做處<lb/>
　若不善神必悔怒故曰聪明正直依人而行<lb/>
莊子理學既好文章又好<lb/>
人須是規模廣<lb/>
唐史謂憲宗任裴度為難吾以為不然憲宗與裴度心<lb/>
　志契合一旦用之以責成功其事甚易史臣視之以<lb/>
　為難耳<lb/>
釋氏稱無量壽佛佛在甚處自家一念不動在太極<lb/>
<pb n="KR3j0020_WYG_004-4a"/>
　之下不為深先天地生不為久長於上𤣥不為老此<lb/>
　外更有甚無量壽佛<lb/>
空之説須當子細體解若世間所有之事皆離而不親<lb/>
　世間所有之物皆棄而不欲以此為空則謂之頑空<lb/>
　當事物紛擾之中能一念不動即便空了豈待勉强<lb/>
　與物哉<lb/>
吕吉甫讀莊子至㕘萬歳而一成純遂頓悟<lb/>
中庸曰茍不至德至道不凝焉周禮曰至德以道為本<lb/>
<pb n="KR3j0020_WYG_004-4b"/>
　不以德言道非儒家説也<lb/>
禹大聖人也方治水之時尚不能究河之所從來但曰<lb/>
　導河積石而不言其自張騫乃欲窮河源何哉<lb/>
書言上帝降𠂻于民若有常性荀卿乃以為惡禮運言<lb/>
　禮本於天荀卿乃以為偽<lb/>
前輩讀書甚刻苦范文正公就學南都時晝夜觀書不<lb/>
　絶以粥一器畫而四之饑則取食日以為常錢明逸<lb/>
　妙年中制科始學於山房遇天寒取其所為藁爇之<lb/>
<pb n="KR3j0020_WYG_004-5a"/>
　俟其氣稍温即就寑今之學者豈能如此<lb/>
前輩謂作文如家書但責平易何嘗作急造語昔王岐<lb/>
　公作元宵應制詩章子厚問使甚事公曰使鼇山鳯<lb/>
　輦事章意以為陳腐且疑為所紿詩成果用此二語<lb/>
　所謂雙鳯雲中扶輦下六鼇海上駕山來是也章嘆<lb/>
　服以為不可改事雖平易只是安排得好此作文之<lb/>
　法也<lb/>
王剛中嘗言士之為學當如商賈治財入者多出者少<lb/>
<pb n="KR3j0020_WYG_004-5b"/>
　此語最妙若不務讀書而専意作文字有甚意味<lb/>
文章以意為主亦以誠為主茍不出於誠意便是亂道<lb/>
　且如做詩老便説老貧便説貧若未老説老不貧説<lb/>
　貧便不是誠意<lb/>
張子韶樊茂實論作時文云每得一題先於一篇中求<lb/>
　之一篇中求之不得又於上下文求之上下文求之<lb/>
　又不得廼就一句上生意<lb/>
作文須要悟入處無悟入處一辭不能措雖能措辭亦<lb/>
<pb n="KR3j0020_WYG_004-6a"/>
　無意義<lb/>
戰國之時楊墨塞路唐之時佛老害道民生斯時如墜<lb/>
　塗炭莫有舉而出之者孟韓二公不忍天下之人坐<lb/>
　困如此是以卓然揭仁義之道舉而出之塗炭之中<lb/>
　其有功於名教多矣故曰舉天下於仁義莫若儒<lb/>
有諸巳之謂信此一句孟子説得分曉須是自家能省<lb/>
　得我所固有者如此然後信得及若無知之人謂聖<lb/>
　人别是箇人孰肯自信我與聖人同此下士聞之所<lb/>
<pb n="KR3j0020_WYG_004-6b"/>
　以大笑也<lb/>
父子因縁不偶然須是前生曾結得來其間有好者是<lb/>
　結得好因縁有不好者乃是一時相愛更不曾子細<lb/>
　契勘如堯有丹朱舜有商均豈是堯舜不積德當時<lb/>
　結了這因縁便來作父子且如人家養婢僕有得心<lb/>
　力底主人必愛之下至猫犬主人亦有愛者彼此若<lb/>
　一念動便來作眷屬無疑好人亦如此馬忠肅公居<lb/>
　維揚時近居有一禪刹公嘗於諸僧中擇其年老而<lb/>
<pb n="KR3j0020_WYG_004-7a"/>
　能自修者一二輩與之交逰甚宻公初無子俄自喜<lb/>
　曰今得之矣未久有二僧死遂與公為父子這箇道<lb/>
　理甚顯然<lb/>
人之為善不可出於有心有心於為善則與為不善同<lb/>
　昔人有嫁女者曰爾行矣謹毋為善曰將為不善耶<lb/>
　曰善且不為况不善乎處心到這裏方可<lb/>
　<lb/>
　<lb/>
<pb n="KR3j0020_WYG_004-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　樂菴語録卷四<lb/>
</p>
<p>
</p>
  </div>
<div>
<head>樂菴語錄卷五</head> <lb/>
    <p>
<pb n="KR3j0020_WYG_005-1a"/>
欽定四庫全書<lb/>
　樂菴語錄卷五<lb/>
　　　　　　　　　　　　宋　龔昱　編<lb/>
或人問地獄之説果有否先生曰不可謂有亦不可謂<lb/>
　無皆由心之所生一念善處便是天堂一念惡處便<lb/>
　是地獄且如人問崑山縣有獄否告之曰無你若殺<lb/>
　了人便有獄矣地獄之説只是這箇道理<lb/>
人以生老病死為苦何其愚哉既寓形於宇宙間豈能<lb/>
<pb n="KR3j0020_WYG_005-1b"/>
　免此且以瞿曇言之亦免生老病死不得只是不為<lb/>
　他纒縛定著生亦恁麽死亦恁麽所易者形骸耳一㸃<lb/>
　真性元不曽動又何苦之有<lb/>
大凡作事須是見事而不見人若但見人而不見事則<lb/>
　輕重予奪皆不在我矣<lb/>
堯舜之世野無遺賢先朝説書謂賢者皆在朝若只恁<lb/>
　地説則田野間不復有賢唐虞之盛風俗醇厚雖樵<lb/>
　夫莫不談王道雖執耒耜者亦知歌頌聖人之盛徳<lb/>
<pb n="KR3j0020_WYG_005-2a"/>
　以是知田野間往往皆賢者堯舜豈能盡用之今曰<lb/>
　野無遺賢乃是不遺其大者如臯夔稷契諸公是也<lb/>
　若其餘如何収拾得盡<lb/>
六經之作皆可以書名惟易不可以書名詩寓美刺書<lb/>
　紀政事春秋正名分之常禮樂究中和之本皆可目<lb/>
　之以書至於易則窈無定名随寓随在故有一身之<lb/>
　易有萬物之易有天地之易道在一身即一身之易<lb/>
　道在萬物即萬物之易道在天地即天地之易雖書<lb/>
<pb n="KR3j0020_WYG_005-2b"/>
　而實非書<lb/>
男女不雜坐不同椸架不同巾櫛不親授男女不雜是<lb/>
　一句若如此讀則下文皆通坐不同男女之坐不同<lb/>
　也椸架不同男女之椸架不同也巾櫛不親授男女<lb/>
　之巾櫛不親授也<lb/>
老氏言聖人處無為之事事須是處置得下方可無為<lb/>
　如舜命九官咨四岳天下事皆一一處置了然後能<lb/>
　恭已南面<lb/>
<pb n="KR3j0020_WYG_005-3a"/>
孟子曰人能無以饑渴之害為心害則不及人不為憂<lb/>
　矣如孔子視富貴如浮雲孟子謂萬鍾之祿於我何<lb/>
　加使其富貴過人尚如此況不及於人必無憂愁憤<lb/>
　鬱之歎<lb/>
四科非夫子自立夫子平日稱門弟子皆以名如回也<lb/>
　賜也商也師也由也求也之類惟四科盡以字稱而<lb/>
　曽子獨不與諸弟子中自顔淵之外惟曽子能心𫝊<lb/>
　夫子之道况夫子平日未嘗與羣弟子終日說一段<lb/>
<pb n="KR3j0020_WYG_005-3b"/>
　話孝經十八章終始皆為曽子説四科之目恐是曽<lb/>
　子品題耳<lb/>
或問可與共學未可與適道可與適道未可與立可與<lb/>
　立未可與權次第果何如先生曰有志於學者可與<lb/>
　共學見善眀者可與適道用心剛者可與立至於權<lb/>
　則變動不居周流六虚非造乎時中之地者則不可<lb/>
荘子言人相忘於道術道喻大事術喻小事事之大小<lb/>
　雖不同皆當相忘於無心相忘者不去計較觸著便<lb/>
<pb n="KR3j0020_WYG_005-4a"/>
　做<lb/>
老氏言慈故能勇如舜孳孳為善想其氣象必是箇温<lb/>
　良恭順底人乃能誅四凶夫子鄉黨一篇分眀在春<lb/>
　風和氣中忽然便去誅少正卯慈而不能勇只是姑<lb/>
　息不知姑息害事<lb/>
前輩言莅官處有三莫之説事来莫放事去莫尋事多<lb/>
　莫怕<lb/>
堯舜自信於為善桀紂自信於為惡以名論之相去甚<lb/>
<pb n="KR3j0020_WYG_005-4b"/>
　逺若一念純正反為惡之心為善桀紂便是堯舜<lb/>
大凡做事疑則勿為為則勿疑<lb/>
司馬温公清修寡欲家無曳綺之妾而婢僕之禁甚嚴<lb/>
　一日有客自輪盤隙中窺見一婢蓬首垢面形状疙<lb/>
　瘦如鬼不覺驚歎乃知前輩持家嚴内外之分如此<lb/>
有門人侍坐因論熈豐間事極口詆毁王介甫至不以<lb/>
　人類待之先生徐謂之曰荆公長處甚多亦不易得<lb/>
　方其執政時豈有意壊亂天下第所見有不到處故<lb/>
<pb n="KR3j0020_WYG_005-5a"/>
　温公曰介甫無他但執抝耳此言正中荆公之病可<lb/>
　謂公論諸公尚論前輩止可辨是非不當斥罵如此<lb/>
　宜戒之<lb/>
先生一日讀老子至出生入死章大悟游戲生死之道<lb/>
　因自言曰所謂生之徒十有三此畏死而欲長年者<lb/>
　死之徒十有三此輕生而樂寂滅者動之死地亦十<lb/>
　有三此不學㝠行而顛頓於生死之塗者是三者皆<lb/>
　非中道彼善於此則有之矣易論天地之數自一而<lb/>
<pb n="KR3j0020_WYG_005-5b"/>
　至十則十者陰陽之成數老氏獨缺其一此何意也<lb/>
　盖道生一一者形變之始乾元用九妙萬物而不役<lb/>
　於物者也故天得之而清地得之而寧老氏闕之者<lb/>
　聖人之得一者也聖人得此則翕張造化游戯生死<lb/>
今州縣但患財賦不足更不去政事上理㑹孟子曰無<lb/>
　政事則財用不足此語最是理財之策<lb/>
紹興間官不至冗者盖得所以省官之術五府恩例甚<lb/>
　大除一人則恩賞可及十數人當時五府之官未嘗<lb/>
<pb n="KR3j0020_WYG_005-6a"/>
　備下至侍從及卿監郎官之屬亦不盡置至有一人<lb/>
　兼數職者故除授不至猥濫毎路監司多闕而職司<lb/>
　亦罕除故改秩者自難凡此皆省官之要術<lb/>
人之敬心不可須臾離前輩雖平居無事猶儼然危坐<lb/>
　對家人婦子亦如此今人習於惰慢見鄉里長上猶<lb/>
　且不敬其在閨門之内可知矣<lb/>
髙才之士易得純徳之士難得<lb/>
或言冠婚䘮葬不可外隂陽之說先生曰吉人吉其凶<lb/>
<pb n="KR3j0020_WYG_005-6b"/>
　凶人凶其吉<lb/>
遺事附<lb/>
先生曰吾年未六十已絶欲至六十三嵗先妻王氏亡<lb/>
　諸子哀號至不忍聴吾意極亡聊不能解釋私自尤<lb/>
　曰學道四十年今日憂患反不能排遣何耶因讀揚<lb/>
　子雲見善眀用心剛之語乃大喜曰茍用心不剛不<lb/>
　免為境所轉然不礙我正見吾今胷中固已了然所<lb/>
　恨者力未至耳自是日夕窮究性命死生之理晩年<lb/>
<pb n="KR3j0020_WYG_005-7a"/>
　益覺有進憂樂禍福不復動心矣<lb/>
先生年㡬八十神彩煥然每對賔客議論超偉僕一見<lb/>
　之必曰先生精神如此福祿必未艾先生曰不然吾<lb/>
　根本稍固故精神自然發見如此縦饒眀日死今日<lb/>
　精神也只如此未逝前一日其姊入診之喜曰精神<lb/>
　若是亦何慮耶先生笑曰平生學道正欲凝神以觀<lb/>
　化耳翼日捐館<lb/>
先生每見貧困不能為生者則與之錢粟又嘗持不殺<lb/>
<pb n="KR3j0020_WYG_005-7b"/>
　戒曰此非所以為仁也但要熟一念耳<lb/>
先生每見有精於藝術者則慨然曰無乃謬用其心茍<lb/>
　移此心而學道何所不至<lb/>
先生所至授徒其教人無他術但以論語朝夕討究能<lb/>
　參其一言一句者莫不有得或曰李先生教學且三<lb/>
　十年只是一部論語先生聞之曰此真知我者太宗<lb/>
　欲相趙普或譛之曰普山東學究惟能讀論語耳太<lb/>
　宗疑之以告普普曰臣實不知書但能讀論語佐藝<lb/>
<pb n="KR3j0020_WYG_005-8a"/>
　祖定天下才用得半部尚有一半可以輔陛下太宗<lb/>
　釋然卒相之又有一前輩平生蓄一異書雖子弟莫<lb/>
　得見及其終發箧以視乃論語一部此書誠不可不<lb/>
　讀既讀之又須行之<lb/>
先生自幼講眀道學中年以後絶欲清修惟二蒼頭侍<lb/>
　側奉養極淡薄居南床未久以言不得用掛其冠而<lb/>
　歸於崑山南六里架屋數間種竹二畆號樂菴時往<lb/>
　来其間日取六經論語孟子讀之朝暮不少憩嘗語<lb/>
<pb n="KR3j0020_WYG_005-8b"/>
　人曰吾讀後世書耳每坐則焚香酌茗與諸子及門<lb/>
　弟談道徳性命之學衮衮不休聚書萬卷圖畫滿室<lb/>
　每閲以寓意而已家事悉付之子弟不復闗心父子<lb/>
　相視如師友毎言吾投老得官身歴清要朅来此邦<lb/>
　且四十年有田可耕有廬可居年垂八十幸無疾疢<lb/>
　分已過矣即死無憾淳熈戊戌夏微覺不喜食即櫂<lb/>
　扁舟徃樂菴一榻翛然絶無人聲時諸子侍旁先生<lb/>
　與之言曰修竹滿前對此待盡有何不可每旦入問<lb/>
<pb n="KR3j0020_WYG_005-9a"/>
　安否先生曰吾略無所苦遂舉兩臂示之曰浸假而<lb/>
　化予之左臂以為雞予因以求時夜浸假而化予之<lb/>
　右臂以為彈予因以求鴞炙吾亦待觀化一巡時女<lb/>
　兄亦来問疾先生曰某将死老姊無庸憂人之死生<lb/>
　如晝夜生處便是死處死處便是生處若恁地理㑹<lb/>
　得又那得生死語竟即取紙數十幅為手簡徧别親<lb/>
　舊又以錢米分恵貧者無一遺忘已而作遺訓示諸<lb/>
　子曰吾寓形宇内七十九年蚤雖困於百罹晩僅全<lb/>
<pb n="KR3j0020_WYG_005-9b"/>
　於五福死期既至勢不復留雖一念不生本無去来<lb/>
　而四大假合終歸腐敗瞑目以後當付囑者今具畫<lb/>
　一嗣宗輩各仰遵守一此間土薄水淺因循不曽辦<lb/>
　得直裰謾試圖之以小為貴僅能周身足矣其間不<lb/>
　置一物雖冠裳亦無用只裁一摺席藉背可也一汝<lb/>
　祖父母安厝皆有棺無槨只以磚砌覆之石版足矣<lb/>
　七七或百日内不須選日便埋埋了就家中供養一<lb/>
　親識賵贈依例收留第經錢與折祭之類一文以上<lb/>
<pb n="KR3j0020_WYG_005-10a"/>
　不可受一僧道禮數雖經疏亦不可受若欲靈前持<lb/>
　諷則又大不可但以此示之一應干錢米支收文字<lb/>
　在厨櫃中今嵗田産可便五分分撥以一分抄上周<lb/>
　急簿逐年輪一兄弟掌管給施取吾簿上意㫖刻石<lb/>
　菴中令項樁管置歴收支如成娘之類嵗撥數十千<lb/>
　與作營運遲之嵗月何有不辦如此等孤遺皆當振<lb/>
　䘏一吾既往之後嵗時祭祀随家豐儉由禮可也若<lb/>
　齋一貟僧念一聲佛非吾子孫此意是真報佛是真<lb/>
<pb n="KR3j0020_WYG_005-10b"/>
　供養上士聞之當不復疑中下驚怪非所恤也右六<lb/>
　事皆吾治命不得違戾吾平生性命道徳之學治亂<lb/>
　安危之策不獨載之空言亦粗見之行事今既永訣<lb/>
　豈容緘黙戯説偈曰竿木随身得自由應縁已畢復<lb/>
　何求翛然来往等孤鴈影落寒潭迹不留書訖且語<lb/>
　諸子曰吾本欲便往為天氣不爽姑少留以俟月上<lb/>
　汝輩候吾死即斂斂巳方使家人知不欲死婦人手<lb/>
　也切不可用庸巫課隂陽諸子聞其言遂微泣先生<lb/>
<pb n="KR3j0020_WYG_005-11a"/>
　曰吾死汝輩何憾焉用哭平生與爾説箇甚麽諸子<lb/>
　應之曰死生之理固自曉然但父子天屬也情不能<lb/>
　自遏先生曰若是為父子後哭饒爾三十柱杖及夜<lb/>
　沐浴遂冠櫛起坐精神自若了無欠伸意至二鼔倐<lb/>
　然而逝時六月二十三日也諸子恐怛化不敢遽哭<lb/>
　家人女奴絶未有至者惟諸子及二蒼頭在旁是夕<lb/>
　風月清美如陽春髙秋天宇湛然萬籟沉寂不類人<lb/>
　境識者知先生之逝决非與萬物同盡者先是嘗語<lb/>
<pb n="KR3j0020_WYG_005-11b"/>
　監征王琛曰吾可漏子已有頓放處矣豈非先知者<lb/>
　耶先生平日劇談道學每語諸公看我臘月三十日<lb/>
　好好做箇散場聞者憮然<lb/>
　<lb/>
　<lb/>
　<lb/>
　<lb/>
　樂菴語録卷五<lb/>
</p>
<p>
</p>
  </div>
<div> <lb/>
    <p>
<pb n="KR3j0020_WYG_006-1a"/>
宋史本𫝊<lb/>
李衡字彦平江都人髙祖昭素仕至侍御史衡幼善博<lb/>
誦為文操筆立就登進士第授吴江主簿有部使者怙<lb/>
勢作威侵刻下民衡不忍以敲扑迎合投劾於府拂衣<lb/>
而歸後知溧陽専以誠意化民民莫不敬夏秋二稅以<lb/>
期日榜縣門鄉無吏迹而輸送先它邑辦因任歴四年<lb/>
獄戸未嘗繫一重囚隆興二年金犯淮堧人相驚曰寇<lb/>
深矣官沿江多送其孥衡獨自浙右移家入縣民心大<lb/>
<pb n="KR3j0020_WYG_006-1b"/>
安盜蝟起旁邑而溧陽靖晏自如帥江澈轉運使韓元<lb/>
吉等列上治状詔進一秩尋召入為監察御史歴司封<lb/>
郎中樞宻院檢詳出知温婺台三州惟婺嘗涖其治加<lb/>
直袐閣而衡引年乞身懇懇不休上累却其奏除秘閣<lb/>
修撰致仕上思其忠樸旋召落致仕除侍御史以老固<lb/>
辭不獲命差同知貢舉㑹外戚張説以節度使掌兵柄<lb/>
衡力疏其事謂不當以母后肺腑為人擇官廷争移時<lb/>
改除起居郎衡曰與其進而負於君孰若退而合於道<lb/>
<pb n="KR3j0020_WYG_006-2a"/>
章五上請老愈力上知不可奪仍以秘撰致仕時給事<lb/>
中莫濟不書敕翰林周必大不草制右正言王希吕亦<lb/>
與衡相繼論奏同時去國士為四賢詩以紀之衡後定<lb/>
居崑山結茅别墅杖履徜徉左右惟二蒼頭聚書踰萬<lb/>
卷號曰樂菴卒年七十九衡自宣和間入辟雍同舎有<lb/>
趙孝孫者洛人也其父實師程頥家學有源勸衡讀論<lb/>
語曰學非記誦辭章之謂所以學聖賢也不可有絲毫<lb/>
偽實處方可以言學衡心佩其訓雖博通羣書而以論<lb/>
<pb n="KR3j0020_WYG_006-2b"/>
語為根本臨没沐浴冠櫛翛然而逝周必大聞之曰世<lb/>
謂潜心釋氏乃能逹死生衡非逃儒入釋者而臨終超<lb/>
然如此殆㡬孔門所謂聞道者與<lb/>
</p>
<p>
</p>
  </div>
<div> <lb/>
    <p>
<pb n="KR3j0020_WYG_007-1a"/>
樂菴先生語錄後序<lb/>
樂菴先生享年七十有九閲天下之義理居多自其中<lb/>
年清修寡欲不啻如道人衲子静極而通故凡吾儒與<lb/>
佛老二氏所談性命之奥心融神㑹超然獨得推其餘<lb/>
波沾丐學者每語輒更僕不少倦盖以是為燕居之樂<lb/>
吾友龔君立道篤意於學従先生游者六年聞微言要<lb/>
指必書於策積之為五卷以示余余聞古人學道要必<lb/>
有所悟入顔子繇克己復禮悟曽子繇一以貫之悟近<lb/>
<pb n="KR3j0020_WYG_007-1b"/>
世如徐節孝繇莫安排而悟元城先生繇不妄語而悟<lb/>
然知道易蹈道難此四君子見於履踐者皆可攷也余<lb/>
觀先生始見趙公而悟於學而時習之之一言此其入<lb/>
道之門户至扵履踐之實又無愧於四君子者然則先<lb/>
生之學所謂非茍知之亦允蹈之者與其没也今翰林<lb/>
周公子充詒書所親曰樂菴臨行一著實是難學禪和<lb/>
子亦須服他盖尋常說時甚易臘月三十日直是不能<lb/>
謾人此老平生跌蕩到此乃得力可敬可羨翰林直道<lb/>
<pb n="KR3j0020_WYG_007-2a"/>
正學其言不妄故具著之學者欲知先生講學之妙是<lb/>
書固不可無欲知學力至到之地則觀諸翰林之言思<lb/>
過半矣淳熙五年八月二日河南呉仁傑謹序<lb/>
</p>
<p>
</p>
  </div>
<div> <lb/>
    <p>
<pb n="KR3j0020_WYG_008-1a"/>
樂菴語録後跋<lb/>
太平全盛時三光五嶽之氣未<hi>闕</hi>　　　　　　　厚<lb/>
與今不同況賢於人者哉余自幼侍先尹相山及諸叔<lb/>
父行見其年餘七十率皆彊健不甚服温補藥余兄弟<lb/>
嘗自斟酌氣血已為弗類今見子姪輩纔二三十歳徃<lb/>
徃餌雄附如常膳又逺不逮吾曹矣以此較彼無怪乎<lb/>
人物之卑弱也相山年七十有七前知死期當盛暑中<lb/>
了無疾苦揮扇坐逝是其平生為人清明剛正之所發<lb/>
<pb n="KR3j0020_WYG_008-1b"/>
見非强勉積習而然今觀樂菴李公遺墨而稽其行事<lb/>
盖吾相山一等人皆生於太平而經厯兵火憂患仕路<lb/>
齟齬摧挫抑厭有人所不能堪而氣至死不屈可以見<lb/>
其中之所存夜旦去來自應不亂亦何待學佛而後有<lb/>
所得哉公位不滿徳四子皆從宦而兩子以才學自致<lb/>
所謂不在其身而在其子孫者甥陳振少孤養於公家<lb/>
亦登科第今為余壻云紹熙辛亥九月辛酉無為王藺<lb/>
書<lb/>
<pb n="KR3j0020_WYG_008-2a"/>
世俗以了悟生死為禪僧衲子一希世異事殊不知吾<lb/>
夫子負手曳杖之歌曽子易簀反席之際盖吾儒之所<lb/>
優為者侍御先生理學之妙見於踐履及處死生之變<lb/>
若將歸焉其超然㝠悟殆禪衲之所不如非學力所至<lb/>
獨可强哉觀其治命以供佛齋僧為戒則先生所得盖<lb/>
在此而不在彼明矣僑於先生為門下士得邑兹來雖<lb/>
不及侍杖履而猶得誦遺書於闕里之藏再拜三復輒<lb/>
䟽於後庶幾發揚先生誠明之學始終踐履之實如此<lb/>
<pb n="KR3j0020_WYG_008-2b"/>
吾黨觀之可以黙喻云紹興辛亥仲春中瀚吳興孫僑<lb/>
謹書<lb/>
侍御先生李公年踰七衮孝宗皇帝起公於家擢首風<lb/>
憲一旦節度使張說本兵柄抗章五上與天子意不合<lb/>
翩然而去當血氣既衰之年畧無一毫利禄之念暨將<lb/>
逝之日遺命以戒子孫泚筆以别新故雍容暇裕初無<lb/>
異於平時又何其了達如是耶嗟夫人之所以通乎死<lb/>
生之間者惟一心爾喜與悲一物也覺與夢一致也此<lb/>
<pb n="KR3j0020_WYG_008-3a"/>
心動揺於利害得䘮之塲則必眩惑顛㝠於變故之際<lb/>
果能以浮雲視富貴則自能以晝夜視存亡曳杖而歌<lb/>
易簀而逝兹豈一時勉强所能至孔門義命之學處死<lb/>
則為重視死則為輕久矣今公優游以觀化整暇以歸<lb/>
全後日之心即前日勇於去國之心也是烏可以二觀<lb/>
之哉洚居僻而生晚雖不及侍杖席聆謦欬而公之孫<lb/>
溍出示公之壙誌遺墨石刻反覆荘誦既以見公始終<lb/>
之大畧而且以知人心之果不可以無定守也嘉定甲<lb/>
<pb n="KR3j0020_WYG_008-3b"/>
申季秋上瀚建安後學游洚謹書<lb/>
孔子曰朝聞道夕死可矣是理也載於易繫辭雜出於<lb/>
禮經三代時佛教未入中國儒者於啓手足之際徃徃<lb/>
不亂此理素明也及漢晉之後釋教始行乃謂欲達生<lb/>
死之理非潜心釋氏不可故好之者心溺攻之者辭費<lb/>
盍亦反求其本而已予與樂菴李彦平既親且舊知其<lb/>
非逃儒而入釋者臨終超然自在如此殆聞道乎其子<lb/>
嗣宗等屢求一言發明遺訓敬題其後平園周必大題<lb/>
<pb n="KR3j0020_WYG_008-4a"/>
樂菴先生少年豪放任俠抵掌功名之場及其獨抱聖<lb/>
經坐進此道遂知死生之說於去來起滅之際逍遥如<lb/>
此盖所謂未有天地自古固存者先生既自得之彼去<lb/>
來生滅特旁觀所見云爾何足以闚先生之具况諄諄<lb/>
遺令之細耶石湖范成大書<lb/>
孔子曰朝聞道夕死可矣盖道者日用常行之理茍聞<lb/>
之則雖死無憾又曰未知生焉知死盖生之道有所未<lb/>
知則何暇於死二者皆盡其所當聞所當知而死非其<lb/>
<pb n="KR3j0020_WYG_008-4b"/>
所計也昔者先大父好學聞善如恐不及宰長洲時公<lb/>
為他邑簿聞其學而學焉公聞道於程門之學者恵愛<lb/>
著於再領中山之日直節見於立朝去國之時而於死<lb/>
生之際了達如此亦可謂卓然不惑者矣自程氏沒而<lb/>
諸弟子得其傳者類有見於死生之大節而不能無坐<lb/>
忘立脫之偏至文公興於閩南軒作於湘而後孔孟之<lb/>
論始定然而學者能如渡江諸賢所見者鮮矣可不懼<lb/>
乎可不懼乎嘉熙丁酉孟秋仲澣後學王遂<lb/>
<pb n="KR3j0020_WYG_008-5a"/>
煒韋布時從樂菴游最䝉奨知樂菴沒於淳熙之戊戌<lb/>
聞其屬纊之前貽書親朋治命子孫留意周急了如平<lb/>
時後十有四年始獲觀遺墨於無為之漕舎烏乎鍾鳴<lb/>
漏盡之際士大夫聞道之淺深見矣至於逆知其期湛<lb/>
然不昧如樂菴者自邵康節之後一人而已拊卷三歎<lb/>
於是乎書紹熙辛亥夏至秣陵劉煒<lb/>
</p>
<p>
</p>
  </div>
        </body>
</text>\m</TEI>
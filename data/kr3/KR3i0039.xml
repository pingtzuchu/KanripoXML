<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>橘録卷上</head> <lb/>
    <p>
<pb n="KR3i0039_WYG_001-1a"/>
欽定四庫全書<lb/>
　橘録卷上<lb/>
　　　　　　　　　　　　宋　韓彦直　撰<lb/>
按開寶中陳藏器補神農本草書柑類則有朱柑乳柑<lb/>
黄柑石柑沙柑今永嘉所産實具數品且増多其目但<lb/>
名少異耳凡圃之所植柑比之橘纔十之一二大抵柑<lb/>
之植立甚難灌溉鋤治少失時或嵗寒霜雪頻作柑之<lb/>
枝頭殆無生意橘則猶故也得非瓊盃玉斚自昔易闕<lb/>
<pb n="KR3i0039_WYG_001-1b"/>
邪永嘉宰勾君燽有詩聲其詩曰只須霜一顆壓盡橘<lb/>
千奴則黄柑位在陸橘上不待辨而知<lb/>
　　真柑<lb/>
真柑在品類中最貴可珍其柯木與花實皆異凡木木<lb/>
多婆娑葉則纎長茂宻濃隂滿地花時韻特清逺逮結<lb/>
實顆皆圓正膚理如澤蠟始霜之旦園丁採以獻風味<lb/>
照座擘之則香霧噀人北人未之識者一見而知其為<lb/>
真柑矣一名乳柑謂其味之似乳酪温四邑之柑推泥<lb/>
<pb n="KR3i0039_WYG_001-2a"/>
山為最泥山地不彌一里所産柑其大不七寸圍皮薄<lb/>
而味珍<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>不黏瓣食不留滓一顆之核纔一二間有全<lb/>
無者南塘之柑比年尤盛太守燕賞為秋日盛事前太<lb/>
守參政李公賞柑之詩曰忘機白鳥衝船過堆案黄柑<lb/>
噀手香侍郎曽公之詞曰滿樹葉繁枝重綴青黄千百<lb/>
皆佳句也<lb/>
　　生枝柑<lb/>
生枝柑似真柑色青而膚麤形不圓味似石榴微酸崔<lb/>
<pb n="KR3i0039_WYG_001-2b"/>
豹古今注曰甘實形如石榴者為壺柑疑此類是鄉人<lb/>
以其耐乆留之枝間俟其味變甘帶葉而折堆之盤俎<lb/>
新美可愛故命名生枝<lb/>
　　海紅柑<lb/>
海紅柑顆極大有及尺以上圍者皮厚而色紅藏之乆<lb/>
而味愈甘木髙二三尺有生數十顆者枝重委地亦可<lb/>
愛是柑可以致逺今都下堆積道旁者多此種初因近<lb/>
海故以海紅得名<lb/>
<pb n="KR3i0039_WYG_001-3a"/>
　　洞庭柑<lb/>
洞庭柑皮細而味美比之他柑韻稍不及熟最早藏之<lb/>
至来嵗之春其色如丹鄉人謂其種自洞庭山来故以<lb/>
得名東坡洞庭春色賦有曰命黄頭之千奴卷震澤而<lb/>
與還翠勺銀甖紫絡青綸物固唯所用醖釀得宜真足<lb/>
以佐騷人之清興耳<lb/>
　　朱柑<lb/>
朱柑類洞庭而大過之色絶嫣紅味多酸以刀破之漬<lb/>
<pb n="KR3i0039_WYG_001-3b"/>
以鹽始可食園丁云他柑必接唯朱柑不用接而成然<lb/>
鄉人不甚珍寵之賓祭斥不用<lb/>
　　金柑<lb/>
金柑在他柑特小其大者如錢小者如龍目色似金肌<lb/>
理細瑩圓丹可翫噉者不削去金衣若用以漬蜜尤佳<lb/>
歐陽文忠公歸田録載其香清味美置之樽俎間光彩<lb/>
灼爍如金彈丸誠珍果也都人初不甚貴其後因温成<lb/>
皇后好食之由是價重京師<lb/>
<pb n="KR3i0039_WYG_001-4a"/>
　　木柑<lb/>
木柑類洞庭少不慧耳膚理堅頑瓣大而乏膏液外彊<lb/>
中乾故得名以木<lb/>
　　甜柑<lb/>
甜柑類洞庭髙大過之每顆必八瓣不待霜而黄比之<lb/>
他柑加甜柑林未熟之日是柑最先摘置之席間青黄<lb/>
照人長者先嘗之子弟懷以歸為親庭夀焉然是種不<lb/>
多見治圃者植一株二株焉故以少為貴<lb/>
<pb n="KR3i0039_WYG_001-4b"/>
　　橙子<lb/>
橙子木有刺似朱欒而小永嘉植之不若古栝之盛比<lb/>
年始競有之經霜早黄膚澤可愛狀微有似真柑但圓<lb/>
正細實非真柑北人喜把翫之香氣馥馥可以熏袖可<lb/>
以芼鮮可以漬蜜真嘉實也若真柑則無是二三者人<lb/>
自珍之得非瞭然在人耳目者蓋真柑之細邪<lb/>
　<lb/>
　橘録卷上<lb/>
</p>
<p>
</p>
  </div>
<div>
<head>橘録卷中</head> <lb/>
    <p>
<pb n="KR3i0039_WYG_002-1a"/>
欽定四庫全書<lb/>
　橘録卷中<lb/>
　　　　　　　　　　　　宋　韓彦直　撰<lb/>
牛僧孺幽恠録有生於橘者摘剖之有四老人焉其一<lb/>
曰橘中之樂不減商山恨不能深根固蔕耳由是有橘<lb/>
隱名楚屈原作離騷其橘頌一章有曰后皇嘉樹橘采<lb/>
服受命不遷生南國宋謝惠連橘賦亦曰園有嘉樹橘<lb/>
柚煌煌以是知橘實佳物昔人所愛慕若此孔安國曰<lb/>
<pb n="KR3i0039_WYG_002-1b"/>
小曰橘大曰柚郭璞亦云柚似橙而大於橘温無柚而<lb/>
種橙者少非土所宜也本草載橘柚味辛温無毒主去<lb/>
胷中瘕熱利水榖止嘔欬乆服通神輕身長年陶隱居<lb/>
云此言橘皮之功效若此其實之味甘酸食之多痰無<lb/>
益其説為是隱居不敢輕注本草蓋此類也陳藏器補<lb/>
本草謂橘之類有朱橘乳橘塌橘山橘黄淡子今類見<lb/>
之<lb/>
　　黄橘<lb/>
<pb n="KR3i0039_WYG_002-2a"/>
黄橘狀比之柑差褊小而香霧多於柑嵗雨暘以時則<lb/>
肌充而味甘其圍四寸色方青黄時風味尤勝過是則<lb/>
香氣少減惟遇黄柑則避舎置之海紅生枝柑間未知<lb/>
其孰後先名之曰千奴真屈稱也<lb/>
　　塌橘<lb/>
塌橘狀大而褊其南枝之向陽者外緑而心甚紅經春<lb/>
味極甘美瓣大而多液其種不常有特橘之次也<lb/>
　　包橘<lb/>
<pb n="KR3i0039_WYG_002-2b"/>
包橘取其纍纍然若包聚之義是橘外薄内盈隔皮<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>
瓣可數有一枝而生五六顆者懸之極可愛然土膏而<lb/>
樹壯者多有之不稱奇也<lb/>
　　綿橘<lb/>
綿橘微小極軟美可愛故以名圃中間見一二樹結子<lb/>
復稀物以罕見為竒此橘是也<lb/>
　　沙橘<lb/>
沙橘取細而甘美之稱或曰種之沙洲之上地虚而宜<lb/>
<pb n="KR3i0039_WYG_002-3a"/>
於橘故其味特珍然邦人稱物之小而甘美者必曰沙<lb/>
如沙𤓰沙蜜沙糖之類特方言耳<lb/>
　　荔枝橘<lb/>
荔枝橘多出於横陽膚理皺宻類荔子故以取名横陽<lb/>
與閩接軫荔子稱竒于閩黄橘擅美于温故慕而名之<lb/>
有言橘踰淮為枳植物豈能變哉疑似之亂名多此類<lb/>
　　軟條穿橘<lb/>
軟條穿橘其榦弱而條逺結實頗大皮色光澤滋味有<lb/>
<pb n="KR3i0039_WYG_002-3b"/>
餘其心虛有瓣如蓮子穿其中蓋接橘之始以枝之杪<lb/>
者為之其體性終弱不可以犯霜不可以耐乆又名為<lb/>
女兒橘<lb/>
　　油橘<lb/>
油橘皮似以油飾之中堅而外黒蓋橘之若柤若柚者<lb/>
擘之而不聞其香食之而不可於口是又橘之僕奴也<lb/>
　　緑橘<lb/>
緑橘比他柑微小色紺碧可愛不待霜食之味已珍留<lb/>
<pb n="KR3i0039_WYG_002-4a"/>
之枝間色不盡變隆冬採之生意如新横陽人家時有<lb/>
之不常見也<lb/>
　　乳橘<lb/>
乳橘狀似乳柑且極甘芳得名又名漳橘其種自漳浦<lb/>
來皮堅穰多味絶酸不與常橘齒鄉人以其頗魁梧時<lb/>
置之客間堪與飣座梨相值耳他日有以乳橘為真柑<lb/>
者特碔砆之似玉也<lb/>
　　金橘<lb/>
<pb n="KR3i0039_WYG_002-4b"/>
金橘生山逕間比金柑更小形色頗類木髙不及尺許<lb/>
結實繁多取者多至數升肉瓣不可分止一核味不可<lb/>
食惟宜植之欄檻中園丁種之以鬻於市亦名山金柑<lb/>
周美成詞有露葉煙梢寒色重攢星低映小珠簾為是<lb/>
橘作<lb/>
　　自然橘<lb/>
自然橘謂以橘子下種待其長歴十年始作花結實味<lb/>
甚美由其本性自然不雜之人為故其味全蓋他柑與<lb/>
<pb n="KR3i0039_WYG_002-5a"/>
橘必以柑淡子著土俟其婆娑作樹以枝接之為柑為<lb/>
橘為多種俱非天也故是橘以自然名之然十年之計<lb/>
種之以木今之闢圃者多不年嵗間爬其膚以驗其枯<lb/>
榮糞其本以計其乆近誰能遲十年之乆以收效耶是<lb/>
橘名之曰自然當矣接木之詳見於下篇<lb/>
　　早黄橘<lb/>
早黄橘著花結子比其類獨早秋始半其心已丹千頭<lb/>
方酸而早黄橘之微甘已回齒頰矣王右軍帖有曰奉<lb/>
<pb n="KR3i0039_WYG_002-5b"/>
橘三百枚霜未降未可多得豈是類耶<lb/>
　　凍橘<lb/>
凍橘其顆如常橘之半嵗八月人目為小春枝頭時作<lb/>
細白花既而橘已黄千林已盡乃始傲然冰雪中著子<lb/>
甚繁春二三月始採之亦可愛前輩詩有曰梅栁攙先<lb/>
桃李晩東風元是一般春此詩不獨詠桃李物理皆然<lb/>
　　朱欒<lb/>
朱欒顆圓實皮麤瓣堅味酸惡不可食其大有至尺三<lb/>
<pb n="KR3i0039_WYG_002-6a"/>
四寸圍者摘之置几案間乆則其臭如蘭是品雖不足<lb/>
珍然作花絶香鄉人拾其英烝香取其核為種析其皮<lb/>
入藥最有補於時其詳具見下篇<lb/>
　　香欒<lb/>
香欒大於朱欒形圓色紅芳馨可翫<lb/>
　　香圓<lb/>
香圓木似朱欒葉尖長枝間有刺植之近水乃生其長<lb/>
如𤓰有及一尺四五寸者清香襲人横陽多有之土人<lb/>
<pb n="KR3i0039_WYG_002-6b"/>
置之明忩淨几間頗可賞翫酒闌并刀破之蓋不減新<lb/>
橙也葉可以藥病<hi>藥疑作療</hi>
　　枸橘<lb/>
枸橘色青氣烈小者似枳實大者似枳殻能治逆氣心<lb/>
胷痺痛中風便血醫家多用之<lb/>
　<lb/>
　<lb/>
　橘録卷中<lb/>
</p>
<p>
</p>
  </div>
<div>
<head>橘録卷下</head> <lb/>
    <p>
<pb n="KR3i0039_WYG_003-1a"/>
欽定四庫全書<lb/>
　橘録卷下<lb/>
　　　　　　　　　　　　宋　韓彦直　撰<lb/>
　　種治<lb/>
柑橘宜斥鹵之地四邑皆距江海不十里凡圃之近塗<lb/>
泥者實大而繁味尤珍耐乆不損名曰塗柑販而逺適<lb/>
者遇塗柑則爭售方種時髙者畦壟溝以泄水每株相<lb/>
去七八尺嵗四耡之薙盡草冬月以河泥壅其根夏時<lb/>
<pb n="KR3i0039_WYG_003-1b"/>
更溉以糞壤其葉沃而實繁者斯為園丁之良<lb/>
　　始栽<lb/>
始取朱欒核洗淨下肥土中一年而長名曰柑淡其根<lb/>
荄蔟蔟然明年移而疎之又一年木大如小兒之拳遇<lb/>
春月乃接取諸柑之佳與橘之美者經年向陽之枝以<lb/>
為貼去地尺餘鎦鋸截之剔其皮兩枝對接勿動揺其<lb/>
根撥掬土實其中以防水蒻䕶其外麻束之緩急髙下<lb/>
俱得所以候地氣之應接樹之法載之四時纂要中是<lb/>
<pb n="KR3i0039_WYG_003-2a"/>
蓋老圃者能之工之良者揮斤之間氣質隨異無不活<lb/>
者過時而不接則花實復為朱欒人力之有㕘於造化<lb/>
每如此<lb/>
　　培植<lb/>
樹髙及二三尺許翦其最下命根以瓦片抵之安於土<lb/>
雜以肥泥實築之始發生命根不斷則根迸于土中枝<lb/>
葉乃不茂盛<lb/>
　　去病<lb/>
<pb n="KR3i0039_WYG_003-2b"/>
木之病有二蘚與蠧是也樹稍乆則枝榦之上苔蘚生<lb/>
焉一不去則蔓衍日滋木之膏液䕃蘚而不及木故枝<lb/>
榦老而枯善圃者用鐵器時刮去之刪其繁枝之不能<lb/>
華實者以通風日以長新枝木間時有蛀屑流出則有<lb/>
蟲蠧之相視其穴以物鈎索之則蟲無所容仍以真杉<lb/>
木作釘窒其處不然則木心受病日以枝葉自凋異時<lb/>
作實瓣間亦有蟲食柑橘每先時而黄者皆其受病於<lb/>
中治之以早乃可<lb/>
<pb n="KR3i0039_WYG_003-3a"/>
　　澆灌<lb/>
圃中貴雨暘以時旱則堅枯而不長雨則暴長而皮多<lb/>
拆或瓣不實而味淡園丁溝以泄水俾無浸其根方亢<lb/>
陽時抱甕以潤之糞壤以培之則無枯瘁之患<lb/>
　　採摘<lb/>
嵗當重陽色未黄有採之者名曰摘青舟載之江浙間<lb/>
青柑固人所樂得然採之不待其熟巧於商者間或然<lb/>
爾及經霜二三夕纔盡翦遇天氣晴霽數十輩為羣以<lb/>
<pb n="KR3i0039_WYG_003-3b"/>
小翦就枝間平蔕斷之輕置筐筥中䕶之必甚謹懼其<lb/>
香霧之裂則易壞霧之所漸者亦然尤不便酒香凡採<lb/>
者竟日不敢飲<lb/>
　　收藏<lb/>
採藏之日先淨埽一室宻糊之勿使風入布稻藁其間<lb/>
堆柑橘於地上屏逺酒氣旬日一翻揀之遇微損謂之<lb/>
㸃柑即揀出否則侵損附近者屢汰去之存而待賈者<lb/>
十之五六人有掘地作坎攀枝條之垂者覆之以土至<lb/>
<pb n="KR3i0039_WYG_003-4a"/>
明年盛夏時開取之色味猶新但傷動枝苗次年不生<lb/>
耳<lb/>
　　製治<lb/>
朱欒作花比柑橘絶大而香就樹採之用箋香細作片<lb/>
以錫為小甑每入花一重則實香一重使花多於香竅<lb/>
花甑之旁以溜汗液用器盛之炊畢徹甑去花以液浸<lb/>
香明日再蒸凡三換花始暴乾入甆器宻盛之他時焚<lb/>
之如在柑林中柑橘并金柑皆可切瓣勿離之壓去核<lb/>
<pb n="KR3i0039_WYG_003-4b"/>
漬之以蜜金柑著蜜尤勝他品鄉人有用糖<graphic n="KR1582" url="https://raw.githubusercontent.com/kanripo/KR-Gaiji/master/images/KR1582.png" mimeType="image/png"/>橘者謂<lb/>
之藥橘入篛之灰于鼎間色乃黑可以將逺又橘微損<lb/>
則去皮以肉瓣安竈間用火熏之曰熏柑置之糖蜜中<lb/>
味亦佳<lb/>
　　入藥<lb/>
橘皮最有益於藥去盡<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>則為橘紅青橘則為青皮皆<lb/>
藥之所須者大抵橘皮性温平下氣止藴熱攻痎瘧服<lb/>
乆輕身至橘子尤理腰膝近時難得枳實人多植枸橘<lb/>
<pb n="KR3i0039_WYG_003-5a"/>
于籬落間收其實剖乾之以之和藥味與商州之枳幾<lb/>
逼真矣枸橘又未易多得取朱欒之小者半破之日暴<lb/>
以為枳異方醫者不能辨用以治疾亦愈藥貴於愈疾<lb/>
而已孰辨其為真偽耶<lb/>
　<lb/>
　<lb/>
　<lb/>
　<lb/>
<pb n="KR3i0039_WYG_003-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　橘録卷下<lb/>
</p>
<p>
</p>
  </div>
        </body>
</text>\m</TEI>
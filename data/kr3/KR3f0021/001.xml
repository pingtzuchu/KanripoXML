<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>曉菴新法卷一</head> <lb/>
    <p>
<pb n="KR3f0021_WYG_001-1a"/>
欽定四庫全書<lb/>
　曉菴新法卷一<lb/>
　　　　　　　　　　　　　吳江王錫闡撰<lb/>
　　勾股<lb/>
置四方形從兩隅斜分之損半為三邊之形形之兩邊<lb/>
從横相遇其隅中矩曰勾股横為勾從為股<lb/>
　舊法短為勾長為股今不論短長但以從横為定<lb/>
斜行以兩端屬於勾股之端者曰弦<lb/>
<pb n="KR3f0021_WYG_001-1b"/>
　此為勾股之弦與割圜法中全正較三弦異理<lb/>
勾股各為冪<lb/>
　自因曰冪<lb/>
相從平方開之得弦數弦為冪<lb/>
　勾股兩冪相從即弦冪<lb/>
以勾冪消弦冪為股冪<lb/>
　即股自因數<lb/>
股冪消弦冪為勾冪<lb/>
<pb n="KR3f0021_WYG_001-2a"/>
　即勾自因數<lb/>
各以平方開之得勾股之數<lb/>
　假如勾數三股數四勾數自因得九為勾冪股數自<lb/>
　因得一十六為股冪兩冪相從得二十五為弦冪平<lb/>
　方開之得五為弦數餘倣此<lb/>
　　割圜<lb/>
置全圜四分之曰象限<lb/>
　日度九十一度少強爻限九十六爻平限九十限<lb/>
<pb n="KR3f0021_WYG_001-2b"/>
六分之曰紀限<lb/>
　日度六十一度弱爻限六十四爻平限六十限<lb/>
十分之曰專限<lb/>
　日度三十六度半強爻限三十八爻四十策平限三<lb/>
　十六限<lb/>
參分象限之一曰辰限<lb/>
　日度三十度半弱爻限三十二爻平限三十限<lb/>
四分紀限之一曰氣限<lb/>
<pb n="KR3f0021_WYG_001-3a"/>
　當辰限之半日度一十五度少弱爻限一十六爻平<lb/>
　限一十五限<lb/>
參分專限之二曰髀限<lb/>
　日度二十四度強爻限二十五爻六十策平限二十<lb/>
　四限<lb/>
三百八十四分圜周之一曰爻限<lb/>
　全周三百八十四爻其一爻當日度之九十五分有<lb/>
　奇平限之九十三分太<lb/>
<pb n="KR3f0021_WYG_001-3b"/>
三百六十分圜周之一曰平限<lb/>
　全周三百六十限其一限當日度之一度一分半弱<lb/>
　爻限之一爻又三十分爻之二<lb/>
以歲周分圜周曰度限<lb/>
　亦曰日度全周三百六十五度少弱其一度當爻限<lb/>
　之一爻五策有奇平限之九十八分半強<lb/>
割圜周之一曰正弧<lb/>
　即用弧隨所用大小不拘度分<lb/>
<pb n="KR3f0021_WYG_001-4a"/>
正弧與象限之較曰較弧<lb/>
　置象限内減正弧得較弧<lb/>
弧之對邊與兩端屬於弧之兩端者曰全弦全弦之半<lb/>
為其半弧之正弦<lb/>
　正弦亦曰正半弦既得正弦復置半弧為正弧<lb/>
正弦與半徑為勾弦求股為較弧之正弦亦為正弧之<lb/>
較弦較弦損半徑為矢矢與正弦為勾股得全弦<lb/>
　置半徑内減較弦得矢矢為勾正弦為股勾股求弦<lb/>
<pb n="KR3f0021_WYG_001-4b"/>
　得正弧全弦半之又為半弧之正弦用此法可以遞<lb/>
　損半弧求其正弦<lb/>
圜之全徑為半周全弦<lb/>
　二度<lb/>
半徑為象限正弦亦為紀限全弦<lb/>
　一度<lb/>
自為勾股得象限全弦<lb/>
　一度自因倍為實平方開之得一度四十一分四十<lb/>
<pb n="KR3f0021_WYG_001-5a"/>
　二秒一十三㣲半強即象限全弦<lb/>
全徑為冪四分去一<lb/>
　三度<lb/>
平方開之得倍紀全弦<lb/>
　倍紀當日度之一百二十一度太弱爻限之一百二<lb/>
　十八爻平限之一百二十限其全弦得一度七十三<lb/>
　分二十秒五十微太強<lb/>
半之為紀限正弦<lb/>
<pb n="KR3f0021_WYG_001-5b"/>
　八十六分六十秒二十五微半弱<lb/>
四分全徑之一為勾<lb/>
　五十分<lb/>
半徑為股求弦去勾為專限全弦<lb/>
　六十一分八十秒三十四㣲弱<lb/>
其冪與半徑之冪相從平方開之得倍專全弦<lb/>
　倍專當日度之七十三度強爻限之七十六爻八十<lb/>
　策平限之七十二限其全弦得一度一十七分五十<lb/>
<pb n="KR3f0021_WYG_001-6a"/>
　五秒七十㣲半強<lb/>
半之為專限正弦<lb/>
　五十八分七十七秒八十五㣲少強<lb/>
紀限專限正弦相損為股<lb/>
　兩正弦數俱見上相損存二十七分八十二秒四十<lb/>
　微弱<lb/>
較弦相損為勾<lb/>
　紀限較弦五十分專限較弦八十分九十秒一十七<lb/>
<pb n="KR3f0021_WYG_001-6b"/>
　㣲弱相損存三十分九十秒一十七㣲<lb/>
得髀限全弦<lb/>
　勾股求弦得四十一分五十八秒二十三㣲半弱即<lb/>
　髀限全弦<lb/>
有不齊之兩弧互以正弦因較弦相從為兩弧相益之<lb/>
正弦相消為兩弧相損之正弦倍正弦因較弦為倍弧<lb/>
之正弦<lb/>
　各隨用弧大小不拘度分<lb/>
<pb n="KR3f0021_WYG_001-7a"/>
中分紀限全弦為辰限正弦<lb/>
　五十分<lb/>
置辰限求全弦<lb/>
　五十一分七十六秒三十八微強<lb/>
半之為氣限正弦<lb/>
　二十五分八十八秒一十九微強<lb/>
以弦矢術遞損其半至四分爻限之一之正弦而止<lb/>
　四分爻限之一得二十五策其正弦四十秒九十微<lb/>
<pb n="KR3f0021_WYG_001-7b"/>
　半強<lb/>
以二十五為法分之為百分爻限之一之正弦<lb/>
　百分爻限之一即一策其正弦一秒六十三微半強<lb/>
用兩弧損益之術得三百八十四爻及諸策之正弦<lb/>
　又法置髀限以弦矢術遞損其半至二十分爻限之<lb/>
　一<hi>即五策</hi>之正弦而止其數八秒一十八微強為實五<lb/>
　策為法而一亦得百分爻限之一之正弦<lb/>
半徑因正弦為實較弦為法而一得外切圜分<lb/>
<pb n="KR3f0021_WYG_001-8a"/>
　省曰切分<lb/>
半徑自因為實較弦為法而一得割圜界分<lb/>
　省曰界分<lb/>
　較弧損半其切分如正弧切分即正弧界分較弧損<lb/>
　半其切分減正弧界分即正弧切分<lb/>
命半徑為一度<lb/>
　諸率以半徑為法因之者可免因法以半徑為法而<lb/>
　一者可免分法後俱從省<lb/>
<pb n="KR3f0021_WYG_001-8b"/>
當日度之五十八度有奇爻限之六十一爻有奇平限<lb/>
之五十七限少強其一分當日度之五十八分有奇爻<lb/>
限之六十一策有奇平限之五十七分少強<lb/>
　徑一則圍三有奇圍三則徑一不足命全徑為二度<lb/>
　得圍法六度二十八分三十二秒不足用分全周得<lb/>
　本文諸數<lb/>
　　變率<lb/>
正弧過一象限者與半周相消<lb/>
<pb n="KR3f0021_WYG_001-9a"/>
　設有正弧一百爻是為過一象限之弧與半周初減<lb/>
　存九十二爻餘倣此<lb/>
過半周者内損半周<lb/>
　設有正弧二百爻是為過半周之弧内減半周存八<lb/>
　爻餘倣此<lb/>
至三象限已上者與全周相消<lb/>
　設有正弧三百爻是為三象限已上之弧與全周相<lb/>
　減存八十四限<lb/>
<pb n="KR3f0021_WYG_001-9b"/>
各以所存之弧代正弧求弦矢諸數<lb/>
　割圜器表止一象限而全周之為象限者四故正弧<lb/>
　過一象限已上者與全周半周相減以所存之弧求<lb/>
　正較弦矢切分界分<lb/>
　　通率<lb/>
有日度求爻限者以爻限周因之如歲周而一<lb/>
　爻限周三百八十四每度得一爻五策一十三分五<lb/>
　十七秒少弱<lb/>
<pb n="KR3f0021_WYG_001-10a"/>
有爻限求平限者以平限周因之如爻限周而一<lb/>
　平限三百六十每爻得空限九十三分七十五秒<lb/>
有平限求日度者以歲周因之如平限周而一<lb/>
　每限得一度一分四十五秒六十一微半強<lb/>
若反求者以因法為分法分法為因法<lb/>
　有日度求平限者以平限因之如歲周而一每度得<lb/>
　空限九十八分五十六秒四十七微少強有平限求<lb/>
　爻限者以爻限周因之如平限周而一每限得一爻<lb/>
<pb n="KR3f0021_WYG_001-10b"/>
　六策又參分策之二有爻限求日度者以歲周因之<lb/>
　如爻限周而一每爻得空度九十五分一十一秒五<lb/>
　十一微半強<lb/>
自一度以上因陟而上分降而下自一度以下因降而<lb/>
下分陟而上<lb/>
　假如一度以上者以三度因四度得一十二度故曰<lb/>
　因陟而上以四度分三度得百分度之七十五故曰<lb/>
　分降而下又如三度之冪得九度四度之冪得一十<lb/>
<pb n="KR3f0021_WYG_001-11a"/>
　六度因陟而上也置九度平方開之得三度置一十<lb/>
　六度平方開之得四度分降而下也餘倣此<lb/>
　假如一度以下者以百分度之二十因百分度之一<lb/>
　十得百分度之二故曰因降而下以百分度之一十<lb/>
　分百分度之二十得二度故曰因陟而上又如百分<lb/>
　度之五十其冪得百分度之二十五因降而下也置<lb/>
　百分度之二十五平方開之得百分度之五十分陟<lb/>
　而上也餘倣此<lb/>
<pb n="KR3f0021_WYG_001-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　曉菴新法卷一<lb/>
</p>
<p>
</p>
  </div>
</body>
</text>
</TEI>
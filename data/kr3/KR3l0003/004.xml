<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朝野僉載卷四</head> <lb/>
    <p>
<pb n="KR3l0003_WYG_004-1a"/>
欽定四庫全書<lb/>
　朝野僉載卷四<lb/>
　　　　　　　　　　　　　唐　張鷟　撰<lb/>
隋辛亶為吏部侍郎選人為之牓略曰州枉抑縣屈滯<lb/>
　鄉不申里銜恨先生問隋吏部侍郎辛亶曰當今天<lb/>
　子聖明羣僚用令外拓四方内齊七政而子位處權<lb/>
　衡職當水鏡居進退之首握褒貶之柄理應識是識<lb/>
　非知滯知微使無才者泥伏有用者雲飛柰何尸禄<lb/>
<pb n="KR3l0003_WYG_004-1b"/>
　素餐濫處上官黜陟失所選補傷殘小人在位君子<lb/>
　駮彈莫不代子戰灼而子獨何以安辛亶曰百姓之<lb/>
　子萬國之人不可皆識誰厚誰親為桀賞者不可不<lb/>
　喜被堯責者寧有不嗔得官者見喜失官者見疾細<lb/>
　而論之非亶之失先生曰是何疾歟是何疾歟不識<lb/>
　何不訪其名官少何不簡其精細尋狀跡足識法家<lb/>
　細尋判騐足識文華寧不知石中出玉黄金出沙量<lb/>
　子之才度子之智秪可投之四裔以禦魑魅怨嗟不<lb/>
<pb n="KR3l0003_WYG_004-2a"/>
　少實傷和氣辛亶再拜而謝曰辛蒙先生見責實覺<lb/>
　多違謹當刮肌貫骨改過懲非請先生縱亶自修舍<lb/>
　亶之罰如更有違甘從斧鉞先生曰如子之輩車載<lb/>
　斗量朝廷多少立須相代那得久曠天官侍子自作<lb/>
　急去急去不得久住喚取師巫却行無處亶掩泣而<lb/>
　言曰罪過自招自滅自消豈敢更將面目來汚聖朝<lb/>
　先生曵杖而歌曰辛亶去吏部開賢路遇太平今年<lb/>
　定知不可得後歳依期更入京<lb/>
<pb n="KR3l0003_WYG_004-2b"/>
隋牛𢎞為吏部侍郎有選人馬敞者形貌最陋𢎞輕之<lb/>
　側卧食果子嘲敞曰嘗聞扶風馬謂言天上下今見<lb/>
　扶風馬得驢亦不假敞應聲曰當聞隴西牛千石不<lb/>
　用軥今見隴西牛卧地打草頭𢎞驚起遂與官<lb/>
陳朝嘗令人聘隋不知其使機辯深淺乃宻令侯白變<lb/>
　形貌著故弊衣為賤人供承客謂是微賤甚輕之乃<lb/>
　傍卧放氣與之言白心頗不平問白曰汝國馬價貴<lb/>
　賤報云馬有數等貴賤不同若從伎倆筋脚好形容<lb/>
<pb n="KR3l0003_WYG_004-3a"/>
　不惡堪得乗騎者直二十千已上若形容麤壯雖無<lb/>
　伎倆堪䭾物直四五千已上若彌<hi>音十浩反</hi>尾燥蹄絶無<lb/>
　伎倆傍卧放氣一錢不直使者大驚問其姓名知是<lb/>
　侯白方始愧謝<lb/>
唐髙士亷選其人齒髙有選人自云解嘲謔士亷時著<lb/>
　木履令嘲之應聲云刺鼻何曾嚏踏面不知瞋髙生<lb/>
　兩箇齒自謂得勝人士亷笑而引之<lb/>
周則天朝蕃人上封事多加官賞有為右臺御史者因<lb/>
<pb n="KR3l0003_WYG_004-3b"/>
　則天嘗問郎中張元一曰在外有何可笑事元一曰<lb/>
　朱前疑著緑逯仁傑著朱閻知微騎馬馬吉甫騎驢<lb/>
　將名作姓李千里將姓作名呉栖梧左臺胡御史右<lb/>
　臺御史胡胡御史胡元禮也御史胡蕃人為御史者<lb/>
　尋改他官周革命舉人貝州趙廓眇小起家監察御<lb/>
　史時人謂之臺穢李昭德詈之為中霜穀束元一目<lb/>
　為梟坐鷹架時同州魯孔丘為拾遺有武夫氣時人<lb/>
　謂之外軍主帥元一目為鶖入鳳池蘇味道才學識<lb/>
<pb n="KR3l0003_WYG_004-4a"/>
　度物望攸歸王方慶體質鄙陋言詞魯鈍智不逾俗<lb/>
　才不出凡俱為鳳閣侍郎或問元一曰蘇王孰賢答<lb/>
　曰蘇九月得霜鷹王十月被凍蠅或問其故答曰得<lb/>
　霜鷹伎㨗被凍蠅頑怯時人謂能體物也契丹之孫<lb/>
　萬榮之寇幽河内王武懿宗為元帥引兵至趙州聞<lb/>
　敵駱務整從此數千騎來王乃棄兵甲南走荆州軍<lb/>
　資器械遺於道路聞敵已退方更向前軍迴至都置<lb/>
　酒髙會元一於御前嘲懿宗曰長弓短度箭蜀馬臨<lb/>
<pb n="KR3l0003_WYG_004-4b"/>
　堦騙去敵七百里隈墻獨自戰甲仗縱抛却騎猪正<lb/>
　南掾上曰懿宗有馬何因騎猪對曰騎猪豕走也上<lb/>
　大笑懿宗曰元一宿搆不是卒辭上曰爾叶韻與之<lb/>
　懿宗曰請以菶韻元一應聲曰裹頭極草草掠鬢不<lb/>
　菶菶未見桃花面皮漫作杏子眼孔則天大悅王極<lb/>
　有慙色懿宗形貌短醜故曰長弓短度箭周靜樂縣<lb/>
　主河内王懿宗妹短醜武氏最長時號大歌縣主與<lb/>
　則天並馬行命元一詠曰馬帶桃花錦裙拖緑草羅<lb/>
<pb n="KR3l0003_WYG_004-5a"/>
　定知紗帽底形容似大歌則天大笑縣主極慙納言<lb/>
　婁師德長大而黒一足蹇元一目為行轍方相亦號<lb/>
　為衛靈公言防靈柩方相也天官侍郎吉頊長大好<lb/>
　昻頭行視髙而望逺目為望栁駱駝殿中侍御史元<lb/>
　本竦體傴身黑而且瘦目為領南考典駕部郎中朱<lb/>
　前疑粗黑肥短身體垢膩目為光禄掌膳東方虬身<lb/>
　長衫短骨面麤眉目為外軍校尉唐波若矮短目為<lb/>
　鬰屈蜀馬目李昭德卒<hi>子銳反</hi>歲猢猻修文學士馬吉<lb/>
<pb n="KR3l0003_WYG_004-5b"/>
　甫眇一目為端箭師郎中長孺子視望陽目為呷醋<lb/>
　漢泥水令蘇徴舉止輕薄目為失孔老鼠<lb/>
周張元一腹麤而脚短項縮而眼跌吉頊目為逆流蝦<lb/>
　蟆<lb/>
周韶州曲江令朱隨侯女夫李逖遊客爾朱九並姿相<lb/>
　少媚廣州人號為三樵<hi>七肖反</hi>人歌曰奉敕追三樵隨<lb/>
　侯傍道走回頭語李郎喚取爾朱九張鷟目隨侯為<lb/>
　臛亂土裊<lb/>
<pb n="KR3l0003_WYG_004-6a"/>
周李詳河内人氣俠剛勁初為梓州監示尉主書考曰<lb/>
　刺史問平已否詳獨曰不平刺史曰不平君把筆考<lb/>
　詳曰請考使君即下筆曰怯斷大事好勾小稽自𨼆<lb/>
　不清疑人總濁考中下刺史黙然而罷<lb/>
則天革命舉人不試皆與官起家至御史評事拾遺補<lb/>
　闕者不可勝數張鷟謂謠曰補闕連車載拾遺平斗<lb/>
　量把推侍御史腕脱校書郎時有沈全交者傲誕自<lb/>
　縱露才揚己髙巾子長布衫南院吟之續四句曰評<lb/>
<pb n="KR3l0003_WYG_004-6b"/>
　事不讀律博士不尋章麵糊存撫使眯目聖神皇遂<lb/>
　被把推御史紀先知捉向左臺對仗彈劾以為謗朝<lb/>
　政敗國風請於朝堂决杖然後付法則天笑曰但使<lb/>
　卿等不濫何慮天下人語不須與罪即宜放却先知<lb/>
　於是乎面無色<lb/>
唐豫章令賀若瑾眼皮急項轅麤鷟號為飽乳犢子<lb/>
唐鄭愔曽罵選人為癡漢選人曰僕是呉癡漢即是公<lb/>
　愔令詠癡呉人曰榆兒復榆婦造屋兼造車十七八<lb/>
<pb n="KR3l0003_WYG_004-7a"/>
　九夜還書復借書愔本姓鄚改姓鄭時人號為鄚鄭<lb/>
唐中書令李敬𤣥為元帥討吐蕃至樹墩城聞劉尚書<lb/>
　没蕃著鞾不得狼狽而走時將軍王杲副總管曹懐<lb/>
　舜等驚退遺却麥飯及首尾千里地上尺餘時軍中<lb/>
　謡曰姚河李阿婆鄯州王伯母見賊不能闘總由曹<lb/>
　新婦<lb/>
唐禮部尚書祝欽明頗涉經史不關時務博碩肥腯頑<lb/>
　滯多疑臺中小吏號之為媼媼者肉塊無七竅秦穆<lb/>
<pb n="KR3l0003_WYG_004-7b"/>
　公時野人得之<lb/>
唐先天中姜師度於長安城中穿渠繞朝堂坊市無所<lb/>
　不至上登西樓望之師度堰水隴柴栰而下遂授司<lb/>
　農卿於後水漲則奔突水縮則竭涸又前開黄河引<lb/>
　水向棣州費億兆功百姓苦其淹漬又役夫塞河開<lb/>
　元六年水汎溢河口堰破棣州百姓一槩没盡師度<lb/>
　以為功官品益進又有傅孝忠為太史令自言明𤣥<lb/>
　象専行矯譎京中語曰姜師度一心看地傅孝忠兩<lb/>
<pb n="KR3l0003_WYG_004-8a"/>
　眼相天神武即位知其矯並斬之<lb/>
唐姜晦為吏部侍郎眼不識字手不解書濫掌銓衡曽<lb/>
　無分别選人歌曰今年選數恰相當都由座主無文<lb/>
　章案後一腔凍猪肉所以名為姜侍郎<lb/>
唐兵部尚書姚元崇長大行急魏光乗目為趕蛇鸛鵲<lb/>
　黄門侍郎盧懐慎好視地目為觀鼠猫兒殿中監姜<lb/>
　皎肥而黒目為飽椹母猪紫微舍人倪若水黒而無<lb/>
　鬚目為醉部落精舍人齊處冲好眇目視目為暗燭<lb/>
<pb n="KR3l0003_WYG_004-8b"/>
　㡳覔虱老母舍人吕延嗣長大少髮目為日本國使<lb/>
　人又有舍人鄭勉為醉髙麗目拾遺蔡孚小州醫博<lb/>
　士詐諳藥性又有殿中侍御史短而醜黒目為烟燻<lb/>
　地木目御史張孝嵩為小村方相目舍人楊伸嗣為<lb/>
　熟𨫼上猢猻目補闕𡊮輝為王門下彈琴博士目員<lb/>
　外郎魏恬為祈雨婆羅門目李全交為品官給使目<lb/>
　黄門侍郎李廣為飽水蝦蟇由是坐此品題朝士自<lb/>
　左拾遺貶新州新與縣尉<lb/>
<pb n="KR3l0003_WYG_004-9a"/>
唐貞觀中桂楊令阮嵩妻閻氏極妬嵩在㕔㑹客飲召<lb/>
　女奴歌閻披髮跣足袒臂拔刀至席諸客驚散嵩伏<lb/>
　牀下女奴狼狽而奔刺史崔邈為嵩作考詞云婦强夫<lb/>
　弱内剛外柔一妻不能禁止百姓如何整肅妻既禮<lb/>
　教不修夫又精神何在考下省符解見任<lb/>
唐郝象賢侍郎處俊之孫頓丘令南容之子也弱冠諸<lb/>
　友生為之字曰寵之每於父前稱字父紿之曰汝朋<lb/>
　友極賢吾為汝設饌可命之也翼日象賢因邀致十<lb/>
<pb n="KR3l0003_WYG_004-9b"/>
　數人南容引生與之飲謂曰諺云三公後出死狗小<lb/>
　兒誠愚勞諸君製字損南容之身尚可豈可波及侍<lb/>
　中也因涕泣衆慙而退寵之者反語為癡種也<lb/>
朱前疑淺鈍無識容貌極醜上書云臣夢見陛下八百<lb/>
　歳即授拾遺俄遷郎中出使迴又上書云聞嵩山唱<lb/>
　萬嵗聲即賜緋魚袋未入五品於緑衫上帶之朝野<lb/>
　莫不怪笑後契丹反有敕京官出馬一匹供軍者即<lb/>
　酧五品前疑買馬納訖表索緋上怒批其狀即放歸<lb/>
<pb n="KR3l0003_WYG_004-10a"/>
　丘園憤恚而卒<lb/>
唐王及善才行庸猥風神鈍濁為内史時人號為鳩集<lb/>
　鳳池俄遷文昌右相無他政但不許令史雙驢入臺<lb/>
　終日迫逐無時蹔舎時人號為驅驢宰相<lb/>
周有逯仁傑河陽人自地官令史出尚書改天下帳式<lb/>
　頗甚繁細法令滋章每邨立社官仍置平甚老三員<lb/>
　掌簿案設鏁鑰十羊九牧人皆逃散而宰相淺識以<lb/>
　為萬代可行授仁傑地官郎中數年百姓苦之其法<lb/>
<pb n="KR3l0003_WYG_004-10b"/>
　遂寢<lb/>
周考功令史袁琰國忌衆人聚㑹充録事勾當遂判曰<lb/>
　曹司繁閙無時蹔聞不因國忌之辰無以展其歡笑<lb/>
　合坐嗤之<lb/>
周夏官侍郎侯知一年老敕放致仕上表不伏於朝堂<lb/>
　踴躍馳走以示輕便張悰丁憂自請起復吏部主事<lb/>
　高筠母喪親戚為舉哀筠曰我不能作孝員外郎張<lb/>
　栖貞被訟詐遭母憂不肯起對時臺中為之語曰侯<lb/>
<pb n="KR3l0003_WYG_004-11a"/>
　知一不伏致仕張琮自請起復高筠不肯作孝張栖<lb/>
　貞情願遭憂皆非名教中人並是王化外物獸心人<lb/>
　靣不其然乎<lb/>
周天官選人沈子榮誦判二百道試日不下筆人問之<lb/>
　榮曰無非命也今日誦判無一相當有一道頗同人<lb/>
　名又别至來年選判水磑又不下筆人問之曰我誦<lb/>
　水磑乃是藍田今問富平如何下筆聞者莫不撫掌<lb/>
　焉<lb/>
<pb n="KR3l0003_WYG_004-11b"/>
周則天内宴甚樂河内王懿宗忽然起奏曰臣急告君<lb/>
　子急告父則天大驚引問之對曰臣封物承前府家<lb/>
　自徵近敕州縣徵送太有損折則天大怒仰觀屋椽<lb/>
　良久曰朕諸親飲正樂汝是親王為三二百戶封㡬<lb/>
　驚殺我不堪作王令曳下懿宗免冠拜伏諸王救之<lb/>
　曰懿宗愚鈍無意之失上乃釋之<lb/>
周張衡令史出身位至四品加一階合入三品已團甲<lb/>
　因退朝路旁見蒸餠新熟遂市其一馬上食之被御<lb/>
<pb n="KR3l0003_WYG_004-12a"/>
　史彈奏則天降敕流外出身不許入三品遂落甲<lb/>
周右拾遺李良弼自矜脣頰好談𤣥理請使北蕃說骨<lb/>
　篤禄匈奴以木盤盛糞飼之臨以白刄弼懼食一盤<lb/>
　並盡乃放還人譏之曰李拾遺能拾突厥之遺出為<lb/>
　真源令秩滿還瀛州遇契丹之孫萬榮使何阿小取<lb/>
　滄瀛糞具良弼謂鹿城令李懷璧曰孫者胡孫即是<lb/>
　獮猴難可當也萬字者有草即是草中藏勸懷璧降<lb/>
　何阿小授懷璧五品將軍阿小敗懷璧及良弼父子<lb/>
<pb n="KR3l0003_WYG_004-12b"/>
　四人並為河内王武懿宗斬之<lb/>
周春官尚書閻知微庸瑣駑怯使入蕃受黙啜封為漢<lb/>
　可汗賊入怕定遣知㣲先往趙州招慰將軍陳令<lb/>
　英等守城西面知微謂令英曰陳將軍何不早降下<lb/>
　可汗兵到然後降者剪土無遺令英不荅知微城下<lb/>
　連手踏歌稱萬嵗樂令英曰尚書國家八座受委非<lb/>
　輕翻為敵踏歌無慚也知㣲乃唱曰萬歳樂萬歳年<lb/>
　不自由萬嵗樂時人鄙之<lb/>
<pb n="KR3l0003_WYG_004-13a"/>
唐崔湜為吏部侍郎貪縱兄憑弟力父挾子威咸受囑<lb/>
　求贓汚狼籍父挹為司業受選人錢湜不知之也長<lb/>
　名放之其人訴曰公親將賂去何為不與官湜曰所<lb/>
　親為誰吾捉取鞭殺曰鞭即遭憂湜大慙主上以湜<lb/>
　父年老𤓰初熟賜一顆湜以瓜遺妾不及其父朝野<lb/>
　譏之時崔岑鄭愔並為吏部京中謡曰岑羲獠子俊<lb/>
　崔湜令公孫三人相比接莫賀咄最渾<lb/>
唐左衛將軍權龍襄性褊急常自矜能詩通天年中為<lb/>
<pb n="KR3l0003_WYG_004-13b"/>
　滄州刺史初到乃為詩呈州官曰遥看滄州城楊栁<lb/>
　鬱青青中央一羣漢聚坐打杯觥諸公謝曰公有逸<lb/>
　才襄曰不敢趁韻而已又秋日述懷曰簷前飛七百<lb/>
　雪白後園彊飽食房裏側家糞集野蜋參軍不曉請<lb/>
　釋襄曰鷂子簷前飛直七百文洗衫挂笈園乾白如<lb/>
　雪飽食房中側臥家糞便轉集得野澤蜣蜋談者嗤<lb/>
　之皇太子宴夏日賦詩嚴霜白浩浩明月赤團團太<lb/>
　子援筆為讃曰龍襄才子秦州人士明月晝耀嚴霜<lb/>
<pb n="KR3l0003_WYG_004-14a"/>
　夏起如此詩章趁韻而已襄以張易之事出為容山<lb/>
　府折衝神龍中追入乃上詩曰無事向容山今日向<lb/>
　東都陛下敕進來今作右金吾又為喜雨詩曰暗去<lb/>
　也沒雨明來也没雲日頭赫赤赤地上絲氲氲為瀛<lb/>
　州刺史日新過嵗京中數人附書曰改年多感敬想<lb/>
　同之正新喚官人集云有詔改年號為多感元年將<lb/>
　書呈判司已下衆人大笑龍襄復側聴怪赦書來遲<lb/>
　高陽博野兩縣競地陳牒龍襄乃判曰兩縣競地非<lb/>
<pb n="KR3l0003_WYG_004-14b"/>
　州不裁既是兩縣於理無妨付司權龍襄示典曰比<lb/>
　來長官判事皆不着姓龍襄曰餘人不解若不著姓<lb/>
　知我是誰家浪驢也龍襄不知忌日謂府史曰何名<lb/>
　私忌對曰父母忌日請假獨坐房中不出襄至日於<lb/>
　房中靜坐有青狗突入龍襄大怒曰衝破我忌更陳<lb/>
　牒改作明日好作忌日談者笑之<lb/>
李宜得本賤人背主逃匿當𤣥宗起義兵與王毛仲等<lb/>
　立功宜得官至武衛將軍舊主遇諸途趨而避之不<lb/>
<pb n="KR3l0003_WYG_004-15a"/>
　敢仰視宜得令左右命之主甚惶懼至宅舎請居上<lb/>
　坐宜得自捧酒食舊主流汗辭之流連數日遂奏云<lb/>
　臣蒙國恩榮禄過分臣舊主卑𤨏曾無寸禄臣請割<lb/>
　半俸解官以榮之願陛下遂臣愚欵上嘉其志擢主<lb/>
　為郎將宜得復其秩朝廷以此多之<lb/>
蘇頲年五嵗裴談過其父頲方在乃試誦庾信枯樹賦<lb/>
　將及終篇避談字因易其韻曰昔年移樹依依漢隂<lb/>
　今看揺落悽悽江潯樹猶如此人何以任談駭嘆久<lb/>
<pb n="KR3l0003_WYG_004-15b"/>
　之知其他日必主文章也<lb/>
唐婁師徳滎陽人也為納言客問浮休子曰婁納言何<lb/>
　如答曰納言直而溫寛而栗外愚而内敏表晦而裏<lb/>
　明萬頃之波渾而不濁百煉之質磨而不磷可謂淑<lb/>
　人君子近代之名公者焉客曰狄仁傑為納言何如<lb/>
　浮休子曰粗覽經史薄閱文華箴規切諌有古人之<lb/>
　風剪伐淫詞有烈士之操心神耿直湼而不緇膽氣<lb/>
　堅剛明而能斷晚途錢癖和嶠之徒與客曰鳳閣侍<lb/>
<pb n="KR3l0003_WYG_004-16a"/>
　郎李昭徳可謂名相乎答曰李昭徳志大而器小氣<lb/>
　高而智薄假權制物扼險小人剛愎有餘而恭寛不<lb/>
　足非謀身之道也俄伏法焉又問洛陽令來俊臣雍<lb/>
　容美貌忠赤之士乎答曰俊臣靣柔心狠行險徳薄<lb/>
　巧辨似智巧諛似忠傾覆邦家誣陷良善其江充之<lb/>
　徒歟蜂蠆害人終為人所害無何為太僕卿戮于西<lb/>
　市又問武三思可謂名王哉答曰三思慿藉國親位<lb/>
　超衮職貌象恭敬心極殘忍外示公直内結隂謀弄<lb/>
<pb n="KR3l0003_WYG_004-16b"/>
　王法以復讐假朝權而害物晚封為徳静王乃鼎賊<lb/>
　也不可以夀終竟為節愍太子所殺又問中書令魏<lb/>
　元忠耿耿正直近代之名臣也答曰元忠文武雙闕<lb/>
　名實兩空外示貞剛内懷趨附面折張食其之黨勇若<lb/>
　熊羆諂事武士開之儔怯同駑犬首鼠之士進退兩<lb/>
　端虺蜥之夫曾無一志亂朝敗政莫非斯人附三思<lb/>
　之徒斥五王之族以吾熟察終不得其死然果坐事<lb/>
　長流思州憂恚而卒又問中書令李嶠何如答曰李<lb/>
<pb n="KR3l0003_WYG_004-17a"/>
　公有三戾性好榮遷憎人昇進性好文章憎人才筆<lb/>
　性好貪濁憎人受賂亦如古者有女君性嗜肥鮮禁<lb/>
　人食肉性愛綺羅㫁人衣錦性好淫縱憎人畜聲色<lb/>
　此亦李公之徒也又問司刑卿徐有功何如荅曰有<lb/>
　功耿直之士也明而有膽剛而能㫁處陵夷之運不<lb/>
　偷媚以取容居板蕩之朝不遜辭以茍免來俊臣羅<lb/>
　織者有功出之袁智𢎞鍛錬者有功寛之躡虎尾而<lb/>
　不驚觸龍鱗而不懼鳳跱䲭梟之内直以全身豹變<lb/>
<pb n="KR3l0003_WYG_004-17b"/>
　豺狼之間忠以逺害若值清平之代則張釋之于定<lb/>
　國豈可同年而語哉又問司農卿趙履溫何如答曰<lb/>
　履溫心不涉學眼不識文貌恭而性狠智小而謀大趦<lb/>
　趄狗盜突忽猪貪晨羊誘外不覺其死夜蛾覆燭不<lb/>
　覺其斃頭寄於項其能久乎後從事韋氏為逆夷其<lb/>
　三族又問鄭愔為選部侍郎何如答曰愔猖獗小子<lb/>
　狡猾庸人淺學浮詞輕才薄徳狐蹲貴介雉伏權門<lb/>
　前託俊臣後附張易折支徳靜之室䑛痔安樂之庭<lb/>
<pb n="KR3l0003_WYG_004-18a"/>
　鸋鳷栖於葦苕魦鱨游於沸鼎既無雅量終是凡材<lb/>
　以此求榮得死為幸果謀反伏誅<lb/>
貞觀末南康黎景逸居於空青山常有鵲巢其側每飯<lb/>
　食以餵之後隣近失布者誣景逸盜之繫南康獄月<lb/>
　餘劾不承欲訊之其鵲止於獄樓向景逸歡喜似傳<lb/>
　語之狀其日傳有赦官司詰其來云路逢𤣥衣素衿<lb/>
　人所說三日而赦至景逸還山乃知𤣥衣素衿者鵲<lb/>
　之所傳也<lb/>
<pb n="KR3l0003_WYG_004-18b"/>
汝州刺史張昌期易之弟也恃寵驕貴酷暴羣僚梁縣<lb/>
　有人白云有白鵲見昌期令司戶楊楚玉捕之部人<lb/>
　有鷂子七十籠令以蠟塗爪至林見白鵲有羣鵲隨<lb/>
　之見鷂迸散惟白者存焉鷂竦身取之一無損傷而<lb/>
　籠送之昌期笑曰此鵲贖君命也玉叩頭曰此天活<lb/>
　玉不然投河赴海不敢見公拜謝而去<lb/>
渤海高嶷巨富忽患月餘日帖然而卒心上仍暖經日<lb/>
　而蘇云有一白衣人眇目把牒㝠司訟殺其妻子嶷<lb/>
<pb n="KR3l0003_WYG_004-19a"/>
　對元不識此老人㝠官云君命未盡且放歸遂悟白<lb/>
　衣人乃是家中老瞎麻雞也令射殺魅遂絶<lb/>
文明以後天下諸州進雌雞變為雄者多或半已化半<lb/>
　未化乃則天正位之兆<lb/>
衛鎬為縣官下鄉至里人王幸在家方假寐夢一烏衣<lb/>
　婦人引十數小兒着黄衣咸言乞命叩頭再三斯須<lb/>
　又至鎬甚惡其事遂催食欲前適所親有報曰王幸<lb/>
　在家窮無物設饌有一雞見抱兒已得十餘日將欲<lb/>
<pb n="KR3l0003_WYG_004-19b"/>
　殺之鎬方悟鳥衣婦人果烏雞也遂市解放是夜復<lb/>
　夢咸欣然而去<lb/>
久視年中越州有祖録事不得名早出見擔鵞向市<lb/>
　中者鵞見録事頻顧而鳴祖乃以錢贖之至僧寺令<lb/>
　放為長生鵞竟不肯入寺但走逐祖後經坊歴市稠<lb/>
　人廣衆之處一步不放祖收養之左丞張錫親見說<lb/>
　也<lb/>
漢時鄢縣南門兩扇忽開忽一聲稱鴛一聲稱央晨夕<lb/>
<pb n="KR3l0003_WYG_004-20a"/>
　開閉聲聞京師漢末惡之令毁其門兩扇化為鴛鴦<lb/>
　相隨飛去後改鄢縣為晏城縣<lb/>
天后時左衛兵曹劉景陽使嶺南得秦吉了鳥雌雄各<lb/>
　一隻解人語至都進之留其雌者雄者煩然不食則<lb/>
　天問曰何無聊也鳥為言曰其配為使者所得今頗<lb/>
　思之乃呼景陽曰卿何故藏一鳥不進景陽叩頭謝<lb/>
　罪乃進之則天不罪也<lb/>
峯州有一道水從吐蕃中來夏冷如冰雪有魚長一二寸<lb/>
<pb n="KR3l0003_WYG_004-20b"/>
　來去有時並水上如粥人取烹之而食千萬家取不<lb/>
　可盡不知所從來<lb/>
通州界内多獺各有主養之並在河側岸間獺若入穴<lb/>
　插雉尾於獺穴前獺即不敢出去却尾即出取得魚<lb/>
　必須上岸人便奪之取得多然後放令自喫喫飽即<lb/>
　鳴杖以驅之還插雉尾更不敢出<lb/>
有人見豎子在洛水中洗馬頃之見一物如白練帶極<lb/>
　光晶繳豎子項三兩匝即落水死凢是水中及灣泊<lb/>
<pb n="KR3l0003_WYG_004-21a"/>
　之所皆有之人澡浴洗馬死者皆謂黿所引非也此<lb/>
　名白特宜慎防之蛟之類也<lb/>
齊州有萬頃陂魚鱉水族無所不有咸亨中忽一僧持<lb/>
　鉢乞食邨人長者施以蔬供食訖而去於時漁人網<lb/>
　得一魚長六七尺絲鱗鏤甲錦質寶章特異常魚齎<lb/>
　赴州餉遺至邨而死衆共剖而分之於腹中得長者<lb/>
　所施蔬食儼然並在邨人遂於陂中設齋超度自是<lb/>
　陂中無水族至今猶然<lb/>
<pb n="KR3l0003_WYG_004-21b"/>
杭州富陽縣韓珣莊掘井纔深五六尺土中得魚數十<lb/>
　頭土有㣲潤<lb/>
貞觀中衛州板橋店主張迪妻歸寜有衛州三衛楊貞<lb/>
　等三人投店宿五更早發夜有人取三衛刀殺張迪<lb/>
　其刀却内鞘中貞等不知之至明店人趨貞等拔刀<lb/>
　血狼藉囚禁拷訊貞等苦毒遂自誣上疑之差御史<lb/>
　蔣恒覆推至總追店人十五以上集為人不足且散<lb/>
　惟留一老婆年八十已上晩放出令獄典密覘之曰<lb/>
<pb n="KR3l0003_WYG_004-22a"/>
　婆出當有一人與婆語者即記取姓名勿令漏洩果<lb/>
　有一人共語者即記之明日復爾其人又問婆使人<lb/>
　作何推勘如是者二日並是此人恒總追集男女三<lb/>
　百餘人就中喚與老婆語者一人出餘並放散問之<lb/>
　具伏云與迪妻姦殺有實奏之敕賜帛二百段除侍<lb/>
　御史<lb/>
　<lb/>
　<lb/>
<pb n="KR3l0003_WYG_004-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朝野僉載卷四<lb/>
</p>
<p>
</p>
  </div>
</body>
</text>
</TEI>
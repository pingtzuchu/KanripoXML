<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>朝野僉載卷五</head> <lb/>
    <p>
<pb n="KR3l0003_WYG_005-1a"/>
欽定四庫全書<lb/>
　朝野僉載卷五<lb/>
　　　　　　　　　　　　　唐　張鷟　撰<lb/>
貞觀中左丞李行亷弟行詮前妻子忠烝其後母遂私<lb/>
　將潜藏亡勅追入内行亷不知乃進狀問奉敕推詰<lb/>
　極急其後母詐以領巾勒項臥街中長安縣詰之云<lb/>
　有人詐宣勅喚去一紫袍人見留宿不知姓名勒項<lb/>
　送至街中忠惶恐私就卜問被不良人疑之執送縣<lb/>
<pb n="KR3l0003_WYG_005-1b"/>
　縣尉王璥引就房内推問不允璥先令一人於案褥<lb/>
　下伏聴令一人走報長使喚璥鏁房門而去子母相<lb/>
　謂曰必不得承并私密之語璥至開門案下之人亦<lb/>
　起母子大驚並具承伏法云<lb/>
李傑為河南尹有寡婦告其子不孝其子不能自理但<lb/>
　云得罪於母死所甘分傑察其狀非不孝子謂寡婦<lb/>
　曰汝寡居惟有一子今告之罪至死得無悔乎寡婦<lb/>
　曰子無賴不順母寜復惜乎傑曰審如此可買棺木<lb/>
<pb n="KR3l0003_WYG_005-2a"/>
　來取兒屍因使人覘其後寡婦既出謂一道士曰事<lb/>
　了矣俄而棺至傑尚冀有悔再三喻之寡婦執意如<lb/>
　初道士立於門外密令擒之一問承伏某與寡婦私<lb/>
　嘗苦兒所制故欲除之傑放其子杖殺道士及寡婦<lb/>
　便同棺盛之<lb/>
衛州新鄉縣令裴子雲好竒䇿部人王敬戍邊留㹀牛<lb/>
　六頭於舅李進處養五年産犢三十頭例十貫已上<lb/>
　敬還索牛兩頭已死只還四頭老牛餘並非汝牛生<lb/>
<pb n="KR3l0003_WYG_005-2b"/>
　總不肯還敬忿之經縣陳牒子雲令送敬府獄禁教<lb/>
　追盜牛賊李進進惶怖至縣叱之曰賊引汝同盜牛<lb/>
　三十頭藏於汝家喚賊共對乃以布衫籠敬頭立南<lb/>
　墻下進急乃吐欵云三十頭牛總是外甥犢牛所生<lb/>
　實非盜得雲遣去布衫進見是敬曰此是外甥也雲<lb/>
　曰若是即還他牛進黙然雲曰五年養牛辛苦與數<lb/>
　頭餘並與敬一縣服其精察<lb/>
中書舎人郭正一破平襄得一高麗婢名玉素極姝豔<lb/>
<pb n="KR3l0003_WYG_005-3a"/>
　令專知財物庫正一夜須漿水粥非玉素煮之不可<lb/>
　玉素乃毒之而進正一急曰此婢藥我索土漿甘草<lb/>
　服解之良久乃止覔婢不得幷失金銀器物餘十事<lb/>
　録奏勅令長安萬年捉不良脊爛求賊鼎沸三日不<lb/>
　獲不良王帥魏昶有䇿畧取舎人家奴選年少端正<lb/>
　者三人布衫籠頭至衛縛衛士四人問十日内已來<lb/>
　何人覔舎人家衛士云有投高麗留書遣付舎人捉<lb/>
　馬奴書見在檢云金城坊中有一空宅更無語不良<lb/>
<pb n="KR3l0003_WYG_005-3b"/>
　往金城坊空宅並搜之至一宅封鏁正密打鏁破開<lb/>
　之婢及高麗並在其中拷問乃是投化高麗共捉馬<lb/>
　奴藏之奉敕斬於東市<lb/>
垂拱年則天監國羅織事起湖州佐史江琛取刺史裴<lb/>
　光判書割字合成文理詐為徐敬業反書以告差使<lb/>
　推光欵書是光書欵語非光語前後三使推不能決<lb/>
　敕令差能推事人勘當取實僉曰張楚金可乃使之<lb/>
　楚金憂悶仰臥西窻日高向看之字似補作平看則<lb/>
<pb n="KR3l0003_WYG_005-4a"/>
　不覺向日則見之令喚州官集索一甕水令琛投書<lb/>
　於水中字一一解散琛叩頭伏罪敕令決一百然後<lb/>
　斬之賞楚金絹百疋<lb/>
懷州河内縣董行成能䇿賊有一人從河陽長店盜行<lb/>
　人驢一頭幷皮袋天欲曉至懷州行成至街中見嗤<lb/>
　之曰箇賊住即下驢來即承伏人問何以知之行成<lb/>
　曰此驢行急而汗非長行也見人則引驢逺過怯也<lb/>
　以此知之捉送縣有頃驢主蹤至皆如其言<lb/>
<pb n="KR3l0003_WYG_005-4b"/>
張鷟為陽縣尉日有稱架人吕元偽作倉督馮忱書盜<lb/>
　糶倉粮粟忱不認書元乃堅執不能定鷟取吕元告<lb/>
　牒括兩頭唯留一字問是汝書即注是以字押不是<lb/>
　即注非亦以字押元乃注曰非去括即是元牒且決<lb/>
　五下括詐馮忱書上一字以問之注曰是去括乃詐<lb/>
　書也元連項赤叩頭伏罪又有一客驢韁㫁幷鞍失<lb/>
　三日訪不獲經縣告鷟推勘急夜放驢出而藏其鞍<lb/>
　可直五千已來鷟曰此可知也令將籠頭放之驢向<lb/>
<pb n="KR3l0003_WYG_005-5a"/>
　舊餒處鷟令搜其家其鞍於草積下得人伏其計<lb/>
張松夀為長安令時昆明池側有劫殺奉敕十日内須<lb/>
　獲賊如違所由科罪夀至行刼處尋蹤跡見一老婆<lb/>
　樹下賣食至以從騎䭾來入縣供以酒食經三日還<lb/>
　以馬送舊坐處令一腹心人看有人共婆語即捉來<lb/>
　須臾一人來問明府若為推逐即披布衫籠頭送縣<lb/>
　一問具承幷賊並獲時人以為神明<lb/>
元嘉少聰俊左手畫員右手畫方口誦經史目數羣羊<lb/>
<pb n="KR3l0003_WYG_005-5b"/>
　兼成四十字詩一時而就足書五言一絶六事齊舉<lb/>
　代號神仙童子<lb/>
幷州人毛俊誕一男四嵗則天召入内試字千字文皆<lb/>
　能暗書賜衣裳放還人皆以為精魅所託其後不知<lb/>
　所終<lb/>
納言婁師徳鄭州人為兵部尚書使幷州接境諸縣令<lb/>
　隨之日高至驛恐人煩擾驛家令就㕔同食尚書飯<lb/>
　白而細諸人飯黑而麤呼驛長嗔之曰飯何為兩種<lb/>
<pb n="KR3l0003_WYG_005-6a"/>
　者驛客將恐對曰邂逅淅米不得死罪尚書曰卒客<lb/>
　無卒主人亦復何損遂換取麤飯食之檢校營田往<lb/>
　梁州先有鄉人姓婁者為屯官犯贓都督許欽明欲<lb/>
　決殺令衆鄉人謁尚書欲救之尚書曰犯國法師徳<lb/>
　當家兒子亦不能捨何況渠明日宴㑹都督與尚書<lb/>
　俱坐尚書曰聞有一人犯國法云是師徳鄉里師徳<lb/>
　實不識但與其父為小兒時共牧牛耳都督莫以師<lb/>
　徳寛國家法都督遽令脫枷至尚書切責之曰汝辭<lb/>
<pb n="KR3l0003_WYG_005-6b"/>
　父娘求覔官職不能謹潔知復奈何將一楪槌餅與<lb/>
　之曰噇却作箇飽死鬼去都督從此捨之後為納言<lb/>
　平章事又檢校屯田行有日矣諮執事早出婁先足<lb/>
　疾待馬未來於光政門外横木上坐須臾有一縣令<lb/>
　不知其納言也因訴身名遂與之並坐令有一子逺<lb/>
　覘之走告曰納言也令大驚起曰死罪納言曰人有<lb/>
　不相識法有何死罪令因訴云有左嶷以其年老眼<lb/>
　暗奏解某夜書表狀亦得眼實不暗納言曰道是夜<lb/>
<pb n="KR3l0003_WYG_005-7a"/>
　書表狀何故白日裏不識宰相令大慚曰願納言莫<lb/>
　說向宰相納言南元佛不說公左右皆笑使至靈州<lb/>
　果驛上食訖索馬判官諮意家漿水亦索不得全不<lb/>
　抵承納言曰師徳已上馬與公料理往呼驛長責曰<lb/>
　判官與納言何到不與供給索杖來驛長惶怖拜伏<lb/>
　納言曰我欲打汝一頓大使打驛將納碎事徒涴却<lb/>
　名聲若你州縣道你即不存生命且放却驛將跪拜<lb/>
　流汗狼狽而走婁目送之謂判官曰與公躓頓之矣<lb/>
<pb n="KR3l0003_WYG_005-7b"/>
　衆皆怪歎其行事皆此類浮休子曰司馬徽劉寛無<lb/>
　以加也<lb/>
英公李勣為司空知政事有一畨官者叅選被放來辭<lb/>
　英公公曰明日早向朝堂見我來及期而至郎中並<lb/>
　在傍畨官至辭英公頻眉謂之曰汝長生不知事尚<lb/>
　書侍郎我老翁不識日知嗔喫李日知杖你亦不是<lb/>
　人妻子亦不禮汝遂放之自是令史無敢犯者設有<lb/>
　稽失衆共讁之<lb/>
<pb n="KR3l0003_WYG_005-8a"/>
兵部郎中朱前疑貌醜其妻有美色天后時洛中殖業<lb/>
　坊西門酒家有婢蓬頭垢面傴眉皤腹寢惡之狀舉<lb/>
　世所無而前疑大悅之殆忘寢食乃知前世言宿瘤<lb/>
　蒙愛信不虛也夫人世嗜慾一何殊性前聞文王嗜<lb/>
　昌<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>楚王嗜芹葅屈到嗜芰曾晢嗜羊棗宋劉雍嗜<lb/>
　瘡痂本傳曰雍詣前吳興太守孟靈休靈休脫襪粘<lb/>
　炙瘡痂墜地雍俯而取之飡焉宋明帝嗜蜜漬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蛦<lb/>
　每啖數升是知海上逐臭之談陳君愛醜之說何足怪<lb/>
<pb n="KR3l0003_WYG_005-8b"/>
　歟夫亦其癖也<lb/>
太宗時西國進一胡善彈琵琶作一曲琵琶絃撥倍麄<lb/>
　上每不欲畨人勝中國乃置酒高㑹使羅黑黑隔帷<lb/>
　聴之一遍而得謂胡人曰此曲吾宫人能之取大琵<lb/>
　琶遂於帷下令黒黑彈之不遺一字胡人謂是宫女<lb/>
　也驚嘆辭去西國聞之降者數十國<lb/>
王沂者平生不解絃管忽旦睡至夜乃寤索琵琶絃之<lb/>
　成數曲一名雀啅蛇一名胡王調一名葫𤓰苑人不<lb/>
<pb n="KR3l0003_WYG_005-9a"/>
　識聞聴之者莫不流淚其妹請學之乃教數聲須臾<lb/>
　總忘不復成曲<lb/>
周有婆羅門僧恵範姦矯狐魅挾邪作蠱咨趄鼠黠左<lb/>
　道弄權則天以為聖僧賞賚甚重太平以為梵王接<lb/>
　納彌優生其羽翼長其光價孝和臨朝常乗官馬往<lb/>
　還宫掖太上登極從以給使出入禁門每入即賜綾<lb/>
　羅金銀器物氣岸甚高風神傲誕内府珍寶積在僧<lb/>
　家矯說祅祥妄陳禍福神武斬之京師稱快<lb/>
<pb n="KR3l0003_WYG_005-9b"/>
道士史崇𤣥懐州河内縣縫靴人也後度為道士僑假<lb/>
　人也附太平為太清觀主金仙玉真出俗立為尊師<lb/>
　每入内奏請賞賜甚厚無物不賜授鴻臚卿衣紫羅<lb/>
　裙帔握象笏佩魚符出入禁闈公私避路神武斬之<lb/>
　京中士女相賀<lb/>
嶺南風俗家有人病先殺雞鵞等以祀之將為修福若<lb/>
　不差即次殺猪狗以祈之不差即次殺太牢以禱之<lb/>
　更不差即是命不復更祈死則打鼓鳴鐘於堂比至<lb/>
<pb n="KR3l0003_WYG_005-10a"/>
　𦵏訖初死且走大呌而哭<lb/>
景雲中有長髮賀𤣥景自稱五戒賢者同為妖者十餘<lb/>
　人於陸渾山中結草舎幻惑愚人子女傾家産事之<lb/>
　紿云至心求者必得成佛𤣥景為金簿袈裟獨坐暗<lb/>
　室令愚者竊視云佛放光衆皆攝伏縁於懸崖下燒<lb/>
　火遣數人於半崖間披紅碧紗為仙衣隨風習颺令<lb/>
　衆觀之誑曰此仙也各令着仙衣以飛就之即得成<lb/>
　道尅日設齋飲中置莨菪子與衆餐之女子好髮者<lb/>
<pb n="KR3l0003_WYG_005-10b"/>
　截取為剃頭串仙衣臨崖下視眼時時似衍一時<lb/>
　時燒殺没取資財事敗官司來檢灰中得焦拳屍柩<lb/>
　數百餘人敕決殺𤣥景縣官左降<lb/>
景龍中瀛州進一婦人身上𨼆起浮圖塔廟諸佛形像<lb/>
　按察使進之授五品其女婦留内道塲逆韋死後不<lb/>
　知去處<lb/>
周證聖元年薛師名懷義造功徳堂一千尺於明堂北<lb/>
　其中大像高九百尺鼻如千斛船中容數十人並坐<lb/>
<pb n="KR3l0003_WYG_005-11a"/>
　夾紵以漆之五月十五起無遮大㑹於朝堂掘地深<lb/>
　五丈以亂綵為宫殿臺閣屈竹為胎張施為楨葢又<lb/>
　為大像金剛並坑中引上詐稱從地涌出又刺牛血<lb/>
　畫作大像頭頭高二百尺誑言薛師膝上血作之觀<lb/>
　者填城溢郭士女雲㑹内載錢抛之更相踏籍老少<lb/>
　死者非一至十六日張像於天津橋南設齋二更功<lb/>
　徳堂火起延及明堂飛焰冲天洛城光如晝日其堂<lb/>
　作仍未半已高七十餘尺又延燒金銀庫鐡汁流液<lb/>
<pb n="KR3l0003_WYG_005-11b"/>
　平地尺餘人不知錯入者便即焦爛其堂煨燼尺木<lb/>
　無遺至曉乃更設㑹暴風欻起裂血像為數百段浮<lb/>
　休子曰梁武帝捨身同泰寺百官傾庫物以贖之其<lb/>
　夜欻電霹靂風雨晦㝠寺浮圗佛殿一時盪盡非理<lb/>
　之事豈如來本意哉<lb/>
景雲中西京霖雨六十餘日有一胡僧名寶嚴自云有<lb/>
　術法能止雨設壇塲誦經咒其時禁屠宰寶嚴用羊<lb/>
　二十口馬兩匹以祭祈請經五十餘日其雨更盛於<lb/>
<pb n="KR3l0003_WYG_005-12a"/>
　是斬逐胡僧其雨遂止<lb/>
周聖厯年中洪州有胡超僧出家學道𨼆白鶴山㣲有法<lb/>
　術自云數百嵗則天使合長生藥所費巨萬三年乃<lb/>
　成自進藥於三陽宫則天服之以為神妙望與彭祖<lb/>
　同夀改元為久視元年放超還山賞賜甚厚服藥之<lb/>
　後三年而則天崩<lb/>
則天時調猫兒與鸚鵡同器食命御史彭先覺監遍示<lb/>
　百官及天下考使傳看未遍猫兒飢遂齩殺鸚武以<lb/>
<pb n="KR3l0003_WYG_005-12b"/>
　餐之則天甚愧武者國姓殆不祥之徵也<lb/>
裴炎為中書令時徐敬業欲反令駱賓王畫計取裴炎<lb/>
　同起事賓王足踏壁靜思食頃乃為謡曰一片火<lb/>
　兩片火緋衣小兒當殿坐教炎莊上小兒誦之幷都<lb/>
　下童子皆唱炎乃訪學者令解之召賓王至數啖以<lb/>
　寶物錦綺皆不言又賂以音樂女妓駿馬亦不語乃<lb/>
　對古忠臣烈士圗共觀之見司馬宣王賓王歘然起<lb/>
　曰此英雄丈夫也即說自古大臣執政多移社稷炎<lb/>
<pb n="KR3l0003_WYG_005-13a"/>
　大喜賓王曰但不知謡䜟何如耳炎以謡言片火緋<lb/>
　衣之事白賓王即下北靣而拜曰此真人矣遂與敬<lb/>
　業等合謀楊州兵起炎從内應書與敬業等合謀惟<lb/>
　有青鵞人<hi>闕</hi>有告者朝廷莫之能解則天曰此青字<lb/>
　者十二月鵞字者我自與也遂誅炎敬業等尋敗<lb/>
逆韋之妹媽太和之妻號七姨信邪見豹頭枕以辟邪<lb/>
　白澤枕以去魅作伏熊枕以為宜男太和死嗣虢王<lb/>
　娶之韋之敗也虢王斫七姨頭送朝堂則知辟邪之<lb/>
<pb n="KR3l0003_WYG_005-13b"/>
　枕無効矣<lb/>
後魏高流之為除州刺史決滹沱河水繞城破一古墓<lb/>
　得銘曰吾死後三百年背底生流泉賴逢高流之遷<lb/>
　吾上高原流為造棺槨衣物取其柩而改𦵏之<lb/>
東都豐都市在長夀市之東北初築市垣掘得古冢土<lb/>
　藏無砧甓棺木陳朽觸之便散屍上著平上幘朱衣<lb/>
　得銘云筮道居朝龜言近市五百年間於斯見矣當<lb/>
　時達者參驗是魏黄初二年所𦵏也<lb/>
<pb n="KR3l0003_WYG_005-14a"/>
寇天師謙之後魏時得道者也常刻石為記藏於嵩山<lb/>
　上元初有洛州郜城縣民因採藥於山得之以獻縣<lb/>
　令樊文言於州州以上聞高宣皇帝詔藏於内府其<lb/>
　銘記又甚多奥不可解畧曰木子當天下又曰止戈<lb/>
　龍又曰李代代不移宗又曰中鼎顯真容又曰基千<lb/>
　萬歳所謂木子當天下者葢言唐氏受命也止戈龍<lb/>
　者言太后臨朝也止戈為武武天后氏也李代代不<lb/>
　移宗者謂中宗中興再新天地中鼎顯真容者實中<lb/>
<pb n="KR3l0003_WYG_005-14b"/>
　宗之廟諱真為濬聖之徵諡得不信乎基千萬嵗者<lb/>
　基𤣥宗名也千萬嵗葢厯數久長也後中宗御位樊<lb/>
　文男欽賁以石記本上獻上命編於國史<lb/>
辰州東有三山鼎足直上各數千丈古老傳曰鄧夸父<lb/>
　與日競走至此煮飯此三山者夸父支鼎之石也<lb/>
寶厯元年乙巳嵗資州資陽縣清弓邨山有大石可三<lb/>
　間屋大從此山下忽然吼踴下山越澗却上坡可百<lb/>
　步其石走時有鋤禾人見之各手把鋤趂至所止其<lb/>
<pb n="KR3l0003_WYG_005-15a"/>
　石高二丈<lb/>
趙州石橋甚工磨礲密緻如削焉望之如初日出雲長<lb/>
　虹飲澗上有勾欄皆石也勾欄並有石獅子龍朔年<lb/>
　中高麗諜者盜二獅子去後復募匠修之莫能相類<lb/>
　者至天后大足年黙啜破趙定州復欲南過至石橋<lb/>
　馬跪地不進但見一青龍臥橋上奮迅而怒已乃遁<lb/>
　去<lb/>
永昌年太州敷水店南西坡白日飛四五里直塞赤水<lb/>
<pb n="KR3l0003_WYG_005-15b"/>
　坡上桑畦麥隴依然仍舊<lb/>
鄒駱駝長安人先貧常以小車推蒸餅賣之每勝業坊<lb/>
　角有伏磚車觸之即翻塵土涴其餅駝苦之乃將钁<lb/>
　劚去十餘磚下有瓷甕容五斛許開看有金數斗於<lb/>
　是巨富其子昉與蕭佺交厚時人語曰蕭佺駙馬子<lb/>
　鄒昉駱駝兒非闗道徳合只為錢相知<lb/>
先天年洛下人牽一牛奔腋下有一人手長尺餘巡坊<lb/>
　而乞<lb/>
<pb n="KR3l0003_WYG_005-16a"/>
隋文皇帝時大宛國獻千里馬<g n="騣-凶+_鬯-匕">]□</g>曵地號曰師子驄上<lb/>
　置之馬羣陸梁人莫能制上令幷羣驅來謂左右曰<lb/>
　誰能馭之郎將裴仁基曰臣能制之遂攘袂向前去<lb/>
　十餘步踴身騰上一手撮耳一手摳目馬戰不敢動<lb/>
　乃鞴乗之朝發西京暮至東洛後隋末不知所在唐<lb/>
　文武聖皇帝勅天下訪之同州刺史宇文士及訪得<lb/>
　其馬老於朝邑市麺家撓磑<g n="騣-凶+_鬯-匕">]□</g>尾焦秃皮内穿穴及<lb/>
　見之悲泣帝自出長樂坡馬到新豐向西鳴躍帝得<lb/>
<pb n="KR3l0003_WYG_005-16b"/>
　之甚喜齒口並平飼以鍾乳仍生五駒皆千里足也<lb/>
　後不知所在矣<lb/>
徳州刺史張納之一白馬其色如練父雄為荆州刺史<lb/>
　常乗雄薨子敬之為考功郎中改夀州刺史又乗此<lb/>
　馬敬之薨弟訥之從給事中相府司馬改徳州刺史<lb/>
　入為國子祭酒出為常州刺史至今猶在計八十餘<lb/>
　年極肥徤行驟脚不散<lb/>
廣平宋察娶同郡游昌女察先代胡人也歸漢三世矣<lb/>
<pb n="KR3l0003_WYG_005-17a"/>
　忽生一子深目而高鼻疑其非嗣將不舉須臾赤草<lb/>
　馬生一白駒察悟曰我家先有白馬種絶已二十五<lb/>
　年今又復生吾曾祖貌胡今此子復其先也遂養之<lb/>
　故曰白馬活胡兒此其謂也<lb/>
東海有蛇丘地險多漸洳衆蛇居之無人民蛇或有人<lb/>
　頭而蛇身<lb/>
嶺南有報寃蛇人觸之即三五里隨身即至若打殺一<lb/>
　蛇則百蛇相集將蜈蚣自防乃免<lb/>
<pb n="KR3l0003_WYG_005-17b"/>
顧渚山頳石洞有緑蛇長可三尺餘大類小指好栖樹<lb/>
　杪視之若鞶帶纒於柯葉間無螫毒見人則空中飛<lb/>
山南五溪黔中皆有毒蛇烏而反鼻蟠於草中其牙倒<lb/>
　勾去人數步直來疾如繳箭螫人立死中手即斷手<lb/>
　中足即斷足不然則全身腫爛百無一活謂蝮蛇也<lb/>
　有黄喉蛇好在舎上無毒不害人唯善食毒蛇食飽<lb/>
　垂頭直下滴沬地噴起變為沙虱中人為疾額上有<lb/>
　大王字衆蛇之長常食蝮蛇<lb/>
<pb n="KR3l0003_WYG_005-18a"/>
種黍來蛇燒羖羊角及頭髮則蛇不敢來<lb/>
隋絳州夏縣樹提家新造宅欲移之忽有蛇無數從室<lb/>
　中流出門外其稠如箔上𧖟葢地皆遍時有行客云<lb/>
　解符鎮取桃枝四枝書符繞宅四面釘之蛇漸退符<lb/>
　亦移就之蛇入堂中心有一孔大如盆口蛇入並盡<lb/>
　令煎湯一百斛濯之經宿以鍫掘之深尺得古銅錢<lb/>
　二十萬貫因陳破鑄新錢遂巨富蛇乃是古銅之精<lb/>
開元四年六月郴州馬嶺山側有白蛇長六七尺黑蛇<lb/>
<pb n="KR3l0003_WYG_005-18b"/>
　長丈餘須臾二蛇鬭白者吞黑蛇到粗處口兩嗌皆<lb/>
　裂血流滂沛黑蛇頭入嚙白蛇肋上作孔頭出二尺<lb/>
　餘俄而兩蛇並死後十餘日大雨山水暴漲漂破五<lb/>
　百餘家失三百餘人<lb/>
左補闕畢乾泰瀛州任丘人父母年五十自營生藏訖<lb/>
　至父年八十五又自造棺稍高大嫌藏小更加磚二<lb/>
　萬口開藏欲修之有蛇無數時正月尚寒蟄未能動<lb/>
　取蛇投一空井中仍受蛇不盡其蛇金色泰自與奴開<lb/>
<pb n="KR3l0003_WYG_005-19a"/>
　之尋病而卒月餘父母俱亡此開之不得其所也<lb/>
滄州東光縣寶觀寺常有蒼鶻集重閣每有鴿數千鶻<lb/>
　冬中每夕取一鴿以暖足至曉放之而不殺自餘鷹<lb/>
　鶻不敢侮之<lb/>
太宗養一白鶻號曰將軍取鳥常驅至於殿前然後擊<lb/>
　殺故名落鴈殿上恒令送書從京至東都與魏王仍<lb/>
　取報日往反數迴亦陸機黄耳之徒歟<lb/>
上元中華容縣有象入莊家中庭臥其足下有槎人為<lb/>
<pb n="KR3l0003_WYG_005-19b"/>
　出之象乃伏令人騎入深山以鼻豗土得象牙數十<lb/>
　以報之<lb/>
吏部侍郎鄭愔初託附來俊臣俊臣誅即託張易之易<lb/>
　之被戮託韋庶人後附譙王竟被斬<lb/>
太子少保薛稷雍州長史李晉中書令崔湜蕭志忠岑<lb/>
　羲等並外飾忠鯾内藏諂媚翕肩屛氣䑛痔折肢附<lb/>
　太平公主並騰遷雲路咸自以為得志保泰山之安<lb/>
　七月三日破家身斬何異鵷鴦棲於葦苕大風忽起<lb/>
<pb n="KR3l0003_WYG_005-20a"/>
　巢折卵破後之君子可不鍳哉<lb/>
趙履溫為司農卿諂事安樂公主氣勢迴山海呼吸變<lb/>
　霜雪客謂張文成曰趙司農何如人曰猖獗小人心<lb/>
　佞而險行僻而驕折支勢族䑛痔權門諂於事上傲<lb/>
　於接下猛若飢虎貪如餓狼性愛食人終為人所食<lb/>
　為公主奪百姓田園造定昆池言定天子昆明池也<lb/>
　用庫錢百萬億斜褰紫衫為公主背挽金犢車險䛕<lb/>
　皆此類誅逆韋之際上御承天門履温詐喜舞蹈稱萬<lb/>
<pb n="KR3l0003_WYG_005-20b"/>
　嵗上令斬之刀劎亂下與男同戮人割一臠肉骨俱盡<lb/>
天后時張岌諂事薛師掌擎黄幞随薛師後於馬傍伏<lb/>
　地承薛師馬鐙侍御史郭霸嘗來俊臣糞穢宋之問<lb/>
　捧張易之溺器並偷媚取容實名教之大弊也<lb/>
天后時太常博士吉頊父晢易州刺史以贓坐死頊於<lb/>
　天津橋南要内史魏王承嗣拜伏稱死罪承嗣問之<lb/>
　曰有二妹堪事大王承嗣然之遂犢車載入三日不<lb/>
　語承嗣怪問之二人曰兒父犯國法憂之無復聊賴<lb/>
<pb n="KR3l0003_WYG_005-21a"/>
　承嗣既幸免其父極刑遂進頊籠馬監俄遷中丞吏<lb/>
　部侍郎不以才昇二妹請求承嗣故也<lb/>
天后内史宗楚客性諂佞時薛師有嫪毒之寵遂為作<lb/>
　傳二卷論薛師之聖從天而降不知何代人也釋迦<lb/>
　重出觀音再生期年之間位至内史<lb/>
天武梁王武三思為張易之作傳云是王子晉後身於<lb/>
　緱氏山立廟詞人才子佞者為詩以詠之舎人崔融<lb/>
　為最周年易之族佞者並流於嶺南<lb/>
<pb n="KR3l0003_WYG_005-21b"/>
崔湜諂事張易之與韋庶人及韋氏誅附太平有馮子<lb/>
　都董偃之寵妻美與二女並進儲闈為中書侍郎平<lb/>
　事或有人牓之曰託庸才於主第進艷婦於春宫<lb/>
燕國公張說倖佞人也前為幷州刺史諂事特進王毛<lb/>
　仲餉致金寶不可勝數後毛仲巡邊㑹說於天雄軍<lb/>
　大設酒酣恩敕忽降授兵部尚書同中書門下三品<lb/>
　說謝訖便把毛仲手起舞嗅其鞾鼻<lb/>
將軍高力士特承𤣥宗恩寵遭母喪左金吾大將軍程<lb/>
<pb n="KR3l0003_WYG_005-22a"/>
　伯獻少府監馮紹正二人直就力士母喪前披髮哭<lb/>
　甚於己親朝野聞之不勝耻笑<lb/>
前侍御史王景融瀛州平野人也遷父靈柩就洛州於<lb/>
　隧道掘着龍窟大如甕口景融俯而觀之有氣如烟<lb/>
　直上衝損其目遂失明旬日而暴卒<lb/>
　<lb/>
　<lb/>
　<lb/>
<pb n="KR3l0003_WYG_005-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朝野僉載卷五<lb/>
</p>
<p>
</p>
  </div>
</body>
</text>
</TEI>
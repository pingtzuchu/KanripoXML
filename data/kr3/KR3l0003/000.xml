<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>朝野僉載</head>
    <p>
<pb n="KR3l0003_WYG_000-1a"/>
欽定四庫全書　　　　　子部十二<lb/>
　朝野僉載　　　　　　　小説家𩔖一<hi>雜事之屬</hi>
　　提要<lb/>
　　　　<hi>臣</hi>等謹案朝野僉載六卷舊本題唐張鷟撰<lb/>
　　　　鷟有龍筋鳯髓判已著録此書新唐書藝文<lb/>
　　　　志作三十卷宋史藝文志作僉載二十卷又<lb/>
　　　　僉載補遺三卷文獻通考則但有僉載𥙷遺<lb/>
　　　　三卷此本六卷㕘考諸書皆不合晁公武讀<lb/>
<pb n="KR3l0003_WYG_000-1b"/>
　　　　書志又謂其分三十五門而今本乃逐條聫<lb/>
　　　　綴不分門目亦與晁氏所紀不同又莫休符<lb/>
　　　　桂林風土記載鷟在開元中姚崇誣其奉使<lb/>
　　　　江南受遗賜死其子上表請代减死流嶺南<lb/>
　　　　數年起為長史而卒計其時尚在天寳之前<lb/>
　　　　而書中有寳厯元年資陽石走事寳厯乃敬<lb/>
　　　　宗年號又有孟宏微對宣宗事時代皆不相<lb/>
　　　　及案尤袤遂初堂書目亦分朝野僉載及僉<lb/>
<pb n="KR3l0003_WYG_000-2a"/>
　　　　載補遺為二書疑僉載乃鷟所作補遺則為<lb/>
　　　　後人附益凡闌入中唐後事者皆應為補遺<lb/>
　　　　之文而陳振孫所謂書本三十卷此其節畧<lb/>
　　　　者當即此本葢嘗經宋人摘録合僉載補遺<lb/>
　　　　為一刪併門𩔖已非原書又不知何時析三<lb/>
　　　　卷為六卷也其書皆紀唐代故事而於諧噱<lb/>
　　　　荒怪纎悉臚載未免失於𤨏雜故洪邁容齋<lb/>
　　　　隨筆譏其記事𤨏屑擿裂且多媟語然耳目<lb/>
<pb n="KR3l0003_WYG_000-2b"/>
　　　　所接可據者多故司馬光作通鑑亦引用之<lb/>
　　　　兼收博采固未嘗無稗於見聞也乾隆四十<lb/>
　　　　六年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
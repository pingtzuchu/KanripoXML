<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3a0040_WYG_000-1a"/>
欽定四庫全書　　　　　子部一<lb/>
　提要<lb/>
　　袁氏世範三卷　　　　儒家類<lb/>
　　　　<hi>臣</hi>等謹案袁氏世範三卷宋袁采撰考衢州<lb/>
　　　　府志采字君載信安人登進士第三宰劇邑<lb/>
　　　　以㢘明剛直稱仕至監登聞檢院陳振孫書<lb/>
　　　　録解題稱采嘗宰樂清脩縣志十卷王圻續<lb/>
　　　　文獻通考又稱其令政和時著有政和襍志<lb/>
<pb n="KR3a0040_WYG_000-1b"/>
　　　　縣令小録今皆不傳是編即其在樂清時所<lb/>
　　　　作分睦親䖏已治家三門題曰訓俗府判劉<lb/>
　　　　鎮為之序始更名世範其書扵立身處世之<lb/>
　　　　道反覆詳盡所以砥礪末俗者極為篤摯雖<lb/>
　　　　家塾訓䝉之書意求通俗詞句不免于鄙淺<lb/>
　　　　然大要明白切要使覽者易知易從固不失<lb/>
　　　　為顔氏家訓之亞也明陳繼儒嘗刻之秘笈<lb/>
　　　　中字句訛脱特甚今以永樂大典所載宋本<lb/>
<pb n="KR3a0040_WYG_000-2a"/>
　　　　互相校勘補遺正悞仍從文獻通考所載勒<lb/>
　　　　為三卷云乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0040_WYG_000-3a"/>
袁氏世範原序<lb/>
思所以為善又思所以使人為善者君子之用心也三<lb/>
衢袁公君載徳足而行成學博而文富以論思獻納之<lb/>
姿屈試一邑學道愛人之政武城絃歌不是過矣一日<lb/>
出所為書三卷示鎭曰是可以厚人倫而美習俗吾將<lb/>
版行於兹邑子其為我是正而為之序鎭熟讀詳味者<lb/>
數月一曰睦親二曰處己三曰治家皆數十條目其言<lb/>
則精確而詳盡其意則敦厚而委曲習而行之誠可以<lb/>
<pb n="KR3a0040_WYG_000-3b"/>
為孝悌為忠恕為善良而有士君子之行矣然是書也<lb/>
豈唯可以施之樂清達諸四海可也豈惟可以行之一<lb/>
時垂諸後世可也噫公為一邑而切切焉欲以為己者<lb/>
為人如此則他日致君澤民其思所以兼善天下之心<lb/>
蓋可知矣鎭於公為太學同舍生今又䝉頼於桑梓荷<lb/>
意不鄙乃敢冠以骩骳之文而欲目是書曰世範可乎<lb/>
君載諱采淳熈戊戌中元日承議郎新權通判隆興軍<lb/>
府事劉鎭序<lb/>
<pb n="KR3a0040_WYG_000-4a"/>
　同年鄭公景元貽書謂余曰昔溫國公嘗有意於是<lb/>
　止以家範名其書不曰世也若欲為一世之範模則<lb/>
　有箕子之書在今恐名之者未必人不以為諂而受<lb/>
　之者或以為僭宜從其條目此真確論正契余心敢<lb/>
　不敬從且刋其言於左使見之者知其不為府判劉<lb/>
　公之云亡而私變其説也采謹書<lb/>
</p>
<p>
</p>
  </div>
</body>
</text>
</TEI>
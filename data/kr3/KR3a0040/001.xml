<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>袁氏世範卷上</head>
    <p>
<pb n="KR3a0040_WYG_001-1a"/>
欽定四庫全書<lb/>
　袁氏世範卷上　　　　　　宋　袁采　撰<lb/>
　　睦親<lb/>
人之至親莫過於父子兄弟而父子兄弟有不和者父<lb/>
子或因於責善兄弟或因於爭財有不因責善爭財而<lb/>
不和者世人見其不和或就其中分别是非而莫明其<lb/>
由蓋人之性或寛緩或褊急或剛暴或柔懦或嚴重或<lb/>
輕薄或持檢或放縱或喜閑静或喜紛拏或所見者小<lb/>
<pb n="KR3a0040_WYG_001-1b"/>
或所見者大所禀自是不同父必欲子之性合於己子<lb/>
之性未必然兄必欲弟之性合於己弟之性未必然其<lb/>
性不可得而合則其言行亦不可得而合此父子兄弟<lb/>
不和之根源也况凡臨事之際一以為是一以為非一<lb/>
以為當先一以為當後一以為宜急一以為宜緩其不<lb/>
齊如此若互欲同於己必致爭論爭論不勝至於再三<lb/>
至於十數則不和之情自兹而啟或至於終身失歡若<lb/>
悉悟此理為父兄者通情於子弟而不責子弟之同於<lb/>
<pb n="KR3a0040_WYG_001-2a"/>
己為子弟者仰承於父兄而不望父兄惟己之聽則處<lb/>
事之際必相和協無乖爭之患孔子曰事父母幾諫見<lb/>
志不從又敬不違勞而不怨此聖人教人和家之要術<lb/>
也宜熟思之<lb/>
人之父子或不思各盡其道而互相責備者尤啟不和<lb/>
之漸也若各能反思則無事矣為父者曰吾今日為人<lb/>
之父蓋前日嘗為人之子矣凡吾前日事親之道每事<lb/>
盡善則為子者得於見聞不待教詔而知傚倘吾前日<lb/>
<pb n="KR3a0040_WYG_001-2b"/>
事親之道有所未善将以責其子得不有愧於心為子<lb/>
者曰吾今日為人之子則他日亦當為人之父今父之<lb/>
撫育我者如此畀付我者如此亦云厚矣他日吾之待<lb/>
其子不異於吾之父則可以俯仰無愧若或不及非惟<lb/>
有負於其子亦何顔以見其父然世之善為人子者常<lb/>
善為人父不能孝其親者常欲虐其子此無他賢者能<lb/>
自反則無徃而不善不賢者不能自反為人子則多怨<lb/>
為人父則多暴然則自反之説惟賢者可以語此<lb/>
<pb n="KR3a0040_WYG_001-3a"/>
慈父固多敗子子孝而父或不察蓋中人之性遇強則<lb/>
避遇弱則肆父嚴而子知所畏則不敢為非父寛則子<lb/>
玩易而恣其所行矣子之不肖父多優容子之愿慤父<lb/>
或責備之無己惟賢智之人即無此患至於兄友而弟<lb/>
或不恭弟恭而兄不友夫正而婦或不順婦順而夫或<lb/>
不正亦由此強即彼弱此弱即彼強積漸而致之為人<lb/>
父者能以他人之不肖子喻己子為人子者能以他人<lb/>
之不賢父喻己父則父慈而子愈孝子孝而父亦慈無<lb/>
<pb n="KR3a0040_WYG_001-3b"/>
偏勝之患矣至如兄弟夫婦亦各能以他人之不及者<lb/>
喻之則何患不友恭正順者哉<lb/>
自古人倫賢否相雜或父子不能皆賢或兄弟不能皆<lb/>
令或夫流蕩或妻悍暴少有一家之中無此患者雖聖<lb/>
賢亦無如之何譬如身有瘡痍疣贅雖甚可惡不可决<lb/>
去惟當寛懐處之能知此理則胷中泰然矣古人所以<lb/>
謂父子兄弟夫婦之間人所難言者如此<lb/>
子之於父弟之於兄猶卒伍之於將帥胥吏之於官曹<lb/>
<pb n="KR3a0040_WYG_001-4a"/>
奴婢之於雇主不可相視如朋輩事事欲論曲直若父<lb/>
兄言行之失顯然不可掩子弟止可和顔幾諫若以曲<lb/>
理而加之子弟尤當順受而不當辨為父兄者又當自<lb/>
省<lb/>
人言居家乆和者夲於能忍然知忍而不知處忍之道<lb/>
其失尤多蓋忍或有藏蓄之意人之犯我藏蓄而不發<lb/>
不過一再而已積之既多其發也如洪流之决不可遏<lb/>
矣不若隨而解之不置胷次曰此其不思爾曰此其無<lb/>
<pb n="KR3a0040_WYG_001-4b"/>
知爾曰此其失誤爾曰此其所見者小爾曰此其利害<lb/>
寧幾何不使之入於吾心雖日犯我者十數亦不至形<lb/>
於言而見於色然後見忍之功效為甚大此所謂善處<lb/>
忍者<lb/>
骨肉之失歡有夲於至微而終至不可解者止由失歡<lb/>
之後各自負氣不肯先下爾朝夕羣居不能無相失相<lb/>
失之後有一人能先下氣與之話言則彼此酬復遂如<lb/>
平時矣宜深思之<lb/>
<pb n="KR3a0040_WYG_001-5a"/>
興盛之家長㓜多和協蓋所求皆遂無所爭也破蕩之<lb/>
家妻孥未嘗有過而家長每多責罵者衣食不給觸事<lb/>
不諧積忿無所發惟可施於妻孥之前而已妻孥能知<lb/>
此則尤當奉承<lb/>
高年之人作事有如嬰孺喜得錢財微利喜受飲食果<lb/>
實小惠喜與孩童玩狎為子弟者能知此而順適其意<lb/>
則盡其歡矣<lb/>
人之孝行根於誠篤雖繁文末節不至亦可以動天地<lb/>
<pb n="KR3a0040_WYG_001-5b"/>
感鬼神嘗見世人有事親不務誠篤乃以聲音笑貎繆<lb/>
為恭敬者其不為天地鬼神所誅則幸矣况望其世世<lb/>
篤孝而門戸昌隆者乎苟能知此則自此而徃凡與物<lb/>
接皆不可不誠有識君子試以誠與不誠較其乆逺效<lb/>
驗孰多<lb/>
人當嬰孺之時愛戀父母至切父母于其子嬰孺之時<lb/>
愛念尤厚撫育無所不至蓋由氣血初分相去未逺而<lb/>
嬰孺之聲音笑貎自能取愛於人亦造物者設為自然<lb/>
<pb n="KR3a0040_WYG_001-6a"/>
之理使之生生不窮雖飛走微物亦然方其子初脱胎<lb/>
卵之際乳飲哺啄必極其愛有傷其子則䕶之不顧其<lb/>
身然人於既長之後分稍嚴而情稍疎父母方求盡其<lb/>
慈子方求盡其孝飛走之屬稍長則母子不相識認此<lb/>
人之所以異於飛走也然父母於其子㓜之時愛念撫<lb/>
育有不可以言盡者子雖終身承顔致養極盡孝道終<lb/>
不能報其少小愛念撫育之恩况孝道有不盡者凡人<lb/>
之不能盡孝道者請觀人之撫育嬰孺其情愛如何當<lb/>
<pb n="KR3a0040_WYG_001-6b"/>
終自悟亦由天地生育之道所以及人者至廣至大而<lb/>
人之囬報天地者何在有對虛空焚香跪拜或召羽流<lb/>
齋醮上帝則以為能報天地果足以報其萬分之一乎<lb/>
况又有怨咨于天地者皆不能反思之罪也<lb/>
人之有子多於嬰孺之時愛忘其醜恣其所求恣其所<lb/>
為無故呌號不知禁止而以罪保母凌轢同輩不知戒<lb/>
約而以咎他人或言其不然則曰小未可責日漸月漬<lb/>
養成其惡此父母曲愛之過也及其年齒漸長愛心漸<lb/>
<pb n="KR3a0040_WYG_001-7a"/>
疎微有疵失遂成憎怒撫其小疵以為大惡如遇親故<lb/>
粧飾巧辭歴歴陳數斷然以大不孝之名加之而其子<lb/>
實無他罪此父母妄憎之過也愛憎之私多先於母氏<lb/>
其父若不知此理則徇其母氏之説牢不可解為父者<lb/>
須詳察之子㓜必待以嚴子壯無薄其愛<lb/>
人之有子須使有業貧賤而有業則不至於飢寒富貴<lb/>
而有業則不至於為非凡富貴之子弟耽酒色好博奕<lb/>
異衣服飾輿馬與群小為伍以至破家者非其夲心之<lb/>
<pb n="KR3a0040_WYG_001-7b"/>
不肖由無業以度日遂起為非之心小人贊其為非則<lb/>
有餔啜錢財之利常乘閒而翼成之子弟痛宜省悟<lb/>
大抵富貴之家教子弟讀書固欲其取科第及深究聖<lb/>
賢言行之精微然命有窮達性有昏明不可責其必到<lb/>
尤不可因其不到而使之廢學蓋子弟知書自有所謂<lb/>
無用之用者存焉史傳載故事文集妙詞章與夫隂陽<lb/>
卜筮方技小説亦有可喜之談篇卷浩博非嵗月可竟<lb/>
子弟朝夕於其間自有資益不暇他務又必有朋舊業<lb/>
<pb n="KR3a0040_WYG_001-8a"/>
儒者相與往還談論何至飽食終日無所用心而與小<lb/>
人為非也<lb/>
人有數子飲食衣服之愛不可不均一長㓜尊卑之分<lb/>
不可不嚴謹賢否是非之迹不可不分别㓜而示之以<lb/>
均一則長無爭財之患㓜而教之以嚴謹則長無悖慢<lb/>
之患㓜而有所分别則長無為惡之患今人之於子喜<lb/>
者其愛厚而惡者其愛薄初不均平何以保其他日無<lb/>
爭少或犯長而長或凌少初不訓責何以保其他日不<lb/>
<pb n="KR3a0040_WYG_001-8b"/>
悖賢者或見惡而不肖者或見愛初不允當何以保其<lb/>
他日不為惡<lb/>
人之兄弟不和而至於破家者或由於父母憎愛之偏<lb/>
衣服飲食言語動靜必厚於所愛而薄於所憎見愛者<lb/>
意氣日横見憎者心不能平積乆之後遂成深讎所謂<lb/>
愛之適所以害之也苟父母均其所愛兄弟自相和睦<lb/>
可以兩全豈不甚善<lb/>
父母見諸子中有獨貧者往往念之常加憐恤飲食衣<lb/>
<pb n="KR3a0040_WYG_001-9a"/>
服之分或有所偏私子之富者或有所獻則轉以與之<lb/>
此乃父母均一之心而子之富者或以為怨此殆未之<lb/>
思也若使我貧父母必移此心於我矣<lb/>
人於子孫雖見其作事多拂己意亦不可深憎之大抵<lb/>
所愛之子孫未必孝或早夭而暮年依託及身後𦵏祭<lb/>
多是所憎之子孫其他骨肉皆然請以他人已騐之事<lb/>
觀之<lb/>
同母之子而長者或為父母所憎㓜者或為父母所愛<lb/>
<pb n="KR3a0040_WYG_001-9b"/>
此理殆不可曉竊嘗細思其由蓋人生一二歳舉動笑<lb/>
語自得人憐雖他人猶愛之况父母乎纔三四歳至五<lb/>
六歳恣性啼號多端乖劣或損動噐用冒犯危險凡舉<lb/>
動言語皆人之所惡又多癡頑不受訓戒故雖父母亦<lb/>
深惡之方其長者可惡之時正値㓜者可愛之日父母<lb/>
移其愛長者之心而更愛㓜者其憎愛之心從此而分<lb/>
遂成迤邐最㓜者當可惡之時下無可愛之者父母愛<lb/>
無所移遂終愛之其勢或如此為人子者當知父母愛<lb/>
<pb n="KR3a0040_WYG_001-10a"/>
之所在長者宜少讓㓜者宜自抑為父母者又須覺悟<lb/>
稍稍回轉不可任意而行使長者懐怨而㓜者縱欲以<lb/>
致破家<lb/>
父母於長子多不之愛而祖父母於長孫常極其愛此<lb/>
理亦不可曉豈亦由愛少子而遷及之耶<lb/>
凡人之子性行不相逺而有後母者獨不為父所喜父<lb/>
無正室而有寵婢者亦然此固父之昵於私愛然為子<lb/>
者要當一意承順則天理乆而自協凡人之婦性行不<lb/>
<pb n="KR3a0040_WYG_001-10b"/>
相逺而有小姑者獨不為舅姑所喜此固舅姑之愛偏<lb/>
然為兒婦者要當一意承順則尊長乆而自悟或父或<lb/>
舅姑終於不察則為子為婦無可奈何加敬之外任之<lb/>
而已<lb/>
兄弟子姪同居至於不和夲非大有所爭由其中有一<lb/>
人設心不公為己稍重雖是毫末必獨取於衆或衆有<lb/>
所分在已必欲多得其他心不能平遂啟爭端破蕩家<lb/>
産馴小得而致大患若知此理各懐公心取於私則皆<lb/>
<pb n="KR3a0040_WYG_001-11a"/>
取於私取於公則皆取於公衆有所分雖果實之屬直<lb/>
不數十金亦必均平則亦何爭之有<lb/>
兄弟子姪同居長者或恃長凌轢卑㓜専用其財自取<lb/>
溫飽因而成私簿書出入不令㓜者預知㓜者至不免<lb/>
飢寒必啟爭端或長者處事至公㓜者不能承順盗取<lb/>
其財以為不肖之資尤不能和若長者緫提大綱㓜者<lb/>
分幹細務長必㓜謀㓜必長聼各盡公心自然無爭<lb/>
兄弟子姪貧富厚薄不同富者既懐獨善之心又多驕<lb/>
<pb n="KR3a0040_WYG_001-11b"/>
傲貧者不生自勉之心又多妬嫉此所以不和若富者<lb/>
時分惠其餘不恤其不知恩貧者知自有定分不望其<lb/>
必分惠則亦何爭之有<lb/>
朝廷立法於分析一事非不委曲詳悉然有果是竊衆<lb/>
營私却於典買契中稱係妻財置到或詭名置産官中<lb/>
不能盡行根究又有果是起於貧寒不因祖父資産自<lb/>
能奮立營置財業或雖有祖衆財産不因於衆别自殖<lb/>
立私財其同宗之人必求分析至於經縣經州經所在<lb/>
<pb n="KR3a0040_WYG_001-12a"/>
官府累十數年各至破蕩而後已若富者能反思果是<lb/>
因衆成私不分與貧者於心豈無所慊果是自置財産<lb/>
分與貧者明則為髙義幽則為隂徳又豈不勝如連年<lb/>
爭訟妨廢家務必資備褁粮與囑託吏胥賄賂官員之<lb/>
徒費耶貧者亦宜自思彼實竊衆亦由辛苦營運以至<lb/>
增置豈可悉分有之况實彼之私財而吾欲受之寧不<lb/>
自愧苟能知此則所分雖微必無爭訟之費也<lb/>
人有兄弟子姪同居而私財獨厚慮有分析之患者則<lb/>
<pb n="KR3a0040_WYG_001-12b"/>
置金銀之屬而深藏之此為大愚若以百千金銀計之<lb/>
用以買産歳收必十千十餘年後所謂百千者我已取<lb/>
之其分與者皆其息也况百千又有息焉用以典質營<lb/>
運三年而其息一倍則所謂百千者我已取之其分與<lb/>
者皆其息也况又二年再倍不知其多少何為而藏之<lb/>
篋笥不假此收息以利衆也余見世人有將私財假於<lb/>
衆使之營家乆而止取其夲者其家富厚均及兄弟子<lb/>
姪綿綿不絶此善處心之報也亦有竊盗衆財或寄妻<lb/>
<pb n="KR3a0040_WYG_001-13a"/>
家或寄内外姻親之家終為其人用過不敢取索及取<lb/>
索而不得者多矣亦有作妻家姻親之家置産為其人<lb/>
所掩有者多矣亦有作妻名置産身死而妻改嫁舉以<lb/>
自隨者亦多矣凡百君子幸詳鑒此止須存心<lb/>
兄弟同居甲者富厚常慮為乙所擾十數年間或甲破<lb/>
壞而乙乃增進或甲亡而其子不能自立乙反為甲所<lb/>
擾者有矣兄弟分析有幸應分人典賣而已欲執贖則<lb/>
將所分舊産邱邱叚叚平分或以兩旁分與應分人而<lb/>
<pb n="KR3a0040_WYG_001-13b"/>
已分處中往往應分人未賣而已分先賣反為應分人<lb/>
執隣取贖者多矣有諸父俱亡作諸子均分而無兄弟<lb/>
者分後獨昌多兄弟者分後浸微者有多兄弟之人不<lb/>
願作諸子均分而兄弟各自昌盛勝於獨據全分者有<lb/>
以兄弟累衆而已累獨少力求分析而分後浸微反不<lb/>
若累衆之人昌盛如故者有以分析不平屢經官求再<lb/>
分而分到財産隨即破壞反不若被論之人昌盛如故<lb/>
者世人若知智術不勝天理必不起爭訟之心<lb/>
<pb n="KR3a0040_WYG_001-14a"/>
兄弟義居固世之美事然其間有一人早亡諸父與子<lb/>
姪其愛稍疎其心未必均齊為長而欺瞞其㓜者有之<lb/>
為㓜而悖慢其長者有之顧見義居而交爭者其相疾<lb/>
有甚於路人前日之美事乃甚不美矣故兄弟當分宜<lb/>
早有所定兄弟相愛雖異居異財亦不害為孝義一有<lb/>
交爭則孝義何在<lb/>
兄弟子姪有同門異戸而居者於衆事宜各盡心不可<lb/>
令小兒婢僕有擾於衆雖是細微皆起爭之漸且衆之<lb/>
<pb n="KR3a0040_WYG_001-14b"/>
庭宇一人勤於掃洒一人全不知顧勤掃洒者已不能<lb/>
平况不知顧者又縱其小兒婢僕常常狼籍且不容他<lb/>
人禁止則怒詈失歡多起於此<lb/>
同居之人有不賢者非理以相擾若間或一再尚可與<lb/>
辨至於百無一是且朝夕以此相臨極為難處同鄉及<lb/>
同官亦或有此當寛其懐抱以無可奈何處之<lb/>
父之兄弟謂之伯父叔父其妻謂之伯母叔母服制减<lb/>
於父母一等者蓋謂其撫字教育有父母之道與親父<lb/>
<pb n="KR3a0040_WYG_001-15a"/>
母不相逺而兄弟之子謂之猶子亦謂其奉承報孝有<lb/>
子之道與親子不相逺故㓜而無父母者苟有伯叔父<lb/>
母則不至於無所養老而無子孫者苟有猶子則不至<lb/>
於無所歸此聖王制禮立法之夲意今人或不然自愛<lb/>
其子而不顧兄弟之子又有因其無父母欲兼其財百<lb/>
端以擾害之何以責其猶子之孝故猶子亦視其伯叔<lb/>
父母如仇讎矣<lb/>
人有數子無所不愛而為兄弟則相視如仇讎往往其<lb/>
<pb n="KR3a0040_WYG_001-15b"/>
子因父之意遂不禮於伯父叔父者殊不知己之兄弟<lb/>
即父之諸子己之諸子即他日之兄弟我於兄弟不和<lb/>
則己之諸子更相視傚能禁其不乖戾否子不禮於伯<lb/>
叔父則不孝於父亦其漸也故欲吾之諸子和同須以<lb/>
吾之處兄弟者示之欲吾子之孝於己須以其善事伯<lb/>
叔父者先之凡人之家有子弟及婦女好傳逓言語則<lb/>
雖謂舅姑伯叔妯娌皆假合強為之稱呼非自然天屬<lb/>
故輕於割恩易於脩怨非丈夫有逺識則為其役而不<lb/>
<pb n="KR3a0040_WYG_001-16a"/>
自覺一家之中乖變生矣於是有親兄弟子姪隔屋連<lb/>
牆至死不相往來者有無子而不肯以猶子為後有多<lb/>
子而不以與其兄弟者有不䘏兄弟之貧養親必欲如<lb/>
一寧棄親而不顧者有不䘏兄弟之貧𦵏親必欲均費<lb/>
寧留喪而不𦵏者其事多端不可概述亦嘗見有逺識<lb/>
之人知婦女之不可諌誨而外與兄弟相愛常不失歡<lb/>
私救其所急私賙其所乏不使婦人知之彼兄弟之貧<lb/>
者雖深怨其婦女而重愛其兄弟至於當分析之際不<lb/>
<pb n="KR3a0040_WYG_001-16b"/>
敢以貧故而貪愛其兄弟之財産者蓋由是識髙逺之<lb/>
人不聼婦女之言而先施之厚因以得兄弟之心也<lb/>
婦女之易生言語者又多出於婢妾之間婢妾愚賤尤<lb/>
無見識以言他人之短失為忠於主母若婦女有見識<lb/>
能一切勿聼則虛佞之言不復敢進若聼之信之從而<lb/>
愛之則必再言之又言之使主母與人遂成深讎為婢<lb/>
妾者方洋洋得志非特婢妾為然僕𨽻亦多如此若主<lb/>
翁聼信則房族親戚故舊皆大失歡而善良之僕佃皆<lb/>
<pb n="KR3a0040_WYG_001-17a"/>
翻致誅責矣<lb/>
房族親戚隣居其貧者纔有所闕必請假焉雖米鹽酒<lb/>
醋計錢不多然朝夕頻頻令人厭煩如假借衣服噐用<lb/>
既為損汚又因以質錢借之者歴歴在心日望其償其<lb/>
借者非惟不償又行行常自若且語人曰我未嘗有纎<lb/>
毫假貸於他此言一達豈不招怨怒一應親戚故舊有<lb/>
所假貸不若隨力給與之言借則我望其還不免有所<lb/>
索索之既頻而負償寃主反怒曰我欲償之以其不當<lb/>
<pb n="KR3a0040_WYG_001-17b"/>
頻索則姑已之方其不索則又曰彼不下氣問我我何<lb/>
為而強還之故索而不償不索亦不償終於交怨而後<lb/>
已蓋貧人之假貸初無肯償之意縱有肯償之意亦何<lb/>
由得償或假貸作經營又多以命窮計拙而折閲方其<lb/>
始借之時禮甚恭言甚遜其感恩之心可指日以為誓<lb/>
至他日責償之時恨不以兵刃相加凡親戚故舊因財<lb/>
成怨者多矣俗謂不孝怨父母欠債怨財主不若念其<lb/>
貧隨吾力之厚薄舉以與之則我無責償之念彼亦無<lb/>
<pb n="KR3a0040_WYG_001-18a"/>
怨於我<lb/>
子孫有過為父祖者多不自知貴宦尤甚蓋子孫有過<lb/>
多掩蔽父祖之耳目外人知之竊笑而已不使其父祖<lb/>
知之至於鄉曲貴宧人之進見有時稱道盛徳之不暇<lb/>
豈敢言其子孫之非况又自以子孫為賢而以人言為<lb/>
誣故子孫有彌天之過而父祖不知也間有家訓稍嚴<lb/>
而母氏猶有庇其子之惡不使其父知之富家之子孫<lb/>
不肖不過耽酒好色賭愽近小人破家之事而已貴宧<lb/>
<pb n="KR3a0040_WYG_001-18b"/>
之子孫不止此也其居鄉也強索人之酒食強貸人之<lb/>
錢財強借人之物而不還強買人之物而不償親近群<lb/>
小則使之假勢以淩人侵害善良則多致飾詞以妄訟<lb/>
鄉人有曲理犯法事認為己事名曰擔當鄉人有爭訟<lb/>
則偽作父祖之簡干懇州縣求以曲為直差夫借船放<lb/>
稅免罪以其所得為酒色之娛殆非一端也其隨侍也<lb/>
私令市賈買物私令吏人買物私託場務買物皆不償<lb/>
其直吏人補名吏人免罪吏人有優潤皆必責其報典<lb/>
<pb n="KR3a0040_WYG_001-19a"/>
賣婢妾限以低價而使他人填賠或同院子㳺狎或干<lb/>
場務放稅其他妄有求覔亦非一端不䘏誤其父祖陷<lb/>
于刑辟也凡為人父祖者宜知此事常關防更常詢訪<lb/>
或庶幾焉<lb/>
子弟有愚繆貪汚者自不可使之仕宧古人謂治獄多<lb/>
隂徳子孫當有興者謂利人而人不知所自則得福今<lb/>
其愚繆必以獄訟事悉委胥輩改易事情庇惡陷善豈<lb/>
不與隂徳相反古人又謂我多隂謀道家所忌謂害人<lb/>
<pb n="KR3a0040_WYG_001-19b"/>
而人不知所自則得禍今其貪汚必與胥輩同謀貨鬻<lb/>
公事以曲為直人受其寃無所告訴豈不謂之隂謀士<lb/>
大夫試歴數鄉曲三十年前宧族今能自存者僅有幾<lb/>
家皆前事所致也有逺識者必信此言<lb/>
同居父兄子弟善惡賢否相半若頑狠刻薄不惜家業<lb/>
之人先死則其家興盛未易量也若慈善長厚勤謹之<lb/>
人先死則其家不可救矣諺云莫言家未成成家子未<lb/>
生莫言家未破破家子未大亦此意也<lb/>
<pb n="KR3a0040_WYG_001-20a"/>
貧者養他人之子當於㓜時蓋貧者無田宅可養暮年<lb/>
惟望其子反哺不可不自其㓜時衣食撫養以結其心<lb/>
富者養他人之子當於既長之時今世之富人養他人<lb/>
之子多以為諱故欲及其無知之時撫養或養所出至<lb/>
微之人長而不肖恐其破家方議逐去致其爭訟若取<lb/>
於既長之時其賢否可以粗見苟能温淳守己必能事<lb/>
所養如所生且不致破家亦不致興訟也<lb/>
多子固為人之患不可以多子之故輕以與人須俟其<lb/>
<pb n="KR3a0040_WYG_001-20b"/>
稍長見其温淳守己舉以與人兩家獲福如在襁褓即<lb/>
以與人萬一不肖既破他家必求歸宗往往興訟又破<lb/>
我家則两家受其禍矣<lb/>
養異姓之子非惟祖先神靈不歆其祀數世之後必與<lb/>
同姓通婚姻者律禁甚嚴人多冐之至啟爭端設或人<lb/>
不之告官不之治豈可不思理之所在江西養子不去<lb/>
其所生之姓而以所養之姓冠于其上若複姓者雖于<lb/>
經律無見亦知惡其無别如此<lb/>
<pb n="KR3a0040_WYG_001-21a"/>
同姓之子昭穆不順亦不可以為後鴻鴈㣲物猶不亂<lb/>
行人乃不然至於叔拜姪於理安乎况啟爭端設不得<lb/>
已養弟養姪孫以奉祭祀惟當撫之如子以其財産與<lb/>
之受所養者奉所養如父如古人為嫂制服如今人為<lb/>
祖承重之意而昭穆不亂亦無害也<lb/>
别宅子遺腹子宜及早收養教訓免致身後論訟或已<lb/>
習為愚下之人方欲歸宗尤難處也女亦然或與雜濫<lb/>
之人通私或婢妾因他事逐去皆不可不於生前早有<lb/>
<pb n="KR3a0040_WYG_001-21b"/>
辨明恐身後有求歸宗而暗昧不明子孫被其害者<lb/>
世有養孤遺子者及長使為僧道乃從其姓用其三代<lb/>
有族人出家而借用有䕃人三代此雖無甚利害然有<lb/>
還俗求歸宗者官以文書為騐則不可指為非此不可<lb/>
不防㣲也<lb/>
賢德之人見族人及外親子弟之貧多收於其家衣食<lb/>
教撫如已子而薄俗乃有貪其財産於其身後強欲承<lb/>
重以為某人嘗以我為嗣矣故高義之事使人病於難<lb/>
<pb n="KR3a0040_WYG_001-22a"/>
行惟當於平昔别其居處明其名稱若已嗣未立或他<lb/>
人之子弟年居己子之長尤不可不明嫌疑於平昔也<lb/>
娶妻而有前夫之子接脚夫而有前妻之子欲撫養不<lb/>
欲撫養尤不可不早定以息他日之爭同入門及不同<lb/>
入門同居及不同居當質之於衆明之於官以絶爭端<lb/>
若義子有勞於家亦宜早有所酬義兄弟有勞有恩亦<lb/>
宜割財産與之不可拘文而盡廢恩義也<lb/>
寡婦再嫁或有孤女年未及嫁如内外親姻有髙義者<lb/>
<pb n="KR3a0040_WYG_001-22b"/>
寧若與之議親使鞠養於舅姑之家俟其長而成親若<lb/>
隨母而歸義父之家則嫌疑之間多不自明<lb/>
中年以後喪妻乃人之大不幸㓜子㓜女無與之撫存<lb/>
飲食衣服凡闔門之事無與之料理則難於不娶娶在<lb/>
室之人則少艾之心非中年以後之人所能御娶寡居<lb/>
之人或是不能安其室者亦不易制兼有前夫之子不<lb/>
能㤀情或有親生之子豈免二心故中年再娶為尤難<lb/>
然婦人賢淑自守和睦如一者不為無人特難值耳<lb/>
<pb n="KR3a0040_WYG_001-23a"/>
婦人不預外事者蓋謂夫與子既賢外事自不必預若<lb/>
夫與子不肖掩蔽婦人之耳目何所不至今人多有游<lb/>
蕩賭愽至於鬻田園甚至於鬻其所居妻猶不覺然則<lb/>
夫之不賢而欲求預外事何益也子之鬻産必同其母<lb/>
而偽書契字者有之重息以假貸而兼并之人不憚於<lb/>
論訟貸茶鹽以轉貨而官司責其必償為母者終不能<lb/>
制然則子之不賢而欲求預外事何益也此乃婦人之<lb/>
不幸為之將奈何苟為夫能念其妻之可憐為子能念<lb/>
<pb n="KR3a0040_WYG_001-23b"/>
其母之可憐頓然悔悟豈不甚善<lb/>
婦人有以其夫蠢懦而能自理家務計筭錢穀出入不<lb/>
能欺者有夫不肖而能與其子同理家務不致破蕩家<lb/>
産者有夫死子㓜而能教養其子敦睦内外姻親料理<lb/>
家務至於興隆者皆賢婦人也而夫死子㓜居家營生<lb/>
最為難事託之宗族宗族未必賢託之親戚親戚未必<lb/>
賢賢者又不肯預人家事惟婦人自識書筭而所託之<lb/>
人衣食自給稍識公義則庻幾焉不然鮮不破家<lb/>
<pb n="KR3a0040_WYG_001-24a"/>
人之男女不可於㓜小之時便議婚姻大抵女欲得託<lb/>
男欲得偶若論目前悔必在後蓋富貴盛衰更迭不常<lb/>
男女之賢否須年長乃可見若早議婚姻事無變易固<lb/>
為甚善或昔富而今貧或昔貴而今賤或所議之壻流<lb/>
蕩不肖或所議之女狠戾不檢從其前約則難保家背<lb/>
其前約則為薄義而爭訟由之以興可不戒哉<lb/>
男女議親不可貪其閥閱之高資産之厚苟人物不相<lb/>
當則子女終身抱恨况又不和而生他事者乎<lb/>
<pb n="KR3a0040_WYG_001-24b"/>
有男雖欲擇婦有女雖欲擇壻又須自量我家子女如<lb/>
何如我子愚癡庸下若娶美婦豈特不和或有他事如<lb/>
我女醜拙狠妬若嫁美壻萬一不和卒為其棄出者有<lb/>
之凡嫁娶因非偶而不和者父母不審之罪也<lb/>
古人謂周人惡媒以其言語反覆紿女家則曰男富紿<lb/>
男家則曰女美近世尤甚紿女家則曰男家不求備禮<lb/>
且助出嫁遣之資紿男家則厚許其所遷之賄且虛指<lb/>
數目若輕信其言而成婚則責恨見欺夫妻反目至於<lb/>
<pb n="KR3a0040_WYG_001-25a"/>
仳離者有之大抵嫁娶固不可無媒而媒者之言不可<lb/>
盡信如此宜謹察於始<lb/>
人之議親多要因親及親以示不相忘此最風俗好處<lb/>
然其間婦女無逺識多因相熟而相簡至於相忽遂至<lb/>
於相爭而不和反不若素不相識而驟議親者故凡因<lb/>
親議親最不可託熟闕其禮文又不可忘其夲意極於<lb/>
責備則两家周緻無他患矣故有姪女嫁於姑家獨為<lb/>
姑氏所惡甥女嫁於舅家獨為舅妻所惡姨女嫁於姨<lb/>
<pb n="KR3a0040_WYG_001-25b"/>
家獨為姨氏所惡皆由玩易於其初禮薄而怨生又有<lb/>
不審於其初之過者<lb/>
嫁女須隨家力不可勉強然或財産寛餘亦不可視為<lb/>
他人不以分給今世固有生男不得力而依託女家及<lb/>
身後𦵏祭皆由女子者豈可謂生女之不如男也大抵<lb/>
女子之心最為可憐母家富而夫家貧則欲得母家之<lb/>
財以與夫家夫家富而母家貧則欲得夫家之財以與<lb/>
母家為父母及夫者宜憐而稍從之及其男女嫁娶之<lb/>
<pb n="KR3a0040_WYG_001-26a"/>
後男家富而女家貧則欲得男家之財以與女家女家<lb/>
富而男家貧則欲得女家之財以與男家為男女者亦<lb/>
宜憐而稍從之若或割貧益富此為非宜不從可也<lb/>
人言光景百年七十者稀為其倐忽易過而命窮之人<lb/>
晩景最不易過大率五十嵗前過二十年如十年五十<lb/>
嵗後過十年不啻二十年而婦人之享高年者尤為難<lb/>
過大率婦人依人而立其未嫁之前有好祖不如有好<lb/>
父有好父不如有好兄弟有好兄弟不如有好姪其既<lb/>
<pb n="KR3a0040_WYG_001-26b"/>
嫁之後有好翁不如有好夫有好夫不如有好子有好<lb/>
子不如有好孫故婦人多有少壯享富貴而暮年無聊<lb/>
者蓋由此也凡其親戚所宜矜念<lb/>
人之姑姨姊妹及親戚婦人年老而子孫不肖不能供<lb/>
養者不可不收養然又須關防恐其身故之後其不肖<lb/>
子孫却妄經官司稱其人因飢寒而死或稱其人有遺<lb/>
下囊篋之物官中受其牒必為追證不免有擾須於生<lb/>
前令白之於衆質之於官稱身外無餘物則免他患大<lb/>
<pb n="KR3a0040_WYG_001-27a"/>
抵要為髙義之事須令無後患<lb/>
父母髙年怠於管幹多將財産均給子孫若父祖出於<lb/>
公心初無偏曲子孫各能戮力不事游蕩則均給之後<lb/>
既無爭訟必至興隆若父祖緣有過房之子縁有前母<lb/>
後母之子縁有子亡而不愛其孫又有雖是一等子孫<lb/>
自有憎愛凡衣食財物所及必有厚薄致令子孫力求<lb/>
均給其父祖又於其中暗有輕重安得不起他日爭端<lb/>
若父祖縁其子孫内有不肖之人慮其侵害他房不得<lb/>
<pb n="KR3a0040_WYG_001-27b"/>
已而均給者止可逐時均給財穀不可均給田産若均<lb/>
給田産彼以為已分所有必邀求尊長立契典賣典賣<lb/>
既盡窺覰他房從而婪取必至興訟使賢子賢孫被其<lb/>
擾害同於破蕩不可不思大抵人之子孫或十數人皆<lb/>
能守己其中有一不肖則十數均受其害至於破家者<lb/>
有之國家法令百端終不能禁父祖智謀百端終不能<lb/>
防欲延家祚者鑒他家之已徃思我家之未來可不修<lb/>
徳熟慮以為長乆之計耶<lb/>
<pb n="KR3a0040_WYG_001-28a"/>
遺囑之文皆賢明之人為身後之慮然亦須公平乃可<lb/>
以保家如刼於悍妻黠妾因於後妻愛子中有偏曲厚<lb/>
薄或妄立嗣或妄逐子不近人情之事不可勝數皆所<lb/>
以興訟破家也<lb/>
父祖有慮子孫爭訟者常欲預為遺囑之文而不知風<lb/>
燭不常因循不决至於疾病危篤雖中心尚了然而口<lb/>
不能言手不能動飲恨而死者多矣况有神識昏亂者<lb/>
乎<lb/>
<pb n="KR3a0040_WYG_001-28b"/>
置義莊以濟貧族族久必衆不惟所得漸㣲不肖子弟<lb/>
得之不以濟飢寒或為一醉之適或為一擲之娱至有<lb/>
以其合得劵契預質於人而所得不及其半者此為何<lb/>
益若其所得之多飽食終日無所用心擾暴鄉曲紊煩<lb/>
官司而已不若以其田置義學能為儒者擇師訓之既<lb/>
為之食且有以周其困乏亦不至生事擾人紊煩官司<lb/>
也<lb/>
</p>
<p>
</p>
  </div>
</body>
</text>
</TEI>
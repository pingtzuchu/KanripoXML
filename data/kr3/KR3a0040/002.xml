<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>袁氏世範卷中</head>
    <p>
<pb n="KR3a0040_WYG_002-1a"/>
欽定四庫全書<lb/>
　袁氏世範卷中　　　　　　宋　袁采　撰<lb/>
　　處己<lb/>
人之智識固有髙下又有髙下殊絶者髙之見下如登<lb/>
髙望逺無不盡見下之視髙如在牆外欲窺牆裏若髙<lb/>
下相去差近猶可與語若相去逺甚不如勿告徒費口<lb/>
煩舌爾譬如奕棋若髙低止較三五着尚可對奕國手<lb/>
與未識籌局之人對奕果如何哉<lb/>
<pb n="KR3a0040_WYG_002-1b"/>
富貴乃命分偶然豈宜以此驕傲郷曲若本自貧窶身<lb/>
致富厚本自寒素身致通顯此雖人之所謂賢亦不可<lb/>
以此取尤於鄉曲若因父祖之遺資而坐享肥濃因父<lb/>
祖之保任而馴致通顯此何以異於常人其間有欲以<lb/>
此驕傲鄉曲不亦羞而可憐哉<lb/>
世有無知之人不能一概禮待鄉曲而因人之富貴貧<lb/>
賤設為髙下等級見有資財有官職者則禮恭而心敬<lb/>
資財愈多官職愈髙則恭敬又加焉至視貧者賤者則<lb/>
<pb n="KR3a0040_WYG_002-2a"/>
禮傲而心慢曽不少顧䘏殊不知彼之富貴非吾之榮<lb/>
彼之貧賤非我之辱何用髙下分别如此長厚有識君<lb/>
子必不然也<lb/>
操履與升沉自是兩塗不可謂操履之正自宜榮貴操<lb/>
履不正自宜困阨若如此則孔顔應為宰輔而古今宰<lb/>
輔逹官不復小人矣蓋操履自是吾人當行之事不可<lb/>
以此責效於外物責效不效則操履必怠而所守或變<lb/>
遂為小人之歸矣今世間多有愚蠢而享富厚智慧而<lb/>
<pb n="KR3a0040_WYG_002-2b"/>
居貧寒者皆有一定之分不可致詰若知此理安而處<lb/>
之豈不省事<lb/>
世事多更變乃天理如此今世人往往見目前稍稍榮<lb/>
盛以為此生無足慮不旋踵而破壞者多矣大抵天序<lb/>
十年一換甲則世事一變今不須廣論久逺只以鄉曲<lb/>
十年前二十年前比論目前其成敗興衰何嘗有定勢<lb/>
世人無逺識凡見他人興進及有如意事則懷妬見他<lb/>
人衰退及有不如意事則譏笑同居及同鄉人最多此<lb/>
<pb n="KR3a0040_WYG_002-3a"/>
患若知事無定勢則自慮之不暇何暇妬人笑人哉<lb/>
膺髙年享富貴之人必須少壯之時嘗盡艱難受盡辛<lb/>
苦不曾有自少壯享富貴安逸至老者早年登科及早<lb/>
年受奏補之人必於中年齟齬不如意却於暮年方得<lb/>
榮逹或仕宧無齟齬必其生事窘薄憂飢寒慮婚嫁若<lb/>
早年宧逹不歴艱難辛苦及承父祖生事之厚更無不<lb/>
如意者多不獲高壽造物乘除之理類多如此其間亦<lb/>
有始終享富貴者乃是有大福之人亦千萬人中間有<lb/>
<pb n="KR3a0040_WYG_002-3b"/>
之非可常也今人往往機心巧謀皆欲不受辛苦即享<lb/>
富貴至終身蓋不知此理而又非理計較欲其子孫自<lb/>
少小安然享大富貴尤其蔽惑也終於人力不能勝天<lb/>
富貴自有定分造物者既設為一定之分又設為不測<lb/>
之機役使天下之人朝夕奔趨老死而不覺不如是則<lb/>
人生天地間全然無事而造化之術窮矣然奔趨而得<lb/>
者不過一二奔趨而不得者蓋千萬人世人終以一二<lb/>
者之故至於勞心費力老死無成者多矣不知他人奔<lb/>
<pb n="KR3a0040_WYG_002-4a"/>
趨而得亦其定分中所有者若定分中所有雖不奔趨<lb/>
遲以歲月亦終必得故世有高見逺識超出造化機闗<lb/>
之外任其自去自來者其胷中平夷無憂喜無怨尤所<lb/>
謂奔趨及相傾之事未嘗萌於意見則亦何爭之有前<lb/>
軰謂死生貧富生來注定君子贏得為君子小人枉了<lb/>
做小人此言甚切人自不知耳<lb/>
人生世間自有知識以來即有憂患不如意事小兒呌<lb/>
號皆其意有不平自㓜至少至壯至老如意之事常少<lb/>
<pb n="KR3a0040_WYG_002-4b"/>
不如意之事常多雖大富貴之人天下之所仰羡以為<lb/>
神仙而其不如意處各自有之與貧賤人無異特所憂<lb/>
慮之事異耳故謂之缺陷世界以人生世間無足心滿<lb/>
意者能達此理而順受之則可少安<lb/>
凡人謀事雖日用至㣲者亦須齟齬而難成或幾成而<lb/>
敗既敗而復成然後其成也永久平寜無復後患若偶<lb/>
然易成後必有不如意者造物㣲機不可測度如此靜<lb/>
思之則見此理可以寛懷<lb/>
<pb n="KR3a0040_WYG_002-5a"/>
人之德性出於天資者各有所偏君子知其有所偏故<lb/>
以其所習為而補之則為全德之人常人不自知其偏<lb/>
以其所偏而直情徑行故多失書言九德所謂寛柔愿<lb/>
亂擾直簡剛强者天資也所謂栗立恭敬毅温亷塞義<lb/>
者習為也此聖賢之所以為聖賢也後世有以性急而<lb/>
佩韋性緩而佩弦者亦近此類雖然己之所謂偏者苦<lb/>
不自覺須詢之他人乃知人之性行雖有所短必有所<lb/>
長與人交游若常見其短而不見其長則時日不可同<lb/>
<pb n="KR3a0040_WYG_002-5b"/>
處若常念其長而不顧其短雖終身與之交游可也<lb/>
處已接物而常懷慢心偽心妬心疑心者皆自取輕辱<lb/>
於人盛德君子所不為也慢心之人自不如人而好輕<lb/>
薄人見敵已以下之人及有求於我者靣前既不加禮<lb/>
背後又竊譏笑若能囘省其身則愧汗浹背矣偽心之<lb/>
人言語委曲若甚相厚而中心乃大不然一時之間人<lb/>
所信慕用之再三則蹤跡露見為人所唾去矣妬心之<lb/>
人常欲我之髙出於人故聞有稱道人之羙者則忿然<lb/>
<pb n="KR3a0040_WYG_002-6a"/>
不平以為不然聞人有不如人者則欣然笑快此何加<lb/>
損於人祗厚怨耳疑心之人人之出言未嘗有心而反<lb/>
復思繹曰此譏我何事此笑我何事則與人締怨常萌<lb/>
于此賢者聞人譏笑若不聞焉此豈不省事<lb/>
言忠信行篤敬乃聖人教人取重於鄉曲之術蓋財物<lb/>
交加不損人而益己患難之際不妨人而利己所謂忠<lb/>
也有所許諾纎毫必償有所期約時刻不易所謂信也<lb/>
處事近厚處心誠實所謂篤也禮貎卑下言辭謙恭所<lb/>
<pb n="KR3a0040_WYG_002-6b"/>
謂敬也若能行此非惟取重於鄉曲則亦無入而不自<lb/>
得然敬之一事於己無損世人頗能行之而矯飾假偽<lb/>
其中心則輕薄是能敬而不能篤者君子指為諛佞鄉<lb/>
人久亦不歸重也<lb/>
忠信篤敬先存其在己者然後望其在人者如在己者<lb/>
未盡而以責人人亦以此責我矣今世之人能自省其<lb/>
忠信篤敬者蓋寡能責人以忠信篤敬者皆然也雖然<lb/>
在我者既盡在人者亦不必深責今有人能盡其在我<lb/>
<pb n="KR3a0040_WYG_002-7a"/>
者固善矣乃欲責人之似已一或不滿我意則疾之已<lb/>
甚亦非有容德者祗益貽怨于人耳<lb/>
今人有為不善之事幸其人之不見不聞安然自肆無<lb/>
所畏忌殊不知人之耳目可掩神之聦明不可掩凡吾<lb/>
之處事心以為可心以為是人雖不知神已知之矣吾<lb/>
之處事心以為不可心以為非人雖不知神已知之矣<lb/>
吾心即神神即禍福心不可欺神亦不可欺詩曰神之<lb/>
格思不可度思矧可射思釋者以謂吾心以為神之至<lb/>
<pb n="KR3a0040_WYG_002-7b"/>
也尚不可得而窺測况不信其神之在左右而以厭射<lb/>
之心處之則亦何所不至哉<lb/>
人為善事而未遂禱之於神求其隂助雖未見效言之<lb/>
亦無愧至於為惡事而未遂亦禱之於神求其隂助豈<lb/>
非欺㒺如謀為盗賊而禱之於神爭訟無理而禱之於<lb/>
神使神果從其言而幸中此乃貽怒于神開其禍端耳<lb/>
凡人行已公平正直可用此以事神而不可恃此以慢<lb/>
神可用此以事人而不可恃此以傲人雖孔子亦以敬<lb/>
<pb n="KR3a0040_WYG_002-8a"/>
鬼神事大夫畏大人為言况下此者哉彼有行已不當<lb/>
理者中有所慊動輙知畏猶能避逺災禍以保其身至<lb/>
於君子而偶罹于災禍者多由自負以召致之耳<lb/>
人之處事能常悔往事之非常悔前言之失常悔往年<lb/>
之未有知識其賢德之進所謂長日加益而人不自知<lb/>
也古人謂行年六十而知五十九之非者可不勉哉<lb/>
凡人為不善事而不成正不須怨天尤人此乃天之所<lb/>
愛終無後患如見他人為不善事常稱意者不須多羡<lb/>
<pb n="KR3a0040_WYG_002-8b"/>
此乃天之所棄待其積惡深厚從而殄滅之不在其身<lb/>
則在其子孫姑少待之當自見也<lb/>
人有所為不善身遭刑戮而其子孫昌盛者人多怪之<lb/>
以為天理有誤殊不知此人之家其積善多積惡少少<lb/>
不勝多故其為惡之人身受其報不妨福祚延及後人<lb/>
若作惡多而享壽富安樂必其前人之遺澤將竭天不<lb/>
愛惜恣其惡深使之大壞也<lb/>
人能忍事易以習熟終至於人以非理相加不可忍者<lb/>
<pb n="KR3a0040_WYG_002-9a"/>
亦處之如常不能忍事亦易以習熟終至於睚眦之怨<lb/>
深不足較者亦至交詈爭訟期以取勝而後已不知其<lb/>
所失甚多人能有定見不為客氣所使則身心豈不大<lb/>
安寜<lb/>
人之平居欲近君子而逺小人者君子之言多長厚端<lb/>
謹此言先入于我心及吾之臨事自然出於長厚端謹<lb/>
矣小人之言多刻薄浮華此言先入于吾心及吾之臨<lb/>
事自然出于刻薄浮華矣且如朝夕聞人尚氣好凌人<lb/>
<pb n="KR3a0040_WYG_002-9b"/>
之言吾亦將尚氣好凌人而不覺矣朝夕聞人游蕩不<lb/>
事繩檢之言吾亦將游蕩不事繩檢而不覺矣如此非<lb/>
一端非大有定力必不免漸染之患也<lb/>
老成之人言有迂闊而更事為多後生雖天資聦明而<lb/>
見識終有不及後生例以老成為迂闊凡其身試見效<lb/>
之言欲以訓後生者後生厭聽而毁詆者多矣及後生<lb/>
年齒漸長歴事漸多方悟老成之言可以佩服然已在<lb/>
險阻艱難備嘗之後矣<lb/>
<pb n="KR3a0040_WYG_002-10a"/>
聖賢猶不能無過况人非聖賢安能每事盡善人有過<lb/>
失非其父兄孰肯誨責非其契愛孰肯諫諭泛然相識<lb/>
不過背後竊譏之耳君子惟恐有過密訪人之有言求<lb/>
謝而思改小人聞人之有言則好為强辨至絶往來或<lb/>
起争訟者有矣<lb/>
言語簡寡在我可以少悔在人可以少怨人之出言舉<lb/>
事能思慮循省而不幸有失則在可諫可議之域至於<lb/>
恣其性情而妄言妄行或明知其非而故為之者是人<lb/>
<pb n="KR3a0040_WYG_002-10b"/>
必挾其兇暴强悍以排人之異己善處鄉曲者如見似<lb/>
此之人非惟不敢諫誨亦不敢寘於言議之間所以逺<lb/>
侮辱也嘗見人不忍平昔所厚之人有失而私納忠言<lb/>
反為人所怒曰我與汝至相厚汝亦謗我耶孟子曰不<lb/>
仁者可與言哉以此不善人雖人所共惡然亦有益于<lb/>
人大抵見不善人則警懼不至自為不善不見不善人<lb/>
則放肆或至自為不善而不覺故家無不善人則孝友<lb/>
之行不彰鄉無不善人則誠厚之跡不著譬如磨石彼<lb/>
<pb n="KR3a0040_WYG_002-11a"/>
自銷損耳刀斧資之以為利老子云不善人乃善人之<lb/>
資謂此爾若見不善人而與之同惡相濟及與之争為<lb/>
長雄則有損而己夫何益<lb/>
鄉曲有不肖子弟耽酒好色博奕游蕩親近小人豢養<lb/>
馳逐輕於破蕩家産至為乞丐竊盗者此其家門厄數<lb/>
如此或其父祖稔惡至此未聞有因諫誨而改者雖其<lb/>
至親亦當處之無可奈何不必譊譊徒厚其怨<lb/>
勉人為善諫人為惡固是羙事先須自省若我之平昔<lb/>
<pb n="KR3a0040_WYG_002-11b"/>
自不能為人豈惟人不見聽亦反為人所薄且如己之<lb/>
立朝可稱乃可誨人以立朝之方己之臨政有效乃可<lb/>
誨人以臨政之術己之才學為人所尊乃可誨人以進<lb/>
修之要己之性行為人所重乃可誨人以操履之詳已<lb/>
能身致富厚乃可誨人以治家之法已能處父母之側<lb/>
而諧和無間乃可誨人以至孝之行苟為不然豈不反<lb/>
為所笑<lb/>
人有出言至善而或有議之者人有舉事至當而或有<lb/>
<pb n="KR3a0040_WYG_002-12a"/>
非之者蓋衆心難一衆口難齊如此君子之出言舉事<lb/>
苟揆之吾心稽之古訓詢之賢者於理無礙則紛紛之<lb/>
言皆不足䘏亦不必辨自古聖賢當代宰輔一時守令<lb/>
皆不能免居鄉曲同為編氓尤其所無畏或輕議己亦<lb/>
何怪焉大抵指是為非必妬忌之人及素有仇怨者此<lb/>
曹何足以定公論正當勿䘏勿辨也人有善誦我之羙<lb/>
使吾喜聞而不覺其諛者小人之最姦黠者也彼其靣<lb/>
諛吾而吾喜及其退與他人語未必不竊笑我為他所<lb/>
<pb n="KR3a0040_WYG_002-12b"/>
愚也人有善揣人意之所向先發其端𨗳而迎之使人<lb/>
喜其言與已暗合者亦小人之最姦黠者也彼其揣我<lb/>
意而果合及其退與他人語又未必不竊笑我為他所<lb/>
料也此雖大賢亦甘受其侮而不悟奈何人有詈人而<lb/>
人不答者人必有所容也不可以為人之畏我而更求<lb/>
以辱之為之不已人或起而我應恐口噤而不能出言<lb/>
矣人有訟人而人不校者人必有所處也不可以為人<lb/>
之畏我而更求以攻之為之不已人或出而我辨恐理<lb/>
<pb n="KR3a0040_WYG_002-13a"/>
虧而不逃罪矣<lb/>
親戚故舊人情厚密之時不可盡以密私之事語之恐<lb/>
一旦失歡則前日所言皆他人所凴以為爭訟之資至<lb/>
有失歡之時不可盡以切實之語加之恐忿氣既平之<lb/>
後或與之通好結親則前言可愧大抵忿怒之際最不<lb/>
可指其隱諱之事而暴其父祖之惡吾之一時怒氣所<lb/>
激必欲指其切實而言之不知彼之怨恨深入骨髓古<lb/>
人謂傷人之言深於矛㦸是也俗亦謂打人莫打膝道<lb/>
<pb n="KR3a0040_WYG_002-13b"/>
人莫道實<lb/>
親戚故舊因言語而失歡者未必其言語之傷人多是<lb/>
顔色辭氣暴厲能激人之怒且如諫人之短語雖切直<lb/>
而能温顔下氣縱不見聽亦未必怒若平常言語無傷<lb/>
人處而詞色俱厲縱不見怒亦須懐疑古人謂怒於室<lb/>
者色於市方其有怒與他人言必不卑遜他人不知所<lb/>
自安得不怪故盛怒之際與人言話尤當自警前軰有<lb/>
言誡酒後語忌食時嗔忍難耐事順自强人常能持此<lb/>
<pb n="KR3a0040_WYG_002-14a"/>
最得便宜<lb/>
高年之人鄉曲所當敬者以其近于親也然鄉曲有年<lb/>
髙而德薄者謂刑罰不加於己輕詈辱人不知愧恥君<lb/>
子所當優容而不較也<lb/>
與人交游無問髙下須常和易不可妄自尊大修飾邊<lb/>
幅若言行崖異則人豈復相近然又不可大䙝狎樽酒<lb/>
㑹聚之際固當歌笑盡歡恐嘲譏中觸人諱忌則忿争<lb/>
興焉行髙人自重不必其貎之髙才髙人自服不必其<lb/>
<pb n="KR3a0040_WYG_002-14b"/>
言之髙<lb/>
居鄉曲間或有貴顯之家以州縣觀望而凌人者又有<lb/>
髙資之家以賄賂公行而凌人者方其得勢之時州縣<lb/>
不能誰何鬼神猶或避之况貧窮之人豈可與之較屋<lb/>
宅墳墓之所隣山林田園之所接必横加殘害使歸於<lb/>
己而後已衣食所資噐用之㣲凡可其意者必奪而有<lb/>
之如此之人惟當遜而避之逮其稔惡之深天誅之加<lb/>
則其家之子孫自能為其父祖破壊以與鄉人復讎也<lb/>
<pb n="KR3a0040_WYG_002-15a"/>
鄉曲更有健訟之人把持短長妄有論訟以致追擾州<lb/>
縣不敢治其罪又有恃其父兄子弟之衆結集兇惡强<lb/>
奪人所有之物不稱意則羣聚毆打又復賄賂州縣多<lb/>
不竟其罪如此之人亦不必求以窮治逮其稔惡之深<lb/>
天誅之加則無故而自罹于憲網有計謀所不及救者<lb/>
大抵作惡而幸免於罪者必於他時無故而受其報所<lb/>
謂天網恢恢疎而不漏也<lb/>
鄉曲士夫有挾術以待人近之不可逺之則難者所謂<lb/>
<pb n="KR3a0040_WYG_002-15b"/>
君子中之小人不可不防慮其信義有失為我之累也<lb/>
農工商賈僕𨽻之流有天資忠厚可任以事可委以財<lb/>
者所謂小人中之君子不可不知宜稍撫之以恩不復<lb/>
慮其詐欺也<lb/>
士大夫居家能思居官之時則不至干請把持而撓時<lb/>
政居官能思居家之時則不至狠愎暴恣而貽人怨不<lb/>
能囘思者皆是也故見任官每每稱寄居官之可惡寄<lb/>
居官亦多談見任官之不韙併與其善者而掩之也<lb/>
<pb n="KR3a0040_WYG_002-16a"/>
忠信二事君子不守者少小人不守者多且如小人以<lb/>
物市於人敝惡之物飾為新竒假偽之物飾為真實如<lb/>
絹帛之用膠糊米麥之増濕潤肉食之灌以水藥材之<lb/>
易以他物巧其言詞止於求售誤人食用有不䘏也其<lb/>
不忠也類如此負人財物久而不償人苟索之期以一<lb/>
月如期索之不售又期以一月如期索之又不售至于<lb/>
十數期而不售如初工匠制噐要其定資責其所制之<lb/>
噐期以一月如期索之不得又期以一月如期索之又<lb/>
<pb n="KR3a0040_WYG_002-16b"/>
不得至于十數期而不得如初其不信也類如此其他<lb/>
不可悉數小人朝夕行之略不知怪為君子者往往忿<lb/>
<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>直欲深治之至于毆打論訟若君子自省其身不為<lb/>
不忠不信之事而憐小人之無知及其間有不得已而<lb/>
為自便之計至于如此可以少置之度外也<lb/>
張安國舎人知撫州日以有賣假藥者出榜戒約曰陶<lb/>
隱居孫真人因本草千金方濟物利生多積隂德名在<lb/>
列仙自此以來行醫貨藥誠心救人獲福報者甚衆不<lb/>
<pb n="KR3a0040_WYG_002-17a"/>
論方册所載只如近時此驗尤多有只賣一真藥便家<lb/>
貲鉅萬或自身安榮享髙壽或子孫及第改換門户如<lb/>
影隨形無所差錯又曽眼見貨賣假藥者其初積得些<lb/>
少家業自謂得計不知冥冥之中自家合得禄料都被<lb/>
减剋或自身多有横禍或子孫非理破蕩致有遭天火<lb/>
被雷震者盖縁買藥之人多是疾病急切將錢告求賣<lb/>
藥之家孝子順孫只望一服見效却被假藥誤賺非惟<lb/>
無益反致損傷尋常誤殺一飛禽走獸猶有因果况萬<lb/>
<pb n="KR3a0040_WYG_002-17b"/>
物之中人命最重無辜被禍其痛何窮詞多更不盡載<lb/>
舎人此言豈止為假藥者言之有識之人自宜觸類<lb/>
市井街巷茶坊酒肆皆小人雜處之地吾輩或有經由<lb/>
須當嚴重其辭貎則逺輕侮之患或有狂醉之人宜即<lb/>
囘避不必與之較可也<lb/>
衣服舉止異衆不可遊於市必為小人所侮居於鄉曲<lb/>
輿馬衣服不可鮮華蓋鄉曲親故居貧者多在我者孑<lb/>
然異衆貧者羞澁必不敢相近我亦何安之有此說不<lb/>
<pb n="KR3a0040_WYG_002-18a"/>
可與口尚乳臭者言<lb/>
婦女衣飾惟務潔静尤不可異衆且如十數人同處而<lb/>
一人之衣飾獨異衆所指目其行坐能自安否<lb/>
飲食人之所欲而不可無也非理求之則為饕為饞男<lb/>
女人之所欲而不可無也非理狎之則為姦為濫財物<lb/>
人之所欲而不可無也非理得之則為盗為贓人惟縱<lb/>
欲則爭端啟而獄訟興聖王慮其如此故制為禮以節<lb/>
人之飲食男女制為義以限人之取與君子於是三者<lb/>
<pb n="KR3a0040_WYG_002-18b"/>
雖知可欲而不敢輕形於言况敢妄萌于心小人反是<lb/>
聖人云不見可欲使心不亂此最省事之要術蓋人見<lb/>
羙食而下嚥見羙色而必凝視見錢財而必起欲得之<lb/>
心苟非有定力者皆不免此惟能杜其端源見之而不<lb/>
顧則無妄想無妄想則無過舉矣<lb/>
子弟有耽于情慾迷而忘返至于破家而不悔者蓋始<lb/>
于試為之由其中無所見不能識破則遂至于不可囘<lb/>
世人有慮子弟血氣未定而酒色博奕之事得以昏亂<lb/>
<pb n="KR3a0040_WYG_002-19a"/>
其心尋至于失身破家則拘之于家嚴其出入絶其交<lb/>
游致其無所聞見朴野蠢鄙不近人情殊不知此非良<lb/>
策禁防一弛情竇頓開如火燎原不可撲滅况居之于<lb/>
家無所用心却密為不肖之事與出外何異不若時其<lb/>
出入謹其交游雖不肖之事習聞既熟自能識破必知<lb/>
愧而不為縱試為之亦不至于朴野蠢鄙全為小人之<lb/>
所揺蕩也<lb/>
起家之人生財富庻乃日夜憂懼慮不免于飢寒破家<lb/>
<pb n="KR3a0040_WYG_002-19b"/>
之子生事日消乃軒昻自恣謂不復可慮所謂吉人㐫<lb/>
其吉凶人吉其凶此其效騐常見於己壯未老己老未<lb/>
死之前識者當自黙喻<lb/>
起家之人見所作事無不如意以為智術巧妙如此不<lb/>
知其命分偶然志氣洋洋貪取圖得又自以為獨能久<lb/>
逺不可破壊豈不為造物者所竊笑蓋其破壊之人或<lb/>
已生於其家曰子曰孫朝夕環立於其側者他日為父<lb/>
祖破壊生事之人恨其父祖目不及見耳前輩有建第<lb/>
<pb n="KR3a0040_WYG_002-20a"/>
宅宴工匠於東廡曰此造宅之人宴子弟於西廡曰此<lb/>
賣宅之人後果如其言近世士大夫有言目所可見者<lb/>
漫爾經營目所不及見者不須置之謀慮此有識君子<lb/>
知非人力所及其胷中寛泰與蔽迷之人如何<lb/>
起家之人易為増進成立者盖服食噐用及吉凶百費<lb/>
規模淺狹尚循其舊故日入之數多於日出此所以常<lb/>
有餘富家之子易於傾覆破蕩者盖服食噐用及吉凶<lb/>
百費規模廣大尚循其舊又分其財産立數門户則費<lb/>
<pb n="KR3a0040_WYG_002-20b"/>
用増倍於前日子弟有能省用速謀損節猶慮不及况<lb/>
有不一悟者何以支吾古人謂由儉入奢易由奢入儉<lb/>
難蓋謂此爾大貴人之家尤難于保成方其致位通顯<lb/>
雖在閑冷其俸給亦厚其餽遺亦多其使令之人滿前<lb/>
皆州郡廪給其服食噐用雖極華侈而其費不出於家<lb/>
財逮其身後無前日之俸給餽遺使令之人其日用百<lb/>
費非出家財不可况又析一家為數家而用度仍舊豈<lb/>
不至於破蕩此亦勢使之然為子弟各宜量節<lb/>
<pb n="KR3a0040_WYG_002-21a"/>
人之居世有不思父祖起家艱難思與之延其祭祀又<lb/>
不思子孫無所慿藉則無以脫於飢寒多生男女視如<lb/>
路人耽於酒色博奕游蕩破壊家産以取一時之快此<lb/>
皆家門不幸如此冒於刑憲彼亦不䘏豈教誨勸諭責<lb/>
罵之所能囘置之無可奈何而已<lb/>
人有財物慮為人所竊則必緘縢扄鐍封識之甚嚴慮<lb/>
費用之無度而致耗散則必算計較量支用之甚節然<lb/>
有甚嚴而有失者蓋百日之嚴無一日之踈則無失百<lb/>
<pb n="KR3a0040_WYG_002-21b"/>
日嚴而一日不嚴則一日之失與百日不嚴同也有甚<lb/>
節而終至於匱乏者蓋百事節而無一事之費則不至<lb/>
於匱乏百事節而一事不節則一事之費與百事不節<lb/>
同也所謂百事者自飲食衣服屋宅園館輿馬僕御噐<lb/>
用玩好蓋非一端豐儉隨其財力則不謂之費不量財<lb/>
力而為之或雖財力可辦而過於侈靡近於不急皆妄<lb/>
費也年少主家事者宜深知之<lb/>
中産之家凡事不可不早慮有男而為營生教之生業<lb/>
<pb n="KR3a0040_WYG_002-22a"/>
皆早慮也至於養女亦當早為儲蓄衣衾粧奩之具及<lb/>
至遣嫁乃不費力若置而不問但稱臨時此有何術不<lb/>
過臨時鬻田廬及不䘏女子之羞見人也至於家有者<lb/>
人而送終之具不為素辦亦稱臨時亦無他術亦是臨<lb/>
時鬻田廬及不䘏後事之不如儀也今人有生一女而<lb/>
種杉萬根者待女長則鬻杉以為嫁資此其女必不至<lb/>
失時也有於少壯之年置壽衣壽噐壽塋者此其人必<lb/>
不至三日五日無衣無棺可歛三年五年無地可葬也<lb/>
<pb n="KR3a0040_WYG_002-22b"/>
居官當如居家必有頼藉居家當如居官必有綱紀士<lb/>
大夫之子弟苟無世禄可守無常産可依而欲為仰事<lb/>
俯育之資莫如為儒其才質之羙能習進士業者上可<lb/>
以取科第致富貴次可以開門教授以受束脩之奉其<lb/>
不能習進士業者上可以事筆札代牋簡之役次可以<lb/>
習㸃讀為童䝉之師如不能為儒則醫卜星相農圃商<lb/>
賈伎術凡可以養生而不至於辱先者皆可為也子弟<lb/>
之流蕩至於為乞丐盗竊此最辱先之甚然世之不能<lb/>
<pb n="KR3a0040_WYG_002-23a"/>
為儒者乃不肯為醫卜星相農圃商賈伎術等事而甘<lb/>
心為乞丐盗竊者深可誅也凡强顔於貴人之前而求<lb/>
其所謂應副折腰於富人之前而託名於假貸遊食於<lb/>
寺觀而人指為穿雲子皆乞丐之流也居官而掩蔽衆<lb/>
目盗財入己居鄉而欺凌愚弱奪其所有私販官中所<lb/>
禁茶鹽酒酤之屬皆竊盗之流也世人有為之而不自<lb/>
愧者何哉<lb/>
凡人生而無業及有業而喜於安逸不肯盡力者家富<lb/>
<pb n="KR3a0040_WYG_002-23b"/>
則習為下流家貧則必為乞丐凡人生而飲酒無算食<lb/>
肉無度好滛濫習博奕者家富則致於破蕩家貧則必<lb/>
為盗竊<lb/>
人有患難不能濟困苦無所訴貧乏不自存而其人朴<lb/>
訥懐媿不能自言於人者吾雖無餘亦當隨力周助此<lb/>
人縱不能報亦必知恩若其人本非窘乏而以作謁為<lb/>
業挾諛佞之術遍謁貴人富人之門過州干州過縣干<lb/>
縣有所得則以為己能無所得則以為怨讎在今日則<lb/>
<pb n="KR3a0040_WYG_002-24a"/>
無感恩之心在他日則無報德之事正可以不䘏不顧<lb/>
待之豈可割吾之不敢用以資他之不當用<lb/>
居鄉及在旅不可輕受人之恩方吾未達之時受人之<lb/>
恩常在吾懐每見其人常懐敬畏而其人亦以有恩在<lb/>
我常有德色及吾榮達之後遍報則有所不及不報則<lb/>
為虧義故雖一飯一縑亦不可輕受前輩見人仕宧而<lb/>
廣求知己戒之曰受恩多則難以立朝宜詳味此<lb/>
今人受人恩惠多不記省而有所惠於人雖㣲物亦歴<lb/>
<pb n="KR3a0040_WYG_002-24b"/>
歴在心古人言施人勿念受施勿忘誠為難事<lb/>
人有居貧困時不為鄉人所顧及其榮達則視鄉人如<lb/>
仇讎殊不知鄉人不厚於我我以為憾我不厚於鄉人<lb/>
鄉人他日亦獨不記耶但於平時薄我者勿與之厚亦<lb/>
不必致怨若其平時不與吾相識苟我可以濟助之者<lb/>
亦不可不為也<lb/>
聖人言以直報怨最是中道可以通行大抵以怨報怨<lb/>
固不足道而士大夫欲邀長厚之名者或因宿讎縱奸<lb/>
<pb n="KR3a0040_WYG_002-25a"/>
邪而不治皆矯飾不近人情聖人之所謂直者其人賢<lb/>
不以讎而廢之其人不肖不以讎而庇之是非去取各<lb/>
當其實以此報怨必不至逓相酬復無已時也<lb/>
居鄉不得已而後與人爭又大不得已而後與人訟彼<lb/>
稍服其不然則已之不必費用財物交結胥吏求以快<lb/>
意窮治其讎至於爭訟財産本無理而强求得理官吏<lb/>
貪繆或可如志寜不有愧于神明讎者不伏更相訴訟<lb/>
所費財物十數倍于其所直况遇賢明有司安得以無<lb/>
<pb n="KR3a0040_WYG_002-25b"/>
理為有理耶大抵人之所訟互有短長各言其長而掩<lb/>
其短有司不明則牽連不决或决而不盡其情胥吏得<lb/>
以受賕而弄法蔽者之所以破家也<lb/>
官有貪暴吏有横刻賢豪之人不忍鄉曲衆被其惡故<lb/>
出力而訟之然貪暴之官必有所恃或以其有親黨在<lb/>
要路或以其為州郡所深喜故常難動揺横刻之吏亦<lb/>
有所恃或以其為見任官之所喜或以其結州曹吏之<lb/>
有素故常無忌憚及至人户有所訴則官求勢要之書<lb/>
<pb n="KR3a0040_WYG_002-26a"/>
以請託吏以官庫之錢而行賂毁去簿書改易案牘人<lb/>
户雖健訟亦未便輕勝兼論訟官吏之人又只欲刼持<lb/>
官府使之獨畏己初無為衆除害之心常見論訴州縣<lb/>
官吏之人恃為官吏所畏拖延稅賦不納人户有折變<lb/>
已獨不受折變人户有科敷己獨不伏科敷睨立庭下<lb/>
抗對長官端坐司房為辱胥軰冐占官産不肯輸租欺<lb/>
凌善弱强欲斷治請託公事必欲以曲為直或與胥吏<lb/>
通同為姦把持官員使之聽其所為以殘害鄉民凡如<lb/>
<pb n="KR3a0040_WYG_002-26b"/>
此之官吏如此之姦民假以歲月縱免人禍必自為天<lb/>
所誅也<lb/>
士大夫相見往徃多言某縣民淳某縣民頑及詢其所<lb/>
以然乃謂見任官贓汚狼籍鄉民吞聲飲氣而不敢言<lb/>
則為淳鄉人列其惡而訴之州郡監司則為頑此其得<lb/>
頑之名豈不枉哉今人多指奉化縣為頑問之奉化人<lb/>
則曰所訟之官皆有入已贓何謂奉化為頑如黄巖等<lb/>
處人言皆然此正聖人所謂斯民也三代之所以直道<lb/>
<pb n="KR3a0040_WYG_002-27a"/>
而行也何頑之有今具其所以為頑之目應納税賦而<lb/>
不納及應供科配而不供則為頑若官中因事廣科從<lb/>
而隱目其民户不肯供納則不為頑官吏斷事出于至<lb/>
公又合法意乃任私忿求以飜異則為頑官吏受財斷<lb/>
直為曲事有寃抑次第陳訴則不為頑官員清正斷事<lb/>
自己豪横之民無所行賂無所措謀則與胥吏表裏撰<lb/>
合言語粧㸃事務妄興論訴則為頑若官員與吏為徒<lb/>
百般詭計掩人耳目受接賄賂偷盗官錢人户有能出<lb/>
<pb n="KR3a0040_WYG_002-27b"/>
力為衆論訴則不為頑<lb/>
縣道有非理横科及預借官物者必相率而次第陳訟<lb/>
蓋兩稅自有常額足以充上供用州縣用役錢亦有常<lb/>
額足以供解發支雇縣官正已以率下則民間無隱負<lb/>
不輸官中無侵盗妄用未敢以為有餘亦何不足之有<lb/>
惟作縣之人不自檢己喫者着者日用者般挈往來送<lb/>
遺結託置造噐用儲蓄囊篋及其他百色之需取給于<lb/>
守分鄉司為守分鄉司者豈有將己財奉縣官不過就<lb/>
<pb n="KR3a0040_WYG_002-28a"/>
簿書之中恣為欺弊或攬人户税物而不納或將到庫<lb/>
之錢而他用或偽作過軍過客口券旁及修葺廨舎而<lb/>
公求支破或陽為解發而中途截撥其弊百端不可悉<lb/>
舉縣官既素受其汚啖往往知而不問况又有懵然不<lb/>
曉財賦之利病及曉之者又與之通同作弊一年之間<lb/>
雖至小邑虧失數千緡殆不覺也於是有横科預借之<lb/>
患及有拖欠州郡之數及將任滿請託闗節以求脫去<lb/>
而州郡遂將積欠勒令後政補償夫前政以一年財賦<lb/>
<pb n="KR3a0040_WYG_002-28b"/>
不足一年支解為後政者豈能以一年財賦補足數年<lb/>
財賦故於前政預借錢物多不認理或别設巧計隂奪<lb/>
民財以求備足舊欠其禍可勝言哉<lb/>
</p>
<p>
</p>
  </div>
</body>
</text>
</TEI>
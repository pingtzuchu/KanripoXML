<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>金樓子卷一</head>
    <p>
<pb n="KR3j0012_WYG_001-1a"/>
欽定四庫全書<lb/>
　金樓子卷一　　　　　梁　孝元皇帝　撰<lb/>
　　興王篇一<lb/>
粤若稽古天皇氏地皇氏人皇氏分有十紀一曰九頭<lb/>
二曰五龍三曰括提<hi>案春秋元命苞作攝提博雅又作挺提</hi>四曰合雒<hi>案博</hi>
<hi>雅作雄</hi>五曰連通六曰序命七曰修飛<hi>案春秋元命苞作循蜚</hi>八曰<lb/>
因穆<hi>案春秋元命苞作提</hi>九曰禪通十曰疏訖<hi>案春秋元命苞作仡</hi>容成氏<lb/>
大庭氏栢皇氏中央氏栗陸氏驪連氏赫蘇氏宗盧氏<lb/>
<pb n="KR3j0012_WYG_001-1b"/>
祝和氏渾沌氏昊英氏有巢氏朱襄氏葛天氏隂康氏<lb/>
無懐氏<lb/>
太昊帝庖犧氏風姓也母曰華胥燧人之世有大跡出<lb/>
靁澤華胥履之生庖犧蛇身人首有聖徳燧人氏沒庖<lb/>
犧氏代之繼天而王首<hi>案首原本作者今依帝王世紀校改</hi>徳扵木為百<lb/>
王之先都陳至扵共工覇而不已<hi>案此下疑有脱文</hi>
炎帝神農氏姜姓也母曰女登為少典妃逰華陽有神<lb/>
龍感女登生炎帝人身牛首有聖徳以火承木都陳遷<lb/>
<pb n="KR3j0012_WYG_001-2a"/>
魯嘉禾生醴泉出在位百二十年<lb/>
黄帝有熊氏號軒轅赤曰帝鴻少典之子姬姓也又姓<lb/>
公孫少典娶有蟜女附寳見大電光繞北斗樞星照郊<lb/>
野附寳孕二十月生黄帝龍顔有聖徳生而神靈弱而<lb/>
能言㓜而循<hi>案史記作徇索隱曰一作濬</hi>齊長而敦敏成而聰明受<lb/>
國扵有熊居軒轅之邱廼與炎帝戰扵阪泉之野三戰<lb/>
然後得行其志屈軼草生庭佞人入則指之又有景星<lb/>
麟鳯之瑞乃以風后配上台天老配中台五聖配下台<lb/>
<pb n="KR3j0012_WYG_001-2b"/>
謂之三公置左右大監以治人得寳鼎興封禪帝座扵<lb/>
元扈之上太一下来<hi>案别卷引此作来下</hi>有大螻如羊帝曰土氣<lb/>
勝故以土徳王在位一百年有四妃生二十五子<lb/>
少昊帝金天氏一號窮桑二曰白帝朱宣帝黄帝之子<lb/>
姬姓母曰女節黄帝時有大星如虹下流華渚意感生<lb/>
少昊扵窮桑是為元囂姓姬氏或云己氏降居江水以<lb/>
登帝位以金承土都曲阜有鳳鳥之瑞以鳥紀官鳳鳥<lb/>
氏為司厯正元鳥氏為司分伯趙氏為司至青鳥氏為<lb/>
<pb n="KR3j0012_WYG_001-3a"/>
司開丹鳥氏為司閉祝鳩氏為司徒睢<hi>案左傳作瞗</hi>鳩氏為<lb/>
司空<hi>案左傳瞗鳩氏司馬也鳲鳩氏司空也此疑冇脱誤</hi>爽鳩氏為司宼鶻鳩氏<lb/>
為司事五雉為五工正九扈為九農正天下大治焉<lb/>
帝顓頊髙陽氏黄帝之孫昌意之子母曰女樞金天氏<lb/>
之末揺光之星貫曰如虹感女樞扵幽房之宫<hi>案别卷作中</hi>
右脅有九色毛生顓頊以水承金始都窮桑徙商邱<lb/>
帝嚳髙辛氏少昊之孫蟜極之子生而神靈自言其名<lb/>
曰<hi>案原本脱曰字今依帝王世紀校補</hi>夋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>齒以木承火都亳在位十年<lb/>
<pb n="KR3j0012_WYG_001-3b"/>
元妃有邰氏女曰姜嫄生后稷次妃有娀氏女曰蕳翟<lb/>
<hi>案世本竹簡狄</hi>生契次陳鄷<hi>案鄷生民詩疏引大戴記作鋒今刻本作隆</hi>氏女曰慶<lb/>
都生堯次陬訾<hi>案大戴禮記陬作娵世本又作訾陬</hi>氏女曰常儀生子摯<lb/>
摯立不善乃立堯<lb/>
帝堯字放勛一名同成育陶唐氏帝嚳之子伊祁姓也<lb/>
母曰慶都為嚳妃出觀河渚遇赤龍而孕寄伊長儒家<lb/>
産甲申嵗而生堯丹陵也堯眉八采日角方目足有元<lb/>
武之字手有三河之文豐下鋭上就之如日望之如雲<lb/>
<pb n="KR3j0012_WYG_001-4a"/>
黄收<hi>案收原本訛作收今依史記校改</hi>純衣彤車白馬冬則鹿裘夏則<lb/>
絺葛采椽不斵土階三等克明俊徳以親九族九族既<lb/>
睦平章百姓百姓昭眀協和萬邦焦僥氏来獻沒羽常<lb/>
年之人得神獸若羊名曰獬豸堯乃緝其皮以為帳分<lb/>
命羲仲和仲日中星鳥以殷仲春日永星火以定仲夏<lb/>
宵中星虛以正仲秋日短星昴以正仲冬時許耳之子<lb/>
名曰由字道開一字仲武仲武黄白色長八尺九寸兄<lb/>
弟七人十九而隱堯欲禪之由乃洗耳是後景星曜扵<lb/>
<pb n="KR3j0012_WYG_001-4b"/>
天甘露降扵地朱草生扵囿鳳凰止扵庭以<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>莆<hi>案説文<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    </hi>
<hi>作萐述異記莆作蒲宋書符瑞志又作箑脯</hi>蓂莢之瑞都扵平陽命羲仲羲<lb/>
叔和仲和叔掌四方在位四十一年洪水滔天懐山襄<lb/>
陵四岳舉鯀治水九年績庸不成五十年乃更咨四岳<lb/>
得舜乃在璿璣玉衡以齊七政類扵上帝禋扵六宗望<lb/>
扵山川辨<hi>案古字辨徧通</hi>扵羣瑞<hi>案舜典作神</hi>堯崩乃𦵏濟隂城廟<lb/>
居齊郡有栢樹死而更生焉舜攝政二十八年堯乃殂<lb/>
三年禮畢舜避丹朱扵河南諸侯朝覲訟獄者不之丹<lb/>
<pb n="KR3j0012_WYG_001-5a"/>
朱而之舜舜曰乃天命也初堯教丹朱棊以文桑為局<lb/>
犀象為子<lb/>
帝舜有虞氏龍顔大口圓天日角出額重鼻足履龜文<lb/>
目重瞳子身長九尺一寸常夢擊天鼓母曰握登早終<lb/>
瞽瞍更娶生象象傲瞽瞍頑後母嚚咸欲殺舜使舜入<lb/>
井舜鑿井旁行二十里以孝聞三十而帝堯問可用者<lb/>
四岳咸舉舜堯扵是降以女娥皇女瑩<hi>案列女傳竹英</hi>配之妻<lb/>
舜以觀其内使九男與處以觀其外二女不敢以貴驕<lb/>
<pb n="KR3j0012_WYG_001-5b"/>
事舜親戚甚有婦道堯九男皆益篤舜耕扵歴山歴山<lb/>
之人皆讓畔耕地得金枝銀節漁扵靁澤上人皆讓居<lb/>
陶扵河濵河濵噐皆不苦窳一年而所居成聚二年成<lb/>
邑三年成都堯乃試舜五典百官皆治布五教扵四方<lb/>
堯乃老使舜攝行天子政廵狩得舉用事卿雲出景星<lb/>
見西王母使使乗白鹿駕羽車建紫旗来獻白環之玦<lb/>
益地之圖乗黄之駟綏耳貫胷之民来獻珠蝦既陟帝<lb/>
位以土承火都平陽命禹為司空棄為后稷契為司徒<lb/>
<pb n="KR3j0012_WYG_001-6a"/>
咎繇為士垂為共工益為朕虞伯夷為秩宗夔為典樂<lb/>
龍為納言庶績咸熈羣瑞畢集簫韶九成鳳凰来儀擊<lb/>
石拊石百獸率舞生子商均不肖舜復禪禹入九疑山<lb/>
置銅劍一枚化為礫今濟南歴城有祠太陽山有虞氏<lb/>
三石闕也禹即位後十五年舜乃殂禹讓商均避之陽<lb/>
城天下不歸商均而之禹初商均一名章鷁<lb/>
帝禹夏后氏名曰文命字髙宻母修己山行見流星貫<lb/>
昴意感又吞神珠薏苡胷坼而生禹扵石坳夜有神光<lb/>
<pb n="KR3j0012_WYG_001-6b"/>
長扵隴西大夏縣龍角珠庭虎鼻大口兩耳參鏤<hi>案淮南子</hi>
<hi>作漏别卷又作僂</hi>首戴鈎鈐<hi>案别卷作鈞鈴</hi>身長九尺九寸胷有黒子<lb/>
如玉斗焉手長至膝脛無毛左手中十七黒子為人敏<lb/>
給克勤其徳不違其言可信聲為律身為度乃遂與益<lb/>
后稷奉帝令諸侯百姓<hi>案史記作奉帝命命諸侯百姓</hi>傷先人父鯀之<lb/>
功不成受誅乃勞身焦思過門不入而洪水平既陟元<lb/>
后以金承土都平陽或營安邑薄衣食而致孝扵鬼神<lb/>
卑宫室而致羙扵黻冕陸行乗車水行乗舟泥行乗橇<lb/>
<pb n="KR3j0012_WYG_001-7a"/>
山行乗檋神鹿出扵河水天錫元圭乾吾國獻裘毛有<lb/>
五采復薦咎繇扵天将以致禪會咎繇終復薦益禹殂<lb/>
𦵏㑹稽廟中有鐡屧鐡莢石船廟裏有塗山神姑之象<lb/>
珠璣為帳寳玉琱華諸廟莫及當中山水之盛良辰吉<lb/>
日羅綺祇服滿橋梁之上皆金翠為飾神又甚靈彼人<lb/>
所敬初禹娶塗山氏之女生啓三年禮畢益避啟人不<lb/>
歸益而歸啟一名建一名余母化而為石啟即位伐有<lb/>
扈氏啟庶兄也夏禹氏絶少康出扵竇之中復禹跡也<lb/>
<pb n="KR3j0012_WYG_001-7b"/>
成湯姓子名履字天乙狼星之精感黒龍而生髙天廣<lb/>
角隆準手有縱理如印綬之文豐下鋭上皙而有鬚長<lb/>
九尺四寸八肘凡有七號一名姓生二云履長三云瘠<lb/>
肚四云天成五云天乙六云地甲七云成湯成湯始居<lb/>
亳從先王居作商誥湯征諸侯葛伯不祀湯始伐之<lb/>
湯曰汝不能敬命子大伐殛之無有攸赦作湯征政由<lb/>
伊尹阿衡阿衡欲干湯而無由乃為有莘氏媵臣負鼎<lb/>
爼以滋味説湯致扵王道湯謂之曰自進非道也乃令<lb/>
<pb n="KR3j0012_WYG_001-8a"/>
還其本居使人聘迎之五反然後從之任以國政白狼<lb/>
銜劍有神人身虎首獻玉鏡白狐九尾諸國貢玉盤入<lb/>
自北門遇女房作女房之歌<hi>案書序作遇女鳩女房</hi>林樹久不花<lb/>
一旦生如鳳翼湯出見野張網四面祝曰自上下四方<lb/>
皆入吾網湯曰噫盡之矣乃去其三靣祝之曰欲左左<lb/>
欲右右不用命乃入吾網諸侯聞之曰湯徳至矣及扵<lb/>
禽獸當是時夏桀為虐政滛荒而諸侯昆吾氏為亂湯<lb/>
乃興師率諸侯伐桀敗扵有娀氏之墟犇扵鳴條之野<lb/>
<pb n="KR3j0012_WYG_001-8b"/>
乃改正朔服色朝諸侯崩𦵏扵濟隂亳縣東北郭去縣<lb/>
三里冡高七尺漢哀帝時遣大司空行湯冡又説曰殷<lb/>
湯無𦵏處此言非焉武丁大戊並賢君也<lb/>
周文王昌狼星之精母曰大任夣長人感已有胎目不<lb/>
視惡色耳不聴滛聲以胎教之溲扵豕牢生文王龍顔<lb/>
虎肩身長十尺胷有四乳即位為西伯有雀生鸇扵殷<lb/>
城隅文王增修政三年四方諸侯皆服崇侯譛之扵紂<lb/>
紂不納費仲又言扵紂欲誅之紂不從九年春三月率<lb/>
<pb n="KR3j0012_WYG_001-9a"/>
六州諸侯朝扵殷崇侯虎又譛之紂怒囚文王扵羑里<lb/>
雖有憂患方修先聖之業廣解六十四卦著其卦詞謂<lb/>
為周易時謂西伯為聖紂疑而未達長子伯邑考質扵<lb/>
殷為紂御紂烹之為羮賜文王以試之實聖當不食子<lb/>
羮文王得而食焉紂笑曰誰謂西伯聖者食其子而尚<lb/>
不知紂謂西伯曰譛汝者長鼻決耳也文王曰此崇侯<lb/>
虎之状紂赦文王四十三年春正月庚子朔文王在酆<lb/>
九州諸侯咸朝五緯聚房心周之分野時有烏衘丹書<lb/>
<pb n="KR3j0012_WYG_001-9b"/>
集扵周社文王乃獻洛西赤壤之國方千里請除炮烙<lb/>
之刑紂許焉賜以弓矢鈇鉞使専征天下大悦有鳳凰<lb/>
銜書而至文王稽首受命是嵗即位化被江漢之域以<lb/>
受命之始年也周武王發望羊高視<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>齒生而有光太<lb/>
公周公作輔武王渡河伐紂中流白魚躍入舟長一尺<lb/>
四寸一説云丹鯉未知孰是武王俯取以祭既渡有火<lb/>
至扵王屋流為烏其色赤其聲魄云是時諸侯不期而<lb/>
㑹盟津者入百諸侯皆曰未可乃還歸居一年聞紂昏<lb/>
<pb n="KR3j0012_WYG_001-10a"/>
亂暴虐滋甚殺王子比干囚箕子太師疵少師强抱其<lb/>
樂器而犇周戊午師渡盟津諸侯咸㑹共<hi>案古文共恭通</hi>行天<lb/>
罰甲子昧爽武王朝至扵商郊牧野乃誓武王左仗黄<lb/>
鉞右秉白旄紂聞武王来亦發兵七十萬人距武王紂<lb/>
師雖衆皆無戰心心欲武王亟入及紂師皆倒兵以戰<lb/>
以開武王武王馳之持太白旗以麾諸侯畢拜武王王<lb/>
乃揖諸侯諸侯畢從武王至商國商百姓待扵郊扵是<lb/>
天錫黄鳥之旗遂入至紂死所武王身射之三發而後<lb/>
<pb n="KR3j0012_WYG_001-10b"/>
下車以輕劍擊之以黄鉞斬紂頭懸之大白之旗肅眘<lb/>
氏獻石砮楛矢苦庭之國獻文犀紫駞命釋百姓之囚<lb/>
表商容之閭命南宫括散鹿臺之財發巨橋之粟以賑<lb/>
貧弱時夷雍之子名伯夷叔齊不食周粟餓扵首陽依<lb/>
麋鹿以為羣叔齊起害鹿鹿死伯夷恚之而死<lb/>
漢高祖名季父名執嘉母曰合始入池中浴見玉鷄銜<lb/>
赤珠名曰玉英吞之有孕昔孔子夢三槐間豐沛邦有<lb/>
赤蛇化為黄玉上有文曰卯金刀字此其瑞矣帝羙髭<lb/>
<pb n="KR3j0012_WYG_001-11a"/>
髯隆準容受直言好謀多欲平秦楚之難撥亂反正雖<lb/>
不修文學而性眀達聰自監門戍卒見之如舊初從民<lb/>
心作三章之約天下既定命蕭何次律令韓信申軍法<lb/>
張蒼定章程叔孫通定禮儀陸賈造新語又與功臣剖<lb/>
符作誓丹書鐡劵金匱石室藏之宗廟雖日不暇給規<lb/>
模宏逺矣<lb/>
漢太宗恒即位宫室苑囿車騎服御無所增益有不便<lb/>
輙弛以利民嘗欲作露臺䑓基已成将構召匠計之直<lb/>
<pb n="KR3j0012_WYG_001-11b"/>
百金乃曰百金中人十家之産也吾奉先帝宫室嘗羞<lb/>
之何以䑓為身衣弋綈所幸慎夫人衣不曳地幃帳無<lb/>
文繡常集上書囊以為殿帷兵器無刄以示敦朴為天<lb/>
下先𦵏覇陵皆瓦屋不以金銀銅鐡為飾因山不起墳<lb/>
南粤尉佗自立為帝召佗兄弟以徳懐之佗遂稱臣與<lb/>
匃奴和親而背約入盜令邉備守不發兵深入恐煩百<lb/>
姓吳王濞詐病不朝錫以几杖羣臣袁盎等諌雖切常<lb/>
假借納用焉張武等受賂金錢覺更加賞賜以愧其心<lb/>
<pb n="KR3j0012_WYG_001-12a"/>
専務以徳化民是以海内殷富興扵禮儀斷獄數百㡬<lb/>
致刑措至扵中宗憲帝樞機周宻品式備具工巧器械<lb/>
先代莫及民畏其灋吏奉其職矣<lb/>
世祖文叔建平元年十二月甲子夜生扵武帝故宫有<lb/>
赤光照室影如五麟七鳳後望氣蘇伯阿為王莽使至<lb/>
南陽遥見舂陵城郭曰佳哉羙氣鬰鬰葱葱帝羙鬚眉<lb/>
身長八尺七寸脚下有文色如銀印厚一分更始起兵<lb/>
還舂陵逺望舍内火光赫然屬天夢乗龍登天上珠階<lb/>
<pb n="KR3j0012_WYG_001-12b"/>
玉闥乃以三千人破王莽百萬衆及即位故能平隗囂<lb/>
公孫述等在兵既久厭武事常思息肩皇太子嘗問攻<lb/>
戰之事帝對曰衛靈公問陳扵孔子孔子不對非爾所<lb/>
及也每旦視事日昃乃罷斷逺方餉異味竒珍功臣髙<lb/>
枕無所誅殺引公卿講經論夜分乃寐太子諌曰陛下<lb/>
有禹湯之明失彭聃之福願怡愛精神帝曰我自樂之<lb/>
不為疲也雖身濟大業兢兢如不及故能明慎政體總<lb/>
覽權綱嘗有獻千里馬者帝曰鸞旗在前屬車在後朕<lb/>
<pb n="KR3j0012_WYG_001-13a"/>
乗此安之乃以駕鼓車初廵狩舂陵父老曰乞蠲十年<lb/>
帝曰天下艱難三年已外豈能自保乃蠲三年退勲臣<lb/>
進文吏身衣大絹色無重采耳不聴鄭衛之音手不持<lb/>
珠玉之扇無私愛左右無偏㤙損池籞廢弋獵賜州國<lb/>
並皆一札十行成文細書勤約之嘗著瑞火籠賦内外<lb/>
匪懈百姓寛息戢弓矢散馬牛上<hi>案别卷引此無上字</hi>信止戈為<lb/>
武也<lb/>
魏武帝曹操用師大較依孫吳之法而因事設竒量敵<lb/>
<pb n="KR3j0012_WYG_001-13b"/>
制勝變化如神自作兵書十餘萬言諸将征伐皆以新<lb/>
書從事臨時义手為節度從令者克㨗違教者負敗與<lb/>
虜對陣意思安閒如不欲戰然及至决機乗利氣勢盈<lb/>
溢故每戰必克取張遼徐晃扵亡虜之中皆佐命立功<lb/>
列為名将其餘㧞出細㣲登為牧守者不可勝數是以<lb/>
創造大業文武並施御事三十餘年手不捨書晝則講<lb/>
軍䇿夜則思經傳登髙必賦被之管絃皆成樂章才力<lb/>
絶人手射飛鳥躬擒猛獸嘗扵南皮一日射雉六十三<lb/>
<pb n="KR3j0012_WYG_001-14a"/>
頭及造宫室繕治器械無不為之法則皆盡其意雅性<lb/>
節儉不好華麗攻城㧞邑得靡麗之物則悉以賜有功<lb/>
勛勞宜賞不吝千金無功望施分毫不與四方所獻與<lb/>
羣下共之豫自制送終衣服四篋而已<lb/>
晉世祖安世少厲髙行造次必扵忠恕未曾有過言失<lb/>
色扵人然而明逹善謀能斷大事暨登大阼之日制强<lb/>
國御下有禮所以鎮壓内外緝靜四方威惠參洽文武<lb/>
必舉故天下服焉承魏氏奢侈尅弊之後百姓思古之<lb/>
<pb n="KR3j0012_WYG_001-14b"/>
遺風帝既謙儉寡慾亦雅識時變臨朝愷悌務崇簡泰<lb/>
有人餉雉頭裘者即令燒之朝庭輯睦興居可觀故威<lb/>
服强吳規模宏逺雖饗國未久徳洽扵民矣其後惠懐<lb/>
䘮亂中宗東渡所謂五馬俱渡江一馬化為龍者也<lb/>
宋髙祖徳輿清簡寡慾嚴整有度未嘗視珠玉輿馬之<lb/>
飾後庭無紈綺絲竹之音寜州嘗獻琥珀枕光色甚麗<lb/>
時諸將北征以琥珀治金瘡帝大悦命搗分付諸将平<lb/>
闗中得姚興從女有盛寵以廢事謝晦諌即時遣出財<lb/>
<pb n="KR3j0012_WYG_001-15a"/>
帛皆在外府内無私藏宋䑓建有司奏東西堂施局脚<lb/>
床銀埿釘帝不許使用直脚床釘用鐡諸主出適遣送<lb/>
不過二十萬無錦繡金玉内外奉禁莫不節儉後孝武<lb/>
帝大明中壊帝所居隂室扵其處起玉燭殿與群臣觀<lb/>
之床頭有土鄣壁上掛葛燈籠廣州所部二千石有獻<lb/>
入筒細布一端八丈帝既見惡其精麗勞民力即付所<lb/>
司彈牧守以布還之并制嶺南勿作此布帝素有熱疾<lb/>
并患金瘡末年尤劇坐卧常須冷物而未能得後人獻<lb/>
<pb n="KR3j0012_WYG_001-15b"/>
石床帝見喜之寝其上即覺極以為佳乃嘆曰木床猶<lb/>
用功不少况乃鐫石即還其人亦令毁之帝始逰軍彭<lb/>
城置酒命紙筆賦詩曰先蕩臨淄冦却清河洛塵華陽<lb/>
有逸驥桃林無伏輪扵是羣才並作也<lb/>
宋太祖義隆年十四身長七尺三寸好讀史書善楷𨽻<lb/>
能文章温和有人君之徳及南面負扆深以子民為先<lb/>
䑓殿堂宇無所改易為吏長子孫居官成姓號明法令<lb/>
時人謂有建安永平之風每至諸侯王宴集必先論國<lb/>
<pb n="KR3j0012_WYG_001-16a"/>
家政務自朝訖晡廼設食令此輩稍知饑寒也經廵歴<lb/>
至上庫謂左右曰此庫内大有錢殊可羨願左右曰此<lb/>
縣官之物耳何羨願邪帝曰此皆國家之物吾奉先帝<lb/>
之祀常懼羞之四方豐稔倉粟皆紅省租賦米五錢也<lb/>
梁髙祖武皇帝生而靈異有聖徳頸光龍液舌文八字<lb/>
頂垂帯重邱額照日象有文在手曰武帝并上諱三字<lb/>
始在髫髮便愛琴書容止進退自然合禮常與兒童鬬<lb/>
技手無所持躡空而立觀者擊節咸共稱神及遭獻太<lb/>
<pb n="KR3j0012_WYG_001-16b"/>
后憂哭踊大至居䘮之哀髙柴不能過也每讀孝子傳<lb/>
未曾終軸輙輟書悲慟由是家門愛重不使垂堂登扵<lb/>
晩年探賾索隱窮理盡性究覽墳籍神悟知機讀書不<lb/>
待温故一閲皆能誦憶所以馳騁古今備該内外辨解<lb/>
聮環論精堅白沛國劉瓛當時馬鄭上每析疑義雅相<lb/>
推揖深沉靜黙不雜交逰所與往来一時才雋至扵得<lb/>
人門稱多士居宇精肅常有煙霧垂簾拱帳望者竦然<lb/>
六義四始尤解禮體登髙必賦莫非警䇿弱冠升朝令<lb/>
<pb n="KR3j0012_WYG_001-17a"/>
聞籍甚太尉王儉齊國阿衡欽上風雅請為户曹屬司<lb/>
徒竟陵王齊室驃騎招納士林待上賔友之禮范雲時<lb/>
為司徒記室深慕上徳自結神逰驅車到門頃日驟至<lb/>
上嘗旦往報雲雲聞街衢洒掃喚呼清道俄聞笳皷之<lb/>
聲雲意天子出幸南苑尋乃上遣通焉心獨怪之未敢<lb/>
言也上哲扵知人慮無遺事歴司徒法曹祭酒掾㑹輔<lb/>
友仁之賦永明九年出為鎮西諷議西上述職行過牛<lb/>
渚直暴風卒起入泊龍瀆既波浪不可靜登岸逍遥四<lb/>
<pb n="KR3j0012_WYG_001-17b"/>
望梁山瞻眺墟落見一長老披儒服至揖上曰君龍顔<lb/>
虎歩相不可言天下方亂四海未一安蒼生者其在君<lb/>
乎上笑之曰觀公長者不容見戱俄而風靜此夕竟届<lb/>
姑熟永明十年太祖登遐上始承不豫便即言歸輕舟<lb/>
仍發州府贈遺一無所受齊隋郡王苦留一宿不許得<lb/>
單艇望星上路犯風冐浪兼行不息雖狂飈地發髙浪<lb/>
天湧船行平正常若安流舟中之人皆稱神異及舟漏<lb/>
臨沒呌不輟聲鵲頭戍主周達奉上一船犇波就路至<lb/>
<pb n="KR3j0012_WYG_001-18a"/>
亰不踰二旬自在途便不盥櫛寢食俱廢憔憂易形視<lb/>
人不識望宅奉諱氣絶良久既葬嘔血數升水漿不入<lb/>
口者四日憂服之内不服嘗米所資麄麥日中二溢再<lb/>
拜山陵杖而後起涕淚所灑松為變色及號思廬室未<lb/>
嘗見齒仍留山陵因欲隱遁太傅宣武王苦諫乃止有<lb/>
桑門釋僧輝不知從何来也自云有許負之法通名詣<lb/>
上見而驚曰檀越項有伏龍此非人臣之相貧道所未<lb/>
見也若封泰山願能見覔上笑而不答此後莫知所之<lb/>
<pb n="KR3j0012_WYG_001-18b"/>
齊明宻敕上為雍州領兵往救新野仍即發引振旅長<lb/>
途號令清嚴所過秋毫不犯信賞分明士卒咸思盡命<lb/>
凡公私行旅多停大雷輙逾信次不肯時發上軍浦口<lb/>
值風起浪生㳂流泝波無敢行者軍直兵啟風浪大不<lb/>
可冐宜入浦待靜兼應解周何郎神上曰周公瑾何無<lb/>
忌在昔勤王如我今日亦復何異爾若有靈當令風靜<lb/>
因打上皷催進行途未遠便波恬風息扵是利渉常乗<lb/>
便風漢沔榖貴百姓多饑上賑救乏絶闔境不匱九月<lb/>
<pb n="KR3j0012_WYG_001-19a"/>
九日上出講武時士女觀者逺近畢至中間忽暴風起<lb/>
煙塵四合當上所居獨白日清照有紫雲特起始齊髙<lb/>
在府夢著屐<hi>案别卷引此作履</hi>上太極殿三人從一人齊武一<lb/>
人齊明一人張天地圖而不識意言是太祖子弟及踐<lb/>
阼嘗與太祖宻謀<hi>案别卷引此作燕</hi>謂太祖曰我辛苦得天下<lb/>
而祚不傳孫我死龍子當得<hi>龍子齊武小名</hi>龍子死當屬阿度<lb/>
<hi>阿度齊明小名</hi>此後當還卿子孫遂至大覇及太傅援亰邑夜在<lb/>
越城假寐忽夢見一大人著朱衣牽三匹馬来太傅因<lb/>
<pb n="KR3j0012_WYG_001-19b"/>
騎一匹騰空半天而墜次衡陽王一馬踴過屋而落後<lb/>
上騎一匹因化成龍遂飛上天此幽讃神明吉之先見<lb/>
及受終太祖允恭寳厯臺城内起至敬殿庶羞百品若<lb/>
殷薦焉其中隋珠和璧圓淵方井侔於宗廟晦朔恒號<lb/>
慟哽絶躬至寢門若文王之為世子又為奉太祖於鍾<lb/>
山起大愛敬寺又為奉獻后起大智慶寺即位五十年<lb/>
至扵安上治民移風易俗度越終古無得而稱焉又作<lb/>
聮珠五十首以明孝道云伏尋我皇之為孝也四運推<lb/>
<pb n="KR3j0012_WYG_001-20a"/>
移不以榮落遷貿五徳更用不以貴賤革心臨朝端黙<lb/>
過隙之思彌慙垂拱岩廊風樹之悲踰切齊潔宗廟䖍<lb/>
事郊禋言未發而涕零容弗改而傷慟所謂終身之憂<lb/>
者是之謂也盖虞舜夏禹周文梁帝萬載之中四人而<lb/>
已<lb/>
　　箴戒篇二<lb/>
末喜桀之妃羙扵色薄扵徳亂孽無道女子行丈夫志<lb/>
身常帯劍桀嘗置末喜扵膝上喜謂桀曰羣臣盡憎妾<lb/>
<pb n="KR3j0012_WYG_001-20b"/>
之貴乃以益慢扵君君威衰令多不從皆以妾為亂君<lb/>
願賜死桀扵是大怒行苛法賜與嬖妾侈益無度府藏<lb/>
空虛譽者昌諌者亡羣下杜口莫敢正言造酒池可以<lb/>
運舟一鼔而牛飲者三千人扵酒池醉而溺死者無數<lb/>
扵是末喜笑之以為樂<lb/>
夏桀作為璿䑓瑶室象牙之席白玉之床以處之<lb/>
夏桀滛扵婦人求四方羙女積之後宫俳優侏儒狎徒<lb/>
能為竒瑋戯者聚之扵傍造爛熳之樂<lb/>
<pb n="KR3j0012_WYG_001-21a"/>
夏桀嘗鑿霍山通扵淵闗<lb/>
夏桀時兩日並出黒光遍天攝提星失其常所伊洛水<lb/>
竭天雨血月流精火神囬禄見扵黔隧<lb/>
昔夏后既衰妖精竝見蜚虹滿野夷羊在牧<lb/>
殷帝乙無道為偶人謂之天神與之博令人為行天神<lb/>
不勝乃戮辱之<lb/>
殷武乙無道嘗為革嚢盛血仰而射之命曰射天獵扵<lb/>
河渭之間暴震而死<lb/>
<pb n="KR3j0012_WYG_001-21b"/>
殷帝紂囚西伯羙里西伯乃獻獸黄金目毛如織錦玉<lb/>
女駭雞犀九江大貝青狐𤣥豹黄熊白虎因費仲獻紂<lb/>
紂喜之<lb/>
殷帝紂滛虐王子比干諫弗聽剖其心十二宂破而觀<lb/>
之<lb/>
帝紂垂胡長尺四寸手格猛獸愛妲己色重師涓聲狗<lb/>
馬竒物充牣後庭使男女躶形相随為長夜之飲時人<lb/>
為之語曰車行酒騎行炙百二十日為一夜<lb/>
<pb n="KR3j0012_WYG_001-22a"/>
帝紂時木林之地宵䧟為池池生滛魚取而食之池一<lb/>
夜而竭得滛魚數百大悦之錫之宫人宫人悉滛亂<lb/>
帝紂時天雨丹血布及石大者如瓮小者如箕<lb/>
周厲王好利近榮公大夫芮良夫諫之王怒問衛巫使<lb/>
監謗者以吿則殺之喜曰能弭謗矣召公曰防人之口<lb/>
甚扵防川川潰傷人人亦如之故近臣盡規親戚補察<lb/>
瞽瞍教誨耆艾修之王不聽扵是莫敢出言<lb/>
其先夏后氏衰有二龍止扵夏庭曰余褒之二君也帝<lb/>
<pb n="KR3j0012_WYG_001-22b"/>
殺而埋其漦三代莫敢視厲王發而觀之使婦人躶而<lb/>
譟之漦化為元黿後宫未齓者遭之既笄而孕褒姒矣<lb/>
周幽王嬖愛褒姒褒姒生子伯服廢太子而立之用褒<lb/>
姒為后褒姒者宣王時歌云皦皦伯服實亡周國宣王<lb/>
下國内有白服者殺之時褒姒初生父母不養而棄白<lb/>
服者聞嬰兒啼因取以犇褒後人以姒贖罪因名褒姒<lb/>
焉<lb/>
西周君奔秦蹶角受罪遣獻其邑秦受其獻歸其君扵<lb/>
<pb n="KR3j0012_WYG_001-23a"/>
周周赧王卒降為西武公<lb/>
秦始皇聞鬼谷先生言因遣徐福入海求玉蔬金菜并<lb/>
一寸葚<lb/>
秦二世即位自幽深宫以鹿為馬以蒲為脯<lb/>
漢昌邑王賀初昭帝崩無嗣霍光徴賀典䘮到濟陽求<lb/>
長鳴雞卵五百枚道買積竹杖過宏農使大奴宋善以<lb/>
衣車載女子行居道上不素食常私買雞豚漢有三壐<lb/>
賀受之上前就次不拜初至國都不哭言嗌痛不能哭<lb/>
<pb n="KR3j0012_WYG_001-23b"/>
後即位二十七日見廢<lb/>
漢昌邑王賀嘗召皇太后御果下馬使官奴服之<lb/>
漢昌邑王賀嘗封奴二百餘人常與居禁闥使中府令<lb/>
髙昌奉黄金千斤賜侍中君卿取十妻<lb/>
漢昌邑王嘗夢青蠅之矢積西階東可五六石以屋板<lb/>
瓦覆發視之青蠅之矢也以問龔遂遂曰皆宜進先帝<lb/>
大臣子孫親近以為左右如不忍昌邑故人信用讒諛<lb/>
必有㓙咎願詭禍為福皆放逐之臣當先逐矣<lb/>
<pb n="KR3j0012_WYG_001-24a"/>
漢昌邑王在藩時有大鳥集扵宫中血汙王坐席其恠<lb/>
如此<lb/>
漢昌邑王賀在藩見大白狗戴法冠問左右左右皆曰<lb/>
不見後即位二十七日見廢<lb/>
漢哀帝即位寵任董賢均田之制從此墮壊百姓訛言<lb/>
持籌相驚被髮徒跣而走漢氏衰矣<lb/>
漢哀帝時董賢母病長安厨給祠具道中過者皆飲酒<lb/>
為賢治器成奉御乃行賜及蒼頭奴婢人十萬錢<lb/>
<pb n="KR3j0012_WYG_001-24b"/>
漢桓帝常在南宫長秋和曜殿上作樂<lb/>
漢桓帝時黄龍千秋萬嵗殿皆被災<lb/>
漢靈帝本侯家宿貧即位常歎曰桓帝不能作家居都<lb/>
無私錢乃賣官自關内侯虎賁羽林各有差私令左右<lb/>
賣公卿錢公錢千萬卿錢五百萬<lb/>
漢靈帝嘗藏寄小黄門常侍錢累數千萬<lb/>
漢靈帝嘗鑄銅人四列扵蒼龍元武闕外<lb/>
漢靈帝時鑄四鐘皆受二千斛懸扵玉堂及雲䑓殿前<lb/>
<pb n="KR3j0012_WYG_001-25a"/>
漢靈帝起篳圭靈琨苑以珉玉為壁<hi>案後漢書篳作單琨作昆</hi>
漢靈帝嘗扵西園弄狗著進賢冠帯綬<lb/>
漢靈帝時作列肆扵後宫使采女販賣更相盜竊鬬爭<lb/>
之聲聞扵人間帝著商賈服飲宴扵其間<lb/>
漢靈帝時飬驢數百帝自騎之驅馳遍亰師有時駕四<lb/>
驢入市裏<lb/>
漢靈帝時黄巾賊起帝自稱無上將軍耀兵平樂觀上<lb/>
設九葉蓋蓋皆安九子真金鈴銀珠玉之飾稱是也<lb/>
<pb n="KR3j0012_WYG_001-25b"/>
漢靈帝時樂城門灾延及北闕度道燒嘉徳和曜殿廣<lb/>
陽門外上屋自壊收天下田畆十錢以治室<lb/>
魏明帝扵列殿北立八坊諸才人以次第處其中貴人<lb/>
夫人以上轉南附焉其名擬百官之數帝嘗逰宴在内<lb/>
魏明帝時徙長安鍾簴駱駝銅人承露鎜<hi>案三國志注作盤下同</hi>
鎜折銅人重不可致留扵覇城大發銅鑄人二號曰翁<lb/>
仲列坐司馬門外<lb/>
魏明帝時鑄黄龍鳳凰各一龍髙四丈鳯髙三丈餘置<lb/>
<pb n="KR3j0012_WYG_001-26a"/>
内殿前<lb/>
魏明帝時引榖水過九龍前為玉井綺闌蟾蜍含受神<lb/>
龍吐流嵗首建巨獸魚龍曼延弄馬倒騎如漢西亰之<lb/>
制<lb/>
魏明帝起土山扵芳林西北陬使公卿皆負土捕禽獸<lb/>
置其中羣臣穿方舉土面目垢黒沾體塗足衣冠了烏<lb/>
以崇旡益其所以不能興國也<lb/>
魏明帝作延休殿永寜殿昌宴殿<lb/>
<pb n="KR3j0012_WYG_001-26b"/>
魏齊王芳不親萬機眈滛内寵日延倡優迎六宫家人<lb/>
留止内房嘗扵芙蓉殿前裸袒相逐又扵凌雲䑓曲施<lb/>
帷見九親婦女芳臨宣曲觀呼小優郭懷袁信使入帷<lb/>
共飲酒清商令令狐景曰先帝持門户急今陛下日将<lb/>
后妃㳺戱無度乃至共觀為陛下計耳倡優裸袒為亂<lb/>
恐不可令皇太后聞臣不愛死芳曰我作天子不得自<lb/>
在耶向使先帝使外人滛内侍子孫豈不衆多太后何<lb/>
與我事使人縳景燒鐡灼之舉體皆爛<lb/>
<pb n="KR3j0012_WYG_001-27a"/>
魏齊王芳日延倡優及司馬昭初入朝司馬師将有問<lb/>
鼎之志芳與左右小臣謀因昭辭殺之勒其衆以退師<lb/>
昭入芳方食栗優人唱曰青頭雞青頭雞者鴨也芳懼<lb/>
不敢發<lb/>
晉惠帝衷為太子時武帝宴羣臣扵式乾殿歡甚衛瓘<lb/>
被酒拊帝座云此座可惜帝猶不悟乃佯言曰公醉耶<lb/>
後朝臣多言衷不可立及即位後為趙王倫所簒<lb/>
晉惠帝昬酒過常每見大官上食有蚶帝慘然作色曰<lb/>
<pb n="KR3j0012_WYG_001-27b"/>
自今勿復制此糜費人力<lb/>
宋景和子業孝建之太子也即皇帝位興改制度或取<lb/>
之前史謝荘為誄宣貴妃文曰賛軌堯門方之漢鉤弋<lb/>
也帝下荘扵獄乃發貴妃墓縱糞扵孝建冡曰查奴何<lb/>
意生我孝建多昏縱故查奴之目太后臨卒遣人召帝<lb/>
帝曰病人間多鬼不可往太后怒曰引刀破我腹那得<lb/>
生如此兒其不孝皆此類也<lb/>
宋蒼梧王昱嘗置射雉場二百處翳中帷帳皆緑紅錦<lb/>
<pb n="KR3j0012_WYG_001-28a"/>
為之金銀鏤弩牙瑇瑁帖箭<lb/>
宋蒼梧王鈐鑿錐鋸之徒不離左右嘗以槌搥人隂破<lb/>
左右見之有歛眉者大怒令此人袒膞正立以矛㓨膊<lb/>
洞過<lb/>
宋蒼梧王昱嘗扵七月七日乗靈車往新安寺從曇慶<lb/>
道人飲酒<lb/>
宋蒼梧王昱嘗飲酒醉扵仁夀殿東阿氊幄中卧時楊<lb/>
玉夫見昱醉無所知乃與楊萬年同入氊幄中以千牛<lb/>
<pb n="KR3j0012_WYG_001-28b"/>
刀斬之<lb/>
齊武帝嘗與王公大臣共集石頭𤇺火樓令長沙王晃<lb/>
歌子夜之曲曲終輙以犀如意打牀折為數段爾日遂<lb/>
碎如意數枚<lb/>
齊武帝内殿則張帷雜色錦複帳帳之四角為金鳯凰<lb/>
銜九子鈴形如二三石瓮垂流蘇珥羽其長拂地施畫<lb/>
屏風白紫貂皮褥雜寳枕金衣机名香之氣充滿其中<lb/>
外讌既畢則環而臥<lb/>
<pb n="KR3j0012_WYG_001-29a"/>
齊武帝時宫内深宻不聞端門鼓漏聲乃置鐘扵景陽<lb/>
樓上宫人聞鐘則起装餙也<lb/>
齊武帝有寵姬何羙人死帝深悽愴後因射雉登巖石<lb/>
望其墳乃命布席奏伎呼工歌陳尚歌之為吳聲鄙曲<lb/>
帝掩嘆久之賜錢三萬絹二十匹<lb/>
齊武帝數幸琅琊城宫人常從之早發至湖北埭雞始<lb/>
鳴<lb/>
齊武帝嘗扵内殿環臥合歌姬舞女奏樂扵帷幔之前<lb/>
<pb n="KR3j0012_WYG_001-29b"/>
為歡曲則拊几稱佳起哀聲則引巾拭淚<lb/>
齊武帝時隱靈寺雕飾炫麗四月八日皆往往以宦閽<lb/>
防門有禮拜者男女不得同日至也僧尼並皆妍少俗<lb/>
心不盡或以箱簏貯姦人而進之後為覘伺所得並皆<lb/>
誅死<lb/>
齊武帝時内人出家為異衣住禪靈寺者猶愛帯之如<lb/>
初<lb/>
齊欝林王初欲廢明帝其文則内博士韓蘭英所作蘭<lb/>
<pb n="KR3j0012_WYG_001-30a"/>
英號韓公總知内事善扵文章始入為後宫司儀<lb/>
齊欝林王武帝嫡孫嗣位之日與妃何氏書題作一喜<lb/>
字又作三十許細喜字繞四邉<lb/>
齊欝林王昭業既嗣位武帝有甘草杖宫人寸斷用之<lb/>
齊欝林王嘗取武帝衣箱開之有金射雉玻瓈貫納等<lb/>
悉賜左右<lb/>
齊欝林王既嗣位嘗夜中與宦者共刺䑕立至曉皆用<lb/>
金銀釵以金花獸紅綸為𥜗<lb/>
<pb n="KR3j0012_WYG_001-30b"/>
齊欝林王既嗣位常列胡伎二部夾閣迎奏随意賞賜<lb/>
動百數十萬<lb/>
齊欝林王既嗣位賞賜無度武帝庫儲垂盡嘗開生衣<lb/>
庫與皇后寵姬觀之又給閹人豎子各十數人随其所<lb/>
欲恣意輦取諸寳器以相剖擊破碎之以為笑樂<lb/>
齊欝林王時有顔氏女夫嗜酒父母奪之不出入宫為<lb/>
列職帝以春夜命後宫司儀蘭英為顔氏賦詩曰絲竹<lb/>
獨在御愁人獨向隅棄置將已矣誰憐㣲薄軀帝乃還<lb/>
<pb n="KR3j0012_WYG_001-31a"/>
之<lb/>
東昏侯寳卷黒色身纔長五尺猛眉出口<lb/>
齊東昏侯時後宫遭火之後更起仙華神仙玉夀殿刻<lb/>
畫雕彩青金鉛帯錦幔珠簾窮極巧麗<lb/>
齊東昏侯以青油為堂名琉璃殿穿針樓在其南最可<lb/>
觀望上施織成帳懸千條玉佩聲晝夜不絶地以錦石<lb/>
為之殿北開千門萬户又有千和香香氣紛馥聞之使<lb/>
人動諸邪態兼令人睡眠<lb/>
<pb n="KR3j0012_WYG_001-31b"/>
齊東昏侯初扵宫中取空輦行之繞䑓如天子儀服自<lb/>
捉玉手板金梁路帯<lb/>
齊東昏侯扵芳樂苑諸樓觀壁上畫男女滛䙝之状又<lb/>
扵苑中立市大官則每旦進酒肉雜使宫人屠沽<lb/>
齊東昏侯妃潘氏服御極選珍寳琥珀釧一隻直七千<lb/>
萬<hi>案南齊書作百七十萬</hi>
齊東昏侯嘗為潘妃御車製襍色錦伎衣綴以金花玉<lb/>
鏡<lb/>
<pb n="KR3j0012_WYG_001-32a"/>
齊東昏侯潘妃嘗着裲襠袴<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0012_WYG_001-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金樓子卷一<lb/>
<pb n="KR3j0012_WYG_001-33a"/>
　　金樓子卷一考證<lb/>
　　十八頁前四行　號思廬室查號恩二字不可解恩字<lb/>
　　　自屬思字之訛今遵<lb/>
㫖改正<lb/>
　　十八頁後五行　案樂府有聖郎曲白石郎曲太平廣<lb/>
　　　記有郎子神諸稱似六朝時亦有以郎名神者然此<lb/>
　　　字於周瑜為宜于何無忌不甚相合其解字雖有<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>
　　　解一義亦未明晰查南史王僧辨傳有僧辨進師尋<lb/>
<pb n="KR3j0012_WYG_001-33b"/>
　　　陽夢周何二廟神助天子討賊之語正與此所稱相<lb/>
　　　合以史文相證郎神或當作二神謹遵<lb/>
㫖攷正加案聲明<lb/>
</p>
<p>
</p>
  </div>
<div>
                <head>金樓子卷二</head>
    <p>
<pb n="KR3j0012_WYG_002-1a"/>
欽定四庫全書<lb/>
　金樓子卷二　　　　　梁　孝元皇帝　撰<lb/>
　　后妃篇三<lb/>
夫以坤維厚載實配乾道月以陰精用扶陽德故能輔<lb/>
佐天子求賢審臣二妃擅於虞朝十亂興乎周室其所<lb/>
以卜世隆長誠有以矣<lb/>
有虞二妃者帝堯之二女也長曰娥皇次曰女英四岳<lb/>
薦舜于堯堯乃妻以二女以觀厥内事舜于畎畆之中<lb/>
<pb n="KR3j0012_WYG_002-1b"/>
事瞽瞍不以天子之女故而驕盈怠慢猶謙讓恭儉思<lb/>
盡婦道瞽瞍使塗廩舜歸告二女父母使我塗廩我其<lb/>
往二女曰衣鳥工往舜既治廩瞽瞍焚廩舜飛去舜入<lb/>
朝瞽䏂使舜浚井舜告二女二女曰往哉衣龍工往舜<lb/>
往浚井石殞于上舜潛出其旁迨既納于百揆賓于四<lb/>
門選林木入于大麓毎事常謀于二女舜既嗣位升為<lb/>
天子娥皇為后女英為妃封象于有庳二妃聰明貞仁<lb/>
舜陟方死于蒼梧號曰重華二女死于江湘之間也<lb/>
<pb n="KR3j0012_WYG_002-2a"/>
湯妃有㜪氏之女也殷湯娶為妃生三子太丁仲壬外<lb/>
丙亦明教訓致其功太丁早卒丙壬嗣登大位妃領九<lb/>
嬪後宫有序咸無妬媚逆理之人伊尹為之媵臣與之<lb/>
入殷卒致至功君子謂有㜪明而有序詩云窈窕淑女<lb/>
君子好逑言賢女為君子和好衆妾其有㜪之謂也<lb/>
光烈陰后麗華南陽新野人也初漢世祖適新野聞后<lb/>
美心悦之後至長安見執金吾車騎甚盛因嘆曰仕宦<lb/>
當作執金吾娶妻當得陰麗華<lb/>
<pb n="KR3j0012_WYG_002-2b"/>
漢世祖時追爵諡陰貴人父為宣恩侯<lb/>
漢明德馬皇后身長七尺二寸方口美髪<lb/>
梁宣修容本姓石揚州㑹稽上虞人粤自周仕衞入趙<lb/>
徙温有石化字士風者與渤海諸石同出而異源仕吳<lb/>
為中書令生鑑字子竒曉仰觀見知于王隱逰寓卒于<lb/>
歴陽塟于㑹稽王父元恭宋昇明中仕至武騎常侍考<lb/>
靈寳齊永明中為奉朝請修容誕中粹之至和涵祥明<lb/>
之純氣賢明之稱女師之德言為閨門之則行為椒蘭<lb/>
<pb n="KR3j0012_WYG_002-3a"/>
之表以升明元年丁巳六月十一日生生而紫胞朝請<lb/>
府君以為靈異年數歲能誦三都賦五經指歸過目便<lb/>
解同生弟妹各二人為家之長朝請永明之朝密勿王<lb/>
事與茹法亮紀僧真對直多在禁省不得休外處分家<lb/>
計専以仰委號為女王拊循弟妹閨門輯睦隆昌元年<lb/>
齊世祖因荀昭華薦以入宫時值少主失德好為虐戲<lb/>
手刺禽鳥必斂容正色少主非直深加嚴憚乃反賜金<lb/>
錢前後無算毎對之而泣人問之故答曰朝請府君陳<lb/>
<pb n="KR3j0012_WYG_002-3b"/>
夫人在家供奉未足用此何為有諸尼入臺齋㑹乃密<lb/>
以逹之徑寄南金數百兩還家此人仍負之而趨其人<lb/>
後肉袒䘖璧乃云不憶有此及建武之時始安王遥光<lb/>
聘焉専掌内政承上接下莫不得中遥光非王氏不被<lb/>
禮遇毎因哂戲之際同類多侮慢王氏修容毎盡禮謹<lb/>
肅王氏恒灑酒酹地曰將使自天祐之吉無不利東昏<lb/>
之世就遥光求金既而獻之乃從容諫曰盗憎主人民<lb/>
惡其上生于亂世將使貴人能貪無厭之求不如早而<lb/>
<pb n="KR3j0012_WYG_002-4a"/>
勿與遂不見信後遥光還東第又諫曰駟馬髙葢其憂<lb/>
實重少主貪虐不過欲得州城不如稱老歸第于事為<lb/>
善若其不爾悔將何及又不納及遥光破敗之後其子<lb/>
詡等並多躓弊悉皆贍䘏饑寒俱解天監元年選入為<lb/>
露采女賜姓阮氏進位為修容於是辨物書數詔獻穜<lb/>
稑初習凈名經義備該元理權實之道妙極沙門末持<lb/>
雜阿毗曇心論精研無比一時稱首三十年中恒自講<lb/>
説自為雜心講疏廣有宏益繹始習方物名示以無誑<lb/>
<pb n="KR3j0012_WYG_002-4b"/>
及在㓜學親承慈訓初受孝經正覽論語毛詩及隨繹<lb/>
數番指以吏道政無繁寡皆荷慈訓時值水旱變食深<lb/>
憂居常儼敬無喜愠之色恭儉仁恕未嘗疾言親指至<lb/>
于醴酏品式衣裳制度家人有善莫不仰則先是丁朝<lb/>
請之憂毁瘠過禮見者不復能識母陳氏繼而艱故攀<lb/>
號慟絶殊不勝哀乃刻木為二親之像朝夕䖍事毎歲<lb/>
時伏臘言必隨淚下從母凈粲法師常所供奉及粲師<lb/>
遷神孺慕過禮異姓之服禮不過緦氣朔雖改纒悲愈<lb/>
<pb n="KR3j0012_WYG_002-5a"/>
切孝思不匱繄此類歟隨繹歸㑹稽或謂衣錦歸鄉古<lb/>
今罕例詢求故實贍䘏鄉黨扶老携㓜並沐恩猷修容<lb/>
既在昆弟之長撫育兩弟備加訓戒及兩弟云亡諸姪<lb/>
十有餘人皆稟規朂有庶生之妹愛均同産及殞殁之<lb/>
後收養諸甥復隆恒日季妹為臺采女毎隔歲時未有<lb/>
書翰必流涕忘食及采女告殂因此感氣孝乎惟孝友<lb/>
于兄弟實見斯言抱孫之愛垂慈尤篤孫方諸方等方<lb/>
規方智含貞含介含芷等爰自剪鬐躬親襁育居家䘏<lb/>
<pb n="KR3j0012_WYG_002-5b"/>
隱不嚴而治御下以和而傍無㳺手刀尺綺縞各盡其<lb/>
業方諸含貞等婚嫁皆躬自經始旬日之中内外衆事<lb/>
爰及禮儀一時舉辦公家發遣啟臺悉停外及饋人失<lb/>
禮接之彌篤毎語繹曰吾垂白之年雖親所聞見然而<lb/>
德不孤必有隣且妬婦不憚破家况復甚於此者也于<lb/>
是愛接彌隆<hi>案數語疑有誤</hi>又善許負之術曽正㑹登樓還語<lb/>
人曰太尉今年必當不濟時靜惠王尚康勝咸以為不<lb/>
然曰行歩向前氣韻殊下若其不爾不復言相其年末<lb/>
<pb n="KR3j0012_WYG_002-6a"/>
靜惠王薨及昭明入朝又云必無嗣立之相俄而昭明<lb/>
薨兼善雲氣初至九𣲖云天文不利南方更将有妖氣<lb/>
時李敞既新平謂必無敢繼踵之者言之甚正無何之<lb/>
間而劉敬宫反嘗有銀帶被匣左右就邊敭之将近盈<lb/>
把乃笑而言曰此人後身㑹當更屬我初無一呵責值<lb/>
吉日良辰大小萃聚並令相次起舞感恩流惠爰及童<lb/>
稚毎戒繹曰言出于近千里必應士之生世束脩而已<lb/>
廣則難周無勞交結玉尚待沽而况人乎勤營功德恒<lb/>
<pb n="KR3j0012_WYG_002-6b"/>
事賑賜此為上也又躬自禮千佛無隔冬夏人不堪其苦<lb/>
而不改其德常無蓄積必行信捨京師起梁安寺上虞<lb/>
起等福寺在荆州起禪林祇洹等寺潯陽治靈邱嚴慶<lb/>
等寺前後營諸寺佛寳帳百餘領躬事後素親加彫飾<lb/>
妙於思理若有神功性好賑施自春及冬無日而怠往<lb/>
年穀粒騰涌蒙袂而濟者不可勝言方固南山永明眉<lb/>
壽繹亹結幽祇奄罹偏罰大同九年大歲癸亥六月二<lb/>
日庚申薨于江州之内寢春秋六十七自孟夏弗豫有<lb/>
<pb n="KR3j0012_WYG_002-7a"/>
遺㫖金銀珠玉不許自隨凡厥凶事毎存儉約神色審<lb/>
正終始不擾卜逺有期詔曰能施盛德曰宣可諡宣信<lb/>
至京都梁安宣業福成定果靈光正覺等寺同皆號哭<lb/>
如喪親戚焉及渚宫祇洹禪林等寺又如此也繹始學<lb/>
弱年患眼之始衣不解帶冬則不近炎火夏則不敢風<lb/>
凉如此者離寒暑也毎大官供進並以凖取錢纎毫已<lb/>
上皆施宣業寺數年之中僧徒衆食並是豐飽繹聞元<lb/>
獺有祭丹烏哺糧矧乃禽魚猶能感動况稟含靈之氣<lb/>
<pb n="KR3j0012_WYG_002-7b"/>
者也東入禹川西浮雲夢冬温夏凊二紀及兹昬定晨<lb/>
省一朝永奪几筵寂寞日深月遠觸目屠殞自咎自悼<lb/>
昔泝淮涘侍奉舟艫今還宫寺仰瞻帷幙顧復之恩終<lb/>
天莫報陟岵之心鯁慕何已樹葉將夏彌切風樹之哀<lb/>
戒露已濡倍縈霜露之切過隙難留川流不舎往而不<lb/>
還者年也逝而不見者親也獻年囘斡恒有再見之期<lb/>
就養閨闈無復盡歡之日拊膺屠裂貫裁心髓日往月<lb/>
來暑流寒襲仰惟平昔彌逺彌深煩寃㧞懊肝心屠裂<lb/>
<pb n="KR3j0012_WYG_002-8a"/>
攀號腷臆貫截骨髓竊深㳺張之感彌切蒼野之報毎<lb/>
讀孟軻皇甫謐之傳未嘗不拊膺哽慟也讀詩人勞悴<lb/>
之章未嘗不廢書而泣血也乙丑歲之六月氣候如平<lb/>
生焉㝠然永絶入無瞻奉慈顔緬邈肝膽糜潰貫切痛<lb/>
絶奈何奈何<lb/>
　　終制篇四<hi>案原本不列篇名考其文義應係終制篇謹校補又前半或有缺文謹識</hi>
吾企及推延豈能及病偶屬炎夏流金煎石氣息綿微<lb/>
心用惝怳慮不支久方從風燭夫有生必有死逹人恒<lb/>
<pb n="KR3j0012_WYG_002-8b"/>
分棺槨之造起自軒轅周室有牆翣之飾旌銘之儀晉<lb/>
文公請隧桓司馬石槨甚非謂也送終之禮思以裁之<lb/>
觀荀卿不韋淮南崔寔王符仲長其制書㫖本自不同<lb/>
俱非厚塟孱若一也髙平劉道真京兆摯仲治並遺令<lb/>
薄塟楊王孫遺令躶塟晉代江應元又然樊靡卿言塟<lb/>
禮唯約沐浴並終制令掘塪氣絶令兩人轝尸即埳止<lb/>
婦人之送禁吊祭之賓後亡者不得入藏不得封樹裴<lb/>
潛遺令曰墓中唯置一座瓦器數枚皇甫士安言以蘧<lb/>
<pb n="KR3j0012_WYG_002-9a"/>
篨裹尸覆卷三重麻繩約二頭置尸靈床上擇不毛之<lb/>
地坑訖去床下尸而已石苞曰死皆斂以時服不得斂<lb/>
唅兼重又不得設床帳明器不得起墳種樹郝昭曰吾<lb/>
為將數見發冡取其木為攻具知厚塟之無益汝必斂<lb/>
以時服也郝並敕子曰吾生素餐日已久矣可塟為小<lb/>
槨裁容下棺張奐遺令措尸靈床幅巾而已盧植敕其<lb/>
子以單帛附身塟於土穴雖制度不同同歸於薄也趙<lb/>
岐畫晏嬰叔向子産季札生不能及死而畫之甚非所<lb/>
<pb n="KR3j0012_WYG_002-9b"/>
以晉成帝曰山陵之事一從節儉陵中唯㓗凈而已不<lb/>
得施塗車芻靈此事雖大又可諭小吾之亡也可以王<lb/>
服周身示不忘臣禮曲禮一卷孝經一袟孝子傳并陶<lb/>
華陽劒一口以自隨此外珠玉不入銅鐵勿藏也田國<lb/>
讓求塟於西門豹側杜元凱求塟於蔡仲冡邊杜臧求<lb/>
塟於蘧伯玉之側梁伯鸞求塟於要離之旁彼四子者<lb/>
異乎吾之意也山地東北隅始生山陵小墓之前可以<lb/>
為冡已具别圖庶魂兮有奉歸骨有地然壙中石屏風<lb/>
<pb n="KR3j0012_WYG_002-10a"/>
木人車馬塗車芻靈之物一切勿為金蠶無<hi>原缺一字</hi>絲之<lb/>
實瓦雞乏司晨之用慎無以血臚膋腥為祭也<lb/>
　　戒子篇五<lb/>
東方生戒其子以上容<hi>案太平御覽載朔集戒其子曰明者處世莫尚于中庸</hi>首<lb/>
陽為拙柱下為工飽食安歩以仕易農依隱玩世詭時<lb/>
不逢詳其為談異乎今之世也方今堯舜在上千載一<lb/>
朝人思自勉吾不欲使汝曹為之也<hi>案此叚似小序</hi>
后稷廟堂金人銘曰戒之哉無多言多言多敗無多事<lb/>
<pb n="KR3j0012_WYG_002-10b"/>
多事多患勿謂何傷其禍將長勿謂何害其禍將大崔<lb/>
子玉座右銘曰無道人之短無説己之長施人慎勿念<lb/>
受恩<hi>案太平御覽作施</hi>慎勿忘凡此兩銘並可習誦杜恕家戒<lb/>
曰張子臺視之似鄙朴人然其心中不知天地間何者<lb/>
為美何者為惡敦然與陰陽合德作人如此自可不富<lb/>
貴禍害何因而生<lb/>
馬文淵曰聞人之過失如聞親之名親之名可聞而口<lb/>
不可得言也好論人長短忘其善惡者寜死不願聞也<lb/>
<pb n="KR3j0012_WYG_002-11a"/>
龍伯髙敦厚周慎謙約節儉吾愛之重之願汝曹效之<lb/>
杜季良憂人之憂樂人之樂有喪致客數郡畢至吾愛<lb/>
之重之不願汝曹效之效伯髙不得猶為謹敇之士所<lb/>
謂刻鵠不成尚類鶩者也效季良不得所謂畫虎不成<lb/>
反類狗者也裴松之以為援此戒可謂切至之言不刋<lb/>
之訓若乃行事得失已暴於世因其善惡即以為戒云<lb/>
然戒龍伯髙之美言杜季良之惡行吾謂託古人以見<lb/>
意斯為善也<lb/>
<pb n="KR3j0012_WYG_002-11b"/>
王文舒曰孝敬仁義百行之首而立身之本也孝敬則<lb/>
宗族安之仁義則鄉黨重之行成於内名著於外者矣<lb/>
未有干名要利欲而不厭而能保於世永全福禄者也<lb/>
欲使汝曹立身行已遵儒者之教履道家之言故以元<lb/>
黙冲虗為名欲使顧名思義不敢違越也古者鎜盂有<lb/>
銘几杖有戒俯仰察焉夫物速成而疾亡晚就而善終<lb/>
朝華之草戒旦零落松柏之茂隆冬不衰是以大雅君<lb/>
子惡速成戒闕黨也夫人有善鮮不自伐有能寡不自<lb/>
<pb n="KR3j0012_WYG_002-12a"/>
矜伐則掩人矜則陵人掩人者人亦掩之陵人者人亦<lb/>
陵之也<lb/>
陶淵明言曰天地賦命有生必終自古聖賢誰能獨免<lb/>
但恨室無萊婦抱兹苦心良獨惘惘汝軰既稚小雖不<lb/>
同生當思四海皆為兄弟之義鮑叔敬仲分財無猜歸<lb/>
生伍舉班荆道舊遂能以敗為成因喪立功他人尚爾<lb/>
况共父之人哉潁川陳元長漢末名士身處卿佐八十<lb/>
而終兄弟同居至于沒齒濟北汜稚春晉時積行人也<lb/>
<pb n="KR3j0012_WYG_002-12b"/>
七世同居家人無怨色詩云髙山仰止景行行止汝其<lb/>
慎哉<lb/>
顔延年云喜怒者性所不能無常起於褊量而止於宏<lb/>
識然喜過則不重怒過則不威能以恬漠為體寛裕為<lb/>
器善矣大喜蕩心微抑則定甚怒傾性小忍則歇故動<lb/>
無響容舉無失度則為善也欲求子孝必先為慈将責<lb/>
弟悌務念為友雖孝不待慈而慈固植孝悌非期友而<lb/>
友亦立悌夫和之不備或應以不和猶信不足焉必有<lb/>
<pb n="KR3j0012_WYG_002-13a"/>
不信倘知恩意相生情理相出可以使家有參柴人皆<lb/>
由損枚叔有言欲人不聞莫若不言欲人不知莫若勿<lb/>
為禦寒莫如重裘止謗莫若自修論語云内省不疚夫<lb/>
何憂何懼<lb/>
單襄公曰君子不自稱也必以讓也惡其葢人也吾弱<lb/>
年重之中朝名士抑揚於詩酒之際吟咏於嘯傲之間<lb/>
自得如山忽人如草好為辭費頗事抑揚末甚悔之以<lb/>
為深戒<lb/>
<pb n="KR3j0012_WYG_002-13b"/>
向朗遺言戒子曰貧非人患以和為貴汝其勉之以為<lb/>
深戒酒酌之設可樂而不可嗜聲樂之㑹可簡而不可<lb/>
違滛華怪飾竒服麗食慎毋為也<lb/>
曽子曰狎甚則相簡荘甚則不親是故君子之狎足以<lb/>
交歡其荘足以成禮也<hi>案别卷載此條下有孔子聞斯言也曰二三子志之孰謂參也</hi>
<hi>不如孔子二十字但自稱孔子似亦有誤</hi>
子夏曰與人以實雖踈必密與人以虚雖戚必踈帥人<lb/>
以正誰敢不正敬人以禮孰敢不禮使人必須先勞後<lb/>
<pb n="KR3j0012_WYG_002-14a"/>
逸先功後賞戒慎乎其所不睹恐懼乎其所不聞莫見<lb/>
乎隱莫顯乎微故君子慎其獨也必使長者安之㓜者<lb/>
愛之朋友信之是以君子居其室出其言善則千里之<lb/>
外應之出其言不善則千里之外違之况其邇者乎言<lb/>
出乎身加乎民行發乎近至于逺也言行君子之樞機<lb/>
樞機之發榮辱之主可不慎乎<lb/>
處廣厦之下細氊之上明師居前勸誦在後豈與夫馳<lb/>
騁原獸同日而語哉凡讀書必以五經為本所謂非聖<lb/>
<pb n="KR3j0012_WYG_002-14b"/>
人之書勿讀讀之百遍其義自見此外衆書自可汎觀<lb/>
耳正史既見得失成敗此經國之所急五經之外冝以<lb/>
正史為先譜牒所以别貴賤明是非尤宜留意或復中<lb/>
表親疎或復通塞升降百世衣冠不可不悉<lb/>
任彦升云人皆有榮進之心政復有多少耳然口不及<lb/>
迹不營居當為勝王文舒曰人或毁己當退而求之於<lb/>
身若己有可毁之行則彼言當矣若己無可毁之行則<lb/>
彼言妄矣當則無怨於彼妄則無害於身又何反報焉<lb/>
<pb n="KR3j0012_WYG_002-15a"/>
且聞人毁己而忿者惡醜聲之加已反報者滋甚不如<lb/>
黙而自修也顔延年言流言謗議有道所不免况在闕<lb/>
薄難用筭防應之之方必先本己或信不素積嫌間所<lb/>
為或性不和物尤怨所聚有一於此何處逃之日省吾<lb/>
躬月料吾志斯道必存何䘏人言任嘏毎獻忠言輙手<lb/>
懷草自在禁省歸書不封何其美乎入仕之後此其朂<lb/>
哉昔孔光有人問温室之樹笑而不答誠有以也<lb/>
中行桓子為衞之士師刖人之足<hi>案二語與下不相屬疑有脱誤</hi>俄而<lb/>
<pb n="KR3j0012_WYG_002-15b"/>
衞有蒯瞶之亂刖者守門焉謂季羔曰於此有室季羔<lb/>
入焉既追者罷季羔将去<hi>案此下疑脱一謂字</hi>刖者曰今吾在難此<lb/>
正子報怨之時而子逃我何曰曩君治臣以法臣知之<lb/>
獄决罪定臨當論刑君愀然不樂見於顔臣又知之君<lb/>
豈私於臣哉天生君子其道固然此臣之所以待君子<lb/>
孔子聞之曰善哉為吏其用法一也<lb/>
歸義隱蕃為豪傑所善潘承明子翥與之善承明問曰<lb/>
何故與輕薄通使人心震面熱廣陵陽竺㓜而有聲陸<lb/>
<pb n="KR3j0012_WYG_002-16a"/>
遜謂之必敗令其兄子穆與其别族季豐年十五賓客<lb/>
填門乃曰神童而遂無週身之防果見誅夷相國掾魏<lb/>
諷有盛名同郡任覽與諷善鄭衮謂諷姦雄必以禍終<lb/>
子宜絶之諷果敗焉王仲囘加子以檟楚朱公叔寄言<lb/>
以絶交此有深意最宜思之<lb/>
　　聚書篇六<lb/>
初出閣在西省蒙敕㫖賚五經正副本為瑯琊郡時蒙<lb/>
敕給書并私有繕寫為東州時寫得史漢三國志晉書<lb/>
<pb n="KR3j0012_WYG_002-16b"/>
又寫劉選部孺<hi>案孺原本作儒考梁書有劉孺為吏部尚書無劉儒謹校正</hi>家謝通<lb/>
直彦逺家書又遣人至吳興郡就夏侯亶寫得書又寫<lb/>
得虞太中闡家書為丹陽時啟請先宫書又就新渝上<lb/>
黄新吳寫格五戲得少許為揚州時就吳中諸士大夫<lb/>
寫得起居注又得徐簡肅勉起居注前在荆州時晉安<lb/>
王子時鎮雍州啟請書寫比應入蜀又寫得書又遣州<lb/>
民宗孟堅下都市得書又得鮑中記泉上書安成煬王<lb/>
於湘州薨又遣人就寫得書劉大南郡之遴小南郡之<lb/>
<pb n="KR3j0012_WYG_002-17a"/>
亨江夏樂法才别駕庾喬宗仲囘主簿庾格僧正法持<lb/>
絓經書是其家者皆寫得又得招提琰法師衆義疏及<lb/>
衆經序又得頭陀寺曇智法師陰陽卜祝冡宅等書又<lb/>
得州民朱澹逺送異書又於長沙寺經藏就京公寫得<lb/>
四部又於江州江革家得元嘉前後書五秩又就姚凱<lb/>
處得三秩又就江錄處得四秩足為一部合二十秩一<lb/>
百一十五卷並是元嘉書紙墨極精竒又聚得元嘉後<lb/>
漢并史記續漢春秋周官尚書及諸子集等可一千餘<lb/>
<pb n="KR3j0012_WYG_002-17b"/>
卷又聚得細書周易尚書周官儀禮禮記毛詩春秋各<lb/>
一部又使孔昻寫得前漢後漢史記三國志晉陽秋莊<lb/>
子老子肘後方離騷等合六百三十四卷悉在一巾箱<lb/>
中書極精細還石城為戍軍時寫得元儒衆家義疏為<lb/>
江州時又寫蕭諮議賁劉中紀緩周錄事宏直等書時<lb/>
羅鄉侯蕭説於安成失守又遣王諮議僧辯取得説書<lb/>
又值吳平光侯廣州下遣何集曹沔寫得書又值衡山<lb/>
侯雍州下又寫得書又蘭左衞欽從南鄭還又寫得蘭<lb/>
<pb n="KR3j0012_WYG_002-18a"/>
書往往未渡江時書或是此間製作甚新竒張湘州纘<lb/>
經餉書如樊光注爾雅之例是也張豫章綰經餉書如<lb/>
髙僧傳之例是也范鄱陽胥經餉書如髙誘<hi>案誘原本作遒謹校</hi>
<hi>改</hi>戰國策之例是也隱士王縝<hi>案隋書經籍志作瑱</hi>之經餉書如<lb/>
童子傳之例是也又就東林寺智表法師寫得書法書<lb/>
如初韋䕶軍叡餉數卷次又殷貞子鈞餉爾後又遣范<lb/>
普市得法書又使潘菩提市得法書並是二王書也郡<lb/>
五官虞㬭大有古迹可五百許卷併留之伏事客房篆<lb/>
<pb n="KR3j0012_WYG_002-18b"/>
又有三百許卷併留之因爾遂蓄諸迹又就㑹稽宏普<lb/>
惠皎道人搜聚之及臨汝靈侯益州還遂巨有所辦後<lb/>
又有樂彦春劉之遴等書将五千卷又得南平嗣王書<lb/>
又得張雍州書又得桂陽藩王書又得留之逺<hi>案留之逺疑劉</hi>
<hi>之遴之訛</hi>書吾今年四十六歲自聚書來四十年得書八萬<lb/>
卷河間之侔漢室頗謂過之矣<lb/>
　　二南五霸篇七<hi>案此篇僅存三條皆與説蕃篇同疑説蕃篇中有二南五霸之事後</hi>
　　<hi>人因誤分之非原有之月也觀晁氏讀書志亦無此目可見今存其目而删其文謹識於此</hi>
<pb n="KR3j0012_WYG_002-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0012_WYG_002-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金樓子卷二<lb/>
</p>
<p>
</p>
  </div>
<div>
                <head>金樓子卷三</head>
    <p>
<pb n="KR3j0012_WYG_003-1a"/>
欽定四庫全書<lb/>
　金樓子卷三　　　　　梁　孝元皇帝　撰<lb/>
　　說蕃篇八<hi>案此篇雜舉古侯王善惡之事以列勸戒而宗室為多其事多以類相從如所</hi>
　　<hi>謂昔蕃屏之盛徳者某某功業無成者某某是也其他如劉章以下四人則以武功著劉長以下十</hi>
　　<hi>二人則多以悖逆得罪意原書必各有摽目半佚之矣今未敢輙補謹識於此</hi>
周公攝政管叔欲為亂因是流言於國曰公將不利孺<lb/>
子奄君聞之說禄父舉兵禄父及三監遂貳于公公謂<lb/>
召公曰我攝政者恐天下叛周也無以吿我先王乃奉<lb/>
<pb n="KR3j0012_WYG_003-1b"/>
成王命東征克殷殺祿父踐奄誅其君戮管叔殺蔡叔<lb/>
降霍叔為庶人王既惑流言意愈不悅時雷電且風禾<lb/>
黍盡偃大木皆㧞王懼與大夫啓金縢書王執書泣曰<lb/>
公勤勞王家予不知今天動威彰公之徳王遂夜迎公<lb/>
天乃雨反風禾盡起公定鼎郟鄏越裳氏以三象重九<lb/>
譯獻白雉肅慎又來入貢獻白雉旦讀書一百篇夕則<lb/>
見士七十人也鸞鳳至蓂莢生公以天下既定宜有事<lb/>
于河洛示神祇之變定人神之徵往從之沈璧于河有<lb/>
<pb n="KR3j0012_WYG_003-2a"/>
光滿河青龍銜元甲圗而出元龜甲有赤字公寫之書<lb/>
成其赤字隨滅龜於是墮甲而去景星見醴泉吐麒麟<lb/>
出朱草生王以公勲勞天下九十九薨<lb/>
召公奭與周同姓姬氏周武王之滅紂封召公於燕其<lb/>
在成王時召公為三公自陜以西召公主之自陜以東<lb/>
周公主之成王既幼周公攝政當國祚召公疑之作君<lb/>
奭君奭不說周公周公稱湯時有伊尹假于皇天在太<lb/>
戊時則有若伊陟臣扈假于上帝巫咸治于家祖乙時<lb/>
<pb n="KR3j0012_WYG_003-2b"/>
有巫賢武丁時有廿盤保乂于殷也於是召公乃說之<lb/>
召公治四方甚得兆民和召公巡行鄉邑有棠樹决獄<lb/>
政事於其下自侯伯庶人各得其所無失職者<lb/>
齊桓公小白雍林人襲殺齊君無知桓公之立發兵攻<lb/>
魯心欲殺管仲鮑叔諫桓公從之乃佯為召管仲欲甘<lb/>
心實用之管仲知之故往見桓公桓公序禮以為大夫<lb/>
任政桓公既得管仲鮑叔隰朋髙傒修政齊國連五家<lb/>
之兵伐魯魯莊公請獻遂邑以平諸侯㑹桓公于甄而<lb/>
<pb n="KR3j0012_WYG_003-3a"/>
桓公始霸焉山戎伐燕告急于齊桓公救燕遂伐山戎<lb/>
至孤竹而還衞文公有狄亂告急于齊率諸侯城楚邱<lb/>
而立衞君伐蔡蔡潰遂伐楚楚盟而去狄伐陳夏㑹諸<lb/>
侯於葵邱周襄王賜桓公文武胙彤弓大輅是嵗秦穆<lb/>
入晉公子夷吾桓公于是討晉亂至髙梁使隰朋立晉<lb/>
君而還是時周室衰微獨齊為中國令諸侯成周也<lb/>
晉文公重耳生而胼脇年十七賢士五人曰趙衰狐偃<lb/>
咎犯賈佗先軫晉惠公卒重耳得入是為文公晉人多<lb/>
<pb n="KR3j0012_WYG_003-3b"/>
附焉周襄王以弟難出居鄭告急晉乃發兵至陽樊圍<lb/>
温入襄王於周周王賜晉河内陽樊命晉侯為伯<lb/>
秦穆公任好即位晉獻公滅虞虢虜虞君秋公自將伐<lb/>
晉戰於河西晉驪姬作亂夷吾使人謂秦求入晉公許<lb/>
使百里奚將兵送夷吾夷吾謂曰若得立請割晉之河<lb/>
西八城予秦及至已立而不予旱請粟於秦公公與之<lb/>
秦饑請粟於晉晉因饑伐秦使丕豹往擊之與晉惠公<lb/>
夷吾合戰於韓地晉君棄其軍與秦争利還而馬縶穆<lb/>
<pb n="KR3j0012_WYG_003-4a"/>
公追之不得反為晉君所圍岐山下食善馬者三百人<lb/>
馳冒解圍遂脫穆公反生得晉公獻其河西地發兵襲<lb/>
鄭賈人弦髙持十二牛賣之因見秦兵獻其牛曰聞大<lb/>
國將誅鄭鄭君謹修守偹令臣以牛勞軍士秦三將軍<lb/>
相謂曰將襲鄭鄭人覺之往無及已滅滑晉之邊邑當<lb/>
是時晉文公䘮未葬太子襄公怒縗絰發兵遮秦兵于<lb/>
殽擊大破之虜三將晉文公夫人穆公女也曰穆公怨<lb/>
此三人于骨髓心願歸之我君得此快意烹之晉君許<lb/>
<pb n="KR3j0012_WYG_003-4b"/>
三將歸歸至穆公素服郊迎哭曰孤不用百里奚蹇叔<lb/>
之言以辱三子三子何罪乎復官秩益厚之使孟明等<lb/>
伐晉取王官及鄗以報殽之役秦用由余謀伐戎王益<lb/>
國十二開地千里也<lb/>
楚莊王即位不出號令日夜為樂有諫死者伍舉入諫<lb/>
不從居數月益甚蘇從乃入諫於是乃罷淫樂聽政任<lb/>
伍舉蘇從以政國人悅是嵗滅戎伐陸渾戎遂至洛觀<lb/>
兵于周郊問鼎之輕重而歸若敖反擊滅之伐陳殺夏<lb/>
<pb n="KR3j0012_WYG_003-5a"/>
徵舒圍鄭克之引兵去三十里而避舎遂許之平大敗<lb/>
晉師河上至衡雍而歸圍宋以宋殺楚使也宋華元出<lb/>
吿以情遂罷兵焉<lb/>
宋襄公兹甫即位宋地隕星如雨與俱下六鷁退飛公<lb/>
為鹿上之盟以求諸侯於楚楚人許之秋諸侯㑹宋公<lb/>
于盂於是楚執宋公以伐宋冬㑹于亳以釋宋公又楚<lb/>
成王戰于宏宋師大敗公傷敗國人皆恐<lb/>
昔蕃屏之盛徳者則劉徳字君道造次儒服卓爾不羣<lb/>
<pb n="KR3j0012_WYG_003-5b"/>
好古文每就人間求善書必為好寫與之留其真本加<lb/>
以金帛士有不逺千里而至者多獻其先祖舊書周官<lb/>
尚書禮<hi>按原本脫一禮字師古注漢書曰禮禮經也謹校補</hi>禮記孟子老子獻王<lb/>
好之采周官及諸子之樂事作樂記獻八佾之舞使弟<lb/>
子王定傳之二十四<hi>按漢書藝文志序獻王作樂記其内史丞王定傳之以授常山王禹</hi>
<hi>禹成帝時為謁者數言其義獻二十四卷即志所謂王禹記二十四篇也此句與漢書不同疑有脫誤</hi>首<lb/>
表立毛詩左氏春秋博士武帝在位來朝對辟雍明堂<lb/>
靈臺故世謂之三雍對也<hi>按漢書藝文志作河間獻王對上下三雍宫三篇</hi>及<lb/>
<pb n="KR3j0012_WYG_003-6a"/>
令詔策問三十餘事及著樂語五均事云<hi>按漢書食貨志樂語有五</hi>
<hi>均注鄧展曰樂語樂元語河間獻王所傳道五均事白虎通徳論亦作樂元語</hi>天子取諸侯之<lb/>
士已<hi>按漢書注士作土已作以</hi>立五均則市無二價四時<hi>按漢書注作民</hi>常<lb/>
均强者不得困弱富者不得要貧則五<hi>按漢書注作公</hi>家有餘<lb/>
恩及于小民矣王既有哲<hi>按此句疑有脫誤</hi>天子下大樂官常<lb/>
存之嵗時以備數常山王禹世受河間樂能說其義弟<lb/>
子宋曄上書云河間王躬<hi>按漢書禮樂志作聘</hi>求幽隠興禮樂葢<lb/>
有漢之所以興也王常謂人曰禹<hi>按說苑有疏河以導之五字</hi>鑿江<lb/>
<pb n="KR3j0012_WYG_003-6b"/>
通乎九谷<hi>按說苑作派</hi>洒<hi>按說苑作釃/下無分字</hi>分五湖而注<hi>按說苑作定</hi>
東海民不怨者利也吾將行之時元俗自言餌巴豆雲<lb/>
母賣於都市七丸一錢治百病王病服之下蛇十餘頭<lb/>
俗言王病乃六世餘殃非王所招也王常放乳鹿仁心<lb/>
感天故當遇耳俗形無影獻王以女配之故武帝遣所<lb/>
忠問王王輙對無影帝曰湯以七十里文王以百里其<lb/>
勉之王知意即縱酒聽樂又為周制二十篇<hi>按漢書藝文志河間</hi>
<hi>周制十八篇注似河間獻王所造也今作二十篇與漢書不同</hi>
<pb n="KR3j0012_WYG_003-7a"/>
劉游好書多才藝少時常與魯穆生白生申公俱受詩<lb/>
於浮邱伯邱伯者孫卿門人也髙后時浮邱伯在長安<lb/>
元王遣子郢客與申公俱卒業文帝時聞申公為詩最<lb/>
精以為博士元王好詩諸子皆讀詩申公始為詩傳號<lb/>
魯詩元王亦次詩傳號曰元王詩<lb/>
劉蒼好經史博學多識恭肅畏敬明帝重其器能特愛<lb/>
異之入為相薦郇恁桓榮等其後蒼數上疏陳藩職至<lb/>
重不宜久留京師蒼為人體貌長大美鬚髯腰八尺二<lb/>
<pb n="KR3j0012_WYG_003-7b"/>
寸故帝言副其腰腹也帝以所自作光武本紀示蒼蒼<lb/>
因上世祖受命中興頌咸言類相如揚雄前世史岑也<lb/>
章帝時王入朝以王觸寒涉道使中謁者逢迎賜王乘<lb/>
輿貂裘<lb/>
劉輔性矜嚴有盛名深沈好經書善說京氏易論集經<lb/>
傳及圗䜟文作五經通論儒者得以明事世號之曰沛<lb/>
王通論明帝甚敬之賞賜恩寵加異數訪問以事京師<lb/>
少雨上御雲臺召尚席取卦具自卦以周易卦林占之<lb/>
<pb n="KR3j0012_WYG_003-8a"/>
其繇曰螘封穴户大雨將集明日大雨上即以詔書問<lb/>
輔對深被知遇詔報曰善哉王次序之也月為一卦以<lb/>
當游戯稱為賢王<lb/>
劉羡少好學博通經傳有威嚴與諸儒講論于白虎殿<lb/>
帝以廣平在北多有邊費乃徙羡為西平王又徙封陳<lb/>
王<lb/>
劉睦少好學博通書傳光武愛之數被延納顯宗在東<lb/>
宫尤見幸入則諷誦出則執轡中興初禁網尚濶而睦<lb/>
<pb n="KR3j0012_WYG_003-8b"/>
性謙恭好士千里交結自大儒宿徳莫不造門由是聲<lb/>
價益廣永平中法憲頗峻睦乃謝絶賔客放心音樂嵗<lb/>
遣大夫奉璧朝賀召而謂曰朝廷設問寡人大夫將何<lb/>
辭以對使者曰大王忠孝仁慈敬賢樂士睦曰吁子危<lb/>
我也其對以孤襲爵以來志意衰惰聲色是娛犬馬是<lb/>
好使者受命而行其能屈伸如此初靖王薨悉推財産<lb/>
與諸弟雖王車服珍寳非列侯制皆以為分然後隨以<lb/>
金帛贖之能屬文作春秋㫖義終始論及賦頌數十篇<lb/>
<pb n="KR3j0012_WYG_003-9a"/>
又喜史書當時以為楷則及寢疾帝驛馬令作草書尺<lb/>
牘十首<lb/>
曹裒<hi>魏書作衮别本作褒</hi>好學讀書左右常恐精力為病苦諫之<lb/>
每弟兄游娛裒獨覃思經典文學防輔相與言曰受詔<lb/>
察公舉措有過當奏及有善亦宜以聞不可匿其美也<lb/>
遂共表稱陳裒美裒聞之大驚責文學曰修身自守常<lb/>
人之行耳諸君乃以上聞是適所以增負累也後黄龍<lb/>
見鄴西漳水裒上書讚頌性尚儉約教敇妃妾紡績習<lb/>
<pb n="KR3j0012_WYG_003-9b"/>
為家人之事病困敇令官屬曰吾寡徳忝寵天命將盡<lb/>
吾既好儉而聖朝著終誥之制為天下法吾氣絶之日<lb/>
自殯及葬務奉詔書衞大夫蘧瑗葬濮陽吾望其基常<lb/>
想遺風願託賢靈以弊髮齒營吾兆域必往從之禮男<lb/>
子不卒婦人之手亟以時成東堂堂成名之曰遂志之<lb/>
堂<lb/>
司馬攸少以奇英見稱長好經書武帝受禪攸督帥府<lb/>
鎮撫中外有佐命之勛封齊王初居文帝䘮上以攸至<lb/>
<pb n="KR3j0012_WYG_003-10a"/>
孝毁甚文明皇太后親臨省攸攸毁瘠塵墨貌不可識<lb/>
太后留攸宅撫慰旬日及還中詔勉攸曰若萬一加以<lb/>
他疾將復如何宜逺慮深計不可守一意以陷於不孝<lb/>
若復不從往言當遣人監守飲食攸好學不倦借人書<lb/>
皆為治䕶攸自受國秩表求絶御府常賜前後十餘輙<lb/>
不見聽國之文武下至士卒分租賦以給之疾病死亡<lb/>
醫藥皆有差時有水旱國内百姓則加振貸須豐年乃<lb/>
責十減其二國内頼之文明皇太后臨崩謂武帝曰桃<lb/>
<pb n="KR3j0012_WYG_003-10b"/>
符性急汝宜宏之詔攸當世總方岳遂加都督青州增<lb/>
封濟南郡備物典策軒懸之樂六佾之舞馮紞意也攸<lb/>
結氣病黄暴薨司馬泰廉静不近聲色之讌位至太尉<lb/>
衣食有如布素任真簡率每朝㑹不識者不知其王公<lb/>
也事親恭謹居處謙和為宗室儀表當時諸王唯髙宻<lb/>
王泰下邳王晃俱以儉稱晃字子明為太傅<lb/>
劉休慶少而閒素篤好文籍文帝寵愛殊常為立第於<lb/>
雞籠山盡山水之美建平國職髙他國為尚書左僕射<lb/>
<pb n="KR3j0012_WYG_003-11a"/>
謙儉周慎禮賢接士曉明政事上深信仗之<lb/>
劉義慶為荆州刺史性謙虚始至及去鎮迎送物並不<lb/>
受在州八年為安於西土撰徐州先賢傳奏上之又擬<lb/>
班固典引為典序以述皇代之美為性簡素寡嗜欲愛<lb/>
好文義為宗室之表受任歴蕃無浮淫之過善騎乘招<lb/>
聚才學之士近逺必至文冠當時為衞軍咨議𠫭軍吳<lb/>
郡陸扆東海何長瑜鮑照等引為佐史<lb/>
竟陵蕭子良開私倉賑貧民少有清尚禮才好士居不<lb/>
<pb n="KR3j0012_WYG_003-11b"/>
疑之地傾意賔客天下才學皆游集焉善立勝事夏月<lb/>
客至為設𤓰飲及甘果著之文教士子文章及朝貴辭<lb/>
翰皆發教撰録居雞籠山西邸集學士抄五經百家依<lb/>
皇覽列為四部要畧千卷招致名僧講論佛法造經唄<lb/>
新聲道俗之盛江左未有也好文學我髙祖王元長謝<lb/>
元暉張思光何憲任昉孔廣江淹虞炎何僴周顒之儔<lb/>
皆當時之傑號士林也<lb/>
隋郡王子隆好文章體肥常服蘆茄丸以自消猶無益<lb/>
<pb n="KR3j0012_WYG_003-12a"/>
也<lb/>
劉安有文才好書鼔琴不喜弋獵狗馬馳騁行隂徳拊<lb/>
循百姓沽名譽招致賔客方術之士數千人作内書二<lb/>
十一篇外書甚衆又有中書八篇言神仙黄白之術亦<lb/>
二十餘萬言時武帝方好藝文以安屬為諸父辯博善<lb/>
為文辭甚尊重之每為報書及賜常召司馬相如等視<lb/>
草乃遣初安入朝獻所作内篇新出上愛祕之使為離<lb/>
騷傳旦受詔日食時上又獻頌及賦每見談說昏暮而<lb/>
<pb n="KR3j0012_WYG_003-12b"/>
罷<lb/>
曹子建善屬文魏武帝見其文謂植曰汝倩人邪植跪<lb/>
曰臣言出為論下筆成章故當面試奈何倩人邪時鄴<lb/>
銅爵臺新成武帝悉將諸子登臺使各為賦植援筆立<lb/>
成文彩可觀<lb/>
劉休元少好學嘗為水仙賦當時以為不減洛神擬古<lb/>
詩時人以為陸士衡之流頻征戰皆獻㨗<lb/>
劉章年二十忿劉氏不得職常入侍燕飲髙后令章為<lb/>
<pb n="KR3j0012_WYG_003-13a"/>
酒吏章自請曰臣將種也請得以軍法行酒髙后曰可<lb/>
酒酣章進歌舞已而曰請為太后言耕田髙后兒子畜<lb/>
之笑曰顧而父知田耳若生而為王子安知田章曰臣<lb/>
知之太后曰試為我言田意章曰深耕穊種立苗欲疏<lb/>
非其種者鋤而去之太后黙然頃之諸吕一人醉亡章<lb/>
斬之自是後諸呂憚之雖大臣皆依朱虚侯劉氏為强<lb/>
其明年呂産欲作亂章首先斬産以定天下<lb/>
劉非為汝南王吳楚反時非年十五有才氣上書自請<lb/>
<pb n="KR3j0012_WYG_003-13b"/>
擊吳景帝賜非將軍印擊吳吳已破徙王江都治故吳<lb/>
國以軍功賜天子旗<lb/>
曹子文少善射御膂力過人手格猛獸不避險阻數從<lb/>
征伐志意慷慨魏武帝常抑之曰汝不念讀書而好乘<lb/>
汗馬擊劔此一夫之用何足貴也課彰讀書<hi>子文名彰</hi>彰謂<lb/>
左右曰丈夫一為衞霍將十萬騎馳沙漠驅戎狄立功<lb/>
建號耳何能作博士邪烏丸反以子文為北中郎將行<lb/>
驍騎將軍時兵馬未集惟有步卒千人騎數百匹用田<lb/>
<pb n="KR3j0012_WYG_003-14a"/>
豫計固守要隟虜乃散退彰追之身自搏戰射胡騎應<lb/>
弦而倒者前後相屬戰過半日彰鎧中數箭意氣益厲<lb/>
乘勝逐北至于桑乾諸將以為新涉逺士馬疲又受節<lb/>
度不得過代不得深進遂上馬令軍中後出者斬一日<lb/>
一夜與虜相及擊破之斬首獲生以千數魏武喜捋彰<lb/>
鬚曰黄鬚兒竟大竒也<lb/>
司馬承身居藩屏躬處儉約乘葦笨車家無别室王敦<lb/>
懐無君之心元帝召承曰湘州南楚險固在上流之要<lb/>
<pb n="KR3j0012_WYG_003-14b"/>
控三州之㑹是用武之國全勝之地今以叔父居之如<lb/>
何承曰君之所命敢有辭焉承行達武昌釋戎備見王<lb/>
敦敦因宴集謂承曰大王雅素佳士非將御才也承曰<lb/>
安知鉛刀不能一割敦果謂錢鳳曰彼不知懼而學壯<lb/>
語此不知武何能為焉<lb/>
劉長母本張敖美人坐貫髙事繫之河内弟趙兼因辟<lb/>
陽侯吿呂后后妬不肯白辟陽侯不强争美人已生厲<lb/>
王恚即自殺長有才力扛鼎乃往請辟陽侯侯出見之<lb/>
<pb n="KR3j0012_WYG_003-15a"/>
即袖金椎椎之居處無度為黄屋葢擬天子擅法令不<lb/>
用漢法以罪徙處蜀嚴道日三食給薪菜鹽炊食噐席<lb/>
蓐制曰食長給肉日五斤酒二斗令故美人才人得幸<lb/>
者從之乃不食而死<lb/>
刺王旦壯大就國為人辯博學經書雜說好星歴術數<lb/>
倡優射獵之事招致游士及衞大子敗齊懐王又薨旦<lb/>
自以次第當立上書求入宿衞上怒下其使獄後坐藏<lb/>
匿亡命削良鄉安次文安三縣武帝由是惡旦後遂立<lb/>
<pb n="KR3j0012_WYG_003-15b"/>
少子為太子帝崩太子立是為昭帝賜諸侯王璽書旦<lb/>
不肯哭曰璽書封小京師疑有變興宗室遂招來羣國<lb/>
姦人賦歛銅鐵作甲兵數閲其車騎材官卒建旌旗鼔<lb/>
車旄頭先毆郎中侍從著貂羽黄金附蟬皆號侍中旦<lb/>
從相中尉以下勒車騎發民㑹圍大獵文安縣以講士<lb/>
馬須期日時天雨虹下屬宫中飲井水井水竭厠中豕<lb/>
羣出壊大官竈烏鵲鬬死䑕舞殿端門中殿上户自閉<lb/>
不開天火燒城門大風壊宫城樓折㧞樹木流星下墮<lb/>
<pb n="KR3j0012_WYG_003-16a"/>
王驚病使人祠葭水台水王客呂廣等知星為王言當<lb/>
有兵圍城期在九月十月漢當有大臣戮死者㑹燕倉<lb/>
吿葢主上官桀與旦有逆謀桀等皆伏誅有赦令到王<lb/>
讀之曰嗟乎獨赦吏民不赦我因迎后姬諸婦之明光<lb/>
殿王曰老虜曹為事當族欲自殺以綬自絞后夫人隨<lb/>
旦自殺者二十餘人<lb/>
劉胥壯大好倡樂逸遊力扛鼎空手搏熊彘猛獸動作<lb/>
無法度故終不得為漢嗣宣帝即位封胥四子聖曾寳<lb/>
<pb n="KR3j0012_WYG_003-16b"/>
昌皆為列侯又立胥小子宏為髙宻王所褒賞甚厚始<lb/>
昭帝時胥見上年少無子有覬欲心而楚地多巫鬼胥<lb/>
迎女巫李子須使下神祝詛女須泣曰孝武帝下我左<lb/>
右皆伏言吾必令胥為天子胥多賜女須錢使禱巫山<lb/>
及昌邑王徵復使巫祝詛之後王廢胥寖信女須等數<lb/>
賜予錢物宣帝立胥曰太子孫何以反得立復使女須<lb/>
祝詛如前胥宫園中棗樹生十餘莖莖正赤葉白如素<lb/>
池水變赤魚死有䑕晝立舞王后庭中胥謂姬南等曰<lb/>
<pb n="KR3j0012_WYG_003-17a"/>
棗水魚䑕之怪甚可惡也居數月祝詛事發自殺<lb/>
劉荆光武崩飛書與東海王彊恐說之勸令興兵為逆<lb/>
亂乃封荆廣陵遣就國後復呼相工謂曰我貌最類先<lb/>
帝先帝三十得天下我今年亦三十可起兵未相者詣<lb/>
吏吿之後竟使巫祝詛自殺<lb/>
劉英交通賔客晩節學黄老浮屠永平八年詔令天下<lb/>
死辠皆入縑贖英遣郎中令詣國相曰過惡積惶懼歡<lb/>
喜大恩奉送黄縑二十五匹入贖楚相以聞詔書示諸<lb/>
<pb n="KR3j0012_WYG_003-17b"/>
國中傅曰楚王誦黄老之㣲言尚浮屠之仁祠潔齋三<lb/>
月與神為誓何嫌當有悔吝還贖縑紈以助伊塞桑門<lb/>
之盛饌是後英遂交通方士十三年中男子燕廣告英<lb/>
作金龜玉鵠謀反坐死徙者以千數<lb/>
劉端為人賊螫又隂痿一近婦人病數月有所愛幸少<lb/>
年以為郎郎與後宫亂端擒滅之及殺其子母數犯法<lb/>
漢公卿數請誅端帝弗忍而所為滋甚有司比再請削<lb/>
其國去大半端心愠遂爲無訾省封其宫門從一門出<lb/>
<pb n="KR3j0012_WYG_003-18a"/>
入數變姓名為布衣之他國死無子國除<lb/>
劉彭祖為人巧佞卑諂足恭而心刻深好法律持詭辯<lb/>
以中人多内寵姬及子孫相二千石欲奉漢法以治則<lb/>
害於王家是以每相二千石至彭祖衣帛布單衣自行<lb/>
迎除舎多設疑事以詐動之故二千石莫敢治而趙王<lb/>
擅使使即縣為賈人𣙜㑹入多於國租稅以是多金錢<lb/>
然所賜姬諸子亦盡之彭祖不好治宫室禨祥好書史<lb/>
上書願督國中盗賊常夜從走卒行邀邯鄲中諸使過<lb/>
<pb n="KR3j0012_WYG_003-18b"/>
客以彭祖險詖莫敢留<lb/>
劉建遊章臺令女子乘小船以足蹈覆其船四人皆溺<lb/>
二人死後游雷陂天大風建使郎二人乘小舟入波中<lb/>
船覆兩郎攀船乍見乍没建臨觀大笑令皆死宫人姬<lb/>
八子有過者輙令臝立擊鼔或居樹上久者三十日乃<lb/>
得衣或髠鉗以鉛杵舂不中程輙掠或縱狼令齧殺之<lb/>
建觀而大笑或閉不食令餓死建欲令人與禽獸交而<lb/>
生子强令宫人臝而與羝羊狗交專為淫虐王后父胡<lb/>
<pb n="KR3j0012_WYG_003-19a"/>
應為將軍中大夫疾有材力善騎射號曰靈武君作治<lb/>
黄屋葢刻皇帝璽鑄將軍都騎金銀印作漢使節二十<lb/>
綬千餘具積數嵗以謀反自殺<lb/>
劉去嗣為廣川王其殿門有成慶畫短衣大袴長劔去<lb/>
好之作七尺五寸劔被服皆效焉有幸姬王昭平地餘<lb/>
許以為后去嘗疾姬陽成昭信侍甚謹更愛之去與地<lb/>
餘戱得褏中刀笞問狀服欲與昭平共殺昭信笞問昭<lb/>
平不服以鐵鍼鍼之彊服乃㑹諸姬去以劔自擊地餘<lb/>
<pb n="KR3j0012_WYG_003-19b"/>
令昭信擊昭平皆死去令昭信為后幸姬陶望卿為脩<lb/>
靡夫人主繒帛崔脩成為貞明夫人主永巷昭信復譖<lb/>
望卿曰與我無禮衣服常鮮於我盡取善繒丐諸宫人<lb/>
去未知信又巧譛之昭信知去已怒即誣言望卿歴指<lb/>
諸郎吏卧處俱知其主名又言郎中令錦被疑有姦即<lb/>
與昭信從諸姬至望卿所臝其身更擊之令諸姬各持<lb/>
燒鐵灼望卿望卿走投井死諸幸於去者昭信輙譛殺<lb/>
之凡十四人去坐徙自殺昭信棄市<lb/>
<pb n="KR3j0012_WYG_003-20a"/>
劉讓<hi>前史作襄</hi>嗣為梁王初孝王有罍尊直千金戒後世善<lb/>
寳之毋得以與人讓之后曰任后聞而欲得之讓之祖<lb/>
母李太后曰后先王有命毋得以尊予人也他物雖鉅<lb/>
萬猶自恣王讓使人開府即以尊賜任后又王及母陳<lb/>
后事李太后多不順有漢使者來李后欲自言王使謁<lb/>
者中郎胡等遮止閉門李后與争門損指太后後病薨<lb/>
病時任后未嘗請疾又不侍䘮<lb/>
劉次昌為齊王其母曰紀太后取弟紀氏女為王后不<lb/>
<pb n="KR3j0012_WYG_003-20b"/>
愛紀太后欲其家重寵令其長女紀翁主入王宫其後<lb/>
宫無主得近王欲令愛紀氏女王因與其姊翁主姦齊<lb/>
有宦者徐甲入侍漢皇太后有愛女曰脩成君非劉氏<lb/>
子太后憐之脩成有女娥太后欲嫁之於諸侯宦者甲<lb/>
乃請使齊必令王上書請娥皇太后喜使甲之齊時主<lb/>
父偃知甲使齊以取后事亦因謂甲即成幸言偃女願<lb/>
得充王後宫甲至齊風以此事紀太后怒曰王有後后<lb/>
宫備具且甲齊貧人及為宦者入事漢初無補益乃欲<lb/>
<pb n="KR3j0012_WYG_003-21a"/>
亂吾王家且主父偃何為者乃欲以女充後宫甲大窮<lb/>
還報皇太后曰王已願尚娥然事有所害恐如燕王燕<lb/>
王者與其子昆弟姦新坐死故以燕感皇太后太后曰<lb/>
毋復言嫁女齊事者也事寖淫聞於上<lb/>
劉宇壯大通姦犯法上以至親弗辠傅相連坐久之事<lb/>
太后内不相得太后上書言之璽書敇諭元帝崩宇謂<lb/>
中謁者信等曰漢大臣議天子少弱未能治天下以為<lb/>
我知文法建言欲使我輔佐天子我見尚書晨夜極勞<lb/>
<pb n="KR3j0012_WYG_003-21b"/>
苦使我為之不能也今暑熱縣官年少持服恐無處所<lb/>
我危得之比至闕下宇凡三哭飲酒食肉妻妾不離側後<lb/>
為妻妾吿之坐削兩縣<lb/>
其功業無成者則司馬頴初起軍河朔三軍畢從每夜<lb/>
刀㦸之端有光若火壘中井皆有龍像長沙王既死增<lb/>
封頴二十郡拜丞相一如魏武九錫故事乘輿服御皆<lb/>
遷于鄴其掾步熊私曰雖為太弟不得嗣也頴遂立邦<lb/>
郊兆于鄴城及敗為頓邱太守馮嵩所執頴素為鄴都<lb/>
<pb n="KR3j0012_WYG_003-22a"/>
所服慮為變偽稱臺使賜頴死頴曰我放逐於今三年<lb/>
身體手足不見洗沐取五斗湯來其二子號泣頴叱去<lb/>
浴訖散髪束首卧命縊之二子皆死鄴中為之悲哀<lb/>
司馬乂忠毅方正成都王頴河間王顒同攻京師乂敗<lb/>
績時東海王越領中書監慮外難已逼潛與殿中將士<lb/>
收乂送金墉城成都軍不彊恨乂功垂成而敗之謀共<lb/>
刼乂更以距頴朝廷及東海王越懼難復作欲遂誅乂<lb/>
黄門侍郎潘滔曰不可將自有靖之者征西將軍張方<lb/>
<pb n="KR3j0012_WYG_003-22b"/>
遣將郅輔勒兵三千至金墉城收乂馬負至營縊之三<lb/>
軍莫不為之垂涕<lb/>
司馬越少有令名自許昌率茍晞及冀州刺史丁劭討<lb/>
汲桑破之越拜太傅先是謡曰元超兄弟大落度上桑<lb/>
打椹為茍作晞亦懼逼說越曰兖州天下之要公宜自<lb/>
牧大治官舍以待越有大星頭如箕長五六丈起西方<lb/>
流東行至地有赤散流光若血所照皆赤日中若飛燕<lb/>
者十八日有流星若箕自東北西南行至地越請討石<lb/>
<pb n="KR3j0012_WYG_003-23a"/>
勒且鎮集兖豫以援京師越專擅威權圗為霸業州郡<lb/>
擕貳上下崩離憂懼成疾薨<lb/>
劉餘之封為淮陽王吳楚反破後徙王魯好治宫室苑<lb/>
囿狗馬季年好音口吃難言初壊孔子舊宅以廣其宫<lb/>
聞鍾磬琴瑟之聲遂不敢壊於其壁中得古文經傳<lb/>
劉京性恭孝好經學京都莒好宫室窮極伎巧殿館壁<lb/>
帯皆飾以金銀數上詩賦頌徳帝嘉美之京國中有城<lb/>
陽景王祀吏民奉祠神數下言宫中多不便乃復徙宫<lb/>
<pb n="KR3j0012_WYG_003-23b"/>
開陽<lb/>
司馬道子於府第内築土山穿池沼樹竹木用功數十<lb/>
百萬又使宫人為酒肆酤賣於水側道子與親幸乘船<lb/>
就其家飲宴若在市肆以為笑樂子元顯時年十六為<lb/>
政苛刻生殺自己矜豪奢侈發東諸郡免奴為客者號<lb/>
曰樂屬移置京師以充兵役道子既失威權遂終日昏<lb/>
醉不復厝意政無大小一委元顯元顯大治兵器聚徒<lb/>
十萬百姓饑饉人情危懼而道子元顯置酒作樂竟以<lb/>
<pb n="KR3j0012_WYG_003-24a"/>
此敗<lb/>
劉休祐在荆州裒刻所在多營財貨以短錢一百賦民<lb/>
田既登就求白米一斛米粒皆令潔白若有破折者悉<lb/>
删揀不受民間糴此米一斗一百至時又不受米計米<lb/>
責錢百姓嗷然不復堪命性狠戾前後忤上非一且慮<lb/>
將來難制遂方便殺之諡刺王<lb/>
劉義康性好吏職銳意文案是非莫不精盡為侍中司<lb/>
徒録尚書事既專總朝政生殺大事皆以録命斷之凡<lb/>
<pb n="KR3j0012_WYG_003-24b"/>
所陳奏入無不可方伯以下並委義康授用由是朝野<lb/>
輻凑勢傾天下義康亦自强不息無有懈倦府門每旦<lb/>
常有數百乘車雖復位卑人微皆被引接又聰識過人<lb/>
一聞必記嘗所暫遇終生不忘稠人廣坐每標題所憶<lb/>
以示聰明物議益以此推服之愛惜官爵未嘗以階級<lb/>
私人凡朝士有才用者皆引入己府無施及忤㫖即度<lb/>
為臺官自下樂為竭力私置僮六千餘人不以言臺時<lb/>
四方獻饋皆以上品薦義康而以次者供御上嘗冬月<lb/>
<pb n="KR3j0012_WYG_003-25a"/>
噉柑歎其形味並劣義康在坐曰今年柑殊有佳者遣<lb/>
人還東府取柑大供御者三寸因此見廢<lb/>
劉義恭鎮彭城伐魯郡孔子舊廟栢樹二十四株經歴<lb/>
漢晉其大連抱者二株先倒折土人崇敬莫之敢犯義<lb/>
恭悉遣人伐取之父老莫不嘆息義恭性嗜不恒與時<lb/>
移變自始至終屢遷第宅與人游欵意好亦多不終而<lb/>
奢侈無度不愛財寳左右親幸者一日先與一二百萬<lb/>
小有忤㫖輙追奪之大明時資供豐厚而常用不足賒<lb/>
<pb n="KR3j0012_WYG_003-25b"/>
市百姓物無錢可還民有通辭求錢者輙題後作原字<lb/>
善騎馬解音樂游行或三五百里東至吳郡登虎邱山<lb/>
又登無錫烏山以望太湖<lb/>
劉義宣在荆鎮十年兵强財富既首創大義誅元㓙劭<lb/>
威名葢天下凡所求欲無不畢從朝廷所下制度意所<lb/>
不同者一不遵奉嘗獻世祖酒先自酌飲封送所餘其<lb/>
不識大體也如此為臧質所說俄舉兵反以第八子慆<lb/>
為輔國將軍荆州刺史左司馬竺超民輔之王元謨舟<lb/>
<pb n="KR3j0012_WYG_003-26a"/>
師頓梁山洲内東西兩岸為却月城營栅甚固撫軍柳<lb/>
元景據姑熟臧質徑入梁山去元謨一里許結營義宣<lb/>
屯蕪湖西南風猛質乘風從流攻元謨西壘冗從僕射<lb/>
胡子友等戰失利棄壘渡就元謨義宣至梁山步軍東<lb/>
岸攻元謨元謨分遣游擊將軍垣䕶之竟陵太守薛安<lb/>
都出壘奮擊大破之軍人一時投水䕶之因風縱火焚<lb/>
其舟乘風勢猛烟燄覆江縱兵攻之大衆奔潰義宣與<lb/>
質相失各單舸逆走與義宣相隨船舸猶有百餘艘女<lb/>
<pb n="KR3j0012_WYG_003-26b"/>
先適臧質子過尋陽入城取女載以西奔至江夏聞巴<lb/>
陵有軍懼被鈔回入逕口步向江陵衆散且盡脚痛不<lb/>
復行就民間僦露車自載無復食縁道求吿至江陵郭<lb/>
外遣人報竺超民超民具羽儀兵衆迎之時内外猶自<lb/>
如舊帯甲尚萬餘人義宣既入城仍出聽事見客左右<lb/>
翟靈寳戒使拊慰云昔漢髙祖百敗終成大業而義宣<lb/>
忘所戒誤云項羽千敗衆咸掩口而笑乃于内戎服擕<lb/>
息慆及所愛妾五人皆著男子服相隨入城内擾亂白<lb/>
<pb n="KR3j0012_WYG_003-27a"/>
刄交横義宣大懼落馬仍便步出超民送出城外未至<lb/>
郭將士逃散都盡唯餘慆及五妾兩黄門而已夜還向<lb/>
城入南郡空廨無床席地寝至旦遣黄門報超民遣故車<lb/>
一乘載送刺姦義宣止獄户内坐地嘆曰臧質老奴誤<lb/>
我始與五妾俱入獄五妾尋被遣出義宣號泣語獄吏<lb/>
曰常日非苦今日分别始是苦尋盡殺之<lb/>
劉休範欲舉兵襲朝廷宻與典籖新蔡人許公輿謀之<lb/>
上表治城樓堞多解榜板擬以供用遂舉兵反虜發百<lb/>
<pb n="KR3j0012_WYG_003-27b"/>
姓船乘使軍隊稱力請受付以先解榜板合手裝治二<lb/>
三日間便悉整辦率衆二萬鐵騎數百餘匹發自尋陽<lb/>
盡晝夜取道大雷戍主杜道欣馳下吿變道欣至一宿<lb/>
休範已至新林朝廷震動步上攻新亭壘自臨城南於<lb/>
前巘樓上以數百人自衞屯騎校尉黄回見其可乘乃<lb/>
偽往請降并詐宣齊王意㫖休範大說以二子徳宣徳<lb/>
嗣與回為質至即斬之<lb/>
蕭遥光將敗都不復識人孫樂祖曹樹生常心腹委付<lb/>
<pb n="KR3j0012_WYG_003-28a"/>
後望見火起問左右此是何火答曰下官向令人燒外<lb/>
間左右仍問卿是誰曹樹生曰是孫樂祖仍問曺卿復是<lb/>
誰曹以名答仍言左右下官熱發可覔冷沈飲并勸始<lb/>
安且還别省消息於是呼轝至始安便移殺于時名士<lb/>
皆在側見不識人沈昭畧昭光之徒一時皆去遥光美<lb/>
風姿眉目如畵髪髩若㸃漆隆凖口如含丹而足蹇體<lb/>
殊肥壯脚如三嵗小兒性聰察善吏政每至理朝廷大<lb/>
事及揚州曹獄動至三四更前列倡人後列侍女華燭<lb/>
<pb n="KR3j0012_WYG_003-28b"/>
照爛於其間手捉玊柄毛扇有時以金鏤炙刀自割牛<lb/>
胘而食之每明帝有所誅殺必先取其名明帝大漸託<lb/>
以後事後主疑焉常就王索寳物王奉琥珀盤螭二枚<lb/>
枚廣五寸烱然洞徹無有瑕滓後主怒云琥珀者欲使<lb/>
虎來拍我也仍匍匐下地作羊行遂動心疾有時著衣<lb/>
袷而伏地入户扇裏王交道素壯不勝忿怒一旦以手<lb/>
扳隂遂長數尺屢有别舍恒見丈夫露髻從屋來下以<lb/>
齧人俄失所在又有殺鬼來其齋閤轝兒鞭之流血而<lb/>
<pb n="KR3j0012_WYG_003-29a"/>
反常所親信鮮卑道兒及閹人吳明紹頭卧道兒膝上<lb/>
至四更中覔飲已而無人矣喚道兒又不得唯明紹伏<lb/>
床下荅云人皆叛去衆軍悉至於床下斬之<lb/>
蕭子響在荆州造仗長史司馬皆以啓聞王知大怒乃<lb/>
偽請入坐起既至坐厲聲色而語曰身父則是天子政<lb/>
復造五千人仗此復何嫌而君遂以上啓二人下床叩<lb/>
頭㧞褥刀自下斬之甚有膂力曾出獵頭亂呼梳取刷<lb/>
於馬上以手捉左右襢帯去地數尺令料頭竟乃放之<lb/>
<pb n="KR3j0012_WYG_003-29b"/>
此其勇也竟被誅<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金樓子卷三<lb/>
</p>
<p>
</p>
  </div>
<div>
                <head>金樓子卷四</head>
    <p>
<pb n="KR3j0012_WYG_004-1a"/>
欽定四庫全書<lb/>
　金樓子卷四　　　　　梁　孝元皇帝　撰<lb/>
　　立言篇九上<hi>案目録有立言上下原本合為一篇其散見複出者猶有上下之名謹參</hi>
　　<hi>考分之如左</hi>
案祭法天子諸侯宗廟皆月祭之又有月令皆薦新並<lb/>
云先薦寢廟此皆是月祭正文國語云古者先王月祭<lb/>
日祀雖諸侯不得祖天子而宗廟在都匈奴未滅拊心<lb/>
長呌萬恨不追昔魯國孔氏有仲尼車輿冠服漢眀帝<lb/>
<pb n="KR3j0012_WYG_004-1b"/>
錫東平王蒼光烈皇后假髻<hi>按後漢書作紒注周禮追師掌為副編鄭元云副婦</hi>
<hi>人首服三輔謂之假紒</hi>帛<hi>按後漢書注續漢書帛字作阜</hi>巾衣一篋王沈集稱日<lb/>
磾垂泣於甘泉之畫掦雄顯頌於麒麟之圖遂畫先君<lb/>
先妣之像傅咸集畫讃曰敬圖先君先妣之容像畫之<lb/>
丹青曹休畫其父像對之流泣誠可悲也陸機有丞相<lb/>
像讃大司馬夫人像讃即其列焉竊尋孝經所説必稱<lb/>
先王蓋是先王之行不敢以不行也伏見臺内别造至<lb/>
敬殿甘㫖百品月祭日祀又為寢室昏定晨省如平生<lb/>
<pb n="KR3j0012_WYG_004-2a"/>
焉先帝朔望盡哀慟哭又宣脩容奉造二親像朝夕禮<lb/>
敬䖍事孜孜四十年中聿脩功徳追薦繼孝丁蘭無以<lb/>
尚此繹竊慕考妣之盛則立尊像供養於道塲内設花<lb/>
幡燈燭使僧尼頂禮正以烏鳥之心係戀罔極不厭丁<lb/>
年之内遭此百憂一同見似甘心殞越雖復於禮經無<lb/>
文家門之内行之已乆故月祭日祀用遵祭法車輿篋<lb/>
衣謹同魯聖止令朋友知余此心潘岳賦云太夫人御<lb/>
板輿乘<hi>按文選作升</hi>輕軒柳垂隂車結軌或宴于林或宴于<lb/>
<pb n="KR3j0012_WYG_004-2b"/>
沚<hi>按文選作或禊於汜</hi>兄弟斑白兒童稚齒稱福<hi>按文選作萬</hi>夀以獻<lb/>
觴或一懼而一喜嗟夫天下之至樂唯斯而已矣天下<lb/>
之至樂唯斯而已矣忽忽窮生百年之内曷由復如此<lb/>
矣痛矣過隙哀哉逝川淚盡而繼之以血不知復何從<lb/>
陳也<lb/>
與人善言煖於布帛傷人以言深於矛㦸贈人以言重<lb/>
於金石珠玉觀人以言美於黼黻文章聽人以言樂於<lb/>
鍾鼓琴瑟儉約之徳其義大哉齊之遷衛於楚邱也衛<lb/>
<pb n="KR3j0012_WYG_004-3a"/>
文公大布之衣大帛之冠務材訓農敬教勸學元年有<lb/>
車三十乘季年三百乘也豈不宏之在人<lb/>
明月之夜可以逺視不可以近書霧露之朝可以近書<lb/>
不通以逺視人才性亦如是各有不同也<lb/>
君子無邑邑<hi>按邑悒古通</hi>於窮無忽忽<hi>按大戴禮作勿勿</hi>於賤譽之<lb/>
而不加勸非之而不加沮定外内之分夷平榮辱之心<lb/>
立不易方斯有恒也<lb/>
夫言行在於美不在於多出一美言美行而天下從之<lb/>
<pb n="KR3j0012_WYG_004-3b"/>
或見一惡意醜事而萬民違之可不慎乎易曰言行君<lb/>
子之樞機樞機之發榮辱之主也昔成湯教民去三面<lb/>
之網而諸侯向之齊宣王活釁鐘之牛而孟軻以王道<lb/>
求之周文王掘地得死人骨哀憫而收葬而天下嘉之<lb/>
也<lb/>
易言不恒其徳或承之羞論語言無恒之人不可卜筮<lb/>
故知人之為行不可不恒詩言無恒之人其如飄風胡<lb/>
不自南胡不自北者也般輸不為拙工改繩準逄羿不<lb/>
<pb n="KR3j0012_WYG_004-4a"/>
為拙射變弦筈君子懐道徳之有檢詩云如月之恒如<lb/>
日之升孔子稱大㢤中庸之為徳其至矣乎又曰君子<lb/>
之道忠恕而已矣<lb/>
伯樂教其所憎者相千里馬其所愛者相駑馬千里之<lb/>
馬不時有其利緩駑馬日售其利急所謂下言而上用<lb/>
者也<lb/>
君子以宴安為鴆毒富貴為不幸故溺於情者忘月滿<lb/>
之虧在乎道者知日損之為貴斯固誹謗之木唐虞之<lb/>
<pb n="KR3j0012_WYG_004-4b"/>
道興瓊瑤之臺辛癸之祚亡在酣歌終日求數刻之歡<lb/>
躭滛長夜騁亡歸之樂而或四知必顯五美常在譬金<lb/>
舟不能凌陽侯之波玉馬不能偶騏馵之跡是猶炙冰<lb/>
使燥清柿令熾不可得也夫驕奢者衆縱逸日多如輕<lb/>
埃之應風似宵蟲之赴燭也玉不琢不成噐人不學不<lb/>
知道若雖有天縱㑹無學術猶若伯牙空彈無七弦則<lb/>
不悲王良失轡處駟馬則不疾晉平公問師曠曰吾年<lb/>
已老學將晩耶對曰少好學者如日盛陽老好學者如<lb/>
<pb n="KR3j0012_WYG_004-5a"/>
炳燭夜行追味斯言可為師也淮南言蕭條者形之君<lb/>
寂寞者身之主又云教者生於君子以被小人利者興<lb/>
於小人以潤君子孟子言禹惡㫖酒而樂善言又云若<lb/>
我得志不為食前方丈妾數百人斯言至矣故原憲之<lb/>
緼袍賢於季孫之狐貉趙宣之肉食㫖於智伯之芻豢<lb/>
<hi>案原本缺三字</hi>子之銀佩美於虞公之埀棘<hi>案鹽鐡論貧富篇云趙宣孟之魚食</hi>
<hi>甘於智伯之芻豢子思之銀佩美於虞公之埀棘似此文所本原缺三字疑當作魯子思下子字上下有脱文</hi>
<hi>趙盾食魚事見公羊肉食與芻豢無别疑亦魚飱之訛今未敢輙改姑仍其舊</hi>驕滛之理豈可<lb/>
<pb n="KR3j0012_WYG_004-5b"/>
恣歟人非有栁下延陵之才蒙荘柱史之志其以此者<lb/>
蓋有以焉雖復㧞山蓋世之雄回天倒地之力玉几為<lb/>
樽金湯設險驪山無罪之囚五嶺不歸之戍一有驕奢<lb/>
三代同滅䥴金石者難為力摧枯朽者易為功居得其<lb/>
勢也<lb/>
哲人君子戒盈思冲者何也政以戒懼所不睹恐畏所<lb/>
不聞况其甚此者乎夫生自深宫之中長於婦人之手<lb/>
憂懼之所不加寵辱之所未至粤自齠齓便作邦君其<lb/>
<pb n="KR3j0012_WYG_004-6a"/>
天姿卓爾則河間所以髙歩窮兇極悖廣川所以顯戮<lb/>
致之有由者也錫瑞蕃國執玉秉圭春朝則驅馳千乘<lb/>
秋謁則儀<hi>按儀下疑脱一字</hi>百辟江都廣川可以意者耳請論<lb/>
之一曰驕二曰富三曰媱四曰忌㓜饗尊貴驕也名田<lb/>
縣道富也歌鍾盈室媱也殺戮無辜忌也夫刑罰不中<lb/>
則民無所措手足况倍此者邪夫貴而不驕者鮮矣驕<lb/>
而輕於憲網富則恃於金寳媱則感於昏縱忌則輕於<lb/>
生殺既不知稼穡之艱難又不知民天之有本徒見珠<lb/>
<pb n="KR3j0012_WYG_004-6b"/>
璣犀甲之翫金錢翠羽之竒動容則燕歌鄭舞顧盼則<lb/>
秦筝齊瑟謂與椿鵠齊齡寜知蕣華易晩覆其宗社曽<lb/>
不三省損其身名不逄八議異矣哉古之欲眀眀徳於<lb/>
天下者先治其國欲治其國者先齊其家欲齊其家者<lb/>
先修其身欲修其身者先正其心欲正其心者無為不<lb/>
善而怨人刑已至而呼天身不善而怨人不亦反乎刑<lb/>
至而呼天不亦晩乎太公曰夫為人惡聞其情而喜聞<lb/>
人之情惡聞已之惡喜聞人之惡是以不必治也<lb/>
<pb n="KR3j0012_WYG_004-7a"/>
鳥與鳥遇則相躅獸與獸遇則相角馬與馬遇則趹踶<lb/>
愚與愚遇則相傷<hi>按太平御覧引此叚作馬與馬遇則趹踶相傷愚與愚遇則五字疑衍</hi>
天之生此物多其力而少其智智者之謀萬有一失狂<lb/>
夫之言萬有一得是以君子取狂夫之言補萬得之一<lb/>
失也行人不休息於松柏而止於楊栁者以松栢有幽<lb/>
僻之窮楊栁有路側之勢故也<lb/>
君子當去二輕取四重言重則有法行重則有徳貎重<lb/>
則有威好重則有觀言輕則招罪貎輕則招辱<lb/>
<pb n="KR3j0012_WYG_004-7b"/>
周公沒五百年有孔子孔子沒五百年有太史公五百<lb/>
年運余何敢讓焉但水至清則無魚人至察則無徒斯<lb/>
言至矣正當不窮似智正諫似直應諧似優穢徳似隱<lb/>
嘗謂人曰諸葛武侯桓宣武並翼賛王室宣威遐外此<lb/>
鄙夫之所以慕也董仲舒劉子政深精洪範妙逹公羊<lb/>
鄙夫之所以希也榮啓期擊磬縱酒行歌斯為至樂鄙<lb/>
夫之所以重也何者請試論之夫以武侯之賢宣武之<lb/>
智自天祐之蓋有以然也<hi>按此下疑有缺文</hi>假使逄文眀之后<lb/>
<pb n="KR3j0012_WYG_004-8a"/>
值則哲之君不足為鄙夫扶轂豈青紫之可望邪東方<lb/>
䑕虎之諭斯得之矣及仲舒之學術子政之探微見重<lb/>
元光之初聲高建始之末通宵忘寐終日下帷不有學<lb/>
術何以成噐川溜决石可不勉乎馳光不留逝川倐忽<lb/>
尺石為寳寸隂不惜文武二途並得儔匹啓期擊磬彼<lb/>
獨何人寜止伯鸞之詩將同威輦之詠一以我為馬一<lb/>
以我為牛莊周徃矣嗣宗長逝吾知宇宙之内更有人<lb/>
哉<lb/>
<pb n="KR3j0012_WYG_004-8b"/>
天下一致而百慮同歸而殊途何者夫儒者列君臣父<lb/>
子之禮序夫婦長㓜之别墨者堂高三尺土階三等茅<lb/>
茨不剪采椽不斵冬日以鹿裘為禮盛暑以葛衣為貴<lb/>
法家不殊貴賤不别親踈嚴而少恩所為法也名家苛<lb/>
察儌倖檢而失真是謂名也道家虚無本因循為務中<lb/>
原喪亂實為此風何鄧誅于前裴王滅於後蓋為此也<lb/>
裴㡬原問曰西伯拘而闡周易仲尼厄而作春秋孫子<lb/>
之遇龎涓韓非之值秦后虞卿窮愁不韋遷蜀士嬴疾<lb/>
<pb n="KR3j0012_WYG_004-9a"/>
行夷齊潛隐皆心有不悦爾乃著書夫子實尊千乘褰<lb/>
帷萬里地得周旦聲齊燕奭豪匹四君威同五伯玳簮<lb/>
之客鴈行接踵珠劍之賔肩隨鱗次下帷著書其義何<lb/>
也殊為牴牾良用於邑予答曰吾於天下亦不賤也所<lb/>
以一沭三握髪一食再吐哺何者正以名節未樹也吾<lb/>
嘗欲稜威瀚海絶幕居延出萬死而不顧必令威振諸<lb/>
夏然後度聊城而長望向陽關而凱入盡忠盡力以報<lb/>
國家此吾之上願焉次則清酒一壺彈琴一曲有志不<lb/>
<pb n="KR3j0012_WYG_004-9b"/>
遂命也如何脱畧刑名蕭散懐抱而未能為也但性過<lb/>
抑掦恒欲權衡稱物所以隆暑不辭熱凝冬不憚寒著<lb/>
鴻烈者蓋為此也又問之曰子何不詢之有識共著此<lb/>
書曷為區區自勤如此予答曰夫荷旃被毳者難與道<lb/>
純綿之緻密羹藜含糗者不足論大牢之滋味故服絺<lb/>
綌之凉者不苦盛暑之鬰煩襲貂䝖之煖者不知至寒<lb/>
之凄愴予之術業豈賔客之能闚斯蓋以莛撞鍾以蠡<lb/>
測海也予嘗切齒淮南不韋之書謂為賔遊所製每至<lb/>
<pb n="KR3j0012_WYG_004-10a"/>
著述之間不令賔客闚之也<lb/>
余見宰人嘆曰伊尹與易牙同知調鼎而有賢不肖之<lb/>
殊既而嘆曰無識之徒尚以伊尹方易牙余何有㢤退<lb/>
而復嘆曰碧盧似玉猗頓别之白骨似牙離婁别之猗<lb/>
頓離婁千年不㑹遇牙骨之怨何時當彌余見人為鮓<lb/>
嘆曰龍之為物也謂之四靈而亦為鮓魚之為物謂之<lb/>
五協而又為鮓抑乃有莘之調鼎瀟湘之開國歟退而<lb/>
復嘆曰靈龜五色似玉金不免為臛余何有哉余何有<lb/>
<pb n="KR3j0012_WYG_004-10b"/>
哉<lb/>
飽食髙卧立言何求焉修徳履道身何憂焉居安慮危<lb/>
戚也見險懐懼憂也紛紛然榮枯寵辱之動也人其能<lb/>
不動乎仲尼其人也抑吾其次之有佞而進有退<hi>按此下疑</hi>
<hi>冇脱文</hi>其寜退乎予不喜游宴淹留每宴輙早罷不復沾<lb/>
酌矣<lb/>
太虚所以髙者以其輕而無累也人生茍清而無欲則<lb/>
飄飄之氣凌焉<lb/>
<pb n="KR3j0012_WYG_004-11a"/>
𢷬衣清而徹有悲人者此是秋士悲於心𢷬衣感於外<lb/>
内外相感愁情結悲然後哀怨生焉茍無感何嗟何怨<lb/>
也<lb/>
長沮浴桀溺問焉今日浴佳耶曰佳長沮曰浴湏浴其<lb/>
内而後其表五臟六腑尚有未㓗四支八體何為者耶<lb/>
夫浴者將使表裏潔也内茍含瑕何遽浴耶<lb/>
孔子東游見兩小兒相闘一兒曰我以日初出去人近<lb/>
一兒曰日中近一兒曰初日如車蓋至中裁如盤盂豈<lb/>
<pb n="KR3j0012_WYG_004-11b"/>
不近者大逺者小一兒曰日初出滄滄涼涼至日中有<lb/>
如探湯此非逺者凉近者熱耶孔子亦不知日中天而<lb/>
小落扶桑而大為政亦如是矣湏日用不知如中天之<lb/>
小也湏赫赫然此蓋落日之治不足稱也<lb/>
居家治理可移於官何也治國湏如治家所以自家刑<lb/>
國石奮之為家可矣若謂治國異治家者則條章不治<lb/>
民無依焉故治國者親民若治家也心不可欺物不可<lb/>
示物不欺不示得其𠂻也欺之則物不信示之則民驕<lb/>
<pb n="KR3j0012_WYG_004-12a"/>
矣自家刑國自國刑家可無失矣<lb/>
見善則喜聞惡則憂民之情也茍無憂喜其惟聖人乎<lb/>
若無喜而不喜無憂而不憂蓋何足稱也<lb/>
白鳥蚊也齊桓公卧於栢寢謂仲父曰吾國富民殷無<lb/>
餘憂矣一物失所寡人猶為之悒悒今白鳥營營饑而<lb/>
未飽寡人憂之因開翠紗之幬進蚊子焉其蚊有知禮<lb/>
者不食公之肉而退其蚊有知足者<graphic n="KR2820" url="https://raw.githubusercontent.com/kanripo/KR-Gaiji/master/images/KR2820.png" mimeType="image/png"/>公而退其蚊有<lb/>
不知足者遂長噓短吸而食之及其飽也腹膓為之破<lb/>
<pb n="KR3j0012_WYG_004-12b"/>
潰公曰嗟乎民生亦猶是乃宣下齊國脩止足之鑒節<lb/>
民玉食節民錦衣齊國大化<lb/>
夫闘者忘其身也忘其親者也行湏臾之怒而闘終身<lb/>
之禍然而為之是忘其身也<lb/>
入是國也言信乎羣臣則可留也行忠乎羣臣則可仕<lb/>
也澤乎百里則富可安也<lb/>
鳯無司晨之善麟乏警夜之功日月不齊光參辰不並<lb/>
見冰炭不同室粉墨不同橐有之矣<lb/>
<pb n="KR3j0012_WYG_004-13a"/>
古語云不鑒於鏡而鑒於人鑒鏡則辨形鑒人則懸知<lb/>
善惡是知鑒於人勝鑒乎鏡矣<lb/>
楚王之食楚也故愛楚四境之民越王之食越也故愛<lb/>
越四境之民天子之食天下也吾是以知兼愛天下之<lb/>
民矣<lb/>
成瓦者炭而瓦不可以得炭潤竹者水而竹不可以得<lb/>
水蒿艾有火不燒不燃土中有水不掘無泉百梅能使<lb/>
百人酸一梅不足成味也<lb/>
<pb n="KR3j0012_WYG_004-13b"/>
孔文舉言武王伐紂而懸之白旗漢祖入關子嬰不死<lb/>
武王歴年止有白魚之瑞漢祖祥應其瑞不一是則漢<lb/>
祖優而武王劣也殷洪逺云魏武興師本由親舉漢祖<lb/>
初起本是亂兵此則魏武優於漢帝蔣子通言漢祖取<lb/>
天下如登山光武取天下如走丸當尋邑百萬震<hi>案震疑當</hi>
<hi>作振</hi>古未聞滹沱河冰身面流血豈其易也凡如此例有<lb/>
書不如無書委之煨燼於事為宜矣<lb/>
徃者承華殿灾詔問髙堂隆此何灾隆曰殿名崇華而<lb/>
<pb n="KR3j0012_WYG_004-14a"/>
為天災所除是天欲使節儉勿復興崇華之飾也<lb/>
君子有三患未之聞患弗得聞既聞之患弗能學既學<lb/>
之患弗能行君子有四耻有其位無其言君子耻之<hi>按此</hi>
<hi>下疑脱有其言三字</hi>無其行君子耻之既得之又失之君子耻之<lb/>
地有餘而民不足君子耻之<lb/>
制將之法必使弛張從時事疑則争生勢侔則亂起所<lb/>
以蕭樊被於縲絏信布見於誅夷馭將之間可不深慎<lb/>
之<lb/>
<pb n="KR3j0012_WYG_004-14b"/>
夫陶犬無守夜之警瓦雞無司晨之益塗車不能代勞<lb/>
木馬不中馳逐勢者君之輿威者君之䇿臣者君之馬<lb/>
民者君之輪勢固則輿安威定則䇿勁臣從則馬良民<lb/>
和則輪利<lb/>
獵猛虎者不於北園<hi>案園原本作苑謹據下文校改</hi>釣鯨鯢者不於南<lb/>
池<hi>按池原本作河謹據下文校改</hi>何則園非猛虎之藪池非鯨鯢之處<lb/>
也責罷者以舉千鈞督跛者以及走兎驅騏驥於庭求<lb/>
猿猱於檻猶倒裘而索領也<lb/>
<pb n="KR3j0012_WYG_004-15a"/>
諸子興於戰國文集盛於二漢至家家有製人人有集<lb/>
其美者足以叙情志敦風俗其弊者秪以煩簡牘疲後<lb/>
生徃者既積來者未已翹足志學白首不遍或昔之所<lb/>
重今反輕今之所重古之所賤嗟我後生博逹之士有<lb/>
能品藻異同刪整蕪穢使卷無瑕玷覽無遺功可謂學<lb/>
矣<lb/>
夫聰明疏通者戒於太察寡聞少見者戒於壅蔽勇<lb/>
猛剛强者戒於太暴仁愛温良者戒於無斷也<lb/>
<pb n="KR3j0012_WYG_004-15b"/>
世有習干戈者賤乎爼豆修儒行者忽行武功范寗以<lb/>
王弼比桀紂謝混以簡文方赧獻季長有顯武之論文<lb/>
莊有廢莊之説余以為不然余以孫吳為營壘以周孔<lb/>
為冠帶以老莊為歡宴以權實為稻糧以卜筮為神明<lb/>
以政治為手足一圍之木持千鈞五寸之楗制開闔總<lb/>
之者明也<lb/>
顔回希舜所以早亡賈誼好學遂令速殞揚雄作賦有<lb/>
夢腸之談曹植為文有反胃之論生也有涯智也無涯<lb/>
<pb n="KR3j0012_WYG_004-16a"/>
以有涯之生逐無涯之智余將養性養神獲麟於金樓<lb/>
之制也<lb/>
夫石田不生五榖構山不游麋鹿何哉以其無所因也<lb/>
故龍藉風而飛龜由火而兆有其資焉常善利物無棄<lb/>
人也富貴不可以傲貧賢明不可以輕暗夷吾侈而鮑<lb/>
叔亷其性不同也張竦㓗而陳遵汚其行不齊也然而<lb/>
終能相善者蓋無棄人之謂也<lb/>
或説人須才學不資矜素<hi>按此句疑誤</hi>余謂不然昔孔文舉<lb/>
<pb n="KR3j0012_WYG_004-16b"/>
有言三人同行兩人聰雋一夫底下饑年無食謂宜食<lb/>
底下者譬猶蒸一猩猩煑一鸚鵡耳此蓋悖道之言也<lb/>
寜有是乎禰衡云荀彧彊可與語餘人皆酒瓮飯囊魏<lb/>
時劉陶語人曰智者弄愚人如弄一丸於掌中<lb/>
晉中朝庾道季云亷頗藺相如雖千載死人凛凜如有<lb/>
生氣曹攄李志雖乆在世黯黯如九泉下人皆如此便<lb/>
可結繩而理並抑抗之論也<lb/>
魏長髙有雅體而才學非所矜初官出虞存嘲之曰與<lb/>
<pb n="KR3j0012_WYG_004-17a"/>
卿約法三章談死文筆刑商畧底罪魏怡然而笑無忤<lb/>
於色更覺長髙之為髙虞存之為愚也<lb/>
卞彬為禽獸决録云羊滛而狠猪卑而攣鵝頑而傲狗<lb/>
險而出<hi>按太平御覽引齊卞彬禽獸决録曰羊性滛而狠猪性卑而攣狗性險而出皆指斥當時貴勢</hi>
<hi>羊滛狠謂吕文顯猪卑攣謂朱隆之狗險出謂吕文庶也無鵝頑而傲句</hi>皆指斥貴勢其蝦<lb/>
蟇科斗賦云紆青拖紫出入苔中以比當時令僕也科<lb/>
斗唯唯羣浮闇水唯朝繼夕聿役如鬼比令史咨事也<lb/>
非不才也然復安用此才乎<lb/>
<pb n="KR3j0012_WYG_004-17b"/>
蕭賁忌日拜官又經醉自道父名有人譏此事賁大笑<lb/>
曰不樂而已何妨拜官温酒之談聊慕言在了無怍色<lb/>
賁頗讀書而無行在家徑偷祖母袁氏物及問其故具<lb/>
道其母所偷祖母乃鞭其母出貨之所得餘錢乞問乃<lb/>
估酒供醉本名渙兄弟共以其憸因呼為賁此人非不<lb/>
學然復安用此學乎<lb/>
世人有才學不勝朋友而好作文章苦辱朋友此謂學<lb/>
螳蜋之鈇運蛣蜣之甲何足以云吾少讀兵書三十餘<lb/>
<pb n="KR3j0012_WYG_004-18a"/>
年搜纂數千止為一帙菁華領袖備在其中性頗尚仁<lb/>
每宏解網重囚將死或許伉儷自㸔城樓夜寒必綈<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
之賜狴牢併遣犴圉空虚盗者更鳴還取將軍之帳姦<lb/>
夫改徃復錫舍人之車由來此事差非一揆但性頗狷<lb/>
急或有不堪不欲藴蓄胷襟湏令豁然無滯將令士庶<lb/>
文武見我所懷兵法軍令省而不煩此言當矣乃為法<lb/>
三章一曰叛者去燕就楚從魏入韓説趙王之隂謀燒<lb/>
鄴都之倉廪故曰叛者死二曰不附夫不附者功成欲<lb/>
<pb n="KR3j0012_WYG_004-18b"/>
受其祿事亂欲避其禍玉節猶建或可畏威金湯倘覆<lb/>
急湏犇走雖招厚祿常嘆脂膏空加隆遇不酬國士當<lb/>
小㓂馮陵勤王以及豈可見拒抑掦横議出入異辭故<lb/>
曰不附者死三曰違令麾之不進鼓之不止應追白虎<lb/>
反入青龍我舉正正之旗彼徃亭亭之地我攻却月彼<lb/>
向横雲百萬之師復何益也然而李廣數竒或非深失<lb/>
龎涓戰死偶值伏兵故曰違令者抵辠<lb/>
曽子曰昔楚人掩口而言欲以説王王以為慢遂加之<lb/>
<pb n="KR3j0012_WYG_004-19a"/>
誅衛太子以紙閉鼻漢武帝謂聞已之臭又致大辠二<lb/>
者事殊而相似時異而怨同<lb/>
　　立言篇九下<lb/>
魏明修許昌宫作景福承光永寜昌宴百子延休諸殿<lb/>
築建神芝觀又作長夀康樂永休宜昌諸堂建承露鎜<lb/>
<hi>按三國志作盤</hi>穿虞淵池激引流川蛟龍吐水珍木芳草周環<lb/>
後庭嗚呼足稱過差者矣<lb/>
老子云生之徒十有三死之徒十有三而人莫能向生<lb/>
<pb n="KR3j0012_WYG_004-19b"/>
之徒也夫水之性也寂寥長邁此其本性也其波濤鼓<lb/>
怒頽山穴石蓋有以云耳<lb/>
金罇玊盃不能使薄酒更厚鸞輿鳯駕不能使駑馬健<lb/>
㨗有是哉右手吹竽左手擊節必不諧矣<lb/>
吕覽云衣人在寒食人在饑陳思王云投虎千金不如<lb/>
一豚肩寒者不思尺璧而思襁衣足也<lb/>
千里之路不可别以準繩萬家之邦不可不明曲直<lb/>
凡為善難任善易奚以知之今與驥俱走人不勝驥矣<lb/>
<pb n="KR3j0012_WYG_004-20a"/>
若夫居于車上驥不勝人矣夫人主亦有車無去其車<lb/>
則衆善皆盡力竭能矣<lb/>
秋早寒則冬必煖春雨多則夏必旱天地不能兩而况<lb/>
於人乎<lb/>
天道圜而地道方何以説天道之圜也精氣一上一下<lb/>
圜周復襍無所稽留故曰天道圜何以説地道之方也<lb/>
萬物殊類殊形皆有分職故曰地道方<lb/>
夫以衆勇無所畏乎孟賁矣以衆力無所畏乎烏獲矣<lb/>
<pb n="KR3j0012_WYG_004-20b"/>
以衆視無以畏乎離婁矣以衆智無以畏乎堯舜矣此<lb/>
君人者之大寳也<lb/>
有以乘舟死者欲禁天下之船有以用兵喪其國者欲<lb/>
偃天下之兵譬之若水火能善用之則為福不能善用<lb/>
則為禍義兵之為天下良藥也亦大也<lb/>
夫吞舟之魚不游清流鴻鵠髙飛不就茂林何則其志<lb/>
極逺牛刀割鷄矛㦸採葵甚非謂也<lb/>
昔有假人於越而救溺子越人雖善㳺子必不生矣失<lb/>
<pb n="KR3j0012_WYG_004-21a"/>
火而取水於海海水雖多火必不滅矣逺水不可救近<lb/>
火也<lb/>
夫犇車之士上無仲尼覆車<hi>案覆車據下文疑當作覆舟與上犇車對文</hi>之<lb/>
士下無伯夷故號令者國之舟車也安則亷貞生危則<lb/>
争鄙起矣<lb/>
管仲有言無翼而飛者聲也無根而固者情也然則聲<lb/>
不假翼其飛甚易情不待根其固非難以之垂文可不<lb/>
慎歟<lb/>
<pb n="KR3j0012_WYG_004-21b"/>
古來文士異世爭驅而慮動難固鮮無瑕病陳思之文<lb/>
羣才之雋也武帝誄云尊靈永蟄明帝頌云聖體浮輕<lb/>
<hi>案此下疑應疊浮輕二字與下文作對句</hi>有似於蝴蝶永蟄可擬於昆蟲施<lb/>
之尊極<hi>按太平御覽作徳</hi>不其嗤乎<lb/>
夫翠飾羽而體分象美牙而身喪蚌懷珠而致剖蘭含<lb/>
香而遭焚膏以眀而自煎桂以蠧而成疾並求福而得<lb/>
禍衣錦尚褧惡其文之著也<lb/>
夫辟狸之不可使搏雞甝牛之不可使捕䑕今人才有<lb/>
<pb n="KR3j0012_WYG_004-22a"/>
欲平九州并方外責之以細事是猶用鈇斤翦毛髮也<lb/>
夫據榦窺井雖通視不能見其情借明於鏡以照之則<lb/>
分寸可察也吞舟之魚蕩而失水則制於螻蟻離其處<lb/>
也猿狖失木擒於狐狸非其所也故十圍之木持千鈞<lb/>
之屋五寸之楗制九重之城豈其才之足任哉所居得<lb/>
其要也<lb/>
子曰耳聽者學在皮膚心聽者學在肌肉神聽者學在<lb/>
骨髓也<lb/>
<pb n="KR3j0012_WYG_004-22b"/>
翟人以豐狐元豹之皮獻晉文帝嘆曰皮美以自辠人<lb/>
有積醉寐亡裘者宋君曰醉足亡裘乎答曰桀醉亡天<lb/>
下而况裘乎<lb/>
有人謂中行文子曰此嗇夫也公何不就其舍文子曰<lb/>
吾嘗好音此人遺我鳴琴吾嘗好佩此人遺余玉玦非<lb/>
愛吾以禮者也<lb/>
子曰滌盃而食洗爵而飲可以養家客未可以饗三軍<lb/>
兕虎在後隋珠在前弗及掇珠先避後患聞雷掩耳見<lb/>
<pb n="KR3j0012_WYG_004-23a"/>
電瞑目耳聞所惡不如無聞目見所惡不如無見火可<lb/>
見而不可握水可循而不可毁故有象之屬莫貴於火<lb/>
有形之類莫尊於水身曲影直者未之聞也<lb/>
用百人之所能則百人之力舉譬若伐樹而引其本千<lb/>
枝萬葉莫能弗從也<lb/>
剥牛皮鞹以為鼓正三軍之衆然為牛計不若服軛狐<lb/>
白之裘天子被之在廟堂為狐計不若走於平澤行合<lb/>
趣同千里相從趣不合行不同對門不逢也<lb/>
<pb n="KR3j0012_WYG_004-23b"/>
江出岷山河出崑崙涇出王屋潁出少室漢出嶓冢分<lb/>
流同注於東海出則異所歸者同也<lb/>
登髙使人欲望臨深使人欲闚處使然也射則使人端<lb/>
釣者使人恭事使然也或吹火而然或吹火而滅所以<lb/>
吹者異也<lb/>
善為民者樹徳不善為民者樹怨然政不必然也專用<lb/>
聰明事必不成専用晦昩事必有悖一明一晦得之矣<lb/>
殷亡焚衆噐皆盡唯琬琰不焚君子則唯仁義存而已<lb/>
<pb n="KR3j0012_WYG_004-24a"/>
矣<lb/>
夫一妻擅夫衆妾皆亂一臣專君羣臣皆弊其可忽哉<lb/>
人莫不左畫方右畫圓<hi>按此下疑有缺文</hi>以骨去螘螘愈多以<lb/>
魚敺蠅蠅愈至弓矢不調則羿不能中也六馬不和則<lb/>
造父不能致逺士民不親則湯武不能必勝夜光之璧<lb/>
黄彛之尊始乃中山之璞溪林之榦及良工琢磨則登<lb/>
廟廊之上矣加脂粉則宿瘤進䝉不潔則西施屏人之<lb/>
學也亦如此豈可不學邪世莫學馭龍而學馭馬莫學<lb/>
<pb n="KR3j0012_WYG_004-24b"/>
治鬼而學治人先其急脩也若使南海無采珠之民崑<lb/>
山無破玉之工則明珠不御於椒室美玉不佩乎褘裳<lb/>
也<lb/>
鋸齒不能咀嚼箕口不能别味榼耳不能理音樂屩鼻<lb/>
不能逹芬芳畫月不能摴望舒之景床足不能有尋常<lb/>
之歩跨孺子之竹馬不免於勞脚剥玉蚌之盈案無解<lb/>
於虚腹圖敖倉以救饑仰天漢以解渇指水不能赴其<lb/>
渇望冶不能止其寒陶犬無守夜之警瓦鷄無司晨之<lb/>
<pb n="KR3j0012_WYG_004-25a"/>
益塗車不能代勞木馬不能馳逐皆所忽也<hi>按此句疑有誤</hi>亦<lb/>
猶草木有龍膽狗脊虎掌麞牙而非四獸也<lb/>
雨以時降則謂之甘及其失節則謂之苦秦氏書懸衡<lb/>
石王莽夜御燈火庶事彌以亂矣<lb/>
菁茅薪草也書尊其貴王雎野鳥也詩重其辭羊鴈賤<lb/>
畜也禮見其質藂棘鄙木也易以定刑所謂常善救物<lb/>
故無棄財而况人身取人誠如是也<hi>按自羊雁至是也原本誤於㨗對篇</hi>
<hi>複見又缺菁茅四句詳考文義宜屬此篇謹校正</hi>
<pb n="KR3j0012_WYG_004-25b"/>
阿膠五尺不能止黄河之濁弊車徑尺不足救鹽池之<lb/>
泄<lb/>
殷洪逺云周旦腹中有三斗爛腸<hi>按原本云作念旦作恒腹下無中字謹據</hi>
<hi>曽慥類説校改</hi>桓元子在荆州耻以威刑為政與令史杖上捎<lb/>
雲根下拂地足余比庶㡬焉詩云宜民宜人受禄於天<lb/>
書稱立功立事可以永年君子之用心也恒湏以濟物<lb/>
為本加之以立功重之以修徳豈不美乎<lb/>
楚人畏荀卿之出境漢氏追匡衡之入界是知儒道實<lb/>
<pb n="KR3j0012_WYG_004-26a"/>
有可尊故皇甫嵩手握百萬之衆而不反豈非儒者之<lb/>
貴乎<lb/>
摯虞論邕元表賦日通精以整思元博而贍元表擬之<lb/>
而不及余以為仲治此説為然也<hi>案此段疑有缺文</hi>
蔡邕言忠臣不用用臣不忠善言不入入言不善罪人<lb/>
無刑刑人無罪傅元言寵臣大病<hi>案此病字疑柄之訛</hi>其君則病<lb/>
寵臣過隆其君則聾王良造父不能同車而馭伯喈叔<lb/>
夜不可並琴而彈是知人君不可分權也人君當以江<lb/>
<pb n="KR3j0012_WYG_004-26b"/>
海為腹林藪為心使天下民不能測也徒有其聲而無<lb/>
其實若魚目之珠入市而損價斵氷為璧見日而銷也<lb/>
王懷祖之在㑹稽居喪每聞角聲即洒掃為逸少之弔<lb/>
也如此累年逸少不至及為掦州稱逸少罪逸少於墓<lb/>
所自誓不復仕焉余以為懷祖為得逸少為失也懷祖<lb/>
地不賤乎逸少頗有儒術逸少直虚勝耳才既不足以<lb/>
髙乎物而長其狠傲隱不違親貞不絶俗生不能養死<lb/>
方肥遯能書何足道也若然魏勰之善畫綏明之善棊<lb/>
<pb n="KR3j0012_WYG_004-27a"/>
皆可凌物者也懷祖構怨宜哉主父偃之心蘇季子之<lb/>
歎自於懷祖見之<lb/>
堯問舜紫舌之民不可與語若何舜曰君若逺鑑必知<lb/>
通塞紫舌之民何難合同余以為善對故管仲曰放老<lb/>
馬得迷道隨螘壤得水穴也<lb/>
韓昭侯使吏行縣之南門外有黄犢食苖昭侯下令曰<lb/>
當苖時禁牛馬入田乃得南門黄犢人以為神<lb/>
人心不同有如其面昔燕昭重樂毅而惠王疑其能魏<lb/>
<pb n="KR3j0012_WYG_004-27b"/>
武誅文舉而曹丕收其集劉向劉歆立言相反郗愔郗<lb/>
超所奉各異而况九族乎百姓乎處於堂之陰而知日<lb/>
月之次序也見瓶中之晷而知天下之寒暑也鼓不預<lb/>
於五音而為五音之主水不預於五味而為五味之和<lb/>
將軍不預於五官而為五官之督也蘭生空谷不為莫<lb/>
用而不芳舟在江海不為莫乘而不浮先針而後縷可<lb/>
以成帷蓋先縷而後針不可以成衣服有是哉<lb/>
公沙穆曰居家之方唯儉與約立身之道唯謙與學世<lb/>
<pb n="KR3j0012_WYG_004-28a"/>
人有忿者題其門為鳯字彼不覺大以為欣而意在凡<lb/>
鳥也有寄㯽榔與家人者題為合子蓋人一口也人有<lb/>
罵奴而命名風者凡蟲也如此皆為聼察焉<hi>按自阿膠五尺至為</hi>
<hi>聼察焉十一叚原本誤入㨗對篇别卷載殷洪逺以下三段又標金樓子立言下之目詳考文義皆應屬此篇</hi>
<hi>謹校正</hi>
夫目察秋毫不見華嶽耳聽宫徴不聞雷霆君子用心<lb/>
必湏普也故麋鹿成羣虎豹所避衆鳥成列鷹隼不遊<lb/>
若臨事方就則不舉矣渇而穿井臨難鑄兵並無益也<lb/>
<pb n="KR3j0012_WYG_004-28b"/>
非直是矣復湏適時用矣魯人有身善織屨妻善織縞而<lb/>
徙於越或謂之曰子必窮矣夫屨而履越人跣行夫縞<lb/>
而冠越人被髪蓋無益矣<lb/>
夫水澄之半日必見目睫動之半刻已失方圜靜之勝<lb/>
動誠非一事也<lb/>
良匠能與人䂓矩不能使人巧明師授人書不能使人<lb/>
<hi>按人下疑脱一字</hi>搜尋仭之隴求干天之木望牛跡之水求吞<lb/>
舟之魚未可得也<lb/>
<pb n="KR3j0012_WYG_004-29a"/>
曾子曰患身之不善不患人之莫已知丹青在山民知<lb/>
而求之善珠在淵民知而取之至道在學而人不知就<lb/>
之惑夫吾假延晷漏常慮奄忽㓜好狂簡頗有勤成諸<lb/>
生孰能傳吾書者使黄巾綠林不能攘奪炎上潤下時<lb/>
為保持則關西夫子此名方邱東里先生夢中相報<lb/>
曹植曰漢之二祖俱起布衣高祖闕於微細光武知於<lb/>
禮徳高祖又鮮君子之風溺儒冠不可言敬辟陽滛僻<lb/>
與衆共之詩書禮樂帝堯之所以為治也而髙帝輕之<lb/>
<pb n="KR3j0012_WYG_004-29b"/>
濟濟多士文王之所以獲寕也髙帝蔑之不用聽戚氏<lb/>
之邪媚致吕后之暴戾果令兇婦肆酖酷之心凡此諸<lb/>
事豈非寡計淺慮斯不免於閭閻之人當世之匹夫也<lb/>
世祖多識仁智奮武畧以攘暴興義兵以掃殘破二公<lb/>
於昆陽斬阜賜於漢津當此時也九州鼎沸四海淵湧<lb/>
言帝者二三稱王者四五若克東齊難勝之冦降赤眉<lb/>
不計之虜彭寵以望異内隕龎萌以叛主取誅隗戎以<lb/>
背信軀斃公孫以離心授首爾乃廟勝而後動衆計定<lb/>
<pb n="KR3j0012_WYG_004-30a"/>
而後行師於時戰克之將籌畫之臣承詔奉令者獲寵<lb/>
違命犯㫖者顛危故曰建武之行師也計出於主心勝<lb/>
决於廟堂故竇融因聲而景附馬援一見而嘆息諸葛<lb/>
亮曰曹子建論光武將則難比於韓周謀臣則不敵良<lb/>
平時人談者亦以為然吾以此言誠欲美大光武之徳<lb/>
而有誣一代之俊異何者追觀光武二十八將下及馬<lb/>
援之徒忠貞智勇無所不有篤而論之非减曩時所以<lb/>
張陳特顯於前者乃自髙帝動多闊疎故良平得廣於<lb/>
<pb n="KR3j0012_WYG_004-30b"/>
忠信彭勃得横行於外語有曲突徙薪為彼人<hi>案漢書作亡恩</hi>
<hi>澤</hi>焦頭爛額為上客此言雖小有似二祖之時也光武<lb/>
神畧計較生於天心故帷幄無他所思六竒無他所出<lb/>
於是以謀合議同共成王業而已光武稱鄧禹曰孔子<lb/>
有回而門人益親嘆吳漢曰將軍差强吾意其武力可<lb/>
及而忠不可及與諸臣計事常令馬援後言以為援䇿<lb/>
每與諧合此皆明君知臣之審也光武上將非減於韓<lb/>
周謀臣非劣於良平原其光武䇿慮深逺有杜漸曲突<lb/>
<pb n="KR3j0012_WYG_004-31a"/>
之明高帝能踈故張陳韓周有焦爛之功耳黄瓊言光<lb/>
武創基於氷泮之中用兵於枳棘之地有竒功也或曰<lb/>
光武之時敵寜有若項羽者余應之曰昔馬援見公孫<lb/>
述自修飾作邉幅知無大志推羽之行皆較然可見而<lb/>
胡有疑也仲長公理言世祖文史為勝晉簡文言光武<lb/>
雄豪之類最為䂓檢之風世誠以為子建言其始孔明<lb/>
揚其波公理導其源簡文宏其説則通人之談世祖為<lb/>
極優矣<lb/>
<pb n="KR3j0012_WYG_004-31b"/>
一兎走街萬夫爭之由未定也積兎滿市過者不顧非<lb/>
不欲兎分已定矣雖鄙人不爭故治國存乎定分而已<lb/>
河上公序言周道既衰老子疾時王之不為政故著道<lb/>
徳經二篇西入流沙至魏晉之間詢諸大方復失老子<lb/>
之㫖乃以無為為宗背禮違教傷風敗俗至今相傳猶<lb/>
未祛其惑皇甫士安云世人見其書云谷神不死是謂<lb/>
元牝故好事者遂假託老子以談神仙老子雖存道徳<lb/>
尚清虚然愽貫古今垂文述而之篇及禮傳所載孔子<lb/>
<pb n="KR3j0012_WYG_004-32a"/>
慕焉是也而今人學者乃欲棄禮學絶仁義云獨任清<lb/>
虚可以致治其違老子親行之言<lb/>
古之學者為己今之學者為人學而優則仕仕而優則<lb/>
學古人之風也修天爵以取人爵獲人爵而棄天爵末<lb/>
俗之風也古人之風夫子所以昌言末俗之風孟子所<lb/>
以扼腕然而古人之學者有二今人之學者有四夫子<lb/>
門徒轉相師受通聖人之經者謂之儒屈原宋玉枚乘<lb/>
長卿之徒止於辭賦則謂之文今之儒博窮子史但能<lb/>
<pb n="KR3j0012_WYG_004-32b"/>
識其事不能通其理者謂之學至如不便為詩如閻纂<lb/>
善為章奏如伯松若此之流汎謂之筆吟詠風謡流連<lb/>
哀思者謂之文而學者率多不便屬辭守其章句遲於<lb/>
通變質於心用學者不能定禮樂之是非辯經教之宗<lb/>
㫖徒能揚㩁前言抵掌多識然而挹源知流亦足可貴<lb/>
筆退則非謂成篇進則不云取義神其巧惠筆端而已<lb/>
至如文者維湏綺縠紛披宫徴靡曼脣吻遒㑹情靈揺<lb/>
蕩而古之文筆今之文筆其源又異至如彖繫風雅名<lb/>
<pb n="KR3j0012_WYG_004-33a"/>
墨農刑虎炳豹鬱彬彬君子卜談四始劉言七畧源流<lb/>
已詳今亦置而弗辨潘安仁清綺若是而評者止稱情<lb/>
切<hi>案原本作悄叨謹據太平御覽校改</hi>故知為文之難也曹子建陸士衡<lb/>
皆文士也觀其辭致側密事語更明意匠有序遣言無<lb/>
失雖不以儒者命家此亦悉通其義也徧觀文士畧盡<lb/>
知之至于謝元暉始見貧小然而天才命世過足以補<lb/>
尤任彥升甲部闕如才長筆翰善緝流畧遂有龍門之<lb/>
名斯亦一時之盛夫今之俗搢紳稚齒閭巷小生學以<lb/>
<pb n="KR3j0012_WYG_004-33b"/>
浮動為貴用百家則多尚輕側涉經記則不通大㫖茍<lb/>
取成章貴在悦目龍首豕足隨時之義牛頭馬髀强相<lb/>
附㑹事等張君之弧徒觀外澤亦如南陽之里難就窮<lb/>
檢矣射魚指天事徒勤而靡獲適郢首燕馬雖良而不<lb/>
到夫挹酌道徳憲章前言者君子所以行也是故言顧<lb/>
行行顧言原憲云無財謂之貧學道不行謂之病末俗<lb/>
學徒頗或異此或假兹以為技術或狎之以為戯笑若<lb/>
謂為技術者犁軒眩人皆技術也若以為戯笑者少府<lb/>
<pb n="KR3j0012_WYG_004-34a"/>
闘獲皆戱笑也未聞彊學自立和樂慎禮若此者也口<lb/>
談忠孝色方在於過鴻形服儒衣心不則於徳義既彌<lb/>
乖於本行實有長於澆風一失其源則其流已逺其與<lb/>
不隕穫於貧賤不充詘於富貴不畏君王不累長上不<lb/>
聞有司者何其相反之甚<lb/>
王仲任言夫説一經者為儒生博古今者為通人上書<lb/>
奏事者為文人能精思著文連篇章為鴻儒若劉向楊<lb/>
雄之列是也蓋儒生轉通人通人為文人文人轉鴻儒<lb/>
<pb n="KR3j0012_WYG_004-34b"/>
也<hi>按此條原本止有金樓子三字無篇名考文義與前段相類謹附於此</hi>
子思云堯身長十尺眉乃八采舜身長六尺靣頷無毛<lb/>
禹湯文武周公或勤思勞體或折臂望陽或秃骭背僂<lb/>
聖賢在徳豈在貎乎<hi>按此卷原本載金樓子三段一出立言篇一出興王篇此段不標篇</hi>
<hi>名或䝉上立言之目謹附於此</hi>
按周禮筮人氏掌三易夏曰連山殷曰歸藏周曰周易<lb/>
解此不同按杜子春云連山伏羲也歸藏黄帝也予曰<lb/>
按禮記曰我欲觀殷道得坤乾焉今歸藏先以坤後乾<lb/>
<pb n="KR3j0012_WYG_004-35a"/>
則知是殷明矣推歸藏既則殷制連山理是夏書<lb/>
銘頌所稱興公而已<hi>按此句疑有誤</hi>夫披文相質博約温潤吾<lb/>
聞斯語未見其人班固碩學尚云賛頌相似陸機鈎深<lb/>
猶稱碑賦如一<lb/>
楊泉賦序曰古人作賦者多矣而獨不賦蠶乃為蠶賦<lb/>
是何言與楚蘭陵荀况有蠶賦近不見之有文不如無<lb/>
述也<lb/>
黄金滿筒不以投龜明珠徑寸豈勞彈雀<hi>按自按周禮以下四條原</hi>
<pb n="KR3j0012_WYG_004-35b"/>
<hi>本俱無太平御覽引金樓子有之無篇名考文義似應屬此篇謹附於此</hi>
　<lb/>
　<lb/>
　<lb/>
　<lb/>
　<lb/>
　<lb/>
　金樓子卷四<lb/>
</p>
<p>
</p>
  </div>
<div>
                <head>金樓子卷五</head>
    <p>
<pb n="KR3j0012_WYG_005-1a"/>
欽定四庫全書<lb/>
　金樓子卷五　　　　　梁　孝元皇帝　撰<lb/>
　　著書篇十<hi>案金樓子目録有著書篇永樂大典金樓子聚書篇後有自連山三袟至已上</hi>
　　<hi>六百七十七卷云云今按其文盖係著書篇正文脫其篇目因誤與聚書合為一篇今分為著書篇</hi>
　　<hi>大典又别載金樓子著書篇五條其二條與藝文類聚所載梁元帝孝子傳序懷舊志序相出入而</hi>
　　<hi>首尾殘缺文亦互異知原書具載序論非僅目録今徧考諸書凡可補者悉附於後庶存其大畧云</hi>
連山三袟三十卷<hi>原注金樓年在弱冠著此書至於立年其功始就躬親筆削極有其勞</hi>
金樓袐訣一袟二十二卷<hi>原注金樓纂即連雜事無竒也</hi>
<pb n="KR3j0012_WYG_005-1b"/>
周易義疏三袟三十卷<hi>原注金樓奉述制義私小小措意也  案梁書本紀義作講三</hi>
<hi>十卷作十卷</hi>
禮雜私記五袟五十卷<hi>原注十七卷未成</hi>
　右四件一百三十二卷甲部<lb/>
註前漢書十二袟一百一十五卷<lb/>
孝德傳三袟三十卷<hi>原注金樓合衆家孝子傳成此</hi>
忠臣傳三袟三十卷<hi>原注金樓自為序卷案隋書經籍志有顯忠傳三  梁元帝撰</hi>
丹陽尹傳一袟十卷<hi>原注金樓為尹京時自撰</hi>
<pb n="KR3j0012_WYG_005-2a"/>
仙異傳一袟三卷<hi>原注金樓年小時自撰其書多不經</hi>
黄妳<hi>案梁朝有名士呼書卷為黄妳即見本書雜記篇原本黄訛王謹校正</hi>自序一袟三<lb/>
卷<hi>原注金樓小時自撰此書不經</hi>
全德志一袟一卷<hi>原注金樓自撰</hi>
懷舊志一袟一卷<hi>原注金樓自撰</hi>
研神記一袟一卷<hi>原注金樓自為序付劉穀纂次</hi>
晉仙傳一袟五卷<hi>原注金樓使顔協撰傳案梁書顔協傳協所撰晉仙  五篇</hi>
繁華傳一袟三卷<hi>原注金樓使劉緩撰</hi>
<pb n="KR3j0012_WYG_005-2b"/>
　右一十一件二百一十一卷乙部<lb/>
孝子義疏一袟十卷<hi>原注奉述制㫖并自小小措意元案梁書本紀武帝有老子講疏</hi>
<hi>帝有老子講疏四卷今自注云奉述制㫖則孝字即老字之訛義字即講字之訛但卷數不同未敢輙改附識</hi>
<hi>於此</hi>
玊韜一袟十卷<hi>原注金樓出牧渚官時撰</hi>
貢職圖一袟一卷<lb/>
語對三袟三十卷<lb/>
同姓同名録<hi>案梁書本紀作古今同姓名録</hi>一袟一卷<hi>原注金樓撰</hi>
<pb n="KR3j0012_WYG_005-3a"/>
式苑一袟三卷<hi>原注金樓自撰苑案梁書本紀有式贊三卷  字疑訛</hi>
荆南志一袟二卷<hi>原注金樓自撰</hi>
江州記一袟三卷<lb/>
竒字二袟二十卷<hi>原注金樓付蕭賁撰</hi>
長州苑記一袟三卷<hi>原注金樓與劉之亨等撰</hi>
玉子訣一袟三卷<hi>原注金樓付劉緩撰</hi>
寳帳仙方一袟三卷<lb/>
食要一袟十卷<hi>原注金樓付虞預撰</hi>
<pb n="KR3j0012_WYG_005-3b"/>
辯林二袟二十卷<hi>案隋書經籍志辯林二十卷注蕭賁撰</hi>
藥方一袟十卷<lb/>
補闕子一袟十卷<hi>原注金樓為序付鮑泉東里撰</hi>
譜一袟十卷<hi>原注金樓付王兢撰</hi>
夢書一袟十卷<hi>原注金樓使丁覘撰</hi>
　右一十八件一百六十卷丙部<lb/>
安成煬王集一袟四卷<hi>案梁書安成康王秀子機襲封謚曰煬所著詩賦數千言世祖</hi>
<hi>集而序之原本訛作煬帝王集係抄冩訛舛謹校正又隋書經籍志安成煬王集五卷</hi>
<pb n="KR3j0012_WYG_005-4a"/>
集三袟三十卷<hi>案梁書本紀文集五十卷隋書經籍志作五十二卷又有梁元帝小集十卷疑</hi>
<hi>作此書時方三十卷非訛也</hi>
碑集十袟百卷<hi>原注付蘭陵蕭賁撰二案隋書經籍志梁元帝撰雜碑二十  卷碑文十五卷</hi>
<hi>此作百卷疑至隋時已失其全</hi>
詩英一袟十卷<hi>原注付瑯琊王孝祀撰運案隋書經籍志有詩英九卷注謝靈  集注又云梁</hi>
<hi>十卷不著姓名疑即元帝此書</hi>
　右四件一百四十四卷丁部<lb/>
内典博要三袟三十卷<hi>案梁書本紀作一百卷</hi>
<pb n="KR3j0012_WYG_005-4b"/>
　　已上六百七十七卷<lb/>
夫安親揚名陳乎三德立身行道備乎六行孝無優劣<lb/>
能使甘泉自湧隣火不焚地出兼金天降神女騰麏自<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嘯虎還仁陳弇黄雀之祥禽兼赤石之瑞孟仁之笋<lb/>
出林中華之梓生屋感通之至良有可稱<lb/>
余中年承乏攝牧神州戚里英賢南冠髦俊車如流水<lb/>
俱踵許椽之門人同連璧咸登樂尹之舘<lb/>
老聃貴弱孔子貴仁陳駢貴齊楊朱貴已而終為令德<lb/>
<pb n="KR3j0012_WYG_005-5a"/>
<hi>案數語係引吕氏春秋下應有缺文</hi>
春風秋月賞心樂事凈竹節之船驅桂條之馬<lb/>
洛城之前猶有甄侯之館<hi>案原本金樓子著書篇僅存五條其能使甘泉自湧四語</hi>
<hi>與藝文類聚所載梁元帝孝徳傳序同中年承乏八句與藝文類聚所載梁元帝懷舊志序同則著書篇原載</hi>
<hi>各書序論惜割裂不全謹校補數則於後</hi>
孝德傳序曰夫天經地義聖人不加原始要終莫踰孝<lb/>
道能使甘泉自涌鄰火不焚地出黄金天降神女感通<lb/>
之至良有可稱<lb/>
<pb n="KR3j0012_WYG_005-5b"/>
上忠臣傳表曰資父事君實曰嚴敬求忠出孝義兼臣<lb/>
子是以冬温夏凊盡事親之節進思將羙懷出奉之義<lb/>
羲軒改物殷周受命三能十亂九棘五臣靡不夙夜在<lb/>
公忠為令德若使縉雲得姓之子姬昌魯衛之臣是知<lb/>
禮合君親孝忠一體性與率由因心致極臣連華霄漢<lb/>
凴暉日月三握再吐夙奉紫庭之慈春詩秋禮早蒙丹<lb/>
扆之訓宣帝褒德麟閣畵充國之形顯宗念功雲臺圖<lb/>
仲華之象<lb/>
<pb n="KR3j0012_WYG_005-6a"/>
忠臣傳序曰夫天地之大德曰生聖人之寳曰位因生<lb/>
所以盡孝因位所以立忠事君事父資敬之禮寧異為<lb/>
臣為子率由之道斯一忠為令德竊所景行且孝子烈<lb/>
女逸民咸有别傳至於忠臣曽無述製今將發篋陳書<lb/>
備加討論<lb/>
忠臣傳諫諍篇序曰富貴寵榮人所不能忘也刑戮流<lb/>
放人所不能甘也而士有冐雷霆犯顔色吐一言終知<lb/>
自投鼎鑊取離刀鋸而曽不避者其故何也蓋傷茫茫<lb/>
<pb n="KR3j0012_WYG_005-6b"/>
禹跡毁於一朝赫赫宗周㓕成禾黍何者百世之後王<lb/>
化漸頺欽若之信既盡觧網之仁已冺徒以繼體所及<lb/>
守器攸歸出則清警傳路處則慿玉負扆事無暫舛意<lb/>
有必從所謂生於深宫之中長於婦人之手未嘗知憂<lb/>
未嘗知懼况惑褒人之巧笑迷陽阿之妙舞重之以刳<lb/>
斮用之以逋逃亦有傾天㓕地汙宫瀦社之罪㧞本塞<lb/>
源裂冠毁冕之釁於是䇿名委質守死不二之臣以剛<lb/>
腸疾惡之心確乎貞一之性不忍見霜露麋鹿栖於宫<lb/>
<pb n="KR3j0012_WYG_005-7a"/>
寢麥穗黍離被於宗廟故瀝血抽誠披胸見欵赴焦爛<lb/>
於危年甘㓕亡於昔日冀桐宫有反道之明望夷無不<lb/>
言之恨而九重懸遠百雉嚴絶丹心莫亮白刅先指見<lb/>
之者掩目聞之者傷心然後鳴條有不收之魂商郊致<lb/>
白旂之戮<lb/>
忠臣傳死節篇序曰自非識君臣之大體鑒生死之宏<lb/>
分何以能㓕七尺之軀殉一顧之感然平路康衢從容<lb/>
之道進危塗險徑忠貞之節興登平路者易為功渉險<lb/>
<pb n="KR3j0012_WYG_005-7b"/>
塗者難為力從容之用世不乏人忠貞之槩時難屢有<lb/>
丹陽尹傳序曰傳曰大夫受郡漢書曰尹者正也及其<lb/>
用人實難授受廣漢和顔接下子髙自輔經術孫寳行<lb/>
嚴霜之誅袁宏留冬日之愛自二京版蕩五馬南渡固<lb/>
乃上燭天文下應地理爾其地勢可得而言東以赤山<lb/>
為成臯南以長淮為伊洛北以鍾山為華阜西以大江<lb/>
為黄河既變淮海為神州亦即丹陽為京尹雖得人之<lb/>
盛頗愧前賢而眄遇之深多用宰輔皇上受圖負扆寳<lb/>
<pb n="KR3j0012_WYG_005-8a"/>
厯惟新制禮以告成功作樂以彰治定豈直四三皇六<lb/>
五帝孕夏陶周而已哉若夫位以德叙德以位成毎念<lb/>
忝莅京河兹焉四載以入安石之門思勤王之政坐真<lb/>
長之室想清談之風求瘼餘晨頗多夏景今綴采英賢<lb/>
為丹陽尹傳<lb/>
全德志序曰老子言全德歸厚莊周云全德不刑吕覽<lb/>
稱全德之人故以全德創其名也此志隆大夫為首伊<lb/>
人有學有辯不夭不貧寳劒在前鼔瑟從後連環炙輠<lb/>
<pb n="KR3j0012_WYG_005-8b"/>
雍容卒歳駟馬髙車優㳺宴喜既令公侯踞掌復使要<lb/>
荒蹶角入室生光豈非盛矣若乃河宗九䇿事等神鉤<lb/>
陽雍䨇璧理歸元感南陽樊重髙閤連雲北海公沙門<lb/>
人成市咨此八龍各傳一藝夾河兩郡家有萬石人生<lb/>
行樂止足為先但使樽酒不空坐客恒滿寧與孟嘗問<lb/>
琴承睫淚下中山聼息悲不自禁同年而語也<lb/>
全德志論曰物我俱忘無貶廊廟之器動寂同遣何累<lb/>
經綸之才雖坐三槐不妨家有三徑接五侯不妨門垂<lb/>
<pb n="KR3j0012_WYG_005-9a"/>
五柳但使良園廣宅面水帶山饒甘果而足花卉葆筠<lb/>
篁而玩魚鳥九月肅霜時饗田畯三春捧繭乍酬蠶妾<lb/>
酌升酒而歌南山烹羔豚而擊西缶或出或處竝以全<lb/>
身為貴優之㳺之咸以忘懷自逸若此衆君子可謂得<lb/>
之矣<lb/>
懷舊志序曰吾自北守琅臺東探禹穴觀濤廣陵面金<lb/>
湯之設險方舟宛委眺玊笥之干霄臨水登山命儔嘯<lb/>
侣中年承乏攝牧神州戚里英賢南冠髦俊䕃真長之<lb/>
<pb n="KR3j0012_WYG_005-9b"/>
弱柳觀茂宏之舞鶴清酒繼進甘果徐行長安郡公為<lb/>
其延譽扶風長者刷其羽毛於是駐伏熊逥駟<hi>原缺一字</hi>命<lb/>
鄒湛召王祥余顧而言曰斯樂難常誠有之矣日月不<lb/>
居零露相半素車白馬徃矣不追春華秋實懷哉何已<lb/>
獨軫魂交情深宿草故備書爵里陳懷舊焉<lb/>
職貢圖序曰竊聞職方氏掌天下之圖四夷八蠻七閩<lb/>
九貉其所由来乆矣漢氏以来南羌旅距西域憑陵創<lb/>
金城開玊闗絶夜郎討日逐覩犀甲則建朱崖聞蒲萄<lb/>
<pb n="KR3j0012_WYG_005-10a"/>
則通大宛以德懷逺異乎是哉皇帝君臨天下之四十<lb/>
載垂衣裳而頼兆民坐巖廊而彰萬國梯山航海交臂<lb/>
屈膝占雲望日重譯至焉自塞以西萬八千里路之峽<lb/>
者尺有六寸髙山尋雲深谷絶景雪無冬夏與白雲而<lb/>
共色氷無早晩與素石而俱貞踰空桑而歴昆吾度青<lb/>
邱而跨丹穴炎風弱水不革其心身熱頭痛不改其節<lb/>
故以明珠翠羽之珍細而弗有龍文汗血之驥卻而不<lb/>
乘尼<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>乃聖猶有圖人之法晉帝君臨實聞樂賢之象<lb/>
<pb n="KR3j0012_WYG_005-10b"/>
甘泉冩閼氏之形後宫玩單于之圖臣以不佞推轂上<lb/>
㳺夷歌成章胡人遥集欵開蹶角沿泝荆門瞻其容貎<lb/>
訴其風俗如有来朝京輦不渉漢南别加訪採以廣聞<lb/>
見名為貢職圖云爾<hi>案自孝德傳序以下俱從藝文類聚増補</hi>
　　㨗對篇十一<lb/>
夫三端為貴舌端在焉四科取士言語為一雖諜諜利<lb/>
口致戒嗇夫便便為嘲且聞謔浪聊復記言以觀㨗對<lb/>
晉武帝受禪探得一字朝士失色裴楷對曰天得一以<lb/>
<pb n="KR3j0012_WYG_005-11a"/>
清地得一以寧侯王得一以為天下貞<lb/>
宋文帝嘗與群臣汎天淵池帝垂綸而釣回旋良乆竟<lb/>
不得魚王景文乃越席曰臣以為垂綸者清故不獲貪<lb/>
餌此並風流閒勝實為羙矣<hi>案此並以下疑係原注原本並作大字姑仍其舊</hi>
盧志問陸士衡陸抗陸遜是卿何物答曰如卿於盧珽<lb/>
盧毓相似<lb/>
陳大武該問鍾毓曰臯陶何如人對曰君子周而不比<lb/>
羣而不黨也<lb/>
<pb n="KR3j0012_WYG_005-11b"/>
崔正熊詣郡郡將姓陳問正熊曰君去崔杼幾世答曰<lb/>
正熊之去崔杼如明府之去陳恒也<lb/>
安成公何朂與殷元喜共食元喜即淳之子也朂曰益<lb/>
殷蓴羔元喜徐舉頭曰何無忌諱朂乃無忌子<lb/>
劉悛勸謝瀹酒曰謝莊兒不得道不能飲對曰茍得其<lb/>
人自可沉湎悛乃沔之子<hi>原注諸如此類雖以至諱為嘲而答者為優</hi>
魏文帝受禪郭淮晩到帝曰防風後至便行大戮對曰<lb/>
五帝教民以德夏后始用刑書臣在唐虞之世知免防<lb/>
<pb n="KR3j0012_WYG_005-12a"/>
風之戮<lb/>
宋武帝登覇陵乃眺西京使傅亮等各詠古詩名句亮<lb/>
誦王仲宣詩曰南登覇陵岸回首望長安<lb/>
楊子州<hi>案藝文類聚作楊氏子太平御覽引作梅周誤</hi>年七歳甚聰慧孔永<hi>案藝</hi>
<hi>文類聚太平御覽俱作孔君平</hi>詣其父父不在乃呼兒出為設果有楊<lb/>
梅永指示兒曰此真君家果兒答曰未聞孔雀是夫子<lb/>
家禽<hi>原注如此之流並皆文雅可觀不闗得失也</hi>
劉道真常與一人共素拌草中食見一嫗將二兒過並<lb/>
<pb n="KR3j0012_WYG_005-12b"/>
青衣調之曰青羊將二羔嫗答曰兩猪共一槽<lb/>
祖士言與鍾雅相調祖語鍾曰汝潁川之士利如錐鍾<lb/>
答曰卿燕代之人鈍如槌祖曰以我鈍槌打汝利錐鍾<lb/>
曰吾有神錐祖曰既有神錐亦有神槌<hi>案太平御覽載此叚文小異今</hi>
<hi>附録備考祖納謂梅陶及鍾雅曰君汝潁之士利如錐我幽冀之士鈍如椎持鈍椎捶君利錐皆當摧矣陶雅</hi>
<hi>並稱有神錐不可得摧納曰假有神錐必有神椎陶雅無以對</hi>
費禕使吳孫權饗之逆敕羣臣使至伏食勿起禕至權<lb/>
為輟食禕嘲之曰鳳凰來朝麒麟鈍驢無知伏食如故<lb/>
<pb n="KR3j0012_WYG_005-13a"/>
諸葛瑾輟食反嘲之曰援植梧桐以待鳳凰有何燕雀<lb/>
自稱來翔<hi>原注諸如此例合曰調過為疏鄙也不足多稱</hi>
羊戎好為䨇聲江夏王設齋使戎鋪舒法坐戎處分曰<lb/>
官教前床可開八尺江夏曰開床小狹戎復唱曰官家<lb/>
恨狹更廣八分文帝與戎對曰金溝清泄銅池漾洩極<lb/>
佳光景當得劇棊<hi>原注此其滑稽之雄未足以稱辨也</hi>
吳遣張温聘蜀百官皆餞焉秦宓未往諸葛亮累催之<lb/>
温曰彼何人也亮曰益州學者也及至温問宓曰君學<lb/>
<pb n="KR3j0012_WYG_005-13b"/>
乎宓曰五尺僮子皆學何必小人温復問曰天有頭乎<lb/>
宓曰有之温曰何方宓曰詩云乃睠西顧以此推之頭<lb/>
在西地温曰天有耳乎宓曰天處髙而聴卑詩云鶴鳴<lb/>
九臯聲聞于天若其無耳何以聴之温曰天有足乎宓<lb/>
曰天歩艱難之子不猶若其無足何以歩之温曰天有<lb/>
姓乎宓曰姓劉温曰何以然也答曰今天子姓劉故以<lb/>
此知之温曰日生於東乎宓曰雖生於東而没於西<hi>原注</hi>
<hi>既學而又辨此其優也</hi>
<pb n="KR3j0012_WYG_005-14a"/>
吳紀陟使魏廷問曰吳域幾何曰西陵以至京都五千<lb/>
七百里道里甚逺難以堅守答曰譬如八尺之身其䕶<lb/>
風寒不過數處裴松謂不如金城萬雉防之者四門而<lb/>
已<lb/>
習鑿齒詣釋道安值持鉢趨堂鑿齒乃翔往衆僧之齋<lb/>
也衆皆捨鉢歛祍唯道安食不輟不之禮也習甚恚之<lb/>
乃厲聲曰四海習鑿齒故故來㸔爾道安應曰彌天釋<lb/>
道安無暇得相㸔習愈忿曰頭有鉢上色鉢無頭上毛<lb/>
<pb n="KR3j0012_WYG_005-14b"/>
道安曰靣有匙上色匙無靣上坳<hi>習靣坳也</hi>習又曰大鵬从<lb/>
南來衆鳥皆戢翼何物凍老鴟腩腩低頭食道安曰微<lb/>
風入幽谷安能動大才猛虎當道食不覺蚤䖟來於是<lb/>
習無以對<hi>案太平御覽載此事曰釋道安俊辨有髙才自北至荆州與習鑿齒初相見道安曰彌天</hi>
<hi>釋道安鑿齒曰四海習鑿齒</hi>
　　志怪篇十二<lb/>
夫耳目之外無有怪者余以為不然也水至寒而有温<lb/>
泉之熱火至熱而有蕭邱之寒重者應沉而有浮石之<lb/>
<pb n="KR3j0012_WYG_005-15a"/>
山輕者當浮而有沉羽之水淳于能剖臚以理<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>元化<lb/>
能刳腹以浣胃飬由拂蜻蛉之左翅燕丹使衆鷄之夜<lb/>
鳴皆其例矣謂夏必長而蒜麥枯焉謂冬必死而竹栢<lb/>
茂焉謂始必終而天地無窮焉謂生必死而龜蛇長存<lb/>
焉若謂受氣者皆有一定則雉有化蜄雀之為蛤蠰蟲<lb/>
仮翼川鼃奮蜚䑕化為鴽草死為螢人化為虎蛇化為<lb/>
龍其不然乎及其乾鵲知來猩猩識往太皥師蜘蛛而<lb/>
結罟金天據九扈以為政軒轅候鳳鳴而調律唐堯觀<lb/>
<pb n="KR3j0012_WYG_005-15b"/>
蓂莢以候時此又未必劣於人也逍遥國葱變而為韮<lb/>
壯武縣桑化而為栢汝南之竹變而為蛇茵郁之藤化<lb/>
而為䱇盧躭為治中化為䨇白鵠王喬為鄴令變作兩<lb/>
蜚鳬諒以多矣故作志怪篇<lb/>
秦青謂友人曰韓娥東之齊至雍門鬻歌既而餘響繞<lb/>
梁三日不絶遇逆旅人辱之娥因舉聲哀哭一哭老少<lb/>
悲愁三日不食娥復舉聲長歌一里抃舞不能自禁忘<lb/>
向之悲也乃厚賂之雍門人至今善歌<hi>案别卷載金樓子一條其事同</hi>
<pb n="KR3j0012_WYG_005-16a"/>
<hi>其文互異又不著篇名附録於此以備考薛譚學謳於秦□未窮青之㫖於一日遂辭歸秦青乃餞於郊衢撫</hi>
<hi>節悲歌聲震林木響遏行雲薛譚乃謝求返終身不敢言歸秦青謂其友曰昔韓娥東之齊匱粮過雍門鬻歌</hi>
<hi>假食既去而響繞梁三日不絶左右以其人弗去過逆旅逆旅之人辱之韓娥因曼聲哀哭一里老幼悲愁涕</hi>
<hi>泣相對三日不食遽追而謝之娥復曼聲長歌一里老幼喜歡抃舞弗能自禁乃厚賂而遣之故雍門之人至</hi>
<hi>今善歌善哭效娥之遺聲</hi>
有人以優師獻周穆王甚巧能作木人趍走俯仰如人<lb/>
鎮其頥則可語捧其手則可舞王與盛姬共觀木人瞚<lb/>
其目招王左右侍者王大怒欲誅優師優師大怖乃剖<lb/>
<pb n="KR3j0012_WYG_005-16b"/>
木以示王皆附㑹革木所為五臓完具王大悅乃廢其<lb/>
肝則目不能瞚廢其心則口不能語廢其脾則手不能<lb/>
運王厚賜之<lb/>
周穆王時西極有化人能入水火貫金石反山川移城<lb/>
郭穆王為起中天之臺鄭衛奏承雲之樂月月獻玉衣<lb/>
日日薦玉食幻人猶不肯舍乃携王至幻人之宫構以<lb/>
金銀絡以珠玉鼻口所納皆非人間物也由是王心厭<lb/>
宫室幻人易之耳王大悅肆志逺逰<lb/>
<pb n="KR3j0012_WYG_005-17a"/>
短人在康居國北男女皆長三尺<lb/>
夫餘國有美珠大如酸棗<lb/>
海中得一布褐長三丈<lb/>
天下之大物有北海之蟹舉其螯能加山焉有東海之<lb/>
魚焉有海燕焉一日逄魚頭七日遇魚尾魚産三百里<lb/>
海水如血<lb/>
大月支及西胡有牛名曰白皮今日割取其肉明日瘡<lb/>
即愈故漢人有至其國者西胡以此牛示之漢人對曰<lb/>
<pb n="KR3j0012_WYG_005-17b"/>
吾國有蟲名為蠶如人食桑葉而吐絲外國人莫不信<lb/>
有蠶<lb/>
東南有桃都<hi>案别卷引此作郁</hi>山山有大桃樹上有天鷄日初<lb/>
出照此桃天鷄即鳴天下之鷄感之而鳴樹下有兩鬼<lb/>
對樹持葦索取不祥之鬼食之今人正旦作兩桃人以<lb/>
索中置雄鷄法乎此也<lb/>
玉之精為白虎金之精為車渠楓脂千歳為琥珀銅之<lb/>
精為奴錫之精為婢松脂千歳為茯苓<lb/>
<pb n="KR3j0012_WYG_005-18a"/>
大秦國人長十丈小秦國人長八尺一足國人長九寸<lb/>
女國有横<hi>案别卷作潢</hi>池水婦人入浴出則孕若生男子三<lb/>
年即死<lb/>
神洲之上有不死草似菰苖人已死此草覆之即活秦<lb/>
始皇時大苑中多枉死者有鳥如烏狀衘此草墜地以<lb/>
之覆死人即起坐始皇遣問北郭鬼谷先生云東海亶<lb/>
州上不死之草生瓊田中<lb/>
秦始皇聞鬼谷先生言因遣徐福入海求金菜玉蔬并<lb/>
<pb n="KR3j0012_WYG_005-18b"/>
一寸葚<hi>原注金菜玉蔬四字諸本同然莫曉何義御案此條又見箴戒篇原本多脫誤謹據太平  覽</hi>
<hi>校補</hi>
秦王遣徐福求桑椹於碧海之中海中止有扶桑樹長<lb/>
數千丈樹兩根同生更相依倚是名扶桑仙人食其椹<lb/>
而體作金光飛騰元宫也<hi>案原本云求一寸葚尚云難得豈知碧海中有扶桑樹云</hi>
<hi>云謹據太平御覽校改</hi>
豫章有石以水灌之便熱以鼎置其上灼食則熟張茂<lb/>
先博物君子也雷孔章亦一時之學士也入洛賫此石<lb/>
<pb n="KR3j0012_WYG_005-19a"/>
以示張張曰所謂燃石也余從兄勱為廣州嘗致數片<lb/>
煮食猶須燒之<lb/>
余丙申歳婚初婚之日風景韶和末乃覺異妻至門而<lb/>
疾風大起折木發屋無何而飛雪亂下帷幔皆白翻洒<lb/>
屋内莫不縞素乃至垂覆闌瓦有時飛墮此亦怪事也<lb/>
至七日之時天景恬和無何雲翳俄而洪濤波流井溷<lb/>
俱溢昬曉不分從叔廣州昌住在西州南門新婦將還<lb/>
西州車至廣州門而廣州殞逝又怪事也喪還之日復<lb/>
<pb n="KR3j0012_WYG_005-19b"/>
大雨霔車軸折壞不復得前爾日天雷震西州㕔事兩<lb/>
柱俱時粉碎於時莫不戰慄此又尤為怪也<lb/>
荆州髙齋盛夏之月無白鳥余亟寢處於其中及移餘<lb/>
齋則聚蚊之聲如雷數丈之間如此之異<lb/>
或世見或世不見者涸澤數百歳谷之不徙水之不絶<lb/>
者生慶忌慶忌狀如人其長四寸衣黄冠乘小馬以其<lb/>
名呼之可使千里外一日反報<lb/>
北澤之精生於蟲者一頭兩身狀若蛇以其名呼之可<lb/>
<pb n="KR3j0012_WYG_005-20a"/>
以取魚鱉此並涸水之精也<lb/>
齊桓公北征孤竹未至卑耳之谿見人長一尺形具焉<lb/>
<hi>案管子作人物具焉</hi>右袪衣而走馬前左右皆不見桓公曰吾事<lb/>
之不濟也豈有人若此乎管仲曰臣聞山神有俞如小<lb/>
兒<hi>案管子作登山之神有俞兒者</hi>狀長一尺而人形見此覇王之君興<lb/>
則山神見也走馬前導之也袪衣前有水也右袪衣從<lb/>
右方可渉也至卑耳之谿有賛水者公乃從右方而渉<lb/>
既濟水公拜管仲於馬前曰仲父聖人也管仲曰聖人<lb/>
<pb n="KR3j0012_WYG_005-20b"/>
先知無形今已有形臣非聖人也善承教耳<lb/>
桓公與管仲闔門而謀伐莒未發而已聞於國桓公怒<lb/>
管仲曰國必有聖人桓公曰然有藝席<hi>案吕氏春秋作有執踱<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>而上</hi>
<hi>視者</hi>必是人也少頃東郭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>案吕氏春秋作牙</hi>至桓公問曰子言<lb/>
伐莒也曰然公曰何以知之曰臣視二君之在臺上也<lb/>
口開而闔是言莒也舉手而指又當莒也君有甲兵之<lb/>
色臣是以知之也<lb/>
山中有寅日稱虞吏者虎也稱當路<hi>案抱朴子有君字</hi>者狼也<lb/>
<pb n="KR3j0012_WYG_005-21a"/>
辰日稱雨師者龍也知其物<hi>案抱朴子有名字</hi>則不能為害矣<lb/>
山精如小兒而獨足足<hi>案抱朴子作走</hi>向後喜犯人名蚑呼之<lb/>
即止一名熱<hi>案抱朴子有内字</hi>六<hi>案抱朴子作亦</hi>可兼呼之夜在山中<lb/>
見胡人者銅鐡精也見秦人者百歳木也中夜見火光<lb/>
者亦乆枯木也<lb/>
外國方士能咒能臨淵禹歩龍浮出有物長數十丈方<lb/>
士咒之即縮長數寸掇取著壺中輙有四五以水飬之<lb/>
餘國少雨患者輙齎此龍徃賣之一龍直金十斤取一<lb/>
<pb n="KR3j0012_WYG_005-21b"/>
頭置水中即興雲雨<lb/>
巨龜在沙嶼間背上生樹木如淵島嘗有商人依其採<lb/>
薪及作食龜被灼熱便還海於是死者數十人<lb/>
海鴨大如鵝<hi>案太平御覽作如常鴨</hi>班白文亦名文<hi>案太平御覽作交</hi>鳥<lb/>
也<lb/>
水鵠大而無尾和鳴如鵠聲在水底<lb/>
鯨鯢一名海鰌穴居海底鯨入穴則水溢為潮來鯨出<lb/>
穴則水入為潮退鯨鯢既出入有節故潮水有期<lb/>
<pb n="KR3j0012_WYG_005-22a"/>
用紫芝煮石石美如芋食之可更調和五味下橘皮葱<lb/>
豉名山之下生葱韮者是古人食石種也故語曰寧得<lb/>
一把五茄不用金玉一車寧得一片地榆不用明月寳<lb/>
珠五茄一名金鹽地榆一名玉䜴唯二物可以煮石<lb/>
有樹名獨根分為二枝其東向一枝是木威樹南向一<lb/>
枝是橄欖樹扶南國今衆香皆共一木根是旃檀節是<lb/>
沉香花是鷄舌葉是藿香膠是薰陸<lb/>
地肺荆州濟江西岸安船處也洪潦常浮不没故云地<lb/>
<pb n="KR3j0012_WYG_005-22b"/>
肺也其中有人焉居南定縣足骨無節觧身有毛卧時<lb/>
更相扶然後能起<lb/>
晉寧縣境内出大䑕狀如牛土人謂之鼹䑕天時將災<lb/>
則從山出逰畎畆散落其毛悉成小䑕盡耗五稼<lb/>
利水内有木材元嘉中大水有千餘叚木流出斧跡未<lb/>
滅俗曰漢將攻越築城伐木於利水未運之前一夜忽<lb/>
失數千叚咸為鬼所匿今所流木昔鬼匿之者<lb/>
滎陽郡山中有巨龜長八九尺下有文字前後足下各<lb/>
<pb n="KR3j0012_WYG_005-23a"/>
躡一龜有時踰山越水咸觀異之<lb/>
晉時營道令何潜之於縣界得一鳥犬如白鷺膝上自<lb/>
然有銅環貫之<lb/>
有清鹽池鹽正四方廣半寸其形扶踈似石人耕池旁<lb/>
地取池水沃種之去勿回視即生此鹽<lb/>
太極山有采華之草服之乃通萬里之言<lb/>
孔子冢在魯城北塋中樹以百數皆異種魯人世世無<lb/>
能名者傳言孔子弟子既皆異國之人各持其國樹來<lb/>
<pb n="KR3j0012_WYG_005-23b"/>
種之孔子塋中至今不生荆棘草木<lb/>
東平思王冢在東平民相傳言思王歸國後思歸京師<lb/>
後葬其冢上松栢皆西靡是時思王皆生埋所寵幸者<lb/>
其號呼之聲後數十年猶有聞者<lb/>
脩羊公止於華隂山以道干漢景帝<hi>案别卷作武帝</hi>帝禮遇之<lb/>
數歳道不可得有詔問修羊公何能發語未訖於床上<lb/>
化為白羊題其脅曰脩羊公謝天子後置石羊於通靈<lb/>
臺上<lb/>
<pb n="KR3j0012_WYG_005-24a"/>
合浦<hi>案原本作蒲今依别本校改</hi>有康頭山山上有一頭鹿額上戴<lb/>
科藤一枝四條直上各長丈許<lb/>
地鏡經凡出三家有師曠地鏡有白澤地鏡有六甲地<lb/>
鏡三家之經但說珍寳光氣前金樓先生是嵩髙道士<lb/>
多逰名山尋丹砂於石壁上見有古文見照寳物之秘<lb/>
方用以照寳遂獲金玉<lb/>
凡有樹木之變枝柯南枝枯折者寳在樹南西枝枯折<lb/>
者寳在樹西也<lb/>
<pb n="KR3j0012_WYG_005-24b"/>
凡藏諸寳忘不知處者以銅盤盛井花水赴所擬地照<lb/>
之見人影者物在下也<lb/>
入名山牽白犬抱白鷄山神大喜芝草及寳玉等自出<lb/>
<hi>案太平御覽引地鏡圖曰夫寳物在城郭邱墻之中樹木為之變視柯偏有折枯是其候也視折枯所向寳有</hi>
<hi>其方凡有金寳常變作積虵見此軰便脫隻履若衣以擲之溺之即得凡藏寳忘不知處以大銅盤盛水着所</hi>
<hi>疑地行照之見人影者物在下也據此則凡有樹木之變以下三段皆地鏡經之文因其文互異謹録以備考</hi>
有石連理生樹髙一尺五寸枝頭葉皆紫吳時人獻以<lb/>
為瑞<lb/>
<pb n="KR3j0012_WYG_005-25a"/>
青龍元年五月庚辰芝産於長平之習陽六月甲子許<lb/>
昌典農中郎將充奉以其事聞色丹紫質光耀髙尺八<lb/>
寸散為三十六莖枝幹似珊瑚之形<lb/>
巴蛇食象三歳而出其骨君子服之無心腹之疾<lb/>
魏明帝時京兆人食噉兼十許人遂大肥不能揺動其<lb/>
父曽作方長史官徙送彼縣令共食之一二年中一鄉<lb/>
為之歛<lb/>
東海有牛魚形如牛剥其皮貫之潮水至則毛起潮水<lb/>
<pb n="KR3j0012_WYG_005-25b"/>
去則毛弭<lb/>
竒肱國民能為飛車從風逺行至於亶州傷破其車不<lb/>
以示民十年西風至復使給車遣歸<lb/>
無腹國人長而無腹<lb/>
甘水之間有羲和國有女子方浴於甘淵<lb/>
白鹽山山峰洞澈有如水精及其映月光似琥珀胡人<lb/>
和之以供國厨名為君王鹽亦名玉華<hi>案曽慥類說作王<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>
                    </hi>鹽<lb/>
大月氐國善為蒲萄花葉酒或以根及汁醖之其花似<lb/>
<pb n="KR3j0012_WYG_005-26a"/>
杏而緑蘂碧鬚九春之時萬頃競發如鸞鳳翼八月中<lb/>
風至吹葉上傷裂有似綾紈故風為蒲萄風亦名裂葉<lb/>
風也<lb/>
巴陵僧房中木愈翦疾生終南山有子伐之瘡隨合浣<lb/>
紗女死三蛟至葬所竇武母窆蛇擊柩前羅含之鷄能<lb/>
言西周之犬解語合浦桐葉飛至洛陽始興鼓木奔至<lb/>
臨武樂安胡氏<hi>案别卷引作市</hi>枯骨吟嘯遼水浮棺有人言語<lb/>
鬼來求助張林使鬼而致富神女為董永織縑而免災<lb/>
<pb n="KR3j0012_WYG_005-26b"/>
懷德郡石解語臨川間山能嘯泗水却流蓋泉赴節蟲<lb/>
食葉成字鵠口畫作書狐屈指而作簿書狸羣呌而講<lb/>
經傳黿頭戴銀釵猪脾帶金鈴成臯之魚號慨華隂之<lb/>
狗涕零武昌郡閤杖有蓮華長安城閣斧柯生葉黄巾<lb/>
將走草作鳥獸之形董卓欲誅葉為人馬之狀有莘氏<lb/>
女採兒於空桑之中水濵浣嫗得子於流竹之裏陸機<lb/>
引軍而牙折桓元出逰而蓋飄隕石於宋都雨玉於薄<lb/>
邑取董奉之杏去即值虎持歸姜之橘還輙遇蛇益陽<lb/>
<pb n="KR3j0012_WYG_005-27a"/>
金人以杖築地而成井<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>水竹王以劔擊石而出水夫<lb/>
差之女死以玉壺送葬韓重之女亡以金罌贈别石言<lb/>
於晉國石立於泰山神降於莘蛇鬪於鄭子文受於莵<lb/>
之乳魏顆獲結草之功龍戰於夏庭樹生於殷廟㑹稽<lb/>
城門之鼓擊之聲聞洛陽遂得號為雷門是何怪於妖<lb/>
祥之事可殫言乎<lb/>
　<lb/>
　<lb/>
<pb n="KR3j0012_WYG_005-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金樓子卷五<lb/>
</p>
<p>
</p>
  </div>
<div>
                <head>金樓子卷六</head>
    <p>
<pb n="KR3j0012_WYG_006-1a"/>
欽定四庫全書<lb/>
　金樓子卷六　　　　　梁　孝元皇帝　撰<lb/>
　　雜記篇十三上<hi>案此篇目録本分上下原本割裂有載上下篇名者今仍分屬其但</hi>
　　<hi>標雜記篇者則附於上篇之後下篇之前又此篇雜引子史疑皆有斷語因原本割裂失去故或有</hi>
　　<hi>或無今悉仍其舊謹識於此</hi>
成湯誅獨木管仲誅史符吕望誅任卨魏操誅文舉孫<lb/>
䇿誅髙岱黄祖誅禰衡晉相誅嵇康漢宣誅楊惲此豈<lb/>
闗大盗者深防政術腹誹心謗不可全也<lb/>
<pb n="KR3j0012_WYG_006-1b"/>
龜所以有殻者何也欲以自衛也而人求而鑚灼之何<lb/>
也為殻也鳥所以可愛者為有羽也而人殺之何也為<lb/>
毛也私家有器甲欲以防盗也而王法治之閭閻間有<lb/>
利口之人者欲自進也而縣官裁之可不戒哉<lb/>
有人讀書握卷而輙睡者梁朝有名士呼書卷為黄妳<lb/>
此盖見其羙神養性如妳媪也夫兩葉蔽目不見泰山<lb/>
兩豆塞耳不聞雷奮以其専志也専志既過不覺睡也<lb/>
趙簡子沉鸞激於河曰吾嘗好聲為吾致之吾嘗好宫<lb/>
<pb n="KR3j0012_WYG_006-2a"/>
室為吾致之吾嘗好良馬善御為吾致之吾好賢士而<lb/>
鸞激未嘗進一人是長吾過而黜吾善也夫簡子者能<lb/>
善督責於臣矣<lb/>
有人以人物就問司馬徽者徽初不辨其髙下毎輙言<lb/>
佳其婦諫之曰人以君善士故質疑問於君君宜論辨<lb/>
使各得其所而一者言佳二者言佳豈人所咨問君之<lb/>
意耶徽曰汝此言亦復佳此所以避時也<lb/>
劉穆之居京下家貧其妻江嗣女穆之好徃妻兄家乞<lb/>
<pb n="KR3j0012_WYG_006-2b"/>
食毎為妻兄弟所辱穆之不為恥一日徃妻家食畢求<lb/>
㯽榔江氏弟戯之曰㯽榔本以消食君常飢何忽須此<lb/>
物後穆之來為宋武佐命及為丹陽尹乃召妻兄弟設<lb/>
盛饌勸酒令醉言語致歡座席將畢令厨人以金拌貯<lb/>
㯽榔一斛曰此日以為口實客因此而退<lb/>
顔師伯要倖貴臣莫二而多納貨賄家累千金宋世祖<lb/>
常與師伯摴蒲籌將决世祖先擲得雉喜謂必勝師伯<lb/>
後擲得盧帝失色師伯擲遽歛手佯曰㡬作盧爾是日<lb/>
<pb n="KR3j0012_WYG_006-3a"/>
師伯一輸百金<lb/>
宋山陽王休祐屢以言語忤顔色有庾道敏者能相手<lb/>
板休祐以己手板託為它許令占之庾曰此板相乃甚<lb/>
貴然後使人多諐忤休祐以褚淵詳宻乃換其板它日<lb/>
淵得侍帝自稱下官太宗多忌甚不悦而手板徃徃入<lb/>
相余以為信然<lb/>
南陽劉類好察民間聞狗逐猪子聲謂吏殺猪便曵五<lb/>
官掾孫弼時在職有三不肯遷之也吏題其門曰劉府<lb/>
<pb n="KR3j0012_WYG_006-3b"/>
君三不肯此戒褊急也余豈可不三復斯言哉<lb/>
荆楚間有人名我者此人向父恒稱我向子恒稱名此<lb/>
其異也<lb/>
衛人有夫妻祝神者使得布百匹其夫曰何少耶妻曰<lb/>
布若多子當買妾也<lb/>
韓子曰燕人李季其妻私通還見私通者在内令解髪<lb/>
出門季曰是何人妻曰無之季曰吾見鬼也妻曰宜取<lb/>
五姓<hi>案韓非子作牲</hi>尿浴季乃詐之曰此蘭湯也<hi>案以上十二條原本有雜</hi>
<pb n="KR3j0012_WYG_006-4a"/>
<hi>記上篇標目今彚於前其無標目者若干條則附於上篇之後下篇之前</hi>
夫結繩之約不可治亂秦之緒干戚之舞不可解聊城<lb/>
之圍且熊經鳥伸非謂傷寒之治呼吸吐納又非續骨<lb/>
之膏故知濟世各有其方也<lb/>
晉樂見殺士㑹奔秦子紏見誅管夷吾方覇時乎時乎<lb/>
事不同也<lb/>
吉凶在天猶影之随形響之應聲也形動則影動聲出<lb/>
則響應此分數乃有所繫非身口之進退也<lb/>
<pb n="KR3j0012_WYG_006-4b"/>
盖聞騏驥長鳴伯樂昭其能盧狗悲號韓國知其壯是<lb/>
以效之齊秦之路以逆千里之任<lb/>
夫矢人豈不仁於函人矢人惟恐不傷人函人惟恐傷<lb/>
人故技術不同也射使人端釣使人㳟登髙而望臨深<lb/>
而闚事使然也出林不得直道行險不得履繩鬻棺者<lb/>
欲民之死蓄榖者欲嵗之饑船漏水入壺漏内虚也狂<lb/>
者東走逐者亦東走溺者入水救者亦入水事雖同而<lb/>
心異也<lb/>
<pb n="KR3j0012_WYG_006-5a"/>
孔子游舍於山使子路取水逄虎於水與戰攬尾得之<lb/>
内於懐中取水還問孔子曰上士殺虎如之何子曰上<lb/>
士殺虎持虎頭中士殺虎如之何子曰中士殺虎持虎<lb/>
耳又問下士殺虎如之何子曰下士殺虎捉虎尾子路<lb/>
出尾棄之復懐石盤曰夫子知虎在水而使我取水是<lb/>
欲殺我也乃欲殺夫子問上士殺人如之何曰用筆端<lb/>
中士殺人如之何曰用語言下士殺人如之何曰用石<lb/>
盤子路乃棄石盤而去<lb/>
<pb n="KR3j0012_WYG_006-5b"/>
昔莊子妻死惠子弔之方箕踞鼓盆而歌豈非逹乎<lb/>
夏侯章為孟嘗君所禮駕駟馬有百人之食而章見人<lb/>
必毁孟嘗君人有問其故答曰臣無功於孟嘗君不爾<lb/>
則無見君之長也余以為不然<lb/>
東方有士曰袁旌因將有適而饑於道狐邱之盗父見<lb/>
之下壺飱以予之問子誰也曰我狐邱之盗父也曰吾<lb/>
不食也兩手據地而嘔之不出喀喀然伏地而死也<lb/>
太史公書有時而謬鄭世家云子産鄭成公子而實子<lb/>
<pb n="KR3j0012_WYG_006-6a"/>
國之子也尚書顧命衛實侯爵衛世家則言伯爵斯又<lb/>
乖也尚書云金縢是周公東征之時史記是姬旦後又<lb/>
紕繆焉其餘瑣碎亦不為少<lb/>
諸葛孔明嘗戰於鳯山<lb/>
諸葛孔明到益州嘗戰於石室<lb/>
諸葛孔明戰於石井<lb/>
曹植曰吾志不果吾道不行將來采史官之實録時俗<lb/>
之得失為一家之言藏之名山此外徒虚言耳<lb/>
<pb n="KR3j0012_WYG_006-6b"/>
昔洛下有洞穴其深不測有一婦人欲殺其夫謂夫未<lb/>
嘗見此穴夫自送觀此穴婦遂推夫下穴經多時至底<lb/>
婦於後擲飯物如欲祭之此人良乆乃蘓得飯食徊徨<lb/>
覔路仍得一穴便匍匐從就覺所踐如塵而聞粳米香<lb/>
噉之芬羙又齎以去食所齎將盡便入都郛郭修整宫<lb/>
觀壯麗臺榭房宇悉以金銀為飾雖無日月明踰三光<lb/>
被羽衣奏歌樂長人誥令前去凡過如此者九有人云<lb/>
君命不得停還問張華當悉此人便随穴而行出交州<lb/>
<pb n="KR3j0012_WYG_006-7a"/>
後歸洛問張華示之二物華云如塵者是黄河下龍泥<lb/>
是昆山泥也因訴華云為妻所苦華乃取其妻而煮之<lb/>
<hi>案太平御覽引幽明録曰洛下有洞穴婦欲殺夫推下經多時至底仍得一穴行數十里見人皆長三丈披羽</hi>
<hi>衣如此九處最晩所至告饑長人指中庭栢樹下有一羊令跪捋羊初捋得一珠後得始令其噉之即得療饑</hi>
<hi>復沿穴行出交州問張華云九處地仙名九館大夫羊為癡龍初一珠食之天地等夀次者延年後者充饑而</hi>
<hi>已與此條當為一事而其文互異謹附錄以備考</hi>
馬耽以才學知名譙縱文表皆耽所製會則賦詩多箴<lb/>
諫蜀土聞王師當至耽方檢封儲藏為國防守朱齡石<lb/>
<pb n="KR3j0012_WYG_006-7b"/>
具以聞耽性軒傲故猶徙邉自發之後諸譛日至耽越<lb/>
嶲界謂所親曰朱侯不因我下而見遣來此必惑於衆<lb/>
口恐卒不免也居無㡬而聞蜀信當至遥判知盡沐浴<lb/>
席地安卧作詩畢嘆曰所恨生於亂世矣我雖不引藥<lb/>
比於瞑目信有事便随宜見殺勿嘆我狂也言訖冺然<lb/>
若已絶矣蜀使繼至一遵其言戮尸訖無所知此謂能<lb/>
耿介也<hi>案晉書譙縱傳朱齡石徙馬躭於越嶲追殺之耽之徙也謂其徒曰朱侯不送我京師㓕衆口</hi>
<hi>也吾必不免乃盥洗而卧引繩而死湏臾齡石師至遂戮尸焉史謂不送我京師㓕衆口也此謂朱齡石具以</hi>
<pb n="KR3j0012_WYG_006-8a"/>
<hi>聞與史不同一也史謂師至此謂蜀使繼至與史不同二也史謂引繩而死此謂言訖冺然若已絶與史不同</hi>
<hi>三也又考宋書朱齡石傳譙縱奔於涪城巴西人王志斬送偽尚書令馬耽封府庫以待王師則封府庫以待</hi>
<hi>宋之師者志也并無徙越嶲事晋書則謂其尚書令馬耽封倉庫以待王師此亦謂耽方檢封儲藏為國防守</hi>
<hi>各書不同如此</hi>
何承天於太祖座戱庾登之曰夫因禍為福未必皆智<lb/>
也庾答曰我亦幾與三豎同戮承天為謝晦作表云當<lb/>
浮舟東下戮此三豎故庾公以此嘲之承天失色又與<lb/>
林道人同太祖坐常令二人棊林公指三棊謂承天曰<lb/>
<pb n="KR3j0012_WYG_006-8b"/>
維當承流直戮此三豎詠此言至於再三承天汗浹背<lb/>
恍惚蒼茫遂致失局<lb/>
孟昶立功專由妻也昶謂妻曰劉邁毁我於桓元正應<lb/>
作賊耳妻曰觀君非謀及婦人或由湏錢財故也於是<lb/>
下其絳帳姊妹適人者有帳并縫衣服皆方便借取宻<lb/>
壊為襖得三千餘領及平京城昶軍容最盛<lb/>
巢尚之求官執事就其求狀尚之乃状云尚之始祖父<lb/>
堯讓天下不受仍次魯郡巢尚之年若干所由以其無<lb/>
<pb n="KR3j0012_WYG_006-9a"/>
三代疑於序用聞之於孝武帝武帝拊床賞嘆曰此必<lb/>
不凡彌宜用之<lb/>
世人相與呼父為鳯毛而孝武亦施之祖便當可得通<lb/>
用不知此言意何所出王翼在座聞孝武此言逕造謝<lb/>
超宗向侍御坐天㫖云弟有鳯毛吾不曾見此物暫借<lb/>
一看翼非惟不曉此㫖近不知超宗是謝鳯之兒超宗<lb/>
感觸既深狼狽起還内裏避之翼謂超宗還内檢取鳯<lb/>
毛坐齋中待望乆之超宗心懼㣲歇兼冀其已悟於是<lb/>
<pb n="KR3j0012_WYG_006-9b"/>
更出對客翼又謂之曰鳯毛止於此一㸔本不將去差<lb/>
無損失那得遂不見借超宗又走乃令門人宻徃喻之<lb/>
翼然後去翼即是於孝武座呼羊肉為蹲鴟者乃其人<lb/>
也超宗字㡬卿中拜率更令騶人姓謝亦名超宗亦便<lb/>
自稱姓名云超宗蟲蟻就官乞睞幾卿既不容詶此言<lb/>
騶人謂為不許而言之不已幾卿又走<lb/>
劉撝少有豪氣家産富厚自奉養伎妾藝貌當時絶倫<lb/>
築館穿池雅有佳趣飲食珍味貴㳺莫及當世之士皆<lb/>
<pb n="KR3j0012_WYG_006-10a"/>
願與交撝随方接對無不諧欵齊武帝微時撝未之識<lb/>
時嘗附人車載至撝門同乗與撝善獨下造焉言畢而<lb/>
辭退撝怪而問焉對曰與蕭侍郎同車撝自至車後請<lb/>
焉既而歡飲如舊相識齊武甚懐之<lb/>
何敬容書名敬字大作茍小作文容字大作父小作口<lb/>
陸倕戯之曰卿名茍既竒大父殊不小敬容不能答常<lb/>
事衣服夏月入朝衣裳不整乃扶伏床下以熨斗熨之<lb/>
衣既甚輕背便焦灼不辨屯屯兩字之異答人書曰吾<lb/>
<pb n="KR3j0012_WYG_006-10b"/>
比七弊時人以為笑也不知晉國及晉朝人或嘲之曰<lb/>
獻公殺賈后重耳殺懐愍卿憶此敬容曰從來所難此<lb/>
故足稱匪人也<lb/>
宋玉戱太宰屢游之談後人因此流遷反語至相習至<lb/>
如太宰之言屢游鮑照之伐鼔孝綽歩武之談韋粲浮<lb/>
柱之説是中太甚者不可不避耳俗士非但文章如此<lb/>
至言論尤事反語何僧智者嘗於任昉坐賦詩而言其<lb/>
詩不類任云卿詩可謂髙厚何大怒曰遂以我為狗號<lb/>
<pb n="KR3j0012_WYG_006-11a"/>
任逐後解説遂不相領任君復云經蓄一枕不知是何<lb/>
木㑹有委巷之謂任君曰此枕是標櫧之木任託不覺<lb/>
悟此人乃以宣誇於衆有自得之色夫子曰必也正名<lb/>
乎斯言讜矣<lb/>
孔翁歸解元言能属文好飲酒氣韻標逹嘗語余曰翁<lb/>
歸不畏死但願仲秋之時猶觀羙月季春之日得玩垂<lb/>
楊有其二物死所歸矣余謂斯言雖有過差無妨有才<lb/>
也<lb/>
<pb n="KR3j0012_WYG_006-11b"/>
王思㣲性好潔浄毎還侍中省洗浴必乞御水水清濁<lb/>
與他井不異且貴水名耳<lb/>
廬陵威王之蓄内也千門相似萬户如一齋前悉施木<lb/>
天以蔽光景春花秋月之時暗如深夜撤燭内人有不<lb/>
識晦明者動經一紀焉所以然者正以桑中之契犇則<lb/>
難禁栁園之下空床多怨所以嚴其制而峻其網家人<lb/>
譬之廷尉門内同於苫廬雖制控堅嚴而金玉滿室土<lb/>
木緹罽不可勝云及凶冦濟江而凴陵京邑王之邸第<lb/>
<pb n="KR3j0012_WYG_006-12a"/>
邇於路左重門自啓無復擊柝之聲春服初成遂等閼<lb/>
氏之飾黄金滿匱前屬九虎白璧千雙後輸六郡向之<lb/>
所閉今所開向之所聚今所𣪚屏去三惑可不戒乎<lb/>
昔者潘君之慕虢雨之為人也虢雨好學方夏置金鏤<lb/>
龍盤於側以洗墨渝焉潘君慕之遂無冬夏置金鏤龍<lb/>
盤於側而不以洗墨渝也此豈所謂愛其滯質而失其<lb/>
實也廬濛侯之妍也行必捻其纓顔氏學之動足而捻<lb/>
其纓為不妍也如舊此又潘君也<lb/>
<pb n="KR3j0012_WYG_006-12b"/>
余以九日從上幸樂遊苑被敕押伏䝉敕板軍主新從<lb/>
荆還人馬器甲震耀京輦百姓觀者如堵墻焉上諸子<lb/>
之中特垂慈愛相賚相接其日賦詩䝉賞其晩道義被<lb/>
稱左右拭目朋友改觀此時天髙氣清炎凉調適千載<lb/>
一時矣上謂人曰余義如荀粲武如孫䇿余經侍副君<lb/>
講時季秋也召登含露之閣同時奉令者定襄侯祇舍<lb/>
人庾肩吾而已曲䝉恩晏自夜至朝奉玉裕之温入銅<lb/>
龍之省曈曨日色還想安仁之賦徘徊月影懸思子建<lb/>
<pb n="KR3j0012_WYG_006-13a"/>
之文此又一生之至樂也余後為江州刺史副君賜報<lb/>
曰京師有語曰議論當如湘東王仕宦當如王克時始<lb/>
為僕射領選也<hi>案王克時史無此人且此二句必有韵之語時字文義當属下句考梁書王瑩</hi>
<hi>字奉光武帝時為左僕射克與光以形相近而訛上脱奉字光與王音正相協今未敢輙改姑仍其舊</hi>
余作金樓子未竟從荆州還都時有言是鍜真金為樓<lb/>
子者來詣余三爵之後徃徃乞借金樓子玩弄之應大<lb/>
竒巧此則近可咍也<lb/>
宋岱之鷄猶解談説<lb/>
<pb n="KR3j0012_WYG_006-13b"/>
昔玉池國有民壻面大醜婦國色鼻齆壻乃求媚此婦<lb/>
終不肯囘遂買西域無價名香而熏之還入其室婦既<lb/>
齆矣豈分香臭哉世有不説適物而變通求進盡皆此<lb/>
類也<lb/>
參絲之絞以弦琴緩張則撓急張則絶<hi>案以下七條原本無篇名附録</hi>
<hi>於此</hi>
王仲宣昔在荆州著書數十篇荆州壊盡焚其書今存<lb/>
者一篇知名之士咸重之見虎一毛不知其斑<hi>案原本僅存末</hi>
<pb n="KR3j0012_WYG_006-14a"/>
<hi>八字謹據太平御覽校補</hi>
桂華無實玉巵無當<hi>當底也今俗猶有匡當之言也</hi>
周赧王即位負債而逃之名為逃債之宫今洛陽南宫<lb/>
謻臺是也竊民鐵而藏之<lb/>
専諸學炙魚香聞數里王僚索魚炙専諸持利鋼刀藏<lb/>
著魚腹中持刀㦸者於後鉤専諸而諸隐刀刺王僚乳<lb/>
出徹後屏風僚子羗忌走及犇牛手接飛燕闔閭患之<lb/>
石室銅户藏翳備之也<lb/>
<pb n="KR3j0012_WYG_006-14b"/>
漢張猛皇甫商少而善相為狎既過乃至相殺爰及出<lb/>
奔故君子知慎之貌必齋莊於事為善<lb/>
邱遲出為永嘉郡羣公祖道於東亭敬子沈隐侯俱至<lb/>
邱云少來搜集書史頗得諸遺書無復首尾或失名凡<lb/>
有百餘卷皆不得而知今併欲焚之二客乃謂主人云<lb/>
可皆取出共㸔之傅金紫末至二客以向諸書示之傅<lb/>
乃發擿剖判皆究其流出所得三分有二賔客咸所悦<lb/>
服<lb/>
<pb n="KR3j0012_WYG_006-15a"/>
　　雜記下篇<lb/>
殷湯取士於商賈周武取士於負薪齊桓取士於車轅<lb/>
大漢取士於奴僕明王聖主取士以賢不拘卑賤故其<lb/>
功徳洋溢名流竹帛也<lb/>
大器不可小用小士不可大任<lb/>
周君出獵見白鴈為羣周君鼓弩欲射道之行者其御<lb/>
公孫龍下車拊矢曰君以鴈射人無乃虎狼也<lb/>
魏絳請施舍積粟自公以下有積者盡出之國無滯粟<lb/>
<pb n="KR3j0012_WYG_006-15b"/>
亦無困人公無禁利又無貪民行之期年國乃有節此<lb/>
盖䆳古之法耳今若開府併以濟民忽值妖賊便當束<lb/>
手此劉虞惜放火所以見誅仲堪賑貧民於兹竄矣<lb/>
趙簡子出畋命鄭龍射埜人使無驚吾鳥龍曰吾先君<lb/>
晉文公伐衛不僇一人今君一畋而欲殺良民是虎狼<lb/>
也簡子曰人畋得獸我畋得士故縁木愈髙者愈懼人<lb/>
爵愈貴者愈危可不慎乎<lb/>
齊桓公飲酒醉遺其冠恥之三日不朝管仲曰此非有<lb/>
<pb n="KR3j0012_WYG_006-16a"/>
國之恥胡不雪之以政公曰善因發倉粟賜貧窮論囹<lb/>
圄出薄罪處三日而民歌之曰公胡不復遺其冠<lb/>
齊宣王晝卧<hi>案説苑作出獵</hi>於社山父老十三人迎勞王王命<lb/>
賜父老田不租又無徭役父老皆拜而閭邱先生獨不<lb/>
拜王問之對曰臣願得夀而富貴也王曰夫生殺有時<lb/>
夀非寡人所得許也今倉廪以備災荒無以富先生大<lb/>
官無缺無以貴先生閭邱曰不然願大王選良吏以牧<lb/>
之臣得夀矣春秋振之以時無煩擾百姓臣得富矣大<lb/>
<pb n="KR3j0012_WYG_006-16b"/>
王出令曰少者敬老則臣得貴矣王曰善夫<lb/>
主有三惡不修文徳而尚武力不明教化而枉任刑是<lb/>
一惡也妃妾百數黔首多鰥寡是二惡也男不耕耨女<lb/>
不紡績杼軸既空田疇蕪薉是三惡也主有三殆倍徳<lb/>
好色親謟諛逺忠直嬖子衆多嫡嗣無立是一殆也嚴<lb/>
刑峻法是二殆也犬馬啖黍民不厭糟糠是三殆也<lb/>
田光鞠武俱徃候荆軻軻時飲酒醉卧光等徃視之唾<lb/>
其耳中而去軻醉覺問曰誰唾我耳婦曰燕太子師傅<lb/>
<pb n="KR3j0012_WYG_006-17a"/>
向來是二人唾之軻曰出口入耳此必大事<lb/>
燕田光鞠武俱徃候荆軻軻在席擊筑而歌莫不髪上<lb/>
穿冠<lb/>
昔鄧通從理入口相者曰必餓死漢文帝曰能富通者<lb/>
我也賜以銅山其後果餓死<lb/>
枚乗云磨礲不見其損有時而盡種樹不見其長有時<lb/>
而大積行不知其善有時而用棄義不知其惡有時而<lb/>
亡也<lb/>
<pb n="KR3j0012_WYG_006-17b"/>
楚國龔舍初随楚王朝宿未央宫見蜘蛛焉有赤蜘蛛<lb/>
大如栗四面縈羅網有蟲觸之而死者退而不能得出<lb/>
焉舍乃嘆曰吾生亦如是矣仕宦者人之羅網也豈可<lb/>
淹嵗於是掛冠而退時人笑之謂舍為蜘蛛之隐<lb/>
桓譚有新論華譚又有新論揚雄有太元經楊泉有太<lb/>
元經談者多誤動形言也或云桓譚有新論何處復有<lb/>
華譚揚子有太元經何處復有太元經此皆由不學使<lb/>
之然也<lb/>
<pb n="KR3j0012_WYG_006-18a"/>
諸葛司馬二相誠一國之宗師霸王之賢佐也孔明起<lb/>
巴蜀之地蹈一州之土省任刑法整齊軍伍歩卒數萬<lb/>
長驅祁山慨然有河洛飲馬之志仲逹據天下十倍之<lb/>
地仗兼并之衆據牢城擁精鋭無擒敵之意若此人不<lb/>
已則雍梁敗矣方知司馬理大優乎<lb/>
髙貴鄉公賦詩給事中甄歆陶成嗣各不能著詩受罰<lb/>
酒金谷聚前絳邑令邵滎陽中牟潘豹沛國劉邃不能<lb/>
著詩並罰酒三斗斯無才之甚矣<lb/>
<pb n="KR3j0012_WYG_006-18b"/>
畢卓常飲廢職比舍郎釀熟卓因醉夜至其甕間取酒<lb/>
飲之掌酒者不察執而縛之郎徃視之乃畢吏部也遽<lb/>
釋其縛卓遂與主人飲於甕間取醉而去卓嘗謂人曰<lb/>
右手持酒杯左手執蠏螯拍浮酒池中便足了一生也<lb/>
孔静居山隂宋武㣲時以静東豪故徃候之静時晝寢<lb/>
夢人語曰天子在門覺寤即遣人出㸔而帝亦適至静<lb/>
虚已接對仍留帝宿夜設粥無鮭新伏鵞卵令煮以為<lb/>
肴賊平京都以静為奮威將軍㑹稽内史<lb/>
<pb n="KR3j0012_WYG_006-19a"/>
元嘉中張永開元武湖值古冢上有一銅斗有柄若酒<lb/>
桍太祖訪之朝士莫有識者何承天曰此亡新威斗王<lb/>
莽三公亡皆以賜之一在冢内一在冡外俄而又啓冢<lb/>
内得一斗有銘書稱大司徒甄邯之墓<lb/>
余好為詩賦及著詩宣修容勅㫖曰夫政也者生民之<lb/>
本也爾其朂之余毎留心此處恒舉燭理事夜分而寢<lb/>
余六嵗能為詩其後著書之中唯玉韜最善<lb/>
昔孔甲過人家主方産子占之曰子必有殃孔甲曰以<lb/>
<pb n="KR3j0012_WYG_006-19b"/>
為余子誰為殃之及長果見斫木而傷足<lb/>
髙蒼梧叔能為風車可載三十人日行數百里<lb/>
梁有富人虞氏財資無量登髙樓臨大路陳酒慱奕其<lb/>
上樓下俠客相随而行樓上慱奕者争采而笑㑹飛鳶<lb/>
墜腐䑕正中俠客俠客聞樓上笑謂虞氏以䑕投已夜<lb/>
聚攻滅虞氏<lb/>
宋邱之鼎以烹鷄多瀋則淡少瀋則焦<lb/>
鄭泉願得五百斛船貯酒四時甘肥置兩頭謂人言死<lb/>
<pb n="KR3j0012_WYG_006-20a"/>
必𦵏我於陶家之側百年之後形化為土得為酒器豈<lb/>
不美哉<lb/>
李元禮冽冽如長松下風周君颼颼如小松下風<hi>案此條原</hi>
<hi>本不載篇名詳文義應屬此篇謹附</hi>
魏文侯見宋陵子三仕不願文侯曰何貧乎曰王見楚<lb/>
之富者牧羊九十九而願百嘗訪邑里故人其隣人貧<lb/>
有一羊者富拜之曰吾羊九十九今君之一盈成我百<lb/>
則牧數足矣鄰者與之從此觀焉富者非貧貧者非富<lb/>
<pb n="KR3j0012_WYG_006-20b"/>
也<hi>案此條原本無太平御覽引作符子明郭偉所輯百子金丹引作金樓子謹附於此</hi>
　　自序篇十四<lb/>
人間之世飃忽幾何如鑿石見火窺隙觀電螢覩朝而<lb/>
滅露見日而消豈可不自序也<lb/>
余六嵗解為詩奉敕為詩曰池萍生已合林花發稍稠<lb/>
風入花枝動日映水光浮因爾稍學為文也<lb/>
昔葛稚川自序曰讀書萬卷十五屬文<lb/>
余不閑什一憎人治生性乃隘急刑獄决罪多從厚降<lb/>
<pb n="KR3j0012_WYG_006-21a"/>
大辟之時必有不忍之色多所捶扑左右之間耳劉之<lb/>
亨嘗語余曰君王明斷不凡此皆大寛小急也天下萬<lb/>
事汎汎犯罪余皆寛貰之必有不遜者多不䝉宏貸也<lb/>
魏文帝曰余於彈棊略盡其妙能用手巾角拂有儒生<lb/>
能以低巾角而拂之合鄉侯東方安世張公子並皆一<lb/>
時佳手余經䝉儲皇賚彈棊具駁犀子彭城錦石局銀<lb/>
鏤香白檀床余遂歸於不解未曾一中<lb/>
余性不耐奏對<hi>案此下疑有脱文</hi>侍姬應有二三百人並賜將<lb/>
<pb n="KR3j0012_WYG_006-21b"/>
士<lb/>
余不飲酒而又不憎人飲毎遇醉者輙欣欣然而已<lb/>
吾年十三誦百家譜雖畧上口遂感心氣疾當時犇走<lb/>
及長漸善頻䘮五男銜悲怳惚心地荼苦居則常若尸<lb/>
存行則不知所適有時覺神在形外不復附身及以大<lb/>
兒為南征不復繼奉國諱随念灰滅萬慮盡矣既感心<lb/>
氣累問通人心氣之名當為何起多無以對余以為莊<lb/>
子云無疾而呼其笑若驚此心氣也曼倩有言隂陽争<lb/>
<pb n="KR3j0012_WYG_006-22a"/>
則心氣動心氣動則精神散華譚曰肝氣㣲則面青心<lb/>
氣動則面赤左氏云周王心疾終於童心疾卒曹志亦<lb/>
有心疾殷師者仲堪之父也有此病近張思光居䘮之<lb/>
後感此病凉國太史令趙<graphic n="KR1835" url="https://raw.githubusercontent.com/kanripo/KR-Gaiji/master/images/KR1835.png" mimeType="image/png"/>造乾度歴三十年以心疾<lb/>
卒晉阮裕謂士狂者豈其余乎<lb/>
吾小時夏日夕中下絳紗蚊綯中有銀甌一枚貯山隂<lb/>
甜酒卧讀有時至曉率以為常又經病瘡肘膝爛盡比<lb/>
以來三十餘載泛玩衆書萬餘矣曰余年十四苦眼疾<lb/>
<pb n="KR3j0012_WYG_006-22b"/>
沉痼比來轉暗不復能自讀書三十六年來恒令左右<lb/>
唱之曾生所謂誦詩讀書與古人居讀書誦詩與古人期兹<lb/>
言是也<hi>案此叚又見别卷作金樓子雜記下篇但無小字蚊綯正字甜作瀋讀下無書字今詳考其文義宜屬此篇謹校</hi>
余將冠方好易卜及至射覆十中乃至八九嘗經至郢<lb/>
州從兄平西令吾射金玉琥珀三指鐶筮遇䷫姤之履<lb/>
其辭曰上既為天其體則圜指環之象金玉在焉寅爻<lb/>
帯乎虎<hi>案後周書作寅爻帯午上則為虎</hi>琥珀生光在合中央合中之<lb/>
物凡有三種按卦而談或輕或重又有人名褁襞紙中<lb/>
<pb n="KR3j0012_WYG_006-23a"/>
射之得䷱鼎卦余言曰鼎卦上離為日下巽為木日下<lb/>
安木杲字也此是典籖裴重歡疏潘杲名與余射之他<lb/>
驗皆如此也<lb/>
余初至荆州卜雨時孟秋之月陽亢日久月旦雖雨俄<lb/>
而便晴有人云諺曰雨月額千里赤盖旱之徴也<hi>案曾慥類</hi>
<hi>説月額下有月内多雨之細者如織懸絲十一字</hi>吾乃端筴拂蓍遇復不動既<lb/>
而言曰庚子爻為世水出生於金七月建申申子辰又<lb/>
三五合必在此月五日庚子果值甘雨余又以十七日<lb/>
<pb n="KR3j0012_WYG_006-23b"/>
筮何時雲卷金翹日輝合璧紅塵暗陌丹霞映日謂亢<lb/>
陽之勢未霑膏澤筮<hi>案雲卷以下二十五字原本脱去又訛為當雨二字謹據太平御覽</hi>
<hi>校補</hi>遇坎之比於是輟蓍而嘆曰坎者水也子爻為世其<lb/>
在今夜三更平地上有水坎之為比其方有甘雨乎欣<lb/>
然有自得之志<hi>案末七字原本脱去謹據太平御覽校補</hi>
姚文烈善龜卜謂余曰此二十一日將雨其在虞淵之<lb/>
時余乃筮之遇謙之小過既而言曰坤艮二象俱在土<lb/>
宫非直無雨乃應開霽俄而星如玉李月上金<hi>原缺</hi>霧生<lb/>
<pb n="KR3j0012_WYG_006-24a"/>
猶縠河垂似𢃄余乃欣然<hi>案原本俄而下作果晴無星如玉李十字據太平御覽校</hi>
<hi>補御覽金字下又缺二字曽慥類説載金樓子有云霧生猶縠河垂似帯又有云星懸玉李雲展金翹當即此</hi>
<hi>二段中語謹據此校補二字改一字仍缺一字但雲展金翹御覽引在上叚中豈慥以意作對語耶今未敢輙</hi>
<hi>改附識於此</hi>
吾齓年之時誦咒受道於法朗道人誦得浄觀世音咒<lb/>
藥上王咒孔雀王咒中尉何登善能解作外典咒癰疽<lb/>
禹歩之法余就受之至十嵗時敕㫖賜向道士黄侯曄<lb/>
建安侯正立並是汝年時汝不學義余尚幼未能受年<lb/>
<pb n="KR3j0012_WYG_006-24b"/>
十二三侍讀臧嚴又有此勸余答曰只誦咒自是佳伎<lb/>
倆請守此一隅其年末乃頺然改途不復説咒也<lb/>
石季倫篤好林藪有别廬在河南界金谷澗中澗中又<lb/>
有水碓土窑<lb/>
　<lb/>
　<lb/>
　<lb/>
　金樓子卷六<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六帖補卷十</head>
    <p>
<pb n="KR3k0037_WYG_010-1a"/>
欽定四庫全書<lb/>
　六帖補卷十　　　　　　宋　楊伯嵒　撰<lb/>
　　草木花果<lb/>
　　　草<lb/>
龍芻<hi>東海有龍駒島穆天子飬八駿于島中有草名丨丨馬食之日行千里古語云一秣丨丨為龍駒</hi>
蔓金苔<hi>晉梨園獻丨丨丨色如金縈聚如雞卵投水中即蔓延波上光出數日皆如火乃于宫中穿池</hi>
<hi>置是苔以樂宫人人有幸者則賜金苔置器中照曜滿室名光明苔</hi>
食仙草<hi>巴東民税氏子入山遇靈草而食之不饑不渇一旦告人云蛾眉山多此藥将詣共餌云因捨</hi>
<pb n="KR3k0037_WYG_010-1b"/>
<hi>鄉里而去之凡遇神芝瑞草皆由宿分税氏子其庻㡬乎遐徃蛾眉得非仙人所告乎</hi>
不死草<hi>鬼谷先生姓王名詡秦時多枉死者有鳥銜草覆人面遂活始皇以問先生先生曰巨海中有</hi>
<hi>十洲此乃祖洲丨丨丨也生瓊田中一株可活千人</hi>
澤葵<hi>苔謂之丨丨又名重錢亦呼為宣蘚南人呼為垢草</hi>
活人草<hi>漢武帝時西方月氏國有獻丨丨丨三莖有人死者将草覆面即生</hi>
睡草<hi>桂林有丨丨見之則令人睡一名醉草亦呼為嬾婦箴</hi>
蘭射干<hi>易通卦騐曰十一月廣莫風至則丨丨丨生射  即今之烏翣也陳寵奏曰冬至之節陽氣始</hi>
<hi>萌故十一月有丨丨丨芸茘之應</hi>
<pb n="KR3k0037_WYG_010-2a"/>
相思草<hi>秦趙間有丨丨丨狀似石竹而節節相續一名㫁腸草一名愁婦草</hi>
垣衣<hi>小華山其原有薜茘其狀如烏韭而生于石上食之止心痛注云亦縁木生與韮相似在屋者曰昔</hi>
<hi>耶在墻者曰丨丨山海經丨丨本草一名天韭</hi>
神芝<hi>唐末處州道士封尊師嘗遇張天師授一劍治于逆旅望見北山上有黒雲一片凝然不散師命徃</hi>
<hi>視之曰下有菌大如笠令取之如常菌法煑熟與弟子六人同餐是夕店中有光髙出屋脊照人如晝迨曉尊</hi>
<hi>師與食菌者俱斃此乃丨丨亦尸解之一法也</hi>
唐婆鏡<hi>玉芝葉一名瓊田草俗號丨丨丨山谷瓊芝軒詩憧憧來問此何草但告渠是丨丨丨</hi>
辟芷<hi>香草生幽辟處故云丨丨</hi>
<pb n="KR3k0037_WYG_010-2b"/>
留夷掲車<hi>並香草名</hi>
胡䋲<hi>香草有莖葉可作䋲索</hi>
宿莽<hi>草冬生不死楚人名之曰丨丨</hi>
江離<hi>香草生江中説文蘼蕪也</hi>
仙茒<hi>抱朴子唐堯觀蓂莢以知月注云堯時有草夾堦而生隨月開落名蓂莢又曰丨丨</hi>
縈蒲<hi>殷芸小説歴城東有蒲臺世傳秦始皇常過此丨丨以繫馬至今蒲生猶縈歴城一作鬲</hi>
重錢<hi>任昉述異記苔之别名丨丨</hi>
蓴龜<hi>酉陽襍俎丨根甚美名丨丨</hi>
<pb n="KR3k0037_WYG_010-3a"/>
天何生<hi>談助唐巢縣令楊日華膳夫經以芋頭為丨丨丨</hi>
芝卜<hi>酉陽襍俎屋柱無故生芝者白為喪赤為血黒為賊黄為喜其形如人面者亡財如牛馬者逺役如</hi>
<hi>龜虵之類者田蠶耗</hi>
昔耶<hi>酉陽襍俎博雅云在屋曰丨丨在垣曰垣衣廣志又謂蘭香生于乆屋瓦上俗謂之瓦松魏明帝愛</hi>
<hi>之命於長安故宫殿擇取并瓦松栽入洛陽以覆屋梁簡文帝薔薇詩曰緑堦覆碧倚依簷映丨丨</hi>
甘草苦草惡草旱草<hi>諸集拾遺大戴禮師曠曰嵗欲豐丨丨先生謂薺也嵗欲歉丨丨先</hi>
<hi>生謂葶藶也嵗惡則丨丨先生謂水藻也惡謂潦也嵗旱則丨丨先生謂蒺藜也皆以孟春占之</hi>
七明九光<hi>諸集拾遺七孔者為丨丨九孔者為丨丨石芝名也</hi>
<pb n="KR3k0037_WYG_010-3b"/>
威喜樊桃獨搖牛角龍仙<hi>諸集拾遺丨丨丨丨木芝名丨丨丨丨丨丨皆草芝名也</hi>
　　　木<lb/>
交讓樹<hi>潯陽記黄金山有木一年東邉榮西邉枯次年西邉榮東邉枯年年如此張華曰此丨丨丨也</hi>
<hi>乃楠樹述異記</hi>
相思樹<hi>齊州圖經曰鄆城南有青陵臺韓慿冢按捜神記云宋康王取韓慿妻使慿運土築此臺慿死</hi>
<hi>妻自殺王聽合葬其冢相望各有樹生其上旬日合拱根交於下枝錯於上後稱為丨丨丨又有鴛鴦雌雄交</hi>
<hi>頸飛其上焉</hi>
娑羅樹<hi>天寳初安西進狀言丨丨丨不庇凡草不止惡禽聳幹無慙于松栝成隂不愧于桃李如得托</hi>
<pb n="KR3k0037_WYG_010-4a"/>
<hi>根長樂擢穎建章布葉垂條鄰月中之丹桂連枝接影對天上之白榆酉陽襍俎又楊素建都城嫌樗木名惡</hi>
<hi>號娑婆羅樹</hi>
桐有汗<hi>長安興善寺前庭有桐四株皆素和尚手植元和中卿相多逰此寺丨至夏丨丨汗入衣如輠</hi>
<hi>脂不可浣人惡之素戯祝樹曰來嵗復有汗我必薪之自是無汗素不出院轉法華經三萬七千部夜有狢子</hi>
<hi>聽經時有烏鵲就掌取食</hi>
庭列植嘉樹<hi>顧憲之仕齊後遷吏部郎中宋時其祖覬之嘗為吏部於丨丨丨丨丨謂人曰吾乃</hi>
<hi>為憲之植爾至是憲之果此職</hi>
列植桐栁<hi>㑹稽孔珪家起園丨丨丨丨多搆山泉殆窮真趣鈞徃逰之珪曰殿下處朱門逰紫闥詎</hi>
<pb n="KR3k0037_WYG_010-4b"/>
<hi>得與山人交耶荅曰身處朱門而情逰江海形入紫闥而意在青雲鈞齊髙帝之子也</hi>
盗砍樹<hi>范喬字伯孫邑人臘夕丨丨其丨有告者喬佯不聞邑人愧而歸之喬徃喻之曰卿節取薪欲</hi>
<hi>為父母相歡娯爾何以愧焉</hi>
金城栁<hi>桓温北征經丨丨見少為琅琊時所種丨皆已十圍慨然曰木猶如此人何以堪攀枝執條泫</hi>
<hi>然流涕</hi>
栁藏經<hi>薛𢎞機隠士也營蝸舍東都漕河之隈忽有柳客造門自稱丨丨丨能歌吟談論明年五月又</hi>
<hi>來贈薛詩曰誰謂三才貴予觀萬化同虚心嫌蠧食内年老怯狂風是夜魏王池畔有大枯栁為風所折其</hi>
<hi>不知誰人藏經百餘卷漫壞𢎞機曰其藏經之謂乎</hi>
<pb n="KR3k0037_WYG_010-5a"/>
栁似張緒<hi>劉悛之為益州獻蜀栁數株枝條甚長狀若絲縷齊武帝以植于太昌靈和殿前常賞翫</hi>
<hi>咨嗟曰此楊栁風流可愛似張緒當年時其見賞愛如此</hi>
聽事前古栁<hi>劉瓛字子珪篤志好學丹陽尹袁粲指丨丨丨丨丨樹謂瓛曰人謂此是劉尹時樹</hi>
<hi>每想髙風今復見卿清徳可謂不衰矣</hi>
槐下聽事<hi>髙熲毎坐朝堂北槐樹下以聽事其樹不依行列有司将伐之隋文特命勿去以示後人</hi>
<hi>其見重如此</hi>
堂柱生槐<hi>孫偓字龍光第進士歴顯官始家第丨丨丨丨枝朞而茂既而偓柄政</hi>
種梓漆<hi>樊重營理産業物无所棄常欲作器物先丨丨丨時人嗤之然積以嵗月皆禆其用向之笑者</hi>
<pb n="KR3k0037_WYG_010-5b"/>
<hi>咸求假焉</hi>
射朽木<hi>王方翼常夜行見長人丈餘引弓丨仆之乃丨丨也</hi>
女珊瑚<hi>光武時南海獻珊瑚婦人帝命植於殿前謂之丨丨丨一旦柯葉甚茂至靈帝時樹死咸以為</hi>
<hi>漢室将亡之兆述異</hi>
賜嘉樹<hi>姜皎為殿中監𤣥宗素愛之帝在殿廷翫一嘉樹皎盛賛之帝遂令徙植其家云</hi>
貝多樹<hi>一説少室山有丨丨丨與衆木異一年三放花其花香美</hi>
苗氏松檟<hi>丨晉卿嘗自為父碑文有鵲巢碑上史思明亂賊入上黨焚蕩畧盡而丨丨丨丨獨無傷</hi>
登第皂莢<hi>泉州文宣王廟庭植皂莢樹每州人将登第則生一莢梁貞明中忽生一莢有半人莫喻</hi>
<pb n="KR3k0037_WYG_010-6a"/>
<hi>其祥是年州人陳逖進士及第黄仁穎學究及第仁潁恥之復應進士舉至同光中半莢之中忽生全莢其年</hi>
<hi>仁穎果登第</hi>
扶桑國<hi>丨丨丨在中國之東其上多丨丨葉似桐初生如筍國人食之實如梨而赤績其皮為布以為</hi>
<hi>衣亦為綿兩兩同根偶生故名扶桑</hi>
常春樹<hi>燕昭王種丨丨丨葉如蓮花樹身似桂樹花隨四時之色春生碧花春盡則落夏生紅花夏末</hi>
<hi>則凋秋生白花秋殘則萎冬生紫花遇雪則謝故號為丨丨丨</hi>
丹青樹<hi>辰州嵩溪有丨丨丨枝葉茂盛直上籠其下無枝條上有五色葉圓如華葢故號為丨丨丨俗</hi>
<hi>謂之五采樹今在辰陽縣</hi>
<pb n="KR3k0037_WYG_010-6b"/>
榆樹為籬<hi>魏志鄭渾字文公為山陽魏郡太守以郡下百姓苦乏材木乃課丨丨丨丨並益五果榆</hi>
<hi>皆成藩五果豐實</hi>
植槐代堠<hi>韋叔裕字孝寛為雍州刺史先是路側一里置一土堠經雨頹毁每須修之自孝寛臨州</hi>
<hi>仍勒部内當堠處植槐樹代之既免修復行旅又得庇䕃周文後見怪問知之曰豈得一州獨爾當令天下同</hi>
<hi>之於是令諸州夾道一里種一樹十里種三樹百里種五樹焉</hi>
蒲葵<hi>蘇子容云椶櫚出廣州</hi>
菩薩線<hi>其木如檜枝葉長垂欲及水下紛如散絲線色翠而清香可愛</hi>
仙人燭<hi>其木如梧桐其皮多枯剥如筒桂大可盈握長亦尺餘每燭一枝可延數十刻</hi>
<pb n="KR3k0037_WYG_010-7a"/>
仙掌扇<hi>朱瑞生葉三四大於扇色翠可愛生于嵓洞之前兩兩相合如掌扇相對</hi>
飛仙葢<hi>髙枝無他枝木末樛然下垂敷條散葉圓宻如葢</hi>
玉女幢<hi>葉細長而清澤葉稍如丹經霜不凋髙一二丈自根而上層級如幢節</hi>
羅漢縧<hi>其木如檜聳之髙數丈翠葉間垂心白色長尺餘作結成縧狀</hi>
竹實<hi>天復甲子嵗隴西亢陽民相食是年忽山中竹無巨細皆放花細子饑民採之樁米而食珍於黍稷</hi>
<hi>粳糯所謂百萬圓顱活之貞筠之下</hi>
青士<hi>竹也見樊宗師園記</hi>
申椒<hi>木實之香者申或地名</hi>
<pb n="KR3k0037_WYG_010-7b"/>
麴塵絲<hi>栁也古今詩江邉楊栁丨丨丨</hi>
十里香<hi>任昉述異記松千年則香聞丨丨</hi>
玉枝<hi>洞㝠記東方朔得西那國丨丨以進武帝賜近臣年髙者云病者枝汗死者枝折老耼得之七百年</hi>
<hi>不汗偓佺得之三千年不折</hi>
桂腦芸英<hi>續仙傳謝𤣥卿遇仙山中設瓊<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>酒丨丨丨丨</hi>
八月春<hi>談助竹根曰鞭賛寧竹譜云鞭多西行故諺云東家種竹西家理地以鞭行時丨丨為丨二月</hi>
<hi>三月為秋凡百榖皆以始生為春成熟為秋</hi>
煑簀<hi>談助陸雲笑竹云漢人至呉呉人設筍問何物曰竹也歸煑其簀不熟曰呉人豈欺我哉</hi>
<pb n="KR3k0037_WYG_010-8a"/>
楓脂<hi>酉陽襍俎丨丨入地為琥珀</hi>
聲風木<hi>李濟翁資暇録云從西那國得丨丨丨長九尺大如指其實如細珠風吹枝如玉聲因以為名</hi>
兔目䑕耳<hi>諸集拾遺博物志槐生五日曰丨丨十日曰丨丨</hi>
招搖桂<hi>山海經丨丨山多丨</hi>
五衢花<hi>山海經少室山有木其花丨丨五出如衢路也</hi>
竹約<hi>設文節為</hi>
聖筍<hi>諸集拾遺嶺南諸山谷茅地中潤生筍甚大籜皆竹而根皆茅人食之名丨丨</hi>
雲界<hi>宋武帝桐賛曰捎星丨丨衍葉炎㕓</hi>
<pb n="KR3k0037_WYG_010-8b"/>
　　　花<lb/>
旌節花<hi>唐王處囘侍中一日有道士王桃枝奉謂攜種之曰此則仙家丨丨丨後王公果除二節鎮方</hi>
<hi>致仕</hi>
劚牡丹<hi>長安貴㳺尚牡丹三十餘年矣每春暮車馬若狂以不就翫為恥種一本有直數萬者元和末</hi>
<hi>韓令始至長安私第有之遽命劚去曰吾豈效兒女子也</hi>
玉蘂花<hi>曽慥端伯髙擠詩注云唐人有題唐昌觀丨丨丨詩云一樹玲瓏玉刻成飄廊㸃地色輕輕今</hi>
<hi>瑒花即丨丨丨介甫以比瑒葢瑒玉名取其白山谷更名山礬謂可以染也</hi>
陸凱寄梅<hi>丨丨與范曄善自江南丨丨花一枝詣長安與曄其詩曰折梅逢驛使寄與隴頭人江南</hi>
<pb n="KR3k0037_WYG_010-9a"/>
<hi>無所有聊贈一枝春</hi>
栽桃杏<hi>王棲霞寓江陵所居手植桃杏四藩其宇時人比之董奉</hi>
蜀州紅梅<hi>丨丨有丨丨數本花之殊品也郡侯構閣環墻以固之一日梅已芳郡侯未至俄有兩婦</hi>
<hi>人往騐既扃鑰閴不見人惟於門東壁上有詩一首曰南枝向暖北枝寒一種春風有㡬般慿仗髙樓莫吹笛</hi>
<hi>大家留取倚欄干摭遺</hi>
金步搖<hi>叢生條布其花四出皆偶對于枝葉間無風亦常搖動</hi>
玉纓絡<hi>其花圓潔如真珠散綴柯條疎宻無異四時不衰</hi>
莎羅花<hi>其葉如枇杷毎七葉九葉叢生苞如人面其開收若牡丹數朶相倚色類拒霜香如菡蓞夏初</hi>
<pb n="KR3k0037_WYG_010-9b"/>
<hi>始開惟天柱雙蓮峯絶頂有此花</hi>
鉢囊花<hi>木髙丈餘葉細長翠色光彩其花生於葉上色深黄如葵英萼極長清香聞於數里金地藏逰</hi>
<hi>食南臺花落於鉢並出九華録中</hi>
白蓮女<hi>蘇昌逺居蘇臺有小莊呉中水鄉率多芰荷有一女郎素衣紅臉容質麗絶閲其明悟若神仙</hi>
<hi>中人自是與之相狎以莊為幽㑹之所蘇生嘗以玉環贈之結慇懃或日見檻前白蓮花開敷榮殊異見花房</hi>
<hi>中有物細視之乃玉環也因折之其妖遂絶鬼神無形必慿於物豈菡蓞之能哉</hi>
種青蓮<hi>韓愈之甥有種花之異聞於小説杜給事孺林典湖州有染户家生青蓮花刺史收蓮子歸京</hi>
<hi>種于池沼或變紅蓮因異之驛致書問染工曰我家有三世治靛甕常以蓮子浸甕底俟經嵗年然後種之若</hi>
<pb n="KR3k0037_WYG_010-10a"/>
<hi>以所丨丨丨為種即為紅矣葢還本質又何足怪乃以所浸蓮子寄奉之愚見人以鷄屎和土培芍藥花叢其</hi>
<hi>淡紅者悉成深紅染工所言益信矣</hi>
蓮房如笠<hi>詩僧齊已與塑工蔡蟠曽於廬山瀑布中見一丨丨已乾大丨丨葢其花大可知矣</hi>
水照<hi>晏元憲蘋花詩序云蘋葉圓而小如荷之始生者盛俗謂之丨丨以其類鑑之形其花五出黄潤而香</hi>
<hi>于中夏日熾而開日晐而萎無飄零者</hi>
荆州菊潭<hi>丨丨有丨丨其中皆乾菊潭旁民家飲之皆至上夀十洲記</hi>
蘭菊叢生<hi>羅含為長沙相年老致仕加中散大夫初含在官舍有一白鶴棲集堂宇及致仕還家階</hi>
<hi>庭忽丨丨丨丨以為徳行之感年七十七</hi>
<pb n="KR3k0037_WYG_010-10b"/>
文客<hi>木犀</hi>
淡客<hi>梨花</hi>
芳友<hi>蘭</hi>
清友<hi>梅</hi>
仙友<hi>嵓桂</hi>
名友<hi>海棠</hi>
韵友<hi>酴醿</hi>
禪友<hi>薝蔔</hi>
<pb n="KR3k0037_WYG_010-11a"/>
竒友<hi>蠟梅</hi>
殊友<hi>瑞香</hi>
净友<hi>蓮並曽瑞伯撰</hi>
菊婢<hi>金鳯花也張文潛詩云金鳯汝婢妾紅紫徒相輝</hi>
梅兄<hi>山谷水仙花詩云山礬是弟丨是丨</hi>
花王花后<hi>魏花又有數其葉至七百葉錢思公嘗曰人謂牡丹花王今姚黄真為王而魏花乃其后</hi>
<hi>也</hi>
夀客<hi>菊本草一名延年</hi>
<pb n="KR3k0037_WYG_010-11b"/>
幽客<hi>蘭</hi>
清客<hi>梅</hi>
仙客<hi>桂</hi>
逺客<hi>茉莉</hi>
佳客<hi>瑞香</hi>
素客<hi>丁香</hi>
雅客<hi>酴醿</hi>
貴客<hi>牡丹</hi>
<pb n="KR3k0037_WYG_010-12a"/>
净客<hi>芰蓮</hi>
野客<hi>薔薇張景修撰諸客銘</hi>
近客<hi>芍藥</hi>
燕草<hi>蕙也見南越志</hi>
海仙花<hi>晏元憲錦帶花詩云異名傳丨丨注云王禹偁名之為海仙</hi>
簇蝶花<hi>晏元憲玉蝴蝶詩序云李衞公平泉果木記有永嘉丨丨今此花來於浙東四布如蝶</hi>
林蘭<hi>梔子花謝靈運賦丨丨近雪而楊倚注丨丨梔子也</hi>
紫冠<hi>鷄冠</hi>
<pb n="KR3k0037_WYG_010-12b"/>
黄鈿<hi>菊山谷簡田子平詩丨丨網絲窠</hi>
花中神仙<hi>沈立海棠記曰唐相賈耽著百花譜以海棠為丨丨丨丨</hi>
雪培堆<hi>荆公詩華髮尋春始見梅一枝臨路丨丨丨鳯城南陌他年憶杳杳難隨驛使來</hi>
百兩金<hi>諸集拾遺本草牡丹名丨丨丨又名䑕姑</hi>
　　　果<lb/>
蒲萄何如橘柚<hi>俗言蒲萄蔓好引於西南庾信謂魏使尉瑾曰我在鄴遂得大丨丨陳昭曰其</hi>
<hi>味丨丨丨丨信曰津液勝之芬芳减之瑾曰金衣素裏見苞作貢向齒自消良應不及</hi>
紫花梨<hi>唐武宗不豫青城道人進太白南溪丨丨丨食之大愈煩熱帝疾即平今亦有此梨耳目記</hi>
<pb n="KR3k0037_WYG_010-13a"/>
柿有七絶<hi>酉陽云丨丨丨丨一夀二多隂三無鳥巢四無蟲五霜葉可翫六嘉實七葉落肥大</hi>
茘枝詩<hi>梁劉得丨丨丨曰叔師貴其珍武仲稱其美良田自逺至含滋不留齒</hi>
獻橘<hi>後漢楊由為郡文學掾有風吹削柹太守以問由由對曰方當有薦木實者其色黄頃之五官掾丨</hi>
<hi>丨數包柹  廢</hi>
桓礹繫橘<hi>東觀漢記丨丨到揚州止從事舍庭有橘株風吹落兩實以䋲繫著枝上其志介如此</hi>
天寳甘子<hi>天寳中宫中甘子結實一百五十顆宰臣賀曰雨露所均混天區而齊被草木有性慿地</hi>
<hi>氣而潛通</hi>
東府三寸甘<hi>宋彭城王義康輔政専權時四方獻饋皆以上品薦義康而以次者供御上嘗冬月</hi>
<pb n="KR3k0037_WYG_010-13b"/>
<hi>啖甘嘆其形味並劣義康在坐曰今年甘殊有佳者遣還丨丨取大甘供御者丨丨</hi>
白橘青柑縹杏<hi>出勾漏傳</hi>
安期食棗<hi>漢武帝時李少君見上曰臣逰海上見丨丨生丨巨丨大如𤓰安期生仙者也</hi>
和嶠家好李<hi>丨丨丨有丨丨帝求之不過數十王濟候其上直率少年詣園共啖畢伐樹而去</hi>
髙聰梨<hi>丨丨被廢于家唯修營園果世稱丨丨丨以為珍果北史</hi>
雪桃<hi>家語孔子侍坐于哀公公賜之桃與黍仲尼先飯黍而啖桃公曰黍以丨丨也</hi>
鵝肪<hi>椰子山谷以椰子冠送王子予詩漿成乳酒醺人醉肉截丨丨上客盤退之詩丨丨截珮璜</hi>
味諫果<hi>餘甘子也戎州蔡次律家軒外有餘甘山谷名曰丨丨丨嘗作謝子予送橄㰖詩云方懐丨丨</hi>
<pb n="KR3k0037_WYG_010-14a"/>
<hi>軒中丨</hi>
昆流素蓮<hi>周穆王時西王母進丨丨丨丨一房百子凌冬而茂</hi>
雲臺桃實<hi>張天師弟子趙昇就學於天師與弟子登丨丨絶崖有丨丨樹大如臂曰得桃實者教以</hi>
<hi>道弟子無敢視者昇從上自擲正中樹</hi>
韓終李<hi>洞冥記琳園生玉李韓終嘗食號曰丨丨丨</hi>
橘籍<hi>任昉述異記越多橘柚有税户名丨丨</hi>
六出杏仙人杏<hi>任昉述異記天台有仙杏六出五色號丨丨丨</hi>
金李<hi>任昉述異記杜陵有丨丨其大如拳一李有二色</hi>
<pb n="KR3k0037_WYG_010-14b"/>
橘一帶三十子<hi>王僧辯嘗為荆州得丨丨丨丨丨丨以獻梁元帝</hi>
楊梅隆冬三實<hi>王虚之遭父母喪二十五年鹽酢不入口庭中丨丨丨丨丨丨墓上橘樹一冬</hi>
<hi>再食時人咸謂孝感所致</hi>
紫石榴紅縹李<hi>瀨鄉老子祠有丨丨丨丨丨丨一李二色</hi>
嚼青梅<hi>前蜀王建不識文字而好議下節判官馮涓大夫好戯時鳯翔請判官結歡好畧同張郎中也</hi>
<hi>來晨宴接王慮馮公先語而張子乗之或致失機乃令客将傳達且請緘黙坐既安而賓主寂然無敢發其語</hi>
<hi>端者馮公乃取盤中青梅繿然一嚼之四坐流涎因成大笑</hi>
散棗栗<hi>王泰字仲通㓜敏悟年數嵗時祖母集諸孫姪丨丨丨於牀群兒競取之泰獨不取問其故對</hi>
<pb n="KR3k0037_WYG_010-15a"/>
<hi>曰不取自當得由是中表異之</hi>
道士與栗<hi>王可交華亭人因棹漁舟一葉舫丨丨丨丨青赤色乆之食方盡及歸已半年遂絶穀動</hi>
<hi>静若有神助</hi>
擲栗入柱穿<hi>南史劉秀之字道寳穆之從父兄子秀之嘗從穆之為丹陽尹與子弟宴于㕔㕔柱</hi>
<hi>有一穿穆之謂子弟及秀之汝等試以栗遙擲之入穿者後必得此郡惟秀之獨入焉後果徙丹陽尹言遂驗</hi>
擲栗中上面<hi>蕭琛歴尚書侍中梁武帝每朝讌接琛以舊恩嘗預御筵醉快上以棗投琛琛仍取</hi>
<hi>栗擲上正中面御史中丞在坐帝動色曰此中有人不得如此豈有説耶琛即對曰陛下投臣以赤心臣敢</hi>
<hi>不報以戰栗上笑悦</hi>
<pb n="KR3k0037_WYG_010-15b"/>
𤓰惡香<hi>丨丨丨尤忌麝香唐鄭注太和初赴職河中姬妾數百盡騎香聞數里是嵗自京至河中所過</hi>
<hi>路𤓰盡死</hi>
以𤓰鎮心<hi>鄭灼家貧常蔬食講授多苦心熱若𤓰時甫偃臥丨丨丨丨起便讀誦其篤志如此</hi>
龍肝𤓰<hi>丨丨丨長盈尺花紅葉素生於氷谷所謂氷谷素葉之𤓰也</hi>
削皮𤓰<hi>王羆與客食𤓰客削𤓰皮侵皮稍厚羆意嫌愧之及𤓰皮落地乃引手就地取而食之客甚</hi>
<hi>色</hi>
折腰菱<hi>樂天罷蘇州刺史時得白蓮丨丨丨以歸</hi>
飜雞芰<hi>𤣥都有翠水水有碧色芰如雞飛名丨丨丨仙人多食之</hi>
<pb n="KR3k0037_WYG_010-16a"/>
芋魁<hi>丨根也漢翟方進傳</hi>
冬李<hi>王僧孺五嵗便機警人有饋其父丨丨先以一與之僧孺不受曰大人未見不敢先嘗</hi>
縹李<hi>任昉述異記中山丨丨大如拳一李六色</hi>
𤓰葵輩<hi>雞跖集齊民要術𤓰早晚及中三輩又葵三搯更生嵗中得輩</hi>
湖目<hi>酉陽雜俎袁翻常於歴城蓮子湖上宴集膳夫告以作血羮不成乃令從它所汲水乃成時王在坐</hi>
<hi>問之公曰可思丨丨王不諭歸問其主房叔通房曰藕能散血所謂丨丨蓮子即是也</hi>
水栗<hi>酉陽雜俎武陵記兩角曰菱三角四角曰芰通謂之丨丨焉</hi>
鴻頭<hi>諸集拾遺芡别名</hi>
<pb n="KR3k0037_WYG_010-16b"/>
黄㼐宻筩金义貍首虎蟠𤣥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>素腕<hi>諸集拾遺陸機嘗作𤓰之賦云其種</hi>
<hi>有丨丨丨丨丨丨丨丨丨丨丨丨丨丨名</hi>
木威<hi>酉陽雜俎朱崖橄㰖獨枝東向曰丨丨南向曰橄㰖</hi>
　<lb/>
　<lb/>
　<lb/>
　<lb/>
　六帖補卷十<lb/>
</p>
<p>
</p>
  </div>
</body>
</text>
</TEI>
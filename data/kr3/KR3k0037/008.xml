<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六帖補卷八</head>
    <p>
<pb n="KR3k0037_WYG_008-1a"/>
欽定四庫全書<lb/>
　六帖補卷八　　　　　　宋　楊伯嵒　撰<lb/>
　　聲音笑貌<lb/>
　　　聲音<lb/>
混混靡靡超超𤣥箸<hi>世説諸名士共至洛水戯還樂廣問王夷甫曰今日戯樂乎王曰裴</hi>
<hi>僕射善談名理丨丨有雅致張茂先論史漢丨丨可聽我與王戎説延陵子房亦丨丨丨丨</hi>
問輙言佳<hi>世説司馬徽有以人物丨者丨丨丨其婦曰人質疑問君君一皆言佳豈咨君之意乎徽</hi>
<hi>曰如卿所言亦復佳</hi>
<pb n="KR3k0037_WYG_008-1b"/>
金聲玉振正始之音<hi>王敦鎮豫章長史謝鯤雅重衛玠相見欣然言論終日王敦謂謝鯤</hi>
<hi>曰昔王輔嗣吐丨丨於中朝此子復丨丨於江表微言之緒絶而復續不意永嘉之末復聞丨丨丨丨</hi>
奸譚<hi>選丨丨既愉心</hi>
善嘯<hi>東方朔丨丨每曼聲長嘯輙塵落帽飛</hi>
囈語<hi>王子年拾遺記呂蒙在孫䇿座上酣醉忽臥于夢中誦周易一部驚起云夢見伏羲周公文王與我</hi>
<hi>論世祚興亡之事衆座皆云呂䝉丨丨通周易</hi>
　　　諂佞<lb/>
狐蹲雉伏<hi>朝野僉載鄭愔丨丨貴介丨丨權門</hi>
<pb n="KR3k0037_WYG_008-2a"/>
　　　笑貌<lb/>
耳門不容麥<hi>樊氏曰丨丨丨丨丨壽百嵗</hi>
鬢角生<hi>樊氏曰尹容年九十左丨生丨長半寸</hi>
犀額龜背<hi>隋劉焯</hi>
山庭日角珠衡犀角<hi>論語象曰顔子丨丨丨丨曽子丨丨丨丨</hi>
鼓角相<hi>王敬則母為巫常謂人曰敬則生時胞衣紫色應得鳴鼓角人笑曰汝子得為吹角可矣及長</hi>
<hi>兩腋下生乳各長數寸後果為将</hi>
形陋<hi>沈攸之字仲達元嘉中魏軍南攻朝廷發三呉之衆攸之亦行詣領軍将軍劉遵攷求補白丁隊主</hi>
<pb n="KR3k0037_WYG_008-2b"/>
<hi>遵攷以為丨丨不堪攸之嘆曰孟嘗君身長六尺為齊相今求士取肥大者哉因随慶之征討始補隊主明帝</hi>
<hi>即位累遷中領軍時遵考為光禄大夫攸之在御坐謂遵考曰丨丨之人何如帝問攸之依實對帝大笑</hi>
鼎角<hi>後漢李固傳固丨丨匿犀注云頂有骨如鼎足也</hi>
聖賢多異貌<hi>後漢周爕生而欽頥折頗醜狀駭人母欲棄之其父不聽曰吾聞丨丨丨有丨丨興</hi>
<hi>我宗乃此兒也注伏羲牛首女媧虵身臯陶烏喙孔子牛脣是也欽丘㡬反</hi>
紫誌<hi>沈約腰有丨丨</hi>
顔瞋謝笑<hi>顔竣為吏部留心選舉任遇既隆奏無不可謝莊代竣領選意多不行竣容貌嚴毅莊風</hi>
<hi>姿甚美賓客喧訴常歡笑荅之人言顔竣瞋而與人官謝莊笑而不與人官</hi>
<pb n="KR3k0037_WYG_008-3a"/>
捧腹<hi>史記曰者傳云司馬季主捧腹大笑</hi>
西笑<hi>桓譚新論云關東里人聞長安樂則出門丨向而丨</hi>
頩頰<hi>坡紅梅詩曰玉人丨丨故多姿頩怒色普經反又普茗反婦人怒則面赤見離騷賦云</hi>
龜息<hi>李嶠也袁天綱賀其母曰必大貴壽</hi>
踵息<hi>莊子衆人之息以喉至人之息以踵</hi>
徹視<hi>僧契虚遇捧子者導徃仙宫見一人臥而有若瞬目以問捧子捧子曰此非瞬目乃丨丨也</hi>
聽瑩<hi>莊子云是黄帝之所丨丨也</hi>
别後䦨干<hi>開天傳信王元景使梁劉孝綽送之泣下元景無泣謝曰卿勿怪我丨丨當丨丨也</hi>
<pb n="KR3k0037_WYG_008-3b"/>
清盧<hi>諸集拾遺揚雄謂瞳子曰丨丨</hi>
矜嚴懽笑<hi>明皇襍録南史王筠傳沈約見筠以為似外祖袁粲張稷曰袁公見人輙矜莊王郎見人</hi>
<hi>必歡笑唯此一條不能酷似</hi>
眼食<hi>李濟翁資暇録林逋傳佛書睡謂之丨丨</hi>
　　　身體髮膚<lb/>
𤣥華<hi>髮神</hi>
覺<hi>腦神</hi>
玉羅<hi>心神</hi>
<pb n="KR3k0037_WYG_008-4a"/>
虚鑒<hi>目神</hi>
始梁<hi>舌神</hi>
冲龍<hi>鼻神</hi>
幽田羅千<hi>並耳</hi>
神葢楊衡<hi>並眉</hi>
清揚<hi>眉間</hi>
尺宅<hi>面</hi>
寸田<hi>丹田</hi>
<pb n="KR3k0037_WYG_008-4b"/>
皓華<hi>肺</hi>
龍烟<hi>肺</hi>
育嬰<hi>腎</hi>
蒼華<hi>王禹偁詩云白頭休道祝丨丨注云髮神也元白有詩祝之</hi>
泥丸<hi>内景經明堂中有君臣洞房中夫婦丹田中父母丨丨腦神之名也</hi>
緑眉<hi>唐永貞中南海貢竒女丨丨聰巧號盧眉娘宫中呼為盧逍遙</hi>
眉事<hi>東方朔云丨丨可察</hi>
眉斧<hi>七發云皓齒蛾丨伐性之丨斤</hi>
<pb n="KR3k0037_WYG_008-5a"/>
王白鬚<hi>晉王彪之字叔武年二十鬚鬢皓白謂之丨丨丨</hi>
童牙<hi>後漢崔駰達㫖詞云甘羅丨丨而報趙注謂童㓜也</hi>
華㒹<hi>崔駰達㫖詞云唐且丨丨以悟秦注白首也</hi>
白舍人行詩圖<hi>酉陽襍俎荆中街子葛子自頸以下編刺丨丨丨詩如花中偏愛菊即一人持</hi>
<hi>盃賞菊凡三十餘事號丨丨丨丨丨丨</hi>
楚腰衛鬢<hi>諸集拾遺洛姝詩云丨丨丨丨四時芳</hi>
　　　年甲<lb/>
雌甲辰<hi>唐逸史載裴晉公與郎中庾威同辰生公戯曰郎中丨丨丨也</hi>
<pb n="KR3k0037_WYG_008-5b"/>
小戊子<hi>程文惠公龎潁士同戊子生程已貴龎尚為小官常戯龎曰君乃丨丨丨耳後潁士大貴文惠</hi>
<hi>致書賀曰今日大戊子却為丨丨丨矣</hi>
楚客庚寅<hi>離騷惟庚寅兮吾以降東坡詩云始憶庚寅降</hi>
堯年丙子<hi>唐張果老常言生于丨丨丨丨</hi>
六嵗能文<hi>陸雲字士龍丨丨丨屬丨</hi>
經綸才<hi>遺珠王元之七八嵗已能文畢文簡大竒之曰丨丨丨也遂加以冠呼為小友</hi>
八嵗能詩<hi>西清詩話黄魯直丨丨丨丨送人赴舉云送君歸去明主前若問舊時黄庭堅謫在人間</hi>
<hi>今八年</hi>
<pb n="KR3k0037_WYG_008-6a"/>
童烏九齡與𤣥文<hi>童烏揚雄子見問神篇</hi>
十一嵗童科<hi>湘山野録楊文公丨丨丨舉神丨丨至闕下參政李至令賦喜朝金闕詩</hi>
甘羅悟不韋張辟疆覺平勃皆以十二齡<hi>揚子童黎篇</hi>
十三侍中<hi>史記桑𢎞羊年丨丨丨丨</hi>
二十四為大司徒<hi>鄧禹</hi>
嵗暮日斜時<hi>樂天詩行年三十九丨丨丨丨丨</hi>
四十讀春秋<hi>顔氏家訓公孫𢎞丨丨方丨丨丨</hi>
衰髮不滿梳<hi>東坡荅任師中詩我今四十二丨丨丨丨丨</hi>
<pb n="KR3k0037_WYG_008-6b"/>
手中蓍<hi>東坡年四十九有詩云蘧瑗知非我所師流年已似丨丨丨</hi>
不動心來已十年<hi>遺珠呂吉甫八月十八日生時年五十周開祖以詩戯之曰中分秋氣纔三日</hi>
<hi>丨丨丨丨丨丨丨</hi>
情意已闌珊<hi>邵康節六十嵗吟六十殘軀鬢已斑謬稱仙術有神丹時來孺子成功易勢去聖人</hi>
<hi>為力難雖則筋骸粗康健那堪丨丨丨丨丨</hi>
七十入禁林<hi>東坡遺事梁周翰少有文譽入禁林年已七十</hi>
冨公書屏<hi>遺珠冨鄭公年八十書座屏云守口如瓶防意如城</hi>
　六帖補卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>畫墁録</head> <lb/>
    <p>
<pb n="KR3l0041_WYG_000-1a"/>
欽定四庫全書　　　　　子部十二<lb/>
　畫墁錄　　　　　　　　小説家𩔖一<hi>雜事之屬</hi>
　　提要<lb/>
　　　　<hi>臣</hi>等謹案畫墁錄一卷宋張舜民撰舜民字<lb/>
　　　　芸叟自號浮休居士又號矴齋邠州人中進<lb/>
　　　　士第為襄樂令累官龍圖閣待制知定州坐<lb/>
　　　　元祐黨籍謫商州復集賢殿修撰卒事蹟具<lb/>
　　　　宋史本傳舜民工詩文所著名畫墁集世久<lb/>
<pb n="KR3l0041_WYG_000-1b"/>
　　　　無傳今已從永樂大典裒輯成編别著於錄<lb/>
　　　　又有郴行錄為其貶郴州時所紀亦僅存永<lb/>
　　　　樂大典中均已採附集末是書乃所作筆記<lb/>
　　　　亦以畫墁為名中多載宋時襍事於新唐書<lb/>
　　　　五代史屢致不滿之詞盖其意氣凌轢一世<lb/>
　　　　有不屑隨聲附和者至徐禧於永樂死事朝<lb/>
　　　　廷贈䘏之典見於史冊甚詳而舜民乃云徐<lb/>
　　　　禧不知所歸人無道者或云有人見之夏國<lb/>
<pb n="KR3l0041_WYG_000-2a"/>
　　　　疑亦有之是直以禧為屈節偷生與史不合<lb/>
　　　　舜民嘗從髙遵裕西征喜談兵事殆必因惡<lb/>
　　　　禧之失䇿而故醜其詞然殊不免於誣妄其<lb/>
　　　　他載録亦頗渉瑣碎而一時典故藉以考見<lb/>
　　　　者甚多固小説家之未可盡廢者也乾隆四<lb/>
　　　　十四年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3l0041_WYG_000-3a"/>
欽定四庫全書<lb/>
　畫墁録<lb/>
　　　　　　　　　　　宋　張舜民　撰<lb/>
吳岳碑自首至座七段明皇八分書為黄巢所焚摧剥<lb/>
　僅可辨當時日書三字發三驛刻工亦然徐常侍謫<lb/>
　三山過廟下徘徊旬日察碑之興功不可得一田父<lb/>
　進曰當時積土而立唯而去<lb/>
相國寺燒朱院舊日有僧惠明善庖炙猪肉尤佳一頓<lb/>
<pb n="KR3l0041_WYG_000-3b"/>
　五觔楊大年與之徃還多率同舍具飱一日大年曰<lb/>
　爾為僧逺近皆呼燒猪院安乎惠明曰奈何大年曰<lb/>
　不若呼燒朱院也都人亦自此改呼<lb/>
予嘗登大伾倉窖仍存各容數十萬遍冒一山之上李<lb/>
　宻坐據敖倉便謂得計亦井蛙耳<lb/>
郭祖㣲時與馮暉同里閈相善也椎埋無頼靡所不至<lb/>
　既而各竄赤籍一日有道士見之問其能曰吾業彫<lb/>
　刺二人因令刺之郭於項右作雀左作榖粟馮以臍<lb/>
<pb n="KR3l0041_WYG_000-4a"/>
　作瓮中作鴈數隻戒曰爾曹各於項臍自愛爾之雀<lb/>
　銜榖爾之鴈出瓮乃亨顯之時也寒食馮之婦得麻<lb/>
　鞋數雙宻藏之將以作節馮搜得之蒱博醉歸卧門<lb/>
　外其婦勃然曰節到也如何辦得馮徐捫腹曰休説<lb/>
　辦不辦且看瓮裏飛出鴈郭祖秉旄之後雀榖稍近<lb/>
　登位之後雀遂銜榖馮秉旄鴈自瓮中累累而出世<lb/>
　號郭威為郭雀兒<lb/>
馮繼業之父朔方節度使衛王劉伯夀少年不羈其父<lb/>
<pb n="KR3l0041_WYG_000-4b"/>
　曄尹京每旦父趨郡隨馬而出薄遊偵伺父還先入<lb/>
　其日課書史從容無闕一旦早至白礬樓下天未明<lb/>
　獨坐茶坊中有一老人繼入就坐因相問勞共茶老<lb/>
　人曰少年能飲酒乎伯夀曰性不能飲酒老人曰少<lb/>
　年不能飲老夫自飲可同登此樓乎伯夀欣然從之<lb/>
　既上閴無一人老人一舉已斗餘矣熟視伯夀曰少<lb/>
　年神清氣足可以致神僊然肩骨低一指猶位躋三<lb/>
　品至耄年文武雙全子孫蕃衍乃授以丹術元豐二<lb/>
<pb n="KR3l0041_WYG_000-5a"/>
　年冬予自蒲中之京師訪伯夀於嵩陽是時年七十<lb/>
　又四矣同登峻極行歩如飛予與登封令龎元常杜<lb/>
　子春明經奔喘不及伯壽顧而笑曰三年少乃爾耶袒<lb/>
　露髀股示人皆無肉皮褁骨毛長數寸扣之有聲光<lb/>
　彩爛然足未歇歌所為大曲略數千言響振山谷累<lb/>
　夕對榻竟旦不眠至元祐初方卒無疾也<lb/>
國初侯渉木強人也主銓事雷德驤詣部求官擬寕州<lb/>
　司理參軍曰官人未三十不可典獄以筆勾退<lb/>
<pb n="KR3l0041_WYG_000-5b"/>
均房之人取山中枯木作膠傳破布單施虎徑中木葉<lb/>
　蔽之虎踐履着足不脱則恐㣲若奮厲便能固半身<lb/>
　虎怒頓剉不能去就擒既刲剥腸皆斷虎身臭蚊蚋<lb/>
　或集耳鼻中雖盡力無能去之以至頓撲而死開腹<lb/>
　腸亦斷俗云蚊子咬殺大蟲夲草著八月後蠏與虎<lb/>
　闘而虎敗蝟入虎耳以此而死非力不贍知有所窮<lb/>
　也<lb/>
臨潼縣驛前有俚婦三子皆售諸過客二為正使一為<lb/>
<pb n="KR3l0041_WYG_000-6a"/>
　郎官正使者一田一劉郎官者縣人田升卿也田登<lb/>
　第嫡父自陳升卿大怒聞公决杖元祐中升卿坐市<lb/>
　易錢不明配流廣南人謂無親之報也<lb/>
鳳翔婦與黄冠通姦即姙不能决在禁中四年至英廟<lb/>
　登極赦到宣境而婦生子髪被面齒滿口余未之信<lb/>
　至岐下取案文閲之不謬<lb/>
許下西湖一州之冠始沮洳未廣自宋公序開拓遂瀰<lb/>
　漫菰蒲魚稻采取不貲於是以詩落成人多稱美西<lb/>
<pb n="KR3l0041_WYG_000-6b"/>
　南水心有觀音堂昔乃四門亭子常有大蛇居之民<lb/>
　不敢近其後改置此像蛇不復出像乃慈聖光獻法<lb/>
　容云<lb/>
寧州之南二十里棗社鎮以狄梁公兩為寧州刺史民<lb/>
　立祠植棗取兩束之義今其民社前一日祭謬為早<lb/>
　云<lb/>
夲草著糯米為稻米累朝釋畧數千言無一字言堪為<lb/>
　酒正如白氏六帖録禽遺大鵬也<lb/>
<pb n="KR3l0041_WYG_000-7a"/>
北人待南人禮數皆約毫末工伎皆自幽涿遣發之帳<lb/>
　前人以為勞樂列三百餘人節奏訛舛舞者更無囘<lb/>
　旋止於頓挫伸縮手足而已角抵以倒地為勝不倒<lb/>
　為負兩人相持終日欲倒不可得又物如小額通蔽<lb/>
　其乳脱若裭露之則兩手覆靣而走深以為恥也待<lb/>
　客則先湯後茶揖則禮恭今人唱喏乃喏也非揖也<lb/>
　北人得之<lb/>
永洛之役一日䘮馬七千匹城下沙燼中大小團茶可<lb/>
<pb n="KR3l0041_WYG_000-7b"/>
　拾也乃是將以買人頭者有人能道夜二更城既䧟<lb/>
　李舜舉以筆摘略數千百字以蠋蠟固之付有司上<lb/>
　之實遺奏也神宗得之不勝悲涕累日是時夏人雖<lb/>
　入月城而未偪左右以馬御之舜舉以鞭揮擊不肯<lb/>
　上馬少頃僵躪人猶見之李復上馬將出門失轡或<lb/>
　云靣上中箭在瓮城内然夜黒沸濤中靣上中箭恐<lb/>
　非敵人也獨徐禧不知所歸人無道者或云有還人<lb/>
　見之夏國者三五頗符合疑亦有之<lb/>
<pb n="KR3l0041_WYG_000-8a"/>
熈寧中郎中趙誠自富順監代還過鳳翔自言一任二<lb/>
　年裁兩次杖罪元豐中河中人劉勃自南京軍廵官<lb/>
　代還自言一任斷絞刑二百六十有竒斬刑六十餘<lb/>
　釘咼二十七此一院數也紹聖二年冬予至陜府三<lb/>
　年七月裁斷絞刑一是年冬移潭在任二年半凡五<lb/>
　服相犯悉具言之可傷生所未見也子殺父父殺子<lb/>
　各一兄弟相殺妻殺夫者數人<lb/>
士人舉止不可不慎也近見陜西一漕使為當塗薦終<lb/>
<pb n="KR3l0041_WYG_000-8b"/>
　南太平宮道士張景先既前席與之並轎同塗所在<lb/>
　官吏迎送漕使自轎中舉手揖景先亦舉手至咸陽<lb/>
　為一監官大詬使人捽禠波及漕使竟無如之何觀<lb/>
　者快之景先後主亳州太清宫黄履守亳每走見執<lb/>
　弟子禮内寢饋食再拜問遺必百縑憑陵郡官狎飲<lb/>
　無所不至范彛叟來客將賛名儀石南一喏而退觀<lb/>
　者又快之<lb/>
王詵為侍禁三班院差監修主第語同事曰吾軰受寒<lb/>
<pb n="KR3l0041_WYG_000-9a"/>
　熱修成不知誰家厮居此既而選尚主不逾年身居<lb/>
　之政與劉羙打銀楊景宗擔土事同<lb/>
黄巢入長安苦王李之難僖宗再狩近轂之民争入攘<lb/>
　寳貨唯豳民取佛至今雖民家充滿或銅或漆其工<lb/>
　緻精采非今人之作也環州有肅宗引駕佛坐像崇<lb/>
　丈餘精彩照人旁視可畏土人云國初欲置之京千<lb/>
　人不能舉每有軍事則守臣致告<lb/>
唐宫城兩横街今西京内是也大明宫太極殿與宣政<lb/>
<pb n="KR3l0041_WYG_000-9b"/>
　正衙相重宣政後是第一横街直紫宸殿紫宸後延<lb/>
　英後第二横街才是後殿每朔望宣政排仗是日諸<lb/>
　陵上食故不御前殿即自東西上閤門喚仗而入謂<lb/>
　之入閤今東京内城一重横街文德殿正衙與大慶<lb/>
　殿排行殿後即是横街仗入而無所屬故未即喚仗<lb/>
　皇祐中考求入門故事謂之入門儀以至策問貢士<lb/>
　久之不决一日仁宗因閲長安圖指内次第翌日喻<lb/>
　執政始判然初以謂入門自是一儀也<lb/>
<pb n="KR3l0041_WYG_000-10a"/>
仁宗慶厯初改錫慶院為太學都下舉子稍稍居之不<lb/>
　過數十人至暮出歸不許宿以火禁也至嘉祐中孫<lb/>
　復胡瑗領教事乞弛太學火禁准小三舘祕閤令脱<lb/>
　有不戒願以身任之自爾諸生方敢宿留四方學者<lb/>
　稍稍臻集然熈寧之初猶不上五百人今乃千數人<lb/>
　矣<lb/>
大禮自中散大夫至逄直郎一等支賜元符星變自三<lb/>
　省樞宻院皆乞罷<lb/>
<pb n="KR3l0041_WYG_000-10b"/>
唐制五品階不着緋三品不着紫今叅知政事宰臣皆<lb/>
　着緋也<lb/>
司馬温公云茶墨正相反茶欲白墨欲黒茶欲新墨欲<lb/>
　陳茶欲重墨欲輕如君子小人不同至如喜乾而惡<lb/>
　濕襲之以囊水之以色皆君子所好玩則同也<lb/>
韓玉汝自言為太常博士赴宴比坐一朝士素不識聆<lb/>
　其語似齊人坐間序揖後酒到輙盡時酒行無算盞<lb/>
　空則酒來不食頃畧已數盃意似醺酣玉汝獨念隣<lb/>
<pb n="KR3l0041_WYG_000-11a"/>
　坐不敢不告因戒其少節片時再坐將起滿引任醉<lb/>
　無害今萬一為臺司所紏朝士怫然云同院是何言<lb/>
　賢不看殿上主人奈何不喫反不能堪因復曰殿上<lb/>
　主人只為你一箇<lb/>
祖宗朝内臣出使不得預職事外事責軍令狀<lb/>
東水門外覺照院元祐末予縁幹適彼與寺僧縱歩道<lb/>
　旁指一壙云此陶榖墳也墓門洞開其間無一物因<lb/>
　諷寺僧為揜覆僧曰屢掩屢開不可曉十餘年前有<lb/>
<pb n="KR3l0041_WYG_000-11b"/>
　陶姓人作寒食爾後不復來陶為人輕檢嘗指其頭<lb/>
　曰必戴貂蟬今則髑髏亦不復見矣<lb/>
錢若水暇日在家延一術士戒閽者不得進客既而門<lb/>
　外喧争久之呼問閽者曰有一秀才欲請謁辭以有<lb/>
　客不肯去因命之進則刺字書云臨江軍進士王欽<lb/>
　若既入無冠頭巾皂衫黄𢃄雀躍嘶聲而結喉鄙狀<lb/>
　可掬錢意甚輕之術士一見不復顧錢側坐向王咨<lb/>
　嗟不已少頃王辭術士不揖錢褰衣從之錢大駭使<lb/>
<pb n="KR3l0041_WYG_000-12a"/>
　人呼術者詰之乃曰斯人大富貴人也名位夀考無<lb/>
　不極但無嗣當以外姓為嗣既卒真廟俾其壻張環<lb/>
　主祀<lb/>
李舜舉在官省言行有常神宗嘗韙之一日謂曰爾飬<lb/>
　取一子服事舜舉敬唯之夕又喻㫖唯如前近年又<lb/>
　喻㫖舜舉謝曰臣唯有一子待與陛下監税<lb/>
張璞者幽人少屢盗貝丘之役應募坎窟得官後為正<lb/>
　使𢃄親御器械涇原鈐轄知鎮戎軍𬒳重疾忽叩頭<lb/>
<pb n="KR3l0041_WYG_000-12b"/>
　乞三年葬畢死未幾疾已一日脱殻如蟬竟三年亦<lb/>
　不葬遂死不歲餘其子令發其墓取金𢃄抵罪世謂<lb/>
　不葬之罪最有徵驗<lb/>
王欽若罷相出知杭州人皆以詩送行獨楊大年不作<lb/>
　詩於上前真宗遣近侍諭㫖作詩大年竟不作<lb/>
錢明逸每宿戒必詰其謁者曰是喫酒是筵席筵席客<lb/>
　無數一廵酒一味食也喫酒客不過三五人酒數斗<lb/>
　甆盞一隻青鹽數粒席地而坐終日不交一談恐多<lb/>
<pb n="KR3l0041_WYG_000-13a"/>
　酒氣也不食恐分酒地也翌日問其㫖否往往不知<lb/>
　其志不在味也終日傾注無涓滴揮灑始可謂之酒<lb/>
　徒其視揖讓飲酒如牢獄中<lb/>
蘇舜欽石延年軰有名曰鬼飲了飲囚飲鼈飲鶴飲鬼<lb/>
　飲者夜不以燒燭了飲者飲次挽歌哭泣而飲囚飲<lb/>
　者露頭圍坐鼈飲者以毛席自褁其身伸頭出飲畢<lb/>
　復縮之鶴飲者一盃復登𣗳下再飲耳<lb/>
慈恩與含元殿正相直其來以髙宗每天隂則兩手心<lb/>
<pb n="KR3l0041_WYG_000-13b"/>
　痛知文德皇后常苦捧心之病因鍼而差遂造寺建<lb/>
　塔欲朝坐相向耳始置十層後减為七層所以盧照<lb/>
　隣詩云十層碧瓦揺虚空四十門開面靣風夫髙宗<lb/>
　知母之誠篤哉而報母之恩何其薄也<lb/>
同州北境良輔鎮即唐鄭魏公莊也田邑極彫弊不蔽<lb/>
　風雨嘉祐中求唐賢之後有道嚴者中人驩然相率<lb/>
　出城看夜叉既至野次見之如人形狀正如圖畫髮<lb/>
　朱皮如螺蚌腰著豹皮禈觀者略數千人常以大𣗳<lb/>
<pb n="KR3l0041_WYG_000-14a"/>
　庇身累日乃不復見又瀧州吳山縣漢髙村關中李<lb/>
　氏所居一日大雨有物墮庭中如馬臺狀乃一皮幞<lb/>
　頭也垢膩寸餘蛇蜴出入臭聞十餘歩李氏子欲焚<lb/>
　之長老曰不可然雷鳴不去在屋上丈餘觀者不少<lb/>
　衆觀之少間黒雲如墨下庭中遂失去<lb/>
元豐中詩獄興凡舘舍諸人與子瞻和詩㒺不及其後<lb/>
　劉貢父於僧寺閒話子瞻乃造語有一舉子與同里<lb/>
　子弟相得甚懽一日同里不出詢其家云近出外縣<lb/>
<pb n="KR3l0041_WYG_000-14b"/>
　久之復歸詰其端乃曰某不幸典著賊贓暫出囘避<lb/>
　一日舉子不出同里者詢其家乃曰昨日為府中追<lb/>
　去未幾復出詰其由曰某不幸和著賊詩子瞻亦不<lb/>
　能喜慍<lb/>
古昷鳳翔府麟遊縣每令長上事必作招袚舞其節奏<lb/>
　與諸處不同乃曰此唐九成宫夲山縣無妓子但止<lb/>
　以手分書耳<lb/>
堯之治厯象日月星辰敬授人時歐陽文忠公序唐厯<lb/>
<pb n="KR3l0041_WYG_000-15a"/>
　志以無𥙷於人倫<lb/>
翁肅閩人守江洲昏耄代者至既交割猶居右席代者<lb/>
　不校也罷起轉身復將入州宅代者攬衣止之曰這<lb/>
　箇使不得<lb/>
張安道晩年病目家厚資南京庫帑不迨也常閉目使<lb/>
　人運籌一筭差必能擿之庫物精麄分毫不謬<lb/>
嘗見呂相簡與一隣縣官託買酒云今為親將至專致<lb/>
　錢一千託沽酒又於後批切不得令㕔下人送來納<lb/>
<pb n="KR3l0041_WYG_000-15b"/>
　錢二百煩雇一人擔來<lb/>
吾家舊畜鏡傳為楊妃故物徑尺許厚七分背文精古<lb/>
　有銘其畧曰粉壁交映珠簾對看潜窺聖淑麗則常<lb/>
　端聖淑字名少空有並后之象明皇八月五日生也<lb/>
　始置誕節千秋藩鎮進鏡若紫絲承露囊此幾是耶<lb/>
郭詎性善謔攻詞曲以選人入市易務不數年至中行<lb/>
　元祐初釐校市易復以為承議郎親知每見之必詰<lb/>
　問所因郭詞喫不能答作河傳詠甘草以見意云大<lb/>
<pb n="KR3l0041_WYG_000-16a"/>
　官無悶剛被傍人競來相問又難為㨗便敷陳且祗<lb/>
　將甘草論朴消大㦸并銀粉疏風𦂳甘草閒相混及<lb/>
　至下來轉殺他人爾甘草有一分<lb/>
在京朝官四年磨勘元無著令熈寧中審官變行之至<lb/>
　今以為常格<lb/>
狄武襄西河書佐也逋罪入京竄名赤籍以三班差使<lb/>
　殿侍出為清澗城指使种世衡知城范文正帥鄜延<lb/>
　科閲軍書至夜分從者皆休唯狄不懈呼之即至每<lb/>
<pb n="KR3l0041_WYG_000-16b"/>
　供事兩手如玉种以此異之授以兵法然又延之於<lb/>
　范公遂成名<lb/>
北人信誓兩界非時不得葺理城堞李元則知雄州欲<lb/>
　展城無由因作銀香爐寘城北土地堂一旦使人竊<lb/>
　取之遂大喧㪍蹤跡去來辭連北疆紛紜久之因興<lb/>
　工起築今雄州城北是也又建浮屠九層躬率十縚<lb/>
　日修供具不日成之既而下瞰幽級如指諸掌<lb/>
熈寧中余知寧州襄樂縣排架閣以周祖廣順中平兖<lb/>
<pb n="KR3l0041_WYG_000-17a"/>
　州慕容彦超露布為祖潭州架閣以建隆四年求遺<lb/>
　書詔為祖<lb/>
周世祖展汴京外郭登朱雀門使太祖走馬以馬力盡<lb/>
　處為城也<lb/>
郭祖受命討守真駐師河中城下逾年望氣言守真必<lb/>
　破城下有三天子氣謂郭祖柴世宗太祖也守真猶<lb/>
　豫不决使術者視家人至子婦符氏術者大咤曰母<lb/>
　后相也守真曰吾婦乃爾吾可知矣遂决既嬰城無<lb/>
<pb n="KR3l0041_WYG_000-17b"/>
　砲材頗患之居一日河水自上浮木千百皆砲材也<lb/>
　守真大喜以為受命之符其後既破郭祖以符氏納<lb/>
　世宗是為符后<lb/>
郭祖宿帥河中逾年常登蒲坂以望城中其蒲之民為<lb/>
　逆者固守乃失言曰城開之日盡誅之幕府曰若然<lb/>
　恐愈固矣苐告之曰非守真者餘皆免一日城開乃<lb/>
　即其地為普救寺<lb/>
太祖微時多游關中雖甚窘乏未嘗干投人或周之必<lb/>
<pb n="KR3l0041_WYG_000-18a"/>
　擇而後納有伯錢之餘必有與人人頗異之長武城<lb/>
　寺僧嚴者常周之往來無倦隂異其骨氣使工人貌<lb/>
　之今置神御過者朝謁其繪事夲褐衫青巾據地六<lb/>
　博後易靴袍矣<lb/>
建隆初春宴方就次雨大作樂舞失容上色愠范質乃<lb/>
　言曰今歲二麥必倍収上喜動色命滿泛入夜方罷<lb/>
　莫不沾醉<lb/>
自唐末五代每至傳禪部下分擾剽刦莫能禁止謂之<lb/>
<pb n="KR3l0041_WYG_000-18b"/>
　靖市雖至王公不免剽刦太祖陳橋之變即與衆誓<lb/>
　約不得驚動都人入城之日市不改肆靈長之祐良<lb/>
　以此乎<lb/>
太祖北征群公祖道於芳林園既授綏承㫖陶榖牽衣留<lb/>
　戀堅欲致拜上再三避榖曰且先受取兩拜囘來難<lb/>
　為揖酌也<lb/>
太祖少親戎事性樂藝文即位未幾召山人郭無為於<lb/>
　崇政殿説書至今講官銜謂之崇政殿説書云<lb/>
<pb n="KR3l0041_WYG_000-19a"/>
太祖朝進講為難每遇疑義必面加詰難徃返久之爾<lb/>
　後累朝但端黙諦聽得有商確仁宗尤所耽味日昃<lb/>
　不倦每及祖宗彛訓及二典政實必拱手上加肅敬<lb/>
神廟博渉多識聞一該十每發疑難逈出衆人意表故<lb/>
　講官每以進講為難退而相語曰今日又言行過也<lb/>
　黄履見蘓子由以手捫其腹曰予腹每趨講未嘗不<lb/>
　汗出也<lb/>
太祖招軍格不全取長人要琵琶腿車軸身取多力唐<lb/>
<pb n="KR3l0041_WYG_000-19b"/>
　募軍有翹闗負石之格取其關持其末五舉為合格<lb/>
太祖射使搦折弓弝絶力斷弦踏翻地靣射倒箭垜<lb/>
王德用射訣鋪前脚坐後脚兩手要停不湏髙弝裡絃<lb/>
　外覷帖子急拽後手託弓梢劉昌祚云某把弓萬事<lb/>
　皆忘是亦不可分其志也<lb/>
祖宗征河東皆自土門還師駐驛真定潭園有兩朝行<lb/>
　宫歲謹繕完器甲所儲至二十四庫累有㫖批排二<lb/>
　年裁畢四庫而已潭園方廣六里有畸亭榭皆王氏<lb/>
<pb n="KR3l0041_WYG_000-20a"/>
　父子所輯宫後八角大亭乃耶律德光造羓之所也<lb/>
神宗於崇政殿設二十四庫以儲金帛親製庫銘其略<lb/>
　曰昔在前朝獫狁孔熾嗟予小子其承<hi>云云</hi>諸分置<lb/>
　作院<lb/>
河北設五都倉講好髙麗良以此也然功未絶而上賓<lb/>
　是天未欲燕薊之民歸中國乎<lb/>
階級條太祖制也若曰一階一級全歸狀事之儀至今<lb/>
　樞司以匣蔵之也<lb/>
<pb n="KR3l0041_WYG_000-20b"/>
慶厯康定以前朝士不披毛凉衫公服重戴而已冬月<lb/>
　或披毛衫而得寒疾今則無問寒暑雖六軍衛士重<lb/>
　戴披衫與士大夫錯雜路衝無别雖曰凉衫實熱衫<lb/>
　也<lb/>
杜常昭憲太后之族子也神宗聞憲之門有登甲科者<lb/>
　深喜之有㫖上殿翌日喻執政曰杜常第四人及第<lb/>
　郤一雙鬼眼可提舉農田水利太祖常謂陶榖一雙<lb/>
　鬼眼<lb/>
<pb n="KR3l0041_WYG_000-21a"/>
太祖深鑒唐末五代藩鎮䟦扈即位盡収諸鎮之兵列<lb/>
　之畿甸節鎮惟置州事以時更代至今百四十年四<lb/>
　方無吠犬之警可謂不世之功矣或云陳希夷之策<lb/>
唐書太宗在洛登端門見新進士綴行而出喜曰天下<lb/>
　英雄入吾彀中矣趙嘏詩云太宗皇帝真長策賺得<lb/>
　英雄盡白頭按太宗一朝五放榜每榜一名安得綴<lb/>
　行之士又武元衡遇盗之事是時裴晉公同行並轡<lb/>
　趨朝史載氊㡌雖傷不害以馬逸得脱考其時乃六<lb/>
<pb n="KR3l0041_WYG_000-21b"/>
　月下旬也<lb/>
仁宗深患七史讀之不成文嘉祐中有詔重修唯唐書<lb/>
　卒業所費緡錢十萬有竒既進御翌日有舊唐書不<lb/>
　得毁久之諭執政等云當時何不令歐陽修為之魏<lb/>
　公對曰修分作帝紀表志既退語曰爾應其父病也<lb/>
嘉祐末余在太學有傭書陳逵者携一子方孩饑凍不<lb/>
　可支書亦不佳或曰此陳彭年嫡孫也其父彦博守<lb/>
　汀州以贓敗杖脊流海島遂至無頼時余方冠未知<lb/>
<pb n="KR3l0041_WYG_000-22a"/>
　彭年之為人獨念祖為執政而孫已若是耶既而見<lb/>
　劉貢父盡得彭行事所謂九尾野狐者乃知天之報<lb/>
　也不差後逵困甚與其弟歸發彭年冡取金𢃄分貨<lb/>
　抵罪云<lb/>
王君貺拜三司二十有七歲矣自爾居洛起第至八十<lb/>
　歲位至宣徽二府盡其財力終身而宅不成子舍早<lb/>
　世唯有一孫與其姪居之不能充一隅未完亟壊富<lb/>
　鄭公亦起大第無子族子紹定居之紹定本始姑蘇<lb/>
<pb n="KR3l0041_WYG_000-22b"/>
　人富家又無子<lb/>
范祥領制置觧鹽始抄法初年課一百二十萬末年一<lb/>
　百六十五萬以謂抄鹽法止此可矣或征而多取之<lb/>
　則法不弊是以一百六十五萬不專為以抄請鹽兼<lb/>
　為飛錢耳今以百年之多移致池州以為重載易之<lb/>
　為抄則數幅紙耳於是禁絶鹽法邊置折博務張官<lb/>
　置吏買到錢充折斛斗糶客得錢不能置逺必来買<lb/>
　抄是用邊糴不匱抄法通行建至熈寧邊事稍勤用<lb/>
<pb n="KR3l0041_WYG_000-23a"/>
　抄日増元豐初年賑饑亦用自爾軍須國計無所不<lb/>
　資商賈入京價折於金部歲出見錢三千萬貫買抄<lb/>
　以摧見錢不繼抄法朘削冶鹽水泠觧池遂失所利<lb/>
　原天時人事符㑹如此良可歎息<lb/>
有唐茶品以昜羡為上供建溪北苑未著也貞元中常<lb/>
　衮為建州刺史始蒸焙而研之謂研膏茶其後稍為<lb/>
　餅様其中故謂之一串陸羽所烹惟是草茗爾迨至<lb/>
　夲朝建溪獨盛採焙製作前世所未有也士大夫珍<lb/>
<pb n="KR3l0041_WYG_000-23b"/>
　尚鑒别亦過古先丁晉公為福建轉運使始製為鳳團<lb/>
　後又為龍團貢不過四十餅專擬上供雖近臣之家徒<lb/>
　聞之而未嘗見也天聖中又為小團其品迥加於大團<lb/>
　賜兩府然止於一觔唯上大齊宿八人兩府共賜小團<lb/>
　一餅縷之以金八人折歸以侈非常之賜親知瞻玩𢋫<lb/>
　唱以詩故歐陽永叔有龍茶小録或以大團問者輒方<lb/>
　刲寸以供佛供仙家廟已而奉親并待客享子弟之用<lb/>
　熈寧末神宗有㫖建州製密雲龍其品又加於小團矣<lb/>
<pb n="KR3l0041_WYG_000-24a"/>
　然宻雲之出則二團少粗以不能兩好也予元祐中詳<lb/>
　定殿試是年秋為制舉考第官各䝉賜三餅然親知誅<lb/>
　責殆將不勝宣仁一日嘆曰指揮建州今後更不許造<lb/>
　宻雲龍亦不要團茶揀好茶喫了生得甚好意智熙寧<lb/>
　中蘇子容使遼姚麟為副曰盍載㱔小團茶乎子容曰<lb/>
　此乃上供之物儔敢與北人未幾有貴公子使遼廣貯<lb/>
　團茶自爾北人非團茶不納也非小團不貴也彼以二<lb/>
　團易蕃羅一疋此以一羅酬四團少不滿則形言語近<lb/>
<pb n="KR3l0041_WYG_000-24b"/>
　有貴貂處邊以大團為常供宻雲為好茶<lb/>
嘉祐末得石經二段於洛陽城乃蔡邕隷書論語文無<lb/>
　甚異唯求之歟抑與之歟<lb/>
古今事有符合者韓信破齊歴下田横烹酈生耿弇破<lb/>
　張歩殺伏隆曹丕甄后周世宗符后死諸葛走生仲<lb/>
　逹死姚崇算生張説張德輿捃裴晉公與皇祐中言<lb/>
　者摘王德用夏人殺楊挺與孫臏斬龎涓皆同<lb/>
魏嚴唐魏鄭公裔孫也曾拜國子四門助教熙寧末予<lb/>
<pb n="KR3l0041_WYG_000-25a"/>
　過其門見嚴年可六十許語言成理出鄭公畫像乃<lb/>
　近年筆多為俗人書題唐之譜牒詔誥無一存者乃<lb/>
　曰為官員持去盡矣唯有周特登城縣帖判狀輩數<lb/>
　種有免車牛狀縣判云魏公唐室勲賢名傳青史既<lb/>
　是簮纓之後難與百姓雷同其車牛特免今之縣令<lb/>
　敢爾乎<lb/>
凢自岷州趨宕州㳂水而行稍下行夫山中入棧路或<lb/>
　百十歩復出略崖<graphic n="KR1361" url="https://raw.githubusercontent.com/kanripo/KR-Gaiji/master/images/KR1361.png" mimeType="image/png"/>崟不可乗騎必歩至臨江寨得<lb/>
<pb n="KR3l0041_WYG_000-25b"/>
　白江至階州湏七八日其所經皆使傳所不可行宕之山<lb/>
　水秀絶天下無有也臨江之上一處當大山中西望<lb/>
　雪山日晃如銀其高無際出衆山上居人曰此雪山<lb/>
　佛居也有獅子人常見之非西域雪山是蜀所記無<lb/>
　憂城東北望隴山積雪如玉也<lb/>
嘉祐初仁宗寢疾藥未驗間召草澤始用鍼自腦後刺<lb/>
　入鍼方出開眼曰好惺惺翌日聖體良已自爾以其<lb/>
　穴目為惺惺穴鍼經初無此名或曰即風府也<lb/>
<pb n="KR3l0041_WYG_000-26a"/>
熈寧以前凡郊祀大駕還内至朱雀門外忽有緑衣人<lb/>
　出道蹯跚潦倒如醉狀乗輿為之少抳謂之天子避<lb/>
　酒客及門兩扇遽闔門内抗聲曰從南來者是何人<lb/>
　門外應曰是趙家第幾朝天子又曰是也不是應曰<lb/>
　是開門乗輿乃進謂之勘箭此近司門符節之制然<lb/>
　踏襲鄙俗至是果命罷之<lb/>
涇州東長武城在城濼最為控扼要害之地唐太宗親<lb/>
　征薛舉嘗駐蹕門樓十二間御榻在其下或云柱上<lb/>
<pb n="KR3l0041_WYG_000-26b"/>
　有太宗題字尚在也北阻涇水即高墌二城樓堞堅<lb/>
　完<lb/>
厯日後宫宿相屬相聨夲是一甲子以真廟後年五十<lb/>
　九嫌於數窮遂演之為一百二十歲然竟以是年登<lb/>
　遐<lb/>
前漢京師有太廟曰原廟顔師古以原為重謂京城已<lb/>
　有廟而又立為重至引原𧖟之原大抵漢陵皆作原<lb/>
　京城在渭涘故謂之原廟<lb/>
<pb n="KR3l0041_WYG_000-27a"/>
陶隱居不詳北藥時有詆謬多為唐人所質人固有不<lb/>
　知無足恠也<lb/>
新唐書以淺水原懐中冡為渾瑊平凉㑹明所殺戰士<lb/>
　歛死者平凉離淺水原三百里無容以數千人遷至<lb/>
　三百里謬甚矣懐中冡乃太宗征薛舉戰士也亦有<lb/>
　馬處是時天下剙建十昭仁寺宜禄縣乃其一處為<lb/>
　其中當戰地也蜀人吳縝有新書紏繆至十二卷<lb/>
考工記之文可謂乆矣或以為周公之文然乎亦必<lb/>
<pb n="KR3l0041_WYG_000-27b"/>
　三代之文漢諸儒不及矣<lb/>
禹貢曰砥柱析城至於王屋峽府三門是也絶河流若<lb/>
　岩墻然鑿為三門河經其中東洋如小城狀即析城<lb/>
　也禹廟在西潬有寺下望砥柱上百歩屹然中流高<lb/>
　數百丈尺銘勒其上但取稍平處或險處互布昌一<lb/>
　峰之間其字方可尺餘魏公撰文正字薛純稷之子<lb/>
　也每欲印榻伺天氣清明先維舟砥下下梯而陞上<lb/>
　數日不可竟俯視洪流足酸目眩用是難得真本元<lb/>
<pb n="KR3l0041_WYG_000-28a"/>
　符中大水懐三門一夕寺廟皆失略無孑遺銘亦失<lb/>
　數十字<lb/>
遼歲使正旦生辰馳至京見畢宻賜大使一千五百兩<lb/>
　副使一千三百兩中金也南使至北帳殿前見畢亦<lb/>
　宻賜羊羓十枚毗黎邦十頭毗黎邦大䑕也彼中上<lb/>
　供佛善麋物如猪猯若以一臠置十觔肉鼎即時麋<lb/>
　爛臣下不敢畜唯以賜南使紹聖初備員北使亦蒙<lb/>
　此賜余得之即縱諸田遼傳大駭亟求不見乃曰奈<lb/>
<pb n="KR3l0041_WYG_000-28b"/>
　何以此縱之唯上意禮厚南使方有一枚夲國歲課<lb/>
　其方更無租徭惟此採捕十數以擬上供一則以待<lb/>
　南使也如帳前問之某等皆𬒳責今已四散収捕因<lb/>
　辭以不殺無用自爾直至還界無日不及之嗟惜也<lb/>
　其貴重如此<lb/>
劉綜知開封府一日奏事畢真廟延之從容曰卿與中<lb/>
　宫近屬已擬卿差遣當知否綜變色作秦音啟陛下<lb/>
　臣夲是河中府人出於孤寒不曽有親戚在宫中未<lb/>
<pb n="KR3l0041_WYG_000-29a"/>
　幾出知廬州<lb/>
顔師古註前漢蹴踘以韋為之中實以物蹴踏為戲樂<lb/>
　若於氣毬中用物如何勝踢古人亦有謬作<lb/>
唐家二百八十餘年河决二榖洛城歲為患攘天津浸<lb/>
　宫闕墊城郭不已本朝無五年不河决而榖洛之患<lb/>
　殊稀洛中耆舊言伊洛水六十年一泛濫為祥害自<lb/>
　祥符至熈寧中自福善坡以北率𬒳昏墊公私蕩没<lb/>
　富公晏夫人尚無恙也倉卒以浴桶濟之而沉水退<lb/>
<pb n="KR3l0041_WYG_000-29b"/>
　死者衆多婦人簮珥皆失多有脱腕之苦城下惟福<lb/>
　善坡不及城外惟長夏門不及洛中故有語云長夏<lb/>
　門外有莊福善坡頭有宅平日但知以其形勢耳至<lb/>
　此乃知水䜟不茍云<lb/>
唐印文如絲髮今印文如筯開封府三司印文尤麄猶<lb/>
　且歲易以此可見事之繁簡也<lb/>
唐京省入伏假三日一開印公卿近郭皆有園池以至<lb/>
　樊杜數十里間泉石占勝布滿川陸至今基地尚在<lb/>
<pb n="KR3l0041_WYG_000-30a"/>
　省寺皆有山池曲江各置船舫以擬歲時遊賞諸司<lb/>
　唯司農寺山池為最船惟户部為最所以文字鄙却<lb/>
　舟御户部船也<lb/>
建中貞元間藩鎮至京師多於旗亭合樂郭汾陽纒頭<lb/>
　綵率千匹教坊梨園小兒所勞各以千計元豐中劉<lb/>
　伯夀謝事後以議樂召至京城已事得請薄有霑賚<lb/>
　與唐沈丁竦皆期望日閲於樊樓凡京籍者率造焉<lb/>
　未幾种諤自鄜延陳邉事到闕一日期集於樊服紫<lb/>
<pb n="KR3l0041_WYG_000-30b"/>
　花織成袍令束𢃄劉沈皆葛巾鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>都人觀者頗塞<lb/>
　是日諤揮散亦數千人神宗宻令黄門窺之既而諤<lb/>
　辭上舉貞元故事勉以渾郭功名<lb/>
希夷先生陳摶後唐長興中進士也既而棄科舉之武<lb/>
　當山又止房陵九室洞林丹乳錬氣年已七十餘華<lb/>
　隂葺雲臺廢觀居之祖宗三廟皆召見問以河東征<lb/>
　伐摶不答師出果無功居數年見太宗曰今可以遂<lb/>
　克又告以其皇景命策藩侯而今之夲鎮所𥙷治道<lb/>
<pb n="KR3l0041_WYG_000-31a"/>
　甚多知人貴賤休咎今有人倫風鑑行於世後人集<lb/>
　先生之言以為書也<lb/>
熈寧中有一朝士齊人知定平縣韓子華宣撫經由恠<lb/>
　其縣印漫汗因取觀之宰公遽前曰此即錐故非是<lb/>
　夲縣鑄造子華曰何為宰因隂指其題刻曰太平興<lb/>
　國二年少府以此知之子華顧幕府曰縣故正無有<lb/>
　是也<lb/>
夲朝草聖少得人知名者蘇舜元舜元之書不迨舜欽<lb/>
<pb n="KR3l0041_WYG_000-31b"/>
　筆簡而意足其子澥元豐中為江東提舉上殿神宗<lb/>
　問頗収卿父書否對曰臣私家有之上曰可進来澥<lb/>
　元退迫走親知裒得數帖上一閲命内侍輩取之乃<lb/>
　舜元書也上鑒之精妙𩔖如此<lb/>
河中范鼎臣潘佐外孫也有才辯髙識能道南朝故事<lb/>
　予之尊外祖母温楊渉之外孫也予兄初遊學温夫<lb/>
　人無恙年八十餘耳目聰明日視針指每道唐室故<lb/>
　事歴歴可聽或見予兄服皂衫紗帽謂曰汝為舉子<lb/>
<pb n="KR3l0041_WYG_000-32a"/>
　安得為此下人之服當為白紵襴繋裏織𢃄也或命<lb/>
　飲宴燕則以琴自隨此汝外祖出入體也必有蒼頭<lb/>
　負荷今胡不然脱或侵夜廂廵防衛至所居頗如是<lb/>
　乎予兄曰今不鎮了已是幸事<lb/>
李元則再守長沙裁供備庫副使也至今湖南兵政財<lb/>
　用農田學校詢之莫非其事湖湘之地下田藝稻榖<lb/>
　髙田水力不及一委之蓁莽元則一日出令曰將來<lb/>
　並納粟米稈草湖湘之農夫以為患且未知粟米稈<lb/>
<pb n="KR3l0041_WYG_000-32b"/>
　草為何物也或曰惟襄州有之可搆致也湘民皆往<lb/>
　襄州每一斗一束至湘中為錢一千自爾誓以田藝<lb/>
　粟至今湖南無荒田粟米妙天下焉稈草湖北就南<lb/>
　湖致粟米馬秣茭也<lb/>
嘉祐以前惟提㸃刑獄不得赴妓樂熈寧以後監司率<lb/>
　禁至屬官亦同唯聖節一日許赴州郡大排筵於便<lb/>
　寢别設留倡徒用小樂號呼逹旦或詠東野三月晦<lb/>
　詩云共君今夜不湏睡未到曉鐘猶是春又詠中秋<lb/>
<pb n="KR3l0041_WYG_000-33a"/>
　詩云莫辭終夕有動是隔年期<lb/>
趙韓王兩京起第外門皆柴荆不設正寢<hi>闕</hi>　　　三<lb/>
　間小㕔事堂中位七間左右分子舍三間南北各七<lb/>
　位與堂相差每位東西廡鑿二井後園亭榭制作雄<lb/>
　麗見之使人竦然㕔事有倚子一隻様制古朴保坐<lb/>
　分列自韓王安排至今不易太祖幸洛初見柴荆既<lb/>
　而觀堂筵以及後圃哂之曰此老子終是不純堂中<lb/>
　猶有雷時酒如膠漆以水參之芳烈倍常飲之皆醉<lb/>
<pb n="KR3l0041_WYG_000-33b"/>
　初河南府歲課修内木植或不前俾有司督按乃曰<lb/>
　為趙普修宅買木所分既而有㫖修趙普宅了上供<lb/>
長安啟夏門裏道東南亭子今楊六郎園子即退之所<lb/>
　謂符讀書城南處也樊川花<hi>闕</hi>所居焦詠府竹園皆<lb/>
　韓公别業也少東白序都官撣金臺軍别業老杜所<lb/>
　詠處也<lb/>
王世則長沙人冠歲辭親入南嶽讀書其父遺之一千<lb/>
　居數年還家寧親既而出二千封識如故明年狀元<lb/>
<pb n="KR3l0041_WYG_000-34a"/>
　及第<lb/>
西京留臺李建中博雅多藝其子宗魯善相人一年春<lb/>
　榜之京師命擇壻行次任村逆旅方就食有丈夫荷<lb/>
　布囊從驅驢亦就食於逆旅宗魯一見前揖寒温延<lb/>
　之共案詢其所自曰今春不第將還洛也宗魯不復<lb/>
　之京師與之同歸洛中其父詰之曰今既得貴壻可<lb/>
　復囘矣此人生不出選調死封真王於是壻之乃張<lb/>
　堯封也實生温成皇后天聖中登進士第終亳州軍<lb/>
<pb n="KR3l0041_WYG_000-34b"/>
　事推官後封清河郡王<lb/>
司馬温公與龎元魯俱為張存龍圖壻張夫人賢惠龎<lb/>
　潁公帥太原温公從辟是年三十餘未有子龎公與<lb/>
　劉夫人欲有所置劉發之張欣然莫逆未幾得之凡<lb/>
　歲幾朝温公未嘗盼睞龎劉知之必以主母在嫌一<lb/>
　日召張夫人賞花温公不出食已具是婢靚粧就書<lb/>
　院供茶温公怫然曰這下人今日院君不在宅爾出來<lb/>
　此作甚麽明日潁公幕府白司馬院丞却有祖風謂<lb/>
<pb n="KR3l0041_WYG_000-35a"/>
　相如卓氏也縣君孫兆曰司馬院丞可惜不㑹彈琴<lb/>
　却㑹鼈厮趯聞者大笑<lb/>
栁三變既以調忤仁廟吏部不放改官三變不能堪詣<lb/>
　政府晏公曰賢俊作曲子麽三變曰秪如相公亦作<lb/>
　曲子公曰殊雖作曲子不曽道緑線慵拈伴伊坐桞<lb/>
　遂退<lb/>
唐笏短厚不屈今徃徃見之王欽臣所執是也西京任<lb/>
　諤所守任圜笏也賈種民所守賈耽笏也以其<lb/>
<pb n="KR3l0041_WYG_000-35b"/>
　短厚故可以擊人今人之笏雖有段秀實亦無<lb/>
　能為也<lb/>
房陵有獵人射雉冠一境矢無虛發嘗遇猿凡七十有<lb/>
　餘發皆不中猿乃舉手長揖而去因棄弓矢不復獵<lb/>
神宗自隷明川郡王即位熈寧初陞潁川為順昌久知<lb/>
　其軍謬遂陞許州為潁昌府<lb/>
季布為河東太守帝曰河東吾股肱郡也即今之河中<lb/>
　府以言宻隣王室股肱相須今人守太原謝上表皆<lb/>
<pb n="KR3l0041_WYG_000-36a"/>
　引股肱踈矣嘉祐治平間有中官杜浙者好與舉子<lb/>
　同遊學文談不悉是非然居楊州凡答親舊書若此<lb/>
　事甚大必曰兹務孔洪如此甚多蘇子瞻過維揚蘇<lb/>
　子容為守杜在座子容少怠杜遽曰相公何故溘然<lb/>
　其後子瞻與同㑹問典客曰為誰對曰杜供奉子瞻<lb/>
　曰今日直不敢睡直是怕那溘然<lb/>
貝丘之役凡六十日而城下田京為河北提刑廨舍在<lb/>
　貝州方出城而難作其室就乳一家分散區民家遺<lb/>
<pb n="KR3l0041_WYG_000-36b"/>
　其乳子而去事定還舊居凝塵滿室地上猶有𬒳蓐<lb/>
　覺有物動視之乳子在焉目精炯如以口左右掠乳<lb/>
　収而鞠之今河南李籲妻是也有子登高科至今無<lb/>
　恙<lb/>
新唐書最可哂唐有天下二百八十年姦臣亦多矣<lb/>
　所載者才九人可盡信乎<lb/>
汾陽王足掌有黒子一日使渾咸寧洗足咸寧捧玩久<lb/>
　之王曰何也對曰瑊也足亦有之王使跣而視之哂<lb/>
<pb n="KR3l0041_WYG_000-37a"/>
　曰不迨吾謂渾中夀也<lb/>
或薦王逈於荆公介甫唯唯既而曰奈竒俊何客不喻<lb/>
　或哂曰此介甫諧也王逈字子高有遇仙事六麽云<lb/>
　竒倚俊王家郎也<lb/>
予嘗於渾氏見德宗所賜詔書金鉞雜詔數命其二奉<lb/>
　天詔也一曰今賜卿劔一口上至天下至泉將軍裁<lb/>
　之一曰今賜卿筆一管空名𥙷牒一千紙有立功將<lb/>
　士可隨大小書給不必中覆如有急令馬希倩奏來<lb/>
<pb n="KR3l0041_WYG_000-37b"/>
　朕今與卿訣矣鉞樂鐸無栢金綵尚存畫像少年袁<lb/>
　生也與蒲中<hi>闕</hi>水異侍立綵抱胡湏人袁日善射郝<lb/>
　將軍渾咸寧少給事汾陽未嘗憚勞汾陽在軍中咸<lb/>
　寧席未下夜中酒溺器必温汾陽問之對曰向峽以<lb/>
　請寢汾陽念之曰此可教也遂授以兵法<lb/>
唐髙祖武德初鑄開通錢仰篆隷八分體十文重一兩<lb/>
　為開通元寳亦曰開元通寳背有眉乃大復竇后指<lb/>
　甲㾗也進様時悞以甲承之其銅劑後人皆不能法<lb/>
<pb n="KR3l0041_WYG_000-38a"/>
　今獨𨽻體錢行於世八分與篆體錢皆不復見矣開<lb/>
　元之䜟已見武德年寳<lb/>
丞相領京兆辟張先都官通判一日張議事府中再三<lb/>
　未答晏公作色操楚語曰夲為辟賢㑹賢㑹道無物<lb/>
　似情濃今日却來此事公事<lb/>
陶隱居註夲草蒲萄北人多肥健諒食此物却不知有<lb/>
　羊肉麵也<lb/>
張耆四十二男子馮行已兒息二十二人或傳耆開窻<lb/>
<pb n="KR3l0041_WYG_000-38b"/>
　直厩舍先以馬合縱婢隔觀之從而為之罔不成孕<lb/>
　行已每五更以湯沃其下部日出方罷無他術<lb/>
仁宗廟有侯傑者踏弩六石拜官世謂侯之六石元豐<lb/>
　團教太保長却為陳留弩踏六石者不數也七石以<lb/>
　上方着籍弓平射一石七斗為應格建中靖國予為<lb/>
　定州各散保州兵士射三石七斗取舍從容矣循州<lb/>
　如人五七斗者<lb/>
予嘗行瀧外百家鎮温湯即哥舒别業也寺有小碣石<lb/>
<pb n="KR3l0041_WYG_000-39a"/>
　色藍者大中十四年崇信孫梁記著<lb/>
天祐元年渭州空同山寺所藏李茂貞牒天祐十年河<lb/>
　東不禀朱梁正朔所不得行不為正統朱梁系唐史<lb/>
　氏之識淺矣<lb/>
元祐末宣仁聖烈太后上賓遼人遣使弔祭遼使囘至<lb/>
　滑州死刳其中央以頭内孔中植其足又取葉數百<lb/>
　披掐遍體以疏别造轂車方能行次年春予𬒳差報<lb/>
　謝入蕃見其轍路深尺餘此蕃國貴人禮也賤者則<lb/>
<pb n="KR3l0041_WYG_000-39b"/>
　燔之以歸耶律之羓尚矣<lb/>
李譯諫議知鳳翔卒有蝴蝶之祥自殯所以至府宇蔽<lb/>
　映無下足處府官尊卑接武不相辨揮拂不開踐踏<lb/>
　成泥其大者如扇䘮行逾日方散至今岐人能言之<lb/>
丁晉公南遷過潭州雲山海㑹寺供僧致獼猴無數滿<lb/>
　山谷林木皆折不可致詰也<lb/>
西域之蕃處中國以至夏契丹交馳罔不在鄰郭今青<lb/>
　唐是也貨到每十槖駞税一如是積六十年寳貨不<lb/>
<pb n="KR3l0041_WYG_000-40a"/>
　貲唯真珠翡翠以櫃金玉犀象埋之土中元豐末年<lb/>
　官軍下青唐皆為兵將所有縣官十不一二王瞻以<lb/>
　馬駝真珠每線長六尺象犀輩為麄重棄之不取也<lb/>
　中塗有㫖捜檢凡戰兵所挾投之黃河唯環慶一官<lb/>
　露兩袒大語曰我殺人得之有死而已吏不敢問王<lb/>
　瞻在房陵賣金皆佛臂脆金不精土人不售一日出<lb/>
　一手斷之納諸煎器鼓槖久之既出金在掌而手完<lb/>
　如故瞻匠大駭而至今呼瞻為歌利王<lb/>
<pb n="KR3l0041_WYG_000-40b"/>
彭汝礪饒州人治平狀元熈寧中為江西運判妻寗氏<lb/>
　適有曽氏子監洪州鹽米倉卒於官其妻飬明宋氏<lb/>
　有色彭意欲納之而方服未暇也後十二年竟如初<lb/>
　志宋氏有姿色彭委順不暇或曰宋氏中間曽歸一<lb/>
　朝官而彭不知紹聖中彭典九江病革將逝命索筆<lb/>
　人以為必有偈頌乃曰宿世寃家五年夫婦從今而<lb/>
　徃不打這鼔投筆而逝<lb/>
長安今府宇即唐尚書省也府院即吏部也府録㕔前<lb/>
<pb n="KR3l0041_WYG_000-41a"/>
　石幢即郎官題名石也張長史書序筆畫整楷如張<lb/>
　君作字詭恠顛倒不可名狀至為楷法整若軍陣乃<lb/>
　為能事之極無所不可<lb/>
波唐善詞曲始為楚州職官胡知州楷差打蝗蟲唐方<lb/>
　少年負氣不堪其後作蝗蟲三疊且曰不是這下輩<lb/>
　無禮都縁是我自家邅逄楷大怒科其𢃄禁軍隨行<lb/>
　坐贓三十年至熈寧魏公劄子特㫖改官辟充大名<lb/>
　府簽判作霜飛葉云願早作歸来計之語介甫大怒<lb/>
<pb n="KR3l0041_WYG_000-41b"/>
　矢言曰誰教你及河大决曹村凡豫事者皆獲免其<lb/>
　惟唐衝替久之王廣淵以鄉閭之素辟渭州簽判作<lb/>
　雨中花云有誰念我如今霜鬢逺赴邉堠廣淵聞之<lb/>
　亦怒責歌者唐欝不自安竟卒於官先自曲初成識<lb/>
　者曰唐不歸矣以其有身在碧雲西畔情隨隴水東<lb/>
　流之語已而果然<lb/>
元祐末宇文昌齡命稱聘契丹皇城使張璪价焉張頺<lb/>
　齡樞府難其行璪哀請故事死於北朝廷恩數甚渥<lb/>
<pb n="KR3l0041_WYG_000-42a"/>
　北方棺銀裝校三百兩既行璪飲冷食生無忌昌齡<lb/>
　戒之不納既至遼境益甚昌齡頗患之禁從者無供<lb/>
　璪怒罵不足果病噤不納粥藥至十許日一行人病<lb/>
　之既而三病三愈竟不復命登對進前上面哂之退<lb/>
　語近臣曰張璪生還奈何詣政堂諸公大笑昌齡直<lb/>
　𬒳他害殺每夜使人防視若有㱔好惡只是自家不<lb/>
　了至其家婦孫睥睨阿翁剗地又却來也<lb/>
文德殿祖廟儀鸞司於蕭屏上以皮條繫一牌上刻行<lb/>
<pb n="KR3l0041_WYG_000-42b"/>
　室二字余曰天子正衙而謂之行室社絃大卿囘此<lb/>
　有司之失也命作銜在所同行曰夲事見他社出自<lb/>
　法云凡自外詔京者官既降告付閤門劄萬夲官必<lb/>
　曰可依條交割夲職公事乗逓馬發來赴闕子在都<lb/>
　司以此白宰相凡州縣監司行遣文字當著依條令<lb/>
　劄坐聖㫖是<hi>闕</hi>口<hi>闕</hi>猶曰依條恐非也宰執唯唯即<lb/>
　持指揮去二字不期歲久復着所謂官抑不如曹抑<lb/>
　也<lb/>
<pb n="KR3l0041_WYG_000-43a"/>
韓魏公慶厯初自副樞出知陽州至使相凡十四年<lb/>
開元禮不著㓙禮以為預㐫事凡朝廷大故倉卒裁處<lb/>
　絶無所考據柳子言之詳矣唐定邉事三十年國史<lb/>
　無一字言之以諱國惡傳燈録不着二祖償償宿債<lb/>
　此皆切要因縁俗學所諱<lb/>
熈寧中蕭注上殿神宗曰臣僚中孰貴注曰文彦博又<lb/>
　問其次曰王安石上曰何謂注曰牛形人任重而道<lb/>
　逺上面之既退語近侍曰兼注衍<lb/>
<pb n="KR3l0041_WYG_000-43b"/>
許相文節張公嘉祐中長憲臺言事無所避一日神宗<lb/>
　慰之曰卿孤寒凡言照管公再拜對曰臣非孤寒陛<lb/>
　下乃孤寒上曰何也曰臣家有妻孥外有親戚友陛<lb/>
　下惟中宫二人而已豈非孤寒上罷入内光憲覺上<lb/>
　色不怡進早膳躊躇光憲啟問上以公語道之光憲<lb/>
　揮灑上亦隨睷自爾立賢之意遂决<lb/>
州東王文公寢疾真廟屢訪醫者視之仍不得輙歸如<lb/>
　是半年一日王氏以訃聞而醫者語人曰半年厮繫<lb/>
<pb n="KR3l0041_WYG_000-44a"/>
　絆與一服藥且大家厮離<lb/>
前輩雖介胄士有執一不移之節有裴鎮崇班者晉公<lb/>
　之後監華州赤水鎮酒段少連領漕事廵過督其職<lb/>
　事命去幞頭既而曰且與幞頭以待再求㸃檢裴曰<lb/>
　此幞頭是受官日朝廷所命之服運判既命去之不<lb/>
　敢擅裹須候朝廷指揮自爾露頭治事凡出入見賔<lb/>
　客以至迎送露頭穿執者三年朝廷亦聞之有㫖段<lb/>
　少連不合去命官巾幞罰食裴即日復冠人方之貢<lb/>
<pb n="KR3l0041_WYG_000-44b"/>
　禹<lb/>
　<lb/>
　<lb/>
　<lb/>
　<lb/>
　<lb/>
　<lb/>
　畫墁録<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>宻齋筆記卷一</head>
    <p>
<pb n="KR3j0120_WYG_001-1a"/>
欽定四庫全書<lb/>
　宻齋筆記卷一　　　　　宋　謝采伯　撰<lb/>
易緯稽覧圖云伏羲氏至無懐氏五萬七千八百八十<lb/>
三年神農五百四十年黄帝一千五百二十年少昊四<lb/>
百年顓頊五百年帝嚳三百五十年堯一百年舜五十<lb/>
年禹四百三十年殷六百四十四年<hi>按原本誤作四百九十六年</hi>周<lb/>
八百七十三年<hi>按原本誤作六十七年</hi>秦五十年已上六萬三千<lb/>
一百八十六年惟伏羲畫八卦傳于後代餘㡬六萬餘<lb/>
<pb n="KR3j0120_WYG_001-1b"/>
年畧無文字可攷何耶抑有而不傳也班固曰唐虞以<lb/>
前雖有遺文其語不經故言黄帝顓頊之事未可明也<lb/>
又乾鑿度乃蒼頡註三墳五典八索九丘與素問等書<lb/>
皆書也非有而不傳者歟又曰春秋二百四十二年戰<lb/>
國二百二十五年秦四十年生漢髙祖三國五十六年<lb/>
晉一百六十年宋六十年齊二十四年梁八十七年<hi>按原</hi>
<hi>本誤作五十六年</hi>陳三十三年隋三十七年生唐太宗五代共<lb/>
五十餘年生藝祖三大英主撥亂反正拯民塗炭漢尚<lb/>
<pb n="KR3j0120_WYG_001-2a"/>
髙厚唐立法度國祚悠久本朝用儒立國以仁卜世卜<lb/>
年永永無極<lb/>
漢興諸臣雖非粹然一出於正然皆能以功名自奮垂<lb/>
芳汗青者正以其一時言議合於事情而本於理義也<lb/>
沛公意欲留居秦宫中樊噲諫曰此奢麗之物皆秦所<lb/>
以亡沛公不聼張良又諌曰宜縞素為資二臣之諌周<lb/>
公之無逸也韓信言項王為匹夫之勇婦人之仁又言<lb/>
項羽實失天下之心又言約法三章秦民無不欲得大<lb/>
<pb n="KR3j0120_WYG_001-2b"/>
王王秦者韓信能占民心為趍向是三代之得天下以<lb/>
仁也項羽殺義帝三老董公遮説漢王曰仁不以勇義<lb/>
不以力宜率三軍素服以告諸侯而伐之此三王之舉<lb/>
也董公之言春秋討賊之誼也太公家令説太公曰天<lb/>
無二日土無二王皇帝雖子人主也太公雖父人臣也<lb/>
柰何令人主拜人臣後上朝太公擁篲迎門郤行是明<lb/>
於君臣之分也人皆曰漢初諸臣多麄暴兇詐之徒借<lb/>
以集事思之皆明於綱常合於禮義此理亘萬古未嘗<lb/>
<pb n="KR3j0120_WYG_001-3a"/>
一日冺滅也<lb/>
髙祖好酒及色范增又云貪財好色髙祖興王史臣安<lb/>
敢加毁縁是難遮掩未免直筆今觀其一入秦宫見帷<lb/>
帳狗馬重寳婦女以千數便欲留居賴二臣之諫囬軍<lb/>
霸上一入彭城可謂重地便収其貨寳美人日致酒髙<lb/>
㑹是時無諌者遂一敗塗地及得天下又溺於戚姬㡬<lb/>
欲廢太子㣲四皓則又是一場狼狽外物易移内欲易<lb/>
動幸廹於利害而止我朝藝祖真聖主也<lb/>
<pb n="KR3j0120_WYG_001-3b"/>
真宗嘗謂王旦曰毎除拜宰相親王不御崇德殿不視<lb/>
朝其意以命宰相親王示不敢專也<lb/>
崇寜五年勅節文小鈔知通監造書押印造様號年限<lb/>
條禁並依川錢法軍人官員請給不用外買賣倉場庫<lb/>
務出納依見錢行用三年為界大觀二年第一料其様<lb/>
與今㑹子畧同上叚印准偽造鈔已成流三千里已行<lb/>
用者處斬至庚寅九月更不用中叚印畫泉山下叚平<lb/>
寫一貫文省守倅姓押字此㑹子兆端也紹興十二年<lb/>
<pb n="KR3j0120_WYG_001-4a"/>
户部張澄欲行㑹子給事中胡霈然沮之而止紹興三<lb/>
十二年竟行之今九十餘年其弊極矣而大觀小鈔民<lb/>
以為便者造之有限而換之有信也<lb/>
髙宗語東宫須是讀書便知古今治亂便不受人瞞朕<lb/>
初即位羣臣多勸法仁宗仁宗固是仁厚末年紀綱㡬<lb/>
乎不振所幸得韓琦遂無事本朝自有太祖何故不取<lb/>
以為法<lb/>
聘后黄金二萬斤新莽用三萬斤晉志云漢用二百斤<lb/>
<pb n="KR3j0120_WYG_001-4b"/>
晉亦用二百斤徃徃金至後世愈少宋用銀五萬兩金<lb/>
五千兩南渡後又減至銀二萬兩金二千兩<lb/>
南齊正月上辛祠昊天次辛祭后土十一月元日祈榖<lb/>
于上帝注云謂以上辛郊祭天地郊特牲云郊之用辛<lb/>
也周之始郊日以至注云陽氣新用事而用辛日此説<lb/>
非也用辛日者凡為人君者當齋戒自新也<lb/>
神宗朝冬至當十一月晦有言晦不可郊而無人知此<lb/>
故事惟宋敏求云太祖乾德初郊亦是十一月晦日遂<lb/>
<pb n="KR3j0120_WYG_001-5a"/>
用當月十六日甲子郊國朝㑹要不載此事乃宋次道<lb/>
家収得朝報神宗大嘉之龔飬正所撰載之甚詳慶元<lb/>
丙辰宏詞出乾德初郊慶成頌試者非特不知晦日本<lb/>
末有一卷乃云祖宗並侑又云歸胙慈極不知乾德時<lb/>
既未有家廟杜太后已上仙亦未嘗有慈極<lb/>
近年郊祀只用黄琮蒼璧却不見用四圭有人問禮官<lb/>
云四圭兩圭已於景靈宮用了黄琮蒼璧乃是禮見天<lb/>
地<lb/>
<pb n="KR3j0120_WYG_001-5b"/>
宰執子授京秩始於吕蒙正時政記進御始於李昉班<lb/>
直八年叙補軍校始於髙瓊起居注進御始於梁周翰<lb/>
𢃄職致仕始於王文正公旦糊名考校始於周起建議<lb/>
宣和時彗星竟天徽宗震怒謂趙挺之曰蔡京所為皆<lb/>
如卿言京免相挺之復為右僕射始京在崇寜初首興<lb/>
邊事用兵連年不息一日徽宗諭輔臣曰朝廷不可與<lb/>
邊庭生隙釁端一開日尋干戈生民肝腦塗地豈人君<lb/>
愛民之意挺之退語同列曰主上志在愛民息兵吾軰<lb/>
<pb n="KR3j0120_WYG_001-6a"/>
義當将順時執政皆京黨但唯唯而已<lb/>
以准皆各其及即若王元澤以此八字該括法律<lb/>
天聖四年州軍並不得官置醋坊近陳提舉振孫博通<lb/>
古今仰體祖宗䘏民之意舉行萬户停廢醋庫邦人至<lb/>
今德之<lb/>
東京記舊八作司太平興國二年分東西二司乃泥作<lb/>
赤白作桐油作石作磚作瓦作竹作井作以上名八作<lb/>
後兼備攻城之事乃二十一作天聖元年置官屬今八<lb/>
<pb n="KR3j0120_WYG_001-6b"/>
作司獨傳伎巧之物若致逺務裁造院茶湯磨院針線<lb/>
院布庫鑄場務煎膠務撃鞠院雲韶班院印經院燒朱<lb/>
所新衣庫菜庫纎悉畢備及前宰執侍從大第環拱蓋<lb/>
以百數錢塘駐蹕庶事草創追想全盛太息久之<lb/>
都麴院麴賣於酒户西京南京皆然東京在城毎嵗四<lb/>
十七萬四千六百四十五貫南京在城賣麴三萬六百<lb/>
九十貫二百一十七文五十里外務場别有數台州在<lb/>
城及諸邑縣諸路橋港頭酒額毎嵗八萬一千二百九<lb/>
<pb n="KR3j0120_WYG_001-7a"/>
十八貫泊宅編云院之井滓穢不堪汲用惟以造麴特<lb/>
善他井皆不如開寳二年詔麴價髙可於十分中減放<lb/>
二分六年減價毎斤止収一百文足陌太平興國六年<lb/>
詔在京賣麴毎斤元定二百文自今毎斤減五十文淳<lb/>
化五年有司言諸道州府先置𣙜酤募民掌其事内四<lb/>
百七十處嵗額無㡬願一切罷之但賣麴収直詔從其<lb/>
請景德元年罷江淮兩浙荆湖制置𣙜酤<lb/>
澶淵之役射殺其貴将逹賚遂潰曹利用與其飛龍使<lb/>
<pb n="KR3j0120_WYG_001-7b"/>
韓把見行在議盟真宗謂輔臣曰初欲令石普楊延邀<lb/>
其歸路而以精兵踵其後腹背撃之然兵連禍結何時<lb/>
而已故狥其請以休息天下之民若彼自渝盟以順伐<lb/>
逆殆未晚也當人主英斷事力全盛人材輻凑可以戰<lb/>
而不戰果享百餘年和好之利兵端果可輕開耶<lb/>
范蜀公正書云舜之五刑者流也宮也教也贖也賊也<lb/>
流宥五刑者舜制五流以宥三苗之劓刖宫大辟也書<lb/>
曰苗民弗用靈制以刑惟作五虐之刑曰法者此也堯<lb/>
<pb n="KR3j0120_WYG_001-8a"/>
所以哀矜庶獄之不辜遏絶之使無世在下也舜其仍<lb/>
用之乎仍用之則是踵苗之五虐而遂有十刑安得云<lb/>
明于五刑以弼五教堯嘗清問下民廢去此法矣至禹<lb/>
時德既下衰方用此肉刑揚子云夏后肉辟三千不膠<lb/>
者卓矣然禹亦未必用只是用之以為贖刑吕刑所謂<lb/>
訓夏贖刑也直至秦時方用如黥太子傅之類是也至<lb/>
漢文帝又不用至宋文帝因刼賊有赦方扵刼賊面上<lb/>
刺一刼賊字至五代後周刺配之法盛矣大率流始于<lb/>
<pb n="KR3j0120_WYG_001-8b"/>
堯舜墨始于苗贖始于禹先皇考與范寺簿説羅大著<lb/>
㸃囚輪對劄子乞減配法乃是近日配人之多張方平<lb/>
亦有劄子羅乃繳帖在前上付來棘寺諸公議論将茶<lb/>
鹽犯法之人删改太輕户部沮而不行<lb/>
金匱曰武王伐紂雪文餘漢宣帝本始元年匈奴撃烏<lb/>
孫欲還㑹天大雪一日文餘民畜凍死殺數萬級馬數<lb/>
萬匹唐李愬因天大雪疾馳百二十里到蔡破其門平<lb/>
蔡吐蕃諾邏兵入大斗㑹天大雪吐蕃皸凍趨西道以<lb/>
<pb n="KR3j0120_WYG_001-9a"/>
歸王君㚟率秦州都督張景順約乗氷縱兵盡俘以旋<lb/>
白元光合囬紇兵于靈臺雪雰嚴晦吐蕃閉營撤備乃<lb/>
縱撃之斬首五萬級生擒萬人収所俘唐户五千嘉熈<lb/>
丁酉十二月大雪中大敗金人㨗旗報積屍如山豈非<lb/>
雪霜肅殺之氣有以助之歟<lb/>
張滙節要云二太子斡喇布之妻余輦公主乃遼主天<lb/>
祚之女尼瑪哈之妻蕭氏乃遼主天祚之元妃各因間勸<lb/>
賊南冦隂報朝廷助兵攻遼之隙又秦檜上斡喇布尼瑪<lb/>
<pb n="KR3j0120_WYG_001-9b"/>
哈書曰切觀大金今日計議之士多前日大遼亡國之臣<lb/>
畫籌定計非忠於大金也假威大金以報其怨爾大遼<lb/>
妃女隂報於内大遼之臣若伊都郭藥師軰賛謀於外<lb/>
乃吾國厄㑹所致<lb/>
鄭介夫俠聞子姪用王氏學講考槃之義曰非也忿戾<lb/>
若此何以為碩人弗諼者弗忘君也弗告者弗以君為<lb/>
過也弗告者弗以告他人也介夫上監門圖已感動上<lb/>
意見於施行及流落挫折之餘一話一言未嘗不在君<lb/>
<pb n="KR3j0120_WYG_001-10a"/>
父君臣之倫盡矣横渠張子厚著西銘有曰不弛勞而<lb/>
底豫舜其功也無所逃而待烹申生其恭也是皆聖賢<lb/>
能處人倫之變父子之倫明矣劉庭式娶瞽女後倅宻<lb/>
州喪之逾年而哀不衰東坡問曰哀生於愛愛生於色<lb/>
今君愛何從生哀何從出乎庭式曰吾知喪吾妻而已<lb/>
吾若縁色而生愛縁愛而生哀色衰愛弛吾哀亦忘則<lb/>
凡揚袂倚市目挑而心招者皆吾妻也夫婦之倫得矣<lb/>
司業趙彦昭兄弟訓引姜肱李充陳業徐苗許荆李鴻<lb/>
<pb n="KR3j0120_WYG_001-10b"/>
二孔兩趙隂慶卜式桑虞蔡邕以為勸反覆千餘言兄<lb/>
弟之倫著矣二程之門諸友若㳺酢謝良佐吕大臨楊<lb/>
時東坡之門若黄庭堅秦觀張耒晁補之儒學文藝俱<lb/>
有切磋琢磨之益交朋之風不其盛歟此我朝之治所<lb/>
以逺過漢唐也<lb/>
江州冢記其畧曰開寳乙亥嵗問罪于李煜曰朕司億<lb/>
兆許卿不殺而弗信乎煜弗之悟繇是流矢蝟集其宫<lb/>
擒煜于纛下江州蟻聚詬罵王師先鋒曹翰竟屠其城<lb/>
<pb n="KR3j0120_WYG_001-11a"/>
横死三萬七千餘明年丁丑皇帝嗣位太平興國之二<lb/>
載太子中允臣周敬述銜命察俗又獲遺骸一萬七千<lb/>
窆于廣陽門外本朝以仁立國未嘗妄殺獨曹翰一軍<lb/>
輕肆其鋒曹彬有賢嗣而翰無後天道昭然矣<lb/>
湘山録載昝居潤董思誨党進三人皆不識字本傳但<lb/>
書其戰功多不責以文學史法當然如晦野史所以備<lb/>
言之國初人物洪毅沉鷙為有餘浮華縁餙為不足便<lb/>
立得功業與中葉人物不同<lb/>
<pb n="KR3j0120_WYG_001-11b"/>
張子韶在經筵太上語以朕用人盡付之公道子韶奏<lb/>
云陛下付之公道只得古人一半太上問其故曰孟子<lb/>
曰左右皆曰賢未可也諸大夫皆曰賢未可也國人皆<lb/>
曰賢然後察之見賢焉然後用之必須又斷之斯可也<lb/>
太上又云臺諫不可承宰相風㫖子韶奏云以臣觀之<lb/>
非特不可承宰相風㫖亦不可承人主風㫖<lb/>
杜黄裳為河中尹盧坦為尉召坦曰某家子與惡人㳺<lb/>
破産盍察之坦曰凡居官亷雖大臣無厚畜其能積財<lb/>
<pb n="KR3j0120_WYG_001-12a"/>
者必剥下以致之如子孫善守是天富不道之家不若<lb/>
恣其不道以歸於人黄裳驚其言自是禮遇加厚張于<lb/>
湖何侍郎異余提刑澄並大書刻之石黄裳除吏不甚<lb/>
别流品通饋謝無潔白名又納髙崇文錢四萬五千緡<lb/>
卒後御史劾奏子載辭服坦乃得持其短不然一尉之<lb/>
㣲安敢抗對如此李翺集坦傳亦載其事<lb/>
本朝惟文潞公建雙節終亦辭了貼麻不行韓忠武建<lb/>
鎮南武安寜國三節出于異數<lb/>
<pb n="KR3j0120_WYG_001-12b"/>
紹興九年朝陵乃范如圭之請髙宗云非卿不聞此言<lb/>
其夫田一書真有志事功之士惜不見於用國史秦檜<lb/>
傳云校書郎范如圭上檜書責以曲學倍師忘讎辱國<lb/>
之罪且曰公不喪心病狂奈何一旦為此若不早改圖<lb/>
必且遺臭萬世未㡬如圭奉祠中興小歴遺其書范乃<lb/>
元祐故家也<lb/>
景祐四年安平縣主言夫呉守正父元隨范喜居漣水<lb/>
軍欲聼喜添錢開酟海州沭陽縣周穰村酒務詔開封<lb/>
<pb n="KR3j0120_WYG_001-13a"/>
府召喜及寫状人本宫管當人勘罪施行又張乖厓判<lb/>
百姓乞增撲酒課利状云将五分折變於官錢是一倍<lb/>
增擡於酒利加水減料使百姓有言置我何地是時朝<lb/>
廷州郡皆不許人剗奪令但給與髙價蓋不復為後人<lb/>
慮也<lb/>
常州通判沈長卿上叅政李光啟曰搢紳守和親本出<lb/>
婁敬之下䇿空言難信結孰慮吐蕃之刼盟夷攷賛普<lb/>
兵敗獻馬黄金求婚景龍二年還其婚帝以雍王守禮<lb/>
<pb n="KR3j0120_WYG_001-13b"/>
女為金城公主妻之開元二年其相上書宰相請盟上<lb/>
令姚崇報書載辭未及定而十萬之師已冦臨洮入蘭<lb/>
渭永泰請和詔宰相杜鴻漸等同盟而僕固懐恩不得<lb/>
志導其長犯邊衆二十萬已逼奉天懐恩死遂無謀主<lb/>
復遣使來聘詔宰相與吐蕃使者盟俄冦靈州蓋不止<lb/>
刼渾瑊平凉盟變起倉卒而已終唐之世凡九和而十<lb/>
四戰皇甫惟明曰皆其邊将好功之人為之固有是説<lb/>
亦其主不守信義所致尚主者二自稱甥舅之國而數<lb/>
<pb n="KR3j0120_WYG_001-14a"/>
為邊患人主撫有四海以婉冶之姿逺適異地詬辱甚<lb/>
矣君臣莫之恥也五代以來幸免此患嚴尤以漢為無<lb/>
䇿長卿可謂正論權姦文致其罪株連正人嘻其甚矣<lb/>
王欽若欲為相王文正公旦累抑之云祖宗朝不曾用<lb/>
南人當國故欽若以立賢無方之説動真廟之聴真廟<lb/>
以問文正文正云立賢無方必須賢而後可熈寜以後<lb/>
更改祖宗法度而羣小又主紹述之説以三年無改於<lb/>
父之道合為一談稔成靖康之禍孔孟之言豈誤天下<lb/>
<pb n="KR3j0120_WYG_001-14b"/>
後世邪王文正公云必須賢而後可王欽若果賢者邪<lb/>
無改於父之道謂合乎道者無改不合乎道者改之可<lb/>
也朱文公註曰方猶類也惟賢則立之於位不問其類<lb/>
也<lb/>
李廸挫丁謂姦邪之鋒於正熾之時王曾乗丁謂之失<lb/>
而能暴其彌天之罪進君子退小人此秉鈞衡者第一<lb/>
義王文正旦遂無如之何文正得君如此不能以身為<lb/>
去就去王欽若丁謂况他相哉馮拯為之營捄惠姦莫<lb/>
<pb n="KR3j0120_WYG_001-15a"/>
甚焉<lb/>
仁宗朝王安石知制誥賞花釣魚内侍各以金楪盛釣<lb/>
餌置几上安石食之盡明日帝謂輔臣曰王安石詐人<lb/>
也老蘇云王安石乃盧把王衍合為一人天下将被其<lb/>
禍後安石参政御史中丞吕晦叔云安石外示樸野中<lb/>
藏巧詐驕蹇慢上隂賊害物大姦得路羣隂彚進則賢<lb/>
者漸去亂由是生誤天下蒼生者必斯人矣安石嘗奏<lb/>
言中書處分劄子皆稱聖㫖不中理者十有八九宜只<lb/>
<pb n="KR3j0120_WYG_001-15b"/>
中書自出牒帝愕然唐介曰如安石所陳則是政不自<lb/>
天子出李師中始仕州縣邸報包拯三事師中曰包公<lb/>
何能為今鄞縣王安石眼多白甚似王處仲他日亂天<lb/>
下必此人也陳了翁毎謂天下事變故無常唯稽考徃<lb/>
事則有以知其故而應變王氏之學乃欲廢絶史學而<lb/>
咀嚼虛無之言其事與晉無異必亂天下弹蔡京文曰<lb/>
絶滅史學一似王衍重南輕北分裂有萌逮今三十餘<lb/>
年而所言無不驗者人固未易知亦豈有終不可知者<lb/>
<pb n="KR3j0120_WYG_001-16a"/>
安石聖君知其詐羣賢知其奸或遏於已用或爭於已<lb/>
行非無其人而治亂所由分定數有不可逃爾<lb/>
新刋荆公字説二十四卷前無序引後無題䟦獨雷抗<lb/>
為之注天下公論昭然明矣余乃平心定氣而言曰此<lb/>
許慎説文觧字也雷抗即徐鍇之傳釋也但以之觧六<lb/>
經導後學則穿鑿之論蠭起豈大儒所為也<lb/>
王安石廢了銅禁不知在何時張樂全奏議云自王安<lb/>
石為政始罷銅禁姦民日銷錢為噐邊闗海舶不復譏<lb/>
<pb n="KR3j0120_WYG_001-16b"/>
錢之出入故中國錢耗而西南北三邊皆山積請詰問<lb/>
安石舉累朝之令典所以體國便民者一旦削而除之<lb/>
其意安在<lb/>
王安石以六經文姦似王莽蔡京黨籍錮正人似東漢<lb/>
中常侍秦檜興大獄陷忠良似李林甫本朝累聖相承<lb/>
仁厚恭儉過漢之文景此三小人傷政害國言路荆棘<lb/>
外敵侵陵可為痛哭<lb/>
通州使君徐先生云當時闢新法者甚衆然都攻他不<lb/>
<pb n="KR3j0120_WYG_001-17a"/>
破惜乎諸公思慮不及此成周之法大處是井田封建<lb/>
荆公大底不曾行得却如何要把細碎處來行失了大<lb/>
綱目理㑹末節只就他裏面㸃檢其説當自息<lb/>
秦檜修禮樂文太平止專用一宦者邵諤主之人呼為<lb/>
邵局今渾儀樂噐中猶鑄邵姓名禮樂之噐間有不合<lb/>
經典處是欠名儒討論<lb/>
京師失守自耿南仲主和靖康播遷自何㮚主和維揚<lb/>
失守自汪伯彦黄潜善主和金人之變自秦檜主和議<lb/>
<pb n="KR3j0120_WYG_001-17b"/>
者乃曰外雖和内不㤀戰此又其向來權臣誤國之言<lb/>
也一溺於和将士觧體尚能戰乎此胡澹菴之論若然<lb/>
則景德慶歴之和致一百七十餘年承平之效非歟冦<lb/>
萊公富鄭公軰果誤國者歟余曰和在我則為禦侮在<lb/>
人則為納侮紹興八年金國遣烏凌噶来議和豪長逹<lb/>
賚主之上雖聴檜計與之和實疑其詐王倫奏北有悔<lb/>
割地意繼誅逹賚十年烏珠集兵祁州分四道入侵檜<lb/>
言於上曰臣昨見金國逹賚有講和割地之議故賛陛<lb/>
<pb n="KR3j0120_WYG_001-18a"/>
下取疆土及烏珠戕其叔逹賚和議已變故賛陛下定<lb/>
弔伐之計金之初和也諸将有異議及其果叛盟益以<lb/>
和為非檜有再和之議獨患諸将難制於是范同獻䇿<lb/>
召三大将既至遂皆拜樞筦而罷其兵三十一年金人<lb/>
復敗盟侵淮此紹興和議始末至隆興甲申和議定而<lb/>
開禧丙寅復自渝盟矣<lb/>
中興小歴云龜年論右僕射秦檜云主和則沮止國家<lb/>
恢復逺圖且植黨日衆專國自恣漸不可長檜即上章<lb/>
<pb n="KR3j0120_WYG_001-18b"/>
辭位旋奉祠其子衡守嚴州日録其父弹秦檜文投平<lb/>
津止及其弹秦檜婦翁王次山姻婭王昻及楊願兄梓<lb/>
等不言其主和何也必是别有一疏不主和議其子失<lb/>
記録而弹王仲等事小歴又失於記録爾<lb/>
　<lb/>
　<lb/>
　<lb/>
　宻齋筆記卷一<lb/>
</p>
<p>
</p>
  </div>
<div>
                <head>宻齋筆記卷二</head>
    <p>
<pb n="KR3j0120_WYG_002-1a"/>
欽定四庫全書<lb/>
　宻齋筆記卷二　　　　　宋　謝采伯　撰<lb/>
武帝欲立昭帝以子幼恐效吕氏殺鉤弋夫人云汝以<lb/>
子不得活矣太宗感李淳風之言欲盡殺後宫淳風曰<lb/>
不可恐生少者陛下子孫無遺類遂髠為尼聚之感業<lb/>
寺二君割情絶愛思患預防可謂剛明果斷之主然漢<lb/>
以元后稔王莾之變唐以高宗召則天之禍孰謂人事<lb/>
果能勝天聖人苐言修徳以弭天變未聞殺人以杜後<lb/>
<pb n="KR3j0120_WYG_002-1b"/>
患<lb/>
漢武帝祠神君最貴曰太一非可得見聞其言與人音<lb/>
等時去時来居室帷中所言世俗之所知無殊絶者而<lb/>
天子心獨喜即今之鳴童也<lb/>
後漢止三宗九帝皆幼冲一百十八年政歸母后幸竇<lb/>
鄧之賢内外扶持無大變故士大夫知禮義尚名節未<lb/>
嘗屈身阿附后族乞憐中常侍以求進者有李固李膺<lb/>
范滂陳蕃郭泰諸名儒為之倡故至於曹操之世尚不<lb/>
<pb n="KR3j0120_WYG_002-2a"/>
敢染指漢鼎<lb/>
蕭何説漢王曰臣願大王王闗中養其民以致賢人收<lb/>
用巴蜀還定三秦天下可圖也鄧禹説光武曰於今之<lb/>
計莫如延攬英雄務説民心立高祖之業救萬民之命<lb/>
以公而慮天下不足定也蕭何鄧禹開口議論便是混<lb/>
一規模諸葛亮草廬語曰操已擁百萬之衆挾天子以<lb/>
令諸侯此誠不可與争鋒孫權有江東已歴三世國險<lb/>
而民附賢為之用此可與為援而不可圖也開口議論<lb/>
<pb n="KR3j0120_WYG_002-2b"/>
呉魏便自下手不得畢竟跨有荆益只是偏霸規模無<lb/>
復混一氣象<lb/>
漢唐之禍激於君子成於小人成於小人固勢所必至<lb/>
激於君子實念慮有所不及春秋之法責備賢者可恨<lb/>
也夫陳蕃年八十餘老成慮事非不詳而誅曹節不克遂<lb/>
成黨錮之禍漢因以亡李訓通經明易立志非不正而<lb/>
誅仇士良不克遂成甘露之禍唐自此亦亡人皆知亡<lb/>
漢唐者由宦官吾以為亡漢唐者蕃與訓也蕃訓之謀<lb/>
<pb n="KR3j0120_WYG_002-3a"/>
不萌宦者雖用事干紊朝綱然變决不如是之亟禍决<lb/>
不如是之酷國决未至於遽亡則為禍首者蕃與訓也<lb/>
然則宦者終不可去歟曰芟夷以漸區處有術害去而<lb/>
人不知功成而禍不作謀必謹於其始事必稽其所終<lb/>
則得矣夫子曰人而不仁疾之已甚亂也聖人豈不疾<lb/>
惡而戒其已甚者慮後患餘禍之未艾也夫子嘗誅少<lb/>
正卯矣而未聞其為亂者聖人之功用與君子固不同<lb/>
也<lb/>
<pb n="KR3j0120_WYG_002-3b"/>
程泰之考古編言太宗虬鬚可掛弓杜詩謂中有美少<lb/>
年虬鬚十八九秦王時在坐真氣驚户牖是虬鬚乃太<lb/>
宗太平廣記所載李衞公遇虬鬚客云後十餘年數千<lb/>
里外有異事是吾得事之秋貞觀中靖位至僕射東南<lb/>
蠻夷報有海賊以千艘精甲十萬人入扶餘國殺其主<lb/>
自立國内已定虬鬚有成功矣或曰衛公兵法半是虬<lb/>
鬚所傳乃知又别是一虬鬚豈英氣所鍾適同耶<lb/>
隋大業中置進士科武后永昌元年始試進士於洛城<lb/>
<pb n="KR3j0120_WYG_002-4a"/>
殿殿試自此始久視二年設武舉皆作法於亂世非哲<lb/>
王之令典而自唐以来沿襲不廢士以為榮初不知煬<lb/>
帝武后為何如主也<lb/>
武后已為后高宗令上官儀草詔欲廢之楊貴妃亦兩<lb/>
為明皇遣出外宅二君亦不為不知其非而不能决於<lb/>
必行所謂惡惡而不能去善善而不能用邦由以亡<lb/>
幸蜀記云馬嵬之變陳𤣥禮以兵諫可謂急矣明皇云<lb/>
妃子朕自處置遂馳入驛門内立旁小巷不忍歸聖情<lb/>
<pb n="KR3j0120_WYG_002-4b"/>
昬黙久而不進韋見素男京兆府司録鍔進曰臣欲吐<lb/>
萬死之言陳社稷之計伏願陛下留意少聽臣聞螫手<lb/>
斷腕者非不痛嬰病餌藥者非不苦夫痛之與苦非人<lb/>
所欲而莫能不為者蓋全乎大體也今宗社震駭朝野<lb/>
驚惶陛下去御座渉草莾可謂螫手嬰疾矣豈可懼解<lb/>
腕苦口之難乎臣觀衆意怒妃子事冝成敗之間在晷<lb/>
刻矣臣嘗讀荀悦漢紀有曰以計勝色者昌以色勝計<lb/>
者亡今日之事伏惟陛下割恩斷愛以寜邦國因就地<lb/>
<pb n="KR3j0120_WYG_002-5a"/>
叩頭流血被面上親以手策起之鍔初請幸蜀云臣年<lb/>
三十未嘗逺逰時鍔以宰相子年纔三十激烈慷慨如<lb/>
此天寳全盛時東閤郎君乃有此人物耶<lb/>
男陽也陽則明明則理無不通陽主舒主嘘舒且嘘則<lb/>
財有所施陽主生生則物無徃而不愛男子者皆陽之<lb/>
象也女隂也隂則晦晦則理有所蔽隂主慘主吸慘且<lb/>
吸則財有所靳隂主殺殺則物無徃而能愛婦人者皆<lb/>
隂之象也前漢外戚傳廼在匈奴傳後夫妃后儷乎至<lb/>
<pb n="KR3j0120_WYG_002-5b"/>
尊合聯比帝紀乃置之匈奴傳後班固以為平日後宫<lb/>
之費不下一敵國而吕太后趙飛燕等内戕皇嗣外擅<lb/>
兵權漢之存亡在其掌握甚於匈奴雖謂之女戎可也<lb/>
置之於匈奴之後亦可也其負宗社誤國家附之於帝<lb/>
紀之後不可也其叙傳曰桀之放也用末喜殷之滅也<lb/>
嬖妲己幽王之禽也淫褒姒是三代之亡也由于内不<lb/>
由于外也明皇失國由一楊妃亦三代之覆轍是百萬<lb/>
之師不若一女子足以亡人之國也餘史外戚未嘗在<lb/>
<pb n="KR3j0120_WYG_002-6a"/>
匈奴傳後此班史所以為諸史冠也<lb/>
唐莊宗時皇太后皇后交通藩鎮太皇曰誥令皇后曰<lb/>
教命教命蓋始於此后欲殺郭崇韜莊宗不從因自作<lb/>
教命與繼岌竟殺之后即笞劉叟於宫門者劉叟蓋其<lb/>
父也<lb/>
莊宗為郭門高所弑五坊人聚樂器而焚之歐陽公云<lb/>
君以此始必以此終莊宗好伶而弑於門高焚以樂器<lb/>
可不戒哉余曰非也其禍蓋起於劉后之擅殺郭崇韜<lb/>
<pb n="KR3j0120_WYG_002-6b"/>
也始劉后聽宦者䜛言遣繼岌殺郭崇韜皇弟存義崇<lb/>
韜之婿䜛者曰存義且反為婦翁報仇乃因而殺之又<lb/>
䜛朱友謙不自安必反於是及其將五六人皆族滅之<lb/>
門高姓郭拜崇韜為叔父而存義又以門高為養子時<lb/>
馬直軍王温宿衛禁中夜謀亂被誅莊宗戲門高曰汝<lb/>
黨存義崇韜負我又教王温反復欲何為乎門高恐退<lb/>
而激軍士為變從樓上射莊宗傷重踣於絳霄殿下其<lb/>
禍起於劉后之擅殺崇韜特成於門高爾門高優伶傳<lb/>
<pb n="KR3j0120_WYG_002-7a"/>
名從謙<lb/>
姚萇掘苻堅屍鞭撻無數裸剥衣裳荐之以棘坎土而<lb/>
埋之姚萇又夢苻堅將鬼兵入營萇懼走入宫宫人迎<lb/>
萇刺鬼誤中萇隂出血石餘萇遂患隂瘇醫刺出血如<lb/>
夢竟狂言而死姚萇巳鞭堅屍尚能見夢邪<lb/>
慕容廆引朱左車胡毋翼孔纂為賔友劉讚儒學該通<lb/>
引為東庠祭酒世子皝率國胄束修受業焉廆覽政之<lb/>
暇親臨聽之廆嘗著家令數千言年六十五在位四十<lb/>
<pb n="KR3j0120_WYG_002-7b"/>
九年皝第三子也聽言賞諫雅好文籍勤於講授學徒<lb/>
千餘人又著典教十五篇以教胄子至子雋嗣位復立<lb/>
小學於顯賢里以教胄子雋酒酣賦詩談及經史垂皝<lb/>
第五子也再復燕國年七十一寳皝之孫亦從儒學工<lb/>
談論善屬文引中書令常忠尚書陽鏐等扵東堂問伊<lb/>
周事談讌賦詩文物藹然十六國中惟慕容有家法國<lb/>
祚受命亦稍延姚襄温故知新講論道藝萇令留臺諸<lb/>
鎮各置學官又臨終謂其子興曰汝撫骨肉以仁接大<lb/>
<pb n="KR3j0120_WYG_002-8a"/>
臣以禮待物以信遇黔首以恩興亦講論經籍不以兵<lb/>
難廢業又與鳩摩羅什及僧畧諸人校新經八百餘巻<lb/>
州郡化之事佛者十室而九若劉淵聰粲曜石勒虎閔<lb/>
苻生赫連勃勃等其淫酷屠戮争事殘暴其享國不<lb/>
乆也宜矣<lb/>
襄國大雨雹石勒問徐光對曰去年禁寒食介推帝鄉<lb/>
之神怨憾動上帝勒下書曰寒食并州之舊風子推厯<lb/>
代攸尊請復寒食更為植嘉樹立祠堂黄門郎韋謏駮<lb/>
<pb n="KR3j0120_WYG_002-8b"/>
曰自子推已前雹者復何所致此自隂陽乖錯且子推<lb/>
賢者曷為暴害如此求之冥趣必不然矣左傳史記新<lb/>
序汝南先賢傳鄴中記後漢周舉傳皆言之舉為并州<lb/>
刺州作弔書置子推廟言盛冬去火殘損民命非賢者<lb/>
之意寒食乃是冬仲非今之清明石勒問徐光事容齋<lb/>
不載<lb/>
石虎獲劉曜女年十二有殊色嬖之生子世十嵗立為<lb/>
皇太子劉氏為皇后虎死遵弑世火災月餘後為慕容<lb/>
<pb n="KR3j0120_WYG_002-9a"/>
恪所擒趙亡苻堅滅燕慕容冲姊為清河公主年十四<lb/>
有殊色堅納之寵冠後庭冲年十二亦有龍陽之姿又<lb/>
幸之姊弟専寵宫人莫進果符一雌復一雄雙飛入紫<lb/>
宫之謠夀春之敗冲叛自立為皇帝據長安堅死秦亡<lb/>
石虎擒曜苻堅滅燕皆有席巻天下之勢而卒皆因所<lb/>
滅之國一小女子其國亦亡異哉<lb/>
楚鄭褏紿新人以掩鼻而楚王割其鼻魏王與龍陽君<lb/>
共船而釣龍陽君得十餘魚而涕下王問之曰美人多<lb/>
<pb n="KR3j0120_WYG_002-9b"/>
矣亦猶臣前所得魚也臣亦將棄矣王布令曰四境之<lb/>
内有敢言美人者族婦人智術高出男子之右雖自古<lb/>
而然亦成周時八百餘年之後侯國子弟昏懦愚闇容<lb/>
易為婦人所紿<lb/>
三世之將道家所忌昔有是言六韜為後世談兵之祖<lb/>
而太公封於齊與周匹休至田氏之簒其傳亦已久太<lb/>
公之謀一出於正爾<lb/>
陳勝呉廣起隴畆便㑹使錢知秦將賈人子即啖以利<lb/>
<pb n="KR3j0120_WYG_002-10a"/>
陳平布陣金多得善處又令捐金四萬斤間疏楚君臣<lb/>
干戈中也只揮金<lb/>
漢高祖巳曽入韓信壁奪其軍自垓下戰勝還定陶又<lb/>
馳入韓信壁奪其軍文帝自代来夜拜宋昌為衛將軍<lb/>
領南北軍張武為郎中令行殿中還坐前殿下亦綽有<lb/>
父風是時習聞兵機將畧大率可喜<lb/>
赤壁之戰孫權曰非劉豫州莫可當操者是時孫權運<lb/>
籌於内劉備諸葛亮周瑜關侯等合謀并智方拒得曹<lb/>
<pb n="KR3j0120_WYG_002-10b"/>
操敗之於赤壁亦未為竒政縁曹操雖知兵而未免獨<lb/>
任要是吳事力差弱所以資人劉豫州新敗所以依人<lb/>
若呉蜀勢盛之後却無縁合<lb/>
赤壁之戰關侯精兵一萬周瑜督一萬程普督一萬劉<lb/>
豫州諸葛亮率兵卒不下一萬<lb/>
或詢諸葛孔明以三章之約則曰濟時以寛蓋其學自<lb/>
申韓中来<lb/>
哥舒翰始亦善用兵後困於酒色之娯迫於君命慟哭<lb/>
<pb n="KR3j0120_WYG_002-11a"/>
而出潼關喪師二十萬僅存八千其子曜有志復父讎<lb/>
亦精於用兵諸孫皆以儒學奮峘茂才高第有節槩崿<lb/>
嵫屺皆明經擢第亦中葉尚儒術致然李郭之後文風<lb/>
盛而賢將少唐室微矣<lb/>
軍中不言婦女婦人在軍中兵氣恐不揚孫策周瑜㧞<lb/>
皖城納二喬皆國色是以師婚也英鋭豪傑之氣固足<lb/>
辦事畢竟有所溺則智昏智昏則防慮疎策為許貢客<lb/>
箭傷頬創甚年二十六卒瑜為流矢中右脅年三十六<lb/>
<pb n="KR3j0120_WYG_002-11b"/>
卒<lb/>
吕䝉疾發孫權迎置内殿治䕶萬方募有能愈疾者賜<lb/>
千金病中瘳為下赦令後更増焉權自臨視命道士於<lb/>
星辰之下為請命使其復生當如何其報也<lb/>
房𤣥齡居秦王府出入十年收人物致幕府居宰相積<lb/>
十五年議論書疏規諫不一與杜如晦共筦朝政本傳亦<lb/>
無甚事而當世語良相必曰房杜以今觀之王珪不及<lb/>
魏徴如晦不及𤣥齡然持衆美效之於君則一也所以<lb/>
<pb n="KR3j0120_WYG_002-12a"/>
為宰相之職<lb/>
魏徴為諫議大夫展盡底藴凡二百奏無不切當帝心<lb/>
本傳所載十餘事凡三上疏王珪為諫議大夫止諫納<lb/>
廬江王瑗姬太常少卿祖孝孫放女樂二事想推誠納<lb/>
善毎存規益史臣所以並稱名臣也<lb/>
孫樵文自序云唐廣明元年狂冦犯闕駕避岐陽省方<lb/>
蜀國品藻朝論旌其才行詔曰行在三絶李潼有曽閔<lb/>
之行孫樵有揚馬之文司空圖有巢許之風余歎曰播<lb/>
<pb n="KR3j0120_WYG_002-12b"/>
遷果何時耶從行無救時之畧乃以三絶自詫朝論若此<lb/>
豈止清談廢事李郭之後不復有真將兵權下移於岐<lb/>
汴而國亡矣<lb/>
亷吏傳極多上夀公孫洪八十第五倫八十餘李恂九<lb/>
十六呉祐九十八張奐七十八是儀<hi>三國人</hi>八十一孫謙<lb/>
<hi>南史</hi>九十二蕭傚<hi>唐</hi>八十裴寛七十五李尚隠七十五薛<lb/>
珏七十四歸崇敬八十八盧鈞八十五餘不紀卒葬無<lb/>
考<lb/>
<pb n="KR3j0120_WYG_002-13a"/>
古儒生經學極多上夀者如伏生治尚書轅固治詩武<lb/>
帝以賢良召伏恭建武四年帝臨雍拜為司空皆年九<lb/>
十任安授孟氏易年七十九申公受詩浮丘伯樓望永<lb/>
平時為侍中皆年八十李尤順帝時遷安樂相年八十三<lb/>
晉宋纎弟子受業三千人鮑靚明河圖洛書年百餘嵗<lb/>
文立譙周泰始初皆年八十陶𢎞景讀書萬餘卷何琦耽<lb/>
玩典籍皆年八十三葛洪以儒學知名自號抱朴子年<lb/>
八十一顏含有操行年九十三辛勉年八十隋公孫景<lb/>
<pb n="KR3j0120_WYG_002-13b"/>
茂好學開皇初為道淄兩州刺史有徳政唐曹憲通文<lb/>
選之學皆年百餘嵗歐陽詢年八十五張嗣宗以經授<lb/>
秦王年八十三蕭徳言晚節學愈苦年九十七魏收擅<lb/>
史學年七十七若七十者亦多有之兹弗著<lb/>
屈突通七十二尉遲恭七十四李勣八十六李靖七十<lb/>
九郭子儀八十五張萬福九十烏承玼九十六呉吕岱九<lb/>
十六諸將功業雖不同然皆克享上夀想無濫殺所致<lb/>
武后興大獄嚴善思為詳審使平活八百餘家原千餘<lb/>
<pb n="KR3j0120_WYG_002-14a"/>
姓按囚司刑寺罷疑不實者百人子向乾元中為鳳翔<lb/>
尹三世皆年八十五<lb/>
丘和附蕭銑為交州總管年八十六子行恭斬冦賊與<lb/>
兄師利迎謁秦王累從戰伐功多年八十亂世父子以<lb/>
夀終亦有材智足以自全也<lb/>
諸儒西漢自孔光張禹劉歆揚雄號為儒者或依阿取<lb/>
容或諂事新室遂至言符命者以千數朱文公作通鑑<lb/>
綱目標揚雄曰莾大夫揚雄自是千古定論<lb/>
<pb n="KR3j0120_WYG_002-14b"/>
荀彧勸太祖曰奉主上以從民望大順也秉至公以報<lb/>
雄傑大畧也彧持論甚正董昭等欲加九錫彧以太祖<lb/>
本興義兵正朝寜國不冝如此太祖由是心不能平彧<lb/>
以憂死是時劉備以帝室之胄英雄表表人望所歸彧<lb/>
能勸太祖推㤙以應人望廢昏立明恪秉臣節退處藩<lb/>
服真上策也董昭九錫遂為後日開端相繼貽禍<lb/>
董卓死於吕布苻生死於堅安禄山死於李猪兒史思<lb/>
明死於朝義魚朝㤙死於周皓朱全忠死於友珪非人<lb/>
<pb n="KR3j0120_WYG_002-15a"/>
誅之乃天誅也<lb/>
殷羡子浩北伐無功桓温奏廢為庶人後温將以為尚<lb/>
書令浩荅温書慮有謬誤閉開數十竟逹空函大忤温<lb/>
意由是遂絶豈羡投人書於水致浩有是報耶<lb/>
西方鄴所為不法判官譚善逹數諫鄴怒遣人告善逹<lb/>
受金下獄善逹素剛辭益不遜死於獄鄴病見善逹為<lb/>
祟卒人之生死一氣之聚散也血氣雖已散寃恨之氣<lb/>
不散也五代武夫用世將謂那時天烏地黒刼嘯時節<lb/>
<pb n="KR3j0120_WYG_002-15b"/>
不復有報應却又自分曉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宻齋筆記卷二<lb/>
</p>
<p>
</p>
  </div>
<div>
                <head>宻齋筆記巻三</head>
    <p>
<pb n="KR3j0120_WYG_003-1a"/>
欽定四庫全書<lb/>
　宻齋筆記巻三　　　　　宋　謝采伯　撰<lb/>
太公曰富之而觀其無犯貴之而觀其無驕付之而觀<lb/>
其無轉使之而觀其無隠危之而觀其無恐事之而觀<lb/>
其無窮太公又曰一曰問之以言以觀其辭二曰窮之<lb/>
以辭以觀其變三曰與之以間諜以觀其誠四曰眀白<lb/>
顯問以觀其徳五曰使之以財以觀其亷六曰試之以<lb/>
色以觀其正七曰告之以難以觀其勇八曰醉之以酒<lb/>
<pb n="KR3j0120_WYG_003-1b"/>
以觀其態八徴備則賢不肖别矣周書云成王訪周公以<lb/>
民事周公陳六事以觀察之作官人曰富貴者觀其禮<lb/>
施貧賤者觀其徳守嬖寵者觀其不驕奢隠約者觀其<lb/>
不懾懼少者觀其恭敬好學而能悌壮者觀其亷潔務<lb/>
行而勝私老者觀其意慮慎强其所不足而不踰父子<lb/>
之間觀其孝慈兄弟之間觀其和友君臣之間觀其忠<lb/>
恵鄉黨之間觀其誠信省其居處觀其義方省其䘮哀<lb/>
觀其貞良省其出入觀其交友省其交友觀其任亷設<lb/>
<pb n="KR3j0120_WYG_003-2a"/>
之謀以觀其智示之難以觀其勇煩之事以觀其治臨<lb/>
之利以觀其不貪濫之樂以觀其不荒喜之以觀其輕<lb/>
怒之以觀其重醉之酒以觀其恭縱之色以觀其常逺<lb/>
之以觀其不狎邇之以觀其不倦復徴其言以觀其精<lb/>
曲省其行以觀其備荘子列禦冦篇引孔子曰凡人心險<lb/>
於山川難於知天故君子逺使之而觀其忠近使之而<lb/>
觀其敬煩使之而觀其能卒然問焉而觀其智急與之<lb/>
期而觀其信委之以財而觀其仁告之以危而觀其節<lb/>
<pb n="KR3j0120_WYG_003-2b"/>
醉之以酒而觀其則雜之以處而觀其色九徴至不肖<lb/>
之人得矣此太公周公孔子觀人之法最為詳宻蒙荘<lb/>
澹然若無意於世者亦誦斯言乃知蒙荘一書不皆寓<lb/>
言也<lb/>
荘子曰聖人不死大盜不止為之斗斛以量之則并與<lb/>
斗斛而竊之為之權衡以稱之則并與權衡而竊之為<lb/>
之符璽以信之則并與符璽而竊之為之仁義以矯之<lb/>
則并與仁義而竊之鄧析子曰原道語皆本此<lb/>
<pb n="KR3j0120_WYG_003-3a"/>
諸孫當聨在字為名余取在字自長孫在學外止有在<lb/>
徳在鎔在甄在冶甚佳閲王佩觧篇在字甚多儘可命<lb/>
名因錄之王者所佩在徳徳在利民民在順上合為在因<lb/>
時謀成在周長有功在力多昌大在自克不困在豫慎除害在<lb/>
能斷得民在知過用兵在知時勝大患在合人心化行<lb/>
在知和施舍在平心不幸在不聞其過福在受諌基在<lb/>
愛民固在親賢禍福在所宻利害在所近存亡在所用<lb/>
離合在出命尊在慎威安在恭巳<lb/>
<pb n="KR3j0120_WYG_003-3b"/>
老子曰禍兮福所倚福兮禍所伏鶡冠子與賈誼鵩賦<lb/>
同作賦者必蹈襲而栁河東云鶡冠子用鵩賦未知孰<lb/>
是韓退之却取其文<lb/>
郄儉梁鵠各受豐爵不次之除鵠得法於師宜官皆號<lb/>
善書者也魏晉以来楷書日盛皆鴻都門學之餘習<lb/>
正書遂為後世不刋之法與李斯之篆程邈之𨽻同科<lb/>
梁武教諸王書令殷鐡石於大王書中撮一千字不重<lb/>
者毎字一片紙雜碎無叙召周興嗣謂曰卿有才思為<lb/>
<pb n="KR3j0120_WYG_003-4a"/>
我韻之興嗣編次之一夕而成鬚髪皆白<lb/>
西都賦云清凉宣温乃四室名宣義當作暄暖之暄故<lb/>
集韻中以宣字見二十元字韻下注云天子室名也髙<lb/>
炳如説宣室如字讀乃武王伐紂而歸於此室<lb/>
梁昭眀序陶集云白璧㣲瑕惟在閑情一賦至傳方發<lb/>
眀其意以為曽祖晉世宰輔耻復屈身後代自宋髙祖<lb/>
王業漸隆不復肯仕故寄迹於酒閑情賦末章云坦萬<lb/>
慮以存誠憇遥情於八遐可謂發乎情性止乎禮義復<lb/>
<pb n="KR3j0120_WYG_003-4b"/>
何議焉余毎誦其總角聞道白首無成先師遺訓予豈<lb/>
墜之等語頗有洙泗氣象<lb/>
范雲為齊竟陵王府主簿王守㑹稽登秦望山雲以為<lb/>
山上秦始皇石刻文三句一韻人多作二句讀之便不<lb/>
叶韻雲嘗讀史記誦之如流中興頌亦三句一韻同<lb/>
齊名之人與警策詩句其實有優劣天生竒材天然竒<lb/>
句皆無對如鍾王羲獻歐虞李杜韓栁顔栁優劣自顯<lb/>
然故梁武帝蕭子雲評書皆云子敬不及逸少逸少不<lb/>
<pb n="KR3j0120_WYG_003-5a"/>
及元常杜詩韓筆顔書規模大氣韻髙古餘則失於華<lb/>
巧有餘如池塘生春草園栁變鳴禽紅藥當階翻蒼苔<lb/>
依砌上天際識歸舟雲中辨煙樹之類則第二句便<lb/>
不及竹送清溪月苔移玉座春之類上一句便不及<lb/>
當以是推之<lb/>
蘓潁濵言春秋時先王之澤未逺士君子重義理<lb/>
持節操其處死生之際卓然凛然非後世之士所<lb/>
及盖三代之遺民也當時達者語三代遺事甚多<lb/>
<pb n="KR3j0120_WYG_003-5b"/>
今捨此無以考證吕東莱推廣此意考究左氏著<lb/>
書源流本於此又曰初學記言前代人物醇疵自不<lb/>
逃正論但本朝儒先文獻相接未易以愛憎口舌<lb/>
輕議呵祖罵佛豈名教事要是文人相輕自古而<lb/>
然爾<lb/>
子華子今世之人其平居把握附耳呫呫相為然約而<lb/>
自保曽膠漆之不如也及勢利之一接未有毫髪之差<lb/>
蹴然而變乎色又從而隨之兵甚矣心術之善移也韓<lb/>
<pb n="KR3j0120_WYG_003-6a"/>
文用其意今夫平居里巷相慕悦至一旦臨小利害僅<lb/>
如毛髪反目若不相識落陷穽不一引手救反擠之又<lb/>
下石焉者皆是也<lb/>
張說燕公文屬思精壯長於碑誌詩得江山助釋學亦詣<lb/>
理超絶本朝蘓黄出入釋老唐人諸集盖鮮兼之燕公<lb/>
躬臨行陣制敵克勝本朝諸文儒又鮮兼之矣<lb/>
龜策傳云神能見夢扵元王而不能自出於漁者之籠<lb/>
身能十言盡當而不能通使於河還報於江賢能令人<lb/>
<pb n="KR3j0120_WYG_003-6b"/>
戰勝攻取不能自觧於刀鋒免剥刺之患聖能先知亟<lb/>
見而不能令衛平無言荘子稱仲尼曰語意同蘇文云<lb/>
公之精誠能開衡山之雲而不能回憲宗之惑能馴鱷<lb/>
魚之暴而不能弭皇甫鏄李逢吉之謗能信扵南海之<lb/>
民廟食百世而不能使其身一日安於朝廷之上句法<lb/>
同<lb/>
杯盤狼籍出滑稽傳正襟危坐出日者傳舉網得魚出<lb/>
龜策傳只改龜字<lb/>
<pb n="KR3j0120_WYG_003-7a"/>
余與客論文曰今人文不及古人藻繪處客問曰如何<lb/>
是藻繪處答曰古人文純是骨而後藻生焉今人文尚<lb/>
無骨安敢望其藻繪處客又問曰如何是骨答曰立意<lb/>
是也字古不如語古語古不如意古史月湖自言其作<lb/>
文法傳於曇橘州<lb/>
果齋先生云作詩寫字都先要有骨則其進未易量<lb/>
郄昻岐郇涇寧八坊馬記為李祐作云開元初二十四<lb/>
萬疋至十九年四十四萬疋與張燕公為王毛仲作隴<lb/>
<pb n="KR3j0120_WYG_003-7b"/>
右監碑略同然燕公記其政有八而郄昻止述馬名燕<lb/>
公文尤竒麗以隴右監石刻並觀優劣可見<lb/>
或曰西漢之末王褒文類俳今觀鄒枚文已近此體大<lb/>
率古賦之流如荀子諸賦豈非先秦古書但自王褒以<lb/>
後至晉唐文多類俳皆源流古賦亦如今時有一項古<lb/>
文又有一項四六<lb/>
神女賦云願假湏臾神女稱遽闇然而㝠不知其處若<lb/>
韓文云行李稱遽坡賦云開戸視之不見其處是四句之<lb/>
<pb n="KR3j0120_WYG_003-8a"/>
内兩鉅公皆用其字韓隠坡顯優劣自分<lb/>
食貨志云珠玉金銀饑不可食寒不可衣後漢劉陶鑄<lb/>
大錢議亦然喜雨亭記即是用此語但結尾活潑潑地<lb/>
把捉不得為不可及時東坡年二十三<lb/>
醉鄉王績字無功祭禹文云潦水降而寒潭清山光沉<lb/>
而白雲晚王勃云潦水靜而寒潭清煙光凝而暮山紫<lb/>
歸田錄載徳州長夀寺舍利碑云浮雲共嶺松長盖眀<lb/>
月與巖桂分叢亦與落霞與孤鶩齊飛秋水共長天一<lb/>
<pb n="KR3j0120_WYG_003-8b"/>
色同<lb/>
權徳輿文史臣賛云雅正贍縟余以富貴人為文詞自<lb/>
然温潤歐陽公其儔也<lb/>
劉歆云孔子沒而㣲言絶七十子終而大義乖風俗通<lb/>
義應劭序云仲尼沒而㣲言闕七十子䘮而大義乖唐<lb/>
眀皇孝經序同<lb/>
杜子美說旱上嚴武尤為偉論孟郊上盧使君養生書<lb/>
李義山作李賀小傳白樂天墓碑劉義傳文體竒逸不<lb/>
<pb n="KR3j0120_WYG_003-9a"/>
應止取其詩<lb/>
應劭曰昔客為齊王畫者王問畫孰最難孰最易曰犬<lb/>
馬最難鬼魅最易犬馬旦暮在人目前不類不可類之<lb/>
故難鬼魅無形者不見不見故易東坡净因院畫記<lb/>
常形常理用此意<lb/>
節孝先生曰文字要多作多作方思熟余無日不為文<lb/>
無時不吟哦歐陽公謂為文有三多㸔多做多商量多<lb/>
蘓文定公云前輩文但㸔做多<lb/>
<pb n="KR3j0120_WYG_003-9b"/>
劉禹錫自傳叙王叔文事云其官職出於叔文又復坐<lb/>
累不以為諱<lb/>
杜牧之自撰墓誌銘言注孫子推五星說相法文學之<lb/>
士多能如此甥裴延翰為集序文似李翺唐之文風大<lb/>
振於貞元元和之時韓栁倡其端劉白繼其軌當時學<lb/>
者涵泳攬其英華洗濯磨淬輝光日新茍有作者皆足<lb/>
以拔扵流俗自成一家之語延翰是巳牛僧孺鎮維揚<lb/>
牧之為書記召為侍御史僧儒以小箧邏卒報状示之<lb/>
<pb n="KR3j0120_WYG_003-10a"/>
感泣大慙後為公墓誌極稱其美報所知也牧之名聞<lb/>
一時累中科目意氣揚揚入一寺有僧静坐者見之不<lb/>
顧旁人為言此先輩近日甚有名譽僧亦不答牧之茫<lb/>
然自失以是知外名利者之髙如此彼方以趨名利者<lb/>
為可鄙宜其視之邈如也<lb/>
了翁弱冠苦羸疾因過汴河上遇道人云他日聲名滿<lb/>
天下又謂公曰曽讀左氏否左氏諸大戰反覆熟讀有<lb/>
快意處便是得藥公如其言誦之旬日間氣體頓壮讀<lb/>
<pb n="KR3j0120_WYG_003-10b"/>
檄愈頭風誦詩已痁疾亦自古有之<lb/>
朱文公為南豐作年譜云自孟韓子以来作者之盛末<lb/>
有至於斯何世之知公淺也至語録云坡谷只是飲酒<lb/>
賦詩快活後學未喻其去取之由㑹當有觧其意者<lb/>
李賀云天若有情天亦老少㳺詞天還知道和天也痩<lb/>
朱文公以為䙝瀆天帝乃是過用長吉語<lb/>
李方叔贈汝州太守詩云安得吾皇四百州皆如此邦<lb/>
二千石<lb/>
<pb n="KR3j0120_WYG_003-11a"/>
王梅谿西施舌詩云吳王無處可招䰟惟有西施舌尚<lb/>
存曽共君王醉長夜至今猶得奉芳樽有戒淫殺之意<lb/>
偶與僚友言之答云便可入清源續詩話<lb/>
熊克進九朝要畧轉一官李龜朋以詩賀之云翰苑前<lb/>
資漢碩儒苦心何翅十年餘修成當代将来法讀盡生<lb/>
平未見書黄帊奏篇登御府紫綸加秩下宸除近臣已<lb/>
是聞天語鸞鵲催歸定不虛<lb/>
李士美拜相雙親無恙生日詩云府前拍拍鶴翎開府<lb/>
<pb n="KR3j0120_WYG_003-11b"/>
裏紛紛賀客来尚書左丞生是日温詔欲挽陽春回下<lb/>
堂拜賜上堂去堂上雙親相顧語願身親見兒長年萬<lb/>
嵗千秋佐眀主生封父敷文閣待制<lb/>
楊元素張子野陳令舉至吴興東坡目為三面胡琴又<lb/>
州妓有姓周姓邵者呼為二南子野賦六客詞後子野令<lb/>
舉孝叔皆巳物故惟東坡元素公在爾元素詩寄東坡<lb/>
云僊舟㳺漾霅溪風三奏琵琶一艦紅聞望喜傳新政<lb/>
異夢魂猶憶舊歡同二南籍裏知誰在六客堂中已半<lb/>
<pb n="KR3j0120_WYG_003-12a"/>
空細問人間為宰相爭如願住水晶宫<lb/>
陳公輔詩白髪鬅鬙未得閑有時覽鏡笑衰顔逢人<lb/>
載酒寧辭醉寓意題詩不用删幸有鑑湖堪寄傲直<lb/>
慚書殿尚通班豁除簿領塵埃了却上蓬莱㸔好山州<lb/>
宅詩萬疊湖山煙水濵朱門畫㦸間松筠登臨不踏紅<lb/>
塵路燕寢長居紫府春晝靜欲驂風外駕夜寒疑是月<lb/>
中身我慙白首方懐紱猶得蓬莱作主人又蓬莱閣醉<lb/>
歸蓬莱閣下醉歸時猶索芳樽步步隨啼鳥似来留翠<lb/>
<pb n="KR3j0120_WYG_003-12b"/>
佩旁人笑為整花枝腰間半嚲黄金印頭上斜欹白接<lb/>
䍦拍手向他賔從道使君未老莫扶持<lb/>
菊譜范石湖略胡少瀹詳遼相李儼作黄菊賦獻其<lb/>
主耶律𢎞基𢎞基作詩題其後以賜之云昨日得卿黄<lb/>
菊賦碎剪金英填作句袖中猶覺有餘香冷落西風吹<lb/>
不去少瀹作御製誤<lb/>
張都監琳好作詞時芍藥盛放余戲令賦之云持節助<lb/>
調羹同僚皆笑其誤用梅事余曰韓詩云五鼎調芍藥<lb/>
<pb n="KR3j0120_WYG_003-13a"/>
張亦舉王維詩芍藥調金鼎子虚賦曰芍藥之和具而<lb/>
後御之南都賦曰歸雁鳴鵽香稻鮮魚以為芍藥師古<lb/>
曰芍藥其根主和五臓又辟毒故合之於蘭桂五味以<lb/>
助諸食也<lb/>
劉方叔作致語云東坡道人筆下無一㸃塵氣小范老<lb/>
子胷中有十萬兵機<lb/>
騎驢三十載久旅食於京華廣厦千萬間願大庇於寒<lb/>
士儻容尸祿免令自楚而之滕庶便奉親何異以栁而<lb/>
<pb n="KR3j0120_WYG_003-13b"/>
易播<hi>乞改辟</hi>
楊囦四六餘話國初處州赴觧止六人取三人士子謝<lb/>
觧啟云類矍圃之觀人去者半留者半如孔門之取友<lb/>
益者三損者三<lb/>
秦檜子及第當時暗號有賦無天地詩有龍蛇後汪彦<lb/>
章賀啟有氣塞兩儀及東閣郎君之句以譏之<lb/>
一男子之上書初亦胡罪諸大夫之曰殺盖亦無心時<lb/>
斬陳東上時宰啟<lb/>
<pb n="KR3j0120_WYG_003-14a"/>
江朝宗與李宰啟月明苑外之封犬厖不吠風暖桑間之<lb/>
瑞雉乳自馴<lb/>
周洪道作守謝監司啟居閑從仕一生長恨於苦心多<lb/>
病非才二事恐煩於并案東坡詩云多病更非才二事<lb/>
可并案<lb/>
范文正初冒朱姓後歸宗啟志在逃秦入境遂稱夫張禄<lb/>
名非霸越乗舟偶效于陶朱用范雎范蠡是當家本事<lb/>
孝宗即位之九年再上太上尊號宣鄭聞與周必大草<lb/>
<pb n="KR3j0120_WYG_003-14b"/>
詔云未央上號符漢皇之九年興慶推尊邁唐宗之<lb/>
再請太上册夏后時洪内翰草詔云太姒之事太任長<lb/>
秋之奉長樂<lb/>
劉錡贈官制岑彭亡而公孫平諸葛死而仲達走自古<lb/>
皆有死嗟汝志之未伸與賊不俱生尚孤忠之可亮<lb/>
髙城纔百餘里此去何難哉寒食止數日間少住為佳<lb/>
耳　决獄幾何錢榖出入幾何請問其略㑹計而已牛<lb/>
羊茁壯而已願效其能<lb/>
<pb n="KR3j0120_WYG_003-15a"/>
王季海代蕭特起答泉守魯柝聞邾雖限封疆之逺楚<lb/>
波及晉宜脩幣帛之恭<lb/>
王陽為孝子王尊為忠臣仰一時之髙節伊尹格皇天<lb/>
伊陟格上帝掩異姓之殊勛　織文鳥章白斾央央山<lb/>
甫之北伐衮衣繡裳赤舄几几周公之東歸<lb/>
陳阜卿為教官答職事啟青衫試吏患在好為人師絳<lb/>
帳横經未必賢於弟子賀陳殿元啟坐崇薄俗共仰伯<lb/>
夷之風立辨寃民屢浹真卿之雨<lb/>
<pb n="KR3j0120_WYG_003-15b"/>
劉正甫行韓郡王贈官詞念一代所宗無如老臣者使<lb/>
九原可作豈畏匈奴哉又行南班詞葛藟之在河滸能<lb/>
芘其本根枤杜之生道周盖傷於寡特盖王室之强大<lb/>
必公族之盛蕃又進太上皇厯日表云雖宸心之運問<lb/>
朝野而不知而聖政之垂繫日月而可考<lb/>
蕭振侍郎秦檜當國日自四川謫他州未幾秦死再<lb/>
知四川誥詞云刻印銷印如轉圜朕常虚巳得馬失馬<lb/>
若反掌卿勿容心趙莊叔行<lb/>
<pb n="KR3j0120_WYG_003-16a"/>
江朝宗上留守湯相闗中復留蕭相國人傑已能用之<lb/>
江左自有管夷吾國事不足憂矣<lb/>
吾寜身蹈東海獨仲連不欲帝秦至今名重泰山㣲相<lb/>
如何以强趙醒庵行胡邦衡詞<lb/>
蒋世修脱身簿尉中繫馬庭階下以其便做教官故也<lb/>
又作紹興蔣相致語曲水流觴將舉暮春之褉西園傾<lb/>
盖好追清夜之逰甫遂及𤓰敢云張京兆之五日誓圖<lb/>
結草忍忘蘓刺史之二天賀湯丞相因進宗室譜圖并<lb/>
<pb n="KR3j0120_WYG_003-16b"/>
實録轉官武之穆文之昭爛若馬圖之制皇之墳帝之<lb/>
典迄於麟趾之年謂老馬之智專尚能識路若野鳥之<lb/>
視眩難使聞韶闖門褒愽袖珠玉以見投隠几侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>褚<lb/>
衣裳而倒着<lb/>
四六本只是便宣讀要使如散文而有屬對乃善歐蘓<lb/>
只是一篇古文至汪龍溪而少變鄭侍郎望之云四六<lb/>
使重不如使輕使實不如使虛樟溪老人李龜年為其<lb/>
姪壻上巳致語云三月三日水邉豈無麗人一詠一觴<lb/>
<pb n="KR3j0120_WYG_003-17a"/>
蘭亭自有故事崇山峻嶺脩竹茂林羣賢畢集良辰美<lb/>
景賞心樂事四者難并<lb/>
女子近之則不遜豈容鑚穴以相窺老夫耄矣無能為<lb/>
是謂雖鄰而不覿廉宣仲嘲一老士大夫與娼鄰壁<lb/>
往時作四六者多用古人語及廣引故事以衒愽學而<lb/>
不思述事不暢近時文章體變如蘇氏父子以四六述<lb/>
叙委曲精盡不减古人自學者變格為文迨今三十年<lb/>
始得斯人不惟遲久而後獲實恐此後未有能繼者爾<lb/>
<pb n="KR3j0120_WYG_003-17b"/>
自古異人間出前後參差不相待余老矣乃及見之豈<lb/>
不為幸哉<lb/>
慶元二年丙辰余丞相拜左相權直院傳舍人伯夀草<lb/>
麻首聨云天乙之興中□實為左相中□乃仲虺也閤<lb/>
門舍人讀麻既讀破句又不識□字當日察院入文字<lb/>
罷讀麻舍人得旨今後宣麻人與學士同鎻宿㸃句與<lb/>
之以便宣讀<lb/>
吕恵卿遭責謝表云蟲臂䑕肝悉㝠心於造化東坡謂<lb/>
<pb n="KR3j0120_WYG_003-18a"/>
福建子亦㑹做文字蟲臂䑕肝盖譏二蘇見東坡論列<lb/>
子由行詞<lb/>
遂寧糖氷正字劉望之賦以為傘子山異僧所授其法<lb/>
醡蔗成漿貯以甕缶列閒屋中閲冬而後發之成矣其<lb/>
略曰逮白露之既凝室人告子其亦霜獵珊瑚於海底<lb/>
綴珠琲於枯篁吸三危之秋氣陋萬蘂之蜂房碎玲瓏<lb/>
於齒牙韻沆爽於壺觴米帖云治咽喉諸疾廣南盛有<lb/>
不知始於何時<lb/>
<pb n="KR3j0120_WYG_003-18b"/>
李泰發題嵊縣黄山庵云十載清㳺得重尋風門小立<lb/>
契初心上盤直與雲天近下瞰不知巖壑深浥露黄花<lb/>
平襯地着霜紅葉巧依林他年願結香燈社竹杖芒鞋<lb/>
數共臨先皇考題云遼東鶴去幾千年堂上留題有謫<lb/>
僊十月山行風露冷黄花紅葉兩依然右二詩得於剡<lb/>
川相士黄山庵即其家墳先皇考為尉時曽㳺<lb/>
余主諸暨簿大雄寺行香見一小石刻中詩云琉璃葉<lb/>
下剪梧桐綠子青枝掃地空俗眼如何有青白好風安<lb/>
<pb n="KR3j0120_WYG_003-19a"/>
得問雌雄物隨塵境工榮顇人觸心兵戰異同只可輕<lb/>
帆理歸興暮雲蕭散大江東下題奕載不知何人時極<lb/>
暑晝夜鼓風槖老僕少獲更畨不輟余誦好風安得問<lb/>
雌雄而不記第三聫因閲舊箧得之錄以備忘<lb/>
　<lb/>
　<lb/>
　<lb/>
　<lb/>
<pb n="KR3j0120_WYG_003-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宻齋筆記卷三<lb/>
</p>
<p>
</p>
  </div>
<div>
                <head>宻齋筆記巻四</head>
    <p>
<pb n="KR3j0120_WYG_004-1a"/>
欽定四庫全書<lb/>
　宻齋筆記巻四　　　　　宋　謝采伯　撰<lb/>
周禮鷄人主旦呼漢宫中不畜雞衛士專傳雞鳴應劭<lb/>
曰楚歌今雞鳴歌也東坡云今土人謂之山歌<lb/>
家語以黍雪桃先公云中都貴人家多以蒸餅并米糕<lb/>
雪桃予乃知以黍雪桃之義盖桃經水即酸故用此<lb/>
晉志云地不足東南天不足西北八紘之外名為八極<lb/>
八極之廣東西二億三萬一千三百里南北二億三萬<lb/>
<pb n="KR3j0120_WYG_004-1b"/>
一千三百里自地至天半八極之數至下亦如之昔黄<lb/>
帝令䜿亥歩自東極至于西極五億十萬九千八百歩<lb/>
不知如何稽攷莫是用經界局歩弓打量<lb/>
古今注匏瓠也詩曰酌之用匏周禮陶匏祀天又云朝<lb/>
踐用兩壺尊故周有瓠壺形長一尺二寸六分徑一寸<lb/>
兩鼻有提梁取便於用余嘗見一瓠壺形製甚古豈果<lb/>
周器也東坡曰舉匏尊以相屬<lb/>
古今注云太公以𤣥鉞斬妲己故婦人以為戒曹操納<lb/>
<pb n="KR3j0120_WYG_004-2a"/>
袁熈妻為文帝婦孔融與操書曰武王伐紂以妲己賜<lb/>
周公操以融學士謂書傳所紀後見問之對曰以今度<lb/>
之想當然耳融雖戲操不為無意<lb/>
師之於門人則名之於朋友則字之稱於師雖朋友亦<lb/>
名之子曰吾與囘言又曰參乎吾道一以貫之又曰若<lb/>
由也不得其死然是師之名門人也夫子于鄭兄事子<lb/>
産於齊兄事晏嬰曰子謂子産又曰晏平仲善與人交<lb/>
子夏曰言㳺過矣子張曰子夏云何曽子曰堂堂乎張<lb/>
<pb n="KR3j0120_WYG_004-2b"/>
也是朋友字而不名也子貢曰賜也何敢望囘又曰師<lb/>
與商也孰賢子㳺曰有澹臺㓕明者是稱於師雖朋友<lb/>
亦名之也論語書法之嚴即春秋書法也<lb/>
孔子謂晏子能折衝樽爼即孫子所謂上兵伐謀其次<lb/>
交兵其下攻城世言善用兵者暗合孫呉亦暗合孔子<lb/>
其言一曰道亦不離乎道也郤縠為詩書之帥豈嗜殺<lb/>
者耶文中子曰折衝樽爼不必臨邉亦孔子意也<lb/>
衛世子蒯聵簒輙而立子路死之孔子哭進使者而問<lb/>
<pb n="KR3j0120_WYG_004-3a"/>
故使者曰醢之矣遂命覆醢乃知漢髙祖誅彭越醢其<lb/>
肉以賜諸侯乃自春秋時已然<lb/>
滕公佳城碑云三千年見白日逆數上三千年乃是少<lb/>
昊時節那時淳古不封不樹安得已如此可疑<lb/>
管子弟子職曰凡置飲食鳥獸魚鼈必先菜羮注云先<lb/>
菜後肉食之次也弟子之奉師以菜為頭味此論語所以<lb/>
䟽食與菜羮𤓰並言<lb/>
城門失火殃及池魚古語有之一見風俗通一見百家<lb/>
<pb n="KR3j0120_WYG_004-3b"/>
書曰宋城門失火汲取池中水以沃之魚悉露見因就<lb/>
取之又廣韻注云司門者姓池名仲魚因救城門火焦<lb/>
爛而卒二説未知孰是東魏杜弼移檄梁朝討納侯景<lb/>
曰景必據淮南稱帝但恐城門失火災及池魚嘉熈庚<lb/>
子城中大火余呼百餘人捄䕶靖越門一帶拽㧞三䖏<lb/>
屋支犒六百千及布施三寺池魚之災甚矣<lb/>
家語後序孔子九代孫名最字子産從漢髙祖以左司<lb/>
馬將軍佐韓信破楚於垓下以功封蓼侯年五十三而<lb/>
<pb n="KR3j0120_WYG_004-4a"/>
卒謚夷侯孔子軍旅之事未之學也九世孫最乃以武<lb/>
功顯<lb/>
汪端明應辰請聞人倅阜民食牛百葉聞人曰是何不<lb/>
典之物汪曰周禮注脾析即牛百葉<lb/>
秦詛楚文一告巫咸大神今在鳯翔府一告亞駞神在<lb/>
洛陽劉忱家其文皆聲楚王熊相之惡著諸石章以盟<lb/>
大神之威神治平間蔡挺又獲朝那湫底所刻方匋䟦<lb/>
已詳即恵王二十六年後并天下二世而亡佛經云呪<lb/>
<pb n="KR3j0120_WYG_004-4b"/>
詛諸毒藥所欲害身者還著於本人東坡云呪詛諸毒<lb/>
藥兩家各無事<lb/>
祈雨三代用巫覡後世用僧道唐僧不空羅公逺一行<lb/>
無畏祈雨法各不同范石湖吳船録記蜀中祈雨尤不<lb/>
同増堰壅水入支江三四宿水即徧謂之攝水水皆如<lb/>
期而應嘉州雷洞初禱香幣不應則投死彘及婦人敝<lb/>
履之類以掁觸之雷風隨發息壤遇旱則郡守設祭掘<lb/>
之掘至石樓之簷則雨作矣辛幼安云親騐信然<lb/>
<pb n="KR3j0120_WYG_004-5a"/>
開元中魏徴寢堂火災三日詔百官赴弔古禮亦自有<lb/>
人行者<lb/>
孔元用云葛王孫原王景即位之明年賜錢十萬緡盡<lb/>
撤去曲阜孔林宅廟鼎新重盖極為壯麗自據中原後<lb/>
一人世襲止文林郎今加為中憲大夫六嵗即差官教<lb/>
導<lb/>
淵明家貧缾無儲粟告五子則曰汝等雖不同生當思<lb/>
四海皆兄弟之義况同父之人韓元長身䖏卿佐八十<lb/>
<pb n="KR3j0120_WYG_004-5b"/>
而終兄弟同居至于沒齒范子春七世同財家人無怨<lb/>
色不知淵明有何産業慮五子爭分想是怕他窮厮吵<lb/>
或云亦薄有田園但將蕪爾坐客大笑<lb/>
李杜齊名有三東漢李固杜喬李膺杜宻唐李白杜子<lb/>
美也若小杜亦有三漢杜周子延年亦習法律故曰小<lb/>
杜律唐杜審權與悰俱顯故審權曰小杜公杜牧之對<lb/>
老杜言亦曰小杜前軰已拈出今書以示子<lb/>
栁仲塗之與范景楊大年之與劉筠齊名固未至于遼<lb/>
<pb n="KR3j0120_WYG_004-6a"/>
絶而温仲舒之視冦準丁謂之于孫何君子小人之分<lb/>
若薫蕕之不可共器而當時齊名曰温冦曰丁孫殆是<lb/>
取其一時文名耳<lb/>
端拱二年曽㑹由郷貢首擢進士第二人廷試日未昃<lb/>
巻上奏御時蜀人陳尭叟亦有俊譽上覽二人文相埒<lb/>
敏亦如之莫適髙下釋褐並授光禄寺丞直史官名雖<lb/>
甲乙而實與等夷㑹以親老願補郡遷殿中丞知宣州進<lb/>
士起家之榮古今鮮儷子文靖公亮孫樞宻禮寛叅政<lb/>
<pb n="KR3j0120_WYG_004-6b"/>
從龍亦其後也<lb/>
人知樂全之薦東坡不知三蘇之始進自雷簡夫之薦<lb/>
文學如東坡而蒲中行為臺官論列謂不學無術嘗販<lb/>
私鹽卒以其言貶<lb/>
東坡知貢舉李方叔被黜其家老乳母大哭曰遇蘇内<lb/>
翰知舉不及第尚奚望閉門而逝後東坡舉白浮歐陽<lb/>
叔弼等曰君為主司而失李方叔兹可罰也時張文潜<lb/>
舍人在坐舉白浮東坡曰先生昔為知舉而遺之其罰<lb/>
<pb n="KR3j0120_WYG_004-7a"/>
維均舉坐大笑想老乳母亦吐氣泉下<lb/>
陳宻學㐮薦賢一疏三十三人自涑水至鄭侠皆知名<lb/>
當世獨五人不甚顯如虞太熙劉載薛昌朝吳賁吳恕<lb/>
俟考太熈等尺牘見奕修所藏有之必皆名士<lb/>
唐文若子西先生之子䘮父後年十三不學一日與羣<lb/>
兒蹴鞠於市院子見之而泣云小官人今不讀書後將<lb/>
如何文若感悟歸謀於母曰院子為吾言如此今欲讀<lb/>
書將自讀耶將從學耶母遣從師遂篤志向學弱冠登<lb/>
<pb n="KR3j0120_WYG_004-7b"/>
科後仕至中書舍人<lb/>
盧元傳初無甚可紀史臣稱其功緦之戚服稱其容本<lb/>
朝吕與叔誌一婦人墓云毎遇功緦之戚輙茹素一月<lb/>
皆可以風厲薄俗<lb/>
崔元暉嬖妾其子縱以母事之妾剛酷雖縱顯官而數<lb/>
笞詬縱率妻子候顔色承養不懈史為書之<lb/>
程尚書瑀解論語弋不射宿言孔子不欲隂中人之意<lb/>
至周公謂魯公四句則曰可為流涕洪慶善作序有云<lb/>
<pb n="KR3j0120_WYG_004-8a"/>
感發於孔子之一射流涕于周公之四言魏按行作漕<lb/>
為開板初書出秦檜亦自不知忽有人譛謂是譏諷魏<lb/>
隨追官籍其家程洪皆得罪<lb/>
王逢原蝗詩其畧曰始知在人不在天譬如蚤虱生裳<lb/>
衣魚枮生蟲肉腐蠧理有當爾夫何疑又長篇云至和<lb/>
改元之一年有蝗不知自何來一蝗百兒月再孕漸恐<lb/>
髙厚塞九垓死時年纔二十三早慧而天逢原見器於<lb/>
荆公公以夫人女弟妻之<lb/>
<pb n="KR3j0120_WYG_004-8b"/>
姜愚嘗師康節好施雪中念王陶自荷一鍤剗雪地行<lb/>
二十里訪之陶母子凍坐日髙無炊煙愚解所衣錦裘<lb/>
質錢買酒肉薪炭附火飲食又損數百千為之娶及陶<lb/>
尹洛愚老而喪明自衛州往謁之意陶必念舊哀巳陶<lb/>
對之邈然但遺以尊酒而已愚大失望歸病死余謂愚<lb/>
有救人之心不當萌責報之心陶嘗劾韓魏公不押常<lb/>
朝班神宗薄其為人吕公著言其反覆不可近要自不<lb/>
逃清議姜愚雖一時失望而不失美名康節四十餘未<lb/>
<pb n="KR3j0120_WYG_004-9a"/>
娶亦姜為之娶王允修妹<lb/>
程仁覇攝録事有盗蘆菔者實竊而所持刃誤中主人<lb/>
尉幸賞以刼聞獄掾受賕掠成之盗稱寃移獄公直其<lb/>
事而尉掾争不已竟殺盗及月餘尉掾皆暴卒後三十<lb/>
餘年公晝見盗拜庭下曰公夀盡我為公荷擔而往暫<lb/>
對即生人天子孫夀禄朱紫滿門軾㓜聞此言已而外<lb/>
祖父夀九十舅氏始貴顯夀八十五曽孫皆仕有聲同<lb/>
時為監司者三人<hi>按以上東坡語也</hi>四朝國史程之邵傳云曽<lb/>
<pb n="KR3j0120_WYG_004-9b"/>
祖仁覇治獄有隂徳仕至顯謨閣待制子唐仕至寳文<lb/>
閣學士是時東坡知其為監司未知其為宣和間登從<lb/>
列<lb/>
蒲宗孟閬州新井人嘗日盥潔有小洗靣大洗靣小濯<lb/>
足大濯足小澡浴大澡浴用八九人一浴至湯三斛他<lb/>
奉養率稱是蜀人生時一浴死後一浴宗孟乃浴洗好<lb/>
潔如此想不洗底直是不洗洗底直是洗師友談記載<lb/>
蘇叔黨云浴是間日人以為勞公殊不憚<lb/>
<pb n="KR3j0120_WYG_004-10a"/>
劉氏家傳云劉為東海望族鄉人歌曰海州東望富劉<lb/>
家朐山一族更奢華牽牛厮兒著錦襖牽車婢子帶金花<lb/>
有名之華者两請文解紹興辛巳魏公領兵收海州之<lb/>
華與父儼謀罄家財輸軍借補將仕郎兩上書陳六事<lb/>
皆恢復大計孝宗韙之特賜進士出身再倅吳門而殁<lb/>
𦵏蔡嶺菴有詩刻石<lb/>
許同知為宰時以詞投稼軒䝉賞音即同出訪梅夜歸<lb/>
過一人家禮席華盛客尚未集兩人就坐索飲主人奉<lb/>
<pb n="KR3j0120_WYG_004-10b"/>
之甚謹許曰貴人入宅稼軒曰决無好事諺云破家縣<lb/>
令㓕門刺史其家乃邑胥之魁未幾果及禍<lb/>
蘇紳嘗䟽王徳用宅枕乾岡貌類藝祖出知隨州孔道<lb/>
輔亦劾奏之徳用䟽言宅枕乾岡陛下所賜貌類藝祖<lb/>
父母所生又唐都城東西岡六民間以為乾數而裴度<lb/>
第在平樂里直第五岡人以其第據岡原譛之<lb/>
廬江太守梁龕明日當除婦服今日請客奏伎丞相長<lb/>
史周顗等三十餘人同㑹劉隗奏曰嫡妻長子皆杖居<lb/>
<pb n="KR3j0120_WYG_004-11a"/>
廬龕暮宴朝祥慢服之愆宜肅喪紀之禮請免龕官削<lb/>
侯爵顗等知龕有喪吉㑹非禮宜各奪俸一月以肅其<lb/>
違從之<lb/>
施宜生北走降金試日射三十六熊賦擢髙科入翰林<lb/>
庚辰年來本朝奉使舊與張燾子公同舍因問張子公<lb/>
云記得崇化堂前歩月時否子公答以翰林想未忘情<lb/>
本朝耶<lb/>
建鄴謂之鄴相州亦謂之鄴下如魏文帝自鄴徙都洛<lb/>
<pb n="KR3j0120_WYG_004-11b"/>
陽乃相州也<lb/>
唐都長安始分山南諸道乃是終南山之南祝夀謂之<lb/>
南山亦指終南山東接驪山太華西連太白至于隴山<lb/>
北至長安城八十里南楚塞西有石室靈芝南有玉堂<lb/>
陽官崔咸游終南山乗月吟嘯至感慨淚下<lb/>
沈公雅度帥閩蜀人師先生古上譙樓視三山遶州治<lb/>
而下盤薄於前沈顧而歎曰壯哉師曰有冨貴無豪傑<lb/>
泉南氣候臘後元夕前亦薄寒月餘将近驚蟄便是單<lb/>
<pb n="KR3j0120_WYG_004-12a"/>
衣初試盧橘紫茄紅葵已如五月間去家鄉二千五百<lb/>
餘里寒燠便爾不同<lb/>
淮襄别無險阨是真渙散易㓕之地<lb/>
蜀郡西門可六七里有杜工部草堂潭以百花名初未<lb/>
有花乃唐冀國夫人在父母家時有異僧堕汚渠中夫<lb/>
人為浣衣而百花浮水上工部嘗賦浣花流水之句夫<lb/>
人歸西州節度崔寜為小婦節度入奏夫人能散財破<lb/>
賊人楊子琳邦人徳之即所居祠夫人後草堂與祠並<lb/>
<pb n="KR3j0120_WYG_004-12b"/>
稱端平丙申遭亂郡城焚蕩此等遺迹聞自無恙<lb/>
張定叟尚書云青城毎郊用十五萬緡縳幕屋事已撤<lb/>
之皆諸璫得之嘗奏乞從本府出錢盖屋庻免逐郊費<lb/>
用或惜其議不行余嘗記先皇考言城外自來不曽盖<lb/>
殿宇宣和間方盖了殿宇遂為尼瑪哈駐兵之所<lb/>
杜康善造酒江隂軍人今杜橋即其廬事具本縣圖經<lb/>
吐突承璀閩人也寜宗時諸道嵗進閹兒號私白閩嶺<lb/>
最多<lb/>
<pb n="KR3j0120_WYG_004-13a"/>
朱茶馬儉丙午入對云掘地得一銅弩機塗金上靣皆<lb/>
有分寸次日製一小弩以進乃知書中所謂往省括於<lb/>
度至則釋别作一句往放也放箭則必省于度之分寸<lb/>
以為射之逺近此三代弩制度<lb/>
石勒得一鼎容四斗中有大錢三十文<lb/>
皇考權金部時㸃左藏庫梨園弟子玉帶十有二條并<lb/>
闗侯印印上有環<lb/>
凡物之真者即有一偽者乆之知有偽而不復知有真<lb/>
<pb n="KR3j0120_WYG_004-13b"/>
矣髙麗席側可捲舒價貴未易得四明便造假髙麗席<lb/>
真水晶瑩澈可愛上饒便造假水晶色青<hi>按永樂大典本裂為二則</hi>
<hi>今改正</hi>
嶺外代答云崑崙曽期國海島有鵬飛蔽日遇駱駝吞<lb/>
之鵬翅管可截為水桶諸蕃志云勿㧞國大魚長十丈<lb/>
徑髙二丈木蘭皮國麥粒長三寸𤓰圍六尺榴重五斤桃<lb/>
重二斤香圓重二十餘斤萵苣菜一莖重十餘斤沙華<lb/>
公國蓮長尺餘桃核長二尺北方人物果蓏長大便自<lb/>
<pb n="KR3j0120_WYG_004-14a"/>
與江南不同外國可想而知莊生亦據齊諧誌怪之説<lb/>
爾雖云寓言亦有所本<lb/>
對衣謂上衣下裳一對也裼襲裼謂裼開襲謂重合也<lb/>
郝象賢父處俊天后素銜之故因事誅象賢臨刑極罵<lb/>
乃死自是刑人必以木圓窒口今用木桃始於此<lb/>
銀朱方用得二百餘年古畫皆以朱色别畫之乆近可<lb/>
以此辨<lb/>
梅類腦香清茉莉類海南脱落沉香甘杏花類篤耨香<lb/>
<pb n="KR3j0120_WYG_004-14b"/>
温荷花類蠻沉香烈素馨類麝香媚諸花香天韻俱勝<lb/>
絶諸香品却有優劣同此一英華之氣散在草木禽獸<lb/>
者豈亦各從其類耶<lb/>
予董四明舶務見髙麗國賜都綱張迪等批人參二斤<lb/>
參字用草頭韻略無此字有葠字云藥草亦通作參玉<lb/>
篇葠下有草頭蔘字注同上今方書悉用參字髙麗用<lb/>
蔘字<lb/>
装潢匠装乃装背潢乃今之所謂糨紙者唐人進奏文<lb/>
<pb n="KR3j0120_WYG_004-15a"/>
字多用潢紙寫故韓退之集中有用生紙寫之語諺有<lb/>
云裝潢子亦不為無據<lb/>
烏始生母哺之六十日稍長子反哺如母哺之數一名<lb/>
烏公<lb/>
　<lb/>
　<lb/>
　<lb/>
　<lb/>
<pb n="KR3j0120_WYG_004-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宻齋筆記卷四<lb/>
</p>
<p>
</p>
  </div>
<div>
                <head>宻齋筆記卷五</head>
    <p>
<pb n="KR3j0120_WYG_005-1a"/>
欽定四庫全書<lb/>
　宻齋筆記卷五　　　　　宋　謝采伯　撰<lb/>
水火天地之妙用也隂陽之變化也故水火命見六秀<lb/>
作用必大東南方命而時日在西北者性必揫斂謹畏<lb/>
亦主壽西北方命而時日在東南者性必䟽快必發逹<lb/>
至于謹畏壽考决是不過五行貴有歸宿歸宿得好即<lb/>
貴而壽<lb/>
中道無往而不寓故五行有天德貴人皆是抑揚欲得<lb/>
<pb n="KR3j0120_WYG_005-1b"/>
其中如正丁二申正寅月也寅火太過而以丁為德二<lb/>
卯月也卯木太盛而以申為德甲戊庚牛羊甲戊庚皆<lb/>
金木土之陽干也其氣太過遂欲其藏於丑未之位今<lb/>
舉其畧餘可類推即沉潜剛克髙明柔克之義若無氣<lb/>
之火遇亥酉即為息絶愈無氣如丙寅戊戍辛酉戊子<lb/>
張参政命丙申戊戍辛酉戊子乃謝察推命一第便不<lb/>
禄但以意消息其盛衰得中即為貴命過猶不及灾福<lb/>
生焉<lb/>
<pb n="KR3j0120_WYG_005-2a"/>
郭璞授青囊中經九巻於郭公門人趙載竊觀未及讀<lb/>
為火所焚今世所傳者决是贗本隂陽元經乃趙載撰<lb/>
不特弔宫作方乃三命之祖今人以三命生旺之說起<lb/>
於唐李虛中非也龜筴傳有髙人禄命以悅人心之說<lb/>
又在漢初其來乆矣景純年四十九不免南岡之戮管<lb/>
輅年四十八不見女嫁兒娶二人材明先見如蓍龜皆<lb/>
不登中壽<lb/>
地理之說與命相通宗廟比三命天星比五星砂形比<lb/>
<pb n="KR3j0120_WYG_005-2b"/>
相法宗廟天星砂形三者並合而無差則萬不失一<lb/>
言子午針者誣丙午之非用丙午針者排子午之失針<lb/>
法乃五行之樞機禍福之繩墨既無定論何以取凖余<lb/>
編十餘家之說引援詳悉不可盡舉惟一家云曾游厯<lb/>
格古州縣鎮幾百處皆用子午正針以是知子午正針<lb/>
法也中針後人遷就之說也此是有定位形象之物必<lb/>
以子午卯酉奠四方故子午卯酉不易其金木水火之<lb/>
性<lb/>
<pb n="KR3j0120_WYG_005-3a"/>
麻衣易乃近時戴主簿作<lb/>
道藏至雜多房中方術余嘗燃香閲之乃雀卵壯陽等<lb/>
方張君房所編雲笈七籖三百餘卷却無此等方術棲<lb/>
霞宫道藏靈感香火翕習桑都正云藏經不全止有雲<lb/>
笈七籖一部余答云七籖却自㑹靈不必全也<lb/>
抱朴子云道士趙炳以氣禁人人不能起禁虎虎伏地<lb/>
就縛以盆盛水魚龍立見一尺釘入柱氣吹釘躍出療<lb/>
疾以東流水為酌桑皮為脯但行禁呪所療皆除師事<lb/>
<pb n="KR3j0120_WYG_005-3b"/>
徐登人為立祠至於永康俗呼曰趙侯祠至今蚊蚋不<lb/>
能入抱朴子與後漢所紀者如此不知後千餘載台民<lb/>
祠事如父母福庇千里靈響如一日<lb/>
師友談記云徐禧自御史中丞以母喪還洪府有媪以<lb/>
三世禄命書言人吉凶禧俾占之媪曰當兵死徐怒媪<lb/>
以書示之畫一僵尸身首異處徐欲坐以妖言付有司<lb/>
衆觧得免後禧將數萬人守永樂夏兵圍之數重軍大<lb/>
渴開城飲濠城破被害正符媪説<lb/>
<pb n="KR3j0120_WYG_005-4a"/>
唐太宗幾為竇建德㳺兵所擒又幾為單雄信槍所及<lb/>
僅以身免百戰冐矢石間可謂危事不死後餌那羅爾<lb/>
娑婆寐藥乃死名醫不知所為杜伏威與陳稜戰稜軍<lb/>
射中其額伏威曰不殺汝矢不㧞遂馳入稜陣大呼衝擊<lb/>
獲所射將使㧞箭斬之又殺數十人後好神仙長年術<lb/>
餌雲母被毒暴卒李抱真名將亦以服餌誤死乃知藥<lb/>
誤殺人甚於鋒鏑<lb/>
曰精力曰精神曰精氣曰精血曰精明曰精爽曰精到<lb/>
<pb n="KR3j0120_WYG_005-4b"/>
曰精詳曰精妙皆以精為主衞生者當謹之苦海愛河<lb/>
狂瀾弗返其涸也可立而待素問曰法於隂陽和於術<lb/>
數又曰凡隂陽之道陽宻乃固註曰隂陽交㑹之要者<lb/>
正在於隂氣之不泄爾<lb/>
端平元年九月中余奉京祠方抵舍發熱不止面浮目<lb/>
腫不能食一醫者曰非服附不效左右駭笑醫曰行年<lb/>
六十三不服附耶余曰此茈胡證也亟取人参和茈胡<lb/>
煎熱俟呼醫者茅君仲一到亦曰當服茈胡余出煎熱<lb/>
<pb n="KR3j0120_WYG_005-5a"/>
者示之三日疾退目尚多澁食已則困不喜啖魚肉時<lb/>
有饋梨者乃取一顆啖之覺意快再啖一顆酲然晚食<lb/>
後亦如之凡啖梨百五十餘顆熱證悉平本草載趙鄂<lb/>
事陳衍本草載張杲醫說十便方煮梨湯皆云去熱不<lb/>
可以為果子藥忽之<lb/>
諸香藥皆逹氣藿香逹表乳麝木香走經絡沉香趨下<lb/>
皆香氣芳烈能使諸藥快榮衞一切滯氣<lb/>
或曰蜂腊無美味人以為珍果予曰飲食固取美味然<lb/>
<pb n="KR3j0120_WYG_005-5b"/>
亦有取其治療者本草土蜂子去風毒乆服令人恱白<lb/>
功用甚多或云蜂蠆有毒余曰蜈蚣蛇蝎皆愈風良劑<lb/>
何獨於蜂疑之<lb/>
宣和間築順州得枸杞宿根形如獒伏獻厚陵<lb/>
髙踈寮四世祖閌初為太學直學蜀人雷姓者嘗受易<lb/>
于髙每同出入至一銀舖因與其家厚善舖家感其意<lb/>
問曰尊官豈無所湏雷曰無他欲得公鍜銀鼎當以白<lb/>
金百笏為謝舖家駭不敢受強委之既畢舖家曰鼎巳<lb/>
<pb n="KR3j0120_WYG_005-6a"/>
相贈敢問何用雷曰此鼎日乾水銀五十兩又嘗至一<lb/>
小藥舖家往還甚熟因告以欲得舖前藥招如何婦人<lb/>
曰尊官畫一新者見贈便取舊底去雷贈以金將舊畫<lb/>
去畫一新者遺之皆莫知其故雷曰但看吾人他日享<lb/>
用此不盡隆冬張其畫於宻室終日温然乃六丁鑚火<lb/>
圖神筆也<hi>按此條永樂大典分為二條今改正</hi>
米元章不喜韓馬有周百範者以龍眠二馬換大防樓<lb/>
公白集大防曰古有以妾換馬者以書換馬自攻媿始<lb/>
<pb n="KR3j0120_WYG_005-6b"/>
正似王晉卿欲取東坡海石錢穆父王仲至謂不可許<lb/>
坡請易以韓幹二散馬晉卿難之穆父欲兼取蔣頴叔<lb/>
欲焚畫碎石世上雅事何時無之論議紛紛不及書馬<lb/>
兩從不作難也然晉卿以韓馬照夜白易米芾家顔書<lb/>
朱巨川告劉涇又以硯山一石易韓馬夫晉卿重於易<lb/>
海石而不靳博顔書顔書貴矣元章復以易硯石又常<lb/>
以韓馬雜它物易劉涇貞觀御史内史官奴帖數捐韓<lb/>
馬以貿易好嗜自有異耶米氏畫史記馬佳本不定為<lb/>
<pb n="KR3j0120_WYG_005-7a"/>
韓止云唐人妙手且譏世俗見馬即命為曹韓筆宜其<lb/>
不甚愛重也<lb/>
聖人不知後世有佛教今看說底話已為佛教設如明<lb/>
明德足了又添箇新民似又足了又添箇止於至善聖<lb/>
人教人之意其逺如此佛教只說一句明心見性便了<lb/>
果齋先生云<lb/>
楞嚴經云烏從來黑鵠從來白人天本竪畜生本横白<lb/>
非洗成墨非染造從八萬刼無復改移<lb/>
<pb n="KR3j0120_WYG_005-7b"/>
郗皇后妒忌性酷及終后化為蟒帝為懴罪今之梁皇<lb/>
懴是也<lb/>
符丕時徐義為慕容永所獲械埋其足義誦觀音經至<lb/>
夜中土開械脫於重禁之中若有人導之者遂奔楊佺<lb/>
期以為洛陽令<lb/>
李主好佛太祖遣僧為間號小沙彌導以奢侈著乾紅<lb/>
袈裟李主云佛亦莫不如此小沙彌云陛下不讀華嚴<lb/>
經不知佛富貴此誑敵語也庸僧不知出處拈出作話<lb/>
<pb n="KR3j0120_WYG_005-8a"/>
頭<lb/>
韓建治華州患僧雜犯者衆欲貸不可盡治恐傷善類<lb/>
乃擇有道行者為僧正訓治之而非其人反為所憚乆<lb/>
乃悟判牒云本置僧正欲要僧正僧既不正何用僧正<lb/>
使僧自正傳者雖笑以為適中理<lb/>
撫州一祠宇守亟命掀拆梁木壓殞凡六七人池州梁<lb/>
昭明祠累錢為幡守紿語邦人欲集幡錢為神請封典<lb/>
銅陵丞攝郡幕委董其事折幡錢近及五萬丞忽顛仆<lb/>
<pb n="KR3j0120_WYG_005-8b"/>
嘔血不捄二守皆遭臺評嘉定間目擊隠其名氏<lb/>
劉道真錢塘記明聖湖在縣南父老相傳湖中有金牛<lb/>
古嘗有見其映寳靈泉照耀流精神化莫測遂以明聖<lb/>
為名孤山釋智圓字無外自號中庸子有命湖光丈擬<lb/>
韓之作者臨安圗經不詳其事錢塘記一書今亦不復<lb/>
存湧金門湧金池金牛寺命名皆以此<lb/>
杭僧思聰東坡為作字説政和間挾琴登中貴之門遂<lb/>
為御前使臣蘇叔黨以詩止之曰試誦北山移為我招<lb/>
<pb n="KR3j0120_WYG_005-9a"/>
琴聰<lb/>
净慈寺畫壁女像眼多遭剔去或曰撲錢者以塗錢面<lb/>
則撲者不滿又曰倡家取雜粉中則色媚又曰㸃茶以<lb/>
蠱客若然則䕶伽藍神安在安吉州祠山行宫女像如<lb/>
人長眼亦並無全者小人不識罪禍如此官司亦合有<lb/>
禁<lb/>
仲殊長老崇寧中上堂辭衆是夕閉方丈自縊死鄒忠<lb/>
公詩云送行天莫測難作瀆中經殊少為儒雅工樂府<lb/>
<pb n="KR3j0120_WYG_005-9b"/>
㳺蕩不已妻投毒羮中幾死啖蜜而觧故嗜蜜東坡為<lb/>
作老人食蜜歌<lb/>
侍制賈易留心釋氏嘗與楊侍講傑同修西方净土一<lb/>
夕公夢傑曰我已得生西方净土子亦當往公異之未<lb/>
幾聞傑訃攷其亡日與夢之夕同後公以壽終之夕復<lb/>
夢如初<lb/>
或曰齋之用乳是僧家欲啖以肥蔬腸余曰佛西方聖<lb/>
人其俗氊裘為衣乳酪為漿乳非禁食故魯詧釋迦文<lb/>
<pb n="KR3j0120_WYG_005-10a"/>
佛記云有一牧牛女名難陀波羅時净居天王言太子在<lb/>
樹下汝可往供養時於千葉蓮花上取乳糜奉上太子<lb/>
又列子云巨蒐氏之國具牛馬之潼以洗王足又記京<lb/>
師一老醫人云市中成桶擔賣牛乳以泡飲食之則膚<lb/>
革充潤東南人已駭聞佛氏食乳不足多怪<lb/>
張乖崖遇設厨刲羊及百口其毛角召行人估價賣納<lb/>
錢送僧院令與羊子轉經李叅政光有薦羊䟽丈云諸<lb/>
處餽羊既不忍殺十有三頭畜養滋乆遂無脫期今轉<lb/>
<pb n="KR3j0120_WYG_005-10b"/>
變到净財五十貫足躬就報㤙禪寺齋供佛僧看轉經<lb/>
文仍設水陸薦㧞羣羊超生人天者先軰重物命如此<lb/>
余亦效尤為之懴悔<lb/>
采伯皇考未第時謁靈康夢神贈金魚一柈空中呼為<lb/>
碧落侍郎尉剡時夢樗浦廟神延見七層塔上金書牌<lb/>
相字下有謝某名乃知鼎貴已前定豈容人力<hi>按皇考原本誤</hi>
<hi>作王考考采伯乃深甫之子今改正</hi>
嘉熙己亥吳興人云來春米價必踊年時竹簍捕蝦率<lb/>
<pb n="KR3j0120_WYG_005-11a"/>
以所得占米價去冬一簍二十餘故米斗二十千今歳<lb/>
四十餘春初一斛必四十千亦龜卜鳥卜羊卜之類吾<lb/>
俗有蛤肥麥熟蝦荒之說<lb/>
商子墾令言草必墾矣凡二十句大意欲上下之勤農<lb/>
戒酣嬉之敗農使辟淫㳺食之民畢農則草必墾矣余<lb/>
僕早晚聲諾時各令携草而至遂不令而自墾<lb/>
寳慶乙亥余寓報慈改葬亡室初秋夢歸自東家四顧<lb/>
蕩然絶無居室時夕陽未収獨步平沙金星粲屑前山<lb/>
<pb n="KR3j0120_WYG_005-11b"/>
奇秀層出旁植桑竹因賦長篇覺來略成誦尚囁嚅口<lb/>
間迨曉止記憶兩句因筆僧忩云歸來隣里悉不記未<lb/>
免驚呼問桑竹紹定庚寅由泉舶除新安劒浦盜發余<lb/>
自三山道東嘉而歸己丑大浸江岸僅存桑竹<lb/>
嘉熙己亥冬奕脩迎侍寓吳興郡治夢自舊居見城中<lb/>
紅光燭天如萬炬烜赫帢幘浮屠兩尖燎然在目庚子<lb/>
中秋前一日大火余亟呼二十僕入城捄䕶亡姪寺丞<lb/>
靈櫬因略望于共樂堂與己丑之水悉符夢境無毫髮<lb/>
<pb n="KR3j0120_WYG_005-12a"/>
差水現夢於前三年火現夢于前一年吁亦異矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0120_WYG_005-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宻齋筆記卷五<lb/>
</p>
<p>
</p>
  </div>
<div>
                <head>宻齋續筆記</head>
    <p>
<pb n="KR3j0120_WYG_006-1a"/>
欽定四庫全書<lb/>
　宻齋續筆記　　　　　　宋　謝采伯　撰<lb/>
髙祖不修文學而剏大業盖承秦之敝寛仁愛人有帝<lb/>
王之度光武南陽賢宗室受尚書於廬江許子成紹復<lb/>
太業之後數引公卿郎將講論經理夜分乃罷所用諸<lb/>
將如鄧禹受業長安内文明篤行淳備事母至孝冦恂<lb/>
素好學經明行修名重朝廷馮異好讀書通左氏傳又<lb/>
上書謝曰臣本諸生<hi>云云</hi>乃知性與天道不可得而聞也<lb/>
<pb n="KR3j0120_WYG_006-1b"/>
詔答云孟之反不伐奔而殿亦何異哉賈復少好學習<lb/>
尚書後與鄧禹並戢甲兵崇儒學耿弇學老子於安丘<lb/>
先生少好學習父業祭遵少好經書取士皆為儒術對<lb/>
酒設樂必雅歌投壺雖在軍旅不忘爼豆耿純學於長<lb/>
安朱祐尚儒學景丹少學長安劉隆學於長安十人皆<lb/>
儒將風聲氣習與屠沽負販固自天壤然其關係甚逺<lb/>
治體醇疵之所由分明章再傳儒學彬彬羣賢傳中名<lb/>
節凛然餘朝代所不及豈非詩書餘澤耶<lb/>
<pb n="KR3j0120_WYG_006-2a"/>
隋末大亂而儒學盛於貞觀陸德明論譔甚多曹憲文<lb/>
選之學授魏模公孫羅李善顔師古註漢書孔頴逹五<lb/>
經正義孔至氏族之學張嗣宗經學授秦王蕭德言裒<lb/>
次經史百氏帝王所以興衰者上之僧許淹馬嘉運棄<lb/>
墨從儒並名家唐初學者學有根柢至扵元和間文士<lb/>
軰出華盛實衰矣<lb/>
馮道取西京鄭覃所刋石經雕為印板流布天下後進<lb/>
頼之武君開我宋文明之治癡頑老子廣經學之門此<lb/>
<pb n="KR3j0120_WYG_006-2b"/>
老篤行有古人風值武君無禮無義互相吞啖簒奪日<lb/>
尋使不得死臣節為恨<lb/>
王祥琅邪人吕䖍檄為徐州别駕破賊人歌曰海沂之<lb/>
康實頼王祥仕至太尉年八十五弟覽孝友恭恪名亞<lb/>
於祥以太中大夫歸老吕䖍以三公刀與祥祥與覽曰<lb/>
汝後必有興者司徒導即其孫也悦恬洽劭薈珣珉謐舒<lb/>
晏之崑之植之允之晞之肇之廙彬彪之頤之胡之茂<lb/>
之敬𢎞藉之彭之越之臨之稜羲之凝之徽之楨之操<lb/>
<pb n="KR3j0120_WYG_006-3a"/>
之獻之静之敦戎衍澄皆琅邪裔也祥之孝固難覽之<lb/>
悌為尤難孝弟之至通于神明是以自天祐之子孫衆<lb/>
多也<lb/>
龍山之宴孟嘉恥為征西客故假落㡌以盖其慙淵明<lb/>
出宅邊菊叢中值王𢎞送酒至即便就酌醉歸陶乃孟<lb/>
甥也九日美談舅甥都占斷後人無以復加亦一段奇<lb/>
事<lb/>
元載以貪被誅籍其家胡椒八百石楊綰以清簡儉素<lb/>
<pb n="KR3j0120_WYG_006-3b"/>
代其平章事郭子儀減聲樂黎幹省騶從崔寛撤第舍<lb/>
盛德感人習俗一變而四月拜命七月己巳薨司馬光<lb/>
元祐元年閏二月拜左僕射公首更詔書開言路分别<lb/>
邪正進退甚者十餘人旋罷保馬市易助役青苖鹽鐵<lb/>
茶法復常平糶糴法身徇社稷躬親庶務而是年九月<lb/>
丙辰薨二公天不假年相業未究古今惜之君子有福<lb/>
小人無福此治世也君子無福小人有福事可知矣<lb/>
荀彧本傳云留壽春以憂薨魏氏春秋曰飲藥而卒通<lb/>
<pb n="KR3j0120_WYG_006-4a"/>
鑑取魏氏春秋所言司馬温公論曰文勝質則史凡為<lb/>
史者記人之言必有以文之然則比魏武于髙光楚漢<lb/>
者皆史氏之文也豈彧所言耶用是貶彧非其罪矣某<lb/>
曰彧附曹氏終始昭然杜牧之已結正欵無可逃者百<lb/>
世之下所信者史而以為非彧口所言吾意其臨薨所<lb/>
焚毁陳事書皆奇策宻謀者無非傾漢滅劉氏之邪謀<lb/>
不可以示海内傳後世者也豈可謂之皆史氏之文也<lb/>
愚者一得之慮不敢自遜于先哲<lb/>
<pb n="KR3j0120_WYG_006-4b"/>
李宻起拱州據洛口倉囬洛倉黎陽倉足食足兵似得<lb/>
計矣而柴孝和勸取關中宻不從以致於敗李淵起太<lb/>
原欲囬軍世民力諫取關中哭於帳外夜追前軍囬竟<lb/>
入關中關中若柴紹等皆以兵來迎大勢遂定薛舉亦<lb/>
欲入關已無及漢業開基亦是關中關中中原一大形<lb/>
勝之地范致虗以三十萬勤王關中失守遂分南北可<lb/>
恨也<lb/>
士未逢時失身於人固為不幸士而逢時能以功名自<lb/>
<pb n="KR3j0120_WYG_006-5a"/>
見亦未為不幸也魏徵始為道士為武陽郡丞元寳藏<lb/>
客又為李宻典書又為竇建德起居舍人隠太子洗馬<lb/>
王珪為建成中允後太宗並召為諫議大夫李大亮為<lb/>
龎玉兵曹又為李宻所擒岑文本為蕭銑客温彦博初<lb/>
為羅藝行軍司馬髙士廉為丘和客後皆為唐名臣<lb/>
黄帝曰夫子數言熱中消中不可服髙梁芳草石藥石<lb/>
藥發瘨芳草發狂註云多飲數溲曰熱中多食數溲曰<lb/>
消中多喜曰瘨多怒曰狂髙梁之疾也膏梁米也石藥<lb/>
<pb n="KR3j0120_WYG_006-5b"/>
英乳也芳草濃美也富貴之人常服之難禁也肥令人<lb/>
内熱甘令人中滿石藥氣烈非緩心和氣人不可以服<lb/>
是黄帝時已有髙梁又古字通用世人鄙世禄為膏粱<lb/>
不知所出余村居咬菜根决無此二證<lb/>
天地生蔬因時濟人人之啖蔬莫感天地之恩曰菜飯<lb/>
曰蔬食有不滿之色者名曰䙝天<lb/>
鶯粟紅白二種痔下者随色用之即愈辛稼軒患此已<lb/>
殆甚一異僧以陳鶯粟煎全料人参敗毒散吞下感通<lb/>
<pb n="KR3j0120_WYG_006-6a"/>
丸十餘粒即愈<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0120_WYG_006-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宻齋續筆記<lb/>
</p>
<p>
</p>
  </div>
<div> <lb/>
    <p>
<pb n="KR3j0120_WYG_007-1a"/>
　原䟦<lb/>
　右宻齋筆記别經史本朝文藝雜書釐為五卷續記<lb/>
　一巻先公易班東歸晚年著此比鋟梓家塾而字小<lb/>
　不便老眼舛誤未暇考訂奕楙挈來臨汝欲刻置郡<lb/>
　齋廼是正魚魯其間至有脫簡者亦復增補使備始<lb/>
　得為善本一夕夢先公若有喜色謂奕楙曰汝日所<lb/>
　為吾從旁覘之行又往婺女矣盖大卿兄守婺故也<lb/>
　嗚呼先公歿六年而精爽炯然託諸夢以詔諸孤一<lb/>
<pb n="KR3j0120_WYG_007-1b"/>
　舉措頃在其左右顧不肖何以稱塞惟戰戰兢兢是<lb/>
　戒是懼而已既刋此書屬兩倅題巻末輙復記此時<lb/>
　寳祐丙辰孟秋中澣男奉議郎權知撫州軍州兼管<lb/>
　内勸農營田事節制軍馬奕楙百拜書<lb/>
　昔歐陽公著歸田録范蜀公作東齋記事皆在辭蟬<lb/>
　捨冕後盖前軰於文章翰墨若飢食渴飲未嘗一日<lb/>
　廢非有老壯之分仕止之間也宻齋先生年六十有<lb/>
　三即弭節杜門淡然無營惟耽玩書史逺紹旁搜今<lb/>
<pb n="KR3j0120_WYG_007-2a"/>
　觀筆記一書如武庫乍開戈矛劒㦸犀利森列使人<lb/>
　毛髮竦竪非胷次千古筆力萬鈞疇克爾歟其視歐<lb/>
　范二公風流藴藉相似也臨川使君一日出示家集<lb/>
　且病舊板漫漶字有脫誤將屬太史王公是正之别<lb/>
　鋟之梓方動念間忽夢宻齋如平生是知公於斯文<lb/>
　雖神逰八極未能忘情嗚呼其精爽豈不可敬畏哉<lb/>
　漢韋賢父子以明經位宰相時人為之語曰遺子黄<lb/>
　金滿籯不如教子一經今宻齋獨以文印傳子孫而<lb/>
<pb n="KR3j0120_WYG_007-2b"/>
　使君又克成先志是亦韋氏一經之教由此觀之君<lb/>
　家之福未艾也寳祐丙辰季夏朔日通直郎通判撫<lb/>
　州軍州兼管内勸農營田事成公䇿識<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武經總要後集卷十</head> <lb/>
    <p>
<pb n="KR3b0012_WYG_031-1a"/>
欽定四庫全書<lb/>
　武經總要後集卷十<lb/>
　　　　　　　　　　　宋　曽公亮等　撰<lb/>
　　故事十<lb/>
　　　　兵貴有繼<hi>兵無繼必敗附</hi>　兵多宜分軍相繼<lb/>
　　　　救兵　　　　　　力少分兵必敗<lb/>
　　　　分兵勢破之　　　上速<lb/>
　　　　示緩<hi>攻敵有緩急附</hi>　　　示弱<lb/>
<pb n="KR3b0012_WYG_031-1b"/>
　　　　示彊　　　　　　示閑暇<lb/>
　　　　設詐誤敵<hi>此條正文闕</hi>　素教<lb/>
　　　　素備　　　　　　先設備取勝<hi>戒不備附</hi>
　　　兵貴有繼<lb/>
後漢初張步據齊地十二郡漢將耿弇討之壁於臨淄<lb/>
　　步與弟三監𢎞壽及大彤渠師重異等兵<hi>重姓異名也</hi>
　　號二十萬屯臨淄大城東將攻弇弇先出淄水上<lb/>
　　與重異遇突騎欲縱擊弇恐挫其鋒令步不敢進<lb/>
<pb n="KR3b0012_WYG_031-2a"/>
　　故示弱以驕其氣乃引歸水城陳兵於内步氣盛<lb/>
　　直攻弇營與弇裨將劉歆等合戰弇升王宫懷臺<lb/>
　　<hi>臨淄本齊國所都即齊王宫中之懷臺也東觀記作環臺云</hi>視歆等鋒交乃自<lb/>
　　引精兵以横突步戰於東城下大破之<lb/>
吕布從東緡與陳宫將萬餘人又來與曹操戰時曹操兵<lb/>
　　皆出取麥不能以千人屯營不固曹操乃令婦人守<lb/>
　　陴悉將兵拒之屯西有大堤其南林木幽深布疑有<lb/>
　　伏兵乃相謂曰曹操多詐勿入伏中引軍南七十餘<lb/>
<pb n="KR3b0012_WYG_031-2b"/>
　　里明日復來曹操隠兵堤裏出半兵堤外布益進<lb/>
　　乃令輕兵挑戰既合伏兵乘堤步騎並進大敗之<lb/>
魏大將軍曹休從𤾂口深入與將賈逵度吳無東關之<lb/>
　　備必併軍於𤾂乃部署諸將水陸並進行三百里<lb/>
　　聞休戰敗孫權遣兵斷夾石諸將不知所出或欲<lb/>
　　待後軍逵曰休軍敗於外路絶於内進不能戰退<lb/>
　　不能還安危之機不及終日賊以軍無後繼故至<lb/>
　　此合疾進出其不意所謂先人以奪其心賊見吾<lb/>
<pb n="KR3b0012_WYG_031-3a"/>
　　兵必走若待後軍賊已斷險兵多何益乃兼道進<lb/>
　　軍多設旗皷為疑兵賊見逵軍遂退<lb/>
蜀將姜維圍狄道魏將陳泰等進軍度髙城嶺潛行夜<lb/>
　　至狄道南西髙山之上多舉烽火鳴皷角城中見<lb/>
　　救者至皆憤勇維謂救兵當須集衆而發乃率聞<lb/>
　　救已至似有竒變宿謀倉忙引兵退去<lb/>
　　　兵無繼必敗<lb/>
唐契丹李盡忠孫萬榮叛有詔王孝傑起白衣為清邊<lb/>
<pb n="KR3b0012_WYG_031-3b"/>
　　總管統兵十八萬討之孝傑軍至于峽石谷遇賊<lb/>
　　道險虜甚衆孝傑以精卒銳士為先鋒且戰且行<lb/>
　　及出谷布方陣以捍賊後軍總管蘇定暉畏賊衆<lb/>
　　棄甲而遁孝傑既無有後繼為賊所乘營中潰亂<lb/>
　　孝傑堕谷而死兵士被殺殆盡時張說為節度管<lb/>
　　書記馳奏其事則天問孝傑敗亡之狀說曰孝傑<lb/>
　　忠勇敢死深入賊境以少禦衆但為後援不至所<lb/>
　　以致敗<lb/>
<pb n="KR3b0012_WYG_031-4a"/>
　　　兵多宜分軍相繼<lb/>
東魏大將軍髙歡大舉以伐西魏將渡蒲津其將薛琡<lb/>
　　曰西賊連年饑饉但以分兵諸道勿與野戰比及<lb/>
　　來年夏秋人多盡應飢死西賊自然歸降願無渡<lb/>
　　河也侯景亦曰今者兵衆極大萬一不捷卒難收<lb/>
　　斂不如分為二軍相繼而進前軍若勝後軍全力<lb/>
　　前軍若敗後軍承之髙歡皆弗聴遂有沙苑之敗<lb/>
　　　救兵<lb/>
<pb n="KR3b0012_WYG_031-4b"/>
春秋時楚伍員與申包胥交子胥楚臣其亡也謂申包<lb/>
　　胥曰我必復楚國<hi>復報也</hi>申包胥曰勉之子能復之<lb/>
　　我必能興之及昭王在隨申包胥如秦乞師曰呉<lb/>
　　為封豕長蛇以荐食上國<hi>荐數也言呉貪害如蛇豕</hi>立依於庭<lb/>
　　牆而哭日夜不絶聲勺飲不入口七日秦師乃出<lb/>
　　申包胥以秦師至秦子蒲子虎帥車五百乘以救<lb/>
　　楚<hi>五百乘三萬七千五百人</hi>子蒲曰吾未知吳道<hi>道謂路也</hi>使楚人<lb/>
　　先與呉人戰而自稷會之大敗夫槩王於沂<hi>稷沂皆楚</hi>
<pb n="KR3b0012_WYG_031-5a"/>
　　<hi>地名</hi>
　　　力少分兵必敗<lb/>
漢初黥布反渡淮擊楚發軍與戰徐僮間楚為三軍欲<lb/>
　　以相救為竒兵或說楚將曰布善用兵人素畏之<lb/>
　　且兵法自戰其地為散地今别為三軍彼敗吾一<lb/>
　　軍餘皆散走安能相救楚將不聴布破其一軍二<lb/>
　　軍散走遂西與髙帝兵遇於蘄西大戰帝軍敗之<lb/>
後漢初漁湯太守彭寵反自將二萬餘人攻幽州刺史<lb/>
<pb n="KR3b0012_WYG_031-5b"/>
　　朱浮於薊光武使將軍鄧隆救薊隆軍路南浮軍<lb/>
　　雍奴遣吏部奏狀帝讀檄怒謂使者曰營相去百<lb/>
　　里其勢豈得相及比若還北軍必敗矣寵果盛兵<lb/>
　　臨河以拒隆又别發輕騎二千襲其後大敗之隆<lb/>
　　軍去朱浮遠遂不能救引而去<lb/>
呉漢討公孫述乃進軍攻廣都拔之光武戒漢曰成都<lb/>
　　十餘萬衆不可輕也但堅據廣都待其來攻勿與<lb/>
　　争鋒若不敢來攻公轉營迫之俟其力疲可擊也<lb/>
<pb n="KR3b0012_WYG_031-6a"/>
　　漢乃乘利遂自將步騎二萬進逼成都去城十里<lb/>
　　阻江北為營作浮橋副將劉尚將軍萬餘人屯於<lb/>
　　江南相去二十餘里帝聞大驚使責漢曰公既輕<lb/>
　　敵使深入又與尚别營事有緩急不能相及賊若<lb/>
　　出兵綴公而以大衆攻尚破尚公即破矣急引兵還<lb/>
　　廣都詔書未到述果使其將李豐袁吉攻漢使别<lb/>
　　將攻尚漢敗入壁豐圍之漢乃詔諸將勵之曰今<lb/>
　　與劉漢二處受圍其禍難量欲潛師就尚於江南<lb/>
<pb n="KR3b0012_WYG_031-6b"/>
　　并兵禦之若能同心一力人自為戰大功可立如<lb/>
　　其不然敗必無疑於是饗士秣馬閉營三日不出<lb/>
　　乃多立幡旗使煙火不絶夜銜枚引兵與尚合軍<lb/>
　　豐等不覺明日分兵拒水北自將攻河南漢悉兵<lb/>
　　迎戰自辰至晡遂大敗破之斬袁吉於是引還廣<lb/>
　　都留劉尚拒述帝報曰公還廣都甚得其宜述必<lb/>
　　不敢畧尚而擊公也若先攻尚公從廣都悉兵騎<lb/>
　　赴之破之必矣自漢與述戰於成都廣都之間八<lb/>
<pb n="KR3b0012_WYG_031-7a"/>
　　戰八克<lb/>
蜀先主引兵東下伐呉魏文帝聞偹立柵連營七百餘<lb/>
　　里謂羣臣曰備不曉兵權豈有七百里營可以拒<lb/>
　　敵者乎包原隰險阻而軍者為敵所擒此兵家之<lb/>
　　忌也緩急不相救一軍潰則衆心恐矣數日果聞<lb/>
　　備敗<lb/>
梁將王僧辨討侯景與陳霸先會于白茅灣進尅姑熟<lb/>
　　次蔡洲景登石頭城望官軍之盛不悦密謂左右<lb/>
<pb n="KR3b0012_WYG_031-7b"/>
　　曰彼軍士有如是紫氣不易可當因率鐵騎萬人<lb/>
　　聲鼓而進覇先謂僧辨曰善用兵者如長山之蛇<lb/>
　　首尾相應賊今送死欲為一戰我衆彼寡宜分其<lb/>
　　勢僧辨然之乃以强兵勁弩攻其前輕銳蹂其後<lb/>
　　大兵衝其中景遂夜潰棄城而遁<lb/>
魏末賊莫折後熾所在寇掠郡縣州人李賢率鄉兵與<lb/>
　　涇州刺史史寧討之後熾列陣以待賢謂寧曰賊<lb/>
　　聚結嵗久徒衆甚多數州之人皆為其用我若總<lb/>
<pb n="KR3b0012_WYG_031-8a"/>
　　為一陣併力擊之彼既同惡相濟理必總萃敵我<lb/>
　　勢既不分衆寡不敵我便救於首尾無以制之今<lb/>
　　莫若諸軍分為數隊多設旗鼓掎角而前以脅諸<lb/>
　　柵公既綂精兵直指後熾按甲而待莫與交鋒後<lb/>
　　熾欲前則憚公之銳諸柵欲出則懼我疑兵令其<lb/>
　　進不得退戰不得走以待其懈而擊之必破後熾<lb/>
　　一敗則衆柵不攻自拔矣寧不從屢戰頻北賢乃<lb/>
　　率數百騎經後熾營收其妻子僮僕五百餘人並<lb/>
<pb n="KR3b0012_WYG_031-8b"/>
　　輜重等屬後熾與寧戰勝方欲追奔忽遇賢乃棄<lb/>
　　寧與賢接戰遂大敗後熾單騎遁走<lb/>
前秦苻堅諸將吕光領兵伐龜兹光軍其城南五里為<lb/>
　　營深溝髙壘廣設疑兵以木為人被以甲羅之壘<lb/>
　　上龜茲王帛純嬰城自守乃傾國資寶乞救諸國<lb/>
　　温宿尉須等國互合七十餘萬衆以救之胡便弓<lb/>
　　馬善矛矟鎧如連鎖射不可入衆甚憚諸將咸欲<lb/>
　　每營結陣按兵拒之光曰彼衆我寡營又相逺勢<lb/>
<pb n="KR3b0012_WYG_031-9a"/>
　　分力散非良法也於是遷營相接陣為勾鎌之法<lb/>
　　精騎為遊軍彌縫其缺戰于城西敗之帛純遁走<lb/>
　　王侯降者三十餘國<lb/>
　　　分兵勢破之<lb/>
項籍圍漢王於滎陽漢將紀信詐降而漢王得出走入<lb/>
　　關收兵欲復東轅生說漢王曰漢與楚相拒滎陽<lb/>
　　數嵗漢常屢困願君入武關項羽必領兵南走王<lb/>
　　深壁於滎陽成臯間且得休息使韓信等輯河北<lb/>
<pb n="KR3b0012_WYG_031-9b"/>
　　趙地連燕齊君王乃復走滎陽未晚也如此則楚<lb/>
　　所備者多而力分漢得休息復與之戰破楚必矣<lb/>
　　漢王從其計出軍宛葉間項羽聞漢王在宛果引<lb/>
　　兵南漢王深壁不與戰終此以敝楚也<lb/>
晉武帝欲滅呉以羊祜都督荆州諸軍事祜上疏曰<lb/>
　　蜀平之時天下皆謂呉當并之自此來十三年<lb/>
　　是謂一周今不速平呉而更阻兵相守不可長<lb/>
　　久非計也今莫若引梁益之兵水陸俱下荆楚之<lb/>
<pb n="KR3b0012_WYG_031-10a"/>
　　衆進臨江陵南平豫州直指夏口徐揚青兖並向<lb/>
　　秣陵鼓斾以疑之多方以誤之以一隅之呉當天<lb/>
　　下之衆勢急行危所備皆悉巴漢竒兵出其空虛<lb/>
　　一處傾壞則上下震蕩呉縁江為國無有内外東<lb/>
　　西數千里以藩嶺自持所敵者大無寧息孫皓與<lb/>
　　下多忌將疑於朝士困於野無有保世之計一定<lb/>
　　之心平常之日猶懷去就終不齊心致死已可知<lb/>
　　也軍不踰時必可克定矣帝納之卒以此勝吳<lb/>
<pb n="KR3b0012_WYG_031-10b"/>
唐末朱全忠遣氏叔琮等將兵五萬攻李克用入自太<lb/>
　　行魏博都將張文恭入自磁州新口葛從周以兖<lb/>
　　鄆兵會成徳兵入自土門洺州刺史張歸厚入自<lb/>
　　馬嶺義武節度使王處直入自飛狐權知晉州侯<lb/>
　　言以慈隰晉絳兵入自隂地叔孫入天井關進軍<lb/>
　　昻車泌州刺史蔡訓以城降河東都將蓋璋諸侯<lb/>
　　言降叔琮拔澤州刺史李存彰棄城走叔琮進攻<lb/>
　　潞州昭義節度使孟遷降之河東屯將李審達王<lb/>
<pb n="KR3b0012_WYG_031-11a"/>
　　周將步軍一萬騎卒二千詣叔琮降叔琮進趨晉<lb/>
　　陽出石㑹關營於洞滴驛張歸厚引兵至遼州遼<lb/>
　　州刺史張鄂降别將白奉國會成徳兵自井陘入<lb/>
　　<hi>陘音刑縣名屬鎮州</hi>拔承天軍與叔琮烽火相應叔琮等引<lb/>
　　兵抵晉陽城下數挑戰城中大恐李克用登城備<lb/>
　　禦不遑飲食時汴軍既衆芻糧不給久雨士卒瘧<lb/>
　　痢全忠乃召兵還<lb/>
　　　上速<lb/>
<pb n="KR3b0012_WYG_031-11b"/>
春秋時舒鳩人叛楚令尹子木伐離城<hi>舒鳩城</hi>吳人救之<lb/>
　　子木遽以右師先<hi>先至舒鳩</hi>子彊子息子犍子駢子孟<lb/>
　　帥左師以退<hi>五人不及子木與吳相遇而退</hi>吳人居其間七日<hi>居兩</hi>
　　<hi>軍之間</hi>子彊曰久將墊隘隘乃擒也不如速戰<hi>勢隘</hi>
　　<hi>慮水雨</hi>請以其私卒誘之簡師陳以待我<hi>簡精兵駐後為陳</hi>我<lb/>
　　克則進奔亦視之<hi>視其形勢而救之</hi>乃可以免不然必為<lb/>
　　吳擒從之五人以其私卒先擊吳師奔登山以望<lb/>
　　之楚師不繼復逐之傅諸其軍<hi>吳還逐五子至其本軍</hi>簡師<lb/>
<pb n="KR3b0012_WYG_031-12a"/>
　　㑹之呉師大敗遂伐舒鳩滅之<lb/>
宋華登以呉師救華氏<hi>登前年奔呉</hi>齊烏枝鳴救宋<hi>烏枝鳴齊大夫</hi>
　　厨人濮曰<hi>濮宋厨邑大夫</hi>軍志有之先人有奪人之心後<lb/>
　　人有待其衰盍及其勞且未定也伐諸若入而固<lb/>
　　則華氏衆矣悔無及也從之齊師敗呉師于鴻口<lb/>
　　<hi>宋地</hi>
蜀將孟達降魏魏以達領新城太守達復連呉固蜀潛<lb/>
　　圖中國謀洩時司馬懿秉政恐達速發回書紿以<lb/>
<pb n="KR3b0012_WYG_031-12b"/>
　　安之達得書猶豫不决懿乃潛軍進討諸將皆言<lb/>
　　達與二賊交結宜審而後動懿答曰達無信義此<lb/>
　　相疑之時也當及其未定徃討之乃倍道兼行八<lb/>
　　日到其城下呉蜀各遣其將向西城安橋木蘭寨<lb/>
　　以救達懿分諸將拒之初達與諸葛亮書曰宛去<lb/>
　　洛八百里去呉二千里聞吾舉事當表上天子比<lb/>
　　相反復一月間也則吾城已固諸軍足辦吾所在<lb/>
　　深險司馬公必不自來諸將來吾無患矣及兵到<lb/>
<pb n="KR3b0012_WYG_031-13a"/>
　　達又告亮曰吾舉事八日而兵至城下何其神速<lb/>
　　也懿城下八道攻之旬有六日達甥劉賢將李輔<lb/>
　　等開門出降遂斬達<lb/>
後秦姚萇與苻登相持萇將荀曜有衆萬人密引苻登<lb/>
　　萇與登戰敗於馬頭原收衆復戰姚碩徳謂諸將<lb/>
　　曰上謹於輕敵每欲以計取之今戰既失利而更<lb/>
　　逼賊必有由也萇聞而請碩徳曰登用兵遲緩不<lb/>
　　識虛實令兵直進遥據吾東必荀曜孺子與之連<lb/>
<pb n="KR3b0012_WYG_031-13b"/>
　　結也事久便成其禍難測所以速戰者欲使孺子<lb/>
　　謀之未就好之未深散其事耳進戰大敗之<lb/>
武后初徐敬業舉兵於江都以盩<hi>張流反</hi>厔<hi>竹乙反</hi>尉魏思<lb/>
　　温為謀主問計於思温對曰明公既以太后幽縶<lb/>
　　少主志在匡復兵貴神速宜早渡淮北親率大衆<lb/>
　　直入東都山東將士知公有勤王之舉必以死從<lb/>
　　此則指日刻期天下必定敬業欲從其䇿薛璋又<lb/>
　　説曰金陵之地王氣已見宜早應之兼有大江其<lb/>
<pb n="KR3b0012_WYG_031-14a"/>
　　險足以自固請且收取常潤等州以為王霸之業<lb/>
　　然後率兵北上鼓行而前此則退有所歸進無不<lb/>
　　利實為良筭也敬業以為然乃自率兵四千人南<lb/>
　　渡以擊潤州思温密謂杜求仁曰兵勢宜合不可<lb/>
　　分今敬業不知并力渡淮率山東之衆以合洛陽<lb/>
　　無能為也果敗<lb/>
李靖征蕭銑集兵於夔州銑以時屬秋潦江水汎漲三<lb/>
　　岐路險必謂靖不能進遂休兵不設備九月靖乃<lb/>
<pb n="KR3b0012_WYG_031-14b"/>
　　率師而進將下峽諸將皆請停兵待水退靖曰兵<lb/>
　　貴神速機不可失今兵始集銑尚未知若乘水漲<lb/>
　　之勢倐忽至城下所謂疾雷不及掩耳此兵家上<lb/>
　　䇿縱彼知我倉卒召兵無以應敵此必成擒也銑<lb/>
　　果大懼而降<lb/>
唐莊宗命將征蜀以康延孝為先鋒排陣斬斫使破鳳<lb/>
　　州收固鎮克興州取蜀三招討兵於三泉所俘皆<lb/>
　　諭而釋之自是晝夜兼行王衍自利州奔歸成都<lb/>
<pb n="KR3b0012_WYG_031-15a"/>
　　斷結栢津以絶追軍延孝復造浮梁以渡進收綿<lb/>
　　州王衍復斷綿江浮橋而去水泛無舟楫可渡延<lb/>
　　孝謂招討使孝嚴曰吾縣軍深入利在速戰乘王<lb/>
　　衍破膽之時人心離沮但得百騎過鹿頭關彼即<lb/>
　　迎降不暇如候修繕津梁淹留數日若王衍堅閉<lb/>
　　近關折吾兵勢儻延旬浹則勝負莫可知也宜促<lb/>
　　騎渡江因與李嚴乘馬浮江於時得濟者僅千人<lb/>
　　步軍溺死千餘人延孝既濟長驅過鹿頭關進據<lb/>
<pb n="KR3b0012_WYG_031-15b"/>
　　漢川遂平蜀<lb/>
後漢唐明宗將如汴州至滎陽宣武節度使朱守殷疑<lb/>
　　懼孫晟勸守殷反守殷遂乘城據守帝遣范延光<lb/>
　　諭之延光曰若不急攻則汴城堅矣願得騎兵五<lb/>
　　百臣先赴之則人心必駭明宗從其請延光自酉<lb/>
　　時至夜半馳二百餘里奄至城下與賊交鬭翌日<lb/>
　　守陴者望見乘輿乃相率開門延光乃入與賊巷<lb/>
　　戰盡殱其黨<lb/>
<pb n="KR3b0012_WYG_031-16a"/>
建隆元年李筠反謀已决樞密使呉延祚因奏太宗曰<lb/>
　　潞城巖險且有太行之阻賊若保之未可以嵗月<lb/>
　　破筠素輕鋭若速舉兵擊之彼必不出但離巢穴<lb/>
　　即成擒矣上從其言遂親征次滎陽西京留守向<lb/>
　　供勸上濟大河踰太行乘其未集誅之儻稽留旬<lb/>
　　浹恐賊愈滋攻之難為力矣趙普亦曰兵尚神速<lb/>
　　不貴羈遲倍道兼行掩其未備可一戰而尅若使<lb/>
　　堅壁固守老我師徒饋運險難則勝負未决上納<lb/>
<pb n="KR3b0012_WYG_031-16b"/>
　　之六月己巳朔上至澤州召控鶴左廂都指揮使<lb/>
　　馬全義問計全義請并力急攻旦日緩之恐生變<lb/>
　　上命諸軍奮擊親帥衞兵繼之辛巳尅其城<lb/>
　　　示緩<hi>攻敵有緩急附</hi>
秦伐趙令趙奢將兵救之去邯鄲三十里令軍中曰有<lb/>
　　以軍事諫者死秦軍皷譟勒兵武安屋瓦盡震軍<lb/>
　　中候有一人言急救武安奢立斬之堅壁留二十<lb/>
　　八日不行復益増壘秦間來者善食遣之間以報<lb/>
<pb n="KR3b0012_WYG_031-17a"/>
　　秦將大喜曰夫去國三十里而軍不行乃増壘閼<lb/>
　　與非趙地也必矣奢既已遣秦間乃卷甲而趨之<lb/>
　　二日一夜至令善射者去閼與五十里而軍壘成<lb/>
　　秦人聞之悉甲而去奢從兵擊破之遂解閼與之<lb/>
　　圍<lb/>
曹操征張繡荀攸曰繡以游軍仰食於劉表表必不能<lb/>
　　供也勢必離不如緩以待之可誘而致若急之勢<lb/>
　　必相救操不從遂進軍與繡戰表果救之操敗<lb/>
<pb n="KR3b0012_WYG_031-17b"/>
曹操既尅鄴袁尚袁熈遂奔遼東有衆數千時遼東太<lb/>
　　守孫康恃逺不服曹操破烏桓或說操遂征之尚<lb/>
　　熈可擒操曰吾方使康斬送其首不煩兵矣操引<lb/>
　　兵還康果斬尚熈傳送其首諸將咸問操還兵而<lb/>
　　斬尚熈何也操曰彼素畏尚熈吾急之則併力緩<lb/>
　　之則相圖其勢然也<lb/>
　　　示弱<lb/>
春秋時楚子侵隨<hi>國名今義陽有隨縣</hi>使薳章求成焉<hi>薳章楚大夫</hi>軍<lb/>
<pb n="KR3b0012_WYG_031-18a"/>
　　於瑕以待之<hi>瑕隨地</hi>隨人使少師董成<hi>少師隨大夫董正也</hi>鬭<lb/>
　　伯比言於楚子曰吾不得志於漢東也我則使然<lb/>
　　<hi>鬬伯比楚大夫子文之父</hi>我張吾三軍而被吾甲兵以武臨之<lb/>
　　彼則懼而恊以謀我故難間也漢東之國隨為大<lb/>
　　隨張必棄小國小國離楚之利也少師侈請羸師<lb/>
　　以張之<hi>羸弱也</hi>王毁軍而納少師<hi>鬭伯比之謀</hi>少師歸請<lb/>
　　追楚師隨侯將許之<hi>信楚弱也</hi>季梁止之曰天方授楚<lb/>
　　楚之羸其誘我也君何急焉君姑修政而親兄弟<lb/>
<pb n="KR3b0012_WYG_031-18b"/>
　　之國庶免於難隨侯懼而脩政楚不敢伐<lb/>
楚大饑庸人率羣蠻以叛楚楚子使廬戢梨侵庸<hi>戢梨廬邑</hi>
　　<hi>大夫</hi>及庸方城<hi>方城/庸地</hi>庸人逐之囚子陽窻<hi>窻戢梨官屬</hi>三<lb/>
　　宿而逸曰庸師衆羣蠻聚焉不如復大師且起王<lb/>
　　卒合而後進師叔曰不可姑又與之遇以驕之彼<lb/>
　　驕我怒而後可克先君蚡冒所以服陘隰也<hi>蚡冒楚武</hi>
　　<hi>王父</hi>又與之遇七遇皆北<hi>北走也</hi>惟禆鯈魚人實逐之<lb/>
　　<hi>禆鯈魚庸三邑庸輕楚故但使三邑人逐之</hi>庸人曰楚不足與戰矣遂<lb/>
<pb n="KR3b0012_WYG_031-19a"/>
　　不設備楚子乘驛㑹師于臨品<hi>驛傳車也臨品地名</hi>分為<lb/>
　　二隊<hi>隊部也兩道攻之</hi>子越自石溪子貝自仞以伐庸<hi>子越</hi>
　　<hi>鬭椒</hi>秦人巴人從楚師盟<hi>蠻見楚/彊故也</hi>遂滅庸<hi>傳言楚有謀臣所以</hi>
　　<hi>興</hi>
戰國趙將李牧常居代郡鴈門備匈奴以便宜置吏市<lb/>
　　租皆輸入幕府為士卒費日擊數牛饗士習騎射<lb/>
　　謹烽火多設間諜厚遇戰士為約曰單于為盜若<lb/>
　　入堡有敢捕虜者斬匈奴每入烽火謹輙入堡不<lb/>
<pb n="KR3b0012_WYG_031-19b"/>
　　敢戰如是數嵗餘匈奴每來戰數不利失亡多復<lb/>
　　遣牧牧至如故約匈奴數嵗無所得終以為怯邊<lb/>
　　士白得賞賜皆不受願一戰於是乃選兵車得千<lb/>
　　三百乘騎萬三千匹百斤之士五萬控弓弩者十<lb/>
　　萬人悉勤習戰大縱畜牧人衆滿野匈奴少入佯北<lb/>
　　不勝以數千人委之單于聞之大率衆而來牧多<lb/>
　　為竒陣張左右翼擊之破殺匈奴千萬餘騎單于<lb/>
　　奔走十餘嵗不敢近邊<lb/>
<pb n="KR3b0012_WYG_031-20a"/>
韓魏相攻齊將田忌率兵伐魏魏將龎涓聞之釋韓而<lb/>
　　歸孫臏謂田忌曰彼三晉之兵素皆悍勇而輕齊<lb/>
　　故善戰者因其勢而利導之兵法百里趨利者蹶<lb/>
　　上將<hi>蹶猶挫也</hi>五十里趨利半至乃入魏地使士卒為<lb/>
　　十萬竈明日為五萬竈又明日為三萬竈龎涓行<lb/>
　　三日大喜曰我固知齊卒怯入吾地三日士卒亡<lb/>
　　者過半矣乃棄其步兵與其輕鋭倍日併行逐之<lb/>
　　<hi>併必正反</hi>孫子度其行暮當至馬陵道狹而旁多阻隘<lb/>
<pb n="KR3b0012_WYG_031-20b"/>
　　可伏兵乃斫大樹白書之曰龎涓死此樹下於是<lb/>
　　令萬弩夾道而伏期日暮見火舉而俱發龎涓夜<lb/>
　　至斫樹下見白書乃索火燭之讀書未畢齊軍弓<lb/>
　　弩俱發魏軍大亂涓乃自刎<lb/>
前漢韓王信反亡走匈奴與匈奴謀攻漢髙祖往擊之<lb/>
　　至晉陽使人覘匈奴冒頓匿其壯士肥牛馬但見<lb/>
　　老弱回言匈奴可擊帝使劉敬復往使匈奴還報<lb/>
　　曰兩國相争此宜矜誇見所長今臣往徒見羸胔<lb/>
<pb n="KR3b0012_WYG_031-21a"/>
　　老弱此必欲見拒伏竒兵以争利愚以為匈奴不<lb/>
　　可擊也是時漢兵已踰句注以為慢沮軍心械繫<lb/>
　　敬廣武遂帥兵至平城匈奴果出竒兵圍髙帝於<lb/>
　　白登七日然後圍解<lb/>
後漢末孫䇿攻陳登於匡琦城賊初到旌甲覆水羣下<lb/>
　　咸欲引軍避之登乃閉門自守示弱不戰既而登<lb/>
　　城觀形勢知其可擊乃申命士衆宿整兵器昧爽<lb/>
　　開南門引兵指䇿營步騎鈔其後䇿將周章方結<lb/>
<pb n="KR3b0012_WYG_031-21b"/>
　　陣不得還船登縱兵乘之遂即大敗䇿<lb/>
陳霸先討杜龕以侯安都居守齊軍乘虛入據石頭遊<lb/>
　　騎至於闕下安都閉門偃旗幟示之以弱且令城<lb/>
　　中曰有登陴看賊者斬及夕賊收軍還石頭安都<lb/>
　　夜令士卒密營禦敵之䇿明晨賊騎又至安都率<lb/>
　　甲士三百人開東西掖門與戰大敗之賊乃退不<lb/>
　　敢逼城<lb/>
後周末楊堅作相尉遲逈拒命堅遣將于仲文率兵定<lb/>
<pb n="KR3b0012_WYG_031-22a"/>
　　關東次蓼隄逈將檀讓擁衆數萬人仲文以羸師<lb/>
　　出戰讓悉衆來拒仲文偽北讓軍頗驕於是遣兵<lb/>
　　左右翼擊之大敗讓軍進攻梁郡迥守將劉子寛<lb/>
　　棄城遁走<lb/>
晉末妖賊孫恩作亂出海鹽劉裕築城於故海鹽賊日<lb/>
　　來攻城内兵少裕乃選敢死士擊走之時雖連勝<lb/>
　　裕深慮衆寡不敵乃夜偃旗示以羸弱觀其懈乃<lb/>
　　奮擊大破之<lb/>
<pb n="KR3b0012_WYG_031-22b"/>
隋末賊率孟讓衆十萬屯旴𣅿煬帝遣王世充拒之保<lb/>
　　都梁山不與戰乃宣言士卒亡叛使賊中聞之讓<lb/>
　　果大笑曰王世充文法吏何能為將吾當生縛之<lb/>
　　於是進攻其柵世充偽戰佯不勝讓益輕之乃分<lb/>
　　兵虜掠世充知其可擊令軍中夷竈撒幕設方陣<lb/>
　　四面而出戰大敗之虜男女十餘萬口僅以身免<lb/>
五代周世宗伐江南大將張永徳請行效命至壽春劉<lb/>
　　仁贍壁不下永徳出疲兵居前餌之伏精兵於便<lb/>
<pb n="KR3b0012_WYG_031-23a"/>
　　地每戰佯不利北退三十里伏兵悉起前後夾攻大<lb/>
　　敗之仁瞻僅以身免<lb/>
本朝太宗時契丹與西賊相結窺邊上密授成算於府州<lb/>
　　折御卿使為之備至是虜將韓得威萬餘衆誘党項<lb/>
　　勒浪等族自振武入寇御卿大敗之於子河汊勒浪<lb/>
　　等乘虜之亂詐為府州兵躡其後虜衆死者十六七<lb/>
　　奏至上召其使問狀謂左右曰北虜小醜輕進易退<lb/>
　　常戒邊將勿與争鋒待其深入即分竒兵斷其歸路<lb/>
<pb n="KR3b0012_WYG_031-23b"/>
　　從而擊之必無遺類果如所言左右呼萬嵗因遣内<lb/>
　　府往圖地形觀之勒浪等族與虜有隙悉欵塞内附<lb/>
　　　示彊<lb/>
春秋時楚將子元以車六百乘伐鄭師于桔柣之門<lb/>
　　<hi>桔柣郊門也桔胡結反柣徒結反</hi>入自純門及逵<hi>純門鄭外郭門也逵郭門</hi>
　　<hi>道上市</hi>縣門不發楚言而出子元曰鄭有人焉<hi>縣門</hi>
　　<hi>施於内城不閉城門出兵蓋鄭示楚以閒故子元畏之而不敢進</hi>諸侯救鄭楚<lb/>
　　師夜遁鄭人將奔桐丘諜告曰楚幕有烏乃止<lb/>
<pb n="KR3b0012_WYG_031-24a"/>
　　<hi>諜間也幕帳也</hi>
楚大饑戎伐其西南<hi>戎山夷也</hi>庸人率羣蠻以叛楚<hi>庸屬楚之小國</hi>䴢<lb/>
　　人率百濮將以伐楚<hi>百濮夷也麇居鈞反</hi>於是申息之北門<lb/>
　　不啓<hi>備中國也</hi>楚人謀徙於阪髙<hi>楚之别邑也</hi>蒍賈曰不可<lb/>
　　我能往寇亦能往不如伐庸夫麇與百濮謂我饑<lb/>
　　不能師故伐我也若我出師必懼百濮離居將各<lb/>
　　走其邑誰暇謀人乃出師旬有五日百濮乃罷自<lb/>
　　廬以往振廩同食<hi>往伐庸上下同食廩倉也無異饌也</hi>
<pb n="KR3b0012_WYG_031-24b"/>
後漢虞詡為武都太守以討叛羌羌乃率衆數千遮詡<lb/>
　　於陳倉崤谷詡即停軍不進而上書請兵羌聞之<lb/>
　　乃分抄旁縣詡因其兵散日夜進道兼行百餘里<lb/>
　　令吏士各作兩竈日増倍之羌不敢逼或問孫臏<lb/>
　　減竈而君増之兵法日行不過三十里以戒不虞<lb/>
　　而今日且二百里何也謂曰虜衆吾兵少徐行則<lb/>
　　易為所及速進則彼有所不測虜見吾竈日多必<lb/>
　　謂郡兵來迎衆多行速必憚追我孫臏見弱吾今<lb/>
<pb n="KR3b0012_WYG_031-25a"/>
　　示彊勢有不同故也既到郡兵不滿三千而羌衆<lb/>
　　萬餘攻圍數出停數十日詡乃令軍中使彊弩勿<lb/>
　　發而潛發小弩羌以為矢窮力弱救不能至併兵<lb/>
　　急攻詡於是使彊弩競射發無不中羌大震駭奔<lb/>
　　北詡因日出城奮擊多所殺傷明日悉陳其衆令<lb/>
　　從東郭門出北郭門入更易衣服迴轉數周羌不<lb/>
　　知其數更相恐動詡計賊當退乃潛遣五百餘人<lb/>
　　淺水設伏候其走路虜果奔因掩擊大破之<lb/>
<pb n="KR3b0012_WYG_031-25b"/>
後漢石勒以荆州監軍郭敬寇晉襄陽勒令敬退屯樊<lb/>
　　城戒之使偃藏旗幟寂若無人彼若使人觀察則<lb/>
　　告之曰自受堅守後七八日大騎將至相禁不復<lb/>
　　得走敬又使人浴馬于津周而復始晝夜不絶伺<lb/>
　　諜還告晉南中郎將周撫以勒大軍至懼而奔于<lb/>
　　武昌敬遂入襄陽<lb/>
　　　示間暇<lb/>
漢景帝時匈奴大入上郡天子使中貴人從李廣勒兵<lb/>
<pb n="KR3b0012_WYG_031-26a"/>
　　擊匈奴貴人將數十騎出獵見匈奴三人與戰被<lb/>
　　射傷中貴人走告廣廣曰必是匈奴射鵰者也<hi>鵰善</hi>
　　<hi>飛故使善射者射</hi>廣乃從百騎往馳三人必令其騎張左<lb/>
　　右翼而進廣身射彼三人殺其二人生得一人果<lb/>
　　射鵰者遥見匈奴有數千騎見廣以為誘騎皆上<lb/>
　　山陣廣所從百騎皆大恐欲還馳走廣曰吾去大<lb/>
　　軍數十里今若走匈奴遣射立盡今我留匈奴必<lb/>
　　以我為大軍之誘必不敢擊我廣令諸騎曰前來<lb/>
<pb n="KR3b0012_WYG_031-26b"/>
　　到匈奴陣二里所止皆下馬解鞍其騎曰虜多有<lb/>
　　且近即有急奈何廣曰虜以我為走今皆解鞍示<lb/>
　　不走皆以堅其意胡騎遂不敢擊有白馬將出<lb/>
　　護其兵於是廣上馬與十餘騎奔射殺之復還其<lb/>
　　騎中解鞍皆縱馬卧是時會暮胡兵怪之卒不敢<lb/>
　　擊向夜半時胡兵以為漢有伏軍於旁皆引兵去<lb/>
　　詰朝廣乃歸其大軍<lb/>
曹操軍臨漢中蜀將趙雲將數千騎輕行猝與曹操大<lb/>
<pb n="KR3b0012_WYG_031-27a"/>
　　軍遇遂前突其陣且鬭且却操軍追至營雲更大<lb/>
　　開門偃旗息皷操軍疑有伏兵遂引去<lb/>
蜀諸葛亮屯陽平遣魏延引兵東下亮惟留萬人守城<lb/>
　　魏將司馬懿率二十萬衆拒之亮城中兵力弱將<lb/>
　　士失色亮時意氣自若勒馬令軍中皆偃旗卧皷<lb/>
　　不得出巷慢開四門掃地却洒懿疑其有伏兵於<lb/>
　　是引軍北趣山亮謂參佐曰司馬懿謂吾有伏循<lb/>
　　山走矣邏候還白如亮所言懿後知之深以為恨<lb/>
<pb n="KR3b0012_WYG_031-27b"/>
前梁張重華以謝艾為軍師率騎三萬進軍臨河後趙<lb/>
　　石季龍將麻秋以三萬衆拒之艾乘軺車冠白帢<lb/>
　　<hi>苦洽反</hi>鳴鼓而行秋望而怒曰艾年少書生冠服如此<lb/>
　　輕我也命黑矟<hi>音朔</hi>龍驤三千人馳擊之艾左右大<lb/>
　　擾或勸艾乘馬艾不從乃下車據胡床指麾處分<lb/>
　　賊以為有兵伏也懼不敢進又遣將縁河截其後<lb/>
　　秋軍乃退艾乘勝奔擊遂大敗之<lb/>
東魏髙仲密叛以北豫州附魏宇文泰帥軍應之至洛<lb/>
<pb n="KR3b0012_WYG_031-28a"/>
　　陽與東魏髙歡戰于邙山趙貴為左軍惠為右軍<lb/>
　　歡兵突左軍趙貴等戰不利㑹日暮歡進兵攻惠<lb/>
　　擊之皆披靡至夜惠引去歡復來追之惠徐下<lb/>
　　馬顧命厨人營食食訖謂左右曰長安死此中死<lb/>
　　有異乎乃建旗鳴角收敗軍徐還歡追騎憚惠有<lb/>
　　伏兵不敢逼<lb/>
唐吐蕃陷𤓰州王君㚟死河西湧懼以張守珪為𤓰州<lb/>
　　刺史領餘衆方復築州城賊又暴至略無守御之<lb/>
<pb n="KR3b0012_WYG_031-28b"/>
　　具守珪曰彼衆我寡又創痍之後不可以矢石相<lb/>
　　持須以權通制之也乃於城上置酒作樂以㑹將<lb/>
　　士賊疑城中有備不敢攻城而退守珪縱兵擊敗<lb/>
　　之<lb/>
本朝李謙溥初事周為閑廐使知隰州與太原接境謙<lb/>
　　溥至則浚城隍嚴兵備不旬日并人果以數千騎<lb/>
　　來寇城時盛暑謙溥服絺綌揺羽扇引二小吏登<lb/>
　　城徐歩按視賊知謙溥勒兵不敢動謙溥遣敢死<lb/>
<pb n="KR3b0012_WYG_031-29a"/>
　　士百人短兵堅甲夜縋而出薄之賊營中大擾遁去<lb/>
　　　素教<lb/>
春秋時晉侯將伐虢大夫士蒍曰不可虢公驕若驟得<lb/>
　　勝於我必棄其民無衆而後伐之欲禦我誰與夫<lb/>
　　禮樂慈愛戰所蓄也夫人讓事樂和愛親哀喪而<lb/>
　　後可用也<hi>上之所教以義讓哀樂為本不可力彊也</hi>虢弗蓄也亟戰將<lb/>
　　饑後為晉所滅<hi>言虢不蓄義讓而力戰也</hi>
晉文公蒐于被廬<hi>被廬晉地</hi>作三軍謀元帥趙衰曰郤縠可<lb/>
<pb n="KR3b0012_WYG_031-29b"/>
　　臣亟聞其言矣説禮樂而敦詩書詩書義之府也禮<lb/>
　　樂徳之則也徳義利之本也夏書曰敷納以言明試<lb/>
　　以功車服以庸<hi>敷納以言觀其志明試以功考其事車服以庸報其勞</hi>君其試<lb/>
　　之乃使郤縠將中軍郤溱佐之使狐偃將上軍讓於<lb/>
　　狐毛而佐之<hi>毛偃兄也</hi>命趙衰為卿讓于欒枝先軫乃使<lb/>
　　欒枝將下軍先軫佐之荀林父御戎魏犨為右晉侯<lb/>
　　始入而教其民二年欲用之子犯曰民未知義未安<lb/>
　　其居於是乎出定襄王<hi>定王室以示事君之義</hi>入務利民民<lb/>
<pb n="KR3b0012_WYG_031-30a"/>
　　懷生矣將用之子犯曰民未知信未宣其用於是乎伐<lb/>
　　原以示之信民易資者不求豐焉<hi>不以多</hi>明徴其辭公曰<lb/>
　　可乎子犯曰民未知禮未生其共於是乎大蒐以示之<lb/>
　　禮作執秩以正其官<hi>執秩主爵秩之官</hi>民聴不惑而後用之出<lb/>
　　榖戍釋宋圍一戰而霸文之教也<lb/>
　　　素備<lb/>
蕭衍為雍州刺史日招聚驍勇以萬數因命按行城西空地<lb/>
　　將起數十間屋為止舍多伐材竹沉於檀溪積茅若山<lb/>
<pb n="KR3b0012_WYG_031-30b"/>
　　阜皆未之用軍中吕僧珍獨悟其指因私具櫓數百張<lb/>
　　及起兵悉取檀溪材竹裝為船艦葺之以茅並立辦衆<lb/>
　　軍將發諸將索櫓者甚多僧珍乃出先所具每船付二<lb/>
　　張争者乃息武帝以僧珍為輔國將軍出入卧内<lb/>
唐王忠嗣在朔方每至交市時即髙估馬價以誘之諸<lb/>
　　蕃聞之競來求市來輒買之故蕃馬益少而漢軍<lb/>
　　益壯及在河隴又奏請朔方河東戎馬九千匹以<lb/>
　　實之其軍乃壯迄於天寶末戰馬蕃息賴其用焉<lb/>
<pb n="KR3b0012_WYG_031-31a"/>
端拱初敵自大石路南侵張齊賢預簡廂軍千人為五<lb/>
　　部分屯繁峙及崞縣下令曰代西有寇則崞縣之<lb/>
　　師應之代東有寇則繁峙之師應之比接戰則郡<lb/>
　　兵集矣至是果為繁峙兵所敗帝降詔褒美焉<lb/>
　　　先設備取勝<lb/>
春秋時城濮之役晉無楚備以敗於邲邲之役楚無晉<lb/>
　　備以敗於鄢自鄢以來晉不失備而加之以禮重<lb/>
　　之以睦<hi>君臣和</hi>是以楚弗能報<lb/>
<pb n="KR3b0012_WYG_031-31b"/>
呉子欲因楚喪而伐之使公子掩餘公子燭庸帥師圍<lb/>
　　潛<hi>潛楚邑</hi>使延州來季子聘子上國<hi>季子本封延陵後復封州來故</hi>
　　<hi>曰延州來</hi>遂聘於晉以觀諸侯<hi>觀强弱</hi>楚莠尹然工尹麋<lb/>
　　帥師救潛<hi>二尹楚官然麋其名</hi>左司馬沈尹戍帥都君子與<lb/>
　　王馬之屬以濟師<hi>都君子在邑之士王馬之屬王之養馬官屬</hi>與呉師<lb/>
　　遇于窮令尹子常以舟師及沙汭而還<hi>沙汭地名</hi>右尹<lb/>
　　郤宛工尹壽帥師至於潛呉師不能退<hi>楚師彊故呉不</hi>
　　<hi>能退</hi>楚師濟於羅汭沈尹赤會楚子次於萊山薳射<lb/>
<pb n="KR3b0012_WYG_031-32a"/>
　　帥繁揚之師先入南懷楚師從之及汝清<hi>南懐汝清皆楚</hi>
　　<hi>界</hi>呉不可入<hi>有/備</hi>楚子遂觀兵於抵箕之山<hi>觀兵示武也</hi>
　　是行也呉早設備楚無功而還<lb/>
周末荆人伐陳呉救之軍行三十里雨十日夜不見星<lb/>
　　左史倚相謂大將子期曰雨十日夜甲輯兵聚呉<lb/>
　　人必至不如備之乃為陣呉人至見荆有備而返<lb/>
　　左皮曰其返覆六七十里其君子休小人為食我<lb/>
　　行三十里擊之必尅從之遂破呉軍<lb/>
<pb n="KR3b0012_WYG_031-32b"/>
魏大將南征呉到精湖大將滿寵帥諸軍在前與敵隔<lb/>
　　水相對寵令諸將曰今夕風甚猛賊必來燒營宜<lb/>
　　為之備諸軍皆警夜半賊果遣十部來燒營寵掩<lb/>
　　擊破之<lb/>
晉將羅尚遣廣漢都尉曽元牙門張顯等潛率步騎三<lb/>
　　萬襲蜀賊李特營特素知之乃繕甲礪兵戒嚴以<lb/>
　　待之元等至時安卧不動待其衆半入發伏擊之<lb/>
　　殺傷者甚衆遂害曽元張顯等<lb/>
<pb n="KR3b0012_WYG_031-33a"/>
北燕馮跋據遼東其弟方泥阻兵以叛遣將馮𢎞與將<lb/>
　　軍張興討之尅期出戰𢎞曰賊明日出戰今夜必<lb/>
　　來刼營宜備之乃戒嚴仍人課草拾束伏以待之<lb/>
　　是夜方泥果遣壯士千餘人斫營衆火俱起伏兵<lb/>
　　邀擊俘斬無遺遂平方泥等<lb/>
　　　戒不備附<lb/>
貞元初詔李元諒從渾瑊與吐蕃㑹盟於平凉元諒謂<lb/>
　　瑊曰本奉詔令營於潘源堡以應援侍中竊思潘<lb/>
<pb n="KR3b0012_WYG_031-33b"/>
　　源去平凉六七十里蕃情多詐倘有急變何由應<lb/>
　　赴請次侍中為營瑊以君命固止之元諒欲與瑊<lb/>
　　同進瑊營距盟所二十里元諒營次之壕柵深固<lb/>
　　及瑊赴會乃戒嚴部伍結陣營中是日虜果伏甲<lb/>
　　乘瑊無備竊發時士大夫皆朝服就執軍士死者<lb/>
　　十七八瑊單騎奔還羣虜追躡瑊營將李朝彩不<lb/>
　　能整衆多已奔散瑊至空營而已賴元諒之軍嚴<lb/>
　　固瑊既入營虜皆散去是日無元諒軍瑊幾不免<lb/>
<pb n="KR3b0012_WYG_031-34a"/>
　　元諒整軍先遣輜重次與瑊俱申號令嚴其部伍<lb/>
　　而還時謂元諒有將帥之風<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_031-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武經總要後集卷十<lb/>
</p>
<p>
</p>
  </div>
</body>
</text>
</TEI>
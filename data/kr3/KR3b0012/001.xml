<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武經總要前集卷一</head> <lb/>
    <p>
<pb n="KR3b0012_WYG_001-1a"/>
欽定四庫全書<lb/>
　武經總要前集卷一<lb/>
　　　　　　　　　　　宋　曽公亮等　撰<lb/>
　　制度一<lb/>
　　　選將　　　　　將職<lb/>
　　　軍制　　　　　料兵<lb/>
　　　選鋒　　　　　選能<lb/>
　　　　選將<lb/>
<pb n="KR3b0012_WYG_001-1b"/>
傳曰有必勝之將無必勝之民又曰君不擇將以其國<lb/>
與敵也由是言之可不謹諸古者國家雖安必常擇將<lb/>
擇將之道惟審其才之可用也不以逺而遺不以賤而<lb/>
棄不以詐而疎不以罪而廢故管仲射鈎齊桓公任之<lb/>
以霸孟眀三敗秦繆公赦之以勝穰苴㧞於寒㣲吳起<lb/>
用於覊旅張儀之遊蕩樂毅之疎賤孫武之瓦合白起<lb/>
之世舊韓信之懦怯黥布之徒𨽻衛青人奴去病假子<lb/>
諸葛亮不親戎服杜預不便鞍馬謝艾以參軍摧石虜<lb/>
<pb n="KR3b0012_WYG_001-2a"/>
鄧禹以文學扶漢業李靖用於罪累李勣收於降附是<lb/>
豈以形貌閥閱計其間哉而庸人論將常視於勇夫勇<lb/>
者才之偏爾未必無害葢勇必輕鬪未見所以必取勝<lb/>
之道也大凡將以五才為體五謹為用所謂五才者一<lb/>
曰智二曰信三曰仁四曰勇五曰嚴非智不可以料敵<lb/>
應機非信不可以訓人率下非仁不可以附衆撫士非<lb/>
勇不可以决謀合戰非嚴不可以服彊齊衆所謂五謹<lb/>
者一曰理二曰備三曰果四曰誡五曰約理者理衆如<lb/>
<pb n="KR3b0012_WYG_001-2b"/>
理寡<hi>旌旗有分金鼓有節故一人學戰教成千人</hi>備者出門如見敵<hi>行則整戰陣住</hi>
<hi>則嚴防守</hi>果者見敵不懐生<hi>傳曰殺敵為果致果為毅</hi>誡者雖克如始戰<lb/>
<hi>宋義謂項梁勝而將驕卒惰者敗</hi>約者法令省而不煩<hi>政煩則人擾水濁則魚病法令</hi>
<hi>滋彰盜賊多有</hi>眀君知此十者而猶懼取人之難則必設九驗<lb/>
之言詞以考之為九術之科例以復之所謂九驗者逺<lb/>
使之以觀其忠近使之以觀其恭繁使之以觀其能卒<lb/>
然問焉以觀其智急與之期以觀其信委之以貨財以<lb/>
觀其仁告之以危以觀其節醉之以酒以觀其態雜之<lb/>
<pb n="KR3b0012_WYG_001-3a"/>
以處以觀其色<hi>君子易觀不肖難眀由是驗之可知也</hi>又曰二人交爭則<lb/>
知曲直二人議論則知道德二人舉重則知有力二人<lb/>
忿鬭則知勇怯二人俱行則知先後二人治官則知貪<lb/>
亷所謂九術者一曰道之以德齊之以禮知其飢寒悉<lb/>
見其勞苦之謂仁將二曰事無茍免不為利撓有死而<lb/>
榮無生而辱之謂義將三曰貴而不驕勝而不逸賢而<lb/>
能下剛而能忍之謂禮將四曰竒變不常動靜無端轉<lb/>
禍為福因危立勝之謂智將五曰進之有重賞退之有<lb/>
<pb n="KR3b0012_WYG_001-3b"/>
嚴刑賞不逾時刑不釋貴之謂信將六曰足輕駕戎馬<lb/>
力越千夫善用短兵長於射之謂歩將七曰臨髙歴險<lb/>
馳射若飛進則先行退則為殿之謂騎將八曰氣陵三<lb/>
軍志輕彊虜怯於小戰勇於大敵之謂猛將九曰見賢<lb/>
思齊見善若不及從諫如流寛而能剛簡而少傲之為<lb/>
大將也然而伎能有長短局力有大小器而使之若鈞<lb/>
石之權不可以稱錙銖斗筲之量不可以代庾斛若兵<lb/>
法所謂論除謹動靜時吏卒辦兵甲治正行伍連阡陌<lb/>
<pb n="KR3b0012_WYG_001-4a"/>
眀皷旗此尉之官爾<hi>尉軍司馬</hi>前後知險易見敵知難易發<lb/>
斥不亡遺此候之官爾<hi>候軍之虞候</hi>隧路塞行輜治賦物均<lb/>
處軍輯井竈通此司空之官爾<hi>軍司空主繕治</hi>收藏於後遷舎<lb/>
不離無浮與無遺輜此輿之官爾<hi>輿軍之後殿者</hi>然此五者之<lb/>
於大將也若車之有衆材各司其任未足以宰制一車之<lb/>
用也故曰先語察事勸而與食實長希言賦物平均此<lb/>
十人之將也切切截截垂意嚴肅不用諫言數行刑戮<lb/>
刑必見血不避親戚此百人之將也訟辯好勝嫉賊侵<lb/>
<pb n="KR3b0012_WYG_001-4b"/>
凌斥人以刑欲整一衆此千人之將也容貌怍怍言語<lb/>
時出知人飢飽習人劇易此萬人之將也戰戰慄慄日<lb/>
戒一日近賢進謀使人知節言語不慢忠心誠畢此十<lb/>
萬人之將也<hi>法曰夫將雖以詳重為貴而不可有不决之機雖以博訪為能而不欲有多端之惑此語</hi>
<hi>將之妙也</hi>温良實長用心無兩見賢進之行法不枉此百萬<lb/>
人之將也此伎能局力之所以異也凡將有五危六敗<lb/>
十過十五貌情之不相應者又不可不察所謂五危者<lb/>
必死可殺必生可虜忿速可侮廉潔可辱愛民可煩此<lb/>
<pb n="KR3b0012_WYG_001-5a"/>
五者用兵之災也何謂六敗一曰不量衆寡二曰本乏<lb/>
刑德三曰失於訓練四曰非理興怒五曰法令不行六<lb/>
曰不擇驍勇所謂十過者有勇而輕死者可暴也有急<lb/>
而心速者可乆也有貪<hi>一作貧</hi>而好利者可遺也有仁而<lb/>
不忍者可勞也有智而心怯者可窘也有信而喜信人<lb/>
者可誑也有亷潔而不愛人者可悔也有智而心緩者<lb/>
可襲也有剛毅而自用者可事也有懦而喜用人者可<lb/>
欺也<hi>如揣敵人知其情</hi>所謂十五貌不與中情相應者有嚴而<lb/>
<pb n="KR3b0012_WYG_001-5b"/>
不肖者有温良而為盗者有貌恭肅中心欺慢者有外<lb/>
亷謹而内無至誠者有精精而無情者有湛湛而無誠<lb/>
者有好謀而不決者有如果敢而不能者有悾悾而不<lb/>
信者有恍恍惚惚而反忠實者有詭激而有功效者有<lb/>
外勇而内怯者有肅肅而反易人者有嗃嗃而反靜慤<lb/>
者有勢虚形劣而外出無所不至無所不遂者是以擇<lb/>
將之主澄其心如水鑑平其誠如權衡使真偽不能竄<lb/>
於察視大小不能移其稱訂然後可以得人而不惑然<lb/>
<pb n="KR3b0012_WYG_001-6a"/>
後可以任之而不疑管子曰王者不能知人害霸也知<lb/>
人而不能用害霸也用而不能任害霸也任而不能信<lb/>
害霸也既信而又使小人參之害霸也是知能信在於<lb/>
能任能任在於能用能用在於能知則知人之道可不重歟<lb/>
　　　將職<lb/>
將者民之司命國家安危之主三軍之事專逹焉兵法<lb/>
曰輔周則國彊輔隙則國弱葢言其才不可不周用事<lb/>
不可不周知也故將在軍必先知五事六術五權之用<lb/>
<pb n="KR3b0012_WYG_001-6b"/>
與夫九變四機之設然後可以内御士衆外料戰形苟<lb/>
昧於兹雖一日不可居三軍之上矣所謂五事者一曰<lb/>
道二曰天三曰地四曰將五曰法道者令民與上下同<lb/>
意也故可以與之死可以與之生而民不畏危<hi>道者仁義也李</hi>
<hi>斯問兵於荀卿答曰彼仁義者所以修政者也政修則民親其上樂其君輕為之死復對趙孝成王論兵曰百</hi>
<hi>將一心三軍同力臣之於君也下之於上也如子之事父弟之事兄手臂之捍頭目而覆胸腹也如此始可以</hi>
<hi>與上下同意死生同致不畏懼不危疑</hi>天者隂陽寒暑時制也地者逺近<lb/>
險易廣狹死生也將者知信仁勇嚴也<hi>知者能機權識通變也信者使</hi>
<pb n="KR3b0012_WYG_001-7a"/>
<hi>人不怠於刑賞也仁者愛人憫物知勤勞也勇決戰乘機不逡巡也嚴者以威刑肅三軍也</hi>法者曲<lb/>
制官道主用也<hi>曲者部曲隊伍有分畫也制者金鼔旌旗有節制也官者偏禆校例各有官司</hi>
<hi>也道者營陣開闔各有道徑也主者管庫厮飬職守主張其事也用者車馬器械三軍須用之物也</hi>所謂<lb/>
六術者制號政令欲嚴以威慶賞刑罰欲必以信處舎<lb/>
收藏欲周以固<hi>處舎營壘也收藏財物也用宻牢固則敵不能凌辱</hi>徒舉進退欲<lb/>
要以重欲疾以速<hi>靜則安重而不輕舉動則疾速而不失機權</hi>窺敵觀變欲<lb/>
潛以深欲伍以參<hi>謂使間諜觀敵欲潛隠深入也伍參猶錯雜也使間敵或參之或伍之多</hi>
<hi>敵之間而盡知其事</hi>遇敵決戰必道吾所眀無道吾所疑<hi>道言行也</hi>所<lb/>
<pb n="KR3b0012_WYG_001-7b"/>
謂五權者無欲將而惡廢無怠勝而忘敗無威内而輕<lb/>
外無見其利而不顧其害<hi>彊使出戰而輕敵</hi>凡慮事欲熟而用<lb/>
財欲泰<hi>熟謂精量審泰謂不吝賞也</hi>所謂九變者圮地無舎<hi>無舎無依也水</hi>
<hi>毁曰圮也</hi>衢地合交<hi>結諸/侯也</hi>絶地無留<hi>無乆/止也</hi>圍地則謀<hi>𤼵竒謀也</hi>死<lb/>
地則戰<hi>利死戰也</hi>塗有所不由<hi>隘難之地所不當從不得已從之則設行變以防敵之掩</hi>
<hi>襲</hi>軍有所不擊<hi>軍雖可擊以地險難以留之鋭卒勿攻歸師勿遏窮冦勿逼死地不可攻或我</hi>
<hi>强敵弱前軍先至亦不可擊恐驚之退走也言有如此之軍皆不可擊之也</hi>城有所不攻<hi>葢言</hi>
<hi>敵於要害之地深峻城隍多積粮食欲留我師若攻㧞之未足為利不攻則挫我兵勢故不可攻之也</hi>地<lb/>
<pb n="KR3b0012_WYG_001-8a"/>
有所不爭<hi>小利之地得而失之則不爭得之難守失之則無害也</hi>君命有所不受<lb/>
<hi>茍便於事不拘於君命也</hi>所謂四機者張設輕重在於一人謂之氣<lb/>
機道狹路險名山大塞十夫所守千夫不過謂之地機<lb/>
善行間諜分散其衆使其君臣相怨上下相咎謂之事<lb/>
機車堅舟利士馬閑習謂之力機此五事六術五權九<lb/>
變四機者皆良將之所要聞而兵家之所先務也古之<lb/>
言將者曰靜以幽正以治<hi>清靜簡易幽深難測平正無偏故能致治也</hi>能清<lb/>
能靜能平能整不内顧不遷怒樂而不憂深而不疑凡<lb/>
<pb n="KR3b0012_WYG_001-8b"/>
將之自治如此然而事有常患為將之災夫鑿凶門而<lb/>
出臨死而不為生將之勇矣然而上死者不勝<hi>將無䇿畧茍以</hi>
<hi>死先士即死之當敵則㒤故不勝也</hi>必死者可殺戰謹進止臨生而不為<lb/>
死將之審矣然而上生者多疑<hi>將無義心茍求全避難則事多疑</hi>必生<lb/>
者可虜䇿不再計勇不留決戰如風𤼵刅上果以敏<hi>攻戰</hi>
<hi>必利決㫁速疾則不失時也</hi>將之決矣然而忿者可侮獲財散之清<lb/>
不可汚將之亷矣然而潔者可辱恕己以治人推惠而<lb/>
施恩將之仁矣然而愛人者可煩養事不以異財與之<lb/>
<pb n="KR3b0012_WYG_001-9a"/>
安與之危將之公矣然而上同者無獲<hi>將眀將智與衆同等不能自用</hi>
<hi>又不能用人隨衆取同故無功</hi>自予而不循<hi>常自負不循理也</hi>將之專矣然而<lb/>
上專者多死而下歸咎<hi>將無眀知恥求賢問能而自專於事故戰者多傷死</hi>惟善<lb/>
自治者使柔有所設剛有所施弱有所用彊有所加慮<lb/>
不雜於利害而後能逺兹患也兵法曰視卒如嬰兒故<lb/>
可與之赴深溪視卒如愛子故可與之俱死厚而不能<lb/>
使愛而不能令亂而不能治譬若驕子不可以用此愛<lb/>
之不可以獨任眀矣兵法曰十卒而殺其三者威振於<lb/>
<pb n="KR3b0012_WYG_001-9b"/>
敵國十殺其一者令行於三軍然而卒未親附而罰之<lb/>
則不服不服者難用此威之不可獨任又眀也惟善御<lb/>
衆者附之以文齊之以武<hi>文仁也武法也</hi>而後所為無不從移<lb/>
所措無不從死𤼵號施令人乃樂聞興師動衆人乃安<lb/>
鬬黄石曰士卒可下而不可使有驕謙以接士故曰可<lb/>
下制之以法故曰不可驕其此之謂乎夫善用兵者能<lb/>
愚士之耳目而使之無知<hi>言使軍士非將軍之令其他皆不知如聾愚也</hi>易其<lb/>
事革其諜使人無識<hi>所為之事所有之謀不使知其造意之端識其所言之本</hi>易其<lb/>
<pb n="KR3b0012_WYG_001-10a"/>
居遷其途使人不得慮<hi>易其居去安履危遷其途舎近即逺故士卒懐必死之心也</hi>
師與之期如登髙而去其梯師與之深入諸侯之地而<lb/>
𤼵其機<hi>使無退心孟眀焚舟是也</hi>若驅羣羊驅而徃來莫知所之<hi>一其</hi>
<hi>心也三軍但知進退之令不知攻取之端</hi>聚三軍之衆投之於險<hi>險難也</hi>可舍<lb/>
而不可離可用而不可疲葢可使由之不可使知之之<lb/>
道也故知良將不以己貴而賤人不以獨見而違衆故<lb/>
冬不披裘夏不張葢所以同寒暑度險不乘上陵必下<lb/>
所以同勞佚軍食熟然後敢食軍井通然後敢飲所以<lb/>
<pb n="KR3b0012_WYG_001-10b"/>
同飢渇合戰必立矢石所及所以同安危夫將拒諫則<lb/>
英雄散䇿不從則謀士叛將自藏則下少功如此而望<lb/>
智者為之慮勇者為之鬭則安可得哉夫上之用下也<lb/>
使智使勇使貪使過<hi>智者樂立功勇者好行志貪者好趨利過者不顧死</hi>下之為<lb/>
上也死愛死怒死威死義死利<hi>視下如子則人死愛心意激勉則人死怒使人</hi>
<hi>以刑征之以義則人死威賞罰分眀則人死義爵厚賞重則人死利也</hi>危者安之懼者歡<lb/>
之叛者還之寃者原之訴者察之卑者貴之彊者抑之<lb/>
敵者殘之貪者豐之欲者使之畏者隠之謀者近之讒<lb/>
<pb n="KR3b0012_WYG_001-11a"/>
者斥之毁者覆之不彊不使不欲不能能受諫能聴諍<lb/>
能納人能採言故曰將主之法務在覧英雄之心葢謂<lb/>
此矣智莫大於棄疑事莫大於無悔進退無疑見敵無<lb/>
謀<hi>深知敵情計謀素定進故無疑不待見敵而謀也</hi>慮必先事也若一言不信<lb/>
則三軍之心惑一事不當則三軍之聼疑一法不舉則<lb/>
三軍之志惰一惠不周則三軍之情懈如此賞罰豈眀<lb/>
而威豈行哉故刑上極賞下通聴誅無誑其名無變其<lb/>
旗<hi>軍法不反命於父不移令於子有罪難親不問其名不易其旗</hi>示公而不改法也夫<lb/>
<pb n="KR3b0012_WYG_001-11b"/>
令素行於民則民服令不素行則民不服故令素信者<lb/>
與衆相得也凡兵之敗道有六皆將之過謂勢均以一<lb/>
擊十曰走<hi>夫以一擊十之道先須案敵人與我將之智謀兵之勇怯天時地利飢飽勞逸十倍相遼</hi>
<hi>然後奮一擊十若勢均力敵不能自料以我之一擊敵之十則須奔走不能返舎復為駐止矣</hi>卒彊吏<lb/>
弱曰弛<hi>言卒伍豪彊將帥懦弱不驅卒故弛折壞散</hi>吏彊卒弱曰䧟<hi>言其將欲為攻</hi>
<hi>取士卒怯弱不量其力強進之則䧟没於死矣</hi>大吏怒而不服遇敵懟而自戰<lb/>
將不知其能曰崩<hi>大吏小將也大將怒之而不厭服忿而赴敵不量輕重</hi>將弱不嚴<lb/>
教道不眀吏卒無常陳兵縱横曰亂<hi>言吏卒皆不相常度引兵出陣或縱</hi>
<pb n="KR3b0012_WYG_001-12a"/>
<hi>或横此乃自亂也</hi>將不能料敵以少合衆以弱擊彊兵無選鋒<lb/>
曰比<hi>此必走之兵也</hi>此六者將之不可不察也軍之所患者三<lb/>
不知軍之不可以進而進不知軍之不可以退而退是<lb/>
謂糜軍<hi>為將不知軍之利害惟欲在己用權令軍士不能立功而縻繫之矣</hi>不知三軍之<lb/>
事而用三軍之政則軍惑<hi>軍國異容所理所理各異欲治以國之法以治軍所軍事</hi>
<hi>惑亂</hi>不知三軍之權而同三軍之任則軍疑<hi>不知用兵權謀之人用為</hi>
<hi>將則三軍士疑惑也</hi>三軍既疑且惑是謂亂軍引勝<hi>士疑惑而無畏則亂</hi>此<lb/>
三者又不可不察也兵法曰知可與戰不可與戰者勝<lb/>
<pb n="KR3b0012_WYG_001-12b"/>
知吾卒之可擊而不知敵之不可以擊者勝之半知敵<lb/>
之可擊而不知吾卒之不可以擊者勝之半知敵之可<lb/>
擊知吾卒之可擊而不知地形之不可以戰者勝之半<lb/>
知彼知己百戰不殆不知彼而知己一勝一負不知己<lb/>
而不知彼毎戰必敗兵法曰上下同欲者勝故善用兵<lb/>
者如擕手而使人人人不得已也兵法曰以虞待不虞<lb/>
者勝故戰如守行如戰有功如幸兵法曰將能而君不<lb/>
御者勝故不受命於主有三可殺而不可使處不全可<lb/>
<pb n="KR3b0012_WYG_001-13a"/>
殺而不可使擊不勝可殺而不可使欺百姓此三者將<lb/>
之勝敗之先得也夫上將料敵之極險阨逺近<hi>饋軍之費人馬</hi>
<hi>之力攻守之便皆在險阨逺近言若能料此以制敵乃為將臻極之道也</hi>至於天時審得地<lb/>
形審便車馬審彊衆寡審悉士卒審練器械審利居處<lb/>
審安堠望審察軍用審足進退審冝動而不述舉而不<lb/>
窮良將之百舉百勝得此道也夫將不可愠而致戰合<lb/>
於利而動不合於利而止非利不赴非得不用非危不<lb/>
戰故不敢不重也兵法曰上煩輕上暇重子路問於孔<lb/>
<pb n="KR3b0012_WYG_001-13b"/>
子曰子行三軍則誰與子曰必也臨事而懼好謀而成<lb/>
荀卿曰百事之成也在㳟其敗也在慢故恭勝怠則吉<lb/>
怠勝㳟則㓕計勝欲則從欲勝計則㓙㳟謀無曠㳟事<lb/>
無曠㳟吏無曠㳟衆無曠㳟敵無曠是之謂五無曠然<lb/>
後可以為天下之將而通於神眀善用兵者造次必於<lb/>
是顛沛必於是豈有敗者哉<lb/>
　　　軍制<lb/>
古者天子六軍諸侯大國三軍次國二軍小國一軍夏<lb/>
<pb n="KR3b0012_WYG_001-14a"/>
商而上制度無載不可得而記也周官以一卿為大司<lb/>
馬掌制軍詰禁又有小司馬軍司馬官皆用大夫又有<lb/>
輿司馬行司馬官皆用士又有小司馬官皆用士是謂<lb/>
建其正立其貳設其考陳其衆以相督攝以相輔承而<lb/>
武官之例備矣凡制軍國中自六尺以及六十野自六<lb/>
尺及六十有五皆征之一鄉萬有二千五百家家出一<lb/>
人故五人為伍而屬之比長五伍為兩而屬之閭胥四<lb/>
兩為卒而屬之族師五卒為旅而屬之黨長五族為師<lb/>
<pb n="KR3b0012_WYG_001-14b"/>
而屬之州長五師為軍而屬之命卿是謂五有長兩有<lb/>
司馬卒有長師有帥軍有將焉居守征行以相部曲而<lb/>
師營之法備矣齊威公用管夷吾之説制國五家為軌<lb/>
則五人為伍有軌長以帥之十軌為里則五十人為小<lb/>
戎里有司以帥之四里為連則二百人為卒有連長以<lb/>
帥之十連為鄉則二千人為旅有鄉良人以帥之五鄉<lb/>
為一帥則萬二千五百人為軍有五鄉之帥以帥之故<lb/>
有中軍之軍高子之軍國子之軍焉蒐旅獮治畧本周<lb/>
<pb n="KR3b0012_WYG_001-15a"/>
法亦大國三軍之制也戰國以前軍士在於閭里有事<lb/>
焉而簡稽有時焉而教習於功暇日農作而居家未有<lb/>
留屯坐食畨上長征之法是以其所處軍置吏之名一<lb/>
隨於鄉黨惟出師行營則以部隊禆校之號一切為殊<lb/>
漢以後大改三代之軍始有州郡教士京都校卒而掌<lb/>
兵興衆不任鄉黨之吏矣初詔郡國選有材力之民籍<lb/>
為材官騎士使守尉令丞典領課試以備征討京師則<lb/>
有虎賁羽林之士多者千人就選材髙者遷為將監而<lb/>
<pb n="KR3b0012_WYG_001-15b"/>
屬在光禄又有南宫北宫衛士有令丞一人掌之左右<lb/>
劔㦸士有都候丞一人掌之而屬在衛尉又有越騎屯<lb/>
騎歩兵長水射聲五校士各七百人設置員吏稍尊有<lb/>
司馬稍尊有校尉而屬在北軍中候皆閒時宿衛有征<lb/>
則行自高帝至建安雖士員官號更易廢置不常而漢<lb/>
之營法具此也魏晉以降軍號尤繁處置統𨽻大約如<lb/>
漢逮於西魏始立諸府府不滿百人有即將主之𨽻在<lb/>
二十四軍軍一開府將之毎二開府屬一大將軍凡十<lb/>
<pb n="KR3b0012_WYG_001-16a"/>
二大將軍分屬六柱國隋則毎府有隊副旅帥校尉鷹<lb/>
揚郎將副郎將歩卒有歩兵校尉騎士有越騎校尉雜<lb/>
典兵馬而征防上免内聴命於十二衛衛二將軍一大<lb/>
將軍判之唐貞觀以後上府至千二百人中府至千人<lb/>
下府八百人十人為火火有長備六䭾焉五十人為一<lb/>
隊立隊正三百人為一團置團校尉而府有折衝左右<lb/>
果毅知府並判府事内屬諸衛則如隋制凡武士成丁<lb/>
入軍六十而免應宿衛者離為三畨其征人防人亦有<lb/>
<pb n="KR3b0012_WYG_001-16b"/>
迭次起西魏大統至唐天寳凡名軍防鄉團衛士武士<lb/>
皆謂此也至本朝㳂唐末五代之制並號禁軍黥面營<lb/>
處衣食公上草教日閲無得畨休大凡百人為都五都<lb/>
為營五營為軍十軍為廂或𨽻殿前或𨽻兩侍衛司自<lb/>
廂都指揮使而下皆節級有員品毎都立軍使都頭兵<lb/>
馬使則古之任也毎營立指揮使則古之旅師之任也<lb/>
毎軍立都指揮使虞候則古之師之任也毎軍毎廂毎<lb/>
第立軍都指揮使則古之軍將之任也各有副簉以貳<lb/>
<pb n="KR3b0012_WYG_001-17a"/>
其政其兩河闗西諸州則别募蕃漢丁壯差置將職以<lb/>
傚内軍至其戍守征伐則古有大將元帥大總管今謂<lb/>
招討使都部署是也古有副將副元帥副總管今謂招<lb/>
討副使副部署鈐轄是也古有跳盪左右虞候今謂之<lb/>
先鋒䇿先鋒殿後䇿殿後是也古有校尉已下兵職今<lb/>
謂都監隊將之類是也立軍制吏古今率同其名雖殊<lb/>
其任則一凡莅師者亦當參考前制以為今事之成法<lb/>
焉<lb/>
<pb n="KR3b0012_WYG_001-17b"/>
　　　料兵<lb/>
夫大將受任必先料人知其材力之勇怯藝能之精粗<lb/>
所使人各當其分此軍之善政也古法馬歩三軍毎軍<lb/>
一萬二千五百人總三萬七千五百人近代營陣法或<lb/>
以二萬人為率今按古法馬軍毎將三百人其差次則<lb/>
先以善騎者次以蹻徤者末以善用短兵者總六千人<lb/>
歩軍毎將五百人其差次先以彊力疾足負重能走者<lb/>
三千人次能射逺趨二百里者三千人次能射親者四<lb/>
<pb n="KR3b0012_WYG_001-18a"/>
千人但能射逺者四千人次壯碩輕勇能格鬭者一萬<lb/>
人總二萬四千人將校並居内為馬歩戰兵之數也其<lb/>
所由司車御大長牧人工匠别計也千五百人此合兵<lb/>
之大卒也過與不及數者約而損益之或有蕃健則以<lb/>
蕃將統押毎將一百五十人蕃戎鬭戰善聚散必以隊<lb/>
少為利也<lb/>
　　　選鋒<lb/>
夫士卒疲勇不可混同為一一則勇士不勸疲兵因有<lb/>
<pb n="KR3b0012_WYG_001-18b"/>
所容出而不戰自敗也故兵法曰兵無選鋒曰在昔齊<lb/>
以伎擊彊魏以武卒奮秦以鋭士勝漢有三河俠士劔<lb/>
客竒材吳謂之觧煩齊謂之決命唐則謂之跳盪是皆<lb/>
選鋒之别名也兵之勝術無先於此凡軍衆既具則大<lb/>
將勒諸營各選精鋭之士須蹻徤出衆武藝軼格者部<lb/>
為别隊大約十人選一萬人選千所選務寡要在必當<lb/>
擇腹心徤將統押自大將親兵前鋒竒伏之類皆品量<lb/>
配充此色之外又有大勇敢死樂傷者聚為一卒名曰<lb/>
<pb n="KR3b0012_WYG_001-19a"/>
冐刄之士有鋭氣壯勇彊暴者聚為一卒名曰䧟陣之<lb/>
士有竒表長劔接武齊列者聚為一卒名曰勇鋭之士<lb/>
有枝距伸鈎彊梁多力潰破金鼓絶㓕旌旗者聚為一<lb/>
卒名曰勇力之士有踰髙絶逺輕足善走者聚為一卒<lb/>
名曰冠兵之士有王臣失勢欲復見功者聚為一卒名<lb/>
曰死鬭之士有死將之人子弟欲為其將報仇者聚為<lb/>
一卒名曰死憤之士有貧窮忿怒欲快其志者聚為一<lb/>
卒名曰必死之士有贅壻入虜欲掩迹揚名者聚為一<lb/>
<pb n="KR3b0012_WYG_001-19b"/>
卒名曰勵鈍之士有胥靡免罪之人欲逃其恥者聚為<lb/>
一卒名曰倖用之士有材技兼人能負致重逺者聚為<lb/>
一卒名曰待命之士由是集而别之禮而厚之屬之於<lb/>
大將有急則隨事呼用各使所能無不盡力致效也<lb/>
　　　選能<lb/>
夫總兵之任務搜㧞衆材以助觀聴以咨籌畧春秋戰<lb/>
國之際雖九九之伎鷄鳴狗盗之士無不延見收養以<lb/>
為己用其藏器草莱奮迹麾下者葢不乏矣故大將毎<lb/>
<pb n="KR3b0012_WYG_001-20a"/>
受任則與副佐講求人材有異能者無問執之大小貴<lb/>
賤皆置在幕府以備役用其或仗䇿挾術自干於軍門<lb/>
亦詢視其顔色察驗其所來所履可則眀試而録之凡<lb/>
沉謀秘畧出於人上者可使佐謀巧詞善設能移人意<lb/>
者可使遊説歴聘四方知風俗人情之隠者可使佐謀<lb/>
術得敵人門廬請謁之情者可使為間知山川險易形<lb/>
勢利害井泉芻牧道途迂直者可使導軍巧思出入能<lb/>
燦金剡木為器械者可使佐攻材力蹻徤能猿騰鶻擊<lb/>
<pb n="KR3b0012_WYG_001-20b"/>
踰溝越壘來徃無迹者可使宻覘能占風候氣視月觀<lb/>
星楪蓍轉式逹於休咎者可使佐譎凡此色類非可悉<lb/>
數但負一能軍中有以用之不可棄也由智將之所裁<lb/>
量爾其待遇資給則隨色為差次<lb/>
　<lb/>
　<lb/>
　<lb/>
　武經總要前集卷一<lb/>
</p>
<p>
</p>
  </div>
</body>
</text>
</TEI>
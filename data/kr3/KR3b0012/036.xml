<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武經總要後集卷十五</head> <lb/>
    <p>
<pb n="KR3b0012_WYG_036-1a"/>
欽定四庫全書<lb/>
　武經總要後集卷十五<lb/>
　　　　　　　　　　　宋　曽公亮等　撰<lb/>
　　故事十五<lb/>
　　　　修城柵<lb/>
　　　　攻城<lb/>
　　　　守城<lb/>
　　　　屯田<lb/>
<pb n="KR3b0012_WYG_036-1b"/>
　　　　讓功<lb/>
　　　　辭賞<lb/>
　　　修城柵<lb/>
後周韋孝寛在汾州屬生胡抄掠居人阻斷河路孝寛<lb/>
　　深患之而地入於齊無方誅剪欲當其要處置一<lb/>
　　大城乃於河西徵役徒十萬甲士百人遣開府姚<lb/>
　　岳監築之岳色懼以兵少為難孝寛曰計成此城<lb/>
　　十日即畢既去晉州四百餘里一日創手二日偽<lb/>
<pb n="KR3b0012_WYG_036-2a"/>
　　境始知設令晉州徵兵二日方集謀議之間自稽<lb/>
　　三日計其軍行三日不到我之城隍足得辦矣乃<lb/>
　　令築之齊人果至南首疑有大軍乃停留不進其<lb/>
　　夜又令汾州以南傍介山稷山諸村所在縱火齊<lb/>
　　人謂是軍營遂收兵自固版築克就卒如其言<lb/>
劉昌為四鎮北庭涇原節度營田使躬率士衆力耕三<lb/>
　　年軍食豐羨復築連雲堡受詔築城平涼以扼彈<lb/>
　　筝峽口昌命徒庀事旬餘而畢又於平涼西别築<lb/>
<pb n="KR3b0012_WYG_036-2b"/>
　　胡谷堡名曰彰信平涼當四㑹之衝居北地之要<lb/>
　　分兵授戍遏其要衝築神威軍於青海中龍駒島<lb/>
　　名神龍城吐蕃屏跡不敢近青海<lb/>
范希朝為振武節度使有党項室韋交居川阜陵犯為<lb/>
　　盜日入慝作謂之刮城門居人懼駭鮮有寧日希<lb/>
　　朝於要害處置堡柵斥候嚴宻人遂獲安異蕃雖<lb/>
　　䑕竊狗盜必殺無赦戎虜憚之曰張光晨苦我久<lb/>
　　矣聞是乃更姓名而來其見畏如此<lb/>
<pb n="KR3b0012_WYG_036-3a"/>
貞元中楊朝晟奏方渠合道木波皆吐蕃要路請城其<lb/>
　　地以備之詔問所須幾何朝晟奏曰臣部下兵自<lb/>
　　可集事不煩外助復問前築鹽州凡興師七萬今<lb/>
　　何其易也朝晟曰鹽州之役諸軍蕃戍盡知之今臣<lb/>
　　境廹虜若大興兵師即戎蕃來宼宼則戰戰則無<lb/>
　　暇城矣今請宻發軍士不十日至寨下未三旬而<lb/>
　　功畢蕃人始知已無奈何上從之已事軍還吐蕃<lb/>
　　始來數日退<lb/>
<pb n="KR3b0012_WYG_036-3b"/>
張仁愿為朔方軍總管先是朔方軍北與突厥以河為<lb/>
　　界河北岸有拂雲神祠突厥將入宼必先詣祠祭<lb/>
　　酹求福因牧馬料兵而後渡河時突厥嘿啜盡衆<lb/>
　　西擊突騎施葛娑仁愿請乘其虛奪取漢南之地<lb/>
　　於河北築三受降城首尾相應以絶南宼之路太<lb/>
　　子少師唐休景以為兩漢以來皆北守黄河今於<lb/>
　　宼境築城恐勞人費功終為賊虜所有建議以為<lb/>
　　不便仁愿固請不已中宗竟從之六旬而三城俱<lb/>
<pb n="KR3b0012_WYG_036-4a"/>
　　就以拂雲祠為中城與東西城相去各四百餘里<lb/>
　　皆據津濟遥相應接北拓地三百餘里於牛頭朝<lb/>
　　那山北置烽堠一千八百所自是突厥不得渡山<lb/>
　　放馬朔方無復寇掠減鎮兵數萬人仁愿初建三<lb/>
　　城不置壅門及曲敵戰格之具或問曰此邊城禦<lb/>
　　賊之所不為守備何也仁愿曰兵貴在攻取不宜<lb/>
　　退守宼若至則當併力出戰迴顧望城猶須斬之<lb/>
　　何用守備生其退恧之心也其後當元楷為朔方<lb/>
<pb n="KR3b0012_WYG_036-4b"/>
　　軍總管始築壅門以備宼議者以此重仁愿而輕<lb/>
　　元楷焉<lb/>
本朝三交西北三百里地名固軍溪谷絶險戎虜之所<lb/>
　　保多由此入宼潘美潛師襲之虜棄城遁軍使安<lb/>
　　慶以其族降因積粟屯兵以守之自是虜不敢侵<lb/>
　　䡍居民以安<lb/>
　　　攻城<lb/>
春秋時齊使鄭伯伐許傅于許潁考叔取鄭伯之旗蝥<lb/>
<pb n="KR3b0012_WYG_036-5a"/>
　　弧以先登子都自下射之顛瑕叔盈又以蝥弧登<lb/>
　　周麾而呼曰君登矣<hi>周偏也麾招也</hi>鄭師畢登遂入許<lb/>
齊侯伐魯北鄙圍龍<hi>龍魯邑</hi>頃公之嬖人盧蒲就魁門焉<lb/>
　　<hi>攻龍門也</hi>龍人囚之齊侯曰勿殺吾與而盟無入而封<lb/>
　　<hi>封意</hi>弗聽殺而膊諸城上<hi>膊磔也</hi>齊侯親皷士陵城三<lb/>
　　日取龍遂南侵及巢丘<lb/>
齊武平中周師來宼以段韶斛律光拒之行達西境有<lb/>
　　栢谷城者敵之絶險諸將莫肯攻圍韶曰汾北<lb/>
<pb n="KR3b0012_WYG_036-5b"/>
　　河東世為國家之有若不去栢谷事同痼疾計彼<lb/>
　　兵㑹於南道今斷其要路救不能來城勢雖髙其<lb/>
　　中甚狹大弩射之一旦可進遂攻之城潰仍城華<lb/>
　　谷置戍而還是月周又遣將攻邊斛律光先率軍<lb/>
　　禦之韶亦請行五月到服秦城西仍於姚襄城南<lb/>
　　更起城鎮韶抽壯士襲之使人潛渡河告姚襄城<lb/>
　　中内外相應戰大破之諸將欲攻其新城韶曰此<lb/>
　　城一面阻河三面地險不可攻不如更作一城壅<lb/>
<pb n="KR3b0012_WYG_036-6a"/>
　　其要道破服秦併力圍之從之徙圍定陽屠其外<lb/>
　　城時韶病在軍中謂蘭陵王長恭曰此城三面重<lb/>
　　澗並無走路惟慮東面一處耳賊若突圍必從此<lb/>
　　出長恭乃設伏夜果如䇿伏兵擊之大潰<lb/>
唐侯君集伐髙昌率兵至栁谷候騎言其國王文秦尅<lb/>
　　日將𦵏國人咸集諸將請襲之君集曰不可天子<lb/>
　　以髙昌驕慢無禮使吾恭行天罰今襲人於墟墓<lb/>
　　之間非問罪之師也於是皷行而前賊嬰城自守<lb/>
<pb n="KR3b0012_WYG_036-6b"/>
　　先是大軍之發也詔山東善為攻城器械者悉遣<lb/>
　　從軍君集遂刋木填隍推撞車撞其埤堄抛車飛<lb/>
　　石擊其城中其所當者無不糜碎咸張氊被用障<lb/>
　　抛石城上守陴者不復得立遂拔之虜其男女七<lb/>
　　十餘口仍進兵圍其都城<lb/>
代宗時吐蕃與諸雜羌宼陷西山柘静等州詔嚴武收<lb/>
　　復武遣崔旰統兵山西旰善撫士卒皆願致死命<lb/>
　　始次賊城周圍皆石礫攻具無所設唯東南隅環<lb/>
<pb n="KR3b0012_WYG_036-7a"/>
　　丈之地瓖土可穴諜知之以告旰晝夜穿地道以<lb/>
　　攻之再宿而拔其城因拓地數百里下城寨數十<lb/>
　　蕃衆相語曰崔旰神兵也將更前進以糧盡還武<lb/>
　　大悅裝七寳轝迎旰入成都以誇士衆<lb/>
晉王存朂如魏州視河氷已堅引步騎稍度梁甲士三<lb/>
　　千戍陽劉城緣河數十里列柵相望<hi>緣俞絹切柵測革切編木</hi>
　　<hi>為之也</hi>晉王急攻皆陷之進攻陽劉城使步卒斬其<lb/>
　　鹿角負葭葦塞塹四面進攻即日拔之獲其守將<lb/>
<pb n="KR3b0012_WYG_036-7b"/>
　　安彥之<lb/>
　　　　守城<lb/>
梁侯景反浮江西宼軍次夏守王僧辨為大都督軍次<lb/>
　　巴陵景既陷城將進荆州於是松江屯戍望風請<lb/>
　　服僧辨並沉公私船於水分命衆軍乘城固守偃<lb/>
　　旗臥鼓安若無人翌日賊衆濟江輕騎至城下謂<lb/>
　　城中曰語王領軍何不早降僧辨使答曰大軍但<lb/>
　　向荆州此城自當非礙僧辨百口在人掌握豈得<lb/>
<pb n="KR3b0012_WYG_036-8a"/>
　　便降頃之景軍内薄苦攻城内同時皷噪矢石雨<lb/>
　　下賊乃引退元帝又命平北將軍胡僧祐率兵援<lb/>
　　僧辨是日賊復攻城不尅又為火艦燒柵風不便<lb/>
　　自焚而退有流星墮其營中賊徒大駭相顧失色<lb/>
　　賊帥任約又為陸法和所擒景乃焚營夜遁<lb/>
侯景反攻陷厯陽至新林帝使羊侃入副宣城王都督<lb/>
　　城内諸軍景軍既至百姓競入公私混亂無復次<lb/>
　　序侃乃區分防礙皆以宗室間之軍人争入武庫<lb/>
<pb n="KR3b0012_WYG_036-8b"/>
　　自取器甲所司不能禁侃命斬數人方得止及賊<lb/>
　　逼城衆皆恟懼侃為稱得外射書云邵陵西昌侯<lb/>
　　已至近路衆乃少安賊攻東掖門縱火甚盛侃以<lb/>
　　水沃滅火射數人賊乃退有詔送金五十兩絹萬<lb/>
　　匹賜戰士侃辭不受部曲千餘人並私加賞賚賊<lb/>
　　為尖頭木驢攻城矢石所不能制侃作雉尾炬施<lb/>
　　鐵鏇以油灌之擲驢上焚之俄盡賊又東西起二<lb/>
　　土山以臨城城中震駭侃命為地道潜引其土山<lb/>
<pb n="KR3b0012_WYG_036-9a"/>
　　不能立賊又作登城樓髙十餘丈欲臨射城中侃<lb/>
　　曰車髙塹虛彼來必倒可臥而觀之其車動果倒<lb/>
　　衆皆服焉賊既頻攻不㨗乃築長圍朱异張綰議<lb/>
　　出擊之帝以問侃侃曰不可賊多日攻城既不能<lb/>
　　下故立長圍欲引城中降者耳今擊之出人若少<lb/>
　　不足破賊若多則一旦失利門隘橋小必大致挫<lb/>
　　衂不從遂使千餘人出戰未及交鋒望風退走果<lb/>
　　以争橋赴水死者大半<lb/>
<pb n="KR3b0012_WYG_036-9b"/>
西魏將韋孝寛守玉壁時東魏大將髙歡傾山東之衆<lb/>
　　志圖西入以玉壁衝要先命攻之連營數十里乃<lb/>
　　於城南起土山欲乘之以入當其山處城上先有<lb/>
　　兩髙樓孝寛更縛木接之令極髙峻多積戰具以<lb/>
　　禦之歡使謂城中曰縱爾縛接至天我㑹穿城取<lb/>
　　爾遂於城南鑿地道又於城北起土山且作且攻<lb/>
　　晝夜不息孝寛復掘長塹截其地道仍簡戰士屯<lb/>
　　城外每穿至塹戰士即擒殺之又於塹外積柴貯<lb/>
<pb n="KR3b0012_WYG_036-10a"/>
　　火敵人有在地道内者便下柴火以皮鞴吹之火<lb/>
　　氣一衝咸即灼爛城外又造攻車車之所及莫不<lb/>
　　摧毁雖有排楯莫之能撓孝寛乃縫布為縵隨其<lb/>
　　所向則張設之布既懸於空中其車竟不能壞城<lb/>
　　外又縛松於竿灌油加火規以燒布并欲燒樓孝<lb/>
　　寛復作長鐵鈎利其鋒刃火竿既來以鈎遥割之<lb/>
　　松麻俱落城外又於城四面穿地二十一道分其<lb/>
　　四路於其中各施梁柱作訖以油灌柱放火燒之<lb/>
<pb n="KR3b0012_WYG_036-10b"/>
　　柱折城並崩壊孝寛又於崩處堅木柵以扞之敵<lb/>
　　不能入城外盡其攻擊之術孝寛咸拒破之歡無<lb/>
　　如之何乃遣倉曹㕘軍祖孝徴謂曰未聞救兵何<lb/>
　　不降也孝寛報曰我城池嚴固兵食有餘攻者自<lb/>
　　勞守者常逸豈有旬朔之間已須救兵適憂爾衆<lb/>
　　有不反之危我闗西男子必不為降將軍也孝徴<lb/>
　　乃射募格於城中云能斬城主降者拜太尉封郡<lb/>
　　公邑萬户賞帛萬匹孝寛手題書背反射城外云<lb/>
<pb n="KR3b0012_WYG_036-11a"/>
　　若有斬髙歡者一依此賞孝寛弟子遷先在山東<lb/>
　　又鎖至城下臨以白刄云若不早降便行大戮孝<lb/>
　　寛慷慨激揚畧無顧意士卒莫不感勵歡苦戰六<lb/>
　　旬傷及病死者十四五智力俱困而發疾夜遁去<lb/>
　　後因此忿恚遂殂<lb/>
魏王羆為荆州刺史梁遣曹義宗圍荆州堰水灌城不<lb/>
　　没者數版于時内外多虞未遑救援乃遺鐵券云<lb/>
　　城全當授本州刺史城中糧盡乃煮粥與將士均<lb/>
<pb n="KR3b0012_WYG_036-11b"/>
　　令食之每出戰常不擐甲胄大呼告天曰荆州城<lb/>
　　孝文皇帝所置天若不祐國家使箭中王羆額不<lb/>
　　爾王羆須破賊屢經戰陣亦不被傷彌厯三年義<lb/>
　　宗方退<lb/>
魏王思政守潁川東魏太尉髙岳來攻築土山以臨城<lb/>
　　飛梯火車盡攻擊之法思政亦作火䂎因迅風便<lb/>
　　投之土山又射以火箭燒其攻具乃募勇士縋而<lb/>
　　出戰據其兩土山置樓堞以助防守髙澄更益兵<lb/>
<pb n="KR3b0012_WYG_036-12a"/>
　　堰洧水以灌城時雖有恠獸每衝壞其堰然城被<lb/>
　　灌已久亦多崩頽悉衆苦攻思政身當矢石與士<lb/>
　　同勞苦乃更修堰作鐵籠雜獸用厭水神堰成水<lb/>
　　大至城中泉湧溢懸釡而炊糧力俱竭慕容紹宗<lb/>
　　劉豐生及其將慕容永珎意以為閑共乘樓船以<lb/>
　　望城内令善射人俯射城中俄而大風暴起船乃<lb/>
　　飄至城下城上人以長鈎牽船弓弩亂發紹宗窮<lb/>
　　廹赴水而死豐生浮向土山復中矢而斃擒永珎<lb/>
<pb n="KR3b0012_WYG_036-12b"/>
　　并獲船中器械思政謂永珎曰僕之破亡在於晷<lb/>
　　漏知殺卿無益然人臣之節守之以死乃流涕斬<lb/>
　　之思政初入潁川士卒八千人被圍既久城中無<lb/>
　　鹽腫死者十六七及城陷之日存者纔三十人雖<lb/>
　　外無救援亦無叛者<lb/>
後周梁士彥為晉州刺史齊後主親率兵攻圍之樓堞<lb/>
　　皆盡短兵相接士彥慷慨自若謂將士曰死在今<lb/>
　　日吾為尔先於是勇烈齊奮呼聲動地無不一當<lb/>
<pb n="KR3b0012_WYG_036-13a"/>
　　百齊師少却乃令妻妾及軍人子女晝夜脩城三<lb/>
　　日而就武帝救軍亦至齊師圍解士彥見帝持帝<lb/>
　　鬚泣帝亦為之流涕時帝欲班師士彥叩馬諌帝<lb/>
　　從之執其手曰朕有晉州為平齊之基宜善守之<lb/>
唐朱泚亂德宗幸奉天居數日賊軍至造雲橋成濶數<lb/>
　　十丈以巨輪為脚推之使前施濕氊生牛革多懸<lb/>
　　水囊以為陣直指城東北隅兩旁構木為廬冒以<lb/>
　　牛革迴環相屬負土運薪於其下以填壕塹矢石<lb/>
<pb n="KR3b0012_WYG_036-13b"/>
　　不能傷城中恟懼相顧失色帝召渾瑊勉諭之令<lb/>
　　齎空名誥身自御史大夫實封五百户已下者千<lb/>
　　餘軸募諸軍突將敢死之士以當之兼賜瑊御筆<lb/>
　　一管當戰勝量其功伐即署其名授之不足者筆<lb/>
　　書其身因命以位撫瑊背而遣之前一日瑊與防<lb/>
　　城使侯仲莊揣雲橋來路先鑿地道下可深丈餘<lb/>
　　上積馬糞深五六尺次二日即令爇火次一日復<lb/>
　　下柴薪夜燒之平明火焰髙于城壘是時北風正<lb/>
<pb n="KR3b0012_WYG_036-14a"/>
　　急賊乃隨風推橋以薄城下賊三千餘人相繼而<lb/>
　　登城上士卒皆久寒餒又少甲胄瑊但感激戒勵<lb/>
　　之以饑弱之衆當劇賊之鋒雖力戰應敵人憂不<lb/>
　　濟公卿已下仰首祝天賊徒至地道所橋脚偏陷<lb/>
　　不能進須臾風迴熖轉雲橋焚為灰燼賊焚死者<lb/>
　　數千城中鼔譟振地時瑊中流矢遽自拔之血流<lb/>
　　霑沐格鬬不已不言瘡痛以激士心既而李懷光<lb/>
　　大軍至賊解圍去<lb/>
<pb n="KR3b0012_WYG_036-14b"/>
呉少誠攻許州上官涗知節度留後欲棄城走判官劉<lb/>
　　昌裔追止之曰留後既受詔宜以死守城中士馬<lb/>
　　足以破賊但堅壁不戰不過五七日賊勢必敗我<lb/>
　　以全制之可也涗然之賊日夕攻急堞壞不得脩<lb/>
　　昌裔令造戰柵木柵以待之募壯士破營得突將<lb/>
　　千人鑿城分出大破之因立戰柵木柵於城上城<lb/>
　　以故不䧟<lb/>
五代梁軍敗於上黨晉人乘勝進廹澤州州城將䧟河<lb/>
<pb n="KR3b0012_WYG_036-15a"/>
　　南留守張全義召牛存節謀遂以本軍及右龍武<lb/>
　　羽林等軍徃接應上黨至天井闗存節謂諸將曰<lb/>
　　是行也雖不奉詔㫖然澤州要害城池不可失也<lb/>
　　當救之時晉人新勝其鋒甚盛存節引衆而前銜<lb/>
　　枚夜至澤州適遇守陴者已縱火鼓譟以應外軍<lb/>
　　刺史王班保牙城不知所為存節至乃定晉軍㝷<lb/>
　　至乃分布守禦晉軍四面攻鬭開地道以入城存節<lb/>
　　亦以隧道應之逆戰於地中晉軍不能進又以勁<lb/>
<pb n="KR3b0012_WYG_036-15b"/>
　　弩射之中者人馬皆洞經十三日晉軍死傷者甚<lb/>
　　衆焚營而退郡以獲全<lb/>
黄巢䧟長安趙犨為陳州刺史語諸將吏曰以吾計巢<lb/>
　　不為長安市人所誅必驅其衆東走吾州適當其<lb/>
　　衝矣乃治城池為守備遷民六十里内者皆入城<lb/>
　　中選其子弟配以兵甲以其弟昶珝為將巢敗果<lb/>
　　東走先遣孟楷據項城昶擊破之執楷歸巢從後<lb/>
　　至聞楷被執大怒既而秦宗權以蔡州附巢巢勢<lb/>
<pb n="KR3b0012_WYG_036-16a"/>
　　甚盛乃悉衆圍犨置舂磨糜人之肉以為食陳人<lb/>
　　恐犨語其下曰吾家三世陳將必能保此爾曹男<lb/>
　　子當於死中求生建功立業未必不因此時陳人<lb/>
　　皆踴躍巢柵城北三里為八仙營營中置百官聚<lb/>
　　糧餉欲以久弊之其兵號三十萬陳人舊有巨弩<lb/>
　　數百皆廢壊後生弩工皆不識其器珝創意理之<lb/>
　　弩矢擊五百步人馬皆洞以故巢不敢近圍凡三<lb/>
　　百日犨食將盡乃乞兵於梁梁太祖與李克用皆<lb/>
<pb n="KR3b0012_WYG_036-16b"/>
　　自將㑹擊敗巢將黄鄴于西華西華有積粟巢恃<lb/>
　　以為餉及鄴敗巢乃解圍去<lb/>
晉將李嗣昭守潞州汴將李思安將兵十萬攻之嗣昭<lb/>
　　乃築夾城深溝髙壘内外重複飛走路絶撫循士<lb/>
　　衆登城拒守嘗享諸將登城張樂賊矢中足嗣昭<lb/>
　　宻拔之坐客不知覺酣飲如故以安士心梁祖馳<lb/>
　　書説誘百端嗣昭焚其偽詔斬其使者城中固守<lb/>
　　經年晉王率周德威等攻梁梁兵大潰嗣昭方開門<lb/>
<pb n="KR3b0012_WYG_036-17a"/>
　　　屯田<lb/>
漢趙充國擊先零羌充國欲罷騎兵屯田以待其弊奏<lb/>
　　曰臣聞兵者所以明德除害也故舉得於外則福<lb/>
　　生於内不可不慎臣所將吏士馬牛食月用糧糓<lb/>
　　十九萬九千六百三十斛鹽千六百九十三斛茭<lb/>
　　藁二十五萬二百八十六石難久不解徭役不息<lb/>
　　又恐它夷卒有不虞之變相應並起為明主憂誠<lb/>
　　非素定廟勝之䇿且羌虜易以計破度臨羌東至<lb/>
<pb n="KR3b0012_WYG_036-17b"/>
　　浩亹羌虜故田及公田民所未墾可二千頃以上<lb/>
　　其間郵亭多壞敗者臣前部士入山伐材木大小<lb/>
　　六萬餘枚皆在水次願罷騎兵留弛刑應募及淮<lb/>
　　陽汝南步兵與吏私從者合凡萬三百八十一人<lb/>
　　用穀月二萬七千三百六十二斛鹽三百八斛分<lb/>
　　屯要害處解漕下繕鄉亭浚溝渠治湟陿以西道<lb/>
　　橋七十所令可至鮮水左右田事出賦人二十畮<lb/>
　　至四月草生發郡騎及屬國胡騎伉健各千倅馬<lb/>
<pb n="KR3b0012_WYG_036-18a"/>
　　十二就草為田者遊兵以充入金城郡益積蓄省<lb/>
　　大費今大司農所轉穀至者足萬人一嵗食謹上<lb/>
　　田處及器用簿唯陛下裁許上報曰皇帝問將軍<lb/>
　　言欲罷騎兵萬人留田即如將軍之計虜當何時<lb/>
　　伏誅兵當何時得决熟計其便復奏充國上狀曰<lb/>
　　班師罷兵萬人留田此坐支解羌虜之具也臣謹<lb/>
　　條不出兵留田便宜十二事步兵九校吏士萬人<lb/>
　　留屯以為武備因田致穀威德並行一也又因排<lb/>
<pb n="KR3b0012_WYG_036-18b"/>
　　折羌虜令不得歸肥饒之地貧破其衆以成羌虜<lb/>
　　相畔之漸二也居民得並田作不失農業三也軍<lb/>
　　馬一月之食度支田士一嵗罷騎兵以省大費四<lb/>
　　也至春省甲士卒循河湟漕穀至臨羌以眎羌虜<lb/>
　　揚威武傳世折衝之具五也以閒暇時下所伐材<lb/>
　　繕治郵亭充入金城六也兵出乘危徼幸不出令<lb/>
　　反畔之虜竄於風寒之地離霜露疾疫瘃墮之患<lb/>
　　坐得必勝之道七也亡經阻逺追死傷之害八也<lb/>
<pb n="KR3b0012_WYG_036-19a"/>
　　内不損威武之重外不令虜得乘間之勢九也又<lb/>
　　亡驚動河南大开小开使生它變之憂十也治湟<lb/>
　　陿中道橋令可至鮮水以制西域信威千里從枕<lb/>
　　席上過師十一也大費既省繇役豫息以戒不虞<lb/>
　　十二也留屯田得十二便出兵失十二利詔罷兵<lb/>
　　獨充國留屯田明年五月充國奏言羌本可五萬<lb/>
　　人軍凡斬首七千六百級降者三萬一千二百人<lb/>
　　溺河湟死者五六千人定計遣脫與煎鞏黄羝俱<lb/>
<pb n="KR3b0012_WYG_036-19b"/>
　　亡者不過四千人羌靡忘等自詭必得<hi>詭責也自以為憂責</hi>
　　<hi>言必不能得之</hi>請罷屯兵奏可充國振旅而還<lb/>
曹操既破黄巾欲經畧四方而苦軍食不足羽林監棗<lb/>
　　祗建置屯田於是以任峻為典農中郎將募百姓<lb/>
　　屯田於許下<hi>潁川郡許昌縣也</hi>得穀百萬斛郡國例置田<lb/>
　　官數年之中所在積粟倉廩皆滿<lb/>
正始中司馬懿督諸軍伐呉因欲廣田積穀為兼并之<lb/>
　　計乃使鄧艾行陳項以東至壽春艾以田多水少<lb/>
<pb n="KR3b0012_WYG_036-20a"/>
　　不足以盡地利宜開河渠可以大積軍糧又通漕<lb/>
　　運之道乃著濟河論以喻其㫖又以為昔破黄巾<lb/>
　　因為屯田積穀於許都以制四方今三隅已定事<lb/>
　　在淮南每大軍征舉運兵過半功費巨億以為大<lb/>
　　役陳蔡之間上下田糧可省許昌左右諸稻田并<lb/>
　　水東下令淮北二萬人淮南三萬人十二分休且<lb/>
　　田且守永豐常收三倍於西計除衆費嵗完五百<lb/>
　　萬斛以為軍資六七年間可積三千萬斛於淮上<lb/>
<pb n="KR3b0012_WYG_036-20b"/>
　　此則十萬之衆五年食也以此乘敵無不克矣懿<lb/>
　　善之皆如艾計乃大興屯守廣開淮陽百尺二渠<lb/>
　　又脩諸陂於賴潁之南北萬餘頃自是淮北倉庾<lb/>
　　相望壽陽至於京師農官屯兵連屬焉<lb/>
唐郭元振遷涼州都督隴右諸軍州大使先是涼州封<lb/>
　　界東北不過四百餘里既逼突厥吐蕃二宼頻嵗<lb/>
　　奄至城下百姓苦之元振於南境硤口置和戎城<lb/>
　　北界磧中置白亭軍控其要路乃拓州境一千五<lb/>
<pb n="KR3b0012_WYG_036-21a"/>
　　百里自是宼虜不復更至城下元振又命甘州刺<lb/>
　　史李漢通開置屯田盡其水陸之利舊涼州粟麥<lb/>
　　斛至數千及漢通收率之後數年豐稔乃一疋絹<lb/>
　　糴數十斛積軍糧支數十年<lb/>
唐黑齒常之充河源軍副使以河源軍正當賊衝欲加<lb/>
　　兵鎮守恐有飛輓之費遂逺置烽戍七十餘所度<lb/>
　　開營田五十餘頃嵗收百餘萬石<lb/>
後唐張希崇遷靈州節度使先是靈州城接戎兵餉道<lb/>
<pb n="KR3b0012_WYG_036-21b"/>
　　常苦抄掠希崇乃開屯田教士耕種軍以足食而<lb/>
　　省轉饋明宗下詔褒美<lb/>
　　　讓功<lb/>
後漢馮異為人謙退不伐與諸將相逢輒引車避道毎<lb/>
　　所止舎諸將並坐論功異獨屛樹下光武以此多<lb/>
　　之隗囂降異上書言狀不敢言伐諸將欲分其功<lb/>
　　帝下璽書曰征西功若丘山而自以為不足孟之<lb/>
　　反奔而殿亦何異哉<lb/>
<pb n="KR3b0012_WYG_036-22a"/>
建安二十三年代郡烏桓反曹操以子彰為北中郎將<lb/>
　　行驍騎將軍入涿郡界叛胡數千騎卒至彰身自<lb/>
　　摶戰射胡騎應弦而倒者前後相屬戰過半日彰<lb/>
　　鎧中數箭意氣益勵乘勝逐北至於桑乾一日一<lb/>
　　夜與虜相及擊大破之斬首獲生以千數彰乃倍<lb/>
　　常科大賜將士將士無不悦喜時操在長安召彰<lb/>
　　詣行在所彰自代過鄴太子謂彰曰卿新有功今<lb/>
　　面見上宜勿自伐應對常若不足者彰到如太子<lb/>
<pb n="KR3b0012_WYG_036-22b"/>
　　言歸功諸將太祖喜持彰鬚曰黄鬚兒竟大奇也<lb/>
晉唐彬監巴東諸軍事加廣武將軍上征呉之䇿甚合<lb/>
　　武帝意後與王濬共伐呉彬屯據衝要為衆軍前<lb/>
　　驅毎設疑兵應機制勝陷西陵樂鄉多所擒獲自<lb/>
　　巴陵沔口以東諸賊所聚莫不震懼倒戈肉袒彬<lb/>
　　知賊宼已殄孫皓將降未至建業二百里稱疾遲<lb/>
　　留以示不競果有先到者争物後到者争功于時<lb/>
　　有識莫不髙彬此舉<lb/>
<pb n="KR3b0012_WYG_036-23a"/>
隋髙熲為左領軍大將軍伐陳為元帥長史陳平以功<lb/>
　　授上柱國髙祖常從容命與賀若弼言及陳平事<lb/>
　　熲曰賀若弼先獻十䇿後於蔣山苦戰破賊臣文<lb/>
　　吏耳焉敢與大將軍論功帝大笑特嘉其有讓<lb/>
　　　辭賞<lb/>
魏王公叔痤為魏將而與韓趙戰㑹北禽樂作魏王説<lb/>
　　郊迎以賞田百萬祿之公叔痤反走再拜而辭曰<lb/>
　　夫使士卒不崩直而不倚撓陳而不辭者此呉起<lb/>
<pb n="KR3b0012_WYG_036-23b"/>
　　餘教也臣不能為也前察地形之險阻决利害之<lb/>
　　便使三軍之士迷惑者巴寜爨襄之力也縣賞罸<lb/>
　　於前使民昭然信之於後者王克敵之明法也鼓<lb/>
　　之不敢怠倦者臣也王以為臣之不能怠倦賞臣<lb/>
　　可也若以臣之有功臣何力之有乎王曰善如是<lb/>
　　索呉起之後賜之田二十頃巴寧爨襄田各十頃<lb/>
　　王曰公叔豈非長者哉既為寡人勝强敵矣又不<lb/>
　　遺賢者之後不掩能士之跡公叔何可無益乎故<lb/>
<pb n="KR3b0012_WYG_036-24a"/>
　　又與田四十頃加之百頃之上使百四十頃故老<lb/>
　　子曰聖人無積盡以與人已愈多公叔當之矣<lb/>
楚昭王失國屠羊説走而從王王反國將賞從者及屠<lb/>
　　羊説説曰大王失國臣失屠羊大王反國説亦反<lb/>
　　屠羊臣之爵祿已復也又何賞之有王曰强之屠<lb/>
　　羊説曰大王失國非臣之罪也故不敢伏其誅大<lb/>
　　王反國非臣之功也故不敢當其賞王曰見之屠<lb/>
　　羊説曰楚國之法必有重賞大功而後得見今臣<lb/>
<pb n="KR3b0012_WYG_036-24b"/>
　　之智不足以存國而勇不足以死宼呉軍入郢説<lb/>
　　畏難而避宼非故隨大王也今大王欲廢法毁約<lb/>
　　而見説此非臣之所聞於天下者也王謂司馬子<lb/>
　　綦曰屠羊説居處卑職而陳義甚髙子綦為我延<lb/>
　　之以三旌之位屠羊説曰夫三旌之位君知貴於<lb/>
　　屠羊之利也然豈可以貪爵而使吾君有妄施之<lb/>
　　名乎説不敢當願返吾屠羊之肆遂不受之<lb/>
　武經總要後集卷十五<lb/>
</p>
<p>
</p>
  </div>
</body>
</text>
</TEI>
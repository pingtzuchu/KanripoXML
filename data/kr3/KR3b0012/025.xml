<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武經總要後集卷四</head> <lb/>
    <p>
<pb n="KR3b0012_WYG_025-1a"/>
欽定四庫全書<lb/>
　武經總要後集卷四<lb/>
　　　　　　　　　　　宋　曽公亮等　撰<lb/>
　　故事四<lb/>
　　　　將貴輕財　　　　將貪必敗<lb/>
　　　　臨敵易將　　　　將驕必敗<lb/>
　　　　矜伐致敗　　　　不矜伐<lb/>
　　　　將師自表異致敗　將帥自表異以奪敵心<lb/>
<pb n="KR3b0012_WYG_025-1b"/>
　　　　均服　　　　　　隱語<lb/>
　　　　先鋒後殿　　　　擊其後<lb/>
　　　　退師<lb/>
　　　將貴輕財<lb/>
漢李廣厯七郡太守前後四十餘年賞賜輒分與麾下<lb/>
　　飲食與士卒共之家無餘財終不言生産事將兵<lb/>
　　之絶處見水士卒不盡飲不近水士卒不盡餐不<lb/>
　　嘗食士卒以此愛樂為用也<lb/>
<pb n="KR3b0012_WYG_025-2a"/>
竇嬰為大將軍嬰言袁盎欒布諸名將賢士在家者進之<lb/>
　　所得金陳廊廡下軍吏過輒裁量其用金無入家者<lb/>
後漢祭遵為人廉約小心克己奉公光武以為刺姦將<lb/>
　　軍賞賜輒盡與士卒家無私財<lb/>
魏曹真累遷大司馬每征行與將士同甘苦軍賞不足<lb/>
　　輒以家財班賜士卒皆願為用<lb/>
魏田豫為䕶烏丸鮮卑校尉後為䕶匈奴中郎將并州<lb/>
　　刺史豫清約儉素賞賜皆散之將士每敵人私遺<lb/>
<pb n="KR3b0012_WYG_025-2b"/>
　　悉簿藏官不入家家常貧匱雖殊類咸高豫節<lb/>
西魏將梁椿性果毅善於撫納所獲賞物分賜麾下故<lb/>
　　每踐敵境咸得其力<lb/>
唐李勣為行軍總管前後戰勝所得金帛皆散之將士<lb/>
蕭瑀出為河池郡守即日遣之既至郡有山賊萬餘人<lb/>
　　宼暴縱横瑀潛募敢勇之士設竒而擊之當陣而<lb/>
　　降其衆所獲財畜咸賞有功由是人竭其力<lb/>
馬燧討田恱先戰燧誓軍中曰戰勝請以家財行賞既<lb/>
<pb n="KR3b0012_WYG_025-3a"/>
　　勝盡出其家財以頒將士德宗嘉之詔度支出財<lb/>
　　錢五萬貫行賞還燧家財<lb/>
石雄為豐州刺史雄臨財甚廉毎破賊立功朝廷時有<lb/>
　　賜予皆不入私室置於軍門首取一分餘並分給<lb/>
　　以此軍士感義皆思奮發<lb/>
　　　將貪必敗<lb/>
晉張燕為巴邑太守時泰州人鄧定等二千餘家飢餓<lb/>
　　流入漢中固保于城漸為抄盜梁州刺史張殷遣<lb/>
<pb n="KR3b0012_WYG_025-3b"/>
　　燕討之定窘急偽乞降於燕并餽金銀燕喜為之<lb/>
　　緩師定宻結李雄雄遣衆救之燕退定遂進逼漢<lb/>
　　中太守杜正仲東奔魏燕亦棄官而遁<lb/>
前秦苻堅遣王猛伐前燕慕容暐師次潞州燕將慕容<lb/>
　　評率兵守禦以持久制之猛乃遣其將郭度率騎<lb/>
　　五千夜從間道起火於髙山因燒評營衆遁先是<lb/>
　　評素性貪鄙障固山川賣柴鬻水積錢絹如丘陵<lb/>
　　三軍莫有鬬志因而大敗<lb/>
<pb n="KR3b0012_WYG_025-4a"/>
王𤣥謨為寧朔將軍北征將士多離怨𤣥謨素營貨利<lb/>
　　疋布貴及千錢以此倍失人心及魏大武軍至乃<lb/>
　　奔退麾下散亡畧盡<lb/>
唐獨孤懐恩武德中為工部尚書率士討賊素無籌畧<lb/>
　　貪冒財貨頻為賊所敗髙祖屢下詔責之<lb/>
王佖為靈塩節度使先是吐蕃欲成烏蘭橋每於河壖<lb/>
　　先置材木朔方節度使毎遣人潛載之委於急流<lb/>
　　終莫能成蕃人知佖貪而無謀先厚遺之然後并<lb/>
<pb n="KR3b0012_WYG_025-4b"/>
　　役成橋仍築月城圍守之自是朔方禦宼不暇佖<lb/>
　　黷貨邊上至今患焉<lb/>
李象古為安南都護為土賊楊清所殺象古貪縱人心<lb/>
　　不附安南數日城陷故及於害<lb/>
李泳為河陽節度使泳本以市人發迹禁軍以賄賂交<lb/>
　　通遂至鎮武節度轉為河陽所至以貪殘為務恃<lb/>
　　所交結不畏憲章犒宴所陳果實皆以木刻綵繪<lb/>
　　聚斂無己人不堪命遂至於亂數日方止文宗貶<lb/>
<pb n="KR3b0012_WYG_025-5a"/>
　　泳豐州長史<lb/>
　　　臨敵易將<lb/>
戰國燕昭王使將樂毅下齊七十餘城惟莒即墨二城<lb/>
　　未下惠王嗣立聽齊間以騎劫代毅遂為齊將田<lb/>
　　單所敗<lb/>
後周楊堅為相尉遲迥據湘州舉兵堅命上柱國韋孝<lb/>
　　寛為東道元帥師次永橋軍於泌東㑹泌水漲未<lb/>
　　得渡長史李詢宻啓堅云梁士彦宇文忻崔𢎞度<lb/>
<pb n="KR3b0012_WYG_025-5b"/>
　　等並受尉遲迥金軍中慅慅人情大異堅深以為<lb/>
　　憂謀代此三人李得林獨進計云公與諸將並是<lb/>
　　國家貴臣未相伏從前所遣者疑其乖異後所遣<lb/>
　　者安知其能盡腹心耶又取金之事虛實難明臨<lb/>
　　敵代將自古所難樂毅所以辭燕趙括所以取敗<lb/>
　　如愚所見但遣公一腹心明於智畧為諸將由來<lb/>
　　所信伏者速至軍所觀其情偽縱有異志必不敢<lb/>
　　動堅大悟即令髙熲馳驛徃軍中監視諸將節度<lb/>
<pb n="KR3b0012_WYG_025-6a"/>
　　竟成大功<lb/>
　　　將驕必敗<lb/>
春秋時楚大饑庸人率羣蠻以畔楚<hi>庸人楚屬國也</hi>楚使廬戢<lb/>
　　黎侵庸庸人逐之囚子楊窻<hi>窻戢黎官屬也</hi>三宿而逸曰<lb/>
　　庸師衆羣蠻聚焉不如且起王卒合而後進楚將<lb/>
　　潘尫曰不可姑乂與之遇以驕之彼驕我怒而後<lb/>
　　可克與之遇七遇皆北惟禆鯈魚人實逐之<hi>禆鯈魚庸</hi>
　　<hi>三邑也輕楚故但三邑人逐之</hi>庸人曰楚不足與戰矣遂不設備<lb/>
<pb n="KR3b0012_WYG_025-6b"/>
　　楚子乘馹㑹師于臨品<hi>馹傳車也臨品地名</hi>分為二隊<hi>隊部也兩</hi>
　　<hi>道攻之</hi>子越自石溪子貝自仞伐庸遂滅之<lb/>
秦末項梁起兵吳中北至定陶再破秦軍項羽等又斬<lb/>
　　秦三川守李由益輕秦有驕色宋義諫曰戰勝而<lb/>
　　將驕卒惰者必敗臣竊為君畏之梁不聽迺使宋<lb/>
　　義於齊路逢髙陵君曰公將見項梁乎曰然義曰<lb/>
　　臣論武信君軍必敗公徐行則免疾行則及禍秦<lb/>
　　果悉起兵益其將章邯夜銜枚擊梁大破之定陶<lb/>
<pb n="KR3b0012_WYG_025-7a"/>
　　梁敗而死<hi>梁自號武信君</hi>
後魏崔延伯既破秦賊乃與蕭寶寅率衆㑹安定甲卒<lb/>
　　十二萬鐵馬八千疋軍威甚盛時万俟醜奴置營<lb/>
　　涇州西北七里當原城時或輕騎暫來挑戰大兵<lb/>
　　未交便爾奔北延伯矜功負勝遂倡議先驅伐木<lb/>
　　别造大排内為鎮柱教習彊兵負而趨走號為排<lb/>
　　城戰士在外輜重居中自涇州縁原北上衆軍將<lb/>
　　出未戰之門有賊數百騎詐持文書云是降簿乞<lb/>
<pb n="KR3b0012_WYG_025-7b"/>
　　緩師寶寅延伯謂其事實逡廵未鬬俄而宿勤明<lb/>
　　速率衆自東北而至乞降之賊從西競下諸軍前<lb/>
　　後受敵延伯上馬突陣賊勢摧挫便爾逐北徑造<lb/>
　　其營賊本輕騎延伯軍兼步卒兵力疲怠賊乃乘<lb/>
　　間得入排城延伯軍大敗<lb/>
後周末丞相堅輔政大將尉遲迥在河北舉兵拒命遣<lb/>
　　兵畧地河南州縣多下之丞相堅遣于仲文率兵<lb/>
　　討之仲文兵至汴州之東倪塢<hi>烏古反</hi>與迥將劉子<lb/>
<pb n="KR3b0012_WYG_025-8a"/>
　　昻劉德玉等相遇進擊破之軍次蓼堤迥將檀讓<lb/>
　　擁衆數萬仲文以羸師排戰讓悉衆來拒仲文偽<lb/>
　　北讓軍頗驕於是仲文遣精兵左右翼擊之大敗<lb/>
　　讓軍生獲五千餘人<lb/>
隋末翟讓李宻起兵於河南滎陽郡守張須陀以兵攻<lb/>
　　讓讓數為須陀所敗聞其來大懼將逺避之宻曰<lb/>
　　須陀勇而無謀兵又驟勝驕狠可一戰而擒之公<lb/>
　　且列陣以待保為公敗之讓不得已勒兵將戰宻<lb/>
<pb n="KR3b0012_WYG_025-8b"/>
　　分兵千餘人於林木間詐與戰不利軍稍却宻發<lb/>
　　伏自後掩之讓合擊須陀衆大敗遂斬須陀<lb/>
　　　矜伐致敗<lb/>
春秋時楚屈瑕伐羅鬬伯比送之還謂其御曰莫敖必<lb/>
　　敗舉趾髙心不固矣遂見楚子曰必濟師楚子辭<lb/>
　　焉入告夫人鄧曼鄧曼曰大夫其非衆之謂其謂<lb/>
　　君撫小民以信訓諸司以徳而威莫敖以刑也莫<lb/>
　　敖狃於蒲騷之役將自用也必小羅君若不鎮撫<lb/>
<pb n="KR3b0012_WYG_025-9a"/>
　　其不設備乎楚子使頼人追之不及莫敖使徇于<lb/>
　　師曰諫者有刑及鄔亂次以濟遂無次且不設備<lb/>
　　及羅羅與盧戎兩軍之大敗之莫敖縊於荒谷<lb/>
前秦苻堅議伐晉石越曰吳人國有長江之險朝無昏<lb/>
　　二之釁臣愚以為利用脩德未宜動師堅曰以吾<lb/>
　　之衆投鞭於江足斷其流遂興師苻融攻陷壽春<lb/>
　　乃馳使白堅曰賊少易俘但懼其越逸宜速進衆<lb/>
　　軍掎角擒賊必矣堅大恱恐謝石等遁去乃捨大<lb/>
<pb n="KR3b0012_WYG_025-9b"/>
　　軍於頓城以輕騎八千兼道赴之遂為謝𤣥所敗<lb/>
　　　不矜伐<lb/>
後漢馮異為偏將軍從光武破王郎封應侯為人謙退<lb/>
　　不伐行與諸將相逢輙引車避道進止皆有表識<lb/>
　　軍號為整齊每所止舍諸將並坐論功異常獨屏<lb/>
　　樹下軍中號曰大樹將軍<lb/>
晉朱伺為陶侃騎督將時西陽夷賊抄掠江夏守楊珉<lb/>
　　毎請督將議拒賊之計伺獨不言珉曰諸將軍何<lb/>
<pb n="KR3b0012_WYG_025-10a"/>
　　以不言伺答曰諸人以口擊賊伺以力耳珉又問<lb/>
　　將軍前後擊賊何以每得勝也伺曰兩敵共對惟<lb/>
　　當忍之彼不能忍是以勝矣珉大笑<lb/>
　　　將帥自表異致敗<lb/>
春秋時狄人伐衛于滎澤衛師敗績衛侯不去其旗是<lb/>
　　以甚敗遂滅衛<lb/>
東晉末桓𤣥篡位劉裕起義師討之𤣥敗泝流奔荆州<lb/>
　　留其將何澹之郭銓郭昶之守隘口劉裕將何無<lb/>
<pb n="KR3b0012_WYG_025-10b"/>
　　忌等次桑落洲澹之等率軍來戰澹之常所乘舫<lb/>
　　旌旗甚盛無忌謂衆曰賊帥必不居此欲詐我耳<lb/>
　　宜亟攻之衆曰澹之不在其中縱得無益無忌曰<lb/>
　　今衆寡不敵戰無全勝澹之雖不居此舫取之則<lb/>
　　獲因縱兵進攻可一皷而敗也遂攻獲舫因傳呼<lb/>
　　曰得澹之矣賊衆驚撓無忌之衆亦畏然因乘勝<lb/>
　　勢繼進無忌皷譟赴之銓等大潰<lb/>
宋晉安公子勛舉兵潯陽宋將殷孝祖討之時賊據赭<lb/>
<pb n="KR3b0012_WYG_025-11a"/>
　　圻孝祖進與賊合戰常以皷盖自隨軍中相謂曰<lb/>
　　殷統軍其將死矣今與賊交鋒而以羽儀自標異<lb/>
　　若善射者十人共射欲不斃得乎是日於陣為矢<lb/>
　　所中而死<lb/>
東魏大將髙歡與西魏大將宇文泰戰邙山其時泰見<lb/>
　　歡出旗皷識之乃募敢勇三千人令賀拔勝總之<lb/>
　　以犯其軍敵與歡相遇時募士皆用短兵接戰乘<lb/>
　　勝逐歡數十里刃垂及之㑹勝馬為流矢所中死<lb/>
<pb n="KR3b0012_WYG_025-11b"/>
　　比副騎至歡已逸去矣<lb/>
髙敖曹與侯景等攻魏將獨孤信于金墉城大將宇文<lb/>
　　泰率衆救之戰於邙山敖曹心輕敵建旗盖以凌<lb/>
　　陣周人盡銳擊之一軍皆没敖曹輕騎走河陽城<lb/>
　　仰呼求䋲不得㧞劍剜門未徹而追至敖曹奮頭<lb/>
　　呼曰來吾與汝闘國人追之者斬之<lb/>
　　　將帥自表異以奪敵心<lb/>
唐朱泚之亂李懐光自河北赴難李晟每將合戰必自<lb/>
<pb n="KR3b0012_WYG_025-12a"/>
　　異衣錦裘繡㡌前行親自指道懐光望見惡之乃<lb/>
　　謂晟曰將帥當持重豈宜自表餙以㗖賊也晟曰<lb/>
　　晟久在涇原軍士頗畏服故欲令先識以奪其心<lb/>
　　耳懐光益不恱<lb/>
　　　均服<lb/>
後周河橋之戰王思政下馬用長矟左右横擊之一擊<lb/>
　　踣數人時䧟陣既深從者死盡思政被重創悶絶<lb/>
　　㑹日暮敵亦收軍思政久經軍旅每戰惟着破衣<lb/>
<pb n="KR3b0012_WYG_025-12b"/>
　　弊甲敵人疑非將帥故得免有帳下督雷五安於<lb/>
　　戰處哭求思政㑹已蘇乃割衣裹瘡扶思政上馬<lb/>
　　夜久方得還軍<lb/>
　　　隱語<hi>軍政急難不可使衆知因假物另隱語諭之</hi>
春秋時楚師傅於蕭還無社與司馬夘言號申叔展<hi>還無</hi>
　　<hi>社蕭大夫司馬夘申叔展皆楚大夫也無社素識叔展故以夘呼之</hi>叔展曰有麥麯<lb/>
　　乎曰無有山鞠窮乎曰無<hi>麥麯鞠窮亦以禦濕欲使無社逃泥水中無社</hi>
　　<hi>不解故曰無軍中不敢正言欲為謬語</hi>河魚服疾奈何<hi>叔展言無禦濕藥將疾也</hi>
<pb n="KR3b0012_WYG_025-13a"/>
　　曰目於眢井而拯之<hi>無社意解欲入井故使叔展亟視虛廢井而求拯焉出溺</hi>
　　<hi>為拯也</hi>若為茅絰哭井則己<hi>叔展又教結茅以表并須哭乃應以為信</hi>
　　明日蕭潰申叔視其井則茅絰存焉號而出之<lb/>
吳申叔儀乞粮于公孫有山氏<hi>申叔儀吳大夫公孫有山氏魯大夫舊相識</hi>
　　曰佩玉蘂兮余無所繫之<hi>蘂服餙裕也已獨無以繫佩言吳王不恤下者</hi>
　　<hi>矣</hi>旨酒一盛兮余與褐之父睨之<hi>一盛一器也睨視也褐寒賤之</hi>
　　<hi>人言但得視不得飲</hi>對曰粱則無矣麤則有之若登首山以<lb/>
　　呼曰庚癸乎則諾<lb/>
<pb n="KR3b0012_WYG_025-13b"/>
唐許欽明常出按部突厥黙啜率衆數萬奄至城下欽<lb/>
　　明拒戰久之力屈被賊將所執至靈州城下令說<lb/>
　　城中早降欽明大呼曰賊中都無飲食城中有美<lb/>
　　醬乞二升糧米乞二斗墨乞一錠是時賊營處四<lb/>
　　面阻泥河惟一路得入欽明將此物以諭城中冀<lb/>
　　其簡兵練將候夜掩襲城中無悟其旨者<lb/>
　　　先鋒後殿<lb/>
魏于禁張遼樂進張郃徐晃俱為名將太祖每征伐咸<lb/>
<pb n="KR3b0012_WYG_025-14a"/>
　　迭為前鋒還為後拒持軍嚴整<lb/>
晉大將謝𤣥北鎮廣陵時苻堅彊盛𤣥多募勁勇劉宇<lb/>
　　之何謙諸葛充髙衡劉軌田洛孫元忠等以驍猛<lb/>
　　應募領驍銳為前鋒百戰百勝時號北府兵敵人<lb/>
　　畏之所向必克<lb/>
隋大將楊素馭戎嚴整毎對陣先令一二百人赴敵陷<lb/>
　　陣則已如不陷陣而還者斬之又令三五百人復<lb/>
　　如前法將士恐慄有必死之心戰無不勝從素征<lb/>
<pb n="KR3b0012_WYG_025-14b"/>
　　伐者微功必録雖嚴忍士亦願從<lb/>
梁韋叡為輔國將軍伐魏合肥既平髙祖詔班師去賊<lb/>
　　頗近懼為所懾叡遣輜重居前乘小輿後殿魏人<lb/>
　　服叡威名望之不敢逼全軍而還<lb/>
後周齊王憲從文帝與齊人相拒帝已去晉州留憲拒<lb/>
　　後憲阻水為陣齊領軍段暢至橋憲隔水問暢姓<lb/>
　　名暢曰領軍段暢也公復為誰憲曰我魏侯大都<lb/>
　　督耳暢曰觀公言語不是凡人何用隱言名位憲<lb/>
<pb n="KR3b0012_WYG_025-15a"/>
　　乃曰我齊王也遍指陳王純以下並以告之暢鞭<lb/>
　　馬去憲即命旋軍齊人遽追之戈甲甚銳憲與開<lb/>
　　府于文忻為殿拒之斬其驍將賀蘭豹三人齊衆<lb/>
　　乃退<lb/>
禄山反詔闗内節度使李嗣業與郭子儀僕固懐恩等<lb/>
　　掎角長安廣平王俶收長安陳於香積寺北灃水<lb/>
　　之東嗣業以北庭軍為前鋒王思禮為後軍戈鋋<lb/>
　　皷鞞震曜山野列長陣待之賊將李歸仁初以銳<lb/>
<pb n="KR3b0012_WYG_025-15b"/>
　　師數來挑戰因攅矢逐之賊軍大至我師囂亂嗣<lb/>
　　業曰今若不以身啖㓂决戰于陣萬死冀一生我<lb/>
　　軍無孑遺矣乃脫衣執長刀立陣前大呼當者人<lb/>
　　馬死碎陣復整嗣業帥前軍各執長刀而進所向<lb/>
　　摧靡<lb/>
蘇定方貞觀初為通府折衝隨李靖襲突厥頡利于磧<lb/>
　　石靖使定方率二百騎為前鋒乘霧而行去賊一<lb/>
　　里許忽然霧歇望見其牙帳掩殺數十百人頡利<lb/>
<pb n="KR3b0012_WYG_025-16a"/>
　　及隋公主狼狽散走餘衆俯伏靖軍既至遂悉降<lb/>
代宗幸陜避吐蕃雍王為中軍先鋒以僕固懐恩為副<lb/>
　　領河東朔方節度使行營及鎮西囘紇兵馬赴陜<lb/>
　　州并令諸道節度一時齊進懐恩與囘紇左隊為<lb/>
　　先鋒觀軍容使魚朝恩陜州節度郭英乂為後殿<lb/>
　　自渑池入懐恩等師至黄水賊徒數萬堅柵自固<lb/>
　　懐恩陣于西原上廣張旗幟以當之命驍騎及囘<lb/>
　　紇之衆傍南山出於東北兩軍旗内應表裏合擊<lb/>
<pb n="KR3b0012_WYG_025-16b"/>
　　之一皷而殺賊數萬<lb/>
五代梁牛存節大舉以伐淮南至濠州東門前軍失利<lb/>
　　於清口砦軍退至渒河無復隊伍存節遏其後與<lb/>
　　諸將釋騎步鬬諸軍稍得濟收合所部兵并敗兵<lb/>
　　共八千餘人至於淮涘時不食已四五日矣存節<lb/>
　　訓勵部分以禦追寇遂得旋師<lb/>
王景仁伐壽州至霍丘接戰擒賊將袁叢王彦威王璠<lb/>
　　等送京師俄而朱瑾以大軍至景仁力戰不屈常<lb/>
<pb n="KR3b0012_WYG_025-17a"/>
　　以數騎身先奮擊寇不敢逼乃引兵還及濟淮復<lb/>
　　後殿軍故不甚衂瑾亦不敢北渡<lb/>
　　　擊其後<lb/>
春秋時楚子為舟師以畧吳疆<hi>畧行也行吳界將侵之</hi>沈尹戍曰<lb/>
　　此行也楚必亡邑不撫民而勞之吳不動而速之<hi>速召</hi>
　　<hi>也</hi>吳踵楚<hi>隨楚之後</hi>而疆埸無備邑能無亡乎越大夫<lb/>
　　胥犴勞王於豫章之汭<hi>汭水西曲</hi>越公子倉歸王乘舟<lb/>
　　<hi>歸遣也</hi>倉及壽夣帥師從王<hi>壽梦越/大夫也</hi>王及圉陽還<hi>楚地</hi>
<pb n="KR3b0012_WYG_025-17b"/>
　　吳人踵楚而邊人不備遂滅巢及鍾離而還<lb/>
後漢赤眉青犢十餘萬衆並在射犬<hi>漢野任縣有射犬衆</hi>光武引<lb/>
　　兵將擊之耿純軍在前去營數里賊忽夜攻純兩<lb/>
　　軍營中士多傷純勒部曲堅立不動選敢死士二<lb/>
　　千人俱持强弩使銜枚間行純出賊後齊聲呼譟<lb/>
　　彊弩並發賊衆驚走追擊遂破之<lb/>
宋栁元景為隋郡太守既至而蠻反斷驛道欲攻郡郡<lb/>
　　虛糧兵又乏元景設方畧得六七百人乃分五百<lb/>
<pb n="KR3b0012_WYG_025-18a"/>
　　人屯驛道或曰蠻將逼城不宜分衆元景曰蠻聞<lb/>
　　郡遣重戍豈悟城内兵少且表裏合勢於計為長<lb/>
　　㑹蠻垂至乃使驛道兵潛出其後戒曰火鋒馳進<lb/>
　　前後俱發蠻衆驚擾投鄭水死者千餘人斬獲數<lb/>
　　百郡境肅然<lb/>
南齊末蕭衍舉兵伐雍州東下<hi>雍州今襄陽郡</hi>大軍已次江寧<lb/>
　　衍使吕僧珍與王茂率精騎先登移頓於越城僧<lb/>
　　珍守白板齊東昏侯將李居士知城中衆少率銳<lb/>
<pb n="KR3b0012_WYG_025-18b"/>
　　卒萬人直來薄城下僧珍謂將士曰今既力不敵<lb/>
　　不可與戰亦勿遥射須至城裏當併力破之俄而<lb/>
　　皆越城㧞柵僧珍分人上城矢石俱發自率馬步<lb/>
　　三百人出其後守陴者復踰城而下内外齊擊居<lb/>
　　士等應時奔散<lb/>
陳將周炅鎮安蘄等州北齊遣陸騫將衆二萬出巴蘄<lb/>
　　與炅相遇炅留羸弱輜重設疑兵以當之身率精<lb/>
　　騎由間道以邀其後敗之<lb/>
<pb n="KR3b0012_WYG_025-19a"/>
後魏于謹邙山之戰大軍不利謹率麾下偽降立於路<lb/>
　　左神武乘勝逐北不以為虞謹自後擊之敵人大<lb/>
　　駭又收兵於後奮擊神武神武軍亂以此大軍得<lb/>
　　全<lb/>
唐吐谷渾寇邊詔右僕射李靖為崑崙道行軍大總管<lb/>
　　江夏王道宗與吏部尚書侯君集副之賊聞兵至<lb/>
　　走入嶂山已行數千里諸將議息兵道宗固請追<lb/>
　　討李靖然之君集不從道宗遂帥偏師兼行倍道<lb/>
<pb n="KR3b0012_WYG_025-19b"/>
　　去大軍十日追及之賊據險要道宗潛遣千餘騎<lb/>
　　踰山襲其後賊表裏受敵一時奔潰<lb/>
吐谷渾党項寇邊詔霍國公柴紹討之敵據髙臨下射<lb/>
　　紹軍矢下如雨紹乃遣人彈琵琶二女子對舞敵<lb/>
　　異之駐弓矢相與聚觀紹見敵陣不整宻使精騎<lb/>
　　自後擊之敵大潰斬首五百餘級<lb/>
王君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>為隴右節度使吐蕃大將悉諾邏率衆入寇大<lb/>
　　斗谷及移攻邯州焚燒市里而去君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>以其兵疲<lb/>
<pb n="KR3b0012_WYG_025-20a"/>
　　遂整士馬掩其後君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>先令人潛入賊境於歸路<lb/>
　　燒草悉諾邏還至大非川將息甲牧馬野草被燒<lb/>
　　皆盡馬死過半君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>襲其後至青海時海水氷合<lb/>
　　君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>率將士乘氷而渡悉諾邏輜重及疲兵尚在<lb/>
　　青海之側君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>縱兵盡獲之及羊馬萬計<lb/>
梁師都作亂髙祖遣延州總管段徳操討之師都與突<lb/>
　　厥之衆數千騎來寇延安營於野猪嶺德操以衆<lb/>
　　寡不敵按甲閉壘伺師郁稍怠遣副總管梁禮率<lb/>
<pb n="KR3b0012_WYG_025-20b"/>
　　衆擊之德操以輕騎出其不意師都與禮酣戰久<lb/>
　　之德操多張旗幟掩至其後師都驚潰虜男女二<lb/>
　　百餘人<lb/>
元和中西戎頻嵗犯邊史奉敬與節度杜叔良請兵三<lb/>
　　千備一月糧深入蕃界叔良以二千五百人授之<lb/>
　　奉敬既行十餘日人莫知其所向皆謂吐蕃盡殺<lb/>
　　之矣乃由他道深入突出蕃衆之後戎大驚奉敬<lb/>
　　率衆大破之殺戮不可勝紀<lb/>
<pb n="KR3b0012_WYG_025-21a"/>
唐元帥廣平王率蕃漢兵十五萬進收長安回紇遣葉<lb/>
　　䕶領四千騎助國討賊郭子儀與葉䕶晏狎脩好<lb/>
　　相與誓平國難子儀奉元帥為中軍與賊將安守<lb/>
　　忠李歸仁戰京師香積寺之北王師結陣亘三十<lb/>
　　里賊衆十萬餘陳于北歸仁先薄我軍亂李嗣業<lb/>
　　奮命馳突擒賊十餘騎乃定回紇以奇兵出賊陣<lb/>
　　後夾攻之賊軍大潰斬首六萬級賊將張道儒守<lb/>
　　長安聞敗奔陜翌日廣平王入京師<lb/>
<pb n="KR3b0012_WYG_025-21b"/>
本朝太平興國中北敵至定州奪唐河橋李重進召李<lb/>
　　繼宣田紹贇赴援紹贇為賊所敗繼宣獨按部轉<lb/>
　　鬬入定州敵北去重進命將五千騎躡其後抵拒<lb/>
　　唐河及賊㨿楊曈繼宣徑掩擊之賊焚廬舍而遁<lb/>
劉延翰四年從征太原劉繼元降車駕北征俄班師命<lb/>
　　延翰李漢瓊率兵屯真定崔彦進屯闗南崔翰屯<lb/>
　　定州上謂延翰等曰敵人必來寇邊當㑹兵設伏<lb/>
　　夾擊之必大捷是冬敵果縱兵南牧延翰先陣於<lb/>
<pb n="KR3b0012_WYG_025-22a"/>
　　徐河彦進率師出墨蘆堤北縁長城西行南下長<lb/>
　　城銜枚躡敵後崔翰李漢瓊兵亦至合擊之大敗<lb/>
　　敵衆於蒲城端拱中威虜軍糧餽不繼敵欲窺取<lb/>
　　之上遣大將李繼隆發真定屯兵萬人䕶送輜重<lb/>
　　數十乘敵將于越諜知之率精銳數萬騎將邀王<lb/>
　　師邊將尹繼倫領步騎千餘廵塞上正當敵所入<lb/>
　　道敵不擊而過往襲大軍繼倫謂麾下曰敵視我<lb/>
　　猶魚肉若捷回日乘勝驅我北去不捷亦洩怒於<lb/>
<pb n="KR3b0012_WYG_025-22b"/>
　　我將無遺類矣今可卷甲銜枚襲其後敵銳氣前<lb/>
　　去其心輕我已甚我雖力戰而死猶不失忠義豈<lb/>
　　能為異地鬼乎衆皆憤激從命繼倫令軍中秣馬<lb/>
　　俟夜持短兵潛躡其後行數十里至唐河徐行天<lb/>
　　未明敵去大軍四五里㑹飲食訖將戰繼隆列陣<lb/>
　　以待之繼倫出其不意從後急擊殺其將一人號<lb/>
　　皮室<hi>皮室者敵相也</hi>衆遂驚亂于越方食失七箸為短兵<lb/>
　　中其臂其傷甚乘善馬先遁敵望見大軍奔北大<lb/>
<pb n="KR3b0012_WYG_025-23a"/>
　　潰自相蹂踐死者無數餘黨皆引去自是敵人不<lb/>
　　敢窺邊以繼倫面黒相戒曰當避黒大王<lb/>
景德元年契丹南牧真宗與之繼好戎人請盟北歸所<lb/>
　　過猶侵掠不已遂以張凝為縁邊安撫使提兵躡<lb/>
　　其後敵乃出境不復肆畧<lb/>
　　　退師<lb/>
前漢髙帝被匈奴圍於平城七日髙宗使間使厚遺閼<lb/>
　　氏廼開圍一角於是髙帝令士皆持滿傅矢外向<lb/>
<pb n="KR3b0012_WYG_025-23b"/>
　　奮擊而出與大軍合冒頓引兵去<lb/>
後周大將晉公護伐齊遣將尉遲迥圍洛陽為敵所敗<lb/>
　　周將達奚武與齊王憲屯於邙山禦之至夜收軍<lb/>
　　憲欲待明更戰武欲還固争未决武曰洛陽軍散<lb/>
　　人情駭動若不因夜速還明日欲歸不得武在軍<lb/>
　　旅久矣備見形勢大王少年未經軍事豈可將數<lb/>
　　營士衆一朝輕棄乎憲遂從之全軍而返齊人弗<lb/>
　　悟而不追若追之必克也<lb/>
<pb n="KR3b0012_WYG_025-24a"/>
五代黄文靖佐葛從周送朱崇節入潞㑹晉軍十餘萬<lb/>
　　屯外垣砦文靖慮孤軍難守乃與葛從周啓闉出<lb/>
　　師文靖為殿後命矢刄皆外向持重而還晉人不<lb/>
　　敢逼<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_025-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武經總要後集卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武經總要後集卷八</head> <lb/>
    <p>
<pb n="KR3b0012_WYG_029-1a"/>
欽定四庫全書<lb/>
　武經總要後集卷八<lb/>
　　　　　　　　　　　宋　曾公亮等　撰<lb/>
　　故事八<lb/>
　　　　御士推誠　　　　　與敵推誠<lb/>
　　　　以恩信結敵人　　　知人<lb/>
　　　　善用人　　　　　　解仇用人<lb/>
　　　　使過　　　　　　　示信<lb/>
<pb n="KR3b0012_WYG_029-1b"/>
　　　　示義　　　　　　　以義感人<lb/>
　　　　激怒士心<lb/>
　　　御士推誠<lb/>
後漢更始初光武為蕭王定河北諸賊銅馬餘衆降封<lb/>
　　其渠帥為列侯降者猶不自安光武知其意𠡠令<lb/>
　　各歸營勒兵乃自乘輕騎按行陣降者皆相語曰<lb/>
　　蕭王推赤心置人腹内安得不投死乎由是皆服<lb/>
東晉末劉道規為荆州刺史叛臣桓𤣥餘黨荀林屯江<lb/>
<pb n="KR3b0012_WYG_029-2a"/>
　　津桓謙屯枝江二寇交通久絶都邑之間荆楚旣<lb/>
　　破桓氏故舊並懐異心道規乃㑹將士告之曰桓<lb/>
　　謙今在近聞諸軍頗有去就之計吾東来文武足<lb/>
　　以濟事若欲去者又並不相禁因夜開城門達曉<lb/>
　　不閉衆咸惮服莫有去者<lb/>
西魏王羆守華州<hi>今馮翊都</hi>時西魏師戰于河橋不利東魏<lb/>
　　降卒趙青雀據長安城所在莫有固志羆聞之乃<lb/>
　　大開州門召軍人謂之曰汝聞天子敗績不知㓙<lb/>
<pb n="KR3b0012_WYG_029-2b"/>
　　吉諸人驚駭咸有異志王羆受恩于此以死報恩<lb/>
　　諸人若有異圖可来殺我恐城䧟没者亦任出城<lb/>
　　如有忠誠能與王羆同心者可共固守軍人見其<lb/>
　　誠信皆無異志<lb/>
　　　與敵推誠<lb/>
唐將郭元振在凉州時西突厥首領烏質勒部落彊盛<lb/>
　　然屢請和元振就其牙帳計㑹軍事時天大雪元<lb/>
　　振立于帳前與烏質勒公議須臾雪深風凍元振<lb/>
<pb n="KR3b0012_WYG_029-3a"/>
　　未嘗移足烏質勒年老不勝寒苦㑹罷而死其子<lb/>
　　婆葛以元振故殺其父謀勒兵攻之副使解琓知<lb/>
　　其謀勸夜遁元振曰吾以誠信待人何所疑懼且<lb/>
　　身在寇庭遁將安適乃安卧帳中明日親入虜帳<lb/>
　　哭之甚哀行弔贈之禮婆葛乃感其義復與元振<lb/>
　　通好<lb/>
郭子儀屯于涇陽僕固懐恩率番虜来寇子儀一軍萬<lb/>
　　餘人而經虜圍之數重子儀使李國臣拒其東魏<lb/>
<pb n="KR3b0012_WYG_029-3b"/>
　　楚玉當其南陳囘光當其西宋元琮當其北子儀<lb/>
　　率甲騎二千出没左右前後虜見而問曰此誰也<lb/>
　　報曰郭令公也囘紇驚曰令公存乎僕固懐恩言<lb/>
　　天可汗已棄四海令公亦謝世中國無主故我從<lb/>
　　其来攻今令公在天可汗存乎對曰皇帝萬嵗無<lb/>
　　疆囘紇皆曰懐恩欺我子儀又使諭之曰公等頻<lb/>
　　嵗逺渉萬里剪除㓙逆恢復二京是時子儀與公<lb/>
　　等周旋艱難何日忘之今一旦棄舊好助一叛臣<lb/>
<pb n="KR3b0012_WYG_029-4a"/>
　　何其愚也且懐恩背主棄親於公等何有囘紇曰<lb/>
　　為令公亡矣不然何以至此令公誠存可得而見<lb/>
　　之乎子儀將出諸將諫曰戎狄之心不可信也請<lb/>
　　無往子儀曰虜有數千倍之衆今力固不敵且至<lb/>
　　誠感神况虜輩乎諸將曰請選鐵騎五百衛從子<lb/>
　　儀曰適足以為害也乃傳呼曰令公来虜初疑持<lb/>
　　矢待之子儀以數十騎免胄徐出而勞之曰安乎<lb/>
　　公等久同忠義又何至于是囘紇皆捨兵下馬齊<lb/>
<pb n="KR3b0012_WYG_029-4b"/>
　　拜曰果吾父也子儀召其首領各飲之酒與之佳<lb/>
　　錦歡好如初<lb/>
徳宗時朱泚朱滔王武俊聨兵反泚旣汙宫闕羣賊附<lb/>
　　李希烈希烈僭號欲稱制衆心稍離帝自奉天下<lb/>
　　罪己詔赦昭儀帥李抱真先遣門客賈林以大義<lb/>
　　說武俊合從擊泚武俊雖許之然尚猶豫抱貞乃<lb/>
　　以數騎徑入武俊營謂曰朱泚希烈僭竊大位足<lb/>
　　下不能自振于數賊之間乃舎九葉天子而臣反<lb/>
<pb n="KR3b0012_WYG_029-5a"/>
　　虜乎因言及播越抱武俊哭涕泗交下武俊亦哭<lb/>
　　感動左右又于武俊帳中酣寢久之武俊感其不<lb/>
　　疑結為兄弟而别明日合戰大破朱滔<lb/>
淮西旣平裴度為節度招撫使蔡人大恱舊令途無偶<lb/>
　　語夜不燃燭人或以酒食相過從者以軍法論度<lb/>
　　乃約法除盜闘殺外餘盡除其往来者不復以晝<lb/>
　　夜為限蔡之遺黎始知有生人之樂度以蔡卒為<lb/>
　　牙兵或以為反賊之子其心未安不可自去其備<lb/>
<pb n="KR3b0012_WYG_029-5b"/>
　　度笑而答曰吾受命為帥元惡就擒蔡人即吾人<lb/>
　　也父老無不感泣<lb/>
賈耽為義成軍帥時淄青李納雖外奉朝命而心常蓄<lb/>
　　併吞之謀納兵士數千自行營歸路由滑州大將<lb/>
　　請城外舘之耽曰與人隣道奈何野䖏其兵士因<lb/>
　　舘之城内淄青將心服之<lb/>
令狐楚為河陽節度使將為重徹移鎮滄景以河陽銳<lb/>
　　卒三千人為牙兵士卒不願去鄉中路潰散不敢<lb/>
<pb n="KR3b0012_WYG_029-6a"/>
　　歸屯于境上時楚未至聞之即疾馳赴鎮潰卒亦<lb/>
　　至城北將大寇掠楚单車出諭以逆順咸令兵士<lb/>
　　弛弓釋甲用之為先驅以歸仍斬其首惡衆遂定<lb/>
五代李茂貞為鳯翔節度性至寛有部將符昭者人或<lb/>
　　告其謀變茂貞親至其家去左右熟寢經宿而還<lb/>
　　上下遂服之<lb/>
　　　以恩信結敵人<lb/>
唐蘇定方之討賀魯薛仁貴上䟽曰臣聞兵出無名事<lb/>
<pb n="KR3b0012_WYG_029-6b"/>
　　故不成明其為賊衆乃可服今泥熟等所以不服<lb/>
　　賀魯為賀魯虜其妻子也設于賀魯諸部落得泥<lb/>
　　熟等家口將克賊者宜括取送還仍加賜賚使百<lb/>
　　姓知賀魯是賊知陛下徳澤廣及也髙宗然其言<lb/>
　　使括泥熟家口悉送還之于是泥熟等請隨軍効<lb/>
　　死<lb/>
張儉前在朔州属李靖平突厥之後有思結部落貧窮<lb/>
　　離散儉招慰安集之其不来者或居磧北旣親属<lb/>
<pb n="KR3b0012_WYG_029-7a"/>
　　分住私相往還儉並不拘責但存紀綱羈縻而已<lb/>
　　及儉移任州司謂其將叛遽以奏聞朝廷議發兵<lb/>
　　進討起儉為使觀動静儉疋馬入其部落仍召諸<lb/>
　　首領布以腹心咸稽顙而至便移儉就代州即令<lb/>
　　檢校代州都督儉遂勸其營田每年豐熟慮其私<lb/>
　　蓄富貴易生驕奢表請和糴擬充貯備番人喜恱<lb/>
　　邊軍大收其利<lb/>
隋末義兵起屈突通鎮長安兵敗勢蹙或說通歸降通<lb/>
<pb n="KR3b0012_WYG_029-7b"/>
　　泣曰吾䝉國重恩歴事兩主受人厚祿安可逃難<lb/>
　　有死而已每自摩其頸曰要當為國家受人一刀<lb/>
　　爾勞勉將士未嘗不流涕人亦以此懐之<lb/>
本朝至道中交趾酋長黎桓不順海賊頻年剽刼朝廷<lb/>
　　加恩于桓以轉運使陳堯叟為國信使先是將命<lb/>
　　交趾者必贈遺數千緡桓所賦歛往往斷民手足<lb/>
　　堯叟召其子瑗受以朝命却其私覿及交趾民卜<lb/>
　　文勇等先殺人亡命昔鎮將贓匿凡有百餘人堯<lb/>
<pb n="KR3b0012_WYG_029-8a"/>
　　叟皆捜獲付之且戒之勿加酷法交趾感恩桓乃<lb/>
　　捕送海賊為謝且言已勒溪洞不得搔動<lb/>
　　　知人<lb/>
後漢光武任使諸將多訪於鄧禹禹每有所舉皆當其<lb/>
　　才光武以為知人吳漢為人質厚少文造次不能<lb/>
　　以詞自達光武將發幽州兵夜召禹問可使行者<lb/>
　　禹曰數與吳漢言其人勇悍有智謀諸將鮮及即<lb/>
　　拜大將軍果立大功<lb/>
<pb n="KR3b0012_WYG_029-8b"/>
蜀將諸葛亮率諸軍駐漢中以魏延領司馬楊儀為長<lb/>
　　史延善飬士卒勇猛過人又性矜髙當時皆避下<lb/>
　　之惟儀不假借延延以為忿有如水火儀常規畫<lb/>
　　分部籌度粮榖不稽思慮斯須便了軍戎節度取<lb/>
　　辨于儀亮深惜儀之才幹延之驍勇嘗恨二人之<lb/>
　　不平不忍有所偏廢<hi>延儀才有所偏孔明任人各取所長</hi>
晉羊祜為征南將軍王濬參軍事祜深知之或曰濬為<lb/>
　　人志大奢侈不節不可專任宜有以裁之祜曰濬<lb/>
<pb n="KR3b0012_WYG_029-9a"/>
　　有大將軍才若濟其所欲必可用也識者謂祜能<lb/>
　　舉善焉濬後為益州刺史祜以濬有竒畧宻表召<lb/>
　　濬伐吳之役舉杜預自代遂建大功<lb/>
陳武帝嘗與諸將宴杜僧明周文育侯安都為壽各稱<lb/>
　　功武帝曰卿等悉良將也而並有所短杜公志大<lb/>
　　而識暗狎于下而矯于尊矜其功不知其拙周侯<lb/>
　　交不擇人而推心過差居危履險猜防不設侯郎<lb/>
　　傲誕而無厭輕佻而肆志並非全身之道卒如其<lb/>
<pb n="KR3b0012_WYG_029-9b"/>
　　言<lb/>
隋代州總管漢王諒作亂李景發兵拒之諒遣劉嵩喬<lb/>
　　鍾馗等攻之景帥士卒殊死戰屢挫賊鋒司馬馮<lb/>
　　孝慈司法㕘軍吕玉並驍勇善戰儀同三司侯莫<lb/>
　　陳頴多謀畫拒守之術景推任此三人無所關預<lb/>
　　惟務持重時出撫循而已<lb/>
唐裴行儉曉用兵有竒術兼負知人之鑒嘗所引偏裨<lb/>
　　程務挺張䖍朂崔智辯王方翼党金毗劉敬同郭<lb/>
<pb n="KR3b0012_WYG_029-10a"/>
　　待封李多祚黒齒常人盡為名將至刺史者十數<lb/>
　　人<lb/>
西川劉闢反杜黄裳以為獨任髙崇文可以成功遂拜<lb/>
　　神策行營節度使兼統左右神策奉天麟逰諸鎮<lb/>
　　兵以討闢時宿將專征者甚衆人人自謂當選及<lb/>
　　詔出大驚崇文在長武城練卒伍千常若寇至及<lb/>
　　是中使至長武卯時宣命而辰時岀師五千卒器<lb/>
　　用無缺者至興元有折逆旅之匕箸者斬之以徇<lb/>
<pb n="KR3b0012_WYG_029-10b"/>
　　西從閬中入遂却劒門之師解梓潼之圍黄裳又<lb/>
　　奏請不以中官為監軍只委髙崇文為使崇文素<lb/>
　　憚劉澭黄裳使人謂崇文曰若不奉命當以劉澭<lb/>
　　代汝由是得崇文死力既平闢宰臣入賀帝目黄<lb/>
　　裳曰此卿之功也<lb/>
本朝曹彬為樞宻使太宗詔舉材堪將帥者久之彬曰<lb/>
　　知人不易朝廷雖是未見其能臣有子瑋好謀而<lb/>
　　斷謂堪試用太宗喜其内舉乃自閤門祗候擢渭<lb/>
<pb n="KR3b0012_WYG_029-11a"/>
　　州時年十九至部騰檄區落告以丹青之信戎人<lb/>
　　皆泣下康奴羌舉族内附李繼遷寇西凉次石門<lb/>
　　瑋率兵邀敗之城籠竿川滅章理族卒破唃囉以<lb/>
　　功累歴方鎮<lb/>
　　　善用人<lb/>
前漢陳平事魏王說不聽去歸項羽羽久不任平乃就<lb/>
　　漢因魏無知求見漢王拜為都尉使参乘輿䕶軍<lb/>
　　諸將及綘灌等毁平曰平居家時盜嫂事魏王不<lb/>
<pb n="KR3b0012_WYG_029-11b"/>
　　用亡歸楚楚不中又亡歸漢伏願大王察之漢王<lb/>
　　疑之以詰無知曰有之乎曰有之臣所言者能也<lb/>
　　陛下所問者行也今有尾生孝己之行而無益于<lb/>
　　勝負之數陛下何暇用之乎今楚漢相拒臣進竒<lb/>
　　謀之士顧其計誠可以利國家耳盜嫂安疑乎漢<lb/>
　　王召平問曰吾聞先生事魏不從事楚亦然今又<lb/>
　　從吾逰信者固多心乎平曰臣事魏魏不能用臣<lb/>
　　說故去事項羽項羽不信人事以歸大王信臣計<lb/>
<pb n="KR3b0012_WYG_029-12a"/>
　　畫有可采者願大王用之使無可用者大王所賜<lb/>
　　金具在請封輸官得請骸骨漢王乃謝厚加賜拜<lb/>
　　以為䕶軍中尉諸將乃不敢復言卒用平計滅楚<lb/>
　　封户牖侯世世勿絶平辭曰非臣之功也王曰吾<lb/>
　　用先生計謀戰勝克敵非功而何平曰非魏無知<lb/>
　　臣安得進上曰若子者可謂不背本矣乃并賞無<lb/>
　　知<lb/>
唐尉遲敬徳舉城来降太宗大恱引為右府統軍屈突<lb/>
<pb n="KR3b0012_WYG_029-12b"/>
　　通殷開山咸諫太宗引入卧内賜以金寳謂曰丈<lb/>
　　夫以意氣相期勿以小疑介意吾終不聽讒言以<lb/>
　　害忠良公宜體之必欲去願以此金相資表一時<lb/>
　　共事之情也他日從獵于榆窠遇王世充領歩騎<lb/>
　　數萬来戰世充驍將單雄信領騎直趨太宗敬徳<lb/>
　　躍馬大呼横刺雄信墜馬賊從稍却翼太宗以出<lb/>
　　賊圍更率歩騎與世充交戰數合其衆大潰擒魏<lb/>
　　將陳知畧獲排矟兵六千人太宗謂敬徳曰衆人<lb/>
<pb n="KR3b0012_WYG_029-13a"/>
　　譖公必叛我意獨保明之福善有憑何相報之速<lb/>
　　也<lb/>
鄭從謙知人善任性不驕矜故所至有聲績在太原時<lb/>
　　大將張彦球彊桀難制前後帥守以疑間貽釁故<lb/>
　　軍旅不寧及從謙撫封四年知其才用可委開懐<lb/>
　　任之得其死力故抗虜全城多彦球之力也<lb/>
郭孝恪唐初拜莱州刺史令與徐勣經營武牢以東所<lb/>
　　得州縣委以選補其後竇建徳率衆来援王世充<lb/>
<pb n="KR3b0012_WYG_029-13b"/>
　　孝恪于青城宫進策於太宗曰世充日踧月廹力<lb/>
　　盡計窮縣首面縛翹足可待建徳逺来助虐粮道<lb/>
　　阻絶此天䘮之時請固武牢屯軍泥水隨機應變<lb/>
　　則易為功太宗然其計及破建徳平世充太宗于<lb/>
　　洛陽置酒髙㑹諸將曰孝恪謀擒建徳之策王長<lb/>
　　先龍門下米之功皆出諸人之右也<lb/>
顔真卿為平原太守禄山遣其將李庭湊髙邈何千年<lb/>
　　等守土門真卿從父兄長山守杲卿與長史袁履<lb/>
<pb n="KR3b0012_WYG_029-14a"/>
　　謙謀殺湊邈擒千年送京師土門旣開十七郡同<lb/>
　　日歸順共推真卿為帥得兵二十餘萬横絶燕趙<lb/>
　　詔加真卿户部侍郎依前平原太守清河客李萼<lb/>
　　年二十餘與郡人来乞師謂真卿曰聞公義烈首<lb/>
　　倡大順河朔諸郡恃公為長城方今清河實公之<lb/>
　　西隣也僕幸寓家得其虚實知可為長者用今計<lb/>
　　其蓄積足以三年平原之富士卒可以二年平原<lb/>
　　之彊因而撫之以為腹心輔車之郡其他小城運<lb/>
<pb n="KR3b0012_WYG_029-14b"/>
　　之如臂使指惟公所命誰敢不從真卿借兵四千<lb/>
　　人令萼將之真卿謂曰兵出也吾子何以教我萼<lb/>
　　曰今聞朝廷使程千里綂衆十萬自太行東下將<lb/>
　　出<graphic n="KR1746" url="https://raw.githubusercontent.com/kanripo/KR-Gaiji/master/images/KR1746.png" mimeType="image/png"/>口為賊所扼兵不得前今若先伐魏即斬袁<lb/>
　　知泰公同馬垂使為西南主分兵開<graphic n="KR1746" url="https://raw.githubusercontent.com/kanripo/KR-Gaiji/master/images/KR1746.png" mimeType="image/png"/>口之路而<lb/>
　　出千里之兵使討鄴幽陵平原清河合力固志十<lb/>
　　萬之衆狥河陽分兵而制其衝計王師不下十萬<lb/>
　　公當堅壁無與挑戰不數十日賊必潰而相圖矣<lb/>
<pb n="KR3b0012_WYG_029-15a"/>
　　真卿然之乃移牒清河等郡遣其大將李擇及副<lb/>
　　將范冬馥禆將和琳徐浩等進兵與清河數千人<lb/>
　　合勢而博平以千人来三郡之帥屯於博平去棠<lb/>
　　邑縣西南十里袁知泰遣其將白嗣深乙舒䝉等<lb/>
　　以二萬人来拒戰大敗之斬首萬餘級<lb/>
　　　解仇用人<lb/>
春秋時魯師及齊師戰於乾時我師敗績鮑叔帥師来<lb/>
　　言曰子紏親也請君討之<hi>鮑叔乘勝而進志在生得管仲故託不忍之辭</hi>
<pb n="KR3b0012_WYG_029-15b"/>
　　<hi>也</hi>管仲讐也請受而甘心焉<hi>管仲射桓公故曰讐甘心言快意戮殺之</hi>
　　乃殺子紏於生竇<hi>魯地</hi>召忽死之管仲請囚鮑叔受<lb/>
　　之及堂阜而脫之<hi>堂阜齊地</hi>歸以告曰夷吾治於髙傒<lb/>
　　<hi>髙傒齊卿髙敬仲也言管仲髙敬仲之才多於政事</hi>使相可也從之<lb/>
初臼季使過冀見郤缺耨其妻饁之<hi>臼季胥臣冀晉邑耨鋤也野饋曰饁</hi>
　　敬相待如賔與之歸言諸文公曰臣聞之敬徳之<lb/>
　　聚也能敬必有徳徳以治民君請用之公曰其父<lb/>
　　有罪可乎<hi>缺父冀苪欲弑文公</hi>對曰鯀舜之罪人也用禹以<lb/>
<pb n="KR3b0012_WYG_029-16a"/>
　　濟管仲桓之罪人也實相以濟文公以為下軍大<lb/>
　　夫反自冀㐮公以三命命先且居將中軍<hi>且居先軫之子</hi>
　　<hi>父死故進之也</hi>以再命命先茅之縣賞胥臣曰舉郤缺子<lb/>
　　之功<hi>先絶後故取其縣以賞胥臣</hi>以一命命郤缺為卿復與之<lb/>
　　冀<hi>還其父故邑</hi>
前漢韓信擊敗趙軍令軍中無斬廣武君<hi>李左車</hi>有生得<lb/>
　　之者賞千金頃之有縛而至麾下者信解其縛東<lb/>
　　嚮坐而師事之得平燕之策<lb/>
<pb n="KR3b0012_WYG_029-16b"/>
周徳威與李嗣昭有私憾李克用臨終顧謂其子存朂<lb/>
　　曰進通忠孝不負我<hi>嗣昭小名進通</hi>重圍累年似與徳威<lb/>
　　有隙以吾命諭之若不解重圍殁有遺恨存朂逹<lb/>
　　遺㫖徳威感泣由是奮力突戰竟破彊敵與嗣昭<lb/>
　　歡愛如初<lb/>
　　　使過<lb/>
春秋時殽之役晉人旣歸秦三帥秦大夫皆言于秦伯<lb/>
　　曰是敗也孟明之罪也必殺之秦伯曰是孤之罪<lb/>
<pb n="KR3b0012_WYG_029-17a"/>
　　也夫子何尤復使為政其後秦伯伐晉濟河焚舟<lb/>
　　<hi>示必死也</hi>取王官及郊晉人不出遂自茅津濟封殽尸<lb/>
　　而還遂覇西戎用孟明也<lb/>
晉侯入曹令無入僖負羈之宫而免其族報施也<hi>報昔飱璧</hi>
　　<hi>之施</hi>魏犨顛頡怒曰勞之不圖報于何有熱僖負羈<lb/>
　　氏魏犨傷于胷公欲殺之而愛其材使問且視之<lb/>
　　病將殺之魏犨束胷見使者曰以君之靈不有寧<lb/>
　　也距躍三百曲踊三百<hi>距躍超越也曲踊跳踊也百猶勵也</hi>乃舎之<lb/>
<pb n="KR3b0012_WYG_029-17b"/>
　　殺顛頡以狥于師<lb/>
邲之戰晉中軍元帥荀林父敗績晉師歸請死晉侯欲<lb/>
　　許之士貞子諫曰不可<hi>貞子士渥濁也</hi>城濮之役晉師三<lb/>
　　日舘榖文公猶有憂色左右曰有喜而憂如有憂<lb/>
　　而喜乎<hi>言憂喜失時也</hi>公曰得臣猶在憂未歇也困獸猶<lb/>
　　闘况國相乎及楚殺子玉<hi>子玉得臣</hi>公喜曰莫余毒也<lb/>
　　已是晉再克而楚再敗也楚是以再世不競今天<lb/>
　　或者大警晉也而又殺林父以重楚勝無乃不可<lb/>
<pb n="KR3b0012_WYG_029-18a"/>
　　乎林父社稷之衛也若之何殺之夫其敗也如<lb/>
　　日月之蝕焉何損于明晉侯使復其位<lb/>
唐蕭銑據荆州遣李靖安輯之至陜州阻水漲久不得<lb/>
　　進髙祖怒其遲留隂敕陜州都督許紹斬之紹惜<lb/>
　　其才為之請命于是獲免㑹開州蠻首冉肇則反<lb/>
　　率衆寇夔州趙郡王孝恭與戰不利靖率兵八百<lb/>
　　襲其營後于要險設伏臨戰斬肇則俘獲五千人<lb/>
　　髙祖甚恱謂公卿曰朕聞使功不如使過李靖果<lb/>
<pb n="KR3b0012_WYG_029-18b"/>
　　展其効<lb/>
嗣曹王臯為江西節度其將伊慎嘗將江西兵從李希<lb/>
　　烈平襄州希烈反懼臯用伊慎乃隂遺之鎻甲又<lb/>
　　詐為慎書往復置于境上上聞即遣中使斬慎臯<lb/>
　　表請赦令自効㑹與賊夾江為軍中使又至臯乃<lb/>
　　勉令以功自贖賜之以所乘馬及器甲令摧鋒而<lb/>
　　先臯率軍繼之冀其有功果大破賊斬首數級慎<lb/>
　　方得免罪<lb/>
<pb n="KR3b0012_WYG_029-19a"/>
髙崇文伐蜀次萬勝堆大將阿跌光顔與崇文約到行<lb/>
　　營愆一日懼誅請深入以自贖乃軍于鹿頭西大<lb/>
　　河之口以斷賊粮道賊大駭是日賊綿江栅將李<lb/>
　　文恱以兵三千歸順㝷而鹿頭將仇良輔舉衆二<lb/>
　　萬及以城降<lb/>
本朝初西山廵檢郭進善以權道任人嘗有軍校自西<lb/>
　　山来詣闕訟進不法事太祖謂近臣曰所訴事多<lb/>
　　非實葢進御下甚嚴毅必是此人有過畏懼而誣<lb/>
<pb n="KR3b0012_WYG_029-19b"/>
　　耳遣中使送與進令詰而殺之進方奉表稱謝㑹<lb/>
　　并人入寇進因謂曰汝敢論我信有膽氣今捨汝<lb/>
　　罪令汝掩殺并寇如得勝即薦于朝如敗便可自<lb/>
　　殺其人踴躍聽命果大致克捷進即以聞乞還其<lb/>
　　職太祖恱而從之<lb/>
田紹斌嘗盗官馬數匹事發獄具廷紹斌稱死罪太祖<lb/>
　　知其驍勇欲宥之執于門外遣内侍私謂之曰汝<lb/>
　　今死有餘責紹斌曰若恩貸死必能盡節上報詣<lb/>
<pb n="KR3b0012_WYG_029-20a"/>
　　廷下特釋之宻賜金帛㑹征江南擇諸軍備事得<lb/>
　　五百人為歩闘軍令紹斌綂之及率騎二千抵昇<lb/>
　　州城下多所克捷<lb/>
　　　示信<lb/>
春秋時晉文公圍原命三日之糧原不降命去之諜出<lb/>
　　<hi>諜間也</hi>曰原將降矣軍吏請待之公曰信國之寳也<lb/>
　　人之所庇也得原失信何以庇之命退舎原降<lb/>
晉文公伐楚歸國行賞狐偃為首或曰城濮之事先軫<lb/>
<pb n="KR3b0012_WYG_029-20b"/>
　　之謀文公曰城濮之事偃説我無失信不背三舍之<lb/>
　　約先軫所謀軍事吾用之以勝然此一時之說偃<lb/>
　　言萬代之政奈何以一時之利而加萬世功乎是<lb/>
　　以先之衆人恱服<lb/>
魏明帝自征蜀至長安適張郃領勁卒十餘萬向劔閣<lb/>
　　諸葛亮有戰士二萬依代當還更畨歸者八萬餘<lb/>
　　時魏軍始至參佐咸以敵衆彊多非力所制留當<lb/>
　　還者以并聲勢亮曰吾聞用武行師以大信為本<lb/>
<pb n="KR3b0012_WYG_029-21a"/>
　　得原失信古人所惜今當還者束裝以待期妻子<lb/>
　　企踵而計日豈可留之乃勑速遣于是應去者咸<lb/>
　　願留一戰遂抜刃爭先無不以一當十大敗張郃<lb/>
　　司馬懿之衆<lb/>
　　　示義<lb/>
春秋時晉將荀吳伐鮮虞圍鼓<hi>白狄别種</hi>鼓人或請以城叛<lb/>
　　吳曰聞諸叔向好惡不愆民知所適事無不濟或<lb/>
　　以吾城叛吾所甚惡也人以城来吾獨何好焉賞<lb/>
<pb n="KR3b0012_WYG_029-21b"/>
　　所甚惡如所好何<hi>無復以如所好</hi>若其勿賞是失信也何<lb/>
　　以庇民使鼓人殺叛人而繕守備圍鼓三月鼓人<lb/>
　　或請降使其民見曰猶有食色姑修而城軍吏曰<lb/>
　　獲城而不取勤民而頓兵何以事君吳曰吾所以<lb/>
　　事君也獲一邑而教民怠將焉用邑好惡不愆城<lb/>
　　可獲而民知義所<hi>知義所在也茍吾心莫能以示義或生變</hi>有死而無<lb/>
　　二心不亦可乎鼓人告食竭力盡而後取克鼓而<lb/>
　　返不戮一人<lb/>
<pb n="KR3b0012_WYG_029-22a"/>
晉羊祜都督荆州軍士卒營兵出鎮南夏開設庠序綏<lb/>
　　懐逺近甚得江漢之心與吳人開布大信降者欲<lb/>
　　去皆聽之吳石城守去㐮陽七百餘里每為邊害<lb/>
　　祜患之竟以詭計令吳罷守于是教兵士墾田六<lb/>
　　百頃大獲其利祜之始至也軍無百日之粮及至<lb/>
　　季年有十年之積祜以孟獻營武牢而鄭人懼晏嬰<lb/>
　　城東陽而莱子服乃進據險要開建五城収膏腴<lb/>
　　之地奪吳人之資石城以西盡為晉有自降者前<lb/>
<pb n="KR3b0012_WYG_029-22b"/>
　　後不絶乃増修徳信以懐柔初附將帥有欲進譎<lb/>
　　詐之策者輙飲以醇酒使不得言吳將陳尚潘景<lb/>
　　来寇祜追斬之美其死節而哭之厚加殯斂景尚<lb/>
　　子弟迎䘮祜以禮遣還吳將鄧香掠夏口祜募生<lb/>
　　縛香旣至宥之香感其恩咸率部曲而降祜行軍<lb/>
　　吳境刈榖為粮皆計所侵送絹償之每㑹江沔㳺<lb/>
　　獵嘗止晉地若禽獸先為吳人所傷而為晉兵所<lb/>
　　得者皆封還之于是吳人翕然恱服稱為羊公不<lb/>
<pb n="KR3b0012_WYG_029-23a"/>
　　名吳將陸抗嘗病祜饋之藥抗服之無疑左右多<lb/>
　　諫抗抗曰羊祜豈酖人者抗每告其戎曰彼專為<lb/>
　　徳我專為暴是不戰而自屈也<lb/>
隋絳郡賊柴保昌等有衆八萬煬帝令户部尚書樊子<lb/>
　　葢擊之子葢深溝髙壘不敢出戰有来歸者必坑<lb/>
　　殺之由是莫敢降連年不能克煬帝命唐祖攻之<lb/>
　　賊有来降者皆引至左右推赤心以待之人咸自<lb/>
　　安願効死力其黨相謂曰我等皆無逆心徒以政<lb/>
<pb n="KR3b0012_WYG_029-23b"/>
　　令嚴酷懼死為盗耳前後首者皆為子葢所殺窮<lb/>
　　無所歸今唐公與人無隔恩義如此我軰知不死<lb/>
　　矣遂相率歸前後至者數萬人餘賊散走他郡<lb/>
　　　以義感人<lb/>
唐嗣曹王李臯遷湖南觀察使前使辛京杲貪殘有將<lb/>
　　王國良鎮武崗縣豪富京杲以死罪加之國良危<lb/>
　　懼遂散財聚衆據縣以叛諸道同討連嵗不能下<lb/>
　　臯受命乃曰驅疲罷誅反側非所奉聖朝事遣使<lb/>
<pb n="KR3b0012_WYG_029-24a"/>
　　遺國良書曰觀將軍非為逆者葢遭讒嫉耳我已<lb/>
　　䝉聖朝昭雪使我我何忍加兵將軍將軍以為不<lb/>
　　然我以陣術破將軍陣以攻法屠將軍城非將軍所<lb/>
　　度也國良且憂且喜遣使請降臯即日赴縣受降<lb/>
　　中道有候騎馳告曰國良軍中有變言降是詐也<lb/>
　　臯曰非爾軰所知遂留麾下兵单騎假稱使者徑<lb/>
　　入國良壘中國良召使者入皋遂大呼軍中曰有人識<lb/>
　　曹王否國良何不速降一軍愕然不敢動適有識<lb/>
<pb n="KR3b0012_WYG_029-24b"/>
　　者走至傳呼曰是國良匍匐叩頭請罪臯執手約<lb/>
　　為兄弟盡焚攻守之具散倉庫給兵士令復農桑<lb/>
　　焉<lb/>
劉昌初至平凉刼盟之後所収聚亡殁將士骸骨坎瘞<lb/>
　　之因感夣于昌有愧謝之意昌上聞徳宗下詔深<lb/>
　　自刻責遣秘書少監孔述睿及中使御饌内造衣<lb/>
　　服數百襲令昌収其骸大將三十人將士百人各<lb/>
　　具棺柩衣服葬于淺水原分建二塜大將曰聚義<lb/>
<pb n="KR3b0012_WYG_029-25a"/>
　　塜將士曰懐忠塜詔翰林學士撰銘志祭文昌盛<lb/>
　　陳兵設幕次具肴饌祭之昌及大將皆素服臨祭<lb/>
　　焚其衣服紙錢别立二石標題以塜名而諸道師<lb/>
　　徒莫不感泣昌在西邊僅十五年彊本節用軍儲<lb/>
　　豐羨<lb/>
朔方大使王晙誅河曲降虜符希忠等千餘人時并州<lb/>
　　大同横野等軍有九姓同羅拔曳固等部落皆懐<lb/>
　　震懼張說率輕騎二千人持旌節直詣其部落宿<lb/>
<pb n="KR3b0012_WYG_029-25b"/>
　　于帳下召酋帥以慰撫之副使李憲以為夷虜難<lb/>
　　信不宜輕渉不測馳狀以諫說報書曰吾肉非黄<lb/>
　　羊必不畏喫血非野馬必不畏刺且士見危致<lb/>
　　命是吾効死之秋也于是九姓感義無不恱服<lb/>
淮安王孝恭討蕭銑銑將帥與官軍拒戰死者罪狀旣<lb/>
　　重當籍没其家以賞士卒李靖曰王者之師義存<lb/>
　　弔伐百姓旣受驅逼拒戰豈其所願今新定荆郢<lb/>
　　宣𢎞寛大以慰逺近之心降而籍之恐非救焚拯<lb/>
<pb n="KR3b0012_WYG_029-26a"/>
　　溺之道但恐自此以南城鎮堅守不下非計之善<lb/>
　　遂止江漢城邑聞之莫不爭下<lb/>
　　　激怒士心<lb/>
燕圍齊即墨田單宣言曰吾懼燕軍劓所得齊兵燕人<lb/>
　　如其言齊人皆怒愈堅守田單又縱反間言曰吾<lb/>
　　懼燕人掘吾城外塜墓戮辱先人可為寒心燕軍<lb/>
　　盡掘塜墓燒死人齊人于城上望見皆涕泣甚欲<lb/>
　　出戰怒自十倍單知士卒可用遂破燕師<lb/>
<pb n="KR3b0012_WYG_029-26b"/>
後漢班超使西域至鄯善㑹其吏士三十六人與共飲<lb/>
　　酒酣因激怒曰今俱在絶域欲立大功以求富貴<lb/>
　　虜使纔到數日而王廣禮貌即廢如収吾屬送匈<lb/>
　　奴骸骨當為豺狼食矣官屬皆曰今在危亡之地<lb/>
　　死生從司馬超曰不入虎穴不得虎子當今之計<lb/>
　　獨有因夜以火攻虜使彼不知我多少必大震怖<lb/>
　　可殄盡也滅此虜則功成事立矣衆曰善夜將士<lb/>
　　奔虜營㑹起大風超令十人持鼔藏虜舎後約曰<lb/>
<pb n="KR3b0012_WYG_029-27a"/>
　　見火然皆鳴鼔大呼餘人悉持兵弩夾門而伏超<lb/>
　　順風縱火前後鼔譟虜衆驚亂超手格殺三人餘<lb/>
　　衆燒死<lb/>
蜀龎綂勸劉備襲益州收劉璋備曰此大事不可倉卒<lb/>
　　及璋委備擊張魯乃從璋求萬兵及資寳欲以東<lb/>
　　行璋但許兵四千其餘皆給半備因激怒其衆曰<lb/>
　　吾為益州征彊敵師徒勞瘁不遑寧居今積帑藏<lb/>
　　之財而吝於賞功望士夫出死力戰其可得乎由<lb/>
<pb n="KR3b0012_WYG_029-27b"/>
　　是相與破璋<lb/>
唐安禄山反長山郡盡為賊傷死人蔽野大將李光弼<lb/>
　　帥本鎮兵来援親酹其屍而哭之為賊幽閉者出<lb/>
　　之誓平寇難衆皆感動<lb/>
李愬受魏博節度時幽鎮復亂田𢎞正遇害<hi>𢎞正累世為魏帥</hi>
　　愬聞之素服以令三軍曰魏人所以富庶而能通<lb/>
　　聖化者田公也天子以其仁愛使治鎮州且田公<lb/>
　　出于魏撫帥七年一旦鎮州不道敢兹殘害以魏<lb/>
<pb n="KR3b0012_WYG_029-28a"/>
　　無人也若父兄子弟受公恩者其何以報衆皆大<lb/>
　　哭敢効用焉<lb/>
後唐栢鄉之役兩軍旣成列莊宗以梁軍甚盛慮所部<lb/>
　　弱欲激壯之手銀斝賜李嗣源酒謂之曰卿見南<lb/>
　　軍白馬赤馬都否覩之令人膽破嗣源曰彼虚有<lb/>
　　其表耳翌日當歸吾廐中莊宗撫髀大笑曰卿以<lb/>
　　氣吞之矣嗣源引鍾盡酧即屬鞬揮鞭躍馬挺身<lb/>
　　與其部下百人直犯白馬赤馬都奮撾舞矟生挾<lb/>
<pb n="KR3b0012_WYG_029-28b"/>
　　二馬而還飛矢麗其甲如蝟毛由是三軍増氣自<lb/>
　　辰及未騎軍百戰嗣源往来衝擊執獲不可勝計<lb/>
　　是日梁軍大敗<lb/>
前漢郅都為鴈門太守匈奴素聞郅都名不犯其境都<lb/>
　　死不近鴈門匈奴中為偶人象都<hi>以木為人象都之形也</hi>馳<lb/>
　　射莫能中其見惮如此<lb/>
魏司馬懿討公孫淵淵保襄平懿進軍圍之㑹霖潦大<lb/>
　　水平地數尺三軍恐欲移營帝令軍中敢有言徙<lb/>
<pb n="KR3b0012_WYG_029-29a"/>
　　者斬都督令史張静犯令斬之軍中乃定旣破城<lb/>
　　兵士寒凍乞襦或曰幸多故襦可賜之帝曰襦者<lb/>
　　官物人臣無私施不與<lb/>
唐范希朝為振武節度界上有党項室韋交居番落之<lb/>
　　俗有長帥至必效竒騎名馬雖亷者猶曰當從俗<lb/>
　　以致其歡希朝一無所受積十四年皆保塞不敢<lb/>
　　横暴番雖狗竊䑕偷必殺無赦<lb/>
朔方總管張仁愿築三受降城表留滿顛兵以助其功<lb/>
<pb n="KR3b0012_WYG_029-29b"/>
　　時咸陽兵二百餘人逃歸仁愿盡擒之斬于城下<lb/>
　　軍中股慄役者無不盡力六旬而三城俱就<lb/>
　<lb/>
　<lb/>
　<lb/>
　<lb/>
　<lb/>
　武經總要後集卷八<lb/>
</p>
<p>
</p>
  </div>
</body>
</text>
</TEI>
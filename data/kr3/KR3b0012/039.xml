<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武經總要後集卷十八</head> <lb/>
    <p>
<pb n="KR3b0012_WYG_039-1a"/>
欽定四庫全書<lb/>
　武經總要後集卷十八<lb/>
　　　　　　　　　　　宋　曾公亮等　撰<lb/>
　　占候三<lb/>
　　　　雲氣<lb/>
　　　　氣象雜占<lb/>
　　　　軍行災異雜占<lb/>
　　　　太乙<lb/>
<pb n="KR3b0012_WYG_039-1b"/>
　　　雲氣<lb/>
將軍氣象　將軍氣上達於天主名將多謀　猛將之<lb/>
　　氣如龍兩軍相當若發其上則其將猛銳如虎在<lb/>
　　殺氣中猛將欲行動發此氣亦主有暴兵起吉凶<lb/>
　　以日辰決之　又猛將之氣或如火煙狀或如山<lb/>
　　林竹木或紫黑如門樓或上黑下赤似黑旗或如<lb/>
　　張弓弩或如塵埃頭銳而大者皆猛將氣也　軍<lb/>
　　上氣如囷倉正白見日益明者此猛將之氣不可<lb/>
<pb n="KR3b0012_WYG_039-2a"/>
　　擊　敵上氣黄白而轉澤者將有盛徳不可擊<lb/>
　　氣青白而高者將勇大戰前白後青而高者將弱<lb/>
　　士勇前大後小者將怯　敵上氣黑下勇赤氣在<lb/>
　　前者將精悍不可當　氣青而疎散者將怯弱<lb/>
　　軍上氣發漸如雲又變作山形者將有深謀不可<lb/>
　　擊若在吾軍速戰必大勝　敵上氣如蛟蛇向人<lb/>
　　此猛將氣不可當若在吾軍戰必大勝　凡赤氣<lb/>
　　上與天連軍中有名將一云賢將<lb/>
<pb n="KR3b0012_WYG_039-2b"/>
軍勝氣象　將帥士卒勇銳則為勝氣　凡氣上與天<lb/>
　　連此軍士彊盛不可擊若在吾軍戰必勝　軍上<lb/>
　　氣如火光將帥勇士卒猛此氣不可擊在我軍上<lb/>
　　速戰大勝　軍上氣如山堤林木將士驍勇不可<lb/>
　　與戰若在我軍上戰必大勝　軍上氣如塵埃粉<lb/>
　　沸其色黄白如旌旗無風而颺指揮敵此軍欲勝<lb/>
　　不可撃敵上白氣粉沸及上有赤色氣者兵銳不<lb/>
　　可擊在吾軍上戰必大勝　營上氣黄白色厚潤<lb/>
<pb n="KR3b0012_WYG_039-3a"/>
　　重者勿與戰　兩軍相當上有氣如持斧外向敵<lb/>
　　戰必大勝　兩軍相當上有氣如蛇舉首向敵者<lb/>
　　戰必勝敵上氣如疋帛者此雄軍之氣不可攻若<lb/>
　　在我軍上戰必大勝　敵上有雲牛如牽牛未可<lb/>
　　擊　遙望軍如鬬鷄赤白相隨在氣中得天助不<lb/>
　　可擊若在吾軍上可戰　軍戰上有赤黄氣上達<lb/>
　　于天亦不可攻　凡軍上有五色氣上與天連此<lb/>
　　天應之軍不可擊　其氣上尖下大其軍旅日増<lb/>
<pb n="KR3b0012_WYG_039-3b"/>
　　益士卒銳　其軍上氣似堤覆前後白必勝若覆<lb/>
　　吾軍上者急往擊之大勝　氣銳色黄白團圓而<lb/>
　　潤澤者敵將勇猛其士能彊戰不可擊　雲如日<lb/>
　　月而赤氣繞之如日月暈狀有光者所見之地大<lb/>
　　勝不可攻　敵上氣如雲自中天而至及軍上常<lb/>
　　有氣不變者堅固難攻　凡雲氣如虎踞在軍上<lb/>
　　者勝軍上氣如塵埃前後高者將士精銳不可擊<lb/>
　　　敵上氣如虎伏者難攻　軍上常有氣者其兵<lb/>
<pb n="KR3b0012_WYG_039-4a"/>
　　難攻　軍上氣如華蓋勿與戰　有雲其狀如飛<lb/>
　　鳥所見國戰勝　雲如旌旗如鋒刃向人者勿與<lb/>
　　戰兩軍相當敵有氣如飛鳥徘徊在軍上或來向<lb/>
　　高者兵精銳不可擊　黑氣出上有赤氣臨我軍<lb/>
　　上敵彊我弱　軍上氣如馬首低尾昻者勿與戰<lb/>
　　　軍上雲如杵勿與戰　望四方有赤氣如赤鳥<lb/>
　　在黑氣中如黑人在赤氣中如赤杵在黑氣中如<lb/>
　　人十十五五及狀如旌旗在黑氣中有赤色在前<lb/>
<pb n="KR3b0012_WYG_039-4b"/>
　　者敵人精悍不可當　敵上有雲如山嶽不可擊<lb/>
　　　有雲長如引索於陣前後銳或一或四黑有陰<lb/>
　　謀青黑色有兵叛黄色急去　月暈有黑雲氣入<lb/>
　　暈中者隨所入擊之勝暈有抱所臨者勝　日暈<lb/>
　　相交居上者勝　虹直指順之而擊可勝　暈有<lb/>
　　抱有虹順抱者勝　日旁伴暈兩頭尖有戰者隨<lb/>
　　所指擊之<lb/>
吉城氣象　白氣從城中南北出者兵不可攻城不可<lb/>
<pb n="KR3b0012_WYG_039-5a"/>
　　居　城中有黑雲如星名曰軍精急解圍去有突<lb/>
　　軍出客敗　城中白氣如旌旗者勝若赤界其邊<lb/>
　　精銳不可當　赤雲臨城有大慶　黄雲臨城大<lb/>
　　喜慶　青色從城中南北出者城不可攻　青色<lb/>
　　如牛頭觸人者城不可攻　城中有氣出于東其<lb/>
　　色黄此天城不可伐　白氣從中出青氣從北入<lb/>
　　及回旋者軍不得入城　諸攻城圍邑過旬不雷<lb/>
　　不雨者為城有賢輔疾去之勿攻　城中氣出於<lb/>
<pb n="KR3b0012_WYG_039-5b"/>
　　外如火煙者主人欲出戰其氣若無極者不可攻<lb/>
　　　城中氣如雙蛇者難攻若前高後卑攻之可拔<lb/>
　　後高前卑者不可攻　赤氣如杵形從城中出向<lb/>
　　外者内兵突出主人勝　城上有雲分為兩彗狀<lb/>
　　攻不可得　城上之氣不見於外者不可攻　有<lb/>
　　赤氣從城上出者兵内勝宜備之　凡城有諸氣<lb/>
　　從城中出入吾軍上者敵家氣也濛氣繞城不入<lb/>
　　者外兵不得入　日暈有青氣從中起四出者圍<lb/>
<pb n="KR3b0012_WYG_039-6a"/>
　　中勝<lb/>
戰陣氣象　氣青白而高者將勇大戰　氣如人無頭<lb/>
　　如死人卧敵上氣如丹蛇赤氣隨之必大戰損將<lb/>
　　　四望無雲獨見赤氣如狗入營其下有流血<lb/>
　　四望無雲獨見赤氣如立蛇其下有流血　四望<lb/>
　　無雲獨見赤雲如覆船者其下有戰　初出軍日<lb/>
　　天氣昏漠雲氣陰沈寒慘者必戰　若清暢晴和<lb/>
　　風塵不動者不見敵亦不戰　有青氣見軍之王<lb/>
<pb n="KR3b0012_WYG_039-6b"/>
　　相方上者當成交戰不見者不戰　若白蛇赤蛇<lb/>
　　見敵上其下必大戰流血　赤氣血出盤旋住者<lb/>
　　其下有兵流血　白氣如車入北斗中轉移者其<lb/>
　　下有流血大將死　雲如耕壠者兵必大戰　日<lb/>
　　傍氣相交貫穿或相背軍中不和　日有白氣若<lb/>
　　虹交見者從上擊下勝無軍而見者下必流血兩<lb/>
　　軍相當必交戰　有白虹四五六見者亦為大戰<lb/>
　　　日旁有一缺萬人死其下兩軍相當不利先舉<lb/>
<pb n="KR3b0012_WYG_039-7a"/>
　　　月初滿而蝕有軍必戰　日月有赤雲截之如<lb/>
　　大杵軍在外萬人死其下兩軍相當不利先舉<lb/>
陰謀氣象　白氣羣行徘徊結陣來者為他國人來欲<lb/>
　　圖人不可視其所往隨而擊之可得　日月濛濛<lb/>
　　無光士卒内亂將軍宜循法度察有功以自明及<lb/>
　　有兵内發用嚴刑而伺姦人者勝　天陰沈不雨<lb/>
　　晝不見日夜不見星月三日以上陰謀也將軍宜<lb/>
　　謹左右及敵人五日至七日有謀擁蔽將奪其權<lb/>
<pb n="KR3b0012_WYG_039-7b"/>
　　主形殺事連陰十日亂風四起欲雨不雨名曰濛<lb/>
　　臣謀上　天陰沈日月俱無光晝不見日夜不見<lb/>
　　星月皆有雲障之而不雨此謂君臣有陰謀兩敵<lb/>
　　相當共圖議事　若晝陰夜月出上謀下夜陰晝<lb/>
　　日出下謀上　黑風氣如幢出於營中上黑下黄<lb/>
　　敵欲來求戰無誠實通言九日内宜警備之吉<lb/>
　　黑氣臨我軍如車輪敵人謀亂我軍　黑氣遊行<lb/>
　　中含五色臨我軍上敵必合謀來伐諸國反謀軍<lb/>
<pb n="KR3b0012_WYG_039-8a"/>
　　自敗<lb/>
攻城氣象　凡城上有赤氣黄氣四面繞之城中大將<lb/>
　　死城降　城上赤氣如飛鳥城中急攻必破城上<lb/>
　　有赤氣如破車城可攻　城上無雲氣主士卒散<lb/>
　　敗　城上營中有赤黑氣狀如狸皮斑及正赤者<lb/>
　　軍破　城上氣如死灰色及止不出者城可攻<lb/>
　　一云攻城圍邑其氣如死灰出而覆其軍上者多<lb/>
　　病城可屠　氣出復入者人欲逃遁　城上氣聚<lb/>
<pb n="KR3b0012_WYG_039-8b"/>
　　如樓見外者攻之可得　城中氣起而上赤可屠<lb/>
　　城　城上有雲如衆人頭赤色下多流血死喪<lb/>
　　氣出南北城可尅　其氣出而東城可攻　其氣<lb/>
　　出而西城可降　其氣出而覆其軍上者士多病<lb/>
　　　其氣出而高無所止日久長　有氣從城外而<lb/>
　　來者兵欲盜攻　凡攻城黑雲臨城者積土固險<lb/>
　　之象黑水之氣城池之象我據城敵不可攻敵據<lb/>
　　城我不可攻　若白氣如蛇來止敵城上者急攻<lb/>
<pb n="KR3b0012_WYG_039-9a"/>
　　之少緩則失　若從其城來指我營者宜急固守<lb/>
　　　凡攻城有見白氣繞城而入城者隨所入急攻<lb/>
　　之少緩則失　凡攻城若雨濛霧曰日死<hi>無色曰日死</hi>
　　主兵勝　雲氣如雄雉臨陣其下必有降者　濛<lb/>
　　霧圍城而入城者外兵得入　有雲如立人之狀<lb/>
　　或如立牛圍城上者氣如交頸虹向内城可攻<lb/>
　　若有屈虹從外入城中三日内城可屠　日重暈<lb/>
　　而白虹貫日圍城客勝<lb/>
<pb n="KR3b0012_WYG_039-9b"/>
暴兵氣象　白氣如𤓰蔓連結部隊相逐須臾罷而復<lb/>
　　出至八九日急兵至　白氣如仙人千萬連結部<lb/>
　　隊相逐罷而復出者當有千里兵來　黑氣從敵<lb/>
　　上來我軍上敵欲襲我敵人至宜備不宜戰敵回<lb/>
　　從而擊之小勝天色蒼茫有此氣依日支干數内<lb/>
　　無風雨則所發之方必有暴兵日尅時則凶時日<lb/>
　　自消散此氣所發之方當有使人告急一人來則<lb/>
　　氣一條二人來則氣二條三人來則氣三條若散<lb/>
<pb n="KR3b0012_WYG_039-10a"/>
　　滿一方則有衆來期至依支干數數内有風雨則<lb/>
　　伏　壬子候四望無雲獨見赤雲如旌旗下有兵<lb/>
　　起若遍四方者天下盡有兵　若四望無雲獨見<lb/>
　　黑雲極天天下兵起雲半天兵半起名曰天溝三<lb/>
　　日内有雨災解　敵欲來者其氣上有雲下赤其<lb/>
　　下敵必至　雲氣如旌旗賊兵暴起　氣如人色<lb/>
　　赤白而悴者是暴兵起　氣如人持刀盾有雲如<lb/>
　　坐人赤色所臨城邑有卒兵至驚恐須臾去赤氣<lb/>
<pb n="KR3b0012_WYG_039-10b"/>
　　如人持刀節兵未息　雲如赤虹有暴兵白虹長<lb/>
　　出皆有暴兵流血　有雲如人行至不定有暴兵<lb/>
　　　赤雲如火者所向兵至　天有白氣狀如白布<lb/>
　　經丑未者天下多兵赤者尤甚　有雲如胡人列<lb/>
　　陣天下兵起　白氣起廣六丈東西亘天者兵起<lb/>
　　有雲如布疋亘天者兵起有雲如狗四五相聚圍<lb/>
　　兵起　四方晴明獨有赤雲赫然者所見之地有<lb/>
　　兵<lb/>
<pb n="KR3b0012_WYG_039-11a"/>
伏兵赴氣象　軍上有黑氣渾渾圓長赤雲在其中其<lb/>
　　下必有伏兵不可擊　兩軍營欲戰或對壘相守<lb/>
　　望彼軍上白氣粉沸起如樓閣狀其下伏兵萬人<lb/>
　　不可輕舉　軍行近山林坑谷間當善防之既是<lb/>
　　伏兵之地而上有氣者不疑　雲氣紛相連及如<lb/>
　　蒿草數尺此以車騎為伏兵　雲如布席之狀似<lb/>
　　蒿葉盈尺許此以步卒為伏兵　伏兵之氣如幢<lb/>
　　節在黑雲中或如赤杵在雲中或如黑人在赤雲<lb/>
<pb n="KR3b0012_WYG_039-11b"/>
　　中勿先動　黑氣出營南賊逃我後有伏兵謹候<lb/>
　　察之　兩軍相當赤氣者伏兵之氣若前有赤氣<lb/>
　　前有伏兵後有赤氣後有伏兵左右亦如之審察<lb/>
　　則知伏兵所在　軍上有氣黑色黑色中有赤氣<lb/>
　　必有伏兵不可攻　前有黑氣後有白氣必有伏<lb/>
　　兵不可攻　有雲如山林在外有伏兵<lb/>
軍敗氣象　敵上有氣上黄下白名曰善氣所臨之軍<lb/>
　　欲求和退　敵上氣囚廢枯散如馬肝色或如死<lb/>
<pb n="KR3b0012_WYG_039-12a"/>
　　灰色或類偃蓋或類魚皆為敗將　敵上氣乍見<lb/>
　　不見乍聚乍散如霧始起此敗氣可撃若上大下<lb/>
　　小士卒日減　凡軍營上十日無氣發此軍必敗<lb/>
　　有赤白氣出乍即滅外聲欲戰其實欲退散黑氣<lb/>
　　如壊山隨軍上者名曰營頹之氣其軍必敗　軍<lb/>
　　上氣如火光夜照人軍士散亂　軍上氣出而半<lb/>
　　絶者欲敗漸盡者是一絶一敗再絶再敗三絶三<lb/>
　　敗在東發白氣者災深　軍上氣如羊形或如猪<lb/>
<pb n="KR3b0012_WYG_039-12b"/>
　　形此是瓦解之氣軍必敗　敵上有氣如雙蛇疾<lb/>
　　往攻之大勝　軍上有氣中似雙蛇守日急往擊<lb/>
　　之大勝　軍上氣如粉如塵勃如烟軍欲散　軍<lb/>
　　上氣五色雜亂東西南北不定者其軍欲敗　軍<lb/>
　　上氣如羣猪在氣中此衰氣擊之大勝　軍上赤<lb/>
　　氣炎炎降於天士衆亂將死　赤氣如火光從天<lb/>
　　來流下入軍軍亂將死　彼軍上有氣蒼須臾而<lb/>
　　散擊之必勝在我軍上宜固守　軍上有黑氣如<lb/>
<pb n="KR3b0012_WYG_039-13a"/>
　　牛形或如馬形從東起氣霧中下漸漸入軍名曰<lb/>
　　天狗下食血主軍散敗　敵上氣如羣鳥亂飛衰<lb/>
　　氣也伐之則我軍勝　望彼軍上氣如垂衣如人<lb/>
　　相隨擊之可得　望彼軍上氣紛紛如轉蓬者急<lb/>
　　擊之　望彼軍上氣色如揚灰敵欲退去　氣蒼<lb/>
　　黑紛亂者士卒飢　兩軍相去十里内三里外望<lb/>
　　彼軍上氣高而前後白青散此敗軍之氣可擊<lb/>
　　雲如覆船如車蓋者其軍必敗　雲氣如人頭臨<lb/>
<pb n="KR3b0012_WYG_039-13b"/>
　　軍營中戰不勝主流血　敵上雲如羣羊如驚鹿<lb/>
　　必退走宜急擊之　雲如卷席如疋布亂壊者皆<lb/>
　　為喪敗之兆可攻而擒　雲氣蓋道蔽濛晝𠖇者<lb/>
　　飯不暇食炊不及熟可急去也　雲如鷄兔臨營<lb/>
　　者軍敗走　軍上氣黑而卑如樓狀軍移必敗<lb/>
　　氣如擊牛凶敗之氣　敵上氣如雙蛇如飛鳥如<lb/>
　　决堤如壊屋如人相指如人無頭如驚鹿相逐如<lb/>
　　兩頭鷄相向皆為將敗之氣　凡降人氣如人皆<lb/>
<pb n="KR3b0012_WYG_039-14a"/>
　　叉手低頭又如人叉手相向白氣如鳥翅入屯營<lb/>
　　連結百餘里不絶而須臾下者當有他國來降<lb/>
　　氣如黑山以黄雲為縁者欲降服之象　氣清而<lb/>
　　漸黑者將欲死　雲氣如人頭者是將軍失兵衆<lb/>
　　之象　散軍之氣如燔生草之烟前雖銳後必退<lb/>
　　得嵗月便撃之必勝　黑氣臨營或聚或散如鳥<lb/>
　　將宿主敵人畏我心意不定終必有逃逓逼之大<lb/>
　　勝若在吾軍善撫士卒　日暈中有氣如死蛇者<lb/>
<pb n="KR3b0012_WYG_039-14b"/>
　　將死兩軍相當不利先舉　日旁有赤氣如垂鍾<lb/>
　　其下有將死　日月暈有紫氣所臨者敗　軍上<lb/>
　　有白虹及蜺出者敗　軍上有白虹及蜺入營者<lb/>
　　敗日暈氣後至先去者敗凡日月暈與氣以先至<lb/>
　　者為發以先去者為敗　軍上若日旁虹蜺及犯<lb/>
　　逆之戰者敗　日暈有四缺在外軍盡散敗<lb/>
　　　氣象雜占<lb/>
星有兩彗上似有蓋下連星名曰歸斜見有歸國者日<lb/>
<pb n="KR3b0012_WYG_039-15a"/>
　　暈有黄色抱珥直光戴覆黄色皆喜慶之事<lb/>
京房占曰赤氣如繖盖覆軍上千里内戰有慶千里外<lb/>
　　有憂黄色臨營西向東戰並凶北向吉<lb/>
赤氣隨日出軍必有憂隨日沒外告急<lb/>
赤氣漫血色者流血之象<lb/>
赤氣如火影見者臣叛其君不過三朔<lb/>
赤氣如龍蛇在山頭住又如夜光者臣離其君為客所<lb/>
　　傷人民流移逺其鄉里<lb/>
<pb n="KR3b0012_WYG_039-15b"/>
黑氣如死人頭在營上敵人有所獻且求降許之不許<lb/>
　　必有戰功雖成士卒多死<lb/>
黑氣如牛頭龍馬蛇變化當審而察之夷兵欲欺中國<lb/>
　　宜遣伺候讒言為惡<lb/>
凡出軍向東伐而有白雲從西來因隨而擊之勝若有<lb/>
　　赤雲從東來逆軍者敵勝我軍當敗急宜屯守他<lb/>
　　皆倣此<lb/>
黑氣如積土在我軍上敵來襲我我必堅守經曰敵心<lb/>
<pb n="KR3b0012_WYG_039-16a"/>
　　必離離而後戰大勝<lb/>
凡對敵在東方白雲東去而有雲又東來相逆須臾過<lb/>
　　者雲已去而有風隨之所望龍虎之狀若在我軍<lb/>
　　皆大勝雖雲從而風逆者亦不可戰<lb/>
凡有雲氣横來者兩軍不合急先伏止當有遁將黄氣<lb/>
　　在吾軍者急令舉兵不速戰士卒懼人有遁心罷<lb/>
　　軍吉<lb/>
凡兩軍相當彼軍上有赤氣狀如疋布廣長數十丈其<lb/>
<pb n="KR3b0012_WYG_039-16b"/>
　　下色黄白必有背叛之軍暈見在臣位夜見在兵<lb/>
　　宜備之<lb/>
凡被圍平旦視圍上氣鬱鬱如火光芒勢翕翕然者其<lb/>
　　方救至無者無救<lb/>
軍行有白氣如虹者軍大驚宜備之若黑雲南北如陣<lb/>
　　國將有憂不然有大水為害白雲白氣極天南北<lb/>
　　如陣有憂黑氣東西如陣有憂若天氣蒼茫而東<lb/>
　　西極天移日不動者為憂深此氣以戊己日出為<lb/>
<pb n="KR3b0012_WYG_039-17a"/>
　　災赤雲臨圍上東西如陣者敗<lb/>
凡霧春以甲乙寅卯日氣色青出東方向季者客勝<lb/>
凡霧夏以丙丁巳午日氣色赤出西行為利客主人凶<lb/>
凡霧四季以戊辰戌丑未日氣色黄行向北利客主人<lb/>
　　内亂<lb/>
凡霧秋以庚辛申酉日氣色白東行利為客先舉兵勝<lb/>
　　後舉兵敗<lb/>
凡霧冬以壬癸亥子日氣色黑利南行<lb/>
<pb n="KR3b0012_WYG_039-17b"/>
興軍動衆雲氣亂壊大風將至視所從來避之雲甚潤<lb/>
　　而厚大雨必暴至<lb/>
四始之日有黑氣如陣後重大而多雨<lb/>
氣若霧非霧著衣冠而濡見則其城帶甲而趨<lb/>
日出沒時有雲横截之白者喪黑者驚三日内有雨則<lb/>
　　災解<lb/>
雲氣如兔臨軍營中軍士死亡<lb/>
天有青氣入營者兵弱驚恐<lb/>
<pb n="KR3b0012_WYG_039-18a"/>
天有赤氣入營者兵暴驚<lb/>
天有黄氣入營者有兵和解<lb/>
天有白氣入營者兵彊<lb/>
天有黑氣入營者大主疾病一云兵相殘急移營<lb/>
有雲如蛟龍所見處將見失魄<lb/>
有雲如日月暈赤色其國凶青白色有大水<lb/>
有雲狀如龍行國大水流亡<lb/>
凡遇四方盛氣勿向之戰甲乙日青氣在東方丙丁日<lb/>
<pb n="KR3b0012_WYG_039-18b"/>
　　赤氣在南方庚辛日白氣在西方壬癸日黑氣在<lb/>
　　北方戊己日黄氣在中央四季日戰當此日吉逆<lb/>
　　之必敗甲乙日平旦所向有白雲不可攻丙丁日<lb/>
　　日中所向有黑雲皆為堅敵不可攻他倣此<lb/>
赤氣如火者叛其君赤氣加西者客勝加北方者客敗<lb/>
　　加東方者和解不鬬加南方者軍還天下安他倣<lb/>
　　此<lb/>
凡天見五色雲氣望東西南北至子午卯酉若百步千<lb/>
<pb n="KR3b0012_WYG_039-19a"/>
　　步一尺一丈十丈百丈如車道行百十丈日辰相<lb/>
　　尅者大鬬不相尅者不戰生氣所臨有天命為兵<lb/>
　　彊相氣所臨為戰勝死氣所臨為喪敗囚氣所臨<lb/>
　　為拔圍降敵休氣所臨為罷無功各以王相休囚<lb/>
　　言之<lb/>
　　　軍行災異雜占<lb/>
將帥床帳及車無故自動者主逺行如無逺行下欲謀<lb/>
　　之<lb/>
<pb n="KR3b0012_WYG_039-19b"/>
將帥衣服無故血汚下欲謀上宜施恩警備<lb/>
將帥鎗刀劔無故出匣者主鬬<lb/>
凡軍馬旗纛節倒折主將失位鼓角刀劔自鳴者陰謀<lb/>
　　之應<lb/>
將軍眼瞤自動耳鳴及無故自驚並不自覺咄嗟者並<lb/>
　　是下人起念生謀<lb/>
軍中馬生角下謀上<lb/>
將帥騎馬之次無故回頭齧人靴鐙觸人衣裳者主下<lb/>
<pb n="KR3b0012_WYG_039-20a"/>
　　有陰謀已成<lb/>
大將門㕔鳴者下謀上將<lb/>
鵶鵲禽雉等入帳幕中無聲者必有下傷害<lb/>
大將軍食次匕筯自動其下行毒<lb/>
狗無故上床主下謀上<lb/>
蛇入㕔及帳幕中屈盤勿損將謀相助<lb/>
將帥睡中髙語自覺驚寢計謀必成有神助之應<lb/>
凡城郭中及營寨中木上有鳥作巢及却拆卸去者兵<lb/>
<pb n="KR3b0012_WYG_039-20b"/>
　　大出行不然别下城寨<lb/>
若夢得大魚戰大勝<lb/>
若夢見聞雷必破大賊急進兵大勝<lb/>
夢見日暈有下人謀上<lb/>
夢見霜雪軍威失勢夏月大凶士卒逃散<lb/>
夢見槌鼓大鳴大勝小鳴小勝不鳴不勝<lb/>
夢見食泥土必收城郭<lb/>
夢見大水泛漲軍陣必勝<lb/>
<pb n="KR3b0012_WYG_039-21a"/>
夢見自身病必加爵困者甚吉傍有哭者聲必凶<lb/>
夢見吐嘔者有病出<lb/>
夢見水乾得小魚半死半生者主口舌五日凶當戰主<lb/>
　　大勝<lb/>
夢見牙旗折倒者軍威失利<lb/>
夢見走馬得快利戰勝行遲者凶<lb/>
夢見身入井者被牢獄厄宜撫士卒<lb/>
夢見人遺刀劔利戰必勝<lb/>
<pb n="KR3b0012_WYG_039-21b"/>
夢見身飛颺者戰勝名聞千里<lb/>
夢見天道及大戰者有戰<lb/>
凡為將帥領士卒察淵奥測成敗參諸天道不可不知<lb/>
　　常視神光可見吉凶欲交戰之時當以手隠眼角<lb/>
　　則見色若見光色各以五行言之黄光必獲敵人<lb/>
　　金帛赤光者大喜白光者兵刃相交主流血青光<lb/>
　　者主有憂黑光者大憂<lb/>
夫出軍忽見虎狼在軍前後吼哮及入軍營中者不出<lb/>
<pb n="KR3b0012_WYG_039-22a"/>
　　五七日有戰先衝變者大勝又云虎豹熊入軍營<lb/>
　　及傷害人者主大賊至麞鹿之類入軍皆主營空<lb/>
　　急移營吉軍行營幕已成忽有虎從外入我營走<lb/>
　　過軍中者急移必敗猛獸至軍營敵人勇必突入<lb/>
　　我營或有姦覘我軍<lb/>
兩軍相當飛鳥入我城壘營陣者大凶急移營陣吉<lb/>
兩軍相當有虎狼豹狸圍繞軍營悲鳴將有凶必大敗<lb/>
　　宜撫士卒翼日而戰吉若在彼軍中鳴急宜進兵<lb/>
<pb n="KR3b0012_WYG_039-22b"/>
　　攻戰<lb/>
若有猛獸横入軍營中者急宜備戰主必敗<lb/>
軍中或有豹狼及雉飛入軍營者皆凶急修徳揚武吉<lb/>
營陣有狐狸向軍四面鳴者戰必敗宜固守<lb/>
軍營城壘往往捉得狐狸者敵人來戰必破敗<lb/>
狐狸麞鹿之類入軍營者不出五日主軍驚若上將移<lb/>
　　軍後得敵人降建立營砦<lb/>
凡野獸入軍皆與王將為應兆兩軍相當應禽獸從將<lb/>
<pb n="KR3b0012_WYG_039-23a"/>
　　軍命徳上并嵗月日徳上來者有吉慶事從將軍<lb/>
　　命刑嵗月日刑上來者主失位之兆<lb/>
軍行馬無故食砂石厥應兵彊戰勝也<lb/>
軍中馬晨夜鳴當有暴兵至急去士卒戰敗之兆<lb/>
　　　太乙<lb/>
太一者天帝之神也其星在天乙之南總十六神知風<lb/>
　　雨水旱金革凶饉陰陽二局存諸秘式星文之次<lb/>
　　舍分野之災祥貴於先知逆為之備用軍行師主<lb/>
<pb n="KR3b0012_WYG_039-23b"/>
　　客勝負蓋天人之際相參焉<lb/>
　　　出軍太乙主客勝負占<lb/>
經求年月日時四計太乙入七十二局之數乃用其局<lb/>
　　吉凶嵗計小遊積年一百九十三萬七千六百一<lb/>
　　以周紀三百六十除之又以元法七十二除之慶<lb/>
　　厯甲申歲用第二丙子元九局月計甲申年前十<lb/>
　　一月建甲子立丑紀第四庚子元第二十五局未<lb/>
　　月計三元六紀法日計與時計同甲子午年十一<lb/>
<pb n="KR3b0012_WYG_039-24a"/>
　　月建甲子月計第一紀己亥己巳第二紀甲戌甲<lb/>
　　辰第三紀己酉己夘第四紀甲申甲寅第五紀己<lb/>
　　未己丑第六紀從第一元通數之求紀法六十除<lb/>
　　求元法七十二除之有餘者為入局求日計太乙<lb/>
　　入局之法至所求積年以章月人千一百二十六<lb/>
　　乘之章嵗六百五十七而一為積月又以月以法<lb/>
　　一千四百四十七乘之日法四十九而一為所求<lb/>
　　天正十一月朔大小餘每日加一算其積日既以<lb/>
<pb n="KR3b0012_WYG_039-24b"/>
　　三百六十餘之以紀法六十去之餘為八紀日又<lb/>
　　以局法七十二去之餘為入局之數依法求之求<lb/>
　　時計於日計於日計甲子上取之與月計六紀法<lb/>
　　同求太乙四計周法行宫法三每二十四行一周<lb/>
　　天月行十六神乾坤重一算陰局取其衝艮巽重<lb/>
　　留計神子嵗計起寅退行日月時同從天自命算<lb/>
　　至太乙之宫前止得生算之數三之為㕘將命算<lb/>
　　乾坤艮巽八宫二宫四宫六宫為正神起宫數數<lb/>
<pb n="KR3b0012_WYG_039-25a"/>
　　之間辰有八節戌亥丑寅辰巳未申是也天目在<lb/>
　　此起一餘依宫數數之客算以計神加和徳宫天<lb/>
　　上十六神加臨地下十六神於主天目之下是始<lb/>
　　擊將所臨依前命算所得之算即得客大將所在<lb/>
　　宫三因為參將計目以嵗月日時計合神加嵗月<lb/>
　　日時天目下為定計目所臨命算得定計大將所<lb/>
　　在助客之算也既看與太乙同宫之時主名曰囚<lb/>
　　在太乙前後一宫或一辰名迪始擊同宫名掩在<lb/>
<pb n="KR3b0012_WYG_039-25b"/>
　　太乙前後名擊大小將在客主目或太乙宫前後<lb/>
　　為挾大小將自相同宫為關則有客關主人主人<lb/>
　　關客當相關之時若一林二虎一泉一蛟氣有盛<lb/>
　　衰勢不兩立則以主客目所臨之神五行決之勝<lb/>
　　負可見矣若主客得五并十五二十五三十五名<lb/>
　　八門杜塞不利興師若算得一名略地經云出兵<lb/>
　　略地並用其二客得則客利主得則主利凡客算<lb/>
　　以長多為勝短少為負若算長多利深入若算短<lb/>
<pb n="KR3b0012_WYG_039-26a"/>
　　少利淺入凡出軍宜向算戰陣利皆算凡伏兵必<lb/>
　　有掩迫之時凡奇兵必各置於客主大殺之地天<lb/>
　　目始擊將也奇兵者百人用三十人為之皆依此<lb/>
　　為則俟得敵人之便鳴鼓髙旗鼓譟之令竊發而<lb/>
　　取勝故曰能知奇伏轉禍為福將若不知分合不<lb/>
　　可以語奇<lb/>
太乙有月陣舉旗之法難求精妙今採其指歸若算得<lb/>
　　一八即用曲陣舉黑旗算得三十用直陣舉青旗<lb/>
<pb n="KR3b0012_WYG_039-26b"/>
　　算得四九宜用銳陣舉赤旗算得二五用圓陣舉<lb/>
　　黄旗算得七六用方陣舉白旗若算得三門具五<lb/>
　　將發利以興兵動衆但文昌主目不四迫始擊客<lb/>
　　目無掩擊即是三門具五將發不在所直八門之<lb/>
　　不吉八門算法撃而無用今更不録<lb/>
太乙目在陽算得偶為和太乙天目在陰算得奇為和<lb/>
　　陽者謂太乙在八三四九宫也陰者太乙在二七<lb/>
　　六一宫也天目在正宫為陽間神為陰凡算得陰<lb/>
<pb n="KR3b0012_WYG_039-27a"/>
　　陽和利以兵<lb/>
凡言主客者先後之禮動静之義也陳兵原野旗鼔相<lb/>
　　望先動為客後動為主人安居伐先舉事者為主<lb/>
　　人後應者為客欲明天道審逆順先作主人嵗計<lb/>
　　次推客計　若客主俱得善計三門具五將發陰<lb/>
　　陽和利以稱兵所向必尅先起則勝後起則敗<lb/>
　　若客主俱得惡計三門不具五將不發陰陽不和<lb/>
　　先起者敗後起者勝　若客主計一吉一凶則利<lb/>
<pb n="KR3b0012_WYG_039-27b"/>
　　客客勝吉凶等則算長者勝算短者敗<lb/>
凡占外國動静皆以時之客計占之算得八門杜賊不<lb/>
　　來若三門具五將發陰陽和八關格格掩迫客主<lb/>
　　俱㑹太乙前所聞見為實占賊來障不為盜若天<lb/>
　　目數轉北而行者為不來<lb/>
凡占敵使可信當視太乙所制　假令時計太乙在二<lb/>
　　宫属火始撃將臨武徳属金火制金敵使來不敢<lb/>
　　有他意<lb/>
<pb n="KR3b0012_WYG_039-28a"/>
凡占間諜有無當視賊目　假令太乙在一宫則六七<lb/>
　　二宫為前外八三四宫為後内若客目臨戌陰主<lb/>
　　為賊來窺覘間諜<lb/>
凡占射賊來多少若客算十六已上陰陽順有虜必多<lb/>
　　有將若十五以下虜少無將天目臨左虜從東方<lb/>
　　來臨右從西方來八門杜不來<lb/>
若天子巡狩太乙天目在四維之嵗<lb/>
若舉方正必在亥卯未之嵗及太乙嵗計三門具五將<lb/>
<pb n="KR3b0012_WYG_039-28b"/>
　　發之年<lb/>
凡占聞事虚實占天目掩迫太乙聞不善事實善事虚<lb/>
　　若三門具五將發聞吉則吉聞凶不凶　若三門<lb/>
　　不具五將不發聞凶則凶聞吉不吉<lb/>
凡對敵常須觀風雲之勢察飛鳥之情　若太乙所在<lb/>
　　風雲飛鳥從衝上來急須準備　假令太乙在九<lb/>
　　宫巽属木風雲鳥從一宫來屬金制太乙大凶<lb/>
　　若風雲飛鳥從主人太乙徳上來急擊其衝主人<lb/>
<pb n="KR3b0012_WYG_039-29a"/>
　　勝　若從客主自大將宫來則主人急宜備敵<lb/>
凡太乙算得一至四步卒在前車騎次之算得五至九<lb/>
　　車騎在前步卒次之<lb/>
凡雲氣隨日幹五行在我軍往敵我利　假令壬癸日<lb/>
　　黑氣在我軍上自北之南隨雲氣攻南必勝<lb/>
凡擇日擇時當審日時之計所利興兵吉<lb/>
太乙神名凡一十六其年月日時計命起武徳惟有陰<lb/>
　　陽冬至氣應後用陽局夏至氣應後用陰局其陰<lb/>
<pb n="KR3b0012_WYG_039-29b"/>
　　局皆以陽局所命之對衝則陰局太乙所在也<lb/>
十六神名命申為武徳酉為大族戌為陰主乾為陽徳<lb/>
　　亥為大義子為地主丑為陰徳艮為和徳寅為吕<lb/>
　　申卯為高叢辰為太陽巽為太炅巳為大神午為<lb/>
　　大威未為天道坤為大武<lb/>
辨九宫太乙有蹉宫之義即一宫在西北二宫正南三<lb/>
　　宫東北四宫正東五宫居中六宫正西七宫西南<lb/>
　　八宫正北九宫東南<lb/>
<pb n="KR3b0012_WYG_039-30a"/>
　　　十精太乙皆以七十二局之數除之年月日時<lb/>
十精太乙伺候雲雨災變軍行不可不知　一曰天皇<lb/>
　　以小國周法二十除之不盡者命武徳順行十六<lb/>
　　神至陰徳和徳大炅大武重留一算即天皇所在<lb/>
　　　二曰帝符小周二十除之不盡者命起陰生順<lb/>
　　行十六神至地主高叢大威大族重留一算外即<lb/>
　　帝符所在　三曰天時小周十二除之不盡者命<lb/>
　　起吕申順行十二辰算外即天時所在　四曰太<lb/>
<pb n="KR3b0012_WYG_039-30b"/>
　　尊小周四除之不盡者命起八宫次六宫次二宫<lb/>
　　次四宫逆行四正宫算外即太尊所在　五曰飛<lb/>
　　鳥以飛鳥小周九除之不盡命起一宫順行九宫<lb/>
　　算外即飛鳥所在　六曰五行以五行小周法五<lb/>
　　除之不盡者命起一宫次八三九七算外即五行<lb/>
　　所在　七曰八風小周九除之不盡者命起二宫<lb/>
　　順行九宫算外即八風所在　八曰五風以五風<lb/>
　　小周九除之不盡者命起一宫次三五九七二四<lb/>
<pb n="KR3b0012_WYG_039-31a"/>
　　六八算外即五風所在　九曰三風小周九除之<lb/>
　　不盡者命起五宫次七二六一五九四八算外即<lb/>
　　三風所在　十曰太乙數以太乙局法七十二除<lb/>
　　之不盡者命起一數算外即太乙數所在<lb/>
十精與太乙諸神相合主風雨以休王消息用之　經<lb/>
　　曰天皇太乙者在紫㣲垣勾陳曰中星賛曰天皇<lb/>
　　大帝秉萬神圖天皇若與太乙合則日暈大風合<lb/>
　　於王相之地風徧天下合在東方日暈大風合在<lb/>
<pb n="KR3b0012_WYG_039-31b"/>
　　西方日暈有雲氣合在南方大昏合在北方陰昏<lb/>
　　天皇若與太尊合有大陰雨日月為變天皇若與<lb/>
　　飛鳴合之小陰雨天皇若與天時合有小昏天皇<lb/>
　　若與五風合有疾風起天皇若與太乙計數合有<lb/>
　　大風雨　經曰帝符太乙者天節之所使也星賛<lb/>
　　曰天節奉使專對無疑帝符若與太乙合則日暈<lb/>
　　大風若合在太乙王相之地小雨小陰雲狂風卒<lb/>
　　起帝符若與天目合當小陰疾風或曰日月有變<lb/>
<pb n="KR3b0012_WYG_039-32a"/>
　　　經曰天時太乙者鷄星之使也星賛曰鷄鳴伺<lb/>
　　曉審夜察時天時與太乙合於王相之地有風雲<lb/>
　　卒起或則陰雨　經曰太尊黄生之長若與太乙<lb/>
　　合王相之地有大陰雨寒若合在八宫日暈合在<lb/>
　　六宫陰昏合在二宫大陰寒合在四宫日暈大尊<lb/>
　　與飛鳥合天溫有水雨大尊帝符合天有陰雨大<lb/>
　　昏大尊與天目合天有陰雨　經曰飛鳥太乙者<lb/>
　　七星之使朱雀之體也則主天星有變飛鳥若與<lb/>
<pb n="KR3b0012_WYG_039-32b"/>
　　太乙合有大風飛鳥若與天時合有陰風　經曰<lb/>
　　五行太乙者五星之使也其變猶影響之與形聲<lb/>
　　也五行與太乙合在王相之地暴風大寒雲氣昏<lb/>
　　暗或則有雨五行與天目合有大風雨日月有變<lb/>
　　五行與八風合有小陰風雨五行與五風合有小<lb/>
　　陰日月為變五行與帝符合風昏小陰五行與太<lb/>
　　尊合日月變色小陰五行與天符合有大陰昏風<lb/>
　　雲起　經曰八風太乙者畢星之使也謂畢有八<lb/>
<pb n="KR3b0012_WYG_039-33a"/>
　　星故八風與太乙合在王相之地雲氣小雨八風<lb/>
　　與五星合有大風八風與天時合陰日月有變八<lb/>
　　風與帝符合陰雨八風與天星合有大陰疾風日<lb/>
　　月有變八風與帝符合陰雨八風與天星合有大<lb/>
　　陰疾風日月為變八風與太乙合陰宫有雨合陽<lb/>
　　宫有風　經曰五風太乙者箕星之使也箕星有<lb/>
　　五故曰五風五風與太乙合在王相之地日月有<lb/>
　　變連陰不見天暴風疾雨並作五風與天尊合大<lb/>
<pb n="KR3b0012_WYG_039-33b"/>
　　小陰雨日月有變五風與飛鳥合疾風起五風與<lb/>
　　天符合有大風雨五風與天時合天大風五風與<lb/>
　　天目合大陰小風日月為變　經曰三風者心星<lb/>
　　之使也心有三星故曰三風三風與太乙合在王<lb/>
　　相之地日月無光寒雲四起三風與天時合有小<lb/>
　　陰風三風與飛鳥合有疾風雲陰日月變色三風<lb/>
　　與大尊合小陰風三風與帝符合小陰三風與五<lb/>
　　風合日月有變色有小陰三風與天星合天溫小<lb/>
<pb n="KR3b0012_WYG_039-34a"/>
　　風陰日月有變三風與天目合有大陰雨　經曰<lb/>
　　太乙數者五子元七十二局之數也數與太乙合<lb/>
　　日暈大風起數與太乙衝者日暈風起數得三十<lb/>
　　日暈大風數得四十陰雨黄霧數得五十天目王<lb/>
　　相合日暈數與太乙合挾天目陰雨日暈大風數<lb/>
　　與飛鳥合六九八宫日暈數與天地并日暈天十<lb/>
　　地九數與主計八合日暈數與天地相當大風數<lb/>
　　與太乙飛鳥合疾風<lb/>
<pb n="KR3b0012_WYG_039-34b"/>
推候日精太乙雲氣　經曰帝以太乙初移宫日出日<lb/>
　　午日晡餘二日不候也及時計初移宫時餘二時<lb/>
　　亦不占當候之日上下左右若雲氣色青而日時<lb/>
　　計三四則變發在寅卯時若雲氣色赤而日時計<lb/>
　　得九二則變發在巳午時若雲氣色白而日時計<lb/>
　　得七六則變發在申酉時若雲色黑而日時計得<lb/>
　　一八則變發在亥子時　經曰帝符太尊天時五<lb/>
　　行八風五風三風與太乙合在陽宫則為旱合在<lb/>
<pb n="KR3b0012_WYG_039-35a"/>
　　陰宫則為陰為雨合陽者陽位合陰者陰位也天<lb/>
　　皇與太乙合在陽宫則日暈晝暝合在陰宫則月<lb/>
　　暈夜昏飛鳥與太乙合則風從其上來天氣純厚<lb/>
　　則雨天氣華薄則風天氣黄露則暈天氣黑赤則<lb/>
　　風天氣青白則寒天氣凝潤則霧雨雲氣如掃則<lb/>
　　晴雲色文彩輪菌蕭索則天大晴若天旱則以常<lb/>
　　陽占之若天雨則以常陰占之若得王相氣則其<lb/>
　　變疾而速也<lb/>
<pb n="KR3b0012_WYG_039-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武經總要後集卷十八<lb/>
</p>
<p>
</p>
  </div>
</body>
</text>
</TEI>
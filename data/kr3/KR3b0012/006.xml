<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武經總要前集卷六</head> <lb/>
    <p>
<pb n="KR3b0012_WYG_006-1a"/>
欽定四庫全書<lb/>
　武經總要前集卷六<lb/>
　　　　　　　　　　　宋　曾公亮等　撰<lb/>
　　制度三<lb/>
　　　下營法　　　　營法<hi>并三圖</hi>
　　　諸家軍營九説　下營擇地法<lb/>
　　　緣營雜制　　　警備<lb/>
　　　備夜戰法　　　立號<lb/>
<pb n="KR3b0012_WYG_006-1b"/>
　　　定舖　　　　持更<lb/>
　　　廵探　　　　漏刻<lb/>
　　　防毒　　　　尋水泉<lb/>
　　　飬病　　　　征馬<lb/>
　　　　下營法<lb/>
軍志曰止則為營行則為陣言營陣同制也法云陣中<lb/>
容陣謂隊伍布列有廣狭之制欲其囘轉離合無相奪<lb/>
倫營中有營謂部分次序有踈宻之法欲其左右救援<lb/>
<pb n="KR3b0012_WYG_006-2a"/>
不相奸亂卒有外㓂侵軼皆堅整全備莫得而動也茍<lb/>
非規模素定其孰能與於此乎故司馬宣王觀武侯營<lb/>
壘處所而嘆曰天下竒才美其法制精妙也昔衛青出<lb/>
塞以武剛自環<hi>葢今之車營也</hi>充國屯田則校聫不絶<hi>盖今之木柵營</hi>
<hi>也</hi>其来尚矣今採諸家之法著於篇云<lb/>
凡置營先計人數列營㡬重配地多少隨師衆寡一人<lb/>
　一步使隊間容隊寧使剰隊不得少隊已住便定不<lb/>
　得移易如一廂有剰所剩之隊支配守禦不使士卒<lb/>
<pb n="KR3b0012_WYG_006-2b"/>
　煩擾如久住暫時各量其宜咸立表於十二辰立五<lb/>
　旍長二丈八尺審子午夘酉地勿令邪僻以朱雀旍<lb/>
　立午地白虎旍立酉地𤣥武旍立子地青龍旍立夘<lb/>
　地招揺旍立中央其樵牧汲飲不得出表外<lb/>
凡軍營將下之時當營跳盪竒兵馬軍并戰鋒駐隊各<lb/>
　令嚴備持仗一凖𤼵兵法待當營卓幕訖方可立隊<lb/>
　釋仗各於本隊下安置若有警急隨方捍禦其馬軍<lb/>
　下營訖取總管進止其馬合羣收放<lb/>
<pb n="KR3b0012_WYG_006-3a"/>
凡下營不得近田苗及城市須去城十里外要人入城<lb/>
　市買者<hi>營司判官差人押領不許擅入城郭</hi>
　　　　營法<hi>并三圖</hi>
李靖法凡大將軍出征且約授兵二萬人即分為七軍<lb/>
　如或少臨時更定<hi>大率十分之中以三分為竒兵</hi>
　中軍四千人内取戰兵二千八百人<hi>五十人為一隊</hi>計五十<lb/>
　六隊戰兵内弩手四百人　　弓手四百人<lb/>
　馬軍一千人　　　　　　　跳盪五百人<lb/>
<pb n="KR3b0012_WYG_006-3b"/>
　竒兵五百人<lb/>
　左右虞候各一軍每軍各二千八百人内各取戰兵<lb/>
　　一千九百人<hi>共計七十六隊</hi>戰兵内每軍弩手三百人<lb/>
　　　弓手三百人　　　　　　馬軍五百人<lb/>
　　　跳盪四百人　　　　　　竒兵四百人<lb/>
　左右兩廂各二軍每軍各二千六百人内各取戰兵<lb/>
　　一千八百五十人<hi>共計一百四十八隊</hi>
　　　弩手二百五十人　　　　弓手三百人<lb/>
<pb n="KR3b0012_WYG_006-4a"/>
　　　馬軍五百人　　　　　　跳盪四百人<lb/>
　　　竒軍四百人<lb/>
凡馬歩軍通計總當萬四千人共二百八十隊當戰餘六<lb/>
　千人守輜重下營之時以四千人為中營在中心左右<lb/>
　虞侯左右廂四軍共六總管各一千人為營陸面援中<lb/>
　軍六總管下各更有兩小營每隊幕五口若在賊境<lb/>
　地狹則四歩下幕若地土寛廣不在賊境則五歩下幕<lb/>
凡五十人為一隊其隊内兵士須結其心每三人自相<lb/>
<pb n="KR3b0012_WYG_006-4b"/>
　得意者結為一小隊又各三小隊得意者結為一中<lb/>
　隊又各五中隊為一大隊餘少五人押官一人隊頭<lb/>
　執旗一人副隊頭一人左右傔旗二人即五十人至<lb/>
　於行立前却當隊並須自相依附如三人隊失一人<lb/>
　者九人隊失小隊二人者臨陣日仰押官隊頭便斬<lb/>
　不救人陣散計㑹隊内少者看不救所由斬<lb/>
　每軍大將一人<hi>别奏八人傔十六人</hi>副二人<hi>分掌軍務奏傔减大將軍半</hi>判<lb/>
　官二人典四人總管四人<hi>二主左右虞候二人主各右押傔各五</hi>子將八<lb/>
<pb n="KR3b0012_WYG_006-5a"/>
　人<hi>委其分行陣辦金皷及總管傔各二人</hi>執皷十二人吹角十二人司<lb/>
　兵司倉司騎司胄承局各一人每隊五十人押官一<lb/>
　人隊頭一人副頭隊二人旗頭一人副二人火長五<lb/>
　人　纛六口大將軍中營建出引六軍古者天子六<lb/>
　軍諸侯三軍唐制天子一十二衛諸侯六軍故纛有<lb/>
　六以主之　門旗二口色紅八幅大將軍牙門之旗<lb/>
　出引將軍前列　　門槍<hi>或作旗</hi>二根以豹尾為刃榼<lb/>
　出居紅旗後止居帳門前左右卓立　五方旗五口<lb/>
<pb n="KR3b0012_WYG_006-5b"/>
　各逐其方色大將軍中營建出隨六纛後在營亦於<lb/>
　纛後隨方而建　嚴警皷十二面大將軍營前左右<lb/>
　行列各六面在六纛後　角十二具於皷左右行列<lb/>
　各六具以代金　認旗二百五十口尚色圖禽獸與<lb/>
　諸隊不同各自出為誌認出居隊前恐士卒交雜陣<lb/>
　將門旗色隨所尚不得以紅恐亂大將軍　陣將皷<lb/>
　一百二十五面備設疑警敵用　甲六分七千五百<lb/>
　領　戰袍四分五千領　槍十分一萬二千五百根<lb/>
<pb n="KR3b0012_WYG_006-6a"/>
　備揚兵縳筏用牛助牌二分二千五百面馬兵以團<lb/>
　牌代四分支　弩二分弦三副箭一百分計弩二千<lb/>
　五百張弦七千五百餘條箭二十五萬隻　十分弓弦<lb/>
　三副箭三十六隻計弓一萬二千五百張弦三萬七<lb/>
　千五百條射甲箭三十七萬五千隻生鋼箭五萬隻<lb/>
　長垜箭二萬五千隻　弓袋胡盧張弓袋並十分一<lb/>
　萬二千五百副　佩刀八分一萬口　陌刀二分二<lb/>
　千五百口　棓二分二千五百張馬軍及陌刀並以<lb/>
<pb n="KR3b0012_WYG_006-6b"/>
　啄錐鉞斧代各四分支共千事榻索二分二千五百<lb/>
　條馬軍用　驢六分七千五百頭鞍<graphic n="KR1752" url="https://raw.githubusercontent.com/kanripo/KR-Gaiji/master/images/KR1752.png" mimeType="image/png"/>自副　幕十<lb/>
　分一千二百五十口竿梁鐡鐝縋自副　鍋一分一<lb/>
　千二百五十口各受五㪷　乾粮十分一人一㪷二<lb/>
　升一軍二千五百石麨袋十分一萬二千五百口羊<lb/>
　皮縫可統腰受一斗五升或以夾絹練袋代皮亦得<lb/>
　　馬盂十分一萬二千五百具皆以堅木為之或以<lb/>
　熟鐡為之受三升冬月可煖食　刀子錯子鉗子鑚<lb/>
<pb n="KR3b0012_WYG_006-7a"/>
　子藥袋鹽袋大石袋觧礪石都共一十萬萬二千五<lb/>
　百事　額六帯帽子毡帽子各十分都共六萬五千<lb/>
　五百事　攤子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>澁子各十分三萬七千百量<lb/>
　氊裘十分一萬二千五百領　麻鞋三十分三萬七<lb/>
　千五百兩　皮裘皮袴各三分都共七千五百腰領<lb/>
　詐為蕃兵用桞罐袴袴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>各二分共五千口有皮囊<lb/>
　可代桞罐鍬鎚斧鋸鑿各二分都共一萬二千五百<lb/>
　事鎌四分五千張　切草刀二分二千五百事　行<lb/>
<pb n="KR3b0012_WYG_006-7b"/>
　布槽一分一千五百五十具大小瓢二分都共二千<lb/>
　五百枚小者容八合大者容二升　馬鞍轡革帯袋各<lb/>
　十分都共三萬七千五百具　披氊披馬氊共三萬<lb/>
　七千五百事馬軍無幕故以披氊代　挿犍十分一<lb/>
　萬二千五百具　絆二十分二萬五千條皮毛及連<lb/>
　板<hi>或作枝</hi>中半　韋皮條三十分五萬七千五百條盤<lb/>
　於𢃄上擬縳賊用<lb/>
大總管給帳一口食幕三口氊四領褥三領　副大總<lb/>
<pb n="KR3b0012_WYG_006-8a"/>
　管給帳一口食幕二口氊二領褥一領　總管子總<lb/>
　管長史司馬各給帳一口食幕一口氊一領　判官<lb/>
　每人各幕一口　别𠡠差行折衝果毅各幕一口典<lb/>
　五人共給幕一口傔十人共給幕一口隨軍以下不<lb/>
　滿此數並量給　鎮守准此<lb/>
凢弓弦有副箭有鏃鎗不鏽刀不澁衣甲動用常須閲<lb/>
　視不得臨事有悮<lb/>
　　　　方營法<lb/>
<pb n="KR3b0012_WYG_006-8b"/>
法曰諸軍逢平原廣澤無險可恃即作方營兵既有二<lb/>
　萬人已分為七軍中軍四千人左右四軍各二千六<lb/>
　百人虞候兩軍各二千八百人左右軍及左右虞候<lb/>
　軍别三營六軍都當十八人中軍作一大營如其不<lb/>
　在賊境内田土寛平每營中間使容一營如地狭則<lb/>
　不得使容一營地中軍在中央六軍總管在四畔象<lb/>
　六出之花軍出入右虞侯引其前營在中央右廂向<lb/>
　南左軍虞侯押後在中央後左廂近北結角兩軍虞<lb/>
<pb n="KR3b0012_WYG_006-9a"/>
　候相當狀同日月若左虞候在前即右虞候在後諸<lb/>
　軍并却轉其左右兩廂營在四靣各令依本營卓幕<lb/>
　相統攝急緩須相救援若欲得放馬其外營幕即狭<lb/>
　長布列務取營裏面寛廣不使街巷狭窄營外仍置<lb/>
　拓隊<lb/>
<pb n="KR3b0012_WYG_006-10a"/>
</p>
<p>
<pb n="KR3b0012_WYG_006-11a"/>
</p>
<p>
<pb n="KR3b0012_WYG_006-12a"/>
</p>
<p>
<pb n="KR3b0012_WYG_006-13a"/>
法曰凡地帯半險須作月營其營軍列靣平背險而兩<lb/>
翅向險如月初生每營相去踈宻及安置隊伍凖前法<lb/>
其門則臨時計之至若兵馬多少幕次所設此大要也<lb/>
如有𦂳急畜牧並於營後安置一說安營之法與圖陣<lb/>
相侔每一大營有四十子營營各四十幕為一部其一<lb/>
子營皆空其内八間開三逕十二旗十六鼓左矛右㦸<lb/>
前楯後弩旗鼓中央大將之所餘法凖上同<lb/>
　裴緒營法<lb/>
<pb n="KR3b0012_WYG_006-13b"/>
凡兵師之營據於城廓宮室必須牢固不可得而犯亂<lb/>
也其古法多依九宮六甲太乙天門地户之法皆為疑<lb/>
惑不便於事今則但取山川地形利便水草隨其險易<lb/>
為之禦平則方列圍水則圓開山路則盤回川流則屈<lb/>
曲務於適時便用耳<lb/>
法曰凡下營非賊境田土寛平即布大方陣營内一十<lb/>
七小營中間相去使容一營如在賊庭即湏窄狭不得<lb/>
使容一營其營勢編入髣髴使圓<hi>圓則易守</hi>其一十七小營<lb/>
<pb n="KR3b0012_WYG_006-14a"/>
計一萬七千人古制一萬二千五百人為軍令加四千<lb/>
四百人為竒仗揚備則軍中之手足以應時用其非正<lb/>
門不得輙出入犯者論如軍律<lb/>
　　　　諸家軍營九説<lb/>
凡安營部分之法已載前說其周圍湏設界限立藩蔽<lb/>
以捍外㓂舊法有九種大約軍不久駐則為立槍櫳搶<lb/>
車營拒馬之類若兵久駐則用柴營掘㩝城營木柵之<lb/>
類符彦卿曰在賊境宿用搶營行用方陣惟大將度宜<lb/>
<pb n="KR3b0012_WYG_006-14b"/>
而處之今禦軍者皆可約此為制也<lb/>
　　　　　立槍營<lb/>
凡軍不久駐可立槍為營槍頭間架令均黄昏擂鼔各<lb/>
看本槍鼓聲絶刺槍訖兵士更不得出白繩便斷煙火<lb/>
營外置約舗其外更著一人伏聽營外有警當舗不得<lb/>
髙聲敲槍傳過四靣即知有警豫作隄防<lb/>
　　　　　櫳搶營<lb/>
凡櫳搶為營者其搶如鴉窠櫳幕外七尺櫳槍之外造<lb/>
<pb n="KR3b0012_WYG_006-15a"/>
土壕一重槍去幕七歩衣甲器械每人一堆如有警急<lb/>
易著衣甲車牛在傍横排<lb/>
　　　　　柴營<lb/>
凡柴營其柴湏宻排不通人過其間釘鐝仍著木壓之<lb/>
其車横排湏用間宻架急疾轉車便可為城<hi>或作砲</hi>若久<lb/>
住營中置一望竿<lb/>
　　　　　掘壕營<lb/>
凡掘壕立槍則白繩取定其壕底濶一丈二尺深一丈<lb/>
<pb n="KR3b0012_WYG_006-15b"/>
口濶一丈五尺其土向裏拍土岸髙四尺五寸令實勿<lb/>
至摧塌裏面削成其上通人行立壕門掘徹即權施浮<lb/>
橋急疾拆去當界二十歩置一戰樓以門房及他板木<lb/>
權造壕門唇外掘䧟馬坑一重濶二十五歩<hi>凡布棘令堅為營其</hi>
<hi>棘湏魚鱗布之棘令頭平濶三十丈</hi>
　　　　　城營<lb/>
凡築城為營其城身髙五尺濶八尺女墻髙四尺濶三<lb/>
尺每百歩置一戰樓五十步置旋風砲一具每三尺置<lb/>
<pb n="KR3b0012_WYG_006-16a"/>
連枷棒一具每舗更板并架城内去城五十步卓幕城<lb/>
中置髙望竿七十尺城外置羊馬城一重其外掘壕一<lb/>
重其外濶三歩立木柵一重柵外更布棘城重棘外䧟<lb/>
馬坑一重<lb/>
　　　　　車營<lb/>
凡車營法車每五十歩一乘每百歩取一乘為戰車車<lb/>
中出戰隊其車子營及外營横排牛在當中拒馬槍在<lb/>
外仍連車轅為左右廂和門<lb/>
<pb n="KR3b0012_WYG_006-16b"/>
　　　　　木柵<lb/>
凡木柵因敵所逼不及築城壘或因山河險勢多石少<lb/>
土不任板築乃建木為柵方圓髙下隨時深埋木棖重<lb/>
複彌縫其闕内重短為閣道外柱一重長出四尺為女<lb/>
墻皆泥塗之柵外掘壕一重濶二丈深一丈木柵裏每<lb/>
百歩造戰樓一具中置望樓以逺探望<lb/>
　　　　　繩營<lb/>
凡繩營所以援馬若入敵境芻秣不給即須尋擇水草<lb/>
<pb n="KR3b0012_WYG_006-17a"/>
放牧每人給罥馬索一條入夜則為繩營以䕶畜産其<lb/>
制立搶為杠凡兩重上繫罥馬索連絆相續馬居營中<lb/>
布官健牧人四面衛馬使不得逸出營外復置更舗夜<lb/>
則環營擊更鼓為備内外軍士各守本界不得過従交<lb/>
雜即姦人無便以入<lb/>
　　　　　拒馬營<lb/>
每人配鹿角馬槍兩枝<hi>闕</hi>去前槍城三歩布置湏首尾<lb/>
相擊魚鱗布之則牢固矣<lb/>
<pb n="KR3b0012_WYG_006-17b"/>
　　　　下營擇地法<lb/>
夫下營之法擇地為先地之善者左有草澤右有流泉<lb/>
背山險向平易通逹樵牧為之四備大約軍之所居就<lb/>
髙去下向陽背隂飬生處實無以水火為慮居陽山不<lb/>
居水澤避卑不居惡名謂豆入牛口之類不居無障塞<lb/>
謂四通八逹之道受敵益多不居深草恐有潛襲或被<lb/>
火燒不居水衝恐有漲溢或彼决壅不居無水及死水<lb/>
恐渴飲致病不居無出路謂四面地隘恐被圍難觧及<lb/>
<pb n="KR3b0012_WYG_006-18a"/>
糧運阻絶不居無草菜恐軍乏絶不居下<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>恐人多疾<lb/>
病軍馬不利不居廢軍故城久無人居者急疾無固守<lb/>
不居塜墓間與鬼神䖏春夏宜居髙以防暴水秋冬不<lb/>
居溝澗深阜慮有延潦兵法亦曰山中之髙謂之天柱<lb/>
澤中之髙謂之地柱髙中之下謂之天獄下中之下謂<lb/>
之地獄斥鹵之地草木不生謂之飛鋒故村墟落荒城<lb/>
古砦謂之虚耗川谷之口乏水無草謂之天竈窮隆𨫼<lb/>
背四面平垣謂之沃焦<hi>亦名龜背</hi>神祠社木謂之天社邱陵<lb/>
<pb n="KR3b0012_WYG_006-18b"/>
之上大山之口謂之死地大山之端謂之龍頭凡遇此<lb/>
亟去無留常令我逺之敵近之我迎之敵背之則此利<lb/>
而彼害矣<lb/>
　　　　縁營雜制<lb/>
凡兵馬每下營訖營主即須幹當四司官典司兵及左<lb/>
右令分頭廵隊問兵士到否如有未至即差本火主持<lb/>
畜産及水食如逃走即諜所在捕捉<lb/>
凡軍下營訖司騎及佐分行廵視馬驢有疾者醫有瘡<lb/>
<pb n="KR3b0012_WYG_006-19a"/>
者剪剔傅藥有傷者申送量事决罰<lb/>
凡下營訖司胄及佐即廵隊檢校兵甲器仗等如有破<lb/>
綻損汚即須修葺磨礪如其棄失申上所由便為案記<lb/>
凖法科决<lb/>
凡在營司倉及佐監管兵士粮食封貯㸃檢勿令廣費<lb/>
凡兵士每下營訖先令兩隊共掘一厠<lb/>
凡營壘既定其自外屠沽販賣人一切禁斷營内自交<lb/>
易即不禁<lb/>
<pb n="KR3b0012_WYG_006-19b"/>
凡營門各配隨近將校守把雜色職掌亦專配一門出<lb/>
入不得交雜仍令識認以防姦細<lb/>
凡軍中皆令三人或五人為保同行不得分散遞相覺<lb/>
察不得與外私語軍事及授人財賄犯者重罪同保同<lb/>
罪<lb/>
凡䧟沒人投来當别差主務勿使隨軍恐為彼用<lb/>
　　　　警備<lb/>
凡軍營下定常須防禦於營外去幕二十歩列隊仗如<lb/>
<pb n="KR3b0012_WYG_006-20a"/>
　臨陣對㓂法晝夜嚴警縱逢雨雪并抽隊官并不得<lb/>
　離隊每營留馬五疋并鞍勒放飼防有警急立要馳<lb/>
　告<lb/>
凡都營警備之外每軍必别設兵候一軍量抽戰士三<lb/>
五十人於當軍四面三五里外要害之路夜設外舗每<lb/>
舗給皷三面自隨如夜中有賊犯大營其外舗看賊與<lb/>
大營交戰即従後鳴皷大呌以擊賊後乗得機便必當<lb/>
克㨗<lb/>
<pb n="KR3b0012_WYG_006-20b"/>
凡軍營下定夜則别置外探每營以折衝果毅迭作畨<lb/>
　次每面四人每人領馬五騎於營四靣去營十里外<lb/>
　遊奕以備非常如有警急馳報軍中或令馬軍至一<lb/>
　更時舉火相應賊見火號不敢偷營<lb/>
凡軍營遇夜又於賊来要路以探騎為暗舗各持薪炬<lb/>
　蔵火遞相應接仍於路左草中伏人或於髙木遥望<lb/>
　如覺有賊走報馬舗舉火前舗應了即馳赴大軍大<lb/>
　軍亦置望烽人舉火相應<hi>烽制具烽火門</hi>
<pb n="KR3b0012_WYG_006-21a"/>
凡馬舗每三十里一舗以押官部押<lb/>
凡晝日有賊犯營被犯之即急擊鼔諸營亦擊鼔應訖<lb/>
　無賊之營即止惟所犯之營非賊散鼓聲不得輙止<lb/>
　諸軍各著衣甲持仗看火將五方旗所指之方即是<lb/>
　賊来之路裝束兵馬岀前布列未得輙動如須兵救<lb/>
　聴大總管進兵<lb/>
凡每夜定舗令貯火炬五條乾草五束仍令種火若有<lb/>
　警軍斫舗並銜枚傳舖相報不得隔越仍舉火炬照<lb/>
<pb n="KR3b0012_WYG_006-21b"/>
　之中軍即擊鼔令諸營遍覺將士但被甲胄持弓矢<lb/>
　見走者即射自然立定賊若稍多中軍即出兵救援<lb/>
　其偷營警軍多作呌聲宜審辨之<lb/>
凡軍營慮有突犯即於營外常置拓隊防䕶並抽當營<lb/>
　戰隊充其隊去幕三十歩均布間容隊若賊来拓隊<lb/>
　不敵然後營中岀兵相助不得令賊犯大營<lb/>
凡軍營被賊来犯大總管自將兵救之常先與諸將潜<lb/>
　約或兵士隨身帯胡桃鈴之類為號被犯之營聞之<lb/>
<pb n="KR3b0012_WYG_006-22a"/>
　即知大總管至或鈴或鐸皆不可預定恐賊人偷號<lb/>
凡軍人久住於山谷賊路掘斷為土壕濶三丈深二尺<lb/>
　以細沙散土填平每日檢行掃令凈平姦人入與兵<lb/>
　馬徃来盡見<lb/>
凡軍所住於竒兵中選騎果諳山川道路及久在軍前<lb/>
　人與舗兵計㑹交牌日久遞候於亭障之外用捉生<lb/>
　之法捉敵人樵牧間覘者生擒以歸以訊問賊中事<lb/>
　機其舉用勿令逰奕人知<lb/>
<pb n="KR3b0012_WYG_006-22b"/>
凡軍中至夜百歩着聽子二人每更一替充雜聽伺如<lb/>
　夜聞敵營馬嘶則謀備夜岀攻掠之類其餘倣此以<lb/>
　警不虞猶慮聽探之不逺故又選聰耳少睡者令卧<lb/>
　枕空胡鹿必以野猪皮為之凡人馬行在三十里外<lb/>
　東西南北皆響聞其中每營置一二所營中濶者置<lb/>
　三四所若孤鎮舗柵亦各置一所聽子須頻改易囘<lb/>
　互勿常定䖏所仍以子將一人幹當每日一替<lb/>
凡軍營中必為望樓其數量兵與地大率倣地聽之數<lb/>
<pb n="KR3b0012_WYG_006-23a"/>
　選明目能視三四十里外辦物色者以為望子亦頻<lb/>
　改易常置一䖏亦以子將一人幹當每日替之<lb/>
　　　　備夜戰法<lb/>
兵法曰晝戰多旌旗夜戰多火鼔所以變人之耳目也<lb/>
　或曰夜黒之後必無與敵列陣尅期而戰若但襲敵<lb/>
　之營鳴鼔然火適足以助敵人之耳目於我返害其<lb/>
　義安在曰此孫武之㣲㫖也<lb/>
凡夜戰者多為敵来襲我軍壘不得已而與之戰其法<lb/>
<pb n="KR3b0012_WYG_006-23b"/>
　在於立營立營之法與陣法同故軍志曰止則為營<lb/>
　行則為陣葢大陣之中必包小陣大營之内亦包小<lb/>
　營前後左右之軍各自有營大將營居中央諸營環<lb/>
　之隅落鈎連曲折相去逺不過百歩近不過五十歩<lb/>
　道逕通逹足以岀入部隊壁壘相望足以弓弩相救<lb/>
凡路口必立小堡上置柴薪穴為暗道以胡梯上之令<lb/>
　人守望夜聞鼓聲四起即令燔燎賊人夜入營門四<lb/>
　顧屹然皆有小營各自堅守未知所攻大將營中或<lb/>
<pb n="KR3b0012_WYG_006-24a"/>
　諸小營先覺賊至者當按兵勿動縦賊盡入然後擊<lb/>
　鼓諸營齊應衆堡皆起然火内照諸營兵士悉閉門<lb/>
　登壘下瞰敵人勁弩疆弓四面俱𤼵若姦人潛入　一<lb/>
　營斫營殺士即諸營舉火出兵四靣繞之號令營中<lb/>
　不得輙動湏臾之際善惡自分若或出走皆有網羅<lb/>
　矣今之立營通洞豁逹部分無法若有賊夜至軍中<lb/>
　斫營軍中無不驚擾雖多置斥堠嚴為備守晦黒之<lb/>
　後彼我不分縦有衆力安能用之哉故夜戰之法貴<lb/>
<pb n="KR3b0012_WYG_006-24b"/>
　在於乗敵之不備幸敵之撓亂駭而攻之則有勝計<lb/>
　前史所記或因天之隂霾夜之風甚各舉火炬啣枚<lb/>
　疾馳出其不意若㓂營士卒驚怖蹂<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>吾以精騎勁<lb/>
　兵乘之此必勝之理也若乘之而不亂攻之而愈靖<lb/>
　將卒不驚營壁如故則是彼之法制謹嚴備預周宻<lb/>
　我當舎而勿攻不然非己利也葢兵者避實擊虚以<lb/>
　整待亂故鋭而避之亂而取之此良將之善計也晉<lb/>
　羅尚遣人夜襲賊將李持營持知之戒嚴以待及至<lb/>
<pb n="KR3b0012_WYG_006-25a"/>
　營特堅卧不動俟其衆半入𤼵伏擊之大敗此所謂<lb/>
　舎而勿攻者也<lb/>
　　　　　立號<lb/>
每日酉時虞候於大將軍幕府請號其號簿先粘紙二<lb/>
　十四張張界一十五行即縫標軸題首云某軍某年<lb/>
　某月日已後號簿出號時大將軍率意於一行書兩<lb/>
　字上字是坐喝下字是行答一夜書一行二十四張<lb/>
　三百六十行盡一年訖則更其簿於閏年則加二紙<lb/>
<pb n="KR3b0012_WYG_006-25b"/>
　其號不得犯國諱及大將軍元帥都統等諱其分廵<lb/>
　虞候及諸將等候大將軍號出分明傳寫審勘凡坐<lb/>
　喝行答者乃號之大綱及有警急或恐敵人偷竊或<lb/>
　虞内應則不可專循定法湏臨事改變或踰時出或<lb/>
　平明改其白晝則以片綵為號其綵亦湏逐日改易<lb/>
　如分明掩襲及設竒伏白晝或以門旗為主表色為<lb/>
　號暮夜或吹笛或擊小皷子銅盂子小木之類聲音<lb/>
　可通一里餘者或使人長嘯為應騐隨大將臨時處<lb/>
<pb n="KR3b0012_WYG_006-26a"/>
　分<lb/>
　　　　　定舗<lb/>
定舗者每日戌時嚴警鼓動虞候領甲士一隊建旗幟<lb/>
　立號頭廵軍中及城上在野則廵營外定舗踈宻坐<lb/>
　者喝問誰何行者答曰虞候總管某坐喝曰坐何行<lb/>
　曰定舗如此三喝三答訖坐者曰虞候總管過<lb/>
　　　　　持更<lb/>
凡營夜持更者每舗十人每更二人候漏鼓擊板一人<lb/>
<pb n="KR3b0012_WYG_006-26b"/>
　專聽雜事以致睡魘驚衆者亦須遞相警覺臨時或<lb/>
　添宻號敲弓箭應之即姦人無所施計舊法更舗之<lb/>
　次更置狗舗軍在賊境將士逺行困乏籍狗以為警<lb/>
　也<lb/>
　　　　　廵探<lb/>
凡定舗發更後當軍折衝果毅并押舗宿盡更探遞相<lb/>
　分付虞候及中軍官健通探都廵探人不得髙聲喝<lb/>
　號行者敲弓一下坐者叩弰三下方抛軍號以相應<lb/>
<pb n="KR3b0012_WYG_006-27a"/>
　答營内廵探周而復始<lb/>
　　　　　漏刻<lb/>
凡軍中雖置水漏則用更牌一晝夜一百刻以竹為一<lb/>
　百牌長三尺濶一寸題云某月更牌以探更人每更<lb/>
　徐疾行二里傳一牌一日夜計行二百里則傳一百<lb/>
　牌常取月中氣為正<lb/>
　雨水正月中夜傳牌四十九四分一更傳牌九餘一<lb/>
　里一百七十三歩三尺三寸　春分二月中夜傳牌<lb/>
<pb n="KR3b0012_WYG_006-27b"/>
　五十一更傳牌一十　榖雨三月中夜傳牌三十七<lb/>
　六分一更傳牌七餘一里一十四歩二分　小滿四<lb/>
　月中夜傳牌三十六三分一更傳牌七餘一百七十<lb/>
　歩四尺八分　夏至五月中夜傳牌三十五一分一<lb/>
　更傳牌七　大暑六月中夜傳牌三十六三分一更<lb/>
　傳牌七餘一百七十五歩一尺二寸　處暑七月中<lb/>
　夜傳牌三十六二分一更傳牌七餘一百七十五歩<lb/>
　一尺二寸　秋分八月中夜傳牌四十四五分一更<lb/>
<pb n="KR3b0012_WYG_006-28a"/>
　傳牌八餘一里二百八十四歩一尺二寸　霜降九<lb/>
　月中夜傳牌四十九五分一更傳牌八餘一里一百<lb/>
　八十歩五尺六寸　小雪十月中夜傳牌五十三三<lb/>
　分一更傳牌一十餘一里一百一十五歩一尺二寸<lb/>
　冬至十一月中夜傳牌五十五一更傳牌一十一<lb/>
　大寒十二月中夜傳牌五十三三分一更傳一十餘<lb/>
　一里一百二十五歩一尺二寸<lb/>
又法曰行軍於外日出日沒時檛鼔吹角為嚴警凡鼔<lb/>
<pb n="KR3b0012_WYG_006-28b"/>
　三百六十五槌為一通角一十二變為一疊鼔音止<lb/>
　角音動凡鼔三通角三疊晝夜足矣又近代馬上法<lb/>
　以數珠記時先約一晝夜為凖餘日傚之與刻漏無<lb/>
　差<lb/>
　　　　　防毒<lb/>
軍行近敵地則大將先出號令使軍士防毒<lb/>
凡敵人遺飲饌者受之不得輙食民間沽賣酒肉脯醢<lb/>
　麩豆之類亦須審試方可食之<lb/>
<pb n="KR3b0012_WYG_006-29a"/>
凡防毒有五一謂新得敵地勿飲其井泉恐先置毒二<lb/>
　謂流泉出於敵境恐潛於上流入毒三謂死水不流<lb/>
　四謂夏潦漲霪自溪塘而出其色黒及𢃄沫如沸或<lb/>
　赤而味醎或濁而味澁五謂土境舊有惡毒草毒木<lb/>
　惡蟲惡蛇如有含沙水弩有蜮之類皆須審吿之以<lb/>
　謹防慮<lb/>
　　　　　㝷水泉法<lb/>
行軍下營須先擇水泉舊法軍行右虞候在前兼視水<lb/>
<pb n="KR3b0012_WYG_006-29b"/>
　草道中遇水則掲青旗以告衆<lb/>
凡軍至處乏水則視沙磧中有野馬黄牛路蹤㝷其所<lb/>
　至當有水<lb/>
凡野外鳥獸所集或水鳥聚處並當有水<lb/>
凡地生葭葦菰蒲并有蟻壤處其下皆有伏泉也一說<lb/>
　馲駝能知水若行渇以足跑沙其下亦當有泉<lb/>
凢大軍冬月行人各持氷片可以備渴<lb/>
凡水泉有峻山阻隔者取大竹去節䧺雌相合油灰黄<lb/>
<pb n="KR3b0012_WYG_006-30a"/>
　蠟固縫勿令氣泄推竹首挿水中五尺於竹末燒松<lb/>
　樺薪或乾草使火自行内潛通水所則水自竹中逆<lb/>
　出<lb/>
凡踰越山阻以絙繫竿頭引掛髙處擬固能勝人便即<lb/>
　令上又増絙次引人而又加大絙續更汲上則束馬<lb/>
　懸車可以立辦<lb/>
　　　　　飬病<lb/>
凡軍行士卒有疾病者陣傷者每軍先定一官專掌藥<lb/>
<pb n="KR3b0012_WYG_006-30b"/>
　餌䭾轝及扶飬之人若非賊境即所在寄留責醫為<lb/>
　治并給傔人扶飬若在賊境即作䭾<hi>或作驢</hi>馬轝及給<lb/>
　傔將之隨軍而行每日本隊將校親廵醫藥專知官<lb/>
　以所疾申大將間往臨視疾愈則主者傔人並厚賞<lb/>
　恐不用心故賞之如棄擲病人并飬飼失所主者皆<lb/>
　量事决罰氣未絶而埋瘞者斬庸將多不恤士即被<lb/>
　棄擲生埋以此求士死力不可得也其有死者葷醪<lb/>
　祭酧墓深四尺將校親哭之仍立標記以防後取若<lb/>
<pb n="KR3b0012_WYG_006-31a"/>
　非賊庭遞歸本貫每人給錢帛充送終之用所由不<lb/>
　舉者罪之<lb/>
　　　　　征馬<lb/>
兵法曰凡營馬必安其䖏所適其水草節其餓飽冬則<lb/>
　温廐夏則凉廡尅剔毛鬛謹烙四蹄戢其耳目毋令<lb/>
　警駭習其馳逐閑其進止人馬相親然後可使鞍轡<lb/>
　勒御必令全好乏絶輙補<lb/>
凡馬不傷於末必傷於始不傷於饑必傷於飽日暮道<lb/>
<pb n="KR3b0012_WYG_006-31b"/>
　逺必數上下寧勞於人切無極馬常令有餘備敵之<lb/>
　覆我也<lb/>
凡軍行每營先差一官專執牧放不得連繫諸營各作<lb/>
　一異旗放馬一記旗放驢並於所管地界放牧如營<lb/>
　側草惡即計㑹虞候别擇放地不得交雜如卒有警<lb/>
　急追喚見旗則知驢馬處所<lb/>
凡牧畜馬居中央放驢在四靣援馬牧人並於驢羣四<lb/>
　面環遶若賊盗偷驢羣在外驅趂稍難<lb/>
<pb n="KR3b0012_WYG_006-32a"/>
凡馬逐營各為印記以防䦨失理認如死即申所部官<lb/>
　騐印是本營畜産即令皮剥如印不同即是盗殺他<lb/>
　營畜産論如軍律<lb/>
凡諸營遺失驢馬衣服䭾運並於捍後虞候處理認擅<lb/>
　取及借人不還并剪破印記毛尾者論如軍律<lb/>
凡軍馬正給馬外每軍更量分數増給備馬諸營除六<lb/>
　䭾外每火别置驢一頭凖備疾病添補如當隊不足<lb/>
　均抽比隊比營<hi>並音毗</hi>其雜畜非警急兵士不得輙騎<lb/>
<pb n="KR3b0012_WYG_006-32b"/>
凡軍中畜産非理致死並償填<lb/>
凡非時不得乘官馬遊獵及廻換軍司六畜若借人乘<lb/>
　用並論如軍律因檢校而行者不坐<lb/>
凡應乘官馬非警急不得輙奔走致馬汗及打磨傷破<lb/>
　並論如軍律<hi>已上量輕重科罪平居則輕臨敵則重</hi>
凡官健有私驢馬隨行即官給芻秣令均載衣物<lb/>
凡車牛行十里一歇仍刷口鼻三十里一飲飼<lb/>
凡征馬之職有副使<hi>佐主將</hi>有總管有押官有子將<hi>並擇善牧</hi>
<pb n="KR3b0012_WYG_006-33a"/>
　<hi>飬者充</hi>有都頭<hi>擇善騎馬教習及知醫藥者充</hi>其數以馬為凖<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_006-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武經總要前集卷六<lb/>
</p>
<p>
</p>
  </div>
</body>
</text>
</TEI>
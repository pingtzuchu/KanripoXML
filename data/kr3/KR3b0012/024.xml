<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武經總要後集卷三</head> <lb/>
    <p>
<pb n="KR3b0012_WYG_024-1a"/>
欽定四庫全書<lb/>
　武經總要後集卷三<lb/>
　　　　　　　　　　　宋　曽公亮等　撰<lb/>
　　故事三<lb/>
　　　　方畧　　　　　　　權竒<lb/>
　　　　臨事制宜　　　　　詭道<lb/>
　　　　竒計<lb/>
　　　方畧<lb/>
<pb n="KR3b0012_WYG_024-1b"/>
元徽中桂陽王休範舉兵於潯陽朝廷惶駭與潘淵等<lb/>
　　集議中書省議莫有言者道成曰昔上流謀逆皆<lb/>
　　因淹緩以敗休範必逺懲前失輕兵急下乘我無備<lb/>
　　請頓師新亭以當其鋒因索筆下議中書舍人孫<lb/>
　　千齡與休範有密契獨曰宜依舊遣軍㨿梁山道<lb/>
　　成正色曰賊今已㨿梁山豈可得再㨿新亭既是<lb/>
　　兵衝所欲以死報國耳乃單車白服至新亭築壘<lb/>
　　未畢賊前軍已至道成方解衣髙卧以安衆心乃<lb/>
<pb n="KR3b0012_WYG_024-2a"/>
　　索白虎幡登西垣使寧朔將軍髙道慶等浮舸與<lb/>
　　賊水戰大破之斬休範首餘賊進至杜姥宅車騎<lb/>
　　將軍典籖茅恬開東府納賊冠軍將軍沈懐明於<lb/>
　　石頭奔散張永潰於白下宫内傳新亭亦陷太后<lb/>
　　執蒼梧王手泣曰天下事敗矣道成遣軍正陳顯<lb/>
　　達等從石頭濟淮間道自承明門入衛宫闕休範<lb/>
　　黨典籖許公詐稱休範在新亭士庶惶惑詣壘赴<lb/>
　　休範投名者千數至是道成隨得輒燒之登城北<lb/>
<pb n="KR3b0012_WYG_024-2b"/>
　　謂曰劉休範父子皆已戮屍在南崗下觀汝等名<lb/>
　　皆已焚除勿懼也乃分遣衆軍擊平賊黨道成振<lb/>
　　旅凱入百姓縁道聚觀曰全國家者此人也<lb/>
唐郭䖍瓘為北庭都䕶突厥黙啜遣其子移温克汗及<lb/>
　　同俄特勒率精騎圍逼北庭䖍瓘率衆固守特勒<lb/>
　　單騎親逼城下䖍瓘使勇士伏於路左突起斬之<lb/>
　　賊衆既無酋長相率於城下乞降請盡軍中衣資<lb/>
　　器械以贖特勒及聞其死三軍慟哭便引退黙啜大<lb/>
<pb n="KR3b0012_WYG_024-3a"/>
　　恐頡利亦遣石阿失畢與特勒偕領兵以特勒死<lb/>
　　不敢歸率妻孥降<lb/>
馬燧鎮太原燧以晉陽王業所起都城東西平易受敵<lb/>
　　時天下騷動北邊數有緊急及引晉水界汾而注<lb/>
　　城之東瀦以為池寇至計有守陴者萬人又决汾<lb/>
　　水環城多為池沼植栁以固堤太原承錢政範防<lb/>
　　百井敗軍之後兵甲寡弱燧乃悉召將吏收牧馬<lb/>
　　厮役得千餘人悉補騎卒教之數月為精兵造甲<lb/>
<pb n="KR3b0012_WYG_024-3b"/>
　　者必令長短三等以稱士卒服被<lb/>
田恱與晉青恒冀通謀自率兵三萬圍邢州次臨洺築<lb/>
　　重城絶其内外以拒救兵邢將李洪臨洺張伾皆<lb/>
　　堅守昭義軍告急詔燧將步騎二萬與昭義節度<lb/>
　　使李抱真神策行營兵馬使李晟合軍救臨洺燧<lb/>
　　軍出□口未過險持書喻恱為好語恱謂燧畏之<lb/>
　　十一月師次邯鄲恱遣使至燧燧皆斬之遣兵擊<lb/>
　　破其前軍射殺其將成炫之恱自攻臨洺遣大將<lb/>
<pb n="KR3b0012_WYG_024-4a"/>
　　楊朝光將兵萬人於臨洺南雙崗東西列二栅以<lb/>
　　禦燧燧率李抱真李晟進軍營於二柵中其夜東<lb/>
　　柵逃歸燧明日進軍營明山取其棄栅置輜重恱<lb/>
　　謂將吏曰朝光堅栅不下假令燧等盡銳攻之此<lb/>
　　數日計不能下殺傷必甚吾必㧞臨洺賞勞軍士<lb/>
　　而與之戰必勝之術也恱乃分恒州李惟岳兵五<lb/>
　　千以助朝光燧率兵攻朝光田恱將萬餘人救之<lb/>
　　燧令大將李自良李奉國將竒兵合神策軍於雙<lb/>
<pb n="KR3b0012_WYG_024-4b"/>
　　崗禦之令曰恱得過者斬自良等擊却恱燧乃縱<lb/>
　　火車以焚其栅斬朝光及大將盧子昌及首五千<lb/>
　　餘級生虜八百餘人居五日進軍至臨洺田恱悉<lb/>
　　軍復戰燧自將銳兵拒其衝口凡百餘合士皆死<lb/>
　　戰恱兵大敗<lb/>
曲環鎮許州劉昌裔為屯田副使有兵馬使安國寧留<lb/>
　　後上官涗謀反以城降蔡賊事洩昌裔密計斬之<lb/>
　　即召其麾下千餘人賞以酒食縑二匹伏兵要害<lb/>
<pb n="KR3b0012_WYG_024-5a"/>
　　令持縑者悉斬之無一人得脫<lb/>
史思明亂王師敗績乘勝而西李光弼整餘衆行至洛<lb/>
　　謂晉守韋陟曰賊乘鄴下之勝再犯王畿宜按甲<lb/>
　　以挫其鋒不利速戰洛城非禦備之所公計若何<lb/>
　　陟曰加兵陜州退守潼闗㨿險以待之足挫其銳<lb/>
　　矣光弼曰此兵之常勢非用竒之䇿也夫兩軍相<lb/>
　　守貴進尺寸之間今爾委百里而不顧足張賊勢<lb/>
　　也若移軍河陽北阻澤潞三城以抗勝即擒之敗<lb/>
<pb n="KR3b0012_WYG_024-5b"/>
　　則自守表裏相應使賊不敢西侵此猿臂之勢也<lb/>
　　判官韋損曰東京帝宅侍中何不守之光弼曰若<lb/>
　　守洛城泥水<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嶺皆須人守子為兵馬判官能守<lb/>
　　之乎遂移牒留守及河南尹并司宫徒坊市居人出<lb/>
　　城避冦空其城率軍士運油鐵諸物以為戰守之<lb/>
　　備時史思明已至偃師光弼軍方至石橋令秉炬<lb/>
　　徐行與賊相隨而不敢犯一夜入河陽三城排門<lb/>
　　守備賊憚光弼威畧頓兵白馬寺南不敢出犯宫<lb/>
<pb n="KR3b0012_WYG_024-6a"/>
　　闕<lb/>
李愬為隨唐鄧節度使討吳元濟愬當兵士摧敗之餘<lb/>
　　氣勢傷沮愬揣知其情乃不肅軍陣不齊部伍或<lb/>
　　以不肅為言愬曰衆方安袁尚書之寛易吾不欲<lb/>
　　使其改備乃紿告三軍曰天子知愬柔而忍耻故<lb/>
　　令撫養爾輩戰者非吾事也衆軍信而樂之愬士<lb/>
　　卒傷夷者親自撫之其賊既敗髙袁二師且輕愬<lb/>
　　名位無所畏憚頗懈備居半嵗知人可用乃謀襲<lb/>
<pb n="KR3b0012_WYG_024-6b"/>
　　蔡表請濟師詔河中鄜防竒兵二千人益之由是<lb/>
　　脩葺器械陰計戎事諜知賊中虛實陳許節度使<lb/>
　　李光顔勇冠諸軍賊悉以精卒拒光顔愬乘其無<lb/>
　　備遂襲蔡州取元濟以獻<lb/>
李抱真鎮昭義軍留後密揣山東當有變上黨且當兵<lb/>
　　衝是時乘戰餘之地土瘠賦重人民益困無以養<lb/>
　　軍乃籍戸丁男三選其一有材力者免其租徭給<lb/>
　　弓矢令之曰農之隙則分曹角射嵗終吾當㑹試<lb/>
<pb n="KR3b0012_WYG_024-7a"/>
　　按簿而試之以示賞罰復命之如初比三年則皆<lb/>
　　善射抱真曰可用矣於是閱之鄉丁得成卒二萬<lb/>
　　不仰衣食於官府而倉庫益實乃繕甲兵為戰具<lb/>
　　遂雄視山東天下稱昭義歩兵冠諸軍乃遣門客<lb/>
　　賈林說王武俊合從擊朱泚武俊許之時兩軍尚<lb/>
　　相疑抱真乃以數騎詣武俊營武俊設備甚嚴抱<lb/>
　　真曰朱泚李希烈僣竊大位朱㴞攻圍浿州嘗欲<lb/>
　　凌駕吾與足下既不能自効於數賊之間乃捨九<lb/>
<pb n="KR3b0012_WYG_024-7b"/>
　　葉天子而北面臣反虜乎廼者聖上在奉天下罪<lb/>
　　己之詔可謂禹湯之主也因言及播越持武俊涕<lb/>
　　泗交下武俊亦哭感慟左右因退卧武俊帳中酣<lb/>
　　寢久之武俊感其不疑待之益恭指心仰天曰此<lb/>
　　身已許公死敵矣飯訖結為兄弟而别約明日合<lb/>
　　戰遂擊破朱㴞於涇城<lb/>
五代後唐李存進將王師㨿德勝渡汴軍㨿楊村渡在<lb/>
　　上流汴人取洛陽編竹木造浮梁以濟軍士王師<lb/>
<pb n="KR3b0012_WYG_024-8a"/>
　　以船渡緩急難濟存進率意造浮橋軍吏曰河橋<lb/>
　　須竹笮大艑兩岸石倉鐵牛以為固今無竹木竊<lb/>
　　慮難成存進曰成筭在心必有所立乃課軍造<graphic n="KR1239" url="https://raw.githubusercontent.com/kanripo/KR-Gaiji/master/images/KR1239.png" mimeType="image/png"/>
　　笮維大船數十艘作土山巨木於岸以繫之初軍<lb/>
　　中皆謂無成月餘橋建制度周至於是皆服其巧<lb/>
　　智<lb/>
符存審初為蕃漢馬歩軍都指揮使梁太祖北代至棗<lb/>
　　强存審以奇兵三千屯於趙州初梁軍聲言五十<lb/>
<pb n="KR3b0012_WYG_024-8b"/>
　　萬存審以兵少不敵心頗憂之謂禆將趙行實曰<lb/>
　　但得老賊在東别將在西來尚可從容畫策不旬<lb/>
　　日楊師厚攻棗强賀德倫㓂蓨縣攻城甚急存審<lb/>
　　謂趙行實曰吾王方事北面南鄙之事付我等數<lb/>
　　人今西道無人蓨縣危急我等坐觀其弊何以自<lb/>
　　安老賊既不下蓨城必西㓂深冀不預為方畧則<lb/>
　　滋蔓難圖與公等輕騎而行觀其所向選精騎八<lb/>
　　百急趣信都扼下博橋道存審令史建唐李嗣𢎞<lb/>
<pb n="KR3b0012_WYG_024-9a"/>
　　分兵拒守建唐分麾下五百騎為五軍一軍之衡<lb/>
　　水一軍之南宫一軍之信都一軍之阜城自將一<lb/>
　　軍深入各命俘賊討芻粮者十人而㑹于下博橋<lb/>
　　翊日諸軍所至遇梁軍之樵芻者執數百人皆殺<lb/>
　　之留數人斷臂縱去曰為我語朱公晉王大軍至<lb/>
　　矣時梁祖引師厚兵就德倫共攻蓨縣始至縣西<lb/>
　　未置營嗣𢎞建唐各領百餘騎用賊旗幟與芻粮<lb/>
　　者相雜而行至暮及賀德倫營門殺其門者縱火<lb/>
<pb n="KR3b0012_WYG_024-9b"/>
　　大呼俘斬而旋其芻樵者斷手臂者歸言晉大兵<lb/>
　　至梁祖大駭遂夜遁<lb/>
本朝李繼遷陷清逺軍以王超為西靣行營都部署蔡<lb/>
　　翰為鈐轄領步騎六萬援靈州上問以策畧超上<lb/>
　　二圖其一置資糧在軍中布兵周援賊無以鈔畧<lb/>
　　其一過賊即變而為陣其外即分列遊兵持勁弩<lb/>
　　則遇賊易聚而可併力上甚奬之<lb/>
五路討李繼遷以李仲貴為麟府州獨輪塞路都部署<lb/>
<pb n="KR3b0012_WYG_024-10a"/>
　　召對便殿因言賊居沙磧中逐水草畜牧無定居<lb/>
　　便於戰鬬利則進不利則走今五路齊入彼聞兵<lb/>
　　勢大或不來接戰且謀逺遁欲追則人馬乏食欲<lb/>
　　守則地無堅壘臣輩無功何顔以見陛下太祖善<lb/>
　　之出御劍以賜又累遣使撫勞至則諸將果無大<lb/>
　　功<lb/>
　　　權竒<lb/>
春秋時齊師宋師次於郎魯侯禦之公子偃曰宋師不<lb/>
<pb n="KR3b0012_WYG_024-10b"/>
　　整可敗也<hi>偃魯大夫</hi>宋敗齊必還請擊之公弗許自雩<lb/>
　　門竊出䝉臯比而先犯之<hi>雩門魯南城門臯比虎皮</hi>公從之大<lb/>
　　敗宋師於乘丘齊師乃還<lb/>
晉楚相持城濮之戰晉師陳于莘北胥臣以下軍之<lb/>
　　左當陳蔡楚子玉以若敖之六卒將中軍曰今<lb/>
　　日必無晉矣子西將左子上將右<hi>子西鬭宜申子上鬭勃</hi>
　　胥臣䝉馬以虎皮先犯陳蔡楚右師潰<hi>陳蔡屬楚右師</hi>狐<lb/>
　　毛設二斾而退之<hi>斾大旗也又建二斾而退使若大將稍却</hi>欒枝使輿<lb/>
<pb n="KR3b0012_WYG_024-11a"/>
　　曳柴而偽遁<hi>曳柴起塵詐為衆走</hi>楚師馳之原軫郤溱以中<lb/>
　　軍公族横擊之<hi>公族公所率之軍</hi>狐毛狐偃以上軍夾攻<lb/>
　　子西楚左師潰楚師敗績<lb/>
齊侯執陽虎將東之陽虎願東<hi>陽虎欲西奔晉知齊必反故詐以東為願也</hi>
　　乃囚諸西鄙盡借邑人之車鍥其軸麻約而歸之<hi>鍥刻</hi>
　　<hi>也欲絶追者</hi>載葱靈寢於其中而逃<hi>葱靈輜車名</hi>
吳伐越越子勾踐禦之陳于檇李勾踐患吳之整也使<lb/>
　　死士再禽焉不動使罪人三行屬劍于頸而辭曰<lb/>
<pb n="KR3b0012_WYG_024-11b"/>
　　二君有治臣奸旗皷不敏於君之行前不敢逃死<lb/>
　　遂自剄也師屬之目越子因而攻之大敗之<lb/>
華登帥吳師以敗宋師公欲出厨人濮曰吾小人可藉<lb/>
　　死<hi>可借死於難</hi>而不能送亡君請待之<hi>請君待復戰决勝負</hi>乃狥<lb/>
　　曰揚徽者公徒也<hi>徽幟也</hi>衆從之公自陽門見之<hi>見厨人揚</hi>
　　<hi>徽陽門國門名</hi>下而廵之曰國亡君死二三子之耻也豈<lb/>
　　專孤之罪也齊烏枝鳴曰用少莫如齊致死齊致<lb/>
　　死莫若去備<hi>備長兵也</hi>彼多兵矣請皆用劍從之華氏<lb/>
<pb n="KR3b0012_WYG_024-12a"/>
　　北復即之厨人濮以裳裹首而荷以走曰得華登<lb/>
　　矣遂敗華氏於新里<lb/>
晉師伐秦秦人毒涇上流師人多死<hi>飲毒水故也</hi>
楚師伐吳鍼尹固與王同舟王執燧象以奔吳師<hi>燧象以火</hi>
　　<hi>燒象尾使赴吳師驚却之</hi>
戰國燕師伐齊以下七十餘城圍即墨未下齊將田單<lb/>
　　乃收城中得千餘牛為綘繒衣畫以五色龍文束<lb/>
　　兵刃於其角而灌脂束葦於尾燒其端鑿城數十<lb/>
<pb n="KR3b0012_WYG_024-12b"/>
　　穴夜縱火牛壯士五千人隨其後牛尾熱怒奔燕<lb/>
　　軍燕軍視之皆龍文大驚盡被觸死傷五千人因<lb/>
　　銜枚縱擊城中皷譟從之老弱皆擊銅器聲動天<lb/>
　　地燕軍敗復齊七十餘城<lb/>
宋將宗慤征林邑逕入象浦大渠南來注浦宋師阻渠<lb/>
　　置陣林邑王傾國來迎限渠不得渡以其裝被象<lb/>
　　諸將憚之請待前後軍進然後擊慤曰不然吾已<lb/>
　　屠其堅城破其銳衆士氣方勵彼已破膽一戰可<lb/>
<pb n="KR3b0012_WYG_024-13a"/>
　　定何疑焉慤以外國有獅子威服百獸乃制其形<lb/>
　　與象相禦象果驚奔衆因此潰亂慤率兵直渡渠<lb/>
　　奮擊遂克林邑<lb/>
王鎮惡與武帝期尅洛陽既而鎮惡至潼闗請率水軍<lb/>
　　自河入渭直至渭橋鎮惡所乘皆䝉艟小艦行船<lb/>
　　者悉在艦内泝渭而進艦外不見行船人北土素<lb/>
　　無舟楫莫不驚以為神鎮惡既至令將士食畢便<lb/>
　　棄舟登岸渭水流急諸艦悉遂流去鎮惡撫慰士<lb/>
<pb n="KR3b0012_WYG_024-13b"/>
　　卒曰去家萬里而舫乘衣粮已逐流去豈復有求<lb/>
　　生之理惟死戰可立大功士卒莫不争先遂克長<lb/>
　　安<lb/>
秦苻堅䧟襄陽晉將桓冲攻之堅及慕容垂等率步騎<lb/>
　　五萬救之以石越為前鋒次于沔水垂越夜命三<lb/>
　　軍人持十炬火繫炬於木枝光照數十里冲懼引<lb/>
　　還<lb/>
永王璘拒命肅宗詔中使官談廷瑶招討之判官李銑<lb/>
<pb n="KR3b0012_WYG_024-14a"/>
　　裴茂以廣陵步卒三千同出於𤓰步洲廣張旗幟<lb/>
　　耀於江津璘登陴望之竟日始有懼色其夕銑等<lb/>
　　多燒火人執兩炬以疑之隔江望者遥見火光亘<lb/>
　　十餘里以為官軍悉濟矣璘率妻子及麾下宵遁<lb/>
朱㴞帥幽州建中初成德李寳臣死其子惟岳謀襲父<lb/>
　　位㴞與張孝忠征之大破惟岳於束鹿束鹿遂陷<lb/>
　　命偏禆守之進圍深州惟岳統萬餘衆及田恱援<lb/>
　　兵圍束鹿惟岳將王武俊以騎三萬横進㴞繪帛<lb/>
<pb n="KR3b0012_WYG_024-14b"/>
　　為狻猊象使猛士百人䝉之皷譟奮馳賊馬驚亂<lb/>
　　隨擊大破之惟岳焚營而遁<lb/>
　　　臨陣制宜<lb/>
春秋時晉陽處父侵蔡楚子救之與晉師夾泜<hi>水名</hi>而軍<lb/>
　　陽子患之使謂子上曰吾聞之文不犯順武不違<lb/>
　　敵子若欲戰則吾退舍子濟而陳<hi>若使楚渡成陣而後戰</hi>遲<lb/>
　　速惟命不然紓我老師費財亦無益也乃駕以待<lb/>
　　子上欲涉大孫伯曰不可晉人無信使涉而薄我<lb/>
<pb n="KR3b0012_WYG_024-15a"/>
　　悔將何及不如紓之乃退舎<hi>楚欲退使晉渡</hi>陽子宣言曰<lb/>
　　楚師遁矣遂歸楚師亦歸<lb/>
東晉盧循㓂逼建業劉道規司馬王鎮之及將軍檀道<lb/>
　　濟到彦之等赴援朝廷至潯陽鎮為循黨荀林所<lb/>
　　破林乘勝伐江陵聲言徐道覆己尅建業而桓謙<lb/>
　　自長安入蜀詔以謙為荆州刺史與其大將譙道<lb/>
　　福俱尅江陵道規乃㑹將士戒之曰吾東來文武<lb/>
　　足以濟事欲去者不禁因夜開城門衆咸憚服莫<lb/>
<pb n="KR3b0012_WYG_024-15b"/>
　　有去者<lb/>
唐張守珪為𤓰州刺史使墨離軍使領衆築成州板堞<lb/>
　　纔立賊暴至城上城中相顧失色雖相率登陴率<lb/>
　　無守禦之意守珪曰彼衆我寡創夷之後不可以<lb/>
　　矢石相持須以權道制之乃於城上置酒作樂賊<lb/>
　　徒疑城中有備而退因縱兵擊敗之<lb/>
大厯中城涇州段秀實當留後馬璘奉詔徙鎮涇州其<lb/>
　　士衆甞四鎮北庭赴難中原僑居驟移頗為勞怨<lb/>
<pb n="KR3b0012_WYG_024-16a"/>
　　刀斧將士童義因人心動揺導以為亂或告其事<lb/>
　　且曰侯嚴警皷為約矣秀實乃召告人陽怒失節<lb/>
　　且戒曰每更籌盡必來報之輒延數刻四更畢而<lb/>
　　曉至刻既差亂不能作告者復曰今夜將焚草塲期<lb/>
　　救火者同作亂秀實嚴警備夜半火發令於軍中<lb/>
　　曰救火者斬之童義居外營請入救火不許明日<lb/>
　　斬之<lb/>
王翊為河中少尹有禆將凌正横暴擾軍政約至夜皷<lb/>
<pb n="KR3b0012_WYG_024-16b"/>
　　譟斬闗以逐翊有告者翊縮夜漏數刻以差其期<lb/>
　　賊驚駭遂誅正軍城乂安<lb/>
王甫代宗時武將也廣德元年十月吐蕃犯長安甫誘<lb/>
　　長安惡少數百人集六衛皷於朱雀街大皷之吐<lb/>
　　蕃聞而震懾乘夜遁初吐蕃既至廣武王承宗將<lb/>
　　刼京城安工匠整隊伍及是聞皷聲謂有變遂俱<lb/>
　　奔潰<lb/>
本朝王師平成都虎㨗都校吕翰與綿州都校全師雄<lb/>
<pb n="KR3b0012_WYG_024-17a"/>
　　謀叛賊約以三皷攻城禆將曹翰諜知之戒掌漏<lb/>
　　者但擊二皷賊衆不集至明而遁王師襲破之<lb/>
太祖朝劍外初平馮瓚知梓州視事纔數日偽軍校上<lb/>
　　官進嘯聚士卒千餘衆刼村民數萬人夜攻州城<lb/>
　　瓚曰賊乘夜奄至此烏合之衆以箠梃相撻擊必<lb/>
　　無固志正可持重以鎮之待旦自潰矣躬自率衆<lb/>
　　廵城密令促其更籌未夜分擊五更賊悉遁去因<lb/>
　　縱兵追之擒上官進斬於市招誘餘黨得千餘人<lb/>
<pb n="KR3b0012_WYG_024-17b"/>
　　並赦其罪令復業郡境以安<lb/>
太宗朝契丹入冦詔趙延進與崔翰李繼隆將兵八萬<lb/>
　　禦之賜陣圖分為八隊師次蒲城敵騎奄至延進<lb/>
　　乘髙望之東西亘野翰等方按圖布陣陣相去百<lb/>
　　步延進曰主上委吾等以邊事期於尅敵今敵衆<lb/>
　　若此不如合而擊之可以决勝違令而獲利不猶<lb/>
　　愈於辱國乎倘有喪敗則延進獨當其責於是改<lb/>
　　為二陣前後相副士衆皆喜三戰咸捷<lb/>
<pb n="KR3b0012_WYG_024-18a"/>
太平興國元年梅山洞蠻叛命田紹武翟守素分路掩<lb/>
　　擊至邵州聞蠻酋包漢陽死去其居十里為陣大<lb/>
　　敗之擒蠻二萬令軍中取利劍二百斬之留五十<lb/>
　　餘人遣歸曉諭諸洞自是蠻人不擾三年梅山洞<lb/>
　　蠻恃險又叛詔遣翟守素率諸州屯兵徃擊之值<lb/>
　　霖雨彌旬弓弩解弛不堪挽明日將接戰守素一<lb/>
　　夕令削木為弩及旦賊奄至交射之賊遂敗乘勝<lb/>
　　逐北盡平其巢穴先是數郡大吏富人多與賊帥<lb/>
<pb n="KR3b0012_WYG_024-18b"/>
　　包漢陽交通既而得其書數百封守素並焚之反<lb/>
　　側以定<lb/>
端拱初李繼隆為定州部署朝議有寇至令堅壁清野<lb/>
　　勿戰一日敵衆宼蒲城至唐河䕶軍袁繼忠慷慨<lb/>
　　請出師中黄門林延壽等五人以詔書止之繼隆<lb/>
　　曰閫外之事將軍得專乃與繼忠出兵戰數合擊<lb/>
　　走之<lb/>
　　　詭道<lb/>
<pb n="KR3b0012_WYG_024-19a"/>
後漢初馮異將數萬人與賊約期㑹戰使壯士變服與<lb/>
　　赤眉同伏於道側明日赤眉使萬人攻異前部異<lb/>
　　出救兵少以示弱賊見之遂悉衆攻異異乃縱兵<lb/>
　　大戰日暮賊氣衰伏兵猝起衣服相亂赤眉不能<lb/>
　　識别衆遂驚潰追擊之破於崤底<lb/>
後漢末袁尚出軍於平原使其將審配守鄴曺操攻鄴<lb/>
　　城袁尚聞鄴急棄平原而救欲入城以計事主簿<lb/>
　　李孚請行尚曰急當何所辦孚曰今鄴圍甚堅多<lb/>
<pb n="KR3b0012_WYG_024-19b"/>
　　人則不可孚乃自選温信者三人不示其謀各給<lb/>
　　駿馬金鐸戎器伺日暮直抵鄴下自稱曺公都督<lb/>
　　廵厯圍壘所遇呵責失候者輙箠之自東厯西徑<lb/>
　　入曹公營當城門復怒守圍者縛之因開圍馳至<lb/>
　　城下配以䋲引之孚得入城中皷譟皆呼萬嵗守<lb/>
　　圍者以狀聞操笑曰此非徒入方且復出孚計事<lb/>
　　訖欲還而外圍益急謂配曰城中穀少無用老弱<lb/>
　　不如驅出之以省穀配從之乃夜簡得一千人皆<lb/>
<pb n="KR3b0012_WYG_024-20a"/>
　　令持白旛秉脂燭三門而出請降孚將所乘騎隨<lb/>
　　降人而出時圍吏聞城中愿降火光照耀但共觀<lb/>
　　火不復視圍孚乃歸明日操聞孚已得去曰果如<lb/>
　　吾言<lb/>
曹操征馬超軍於渭南超率騎衝突營不得立地又純<lb/>
　　沙不勝版築婁伯子說操曰今天寒可起沙為城<lb/>
　　以水灌之營壘可就也公從之其夜朔風大作水<lb/>
　　與沙交凍比明視之堅如鐵石<lb/>
<pb n="KR3b0012_WYG_024-20b"/>
檀道濟都督征討諸軍事與魏軍二十餘戰多㨗軍至<lb/>
　　厯城以資運將竭欲還卒有降魏者其說粮食已<lb/>
　　罄士卒憂懼莫有固志道濟夜唱籌量沙以所餘<lb/>
　　少米覆其上及旦魏軍見資糧有餘故不復逼以<lb/>
　　降者為妄斬之時道濟兵寡弱軍中大懼道濟乃<lb/>
　　命軍士悉去甲白服乘輿徐出外圍魏軍懼有伏<lb/>
　　不敢追乃歸<lb/>
後魏万俟醜奴稱亂闗右魏將賀㧞岳討之軍於汴渭<lb/>
<pb n="KR3b0012_WYG_024-21a"/>
　　之間宣言逺近曰今氣候漸熱非討征之時待至<lb/>
　　秋凉更圖進取醜奴聞之遂以為實分遣諸軍散<lb/>
　　營農於岐山之北百里納川使太尉侯元進領兵<lb/>
　　五千㨿險立柵其千人以下為柵者亦有數處且<lb/>
　　田且守㧞岳知其勢分乃密嚴備晡時潛遣輕騎<lb/>
　　先行斷諸路然後諸軍盡發昧朝攻圍元進柵㧞<lb/>
　　之諸所俘執皆放之其餘柵悉降㧞岳宣言徑取<lb/>
　　涇州其刺史侯長貴亦以城降醜奴乃棄平亭而<lb/>
<pb n="KR3b0012_WYG_024-21b"/>
　　走<lb/>
齊王憲大舉東討憲為前鋒守雀䑕谷大將軍永昌公<lb/>
　　椿屯鷄棲原宇文盛守汾水闗並受憲節度憲密<lb/>
　　謂椿曰兵者詭道汝今為營不須帳幕可伐栢為<lb/>
　　菴示有處所兵去之後賊猶致疑時齊主分軍萬<lb/>
　　人向千里徑令其衆入汾水闗自率大兵與椿對<lb/>
　　宇文盛馳告急憲自救之齊人遽退文盛與柱國<lb/>
　　侯莫陳芮逐之多有斬獲俄而椿告齊衆稍逼憲<lb/>
<pb n="KR3b0012_WYG_024-22a"/>
　　又救之㑹被敇追還率兵夜返齊人果謂栢菴為<lb/>
　　帳幕不疑軍退翌日始悟<lb/>
後周將賀若敦率騎六千渡江取陳湘州陳將侯瑱遏<lb/>
　　之江路遂斷糧援遂絶人懐危懼敦於是分兵鈔<lb/>
　　掠以充資費恐瑱等知其粮少乃於營内聚土覆<lb/>
　　之以米因召側近村人佯有所訪問使於營外遥<lb/>
　　見遂即遣之瑱等聞以為實乃㨿守要險欲曠日<lb/>
　　老之敦又増脩營壘造盧舍示以持久軍中數有<lb/>
<pb n="KR3b0012_WYG_024-22b"/>
　　叛人乘馬投瑱瑱遂納之敦又别取一馬牽以趣<lb/>
　　船令船中遂以鞭鞭之如是者再三馬便畏船不<lb/>
　　上後伏兵於江岸遣人乘畏船馬以招瑱軍詐稱<lb/>
　　投附瑱便遣兵迎接竟來牽馬馬既畏船不上敦<lb/>
　　發伏掩之盡溺又湘羅之人乘輕船載米粟及籠<lb/>
　　鷄鴨以餉瑱軍敦患之乃偽使人裝船伏甲士於<lb/>
　　中瑱兵見之謂餉船之至逆來争取敦甲士出而<lb/>
　　擒之此後實有船餉並不敢取相持嵗餘瑱不能<lb/>
<pb n="KR3b0012_WYG_024-23a"/>
　　制<lb/>
隋開皇中文帝大議伐陳諸將皆云大江闊逺兵不習<lb/>
　　水以為疑襄邑公賀若弼獻十䇿其一請多造船<lb/>
　　船既多賊必防礙更甚今南地無馬請付傍江諸<lb/>
　　州二十嵗已上老馬令飼以平陳為名賊必懼求<lb/>
　　馬擬戰密勅刺史令私買博大船江南下濕時不宜<lb/>
　　馬不逾周年並當死盡終不為彼用陳叔寶果大<lb/>
　　造船輸船市馬輸既多方覺不便而止髙熲請所<lb/>
<pb n="KR3b0012_WYG_024-23b"/>
　　得博船運諸州米為貯壽陽穿大池以蓄魚遨逰<lb/>
　　為名造船倣水戰仍以賀若弼為壽州總管終以<lb/>
　　此平陳<lb/>
韋雲起討契丹以其與突厥相通素無猜忌雲起既入<lb/>
　　其界使突厥詐云向栁城郡欲共髙麗交易勿言<lb/>
　　營中有隋使敢漏泄者斬契丹果不為備去其營<lb/>
　　百里詐復南渡夜復還去營五十里結陣而宿契<lb/>
　　丹弗之知也既明萬騎俱發襲之盡獲其男女四<lb/>
<pb n="KR3b0012_WYG_024-24a"/>
　　萬口女子及畜産以半賜突厥餘將入朝男子皆<lb/>
　　殺之煬帝大喜集百官曰雲起用突厥而平契丹<lb/>
五代梁太祖屯軍于岐下晉軍潛襲絳州前軍不利晉<lb/>
　　軍恃勢而攻臨汾叔宗嚴偹禦乃於軍中選壯士<lb/>
　　二人深目虬鬚貌如沙陁者令就襄陽縣牧馬於<lb/>
　　道州晉軍見之不疑二人因雜其行間俄而伺隙<lb/>
　　各擒一人而來晉軍大驚且疑有伏兵遂退據蒲<lb/>
　　城<lb/>
<pb n="KR3b0012_WYG_024-24b"/>
葛從周圍兗州兗州人不出從周詐揚言并人鄆人來<lb/>
　　救即引軍趨髙吳夜半潛却歸砦朱謹果出兵攻<lb/>
　　外壕梁軍突出掩殺千餘人生擒都將孫漢筠<lb/>
　　　竒計<lb/>
春秋時吳伐楚吳公子光喪其乘舟餘皇光請于衆曰<lb/>
　　今喪先王之乘舟豈惟光之罪衆亦有焉請藉收<lb/>
　　之以救死<hi>藉衆力以取舟</hi>衆許之使長鬛者三人<hi>長鬛多髭鬚與</hi>
　　<hi>吳人異形狀詐為其人</hi>潛伏於舟側曰我呼餘皇則對從之<lb/>
<pb n="KR3b0012_WYG_024-25a"/>
　　三呼皆迭對楚人從而殺之楚師亂吳大敗之取<lb/>
　　餘皇以歸<lb/>
吳將周瑜使甘寧據夷陵魏將曹仁圍寧吕䝉徃救之<lb/>
　　乃遣三百人斫柴斷險道賊敗走可得其馬到夷<lb/>
　　陵即交戰所殺過半仁衆夜遁行過柴道皆捨馬<lb/>
　　步走䝉兵追擊獲馬三百疋方船載以還<lb/>
東晉劉裕北征廣固嶺南賊將徐道覆說其帥盧循曰<lb/>
　　今日之機萬不可失既尅都邑劉裕雖還無能為<lb/>
<pb n="KR3b0012_WYG_024-25b"/>
　　也循從之初道覆密欲裝舟乃使人伐材木於南<lb/>
　　康山云將下都貨之偹力少不能得致即賤賣之<lb/>
　　價减數倍居人雖貧賤賣衣物而市之贑石水急<lb/>
　　出船甚難皆儲之如是百數以故般板大積而百<lb/>
　　姓弗之疑及道覆舉兵案賣券而取之無得匿者<lb/>
　　乃并裝之旬日而辦遂舉衆寇南康廬陵豫章郡<lb/>
　　諸守相皆委任奔走<lb/>
晉劉裕率兵伐後秦姚泓後魏遣將鵝青等步騎十萬<lb/>
<pb n="KR3b0012_WYG_024-26a"/>
　　屯河北常有數千騎縁河隨晉軍進止時晉軍縁<lb/>
　　河南岸牽百丈繩河流迅急有漂渡北岸者輙為<lb/>
　　魏人所殺掠遣軍纔過岸即退軍還復來宋武乃<lb/>
　　遣白直隊主丁昨率七百人車七百乘於河北岸<lb/>
　　上去水百餘步為却月陣兩頭抱河弓弩畢張使<lb/>
　　立一白旄魏人乃初不解其意並未動宋武先命<lb/>
　　將朱超石戒嚴白旄既舉超石馳徃復之并齎大<lb/>
　　弩百張一車益二十人設柵排於轅上魏人見營<lb/>
<pb n="KR3b0012_WYG_024-26b"/>
　　陣立乃進圍營超石先以軟弓小箭射之魏軍四<lb/>
　　面俱至攻營於是百弩俱發又遣善射者叢射之<lb/>
　　魏衆既多弩不能制超石初行賫大鎚并大弩千<lb/>
　　餘張乃斷弰長三四尺以鎚之一弰輒洞貫三四<lb/>
　　人魏衆不能當遂奔潰<lb/>
宋檀祗為廣陵相亡命司馬國藩兄弟自北徐州聚衆<lb/>
　　數百潛過淮陰因夜晦率百許人縁廣陵城得入<lb/>
　　呌喚直上㕔事祗驚起出門將處分賊射之傷脚<lb/>
<pb n="KR3b0012_WYG_024-27a"/>
　　入密語左右曰賊來暗得入掩我不備但打五更<lb/>
　　賊懼曉必逸賊驟聞皷鳴將謂曉遂奔散追擊盡<lb/>
　　獲之<lb/>
武帝謀討劉毅王鎮惡曰公若有事西楚請給百舸為<lb/>
　　前驅及西討轉鎮惡叅軍事使率龍驤將軍蒯恩<lb/>
　　領百舸前發鎮惡受命晝夜兼行聲言到兗州毅<lb/>
　　為信然不設備鎮惡去江陵城二十里舍舸步行<lb/>
　　蒯恩軍在前鎮惡次之舸留一二人對舸上岸立<lb/>
<pb n="KR3b0012_WYG_024-27b"/>
　　鎮惡語所留人曰計我將至城使長嚴令後有大<lb/>
　　軍狀又分隊在後令燒江津船鎮惡徑前襲城津<lb/>
　　百姓皆言劉藩實上宴然不疑將至城逢毅嬖將<lb/>
　　朱顯之馳前問藩所在軍中答曰在後及至軍後<lb/>
　　不見藩又望見江津船被燒而皷聲甚盛知非藩<lb/>
　　上便躍馬告毅令閉城鎮惡亦馳追入城便因風<lb/>
　　縱火燒城南門及東門而襲破之<lb/>
東昏侯遣輔國將軍劉山陽就荆州蕭頴胄兵襲蕭衍<lb/>
<pb n="KR3b0012_WYG_024-28a"/>
　　衍時為雍州刺史將起兵慮頴胄不同遣頴胄親<lb/>
　　人參軍王天虎詣江陵聲云山陽西上并襲荆雍<lb/>
　　書與頴胄勸同舉兵頴胄意猶未决山陽至邑陵<lb/>
　　衍復令天虎賫書與頴胄及其弟頴達且設竒畧<lb/>
　　以疑之是時或云山陽謀殺頴胄入荆州舉兵及<lb/>
　　山陽至江安遲囬十日餘不上頴胄大懼計無所<lb/>
　　出夜呼參軍席闡文與栁忱閉閣定議闡文曰<lb/>
　　蕭雍州蓄養士馬固非一日江陵素畏襄陽人又<lb/>
<pb n="KR3b0012_WYG_024-28b"/>
　　衆寡不敵取之必不可制就能制之嵗久復不為<lb/>
　　朝廷所容今若殺山陽與雍州舉事立天子以令<lb/>
　　諸侯覇業成矣山陽遲疑不進是不信我今斬送<lb/>
　　天虎則疑可釋至而圖之動罔不濟詰旦頴胄謂<lb/>
　　天虎曰天下之事懸在於卿今就卿借頭以詐山<lb/>
　　陽昔樊於期亦以頭借荆軻乃斬天虎以示山陽<lb/>
　　山陽大喜至江津單車白服從左右數十人詣頴<lb/>
　　胄頴胄使劉孝慶等伏兵城内山陽入門即於軍<lb/>
<pb n="KR3b0012_WYG_024-29a"/>
　　中斬之<lb/>
侯景反宣城王大器都督城内諸軍事羊侃副之軍旅<lb/>
　　指揮一决於侃景乘勝至闕下城中恟懼侃詐稱<lb/>
　　得射書云邵陵王西昌侯援兵已至近旅衆乃少<lb/>
　　安景縱火燒諸門侃使鑿門上為竅下水沒火景<lb/>
　　作木驢數百攻城城上投石碎之景更作尖頭木驢<lb/>
　　攻城矢石所不能制侃作雉尾炬灌以膏蠟叢擲<lb/>
　　焚之俄盡景又作登城樓髙十餘丈欲臨射城中<lb/>
<pb n="KR3b0012_WYG_024-29b"/>
　　侃曰車髙塹虛彼來必倒可卧觀之車動果倒景<lb/>
　　又東西起土山以臨城侃命為地道潛引其土山<lb/>
　　不能立反於城内築土山以應之㑹大雨城内土<lb/>
　　山崩賊乘之垂入苦戰不能禁侃令多擲火䋲以<lb/>
　　斷其路徐於内築城人不能入<lb/>
葛榮率衆將向洛陽衆號百萬魏將爾朱榮自太原討<lb/>
　　之率精騎七千馬皆有副倍道兼行東出滏口葛<lb/>
　　榮自鄴以北列陣數十里箕張而進榮潛軍山谷<lb/>
<pb n="KR3b0012_WYG_024-30a"/>
　　為竒兵分督將以上三人為一處有數百騎令所<lb/>
　　在處揚塵皷譟使賊不測多少又以人馬逼戰刀<lb/>
　　不如棒密勒軍士馬上各賫棒一枚置於馬側至<lb/>
　　戰時慮廢騰逐不聴斬級使以棒棒之而已乃分<lb/>
　　命壮士勇者當衝突號令嚴明將士同奮榮身自<lb/>
　　陷陴出於賊後表裏合擊大破之於陣擒葛榮<lb/>
東魏高仲密反魏宇文泰帥諸軍應之至洛陽圍河橋<lb/>
　　南城東魏兵十萬至河北泰縱火船於上流以燒<lb/>
<pb n="KR3b0012_WYG_024-30b"/>
　　河橋東魏斛律金使張亮以小艇百餘載長鎻伺<lb/>
　　火船將至以釘釘之引鎻上岸橋遂獲全<lb/>
魏將于謹嘗率輕騎出塞覘候屬鐵勒數千騎奄至謹<lb/>
　　以衆寡不敵退必不免乃散衆騎使匿叢薄間又<lb/>
　　遣人升山指麾若部分軍衆者鐵勒望見之疑有<lb/>
　　伏兵既恃其衆不以為慮乃進軍逼謹謹常乘駿<lb/>
　　馬名紫騧賊先所識乃使二人各乘一馬突陣而<lb/>
　　出賊以為謹也皆争逐之謹乃率餘軍擊追騎賊<lb/>
<pb n="KR3b0012_WYG_024-31a"/>
　　遂奔走因得入塞<lb/>
南齊將魯康祖趙公政率衆萬餘侵魏豫州大倉口魏<lb/>
　　將傅永率三千人擊之時康祖等軍於淮南永舍<lb/>
　　於淮北十有餘里永量吳楚之兵好斫營即夜分<lb/>
　　兵為二部出於營外又以賊若夜來必於渡淮之<lb/>
　　所以火記其淺處永既設伏乃密令以匏盛火渡<lb/>
　　南岸當深處置之教云若有火起即亦燃之其夜<lb/>
　　康祖等果親領兵來所營東西二伏夾擊之康祖<lb/>
<pb n="KR3b0012_WYG_024-31b"/>
　　等奔趨淮水火即競起不能記其本濟處遂望永<lb/>
　　所置火争渡水深溺死斬首千級生擒公政康祖<lb/>
　　人馬墜淮水及曉獲其尸斬首并公政送京師<lb/>
後趙將石虎領兵救陳州為祖逖所敗收兵掠豫州留<lb/>
　　將桃豹守州故城居西臺逖遣韓潛等居東臺同<lb/>
　　一城賊從南門出入牧放逖軍開東門相守四旬<lb/>
　　逖以布囊盛土如米狀使千餘人運上臺又令人<lb/>
　　負運真米偽為疲極而息於道賊果逐之運米者<lb/>
<pb n="KR3b0012_WYG_024-32a"/>
　　棄走賊獲米謂逖士衆豐飽而已飢久益懼無復<lb/>
　　膽氣<lb/>
後周末楊堅為丞相輔政尉遲迥在河北拒命河南州<lb/>
　　縣多從迥堅遣于仲文討之迥將檀讓屯成武别<lb/>
　　將髙士儒以萬人屯永昌仲文詐移書州縣曰大<lb/>
　　將軍至可多積粟讓謂仲文未能猝至方槌牛享<lb/>
　　士仲文知其怠選精騎襲之一日遽至遂㧞成武<lb/>
　　迥將席毗羅衆十萬屯於沛縣將攻徐州其妻子<lb/>
<pb n="KR3b0012_WYG_024-32b"/>
　　在金鄉仲文遣人詐為毗羅使者謂金鄉城主徐<lb/>
　　善净曰檀讓明日午時至金鄉將宣蜀公令<hi>即尉遲逈</hi>
　　賞賜將士金鄉人謂信然皆喜仲文簡精兵偽建<lb/>
　　逈旗幟倍道而進善净遥見仲文軍至以為檀讓<lb/>
　　乃出迎謁仲文執之遂取金鄉諸將多勸屠之仲<lb/>
　　文曰此地是毗羅起兵之所當寛其妻子其衆自<lb/>
　　歸如即屠之彼望絶矣衆皆稱善於是毗羅恃衆<lb/>
　　來薄官軍仲文背城結陣出軍數里設伏於麻地<lb/>
<pb n="KR3b0012_WYG_024-33a"/>
　　中兩陣纔合伏兵俱發曳柴皷譟塵埃漲天毗羅<lb/>
　　軍大潰仲文乘之賊皆投洙水死水為之不流獲<lb/>
　　檀讓轞送京師江南悉平<lb/>
韓雄除徐州刺史東魏雍州刺史郭政畧接境頗為邊<lb/>
　　患雄密圖之輕將千騎夜入其境伏於道側遣都<lb/>
　　督韓仕結束若東魏人狀詐若自河陽叛投闗西<lb/>
　　者畧出馳之雄自後射之畧墜馬遂斬畧首<lb/>
隋達奚長儒與烏丸軌圍陳將吳明徹於吕梁陳援軍<lb/>
<pb n="KR3b0012_WYG_024-33b"/>
　　至軌令長儒拒之長儒取車輪數百繫以大石沉<lb/>
　　之清水連轂相次以待之船艦礙輪不得進長儒<lb/>
　　縱兵大破之獲吳明徹<lb/>
劉方授驩州道行軍總管征林邑至海口林邑王梵志<lb/>
　　遣兵守險方擊走之師次闍黎江賊㨿南岸立柵<lb/>
　　方盛陳旗幟擊金皷賊懼而潰既渡江行三十里<lb/>
　　賊乘巨象四面而至方戰不利乃多掘小坑草覆<lb/>
　　其上因以兵挑之梵至率衆而陣方與戰偽奔梵<lb/>
<pb n="KR3b0012_WYG_024-34a"/>
　　志逐之象多陷地顛蹶轉相驚駭軍遂亂方又以<lb/>
　　弩射象象中瘡却走蹂其陣因以銳師繼之梵志<lb/>
　　大敗而走俘馘萬計於是濟區粟渡六里前後每<lb/>
　　戰必捷進至大縁江賊㨿險又擊破之經馬援銅<lb/>
　　柱南行八日至其國都梵志棄城入海方入城獲<lb/>
　　其廟主十八皆鑄金為之汙其宫室刻石記功而<lb/>
　　還<lb/>
漢王諒據并州反代州總管李景發兵拒諒諒遣喬鍾<lb/>
<pb n="KR3b0012_WYG_024-34b"/>
　　馗圍景煬帝詔楊義臣率兵救之義臣自以兵少<lb/>
　　悉取軍中牛驢得數千頭復令兵數百人人持一<lb/>
　　皷潛驅之義臣於山谷間晡後與鍾馗戰兵初合<lb/>
　　驅牛驢者疾進一時鳴皷塵埃漲天鍾馗軍不知<lb/>
　　以為伏兵發因而奔潰縱擊大破之<lb/>
唐北狄鐵勒薛延陁發同羅僕骨回紇等合二十萬渡<lb/>
　　漠屯白道川據善陽嶺以擊突厥可汗李思摩之<lb/>
　　部思摩引其種落走朔州留精騎以拒戰薛延陁<lb/>
<pb n="KR3b0012_WYG_024-35a"/>
　　乘之及塞太宗乃令張儉李勣等率兵數道擊之<lb/>
　　太宗戒之曰延陁負其兵力踰漠而來經途數千<lb/>
　　里馬已疲瘦夫用兵之道先利速進不利速退吾<lb/>
　　先勅思摩燒薙秋草延陁粮肉日盡野無所獲頃<lb/>
　　有諜者來云其馬畜囓噉林木皮革略盡卿等掎<lb/>
　　角思摩不須前戰俟其將退一時奮擊制勝之舉<lb/>
　　也先是延陁擊沙鉢羅及阿史那社爾等皆以步<lb/>
　　戰而勝及其將來宼也先講武於國中教習步戰<lb/>
<pb n="KR3b0012_WYG_024-35b"/>
　　每五人以一人經習戰陣者使執馬而四人前戰<lb/>
　　尅勝即援馬以追奔失於應接罪至於死沒其家<lb/>
　　口以賞戰人至是遂行其法突厥兵先合輙退延<lb/>
　　陁乘勝逐之勣兵拒擊延陁弓矢俱發傷我戰馬<lb/>
　　勣令去馬步陣率長矟數百為隊齊奮衝之其衆<lb/>
　　潰散副總管薛萬徹率數千騎收其執馬者其衆<lb/>
　　失馬大敗<lb/>
髙宗遣將軍裴行儉討突厥於黒山至朔州謂其下曰<lb/>
<pb n="KR3b0012_WYG_024-36a"/>
　　用兵之道撫士貴誠制敵尚詐前日蕭嗣業運粮<lb/>
　　為突厥所掠士卒凍餒故敗今突厥必復為此謀<lb/>
　　宜有以詐之乃詐為粮車三百乘每車伏壯士五<lb/>
　　人各持陌刀勁努以羸兵數百為之援且伏精兵<lb/>
　　於險要以待之敵果至羸兵棄車散走敵驅車就<lb/>
　　水草解鞍牧馬方擬取粮壯士自車中躍出擊之<lb/>
　　敵驚走復為伏兵所邀殺獲幾盡自是粮運無敢<lb/>
　　近者<lb/>
<pb n="KR3b0012_WYG_024-36b"/>
雍熈初張齊賢知代州敵騎自胡谷入宼薄城下神衛<lb/>
　　都校馬正以所部列南門外衆寡不敵副都署盧<lb/>
　　漢斌畏懦保壁自固張齊賢選廂軍三千出正之<lb/>
　　右誓衆感慨一以當百敵遂却走循胡盧河南而<lb/>
　　西先是約都部署潘美以并師來㑹戰無何間使<lb/>
　　為敵所得齊賢以師期既漏且虞美之衆為敵所<lb/>
　　乘俄而美有使至大師出并州四十里至栢井忽<lb/>
　　得密詔東路王師衂於君子館有詔并之全軍不<lb/>
<pb n="KR3b0012_WYG_024-37a"/>
　　得出戰已還州矣于時敵騎塞州齊賢曰敵知美<lb/>
　　之來而未知美之退乃閉其使密室中夜發兵二<lb/>
　　萬人持一幟負一束芻距州城西南三十里列幟<lb/>
　　燃芻敵遥見火光中有旗幟意謂并師至矣駭而<lb/>
　　北走齊賢先伏步卒二千人於土墱砦掩擊大敗<lb/>
　　之擒其北大王之子一人帳前舍利一人斬數百<lb/>
　　級獲馬千餘器甲甚衆齊賢歸功漢斌捷奏至太<lb/>
　　宗嘉之優詔褒美<lb/>
<pb n="KR3b0012_WYG_024-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武經總要後集卷三<lb/>
</p>
<p>
</p>
  </div>
</body>
</text>
</TEI>
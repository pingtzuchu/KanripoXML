<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武經總要前集卷十五</head> <lb/>
    <p>
<pb n="KR3b0012_WYG_015-1a"/>
欽定四庫全書<lb/>
　武經總要前集卷十五<lb/>
　　　　　　　　　　　宋　曾公亮等　撰<lb/>
　　制度<lb/>
　　　行軍約束　　　符契<lb/>
　　　傳信牌　　　　字驗<lb/>
　　　間諜　　　　　鄉導<lb/>
　　　　行軍約束<lb/>
<pb n="KR3b0012_WYG_015-1b"/>
凡行軍及在營應軍中條約主將並須先出榜曉告令<lb/>
　將士知審<lb/>
凡行軍大將平明與諸將論一日之事暮與諸將議一<lb/>
　夜之事<lb/>
凡欲攻圍只主將知委應行將士不得預知並候臨時<lb/>
　唱發<lb/>
凡前有鬬敵主將先須下令合到逺近處所及收軍記<lb/>
　號凖節<lb/>
<pb n="KR3b0012_WYG_015-2a"/>
凡軍行在路四面各三里止絶行人不得令輒犯隊伍<lb/>
　犯者並執送所在官司其山川狹隘處更不定地里<lb/>
　但犯隊伍者即坐<lb/>
凡將佐在行營應交代者舊將不得出迎先令嚴兵守<lb/>
　備待新將到營發符契合同即聴交代<lb/>
凡賊已臨境事機急切而主將不在軍又馳報不及者<lb/>
　即副使商議與發兵馬仍飛報主將<lb/>
凡將佐及將士内有宿相讐嫌者不許相監統及同營<lb/>
<pb n="KR3b0012_WYG_015-2b"/>
　隊士卒具事申主將大將奏聞<lb/>
凡未發軍三日以前所須排比早定臨行一日須内外<lb/>
　寂静如常日<lb/>
凡諸將給親兵外不得更於諸隊抽揀勇士為隨身防<lb/>
　衛<lb/>
凡軍行不得踐踏田苗<lb/>
凡與敵戰勝逐賊須留軍後守輜重諸軍亦不得輒動<lb/>
　其竒兵追赴不得過百步審知賊勢敗散乃許逺逐<lb/>
<pb n="KR3b0012_WYG_015-3a"/>
　之<lb/>
凡行營吏卒非於親戚不得輒受他人饋遺財物<lb/>
凡營幕作食事已訖未昏以前須滅火或夜中有文牒<lb/>
　及抄冩須火燭者申主將判押乃聴<lb/>
凡營壘已定兵士須出採樵及市易者每人持一木牌<lb/>
　書其姓名門司驗認始聴出入出須三人以上不得<lb/>
　獨行<lb/>
凡營門常須嚴整呵察出入雖敕使至皆須先報主將<lb/>
<pb n="KR3b0012_WYG_015-3b"/>
　候嚴整軍備然後見<lb/>
凡破城陣所得軍器糧儲即收入官餘物並給獲功之<lb/>
　人<lb/>
凡敵中有人來降即直引見主將餘人不得輒問賊中<lb/>
　事宜<lb/>
凡步軍既入賊境除器械外不得負重過十斤如不在<lb/>
　賊境任輕重自負<lb/>
凡馬軍除器甲及的須物外不得負斤兩之重<lb/>
<pb n="KR3b0012_WYG_015-4a"/>
凡隨軍發運糧須主將宻定行期闗報官司不得漏泄<lb/>
凡士卒給弓弩須分軟硬為三等量人力强弱均配衣<lb/>
　甲亦定短長為三等量人材大小給之<lb/>
凡朝廷問機宻事宜及兵甲錢糧文字不得只憑口宣<lb/>
　須親見宣勑方得奏報<lb/>
凡行軍主將不以有無事機並須日一發奏仍令急逓<lb/>
　或事非文字可傳者即差親信馳奏<lb/>
凡士卒臨事務熟主將指呼如已分定使臣主領其所<lb/>
<pb n="KR3b0012_WYG_015-4b"/>
　管部隊不得頓有移易<lb/>
凡軍行在道十里一令整齊二十五里食訖糧五十里<lb/>
　宿食或步騎衆多或山川險阻並令主將約此裁令<lb/>
凡軍中不得多繫俘虜虚占防守之人<lb/>
凡賊境有直路狹隘險阻泥陷處不得引軍過之以防<lb/>
　掩襲<lb/>
凡軍行所至處有水泉及放牧草地並差人監當不得<lb/>
　令濁亂及非理踐蹂<lb/>
<pb n="KR3b0012_WYG_015-5a"/>
凡破賊得殊方異物堪以奉人主者隨物給價與所獲<lb/>
　人物即歸官<lb/>
凡士卒臨陣隨身私物將挈不得者各書姓名色件付<lb/>
　本隊輜重主者收領<lb/>
凡將欲臨陣士卒不能執作勞役聴補緝衣屨務令安<lb/>
　逸<lb/>
凡軍士軍裝衣資並將校檢察勿得浪費<lb/>
凡士卒乗馬皆本軍將校逓為撿轄令謹切愛䕶以時<lb/>
<pb n="KR3b0012_WYG_015-5b"/>
　飲飼<lb/>
凡軍馬未見賊騎十里步十里事警急不得輒馳走以<lb/>
　損馬力<lb/>
凡馬須揀擇遲速相等者給配同隊有彊惡者别揀為<lb/>
　羣以備衝突若性惡不可制者不得給配戰士<lb/>
凡戰士給配得馬有鈍弱不堪入戰者許自白主將聴<lb/>
　與換給<lb/>
凡探候得賊事宜並與隣道主將宻相闗報<lb/>
<pb n="KR3b0012_WYG_015-6a"/>
凡軍行主將先令士卒白軍行所到之處兵士不得妄<lb/>
　刈稼穡伐林木殺六畜掠財物姦犯人婦女<lb/>
凡將佐三日一巡本部吏士營幕閲其飲食精麤均勞<lb/>
　逸恤疾苦<lb/>
凡軍中不採風言及匿名論人是非者恐賊人謀害良<lb/>
　善<lb/>
凡軍中不得諷誦歌詩曲調感切人者及樂中不得為<lb/>
　悲凉之聲<lb/>
<pb n="KR3b0012_WYG_015-6b"/>
凡士卒有過本因錯失非有害軍士者主將量情原減<lb/>
　以懐人心<lb/>
凡軍中彊暴凌人不受羈制者並當除去<lb/>
凡軍中除依時教閲外主將不得勞擾軍士務令休息<lb/>
凡軍中行住營三日外並須教習武藝繕備器械<lb/>
凡軍中教射先教射親次教習逺<lb/>
凡輜重常令在軍中不得在前後恐賊偏攻<lb/>
凡軍營無利不住經時久則弛慢賊因得計但時有移<lb/>
<pb n="KR3b0012_WYG_015-7a"/>
　易則人心不懈怠賊亦不測<lb/>
凡軍破不許捉生恐因争競以致軍亂<lb/>
凡吏士殺敵得資財蓄産並悉數以白大將無得輒隠<lb/>
凡合戰時不許收賊器械恐軍號錯雜<lb/>
凡軍中掠獲除按條賞士外大將不得輒取<lb/>
凡得被掠將佐及敵中偏禆並驗問申奏<lb/>
凡陣中不使羸老疾病人在戰列恐牽潰行陣不使工<lb/>
　巧人戰鬬妨葺理軍器<lb/>
<pb n="KR3b0012_WYG_015-7b"/>
凡書生雜吏不許臨陣觀瞻<lb/>
凡得敵中降人自陳軍中利害者不可即聴須受而審<lb/>
　覆之<lb/>
凡得生口無問逆順皆不輒殺以招來者漸以誘問敵<lb/>
　情亦不可縱逸防為間諜<lb/>
凡賊勢未窮蹙輒求和合者當佯許勿拒之益戒軍中<lb/>
　為備<lb/>
凡行營每隊定官一員専察髙聲或諸軍前後相逺須<lb/>
<pb n="KR3b0012_WYG_015-8a"/>
　傳聲換人則委差定當傳者他人不得輒傳合傳不<lb/>
　傳不合傳而傳者皆論如軍律<lb/>
凡軍中請器械並戰袍並定斤兩標記色號槍劍弩等<lb/>
　並各記之軍司明立文簿軍還送納皆按簿交受<lb/>
凡軍士請納器甲須本營將校部勒同畢不得前後自<lb/>
　便<lb/>
凡軍中得闗遺物産並當日於所屬送納<lb/>
凡軍中除炊炮及應得存火外餘並不許輒留<lb/>
<pb n="KR3b0012_WYG_015-8b"/>
凡軍士不得輒議敵中事宜<lb/>
凡軍中除習武藝為戯外<hi>如抜距投石之類也</hi>餘博戯並皆禁斷<lb/>
凡軍中有克㨗所送露布由都部署以門仍牒轉軍使<lb/>
　徧下營内<lb/>
　　　　符契<lb/>
符契之設尚矣周武王問欲引兵深入諸侯之地三軍<lb/>
　卒有緩急利害吾將以近通逺從中應外以給三軍<lb/>
　之用奈何太公曰主與將有陰符凡八等有大勝克<lb/>
<pb n="KR3b0012_WYG_015-9a"/>
　敵之符長一尺破軍擒將之符長九寸降城得邑之<lb/>
　符長八寸有却敵報逺之符長七寸警衆堅守之符<lb/>
　長六寸請糧益兵之符長五寸敗軍亡將之符長四<lb/>
　寸有失士亡利之符長三寸諸奉使行符稽留若符<lb/>
　事聞泄告者皆誅之敵雖聖智莫之能識然近代或<lb/>
　用或置沿革不同本朝康定初制符契頒於沿邊諸<lb/>
　部今附其法於後云<lb/>
銅符長五寸濶二寸厚六分上面刻篆字曰某處發兵<lb/>
<pb n="KR3b0012_WYG_015-9b"/>
　符下面鑄虎豹為飾中分為二段牙槽相合右一段<lb/>
　左旁作虎豹頭四枚左一段右旁開四竅為勘合訖<lb/>
　却將篆文面相向合定於側向刻十干字為號　第<lb/>
　一符勘甲巳字為合　第二符勘乙庚字為合　第<lb/>
　三符勘丙辛字為合　第四符勘丁壬字為合　第<lb/>
　五符勘戊癸字為合<lb/>
　左符即全刻十干半字右符即依次刻甲乙等兩半<lb/>
　字右五段留京師左五段降付逐道主將收掌<lb/>
<pb n="KR3b0012_WYG_015-10a"/>
凡發兵馬令指揮或三百人以上至五十人用一虎一<lb/>
　豹符五千人以上用雙虎雙豹符以下符之法委樞<lb/>
　宻院以右符第一為始盛以木函封以本院印與宣<lb/>
　命相副付於使臣宣内具言下第一符發兵馬若干<lb/>
　主將遇宣與符即將左符看驗得合乃為興發發訖<lb/>
　即以本司印封題右符還付使臣歸京仍飛驛别奏<lb/>
凡主將所掌符契専擇一官為腹心典領<lb/>
凡給受符契次第月日所發兵馬之數皆書於籍勿得<lb/>
<pb n="KR3b0012_WYG_015-10b"/>
　謬誤以備照覆若再有抽發樞宻院即下右符第二<lb/>
　至第五各以次行用周而復始其降宣遣使封題勘<lb/>
　合並如下第一之制其銅符右段委樞宻長官於本<lb/>
　院嚴固封鎖以承㫖主事各一員典掌亦置籍抄記<lb/>
　如法本院官通押逓相照驗<lb/>
木契長七寸濶二寸厚一寸五分上下面並題云某處<lb/>
　契中剖為上下二段上段内為魚形并題一二三次<lb/>
　第下段内刻空魚為勘合之處左側題云左魚合右<lb/>
<pb n="KR3b0012_WYG_015-11a"/>
　側題云右魚合上三段下一段上三段留主將收掌<lb/>
　下一段付諸軍州城寨主收掌<lb/>
凡主將差發兵馬百人以上先發上契第一段盛以皮<lb/>
　囊封以本司印并文牒相副遣指揮使或職員齎付<lb/>
　文牒内具言發第一契兵馬若干其州縣城寨主得<lb/>
　牒與契即將下契勘驗得合乃付兵馬付訖其上契<lb/>
　却用本司印封題還付使人齎歸其第二第三差發<lb/>
　勘合並如下第一契條約如有抽發即依次用之周<lb/>
<pb n="KR3b0012_WYG_015-11b"/>
　而復始其收掌給受委官置籍一凖符制<lb/>
　　　　傳信牌<lb/>
本朝大將石普上言北面抗敵行陣間有所號令則遣<lb/>
　人馳告恐失計畫復虞姦詐請令將帥各持破錢作<lb/>
　牌遇傳令合而為信真宗以古有兵符廢之已久因<lb/>
　制漆木為牌長六寸濶三寸腹背刻字而中分之置<lb/>
　鑿柄令可合右穿二竅容筆墨上施紙劄每臨陣則<lb/>
　分而持之或傳令則書其言而繫軍吏之頸至被合<lb/>
<pb n="KR3b0012_WYG_015-12a"/>
　契乃書復命焉<lb/>
　　　　字驗<lb/>
舊法軍中咨事若依文牒往來須防泄漏以腹心報覆<lb/>
　不惟勞煩亦防人情有時離叛今約軍中之事畧有<lb/>
　四十餘條以一字為暗號<lb/>
　　　請弓　　　　請箭<lb/>
　　　請刀　　　　請甲<lb/>
　　　請鎗旗　　　請鍋幕<lb/>
<pb n="KR3b0012_WYG_015-12b"/>
　　　請馬　　　　請衣賜<lb/>
　　　請糧料　　　請草料<lb/>
　　　請車牛　　　請船<lb/>
　　　請攻城守具　請添兵<lb/>
　　　請移營　　　請進軍<lb/>
　　　請退軍　　　請固守<lb/>
　　　未見賊　　　見賊訖<lb/>
　　　賊多　　　　賊少<lb/>
<pb n="KR3b0012_WYG_015-13a"/>
　　　賊相敵　　　賊添兵<lb/>
　　　賊移營　　　賊進兵<lb/>
　　　賊退軍　　　賊固守<lb/>
　　　圍得賊城　　解圍城<lb/>
　　　被賊圍　　　賊圍解<lb/>
　　　戰不勝　　　戰大勝<lb/>
　　　戰大㨗　　　將士投降<lb/>
　　　將士叛　　　士卒病<lb/>
<pb n="KR3b0012_WYG_015-13b"/>
　　　都將病　　　戰小勝<lb/>
右凡偏裨將校受命攻圍臨時發以舊詩四十字不得<lb/>
　令字重每字依次配一條與大將各收一本如有報<lb/>
　覆事據字於㝷常書狀或文牒中書之加印記所請<lb/>
　得所報知即書本字回亦加印記如不允即空印之<lb/>
　使衆人不能曉也<lb/>
　　　　間諜<lb/>
兵法曰明君賢將所以動而勝人成功出於衆者先知<lb/>
<pb n="KR3b0012_WYG_015-14a"/>
　也先知者不可取於鬼神不可象於事不可驗於度<lb/>
　必取於人而知敵之情者也夫用間有五有因間有<lb/>
　内間有反間有死間有生間　因間者因敵鄉國之<lb/>
　人而厚撫之使為間也　内間者敵之官人有賢而<lb/>
　失職者有無過而被刑者有寵嬖而貪財者有屈在<lb/>
　下位而不得任使者有欲求展己之才能者有飜覆<lb/>
　變詐常持兩端之心者如此之官皆可以潜通問遺<lb/>
　厚貺金帛而結之因求其國中之情察其謀我之事<lb/>
<pb n="KR3b0012_WYG_015-14b"/>
　復間其君臣使不和同也　反間者敵有間來窺我<lb/>
　我必先知之或以厚貺誘之反為我用之或佯為不<lb/>
　覺示其偽情而縱之則敵人之間反為我用　死間<lb/>
　者外詐立事蹟令吾間憑其詐跡以輸於敵而得敵<lb/>
　信若我進取與詐跡不同間者不能脱則為敵所殺<lb/>
　　生間者取内明外愚形劣心壯嫻於鄙事能忍饑<lb/>
　寒詬耻者往來通報也　此五者皆當謹察其人而<lb/>
　任之否則不能成務而自屠其身漏吾軍事也故曰<lb/>
<pb n="KR3b0012_WYG_015-15a"/>
　三軍之事莫親於間賞莫厚於間事莫宻於間非聖<lb/>
　知不能用間非仁義不能使間謂先量間者之性誠<lb/>
　實多知乃可用之然則間亦有利於財貨不得敵之<lb/>
　情實但將虚詞以赴我約此非用心微妙不能酌其<lb/>
　情偽<lb/>
凡軍之所欲擊城之所欲攻人之所欲殺必先知其守<lb/>
　將左右謁者門者舍人之姓名今吾間必索知之使<lb/>
　往則自通也又曰必索間<hi>謂常於軍中捜索敵人間諜</hi>敵間之來<lb/>
<pb n="KR3b0012_WYG_015-15b"/>
　者因而利之導而舍之故反間可得而用也因是而<lb/>
　知之故鄉間内間可得而使也因是而知之故死間<lb/>
　為誑事可使告敵因是而知之故生間可使如期五<lb/>
　間之事主必知之知之必在於反間故反間不可不<lb/>
　厚也五間倶起莫知其道是為神紀此謂善任間者<lb/>
　同時而任五間異辭合謀往之於敵雖有明智無不<lb/>
　惑者又有求彼鄰好旁致事端佯緩罪囚露此偽跡<lb/>
　通尺書以離其親信却降虜以示吾虚狀臨敵為計<lb/>
<pb n="KR3b0012_WYG_015-16a"/>
　非一途也<lb/>
凡遣間者受詞指縱必於卧内其人非素舊者亦當羈<lb/>
　執其族使雖死不敢漏吾宻故曰間事未發而先聞<lb/>
　者間與所告皆死也夫水能濟舟亦能覆舟我用間<lb/>
　以謀人人亦有用間以謀巳我以審往人以宻來為<lb/>
　將者亦當酌此以待之可無失矣<lb/>
　　　　鄉導<lb/>
經曰不用鄉導者不能得地利管子曰主兵者審知地<lb/>
<pb n="KR3b0012_WYG_015-16b"/>
　圖然後可以行軍襲邑盖入人之境内者我孤軍以<lb/>
　進彼宻嚴而待渡險則有發伏之慮涉川則有壅决<lb/>
　之憂晝行則有暴來之鬬夜止則有虚警之撓頓舍<lb/>
　必就薪水畜牧必依蒭草一事不備則自投於死安<lb/>
　能獲冦哉故敵國之山林丘阜可以設險者灌叢茂<lb/>
　草蒲葦之可以隠蔵者道里之逺近城郭之小大委<lb/>
　<hi>於偽切</hi>積<hi>子智切</hi>之所在水草之所有乗卒之衆寡器甲<lb/>
　之堅脆必盡知之則兵行鄉導不可暫無<lb/>
<pb n="KR3b0012_WYG_015-17a"/>
凡用軍事或俘虜為鄉導者須防賊諜陰持姦計為其<lb/>
　誘誤必在鑒其色察其情參驗數人之言委曲相合<lb/>
　乃可信任便當厚其頒賞要之爵秩仍選腹心智謀<lb/>
　之士挾而偕相出處宻防其貳也然不如素蓄堪用<lb/>
　之士但能諳練行途亦不必土人也如在曠野四隅<lb/>
　莫辨又值夜晦當視北辰候中星為正<lb/>
　　正月昏昴中旦心中　　二月昏井中旦箕中<lb/>
　　三月昏栁中旦南斗中　四月昏翼中旦牽牛中<lb/>
<pb n="KR3b0012_WYG_015-17b"/>
　　五月昏角中旦危中　　　六月昏氐中旦壁中<lb/>
　　七月昏尾中旦婁中　　　八月昏南斗中旦畢中<lb/>
　　九月昏牛中旦井中　　　十月昏虚中旦室中<lb/>
　　十一月昏營室中旦軫中　十二月昏奎中旦亢中<lb/>
若遇天景曀霾夜色暝黑又不能辨方向則當縱老馬<lb/>
　前行令識道路或出指南車及指南魚以辨所向<lb/>
指南車法世不傳魚法用薄鐵葉剪裁長二寸濶五分<lb/>
　首尾銳如魚形置炭火中燒之候通赤以鐵鈐鈐魚<lb/>
<pb n="KR3b0012_WYG_015-18a"/>
　首出火以尾正對子位蘸水盆中沒尾數分則止以<lb/>
　宻器收之用時置水椀於無風處平放魚在水面令<lb/>
　浮其首常南向午也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_015-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武經總要前集卷十五<lb/>
</p>
<p>
</p>
  </div>
</body>
</text>
</TEI>
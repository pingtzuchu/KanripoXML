<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武經總要後集卷七</head> <lb/>
    <p>
<pb n="KR3b0012_WYG_028-1a"/>
欽定四庫全書<lb/>
　武經總要後集卷七<lb/>
　　　　　　　　　　　宋　曽公亮等　撰<lb/>
　　故事七<lb/>
　　　　持重　　　　　　　輕敵必敗<lb/>
　　　　戒輕舉　　　　　　堅壁挫銳<lb/>
　　　　避銳　　　　　　　以逸待勞<lb/>
　　　　矯情安衆　　　　　軍中虚偽<lb/>
<pb n="KR3b0012_WYG_028-1b"/>
　　　　尅敵安衆心　　　　辨詐偽<lb/>
　　　持重<lb/>
秦王翦将兵六十萬代李信擊荆荆聞王翦益軍而来<lb/>
　　乃悉國中兵以拒翦至閉營休士曰飲沐而撫循<lb/>
　　之久之翦使人問軍中戯乎對曰方投石超距翦<lb/>
　　曰士卒可用矣先是荆數挑戰而翦不出荆乃引<lb/>
　　而東翦舉兵追之令壯士擊之大破荆軍<lb/>
漢趙充國擊西羌至金城欲渡河恐為虜所遮夜遣三<lb/>
<pb n="KR3b0012_WYG_028-2a"/>
　　軍銜枚先渡㑹明以次盡渡虜數百騎出入軍傍<lb/>
　　充國曰吾士馬辛苦不可驅馳此皆驍騎難制恐<lb/>
　　誘我也且擊虜以殄滅為期小利不足貪令軍無<lb/>
　　擊遣騎候四望陜中之虜召諸校司馬曰吾知羌<lb/>
　　虜無能為矣充國常以逺斥候為務行必為戰備<lb/>
　　止必為堅壁尤能持重愛士卒先計而後戰羌豪<lb/>
　　相責曰語汝亡反今趙将軍来善為兵欲一閗而<lb/>
　　死可得耶虜久屯聚解弛望見大軍棄輜重欲渡<lb/>
<pb n="KR3b0012_WYG_028-2b"/>
　　湟水道阸狹充國徐行驅之或曰逐利行遲充國<lb/>
　　曰此窮寇不可追也緩之則走不顧急之則還死<lb/>
　　戰諸校曰善虜赴水溺死者數百後竟降之<lb/>
曹操西征馬超韓遂與超等夾渭而軍遣使講和操不<lb/>
　　許數挑戰又不出固請割地求送任子為質賈詡<lb/>
　　偽許之遂請與操相見于是交馬甚歡操又與遂<lb/>
　　書克日㑹戰超等敗走諸将問操操曰吾與馬超<lb/>
　　韓遂戰既為不可勝且以示弱渡渭為堅壘賊至<lb/>
<pb n="KR3b0012_WYG_028-3a"/>
　　不出所以驕之也故賊不為營壘而求割地吾順<lb/>
　　言許之所以縱其意使自安而不為備因蓄士卒<lb/>
　　之力一旦擊之所謂疾雷不及掩耳兵之變化固<lb/>
　　非一道也<lb/>
蜀諸葛亮率衆出渭南魏大将軍司馬懿拒之亮分兵<lb/>
　　屯田為久駐之基使人致巾幗<hi>婦人之飾</hi>以激怒懿懿<lb/>
　　屢表請戰魏使辛毗持節不許出戰六軍皆肅然<lb/>
　　莫敢犯違<lb/>
<pb n="KR3b0012_WYG_028-3b"/>
梁韋叡進討合肥水使王懐静築城于岸守之魏攻䧟<lb/>
　　其城乘勝至叡隄下其勢甚盛監軍潘靈祐勸叡<lb/>
　　退還巢湖諸将又請走保三义叡怒曰寜有此耶<lb/>
　　將死綏有前無却因令取傘扇麾幢植之隄下<lb/>
　　示無動志叡素羸毎戰未嘗騎馬以板輿自載叡<lb/>
　　勵衆軍賊却城潰合肥旣平髙祖詔班師叡以賊<lb/>
　　近懼為所躡悉遣輜重在前身乘小輿殿後魏人<lb/>
　　服叡威名望之不敢逼全軍而還<lb/>
<pb n="KR3b0012_WYG_028-4a"/>
唐李嗣昭守潞州嘗饗諸将登城張樂梁軍矢中其足<lb/>
　　嗣昭宻㧞之坐客不之覺酣飲如故以安士卒心<lb/>
　　　輕敵必敗<lb/>
戰國時公子卬為魏将秦孝公使衛鞅将而伐魏魏使<lb/>
　　擊之軍旣相拒衞鞅遺卬書曰吾與公子驩今俱<lb/>
　　為兩國将不忍相攻可與公子㑹盟樂飲而罷兵<lb/>
　　以安秦魏公子卬以為然方㑹盟而鞅伏甲士虜<lb/>
　　公子卬因攻其軍盡破之<lb/>
<pb n="KR3b0012_WYG_028-4b"/>
晉陶侃為荆州刺史鎮武昌時新破杜弢乘勝擊杜曾<lb/>
　　有輕曽之色侃司馬魯炲言于侃曰古人戰爭先<lb/>
　　料其将今使君諸将無及曽者未易可逼也侃不<lb/>
　　從進軍圍之于石城時曽多騎而侃兵無馬曽宻<lb/>
　　開門出侃陣後反擊其背侃師遂敗投水死者數<lb/>
　　百人<lb/>
朱序鎮㐮陽苻堅遣苻丕石越攻之次沔北序以秦無<lb/>
　　舟檝不以為虞石越遂逰馬以渡序大懼固守城<lb/>
<pb n="KR3b0012_WYG_028-5a"/>
　　中越攻䧟外郛獲船百餘艘以濟軍後屢戰毎引<lb/>
　　兵退序不設備督䕶季伯宻送欵於秦為内應丕<lb/>
　　遂克㐮陽執序送長安<lb/>
謝琰為㑹稽太守時孫恩作亂琰不設備恩奄至海口<lb/>
　　入餘姚破上虞進邢浦琰遣參軍劉宣之擊破之<lb/>
　　未幾官軍失利恩乘勝徑進人情震駭咸議宜持<lb/>
　　重嚴備且設水軍於南湖分兵設伏以待之琰不<lb/>
　　聽賊旣至尚未食琰曰要當先滅此寇而後食也<lb/>
<pb n="KR3b0012_WYG_028-5b"/>
　　跨馬而出廣武将軍宣寳為前鋒推鋒䧟陣殺賊<lb/>
　　甚多而塘路窄狹琰軍魚貫而前賊於艦中傍射<lb/>
　　之前後斷絶琰至千秋亭敗績琰帳下都督張猛<lb/>
　　於後斫琰馬琰堕地與二子肇峻俱被害寳亦死<lb/>
　　之<lb/>
後燕慕容翰驍武有才為弟皝所忌奔段遼遼弟蘭與<lb/>
　　翰寇栁城皝遣慕容翰及封鑾等救之皝戒翰曰<lb/>
　　賊衆氣銳難與爭鋒宜顧萬全謹勿輕進必須兵<lb/>
<pb n="KR3b0012_WYG_028-6a"/>
　　集陣整然後擊之翰性驍銳領千餘驍騎為前銳<lb/>
　　鋒而進封鑾止之翰不從為蘭所敗死者大半<lb/>
西秦乞伏益州乾歸之弟也時天水姜乳襲據上邽遣<lb/>
　　益州討之邉苪王松壽言於乾歸曰益州以懿弟<lb/>
　　之親屢有戰功狃於累勝常有驕色若其遇冦必<lb/>
　　將易之未宜專任示有所先乾歸曰益州驍勇諸<lb/>
　　將莫及之但恐其專擅耳若輔之以重臣當無慮<lb/>
　　也於是以韋䖍為長史務和為司馬至太寒嶺益<lb/>
<pb n="KR3b0012_WYG_028-6b"/>
　　州恃勝自矜不為部陣令將士解甲㳺獵縱飲令<lb/>
　　曰敢言軍事者斬䖍等諫不聽乳率衆拒戰益州<lb/>
　　果敗乾歸曰孤違蹇叔以至於此是孤之罪也皆<lb/>
　　赦之<lb/>
東魏莫多婁貸文為南道大都督與行臺侯景攻獨孤<lb/>
　　如願于金墉城宇文泰軍出幽谷景與髙昂議整<lb/>
　　旅勵卒以待其至貸文請率所部擊其前鋒景等<lb/>
　　固不許貸文性勇而專不受命以輕騎一千軍前<lb/>
<pb n="KR3b0012_WYG_028-7a"/>
　　出陜西過瀍澗全軍戰没<lb/>
王則太原人初以軍功除給事中爵白水子從元文穆<lb/>
　　討王果輕騎深入為果所擒<lb/>
後周賀若惇為驃騎大將軍陳將侯瑱安都等圍逼湘<lb/>
　　州遏絶粮道乃令惇率歩騎六千渡江赴救瑱等<lb/>
　　以惇孤軍深入欲窺取之惇毎設竒伏連戰破瑱<lb/>
　　乘勝徑進遂次湘川因此輕敵不以為虞俄而霖<lb/>
　　雨不已秋水泛濫陳人濟師江路遂斷而敗<lb/>
<pb n="KR3b0012_WYG_028-7b"/>
隋薛世雄為右翊衞將軍竇建徳僭稱長樂王遣世雄<lb/>
　　率兵三萬討之至河間城南營於七里井建徳聞<lb/>
　　世雄至伏精兵數千人于河間南界澤中悉㧞諸<lb/>
　　城偽遁去亡入豆子谷中世雄以為建徳果亡乃<lb/>
　　不設備建徳覘知之自率敢死二千人襲擊世雄<lb/>
　　㑹雲霧晝晦兩軍不辨隋軍大潰自相騰藉死者<lb/>
　　萬餘世雄以百數騎而遁<lb/>
唐姜寳誼武徳初為右武衞將軍時劉武周將黄子英<lb/>
<pb n="KR3b0012_WYG_028-8a"/>
　　往来雀䑕谷髙祖令寳誼擊之子英以輕兵挑戰<lb/>
　　寳誼兵纔接子英輙遁如此者再三寳誼悉衆以<lb/>
　　逐之伏兵發軍遂大敗寳誼為賊所擒<lb/>
趙景慈武徳初領軍行總管與獨孤懐恩擊蒲州時堯<lb/>
　　君素兵鋒甚銳前後遣將皆不能尅景慈將兵至<lb/>
　　城下君素出甲拒之景慈躍馬突進從者十餘人<lb/>
　　直趨南門斷賊歸路遂入其壕内賊于地道中出<lb/>
　　兵掩之懐恩不能救諸軍皆走景慈被傷堕馬為<lb/>
<pb n="KR3b0012_WYG_028-8b"/>
　　賊所擒<lb/>
郭孝恪為安西都䕶貞觀中阿史那社尒旣擒龜兹王<lb/>
　　孝恪守之龜兹相那利潛引西突厥之衆并其國<lb/>
　　中萬餘人来襲孝恪時營於城外有龜兹人来謂<lb/>
　　孝恪曰那利我之國相人心素歸今亡在野必思<lb/>
　　為變城中之人頗有異志公其備之孝恪乃不以<lb/>
　　為意那利率兵掩至孝恪始覺領部下千餘人將<lb/>
　　入城而那利之徒已登城矣城中降胡與那利表<lb/>
<pb n="KR3b0012_WYG_028-9a"/>
　　裏合擊孝恪自為前鋒力戰而入旣失部分則為<lb/>
　　胡賊所蹂躪流矢及越斧亂下孝恪旋顧所部尤<lb/>
　　有數十人随之孝恪復將出城旣至西門為胡寇<lb/>
　　所殺<lb/>
程千里有勇力為上黨郡長史天寳中賊將蔡希徳數<lb/>
　　以騎挑戰千里開城門獨將麾下百餘騎逐希徳<lb/>
　　欲生獲之渡橋橋壊墜水中為賊所執<lb/>
李仁矩明宗時為閬州節度董璋乃率兇黨以攻其城<lb/>
<pb n="KR3b0012_WYG_028-9b"/>
　　仁矩召軍校謀守戰利害皆曰璋久圖反計以賂<lb/>
　　誘士心兇氣方盛未可與戰宜堅壁以老之儻旬<lb/>
　　日之間大軍東至賊必自退仁矩曰蜀兵懦安能<lb/>
　　當我精甲卽驅之出戰兵未交為賊所敗旣而城<lb/>
　　䧟仁矩被擒<lb/>
後唐伐蜀班師時副招討使任圜至利州㑹康延孝叛<lb/>
　　據漢州掌書記張礪獻策于圜請伏精兵于後先<lb/>
　　以羸師誘之圜深以為然延孝驍將也任圜儒生<lb/>
<pb n="KR3b0012_WYG_028-10a"/>
　　也延孝覩其羸師殊不介意及戰酣圜發精兵擊<lb/>
　　之遂擒延孝<lb/>
　　　戒輕舉<lb/>
春秋時吳子諸樊伐楚以報舟師之役門于巢<hi>攻巢門</hi>巢<lb/>
　　牛臣曰吳王勇而輕若啓之將親門<hi>啓開門也</hi>我獲射<lb/>
　　之必殪<hi>殪死也</hi>是君也死疆其少安從之吳子門焉<lb/>
　　牛臣隠於短牆以射之卒<lb/>
楚伐絞軍其南門莫敖屈瑕曰絞小而輕輕則寡謀請<lb/>
<pb n="KR3b0012_WYG_028-10b"/>
　　無扞採樵者以誘之<hi>扞禦也樵薪也</hi>從之絞人獲三十人<lb/>
　　<hi>獲楚人也</hi>明日絞人爭出驅楚役徒於山中楚人坐其<lb/>
　　北門而覆諸山下<hi>坐猶守也覆設伏兵而待之</hi>大敗之為城下<lb/>
　　之盟而還<hi>城下盟諸侯所耻</hi>
屈瑕伐羅鬬伯比送之還謂其御曰莫敖必敗舉趾髙<lb/>
　　心不固矣<hi>趾足也</hi>及鄢亂次以濟且不設備及羅羅<lb/>
　　與盧戎兩軍之<hi>盧戎是南蠻</hi>大敗之莫敖縊于荒谷<lb/>
隋煬帝征吐谷渾至覆袁州時吐谷渾主與數騎遁其<lb/>
<pb n="KR3b0012_WYG_028-11a"/>
　　臣詐為渾主保車師伐真山帝令將張定和率師<lb/>
　　擊之定和旣與賊遇輕其衆少呼之命降賊不應<lb/>
　　定和不被甲登山賊伏兵于嵒石之下發矢中之<lb/>
　　而斃<lb/>
唐王世充移營洛北造浮橋悉衆以擊李宻宻與千餘<lb/>
　　騎拒之不利而退世充因薄城下宻簡銳卒數百<lb/>
　　人以邀之世充大潰爭趨浮橋溺死者數萬人<lb/>
太宗命皇甫繼明白守榮馬紹忠䕶送軍粮于靈州朝<lb/>
<pb n="KR3b0012_WYG_028-11b"/>
　　發軍乘分為三軰䕶送冦至為禦仍命田紹斌率<lb/>
　　兵援接轉運繼遷知之邀于洛浦河守榮等欲擊<lb/>
　　之紹斌曰蕃戎輕佻勿棄輜重與戰但接轡結陣<lb/>
　　徐行守榮等忿曰我不受君節度勿預吾事紹斌<lb/>
　　因率所部去輜重四五里繼遷望見紹斌旌旗不<lb/>
　　敢擊守榮自欲邀功遂與戰賊先以羸兵挑戰旣<lb/>
　　而伏發守榮敗中矢潰走蹂踐死者無數紹斌振<lb/>
　　旅徐還所部不失一人至清逺與張延州㑹食見<lb/>
<pb n="KR3b0012_WYG_028-12a"/>
　　濠中裸而呼之曰我白守榮也以繩引上解衣遣<lb/>
　　之<lb/>
　　　堅壁挫銳<lb/>
春秋時晉將欒書伐楚將戰楚晨壓晉軍而陣<hi>壓乘其未備也</hi>
　　軍吏患之裨將范匄趨進曰塞井夷灶陣扵軍中<lb/>
　　而䟽行首<hi>䟽行首者當陣而前决開營壘為戰道</hi>書曰楚師輕佻固<lb/>
　　壘而待之三日必退退而擊之必獲勝焉終敗楚<lb/>
　　師<lb/>
<pb n="KR3b0012_WYG_028-12b"/>
後漢更始初光武在河北擊銅馬賊于鄢吳漢將突騎<lb/>
　　来㑹青陽賊數挑戰光武堅營自守有出擄掠者<lb/>
　　輙擊取之絶其粮道積月餘賊夜遁去追至舘陶<lb/>
　　大破之<lb/>
蜀先主率大衆東伐吳吳將陸遜拒之蜀主從建平連<lb/>
　　圍至夷陵南立數十屯先遣將吳班以數千人于<lb/>
　　平地立營數挑戰諸將皆欲擊之遜曰備舉兵東<lb/>
　　下銳氣始盛且乘髙守險難可卒攻攻之縱下尤<lb/>
<pb n="KR3b0012_WYG_028-13a"/>
　　難盡克若有不利損我大勢非小故也今但奨勵<lb/>
　　將士廣施方畧以觀其變若此間是平原廣野當<lb/>
　　恐有顛沛交馳之憂今縁山行軍勢不得展自<lb/>
　　當疲頓於木石之間徐制其弊耳備知其計不<lb/>
　　行乃引伏兵八千人從谷中出遜曰吾所以不聽<lb/>
　　諸軍擊班者揣其必有巧故也諸將並曰攻備當<lb/>
　　在初當今乃令入五六百里相御持經七八月其<lb/>
　　諸要害已固守擊之必無利矣遜曰彼乃猾虜其<lb/>
<pb n="KR3b0012_WYG_028-13b"/>
　　軍始集思慮精專未可干也今住已久不得我便<lb/>
　　兵疲意沮計不復生掎角此寇正在今日乃先攻<lb/>
　　一營不利遜曰吾已曉破之之術乃令各持一束<lb/>
　　茅以火攻之諸軍同時發火破四十餘營備升馬<lb/>
　　鞍上陳兵自繞遜督促諸軍四面蹙之土崩瓦解<lb/>
　　死者萬數備因夜遁<lb/>
魏末吳將諸葛恪圍合肥新城司馬師使鎮東將軍毋<lb/>
　　丘儉揚州刺史文欽等拒之儉欽請戰師曰恪卷<lb/>
<pb n="KR3b0012_WYG_028-14a"/>
　　甲深入提兵死地其鋒未可當且新城小而固攻<lb/>
　　之未可拔遂令諸將髙壘以偹之相持數月恪攻<lb/>
　　城力屈死傷者大半師乃令欽督銳卒趣合榆斷<lb/>
　　其歸路儉帥兵以為後應恪懼而遁欽擊大破之<lb/>
　　斬首萬餘級<lb/>
前趙劉曜遣將討諸羌大酋權渠率衆保險阻曜將逰子<lb/>
　　逺頻敗之權渠欲降其子伊餘大言於衆曰使劉<lb/>
　　曜自来猶若無人晨壓子逺壘門左右勸出戰子<lb/>
<pb n="KR3b0012_WYG_028-14b"/>
　　逺曰吾聞伊餘有專諸之勇慶忌之捷其父新敗<lb/>
　　怒氣甚盛且西戎勁悍其鋒不可擬也不如緩之<lb/>
　　使氣竭而擊之乃堅壁不戰伊餘有驕色子逺候<lb/>
　　其無備夜分喻衆秣馬蓐食遲明設伏而戰擒伊<lb/>
　　餘盡俘其衆<lb/>
唐武徳中太宗率師往河東討劉武周江夏王道宗從<lb/>
　　軍太宗登玉壁城覩賊顧謂道宗曰賊恃其衆来<lb/>
　　邀我戰汝謂如何對曰羣賊鋒不可當易以計取<lb/>
<pb n="KR3b0012_WYG_028-15a"/>
　　難與力爭令衆深壁髙壘以挫其鋒烏合之徒莫<lb/>
　　能持久粮運致竭自當退散可不戰而擒太宗曰<lb/>
　　汝意見暗與我合後賊果食盡夜遁追及介休一<lb/>
　　戰敗之<lb/>
武徳中太宗領兵征薛仁杲攻折墌<hi>上思力反下之石反</hi>城賊有<lb/>
　　十萬餘衆兵鋒甚銳數来挑戰諸將咸請戰太宗<lb/>
　　曰我士卒新挫衂彼銳氣尤盛必輕敵好闘我且<lb/>
　　閉壁以折之待其氣衰而後奮擊可一戰而破此<lb/>
<pb n="KR3b0012_WYG_028-15b"/>
　　萬全計也因令軍中曰敢言戰者斬相持者久之<lb/>
　　賊粮絶軍中頗攜貳其將相繼来降太宗知仁杲<lb/>
　　人心内離謂諸將曰可以戰矣命行軍總管梁實<lb/>
　　營於淺水原以誘之賊將宗羅㬋自恃驍悍求戰<lb/>
　　不得氣憤者久之及是盡銳攻梁實冀逞其志梁<lb/>
　　實固險不出以挫其鋒羅㬋攻之愈急太宗度賊<lb/>
　　已疲復謂諸將曰彼氣將衰吾當取之申令諸軍<lb/>
　　遲明合戰令將軍龎玉陣于淺水原南出賊之右<lb/>
<pb n="KR3b0012_WYG_028-16a"/>
　　以先餌之羅㬋并軍共戰玉軍幾敗太宗親御大<lb/>
　　軍奄至原北出其不意羅㬋囘師相拒三軍齊奮<lb/>
　　呼聲動天地羅㬋氣奪於是大潰<lb/>
太宗討劉黒闥阻水列營以逼之分遣竒兵斷其粮道<lb/>
　　黒闥又挑戰太宗堅壁不應以挫其鋒黒闥城中<lb/>
　　粮盡太宗度其必来决戰預壅洛水上流謂守堤<lb/>
　　吏曰我擊賊之日候賊半渡而决堰黒闥果率歩<lb/>
　　騎二萬渡洛水而陣與官軍大戰氣索而潰水又<lb/>
<pb n="KR3b0012_WYG_028-16b"/>
　　大至黒闥衆不得渡斬首萬餘級溺死者數千人<lb/>
　　黒闥與范願等以千餘人奔於突厥<lb/>
僕固懐恩引吐蕃囘紇党項數十萬南下京師大恐郭<lb/>
　　子儀出鎮奉天帝召子儀問禦戎之計子儀曰以<lb/>
　　臣所見懐恩無能為也帝問其故荅曰懐恩雖稱<lb/>
　　驍勇素失士心今所以能為亂者因思歸之人耳<lb/>
　　懐恩本臣偏將其下皆臣之部曲恩信常及之今<lb/>
　　臣為大將必不忍以鋒刃相向以此知其無能為<lb/>
<pb n="KR3b0012_WYG_028-17a"/>
　　也虜寇邠州子儀在涇陽令長男朔方兵馬使曜<lb/>
　　率師援之與邠寧節度使白孝徳閉城拒守懐恩<lb/>
　　前鋒至奉天近城挑戰諸將請擊之子儀止之曰<lb/>
　　彼深入利在速戰不可與爭鋒况彼皆吾之部曲<lb/>
　　緩之自當攜貳若迫之是速其戰戰則勝負未可<lb/>
　　知言戰者斬堅壁待其弊自不戰而退<lb/>
本朝征髙平付潘美精卒數千扼江猪嶺虜果由是路<lb/>
　　来援美堅壁不與戰虜遁去<lb/>
<pb n="KR3b0012_WYG_028-17b"/>
　　　避銳<lb/>
春秋時城濮之戰楚子使子玉去宋曰無從晉師曰晉<lb/>
　　侯在外十九年矣而果得晉國艱難險阻備嘗之<lb/>
　　矣人之情偽盡知之矣天假之年而除其害所置<lb/>
　　其可廢乎子玉不從而敗<lb/>
後漢末袁尚據鄴率兵圍擊兄譚于南皮留蘇由審配<lb/>
　　守城曹操圍鄴尚還救鄴諸將皆以北歸師人自<lb/>
　　為戰不如避之操曰尚從大道来當避之若從西<lb/>
<pb n="KR3b0012_WYG_028-18a"/>
　　山来者此成擒耳尚果循西山来臨滏水為營夜<lb/>
　　遣兵犯圍操逆擊破走之城中奔潰<lb/>
陳安州刺史吳明徹江中夜上將襲湓城齊王琳遣巴<lb/>
　　陵太守任忠大敗之明徹僅以身免琳引兵東下<lb/>
　　陳遣太尉侯瑱司空侯安都等拒之瑱等以琳軍<lb/>
　　方盛引軍入蕪湖避之時西南風急琳謂得天道<lb/>
　　將直取揚州侯瑱等徐出蕪湖躡擊敗之<lb/>
隋来䕶因髙智慧據江南叛從楊素討之賊據浙江岸<lb/>
<pb n="KR3b0012_WYG_028-18b"/>
　　為營圍亘百餘里船艦初渡鼔譟而進䕶言於素<lb/>
　　曰吳人輕銳利在舟檝必死之賊難與争鋒公且<lb/>
　　嚴陣以待之勿與接刃請假竒兵數千潛渡江掩<lb/>
　　破其壁使退無所歸進不得戰此韓信破趙之策<lb/>
　　也素以為然乃以輕舸數百直登江岸襲破其營<lb/>
　　因縱火煙熖漲天賊顧火而懼素因前後合擊智<lb/>
　　慧敗死<lb/>
李靖從河間王孝恭討蕭銑兵至夷陵銑將文士𢎞率精<lb/>
<pb n="KR3b0012_WYG_028-19a"/>
　　兵數萬屯清江孝恭欲擊之靖曰士𢎞銑之健將<lb/>
　　士卒驍勇今新失荆門盡兵出戰是救敗之師恐<lb/>
　　不可當也宜且泊南岸勿與爭鋒待其氣衰然後<lb/>
　　奮擊破之必矣孝恭不從留靖守營自率師與賊<lb/>
　　合戰孝恭果敗奔于南岸<lb/>
　　　以逸待勞<lb/>
梁司州刺史栁仲禮留長史馬岫守安陸自率歩騎一<lb/>
　　萬寇㐮陽西魏將楊忠帥衆南伐攻梁隋郡克之<lb/>
<pb n="KR3b0012_WYG_028-19b"/>
　　進圍安陸仲禮聞隋郡䧟恐安陸不守遂馳歸赴<lb/>
　　援諸將恐仲禮至則安陸難下請急攻之忠曰攻<lb/>
　　守勢殊未可卒拔若引日勞師表裏受敵非計也<lb/>
　　南人多習水軍不嫻野戰况仲禮今已在近吾出<lb/>
　　其不意以竒兵襲之彼怠我奮一舉必克則安陸<lb/>
　　不攻自拔諸城可傳檄而定也于是選精騎二千<lb/>
　　銜枚夜進遇仲禮于漴忠親自䧟陣擒仲禮悉俘<lb/>
　　其衆安陸及夷陵郡皆降如忠所策<lb/>
<pb n="KR3b0012_WYG_028-20a"/>
後周遣將率突厥之衆逼齊晉陽齊將段韶禦之時大<lb/>
　　雪之後周人以歩卒為前鋒從西山下去城二里<lb/>
　　諸將咸欲擊之韶曰歩卒氣力有限今積雪凝厚<lb/>
　　逆戰非便不如陣以待之彼勞我逸破之必矣既<lb/>
　　而交戰大敗之敵前鋒盡殪餘衆宵遁<lb/>
唐武徳中太宗戰竇建徳于汜水東建徳列陣彌亘數<lb/>
　　里太宗將數騎登髙而觀之謂諸將曰賊度險而<lb/>
　　囂是軍無政令逼城而陣有輕我心陣久卒饑必<lb/>
<pb n="KR3b0012_WYG_028-20b"/>
　　將自退退而擊之何往不克建徳列陣自邜至午<lb/>
　　兵士饑倦皆列坐又爭飲水太宗曰可擊矣遂戰<lb/>
　　大敗之生擒建徳<lb/>
　　　矯情安衆<lb/>
楚漢相持漢王與項羽臨廣武之間而語漢王數羽十<lb/>
　　罪羽大怒伏弩射中漢王傷胷乃捫足曰虜中吾<lb/>
　　指<hi>傷胷而捫足者以安衆</hi>漢王病瘡卧張良彊請漢王起勞<lb/>
　　軍以安士卒毋令楚乘勝漢王出行軍疾甚因馳<lb/>
<pb n="KR3b0012_WYG_028-21a"/>
　　入成臯<lb/>
後漢耿弇征張歩飛矢中弇股以佩刀截之左右無知<lb/>
　　者至暮罷<lb/>
吳漢征蘇茂迎戰堕馬傷膝還營諸將曰大敵在前而<lb/>
　　公傷卧衆心懼矣漢乃勃然裹創而起椎牛饗士<lb/>
　　軍士激怒人倍其勇<lb/>
蕭衍舉兵指建康至新林楊公則自越城移屯領軍府<lb/>
　　壘北樓與南掖門相對嘗登樓望賊城中遥見麾<lb/>
<pb n="KR3b0012_WYG_028-21b"/>
　　葢縱神弩射之矢貫胡床左右皆失色公則曰虜<lb/>
　　幾中吾足談笑如初東昏夜選勇士攻公則栅軍<lb/>
　　中驚擾公則堅卧不起徐命擊之東昏軍乃退公<lb/>
　　則所領皆湘州人素號怯懦城中輕之每出戰輙<lb/>
　　先犯公則壘公則奬勵士卒克獲更多<lb/>
武帝遣曹仲宗等攻魏渦陽又以韋放為明威將軍總<lb/>
　　兵㑹之魏大將費穆率師奄至于軍營来立麾下<lb/>
　　止有三百餘人放從弟洵驍果有勇力单騎擊刺<lb/>
<pb n="KR3b0012_WYG_028-22a"/>
　　屢折魏軍洵馬被傷不能進放胄又貫三矢衆失<lb/>
　　色請放突去放勵聲叱之曰今日惟有死耳乃免<lb/>
　　胄下馬據胡牀䖏分士卒皆死戰莫不一當百遂<lb/>
　　大破穆諸營壘一時奔潰衆軍乘之斬獲畧盡<lb/>
本朝安守忠淳化中徙知雄州方與僚佐宴飲有軍校<lb/>
　　謀變擁及門閽吏狼狽入白守忠言笑自若徐顧<lb/>
　　坐客曰此軰酒狂耳一時擒獲人服其量<lb/>
駙馬都尉王承衍知天雄軍時契丹冦鎮陽候騎至冀<lb/>
<pb n="KR3b0012_WYG_028-22b"/>
　　州去魏二百里隣境戒嚴城中大恐屬上元節承<lb/>
　　衍獨下令市中及佛寺燃燈設樂與賓佐逰逹旦<lb/>
　　人賴以安<lb/>
雍熈中王師大舉北伐幽州道行營前軍都監郭守文<lb/>
　　與敵遇為流矢中氣色不撓督戰益急左右騎從<lb/>
　　莫知之也<lb/>
景徳中契丹入寇車駕幸澶淵以向敏中為鄜延部署<lb/>
　　知延州賜宻詔盡付西鄙許以便宜從事敏中受<lb/>
<pb n="KR3b0012_WYG_028-23a"/>
　　詔藏之視政如常日邊籓以安車駕還乃納前詔<lb/>
少府監雷有終討蜀賊李順進至廣安軍軍壘瀕江三<lb/>
　　面立栅㑹夜隂晦賊衆奄至鼔譟舉火士伍恐懼<lb/>
　　有終安坐櫛髮氣貌自若賊旣合圍有終引竒出<lb/>
　　其後擊之賊衆驚擾赴水死者無算<lb/>
　　　軍中虛偽<lb/>
漢景帝時吳楚反周亞夫將兵擊之吳楚乏粮欲退數<lb/>
　　挑戰不出夜軍中驚内相攻擊擾亂至於帳下亞<lb/>
<pb n="KR3b0012_WYG_028-23b"/>
　　夫堅卧不起頃之復定<lb/>
魏將張遼以荆兵屯長社臨發軍中有謀反者夜驚亂<lb/>
　　起火一軍盡驚擾遼謂左右曰勿動是非一營中<lb/>
　　謀反必有造變者欲以擾亂衆人耳乃令軍中安<lb/>
　　坐遼親將兵中陣而立有頃得首謀者立殺之<lb/>
　　　尅敵安衆心<lb/>
後漢誅王郎收文書得吏人與郎交關謗毁者數千章<lb/>
　　光武不省㑹諸將軍燒之曰令反側子自安<lb/>
<pb n="KR3b0012_WYG_028-24a"/>
東晉末寇逼建業荆州都督劉道規遣别將檀道濟到<lb/>
　　彦之赴援朝廷為賊所破時雍州刺史魯宗之自<lb/>
　　㐮陽来赴或謂宗之未可測道規乃单車迎之衆<lb/>
　　咸感恱衆議欲使檀道濟到彦之共擊荀琳等道<lb/>
　　規曰非吾自行不决乃使宗之居守委以心腹率<lb/>
　　衆將破賊時蜀焦縱又以桓謙寇江陵為荆州刺<lb/>
　　史道規擊敗之斬謙及荀琳初謙至江陵士庶皆<lb/>
　　與謙書言城内虚實道規一皆焚燒衆乃大安士<lb/>
<pb n="KR3b0012_WYG_028-24b"/>
　　庶咸感其焚書之恩終無二志<lb/>
唐李晟率勤王兵入京師勒兵屯于含元殿側號令諸<lb/>
　　軍曰長安士庶多䧟賊庭若小有震驚則非伐罪<lb/>
　　弔民之義也晟與公等各有家室離别數年今已<lb/>
　　成功五日内不得輙通家信違命者斬乃遣京兆<lb/>
　　尹李齊運告諭百姓居人安堵秋毫無所犯軍人<lb/>
　　有擅取賊馬者及大將髙明曜虜一賊妓司馬俚<lb/>
　　取賊馬二疋晟皆立斬之莫敢仰視士庶無不感<lb/>
<pb n="KR3b0012_WYG_028-25a"/>
　　恱咸欷歔流涕逺方居人亦有經宿方知者<lb/>
　　　辯詐偽<lb/>
本朝太平興國中馬知節領兵戍秦州時李飛雄矯乘<lb/>
　　驛稱詔使至境召知節及劉文裕等縻縶之將加<lb/>
　　害知節辨其詐因詔文裕反執飛雄案其奸而族<lb/>
　　之<lb/>
裴濟知鎮州立春日出土牛以祭酌奠始畢有卒扶牛<lb/>
　　去濟察其舉止知欲為變亟命擒之果有竊發者<lb/>
<pb n="KR3b0012_WYG_028-25b"/>
　　數百人已刼鄽關矣悉蒐捕腰斬之軍民肅焉<lb/>
裴濟監戍兵于威虜軍途次鎮州夜有賊騎扣城門大<lb/>
　　呼曰官軍至矣州將信之促守吏開關濟遽止之<lb/>
　　曰此必妄也及旦果有胡兵退去太宗嘉之<lb/>
　<lb/>
　<lb/>
　<lb/>
　武經總要後集卷七<lb/>
</p>
<p>
</p>
  </div>
</body>
</text>
</TEI>
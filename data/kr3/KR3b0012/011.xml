<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武經總要前集卷十一</head> <lb/>
    <p>
<pb n="KR3b0012_WYG_011-1a"/>
欽定四庫全書<lb/>
　武經總要前集卷十一<lb/>
　　　　　　　　　　　宋　曽公亮等　撰<lb/>
　　水攻<hi>并圖</hi>　　水戰<hi>濟水附并圖</hi>　　火攻<lb/>
　　　水攻<lb/>
夫水攻者所以絶敵之道沉敵之城漂敵之廬舎壞敵<lb/>
之積聚百萬之衆可使為魚害之輕者猶使縁木而居<lb/>
懸釡而炊故曰汾水可以灌平陽濟水可以灌安邑河<lb/>
<pb n="KR3b0012_WYG_011-1b"/>
水灌大梁洧水灌潁川韓信夾濰水决沙囊而斬龍且<lb/>
曹公引沂泗注下邳而克吕布皆控帯山埠得地形之<lb/>
利也若平陸引水勞力費功利害相半智伯以水攻而<lb/>
亡此又水攻者之宜戒也今存其法焉故兵法曰以水<lb/>
佐攻者彊凡水因地而成勢謂源髙於城本髙於末則<lb/>
可以遏而止可以决而流或引而絶路或堰以灌城或<lb/>
注毒於上流或决壅於半濟其道非一須先設水平測<lb/>
度髙下始可用之也<lb/>
<pb n="KR3b0012_WYG_011-2a"/>
</p>
<p>
<pb n="KR3b0012_WYG_011-3a"/>
水平者木槽長二尺四寸两頭及中間鑿為三池池横<lb/>
濶一寸八分縱濶一寸三分深一寸二分池間相去一<lb/>
尺五寸間有通水渠濶二分深一寸三分三池各置浮<lb/>
木木濶狹㣲小於池箱厚三分上建立齒髙八分濶一<lb/>
寸七分厚一分槽下轉為關脚髙下與眼等以水注之<lb/>
三池浮木齊起𦕈目視之三齒齊平則為天下凖或十<lb/>
步或一里乃至數十里目力所及置照版度竿亦以白<lb/>
繩計其尺寸則髙下丈尺分寸可知謂之水平<lb/>
<pb n="KR3b0012_WYG_011-3b"/>
照板形如方扇長四尺下二尺黒上二尺白濶三尺柄<lb/>
長一尺可握度竿長二丈刻作二百寸二千分每寸内<lb/>
小刻其分隨其分向逺近髙下其竿以照板映之𦕈目<lb/>
視三浮木齒及照板以度竿上尺寸為髙下逓而往視<lb/>
尺寸相乘山崗溝澗水之髙下淺深皆可以分寸度之<lb/>
　　　水戰<hi>并圖</hi>
吳楚揚越之間俗習水戰故吳人以舟檝為輿馬以巨<lb/>
海為平道是其所長春秋時吳以舟師伐楚又越軍舟<lb/>
<pb n="KR3b0012_WYG_011-4a"/>
戰於江伍子胥對闔閭以船軍之教比陸軍之法大翼<lb/>
者當陸軍之車小翼者當輕車突冒者當衝車樓船者<lb/>
當行樓車橋船者當輕足驃騎<hi>大翼以下皆船名</hi>公輸般自魯<lb/>
之楚為舟戰之具謂之鈎拒退則鈎之進則拒之漢武<lb/>
伐南越於昆明開池習水戰製樓船上建樓櫓戈矛船<lb/>
下置戈㦸以禦蛟鼉水怪之害然樓船戰艦形制之盛<lb/>
不若輕疾之利焉故張威畜噐械以樓船大艦為先趨<lb/>
便利立功效則走舸海鶻為其用或伏襲而入敵境則<lb/>
<pb n="KR3b0012_WYG_011-4b"/>
凡舟皆可用也故吕蒙襲荆州白衣揺櫓作商賈服荆州<lb/>
不聞遂立功焉<lb/>
　　　戰船<lb/>
凡水戰以船艦大小為等勝人多少皆以米為凖一人<lb/>
不過重米二石帆櫓輕便為上以金皷旗幡為進退之<lb/>
節其戰則有樓船鬬艦走舸海鶻其潛襲則有蒙衝逰<lb/>
艇其噐則有拍竿為其用利順流以擊之諸軍視大將<lb/>
軍之旗旗前亞聞皷則進旗立聞金則止旗偃即還若<lb/>
<pb n="KR3b0012_WYG_011-5a"/>
先鋒逰奕等船為賊所圍以須外㧞則視大將赤旗向<lb/>
賊㸃則進每㸃一船進旗前亞不舉則戰船徐退旗向<lb/>
内㸃每㸃一船退若張疑兵則於浦泥廣設旌旗幡檣<lb/>
以惑之此其大畧也<lb/>
<pb n="KR3b0012_WYG_011-6a"/>
逰艇者無女墻舷上槳牀左右隨艇子大小長短四尺<lb/>
一牀㑹進止回軍轉陣其疾如風虞候用之拍竿者施<lb/>
於大艦之上每作五層樓髙百尺置六拍竿并髙五十<lb/>
尺戰士八百人旗幟加於上每迎戰敵船若逼則發拍<lb/>
竿當者船舫皆碎隋髙祖命楊素伐陳自信州下峽造<lb/>
大艦名五牙艦上起樓五層髙一百餘尺左右前後置<lb/>
六拍竿並髙五十尺容戰士八百人旗幟加于上次曰<lb/>
黄龍置兵五百人自餘平乘舴艦等各有差軍下至荆門<lb/>
<pb n="KR3b0012_WYG_011-6b"/>
陳將吕仲肅於州以艦拒素素令巴蠻乘五牙四艘逆戰<lb/>
船近以拍碎陳十餘艦奪江路<lb/>
<pb n="KR3b0012_WYG_011-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_011-7b"/>
蒙衝者以生牛革蒙戰船背左右開掣棹空矢石不能<lb/>
敗前後左右有弩窻矛穴敵近則施放此不用大船務<lb/>
在㨗速乘人之不備<lb/>
<pb n="KR3b0012_WYG_011-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_011-8b"/>
樓船者船上建樓三重列女墻戰格樹幡幟開弩䆫矛<lb/>
冗外氊革禦火置炮車擂石鉄汁狀如小壘其長百歩<lb/>
可以奔車馳馬若遇暴風則人力不能制不甚便於用<lb/>
言施之水軍不可以不設足張形勢也<lb/>
<pb n="KR3b0012_WYG_011-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_011-9b"/>
走舸者船舷上立女墻棹夫多戰卒皆選勇力精鋭者<lb/>
充往返如飛鷗乘人之所不及金皷旌旗在上<lb/>
<pb n="KR3b0012_WYG_011-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_011-10b"/>
鬬艦者船舷上設女墻可蔽半身墻下開掣棹空<hi>音孔</hi>船<lb/>
内五尺又建棚與女墻齊棚上又建女墻重列戰士上<lb/>
無覆背前後左右竪牙旗金皷<hi>晋謀伐吳詔王濬脩舟艦乃作大舟連舫一百</hi>
<hi>二十歩受二千人以木為城起橈櫓開四門其上皆得馳馬畫鷁首怪獸以懼江神</hi>
<pb n="KR3b0012_WYG_011-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_011-11b"/>
海鶻者船形頭低尾髙前大後小如鶻之形船上左右<lb/>
置浮板形如鶻翼趐助其船雖風濤怒漲而無側傾覆<lb/>
背左右以生牛皮為城牙旗金皷如常法<lb/>
<pb n="KR3b0012_WYG_011-12a"/>
　　　濟水<hi>附</hi>
凡軍行遇津渡泛溢及入山谷逢水暴漲止則無舍濟<lb/>
則無舟太公對周武王以飛橋轆轤越溝塹飛江天艎<lb/>
濟大水而不顯制度無以追究然須噐用素具乃克無<lb/>
患或有緩急難以齎持故韓信以木罌渡河而虜魏王<lb/>
豹鄧訓以縫革置筏而擊胡此又臨事制宜而利渉者<lb/>
也今以所存法圗之於左<lb/>
凡軍行渡水上流有浮沬至者須待其定測水不漲則<lb/>
<pb n="KR3b0012_WYG_011-12b"/>
渡盖慮半渡水漲或虜壅遏上流欲絶吾軍也<lb/>
凡殊方異域水勢有洄洑險惡者及蛟鼉水害之属兵<lb/>
濟渡須皆先得鄉導問狀預為防慮<lb/>
凡將渡先於岸上四面列陣仍令乗髙逺望以候騎探<lb/>
之防冦之掩襲然後分隊旋濟<lb/>
凡濟必先戰隊既升岸勒為方陣亦令人乗髙逺望如<lb/>
前法<lb/>
凡簰筏謂以竹木及有屋宇䖏可以毁拆為筏浮渡并<lb/>
<pb n="KR3b0012_WYG_011-13a"/>
束草芻亦可用也<lb/>
凡遇溝澗小水河淺可伐水旁木并枝柯縻以藤蔓絙<lb/>
索推置水中使前後積聚相挽可以渡人<lb/>
凡大寒欲濟流澌米合以巨繩横絶水面約澌須臾流<lb/>
澌自合可以濟矣<lb/>
凡軍行遇溪陂未得濟者則度水濶狹以軍中車用鉄<lb/>
索相維横絶中流實以土囊以遏水勢水稍淺諸軍可<lb/>
渡<lb/>
<pb n="KR3b0012_WYG_011-14a"/>
蒲筏者以蒲束九尺圍顛倒為十道縛如束槍狀量長<lb/>
短為之無蒲用葦可以浮渡<lb/>
<pb n="KR3b0012_WYG_011-15a"/>
飛絙者募善㳺水士或使人腋挾浮水繫繩於腰先浮<lb/>
渡水次引大絙於两岸立大柱急定其絙使人挾絙浮<lb/>
水而過噐械載於首如大軍可為數十道渡<lb/>
<pb n="KR3b0012_WYG_011-16a"/>
浮囊者以渾脱羊皮吹氣令滿繫其空束於腋下人浮<lb/>
以渡<lb/>
<pb n="KR3b0012_WYG_011-17a"/>
皮船者以生牛馬皮以竹木縁之如箱形火乾之浮於<lb/>
水一皮船可勝一人两皮合縫能勝三人以竹繫木助<lb/>
之可勝十餘也<lb/>
<pb n="KR3b0012_WYG_011-18a"/>
木罌縛甕缶以為筏甕缶受二石力勝一人甕間容五<lb/>
寸下以繩勾聮編槍其上形長而方前置筏頭後置矟<lb/>
左右置棹<lb/>
<pb n="KR3b0012_WYG_011-19a"/>
械筏者以槍十條為一束力勝一人且以五千條為率<lb/>
為一筏槍去鐏刅鱗次而排縱横縛之可渡五百人或<lb/>
左右各繫浮囊二十先令水工至前岸立大柱繫二大<lb/>
絙属之两岸以夾筏絙上以木絙環貫之施繩聮著於<lb/>
筏筏首繫繩令岸上牽挽之以絙為約免漂溺之患<lb/>
　　　火攻<lb/>
兵法曰凡火攻有五一曰火人二曰火積三曰火輜四<lb/>
曰火庫五曰火隊所謂火人者焚其營柵及其士卒駭<lb/>
<pb n="KR3b0012_WYG_011-19b"/>
而攻之必潰也所謂火積者焚其粮食薪芻軍無以存<lb/>
也所謂火輜者噐械財物及軍士衣装在道未止者也<lb/>
所謂火庫者軍在營壘已有舍也二者焚之使其乏絶<lb/>
也所謂火隊者焚其行伍因亂擊之可覆也此五者滅<lb/>
敵之大利也又曰煙火必素具謂蒿茅薪芻膏油之属<lb/>
皆素備也發火必有時起火必有日時者天燥也<hi>燥者旱天也</hi>
日者宿在箕壁翼軫也此四宿者風起之日也凡火攻<lb/>
必因五火之變而應之火發於内則軍應之於外<hi>謂以外兵</hi>
<pb n="KR3b0012_WYG_011-20a"/>
<hi>攻之</hi>火發兵静者待而後攻極其火力可從之則從不可<lb/>
從則止<hi>謂火盡以耒若敵擾亂則攻之不撓則收兵而退</hi>火可發於外無待於<lb/>
内以時發之<hi>若敵居草莱則可從外及時發火不必更待内火發而應之恐敵自燒草萊我不能</hi>
<hi>起火</hi>火發上風無攻下風<hi>以兵隨風勢攻之</hi>晝風乆夜風止凡軍<lb/>
必知有五火之便以數之<hi>須筭星躔之數守風起之日乃可發火</hi>故曰以<lb/>
火佐攻明今以諸家舊附於後<lb/>
兵法曰引兵深入敵境叢林深草在軍前後三軍行逺<lb/>
人馬疲倦不及休止敵人因疾風之利燔吾上風鋭兵<lb/>
<pb n="KR3b0012_WYG_011-20b"/>
仗於吾後若此者則焚燔吾前之草木以絶火勢又燔<lb/>
吾後以拒敵人我軍按黒地而䖏堅整隊伍敵莫能害<lb/>
<pb n="KR3b0012_WYG_011-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_011-21b"/>
火禽者以胡桃剖分空中實艾火開两孔復合先捕敵<lb/>
境中野鷄繫項下鍼其尾而縱之奔入草中火頓發<lb/>
<pb n="KR3b0012_WYG_011-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_011-22b"/>
雀杏磨杏子中空以艾實先捕取敵人城中及倉庫中<lb/>
雀數十百枚以杏繫雀足上加火薄暮羣飛入城壘中<lb/>
棲宿其積聚廬舍須臾火發<lb/>
<pb n="KR3b0012_WYG_011-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_011-23b"/>
火兵以騎枚縛馬口人負束薪手持火噐直抵敵營一時舉<lb/>
火營中火亂急而乗之静而不亂捨而勿攻<lb/>
<pb n="KR3b0012_WYG_011-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_011-24b"/>
火獸以艾煴火於間及置瓢中開四孔繫瓢於野豬獐<lb/>
鹿頂上針其尾端向營而縱放之奔走入草瓢敗火發<lb/>
<pb n="KR3b0012_WYG_011-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_011-25b"/>
古法也用牛前膊槍其刅向外以樺皮細草拄尾上驅<lb/>
其首向敵發火其牛震駭前奔敵衆必亂可以乗之古<lb/>
燧象火馬其法畧同皆可度宜用之<lb/>
<pb n="KR3b0012_WYG_011-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_011-26b"/>
凡水戰用弊船或木筏載以蒭薪從上風順流發火焚<lb/>
敵人樓船戰艦<lb/>
<pb n="KR3b0012_WYG_011-27a"/>
　　　火盗<lb/>
擇人狀貌音服與敵同者夜竊號蓫便懐火偷入營火<lb/>
　焚其積聚火發衆亂而出以兵攻之<lb/>
　　　行煙<lb/>
猛煙衝人無拒者凡攻城邑旬日未㧞則備蓬艾薪草<lb/>
　萬束其輕重使人力可負以乾草為心濕草外傅候<lb/>
　風勢急烈於上風班布發煙漸漸逼城仍具皮笆傍<lb/>
　牌以禦矢石<lb/>
<pb n="KR3b0012_WYG_011-27b"/>
　　　煙毬<lb/>
毬内用火藥三斤外傅黄蒿一裹約重一斤上加火毬<lb/>
搗法塗傅之令厚用時以錐烙透<lb/>
　　　毒藥煙毬<lb/>
毬重五斤用磂黄一十五两熖硝一斤十四两草烏頭<lb/>
　五两芭豆五两狼毒五两桐油二两半小油二两半<lb/>
　木炭末五两瀝清二两半砒霜二两黄蠟一两竹茹<lb/>
　一两一分麻茹一两一分搗合為毬貫之以麻繩一<lb/>
<pb n="KR3b0012_WYG_011-28a"/>
　條長一丈二尺重半斤為絃子更以故帋一十二两<lb/>
　半麻皮十两瀝清二两半黄䗶二两半黄丹一两一<lb/>
　分炭末半斤搗合塗傅於外若其氣熏人則口鼻血<lb/>
　出二物並以砲放之害攻城者<hi>闕</hi>凡燔積聚及應可<lb/>
　燔之物並用火箭射之或弓或弩或牀子弩度逺近<lb/>
　放之其法見攻守及噐械門<lb/>
　<lb/>
　<lb/>
<pb n="KR3b0012_WYG_011-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武經總要前集卷十一<lb/>
</p>
<p>
</p>
  </div>
</body>
</text>
</TEI>
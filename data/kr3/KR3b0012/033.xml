<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武經總要後集卷十二</head> <lb/>
    <p>
<pb n="KR3b0012_WYG_033-1a"/>
欽定四庫全書<lb/>
　武經總要後集卷十二<lb/>
　　　　　　　　　　　宋　曽公亮等　撰<lb/>
　　故事十二<lb/>
　　　　餌兵勿食<hi>防毒附</hi>　圍敵勿周<lb/>
　　　　窮冦勿廹　　　　髙陵勿向<lb/>
　　　　佯北勿從　　　　察敵進止<lb/>
　　　　察敵逃遁　　　　歸師勿遏<lb/>
<pb n="KR3b0012_WYG_033-1b"/>
　　　　死地勿攻　　　　立竒功<lb/>
　　　　軍師伐國若中路遇大城須下而過<lb/>
　　　　舎小圖大　　　　師不襲逺<lb/>
　　　　軍勝重掠伏襲必敗<lb/>
　　　　擊歸墮　　　　　地有所不争<lb/>
　　　餌兵勿食<lb/>
春秋時楚伐絞軍其南門莫敖屈瑕曰絞小而輕輕則<lb/>
　　寡謀請無扞采樵者以誘之<hi>扞衛也樵薪也</hi>從之絞人獲<lb/>
<pb n="KR3b0012_WYG_033-2a"/>
　　三十人<hi>獲楚人也</hi>明日絞人争出驅楚役徒於山中楚<lb/>
　　人坐其北門而覆諸山下<hi>坐猶守也覆設伏兵以待之</hi>大敗之<lb/>
　　為城下之盟而還<lb/>
後漢光武初馮異與鄧禹率車騎将軍鄧宏等議攻赤<lb/>
　　眉異曰賊餘衆尚多可稍結以恩信難卒以用兵<lb/>
　　破之也上今使諸将屯澠池邀其東而異擊其西<lb/>
　　一舉取之此萬全計也禹宏不從遂大戰赤眉佯<lb/>
　　敗棄輜重走車載土以覆其上兵士飢争取之赤<lb/>
<pb n="KR3b0012_WYG_033-2b"/>
　　眉引還擊宏宏軍潰亂大為所敗<lb/>
魏曹公西征馬超與夾關而軍公急持之而潜遣徐晃<lb/>
　　朱靈等夜渡蒲坂津據河西為營公自潼關北渡<lb/>
　　未濟超赴船急戰公放牛馬以餌賊賊亂取牛馬<lb/>
　　公乃得渡循河為甬道而南賊退拒渭口公乃多<lb/>
　　設疑兵潛以舟載兵入渭為浮橋夜分兵結營於<lb/>
　　渭南賊夜攻營伏兵擊破之<lb/>
曹公與袁紹相持官渡既乃循河而西紹於是渡河追<lb/>
<pb n="KR3b0012_WYG_033-3a"/>
　　公軍至延津南公勒兵駐營南坂下使登壘視之<lb/>
　　曰可五六百騎有頃復白騎稍多兵步不可勝數<lb/>
　　公曰勿復白乃令騎解鞍放馬是時輜重就道諸<lb/>
　　將以為敵騎多不如還保營公曰此所以餌敵也<lb/>
　　如何去之紹騎將文醜與蜀主將兵五千騎前後<lb/>
　　至諸將復白可上馬公曰未也有頃騎至稍多或<lb/>
　　分取輜重公曰可矣乃皆上馬時騎不滿六百遂<lb/>
　　縱兵進擊大破之<lb/>
<pb n="KR3b0012_WYG_033-3b"/>
晉將劉牢之討妖賊孫恩恩敗走虜男女二十餘萬一時<lb/>
　　入海懼官軍躡其後乃縁道棄寶物子女時東土殷<lb/>
　　實莫不繁麗盈目牢之等遽於收斂故恩復得逃去<lb/>
李矩守滎陽後趙石勒親率兵襲矩矩遣老弱入山令<lb/>
　　所在散牛馬因設伏以待之賊争取牛馬伏發齊<lb/>
　　呼聲動山谷遂大破之斬獲甚衆勒乃退<lb/>
南凉秃髪傉檀守姑臧秦姚琪遣將姚弼等至於城下<lb/>
　　傉檀驅牛羊於野弼衆鈔掠傉檀因分擊大破之<lb/>
<pb n="KR3b0012_WYG_033-4a"/>
後魏末大將廣陽王元深伐北狄使于謹單騎入賊中<lb/>
　　示以恩信於是西部鐵勒酋長也列河等五萬餘<lb/>
　　户並欵附相率南遷廣陽欲至折敦嶺迎之謹曰<lb/>
　　六汗拔陵之兵衆不少聞也列河等歸附必來<lb/>
　　要擊彼若先據險要則難與争鋒今以列河等餌<lb/>
　　之當競來鈔掠然後設伏以待必指掌破之廣陽<lb/>
　　然其計㧞陵果來擊破也列河於嶺上部衆皆沒<lb/>
　　謹伏兵發賊遂大敗悉收也列河之衆<lb/>
<pb n="KR3b0012_WYG_033-4b"/>
隋煬帝征髙麗于仲文率軍從樂浪道次烏骨城仲文<lb/>
　　簡羸馬驢數千置於軍後既而率衆東過髙麗出<lb/>
　　兵掩襲輜重仲文廽擊大破之<lb/>
唐薛萬均為將㑹竇建徳率衆十萬來冦范陽萬均曰<lb/>
　　衆寡不敵今日出門百戰百敗當以計取之可令<lb/>
　　羸兵弱馬背城為陣以誘之觀賊之勢必渡水交<lb/>
　　兵萬均請精騎伏於城側待其半渡擊之從其言<lb/>
　　見建徳果引兵渡水因邀擊大破之<lb/>
<pb n="KR3b0012_WYG_033-5a"/>
　　　防毒附<lb/>
後魏時厙莫奚亂詔濟陽王率衆討之乃為毒酒賊既<lb/>
　　逼棄營而走賊至競飲毒作王以輕騎縱擊俘獲<lb/>
　　萬計<lb/>
　　　圍敵勿周<lb/>
後漢初張歩據齊地漢將耿弇摠兵討之步使其大将<lb/>
　　費邑軍歴下又分守祝阿鍾城弇先擊祝阿自旦<lb/>
　　攻城未日中而㧞之故開圍一角令其衆得奔歸<lb/>
<pb n="KR3b0012_WYG_033-5b"/>
　　鍾城鍾城人聞祝阿已潰大恐懼遂空壁而去<lb/>
建武中妖賊單臣傅鎮等相聚入原武刼掠吏民自稱<lb/>
　　将軍臧宫将數千人圍之賊食多數攻不下士卒<lb/>
　　死傷帝召公卿諸侯問方畧明帝時為東海王對<lb/>
　　曰妖巫相刼勢無久立其中必有悔欲亡者但外<lb/>
　　圍急不得出耳小緩之令得逃亡則一亭長足以<lb/>
　　擒矣帝然之即勅令撤圍緩守賊衆分散遂㧞原<lb/>
　　武斬單臣等<lb/>
<pb n="KR3b0012_WYG_033-6a"/>
将軍朱雋與荆州刺史徐璆共討黄巾賊餘賊韓忠據<lb/>
　　宛乞降不許因急攻之連戰不克雋登土山視之<lb/>
　　顧謂張超曰吾知之矣賊今外圍周固内營廹急<lb/>
　　乞降不受欲出不得所以死戰也萬人一心猶不<lb/>
　　可當况十萬乎其害甚矣今不如撤圍幷兵入城<lb/>
　　忠見解圍勢必自出出則易破之道也既而解圍<lb/>
　　忠果出戰雋因擊大破之忠等並降<lb/>
曹操圍壺關下令曰城㧞皆坑之連月不下曹仁言於<lb/>
<pb n="KR3b0012_WYG_033-6b"/>
　　操曰圍城必示之活門所以開其生路也今公告<lb/>
　　之必死将人自為守且城固而糧多攻之則徒傷<lb/>
　　士卒守之則日久兵頓堅城之下攻必死之虜非<lb/>
　　良計也太祖從之城遂降<lb/>
後魏末髙歡起義兵於河北爾朱兆天光度律仲逺等<lb/>
　　四将同㑹鄴南士馬精强號二十萬圍歡於南陵<lb/>
　　山是時歡馬二千步卒不滿三萬人兆等設圍不<lb/>
　　合歡連繫牛馬自塞之於是将士死戰四面奮擊<lb/>
<pb n="KR3b0012_WYG_033-7a"/>
　　大破兆等<lb/>
　　　窮冦勿廹<lb/>
漢趙充國討先零𦍑覩大軍棄輜重欲渡湟水道阨狹<lb/>
　　充國徐徐驅之或曰逐利行遲充國曰窮冦也不<lb/>
　　可廹緩之則走不顧急之則還致死戰諸将皆曰<lb/>
　　善虜果赴水溺死者百數於是大破賊衆<lb/>
前燕大司馬慕容恪圍段龕於廣固諸将請急攻恪曰<lb/>
　　軍勢有宜緩以剋敵有宜急而取之若彼我勢均<lb/>
<pb n="KR3b0012_WYG_033-7b"/>
　　且有强援慮腹背之患者宜急攻之以速大利如<lb/>
　　我强彼弱外無救援力足制之者當羈縻守之以<lb/>
　　待其弊兵法十圖五攻此之謂也龕結恩賊黨衆<lb/>
　　未離心今憑天險上下同心攻守勢倍軍之常法<lb/>
　　若其促攻不過數旬剋之必矣但恐傷吾士衆當<lb/>
　　持久以取耳乃築室反耕嚴固圍壘終剋廣固<lb/>
吕䕶據野王隂通晉事覺燕将慕容恪等率衆討之将<lb/>
　　軍傅顔言之恪曰䕶窮冦假合王師既臨則上下<lb/>
<pb n="KR3b0012_WYG_033-8a"/>
　　䘮氣殿下前以廣固天險守險隘易攻故為長久<lb/>
　　之計今賊形不與往同宜急攻之以省千金之費<lb/>
　　恪曰䕶老賊經變多矣觀其為備之道未易卒圖<lb/>
　　今圍之窮城樵采路絶内無蓄積外無强援不過<lb/>
　　十旬弊之必矣何必殘士卒之命而趋一時之利<lb/>
　　哉此謂兵不血刃坐以制勝也遂列長圍守之凡<lb/>
　　經六月而野王潰䕶南奔于晉悉降其衆<lb/>
後晉開運中契丹擁衆南向約八萬餘騎晉将杜重威<lb/>
<pb n="KR3b0012_WYG_033-8b"/>
　　懼退保泰州契丹踵之晉軍至陽城契丹大至晉<lb/>
　　軍與戰遂北十餘里契丹踰白溝而去晉軍結陳<lb/>
　　而南胡騎四合如山諸軍力戰拒之是日纔行十<lb/>
　　餘里人馬飢乏晉軍至白團衛村埋鹿角為行寨<lb/>
　　契丹圍之數重竒兵出寨後斷糧道是夕東北風<lb/>
　　大起破屋折樹營中掘井方及水輒崩士卒取其<lb/>
　　泥帛絞而飲之人馬俱渇至曙風尤甚符彦卿曰<lb/>
　　與其束手就擒曷若以身狥國乃與彦澤元福及<lb/>
<pb n="KR3b0012_WYG_033-9a"/>
　　右相都排陣使皇甫暉引精騎出西門擊之諸将<lb/>
　　繼至契丹却數百步彦卿等擁萬餘騎横擊契丹<lb/>
　　呼聲動天地契丹大敗而走勢如崩山李守真亦<lb/>
　　令歩兵盡㧞鹿角出鬭步騎俱進逐北二十餘里<lb/>
　　鐵鷂既下馬蒼黄不能復上皆委棄馬及鎧仗蔽<lb/>
　　地杜重威曰賊已破膽不宜更令成列遣精騎擊<lb/>
　　之皆渡水去<lb/>
　　　髙陵勿向<lb/>
<pb n="KR3b0012_WYG_033-9b"/>
秦伐韓趙王令趙奢救之秦人聞之悉甲而至軍士許<lb/>
　　歴請以軍事諫曰秦人不意趙師至此其來氣盛<lb/>
　　将軍必厚集其陣以待之不然必敗奢曰請受令<lb/>
　　歴又曰令先據北山者勝後至者敗奢許諾帥發<lb/>
　　萬人趨之秦兵後至争山不得上奢縱兵擊之大<lb/>
　　破秦軍<lb/>
周人遣尉遲逈等襲洛陽齊召段韶赴洛陽圍仍令督<lb/>
　　精騎一千發晉陽五日濟河韶帥帳下三百騎與<lb/>
<pb n="KR3b0012_WYG_033-10a"/>
　　諸将登邙阪觀周軍形勢至太和谷與周軍遇即<lb/>
　　馳告諸營追集騎士結陳以待之韶為左軍蘭陵<lb/>
　　王長恭為中軍斛律光為右軍周人以步兵在前<lb/>
　　上山逆戰韶且戰且却以誘之待其力弊然後下<lb/>
　　馬擊之周師大敗一時瓦解投墜溪谷死者甚衆<lb/>
　　　佯北勿從<lb/>
戰國秦師伐趙趙奢之子括代亷頗将拒之秦隂使白<lb/>
　　起為上将軍趙出兵攻秦軍秦軍佯敗而走張二<lb/>
<pb n="KR3b0012_WYG_033-10b"/>
　　竒兵以刼之趙軍遂勝追造秦壁拒不得入而秦<lb/>
　　竒兵二萬五千人絶趙軍後又一軍五千騎絶趙<lb/>
　　壁間分趙軍而為二糧道絶秦出輕兵擊之趙戰<lb/>
　　不利因築壁堅守以待救秦王聞趙糧道絶自之<lb/>
　　河内發卒遮絶救兵趙卒食絶四十六日隂相殺<lb/>
　　食括與銳卒自轉戰秦軍射殺之趙軍大敗坑卒<lb/>
　　二十萬餘人<lb/>
漢劉表遣劉備北侵至鄴曹操遣夏侯惇李典拒之一<lb/>
<pb n="KR3b0012_WYG_033-11a"/>
　　朝備燒屯退兵惇遣諸軍追擊之典曰敵無故自<lb/>
　　退疑必有伏南道窄狹草木深茂不可追也不聼<lb/>
　　惇等果入伏中戰不利典往救備見救至乃退<lb/>
西魏末大将軍史寧與突厥木杵可汗同伐吐谷渾遂<lb/>
　　至樹敦樹敦即吐谷渾之舊都多諸珍藏而其主<lb/>
　　先已奔賀真城留其征南王數千人固守寧進攻<lb/>
　　之偽退吐谷渾人果開門逐之因逥兵奪門門未<lb/>
　　及闔寧兵遂得入生獲其征南王俘虜男女財寳<lb/>
<pb n="KR3b0012_WYG_033-11b"/>
　　盡歸諸突厥<lb/>
東魏侯景叛髙澄歸梁圍彭城澄遣慕容紹宗討之将<lb/>
　　戰紹宗以梁人剽悍恐其衆不能支召諸将帥語<lb/>
　　之曰我當佯退誘吴兒使前汝可擊其背初景誡<lb/>
　　梁人曰逐北勿過二里㑹戰紹宗實敗走梁人不<lb/>
　　用景言乘勝深入魏人以紹宗之言為信掩擊遂<lb/>
　　大敗之<lb/>
郭子儀討安慶緒渡河圍衛州慶緒率衆來援分為三<lb/>
<pb n="KR3b0012_WYG_033-12a"/>
　　軍子儀陣以待之預選射者三千人伏於壁内誡<lb/>
　　之曰候吾小却賊必争進則登城皷譟弓弩齊發<lb/>
　　以逼之既戰子儀偽退賊果乘之乃開壘門遂聞<lb/>
　　皷譟弓弩齊發矢注如雨賊徒震駭因整衆追之<lb/>
　　賊衆大敗<lb/>
　　　察敵進止<lb/>
春秋時齊師伐魯公将戰曹劌曰可以一戰戰則請從<lb/>
　　公與之乘戰于長勺公将皷之劌曰未可齊人三<lb/>
<pb n="KR3b0012_WYG_033-12b"/>
　　皷劌曰可矣齊師敗績公将馳之劌曰未可下視<lb/>
　　其轍登軾而望之曰可矣遂逐齊師既克公問其<lb/>
　　故對曰大國難測也懼有伏焉<hi>恐詐奔</hi>吾視其轍亂<lb/>
　　望其旗靡故逐之<lb/>
東晉末劉裕自京口舉義兵討桓𤣥𤣥将桓謙屯于東<lb/>
　　陵卞範之屯覆舟山西以拒之裕疑賊有伏兵顧<lb/>
　　左右見劉鍾曰北山下有伏兵卿可率部下往索<lb/>
　　之鍾應聲馳進果有伏兵數百一時奔走<lb/>
<pb n="KR3b0012_WYG_033-13a"/>
宋雍州刺史袁顗舉兵反㳂流入鵲尾與官軍相持既<lb/>
　　久軍士張興世越鵲尾上據錢溪劉胡攻之不下<lb/>
　　遣人傳唱錢溪已下官軍並俱沈攸之曰不然若<lb/>
　　錢溪實敗萬人中要應冇逃亡得還者必是彼戰<lb/>
　　失利唱空聲以惑衆心耳勅軍中不得輙動錢溪<lb/>
　　捷報㝷至果大破賊攸之悉以錢溪所送胡軍耳<lb/>
　　鼻示之顗駭懼急追胡還遂敗之<lb/>
後魏将司馬楚之討蠕蠕蠕蠕潛遣奸覘入楚之軍截<lb/>
<pb n="KR3b0012_WYG_033-13b"/>
　　驢耳而去有告失驢耳者諸将莫能察楚之曰必<lb/>
　　是覘賊截之以為驗賊将至矣即使軍人伐柳為<lb/>
　　城灌水令凍城立而賊至氷凝城固不可攻逼賊<lb/>
　　乃走散<lb/>
西魏将韓果性强記兼有權畧所行之處能記山川形<lb/>
　　勢兼善伺敵虚實揣其情状有潛匿溪谷為間偵<lb/>
　　者果登髙視之所疑之處往必獲焉<lb/>
周大将軍永昌公椿帥師東討屯雞揵原受齊王憲節<lb/>
<pb n="KR3b0012_WYG_033-14a"/>
　　度憲密謂椿曰兵者詭道去留不定見機而作不<lb/>
　　得遵常汝今為營不須張幕可伐栢為菴示有處<lb/>
　　所令兵去之後賊猶致疑㑹被勅追還率兵夜反<lb/>
　　齊人果謂栢菴為帳幕不疑軍退翌日始悟<lb/>
　　　察敵逃遁<lb/>
春秋時秦伐晉取羈馬晉師禦之出戰交綏秦行人<lb/>
　　夜戒晉師曰兩軍之士皆未憗也明日請相見也<lb/>
　　晉大夫臾駢曰使者目動而言肆懼我也将遁矣<lb/>
<pb n="KR3b0012_WYG_033-14b"/>
　　薄諸河必敗之胥申趙穿當軍呼曰死傷未收而<lb/>
　　棄之不惠也不待期而薄人於隘無勇也乃止秦<lb/>
　　師夜遁<lb/>
晉師伐齊齊侯畏衆齊師夜遁師曠曰烏鳥之聲樂齊師<lb/>
　　其遁<hi>烏鳥得空營故樂也</hi>邢伯曰有班馬之聲<hi>夜遁馬不相及故鳴也班</hi>
　　<hi>列也</hi>齊師其遁叔向曰城上有烏齊師其遁<lb/>
魏司馬懿帥師拒諸葛亮於渭南相持百餘日亮卒於<lb/>
　　軍中及軍退百姓奔告懿追焉亮長史楊儀結陣<lb/>
<pb n="KR3b0012_WYG_033-15a"/>
　　反旗鳴鼓若将向懿者懿乃退不敢逼經二日行<lb/>
　　其營壘曰天下竒才也乃急追之關中多蒺藜懿<lb/>
　　使軍士二千人着軟材平底木履前行蒺藜悉着<lb/>
　　履然後馬步俱進退至赤岸方知亮死審聞百姓<lb/>
　　為之諺曰死諸葛走生仲達懿笑曰吾便料生不<lb/>
　　便料死故也<lb/>
後周齊王憲伐齊將班師乃燒糞壤而去髙齊視之二<lb/>
　　日乃知其空營<lb/>
<pb n="KR3b0012_WYG_033-15b"/>
梁將劉鄩拒晉以晉兵盡在魏州晉陽必虛欲以竒計<lb/>
　　取之乃潛引兵自黄澤而去晉人怪鄩軍數日不<lb/>
　　出寂無聲迹遣騎覘之無斥堠者城中亦無烟火<lb/>
　　但有鳥止於壘上時見旗幟循堞往來晉王曰我聞<lb/>
　　劉鄩用兵一步百計必詐也更覘之乃縛旗於芻<lb/>
　　偶之上使驢負之循堞而行得城中羸老者語云<lb/>
　　軍去已二日矣既而有人自鄩軍至者兵已趋黄<lb/>
　　澤晉王發騎追之<lb/>
<pb n="KR3b0012_WYG_033-16a"/>
　　　歸師勿遏<lb/>
曹操圍張繡於穰劉表遣兵救繡以絶軍後操将引還<lb/>
　　繡兵來操兵不得進連營稍前劉安衆與表兵合<lb/>
　　守險操軍前後受敵操乃夜鑿險為地道悉過輜<lb/>
　　重設竒兵㑹明繡謂操為遁也悉軍來追乃縱竒<lb/>
　　兵步騎夾攻大破之操謂荀彧曰虜遏吾歸師吾<lb/>
　　死地戰是以知勝<lb/>
宋建武初魏圍鍾離張欣泰為軍士隨崔慧景救援魏<lb/>
<pb n="KR3b0012_WYG_033-16b"/>
　　軍退邵陽洲上餘兵萬人求輸馬五百疋假道慧<lb/>
　　景欲斷路攻之欣泰説慧景曰歸師勿遏古人畏<lb/>
　　之兵在死地不可輕也慧景乃聽之過<lb/>
前秦苻堅犯晉至夀春兵敗還長安慕容泓起兵于華<lb/>
　　澤堅命苻叡討之叡勇果輕敵不恤士衆泓聞其<lb/>
　　至也懼率衆将奔關東叡驅兵邀之姚萇諫曰鮮<lb/>
　　卑有思歸之心宜驅令出關不可遏也叡弗從戰<lb/>
　　于華澤叡敗績被殺<lb/>
<pb n="KR3b0012_WYG_033-17a"/>
夏赫連勃勃伐秃髪傉檀大敗之驅掠二萬餘口牛馬羊<lb/>
　　數十萬而還傉檀率衆追之其将焦殷曰勃勃御<lb/>
　　軍齊肅未可輕也今因抄掠之資率思歸之士然<lb/>
　　人自為戰難與争鋒不如從温關北渡趣萬斛堆<lb/>
　　阻水結營制其咽喉百戰百勝之術也傉檀不從<lb/>
　　勃勃聞之大喜乃於陽武下峽鑿陵埋車以塞路<lb/>
　　勒衆逆擊傉檀大敗之殺傷萬計<lb/>
後凉吕宏攻段業於張掖不勝将東走業議欲追擊之<lb/>
<pb n="KR3b0012_WYG_033-17b"/>
　　其将沮渠䝉遜諫曰歸師勿遏窮冦勿追此兵家<lb/>
　　之戒不如縱之以為後圖業曰一日縱敵悔将無<lb/>
　　及遂率衆追之為宏所敗<lb/>
　　　死地勿攻<lb/>
漢韓信擊趙使萬人先行出背水陣趙軍望見大笑平<lb/>
　　明信建大將旗皷行出井徑口開壁擊之良久信<lb/>
　　走水上軍殊死戰不可敗遂破趙軍擒趙王歇諸<lb/>
　　將因問信曰兵法右背山陵前左水澤今者将軍<lb/>
<pb n="KR3b0012_WYG_033-18a"/>
　　令臣等反背水陣此何術也信曰此在兵法顧諸<lb/>
　　君不察耳兵法不曰陷之死地而後生置之亡地<lb/>
　　而後存乎且信非得素拊循士大夫此所謂驅市<lb/>
　　人而戰之也其勢非置死地使人人自為戰即與<lb/>
　　之生地皆走寧尚得而用之乎諸将皆曰非所及<lb/>
　　也<lb/>
後凉吕光遣二子紹纂伐段業南凉秃髮烏孤遣其將<lb/>
　　鹿孤及楊軌救業紹以業等軍盛欲從三門關挾<lb/>
<pb n="KR3b0012_WYG_033-18b"/>
　　山而東纂曰挾山示弱取敗之道不如結陣衝之<lb/>
　　彼必憚我而不戰也紹乃引軍而南業將擊之其<lb/>
　　將沮渠䝉遜諫曰楊軌恃虜騎之强有窺伺之心<lb/>
　　紹纂兵死地必决戰求生不戰則有太山之安戰<lb/>
　　則有累卵之危業曰卿言是也乃按兵不戰紹亦<lb/>
　　難之各引兵歸<lb/>
梁将陳慶之守漁陽城與後魏將相持自春至冬數百<lb/>
　　戰師老氣衰魏之援兵復欲築壘於軍後諸將恐<lb/>
<pb n="KR3b0012_WYG_033-19a"/>
　　腹背受敵議退師慶之曰兵來至此涉歴一嵗縻<lb/>
　　費極多諸君並無鬭志皆謀退縮豈是欲立功名<lb/>
　　直聚為鈔暴耳吾聞置兵死地乃可求生須虜圍<lb/>
　　合然後與戰諸將壮其計從之魏人掎角作十三<lb/>
　　城慶之銜枚夜出陷其四壘所餘九城兵甲尤盛<lb/>
　　乃陳其俘馘鼓譟而攻魏師遂大奔潰斬獲畧盡<lb/>
髙齊北豫州刺史司馬消難請降于周周遣楊忠達奚<lb/>
　　武等率騎士五千迎之從間道馳入齊境五百里<lb/>
<pb n="KR3b0012_WYG_033-19b"/>
　　前後三遣使報消難皆不應去虎牢三十里武疑<lb/>
　　有變欲退忠曰有進死無退生獨以千騎夜趣城<lb/>
　　下城四面峭絶但聞擊柝聲武親來麾數百騎西<lb/>
　　去忠勒餘騎不動候門開而入馳遣召武齊進城<lb/>
　　敬逺勒甲士二千人據東城舉烽嚴警武憚之不<lb/>
　　欲保城乃多取財帛以餌消難及其屬先歸忠以<lb/>
　　三千騎為殿到洛南皆解鞍而卧齊衆追至洛北<lb/>
　　忠謂將士曰但飽食今在死地賊必不敢渡水當<lb/>
<pb n="KR3b0012_WYG_033-20a"/>
　　吾鋒食畢齊師佯若渡水忠騎将擊之齊兵不敢<lb/>
　　逼遂引而還<lb/>
　　　立竒功<lb/>
前漢傅介子以駿馬監求使大宛因詔令責樓蘭龜兹<lb/>
　　國介子至樓蘭責其王教匈奴遮殺漢使王謝服<lb/>
　　復至烏孫道過龜兹介子復責其王王亦伏罪介<lb/>
　　子從大宛還到龜兹龜兹言匈奴使從烏孫還在<lb/>
　　此介子因率其吏士共誅斬匈奴使者還奏詔拜<lb/>
<pb n="KR3b0012_WYG_033-20b"/>
　　介子為中郎遷平樂監介子謂大将軍霍光曰樓<lb/>
　　蘭龜兹數反覆而無信不誅無所懲艾介子過龜<lb/>
　　兹時其王近就人易得也<hi>附近而親就言不相猜阻也</hi>願往刺<lb/>
　　之以威示諸國大将軍曰龜兹道逺且驗之於樓<lb/>
　　蘭於是白遣之介子與士卒俱齎金幣揚言以賜<lb/>
　　外國為名至樓蘭樓蘭王意不親介子陽引兵至<lb/>
　　其西界使譯謂曰漢使者持黄金繡錦行賜諸國<lb/>
　　王不來受我去之西國矣即出金幣以示譯譯還<lb/>
<pb n="KR3b0012_WYG_033-21a"/>
　　報王王貪漢物來見漢使者介子與坐飲陳物示<lb/>
　　之飲且醉介子謂王曰天子使者私報王<hi>謂密有所諭</hi>
　　王起隨介子入帳中屏語<hi>屏人而共語</hi>壮士二人從後<lb/>
　　刺之刃交匈立死其貴人左右皆散走介子告諭<lb/>
　　以王負漢罪天子遣我來誅王當更立太子質在<lb/>
　　漢者漢兵方至毋動動滅國矣遂持王首還詣闕<lb/>
唐契丹及奚人連年為邊患契丹衛官可突千驍勇有<lb/>
　　謀略頗為夷所伏張守珪到官頻出擊之每戰皆<lb/>
<pb n="KR3b0012_WYG_033-21b"/>
　　㨗契丹首領屈剌與可突千恐懼遣使詐降守珪<lb/>
　　察其偽遣管記右衛騎曹王悔詣其部落就謀之<lb/>
　　悔至屈剌帳賊徒初無降意密遣使引突厥将殺<lb/>
　　悔以叛㑹契丹别帥李過折與可突千争權不協<lb/>
　　悔潛誘之夜斬屈剌及可突千盡誅其黨率餘燼<lb/>
　　以降守珪因出師次于紫䝉川大閲軍實犒賞将<lb/>
　　士傳屈剌可突千等首於東都<lb/>
髙仙芝為安西副都䕶小勃律國王為吐蕃所招妻以<lb/>
<pb n="KR3b0012_WYG_033-22a"/>
　　公主西北二十餘國皆為吐蕃所制貢獻不通節<lb/>
　　度使田仁琬盖嘉運累討不㨗𤣥宗勅仙芝以馬<lb/>
　　步萬人為行營節度使往討之時步軍皆有私馬<lb/>
　　自安西行十五日至撥換城又十餘日至据瑟徳<lb/>
　　又十餘日至蘇勒又二十餘日至葱嶺守捉又行<lb/>
　　二十餘日至播密川又二十餘日至時勒滿川即<lb/>
　　五識匿國也仙芝乃分為三軍使蘇勒守捉趙崇<lb/>
　　玭統三千騎趣吐蕃連雲堡直北谷又使撥換守<lb/>
<pb n="KR3b0012_WYG_033-22b"/>
　　捉使賈崇瓘自赤佛堂路入仙芝與中使邊令誠<lb/>
　　自䕶密國入約七月十三日辰時㑹于吐蕃連雲<lb/>
　　堡中又兵千人於城南十五里因山為柵又兵八<lb/>
　　九千人屯城下自婆勒川水漲不可渡仙芝以三<lb/>
　　牲祭河命諸将選兵馬人齎三日乾糧早集河次<lb/>
　　水既難渡将士皆以為狂既至人不濕衣馬不濕<lb/>
　　韉已濟而成列矣仙芝喜曰向吾半渡賊來吾屬<lb/>
　　敗矣今既濟成列是天以此賊賜我也遂登山排<lb/>
<pb n="KR3b0012_WYG_033-23a"/>
　　擊從辰至已大破之至夜奔逐殺五千人生擒千<lb/>
　　餘人餘並散走得馬千餘疋軍資器械不可勝數<lb/>
　　仙芝留令誠等以羸病尫弱三千餘人守其城仙<lb/>
　　芝遂進三日至怛駒嶺直下峭峻四十餘里仙芝<lb/>
　　料之曰阿弩越胡若速迎即是好心又恐兵士不<lb/>
　　下乃先令二十餘騎詐作阿弩越城胡服上嶺來<lb/>
　　迎既至怛駒崩兵士果不肯下云大使将我欲何<lb/>
　　處去言未畢其仙芝使二十人來迎云阿弩越城<lb/>
<pb n="KR3b0012_WYG_033-23b"/>
　　胡並好心奉迎婆夷河藤橋已斫訖仙芝佯喜以<lb/>
　　號令兵士盡下婆夷河即古之弱水也不勝草芥<lb/>
　　毛髮下嶺三日城胡果來迎明日至阿弩越城當<lb/>
　　令将軍席元慶賀婁餘潤先修橋路仙芝明日進<lb/>
　　軍又令元慶以千騎先詣勃律王曰吾取汝城亦<lb/>
　　不斫汝橋但借汝路過向大勃律去城中有首領<lb/>
　　五六人皆赤心為吐蕃仙芝先約元慶云軍到首<lb/>
　　領百姓必走入山谷招呼取以勅命賜綵物首領<lb/>
<pb n="KR3b0012_WYG_033-24a"/>
　　至齊縛之以待我元慶既至一如仙芝所教縛諸<lb/>
　　首領王及公主走入石窟取不可得仙芝至斬其<lb/>
　　為吐蕃者五六人急令元慶斫藤橋去勃律猶六<lb/>
　　十里及暮纔斫了吐蕃兵馬大至已無及矣藤橋<lb/>
　　濶一箭道修之一年方成勃律先為吐蕃所詐借<lb/>
　　路遂成此橋至是仙芝徐自招諭勃律及公主出<lb/>
　　降並平其國<lb/>
大厯中擢王翃為容管經畧使自安禄山之變谿洞夷<lb/>
<pb n="KR3b0012_WYG_033-24b"/>
　　獠相延為亂陷城邑遂據容州前經畧使陳仁琇<lb/>
　　元結長孫全緒等皆僑治藤梧翃至言於衆曰我<lb/>
　　容州刺史安容治他所必得乃止即出私財募士<lb/>
　　有功者許署吏於是人人自奮不數月斬賊帥歐<lb/>
　　陽珪因至廣州請節度使李勉出兵併力勉不許<lb/>
　　曰容陷城久獠方强今速攻祗自敗耳翃曰大夫<lb/>
　　即不出師願下書州縣揚言以兵為助冀籍此聲<lb/>
　　成萬一功勉許諾翃乃移書義藤二州刺史約皆<lb/>
<pb n="KR3b0012_WYG_033-25a"/>
　　進討引兵三千與賊鏖戰日數遇勉檄止之輙匿<lb/>
　　不發戰愈力卒破賊禽崇牽悉復容州故地㨗書<lb/>
　　聞詔更置順州以定餘亂翃凢百餘戰禽首領七<lb/>
　　十<lb/>
　　　軍師伐國若中路遇大城須下而過<lb/>
秦末沛公破南陽守齮<hi>魚綺反</hi>走保城守宛沛公引兵過<lb/>
　　而西張良諫曰沛公雖欲急入闗秦兵尚衆距險<lb/>
　　今不下宛宛從後擊强秦在前此危道也於是沛<lb/>
<pb n="KR3b0012_WYG_033-25b"/>
　　公夜引軍從他道還更旂幟黎明圍宛城三匝<hi>黎未</hi>
　　<hi>也又黎黒也亦未明候也</hi>南陽守欲自剄其舎人陳恢曰死未<lb/>
　　晚也乃踰城見沛公曰臣聞足下先入咸陽者王<lb/>
　　之今足下留守宛宛大都也連城數十人民衆積<lb/>
　　畜多吏人自以為降必死為足下計莫若納降封<lb/>
　　其守因使守城引其甲士之西諸城未下者聞聲<lb/>
　　争開門而待足下矣沛公曰善乃以宛守為殷侯<lb/>
　　封陳恢千户引兵而西無不下者<lb/>
<pb n="KR3b0012_WYG_033-26a"/>
武徳中李靖隨河間王孝恭討輔公祐公祐遣将馮惠<lb/>
　　亮率舟師三萬屯當塗陳正通徐紹宗領步騎二<lb/>
　　萬屯青林山仍於梁山連鐵鏁以斷江路築却月<lb/>
　　城延袤十餘里與惠亮為掎角之勢孝恭集諸将<lb/>
　　㑹議皆云惠亮正通並握强兵為不戰之計城柵<lb/>
　　既固則不可攻請直指丹陽掩其巢穴丹陽既破<lb/>
　　惠亮自降孝恭欲從其議靖曰公祐精銳雖在水<lb/>
　　陸二軍然其自統之兵亦皆勁勇惠亮等城柵尚<lb/>
<pb n="KR3b0012_WYG_033-26b"/>
　　不可攻公祐既保石頭豈應易㧞若我師至丹陽<lb/>
　　留停旬月進則公祐未平退則惠亮為患此便腹<lb/>
　　背受敵恐非萬全之計惠亮正通皆是百戰餘賊<lb/>
　　必不憚於野戰止為公祐立計令為持重但欲不<lb/>
　　戰以老我師今若攻其城柵乃是出其不意滅賊<lb/>
　　之機唯在此舉孝恭然之靖乃率黄君漢等先擊<lb/>
　　惠亮苦戰破之殺傷及溺死者萬餘人惠亮奔走<lb/>
　　靖率輕兵先至丹陽公祐大懼先遣偽将左遊仙<lb/>
<pb n="KR3b0012_WYG_033-27a"/>
　　領兵守㑹稽以為應援公祐擁兵東走以趋逰仙<lb/>
　　至吴郡與惠亮正通並相次擒獲江南悉平<lb/>
　　　舎小圖大<lb/>
春秋時晋荀偃士匄請伐偪陽而封宋向戌焉<hi>以宋常事晉而</hi>
　　<hi>向戍有賢行故欲封為附庸焉</hi>荀瑩曰城小而固勝之不武弗勝<lb/>
　　為笑固請丙寅圍之弗克<lb/>
後周時詔發關中兵以韋孝寛為元帥東討尉遲逈軍<lb/>
　　次河陽逈所置儀同薛公禮等圍偪懐州遣兵擊<lb/>
<pb n="KR3b0012_WYG_033-27b"/>
　　破之進次懐縣永橋城之東南其城既在要衝雉<lb/>
　　堞牢固逈已遣兵據之諸将士以此城當路請先<lb/>
　　攻取孝寛曰城小而固若攻而不拔損我兵威今<lb/>
　　若破其大軍此亦何能為也於是引軍次于武陟<lb/>
　　因大破逈之子惇惇輕騎奔鄴軍次西門豹祠之<lb/>
　　南逈自岀戰又破之逈窮廹自殺<lb/>
　　　師不襲逺<lb/>
春秋時秦伯使杞子逢孫戌鄭把子自鄭使告于秦伯<lb/>
<pb n="KR3b0012_WYG_033-28a"/>
　　曰鄭人使我掌其北門之管若潛師以來國可得<lb/>
　　也穆公訪蹇叔曰勞師以襲逺非所聞也勞師力<lb/>
　　竭逺人備之無乃不可乎且行千里其誰不知公<lb/>
　　辭<hi>辭不受其言</hi>召孟明西乞術白乙丙使出師於東門<lb/>
　　之外蹇叔哭之曰孟子吾見師之出而不見其入<lb/>
　　也蹇叔之子與師哭而送之曰晉人禦師必於殽<lb/>
　　有二陵焉其南陵夏后皋之墓<hi>皋夏桀之祖父</hi>其北陵文<lb/>
　　王之所避風雨也必死是間余收爾骨焉師遂東<lb/>
<pb n="KR3b0012_WYG_033-28b"/>
　　晉原軫曰秦違蹇叔而以貪勤民天奉我也奉不<lb/>
　　可失敵不可縱縱敵患生違天不祥必伐秦師欒<lb/>
　　枝曰未報秦施而伐其師其為死君乎先軫曰秦<lb/>
　　不哀吾䘮而伐吾同姓秦則無禮何施之為吾聞<lb/>
　　之一日縱敵數世之患謀及子孫可為死君乎<hi>言不</hi>
　　<hi>可謂背君</hi>遂發命遽興姜戎子墨縗絰<hi>晉文未葬故襄稱子以凶服從</hi>
　　<hi>戎故墨之</hi>遂敗秦師於殽獲百里孟明視西乞術白乙<lb/>
　　丙以歸<lb/>
<pb n="KR3b0012_WYG_033-29a"/>
曹操定荆州将順流東下遺孫權書欲以水軍八十萬<lb/>
　　㑹獵於吴諸葛亮見權於柴桑說權曰曹操之衆<lb/>
　　逺來疲弊聞追豫州<hi>劉備也</hi>輕騎一日一夜行三百<lb/>
　　里此謂强弩之未不能穿魯縞也兵法忌之且北<lb/>
　　方之人不習水戰荆民附操者偪兵勢耳非心服<lb/>
　　也今将軍能命将統兵數萬於豫州協規同力操<lb/>
　　破必矣權遂以兵戰操敗于赤壁<lb/>
　　　軍勝重掠伏襲必敗<lb/>
<pb n="KR3b0012_WYG_033-29b"/>
南凉秃髮傉檀伐沮䝉遜於姑臧至畨禾苕藋掠五千<lb/>
　　餘户其将屈古進曰陛下轉戰千里無完陣徒户<lb/>
　　資財盈溢衢路宜倍道旋師早渡峻險䝉遜善於<lb/>
　　用兵士衆習戰若輕軍卒至出吾慮表大敵外逼<lb/>
　　徒户内攻危道也衛尉伊力延曰我軍勢方盛将<lb/>
　　士勇氣自倍彼徒我騎勢不相及君倍道旋師必<lb/>
　　捐棄資財示人以弱非計也俄而昏霧風雨䝉遜<lb/>
　　軍大至傉檀大敗而還<lb/>
<pb n="KR3b0012_WYG_033-30a"/>
唐武徳中李靖隨河間王孝恭討蕭銑於江陵銑悉兵<lb/>
　　出拒孝恭将擊之李靖止之曰彼救敗之師䇿非<lb/>
　　素立勢不能久不若且治南岸緩之一日彼必分<lb/>
　　其兵或留拒我或歸自守兵分勢弱我乘其懈而<lb/>
　　擊之蔑不勝矣今若急之彼則併力死戰楚兵剽<lb/>
　　銳未易當也孝恭不從留靖守營自帥鋭師出戰<lb/>
　　果敗走趋南岸銑衆委舟収掠軍資人皆負重靖<lb/>
　　見其衆亂縱兵奮擊大破之乘勝直抵江陵入其<lb/>
<pb n="KR3b0012_WYG_033-30b"/>
　　外郭又攻水城拔之大獲舟艦李靖使孝恭盡散<lb/>
　　之江中諸将皆曰破敵所籍當藉其用奈何棄以<lb/>
　　資敵靖曰蕭銑之地南出嶺表東距洞庭吾懸軍<lb/>
　　深入若攻城未拔援兵四集吾表裏受敵進退不<lb/>
　　獲雖有舟楫将安用之今棄舟艦使蔽江而下援<lb/>
　　兵見之必謂江陵已破未敢輕進往來覘伺動淹<lb/>
　　旬月吾取之必矣銑援兵見舟艦果疑不進銑降<lb/>
　　擊歸堕<lb/>
<pb n="KR3b0012_WYG_033-31a"/>
哀公九年晉人不得志於鄭以諸侯復伐之十二月癸<lb/>
　　亥攻其三門閏月戊寅濟於隂坂侵鄭次于隂口<lb/>
　　而還<hi>隂口鄭地名</hi>子孔曰晉師可擊也師老而勞且有<lb/>
　　歸志必大克之<lb/>
　　　地有所不争<lb/>
晉陶侃鎮武昌議者以武昌北岸有邾城宜分兵鎮之<lb/>
　　侃每不答而言者不已侃乃渡水獵引将佐語之<lb/>
　　曰所以設嶮而禦寇正以長江耳邾城隔在江北<lb/>
<pb n="KR3b0012_WYG_033-31b"/>
　　内無所恃外接羣夷晉人貪利夷不堪命必引寇<lb/>
　　虜乃致禍之由斯待寇也今縱以兵守之亦無益<lb/>
　　於江南若羯虜有可乘之勢此又非所資也後庾<lb/>
　　亮伐之果大敗<lb/>
　<lb/>
　<lb/>
　<lb/>
　武經總要後集卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武經總要前集卷二</head> <lb/>
    <p>
<pb n="KR3b0012_WYG_002-1a"/>
欽定四庫全書<lb/>
　武經總要前集卷二<lb/>
　　　　　　　　　　　宋　曽公亮等　撰<lb/>
　　制度二<lb/>
　　　講武　　　　　教例<lb/>
　　　教騎　　　　　旗例<lb/>
　　　習勒進止常法　教平原兵<lb/>
　　　教歩兵　　　　教騎兵<hi>鼓角金鉦教塲等圖</hi>
<pb n="KR3b0012_WYG_002-1b"/>
　　　教法　　　　　教條十六事<hi>三令五申附</hi>
　　　打圍草教法<hi>并圖</hi>　日閲法<lb/>
　　　騎兵習五變圖　歩兵習四變圖<lb/>
　　　教弩法<hi>并圖</hi>　　　教弓法<lb/>
傳曰士不選練卒不服習起居不精動靜不習趨利弗<lb/>
及避難不畢前擊後觧此不習勒卒之過也其法百不<lb/>
當一故曰軍無衆寡士無勇怯以治則勝以亂則負兵<lb/>
不識將將不知兵聞鼔不進聞金則止雖百萬之衆以<lb/>
<pb n="KR3b0012_WYG_002-2a"/>
之對敵如委肉虎蹊安能求勝哉所謂治者居則閲習<lb/>
動則整堅進不可以犯退不可以追前却如節左右應<lb/>
麾可合而不可離可用而不可疲雖絶成陣雖散成行<lb/>
治之素也古法曰三官不繆五教不亂是謂能軍三官<lb/>
者鼓金旗也五教者耳目手足心也教目知行色之旗<lb/>
教耳知號令之數教足知進退之度教手知長短之兵<lb/>
教心知賞罰之用五者用習取勝之治卒也故用兵欲<lb/>
其便用器欲其利將校欲其精士卒欲其教葢士有未<lb/>
<pb n="KR3b0012_WYG_002-2b"/>
戰而震懾者馬有未馳而疲汗者非人怯馬弱不習之<lb/>
過也前古講武教旗之法草教習勒之常雖未盡制勝<lb/>
之方要之卷舒離合坐作進止不失其節矣然後觀敵<lb/>
應變臨事制冝使之赴水蹈火出生入死同心一力前<lb/>
無彊對寜不由斯而致焉方今雖有訓練之方然而法<lb/>
制未立是以旗幡雖設不主進退鼓角雖備不為號令<lb/>
行伍雖列不問稀宻部陣雖立不講圓方見敵即馳遇<lb/>
地即戰不制竒正不為備伏不擇險易不詢孤虚及夫<lb/>
<pb n="KR3b0012_WYG_002-3a"/>
連師百萬決機呼吸事不素定難乎應敵今故悉采前<lb/>
世教閲之法重復研究詳載於篇夫訓士之法雖貴約<lb/>
棄繁舎迂求要欲使人心齊勸指顧如一然有不可得<lb/>
者要須兼存故但習其容不可施之戰鬭者草教日閲<lb/>
是也雖曰訓習便可勒為行陣者講武教騎教歩教弩<lb/>
是也故不先日閲是謂教而無漸不後講武是謂訓習<lb/>
而無功斯則交相為用而成折衝靖難之具也若夫乘<lb/>
三農之隙習六師之容順威儀眀少長嚴賞罰陳號令<lb/>
<pb n="KR3b0012_WYG_002-3b"/>
麾焉使必從指焉使必赴則將帥當於此求其一二而<lb/>
施之行事云<lb/>
　　　講武<lb/>
仲冬之月前期十有一日所司請講武遂申命將帥選<lb/>
閲軍士所由先於都門外芟莱除地為塲方一千二百<lb/>
歩四出為和門於其中擇地為歩騎六軍營埒之處左<lb/>
右廂各為三軍上軍在北中軍次之下軍在南東西相向<lb/>
中間相去容三百歩五十歩立表一行凡立五行表間<lb/>
<pb n="KR3b0012_WYG_002-4a"/>
前後各容五十歩為三軍進止之節前一日將帥及士<lb/>
卒集於墠地所禁諠譁依色建旗為和門於都墠之中<lb/>
四角皆建五綵牙旗金鼔甲仗威儀悉備大將以下各<lb/>
有統率如常式歩軍大將被甲胄乘馬教習士衆為戰<lb/>
陣法是日未眀十刻士衆嚴備五刻將士皆擐甲各為<lb/>
直陣以俟將軍儀服備物大將各處於其中立於旗皷<lb/>
之下<hi>若六軍則毎軍鼓十三鉦二大角四旗並止於其軍後表之下</hi>立定吹大角三通<lb/>
中軍大將各以鞞合皷二軍俱擊鼔三鼓有司偃旗歩<lb/>
<pb n="KR3b0012_WYG_002-4b"/>
士皆跪二軍諸帥果毅已上各疾趨集於中軍旗鼓之<lb/>
下左廂中軍大將立於旗鼓之東西面諸軍將立於旗<lb/>
鼓之南北靣西上以聴誓大將軍曰令講武以教人戰<lb/>
進退左右一如軍法用命有常賞不用命有常刑可不<lb/>
勉之誓訖左右三軍别長史二人振鐸分循以警衆請<lb/>
果毅各以詞告其所部遂擊鼓有司舉旗士衆皆起騎<lb/>
徒皆行及表擊鉦騎徒乃止又三鼓有司偃旗士衆皆<lb/>
跪又擊鼓有司舉旗士衆舉皆起騎驟徒趨及表乃止<lb/>
<pb n="KR3b0012_WYG_002-5a"/>
整列位定東軍一鼓而舉青旗為直陣西軍一鼓而舉<lb/>
白旗為方陣以應之次西軍一鼔而舉赤旗為鋭陣東<lb/>
軍亦鼓而舉黒旗為曲陣以應之次東軍鼓而舉黄旗<lb/>
為圓陣西軍亦鼓而舉青旗為直陣以應之次西軍鼓<lb/>
而舉白旗為方陣東軍亦鼓而舉赤旗為鋭陣以應之<lb/>
次東軍鼓而舉黒旗為曲陣西軍亦鼓而舉黄旗為圓<lb/>
陣以應之凡陣逓為客主先舉者為主從五行相勝之<lb/>
法為陣以應之毎變陣二軍各選刀楯五十挑戰於兩<lb/>
<pb n="KR3b0012_WYG_002-5b"/>
軍之前第一第二挑戰迭勇怯之狀第三為敵均之勢<lb/>
第四第五為勝敗之形毎將變陣先鼓而為直陣然後<lb/>
變為餘陣之法五陣畢兩軍集俱為直陣又擊三鼓有<lb/>
司偃旗士衆皆跪又擊鼓舉旗士衆皆起騎馳徒走左<lb/>
右軍俱至中表相擬擊而選毎退行至一表跪起如前<lb/>
遂復本列乃講騎軍二軍吹角擊鼓誓衆俱進及表乃<lb/>
止皆如歩軍惟無跪起騎軍東西迭為客主為五變之<lb/>
陣皆如歩法毎陣八騎挑戰於兩陣之間五陣畢俱待<lb/>
<pb n="KR3b0012_WYG_002-6a"/>
擊鼓而前盤馬相擬而罷遂振旅徒還<lb/>
　　　教例<lb/>
凡教為陣少者在前長者在後其還則長者在前少者<lb/>
在後長者持弓矢短者持戈矛力者持旌勇者擊鼓刀<lb/>
楯為前行持矟者次之弓箭為後行將帥先告示衆使<lb/>
習見旌旗指揮之節旗仆則跪舉則起習知金鼓動止<lb/>
之節擊鼓則進鳴金則止知刑罰之苦<hi>或作明</hi>賞賜之利<lb/>
持五兵之便戰鬭之備習慣跪起及行列險隘之路凡<lb/>
<pb n="KR3b0012_WYG_002-6b"/>
歩騎三軍之士備則滿數省則半之損益隨時唯不得<lb/>
减將帥凡相擬擊皆不得以刄及凡歩士進退險過中<lb/>
表二十四歩而止不得過也<lb/>
　　　教旗<lb/>
凡教旗人無常數大抵五百人為一營以營之多少分<lb/>
左右廂列次第建名號營壁已定依次秣馬甲胄器仗<lb/>
置本隊幕前輕重兵粮置本隊幕下凡歩隊隊五十人<lb/>
其職儀則隊頭一人副一人執旗一人<hi>天旗</hi>傔旗二人<hi>認旗</hi>
<pb n="KR3b0012_WYG_002-7a"/>
其給器仗則鎗一十五根通旗在内弩五具弓矢十具<lb/>
棒六具陌刀五具拍把四具牌五具凡騎隊隊五十人<lb/>
執儀如歩隊器仗則鎗矟弓箭自餘不須凡左右廂給<lb/>
鼔與鉦各五具異色都教大旗斾二口大角名四定中<lb/>
央幡矟十口左右立牌隊别一枝<hi>牌長二尺</hi>凡第一角聲動<lb/>
各營被馬裝束擐甲第二角聲動即作隊馬歩皆當<lb/>
前依次立第三角聲絶歩兵依次先發引至戰地凡折<lb/>
衝果毅<hi>今則諸軍虞候指揮使等</hi>及隊頭看排量地之冝依次均列<lb/>
<pb n="KR3b0012_WYG_002-7b"/>
星布捉隊隊頭旗前立副者押隊若南北列陣則東西<lb/>
相向東西列陣則南北相向凡一戰隊為兩副隊為駐<lb/>
對初立皆搶脚量地布置歩陣已定第四角聲絶即引<lb/>
騎軍左右廂從營蹀躞緩行從南去歩隊二十歩以下<lb/>
次魚麗駐立騎隊已定乃集拆衝果毅隊頭等宣示法<lb/>
令授囬旋陳規矩告禍福然後還箸本隊各令眀告示<lb/>
衆聞鼓即戰聞鉦即退立定已後第五角聲絶大旗向<lb/>
前麾歩騎齊行十歩已下大旗向後麾歩旗齊住大旗<lb/>
<pb n="KR3b0012_WYG_002-8a"/>
臥歩兵皆胡跪臥搶大旗舉并槍起立第六角聲絶視<lb/>
大旗捺諸隊皆捺矟胡跪觧幡大旗舉左右廂齊舉矟<lb/>
第七角聲絶左右廂並擊鼔戰隊皆捺矟齊呌緩行相<lb/>
向交戰右廂擊鉦息鼓諸隊引退左廂逐至右廂立隊<lb/>
處右廂息鉦擊鼓駐隊捺矟齊呌而前左廂擊鉦息鼓<lb/>
却回引退至中央左廂息鉦擊鼔却回交戰少頃左廂<lb/>
擊鉦息鼓引退至駐軍右廂逐至左廂立隊處右廂息<lb/>
鼓擊鉦却退左廂息鉦鳴鼓駐隊捺矟齊呌而前逐至<lb/>
<pb n="KR3b0012_WYG_002-8b"/>
中央右廂息鉦擊鼓却回交戰少頃左右廂皆擊鉦息<lb/>
鼓各還本布陣地立定視大旗聴鼓聲旗合鼓動左右<lb/>
廂前後正副三隊作一隊齊呌捺矟至中央交戰聴左<lb/>
右廂鉦聲動各還本地依隊舉矟立定少頃聴鼔視大<lb/>
旗合兩戰隊相依并四副隊共為一隊且行且合而前<lb/>
直入齊呌至中央交戰聴左右鉦聲動即止各還本隊<lb/>
處<hi>此是三百人作一隊戰也</hi>立定聴鼔視大旗合左右廂三戰隊并<lb/>
六副隊共為一隊且行且合齊呌直前中央交戰少頃<lb/>
<pb n="KR3b0012_WYG_002-9a"/>
聴左右鉦聲則止各還本隊處<hi>此是五百人作一隊戰也</hi>立定大旗<lb/>
捺諸隊槍皆捺大旗舉諸隊槍皆舉又捺至半諸隊即<lb/>
降槍大旗擺鼓聲動左右廂齊呌緩歩行唱護護大旗<lb/>
急擺更大呌吐槍急入相刺當此之時大旗頭著地聴<lb/>
鉦聲動大旗舉即還依本隊處立不得舉槍須大旗舉<lb/>
諸隊槍齊舉大旗合大隊自簇立定視大旗旋本隊還<lb/>
歸本處視大旗捺諸隊槍齊捺大旗舉諸隊槍齊舉又<lb/>
捺大旗諸隊即降槍聴鼓聲視大旗擺却直前齊唱䕶<lb/>
<pb n="KR3b0012_WYG_002-9b"/>
護至中路以後更大呌急入左右箱刀交直過左廂向<lb/>
右廂地立右廂向左廂地立立定視大旗擺左右諸隊<lb/>
凖前直入齊唱䕶䕶中路大呌急入交刀直過各還本<lb/>
地立視大旗舉諸隊舉大旗合正副隊齊簇歩軍立隊<lb/>
定第八角聲動絶左右騎軍從北相掩相交蹀躞緩行<lb/>
繞兵一匝還舊位立定歩軍視大旗捺從北而南以次歌<lb/>
舞還營至營依隊次立少頃第九角聲絶胡跪捲旗纒<lb/>
幡視大旗捺諸隊齊捺大旗舉諸隊齊舉大旗旋諸隊<lb/>
<pb n="KR3b0012_WYG_002-10a"/>
散還本幕歩軍散後更捺大旗騎軍以次從北卷隊蹀<lb/>
躞緩行還營依隊次立少頃第十角聲絶以次觧脱復<lb/>
槽櫪<lb/>
　　　旗例<lb/>
凡掉而招旗則衆皆集一㸃卓旗則隊頭集二㸃卓旗<lb/>
則百人將集三㸃卓旗則五百人將集一㸃一招則千<lb/>
人將集一招而掉則譀簸旗則整齊掉而指則合左再<lb/>
揮則左右再擺則右偃旗則止擺而指則開再掉而指<lb/>
<pb n="KR3b0012_WYG_002-10b"/>
則聚再掉則散卷旗則啣枚臥旗則俯伏舉旗則起三<lb/>
掉則見敵左右掉則布陣再晱則進招而掩則跪再招<lb/>
則退再招再掉則素救援再睒則發軍歸<lb/>
　　　習勒進止常法<lb/>
凡教前一日諸營將校各分方位立旗以自表東軍立<lb/>
青旗西軍白旗南軍赤北軍黒<hi>皆牙旗為和門</hi>大將居於中黄<lb/>
牙旗以為四旗之主諸軍行止視大將之旗金鉦鼓角<lb/>
陳之於牙旗之左右其法毎隊五十人教日逐隊自營<lb/>
<pb n="KR3b0012_WYG_002-11a"/>
纒旗槍至塲左右廂各依隊次觧幡而立隊各相去十<lb/>
歩方十歩分布使匀其駐隊塞空去前隊二十歩布列<lb/>
已訖諸營將校悉向大將軍牙旗候處分毎隔一隊定<lb/>
一戰隊即出隊前五十歩聴角第一聲絶諸隊一時散<lb/>
立第二聲絶諸隊一齊捺槍巻幡張弓㧞劔第三聲絶<lb/>
諸隊一齊舉槍第四聲絶諸隊一齊籠槍跪膝目視大<lb/>
將軍黄旗耳聽鼓聲如黄旗前亞鼓聲動齊唱嗚呼嗚<lb/>
呼兩廂隊並進前至中界齊鬭唱殺擊刺争戰勝負訖<lb/>
<pb n="KR3b0012_WYG_002-11b"/>
勝從負不過三十歩審知其敗馬軍逐北聞鼓鉦即止<lb/>
呌却行膊上架槍側行回身向本處散立第一角聲絶<lb/>
一時掩槍觧幡第二聲絶一時舉槍第三聲絶一齊簇<lb/>
隊聽進止如放散更聴角一㑹然後以次發引歸本營<lb/>
失節度者有罪凡教戰如須加兵作大隊者即視大將<lb/>
軍碧白二旗交即五隊合為一隊<hi>是合二百五十人為隊</hi>其隊𤼵<lb/>
及卷旗舉槍簇隊鬭戰一依前法若大將五旗交即十<lb/>
隊合為一隊<hi>是合五百人為一隊慮賊大隊前衝故作大隊以禦之也</hi>隊法如初教<lb/>
<pb n="KR3b0012_WYG_002-12a"/>
訖欲還營听次角第一聲絶即散二百五十人為隊第<lb/>
三角聲絶即散五十人為一隊如此凡三度則教畢<lb/>
　　　教平原兵<lb/>
凡教兵必擇平原曠野孤山高隴可以登高視逺之地<lb/>
大將居其上南向左右置鼔十二面角二十枚立五色<lb/>
旗分左右六纛在前旗節次之監軍御史禆副左右衙<lb/>
官駐隊如偃月形為後騎下臨平野使士卒目見旌旗<lb/>
耳聞鼓角心存號令乃命諸將分為左右皆去兵刃以<lb/>
<pb n="KR3b0012_WYG_002-12b"/>
精新甲胄旗幟教之葢以易見而生勇也各以兵馬使<lb/>
為長班布其次陣間容陣隊間容隊曲間容曲人間容<lb/>
人出入來徃不閡馳逐以長參短以短參長囘軍轉陣<lb/>
以後為前以前為後進無奔迸退不趨走紛紛紜紜鬭<lb/>
亂而不可亂渾渾沌沌形圓而不可敗以正合以竒勝<lb/>
聴音望麾乍合乍離於是三令而五申之白旗㸃鼓聲<lb/>
動則左右廂齊合朱旗㸃角聲動則左右廂齊離離之<lb/>
與合皆不過子午之位左廂陽向而旋右廂隂向而旋<lb/>
<pb n="KR3b0012_WYG_002-13a"/>
左右各復初位信旗下立俟白旗掉鼓音動左右廂各<lb/>
雲蒸鳥散彌川絡野然而不失部隊之踈宻朱旗棹角<lb/>
音動左右廂各復初位前後左右人立之踈宻使無差<lb/>
尺寸散則法天聚則法地如此三合三離三聚三散不<lb/>
如法者軍吏之罪罰從軍令既畢大將乃立五色旗十<lb/>
二口置於左右廂陣前毎旗用壯士五十人守之使壯<lb/>
士五十人奪旗左廂奪右廂旗右廂奪左廂旗鼓音動<lb/>
而奪角音動而止得旗者勝失旗者負勝則賞負則罰<lb/>
<pb n="KR3b0012_WYG_002-13b"/>
因是使習知立陣之法<lb/>
　　　教歩兵<lb/>
凡教陣先量士卒多少即教塲中分三道土河中分左<lb/>
右廂囬隊夾一土盆以次布戰鋒隊第一隊為戰隊間<lb/>
一隊抽取一隊為駐隊隊隨多少毎廂各兩重布隊凡<lb/>
入教塲布陣先六纛次五方旗次角次鼓次鉦次認旗<lb/>
次左右廂兵馬使次第相續立定一隊為駐隊一隊為<lb/>
戰隊皆取五方信旗為號<hi>凡士卒動靜皆號信旗</hi>吹角一㑹㸃青<lb/>
<pb n="KR3b0012_WYG_002-14a"/>
旗兵馬使都虞候集<hi>凡旗皆須地上卦為照也</hi>㸃赤旗十將副將同<lb/>
集㸃皂旗小所由悉集受處分訖却歸本隊<hi>放歸本隊須候却掲</hi>
<hi>五色旗乃還</hi>丁寧曉諭訖南頭第一隊兩廂各出一旗以告<lb/>
辨<hi>辨謂排比所教練兵馬已記</hi>告訖旗歸本隊即視信旗合擊鼓一<lb/>
槌諸隊盡簇信旗開鼓一槌諸隊盡開却依本處立信<lb/>
旗舉鼓一槌諸隊槍旗並舉齊唱軋聲信旗亞又鼔一<lb/>
槌諸隊槍旗並亞齊唱千聲諸隊弩手齊出至亞前第<lb/>
三土河作上弩勢<hi>凡出並至前第三土河</hi>又鼓一槌架箭又鼔一<lb/>
<pb n="KR3b0012_WYG_002-14b"/>
聲皆唱殺聲却退本隊立定又鼓一槌齊唱千聲弓手<lb/>
齊出至土河各為架箭勢又鼔一槌齊唱殺聲陌刀齊<lb/>
亞不得背面起陌刀頭却還本隊立定<hi>凡歸隊却行皆須前脚續後脚</hi>
<hi>不得囘一面行也</hi>旗又三㸃一㸃一交聲三㸃三交聲訖鼔三<lb/>
聲<hi>一聲警衆二聲排比三聲陳長行</hi>便長打鼓皆作何何聲左右廂並<lb/>
進至中央出此河立定大呌交交胡禄交匝右廂退左<lb/>
廂還至本隊前土河右廂㸃信旗喚駐隊大呌交交走<lb/>
救與戰隊齊立定左廂退右廂逐之至本土河前左廂<lb/>
<pb n="KR3b0012_WYG_002-15a"/>
㸃信旗喚駐隊大呌交交走呌與戰隊立定右廂退左<lb/>
廂逐之至中央土河立定良乆聴鼔聲歇何何聲絶鼓<lb/>
一槌齊唱千聲槍頭並舉與肩齊<hi>若槍頭低地一尺已下也</hi>又一鼓<lb/>
聲齊唱殺槍旗盡亞三手三殺然後擊鉦鉦𤼵左右廂<lb/>
齊退並不得囬面起槍至本土河立定訖候鼓聲一槌<lb/>
齊千聲槍旗並掲立信旗合鼓一槌諸隊齊作羽林聲<lb/>
聴角聲𤼵羽林聲止教畢<hi>候轉語齊唱喻</hi>視行旗㸃著地則兩<lb/>
廂齊唱□視五方旗及角聲行左右廂兩頭各出一隊<lb/>
<pb n="KR3b0012_WYG_002-15b"/>
至第二土河行依軍次還營<lb/>
　　　教騎兵<lb/>
凡出騎兵須以五方旗先引次角次鼓次金鉦餘依軍<lb/>
次左右廂兵馬相續至教塲去就進退一視信旗金鼓<lb/>
左右廂各十隊<hi>大小臨時量馬數多少</hi>已至教塲立定惟展信旗<lb/>
餘諸旗幡盡卷左右廂相去各二百歩散立凡一騎軍<lb/>
縱模各四歩立定吹角一㑹㸃青旗大將集㸃赤旗副<lb/>
將集㸃皂旗小所由集其所由來集須軍行榜隊前從<lb/>
<pb n="KR3b0012_WYG_002-16a"/>
南左右廂齊對抽來<hi>還隊赤凖此法</hi>取教練使處分曰兵貴靜<lb/>
而惡喧一切齊整勿令紛亂進退去就一視信旗所由<lb/>
得處分訖還隊各諭本隊士衆須左右兩旗出至中央<lb/>
土河告辨訖專聴角聲第一通角聲絶歛兵作隊第三<lb/>
通角聲絶旗預皆捺觧幡第三通角聲絶旗矟盡舉而<lb/>
亞左右廂擊鼓齊動兩廂齊呌急行進至中央土河使<lb/>
唱何何交戰少時右廂鉦聲動右廂引退至本立處左<lb/>
廂鉦動左廂引退至本立處其右廂遂逐至左廂第二<lb/>
<pb n="KR3b0012_WYG_002-16b"/>
土河右廂鉦聲動右廂即引退至中央土河其左廂人<lb/>
還逐至中心土河左右廂即引退擊鼓齊唱何何更交<lb/>
戰少時畢左右廂擊鉦鉦聲動即各退還本立處聴角<lb/>
聲第一通絶捲旌旗幡攝箭弛弓第三通絶諸旗矟一<lb/>
時盡舉簇作隊第三通絶各引散還本立處視五方旗<lb/>
及信旗從南作兩隊相對直出向南至教塲中央相合<lb/>
雙旗續五方旗及鼔角即歸並如來次<lb/>
<pb n="KR3b0012_WYG_002-17a"/>
</p>
<p>
<pb n="KR3b0012_WYG_002-18a"/>
</p>
<p>
<pb n="KR3b0012_WYG_002-19a"/>
</p>
<p>
<pb n="KR3b0012_WYG_002-20a"/>
　　　教法<lb/>
入唱䕶䕶退唱何何救唱交交倒槍旗唱殺立槍旗唱<lb/>
于轉隊左廂陽轉右廂隂旋鼓一聲進一歩金一聲退<lb/>
一歩信旗交㸃唱喏旗轉唱殺旗隊下不得輙語角聲<lb/>
鼔聲各一諸隊亞槍<hi>頭去槍約五寸</hi>角聲一鼓聲二弩手出陣<lb/>
前齊進去隊三歩量踈宻觧鐙立鼓一聲架箭二聲𤼵<lb/>
箭唱殺比三𤼵箭乃止退入隊角聲一鼓聲三即弓手<lb/>
出如弩法三于三殺角聲一鼓聲四陌刀大斧出聴鼓<lb/>
<pb n="KR3b0012_WYG_002-20b"/>
聲三于三殺刀斧相間聞金聲即退鼓一聲即唱于掲<lb/>
槍聴角鼔聲一其左右廂下各岀一隊至中土河岸看<lb/>
亞認旗相交後開兩隊各抽歸本位即舉認旗交兩廂<lb/>
齊亞槍唱殺聴鼓長打即戰鋒隊左右齊入齊至土盆<lb/>
交一匝聞金而退名曰小胡禄交鼓聲長打戰鋒隊與<lb/>
駐隊齊入至土盆交一匝四隊為大胡禄交聞金鼓各<lb/>
還舊位何何聲勿絶又聴鼓聲齊作于殺三聲舉槍聴<lb/>
角聲一鼓聲一左右各簇兩隊為一隊鼓聲二即簇四<lb/>
<pb n="KR3b0012_WYG_002-21a"/>
隊為一隊角聲一鼓聲三信旗開散各引還本隊立角<lb/>
聲三鼓聲四左右唱喏則左右從首以次卷隊至將軍<lb/>
前齊簸旗作軋千聲兩廂隊合雙引當中央出還營<lb/>
　　　教條十六事<lb/>
凡教士應進不進應退不退應坐不坐應起不起應簇<lb/>
不簇應捺不捺應卷不卷應舉不舉應合隊而不合隊<lb/>
應擘隊而不擘隊不應合隊而誤入他隊不應擘隊而<lb/>
誤入他隊言語讙譁不聞鼓聲旗幡繙紛擾踈宻失次<lb/>
<pb n="KR3b0012_WYG_002-21b"/>
並節級科罪其條勒於總管以下各録一本熟喻士卒<lb/>
免臨陣失儀<lb/>
　　三令<lb/>
　一令<lb/>
　　　觀敵人之謀視道路之便知生死之地<lb/>
　二令<lb/>
　　　聴金鼓視旌旗以齊其耳目<lb/>
　三令<lb/>
<pb n="KR3b0012_WYG_002-22a"/>
　　　舉斧鉞以宣其刑賞<lb/>
　　　五申<lb/>
　　一申<lb/>
　　　申賞罰以一其心<lb/>
　　二申<lb/>
　　　視分合以一其途<lb/>
　　三申<lb/>
　　　晝戰戒旌旗<lb/>
<pb n="KR3b0012_WYG_002-22b"/>
　　四申<lb/>
　　　夜戰聴火鼓<lb/>
　　五申<lb/>
　　　聴令不恭視之以斧鉞<lb/>
<pb n="KR3b0012_WYG_002-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_002-23b"/>
右草教之法一人守圍地三尺十二將將别千人凡萬<lb/>
二千人守地三萬六千尺積尺得歩六千積歩得里一<lb/>
十五里餘二百四十歩圍中徑濶得地五里餘二百步<lb/>
以左右決勝將為交頭其次左右將主士伍為行列皆<lb/>
以金鼓旌旗為節度其初起圍張翼隨山林勢無逺近<lb/>
皆為部分其合圍地虞候先擇之定訖以善弧矢者人<lb/>
為圍中騎其步卒槍幡守圍有漏禽者坐守圍之史大<lb/>
獸公之小獸私之以觀進止也<lb/>
<pb n="KR3b0012_WYG_002-24a"/>
　　日閲法<hi>并圖</hi>
國朝軍制凡五百人為一指揮其别有五都都一百人<lb/>
統以一營居之大閲步騎既不常設但毎營為日習之<lb/>
法以教坐作進退然非施於兩軍相當者故冝用鼓聲<lb/>
為節騎兵五變步兵四變今列於右<lb/>
<pb n="KR3b0012_WYG_002-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_002-25b"/>
　　右步四十六騎百七十四合為一部聞鼓聲步箭<lb/>
　　三𤼵説軍門開騎軍出各箭三𤼵馬囬背身兩𤼵<lb/>
　　訖步迎騎箭三𤼵騎入軍門閉騎步箭又三𤼵鼓<lb/>
　　聲止<lb/>
<pb n="KR3b0012_WYG_002-26a"/>
</p>
<p>
<pb n="KR3b0012_WYG_002-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_002-27b"/>
　　右騎百七十四分三部部别四行聞鼔聲第一部<lb/>
　　出各箭三𤼵訖前二行架槍大呼三刺後二行亦<lb/>
　　大呼囬馬背𤼵二箭乃還舊處第二第三部次出<lb/>
　　箭𤼵畧同惟第二部出時前二隊行架鎗刺訖不<lb/>
　　囬射第三部復如第一步也凡三部皆再出聲鼓<lb/>
　　止第一部後行已曽囬馬𤼵箭者再出時不發即<lb/>
　　第二部未𤼵者更迭習之下皆倣此<lb/>
<pb n="KR3b0012_WYG_002-28a"/>
</p>
<p>
<pb n="KR3b0012_WYG_002-29a"/>
</p>
<p>
<pb n="KR3b0012_WYG_002-30a"/>
　　右騎百七十四分十隊聞鼔聲並再出各箭三𤼵<lb/>
　　架鎗丈呼二刺聲鼓止<lb/>
<pb n="KR3b0012_WYG_002-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_002-31b"/>
　　右步一百八十一騎二十七合為一陣第一鼓直<lb/>
　　<hi>或作否</hi>槍刀第二鼓鎗刀挐皆生弓者立候擊木角<lb/>
　　乃𤼵箭餘如騎兵第一習<lb/>
<pb n="KR3b0012_WYG_002-32a"/>
</p>
<p>
<pb n="KR3b0012_WYG_002-33a"/>
　　右歩一百八十八步鼔聲作執旗者出行前以為<lb/>
　　界一鼓直槍刀二鼓槍刀皆坐弓弩者立俟擊木<lb/>
　　弓弩各箭三𤼵鼔聲作少進又三𤼵箭訖俟鼓聲<lb/>
　　前行拽槍刀而趨弓弩從之至界旗上聞鼓直槍<lb/>
　　刀又鼓皆坐弓弩者立箭三𤼵訖聞鼓復立垂槍<lb/>
　　首聞金而退至舊處止一鼓直槍刀二鼓坐觧旗<lb/>
　　三鼓復直槍刀四鼓旗槍如舊鼓聲止<lb/>
<pb n="KR3b0012_WYG_002-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0012_WYG_002-34b"/>
　　右兵數及進退法如第二惟弓弩聴擊木各𤼵一<lb/>
　　箭依此無差也<lb/>
<pb n="KR3b0012_WYG_002-35a"/>
</p>
<p>
<pb n="KR3b0012_WYG_002-36a"/>
大凡講武以示法程教旗以習進退教草以示殺獲日<lb/>
閲以便作坐雖在治世不可以<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>故善訓士者先教耳<lb/>
所以審金鼓也次數目所以辨旗幟也次教手使屈伸<lb/>
便利提挈敏急次教足使進退合冝徃來迅疾末教心<lb/>
使庻務恭順執事精彊又教之抵對令賛喏整肅趨驟<lb/>
趫㨗教之裝束使裏愎佩結器仗倫序又使出入坐起<lb/>
尊卑大小不相踰越而示之禮衣食寢臥順時調息不<lb/>
傷寒暑而為之制教戰之𤼵號令既審指揮無失陣而<lb/>
<pb n="KR3b0012_WYG_002-36b"/>
方之坐而起之行而止之左而右之别而合之絶而觧<lb/>
之無犯進退之節無絶人馬之力故一人學戰教成十<lb/>
人十人學戰教成百人百人學戰教成千人千人學戰<lb/>
教成萬人萬人學戰教成三軍之衆此教兵之率也至<lb/>
於執兵用刄<hi>或作技</hi>又有法焉凡教刀者先使執持便慣<lb/>
乃以形制輕重折<hi>或作斫</hi>伐勇劣而為之等教旗若槍者<lb/>
先使把有方盤旋進退乃以干之長短大小挿頼深淺<lb/>
而為之等教弓者先使張弓架矢威儀容止乃以弓之<lb/>
<pb n="KR3b0012_WYG_002-37a"/>
硬弱箭之遲速逺近射的親疎穿甲重數而為之等教<lb/>
弩者先使之繫縛弛張輕利㨗敏乃凖弓矢而為之等<lb/>
此教器械之畧也傳曰以不教民戰是為棄之非此物<lb/>
歟<lb/>
　　教弩法<hi>并圖</hi>
弩者中國之勁兵四夷之畏服也古者有黄連百竹八<lb/>
檐雙弓之號絞車擘張馬弩之差今有三弓合蟬手射<lb/>
小黄皆其遺法若乃射堅及逺爭險守隘怒聲勁勢遏<lb/>
<pb n="KR3b0012_WYG_002-37b"/>
衝制突者非弩不充然張遲難以應卒臨敵不過三𤼵<lb/>
而短兵已接故或者以為戰不便於弩然則非弩不便<lb/>
於戰為將者不善於用弩也唐諸兵家皆謂弩不利於<lb/>
短兵必以長㦸大牌為前列以禦奔突亦令弩手負刀<lb/>
棒若賊薄陣短兵交則捨弩而用刀棒與戰鋒隊齊入<lb/>
奮擊常先定駐隊人收弩<hi>恐弩臨時有損</hi>近世不然最為利器<lb/>
五尺之外尚須發也故弩當别為隊隊攢箭注射則前<lb/>
無立兵對無横陣若虜騎來突駐足山立不動於陣前<lb/>
<pb n="KR3b0012_WYG_002-38a"/>
叢射之中則無不斃踣騎雖勁不能騁是以戎人畏之<lb/>
又若争山奪水守隘塞口破驍䧟勇非弩不克用弩之<lb/>
法不可雜於短兵尤利處髙以臨下但於陣中張之陣<lb/>
外射之進則蔽以旁牌者次論逥張而復入則弩不絶<lb/>
聲賊無奔軼矣故特出此法以具於后<lb/>
　　𤼵弩人　　　進弩人　　　張弩人<lb/>
<pb n="KR3b0012_WYG_002-39a"/>
其教法曰　張弩後丁字立　當弩八字立<lb/>
髙揎手届衫襟左右承撞　　右手迎上<lb/>
當心有張　張有濶狹　　　左䏶右膊<lb/>
還復當心　安箭髙舉手　　敵逺檯頭放箭敵近平<lb/>
身　　　　敵在左右回身　敵在上挈手<lb/>
敵在下抵手𤼵訖唱殺却掣　拗蝎尾弩還著地<lb/>
　　教弓法<lb/>
唐王琚教射二篇多言射之容止非戰陣所急今掇其<lb/>
<pb n="KR3b0012_WYG_002-39b"/>
切可施於兵家者具於左矢量其力弓量其力無動容無<lb/>
作色和其肢體調其氣息一其心志謂之楷式故曰莫<lb/>
患弓逺軟服當自逺莫患力羸常當之引但力勝其弓<lb/>
則容貌和𤼵無不中故始學射必先學持滿須能制其<lb/>
弓定其體後乃射之然其的必始於一丈百𤼵百中寸<lb/>
以加之漸至百步亦百𤼵百中乃為術成矣或昇的於<lb/>
髙山或置的於深谷或拽或擲使其的縱横前却不失<lb/>
所凖乃可以射禽與敵凡弓惡左傾箭惡直懦頥惡傍<lb/>
<pb n="KR3b0012_WYG_002-40a"/>
引頸惡却埀胷惡前凸背惡後偃此射法骨髓之病也<lb/>
身前疎為猛虎方騰額前臨為封兕欲聞出弓為懐中<lb/>
吐月平箭為弦上懸衛此皆有容儀之善也控弦有二<lb/>
術無名指疊小指壓大指頭指當弦直立中國之法也<lb/>
屈大指頭以指壓勾之此北胡法也胡法立小利於馬<lb/>
上漢法力多利於步用然其妙特在頭指間世人皆以<lb/>
其指未齪弦則置箭曲又傷其羽但令指面隨弦直立<lb/>
即脱而易中其致還乃過常數十步古人以為神而秘<lb/>
<pb n="KR3b0012_WYG_002-40b"/>
之胡法不使大指過頭指亦為妙耳其執弓欲使弛前<lb/>
入扼弝後當四指本節平其大指使承鏃却其頭指使<lb/>
不礙則和美其有聲而駃矣<lb/>
　<lb/>
　<lb/>
　<lb/>
　<lb/>
　武經總要前集卷二<lb/>
</p>
<p>
</p>
  </div>
</body>
</text>
</TEI>
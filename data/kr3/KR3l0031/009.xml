<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>澠水燕談録卷九</head> <lb/>
    <p>
<pb n="KR3l0031_WYG_009-1a"/>
欽定四庫全書<lb/>
　澠水燕談録卷九<lb/>
　　　　　　　　　　　　宋　王闢之　撰<lb/>
　　事誌<lb/>
開寶中平嶺表擇廣州内臣聰慧者數十人於教坊習<lb/>
　樂名簫韶部改曰雲韶賜宴則用之太平興國中擇<lb/>
　軍中善樂者名曰引龍直遊幸騎而導駕後曰鈞容<lb/>
　直取鈞天之義也<lb/>
<pb n="KR3l0031_WYG_009-1b"/>
太宗朝府州折御卿貢馬特異格不甚髙而日行千里<lb/>
　口旁有碧紋如雲霞因目曰碧雲騢上征太原往來<lb/>
　乗之上下山嶺如履平地上則屈前足下則屈後足<lb/>
　上下如坐安輿不知登降髙下之勞圉人供芻粟或<lb/>
　少倨則嘶鳴奮躍踶齧不已此尤異他馬也上崩悲<lb/>
　鳴不食骨立人不忍視真宗遣從靈駕至永熈陵乃<lb/>
　斃詔與桃花犬同坎瘞<lb/>
洛陽至京六驛舊未嘗進花李文定公留守始以花進<lb/>
<pb n="KR3l0031_WYG_009-2a"/>
　歳差府校一人乗驛馬晝夜馳至京師所進止姚黄<lb/>
　魏紫三四朶用菜葉實籠中籍覆上下使馬不動揺<lb/>
　亦以禦日氣又以蠟封花蒂可數日不落今歳貢不<lb/>
　絶<lb/>
朐山有花𩔖海棠而枝長花尤宻惜其不香無子既開<lb/>
　繁麗嫋嫋如曵錦帶故淮南人以錦帶目之王元之<lb/>
　以其名俚命之曰海仙有詩曰春憎窈窕教無子天<lb/>
　為妖嬈不與香<lb/>
<pb n="KR3l0031_WYG_009-2b"/>
萊公初及第知歸州巴東縣手植雙栢於庭至今民愛<lb/>
　之以比甘棠謂之萊公栢焉<lb/>
南唐後主留意筆札所用澄心堂紙李廷珪墨龍尾石<lb/>
　硯三物為天下之冠自李氏之亡龍尾石不復出嘉<lb/>
　祐中校理錢仙芝知歙州訪得其所乃大溪也李氏<lb/>
　嘗患溪不可入斷其流使由他道李氏亡居民苦其<lb/>
　溪之回遠導之如昔石乃絶仙芝移溪還故道石乃<lb/>
　復出遽與諸溪並行莆陽蔡君謨常評李超易水人<lb/>
<pb n="KR3l0031_WYG_009-3a"/>
　唐末與其子廷珪渡江至歙州以其地多美松因留<lb/>
　居以墨名家本姓奚江南賜姓李氏珪或為邽珪弟<lb/>
　廷寛男承晏承晏男乂用皆有聞易水江南又有朱<lb/>
　君德柴詢柴成務李文遠張遇陳贇著名當時其制<lb/>
　有劒脊圓餅拙墨進貢墨供堂墨其靣多作蛟龍其<lb/>
　幕<hi>音縵</hi>有宣府字或云止宣或著姓氏或别州府今人<lb/>
　間已少傳者仁宗嘉祐中宴近臣於宴嘗以墨賜之<lb/>
　其文曰新安香墨其後翰林諸君承賜者皆廷珪雙<lb/>
<pb n="KR3l0031_WYG_009-3b"/>
　脊龍様尤為佳品<lb/>
咸平中陳文惠謫官潮州時州人張氏濯於江邊為鰐<lb/>
　魚食之公曰昔韓吏部以文投惡溪鰐魚為吏部遠<lb/>
　徙今鰐魚既食人則不可赦矣乃命吏督漁者網而<lb/>
　得之鳴皷告其罪戮之於市圖其形為之質至今多<lb/>
　傳之鰐大者數丈或𤣥黄或蒼白色似龍而無角𩔖<lb/>
　蛇而有足睅目利齒見者駭之卵出山谷間大率為<lb/>
　鰐者十二三其餘或為黿或為龜也喜食人畜其食<lb/>
<pb n="KR3l0031_WYG_009-4a"/>
　必以尾卷去如𧰼餂鼻也<lb/>
河中府舜泉坊二井相通匿孔旁出者祥符中真宗祀<lb/>
　汾駐驆蒲中車駕臨觀賜名孝廣泉并以名其坊御<lb/>
　製贊紀之蒲濵河地鹵泉鹹獨此井甘美世以為異<lb/>
亳州法相禪院矮檜髙數尺偃亞蟠屈枝葉繁茂不可<lb/>
　圖狀唐大中年李待價石記云圓䕃三丈餘距今又<lb/>
　百餘年廣袤為五六丈一郡之珎玩士人目其寺曰<lb/>
　矮檜真宗祀老子嘗駐其下今御榻尚在故陸子履<lb/>
<pb n="KR3l0031_WYG_009-4b"/>
　詩云先皇玉座親臨地故老於今涕泫然<lb/>
建茶盛於江南近歳制作尤精龍團茶最為上品一觔<lb/>
　八餅慶厯中蔡君謨為福建運使始造小團以充歳<lb/>
　貢一觔二十餅所謂上品龍茶者也仁宗尤所珍惜<lb/>
　雖宰相未嘗輙賜惟郊禮致齋之夕兩府各四人共<lb/>
　賜一餅宫人剪金為龍鳯花貼其上八人分蓄之以<lb/>
　為竒玩不敢自試有佳客出為傳玩歐陽文忠公云<lb/>
　茶為物之至精而小團又其精者也嘉祐中小團初<lb/>
<pb n="KR3l0031_WYG_009-5a"/>
　出時也今小團易得何至如此多貴<lb/>
通州狼山廣教寺在唐為慈航院在江中山上昔人有<lb/>
　詩云飛來靈鷲嶺化作寶陀山前後乃江海相接處<lb/>
　出二山間水湍礙石率多覆溺昔有僧率其徒操楫<lb/>
　以䕶之舟無觸石之患故有慈航之名近年江水南<lb/>
　徙山之前後皆陸田後人又有詩云昔年船底浪今<lb/>
　日馬蹄痕皆紀實也<lb/>
慶厯四年貝州卒王則據城叛詔明鎬加討久無功叅<lb/>
<pb n="KR3l0031_WYG_009-5b"/>
　知政事文彥博請行仁宗欣然遣之且曰貝字加文<lb/>
　為敗卿必擒則矣未逾月而捷報聞詔拜平章事曲<lb/>
　赦河北改貝州為恩州<lb/>
揚州后土廟有花一株潔白可愛歳久木大而花繁世<lb/>
　俗目為瓊花不知實何木也世以為天下無之惟此<lb/>
　一株孫冕使訪之山中甚多但多苦樵斧野燒故木<lb/>
　不得大而花不能盛不為人貴孫傷之作詩曰可憐<lb/>
　遐地產常化燎原灰或曰此詩乃李文饒賦玉蘂也<lb/>
<pb n="KR3l0031_WYG_009-6a"/>
長安故都多碑石景祐初莊獻太后遣中使建塔城中<lb/>
　時姜遵知永興盡力於㙮材漢唐公卿墓石十亡八<lb/>
　九楊大年談苑叙五行德金石厄事宋有國百餘年<lb/>
　長安碑刻再厄矣惜哉<lb/>
契丹國産毗狸形𩔖大䑕而足短極肥其國以為殊味<lb/>
　火地取之以供國主之膳自公相下不可得而嘗常<lb/>
　以羊乳飼之頃年北使嘗携至京烹以進御今朝臣<lb/>
　奉使其國者皆得食之然中國人亦不嗜其味<lb/>
<pb n="KR3l0031_WYG_009-6b"/>
淄州淄川縣梓桐山石門澗有石曰青金色青黑相雜<lb/>
　其文如銅屑或云即自然銅也理細宻范文正公早<lb/>
　居長白山往來于此嘗見其石皇祐末公知青遣石<lb/>
　工取以為硯極發墨頗𩔖歙石今東方人多用之或<lb/>
　曰范公石然不耐久久則下乃斵裂<lb/>
青州城西南皆山中貫洋水限為二城先時跨水植柱<lb/>
　為橋每至六七月間山水暴漲水與柱鬬率常壞橋<lb/>
　州以為患明道中夏英公守青思有以捍之㑹得牢<lb/>
<pb n="KR3l0031_WYG_009-7a"/>
　城廢卒有智思疊巨石固其岸取大木數十相貫架<lb/>
　為飛橋無柱至今五十餘年橋不壞慶厯中陳希亮<lb/>
　守宿以汴橋壞率常損官舟害人命乃法青州所作<lb/>
　飛橋至今汾汴皆飛橋為往來之利俗曰虹橋<lb/>
慶厯中洪州江岸崩得謝朓譔并書宋海陵王墓銘石<lb/>
　朓文固竒而書亦有法𩔖鍾繇書石入沈括家十餘<lb/>
　年後為夏元昭匿之不知所在<lb/>
皇祐中范文正公鎭青興龍僧舍西南洋溪中有醴泉<lb/>
<pb n="KR3l0031_WYG_009-7b"/>
　湧出公構一亭泉上刻石記之其後青人思公之德<lb/>
　目之曰范公泉環泉古木蒙宻塵迹不到去市㕓纔<lb/>
　數百歩而如在深山中自是幽人逋客往往賦詩鳴<lb/>
　琴烹茶其上日光玲瓏珍禽上下真物外之遊侣非<lb/>
　人間世也歐陽文忠公劉翰林貢父及諸名公多賦<lb/>
　詩刻石而文忠公及張禹功蘇唐卿篆石榜之亭中<lb/>
　最為營丘佳處<lb/>
華陽楊褒好古博物家雖貧尤好書畵竒玩充實槖中<lb/>
<pb n="KR3l0031_WYG_009-8a"/>
　家姬數人布裙糲食而歌舞絶妙故歐陽公贈之詩<lb/>
　云三脚木床坐調曲蓋言褒之貧也褒皇祐中宿華<lb/>
　州西隂寺僧云西華溪下最勝夜間燈滅於閽中見<lb/>
　光燁然旦起視之石也詢寺處郡僚宴集之地故以<lb/>
　此石鎭内耳至夜褒移至别地光復在焉意其隱玉<lb/>
　因求得之輦至都下使玉工視之以為然剖之得玉<lb/>
　徑數寸温潤絶美光采粲然玉人驚之曰至寶也今<lb/>
　王府中未有其比㑹朝廷求良玉琢鎭國寶褒因獻<lb/>
<pb n="KR3l0031_WYG_009-8b"/>
　之遂為璽鎭國華州軍額朝廷以名與璽同乃改曰<lb/>
　鎭潼軍此亦異也余叔父博士為華州幕官故知其<lb/>
　詳或以為褒所獻為璧未知孰是<lb/>
洛陽牡丹歳久蟲蠧則花開稍小園户以硫黄簮其穴<lb/>
　蟲死復盛大其園户相妬則以烏賊魚刺花樹枝皮<lb/>
　中花必死盡牡丹忌此魚耳<lb/>
司馬温公既居洛每對客賦詩談文或投壺以娯賔公<lb/>
　以舊格不合禮意更定新格以為傾邪險詖不足為<lb/>
<pb n="KR3l0031_WYG_009-9a"/>
　善而舊圖反為竒箭多與之筭如倚竿帶劒之𩔖今<lb/>
　皆廢其筭以罰之顛倒反覆惡之大者柰何以為上<lb/>
　如倒中之𩔖今當盡廢壺中筭以明逆順大抵以精<lb/>
　審者為上偶中者為下使夫用機徼幸者無所措手<lb/>
　此足以見公之志雖嬉戯之間亦不忘於正也<lb/>
唐彦猷清簡寡慾不以世務為意公退居一室蕭然終<lb/>
　日黙坐惟吟詩臨書烹茶試墨以此度日嘉祐中守<lb/>
　青得絲石於黑山琢為硯其理紅黄相參文如林木<lb/>
<pb n="KR3l0031_WYG_009-9b"/>
　或如月暈或如山峰或如雲霧花卉石自有膏潤泛<lb/>
　墨色覆之以匣數日不乾彦猷作硯録品為第一以<lb/>
　為自得此石端溪龍尾皆置不復視矣<lb/>
秦武公作羽陽宫在鳯翔寶鷄縣界歳久不可究知其<lb/>
　處元祐六年正月直縣門之東百歩居民權氏濬池<lb/>
　得古銅瓦五皆破一獨完瓦靣徑四寸四分面上隱<lb/>
　起四字曰羽陽千歳篆字隨勢為之不取方正始知<lb/>
　即羽陽舊趾也其地北負髙原南臨渭水前對羣峰<lb/>
<pb n="KR3l0031_WYG_009-10a"/>
　形勢雄壯真勝地也武公之初年距今千有七百八<lb/>
　十八年呉武功游景叔方總秦鳯刑獄摹刋于石置<lb/>
　之岐陽憲臺之瑞豐亭以貽好事者<lb/>
李謙溥太祖朝名將在汾晉二十餘年大小百餘戰未<lb/>
　嘗少䘐每廵邊老幼望拜呼以為父晩治第於道坊<lb/>
　中為小圃購花木竹石植之頗與朝士大夫游久之<lb/>
　以從弟謙昇女適皇子陳王貧無以資圃質於宋延<lb/>
　偓後其子正為通事舍人侍太宗問曰爾父力邊三<lb/>
<pb n="KR3l0031_WYG_009-10b"/>
　十年止餘一第忍屬它姓正具所以對太宗即遣中<lb/>
　使出内府錢付延偓購還王禹偁作記美其事名二<lb/>
　亭曰克家肯構宰相畢士安而下及諸名公賦詩紀<lb/>
　述自成一編<lb/>
秀州祥符院僧知和蓄一古琴琴徽碧石細紋軫製作<lb/>
　精巧音韵清越中刋李陽氷篆三十九字其略云南<lb/>
　海夷島産木名伽羅文横銀屑其堅如石遂用作此<lb/>
　臨岳沈括筆談朱長文琴譜著此琴即唐相<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>公李<lb/>
<pb n="KR3l0031_WYG_009-11a"/>
　勉所製響泉之名見李勉傳元祐末和死州將以其<lb/>
　琴匣送尚書禮部符太常長管好事者時時鼓之錢<lb/>
　塘沈振蓄一琴名冰清腹有晉陵子銘云卓哉斯器<lb/>
　樂惟至正音清韵古月澄風勁三餘神爽泛絶機靜<lb/>
　雪夜敲氷霜天擊磬隂陽潛感否臧前鏡人其審之<lb/>
　豈獨知政大厯三年三月三日上底蜀郡雷氏斵鳯<lb/>
　沼内書貞元十一年七月八日再修士雄記聲極清<lb/>
　實山荏陳聖與名知琴少在錢塘從振借琴彈酷愛<lb/>
<pb n="KR3l0031_WYG_009-11b"/>
　之後三十年聖與官太常㑹振姪述鬻氷清索百千<lb/>
　不售未幾述卒其妻得二十千鬻於僧清道轉落于<lb/>
　太一道士楊英久之聖與以五十千購得極珍祕之<lb/>
　或以晉陵子杜牧之道號篆法𩔖李義山筆亦莫可<lb/>
　辨又不知士雄何人也<lb/>
釋晉明齊州人久止靈嵓晩遊五臺得風疾眉髮俱墮<lb/>
　百骸腐潰哀號苦楚人不忍聞忽有異人教服長松<lb/>
　明不之識復告云長松長古松下取根餌之皮色薺<lb/>
<pb n="KR3l0031_WYG_009-12a"/>
　苨三五寸味微苦𩔖人參清香可愛無毒服之益人<lb/>
　兼解諸䖝毒明採服不旬日髮復生顔貌如故今并<lb/>
　代間士人多以長松參甘草乾山藥為湯殊佳然本<lb/>
　草及諸方書並不著獨釋惠祥作清凉傳始叙之<lb/>
元祐中上元駕幸迎祥池宴從臣教坊伶人以先聖為<lb/>
　戲刑部侍郎孔宗翰奏唐文宗時嘗有為此戲者詔<lb/>
　斥去之今聖君宴犒群臣豈宜容此詔付檢官置于<lb/>
　理或曰此細事何足言孔曰非爾所知天子春秋鼎<lb/>
<pb n="KR3l0031_WYG_009-12b"/>
　盛方且尊德樂道而賤伎乃爾䙝慢不治豈不累聖<lb/>
　德乎聞者歎服<lb/>
椰子生安南及海外諸國木如㯶櫚大者高百餘尺花<lb/>
　白如千葉芙蓉一本花不過三五顆其大如斗至差<lb/>
　小外有黄毛軟皮中有殻正𩔖㯽榔故有人為詩云<lb/>
　百果之中爾最珍㯽榔應是汝𤣥孫沈佺期亦有題<lb/>
　椰子詩云叢生彫胡首圓實㯽榔身殻止有二宂牙<lb/>
　出宂中殻内𩔖羅菔皮味苦肉極甘脆蠻人甚珍之<lb/>
<pb n="KR3l0031_WYG_009-13a"/>
　中有汁大者一二升蠻人謂之椰子酒飲之得醉交<lb/>
　州記以為漿者是也治消渴塗髭髪立黑皮煮汁止<lb/>
　血療吐逆肉益氣生風<lb/>
蜀雖阻劒州之險而郡縣無城池之固民性懦弱俗尚<lb/>
　文學而世以為蜀人好亂殊不知公孫述及劉闢王<lb/>
　建孟知祥輩率非土人皆以姦雄乗中原多事盗㨿一<lb/>
　方耳本朝王小波李順王均軰嘯聚西蜀蓋朝廷初<lb/>
　平孟氏蜀之帑藏盡歸京師其後言利者爭述功利<lb/>
<pb n="KR3l0031_WYG_009-13b"/>
　置博易務禁私市商賈不行蜀民不足故小波得以<lb/>
　激怒其人曰吾疾貧富不均今為汝均之貧者附之<lb/>
　益衆向使無加賦之苦得循良撫綏之安有此亂古<lb/>
　人云與其蓄聚歛之臣寧蓄盜臣聚歛之為害如此<lb/>
　可不戒哉<lb/>
犀之𩔖不一生邕管之内及交趾者角紋如麻實燥少<lb/>
　溫潤來自船上生大食者文如茱茰理潤而澤光采<lb/>
　徹瑩甚𩔖犬鼻若傅以膏甚有花紋而尤異者曰通<lb/>
<pb n="KR3l0031_WYG_009-14a"/>
　天犀或如日星或如雲月或如葩花或如山水或飛<lb/>
　走或龍魚或成神仙或成宫殿至有衣冠眉目杖履<lb/>
　毛羽鱗角完具若繪畫然為世所貴其價不貲莫知<lb/>
　其所以然也或以為犀愛一物玩之久則物形潜入<lb/>
　角中是又不可以理推者其紋有正揷者有腰鼓揷<lb/>
　者其𩔖不一方其未解也雖海人亦未知其為異也<lb/>
　故波斯以𧰼牙為白暗犀角為黑暗以其難别識也<lb/>
　犀之有通天紋者自顧其影則怖常飲濁水不欲照<lb/>
<pb n="KR3l0031_WYG_009-14b"/>
　見其角也海人之取犀也多於山麓植木如列羊棧<lb/>
　久則木朽犀前足短止則依木而立木折犀倒不能<lb/>
　自立因格殺之犀歳亦退角培土埋僻處海人偵知<lb/>
　以木角易取之西域謂犀為竭伽角為毗沙拏言一<lb/>
　角也<lb/>
柳三變景祐末登進士第少有俊才尤精樂章後以疾<lb/>
　更名永字耆卿皇祐中久困選調入内都知史某愛<lb/>
　其才而憐其潦倒㑹教坊進新曲醉蓬萊時司天臺<lb/>
<pb n="KR3l0031_WYG_009-15a"/>
　奏老人星見史乗機薦之仁宗大悦<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0031_WYG_009-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　澠水燕談録卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>澠水燕談錄卷五</head> <lb/>
    <p>
<pb n="KR3l0031_WYG_005-1a"/>
欽定四庫全書<lb/>
　澠水燕談錄卷五<lb/>
　　　　　　　　　　　　宋　王闢之　撰<lb/>
　　髙逸<lb/>
鎮陽道士證隱博學多識道行精潔太祖北征召見時<lb/>
　已九十而形氣不衰上訪以養生之術隱曰我無為<lb/>
　而人自化我無欲而民自正軒轅帝堯享國延年率<lb/>
　由此道帝嘉之賜以茶帛<lb/>
<pb n="KR3l0031_WYG_005-1b"/>
陳摶周世宗常召見賜號白雲先生太平興國初召赴<lb/>
　闕太宗賜御詩云曾向前朝號白雲後來消息杳無<lb/>
　聞如今若肯隨徵召總把三峰乞與君先生服華陽<lb/>
　巾草屨垂縚以賔禮見賜坐上方欲征河東先生諫<lb/>
　止㑹軍已興令寢御園百餘日方起兵還果無功恩<lb/>
　禮特異賜號希夷久之辭歸進詩以見志云草澤吾<lb/>
　皇詔圖南摶姓陳三峰千載客四海一閒人世態從<lb/>
　來薄詩情自得真乞全麞鹿性何處不稱臣上知不<lb/>
<pb n="KR3l0031_WYG_005-2a"/>
　可留賜宴使宰相兩禁傳坐為詩以寵其歸<lb/>
田徵君告字象宜篤學好文嘗學詩於希夷先生以詩<lb/>
　評授之故詩尤清麗平居寡薄志在經世太祖建國<lb/>
　思得異人詔詣公車㑹遭父母喪久之東逰過濮止<lb/>
　王元之舎元之貽書勉進其道㑹大河決溢君推明<lb/>
　鯀禹之所治著禹元經三卷將上之不果已而得水<lb/>
　𣗳於濟南明水將隱居焉故致書徐常侍鉉質其去<lb/>
　就鉉答曰負鼎叩角顧廬築巖各由其時不失其道<lb/>
<pb n="KR3l0031_WYG_005-2b"/>
　在我而已何常之有遂決髙蹈志時發易筮之遇暌<lb/>
　因自號暌叟從學者常數百人宋維翰許衮最其髙<lb/>
　弟二子登朝盛稱其師淳化中韓丕言於天子召赴<lb/>
　闕詔書及門而卒皇祐中濟南翟書裒其遺逸得四<lb/>
　十八篇析為三卷又次其出處為暌叟别傳云<lb/>
景徳中种放賜號先生暫還嵩山真宗置酒資政殿餞<lb/>
　放侍臣當直者四人預時所司不宿具皆相顧不敢<lb/>
　坐上乃親定位次翰林學士晁迥資政殿學士王欽<lb/>
<pb n="KR3l0031_WYG_005-3a"/>
　若東向知制誥朱𨕖西向次迥待制戚綸西向次欽<lb/>
　若放北面對上示特客禮酒半上賦七言一章賜放<lb/>
　侍臣皆賦士大夫榮之<lb/>
孫宣公奭以太子少傅致仕居於鄆一日置宴詩㕔<hi>仁宗</hi>
　<hi>嘗賜詩刻石所居之㕔壁上</hi>語客曰白傅有言多少朱門鎖空宅<lb/>
　主人到老不曾歸今老夫歸矣喜動於色復顧石守<lb/>
　道諷易離卦九三爻且曰樂以忘憂自得小人之志<lb/>
　歌而鼓缶不興大耋之嗟公以淳徳奥學勸講禁中<lb/>
<pb n="KR3l0031_WYG_005-3b"/>
　二十餘年晩節勇退優㳺里中終始全徳近世少匹<lb/>
真宗優禮种放近世少比一日登龍圖閣放從行真宗<lb/>
　垂手援放以上顧近臣曰昔日明皇優李白御手調<lb/>
　羮今朕以手援放登閣厚賢之禮無前代矣<hi>故將永叔薦放</hi>
　<hi>孫謙云放早以逸民被遇章聖有握手登樓之睠</hi>真宗久欲大用放固辭乃<lb/>
　止惜夫<lb/>
种放少舉進士不第希夷先生謂之曰此去逢豹則止<lb/>
　他日當出於衆人初莫知其意故放隱於南山豹林<lb/>
<pb n="KR3l0031_WYG_005-4a"/>
　谷真宗召見寵待非常拜工部侍郎皆符其言放别<lb/>
　業在終南山放學行髙古後生從學者衆性頗嗜酒<lb/>
　躬耕種秫以自釀所居有林泉之勝尤為幽絶真宗<lb/>
　聞之遣中使携畫工圖之開龍圖閣召輔臣觀焉其後<lb/>
　甘棠魏野郊居有幽趣帝亦遣人圖之故野詩云幽<lb/>
　居帝畫看<lb/>
麻先生仲英有俊才七嵗能詩隨侍官鄜州宋翰林白<lb/>
　方謫官鄜聞而召之坐賦詩十篇宋大稱賞翌日宋<lb/>
<pb n="KR3l0031_WYG_005-4b"/>
　以浣溪牋李廷珪墨諸葛氏筆遺之乃贈以詩曰宣<lb/>
　毫歙墨川牋紙寄與麻家小秀才七嵗能吟天骨異<lb/>
　前生應折桂枝來十七上禮部歸以二親既喪祿不<lb/>
　及養無復仕宦意退居臨淄辨士里别墅久而記覽<lb/>
　該洽行義髙潔鄉黨化服鄉里争訟者聴先生辯之<lb/>
　雖凶年盜不入其家富韓公文潞公皆嘗致書幣龎<lb/>
　莊公出鎮遣其子奉書召至府中禮之極厚薦其行<lb/>
　義於朝詔為國子四門助教州學教授東方學者争<lb/>
<pb n="KR3l0031_WYG_005-5a"/>
　師之卒年九十或以為宋詩前生已折桂枝來即今<lb/>
　世不復折也麻一試不第終身罷舉詩已讖之矣<lb/>
陜右魏處士野蒲中李徵君瀆乃中表也俱有髙節以<lb/>
　吟詠相善野於東郊鑿土室方丈蔭以脩竹泉流其<lb/>
　前曰樂天洞瀆結茅齋中條之陰曰浮雲堂皆有瀟<lb/>
　灑之趣每乗興相過賦詩飲酒累日乃去一日瀆過<lb/>
　野曰前夕恍惚若夢中林下有人曰行到水窮處未<lb/>
　知天盡時即正其誤曰盍云坐看雲起時對曰此浮<lb/>
<pb n="KR3l0031_WYG_005-5b"/>
　雲安得興起邪瀆命此必死期故來訪别還家未㡬<lb/>
　年卒<lb/>
史延壽嘉州人以善相遊京師貴人争延之視貴賤如<lb/>
　一坐輒箕踞爾我人號曰史不拘又曰史我吕文靖<lb/>
　公嘗邀之延壽至怒閽者不開門批之閽者曰此相<lb/>
　公宅雖侍臣亦就客次延壽曰彼來者皆有求於相<lb/>
　公我無求相公自欲見我耳不開門我竟還矣閽者<lb/>
　走白公開門迎之延壽挾術以逰無心於用舎故能<lb/>
<pb n="KR3l0031_WYG_005-6a"/>
　自重如此<lb/>
建安黄晞慶厯中逰京師髙文苦學為世稱重著書數<lb/>
　萬言自號謷隅子貧有守不干科舉而貎寢氣寒不<lb/>
　自修飾石守道太學生員厚禮幣聘為學正踰垣避<lb/>
　之故歐陽文忠公詩曰羔鴈聘黄晞晞驚走隣家近臣<lb/>
　交章薦其道義詔受京官將為國子司業拜命數月<lb/>
　暴卒僧舎<lb/>
慶厯末杜祁公告老退居南京與太子賔客致仕王渙<lb/>
<pb n="KR3l0031_WYG_005-6b"/>
　光祿卿致仕畢世長兵部郎中分司米實尚書郎致<lb/>
　仕馮平為五老㑹吟醉相勸士大夫髙之祁公以故<lb/>
　相耆徳尤為天下傾慕兵部詩云九老且無元老貴<lb/>
　莫將西洛一般看五人年皆八十餘康寧爽健相得<lb/>
　甚歡故祁公詩云五人四百有餘嵗深稱分曹與挂<lb/>
　冠而畢年最髙時九十餘故其詩云非才忝預最髙<lb/>
　年是時歐陽文忠留守睢陽而歎慕借其詩觀之用次<lb/>
　韻卒章云聞説優游多唱和新詩何惜借傳看<lb/>
<pb n="KR3l0031_WYG_005-7a"/>
初歐陽文忠公與趙少師槩同在中書嘗約還政後再相<lb/>
　㑹及告老趙自南京訪文忠公於潁上文忠公所居<lb/>
　之西堂曰㑹老仍賦詩以志一時盛事時翰林吕學<lb/>
　士公著方牧潁職兼侍讀及龍圖特置酒於堂宴二<lb/>
　公文忠親作口號有金馬玉堂三學士清風明月兩<lb/>
　閒人之句<lb/>
治平初龍圖閣直學士趙公抃鎮成都有張山人者不<lb/>
　知所居數至李道士舎一日語李曰龍圖公促治裝<lb/>
<pb n="KR3l0031_WYG_005-7b"/>
　行當入覲且叅大政矣趙聞而異之喻李令與俱來<lb/>
　及再至李邀飲同見公張固辭曰與公相見自有期<lb/>
　今未可也李具以告公公曰俟其再至宻令人來白<lb/>
　當屏去導從潛徃見之他日又至李方遣人白公而<lb/>
　遽求還留之不可曰龍圖且來矣公方命駕聞其去<lb/>
　乃止益奇之未幾果應召命乃叅政柄及出鎮青社<lb/>
　熙寧五年張遺書云當來相見公大喜語賔佐曰張<lb/>
　山人來矣久之無來至秋公奉詔再領成都方悟曰<lb/>
<pb n="KR3l0031_WYG_005-8a"/>
　山人言來乃吾當徃也故將行先寄張詩有不同叅<lb/>
　政初時入<hi>謂餘慶</hi>也學尚書兩次來<hi>謂張乖崖</hi>到日先生應笑<lb/>
　我白頭猶自走塵埃<lb/>
富韓公熙寧四年以司空歸洛時年六十八是年司馬<lb/>
　端明不拜樞宻副使求判西臺時年五十三二公安<lb/>
　居沖默不交世務後十一年當元豐五年文潞公留<lb/>
　守西京慕唐白樂天九老㑹於是悉聚洛中大夫賢<lb/>
　而老自逸者韓公置酒相樂凡十二人又命鄭奐圖<lb/>
<pb n="KR3l0031_WYG_005-8b"/>
　形妙覺僧舎各賦詩時人呼之曰洛陽耆英㑹而司<lb/>
　馬為之序其相聚也用洛中舊俗敘齒不尚官時韓<lb/>
　公年七十九潞公與司封席汝言皆七十七朝議大<lb/>
　夫王尚恭七十六太常卿趙丙祕書監劉几衛州防<lb/>
　禦使馮行已皆七十五天章閣待制楚建中七十三<lb/>
　朝議大夫王慎言七十二大中大夫張問龍圖閣直<lb/>
　學士張燾皆七十司馬六十四故潞公詩云當年尚<lb/>
　齒尤多幸十二人中第二人韓公贈潞詩云顧我年<lb/>
<pb n="KR3l0031_WYG_005-9a"/>
　齡雖第一在公勲徳自無雙潞再答韓公詩云惟公<lb/>
　福祿并功徳合是人間第一人是時宣徽使王公拱<lb/>
　宸年七十留守大名貽詩二公預其數凡十三人<lb/>
司馬公優游洛中不屑世務棄物我一窮通自稱曰齊<lb/>
　物子元豐中秋與樂令子訪親洛泗並轡過韓城抵<lb/>
　登封憇峻極下院趨嵩陽造崇福宫至紫霄觀尋㑹<lb/>
　善寺過轘轅遽達西洛少留廣度寺歴龍門至伊陽<lb/>
　以訪奉先寺登華嚴閣觀千佛巖躡山徑瞻髙公真<lb/>
<pb n="KR3l0031_WYG_005-9b"/>
　堂歩潛溪還保應觀文富二公之廣化寺拜邠陽堂<lb/>
　下涉伊水登香山到白公影堂詣黃龕院倚石樓臨<lb/>
　節灘還伊口凡所經逰發為詠歌錄叙謂之逰錄<lb/>
荆南朱昻博學有清徳晩年以工部侍郎乞骸骨既得<lb/>
　謝真宗賜坐寵詔留候秋凉還荆南故吳淑贈詩曰<lb/>
　浴殿早凉初閣筆渚宫秋晩得懸車比行錫宴玉津<lb/>
　園侍臣皆赴坐中内侍傳詔各賦詩餞行凡四十八<lb/>
　篇獨李翰長維詩最竒絶云清時納禄猶强健白首<lb/>
<pb n="KR3l0031_WYG_005-10a"/>
　還家正太平昻弟協亦退居里中皆八十餘時謂渚<lb/>
　宫二疏<lb/>
劉孟節概青州壽光人少師种放篤古好學酷嗜山水<lb/>
　而天姿絶俗與世齟齬故久不得仕晩得一名亦不<lb/>
　去為吏慶厯中朝廷以海上岠嵎山地震逾年不止<lb/>
　遣使遺問安撫使以先生名聞詔命之官不受就青<lb/>
　之南有冶原昔歐冶子劍鑄之地山竒水清旁無人<lb/>
　煙叢筠古木氣象幽絶富韓公之鎮青也知先生久<lb/>
<pb n="KR3l0031_WYG_005-10b"/>
　欲其間為築室泉上為詩并序以餞之曰先生已歸<lb/>
　隱山東人物空且言先生有志於名不幸無位不克<lb/>
　施於時著書以見志謂先生雖隱其道與日月雷霆<lb/>
　相震輝其後范文正公文潞公皆優禮之欲薦之先<lb/>
　生懇祈亦不能强以成其高先生少時多寓居龍興<lb/>
　僧舎之西軒徃徃凭欄静立懐想世事吁唏或獨以<lb/>
　手拍欄杆嘗有詩曰讀書悞我四十年幾回醉把欄<lb/>
　杆拍<lb/>
<pb n="KR3l0031_WYG_005-11a"/>
王樵字肩望淄川人性超逸深老易善擊劍有槩世之<lb/>
　志廬梓桐山稱淄右書生不交塵務山東賈同李冠<lb/>
　皆尊仰之咸平中契丹内侵舉族北俘潛入衆中訪<lb/>
　其親累年乃歸持諸喪刻木為親葬奐山東立祠奉<lb/>
　侍終身太守劉通詣樵踰垣遁去其後髙弁知州事<lb/>
　范諷為通判相與就見之李冠以詩寄之曰霜臺御<lb/>
　史新為郡棘寺廷評繼下車首謁梓桐王處士教風<lb/>
　從此重詩書晩自號贅世翁為贊書其門曰書生王<lb/>
<pb n="KR3l0031_WYG_005-11b"/>
　樵薄命寡志無益於人道號贅世豫卜地累茆名繭<lb/>
　室中壘石塌刻銘其上曰生前殺軀以虞不備沒後<lb/>
　寄魂以備不虞後感疾即入室自掩户乃卒以古劍<lb/>
　殉葬著逰邊集安邊三策説史皆散失濟南李芝為<lb/>
　贅世先生傳載其事<lb/>
蒲中李續好學有髙志廬中條山以泉石吟咏自樂未<lb/>
　嘗造州縣真宗祀汾陰詔赴行在續不起有表稱謝<lb/>
　云十行溫詔初聞丹鳳銜來一片閒心已被白雲留<lb/>
<pb n="KR3l0031_WYG_005-12a"/>
　住<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0031_WYG_005-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　澠水燕談錄卷五<lb/>
</p>
<p>
</p>
  </div>
</body>
</text>
</TEI>
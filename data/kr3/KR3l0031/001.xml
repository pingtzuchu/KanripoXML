<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>澠水燕談錄卷一</head> <lb/>
    <p>
<pb n="KR3l0031_WYG_001-1a"/>
欽定四庫全書<lb/>
　澠水燕談錄卷一<lb/>
　　　　　　　　　　　　宋　王闢之　撰<lb/>
　　帝徳<lb/>
西都北寺應天禪院乃太祖誕聖之地國初為傳舎真<lb/>
　宗幸洛陽顧瞻遺迹徘徊感愴乃命建為僧舎功成<lb/>
　賜院額奉安神御命知制誥劉筠誌之仁宗初又建<lb/>
　别殿分二位塑太宗真宗聖像丞相王欽若為之記<lb/>
<pb n="KR3l0031_WYG_001-1b"/>
　後園植牡丹萬本皆洛中尤品慶厯末仁宗御篆神<lb/>
　御三殿碑藝祖曰興先太宗曰帝華真宗曰昭孝今<lb/>
　為忌日行香地去留府甚逺故詩曰正夢寐中行十<lb/>
　里此之謂也<lb/>
開寶中教坊使魏某年老當補外援後唐故事求領小<lb/>
　郡太祖曰伶人為刺史豈治朝事尚可法耶苐令於<lb/>
　本部中遷敘乃以為太常太樂令<lb/>
興國中張觀樂史鏁㕔合格不得進士第止以為幕職<lb/>
<pb n="KR3l0031_WYG_001-2a"/>
　官太宗之愛惜科名如此<lb/>
慶厯中郎官吕覺勘公事囘登對自陳衣緋已久乞改<lb/>
　章服仁宗曰待别差遣與卿換章服不欲因鞫獄與<lb/>
　人恩澤慮刻薄之徒望風希進加人深罪耳帝寛厚<lb/>
　欽恤之徳如此廟號曰仁不亦宜乎<lb/>
明道二年二月十一日真宗行籍田禮就耕位侍中奉<lb/>
　耒進御上搢圭秉耒三推禮儀使奏禮成上曰朕既<lb/>
　躬耕不必泥古願終畝以勸天下禮儀使復奏上遂<lb/>
<pb n="KR3l0031_WYG_001-2b"/>
　耕十有二畦翌日作籍田禮畢詩賜宰臣已下和進<lb/>
　尋詔吕文靖公編為籍田記時許開封國學舉人陪<lb/>
　位因得免解<lb/>
寶元康定間西方用兵急於邊用言利者多捃摭細㣲<lb/>
　頗傷大體仁宗厭之乃詔曰議者並須䆒知本末審<lb/>
　可施用若事已上而驗白無狀者事効不著當施重<lb/>
　罰於是輕肆者知畏而不敢妄言利害也<lb/>
仁宗朝南劒州上言石碑等銀鑛可發上謂三司使曰<lb/>
<pb n="KR3l0031_WYG_001-3a"/>
　但不害民則為國利或於民有害豈可行也上之恤<lb/>
　愛元元至矣<lb/>
晁文元公迥在翰林以文章徳行為仁宗所優異帝以<lb/>
　君子長者稱之天禧初因草詔得對命坐賜茶既退<lb/>
　已昏夕真宗顧左右取燭與學士中使就御前取燭<lb/>
　執以前導之出内門傳付從史後曲燕宜春殿出牡<lb/>
　丹百餘盤千葉者纔十餘朶所賜止親王宰臣真宗<lb/>
　顧文元及錢文僖各賜一朶又常侍宴賜禁中名花<lb/>
<pb n="KR3l0031_WYG_001-3b"/>
　故事惟親王宰臣即中使為揷花餘皆自戴上忽顧<lb/>
　公令内侍為戴花觀者榮之其孫端稟嘗為余言<lb/>
咸平三年大理寺上言曰本寺案牘未決者常幾百事<lb/>
　近日逾月並無公案漢文決死刑四百唐太宗決死<lb/>
　罪三百史臣書之以為刑措今以四海之廣而奏牘<lb/>
　不聞動輙逾月足以知民識禮義而不犯於有司也<lb/>
　請載之史筆<lb/>
祥符中諸王有以翰林使醫有効乞除遥郡真宗曰醫<lb/>
<pb n="KR3l0031_WYG_001-4a"/>
　之為郡非治朝美事厚賜之可也仍令宰相諭此意<lb/>
真宗一日晩坐承明殿召學士對既退中人就院宣諭<lb/>
　曰朕適忘御袍帶卿無訝焉學士將降謝中人止之<lb/>
　云上深自愧責有㫖放謝真宗禮遇詞臣厚矣<lb/>
太祖討平諸國收其府藏貯之别府曰封椿庫毎嵗國<lb/>
　用之餘皆入焉嘗語近臣曰石晉割幽燕諸郡以歸<lb/>
　契丹朕憫八州之民久隔疆境俟所蓄滿五百萬緡<lb/>
　遣使契丹以贖山後諸郡如不我從即散府財募戰<lb/>
<pb n="KR3l0031_WYG_001-4b"/>
　士以圖攻取㑹晏駕乃寢後改曰左藏庫今為内藏<lb/>
　庫<lb/>
真宗嘗諭宰臣一外補郎官稱其才行甚美俟罷郡還<lb/>
　朝與除監司及還帝又語及之執政擬奏將以次日<lb/>
　上之晩歸里第其人來謁明日以名薦奏上黙然不<lb/>
　許執政察所以乃知已為伺察宻報矣終真宗朝其<lb/>
　人不復進用真宗惡人奔競如此<lb/>
慶厯中滕子京守慶州屬羌數千人内附滕厚加勞遺<lb/>
<pb n="KR3l0031_WYG_001-5a"/>
　以結其心御史梁堅言滕妄費公庫錢仁宗曰邊帥<lb/>
　以財利㗖蕃部此李牧故事安可加罪<lb/>
仁宗朝流内銓引改京官人李師錫上覽其薦者三千<lb/>
　餘人問其族系乃知丞相王徳與甥壻上曰保任之<lb/>
　法欲以盡天下之材今但薦勢要使孤寒何以進止<lb/>
　與師錫循資後翰林學士胡宿子宗堯磨勘以保官<lb/>
　亦令循資帝之照見物情抑權勢進孤寒聖矣<lb/>
英宗治平中燕國恵和公主下降王師約異時尚主之<lb/>
<pb n="KR3l0031_WYG_001-5b"/>
　家例降昭穆一等以為恭帝疾之曰此廢人倫之序<lb/>
　不可以為法思有以厚風俗亟命正之尚未遑著於<lb/>
　令及神宗踐阼乃詔公主出降皆行見舅姑禮是時<lb/>
　師約父克臣為開封府判官前一日中使促就第受<lb/>
　主見行盥饋禮成遂大設樂天下榮之三宫嬪御還<lb/>
　者莫不嗟嘆近姻貴戚相與震動以為天姬之貴尚<lb/>
　執行婦道盖自恵和始耳唐南平公主下降王珪之<lb/>
　子珪坐令親執行筓饋盥之禮曰吾豈為身榮所以<lb/>
<pb n="KR3l0031_WYG_001-6a"/>
　成國家之美耳唯我祖宗首正王化穆然成風矣<lb/>
魯人李廷臣頃官瓊管一日過市有獠子持錦臂韝鬻<lb/>
　於市者織成詩取而視之仁廟景祐五年賜進士詩<lb/>
　也云恩袍草色動仙籍桂香浮仁祖文章掞麗固足<lb/>
　以流播荒服盖亦仁徳醲厚有以深浹夷獠之心故<lb/>
　使愛服之如此也廷臣以千文易得之帖之小屏置<lb/>
　几席間以為朝夕之玩<lb/>
　　讜論<lb/>
<pb n="KR3l0031_WYG_001-6b"/>
慶厯中開寶寺塔災國家遣人鑿塔基得舊瘞舎利迎<lb/>
　入内庭送本寺令士庻瞻仰傳言在内庭時頗有光<lb/>
　恠將復建塔余襄公靖言彼一塔不能自衛何福逮<lb/>
　於民凡腐草皆有光水精及珠之圓者夜亦有光烏<lb/>
　足異也梁武造長干塔舎利常有光臺城之敗何能<lb/>
　致福乞不營造仁宗從之<lb/>
夏竦薨仁宗賜諡曰文正劉原父判考功上疏言諡者<lb/>
　有司之事且竦行不應法今百司各得守其職而陛<lb/>
<pb n="KR3l0031_WYG_001-7a"/>
　下奈何侵之乎疏三上是時司馬溫公知禮院上書<lb/>
　曰諡之美者極於文正竦何人可當光書再上遂改<lb/>
　諡文獻知制誥王原叔曰此禧祖皇帝諡也封還其<lb/>
　目不為草詔於是太常更諡竦文莊<lb/>
嘉祐中内臣麥允言死以其嘗有功特給鹵簿司馬光<lb/>
　言古不以名器假人允言近習之人非有大功勲而<lb/>
　贈以一品給以鹵簿不可為法仁宗嘉納之<lb/>
仁宗朝司天奏月朔日當食而陰雲不見事同不食故<lb/>
<pb n="KR3l0031_WYG_001-7b"/>
　事當賀司馬光曰日食四方皆見而京師獨不見天<lb/>
　意若曰人君為陰邪所蔽天下皆知而朝廷獨不知<lb/>
　其為災尤甚不當賀詔嘉其言後以為例<lb/>
景祐中趙元昊尚修職貢蔡州進士趙禹庻明言元昊<lb/>
　必反請為邊備宰相以為狂言流禹建州明年元昊<lb/>
　果反禹逃歸京上書自理宰相益怒下禹開封府獄<lb/>
　是時陳希亮為司錄言禹可賞不可罪宰相不從希<lb/>
　亮争不已卒從希亮言以禹為徐州推官徂徠先生<lb/>
<pb n="KR3l0031_WYG_001-8a"/>
　石守道有詩曰蔡牧男兒忽議兵謂禹也<lb/>
咸平中孫冕乞於江淮荆湖通商賣鹽許商人於邊上<lb/>
　入糧草或京中納錢帛一年之内國家預得江淮荆<lb/>
　湖三路賣鹽課額而又公私之利有十倍焉為陳恕<lb/>
　等沮之遂寢<lb/>
臨淄賈先生疎以著書扶道為己任著山東野錄七篇<lb/>
　頗𩔖孟子常奏諫者書四篇謂丁謂造作符瑞以誣<lb/>
　皇天以欺先帝今幸為姦發請明告天下正其事無<lb/>
<pb n="KR3l0031_WYG_001-8b"/>
　㡬又謂謂既竄逐冦萊公猶在雷州宜還萊公以明<lb/>
　忠邪先生終以孤直不偶既晩得進士出身不樂為<lb/>
　吏久之李文定公竊其誥勑送吏部先生勉就之官<lb/>
　至殿中丞卒後門人李冠元伯劉顔子望相與諡曰<lb/>
　存道先生初先生得出身真宗賜名同改字希徳<lb/>
狄武襄既平嶺南仁宗欲以為樞宻使平章事龎莊敏<lb/>
　公曰太祖遣曹彬平江南止賜錢二十萬其重慎名<lb/>
　器如此今青功不及彬若用為平章事富貴已極後<lb/>
<pb n="KR3l0031_WYG_001-9a"/>
　安肯為陛下用力使後有冦盜青更立功陛下以何<lb/>
　官賞之乃以青為䕶國軍節度諸子皆優官厚賜金<lb/>
　帛<lb/>
真宗初上仙莊獻攀慕號切凡喪祭之禮務極崇厚吕<lb/>
　文靖公奏曰太后為先帝喪紀之數宗廟之儀不忍<lb/>
　裁減曲盡尊奉此雖至孝之道以臣所見尚未足報<lb/>
　先帝恩遇之厚唯是逺姦邪奬忠直惜民財㧞擢時<lb/>
　彦使邊徼寧靖人物富安皇帝徳業日茂太后壽樂<lb/>
<pb n="KR3l0031_WYG_001-9b"/>
　無憂此報先帝之大節也<lb/>
祥符中玉清昭應等宫成大臣率兼使領天聖中玉清<lb/>
　災莊獻泣曰先帝尊奉先祧故大建館御以盡祗肅<lb/>
　之道今忽災燬何以稱先帝遺意吕文靖公恐后復<lb/>
　議繕完因推洪範災異之端乞罷營建懇讓使名玉<lb/>
　清遂不葺<lb/>
田錫以讜直事太宗知無不言深得諍臣之體一日詣<lb/>
　中書謁趙忠獻公曰公以元勲當軸宜自謙抑今百<lb/>
<pb n="KR3l0031_WYG_001-10a"/>
　司奏覆必先經堂豈尊君之義也諫臺章疏令閣門<lb/>
　進狀尤失風憲之體趙竦然謝之遽從其言<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0031_WYG_001-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　澠水燕談錄卷一<lb/>
</p>
<p>
</p>
  </div>
</body>
</text>
</TEI>
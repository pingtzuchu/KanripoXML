<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>澠水燕談録卷十</head> <lb/>
    <p>
<pb n="KR3l0031_WYG_010-1a"/>
欽定四庫全書<lb/>
　澠水燕談録卷十<lb/>
　　　　　　　　　　　　宋　王闢之　撰<lb/>
　　雜録<lb/>
唐太宗問一行世數禪師製葉子格進之葉子言二十<lb/>
　世李也當時士大夫宴集皆為之其後有柴氏趙氏<lb/>
　其格不一蜀人以紅鶴格為貴禁中則以花蟲為宗<lb/>
　近世職方員外郎曹谷損益舊本撰舊歡新格尤為<lb/>
<pb n="KR3l0031_WYG_010-1b"/>
　詳宻其法用匾骰子六隻犀牙師子十事自盆帖而<lb/>
　下分十五門門各有説凡名彩二百二十七逸彩二<lb/>
　百四十七總四百七十四彩余家有其格而世無能<lb/>
　為者<lb/>
周顯德中許京城民居起樓閣大將軍周景威先於宋<lb/>
　門内臨汴水建樓十三間世宗嘉之以手詔奬諭景<lb/>
　威雖奉詔實所以規利也今所謂十三間樓子者是<lb/>
　也景威子瑩國初為樞宻使<lb/>
<pb n="KR3l0031_WYG_010-2a"/>
陶糓姓唐唐宰相莒公儉之後祖彦謙有詩名號鹿門<lb/>
　先生糓避留祖名改姓陶後歴事累朝不復還本姓<lb/>
　士大夫譏之<lb/>
劉鋹㨿嶺南兵置八千人專以採珠為事目曰媚川都<lb/>
　每以石硾其足入海至五七百人溺而死者相屬也<lb/>
　久之珠充積内庫所居殿宇梁棟簾箔率以珠為飾<lb/>
　窮極華麗後王師入一火而盡藝祖廢媚川㸃其壯<lb/>
　者為軍老者放歸田里仍詔百姓不得以採珠為業<lb/>
<pb n="KR3l0031_WYG_010-2b"/>
建隆中南都一夕星殞如雨㸃或大或小光彩燁然未<lb/>
　至地而滅景祐初忻州夜中星殞極多明日視之皆<lb/>
　石聞今忻民猶有蓄之乃知公羊傳以雨星不及地<lb/>
　而復其説得之左氏以如雨而言與雨偕非也<lb/>
幽薊八州陷契丹幾二百年其間英主賢臣欲圖收復<lb/>
　功垂成而輙廢者三矣此豪傑之士每每嘆嗟而痛<lb/>
　惜初周世宗既下關南欲乗勝進攻幽州將行夜中<lb/>
　疾作乃止藝祖貯財别庫欲事攻取㑹上仙乃寢柳<lb/>
<pb n="KR3l0031_WYG_010-3a"/>
　仲塗守寧邊今博野也結客白萬德使説其主帥將<lb/>
　納質定誓以為内應掩其不備疾趨直取幽州㑹仲<lb/>
　塗易地河朔之人迄今為憾<lb/>
國初有王彦升者本市井販繒人及壯從軍累立戰功<lb/>
　至防禦使性極殘忍俘獲邊人則置酒宴飲因引羌<lb/>
　人以手攝其耳對客咀嚼徐引巵酒邊人血流被面<lb/>
　彦升笑語自若前後噉數十百人亦可恠也<lb/>
開寶中鄢陵許永為鄆州盧縣尉自言七十五歳其父<lb/>
<pb n="KR3l0031_WYG_010-3b"/>
　瓊年九十九長兄八十一次兄七十七藝祖召瓊問<lb/>
　唐李事對尤詳賜以衣幣鞍馬父子俱享福夀世罕<lb/>
　有也<lb/>
盧丞相多遜謫死朱崖旅殯海上天慶觀道士練惟一<lb/>
　夜聞窻外有人讀書審其聲韵有𩔖多遜明日有詩<lb/>
　題窻外曰南斗微茫北斗明喜聞窻下讀書聲孤魂<lb/>
　千里不歸去辜負洛陽花滿城筆迹亦𩔖之明年歸<lb/>
　葬洛此説得之孫巨源而楊文公云其子全扶柩歸<lb/>
<pb n="KR3l0031_WYG_010-4a"/>
　葬江陵佛舍與此不同未知孰是姑兩録之<lb/>
髙麗海外諸國中最好儒學祖宗以來數有賔客貢士<lb/>
　登第者自天聖後十年不通中國熈寧四年始復遣<lb/>
　使脩貢因泉州黄愼者為鄉導將由四明登岸比至<lb/>
　為海風飄至通州謝太守云望斗極以乗槎初離下<lb/>
　國指桃源而迷路誤到仙鄉詞甚切當使臣御事民<lb/>
　官侍郎金第與行朴寅亮詩尤精如泗州龜山寺詩<lb/>
　云門前客棹洪濤急竹下僧棋白日閒等句中土人<lb/>
<pb n="KR3l0031_WYG_010-4b"/>
　亦稱之寅亮為其國詞臣以罪廢之復與金第使中<lb/>
　國<lb/>
盧多遜南遷朱崖逾嶺憇一山店店嫗舉止和淑頗能<lb/>
　談京華事盧訪之嫗不謂盧也曰家故汴都累代仕<lb/>
　族一子事州縣盧相公違法治一事子不能奉誣竄<lb/>
　南方到方周歳盡室淪喪獨殘老軀流落居此意有<lb/>
　所待盧相欺上罔下倚勢害物天道昭昭行當南竄<lb/>
　未亡間庶見於此以快宿憾爾因號呼泣下盧不待<lb/>
<pb n="KR3l0031_WYG_010-5a"/>
　食促駕而去<lb/>
景德中邠州有神祠凡民祈禱者神必親享盃盤悉空<lb/>
　遠近奔赴蓋穴神座下通寢殿複門綉箔人莫得窺<lb/>
　羣狐自穴出分享肴醴王公嗣宗雅負剛正及鎭邠<lb/>
　土乃騎兵挾矢驅鷹犬投薪穴中縱火焚之羣狐奔<lb/>
　逸擒殺悉盡鞭廟祝毁其祠妖狐遂絶初公在長安<lb/>
　也極疏种山人放之短好事者有詩云終南隱士聲<lb/>
　名歇邠土妖狐窠穴空二事俱輸王太守聖朝方信<lb/>
<pb n="KR3l0031_WYG_010-5b"/>
　有英雄<lb/>
楊光遠之叛青州也有孫中舍忘其名居圍城中族人<lb/>
　在州西别墅城閉既久内外隔絶食且盡舉家愁嘆<lb/>
　有畜犬傍徨其側有憂思中舍因囑曰爾能為我至<lb/>
　莊取米邪犬揺尾應之至夜置之一布囊并簡繫犬<lb/>
　背上犬即由水竇出至莊鳴吠居者開門識其犬取<lb/>
　簡視之令負米還未曉入城如此數月此至城開孫<lb/>
　氏闔門數十口獨得不餒孫氏愈愛畜之後數年斃<lb/>
<pb n="KR3l0031_WYG_010-6a"/>
　葬於别墅之南至其孫彭年語龍圖趙公師民刻石<lb/>
　表其墓曰靈犬誌<lb/>
仁宗天縱多能尤精書學凡宫殿門觀多帝飛白題榜<lb/>
　勲賢神道率賜篆螭首王曾之碑曰旌賢㓂準曰旌<lb/>
　忠李廸曰遺直晏殊曰舊學丁度曰崇儒王旦曰全<lb/>
　德元老文彦博父均曰教忠積慶李用和曰親賢范<lb/>
　仲淹曰褒賢曹利用曰旌功吕夷簡曰懷忠張士遜<lb/>
　曰舊德狄青曰旌忠元勲其餘不可悉記或云初王<lb/>
<pb n="KR3l0031_WYG_010-6b"/>
　子融守河中模唐明皇題裴耀卿碑額獻之仁宗乃<lb/>
　賜文正碑曰旌賢大臣碑額賜篆蓋始於此其後英<lb/>
　廟神考亦屢有賜者<lb/>
祥符初王旭知潁州因歳饑出庫錢貸民約蠶熟一千<lb/>
　輸一縑其後李士衡行之陜西民以為便今行於天<lb/>
　下於歳首給之謂之和買絹或曰預買始於旭也<lb/>
汀州王捷少商江淮間咸平初遇一人於南康逆旅衣<lb/>
　道士服儀狀竒俊屢見之授以黄金術仍付以神劒<lb/>
<pb n="KR3l0031_WYG_010-7a"/>
　且戒之曰非遇人君不可妄泄後佯狂呌呼上饒市<lb/>
　中配流嶺南迯歸京撾登聞鼓自陳上召與語悦之<lb/>
　命之官更名中正寓居中官劉承珪家珪上言數聞<lb/>
　中正與之語聲如童子云我司命中君也中正後遷<lb/>
　神武大將軍康州團練使常以藥金銀獻上以助國<lb/>
　費卒贈嶺南節度使世謂之燒金王先生建祠永寧<lb/>
　院西至今御府猶有中正所獻金及罏鑪有殘藥<lb/>
直史舘孫公冕文學政事有聞於時而賦性剛明以别<lb/>
<pb n="KR3l0031_WYG_010-7b"/>
　白賢不肖為事天禧中連守數郡暇日接僚吏殊不<lb/>
　喜談朝廷除授亦未嘗覽除目每邸吏報狀則納懷<lb/>
　中不復省事或詰其意曰某人賢而反沉下位某人<lb/>
　不才而驟居顯官見之令人不快爾或譏其不廣然<lb/>
　其好賢嫉惡之心亦可尚也<lb/>
曹襄悼公利用天聖中退朝歸私第中衢逢狂人奪其<lb/>
　樞宻使印心獨惡之未幾姪芮為不法事敗治獄者<lb/>
　鍜成其事芮死公貶隨州再貶房陵行至襄陽監者<lb/>
<pb n="KR3l0031_WYG_010-8a"/>
　迫自盡天下寃之<lb/>
平原劉永錫天聖末以虞曹外郎知千乗縣一日與門<lb/>
　生對食永錫以饅頭食畜犬生曰犬彘食人食古人<lb/>
　所譏况珍味耶犬不食瞋視之以去數日不知所在<lb/>
　一夕犬至跪門閾將入生起視之知其將害己卷衾<lb/>
　作人卧床上升棟避之犬入登床噬之覺非人吼怒<lb/>
　出户擲尾作聲而死今夫衣士人衣冠首䑕貴游門<lb/>
　下以獵哺啜嗟來不愧曾斯犬之不若也<lb/>
<pb n="KR3l0031_WYG_010-8b"/>
慶厯中皇叔燕王元儼薨仁宗追悼尤深詔有司擇立<lb/>
　號之尤尊美者以尊榮之乃特贈天䇿大將軍非常<lb/>
　典也王性嚴毅威望著於天下士民識與不識呼之<lb/>
　曰八大王契丹尤憚之<lb/>
諌議大夫崔頌博學君子人也性有疑疾防閑閨門過于<lb/>
　嚴宻圬者塗室以帛幕其目恐竊視其私也與夫羅<lb/>
　灰扃户殆不遠<lb/>
李尚書公擇少讀書於廬山五老峰白石庵之僧舍書<lb/>
<pb n="KR3l0031_WYG_010-9a"/>
　幾萬卷公擇既去思以遺後之學者不欲獨有其書<lb/>
　乃藏於僧舍其後山中之人思之目其居云李氏藏<lb/>
　書山房而子瞻為之記<lb/>
江隂軍北距大江地僻鮮過客無將迎之煩所𨽻一縣<lb/>
　公事絶少通州南阻江東北濵海士夫罕至居民魚<lb/>
　鹽自給不為盜獄訟希簡仕宦二州者最為優逸故<lb/>
　士夫以江隂為兩浙道院通州為淮南道院<lb/>
舊説虎有威遇人百歩之外咆哮作聲以威懾人人或<lb/>
<pb n="KR3l0031_WYG_010-9b"/>
　不懼虎反畏而去故虎不食醉人小兒不知懼則虎<lb/>
　畏而不食蘇子由作孟德傳以為德禁卒既迯不顧<lb/>
　死見虎不為動弭耳而去<lb/>
蕭榔字大珎後梁宗室為青州刺史有惠愛篤信於民<lb/>
　及死民為立祠千乗縣西相與謚曰信公嘉祐中祠<lb/>
　宇頽敝主廟者賈天恩老伶也有王乂者金家蒼頭<lb/>
　也幼苦痛寒汗不洽病腰不能行僂而丐且十年一<lb/>
　旦人灸之遂愈天恩教之曰第云信公召語能為吾<lb/>
<pb n="KR3l0031_WYG_010-10a"/>
　脩廟則使爾腰伸諾之腰即伸於是遠近聞之凑奔<lb/>
　爭施錢帛以新廟貌踰年得錢數千緡功未卒而二<lb/>
　人爭錢相毆事稍諠施者因不復來<lb/>
熈寧八年淮西大饑人相食朝廷遣近臣安撫同監司<lb/>
　賑濟而措置乖戾不能副朝廷愛飬元元之意安撫<lb/>
　先檄郡縣以厚朴燒荳腐開饑民胃口提刑司督諸<lb/>
　郡多造紙襖為衣而又得稻田居之安撫可無慮矣<lb/>
　聞者大慚朝廷知之重行降黜<lb/>
<pb n="KR3l0031_WYG_010-10b"/>
熈寧中淮西連歳蝗旱居民艱食通泰農田中生菌被<lb/>
　野饑民得以採食元豐中青淄荐饑山中及平地皆<lb/>
　生白麫白石如灰而膩民有得數十斛以少麫同和<lb/>
　為湯餅可食大濟乏絶二事頗異皆所目見<lb/>
陳亞少卿蓄書數千卷名畫數十軸平生之所寶者晩<lb/>
　年退居有華亭雙鶴怪石一株尤竒峭與異花數<lb/>
　十本列植於所居為詩以戒子孫滿室圖書雜典墳<lb/>
　華亭仙客岱雲根他年若不和花賣便是吾家好子<lb/>
<pb n="KR3l0031_WYG_010-11a"/>
　孫亞死未幾皆散落民間矣<lb/>
小詞有燒殘絳燭淚成痕街鼓破黄昏之語或以為黄<lb/>
　昏不當燭已見䟦解者曰此草廬窶陋者之論殊不<lb/>
　知貴侯戚里洞房宻室深邃窈窕有不待夜而張燭<lb/>
　者矣<lb/>
士大夫筵饌率以䬪飥或在水飯之前予近預河中府<lb/>
　蒲左丞㑹初坐即食䬪飥予驚問之蒲笑曰世謂䬪<lb/>
　飥為頭食宜為羣品之先可知矣意其唐末五代亂<lb/>
<pb n="KR3l0031_WYG_010-11b"/>
　離之際失其次序久抑下列頗欝輿論牽復坐客皆<lb/>
　大笑<lb/>
王承衍尚秦國賢肅大長公主至曾孫師約又尚惠和<lb/>
　公主子植又選尚惠國公主昔漢竇氏一門三公主<lb/>
　於時親戚功臣莫與比唐薛儆與其子鏽相繼尚睿<lb/>
　宗明皇女獨稱唐氏而尚三公主又父子相繼惟王<lb/>
　氏一門<lb/>
江南一縣郊外古寺地僻險邑人罕至僧徒久苦不足<lb/>
<pb n="KR3l0031_WYG_010-12a"/>
　一日有游僧方至其寺告於主僧且將與之謀所以<lb/>
　驚人耳目者寺有五百羅漢擇一貌𩔖己衣其衣頂<lb/>
　其笠䇿其杖入縣削髪誤為刀傷其頂解衣帶取藥<lb/>
　傅之留杖為質約至寺將遺千錢削者述所以得杖<lb/>
　貌相與見主僧更異之開羅漢堂門鏁生凝塵榻如<lb/>
　久不開者視之此羅漢衣笠皆所見者頂有傷處血<lb/>
　漬藥傅如昔前有一千皆古錢貫且朽因共嘆異之<lb/>
　傳聞遠近施者日至寺因大盛數年其徒有爭財者<lb/>
<pb n="KR3l0031_WYG_010-12b"/>
　謀稍泄得之外氏<lb/>
元豐中髙麗使朴寅亮至明州𧰼山尉張中以詩送之<lb/>
　寅亮答詩序有花面艷吹愧隣婦青唇之動桑間陋<lb/>
　曲續郢人白雪之音之語有司劾中小官不當外交<lb/>
　髙麗奏上神宗顧左右青唇何事皆不能對乃問趙<lb/>
　元老元老奏不經之語不敢以聞神宗再諭之元老<lb/>
　誦太平廣記云有覩隣夫見婦吹火贈詩云吹火朱<lb/>
　唇動添薪玉腕斜遥看烟裏面恰似霧中花其妻告<lb/>
<pb n="KR3l0031_WYG_010-13a"/>
　夫曰君豈不能學也夫曰君當吹火吾亦効之夫乃<lb/>
　為詩云吹火青唇動添薪墨腕斜遥看烟裏面恰似<lb/>
　鳩槃茶元老之强記雖怪僻小説無不該覽<lb/>
國初襲唐末士風舉子見先達先投刺謂之請見既與<lb/>
　之見他日再投啓事謂之謝見又數日再投啓事謂<lb/>
　之溫卷或先達以書謝或有稱譽即别裁啓事委曲<lb/>
　叙謝更求一見當時舉子之於先達者其禮如此之<lb/>
　恭近歳不復行此禮而上官亦鮮有延譽後進者<lb/>
<pb n="KR3l0031_WYG_010-13b"/>
錢鏐之㨿錢塘也子跛鏐鍾愛之諺謂跛為瘸杭人為<lb/>
　諱之乃稱茄為落蘇楊行宻之㨿淮陽淮人避其名<lb/>
　以蜜為蜂糖由乎淮浙之音訛也以瘸為茄以蜜為<lb/>
　宻良可笑也<lb/>
　<lb/>
　<lb/>
　<lb/>
　澠水燕談録卷十<lb/>
</p>
<p>
</p>
  </div>
</body>
</text>
</TEI>
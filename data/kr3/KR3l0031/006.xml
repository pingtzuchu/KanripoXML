<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>澠水燕談録卷六</head> <lb/>
    <p>
<pb n="KR3l0031_WYG_006-1a"/>
欽定四庫全書<lb/>
　澠水燕談録卷六<lb/>
　　　　　　　　　　　　宋　王闢之　撰<lb/>
　　官制<lb/>
唐以中官為樞宻使與中尉謂之内貴梁為崇政院使<lb/>
　後唐舊有帶相印者分東西二院晉廢國初復置與<lb/>
　中書為二府亦名二院但行東院印耳其後除授不<lb/>
　常以檢校官充使不帶正官自趙普始帶節鉞自曹<lb/>
<pb n="KR3l0031_WYG_006-1b"/>
　彬始簽書院事自石熈載始文資正官充使亦自熈<lb/>
　載始知院自張士遜始以文臣知院兼使相自王欽<lb/>
　若始簽書兼藩正自曹瑋始今官制復古而樞宻之<lb/>
　職如舊與三省長官通謂之執政矣<lb/>
唐末始分度支鹽鐵户部專領財賦唐明宗始號三司<lb/>
　總以一使本朝或曰判三司或曰權判或曰㸃檢三<lb/>
　司開寶中以叅知政事二人㸃檢三司既而更用宰<lb/>
　相為提舉興國中分二使同判三司逾年後析為三<lb/>
<pb n="KR3l0031_WYG_006-2a"/>
　使淳化中又合為三司而又以天下為十道二京為<lb/>
　左右計置二計使分判十道别命三司總計使判左<lb/>
　右計事三司如故咸平末三司各置副使其使輕則<lb/>
　曰發遣迄元豐初不廢今悉歸尚書省<lb/>
五代以來諸州馬歩軍院虞候以衙校為之太祖慮其<lb/>
　任私髙下其手乃置司冦叅軍以進士九經及第人<lb/>
　充之河東柳開及第為宋州司冦叅軍後改曰司理<lb/>
　叅軍今俚俗以司理院為十院<lb/>
<pb n="KR3l0031_WYG_006-2b"/>
建隆中擇才能之士出宰大邑大理正祈奚知大名府<lb/>
　館陶縣監察御史王祐知魏縣選朝官知縣自此始<lb/>
　太祖重縣令之任至矣<lb/>
國朝孔子之後率襲封文宣公至和中祖擇之言文宣<lb/>
　聖諡號後嗣不當以為封爵下學士院更定美稱仍<lb/>
　改封其孫宗愿為衍聖公<lb/>
故事親王女皆封郡縣主趙普以元勲諸女封郡主髙<lb/>
　懷德二女特封縣主當時禮官不言其失諫官不言<lb/>
<pb n="KR3l0031_WYG_006-3a"/>
　其非此典禮之誤也<lb/>
國初州郡自置邸吏散在都下外州將吏不樂久居京<lb/>
　師又符移行下率多稽遲或漏泄機事太平興國初<lb/>
　起居郎何保樞奏置鈐轄諸道都進奏院以革其弊<lb/>
　人給銅朱印一紐<lb/>
國初江淮湖湘上供軍糧歳無定數景德中發運使李<lb/>
　溥奏立年額詔歳以六百萬石為定有災即申乞減<lb/>
　數至今以為常<lb/>
<pb n="KR3l0031_WYG_006-3b"/>
國初令民田七頃納牛皮一張角一對筋四兩建隆中<lb/>
　令供納價錢一貫五伯文税額中牛皮錢是也<lb/>
國初南郊青城久占民土妨其耕稼又其中暖殿止是<lb/>
　搆木結綵至尊所御非所以備不虞天聖中魏餘慶<lb/>
　上言乞優給價直收買民田除放租税為瓦殿七間<lb/>
　依奏<lb/>
升朝官每歳誕辰端午初冬賜時服止於單袍太祖訝<lb/>
　方冬猶賜單衣命易以夾服自是士大夫公服冬則<lb/>
<pb n="KR3l0031_WYG_006-4a"/>
　用夾<lb/>
前朝宰相朝罷賜坐凡軍國大事叅議之從容賜茶而<lb/>
　退所謂坐而論道也其他事無大小一用狀擬進入<lb/>
　上親批可其奏印以御寶謂之印書降出宰相奉行<lb/>
　國初范質在其位自以前朝舊臣乃具劄子靣取進<lb/>
　退各執所得㫖同列連書以記之自此奏覆浸多而<lb/>
　賜茶之禮亦寢<lb/>
王元之嘗言宰相於政事堂樞宻於都堂同時見客不<lb/>
<pb n="KR3l0031_WYG_006-4b"/>
　許本㕔私接議者以為是疑大臣以私也遂寢或以<lb/>
　元之所乞為當但難其率宰相於政事堂共見耳其<lb/>
　後二府乞以朝退時聚㕔見客以杜請謁從之卒如<lb/>
　元之之言<lb/>
太宗愼刑罰淳化二年始置審刑院以覆大理奏案以<lb/>
　近臣一人知院事設詳議六人擇京朝曉律常任法<lb/>
　寺官者為之每奏一人從知院上殿例得賜緋故士<lb/>
　大夫以審刑為朝官染院<lb/>
<pb n="KR3l0031_WYG_006-5a"/>
舊制郊祀禮成駕還闕門有勘契之儀其制以劄為箭<lb/>
　長三尺鏤金飾其端緘以泥金絳囊金吾掌之金塗<lb/>
　銅為鏃長三寸其端所以合符者也貯以泥金紫囊<lb/>
　駕前掌之駕至端門閽吏闔扉以問曰南來者為誰<lb/>
　駕前司告曰天皇皇帝奏請行勘箭之鏃交勘奏曰<lb/>
　勘訖又審曰是否贊者齊聲曰是三審乃啓扉列班<lb/>
　起居駕乃入契刻檀為魚金飾鱗鬛劄刻檀板為坎<lb/>
　足以容魚殿前掌板駕過殿門合魚乃啓扉其制如<lb/>
<pb n="KR3l0031_WYG_006-5b"/>
　勘箭之儀熈寧中詔罷其制<lb/>
蔡文忠公自為布衣時已恢廓有大志而姿表秀異見<lb/>
　者多聳動祥符中擢進士為天下第一真宗臨軒日<lb/>
　大悦之顧㓂萊公曰得人矣特詔給金吾衛七人清<lb/>
　道時以為榮尋詔自今第一人及第給金吾七人當<lb/>
　直許出兩引喝<lb/>
陳堯咨以龍圖閣待制換觀察使自陳臣本儒生嘗少<lb/>
　習爼豆今荷聖恩易以武弁願佩金魚以示優異特<lb/>
<pb n="KR3l0031_WYG_006-6a"/>
　詔從之<lb/>
舊制枷惟二等以二十五觔二十觔為限景德初陳綱<lb/>
　提㸃河北路刑獄上言請制杖罪枷十五觔為三等<lb/>
　詔可其奏遂為常法景德中真宗御筆六事以示近<lb/>
　輔三曰提㸃刑獄乃於朝臣及武臣使副中選清幹<lb/>
　者使提㸃一路刑獄按舉官吏賢否後又加勸農使<lb/>
　迨今不廢<lb/>
祥符二年朝廷以京獄訟之繁懼有寃滯始置糾察在<lb/>
<pb n="KR3l0031_WYG_006-6b"/>
　京刑獄司以省寃濫命知制誥周起侍御史趙湘為<lb/>
　之凡在京師刑獄御史開封府皆得糾之起慮抑屈<lb/>
　者不能盡知乞許令糾察陳狀從之但不鞫獄<lb/>
天聖中詔每遇覃霈朝臣中兄弟俱該封贈許列狀陳<lb/>
　乞特比常例優加封叙從王子融請也周禮卿大夫<lb/>
　卒太史於葬前賜諡祖奠之曰續誄後世失於申明<lb/>
　典禮故須門生故吏録行狀子孫請諡近世遂有既<lb/>
　葬而諡號終不及者天聖中孫奭王子融言乞臣僚<lb/>
<pb n="KR3l0031_WYG_006-7a"/>
　薨謝不待本家請諡在官品合加諡者並令有司舉<lb/>
　行詔從之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0031_WYG_006-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　澠水燕談録卷六<lb/>
</p>
<p>
</p>
  </div>
</body>
</text>
</TEI>
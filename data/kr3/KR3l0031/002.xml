<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>澠水燕談錄卷二</head> <lb/>
    <p>
<pb n="KR3l0031_WYG_002-1a"/>
欽定四庫全書<lb/>
　澠水燕談錄卷二<lb/>
　　　　　　　　　　　　宋　王闢之　撰<lb/>
　　名臣<lb/>
宰相王溥父祚少為太原掾屬宿州防禦使既老溥勸<lb/>
　其退居洛陽居常怏怏及溥為相客或候祚溥常朝<lb/>
　服侍立客不安席求去祚曰學生勞賢者起避耶<lb/>
張忠定公詠布衣時希夷先生一見竒之曰願分華山<lb/>
<pb n="KR3l0031_WYG_002-1b"/>
　一半居可乎先生曰非公可及别贈以毫楮公曰是<lb/>
　將嬰我以世務也後公貴顯以名徳重天下將赴劒<lb/>
　南以詩寄先生曰性愚不肯林泉住强要流清擬致<lb/>
　君今日星馳劒南道囘頭慚愧華山雲及還又有詩<lb/>
　曰世人大抵重官榮見我東歸夾道迎應被華山髙<lb/>
　士笑天真喪盡得虛名<lb/>
王元之嘗草李繼遷制繼遷送馬五十疋潤筆公卻之<lb/>
　後守永陽閩人鄭褒有文行徒歩謁公及還公買一<lb/>
<pb n="KR3l0031_WYG_002-2a"/>
　馬遺之或謗其虧價者太宗曰彼能卻繼遷五十疋<lb/>
　顧肯虧一疋馬價邪<lb/>
曹冀王彬前後帥師征討諸國凡降四國主江南西川<lb/>
　廣南湖南也未嘗殺一無辜功名顯著為諸將之首<lb/>
　諸子賢令瑋琮璨繼領旄鉞陶弼觀王畫像有詩曰<lb/>
　蒐兵四解降王縛教子三登上將臺其後少子玘追<lb/>
　封王爵實生光憲太后輔佐仁宗母儀天下累朝聖<lb/>
　功仁徳天下懷慕以至濟陰生享王爵子孫昌熾世<lb/>
<pb n="KR3l0031_WYG_002-2b"/>
　世無比非元功陰徳享報深厚何以及此雖漢之馬<lb/>
　郭迨無以過此嗚呼盛哉<lb/>
張僕射齊賢以吏部尚書知青州六年其治安静民頗<lb/>
　安之好事者或謗其居官弛慢朝廷召還公語人曰<lb/>
　向作宰相幸無大過今典一郡乃招物議正如監御<lb/>
　厨三十年臨老反煮粥不了士大夫聞之深罪謗者<lb/>
　曾孫仲平為予言<lb/>
真宗晏駕二府受遺制輔立仁宗及皇太后權聴斷軍<lb/>
<pb n="KR3l0031_WYG_002-3a"/>
　國事宰相丁謂欲去權字王沂公時叅大政獨報之<lb/>
　曰皇帝沖年太后臨朝斯非國家常典稱權猶足示<lb/>
　後况言猶在耳何可改也謂深感其言權字遂不敢<lb/>
　去<lb/>
祥符中趙徳眀上言本國饑來借粟百萬斛大臣皆請<lb/>
　以違誓責之王魏公旦獨請具粟如其數於京師詔<lb/>
　徳明入京來取徳明大慚嘆朝廷有人<lb/>
真宗朝宦者劉承珪以端謹事上病且死求為節度使<lb/>
<pb n="KR3l0031_WYG_002-3b"/>
　上促授之王魏公旦執不從曰復有求為樞宻使者<lb/>
　何以絶之至今宦者官不過留後<lb/>
王魏公旦與楊文公大年交善疾篤大年問於卧内託草<lb/>
　遺奏言為宰相不可以將盡之言為宗親求官但敘<lb/>
　平生遭遇之意表上真宗嘆之遽遣就第名數進錄<lb/>
諫議大夫陳省華生三子皆登進士第而伯仲皆為天<lb/>
　下第一晩年燕國夫人馮氏俱康寕長子堯叟知樞<lb/>
　密院次子堯佐直史館少子堯咨知制誥每對客三<lb/>
<pb n="KR3l0031_WYG_002-4a"/>
　子列侍客不自安求去省華曰學生輩立侍常也士<lb/>
　大夫以陳氏為榮<lb/>
晁文元公迥少聞方士之術凡人耳有靈響目有神光<lb/>
　其後聴於静中若鈴聲逺聞耆年之後愈覺清徹公<lb/>
　名之曰三妙音一曰幽泉潄玉二曰清聲揺空三曰<lb/>
　秋蟬曵緒嘗聞其裔孫端禮云<lb/>
景徳中朝廷始與契丹通好詔遣使將以北朝呼之王<lb/>
　沂公以為太重請但稱契丹本號可也真宗激賞再<lb/>
<pb n="KR3l0031_WYG_002-4b"/>
　三朝論韙之<lb/>
祥符中王沂公奉賜契丹館伴耶律祥頗肆談辯深自<lb/>
　衒鬻且矜新賜鐵券沂公答以勲臣有功髙不賞之<lb/>
　懼故賜劵以安反側耳何為輙及親賢祥大沮<lb/>
真宗上仙時雖仲春而大雪苦寒莊獻太后詔賜衛士<lb/>
　酒獨王徳用所轄禁旅不得飲后以問徳用徳用曰<lb/>
　衛士荷先帝恩徳厚矣今率土崩心安忍縱飲矧嗣<lb/>
　君尚少未親萬機不幸一夫<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>酒奮臂狂呼得不動<lb/>
<pb n="KR3l0031_WYG_002-5a"/>
　人心也后大嘆息<lb/>
李文靖公為相王魏公旦方叅預政府時西北尚用兵<lb/>
　或至旰食魏公嘆我輩安能坐致太平得優㳺無事<lb/>
　耶文靖公曰少有憂勤足為警戒他日四方寧謐朝<lb/>
　廷未必無事其後北方講和西夏納欵而封禪祠祀<lb/>
　蒐講墜典靡有虛日魏公始嘆文靖之先識過人逺<lb/>
　矣<lb/>
乾興初丁謂欲每議大政則太后後殿朝執政朔望則<lb/>
<pb n="KR3l0031_WYG_002-5b"/>
　皇帝前殿朝羣臣其餘常事獨令入内押班雷允恭<lb/>
　附奏禁中傳命三府衆以為隔絶中外不便王沂公<lb/>
　時判禮院引東漢故事皇帝在左太后在右同殿加<lb/>
　簾中書樞密院以次奏事人心乃安<lb/>
皇祐五年儂智髙䧟二廣詔樞密副使狄青督諸將討<lb/>
　之言事者以青武人不可専用請以文臣副之仁宗<lb/>
　以問龎莊敏公曰向者王師所以屢敗由大將不足<lb/>
　以統一禆將人人自用故遇敵輙北劉平已來敗軍<lb/>
<pb n="KR3l0031_WYG_002-6a"/>
　覆將莫不由此青勇敢有智略善用兵必能平賊願<lb/>
　勿憂仁宗乃詔行營諸軍皆受青節制賊平處置民<lb/>
　事則與孫沔余靖同議及捷報至上喜謂莊敏曰嶺<lb/>
　表平殄皆卿之力也<lb/>
皇祐五年王汾擢進士甲科唱名日左右奏汾免解進<lb/>
　士例當降甲仁宗覽家狀曰汾先朝學士禹偁曾孫<lb/>
　遂不降甲其後汾以便糴賞勞改官亦以黄州孫超<lb/>
　升朝籍<lb/>
<pb n="KR3l0031_WYG_002-6b"/>
景祐中范文正公以言事觸宰相黜守饒州到任謝表<lb/>
　云此而為郡練優優布政之方必也立朝增蹇蹇匪<lb/>
　躬之節天下嘆公至誠許國始終不渝不以進退易<lb/>
　其守也<lb/>
宋范文正公以龍圖閣直學士帥邠延涇慶四郡威徳<lb/>
　著聞中外聳服屬户蕃部率稱曰龍圖老子至於元<lb/>
　昊亦以是呼之<lb/>
太子賔客謝濤生平清慎恬於榮利晩節乞知西臺尋<lb/>
<pb n="KR3l0031_WYG_002-7a"/>
　分務洛中接賔客屏去外事日覽舊史一編以待賔<lb/>
　話將終前一日夢中見詩一章覺呼其孫景初錄之<lb/>
　曰百年事業一張紙千古英雄一窖塵惟有炳然周<lb/>
　孔教至今仁義浸生民足以見仁義著乎神明故至<lb/>
　死而不亂也<lb/>
皇祐末契丹請觀太廟樂仁宗以問宰相對曰恐非享<lb/>
　祀不可習也樞密副使孫公沔曰當以禮折之請謂<lb/>
　使者廟樂之作皆本朝廷所以歌詠祖宗功徳也他<lb/>
<pb n="KR3l0031_WYG_002-7b"/>
　國可用邪使人如能助吾祭乃觀之使者不敢復請<lb/>
陳文恵將終前一日自為墓誌曰宋有潁川先生堯佐<lb/>
　字希元道號知餘子年八十不為夭官一品不為賤<lb/>
　使臣納祿不為辱三者粗備歸息於先秦國大夫仲<lb/>
　兄丞相棲神之域吾何恨哉<lb/>
范文正公貶饒州朝廷方治朋黨士大夫莫敢徃别王<lb/>
　待制質獨扶病餞於國門大臣責之曰君長何自䧟<lb/>
　朋黨王曰范公天下賢者顧質何敢望之若得為范<lb/>
<pb n="KR3l0031_WYG_002-8a"/>
　公黨人公之賜質厚矣<lb/>
歐陽文忠公使遼其主每擇貴臣有學者押宴非常例<lb/>
　且曰以公名重今代故爾<lb/>
景祐末西鄙用兵大將劉平死之議者以朝廷使宦者<lb/>
　監軍主帥節制有不得專者故平失利詔誅監軍黄<lb/>
　徳和或乞罷諸帥監軍仁宗以問宰臣文靖公曰不<lb/>
　必罷但擇謹厚者為之仁宗委公擇之對曰臣待罪<lb/>
　宰相不與中貴私交無由知其賢否願詔都知押班<lb/>
<pb n="KR3l0031_WYG_002-8b"/>
　保舉有不職與同罪仁宗從之翊日都知叩首乞罷<lb/>
　諸監軍士大夫嘉公有謀<lb/>
景祐中范文正公知開封府忠亮讜直言無囘避左右<lb/>
　不便因言離間大臣自結朋黨仍落天章閣待制黜<lb/>
　知饒州余靖安道上疏論救以朋黨坐貶尹洙師魯<lb/>
　言靖與仲淹交淺臣與仲淹義兼師友當從坐貶監<lb/>
　郢州稅歐陽修永叔貽書責司諫髙若訥不能辯其<lb/>
　非辜若訥大怒繳其書降授夷陵縣令永叔復與師<lb/>
<pb n="KR3l0031_WYG_002-9a"/>
　魯書云五六十年來此輩沈默畏怖在世間忽見吾<lb/>
　輩作此事下至竈間老婢亦為驚怪時蔡君謨為四<lb/>
　賢一不肖詩布在都下人争傳冩鬻書者市之頗獲<lb/>
　厚利遼使至宻市以還張中庸奉使過幽州館中有<lb/>
　書君謨詩在壁上四賢希文安道師魯永叔一不肖<lb/>
　謂若訥也<lb/>
狄武襄公青初以散直為延州指使是時西邊用兵公<lb/>
　以才勇智略頻立戰功常披髮面銅具馳突出圍敵<lb/>
<pb n="KR3l0031_WYG_002-9b"/>
　人畏懾無敢當者公識度宏逺士大夫翕然稱之而<lb/>
　尤為韓公范文正公所深知稱為國器文正以春秋<lb/>
　漢書授之曰將不知古今匹夫之勇不足尚也公於<lb/>
　是博覽書史通䆒古今已而立大功登輔弼書史策<lb/>
　配享宗廟為宋名將天下稱其賢公初為延州指使<lb/>
　後顯貴天下獨呼公為狄天使<lb/>
慶厯中仁宗服藥久不視朝一日聖體康復思見執政<lb/>
　坐便殿促召二府宰相吕許公聞命移刻方赴召比<lb/>
<pb n="KR3l0031_WYG_002-10a"/>
　至中使數促公同列亦贊公速行公愈緩歩既見上<lb/>
　曰久疾方平喜與公等相見而遲遲其來何也公從<lb/>
　容奏曰陛下不豫中外頗憂一旦聞忽召近臣臣等<lb/>
　若奔馳以進慮人驚動爾上以為得輔臣之體<lb/>
陳貫自鹽鐵副使除直昭文館知相州先是三司副使<lb/>
　例得待制而貫獨得直館或唁貫者貫曰與其居天<lb/>
　章作不才待制何如在昭文為有道學士唁者愧服<lb/>
　貫子安石今為吏部侍郎女嫁文潞公<lb/>
<pb n="KR3l0031_WYG_002-10b"/>
康定中趙元昊既虜劉平遂約吐蕃毋與中國通陰相<lb/>
　為援朝廷患之擇能使絶域者將以恩信譙讓唃氏<lb/>
　尚書屯田員外郎劉渙上書請行間道馳至青唐城<lb/>
　唃氏皆頓首悔謝請以死捍邊因圖畫其地形并誓<lb/>
　書還奏仁宗嘉歎進直昭文館俄而元昊臣服再加<lb/>
　刑部郎中賜金紫<lb/>
王武恭公悳用寛厚善撫士其貎魁偉而面色正黒雖<lb/>
　匹夫下卒閭巷小兒外至逺方君長皆知其名職稱<lb/>
<pb n="KR3l0031_WYG_002-11a"/>
　之曰黒相北人常呼其名以驚小兒為四方畏服如<lb/>
　此皇祐末仁宗以為樞密使而以富韓公為宰相是<lb/>
　冬契丹使至公與之射使者以公為樞宻使富公為<lb/>
　相稱得人上聞尤喜<lb/>
治平中夏國泛使至將以十事聞於天子未知其何事<lb/>
　也時太常少卿祝諮主館伴既受命先見樞府已而<lb/>
　見丞相韓魏公公曰樞宻何語諮曰樞宻云若使人<lb/>
　言及十事第云受命館伴不敢輙受邊事公笑曰豈<lb/>
<pb n="KR3l0031_WYG_002-11b"/>
　有止主飲食不及他語邪公乃徐料十事以授祝曰<lb/>
　彼及某事則以某辭辨言某事則以某辭折祝唯而<lb/>
　退及宴見使者果及十事凡八事正中公所料祝如<lb/>
　所敎答之夏人聳服祝常以魏公真賢相非他人可<lb/>
　比<lb/>
元豐中尚書省百官諡曽魯公始曰忠獻禮官劉摰駁<lb/>
　曰丞相位居三事不聞薦一士安得謂之忠家累千<lb/>
　金未嘗濟一物安得謂之獻衆不能奪其議改曰宣<lb/>
<pb n="KR3l0031_WYG_002-12a"/>
　靖<lb/>
司馬文正公以髙才全徳大得中外之望故公之退十<lb/>
　有餘年而天下之人日冀其復用熙寕末余夜宿青<lb/>
　州北溜河馬鋪晨起行見村民百人歡呼踴躍自北<lb/>
　而南余驚問之皆曰傳司馬為宰相矣余以為雖出<lb/>
　於野人妄傳亦其情之所素欲也故子瞻為公獨樂<lb/>
　園詩曰先生獨何事四海望陶冶兒童誦君實走卒<lb/>
　知司馬葢紀實也<lb/>
<pb n="KR3l0031_WYG_002-12b"/>
元豐七年春文太師既告老奏乞赴闕親辭天陛庶盡<lb/>
　臣子之誠既見即日對御錫宴顧問温渥上酌御盞<lb/>
　親勸數日朝辭上遣中使以手劄諭公留清明飭有<lb/>
　司令與公備二舟泝汴還洛清明日錫宴玉津園公<lb/>
　作詩示同席翊日上用公韻屬和親灑宸翰就第賜<lb/>
　公特命三省以上赴瓊林苑宴餞復賜御詩送行公<lb/>
　留京師一月凡對上者五錫宴者三錫詩者再顧問<lb/>
　不名稱曰太師寵數優異<lb/>
<pb n="KR3l0031_WYG_002-13a"/>
富公熙寧中罷相赴亳常居深養疾罕出時幕府諸公<lb/>
　事須稟命常以狀白公公批數字紙尾莫不盡其理<lb/>
　或有難決之事諸公憂疑不能措手者相與求見公<lb/>
　公以一二言裁處徐語他事諸公曉然率常失其所<lb/>
　疑者退而嘆服以為莫可及也公早使遼以片言折<lb/>
　敵謀尊中國及總大政視天下事若不足為者矧退<lb/>
　處一郡乎<lb/>
韓魏公元勲舊徳中外具瞻熙寕留守北都遼使每過<lb/>
<pb n="KR3l0031_WYG_002-13b"/>
　境必先戒其下曰韓丞相在此無得過有呼索遼使<lb/>
　與京尹書故事紙尾止押字是時悉書名其為遼人<lb/>
　尊畏如此毎使至必問侍中安否其後公子忠彦奉<lb/>
　使遼主問嘗使中國者曰國使𩔖丞相否曰𩔖即命<lb/>
　工圖之<lb/>
國朝享國百三十餘年人臣為太師者惟趙忠獻文潞<lb/>
　公二人者耳<lb/>
范文正公知邠州暇日率僚屬登樓置酒未舉觴見縗<lb/>
<pb n="KR3l0031_WYG_002-14a"/>
　絰數人營理葬具者公亟令詢之乃寓居士人卒於<lb/>
　邠將出殯近郊賵殮棺槨皆所未具公憮然即徹宴<lb/>
　席厚賙給之使畢其事<lb/>
崔遵度清節純徳泊於榮利事太宗為右史十餘年每<lb/>
　侍殿陛側身軒楹以自屏蔽不欲當上顧盼其恬晦<lb/>
　如此琴徳尤髙嘗鼓琴静室往往通夕妻子罕見其靣<lb/>
慶厯末富文忠公鎮青州㑹河決商胡北方大水流民<lb/>
　坌入京東公勸所撫八州之民出粟以助賑給各因<lb/>
<pb n="KR3l0031_WYG_002-14b"/>
　坊村擇寺廟及公私空舎又因山崖為窟室以處流<lb/>
　離擇寓居官無職事者各給以俸即民所贅聚籍而<lb/>
　受劵以時給之器物薪芻無不完具不幸死者為叢<lb/>
　塜收瘞自為文遣使祭之明年夏大稔計其道里資<lb/>
　遣還八州之間所活無慮五十餘萬人其募為兵者<lb/>
　又萬餘人仁宗嘉之拜公禮部侍郎公曰䘏災賑乏<lb/>
　臣之職也辭不受<lb/>
嘉祐中仁宗不豫久不御殿雖宰臣亦不得見富文忠<lb/>
<pb n="KR3l0031_WYG_002-15a"/>
　公求入視疾内侍以未有詔㫖止之公叱之曰安有<lb/>
　宰相一日不見天子遂趨入見因乞監侍祈禱留宿<lb/>
　殿中自是事無巨細皆白執政而後行上下晏然<lb/>
司馬温公居洛十五年天下日望以為相神宗上仙公<lb/>
　赴闕臨衛士見公皆以手加額曰司馬相公也民遮<lb/>
　道曰無歸洛留相天子活百姓所在數千人觀之公<lb/>
　懼徑歸詔除知陳州過闕留拜門下侍郎為左僕射<lb/>
　及薨京師民刻畫其像家祠一本四方爭購之畫工<lb/>
<pb n="KR3l0031_WYG_002-15b"/>
　有致富者<lb/>
孔公道輔以剛毅直諒名聞天下知諫院日請明肅太<lb/>
　后歸政天子為中丞日諫廢郭后其後知兗州日近<lb/>
　臣獻詩百篇者執政請除龍圖閣直學士仁宗曰是<lb/>
　詩雖多不如孔某一言乃以公為龍圖閣學士<lb/>
祥符中天下大蝗近臣得死蝗於野以獻宰臣率百官<lb/>
　稱賀王魏公旦獨執不可數日方罷朝飛蝗蔽天真<lb/>
　宗嘆曰使百官將賀而蝗遽至豈不為天下笑耶<lb/>
<pb n="KR3l0031_WYG_002-16a"/>
張忠定公詠知通進銀臺司幷州有軍校笞他部卒至<lb/>
　死獄具奏上法官謂非所部當如凡人公執奏之曰<lb/>
　幷接𦍑人兵數十萬一旦因一卒法死一校卒有輕<lb/>
　所部之心且生事不若杖遣之於權宜為便上如法<lb/>
　官議不數日幷卒怨本校白晝五六輩提刀趨喧爭<lb/>
　前刺校心胷狼籍尸下遂竄去朝廷方以公向所執<lb/>
　為是<lb/>
忠定公為御史中丞一日於行香所宰相張齊賢呼叅<lb/>
<pb n="KR3l0031_WYG_002-16b"/>
　知政事温仲舒為鄉弟及他語尤鄙<hi>錢希白所撰公誌日彈執政之</hi>
　<hi>事失辭者此也</hi>公以非所宜言失人臣體遂彈奏之齊賢深<lb/>
　以為恨後於上殿短公曰張詠本無文凡有章奏皆<lb/>
　婚家王禹偁代為之禹偁前任翰林作齊賢罷相麻<lb/>
　其辭醜詆及再入中書禹偁亦再知制誥故兩中傷<lb/>
　之公聞自辯曰臣苦心文學縉紳莫不知今齊賢以<lb/>
　假手於人是掩上之明誣臣之非罪也上曰卿平生<lb/>
　著述㡬多可進來公遂以所著進上閲於龍圖閣未<lb/>
<pb n="KR3l0031_WYG_002-17a"/>
　竟賜坐曰今日暑甚顧黄門於御几取常所執紅銷<lb/>
　金龍扇賜公且稱文善公起再拜乃納扇於几上曰<lb/>
　便以賜卿美今日獻文事也<lb/>
忠定公後自金陵入苦腦疽未朝見御史閣門累有奏<lb/>
　止寛其告俾養疾公恨不得面陳所懐乃抗論近年<lb/>
　以來虛國家帑藏竭生民膏血奉無用之土木皆丁<lb/>
　謂王欽若啟上心之所為也不誅死無以謝天下章<lb/>
　三上不報出知陳州<lb/>
<pb n="KR3l0031_WYG_002-17b"/>
孫明復先生退居太山之陽枯槁憔悴鬢髪皓白著春<lb/>
　秋尊王發㣲十五篇為春秋學者未有過之者也故<lb/>
　相李文定公守兖就見之嘆曰先生年五十一室獨<lb/>
　居誰侍左右不幸風雨食飲生疾奈何吾弟之女賢<lb/>
　可以奉箕箒先生固辭文定曰吾女不妻先生不過<lb/>
　為一小官人妻先生徳髙天下幸壻李氐榮貴莫大<lb/>
　於此先生曰宰相女不以妻公侯貴戚而因以嫁山<lb/>
　谷衰老藜藿之人相國之賢古無有也不可不成相<lb/>
<pb n="KR3l0031_WYG_002-18a"/>
　國之賢遂妻之其女亦甘淡薄盡婦道士大夫莫不<lb/>
　賢之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0031_WYG_002-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　澠水燕談錄卷二<lb/>
</p>
<p>
</p>
  </div>
</body>
</text>
</TEI>
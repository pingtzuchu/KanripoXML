<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>山房隨筆</head> <lb/>
    <p>
<pb n="KR3l0080_WYG_001-1a"/>
欽定四庫全書<lb/>
　山房隨筆<lb/>
　　　　　　　　　　　　元　蔣正子　撰<lb/>
辛稼軒帥浙東時晦菴南軒任倉憲使劉改之欲見辛<lb/>
　不納二公為之地云某日公燕至後筵便坐君可來<lb/>
　門者不納但喧爭之必可入既而改之如所教門外<lb/>
　果諠譁辛問故門者以告辛怒甚二公因言改之豪<lb/>
　傑也善賦詩可試納之改之至長揖公問能詩乎曰<lb/>
<pb n="KR3l0080_WYG_001-1b"/>
　能時方進羊腰腎羮辛命賦之改之對寒甚願乞巵<lb/>
　酒酒罷乞韻時飲酒手顫餘瀝流於懐因以流字為<lb/>
　韻即吟云拔毫已付管城子爛首曽封闗内侯死後<lb/>
　不知身外物也隨樽酒伴風流辛大喜命共嘗此羮<lb/>
　終席而去厚餽焉席散南軒邀至公廨置酒語之曰<lb/>
　先君魏公一生公忠為國功厄於命來挽者竟無一<lb/>
　篇得此意願君有作以發幽潛改之即賦一絶云背<lb/>
　水未成韓信陣明星已隕武侯軍平生一㸃不平氣<lb/>
<pb n="KR3l0080_WYG_001-2a"/>
　化作祝融峯上雲南軒為之墮淚今龍洲集中不見<lb/>
　此二詩豈遺之邪又云稼軒守京口時大雪帥寮佐<lb/>
　登多景樓改之敝衣曳履而前辛令賦雪以難字為<lb/>
　韻即吟云功名有分平吳易貧賤無交訪戴難自此<lb/>
　莫逆云<lb/>
李公山節汾州人也端平中朱湛盧復之使北展覲八<lb/>
　陵引李與王仲偕南李初任鄉郡節制司幹官後任<lb/>
　西山倅時正倅陳三嶼松龍㑹寮友於多景樓賞楊<lb/>
<pb n="KR3l0080_WYG_001-2b"/>
　妃菊令諸妓各持紙筆侍衆官請詩李江下後至酒<lb/>
　一行起背手數步吟云命委馬嵬坡畔泥驚魂飛上<lb/>
　傲霜枝西風落日東籬下薄倖三郎知不知辭至精<lb/>
　切或至閣筆西山張倅芸窗有繡養娘者命蒼頭遞<lb/>
　一羅帕與舘人劉啟之童偶遺之於地芸窻責劉即<lb/>
　遣去劉作詩謝張云夜深檛鼓醉紅裙半世侯門熟<lb/>
　稔聞自是東籬窺宋玉非闗司馬挑文君蒼頭誤送<lb/>
　香羅帕簧舌翻成貝錦文幸賴老成持定力一帆安<lb/>
<pb n="KR3l0080_WYG_001-3a"/>
　穩過溪雲<lb/>
李邦美過句容之村鄉見酒肆粉壁明潔題云青裙白<lb/>
　面閧挑菜茅舍竹籬疎見梅未及後聨店翁怒曰我<lb/>
　以此壁為人塗汚方新之今爾又作俑也遂不書有<lb/>
　客續至問翁翁悔之一日李再過之翁請足成李笑<lb/>
　取筆書云春事隔年無信息一聲啼鳥喚將來往來<lb/>
　知音皆愛之<lb/>
寳祐甲寅江東多虎有司行禬禳之典青詞末聨云雖<lb/>
<pb n="KR3l0080_WYG_001-3b"/>
　曰寅年之足或有數存去其乙字之威尚祈神力葢<lb/>
　古詩有寅年足虎狼之句傳謂虎威如乙字對屬甚<lb/>
　切<lb/>
京口韓香除夜請客作桃符云有客如擒虎無錢請退<lb/>
　之以其姓為對也<lb/>
直北某州有道君題壁一詩云徹夜西風撼破扉蕭條<lb/>
　孤館一燈㣲家山回首三千里目斷山南無鴈飛<lb/>
曽聞海上鐵斗膽猶見雲中金甲神乃陸樞密君實挽<lb/>
<pb n="KR3l0080_WYG_001-4a"/>
　張郢州世傑詩也張公擁徳祐景祥炎興於海上各<lb/>
　擁兵南北岸一夕大風雨皆不利張覆舟而薨翌早<lb/>
　獲屍棺殮焚化其膽如斗大而焚不化諸軍感慟忽<lb/>
　雲中見金甲神人且云今天亡我闗係不輕後身當<lb/>
　出恢復矣此詩全篇不傳忠義英烈雖亡尤耿耿也<lb/>
僧本真號月湖半顛賦吳門上元云村翁看了上元歸<lb/>
　正是西樓月落時誇道官衙好燈火不知渾爾㸃膏<lb/>
　脂㣲聞於郡守吳退菴遂命住虎丘寺<lb/>
<pb n="KR3l0080_WYG_001-4b"/>
有刺夏金吾貴云節樓髙聳與雲平通國誰能有此榮<lb/>
　一語淮西聞養老三更江上便抽兵不因賣國謀先<lb/>
　定何事勤王詔不行縱有虎符髙一丈到頭難免賊<lb/>
　臣名人謂北兵既至許貴以淮西一道與之養老故<lb/>
　戢兵不戰然宋當國者處置失宜力詔貴及其子松<lb/>
　上流䇿應又知正陽失利松已死不能無憾又俾受<lb/>
　孫虎臣節制乃大不樂本無戰心況秋壑退師數十<lb/>
　萬衆一鼓而潰夏雖勇健亦何為哉<lb/>
<pb n="KR3l0080_WYG_001-5a"/>
京口天慶觀主聶碧窻江西人嘗為龍翔宫書記北朝<lb/>
　赦至感而有詩云乾坤殺氣正沈沈又聴燕臺降德<lb/>
　音萬口盡傳新詔好四朝誰念舊恩深分茅列土將<lb/>
　軍志問舍求田老父心麗正押班猶昨日小臣無語<lb/>
　淚霑襟又哀被擄婦云當年結髮在深閨豈料人生<lb/>
　有别離到底不知因色誤馬前猶自買臙脂又詠北<lb/>
　婦云雙栁垂鬟别樣梳醉從馬上倩人扶江南有眼<lb/>
　何曽見爭捲珠簾看鷓鴣觀中有趙太祖真容北來<lb/>
<pb n="KR3l0080_WYG_001-5b"/>
　者見必拜聶因題其上云鳳表龍姿儼若新一回展<lb/>
　卷一傷神天顔亦怪君非敵河北山東總舊君<lb/>
梁棟隆吉題茅峯云杖藜絶頂窮追尋青山世界開嶇<lb/>
　嶔碧雲未斷天外眼春風先吹人間心大君升天寳<lb/>
　劍化小龍入海明珠沈何人更守𤣥帝鼎有客欲問<lb/>
　秦皇金顛崖誰念受辛苦古洞未易尋幽深神光不<lb/>
　破黒暗惱山鬼空作離騷吟安得長松撑日月華陽<lb/>
　世界收層隂長嘯一聲下山去草木為我留清音隆<lb/>
<pb n="KR3l0080_WYG_001-6a"/>
　吉以戊辰登科任仁和尉老依元符宫宗師許道杞<lb/>
　許甚禮之且賙其家梁好嘲罵衆道士惡之遂牋此<lb/>
　詩告官以譏時逮捕金陵備嘗笞楚卒得免亦終不<lb/>
　偶而殂<lb/>
吳履齋開慶之變再入相四明士子上詩來則非邪抑<lb/>
　是邪縁堤何必更行沙瑟當調處難膠柱棋到危時<lb/>
　見作家公論有誰能着脚事機至此轉聱牙不如疊<lb/>
　嶂雙溪下行對青山坐看花言者附賈似道描畫彈<lb/>
<pb n="KR3l0080_WYG_001-6b"/>
　劾貶循州而殂饒州士熊某嘲之云近來西北又干<lb/>
　戈獨立斜陽感慨多雷為元城駈劫火天胡丁謂活<lb/>
　鯨波九原難起先生死萬世其如公論何道過雕峯<lb/>
　休揷竹想逢宗老續長歌菊巖季苾祭以文曰潞公<lb/>
　不能不疎温公不能不毁趙忠簡不能不遷冦萊公<lb/>
　不能不死爾民無福豈天奪之我士無禄豈天厭之<lb/>
　嗚呼後世而無先生者乎孰能志之後世而有先生<lb/>
　者乎孰能待之<lb/>
<pb n="KR3l0080_WYG_001-7a"/>
永嘉余徳鄰宗文與聶碧窻奕棋余屢北有賣地仙丹<lb/>
　者國手也余呼之至紿聶云某有僕能棋欲試數着<lb/>
　不敢聶俾對枰連敗數局余自内以片紙書十字可<lb/>
　憐道士碧不識地仙丹聶大笑曰吾固疑其不凡<lb/>
三山林觀過年七嵗嬉遊市中以鬻詩自命或戲令詠<lb/>
　轉失氣云視之不見名曰希聴之不聞名曰夷不啻<lb/>
　若自其口出人皆掩鼻而過之林曽試神童科不甚<lb/>
　達<lb/>
<pb n="KR3l0080_WYG_001-7b"/>
三衢留中齋甲辰大魁文山宋瑞丙辰大魁中齋作相<lb/>
　身享富貴三十年仕北為尚書文山纔登第丁父憂<lb/>
　仕塗亦坎壈乙亥糾義兵勤王終以罔功患難中倚<lb/>
　之為重雖云為相黄扉之貴萬鍾之奉無有也江西<lb/>
　羅秋壹詩云囓雪蘇郎受苦辛庾公老作北朝臣當<lb/>
　年龍首黄扉客猶是衡門一様人中齋物色將羅織<lb/>
　之亟歸而免<lb/>
薛制機言有賀自長沙移鎮南昌者啟云夜醉長沙曉<lb/>
<pb n="KR3l0080_WYG_001-8a"/>
　行湘水難教檣燕之留<hi>杜詩</hi>朝飛南浦暮捲西山來聽<lb/>
　佩鸞之舞<hi>王勃</hi>又有賀除直祕閤依舊東江制置司幹<lb/>
　辦公事云望玉宇瓊樓之邃何似人間從綸巾羽扇<lb/>
　之游依然江表上已請客云三月三日長安水邊多<lb/>
　麗人一觴一詠㑹稽山隂修禊事又云良辰美景賞<lb/>
　心樂事四者難并崇山峻嶺茂林脩竹羣賢畢至姚<lb/>
　橘洲尹臨安時吳履齋拜相姚語諸客作啟賀之商<lb/>
　量起句彭晉叟云轉鴻鈞運紫極萬化一新自龍首<lb/>
<pb n="KR3l0080_WYG_001-8b"/>
　到黄扉百年幾見<lb/>
陳雲屋嘲翟兄之姓云失足如何躍無光耀不成若非<lb/>
　身倚木為櫂亦難行時翟館水南楊氏葢嘲其倚楊<lb/>
　也<lb/>
莫兩山傷丁氏故基題一絶於太虚堂疎雨斑斑灑葉<lb/>
　舟前山喚客作清游芳華消歇春歸後野草荒田一<lb/>
　片愁文本心典淮郡蕭條之甚謝賈相啟中云人家<lb/>
　如破寺十室九空太守若頭陀兩粥一飯<lb/>
<pb n="KR3l0080_WYG_001-9a"/>
蔣復軒鑷白髮詩云勸君休鑷鬢毛髪鬢到斑時已自<lb/>
　難多少朱門少年子業風吹上北邙山<lb/>
杜氏婦作北行詩江南幼女别鄉閭一似昭君出塞圖<lb/>
　黙黙一身離故國區區千里逐狂夫慵拈簫管吹羌<lb/>
　曲懶繫羅裙舞鷓鴣多少眼前悲泣事不如花栁舊<lb/>
　江都此等多有戲作題之驛亭以為美談<lb/>
許平仲衡學問文藝為世所尊稱為夫子人目為許先<lb/>
　生養志不仕有辭召命詩云一天雷雨誠堪畏千載<lb/>
<pb n="KR3l0080_WYG_001-9b"/>
　風雲謾企思留取閒身卧田舍靜看蝴蝶挂蛛絲可<lb/>
　以觀其志矣一號魯齋<lb/>
張文簡雪詩銀簷不雨溜常滴玉樹無風花自開其家<lb/>
　集不收<lb/>
盧梅坡詠梅開一花詩云昨夜花神有底忙先教踏白<lb/>
　入南邦冷將雙眼窺春破肯把苦心受雪降樊弟得<lb/>
　兄呼最長竹君取友嘆無雙試於月夜忩前看一在<lb/>
　枝頭一在忩<lb/>
<pb n="KR3l0080_WYG_001-10a"/>
杜善甫山東名士工詩文不屑仕進游嚴相之門嚴迺<lb/>
　濟南望族善甫為所敬重一日讒者間之情分浸乖<lb/>
　杜謝以詩云髙卧東忩興已成簾鈎無復挂冠聲十<lb/>
　年恩愛淪肌髓只説嚴家好弟兄嚴悟非其過款宻<lb/>
　如初時有掌兵官逺戍於外其妻宴客笙歌終夕善<lb/>
　甫詩曰髙燒銀燭照雲鬟沸耳笙歌徹夜䦨不念征<lb/>
　西人萬里玉闗霜重鐵衣寒聞者快之有薦之於朝<lb/>
　遂召之表謝不赴中二聨云俾獻言於乞言之際敢<lb/>
<pb n="KR3l0080_WYG_001-10b"/>
　盡其忠若求仕於致仕之年恐無此理不能為白居<lb/>
　易漫法香山居士之名惟願學陸龜蒙拜賜江湖散<lb/>
　人之號予分教溧陽一候士過求宿學舍士游山東<lb/>
　甚久為余道其辭甚多僅記此<lb/>
楊煥然號闗西夫子題孔子廟㑹見春風入杏壇奎文<lb/>
　閤上獨凭欄淵源自古尊洙泗祖述何人似孟韓竹<lb/>
　簡不隨秦火冷楷衣髙倚魯城寒漂零踪跡千年後<lb/>
　無分東家寄一簞又党懐英詩魯國遺踪隨渺茫獨<lb/>
<pb n="KR3l0080_WYG_001-11a"/>
　餘林廟壓城荒梅梁映曙霞分影松牖回春月轉光<lb/>
　老檜曽霑周雨露斷碑猶是漢文章不須更問𫝊家<lb/>
　久泰岳㕘天汾水長党承安間人工篆書嘗作杏壇<lb/>
　二字刻於祖庭<lb/>
翟惠父詠鬼門闗盤盤重險壓三塗慘慘隂靈怖萬夫<lb/>
　青海戰魂來守鑰黄塵行客過張弧西風古道悲羸<lb/>
　馬落日荒山嘯老狐年少文人今白首小猖休苦笑<lb/>
　揶揄恵父北人<lb/>
<pb n="KR3l0080_WYG_001-11b"/>
閻子靜復至元間翰林學士後亷訪浙西有梅杖詩云<lb/>
　凍盡西湖萬玉柯春風入手重摩挲較量龍竹能香<lb/>
　否比並鳩藤柰白何聲破夢寒霜滿戸影隨詩瘦月<lb/>
　横坡只知功到調羮盡不道扶顛力更多<lb/>
元遺山好問裕之北方文雄也其妹為女冠文而艷張<lb/>
　平章當揆欲娶之使人囑裕之辭以可否在妹妹以<lb/>
　為可則可張喜自往訪覘其所向至則方自手補天<lb/>
　花板輟而迎之張詢近日所作應聲答曰補天手段<lb/>
<pb n="KR3l0080_WYG_001-12a"/>
　暫施張不許纎塵落畫堂寄語新來雙燕子移巢别<lb/>
　處覔雕梁張悚然而出<lb/>
劉山翁汝進漫塘幼子學問宏深文字典雅與客九日<lb/>
　遊龍山以塵世難逢開口笑分韻翁得口字云縱步<lb/>
　龍山巔放舟龍蕩口羣然鴈鶩行雜之牛馬走我拙<lb/>
　不能詩我病不能酒試問賞花人還有菊花否衆服<lb/>
　其工諸信齋誦此<lb/>
金國南遷後國浸弱不支又遷睢陽某后不肯播遷寧<lb/>
<pb n="KR3l0080_WYG_001-12b"/>
　死於汴元遺山曰桃李深宫二十年更將顔色向誰<lb/>
　憐人生只合梁園死金水河邊好墓田<lb/>
至元戊寅己夘間有董恢者江陵人後居太原任丁角<lb/>
　酒税副使僦屋以居詩云白髮蒼頭一腐儒行無轍<lb/>
　跡住無廬鄧林萬頃青青木肯為鷦鷯借一株又翠<lb/>
　閣朱樓鎖掩扉尋巢燕子不能歸落花吹面東風雨<lb/>
　遶遍芳簷無處依<lb/>
漫塘先生與客燕坐指忩外櫻桃唯一實共以為笑忽<lb/>
<pb n="KR3l0080_WYG_001-13a"/>
　一客來訪自言能詩因命賦之云燒丹道士藥鑪空<lb/>
　枉費先生九轉功一粒丹砂尋不見曉來枝上弄春<lb/>
　風衆咸喜之<lb/>
周芝田浙人浪跡江湖道冠埜服詩酒諧笑略無拘檢<lb/>
　亦時出小戲以悦人而不知其能琴與詩也遇琴則<lb/>
　一彈適興則吟一二句而不終篇嘗賦石上兩竹云<lb/>
　淋漓滿腹藏春雨突兀半拳生曉雲亦自可人又草<lb/>
　香花落後雲黒雨來時琴詩云膝上横陳玉一枝此<lb/>
<pb n="KR3l0080_WYG_001-13b"/>
　音唯獨此心知夜深斷送鶴先睡彈到空山月落時<lb/>
遨溪張復題雨竹圖云涓涓而淨森森而立孟宗倚之<lb/>
　淚痕猶濕風竹圖云可屈者氣不屈者節故人之來<lb/>
　盡掃秋月皆有思致<lb/>
趙靜齋淮被執於溧陽豐登莊至北府辭家廟云祖父<lb/>
　有功王室徳澤霑及子孫今淮計窮被執誓以一死<lb/>
　報君刀鋸置之不問萬折忠義常存急告先靈速引<lb/>
　庶幾不辱家門即登棹船發至瓜洲被刑無有敢埋<lb/>
<pb n="KR3l0080_WYG_001-14a"/>
　其屍者有一寵姬在焦僉省處此姬啟僉省云趙四<lb/>
　知府今日已死矣妾元是他婢子望相公以妾之故<lb/>
　許妾將屍焚化也是相公一段隂隲事焦許之乃作<lb/>
　一棺焚之又啟收骨撒之於水亦從之遂以裙盛骨<lb/>
　殖到江邊大慟投江而死又聞其孫享祭靜齋降筆<lb/>
　云生居四代將門家不幸遭逢被敵拏死在瓜洲無<lb/>
　葬地幽魂夜夜到長沙其兄氷壺溍自京口遷金陵<lb/>
　北兵至棄家而遁南徙不返死葬海旁山上<lb/>
<pb n="KR3l0080_WYG_001-14b"/>
吳門有吏娶一娼燕客歌舞徹旦明日犯事決配九江<lb/>
　與婦泣别登舟盧梅坡詩云昨夜笙歌燕畫樓明朝<lb/>
　揮淚送行舟當初嫁作商人婦無此江頭一段愁<lb/>
一户曹之妻與太守有私府學一士子知其事戸曹任<lb/>
　滿將去守招其夫婦飲士子作祝英臺近付妓令歌<lb/>
　之抱琵琶臨别語把酒淚如洗似恁春時倉卒去何<lb/>
　意牡丹恰則開園荼䕷厮勾便下得一帆千里好無<lb/>
　謂復道明日行呵如何戀得你一葉船兒休要更沈<lb/>
<pb n="KR3l0080_WYG_001-15a"/>
　醉後梅子青時楊花飛絮側耳聽喜鵲哩守與此婦<lb/>
　俱墮淚其夫不悟<lb/>
靈𨼆寺主僧元肇號淮海寺有松大數十圍史相當軸<lb/>
　遣人伐松松與月波亭相對僧作詩云大夫去作棟<lb/>
　梁材無復清隂覆綠苔惆悵月波亭上望夜深惟見<lb/>
　鶴歸來<lb/>
穆陵在御閻貴妃父良臣起香火功徳院欲勝靈竺乃<lb/>
　伐隣松供屋材僧作詩曰不為栽松種茯苓秪縁山<lb/>
<pb n="KR3l0080_WYG_001-15b"/>
　色四時青老僧不惜擕將去留與西湖作畫屏詩徹<lb/>
　於上遂命勿伐又山中有寺基久圮勢家規其地營<lb/>
　葬僧亦有詩刺之一定空山已有年不須惆悵起頹<lb/>
　磚道旁多少麒麟塜轉眼無人送紙錢遂不復取<lb/>
吉州羅西林集近詩刋一士囊詩及門一童横卧棖䦨<lb/>
　間良久喚童起曰將見汝主人求刋詩童曰請先與<lb/>
　我一觀我以為可則為公達客怪之曰汝欲觀吾詩<lb/>
　汝必能吟請賦一詩當示汝童請題客曰但以汝適<lb/>
<pb n="KR3l0080_WYG_001-16a"/>
　來睡起搔首意為之童即吟曰夢跨青鸞上碧虚不<lb/>
　知身世是華胥起來搔首渾無事啼鳥一聲春雨餘<lb/>
　客駭伏同入見西林款之數日取其菊詩云不逐春<lb/>
　風桃李妍秋風收拾短籬邊如何枝上金無數不與<lb/>
　淵明當酒錢童乃羅之子也<lb/>
南康建昌縣有神童山每大比試童子至百人七取其<lb/>
　一有鄧文龍年八嵗頴出諸童子右方岳巨山守南<lb/>
　康欲祝為子父謂之曰汝予所鍾愛太守固欲祝汝<lb/>
<pb n="KR3l0080_WYG_001-16b"/>
　將若何文龍曰第許之巨山一日招諸名士如馮紫<lb/>
　山深居兄弟者而鄧父子與焉席上太守及諸公祗<lb/>
　服褙子文龍以緑袍居座末坐定供茶文龍故以托<lb/>
　子墮地諸公戲以失禮文龍曰先生衩衣學生落托<lb/>
　衆為一笑酒酣巨山戲曰口紅衣緑如鸚鵡文龍應<lb/>
　曰頭白形烏似老鴉又令賦君子竹即詠曰瀟湘子<lb/>
　猷宅平將風月分兩軒渾似我一日可無君衆異之<lb/>
　後易名元觀年十五領鄉薦登上第<lb/>
<pb n="KR3l0080_WYG_001-17a"/>
僧徳豐三山人有重陽詩云戰盡今秋見太平西風多<lb/>
　作北風聲不吹烏帽吹氊帽籬下黄花笑不成鍾山<lb/>
　長老舉以自代答云耿耿孤吟對古梅忽𫝊軍將送<lb/>
　書來倚崖枯木摧殘甚虚負陽和到一回竟不赴<lb/>
賈秋壑敗師亡國後有人刺以詩曰深院無人草已荒<lb/>
　漆屏金字尚煇煌秪知事去身宜去豈料人亡國亦<lb/>
　亡理考發身端自有鄭人應夢果何祥卧龍不肯留<lb/>
　渠住空使晴光滿畫牆又云事到窮時計亦窮此行<lb/>
<pb n="KR3l0080_WYG_001-17b"/>
　難倚鄂州功木綿菴上千年恨秋壑堂中一夢空石<lb/>
　砌苔稠猿步月松庭葉落鳥呼風客來未用多惆悵<lb/>
　試向吳山望故宫又傷西樓詩云檀板歌殘陌上花<lb/>
　過牆荆棘刺簷牙指麾已失鐵如意賜與寧存玉辟<lb/>
　邪破屋春歸無主燕壊池雨産有官蛙木綿菴外尤<lb/>
　愁絶月黒夜深聞鬼車有人和云榮華富貴等浮花<lb/>
　膂力難為國爪牙漢世秪知光擁立唐朝誰識杞姦<lb/>
　邪綺羅化作春風蝶絃管翻成夜雨蛙縱有清漳人<lb/>
<pb n="KR3l0080_WYG_001-18a"/>
　百死碧天難挽紫雲車秋壑出處本末自有知者兹<lb/>
　不書<lb/>
秋壑在朝有術者言平章不利姓鄭之人因此每有此<lb/>
　姓為官者多困抑之武學生鄭虎臣登科輒以罪配<lb/>
　之後遇赦得還秋壑喪師陳靜觀諸公欲置之死地<lb/>
　遂尋其平日極仇者監押虎臣遂請身為之乃假以<lb/>
　武功大夫押其行虎臣一路凌辱至漳州木綿菴病<lb/>
　泄㵼踞虎子欲絶虎臣知其服腦子求死乃云好教<lb/>
<pb n="KR3l0080_WYG_001-18b"/>
　作只恁地死遂趯數下而殂<lb/>
庚申履齋吳相循州安置以賈似道私憾之故未幾除<lb/>
　承節郎劉宗申知循州劉江湖士專以口舌嚇迫當<lb/>
　路要人貨賄官爵士大夫畏其口姑厚餽彌縫其得<lb/>
　官亦由此守循之際似道欲其殺吳相宗申至郡所<lb/>
　以捃摭履齋者無所不至隨行吏僕以次並亡或謂<lb/>
　置毒所居井中故飲水者皆患足軟而死履齋亦不<lb/>
　免似道遭鄭虎臣之辱其時趙介如守漳賈門下客<lb/>
<pb n="KR3l0080_WYG_001-19a"/>
　也宴虎臣於公舍介如欲客似道似道不可以讓虎臣<lb/>
　口口稱天使惟謹虎臣不答似道遂坐於下介如察<lb/>
　其有殺賈意命館人啟鄭且以辭挑之於時似道衣<lb/>
　服飲食皆為鄭减抑介如作錦衣等餽之見其行李<lb/>
　輜重令截寄其處伺得命放回日取之其館人語鄭<lb/>
　云天使今日押使至此度必無生理曷若令速殞免<lb/>
　受許多苦惱鄭即云便是這物事受得這苦欲死而<lb/>
　不死未幾遂殞趙往哭鄭不許趙固爭鄭怒云汝欲<lb/>
<pb n="KR3l0080_WYG_001-19b"/>
　檢我邪趙云汝也直得一檢然末如之何趙經紀棺<lb/>
　歛且致祭其辭云嗚呼履齋死循死於宗申先生死<lb/>
　閩死於虎臣嗚呼云云祗此四句然哀激之悃無往<lb/>
　不復之㣲意悉冩其中季一山闡為郡學正為予道<lb/>
　之<lb/>
似道敗後有題其養樂園曰老壑曽居葛嶺西游人誰<lb/>
　敢問蘇堤勢將覆餗不回首事到出師方噬臍廢圃<lb/>
　久無人作主敗垣唯有客留題筭來秪有孤山耐依<lb/>
<pb n="KR3l0080_WYG_001-20a"/>
　舊梅花片月低養樂者以其奉母而樂也其賜第正<lb/>
　在蘇堤葛嶺孤山之近游人常盛自賈據此有游騎<lb/>
　過其門必為偵事者察報每為所羅織有官者被黜<lb/>
　有財者被禍逮世變而後已有人葛嶺二詩云當年<lb/>
　誰敢此經過相國門前衛士多諸葛功名猶未滿周<lb/>
　公事業竟如何雕梁雨蠧藏狐鼠花礎雲蒸長薜蘿<lb/>
　萬死莫酬亡國恨空留遺跡在山阿又樓臺突兀妓<lb/>
　成圍正是襄樊失援時王氣暗隨檀板歇江聲流入<lb/>
<pb n="KR3l0080_WYG_001-20b"/>
　玉簫悲姓名不在功臣傳家廟徒存御賜碑誤國誤<lb/>
　民還自誤滿庭秋草露垂垂<lb/>
　<lb/>
　<lb/>
　<lb/>
　<lb/>
　<lb/>
　山房隨筆<lb/>
</p>
<p>
</p>
  </div>
        </body>
</text>\m</TEI>
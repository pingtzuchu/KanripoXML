<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>湘山野録</head>
    <p>
<pb n="KR3l0045_WYG_000-1a"/>
欽定四庫全書　　　　子部十二<lb/>
　湘山野録　　　　　　　小説家𩔖一雜事之屬<lb/>
　　提要<lb/>
　　　　<hi>臣</hi>等謹案湘山野錄三卷宋僧文瑩撰文瑩<lb/>
　　　　字道温錢塘人文獻通考引晁公武讀書志<lb/>
　　　　以為呉僧今按讀書志實無呉字通考誤也<lb/>
　　　　其書成於熙寧中多記北宋襍事以作於荆<lb/>
　　　　州之金鑾寺故以湘山為名讀書志作四卷<lb/>
<pb n="KR3l0045_WYG_000-1b"/>
　　　　通考則續録亦作三卷皆與今本不同未詳<lb/>
　　　　孰是厲鶚宋詩紀事稱文瑩及識蘇舜欽欲<lb/>
　　　　挽致於歐陽修文瑩辭不往今考録中歐陽<lb/>
　　　　公謫滁州一條稱文瑩頃持蘇子美書薦謁<lb/>
　　　　之迨還吳蒙見送云云與鶚所言正相反豈<lb/>
　　　　别據他説未及考此書耶續録中太宗即位<lb/>
　　　　一條李燾引入長編啟千古之論端程敏政<lb/>
　　　　宋紀受終考詆之尤力然觀其始末並無指<lb/>
<pb n="KR3l0045_WYG_000-2a"/>
　　　　斥逆節之事特後人誤㑹其詞致生疑竇是<lb/>
　　　　非作者本意未可以為是書病也吳开優古<lb/>
　　　　堂詩話論其以陽郇伯妓人入道詩悞為陳<lb/>
　　　　彭年送申國長公主為尼詩朱翌猗覺寮襍<lb/>
　　　　記論其載琴曲賀若一條悞賀若夷為賀若<lb/>
　　　　弼姚寛西溪叢語論其記宋齊丘事失實葢<lb/>
　　　　考證偶疎未為大失王士禎古夫于亭襍録<lb/>
　　　　論其載王欽若遇唐裴度事小説習徑亦不<lb/>
<pb n="KR3l0045_WYG_000-2b"/>
　　　　深求惟朱弁曲洧舊聞曰宇文大資言文瑩<lb/>
　　　　嘗游丁晉公門晉公遇之厚野錄中凡記晉<lb/>
　　　　公事多佐佑之人無董狐之公未有不為愛<lb/>
　　　　憎所奪者然後世豈可盡欺哉是則誠其一<lb/>
　　　　瑖耳乾隆四十二年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
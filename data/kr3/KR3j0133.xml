<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>書齋夜話卷一</head>
    <p>
<pb n="KR3j0133_WYG_001-1a"/>
欽定四庫全書<lb/>
　書齋夜話卷一　　　　　　　元　俞琰　撰<lb/>
經傳字多舛誤如三歎作三嗅己亥作三豕三之作言<lb/>
　旡作之害割為周烏焉成馬何可勝數今姑舉其畧<lb/>
禮記字舛誤最多吉為告先為天九原為九京滹沱為<lb/>
　惡池奠徹為塡池笄纚為鷄斯<lb/>
大學云見賢而不能舉舉而不能先命也鄭氏注以命<lb/>
　為慢朱晦菴以命為怠慢與命聲相近而訛也怠與<lb/>
<pb n="KR3j0133_WYG_001-1b"/>
　命字相近而訛也<lb/>
論語云南人有言曰人而無恒不可以作巫醫禮記緇<lb/>
　衣云南人有言曰人而無恒不可以作卜筮巫與筮<lb/>
　字之訛也醫與筮聲之訛也<lb/>
書云其在髙宗時作其即位乃或亮隂三年不言其惟不<lb/>
　言言乃雍禮記檀弓云子張問曰書云高宗三年不<lb/>
　言言乃懽懽字之訛也<lb/>
易云不耕穫不菑畬旡凶字記云不耕穫不菑畬凶有<lb/>
<pb n="KR3j0133_WYG_001-2a"/>
　凶字無凶字者是有凶字者非<lb/>
論語云鄉人儺朝服而立于阼階作儺字者是記云鄉<lb/>
　人裼朝服而立於阼階裼字者非<lb/>
樂記云易直子諒韓詩外傳云易直慈良非韓詩外傳<lb/>
　則不知子諒之為慈良也論語云加我數年司馬氏<lb/>
　史記云假我數年非史記則不知加我為假我也<lb/>
易云直其正也方其義也記乃云直其政方其義以易<lb/>
　下文君子敬以直内義以方外正之即是敬字敬訛<lb/>
<pb n="KR3j0133_WYG_001-2b"/>
　為政政又轉為正記云體旡咎言記乃云履旡咎言<lb/>
　以金縢公曰體王其罔害證之即是體字體訛為禮<lb/>
　又轉而為履也<lb/>
禮記云庻人之摯匹鄭氏注云說者以匹為䳱釋文云<lb/>
　依注作䳱音木鴨愚按周禮大宗伯六摯庻人執䳱<lb/>
　則鄭氏以匹為䳱無疑矣以此推之則孟子所謂力<lb/>
　不能勝一匹雛亦當為䳱雛<lb/>
周禮大司冦以兩劑禁民獄入鈞金三日乃止於朝然<lb/>
<pb n="KR3j0133_WYG_001-3a"/>
　後聽之夫一鈞重三十斤貧者安得有三十斤之金<lb/>
　鈞字當作鉤字之訛爾鉤金即孟子一鉤金之謂盖<lb/>
　鉤金乃帶鉤之金也<lb/>
周禮司烜氏掌以夫燧取明火于日鄭氏注云夫燧陽<lb/>
　燧也釋文云夫方符反愚謂夫字當作木字内則有<lb/>
　金燧木燧鄭氏注云金燧取火于日木燧鑽火也<lb/>
周禮醢人箈菹鴈醢筍菹魚醢鄭氏注云箈箭萌與箈同<lb/>
　愚謂箭萌即竹萌乃筍也箈當作菭從草不從竹當<lb/>
<pb n="KR3j0133_WYG_001-3b"/>
　與䈚字同即今之海苔也苔菹而鴈醢筍䈌而魚醢<lb/>
　各以時物為偶既有筍菹豈可又以菭為箭萌<lb/>
禮器云束帛加璧尊徳也謂尊貴其徳郊特牲云束帛<lb/>
　加璧徃徳也徃字疑是旌字謂旌表其徳或曰尊亦<lb/>
　當作旌尊與旌聲相近也徃與旌字相近也<lb/>
棺入土曰窆陵騐切土曰壟曰封方容切喪大記云几<lb/>
　封用綍鄭氏注云封周禮作之窆窆下棺也此窆或<lb/>
　皆作歛檀弓曰般謂以機封謂之歛然則棺之入坎<lb/>
<pb n="KR3j0133_WYG_001-4a"/>
　為歛與歛尸相似愚謂記中言封多是窆字乃若馬<lb/>
　鬛封之封却是如字與易不封樹之封同矣<lb/>
檀弓云縣棺而封鄭氏注云封當作窆窆下棺也春秋<lb/>
　作崩愚謂鄭氏以封為窆誠是以證已春秋之塴則<lb/>
　非也釋文云封依注作窆彼騐反亦是己以為彼騐<lb/>
　反則非也彼騐當作陂騐乃何切徐氏甫鄧反則又<lb/>
　謬矣塴與窆義相近而音不同春秋昭公十二年𦵏<lb/>
　鄭簡公左氏傳云日中而塴杜預注云塴下棺釋文<lb/>
<pb n="KR3j0133_WYG_001-4b"/>
　云塴北鄭反禮家作窆徐騐反愚謂義同有音切有<lb/>
　韻北鄭反則成音韻而可切彼騐反則不成音韻而<lb/>
　不可切徐騐反則漸成音矣或曰窆字從穴鄭氏謂<lb/>
　棺入坎是已塴字從土從崩當是既下棺而掩之以<lb/>
　土也杜預以塴為下棺非也徳明以塴為窆亦非也<lb/>
詩經天保云俾爾單厚鄭氏箋云單厚也釋文又音丹<lb/>
　昊天有成命云單厥心亦當音丹謂盡其心矣毛公<lb/>
　訓單為厚鄭氏箋云厚其心釋文乃音都但反徳明<lb/>
<pb n="KR3j0133_WYG_001-5a"/>
　盖承康成之誤康成盖承毛公之誤<lb/>
詩楚茨云先祖是皇神保是饗楚詞云思靈兮賢姱靈<lb/>
　保即神保也朱晦菴詩傳謂神保是鬼神之嘉號或<lb/>
　問云既說先祖又說神保似語義重複晦菴所云近<lb/>
　見洪慶善說靈保是巫今詩中不說巫當便是尸却<lb/>
　是向來解錯了此兩字余謂今之巫者言神巫其體<lb/>
　盖猶古之尸故南方俚俗稱巫為大保又呼為師人<lb/>
　師字即是尸字師與尸聲相近也<lb/>
<pb n="KR3j0133_WYG_001-5b"/>
父之父生曰大父死曰祖祖者始也本也祖之為言狙<lb/>
　也死則稱祖未死而祖宜歟<lb/>
朽生出東漢魏伯陽參同契腐生出桓常紀朽與腐皆<lb/>
　言其年老而形容其枯槁也<lb/>
蒼生出書益稷注以為草木蒼蒼然出山濤謂王衍誤<lb/>
　天下蒼生盧仝云百萬億蒼生命則謂人為蒼生<lb/>
漢書云蒼頭謂小僮鬀髮則其頭青色也今稱老者為<lb/>
　老蒼謂其蒼頭如艾色也乃若少女為少艾則謬矣<lb/>
<pb n="KR3j0133_WYG_001-6a"/>
　豈有少年女面色乃如蒼艾也哉<lb/>
孟子云人少則慕父母知好色則慕少艾上少字去聲<lb/>
　下少字上聲謂幼少則戀父母之心甚切長則情竇<lb/>
　開知好美色而慕戀之心少衰也荀子云妻子具而<lb/>
　愛衰於親與此同㫖趙岐注孟子乃以美好誤矣詩<lb/>
　庭燎云夜未艾毛詩訓久閟宫云俾爾耆而艾艾豭<lb/>
　皆訓老未聞訓以美好也楚辭云竦長劍兮擁少艾<lb/>
　注云長艾也猶言少長也亦不以幼艾為女子之美<lb/>
<pb n="KR3j0133_WYG_001-6b"/>
　好或謂兩少字皆去聲艾字恐是女字之訛耳豈其<lb/>
　然乎不若證以荀子之説為長矣<lb/>
列子莊子鯤鵬之鵬即古篆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鳳字說文云古文鳳象<lb/>
　形鳳飛羣鳥從萬數故以為朋黨字愚按爾雅釋鳥<lb/>
　有鳳無鵬字又按楚詞云尺澤之鯢豈能與鯤魚量<lb/>
　江海之大藩籬之鷃豈能與鳳凰料天地之高哉楚<lb/>
　辭與列莊皆鳳對鯤而言<lb/>
老子云域中有四大而王處其一焉道大天大地大王<lb/>
<pb n="KR3j0133_WYG_001-7a"/>
　大王字當作人字下文云人法地地法天天法道道<lb/>
　法自然按祭義云天之所生地之所養無人為大謂<lb/>
　無如人之大也此以證之則老子謂人亦大是已無<lb/>
　錫尤氏老氏釋音謂河上公注以人為王古本王作<lb/>
　人字<lb/>
罪即古辠字秦始王辠字象皇字乃改辠為罪古對字<lb/>
　從口漢文帝以言多為非誠乃去口從土<lb/>
古疉字從三日新室以三日太盛乃改三日作三田隋<lb/>
<pb n="KR3j0133_WYG_001-7b"/>
　乃改隨字隨漢東之國也隨文帝以周齊不遑寧處<lb/>
　故去之作隋以之為走故也<lb/>
武則天諱曌即照也<lb/>
<graphic n="KR1719" url="https://raw.githubusercontent.com/kanripo/KR-Gaiji/master/images/KR1719.png" mimeType="image/png"/>即騧字宋明帝以騧象禍字乃改騧為<graphic n="KR1719" url="https://raw.githubusercontent.com/kanripo/KR-Gaiji/master/images/KR1719.png" mimeType="image/png"/>唐太宗有<lb/>
　馬拳毛<graphic n="KR1719" url="https://raw.githubusercontent.com/kanripo/KR-Gaiji/master/images/KR1719.png" mimeType="image/png"/>
詩美目盼兮之昐匹莧切孟子盻然之盻說文作五禮<lb/>
　反佩觹集作不計反或讀盻為盼誤矣<lb/>
書云惟斆學半盤庚斆于民孔氏皆訓斆為教禮記學<lb/>
<pb n="KR3j0133_WYG_001-8a"/>
　世子學士春夏學干戈秋冬學羽籥之類竝戸教反<lb/>
　教也與學字通用<lb/>
書云亂而敬又云亂臣十人亂乃治也詩云薄汙我私<lb/>
　汙潔也書云擾而毅禮云擾萬民左氏傳云擾龍<lb/>
　氏擾乃順也孟子云深耕易耨易乃治田而為力艱<lb/>
　也論語曰喪與其易也寧戚易乃治喪而為力艱也<lb/>
　易字疑是具字按檀弓云喪具君子恥具具俱易葢<lb/>
　相似也又按檀弓云與其哀不具而禮有餘也不若<lb/>
<pb n="KR3j0133_WYG_001-8b"/>
　禮不足而哀有餘也亦與此同㫖耳<lb/>
書云若之何其詩云夜如何其記云何居其居皆音箕<lb/>
　語助也<lb/>
經傳之結以與字即是歟字耳即而已爾即如是諸即<lb/>
　之乎兩聲合為一聲葢省文也<lb/>
孟子云景子曰禮曰父召無諾君命召不俟駕固將朝<lb/>
　也聞王命而遂不果宜與夫禮若不相似然愚謂與<lb/>
　音歟古者歟字皆作與字如禮與何如是也宜與即<lb/>
<pb n="KR3j0133_WYG_001-9a"/>
　何乎之類當以與字絶句不當連下文<lb/>
朱晦庵曰王介甫㸃書如矧惟若疇圻父薄違農父若<lb/>
　保宏父定辟古注從父字絶句介甫則就違保辟絶<lb/>
　句夐出諸儒之表東坡解吕刑王享國百年耄作一<lb/>
　句荒度作刑作一句甚有理又曰禮記方馬二解儘<lb/>
　有好處如君賜衣服服以拜賜絶句以辟之勤大命<lb/>
　施于丞彛鼎舊㸃以辟之為句極無義禮辟乃君也<lb/>
　以君之命銘彛鼎是<lb/>
<pb n="KR3j0133_WYG_001-9b"/>
檀弓云季康子之母死般請機封公肩假曰般爾以人<lb/>
　之母嘗巧則豈不得以其母以嘗巧者乎公輸般魯<lb/>
　人之伎巧者也欲設機以下棺公肩假責之曰爾以<lb/>
　他人之母試爾之伎何不自以汝之母自試其巧乎<lb/>
　語意甚明鄭氏乃以豈不得以句㸃又以以字為已<lb/>
　字母字音無誤矣近見方慤禮記解予說正與之合<lb/>
　因語生徒云意到理到異世而同符微方氏則予為<lb/>
　臆脫矣方慤正和時人也<lb/>
<pb n="KR3j0133_WYG_001-10a"/>
儒行云今衆之命儒也妄常以儒相詬葢言當時衆人<lb/>
　之所謂儒乃妄名為儒非真儒也劉子云魯人縫掖<lb/>
　實非儒行愚謂既非儒行故常以儒招戱真儒如孔<lb/>
　子則莫之敢戱愚論如此及讀方氏解亦如此當依<lb/>
　方氏從妄字句㸃鄭氏連常字為句誤矣哉<lb/>
論語云富與貴是人之所欲也不以其道得之不處也<lb/>
　貧與賤是人之所惡也不以其道得之不去也當就<lb/>
　不以其道㸃如説之不以道亦當就道㸃夫富貴貧<lb/>
<pb n="KR3j0133_WYG_001-10b"/>
　賤是人所欲所惡也處富貴而不以其道則吾之得<lb/>
　富貴也寧捨之不處也貧賤而不以其道則吾之得<lb/>
　貧賤也寧受之不去也然則得富貴何以處富貴必<lb/>
　以其道也得貧賤者何以去貧賤亦必以其道也若<lb/>
　就不以其道得之㸃則富貴固有以其道得之者亦<lb/>
　有不以其道得之者若貧賤則安有以其道得之者<lb/>
　哉大抵如生于公侯家素富貴是以其道而得之生<lb/>
　于閭閻之中而素貧賤亦豈不以其道得之不以其<lb/>
<pb n="KR3j0133_WYG_001-11a"/>
　道不以其道葢謂處富貴去貧賤不以其道非謂得<lb/>
　富貴得貧賤不以其道也猶記至元庚寅秋雨雲間<lb/>
　衞山齊夜話及此山齊之論亦然<lb/>
中庸云君子之道費而隱朱晦庵注云費用之廣也愚<lb/>
　謂費字當作府味反乃費用之費與注意合今作<lb/>
　符味反則符味反兩字母子相同而切成味字與注<lb/>
　意不合矣以府為符此乃傳寫之訛爾<lb/>
大學云厭然揜其不善而著其善鄭氏注云厭讀為厭<lb/>
<pb n="KR3j0133_WYG_001-11b"/>
　靨閉藏貌愚謂厭字當作入聲于葉反藏伏也乃與<lb/>
　注意合鄭氏讀厭為靨恐則是靨字於葉反訛而為<lb/>
　壓也不然古者黶靨通亦不可知按荀子所謂厭然<lb/>
　一涉反詩厭浥行露之厭亦作入聲俚謂語厭羞藏<lb/>
　厭皆是入聲<lb/>
曽子曰吾日三省吾身三如字下文云為人謀而不忠<lb/>
　乎與朋友交而不信乎傳不習乎曽子每日以三者<lb/>
　省察其身也與季文子三思而後行之三不同<lb/>
<pb n="KR3j0133_WYG_001-12a"/>
中庸云宗廟之禮所以序昭穆也晉諱昭故以昭音為<lb/>
　韶朱晦庵經觧並如字<lb/>
舜典正月上日正音政秦始皇名政遂以正為征喪記<lb/>
　云子夏喪其子孔氏不喪出母孝經云孝子之喪親<lb/>
　也不過三年喪字皆當作平聲<lb/>
詩云不我過論語曰過位色勃如也又云楚狂接輿歌<lb/>
　而過孔子孟子云禹三過其門而不入又云過我門<lb/>
　而不入我室皆經過之過當作平聲<lb/>
<pb n="KR3j0133_WYG_001-12b"/>
莆陽鄭氏曰尚書秦之官名也今之謂亦尚書至今秦<lb/>
　人謂尚為常此聲之異古今不變也<lb/>
經書中慶字皆作平聲韻觀詩可見易坤卦彖傳與諸<lb/>
　卦爻傳皆然<lb/>
周易爻傳皆叶韻坤六三以時發也叶知光大也愼不<lb/>
　害也發字作去聲詩云飄風發發與害字叶亦去聲<lb/>
蒙六四獨逺實也實字作去聲叶順字巽字未濟初六<lb/>
　亦不知極也極字作去聲叶正字或改正字作直字<lb/>
<pb n="KR3j0133_WYG_001-13a"/>
　以叶極字非也<lb/>
闗雎序告於神明之告釋文古毒反其餘告字無音非<lb/>
　無音也音其一以例其餘耳如葛覃言告師氏小旻<lb/>
　不我告猶四月維以告哀十月之交日月告凶楚茨<lb/>
　工祝致告江漢告厥于王泮水不告于訩抑告之話<lb/>
　言大東以告病焉讀者皆作去聲考槃永矢弗告之<lb/>
　告作入聲何也曰皆去聲也北音陸軸宿其實皆是<lb/>
　去聲叶告字南音則以陸軸宿作入聲遂以告字作<lb/>
<pb n="KR3j0133_WYG_001-13b"/>
　入聲與陸軸宿叶陸徳明南人也諸經告字徳明皆<lb/>
　因此音谷如易凟則不告之告本只是去聲釋文乃<lb/>
　亦音告乃若瀆與句讀之讀同不作去聲大扺北音<lb/>
　入聲皆作去聲未嘗以去聲為入聲也<lb/>
詩云侯作侯祝作側慮反今之詛字祝周救反今之咒<lb/>
　字也莆陽鄭氏曰鄭康成謂咒為注齊音也<lb/>
周司約注云約言語之約束也約於妙反束詩注反陳<lb/>
　平封曲逆侯曲音去逆音遇又如録囚為慮囚安作<lb/>
<pb n="KR3j0133_WYG_001-14a"/>
　為安做贖為樹嚼為噍織為志肉為授應吉甫宴射<lb/>
　詩過則有失叶韻失音試潘岳西征賦伯恬靜以無<lb/>
　欲叶韻欲音喻皆以入聲作去聲<lb/>
國語云勾踐親為夫差洗馬或作洗音銑今謂洗馬為<lb/>
　浴馬誤矣荀子云扶輿洗馬楊倞自導馬也前漢書<lb/>
　云太師太傅太保屬官有洗馬洗音銑如淳曰前驅<lb/>
　也<lb/>
禮記綸綍之綍即拂字或作勃也左傳蕞爾之蕞言其<lb/>
<pb n="KR3j0133_WYG_001-14b"/>
　小也徂外反或讀為撮非也莊子逕庭之庭勅定反<lb/>
　勅字閩音為惕<lb/>
賈誼過秦論云招八州而朝同列韓愈諌臣論云招其<lb/>
　君之過招字並祈堯反舉也葢出莊子有虞氏招仁<lb/>
　義以撓天下招音翹揭也<lb/>
周虢州亦謂之郭州韓滅而子孫分散江淮間為何氏<lb/>
　郭忠恕曰虢郭韓何此隨音而生變也愚謂閩音王<lb/>
　為黄越音武為姥吳音余為奚徐為齊杭州人金為<lb/>
<pb n="KR3j0133_WYG_001-15a"/>
　斤陰為因齊人鷄為賫喫為抉皆鄉音也哉<lb/>
西漢書張騫傳身毒國在大夏東南佛郎國也李奇曰<lb/>
　一名天篤則浮屠胡是也顔師古曰今曰天竺葢身<lb/>
　毒聲轉為天竺省文作竺又轉為竹音<lb/>
東漢書浮屠即佛佗也伊蒲塞即優婆塞西方之言如<lb/>
　此者衆若以華言字面求其義理不可得矣<lb/>
監本畧長字上聲丁丈切當作轉西切劉字丁角反當<lb/>
　作側角切又如<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>合之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>當作明粉切與泯字同音<lb/>
<pb n="KR3j0133_WYG_001-15b"/>
　若作武粉切則與憤字同音矣又與昊珉二字皆音<lb/>
　作民若作武巾切則與憤字同音矣毛晃韻畧始改<lb/>
　正其失<lb/>
　<lb/>
　<lb/>
　<lb/>
　<lb/>
　書齋夜話卷一<lb/>
</p>
<p>
</p>
  </div>
<div>
                <head>書齋夜話卷二</head>
    <p>
<pb n="KR3j0133_WYG_002-1a"/>
欽定四庫全書<lb/>
　書齋夜話卷二　　　　　　元　俞琰　撰<lb/>
張横渠曰人多以老成則不肻下問故終身不知又為<lb/>
　人以道義先覺處之不肻復謂有所不知故亦不肻<lb/>
　下問遂生百端欺妄之心人我寧終身不知予於至<lb/>
　元丁丑冬毗陵道中邂逅文純心同航閑話咸淳間<lb/>
　時文因語余曰卿為麗澤書院山長試諸生以經疑<lb/>
　云宣王中興之賢主平王東周之始王詩記宣王而<lb/>
<pb n="KR3j0133_WYG_002-1b"/>
　不紀平王書紀平王而不紀宣王何也予對曰詩書<lb/>
　刪定皆出於夫子之筆詩既載宣王矣不必又載之<lb/>
　書也書既載平王矣不必又載之詩也猶易之六爻<lb/>
　一言初則知上為終何必復言終六言上則知初為<lb/>
　下何必復言下純心以為然又言利貞者性情也孰<lb/>
　為性孰為情予率爾對曰是利而貞情復乎性純心<lb/>
　㣲笑曰未也予是時年少倔强自以為是遂不叩其<lb/>
　詳未免耿耿于懐十餘年矣厯考諸儒易解乃得其<lb/>
<pb n="KR3j0133_WYG_002-2a"/>
　說葢元亨利貞四字文王本意只是大亨而利于正<lb/>
　夫子分為四德以象四時則元乃動之始亨乃動之<lb/>
　極利乃靜之始貞乃靜之極靜極則復動貞盡則又<lb/>
　元乾道之所生也生不窮也此也向使夫子不曰性<lb/>
　情而曰情性則是利而貞自動而靜謂之情復乎性<lb/>
　亦可今不曰情性而特曰性情葢發明貞下起元靜<lb/>
　中有動四時循環終而復始之義若但情復乎性則<lb/>
　終於貞而不元靜而不動生意或幾乎熄矣豈易之<lb/>
<pb n="KR3j0133_WYG_002-2b"/>
　㫖哉嗚呼年少而倔强矣而不思問是自誤也戒之<lb/>
　戒之純心蜀人本心樞相之弟<lb/>
大衍之數五十其用四十有九談者紛紛朱漢上業說<lb/>
　備言之矣先儒皆謂虛一不用以存太極之本體誠<lb/>
　是已其用四十有九則自秦漢至宋濓洛諸君子及<lb/>
　乾淳諸公並無至論何也予嘗遊鄱陽見一書乃臨<lb/>
　江黎氏所著其說曰太極一也太極生兩儀陽一陰<lb/>
　二衍而三也兩儀生四象太陽一少陰二少陽三太<lb/>
<pb n="KR3j0133_WYG_002-3a"/>
　陽四衍而十也四象生八卦乾一兌二離三震四巽<lb/>
　五坎六艮七坤八衍而三十六也通太極兩儀四象八<lb/>
　卦之數衍而五十也蓍注合合五十而為一虛一而<lb/>
　用四十九虛一者太極體數也用四十九者所以生<lb/>
　六十四卦極天地萬物之數盡天下之變也黎公名<lb/>
　立武咸淳戊辰廷試第二名及第<lb/>
至元癸未秋予與新安王太古同宿商巖夫道院聽其<lb/>
　説易儘有好處如改正先天方圖移西北乾一置于<lb/>
<pb n="KR3j0133_WYG_002-3b"/>
　東南而十二辟卦皆正此一改極有理但陽虛陰實<lb/>
　之說未免為或者所譏譏之者豈其所學過太古哉<lb/>
　女無媺惡入宫見妬士無賢不肖入朝見嫉昔者揚<lb/>
　子雲作太𤣥經張衡以為是劉歆以為非從古如斯<lb/>
　何况于今我軰當今之時閉門讀書談天地論古今<lb/>
　如觀嶺上白雲只可自怡悅而已太古乃以易説進<lb/>
　呈幾乎得罪葢以其說反先儒也賴有識者囘䕶不<lb/>
　然危矣太古遂以此憤懣而死惜哉<lb/>
<pb n="KR3j0133_WYG_002-4a"/>
伏羲時不有文字始因洛書河圖之文以畫卦故曰河<lb/>
　出圖洛出書聖人則之又曰仰則觀象于天俯則觀法于<lb/>
　地觀鳥獸之文與地之宜近取諸身遠取諸物於是<lb/>
　始作八卦葢不特取法于河圖洛書二物而已<lb/>
劉向父子班固軰皆循孔安國之謬以為河圖授羲洛<lb/>
　書錫禹如此則伏羲時止有河圖而無洛書也夫孔<lb/>
　子以圖書並言而安國之徒乃岐而二之何昉哉<lb/>
河圖之說自易之外吾於論語禮運見之矣洛書之說<lb/>
<pb n="KR3j0133_WYG_002-4b"/>
　自易之外它經無所見也按禹貢但言導洛不曽言<lb/>
　出書果有書則禹孔言之矣孔安國注洪範乃為洛<lb/>
　書者禹治水時神龜負文而列於背有數至九禹遂<lb/>
　因而第之以成九疇吁以洪範之九疇認為洛書則<lb/>
　中庸之九經亦可以為洛書矣何其謬哉<lb/>
闗朗以五十五為河圖四十五為洛書亦循安國之謬<lb/>
　劉牧又兩易之以謬攻謬耳<lb/>
天一至地十凡五十五此五行生成數也葢孔子未嘗<lb/>
<pb n="KR3j0133_WYG_002-5a"/>
　指此為河圖洛書<lb/>
戴九履一之數凡四十五蘇東坡斷之曰非易數也<lb/>
　實是緯書九宫之數耳子華子言之大戴孔言之乾<lb/>
　鑿度言之張衡言之彼亦未嘗指此為河圖洛書<lb/>
太極圖五行下一圏注云乾道成男坤道成女又下一<lb/>
　圏注云萬物化生此男女謂乾坤所生六子乃日月<lb/>
　雷風山澤非人之男女也若以為人之男女則人之<lb/>
　男女僅能生人豈能生萬物也哉<lb/>
<pb n="KR3j0133_WYG_002-5b"/>
周濓溪太極圖說云無極之真二五之精妙合而凝乾<lb/>
　道成男坤道成女二氣交感化生萬物萬物化生而<lb/>
　變化無窮焉此循序而言也遡而言之則曰一陰陽<lb/>
　也陰陽一太極也太極本無極也始則無極終則無<lb/>
　窮故下舉易以結之曰原始反終故知生死之說大<lb/>
　哉易也斯其至矣篇首一句以無極太極並言終篇<lb/>
　則以無窮與無極對説辭意前後甚貫穿人能原始<lb/>
　而知所以生反終而知所以死則知周子之所謂無極<lb/>
<pb n="KR3j0133_WYG_002-6a"/>
　無窮矣今人論太極圖說但㸔無極而太極兩箇極<lb/>
　字竟不問無極無窮兩箇無字何耶<lb/>
邵康節曰天依形地附氣其形也有涯其氣也無涯愚<lb/>
　謂論理則濓溪無極無窮之說最好論氣形則康節<lb/>
　無涯有涯之說亦好合理與氣形並言斯明備矣<lb/>
漢張衡曰八極之維位二億二萬二千三百里南北則<lb/>
　短减千里東西則廣博千里自地至天半於八極則<lb/>
　地之深亦如之通而度之則是渾已將覆其數用重<lb/>
<pb n="KR3j0133_WYG_002-6b"/>
　鉤股懸天之景薄地之義皆移千里而差一寸得之<lb/>
　過此以往未之或知也未之或知者宇宙之謂也張<lb/>
　衡葢以天之在上為宇地之在下為宙尸子則曰天<lb/>
　地四方曰宇往古來今曰宙淮南子亦曰上下四方<lb/>
　曰宇往古來今曰宙余以俯仰之間言之地居天之<lb/>
　中央地之上皆天也仰觀之則蒼蒼無極地之下亦<lb/>
　天也俯察之則窈窈無窮四表皆然是之謂宇以既<lb/>
　往未來言之則自昨前日去年前年十年百年千年<lb/>
<pb n="KR3j0133_WYG_002-7a"/>
　千古萬年萬萬古浩浩無極自明日後日明年後年<lb/>
　十年百年千年千世萬年萬萬世綿綿無窮是之謂<lb/>
　宙夫人之生也寓形宇内宇内之事可得而見之者<lb/>
　且不能儘曉何况自天地開闢萬萬古以至如今巧<lb/>
　厯所不能算又焉能究極其始哉既不能究極其始<lb/>
　而欲窮竟其終厥亦難矣春秋緯謂開闢至獲麟凡<lb/>
　三百二十七萬六千歲吾固未之信若邵康節十二<lb/>
　萬九千六百年之數吾亦未敢以為然也<lb/>
<pb n="KR3j0133_WYG_002-7b"/>
先儒謂天開於子地闢于丑人生于寅故斗柄建此三<lb/>
　辰皆可以為歲首而三代迭用之愚謂堯舜禹三聖<lb/>
　相授守一道故皆以寅月為歲首湯黜夏命故不用<lb/>
　寅而攙先一月用丑周革殷命故不用丑而攙先一<lb/>
　月用子不過定一代之制而於是月受羣臣之朝賀<lb/>
　所以新天下之耳目覘人心之從違耳秦之繼周朝<lb/>
　㑹不用子而用亥豈有他哉是攙先一月而已不然<lb/>
　何以寅而丑丑而子子而亥耶唐子西常闢三綂之<lb/>
<pb n="KR3j0133_WYG_002-8a"/>
　說矣然不究古人所以改正朔易服色之本意但力<lb/>
　辨殷亦用寅而不用丑葢謂建子尚有謂建丑實無<lb/>
　謂耶不思秦建亥是又何謂耶<lb/>
漢高祖承秦之制而不改正朔至武帝建太初厯始用<lb/>
　寅月為歲首新莽曹魏明帝皆嘗建丑矣未幾而復<lb/>
　建寅唐太宗亦嘗建子矣未幾而復建寅愚謂三代<lb/>
　歲首惟夏遵堯厯為正若子若丑若亥四時皆不正<lb/>
　此孔子顔子所以皆有取於夏時也<lb/>
<pb n="KR3j0133_WYG_002-8b"/>
二十四氣之名義鄱陽洪氏有說齊節初衍而正之云<lb/>
　十月純陰屬坤非無陽也陽生於其中故謂之陽月<lb/>
　自小雪積至大雪則已滿十五分矣老陰始怒欲拒<lb/>
　其來故氷堅地坼易曰龍戰于野其血𤣥黄正此時<lb/>
　也逮冬至則陽已戰勝而復矣小寒十二月節寒則<lb/>
　陰慘矣不在十月之前而在十一月之後者陰陽進<lb/>
　退各六位象卦之六畫下二畫地位中二畫人位上<lb/>
　二畫天位陽長於下陰為所廹漸出地上所以為寒<lb/>
<pb n="KR3j0133_WYG_002-9a"/>
　故臨之二陽長纔及半則曰小寒臨之二陽體已完<lb/>
　則曰大寒醫書言寒脉洪大陽在内故也春蚕也蚕<lb/>
　蟄虫始振也義立謂太史奉天子命而立之厯也立<lb/>
　夏立秋立冬亦然雨水之雨與詩雨我公田之雨同<lb/>
　當讀為去聲前或雨雪雨霰天地既泰則雨而已古<lb/>
　厯于雨水驚蟄易次非也合從今厯月令於二月言<lb/>
　雷乃發聲蟄虫啟戸驚蟄之謂也春分與秋分皆以<lb/>
　晝夜長短通平而得名清明三月節屬大壯則五陽<lb/>
<pb n="KR3j0133_WYG_002-9b"/>
　盛矣天地間陰氣消且盡安得不清且明哉故晉人<lb/>
　亦於三月言天朗氣清榖雨之雨亦讀為去聲謂農<lb/>
　播百榖如雨之雨於空中也夏假也假大也猶書言<lb/>
　滿假崇丘言萬物之高大是也立夏四月節六陽以<lb/>
　極易乾上九爻傳曰盈不可久謂其滿也陽言小滿<lb/>
　猶陰言小雪小雪陰極而陽初生小滿陽極而陰初<lb/>
　生漢時以芒種為大滿後世厯者改之戒其亢也芒<lb/>
　種五月節種從去聲讀老農云秧根過芒種生數輙<lb/>
<pb n="KR3j0133_WYG_002-10a"/>
　倍子固種之所以芒也周禮稻人草澤種以芒種從<lb/>
　上聲讀謂種之芒者稻麥之類也與此異之極也堯<lb/>
　典云日永日短夏景晝六十刻冬景晝四十刻葢永<lb/>
　與之極也暑生於陽之燥醫書云人暑脉微弱陰在<lb/>
　内故也小暑大暑義如小寒大寒觀彼可以知此彼<lb/>
　屬臨此屬遯也秋揫也揫欲也萬物皆收歛就實故<lb/>
　堯典言西成六月為伏稚金畏火之炎而伏也立秋<lb/>
　則金氣伸矣此火之所以返其故處也天地間無兩<lb/>
<pb n="KR3j0133_WYG_002-10b"/>
　大之理昔也金伏今也火伏理固然爾張行成曰母<lb/>
　生處即是子生處未為中央土土生金而水以肇矣<lb/>
　火安得不病易言坤正立秋後也致如致事之致亦<lb/>
　處暑之義坤土生金至秋則旺金白故露亦白易曰<lb/>
　巽為白巽入也又為風風入露為霜入雨為雪入水<lb/>
　為氷其色皆白本于金也四時皆有露獨秋稱白主<lb/>
　金明矣氣冽曰寒陰伏地下為寒泉陰浮地下為寒<lb/>
　露詩云白露為霜寒所至月令霜始降乃命有司曰<lb/>
<pb n="KR3j0133_WYG_002-11a"/>
　寒氣總至民力不堪然則霜降以寒爾冬終也故終<lb/>
　字之半為冬冬言藏終也立冬十月節小雪十月終<lb/>
　是時天將雨雪而未至乎大水始氷而壯地始凍而<lb/>
　坼較之十一月大雪則有間矣節初名夢龍鄱陽人<lb/>
　登咸淳戊辰第<lb/>
十月小雪而言小春何也曰此易十月為陽之義是時<lb/>
　霜晴日暖則桃杏發榮亦有春色故謂之小春者也<lb/>
　<lb/>
<pb n="KR3j0133_WYG_002-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書齋夜話卷二<lb/>
</p>
<p>
</p>
  </div>
<div>
                <head>書齋夜話卷三</head>
    <p>
<pb n="KR3j0133_WYG_003-1a"/>
欽定四庫全書<lb/>
　書齋夜話卷三　　　　　　元　俞琰　撰<lb/>
井泉冬温夏冷何也曰知渾天之説則知之渾天者何<lb/>
　天體渾渾淪淪如雞卵狀地在天中如雞卵中之黄<lb/>
　也知渾天之說如此又不可不知天輪之斜轉太陽<lb/>
　之遠近與夫南北二極之高下黄赤二道之偏正豈<lb/>
　一語所能盡哉天有南北二極在北而高者曰北極<lb/>
　出地上三十六度如杵柄之倚壁在南而下者曰南<lb/>
<pb n="KR3j0133_WYG_003-1b"/>
　極入地下三十六度如杵頭之著地天有黄赤二道<lb/>
　赤道横絡天腹正當南北二極之間黄道斜絡天腹<lb/>
　上偏於赤道之北而近北極下偏於赤道之南而近<lb/>
　南極赤道之在天也上偏于南下偏于北黄道之在<lb/>
　天也正當地之東西上下故謂之中道仲夏之日晝<lb/>
　在人之頂上夜則偏于北仲冬之日夜在人之足下<lb/>
　晝偏于南葢因天輪之斜轉也日行常在虛空之中<lb/>
　謂入水者妄也謂入地者猶妄也人孰不見午時大<lb/>
<pb n="KR3j0133_WYG_003-2a"/>
　明當天高懸于太虛去地遼絶如此不知朝夕出没<lb/>
　于東西皆在虛空中去地遼絶亦如此夜半子時去<lb/>
　地遼絶亦莫不然但人處地上不能見之耳隋書謂<lb/>
　日入水而所經焦竭甚可笑也日之行于虛空晝夜<lb/>
　不離乎黄道黄道者天之黄道也如隋書云則黄道<lb/>
　不在天而在水中矣抑何不思之甚歟夫行黄道譬<lb/>
　之絲纒緯車纒向上則如仲夏之日纒向下則如仲<lb/>
　冬之日經于中作於春秋二分之日同春分之日出<lb/>
<pb n="KR3j0133_WYG_003-2b"/>
　卯入酉而晝夜均漸而北則日晷漸漸長逮仲夏出<lb/>
　寅入戌則長之極矣故曰日長至更不北矣故曰日<lb/>
　北至秋分之日亦出卯入酉而晝夜均漸漸向南則<lb/>
　日晷漸漸短逮冬至出辰入申則短之極矣故曰日<lb/>
　短至更不南矣故曰日南至天之北陸晝夜所以有<lb/>
　長短者實因天輪之斜轉也天輪惟其斜轉是以日<lb/>
　行黄道有冬夏遠近之殊也春秋二分日在黄道之<lb/>
　東南則與地之東西正相值又當赤道之交處無南<lb/>
<pb n="KR3j0133_WYG_003-3a"/>
　北高下之偏是以寒暑平日行南陸時偏于赤道之<lb/>
　北隨天輪轉而至午則去北極近太陽之氣蒸于下<lb/>
　也仲夏井泉所以冷也夜半之日乃在地底虛空之<lb/>
　北而太陽氣之去地遠也天雖高地雖厚日雖遠葢<lb/>
　可以理推理在是則事事物物皆可推之以理豈但<lb/>
　井泉之温冷哉<lb/>
邵康節曰本一氣也生則為陽消則為陰故二者一而已<lb/>
　矣朱晦庵曰陰陽只是一氣陽之退便是陰之生不<lb/>
<pb n="KR3j0133_WYG_003-3b"/>
　是陽退了又别有陰生愚謂天地間陽氣即太陽之<lb/>
　氣凡太陽所及處便是陽不及處便是陰非别有所<lb/>
　謂陰也請以四時觀之春秋太陽去遠近均故寒暑<lb/>
　平夏則太陽之在人頂上直射于地故熱陰雨則稍<lb/>
　凉冬則太陽在大海之南去地遠故寒雨雪則極寒<lb/>
　四時之温凉寒暑葢皆由太陽之遠近而然也更以<lb/>
　晝夜觀之盛夏晝熱而夜稍蘇隆冬晝寒而夜尤甚<lb/>
　者太陽晝則見夜則没而不見也<lb/>
<pb n="KR3j0133_WYG_003-4a"/>
人之生也氣在内而體温死則氣絶而體冷温者陽也<lb/>
　冷者陰也本亦二氣耳陽盡則為陰也<lb/>
陽入陽中則不見入陰中則見陰在陰中則不見在陽<lb/>
　中則見是以人之呵氣盛夏不見隆冬可見氷之見<lb/>
　日隆冬不氣出盛夏則氣出<lb/>
邵康節曰冬至之月所行如夏至之日夏至之月所行<lb/>
　如冬至之日愚謂黄道之南北遠近不同故日月所<lb/>
　行春秋皆然若獨論月行之進退長短則一月之間<lb/>
<pb n="KR3j0133_WYG_003-4b"/>
　具日行一年之二分二至月行葢一月一周天也康<lb/>
　節所云不過謂仲夏仲冬望日之月耳<lb/>
新安王晦叔曰以周天度數合配十二宫各有分數百<lb/>
　秒為分百分為度歲必三百六十五日零三時而交<lb/>
　春是合周天之度月必三十日零五時而交節是合<lb/>
　一宫之度<lb/>
一日百刻以十二時分之每時八刻十二時計九十六<lb/>
　刻餘四刻安在或謂散在十二時之交或謂之甲丙<lb/>
<pb n="KR3j0133_WYG_003-5a"/>
　庚壬四時此二說孰是曰皆非也其實歲有三百六<lb/>
　十五日四分日之一故厯家立此百分之法則其餘<lb/>
　四分之一為二十五分葢易于布算也<lb/>
堯典云朞三百六旬有六日以閏月定四時成歲今不<lb/>
　閏之年止有三百五十四日者何也邵康節曰朞<lb/>
　三百六旬有六日去日之餘盈六則月之餘縮亦六<lb/>
　若去日月之餘十二則有三百五十四乃日之行數<lb/>
　也<lb/>
<pb n="KR3j0133_WYG_003-5b"/>
厯法三年一閏五年再閏何也曰一年有日月之餘十<lb/>
　二三年則三十六而贏六又二年二十四而虧六以<lb/>
　三年而贏補二年之虧故又閏也<lb/>
冬至復餘一日則知來年則知來閏正月餘兩日則閏<lb/>
　二月餘十二日則閏十二月若餘十三日則不閏矣<lb/>
東漢書云至朔同日謂之章一章七閏凡十九年是年<lb/>
　閏必十月是以至朔必同日此定法也咸淳庚午厯<lb/>
　官誤閏十一月而是年至朔不同廷臣劾之旋復改<lb/>
<pb n="KR3j0133_WYG_003-6a"/>
　正後十九年為至元己丑閏十二月而至朔同日又<lb/>
　復十九年為至大戊申亦當閏十月而至朔同日乃<lb/>
　閏十一月而至朔不同日其誤與咸淳庚午同不知<lb/>
　此後十九年丁卯為復何也如周禮有保章氏至今<lb/>
　厯官稱為保章者正為十九年至朔必同日而不差<lb/>
　也不然何以取其為保章也哉<lb/>
禮運云五行四時十二月還相為本也五聲六律十二<lb/>
　管還相為宫也葢為五聲迭奏更相為宫猶五行運<lb/>
<pb n="KR3j0133_WYG_003-6b"/>
　轉更相為始也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書齋夜話卷三<lb/>
</p>
<p>
</p>
  </div>
<div>
                <head>書齋夜話卷四</head>
    <p>
<pb n="KR3j0133_WYG_004-1a"/>
欽定四庫全書<lb/>
　書齋夜話卷四　　　　　　元　俞琰　撰<lb/>
桓譚少好文見揚子雲工賦頌欲從學子雲曰能讀千<lb/>
　賦則善之矣董遇曰讀書百遍其意自見愚謂少年<lb/>
　時果能如董遇所云則聖經之義何患乎不通果能<lb/>
　如揚子雲所云則為文何患乎不工<lb/>
管子云思之思之又重思之思之不通鬼神將通非鬼<lb/>
　神之力也精誠之極也予矻矻三十年周易集說方<lb/>
<pb n="KR3j0133_WYG_004-1b"/>
　脫藁初十年自以為了次十年心目俱亂後十年黒<lb/>
　白始分思之力也其初未嘗不思思之不審耳<lb/>
先儒作文皆有所本六經是也試畧舉東坡之文言之<lb/>
　如祭統云天子有善讓徳於天諸侯有善歸之天子<lb/>
　東坡喜雨亭記乃云太守不有歸之天子天子不有<lb/>
　歸之太虛其說盖本祭統又樂記云夫物之感人無<lb/>
　窮而人之好惡無節則是物至而人化物也東坡王<lb/>
　君寶繪堂記乃云君子可以寓意於物而不可以留<lb/>
<pb n="KR3j0133_WYG_004-2a"/>
　於物其說盖本樂記<lb/>
有學詩於黄山谷者山谷云公治何經且熟讀經書其<lb/>
　人未逹退而問人有答之者云不明經㫖則不識是<lb/>
　非不知輕重何以為詩<lb/>
李挺之云邵康節云科舉之外有義理之學義理之外<lb/>
　有物理之學物理之外有性命之學程伊川曰古之<lb/>
　學者三異端不與焉一曰文章之學二曰訓詁之學<lb/>
　三曰儒者之學盖文章之學即科舉之學訓詁之學<lb/>
<pb n="KR3j0133_WYG_004-2b"/>
　即義理物理之學儒者之學即性命之學性命為上<lb/>
　物理義理次之科舉之學末也學吟詩又其末也<lb/>
張子韶云學者專意時文不知研窮經史則舉業之外<lb/>
　叩之空空如也亦可耻也前軰乆不以古今灌溉胸<lb/>
　中試引鏡自照面目必可憎對人言語無味謂此也<lb/>
愚謂㓜習科舉之學十六歳而三塲粗通輙應咸淳癸<lb/>
　酉鄉貢進士舉嘗手編省監時文効選賦格前韻編<lb/>
　造句幹意後兩韻與論策皆編立說主意并字面乃<lb/>
<pb n="KR3j0133_WYG_004-3a"/>
　今思之儷花鬭葉破碎大道雕蟲篆刻小技而已然<lb/>
　當時以此取士為士者盖不得不然也哉<lb/>
三塲時文雖拘以格律然亦套括之學耳其功全是編<lb/>
　節猶記作勸學講義如何論破題云吾儒分内之事<lb/>
　而致勤上之人勉焉亦可以自愧矣盖倣上詳孝宣<lb/>
　舉亷得眞其破題云以士夫律己之常而致勤人主<lb/>
　之責實可以觀世變矣予用其主意用其字面不用<lb/>
　其句法鄉先生陳通齋云子之文何其妥且熟也予<lb/>
<pb n="KR3j0133_WYG_004-3b"/>
　以實對通齋云一年編可敵十年讀書功夫近日學<lb/>
　者無所用心皆學唐詩等語生徒云欲工唐律須編<lb/>
　唐人諸家詩茍能觸類而長之當有脫胎換骨之妙<lb/>
　如四六之學亦然不然不能進也<lb/>
司馬温公自言不善四六或謂其倦於屬對非也四六<lb/>
　獻諛失實故温公不肯為也<lb/>
屬對雖小技然亦不昜如三才天地人四詩風雅頌四<lb/>
　時春夏秋冬三徳剛柔正直迅雷風烈烈風雷雨絶<lb/>
<pb n="KR3j0133_WYG_004-4a"/>
　地天通通天地人夫子天尊大士頭上不同官家宦<lb/>
　者宫人身中各别皆以為巧對又如劉蕡下第我軰<lb/>
　何慚雍齒且封吾屬無患勸君更盡一杯酒與汝同<lb/>
　消萬古愁娶妻不用求良媒書中有女顔如玉有名<lb/>
　何在鐫頑石路上行人口是碑古今未嘗無對但我<lb/>
　軰讀書不多尋思不到爾至如街談巷語亦莫不有<lb/>
　對良將手下無弱兵死人身邊有活鬼老手舊肐膊<lb/>
　窮嘴餓舌頭胡猻入布袋鮎魚上竹竿皆巧對也<lb/>
<pb n="KR3j0133_WYG_004-4b"/>
駢四儷六抽黄對白自是一家之學向之習舉業者皆<lb/>
　不暇及此然有時乎應用則又有不學容不為之予<lb/>
　於元貞乙未自呉江囘復入王本齋書院有一啟劄<lb/>
　謝本齋之叔中齋宣慰起聯云揀盡寒枝常歎秋鴻<lb/>
　之獨徃還尋故壘何如來燕之相依本齋姊夫黄春<lb/>
　谷語云子嘗謂不善四六此聯並用古詞語而又切<lb/>
　當何也予對生平於此甚疎偶然有此聯耳盖實說<lb/>
　也小女許束敬齋總管之侄予囘敬齋禮書云喬木<lb/>
<pb n="KR3j0133_WYG_004-5a"/>
　森森憩園林之如舊夭桃灼灼喜男女之及時句雖<lb/>
　不工束氏所居乃予故廬也因以語生徒云大抵應<lb/>
　用之文須是切當雖工亦奚以為作詩亦然<lb/>
唐人鷺詩中間兩聯云立當青草人先見行傍白蓮魚<lb/>
　不知兩足獨拳寒雨裏數聲相呌晚秋時雖掩其題<lb/>
　目皆知其為咏鷺予疑秋字當作烟字尤切當盖相<lb/>
　失於晚烟中是以相呌若晚秋相呌則無意味矣<lb/>
嘗記詩壘元戎云尋常一様垂楊栁種入宮墻自不同<lb/>
<pb n="KR3j0133_WYG_004-5b"/>
　杜北山變之則為尋常一様窓前月纔有梅花便不<lb/>
　同孔方平云楊栁不遮春色斷一枝紅杏出墻來又<lb/>
　如朱希貞曰佳人不奈冷重疊着春衣僧北澗云漁<lb/>
　翁不奈冷重㳫着簔衣後作皆響於前作<lb/>
杜少陵詩云夜闌更秉燭相對如夢寐晏小山之詞乃<lb/>
　云今宵剩把銀缸照猶恐相逢是夢中談者但稱晏<lb/>
　詞之美不知其出於杜詩也<lb/>
文子云所以亡社稷身死人手為天下笑者未嘗非欲<lb/>
<pb n="KR3j0133_WYG_004-6a"/>
　也賈誼過秦論末句葢用文子語<lb/>
京房後之視今猶今之視前也王羲之蘭亭詩序葢用<lb/>
　京房語又如絲竹管絃四字陳遯齋謂其重複葢亦<lb/>
　用漢書語張雨傳云後堂理絲竹管絃他如死生亦<lb/>
　大矣放浪形骸之外齊彭殤為妄作皆莊子語<lb/>
黄山谷云凡為文字作語最難老杜作詩退之作文無<lb/>
　一字無來處葢後人讀書少故謂韓杜自作此語爾<lb/>
　古人之能為文者真能陶冶萬物雖取古人之陳言<lb/>
<pb n="KR3j0133_WYG_004-6b"/>
　入于翰墨如靈丹一粒㸃鐵成金也<lb/>
范文正公虀賦中間一聨云陶家瓮裏釀成碧綠青黄<lb/>
　措大口中嚼出宫商徴羽予幼作海<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>賦詩云生以<lb/>
　鰕為目來從水母宫堆槃凝凍結停筯便消融瑩潔<lb/>
　玻瓈白㻞瓓瑪瑙紅酒邊嘗此味牙頰響秋風句雖<lb/>
　粗率響字葢從范文正公虀賦中來<lb/>
毗陵向簡齋諱公桂咸淳末為無錫宰酒酣即雜咏上<lb/>
　庠乾為圓賦送聨云惟其不圓乃所以見其圓安得<lb/>
<pb n="KR3j0133_WYG_004-7a"/>
　圓機而與語至元戊寅長洲縣學試儒游六經道最<lb/>
　高賦簡齋代其子作一篇懷其卷問予云汝第二韻<lb/>
　押甚麽字予對曰押最字云道非百氏之侔高惟此<lb/>
　最葢用上庠乾天下之至健押至之格又問第四韻<lb/>
　如何形容最高予對曰非天之天不可堦而升非墻<lb/>
　之牆得其門者寡美難幾及誰居孟氏之隣登必自<lb/>
　卑皆出子思之下又問第七第八如何發意予對曰<lb/>
　第七句徼云此道學愈高厯更世道之萬變葢人心<lb/>
<pb n="KR3j0133_WYG_004-7b"/>
　之中自有聖人之六經葢倣上庠六經綂天地之心<lb/>
　第七韻發意第八韻送聯云惟其不自高所以見其<lb/>
　最高深造六經之道閫葢依叔丈酒邊見教乾為圓<lb/>
　之格簡齋撫予背云可惜可惜早生數年定當博青<lb/>
　衫予亦自謂我生不辰惟有長吟老杜詞賦工無益<lb/>
　之句亦浩嘆耳<lb/>
窮措大常談云詩文熟便着綠猶漢儒明經取朱紫然<lb/>
　有一生勤苦而無成名者是有命焉不可幸而致也<lb/>
<pb n="KR3j0133_WYG_004-8a"/>
　或疑兩人共試而甲之文工於乙反被黜乙之文不<lb/>
　如甲反中選何也殊不知考試官每房分若干卷限<lb/>
　定各取幾名甲所以被黜者文雖工更有高於甲者<lb/>
　葢分於某房衆好卷之中也乙之文雖不如甲幸而<lb/>
　分於某房無好卷之中未免短中求長是以中選甲<lb/>
　勝於乙而被黜乙不如甲而中選茲非命也歟<lb/>
先師紀梅臞先生赴咸淳庚午舉自謂必中選而謄錄<lb/>
　所失其第三場及揭榜後拆席屋有一卷挿於笆辮<lb/>
<pb n="KR3j0133_WYG_004-8b"/>
　間乃其第三場䇿卷也<lb/>
劉之傑赴省第三場策已冩第一道俄而腹疼挾卷奏<lb/>
　厠挿卷於厠屈出則徑行不記取卷復囘尋之則無<lb/>
　矣及揭牓後乃登第後累遷置制使有邑宰以公事<lb/>
　稽緩追至庭下邑宰白云昔者濫登末第幸與公同<lb/>
　年輙有一語奉告稟公曰得非省闈中事乎曰然乃<lb/>
　延入屏後問其故對曰因奏厠見策卷欠第二第三<lb/>
　遂拙作補足而納之公曰某一生仕宦皆所賜公何<lb/>
<pb n="KR3j0133_WYG_004-9a"/>
　不早見訪語其故遂呼妻子羅拜堂下而語之云生<lb/>
　我者父母成我者公也於是厚報邑宰予向見先軰<lb/>
　云爾不記邑宰姓名<lb/>
里人陸蘭坡名逸長予一歲論咸淳末郡庠月試陸之<lb/>
　論每居予前予之賦每居陸前是時教官乃三山董<lb/>
　先生名師謙咸淳辛未别省院試賦魁也陸謂予云<lb/>
　子之論自冐頭題下講腹至結尾必作四叚我則一<lb/>
　片成文俾董公畫斷不得予亦云子之賦是原韻至<lb/>
<pb n="KR3j0133_WYG_004-9b"/>
　八韻皆用賦體我則不用皆弄巧也予嘗對蘭坡至<lb/>
　論縝宻吾不如子蘭坡云賦工緻吾不如子彼此皆<lb/>
　相觀而善自科舉之學廢後生晚進之學皆矜已傲<lb/>
　物吟數句詩便以為髙於李杜寫數行字便以為過于<lb/>
　羲獻是可笑也亦可憐也笑之者何笑其小器易盈<lb/>
　也憐之者何憐其未聞君子之大道也<lb/>
昔在林屋山中寄橘入城與先師紀先生問月試拆榜<lb/>
　如何先生荅云策第九名則亦在前列雖小試亦見<lb/>
<pb n="KR3j0133_WYG_004-10a"/>
　斯文之驗也更免旃則不患不成予是時方年十八<lb/>
　雖擾攘間未嘗一日輟筆後三十年偶閱故篋見先<lb/>
　生手帖遂裝成小軸孟能靜于曉山蒲梅月心諸公<lb/>
　皆有題跋梅自今又為古人矣予近年假館江村離<lb/>
　羣索居獨學無友惟以易説自娛屈指城中先軰能<lb/>
　有幾人良可為之嘆息<lb/>
至元間嘗為道友作𤣥牝之門賦晦朔之間如何論對<lb/>
　策問丹經之疑雖文場掃地之餘聊作此丹學之三<lb/>
<pb n="KR3j0133_WYG_004-10b"/>
　塲以見窮措大疇昔燈忩刻苦之末技爾連江術者<lb/>
　林復齋抄予賦嚴呈何潛齋終篇潛齋批㸃與一道<lb/>
　者後數年蜀人向玉忩自湖南囘吳云潭州見一道<lb/>
　誦子之賦矣問其全篇何在乃秘因以為奇貨可笑<lb/>
　可笑愚曰近在饒州時有紫極宫道士取予此賦予<lb/>
　即手書以贈之彼亦見示一賦忘其作者姓氏朋友<lb/>
　問聞一好說話得一好文字彼此而相與亦是樂處<lb/>
　吾知潭州道者必無此樂也或謂朱晦庵云有朋自<lb/>
<pb n="KR3j0133_WYG_004-11a"/>
　遠方來不亦樂乎程子以為以善及人而信從者衆<lb/>
　故樂何謂以善及人晦庵荅曰如傳得師友說如好<lb/>
　說話得好文字歸好與朋友亦喚及人如有好説話<lb/>
　得好文字𦂳𦂳藏在籠篋中如何做得及人愚謂近<lb/>
　來有一等朋友見人有好朋友見人有好文字必設<lb/>
　計取之乃名自已聞得些善言則緘黙而不肻語人<lb/>
　寫得些好文字則藏而不肻示人鄙哉誠可惡也<lb/>
予幼愛雜覽聞朋友間有奇書必告借抄錄以至㤀寢<lb/>
<pb n="KR3j0133_WYG_004-11b"/>
　食而成疾忽一日先師語先人書封鎻其書厨留經<lb/>
　史與先儒性理之書省鑑時文在外自此不敢雜覽<lb/>
　惟專心舉業業成而時異事殊平日勤苦竟為畫餅<lb/>
　因思對漢武帝先帝好老而臣尚少陛下好少而臣<lb/>
　已老時不我逢奈之何哉<lb/>
德祐喪之餘我軰無所用心但閉門靜坐讀易而已近<lb/>
　邂追黄淵道間話月試題出天地數五予不覺技癢<lb/>
　遂破云理寓乎數陽奇者天地有五以合也位相參<lb/>
<pb n="KR3j0133_WYG_004-12a"/>
　於自然再破云數焉有十五為陽五者為陰兩而配<lb/>
　諸一則曰天一則曰地淵道曰諸卷並無此作葢天<lb/>
　數五地數五凡兩五以為一十五則非易之㫖也易<lb/>
　題最難下筆其造語用事自是一樣格調非知易而<lb/>
　精於賦者不能也文章天下之公器安可誣哉因語<lb/>
　安道曰予自此賦絶筆矣徒費思作此無用之文不<lb/>
　若留氣以煖臍也淵道曰選塲開則有用矣予笑曰<lb/>
　何代無美錦繡但恐從來花樣不同翻謄别有新置<lb/>
<pb n="KR3j0133_WYG_004-12b"/>
　有如我軰陳人之陳言决不復用矣淵道亦以為然<lb/>
　淵道閩人也今亡已竊謂義熈遺老貞元朝士一日<lb/>
　無一日至元間學官如淵道者今亦落落如晨星之<lb/>
　稀悲夫<lb/>
　<lb/>
　<lb/>
　<lb/>
　書齋夜話卷四<lb/>
</p>
<p>
</p>
  </div></body>
</text>\m</TEI>
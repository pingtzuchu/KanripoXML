<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>搜神後記卷一</head> <lb/>
    <p>
<pb n="KR3l0100_WYG_001-1a"/>
欽定四庫全書<lb/>
　搜神後記卷一<lb/>
　　　　　　　　　　　　　晉　陶潛　撰<lb/>
丁令威本遼東人學道于靈虚山後化鶴歸遼集城門<lb/>
　華表柱時有少年舉弓欲射之鶴乃飛徘徊空中而<lb/>
　言曰有鳥有鳥丁令威去家千年今始歸城郭如故<lb/>
　人民非何不學仙冢纍纍遂髙上冲天今遼東諸丁<lb/>
　云其先世有升仙者但不知名字耳<lb/>
<pb n="KR3l0100_WYG_001-1b"/>
嵩髙山北有大穴莫測其深百姓嵗時遊觀晉初嘗有<lb/>
　一人誤墮穴中同輩冀其儻不死投食於穴中墜者<lb/>
　得之為尋穴而行計可十餘日忽然見明又有草屋<lb/>
　中有二人對坐圍碁局下有一杯白飲墜者告以饑<lb/>
　渇碁者曰可飲此遂飲之氣力十倍棊者曰汝欲停<lb/>
　此否墜者不願停碁者曰從此西行有天井其中多<lb/>
　蛟龍但投身入井自當出若餓取井中物食墜者如<lb/>
　言半年許乃出蜀中歸洛下問張華華曰此仙館大<lb/>
<pb n="KR3l0100_WYG_001-2a"/>
　夫所飲者玉漿也所食者龍穴石髓也<lb/>
㑹稽剡縣民𡊮相根碩二人獵經深山重嶺甚多見一<lb/>
　羣山羊六七頭逐之經一石橋甚狹而峻羊去根等<lb/>
　亦隨渡向絶崖崖正赤壁立名曰赤城上有水流下<lb/>
　廣狹如匹布剡人謂之瀑布羊徑有山穴如門豁然<lb/>
　而過既入内甚平敞草木皆香有一小屋二女子住<lb/>
　其中年皆十五六容色甚羙著青衣一名瑩珠一名<lb/>
　潔玉見二人至忻然云早望汝來遂為室家忽二女<lb/>
<pb n="KR3l0100_WYG_001-2b"/>
　出行云復有得壻者往慶之曵履於絶巖上行琅琅<lb/>
　然二人思歸潜去歸路二女追還已知乃謂曰自可<lb/>
　去乃以一腕囊與根等語曰慎勿開也於是乃歸後<lb/>
　出行家人開視其囊囊如蓮花一重去一重復至五<lb/>
　盖中有小青鳥飛去根還知此悵然而已後根於田<lb/>
　中耕家依常餉之見在田中不動就視但有殻如蟬<lb/>
　蜕也<lb/>
滎陽人姓何㤀其名有名聞士也荆州辟為别駕不就<lb/>
<pb n="KR3l0100_WYG_001-3a"/>
　𨼆遁養志常至田舎人収穫在場上忽有一人長丈<lb/>
　餘蕭疎單衣角巾來詣之翩翩舉其兩手並舞而來<lb/>
　語何云君曽見韶舞不此是韶舞且舞且去何尋逐<lb/>
　徑向一山山有穴纔容一人其人命入穴何亦隨之<lb/>
　入初甚急前輒閒曠便失人見有良田數十頃何隨<lb/>
　墾作以為世業子孫至今頼之<lb/>
晉太元中武林人捕魚為業縁溪行㤀路之逺近忽逢<lb/>
　桃花林夾岸數百步中無雜𣗳芳華鮮羙落英繽紛<lb/>
<pb n="KR3l0100_WYG_001-3b"/>
　漁人甚異之<hi>漁人姓黄名道真</hi>復前行欲窮其林林盡水源<lb/>
　便得一山山有小口彷彿若有光便捨舟從口入初<lb/>
　極狹纔通人復行數十步豁然開朗土地曠空屋舎<lb/>
　儼然有良田羙池桑竹之屬阡陌交通雞犬相聞男<lb/>
　女衣著悉如外人黄髪垂髫並怡然自樂見漁人大<lb/>
　驚問所從來具答之便要還家為設酒殺雞作食村<lb/>
　中人聞有此人咸來問訊自云先世避秦難率妻子<lb/>
　邑人至此絶境不復出焉遂與外隔問今是何世乃<lb/>
<pb n="KR3l0100_WYG_001-4a"/>
　不知有漢無論魏晉此人一一具言所聞皆為歎惋<lb/>
　餘人各復延至其家皆出酒食停數日辭去此中人<lb/>
　語云不足為外人道也既出得其船便扶向路處處<lb/>
　誌之及郡乃詣太守説如此太守劉歆即遣人隨之<lb/>
　往尋向所誌不復得也<lb/>
南陽劉驎之字子驥好遊山水嘗採藥至衡山深入㤀<lb/>
　反見有一澗水水南有二石囷一閉一開水深廣不<lb/>
　得渡欲還失道遇伐薪人問徑僅得還家或説囷中<lb/>
<pb n="KR3l0100_WYG_001-4b"/>
　皆仙方靈藥及諸雜物驎之欲更尋索不復知處矣<lb/>
長沙醴陵縣有小水有二人乗船取樵見岸下土穴中<lb/>
　水逐流出有新砍木片逐流下深山中有人跡異之<lb/>
　乃相謂曰可試如水中看何由爾一人便以笠自障<lb/>
　入穴穴纔容人行數十步便開明朗然不異世間<lb/>
平樂縣有山臨水巖間有兩目如人眼極大瞳子白黒<lb/>
　分明名為目巖<lb/>
始興機山東有兩巖相向如鴟尾石室數十所經過皆<lb/>
<pb n="KR3l0100_WYG_001-5a"/>
　聞有金石絲竹之響<lb/>
中宿縣有貞女峽峽西岸水際有石如人影狀似女子<lb/>
　是曰貞女父老相傳秦世有女數人取螺於此遇風<lb/>
　雨晝昏而一女化為此石<lb/>
臨城縣南四十里有葢山百許步有姑舒泉昔有舒女<lb/>
　與父析薪於此泉女因坐牽挽不動乃還告家比還<lb/>
　惟見清泉湛然女母曰吾女好音樂乃作絃歌泉涌<lb/>
　洄流有朱鯉一雙今人作樂嬉戲泉故涌出<lb/>
<pb n="KR3l0100_WYG_001-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　搜神後記卷一<lb/>
</p>
<p>
</p>
  </div>
<div>
<head>搜神後記卷二</head> <lb/>
    <p>
<pb n="KR3l0100_WYG_002-1a"/>
欽定四庫全書<lb/>
　搜神後記卷二<lb/>
　　　　　　　　　　　　　晉　陶潛　撰<lb/>
吳舎人名猛字世雲有道術同縣鄒恵政迎猛夜於家<lb/>
　中庭燒香忽有虎抱政兒超籬去猛語云無所苦須<lb/>
　臾當還虎去數十步忽然復送兒歸政遂精進乞為<lb/>
　好道士猛性至孝小兒時在父母傍卧時夏日多蚊<lb/>
　蟲而終不揺扇同宿人覺問其故答云懼蚊䖟去囓<lb/>
<pb n="KR3l0100_WYG_002-1b"/>
　我父母爾及父母終行伏墓次蜀賊縱暴焚燒邑屋<lb/>
　發掘墳壠民人迸竄猛在墓側號慟不去賊為之感<lb/>
　愴遂不犯<lb/>
謝允從武當山還在桓宣武座有言及左元放為曹公<lb/>
　致鱸魚者允便云此可得爾求大瓮盛水朱書符投<lb/>
　水中俄有一鯉魚鼓鬐水中<lb/>
錢塘杜子恭有秘術嘗就人借瓜刀其主求之子恭曰<lb/>
　當即相還耳既而刀主行至嘉興有魚躍入船中破<lb/>
<pb n="KR3l0100_WYG_002-2a"/>
　魚腹得瓜刀<lb/>
太興中衡陽區純作鼠市四方丈餘開四門門有一木<lb/>
　人縱四五鼠于中欲出門木人輒以手推之<lb/>
晉大司馬桓温字元子末年忽有一比丘尼失其名來<lb/>
　自逺方投温為檀越尼才行不恒温甚敬待居之門<lb/>
　内尼每浴必至移時温疑而窺之見尼祼身揮刀破<lb/>
　腹出臟㫁截身首支分臠切温怪駭而還及至尼出<lb/>
　浴室身形如常温以實問尼答曰若逐凌君上形當<lb/>
<pb n="KR3l0100_WYG_002-2b"/>
　如之時温方謀問鼎聞之悵然故以戒懼終守臣節<lb/>
　尼後辭去不知所在<lb/>
沛國有一士人姓周同生三子年將弱冠皆有聲無言<lb/>
　忽有一客從門過因乞飲聞其兒聲問之曰此是何<lb/>
　聲答曰是僕之子皆不能言答曰君可還内省過何<lb/>
　以至此主人異其言知非常人良乆出云都不憶有<lb/>
　罪過客曰試更思㓜時事入内食頃出語客曰記小<lb/>
　兒時當牀上有燕巢中有三子其母從外得食哺三<lb/>
<pb n="KR3l0100_WYG_002-3a"/>
　子皆出口受之積日如此試以指内巢中燕雛亦出<lb/>
　口承受因取三薔茨各與食之既而皆死母還不見<lb/>
　悲鳴而去昔有此事今實悔之客聞言遂變為道人<lb/>
　之容曰君既自知悔罪今除矣言訖便聞其子言語<lb/>
　周亦忽不見此道人<lb/>
天竺入佛圖澄永嘉四年來洛陽善誦神呪役使鬼神<lb/>
　腹傍有一孔常以絮塞之每夜讀書則拔絮孔中出<lb/>
　光照於一室平旦至流水側從孔中引出五臟六腑<lb/>
<pb n="KR3l0100_WYG_002-3b"/>
　洗之訖還内腹中<lb/>
石虎鄴中有一胡道人知呪術乗驢作估客於外國深<lb/>
　山中行下有絶澗窅然無底忽有惡鬼偷牽此道人<lb/>
　驢下入絶澗道人尋跡呪誓呼諸鬼王須臾即驢物<lb/>
　如故<lb/>
曇遊道人清苦沙門也剡縣有一家事蠱人噉其食飲<lb/>
　無不吐血死遊嘗詰之主人下食逰依常呪願一雙<lb/>
　蜈蚣長尺餘便于盤中跳走遊便飽食而歸安然無<lb/>
<pb n="KR3l0100_WYG_002-4a"/>
　他<lb/>
張悝家有鬼怪言語呵叱投擲内外不見人形或器物<lb/>
　自行再三發火巫祝厭劾而不能絶適值幸靈乃要<lb/>
　之至門見符索甚多並取焚之惟據軒小坐而去其<lb/>
　夕鬼怪即絶<lb/>
趙固常乗一匹赤馬以戰征甚所愛重常繫所住齋前<lb/>
　忽腹脹少時死郭璞從北過因往詣之門吏云將軍<lb/>
　好馬甚愛惜今死盛懊惋璞便語門吏云可入通道<lb/>
<pb n="KR3l0100_WYG_002-4b"/>
　吾能活此馬則必見我門吏聞之驚喜即啟固固踊<lb/>
　躍令門吏走往迎之始交寒温便問卿能活我馬乎<lb/>
　璞曰我可活爾固忻喜即問須臾方術璞云得卿同<lb/>
　心健兒二三十人皆令持竹竿于此東行三十里當<lb/>
　有丘陵林𣗳狀若社廟有此者便當以竹竿攪擾打<lb/>
　拍之當得一物便急持歸既得此物馬便活矣於是<lb/>
　左右驍勇之士五十人使去果如璞言得大叢林有<lb/>
　一物似猴而飛走衆勇共逐得便抱持歸此物遥見<lb/>
<pb n="KR3l0100_WYG_002-5a"/>
　死馬便跳梁欲往璞令放之此物便自走往馬頭間<lb/>
　嘘吸其鼻良乆馬起噴奮奔迅便不見此物固厚質<lb/>
　給璞得過江左<lb/>
王文獻曽令郭璞筮已一年吉凶璞曰當有小不吉利<lb/>
　可取廣州二大甖盛水置牀張二角名曰境好以厭<lb/>
　之至某時撤甖去水如此其災可消至日㤀之尋失<lb/>
　銅鏡不知所在後撤去水乃見所失鏡在於甖中甖<lb/>
　口數寸鏡大尺餘王公復令璞筮鏡甖之意璞云撒<lb/>
<pb n="KR3l0100_WYG_002-5b"/>
　甖違期故至此妖邪魅所為無他故也使燒車轄而<lb/>
　鏡立出<lb/>
中興初郭璞每自為卦知其凶終嘗行經建康栅塘逢<lb/>
　一趨步少年甚寒便牽住脱絲布袍與之其人辭不<lb/>
　受璞曰但取後自當知其人受而去及當死果此人<lb/>
　行刑傍人皆為求屬璞曰我託之乆矣此人為之嘘<lb/>
　欷哽咽行刑既畢此人乃説<lb/>
髙平郗超字嘉賔年二十餘得重病廬江杜不愆少就<lb/>
<pb n="KR3l0100_WYG_002-6a"/>
　外祖郭璞學易卜頗有經騐超令試占之卦成不愆<lb/>
　曰案卦言之卿所恙尋愈然宜於東北三十里上官<lb/>
　姓家索其所養雄雉籠而絆之置東簷下却後九日<lb/>
　景午日午時必當有野雌雉飛來與交合既畢雙飛<lb/>
　去若如此不出二十日病都除又是休應年將八十<lb/>
　位極人臣若但雌逝雄留者病一周方差年半八十<lb/>
　名位亦失超時正羸篤慮命在旦夕笑而答曰若保<lb/>
　八十之半便有餘矣一周病差何足為淹然未之信<lb/>
<pb n="KR3l0100_WYG_002-6b"/>
　或勸依其言索雄果得至景午日超卧南軒之下觀<lb/>
　之至日晏果有雌雉飛入籠與雄雉交而去雄雉不<lb/>
　動超嘆息曰管郭之竒何以尚此超病逾年乃起至<lb/>
　四十卒於中書郎<lb/>
　<lb/>
　<lb/>
　<lb/>
　搜神後記卷二<lb/>
</p>
<p>
</p>
  </div>
<div>
<head>搜神後記卷三</head> <lb/>
    <p>
<pb n="KR3l0100_WYG_003-1a"/>
欽定四庫全書<lb/>
　搜神後記卷三<lb/>
　　　　　　　　　　　　　晉　陶潛　撰<lb/>
程咸<hi>一作程武</hi>字咸休其母始懐咸夢老公投藥與之服此<lb/>
　當生桂子晉武帝時厯位至侍中有名於世<lb/>
𡊮真在豫州遣女妓紀陵送阿薛阿郭阿馬三妓與桓<lb/>
　宣武既至經時三人半夜共出庭前月下觀望有銅<lb/>
　瓮水在其側忽見一流星夜從天直墮瓮中驚喜共<lb/>
<pb n="KR3l0100_WYG_003-1b"/>
　視忽如二寸火珠流於水底炯然明浄乃相謂曰此<lb/>
　吉祥也當誰應之於是薛郭二人更以瓢杓接取並<lb/>
　不得阿馬最後取星正入瓢中便飲之既而若有感<lb/>
　焉俄而懐桓𤣥𤣥雖簒位不終而數年之中榮貴極<lb/>
　矣<lb/>
臨淮公荀序字休𤣥母華夫人憐爱過常年十嵗從南<lb/>
　臨歸經青草湖時正帆風駛序出塞郭忽落水比得<lb/>
　下帆已行數十里洪波淼漫母撫膺逺望少頃見一<lb/>
<pb n="KR3l0100_WYG_003-2a"/>
　掘頭船漁父以楫棹船如飛載序還之云送府君還<lb/>
　荀後位至常伯長沙相故云府君也<lb/>
廬陵巴丘人文晁<hi>一作周冕</hi>者世以田作為業年常田數十<lb/>
　頃家漸富晉太元初秋収已過刈穫都畢明旦至田<lb/>
　禾悉復滿湛然如初即便更穫所獲盈倉於此遂為<lb/>
　巨富<lb/>
上虞魏全家在縣北忽有一人著孝子服皂笠手巾撩<lb/>
　口來詣全家語曰君有錢一千萬銅器亦如之大栁<lb/>
<pb n="KR3l0100_WYG_003-2b"/>
　𣗳錢在其下取錢當得爾於君家大不吉僕尋為君<lb/>
　取此便去自爾出三十年遂不復來全家亦不取錢<lb/>
元嘉元年建安郡山賊百餘人破郡治抄掠百姓資産<lb/>
　子女遂入佛圖搜掠財寶先是諸供養具别封置一<lb/>
　室賊破户忽有蜜蜂數萬頭從衣簏出同時噬螫羣<lb/>
　賊身百腫痛眼皆盲合先諸所掠皆棄而走<lb/>
蔡裔有勇氣聲若雷震嘗有二偷兒入室裔拊牀一呼<lb/>
　二盗俱隕<lb/>
<pb n="KR3l0100_WYG_003-3a"/>
昔有一人與奴同時得腹<graphic n="KR1742" url="https://raw.githubusercontent.com/kanripo/KR-Gaiji/master/images/KR1742.png" mimeType="image/png"/>病治不能愈奴既死乃剖<lb/>
　腹視之得一白鼈赤眼甚鮮明乃試以諸毒藥澆灌<lb/>
　之并内藥於鼈口悉無損動乃係鼈於牀脚忽有一<lb/>
　客來看之乗一白馬既而馬溺濺龞鼈乃惶駭欲疾<lb/>
　走避溺因繋之不得去乃縮藏頭頸足焉病者察之<lb/>
　謂其子曰吾病或可以救矣乃試取白馬溺以灌鼈<lb/>
　上須臾便消成數升水病者乃頓服升餘白馬溺病<lb/>
　豁然愈<lb/>
<pb n="KR3l0100_WYG_003-3b"/>
太尉郗鍳字道徽鎮丹徒曽出獵時二月中蕨始生有<lb/>
　一甲士折食一莖即覺心中淡淡<hi>或作潭潭</hi>欲吐因歸乃<lb/>
　成心腹疼痛經半年許忽大吐吐出一赤蛇長尺餘<lb/>
　尚活動揺乃掛著屋簷前汁稍稍出蛇漸焦小經一<lb/>
　宿視之乃是一莖蕨猶昔之所食病遂除差<lb/>
桓宣武時有一督將因時行病後虚熱更能飲複茗必<lb/>
　一斛二斗乃飽纔减升合便以為不足非復一日家<lb/>
　貧後有客造之正遇其飲複茗亦先聞世有此病仍<lb/>
<pb n="KR3l0100_WYG_003-4a"/>
　令更進五升乃大吐有一物出如升大有口形質縮<lb/>
　縐狀如牛肚客乃令置之於盆中以一斛二斗複茗<lb/>
　澆之此物噏之都盡而止覺小脹又加五升便悉混<lb/>
　然從口中涌出既吐此物其病遂差或問之此何病<lb/>
　答云此病名斛二<hi>二者作茗</hi>
                    <graphic n="KR1742" url="https://raw.githubusercontent.com/kanripo/KR-Gaiji/master/images/KR1742.png" mimeType="image/png"/>
桓哲字明期居豫章時梅𤣥龍為太守先已病矣哲往<lb/>
　省之語梅云吾昨夜忽夢見作卒迎卿來作泰山府<lb/>
　君梅聞之愕然曰吾亦夢見卿為卒着喪衣來迎我<lb/>
<pb n="KR3l0100_WYG_003-4b"/>
　經數日復同夢如前云二十八日當拜至二十七日<lb/>
　晡時桓忽中惡腹滿就梅索麝香丸梅聞便令作凶<lb/>
　具二十七日桓便亾二十八日而梅卒<lb/>
平原華歆字子魚為諸生時常宿人門外主人婦夜産<lb/>
　有頃兩吏來詣其門便相向辟易欲退却相謂曰公<lb/>
　在此因踟躊良乆一吏曰籍當定奈何得住乃前向<lb/>
　子魚拜相將入出並行共語曰當與幾嵗一人云當<lb/>
　與三嵗天明子魚去後欲騐其事至三嵗故往視兒<lb/>
<pb n="KR3l0100_WYG_003-5a"/>
　消息果三嵗已死乃自喜曰我固當公後果為太尉<lb/>
宋時有一人㤀其姓氏與婦同寢天曉婦起出後其夫<lb/>
　尋亦出外婦還見其夫猶在被中眠須臾奴子自外<lb/>
　來云郎求鏡婦以奴詐乃指牀上以示奴奴云適從<lb/>
　郎間來於是白馳其夫夫大愕便入與婦共視被中<lb/>
　人髙枕安寢正是其形了無一異慮是其神魂不敢<lb/>
　驚動乃共以手徐徐撫牀遂冉冉入席而滅夫婦心<lb/>
　怖不已少時夫忽得疾性理乖錯終身不愈<lb/>
<pb n="KR3l0100_WYG_003-5b"/>
董夀之被誅其家尚未知妻夜坐忽見夀之居其側嘆<lb/>
　息不已妻問夜間何得而歸夀之都不應答有頃出<lb/>
　門繞雞籠而行籠中雞驚叫妻疑有異持火出户視<lb/>
　之見血數升而夀之失所在遂以告姑因與大小號<lb/>
　哭知有變及晨果得凶問<lb/>
宋時有諸生逺學其父母燃火夜作兒忽至前嘆息曰<lb/>
　今我但魂爾非復生人父母問之兒曰此月初病以<lb/>
　今日某時亾今在瑯邪任子成家明日當殮來迎父<lb/>
<pb n="KR3l0100_WYG_003-6a"/>
　母父母曰去此千里雖復顛倒那得及汝兒曰外有<lb/>
　車乗但乗之自得至矣父母從之上車若睡比雞鳴<lb/>
　已至所在視其駕乗但柴車木馬遂與主人相見臨<lb/>
　兒悲哀問其疾消息如言<lb/>
　<lb/>
　<lb/>
　<lb/>
　<lb/>
<pb n="KR3l0100_WYG_003-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　搜神後記卷三<lb/>
</p>
<p>
</p>
  </div>
<div>
<head>搜神後記卷四</head> <lb/>
    <p>
<pb n="KR3l0100_WYG_004-1a"/>
欽定四庫全書<lb/>
　搜神後記卷四<lb/>
　　　　　　　　　　　　　晉　陶潛　撰<lb/>
晉時東平馮孝將為廣州太守兒名馬子年二十餘獨<lb/>
　卧廐中夜夢見一女子年十八九言我是前太守北<lb/>
　海徐𤣥方女不幸早亾亾來今已四年為鬼所枉殺<lb/>
　案生録當八十餘聼我更生要當有依馬子乃得生<lb/>
　活又應為君妻能從所委見救活不馬子答曰可爾<lb/>
<pb n="KR3l0100_WYG_004-1b"/>
　乃與馬子尅期當出至期日牀前地頭髪正與地平<lb/>
　令人掃去則愈分明始悟是所夢見者遂屏除左右<lb/>
　人便漸漸額出次頭面出又次肩項形體頓出馬子<lb/>
　便令坐對榻上陳設語言竒妙非常遂與馬子寢息<lb/>
　每誡云我尚虚爾即問何時得出答曰出當得本命<lb/>
　生日尚未至遂往廐中言語聲音人皆聞之女計生<lb/>
　日至乃具教馬子出已養之方法語畢辭去馬子從<lb/>
　其言至日以丹雄雞一隻黍飯一盤清酒一升醊其<lb/>
<pb n="KR3l0100_WYG_004-2a"/>
　喪前去廐十餘步祭訖掘棺出開視女身體貎全如<lb/>
　故徐徐抱出著氊帳中唯心下微煖口有氣息令婢<lb/>
　四人守養䕶之常以青羊乳汁瀝其兩眼漸漸能開<lb/>
　口能咽粥既而能語二百日中持杖起行一期之後<lb/>
　顔色肌膚氣力悉復如常乃遣報徐氏上下盡來選<lb/>
　吉日下禮聘為夫婦生二兒一女長男字元慶永嘉<lb/>
　初為秘書郎中小男字敬度作太傳掾女適濟南劉<lb/>
　子彦徴士延世之孫云<lb/>
<pb n="KR3l0100_WYG_004-2b"/>
干寶字令升其先新蔡人父瑩有嬖妾母至妬寶父葬<lb/>
　時因生推婢著藏中寶兄弟年小不之審也經十年<lb/>
　而母喪開墓見其妾伏棺上衣服如生就視猶煖漸<lb/>
　漸有氣息輿還家終日而蘇云寶父常致飲食與之<lb/>
　寢接恩情如生家中吉凶輙語之校之悉騐平復數<lb/>
　年後方卒寶兄嘗病氣絶積日不冷後遂寤云見天<lb/>
　地間鬼神事如夢覺不自知死<lb/>
晉太元中北地人陳良與沛國劉舒友善又與同郡李<lb/>
<pb n="KR3l0100_WYG_004-3a"/>
　焉共為商賈後大得利焉殺良取物死十許日良忽<lb/>
　蘇活得歸家説死時見友人劉舒舒久已亾謂良曰<lb/>
　去年春社日祠祀家中鬬争吾實忿之作一兕於庭<lb/>
　前卿歸豈能為我説此耶良故往報舒家其怪亦絶<lb/>
　乃詣官疏李焉而伏罪<lb/>
襄陽李除中時氣死其父守尸至於三更崛然起坐搏<lb/>
　婦臂上金釧甚遽父因助脱既手執之還死婦伺察<lb/>
　之至曉心中更煖漸漸得蘇既活云為吏將去比伴<lb/>
<pb n="KR3l0100_WYG_004-3b"/>
　甚多見有行貨得免者乃許吏金釧吏令還故歸取<lb/>
　以與吏吏得釧便放令還見吏取釧去後數日不知<lb/>
　猶在婦衣内婦不敢復著依事呪埋<lb/>
鄭茂病亾殯殮訖未得葬忽然婦及家人夢茂云己未<lb/>
　應死偶悶絶爾可開棺出我燒車釭以熨頭頂如言<lb/>
　乃活<lb/>
晉時武都太守李仲文在都喪女年十八權假塟郡城<lb/>
　北有張世之代為郡世之男字子長年二十侍從在<lb/>
<pb n="KR3l0100_WYG_004-4a"/>
　廐中夜夢一女年可十七八顔色不常自言前府君<lb/>
　女不幸早亾㑹今當更生心相愛樂故來相就如此<lb/>
　五六夕忽然晝見衣服薫香殊絶遂為夫妻寢息衣<lb/>
　皆有汚如䖏女焉後仲文遣婢視女墓因過世之婦<lb/>
　相聞入廐中見此女一隻履在子長牀下取之啼泣<lb/>
　呼言發塜持履歸以示仲文仲文驚愕遣問世之君<lb/>
　兒何由得亾女履耶世之呼問兒具道本末李張並<lb/>
　謂可怪發棺視之女體已生肉姿顔如故右脚有履<lb/>
<pb n="KR3l0100_WYG_004-4b"/>
　左脚無也自爾之後遂死肉爛不得生萬恨之心當<lb/>
　復何言涕泣而别<lb/>
魏時尋陽縣北山中蠻人有術能使人化作虎毛色爪<lb/>
　牙悉如真虎鄉人<hi>鄉字上一多餘字</hi>周眕有一奴使入山伐<lb/>
　薪奴有婦及妹亦與俱行既至山奴語二人云汝且<lb/>
　上髙𣗳視我所為如其言既而入草須臾見一大黄<lb/>
　斑虎從草中出奮迅吼喚甚可畏怖二人大駭良乆<lb/>
　還草中少時復還為人語二人云歸家慎勿道後遂<lb/>
<pb n="KR3l0100_WYG_004-5a"/>
　向等輩説之周尋復之乃以醇酒飲之令熱醉使人<lb/>
　解其衣服及身體事事詳悉了無他異唯於髻髪中<lb/>
　得一紙畫作大虎虎邊有符周宻取録之奴既醒喚<lb/>
　問之見事已露遂具説本末云先嘗於蠻中告糴有<lb/>
　蠻師云有此術乃以三尺布數升米并一赤雄雞一<lb/>
　升酒授得此法<lb/>
　<lb/>
　<lb/>
<pb n="KR3l0100_WYG_004-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　搜神後記卷四<lb/>
</p>
<p>
</p>
  </div>
<div>
<head>搜神後記卷五</head> <lb/>
    <p>
<pb n="KR3l0100_WYG_005-1a"/>
欽定四庫全書<lb/>
　搜神後記卷五<lb/>
　　　　　　　　　　　　　晉　陶潛　撰<lb/>
晉安帝時侯官人謝端少喪父母無有親屬為鄰人所<lb/>
　養至年十七八恭謹自守不履非法始出居未有妻<lb/>
　鄰人共愍念之規為娶婦未得端夜卧早起躬耕力<lb/>
　作不舎晝夜後於邑下得一大螺如三升壺以為異<lb/>
　物取以歸貯甕中畜之數日端每早至野還見其户<lb/>
<pb n="KR3l0100_WYG_005-1b"/>
　中有飯飲湯火如有人為者端謂鄰人為之恵也數<lb/>
　日如此便往謝鄰人鄰人曰吾初不為是何見謝也<lb/>
　端又以鄰人不喻其意然數爾如此後更實問鄰人<lb/>
　笑曰卿已自娶婦宻著室中炊爨而言吾為之炊耶<lb/>
　端黙然心疑不知其故後以雞鳴出去平早潛歸於<lb/>
　籬外竊窺其家中見一少女從甕中出至竈下燃火<lb/>
　端便入門徑至甕所視螺但見女乃到竈下問之曰<lb/>
　新婦從何所來而相為炊女大惶惑欲還甕中不能<lb/>
<pb n="KR3l0100_WYG_005-2a"/>
　得去答曰我天漢中白水素女也天帝哀卿少孤恭<lb/>
　慎自守故使我權為守舎炊烹十年之中使卿居富<lb/>
　得婦自當還去而卿無故竊相窺掩吾形已見不宜<lb/>
　復留當相委去雖然爾後自當少差勤於田作漁採<lb/>
　治生留此殻去以貯米穀常可不乏端請留終不肯<lb/>
　時天忽風雨翕然而去端為立神座時節祭祀居常<lb/>
　饒足不致大富耳於是鄉人以女妻之後仕至令長<lb/>
　云今道中素女祠是也<lb/>
<pb n="KR3l0100_WYG_005-2b"/>
晉太康中謝家沙門竺曇遂年二十餘白晳端正流俗<lb/>
　沙門常行經清溪廟前過因入廟中看暮歸夢一婦<lb/>
　人來語云君當來作我廟中神不復入曇遂夢問婦<lb/>
　人是誰婦人云我是清溪廟中姑如此一月許便病<lb/>
　臨死謂同學年少曰我無福亦無大罪死乃作清溪<lb/>
　廟神諸君行過當看之既死後諸年少道人詣其廟<lb/>
　既至便靈語相勞問聲音如昔時臨去云乆不聞唄<lb/>
　聲思一聞之其伴慧覲便為作唄訖其神猶唱讃語<lb/>
<pb n="KR3l0100_WYG_005-3a"/>
　云岐路之訣尚有悽愴况此之怪形神分散窈冥之<lb/>
　歎情何可言既而㱆欷不自勝諸道人等皆為涕泣<lb/>
王導子悦為中書郎導夢人以百萬錢買悦導潛為祈<lb/>
　禱者備矣尋掘地得錢百萬意甚惡之一一皆藏閉<lb/>
　及悦疾篤導憂念時至積日不食忽見一人形狀甚<lb/>
　偉被甲持刀問是何人曰僕蔣侯也公兒不佳欲為<lb/>
　請命故來爾公勿復憂導因與之食遂至數升食畢<lb/>
　勃然謂導曰中書命盡非可救也言訖不見悦亦隕<lb/>
<pb n="KR3l0100_WYG_005-3b"/>
　絶<lb/>
㑹稽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音衍</hi>縣東野有女子姓吳字望子路忽見一貴人<lb/>
　儼然端坐即蔣侯象也因擲兩橘與之數數形見遂<lb/>
　隆情好望子心有所欲輒空中得之常思膾一雙鯉<lb/>
　自空而至<lb/>
孫恩作逆時吳興分亂一男子忽急突入蔣侯廟始入<lb/>
　門木像彎弓射之即卒行人及守廟者無不皆見<lb/>
晉太元中樂安髙衡為魏郡太守戍石頭其孫雅之在<lb/>
<pb n="KR3l0100_WYG_005-4a"/>
　廐中云有神來降自稱白頭公拄杖光輝照屋<hi>白頭公白</hi>
　<hi>玉也</hi>與雅之輕舉宵行暮至京口來還後雅之父子為<lb/>
　桓𤣥殺<lb/>
永和中義興人姓周出都乗馬從兩人行未至村日暮<lb/>
　道邊有一新草小屋一女子出門年可十六七姿容<lb/>
　端正衣服鮮潔望見周過謂曰日已向暮前村尚逺<lb/>
　臨賀詎得至周便求寄宿此女為燃火作食向一更<lb/>
　中聞外有小兒喚阿香聲女應諾尋云官喚汝推雷<lb/>
<pb n="KR3l0100_WYG_005-4b"/>
　車女乃辭行云今有事當去夜遂大雷雨向曉女還<lb/>
　周既上馬看昨所宿處止見一新冡冡口有馬尿及<lb/>
　餘草周甚驚惋後五年果作臨賀太守<lb/>
豫章人劉廣<hi>劉或作王</hi>年少未婚至田舎見一女子云我是<lb/>
　何參軍女年十四而夭為西王母所養使與下土人<lb/>
　交廣與之纏綿其日於席下得手巾裹雞舌香其母<lb/>
　取巾燒之乃是火浣<lb/>
桓大司馬從南州還拜簡文皇帝陵左右覺其有異説<lb/>
<pb n="KR3l0100_WYG_005-5a"/>
　登車謂從者曰先帝向遂靈見既不述帝所言故衆<lb/>
　莫之知但見將拜時頻言臣不敢而已又問左右殷<lb/>
　涓形貎有人答涓為人肥短黒色甚醜桓云向亦見<lb/>
　在帝側形亦如此意惡之遂遇疾未幾而薨<lb/>
　<lb/>
　<lb/>
　<lb/>
　<lb/>
<pb n="KR3l0100_WYG_005-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　搜神後記卷五<lb/>
</p>
<p>
</p>
  </div>
<div>
<head>搜神後記卷六</head> <lb/>
    <p>
<pb n="KR3l0100_WYG_006-1a"/>
欽定四庫全書<lb/>
　搜神後記卷六<lb/>
　　　　　　　　　　　　　晉　陶濳　撰<lb/>
漢時會稽句章人至東野還暮不及至家見路傍小屋<lb/>
　燃火因投宿止有一少女不欲與丈人共宿呼鄰人<lb/>
　家女自伴夜共彈箜篌問其姓名女不答彈弦而歌<lb/>
　曰連綿葛上藤一綏<hi>或作緩</hi>復一絙欲我姓名名姓陳<lb/>
　名阿登明至東郭外有賣食母在肆中此人寄坐因<lb/>
<pb n="KR3l0100_WYG_006-1b"/>
　説昨所見母聞阿登驚曰此是我女近亾葬於郭外<lb/>
漢時諸暨縣吏吳詳者憚役委頓將投竄深山行至一<lb/>
　溪日欲暮見年少女子來衣甚端正女曰我一身獨<lb/>
　居又無鄰里唯有一孤嫗相去十餘歩爾詳聞甚悦<lb/>
　便即隨去行一里餘即至女家家甚貧陋為詳設食<lb/>
　至一更竟忽聞一嫗喚云張姑子女應曰諾詳問是<lb/>
　誰答云向所道孤獨嫗也二人共寢息至曉雞鳴詳<lb/>
　去二情相戀女以紫手巾贈詳詳以布手巾報之行<lb/>
<pb n="KR3l0100_WYG_006-2a"/>
　至昨所應處過溪其夜大水暴溢深不可渉乃廻向<lb/>
　女家都不見昨處但有一塜爾<lb/>
廬江筝笛浦浦有大舶覆在水中云是曹公舶船嘗有<lb/>
　漁人夜宿其旁以舡繋之但聞筝笛絃節之聲及香<lb/>
　氣氤氲漁人又夢人驅遣云勿近官船此人驚覺即<lb/>
　解去相傳云曹公載数妓船覆於此今猶存焉<lb/>
廬充獵見獐便射中之隨逐不覺逺忽見一里門如府<lb/>
　舎問鈴下鈴下對曰崔少府府也進見少府少府語<lb/>
<pb n="KR3l0100_WYG_006-2b"/>
　充曰尊府君為索小女婚故相迎耳三日婚畢以車<lb/>
　送充至家母問之具以狀對既與崔别後四年之三<lb/>
　月三日充臨水戲遥見水邊有犢車乃往開車户見<lb/>
　崔女與三嵗兒共載情如初抱兒還充又與金鋺而<lb/>
　别<lb/>
王伯陽家在京口宅東有大冡相傳云是魯肅墓伯陽<lb/>
　婦郗鍳兄女也喪亾王平其冡以葬後數年伯陽白<lb/>
　日在㕔事忽見一貴人乗平肩輿與侍從數百人馬<lb/>
<pb n="KR3l0100_WYG_006-3a"/>
　皆浴鐵徑來坐謂伯陽曰我是魯子敬安冢在此二<lb/>
　百許年君何故毁壊吾冡因顧左右何不舉手左右<lb/>
　牽伯陽下牀乃以刀環擊之數百而去登時絶死良<lb/>
　久復蘇被擊䖏皆發疽潰尋便死一説王伯陽亾其<lb/>
　子營墓得一漆棺移至南岡夜夢肅怒云當殺汝父<lb/>
　尋復夢見伯陽云魯肅與吾争墓若不如我不復得<lb/>
　還後於靈座褥上見血數升疑魯肅之故也墓今在<lb/>
　長廣橋東一里<lb/>
<pb n="KR3l0100_WYG_006-3b"/>
承儉者東莞人病亾葬本縣界後十年忽夜與其縣令<lb/>
　夢云没故民承儉人今見刼明府急見救令便勅内<lb/>
　外裝束作百人仗便令馳馬往冡上日已向出天忽<lb/>
　大霧對面不相見但聞冡中㕳㕳破棺聲有二人墳<lb/>
　上望霧瞑不見人往令既至百人同聲大叫収得冡<lb/>
　中三人墳上二人遂得逃走棺未壊令即使人修復<lb/>
　之其夜令又夢儉云二人雖得走民悉誌之一人面<lb/>
　上有青誌如藿葉一人㫁其前兩齒折明府但案此<lb/>
<pb n="KR3l0100_WYG_006-4a"/>
　尋覔自得也令從其言追捕並擒獲<lb/>
荆州刺史殷仲堪布衣時在丹徒忽夢見一人自説已<lb/>
　是上虞人死亡浮喪飄流江中明日當至君有濟物<lb/>
　之仁豈能見移著髙燥處則恩及枯骨矣殷明日與<lb/>
　諸人共江上看見一棺逐水流下飄飄至殷坐處即<lb/>
　令牽取題如所夢即移著岡上酹以酒飯是夕又夢<lb/>
　此人來謝恩<lb/>
晉升平中徐州刺史索遜乗舡往晉陵㑹闇發廻河行<lb/>
<pb n="KR3l0100_WYG_006-4b"/>
　數里有人求索寄載云我家在韓冡脚痛不能行寄<lb/>
　君舡去四更守至韓冡此人便去遜遣人牽舡過一<lb/>
　渡施力殊不便罵此人曰我數里載汝來徑去不與<lb/>
　人牽船欲與痛手此人便還與牽不覺用力而得渡<lb/>
　人便徑入諸冡間遜疑非人使竊尋看此人經冡間<lb/>
　便不復見須臾復出至一冡呼曰載公有出應者此<lb/>
　人云我向載人船來不與共牽奴便欲打我今當往<lb/>
　報之欲暫借甘羅來載公曰壊我甘羅不可得此人<lb/>
<pb n="KR3l0100_WYG_006-5a"/>
　云無所苦我試之耳遜聞此即還船須臾岸上有物<lb/>
　來赤如百斛籥長二丈許徑來向船遜便大呼奴載<lb/>
　我船不與我牽不得痛手方便載公甘羅今欲擊我<lb/>
　今日即打壊奴甘羅言訖忽然便失於是遂進<lb/>
晉元熙中上黨馮述為相府吏將假歸虎牢忽逢四人<lb/>
　各持繩及杖來赴述述策馬避馬不肯進四人各捉<lb/>
　馬一足倐然便到河上問述欲渡否述曰水深不測<lb/>
　既無舟檝如何得渡君正欲見殺耳四人云不相殺<lb/>
<pb n="KR3l0100_WYG_006-5b"/>
　當持君赴官遂復捉馬脚涉河而北述但聞波浪聲<lb/>
　而不覺水垂至岸四人相謂曰此人不净那得將去<lb/>
　時述有弟喪服深恐鬼離之便當溺死乃鞭馬作勢<lb/>
　徑得登岸述辭謝曰既䝉恩徳何敢復煩勞<lb/>
安豐侯王戎字濬仲瑯邪臨沂人也嘗赴人家殯殮主<lb/>
　人治棺未竟送者悉入㕔事上安豐作車中卧忽見<lb/>
　空中有一異物如鳥熟視轉大漸近見一乗赤馬車<lb/>
　一人在中著幘赤衣手持一斧至地下車徑入王車<lb/>
<pb n="KR3l0100_WYG_006-6a"/>
　中廻几容之謂王曰君神明清照物無𨼆情亦有事<lb/>
　故來相從然當為君一言凡人家殯殮葬送茍非至<lb/>
　親不可急性良不獲已可乗赤車令髯奴御之及乗<lb/>
　白馬則可禳之因謂戎君當致位三公語良乆主人<lb/>
　内棺當殯衆客悉入此鬼亦入既入户鬼便持斧行<lb/>
　棺牆上有一親趨棺欲與亾人訣鬼便以斧正打其<lb/>
　額即倒地左右扶出鬼於棺上視戎而笑衆悉見鬼<lb/>
　持斧而出<lb/>
<pb n="KR3l0100_WYG_006-6b"/>
李子豫少善醫方當代稱其通靈許永為豫州刺史鎮<lb/>
　厯陽其弟得病心腹疼痛十餘年殆死忽一夜聞屏<lb/>
　風後有鬼謂腹中鬼曰何不速殺之不然李子豫當<lb/>
　從此過以赤丸打汝汝其死矣腹中鬼對曰吾不畏<lb/>
　之及旦許永遂使人候子豫果來未入門病者自聞<lb/>
　中有呻吟聲及子豫入視曰鬼病也遂於巾箱中出<lb/>
　八毒赤丸子與服之須臾腹中雷鳴彭轉大利數行<lb/>
　遂差今八毒丸方是也<lb/>
<pb n="KR3l0100_WYG_006-7a"/>
宋元嘉十四年廣陵盛道兒亾託孤女於婦弟申翼之<lb/>
　服闋翼之以其女嫁北鄉嚴齊息寒門也豐其禮賂<lb/>
　始成婚道兒忽空中怒曰吾喘唾之氣舉門户以相<lb/>
　託如何昧利㤀義結婚微族翼之乃大惶愧<lb/>
晉淮南胡茂回能見鬼雖不喜見而不可止後行至揚<lb/>
　州還厯陽城東有神祠中正值民將巫祝視之至須<lb/>
　臾頃有羣鬼相叱曰上官來各迸走出祠去廻顧見<lb/>
　二沙門來入祠中諸鬼兩兩三三相抱持在祠邊草<lb/>
<pb n="KR3l0100_WYG_006-7b"/>
　中伺望望見沙門皆有怖懼須臾二沙門去後諸鬼<lb/>
　皆還祠中回於是信佛遂精誠奉事<lb/>
有一傖小兒放牛野中伴輩數人見一鬼依諸叢草間<lb/>
　處處設網欲以捕人設網後未竟傖小兒竊取前網<lb/>
　仍以罨捕即縛得鬼<lb/>
廬江杜謙為諸暨令縣西上下有一鬼長三丈著赭衣<lb/>
　袴穿褶在草中拍張又脱褶擲草上作懊惱歌百姓<lb/>
　皆看之<lb/>
<pb n="KR3l0100_WYG_006-8a"/>
㑹稽朱弼為國郎中令營立弟舎未成而卒同郡謝子<lb/>
　木代其事以弼死亾乃簿書多張功費長百餘萬以<lb/>
　其賍誣弼而實自入子木夜寢忽聞有人道弼姓字<lb/>
　者俄頃而到子木堂前謂之曰卿以枯骨腐専可得<lb/>
　誣當以某日夜更與對証言終忽然不見<lb/>
夏侯綜為安西參軍常見鬼騎馬滿道與人無異常與<lb/>
　人載行忽牽人語指道上一小兒云此兒正須大病<lb/>
　須臾此兒果病殆死其母聞之詰綜綜云無他此兒<lb/>
<pb n="KR3l0100_WYG_006-8b"/>
　向於道中擲塗誤中一鬼脚鬼怒故病汝兒爾得以<lb/>
　酒飯遺鬼即差母如言而愈<lb/>
順陽范啟母喪當葬前母墓在順陽往視之既至而墳<lb/>
　壠雜沓難可識别不知何所𡊮彦仁時為豫州往看<lb/>
　之因云聞有一人見鬼范即如言令物色覔之比至<lb/>
　云墓中一人衣服顔狀如此即開墓棺物皆爛冡中<lb/>
　灰壤深尺餘意甚疑之試令人以足撥灰中土糞得<lb/>
　舊物果得一塼銘云范堅之妻然後信之<lb/>
<pb n="KR3l0100_WYG_006-9a"/>
沙門竺法師㑹稽人也與北中郎王坦之周旋甚厚每<lb/>
　共論死生罪福報應之事茫昧難明因便共要若有<lb/>
　先死者當相報語後經年王於廟中忽見法師來曰<lb/>
　貧道以某月日命故罪福皆不虚應若影響檀越惟<lb/>
　當勤修道徳以升躋神明耳先與君要先死者相報<lb/>
　故來相語言訖忽然不見坦之尋亦卒<lb/>
樂安劉池茍家在夏口忽有一鬼來住劉家初因闇彷<lb/>
　彿見形如人著白布袴自爾後數日一來不復𨼆形<lb/>
<pb n="KR3l0100_WYG_006-9b"/>
　便不去喜偷食不以為患然且難之初不敢呵罵吉<lb/>
　翼子者强梁不信鬼至劉家謂主人曰卿家鬼何在<lb/>
　喚來今為卿罵之即聞屋梁作聲時大有客共仰視<lb/>
　便紛紜擲一物下正着翼子面視之乃主人家婦女<lb/>
　䙝衣惡猶著焉衆共大笑為樂吉大慚洗面而去有<lb/>
　人語劉此鬼偷食乃食盡必有形之物可以毒藥中<lb/>
　之劉即於他家煮冶葛取二升汁宻齎還家向夜舉<lb/>
　家作粥糜食餘一甌因瀉葛汁著中置於几上以盆<lb/>
<pb n="KR3l0100_WYG_006-10a"/>
　覆之人定後聞鬼從外來發盆啖糜既訖便擲破甌<lb/>
　走去須臾間在屋頭吐嗔怒非常便棒打窓户劉先<lb/>
　已防備與鬬亦不敢入至四更然後遂絶<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0100_WYG_006-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　搜神後記卷六<lb/>
</p>
<p>
</p>
  </div>
<div>
<head>搜神後記卷七</head> <lb/>
    <p>
<pb n="KR3l0100_WYG_007-1a"/>
欽定四庫全書<lb/>
　搜神後記卷七<lb/>
　　　　　　　　　　　　　晉　陶潛　撰<lb/>
廬陵巴丘人陳濟者作州吏其婦秦獨在家常有一丈<lb/>
　夫長丈餘儀容端正著絳碧袍采色炫燿來從之後<lb/>
　常相期於一山澗間至於寢處不覺有人道相感接<lb/>
　如是數年比鄰人觀其所至輒有虹見秦至水側丈<lb/>
　夫以金瓶引水共飲後遂有身生而如人多肉濟假<lb/>
<pb n="KR3l0100_WYG_007-1b"/>
　還秦懼見之乃納兒著甕中此丈夫以金瓶與之令<lb/>
　覆兒云兒小未可得將去不須作衣我自衣之即與<lb/>
　綘囊以裹之令可時出與乳於時風雨暝晦鄰人見<lb/>
　虹下其庭化為丈夫復少時將兒去亦風雨暝晦人<lb/>
　見二虹出其家數年而來省母後秦適田見二虹於<lb/>
　澗畏之須臾見丈夫云是我無所畏也遂此乃絶<lb/>
宋元嘉初富陽人姓王於窮瀆中作蟹斷旦往觀之見<lb/>
　一材長二尺許在斷中而斷裂開蟹出都盡乃修治<lb/>
<pb n="KR3l0100_WYG_007-2a"/>
　斷出材岸上明往視之材復在斷中斷敗如前王又<lb/>
　治斷出材明晨視所見如初王疑此材妖異乃取内<lb/>
　蟹籠中攣頭擔歸云至家當斧砍然之未至家二三<lb/>
　里聞籠中倅倅動轉頭顧視見向材頭變成一物人<lb/>
　面猴身一身一足語王曰我性嗜蟹比日實入水破<lb/>
　君蟹㫁入㫁食蟹相負已爾望君見恕開籠出我我<lb/>
　是山神當相佑助并令㫁得大蟹王曰如此暴人前<lb/>
　後非一罪自應死此物種𩔖専請包放王廻顧不應<lb/>
<pb n="KR3l0100_WYG_007-2b"/>
　物曰君何姓名我欲知之頻問不已王遂不答去家<lb/>
　轉近物曰既不放我又不告姓字當復何計但應就<lb/>
　死王至家熾火焚之後寂然無復聲土俗謂之山<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　云知人姓名則能中傷人所以勤勤問王欲害人自<lb/>
　免<lb/>
劉聰偽建元元年正月平陽地震其崇明觀陷為池水<lb/>
　赤如血赤氣至天有赤龍奮迅而去流星起於牽牛<lb/>
　入紫微龍形委蛇其光照地落於平陽北十里視之<lb/>
<pb n="KR3l0100_WYG_007-3a"/>
　則肉臭聞於平陽長三十歩廣二十七步肉旁常有<lb/>
　哭聲晝夜不止數日聰后劉氏産一蛇一獸各害人<lb/>
　而走尋之不得頃之見於隕肉之旁俄而劉氏死哭<lb/>
　聲自絶<lb/>
晉中興後譙郡周子文家在晉陵少時喜射獵常入山<lb/>
　忽山岫間有一人長五六丈手捉弓矢矢鏑頭廣二<lb/>
　尺許白如霜雪忽出聲喚曰阿鼠<hi>子文小字</hi>子文不覺應<lb/>
　曰諾此人便牽弓滿鏑向子文子文便失魂厭伏<lb/>
<pb n="KR3l0100_WYG_007-3b"/>
晉孝武世宣城人秦精常入武昌山中採茗忽遇一人<lb/>
　身長丈餘遍體皆毛從山北來精見之大怖自謂必<lb/>
　死毛人徑牽其臂將至山曲入大叢茗處放之便去<lb/>
　精因採茗須臾復來乃探懐中二十枚橘與精甘羙<lb/>
　異常精甚怪負茗而歸<lb/>
㑹稽盛逸常晨興路未有行人見門外栁𣗳上有一人<lb/>
　長二尺衣朱衣朱冠俯以舌䑛𣗳葉上露良乆忽見<lb/>
　逸神意驚遽即𨼆不見<lb/>
<pb n="KR3l0100_WYG_007-4a"/>
宋永初三年謝南康家婢行逢一黒狗語婢云汝看我<lb/>
　背後婢舉頭見一人長三尺有兩頭婢驚怕返走人<lb/>
　狗亦隨婢後至家庭中舉家避走婢問狗汝來何為<lb/>
　狗云欲吃食耳於是婢為設食並食食訖兩頭人出<lb/>
　婢因謂狗曰人已去矣狗曰正已復來良乆乃没<lb/>
　不知所在後家人死喪殆盡<lb/>
宋襄城李頤其父為人不信妖邪有一宅由來凶不可<lb/>
　居居者輒死父便買居之多年安吉子孫昌熾為二<lb/>
<pb n="KR3l0100_WYG_007-4b"/>
　千石當徙家之官臨去請㑹内外親戚酒食既行父<lb/>
　乃言曰天下竟有吉凶否此宅由來言凶自吾居之<lb/>
　多年安吉乃得遷官鬼為何在自今以後便為吉宅<lb/>
　居者住止心無所嫌也語訖如厠須臾見壁中有一<lb/>
　物如卷席大髙五尺許正白便還取刀中之中㫁化<lb/>
　為兩人復横斫之又成四人便奪取反斫殺李持至<lb/>
　坐上斫殺其子弟凡姓李者必死惟異姓無他頤尚<lb/>
　㓜在抱家内知變乳母抱出後門藏他家止其一身<lb/>
<pb n="KR3l0100_WYG_007-5a"/>
　獲免頤字景真位至湘東太守<lb/>
宋王仲文為河南郡主簿居緱氏縣北得休因晩行澤<lb/>
　中見車後有白狗仲文甚愛之欲取之忽變形如人<lb/>
　狀似方相目赤如火嗟牙吐舌甚可憎惡仲文大怖<lb/>
　與奴共擊之不勝而走告家人合十餘人持刀捉火<lb/>
　自來視之不知所在月餘仲文忽復見之與奴並走<lb/>
　未到家伏地俱死<lb/>
　<lb/>
<pb n="KR3l0100_WYG_007-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　捜神後記卷七<lb/>
</p>
<p>
</p>
  </div>
<div>
<head>捜神後記卷八</head> <lb/>
    <p>
<pb n="KR3l0100_WYG_008-1a"/>
欽定四庫全書<lb/>
　捜神後記卷八<lb/>
　　　　　　　　　　　　　晉　陶潜　撰<lb/>
王機為廣州刺史入厠忽見二人著烏衣與機相捍良<lb/>
　久擒之得二物如鳥鴨以問鮑靚靚曰此物不祥機<lb/>
　焚之徑飛上天尋誅死<lb/>
晉義熙中烏傷革輝夫在婦家宿三更後有兩人把火<lb/>
　至堦前疑是凶人往打之欲下杖悉變成蝴蝶繽紛<lb/>
<pb n="KR3l0100_WYG_008-1b"/>
　飛散有衝輝夫腋下便倒地少時死<lb/>
諸葛長民富貴後常一月中輒十數夜眠中驚起跳踉<lb/>
　如與人相打毛修之嘗與同宿見之驚愕問其故答<lb/>
　曰正見一物甚黒而有毛脚不分明竒健非我無以<lb/>
　制之也後來轉數屋中柱及椽桷間悉見有蛇頭令<lb/>
　人以刃懸斫應刅𨼆藏去輙復出又擣衣杵相與語<lb/>
　如人聲不可解於壁見有巨手長七八尺臂大數圍<lb/>
　令斫之忽然不見未幾伏誅<lb/>
<pb n="KR3l0100_WYG_008-2a"/>
新野庾謹母病兄弟三人悉在侍疾白日常燃火忽見<lb/>
　帳帶自卷自舒如此數四須臾間牀前聞狗聲異常<lb/>
　舉家共視了不見狗見一死人頭在地頭猶有髪兩<lb/>
　眼尚動甚可憎惡其家怖懼乃不持出門即於後園<lb/>
　中瘞之明日往視乃出土上兩眼猶爾即又埋之後<lb/>
　日復出乃以塼頭合埋之遂不復出他日其母便亾<lb/>
王綏字彦猷其家夜中梁上無故有人頭墮於牀而流<lb/>
　血滂沱俄拜荆州刺史坐父愉之謀與弟納並被誅<lb/>
<pb n="KR3l0100_WYG_008-2b"/>
晉永嘉五年張<hi>一作髙</hi>榮為髙平戍邏主時曹嶷賊宼離<lb/>
　亂人民皆塢壘自保固見山中火起飛埃絶焰十餘<lb/>
　丈𣗳顛火炎響動山谷又聞人馬鎧甲聲謂嶷賊上<lb/>
　人皆惶恐並戒嚴出將欲擊之乃引騎到山下無有<lb/>
　人但見碎火來曬人袍鎧馬毛鬛皆燒於是軍人走<lb/>
　還明日往視山中無燃火處見髑髏百頭布散山中<lb/>
新野趙貞家園中種葱未經摘㧞忽一日盡縮入地後<lb/>
　經嵗餘貞之兄弟相次分散<lb/>
<pb n="KR3l0100_WYG_008-3a"/>
吳聶友字文悌豫章新滏<hi>古音切</hi>人少時貧賤常好射獵<lb/>
　夜照見一白鹿射中之明尋蹤血既盡不知所在且<lb/>
　已饑困便卧一梓𣗳下仰見射箭著𣗳枝上視之乃<lb/>
　是昨所射箭恠其如此於是還家賫粮率子弟持斧<lb/>
　以伐之𣗳微有血遂裁截為板二枚牽著陂塘中板<lb/>
　常沉没然時復浮出出家輒有吉慶每欲迎賔客常<lb/>
　乗此板忽於中流欲没客大懼友呵之還復浮出仕<lb/>
　宦大如願位至丹陽太守在郡經年板忽隨至石頭<lb/>
<pb n="KR3l0100_WYG_008-3b"/>
　外司白云濤中板入石頭來友驚曰板來必有意即<lb/>
　解職歸家下船便閉户二板挾兩邊一日即至豫章<lb/>
　爾後板出便反為凶禍家大轗軻今新滏北二十里<lb/>
　餘曰封溪有聶友截梓𣗳板濤牂柯處有梓𣗳今猶<lb/>
　存乃聶友向日所截枝葉皆向下生<lb/>
　<lb/>
　<lb/>
　搜神後記卷八<lb/>
</p>
<p>
</p>
  </div>
<div>
<head>搜神後記卷九</head> <lb/>
    <p>
<pb n="KR3l0100_WYG_009-1a"/>
欽定四庫全書<lb/>
　搜神後記卷九<lb/>
　　　　　　　　　　　　　晉　陶潜　撰<lb/>
錢塘人姓杜船行時大雪日暮有女子素衣來岸上杜<lb/>
　曰何不入船遂相調戲杜合船載之後成白鷺飛去<lb/>
　杜惡之便病死<lb/>
丹陽人沈宗在縣治下以卜為業義熙中左將軍檀侯<lb/>
　鎮姑熟好獵以格虎為事忽有一人著皮衣袴乗馬<lb/>
<pb n="KR3l0100_WYG_009-1b"/>
　從一人亦著皮袴以紙裹十餘錢來詣宗卜云西去<lb/>
　覔食好東去覔食好宗為作卦卦成告之東向吉西<lb/>
　向不利因就宗乞飲内口著甌中狀如牛飲既出東<lb/>
　行百餘步從者及馬皆化為虎自此以後虎暴非常<lb/>
晉升平中有人入山射鹿忽墮一坎窅然深絶内有數<lb/>
　頭熊子須臾有一大熊來瞪視此人人謂必以害巳<lb/>
　良乆出藏果分與諸子末後作一分置此人前此人<lb/>
　饑甚于是冐死取啖之既而轉相狎習熊母每旦出<lb/>
<pb n="KR3l0100_WYG_009-2a"/>
　覔果食還輒分此人賴以延命熊子後大其母一一<lb/>
　負之而出子既盡人分死坎中窮無出路熊母尋復<lb/>
　還入坐人邊人解其意便抱熊足於是躍出竟得無<lb/>
　他<lb/>
淮南陳氏於田中種豆忽見二女子姿色甚羙著紫纈<lb/>
　襦青裠天雨而衣不濕其壁先掛一銅鏡鏡中見二<lb/>
　鹿遂以刀斫獲之以為脯<lb/>
晉太元中丁霍王翟昭後宫養一獼猴在妓女房前前<lb/>
<pb n="KR3l0100_WYG_009-2b"/>
　後妓女同時懐姙各産子三頭出便跳躍昭方知是猴<lb/>
　所為乃殺猴及子妓女同時號哭昭問之云初見一<lb/>
　年少著黄練單衣白紗恰甚可愛笑語如人<lb/>
㑹稽句章民張然滯役在都經年不得歸家有少婦無<lb/>
　子惟與一奴守舎婦遂與奴私通然在都養一狗甚<lb/>
　快名曰烏龍常以自隨後假歸婦與奴謀欲得殺然<lb/>
　然及婦作飯食共坐下食婦語然與君當大别離君<lb/>
　可強笑然未得噉奴已張弓拔矢當户須然食畢然<lb/>
<pb n="KR3l0100_WYG_009-3a"/>
　涕泣不食乃以盤中肉及飯擲狗祝曰養汝數年吾<lb/>
　當將死汝能救我否狗得食不啖唯注睛䑛脣視奴<lb/>
　然亦覺之奴催食轉急然决計拍膝大呼曰烏龍與<lb/>
　手狗應聲傷奴奴失刀杖倒地狗咋其陰然因取刀<lb/>
　殺奴以婦付縣殺之<lb/>
晉太和中廣陵人楊生養一狗甚愛憐之行止與俱後<lb/>
　生飲酒醉行大澤草中眠不能動時方冬月燎原風<lb/>
　勢極盛狗乃周章號喚生醉不覺前有一坑水狗便<lb/>
<pb n="KR3l0100_WYG_009-3b"/>
　走往水中還以身灑生左右草上如此數次周旋跬<lb/>
　步草皆沾濕火至免焚生醒方見之爾後生因暗行<lb/>
　墮於枯井中狗呻吟徹曉有人經過恠此狗向井號<lb/>
　往視見生生曰君可出我當有厚報人曰以此狗見<lb/>
　與便當相出生曰此狗曽活我已死不得相與餘即<lb/>
　無惜人曰若爾便不相出狗因下頭目井生知其意<lb/>
　乃語路人云以狗相與人即出之繫之而去却後五<lb/>
　日狗夜走歸<lb/>
<pb n="KR3l0100_WYG_009-4a"/>
晉穆哀之世領軍司馬濟陽蔡詠家狗夜輒羣衆相吠<lb/>
　往視便伏後日使人夜伺有一狗著黄衣白帢長五<lb/>
　六尺衆狗共吠之尋迹定是詠家老黄狗即打殺之吠<lb/>
　乃止<lb/>
代郡張平者苻堅時為賊帥自號并州刺史養一狗名<lb/>
　曰飛獒形若小驢忽夜上㕔事狗上行行聲如平常<lb/>
　未經年果為鮮卑所逐敗走降苻堅未幾便死<lb/>
太叔王氏後娶庾氏女年少色羙王年六十常宿外婦<lb/>
<pb n="KR3l0100_WYG_009-4b"/>
　深無忻後忽一夕見王還嬿婉兼常晝坐因共食奴<lb/>
　從外來見之大驚以白王王遽入偽者亦出二人交<lb/>
　㑹中庭俱著白帢衣服形貎如一真者便先舉杖打<lb/>
　偽者偽者亦報打之二人各勅子弟令與手王兒乃<lb/>
　突前痛打是一黄狗遂打殺之王時為㑹稽府佐門<lb/>
　士云恒見一老黄狗自東而來其婦大恥病死<lb/>
林慮山下有一亭人每過此宿者輒病死云嘗有十餘<lb/>
　人男女雜合衣或白或黄輒蒲博相戲時有郅伯夷<lb/>
<pb n="KR3l0100_WYG_009-5a"/>
　宿於此亭明燭而坐誦經至中夜忽有十餘人來與<lb/>
　伯夷並坐蒲博伯夷宻以燭照之乃是羣犬因執燭<lb/>
　起陽誤以燭燒其衣作燃毛氣伯夷懐刀捉一人刺<lb/>
　之初作人喚遂死成犬餘悉走去<lb/>
顧霈者呉之豪士也曽送客於昇平亭時有一沙門在<lb/>
　座是流俗道人主人欲殺一羊羊絶繩便走來投入<lb/>
　此道人膝中穿頭向袈裟下道人不能救即將去殺<lb/>
　之既行炙主人便先割以噉道人道人食炙下喉覺<lb/>
<pb n="KR3l0100_WYG_009-5b"/>
　炙行走皮中毒痛不可忍呼醫來針之以數針貫其<lb/>
　炙炙猶動搖乃破出視之故是一臠肉耳道人於此<lb/>
　得疾遂作羊鳴吐沬還寺少時卒<lb/>
吳郡顧旃獵至一崗忽聞人語聲云咄咄今年衰乃與<lb/>
　衆尋覔崗頂有一穽是古時冢見一老狐蹲冡中前<lb/>
　有一卷簿書老狐對書屈指有所計校乃放犬咋殺<lb/>
　之取視簿書悉是姦人女名已經姦者乃以朱鈎頭<lb/>
　所疏名有百數旃女正在簿次<lb/>
<pb n="KR3l0100_WYG_009-6a"/>
襄陽習鑿齒字彦威為荆州主簿從桓宣武出獵時大<lb/>
　雪於江陵城西見草上雪氣出伺觀見一黄物射之<lb/>
　應箭死往取乃一老雄狐脚上帶絳綾香囊<lb/>
宋酒泉郡每太守到官無幾輒死後有渤海陳斐見授<lb/>
　此郡憂恐不樂就卜者占其吉凶卜者曰逺諸侯放<lb/>
　伯裘能解此則無憂斐不解此語答曰君去自當解<lb/>
　之斐既到官侍醫有張侯直醫有王侯卒有史侯董<lb/>
　侯等斐心悟曰此謂諸侯乃逺之即卧思放伯裘之<lb/>
<pb n="KR3l0100_WYG_009-6b"/>
　義不知何謂至夜半後有物來斐被上斐覺以被冐<lb/>
　取之物遂跳踉訇訇作聲外人聞持火入欲殺之魅<lb/>
　乃言曰我實無惡意但欲試府君耳能一相赦當深<lb/>
　報君恩斐曰汝為何物而忽干犯太守魅曰我本千<lb/>
　嵗狐也今變為魅垂化為神而正觸府君威怒甚遭<lb/>
　困厄字伯裘若府君有急難但呼我字便當自解斐<lb/>
　乃喜曰真放伯裘之義也即便放之小開被忽然有<lb/>
　光赤如電從户出明夜有敲門者斐問是誰答曰伯<lb/>
<pb n="KR3l0100_WYG_009-7a"/>
　裘問來何為答曰白事問白何事答曰北界有賊奴<lb/>
　發也斐按發則騐每事先以語斐於是境界無毫髪<lb/>
　之奸而咸曰聖府君後經月餘主簿李音共斐侍婢<lb/>
　私通既而懼為伯裘所白遂與諸侯謀殺斐伺旁無<lb/>
　人便與諸侯持杖直入欲格殺之斐惶怖即呼伯裘<lb/>
　救我即有物如伸一疋絳剨然作聲音侯伏地失魂<lb/>
　乃以次縳取考詢皆服云斐未到官音已懼失權與<lb/>
　諸侯謀殺斐㑹諸侯見斥事不成斐即殺音等伯裘<lb/>
<pb n="KR3l0100_WYG_009-7b"/>
　乃謝斐曰未及白音姦情乃為府君所召雖効微力<lb/>
　猶用慙惶後月餘與斐辭曰今後當上天去不得復<lb/>
　與府君相往來也遂去不見<lb/>
　<lb/>
　<lb/>
　<lb/>
　<lb/>
　搜神後記卷九<lb/>
</p>
<p>
</p>
  </div>
<div>
<head>搜神後記卷十</head> <lb/>
    <p>
<pb n="KR3l0100_WYG_010-1a"/>
欽定四庫全書<lb/>
　搜神後記卷十<lb/>
　　　　　　　　　　　　　晉　陶潛　撰<lb/>
長沙有人㤀其姓名家住江邊有女子渚次澣衣覺身<lb/>
　中有異後不以為患遂姙身生三物皆如鮧<hi>音提</hi>魚女<lb/>
　以已所生甚憐異之乃著澡盤水中養之經三月此<lb/>
　物遂大乃是蛟子各有字大者為當洪次者為破阻<lb/>
　小者為撲岸天暴雨水三蛟一時俱去遂失所在後<lb/>
<pb n="KR3l0100_WYG_010-1b"/>
　天欲雨此物輒來女亦知其當來便出望之蛟子亦<lb/>
　舉頭望母良乆方去經年後女亾三蛟子一時俱至<lb/>
　墓所哭之經日乃去聞其哭聲狀如狗嘷<lb/>
安城平都縣尹氏居在郡東十里日黄村尹佃舎在焉<lb/>
　元嘉二十三年六月中尹兒年十三守舎見一人年<lb/>
　可二十許騎白馬張繖及從者四人衣並黄色從東<lb/>
　方而來至門呼尹兒來暫寄息因入舎中庭下坐牀<lb/>
　一人捉繖覆之尹兒看其衣悉無縫馬五色斑似鱗<lb/>
<pb n="KR3l0100_WYG_010-2a"/>
　甲而無毛有頃雨氣至此人上馬去廻顧尹兒曰明<lb/>
　日當更來尹兒觀其去西行躡虚而漸升須臾雲氣<lb/>
　四合白晝為之晦暝明日大水暴出山谷沸涌丘壑<lb/>
　淼漫將淹尹舎忽見大蛟長三丈餘盤屈庇其舎焉<lb/>
武昌虬山有龍穴居人每見虬飛翔出入嵗旱禱之即<lb/>
　雨後人築塘其下曰虬塘<lb/>
吳興人章茍者五月中於田中耕以飯置菰裏每晚取<lb/>
　食飯亦已盡如此非一後伺之見一大蛇偷食茍遂<lb/>
<pb n="KR3l0100_WYG_010-2b"/>
　以鈠斫之蛇便走去茍逐之至一坂有穴便入穴但<lb/>
　聞啼聲云斫傷我某甲或言何如或云付雷公令霹<lb/>
　靂殺奴須臾雲雨暝合霹靂覆茍上茍乃跳梁大罵<lb/>
　曰天使我貧窮展力耕墾蛇來偷食罪當在蛇反更<lb/>
　霹靂我耶乃無知雷公也雷公若來吾當以鈠斫汝<lb/>
　腹須臾雲雨漸散轉霹靂向蛇穴中蛇死者數十<lb/>
吳末臨海人入山射獵為舎住夜中有一人長一丈著<lb/>
　黄衣白帶徑來謂射人曰我有讐尅明日當戰君可<lb/>
<pb n="KR3l0100_WYG_010-3a"/>
　見助當厚相報射人曰自可助君耳何用謝為答曰<lb/>
　明日食時君可出溪邊敵從北來我南往應白帶者<lb/>
　我黄帶者彼射人許之明出果聞岸北有聲狀如風<lb/>
　雨草木四靡視南亦爾唯見二大蛇長十餘丈於溪<lb/>
　中相遇便相盤繞白蛇勢弱射人因引弩射之黄蛇<lb/>
　即死日將暮復見昨人來辭謝云住此一年獵明年<lb/>
　以去慎忽復來來必為禍射人曰善遂停一年獵所<lb/>
　獲甚多驟至巨富數年後忽憶先所獲多乃㤀前言<lb/>
<pb n="KR3l0100_WYG_010-3b"/>
　復更往獵見先白帶人告曰我語君勿復更來不能<lb/>
　見用讐子已大今必報君非我所知射人聞之甚怖<lb/>
　便欲走乃見三烏衣人皆長八尺俱張口向之射人<lb/>
　即死<lb/>
元嘉中廣州有三人共入山中伐木忽見石窠中有二<lb/>
　卵大如升取煮之湯始熱便聞林中如風雨聲須臾<lb/>
　有一蛇大十圍長四五丈徑來於湯中銜卵去三人<lb/>
　無幾皆死<lb/>
<pb n="KR3l0100_WYG_010-4a"/>
晉太元中有士人嫁女於近村者至時夫家遣人來迎<lb/>
　女家好遣發又令女乳母送之既至重門累閣擬於<lb/>
　王侯廊柱下有燈火一婢子嚴粧直守後房帷帳甚<lb/>
　羙至夜女抱乳母涕泣而口不得言乳母宻于帳中<lb/>
　以手潜摸之得一蛇如數圍柱纒其女從足至頭乳<lb/>
　母驚出外柱下守燈婢子悉是小蛇燈火乃是蛇眼<lb/>
晉咸康中豫州刺史毛寶戍邾城有一軍人於武昌市<lb/>
　見人賣一白龜子長四五寸潔白可愛便買取持歸<lb/>
<pb n="KR3l0100_WYG_010-4b"/>
　著甕中養之七日漸大近欲尺許其人憐之持至江<lb/>
　邊放江水中視其去後邾城遭石季龍攻陷毛寶棄<lb/>
　豫州赴江者莫不沉溺於時所養龜人被鎧持刀亦<lb/>
　同自投既入水中覺如墮一石上水裁至腰須臾游<lb/>
　出中流視之乃是先所放白龜甲六七尺既抵東岸<lb/>
　出頭視此人徐㳺而去中江猶回首視此人而没<lb/>
　<lb/>
　搜神後記卷十<lb/>
</p>
<p>
</p>
  </div></body>
</text>\m</TEI>
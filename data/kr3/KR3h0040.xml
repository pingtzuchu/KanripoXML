<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR3h0040_SBCK_002-1a"/>
法書攷卷之二<lb/>
　　　　　　　　元盛　熈明　著<lb/>
　　　　字源<lb/>
　　圖書既出書道尚矣固知文字之始非特倉頡<lb/>
　　也後世作者皆乗時而増損之然宇内萬國文<lb/>
　　字皆異其源未能詳詰也嘗覧竺典云造書之<lb/>
　　主凡三人曰𣑽曰伽盧曰倉頡𣑽者光音天人<lb/>
　　也以𣑽天之書傳扵印土其書右行伽盧創書<lb/>
　　於西域其書左行皆以音韻相生而成字諸蕃<lb/>
　　之書皆其變也其季倉頡居中夏象諸物形而<lb/>
　　為文形聲相益以成字其書下行未知其説果<lb/>
<pb n="KR3h0040_SBCK_002-1b"/>
　　何所據也因而攷之盖西方以音為母華夏以<lb/>
　　文為基諸國之風土語音既殊而文字遂亦各<lb/>
　　異沂流窮源其法似不出乎此三者也嗚呼制<lb/>
　　書以載言因言以逹意意茍相符則言可忘言<lb/>
　　假以傳而書非定法古之至人由其習俗之殊<lb/>
　　隨冝而制作雖東西各源而傳理實一古今變<lb/>
　　而華質靡常夫豈人力所能及哉今以華𣑽創<lb/>
　　書之㫖列之於篇<lb/>
　　　　𣑽音<lb/>
𣑽者不囉麻也合而言之為𣑽此云光音天也其字<lb/>
之母凡五十曰悉曇章此云能成諸義也其中十六<lb/>
<pb n="KR3h0040_SBCK_002-2a"/>
<pb n="KR3h0040_SBCK_002-3a"/>
<hi>拶去不切/攃七蜀惹仁左/切/切/嵳昨何倪倪也/切切</hi>齒音<lb/>
<hi>哳陟轄詫丑轄痆尼轄荼切/切/切拏</hi>舌音<lb/>
<hi>怛撻他逹捺/切/達那</hi>喉音<lb/>
<hi>鉢發/末/婆麻</hi>唇音<lb/>
<hi>耶囉歴加/切/羅/嚩設</hi>
<hi>沙薩/詞刹</hi>以上融舌喉二音<lb/>
斯乃音韻之祖因之配合而生生無窮焉其土有五<lb/>
天竺文字稍異獨以中天竺為正削竹為筆以貝多<lb/>
樹葉為𥿄其書廣有六十四種名載釋書並不復詳<lb/>
按漢明帝時摩騰竺法蘭自西域來以白馬負至四<lb/>
十二章𣑽夾始通於中國自唐以來漸布中外如古<lb/>
<pb n="KR3h0040_SBCK_002-3b"/>
<pb n="KR3h0040_SBCK_002-3b"/>
本𣑽法字勢方古嚴重凡詔誥表章鴻文大冊並以<lb/>
書焉<lb/>
<hi>謹按諸蕃文字雖變遷各殊然其音韻莫不祖述𣑽音故今曰𣑽音而不曰𣑽書者以其音律交合而成字載音以導意非若華文有六義也鄭樵嘗言</hi>
<hi>𣑽字有象形乃其臆説耳字母者猶倉頡之古文也其音韻㑹合而成字猶古文孳孕而成篆也其轉變而為諸蕃之書者亦猶行草分隸之變也</hi>
　　　　華文<lb/>
庖犧氏之王天下也仰則觀象於天俯則觀法於地<lb/>
視鳥獸之方輿地之冝近取諸身逺取諸物於是始<lb/>
作八卦以垂憲象及神農氏結䋲為治以統事務緐<lb/>
飾既萌易以書契百工以義萬民以察盖取諸夬自<lb/>
倉頡創始以迄五帝三王之世改易殊體封扵太山<lb/>
者七十有二代靡有同焉其書總有六義一曰指事<lb/>
<pb n="KR3h0040_SBCK_002-4a"/>
視而可識察而可見上下是也<hi>在上為上在下為下</hi>二曰象形畫成<lb/>
其物隨體詰詘日月是也<hi>日滿月虧效其形也</hi>三曰諧聲以事為名<lb/>
取譬相成江河是也<hi>以類為形配以聲也</hi>四曰會意比類合義以見<lb/>
指揮武信是也<hi>止戈為武人言為信也</hi>五曰轉注建類一首同意相<lb/>
受考老是也<hi>以老受考也</hi>六曰假借本無其事依聲託字令<lb/>
長是也<hi>數言同字其聲雖異文義一也</hi>至周宣王時太史籀著大篆十篇<lb/>
互與古文或異至孔子書六經左丘明述春秋傳皆<lb/>
以古文其後諸侯力政不統於王分為六國制度各<lb/>
異秦始皇初并天下丞相李斯乃奏同之罷其不與<lb/>
秦文合者斯作倉頡篇中車府令趙高作爰歴篇太<lb/>
史令胡母敬作博學篇頗省改古法為小篆焉至於<lb/>
<pb n="KR3h0040_SBCK_002-4b"/>
焚書坑儒典謨滌盡工獄事緐變隷趣約而古文由<lb/>
此絶矣是時有八體一曰大篆二曰小篆三曰刻符<lb/>
四曰蟲書<hi>即鳥書以書幡信</hi>五曰摹印六曰署書七曰芟書<hi>隨殳</hi>
<hi>體八觚而書之也</hi>八曰隸書衛恒曰王莾時甄豊定古文復有六<lb/>
種一曰古文孔子壁中書也二曰竒字即古文而異<lb/>
者也三曰篆書秦篆是也四曰佐書即隸書也五曰<lb/>
繆書所以摹印也六曰鳥書所以書幡信也<lb/>
張懷瓘十體書㫁<hi>各附諸家之論</hi>
古文者黃帝史倉頡所造頡四目通神明仰觀奎星<lb/>
圓曲之勢俯察龜文鳥跡之象博采衆羙合而為字<lb/>
是曰古文夫文字總而為言包意以名事也分而為<lb/>
<pb n="KR3h0040_SBCK_002-5a"/>
義則文者祖父字者子孫得之自然備其文理象形<lb/>
之屬則謂之文因而滋蔓母子相生形聲會意之属<lb/>
則謂之字字者言孳乳浸多也題之竹帛謂之書書<lb/>
者如也舒也著也記也著明萬事記徃知來名言諸<lb/>
無宰制羣有也三代以來咸用之秦用小篆焚燒先<lb/>
典古文絶矣漢文時秦博士伏勝獻古文尚書時又<lb/>
有魏文侯樂工竇公年二百八十歲獻古文樂書一<lb/>
篇武帝時魯共王壊孔子宅壁中得孝經尚書等書<lb/>
宣帝時河南女子壊老子宅而得古文二篇晉咸寜<lb/>
五年汲郡人盗發魏安釐王塚得册書千餘萬言其<lb/>
書隨世巳變數體周幽王時又有省古文者今汲塚<lb/>
<pb n="KR3h0040_SBCK_002-5b"/>
書中多有是也滕公塚得石銘人無識者惟叔孫通<lb/>
云此科斗書也科斗者即上古之别名也<lb/>
　　吾衍學古編云科斗為字之祖象蝦蟇子形或<lb/>
　　巧畫形状失本意矣上古無筆墨以竹挺點<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
　　書竹木上竹剛<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>膩畫不能行故首重尾輕似<lb/>
　　其形耳<lb/>
大篆周史籀所作也或云柱下之始變古文或同或<lb/>
異謂之篆篆者傳也傳其物理施之無窮漢藝文志<lb/>
史籀十五篇竝此也以史官製之用以教授謂之史<lb/>
書凡九千字秦趙高以教胡亥又漢元帝遵嚴延年<lb/>
並工史書是也秦焚書與易惟史篇得全吕氏春秋<lb/>
<pb n="KR3h0040_SBCK_002-6a"/>
曰倉頡造大篆非也<lb/>
　　學古篇云欵識文者諸侯夲國之文也古者諸<lb/>
　　侯書體各異秦始一其法世或以欵識雜篆書<lb/>
　　一篇之主齊楚不分人莫知其謬　學篆博覧<lb/>
　　古器真欵識中古字神氣散朴可以助人亦知<lb/>
　　象形指事會意等未變之妙也凡作篆之氣象<lb/>
　　良以未嘗博古故也若夫模文終不及古<lb/>
籀文者史籀所作也與古文大篆小異後人以名稱<lb/>
書謂之籀文七略曰即周時史官教學童書也與孔<lb/>
壁古文異體即竒字也其跡則石鼓文存焉<lb/>
　　學古編云李斯既作小篆遂以籀文為大篆<lb/>
<pb n="KR3h0040_SBCK_002-6b"/>
　　篆法匾者最佳謂之<hi>果</hi>匾徐鉉謂非老手莫<lb/>
　　能到石鼓是也<lb/>
小篆者秦丞相李斯所作也増損大篆籀文謂之小<lb/>
篆亦曰秦篆始皇二十年始并六國斯時為廷尉乃<lb/>
奏罷不合秦文者扵是天下行之畫如鐡石字若飛<lb/>
動作楷隷之祖為不易之法其銘題鍾鼎及作符節<lb/>
至今用焉斯雖草創遂造其極矣<lb/>
　　學古編云漢篆多變古法此許氏作説文以救<lb/>
　　其失也必先通此則冩無謬又當考通釋然字<lb/>
　　有古今不同説文頗廣當先熟復古編大㮣得<lb/>
　　矣<lb/>
<pb n="KR3h0040_SBCK_002-7a"/>
　　初學篆時當虗手心伸中指并二指扵几上虗<lb/>
　　畫如此流便方可操筆<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>筆必湏單鈎却伸中<lb/>
　　指在下夾襯方圓平直無不可意矣世多不得<lb/>
　　師傳故字多欹斜勢不活動若篆大字當虗腕<lb/>
　　懸筆腕著𥿄即不活以𥿄筒為筆者非士大夫<lb/>
　　所為也<lb/>
　　小篆一也而各有筆法李斯方圓廓落陽氷圓<lb/>
　　活姿媚徐鉉如隷無垂脚字下如釵股稍大鍇<lb/>
　　如其兄但字下為玉筯微下耳崔子玉多用隷<lb/>
　　法似乎不精然意有漢意陽氷多非古法盖效<lb/>
　　子玉也小篆世喜長然不可過但以方楷一字<lb/>
<pb n="KR3h0040_SBCK_002-7b"/>
　　半為度一字為正體半字為垂脚豈不羙茂或<lb/>
　　有不可者當以正脚為主餘略收短如幡脚可<lb/>
　　也字有下無垂脚者如　㞢等字却以上枝<lb/>
　　為出如草木之為物正生則上出枝倒懸則下<lb/>
　　出枝耳凡寫匾額畫冝肥體冝方圖碑盖同此<lb/>
　　但以小篆為正不用雜體凡▩中字不可填滿<lb/>
　　但如井斗中者一字垂其空可放垂筆方不覺<lb/>
　　大圈比諸字亦湏略收▩不可圓亦不可方只<lb/>
　　以炭墼範子為度自好日月等字湏略放小也<lb/>
　　凡篆中包一二畫如日月之類若初一字内畫<lb/>
　　不與两傍相連後皆如之首尾一法若或接或<lb/>
<pb n="KR3h0040_SBCK_002-8a"/>
　　否各不同者非法也又用圓圈及圓點小篆無<lb/>
　此法古文有之口字不可作三角形凡鍾鼎古<lb/>
　　文錯雜為用無跡為當但以小篆法冩之自然<lb/>
　　一法此雖易求却難雜記不熟其法未免如百<lb/>
　　衲衣為識者笑此為逸法正用廢此可也<lb/>
八分者秦羽人上谷王次仲所作也王愔云次仲以<lb/>
古書方廣少波勢建𥘉中以隷草作楷法字方八分<lb/>
言有模楷蕭子良云靈帝時王次仲飾隷為八分且<lb/>
靈帝之前工八分者非一而云方廣殊非隷書既言<lb/>
古書豈得稱隷若驗方廣則篆籀有之變古為方不<lb/>
知其謂也序仙記云王次仲上谷人少有異志年未<lb/>
<pb n="KR3h0040_SBCK_002-8b"/>
弱冠變倉頡書為今八分始皇時官務煩多得次仲<lb/>
文蕳略赴急疾之用甚喜遣使三徴不至始皇大怒<lb/>
制檻車送之扵道化為大鳥翻然長引落二翮今為<lb/>
大翮小翮山山上立祠水旱祈焉蔡邕云次仲𥘉變<lb/>
古體即　效程邈隷也小篆古形猶存其半八分巳<lb/>
减小篆之半隸又减八分之半本謂之楷書楷法也<lb/>
式也模也或云後漢亦有王次仲為上谷太守楷隷<lb/>
𥘉制大範幾同故後人惑之時人用冩篇章法令亦<lb/>
謂之章程書故梁鴻云鍾繇善章程書也且二　不<lb/>
善扵八分唯伯喈造其極焉<lb/>
　　訣云本扵篆法學如真書但變隼尾擊石二波<lb/>
<pb n="KR3h0040_SBCK_002-9a"/>
　也吾衍云八分者漢隷之未有挑法者也比秦<lb/>
　　隷則易識比漢隷則微似篆若用篆筆作漢隷<lb/>
　　即得矣八分與隷多不分故言其法　又云隷<lb/>
　書人謂宜匾殊不知妙不在匾括曰方勁古拙<lb/>
　　斬釘截鐡備矣挑抜平硬如折刀頭方是漢隷<lb/>
　　隷法頗寛姑具其略<lb/>
隷書者秦下邽人程邈所造也始為獄吏得罪始王<lb/>
幽繫雲陽獄中覃思十年易大小篆方圓而為隷書<lb/>
三千字奏之始皇善之用為御史以奏事繁多篆書<lb/>
難成乃用隷字以為隷人佐書故曰隷書亦曰佐書<lb/>
案八分乃小篆之㨗隷亦八分之㨗漢陳遵善書後<lb/>
<pb n="KR3h0040_SBCK_002-9b"/>
鍾元常王逸少各造其極焉<lb/>
　　宣和書譜云有人發臨淄塚得齊太公六世孫<lb/>
　　胡公棺上有字同今隷按胡公先始皇四百餘<lb/>
　　年何為巳有隷法豈是書原與篆隷相生特未<lb/>
　　行扵時耶若邈者豈知此體而上之以觧雲陽<lb/>
　　之難耳<lb/>
　　字源云隷有秦漢之分秦隷者程邈以文牘緐<lb/>
　　多難扵用篆因减小篆為便用之法故不為體<lb/>
　　勢若漢欵識篆字相近非有挑法之隷也即是<lb/>
　　秦權量上刻字世多以為篆者誤也漢隷者蔡<lb/>
　　邕石經及漢諸碑上字是也此體為最後出皆<lb/>
<pb n="KR3h0040_SBCK_002-10a"/>
　　有挑法與秦隷同名而實異也<lb/>
　　姜尭章云真書以平正為善此世俗之論唐人<lb/>
　　之失也古今真書之妙無出扵鍾元常其次則<lb/>
　　王羲之二家之書皆蕭洒縱横何拘平正良由<lb/>
　　唐人以書判取士而士大夫字頗有科舉習氣<lb/>
　　顔魯公作干禄書是其證也矧歐虞顔栁前後<lb/>
　　相望故唐人下筆應規入矩無復晉魏飄逸之<lb/>
　　氣矣<lb/>
<hi>竊謂真書又隸之變而以形勢布置采色為度懐瓘論十體而真書不與焉豈以隸為真書耶故以堯章真書之論附云</hi>
章草者漢元帝時史㳺作急就章觧散隷體麤書之<lb/>
漢書蕳墯漸以行之是已損隷規矩縱任奔逸因草<lb/>
<pb n="KR3h0040_SBCK_002-10b"/>
創義謂之草書惟君長告令臣下則可後海北漢劉<lb/>
穆始善書之至建初中杜度善草見稱於章帝上貴<lb/>
其迹詔使草書上事魏文帝亦令劉廣通上事盖因<lb/>
章奏後世謂之章草惟張伯英造其極焉章草即隷<lb/>
書之㨗草亦章草之㨗也<lb/>
　　訣云章草草具隷字八分謹嚴如真用其一趯<lb/>
　　二波也<lb/>
行書者後漢頴川劉徳昇所作也即真書之少偽務<lb/>
從簡易相間流行故謂之行書昔鍾元常善行狎書<lb/>
是也爾後羲獻並造其極焉獻之常白父云古之章<lb/>
草不能宏逸頓異真體合窮撝運之理極草縱之致<lb/>
<pb n="KR3h0040_SBCK_002-11a"/>
不若扵槀行之間扵徃法固殊也大人冝改體觀其<lb/>
騰煙焬火則回禄䘮精覆海傾河則玄㝠失御天假<lb/>
其魄非學之功若逸氣縱横則羲謝扵獻若簪𥚑禮<lb/>
樂則獻不繼羲雖諸家之法悉殊而子敬朂為遒抜<lb/>
故得之者先本扵天然次資扵功用而善學者乃學<lb/>
之扵造化異類而求之固不取乎似本而各挺之自<lb/>
然<lb/>
　　訣云行筆而不停著𥿄而不離輕轉而重按如<lb/>
　　水流雲行無少間㫁永存乎生意也<lb/>
　　姜堯章云晉魏行書自有一體與草不同大率<lb/>
　　變真以便揮運而巳草出扵章行出扵真雖曰<lb/>
<pb n="KR3h0040_SBCK_002-11b"/>
　　行書各有體縱復晉代諸賢亦莫不相逺蘭亭<lb/>
　　記及右軍諸帖第一謝安大令諸帖次之大要<lb/>
　　以筆老為貴少有失誤亦可暉暎所貴濃纎間<lb/>
　　出血脉相連筋骨老徤風神洒落姿態具備<lb/>
飛白者漢左中郎将蔡邕所作也王隱王愔竝云飛<lb/>
白變楷製以題署勢勁字輕微不滿名曰飛白王僧<lb/>
<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>云飛白八分之輕者皆不言所起按靈帝熹平中<lb/>
蔡邕作聖皇篇成待詔鴻都門下見役人方脩飾以<lb/>
堊箒成字心有悦焉歸而為飛白之書漢末魏𥘉並<lb/>
以題署宫闕其體創法扵八分窮微扵小篆可謂勝<lb/>
寄㝠通緲綜神仙之事也爾後羲獻並造其極衛恒<lb/>
<pb n="KR3h0040_SBCK_002-12a"/>
祖述飛白而造散隷𨳩張隷體微露其白拘束扵飛<lb/>
白蕭洒扵隷書處其季仲之間也梁武帝謂王獻之<lb/>
書白而不飛蕭子雲書飛而不白宜斟酌令得其衷<lb/>
後子雲以篆文為之雅合帝意雖創法扵八分實窮<lb/>
微扵小篆其後歐陽脩得焉<lb/>
草書之先因起扵草自杜度妙扵章草崔瑗崔寔父<lb/>
子繼能羅暉趙<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>亦法此藝與張芝相善因而變之<lb/>
以成今草轉精其妙字之體勢一筆而成偶有不連<lb/>
而血脉不斷及其連者氣候通其隔行惟王子敬明<lb/>
其深㫖故行首之字徃徃繼前行之末世稱一筆書<lb/>
首自張伯英也<lb/>
<pb n="KR3h0040_SBCK_002-12b"/>
　　衛恒曰漢興有草書不知作者姓名章帝時齊<lb/>
　　相杜度號善為草後有崔瑗崔寔亦皆稱工杜<lb/>
　　氏結字甚安而書體微瘦崔氏甚得筆勢而結<lb/>
　　字小疎弘農張伯英因而轉精甚巧凡家之衣<lb/>
　　帛必書而後　尺　寸𥿄不見遺韋仲将謂之<lb/>
　　草聖伯英弟文舒者次伯英又有姜孟頴梁孔<lb/>
　　逹田彦和及韋仲将之徒皆伯英弟子有名扵<lb/>
　　世殊不及文舒也姜堯章云草聖之體如人坐<lb/>
　　卧行立揖遜忿爭乗舟躍馬歌舞躃踴一切變<lb/>
　　態非茍然者又一字之體率有多變有起有應<lb/>
　　如此而起者當如此應各有義理王右軍書羲<lb/>
<pb n="KR3h0040_SBCK_002-13a"/>
　　之字當字得字深字慰字最多至數十字無有<lb/>
　　同者然而未嘗不同也可謂所欲不踰矩矣凡<lb/>
　　學草書先當取法張芝皇象索靖等章草而結<lb/>
　　體平正下筆有源然後倣王右軍申之以變化<lb/>
　　鼓之以竒崛若泛學諸家則字有工拙筆多失<lb/>
　　誤當連者反斷當斷者反續不識向背不知起<lb/>
　　止不悟轉換隨意用筆任筆賦形失誤顛錯反<lb/>
　　爲新竒自大令以來已如此矣况今世哉然而<lb/>
　　襟韻不高記憶雖多莫湔塵俗若使風神蕭散<lb/>
　　便當過人自唐以前多是獨草不過两字後世<lb/>
　　相連属數十字而不斷號曰逰絲此雖出扵古<lb/>
<pb n="KR3h0040_SBCK_002-13b"/>
　　人無足為法更成大病古人作草如今人作真<lb/>
　　何嘗茍且其相連處特是引帶常攷其字是點<lb/>
　　畫處皆重非點畫處偶相引帯其筆皆輕雖復<lb/>
　　變化多端未嘗亂其法度張顛懷素至號野逸<lb/>
　　而不失此法近代山谷老人自謂得長沙三昧<lb/>
　　草書之法自是又一變矣流至扵今不可復觀<lb/>
　　唐太宗云行行若縈春蚓字字若綰秋蛇惡無<lb/>
　　骨也大抵用筆有緩有急有有鋒有無鋒有承<lb/>
　　接上文有牽引下字乍徐還疾忽徃復收緩以<lb/>
　　傚古急以出竒有鋒則以耀其精神無鋒則以<lb/>
　　含其氣味横斜曲直鈎環盤紆皆以勢為主然<lb/>
<pb n="KR3h0040_SBCK_002-14a"/>
　　不欲相帯相帯則近扵俗横畫不欲太長太長<lb/>
　　則轉換遲直畫不欲太重太重則神癡以捺代<lb/>
　　乀以彂代辵<hi>即辶</hi>辵亦以捺代之唯乀則間用之<lb/>
　　意盡則用懸針意盡湏再生筆意不若用垂露<lb/>
　　耳<lb/>
　　草書忌横直分明横直多則如積薪束葦無蕭<lb/>
　　散之氣時時一出為妙<lb/>
　　蔡希綜云始下筆湏蔵鋒轉腕前緩後急字體<lb/>
　　形勢状如蟲蛇相連意莫令斷仍湏簡略為上<lb/>
　　不貴緐冗至如稜側起復隨勢所立大抵之意<lb/>
　　圜規最妙其有誤發不可再模恐失其筆勢猶<lb/>
<pb n="KR3h0040_SBCK_002-14b"/>
　　高峰墜石從天而下筆意如放箭箭不欲遲<lb/>
法書攷卷之二<lb/>
</p>
<p>
</p>
  </div>
<div> <lb/>
    <p>
<pb n="KR3h0040_SBCK_003-1a"/>
法書攷卷之三<lb/>
　　　　　　　　元盛　熈明　著<lb/>
　　　　筆法<lb/>
　　夫書者心之跡也故有諸中而形諸外得扵心<lb/>
　　而應扵手然揮運之妙必由神悟而操執之要<lb/>
　　尤爲先務也<lb/>
　　　　操執<lb/>
衛夫人曰學書先學執筆真書去筆頭一寸二分行<lb/>
草去筆頭三寸一分下筆點墨芟波屈曲皆湏盡一<lb/>
身之力而送之<lb/>
執筆有七種有心急而執筆緩者有心緩而執筆急<lb/>
<pb n="KR3h0040_SBCK_003-1b"/>
者若執筆近而不能緊者心手不齊意後筆前者敗<lb/>
若執筆逺而急意前筆後者勝　唐太宗云腕䜿則<lb/>
鋒正鋒正則四靣鋒全次實指指實則節力均平次<lb/>
虗掌掌虗則運用便易　虞世南云筆長不過六寸<lb/>
真一行二草三指實掌虗　韓方明云以雙指包管<lb/>
亦當五指共執要在實指虗掌鈎擫干送亦曰抵送<lb/>
若以单指包之則力不足而無神氣　撮管法以五<lb/>
指撮管末可大草書　張敬玄云楷書把筆妙在掌<lb/>
虗運腕不可太緊緊則腕不能轉而字體粗細上下<lb/>
不均不可懸臂氣力有限其行草湏懸腕筆勢無限<lb/>
也盧進士用筆之法拓大指擫中指歛第二指抵無<lb/>
<pb n="KR3h0040_SBCK_003-2a"/>
名指令掌心虗如握弹丸此大要也而以大指節外<lb/>
置筆令轉動自在無名指抵中指小指抵名指此細<lb/>
要也　張懷瓘云若執筆淺則堅掣打勁三寸而一<lb/>
寸着𥿄勢則有餘若執筆深而束緊三寸而一寸着<lb/>
𥿄勢已盡矣其故何也筆在指端則掌虗運動適意<lb/>
騰躍頓挫生意在焉筆居半則掌實如樞不轉制豈<lb/>
自由轉動回旋乃成稜角筆既死矣寜望字之生動<lb/>
李華云予有二字之訣至神之方曰截拽是也　虗<lb/>
掌而實指緩衂而急送　黄魯直云湏雙鉤回腕以<lb/>
無名指抵筆則有力　姜尭章云淺其筆牢其執實<lb/>
其指虗其掌真書小密執宜近頭行書寛送執宜稍<lb/>
<pb n="KR3h0040_SBCK_003-2b"/>
逺草書流逸執宜更逺逺取點畫長太易扵分布齊<lb/>
均　韋榮宗云搦破筆畫破𥿄蔵鋒結體　大要執<lb/>
之欲緊運之欲活不可以指運筆常以腕運筆執之<lb/>
在手手不主運運之在腕腕不知執故孫氏有執使<lb/>
轉用之法執謂淺深長短使謂縱横牽制轉謂鉤環<lb/>
盤紆用謂點畫向背<lb/>
　　　　揮運<lb/>
李斯云用筆先急回後疾下如鷹望鵰逝信之自然<lb/>
不得重改送脚若逰魚得水舞筆如景山興雲蕭<lb/>
何云夫書勢法猶若登陳變通並在踠前文武遺扵<lb/>
筆下出沒湏有倚伏𨳩闔籍扵隂陽每欲書字喻如<lb/>
<pb n="KR3h0040_SBCK_003-3a"/>
下營穏思審之方可用筆筆者心也墨者手也書者<lb/>
意也依此臻妙矣　蔡邕入嵩山學書扵石室内得<lb/>
素書八角垂芒頗似篆籀寫史籀李斯等用筆勢邕<lb/>
得之不食三日唯大呌歡喜若對千人邕遂讀三年<lb/>
妙逹其理用筆特異遂作筆論曰書者散也欲書先<lb/>
散懐抱任情恣性然後書之若廹扵事雖中山兔毫<lb/>
不能佳也夫書先黙坐静思隨意所適言不出口氣<lb/>
不盈息沉密神彩如對至尊則無不善矣為書之體<lb/>
湏入其形若坐若行若飛若動若徃若來若卧若起<lb/>
若愁若憂若蟲食木葉若利劍長戈若強弓硬矢若<lb/>
水火若雲霧若日月縱横有象可謂書矣　鍾繇見<lb/>
<pb n="KR3h0040_SBCK_003-3b"/>
蔡伯喈筆法扵韋誕自搥胸盡青因嘔血魏太祖以<lb/>
五靈丹活之誕死繇令人盗發其墓得之故知多力<lb/>
豊筋者勝無力無筋者病一一從其消息而用之由<lb/>
是更妙繇曰筆跡者界也流羙者人也非凡庸所知<lb/>
見萬類皆象之點如山頺摘如雨線纎如絲毫輕如<lb/>
雲霧去者若鳴鳯之㳺雲漢來者若㳺女之入花林<lb/>
粲粲分明遥遥逺曖者矣　衛夫人云用筆有六種<lb/>
結搆圓備如篆法飄颺洒落如章草凶險可畏如八<lb/>
分窈窕出入如飛白耿介特立如鶴頭鬰抜縱横如<lb/>
古隷然心有委曲每為一字各象其形王右軍云<lb/>
轉筆宜左右回顧無使節目孤露蔵鋒點畫出入之<lb/>
<pb n="KR3h0040_SBCK_003-4a"/>
跡欲使左先右至回左亦然蔵頭圓筆属𥿄令筆心<lb/>
常在點畫中行䕶尾點勢盡力收之疾勢在扵啄磔<lb/>
之中又在豎筆豎趯之内掠筆在扵䟎鋒峻趯用之<lb/>
澀勢在扵緊駃戦行之　梁武帝云運筆斜則無芒<lb/>
鋒執筆寛則書緩弱點掣短則擁腫點掣長則離澌<lb/>
畫細則字横畫粗則形慢抱則泛勢放又少則　天<lb/>
台紫真云夫書必逹乎道同混一之理似七寳之貴<lb/>
以垂萬古之名陽氣明而華壁立隂氣太而風神生<lb/>
把筆抵鋒肇扵夲性形圓則潤勢疾則澁法以緊而<lb/>
勁逆以險而峻内盈外虗起不孤伏不冝向近非近<lb/>
背接非逺望之惟逸發之惟静　虞世南云羲之謂<lb/>
<pb n="KR3h0040_SBCK_003-4b"/>
耽翫之功積如山丘張芝學盡池水盡墨當其雅趣<lb/>
求彼真意無圖其形容而滯扵體質此貴乎志意專<lb/>
精必可誠應也余中宵之間遂夢吞筆既覺之後若<lb/>
在胸臆又因假寐見張芝指一道字用筆體法斯也<lb/>
足明至誠感神信有徴矣故羲之扵山隂冩黄庭經<lb/>
感三台神降其子獻之扵㑹稽山見一異人披雲而<lb/>
下左手持𥿄右手持筆以遺獻之獻之受而問之曰<lb/>
君何姓氏復㳺何處筆法奚施荅曰吾象外為宅不<lb/>
變為姓常定為字其筆跡豈殊吾體耶獻之佩服斯<lb/>
言退而臨冩竟昧其微况不學乎筆髓論云真言<lb/>
拂掠輕重若浮雲蔽扵晴天波撆勾截若微風摇扵<lb/>
<pb n="KR3h0040_SBCK_003-5a"/>
碧海氣如奔馬亦如朶鈎輕重出扵心而妙用應乎<lb/>
手然則體約八分勢同章草而各有趣無問巨細皆<lb/>
有虗散其鋒圓豪蕝按轉易也豈真書一體篆章草<lb/>
行八分等當覆腕上搶掠毫𨳩下撇撥歴鋒轉則稍<lb/>
有筋骨指端横鈎蹲踞轉腕之状矣行書之體略同<lb/>
扵真至扵頓挫磅礴若猛獸之搏噬進退鈎鉅若秋<lb/>
鷹之迅擊故覆腕搶毫乃按鋒而直進其綰也則内<lb/>
拓外旋結鋒而環轉結者上蹙旋毫不絶内轉鋒也<lb/>
加以掉筆聯毫若石璺玉瑕自然之理亦如長空㳺<lb/>
絲容曵而來徃又如蟲網絡壁勁而復虗羲之云㳺<lb/>
絲斷而復連皆契以天真同扵輪扁每作點畫皆懸<lb/>
<pb n="KR3h0040_SBCK_003-5b"/>
管掉之令其鋒𨳩自然勁健草則縱心奔放覆腕轉<lb/>
蹙懸管取鋒柔毫外拓左爲外拓右爲内伏連卷收<lb/>
攬吐納内轉蔵鋒也既如舞䄂揮拂而縈紆又若垂<lb/>
藤僇盤而繚繞蹙旋轉亦如騰猨過樹逸蚪得水輕<lb/>
騎追虜列火燎原或氣雄而不可抑或勢逸而不可<lb/>
止縱扵狂逸不違筆意也但先緩筆引興心逸自急<lb/>
也仍接鋒以取興興盡則巳又生簇鋒任豪端之竒<lb/>
妙象兎絲之縈結轉剔刓角多鉤篆體或如蛇形或<lb/>
如兵陣故兵無常陣字無常體謂如水火勢多不定<lb/>
故曰字無常定也　懷素常師鄔肜肜謂之曰學書<lb/>
　勢多矣惟太宗以獻之書如陵冬枯樹寒寂勁硬<lb/>
<pb n="KR3h0040_SBCK_003-6a"/>
不置枝葉張旭嘗私語肜曰孤<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>自振驚沙坐飛余<lb/>
思而為書故得竒怪凡草聖盡扵此懷素後學書如<lb/>
䜿牽如古釵脚顔太師以素為同學問之曰學書於<lb/>
師授之外湏自得之張長史覩孤<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>驚沙之外見公<lb/>
孫大娘劍器舞始得低昻回翔之状未知鄔兵曺有<lb/>
之乎素曰似古釵脚為草書豎牽之極顔公曰師䜿<lb/>
牽古釵脚何如屋漏㾗素抱顔公脚唱嘆乆之顔公<lb/>
徐問曰師亦有自得之妙乎對曰吾觀夏雲多竒峰<lb/>
輒嘗師之夏雲因風變化乃無定勢又遇壁折之路<lb/>
一一自然顔公曰草聖之妙代不乏人可謂聞所未<lb/>
聞也　盧筆謂林韞曰子學吾書但求其力耳殊不<lb/>
<pb n="KR3h0040_SBCK_003-6b"/>
知用筆之方不在扵力用扵力死矣昔受教扵韓吏<lb/>
部其法曰撥鐙推拖撚拽是也　錢若水云善書者<lb/>
鮮得筆法唐陸希聲得之凡五字曰㩎壓鉤格抵用<lb/>
筆雙鉤即點畫遒勁謂之撥鐙法希聲自言若二王<lb/>
皆傳此法陽氷得之希聲以授辯先先入長安為翰<lb/>
林供奉江南李後主得此法書絶遒勁復増二字曰<lb/>
導送雷簡夫云余偶晝卧聞江漲瀑聲想其波濤<lb/>
翻翻迅駃掀搕高下蹙逐奔去之状無物可寄其情<lb/>
遽起作書則心中之想盡在筆下矣噫鳥跡之始乃<lb/>
書法之祖皆其状也張旭觀飛蓬舞劍懐素觀夏雲<lb/>
顔公豎牽法以釵股不如壁圻漏㾗斯師法之外皆<lb/>
<pb n="KR3h0040_SBCK_003-7a"/>
自得者不專為草但通論筆法也　姜堯章草書法<lb/>
云折釵股者欲其圓而有力屋漏㾗者欲其無起止<lb/>
之跡錐畫沙者欲其勻而蔵鋒壁坼者欲其布置之<lb/>
巧然皆不若是筆正則鋒蔵筆偃則鋒出一起一側<lb/>
一晦一明而神竒出焉常欲筆鋒在畫中則左右無<lb/>
失矣下筆之初有搭鋒有折鋒一字之體定扵初下<lb/>
筆凢作字第一多是折鋒第二三是承上筆勢多是<lb/>
搭鋒若一字之間右邊多是折鋒應在左故也又有<lb/>
平起如隷蔵鋒如篆大要折搭多精神平蔵善含蓄<lb/>
則妙矣　宣和書譜云唐玄度臨書甚詳惜其出扵<lb/>
法中而不能遺法以見意　書學纂要云右軍用筆<lb/>
<pb n="KR3h0040_SBCK_003-7b"/>
内擫而收歛故森嚴而有法度大令用筆外拓而開<lb/>
廓故散朗而多姿<lb/>
<hi>大抵書畫之法同故張彦逺云草書體勢一筆而成血脉隔行不㫁王子敬明其深㫖陸探微亦作一筆畫連綿不㫁精利潤媚新竒妙絶名高</hi>
<hi>宋代張僧繇點曵研拂依衛夫人筆陣圖一點一畫如鈎㦸利劍森森然吴道玄古今獨歩授筆法扵張旭此知書畫用筆同矣</hi>
<hi>郭若虗云氣韻本乎㳺心神采生扵用筆用筆之難斷可識矣又畫有三病皆繫用筆一曰版者腕弱筆痴全虧取與物平𥚹不能圓混也二曰刻</hi>
<hi>者用筆中疑心手相戻勾畫之際妄生圭角也三曰結者欲行不行當散不散似物凝滯不能流暢也</hi>
法書攷卷之三<lb/>
</p>
<p>
</p>
  </div>
<div> <lb/>
    <p>
<pb n="KR3h0040_SBCK_004-1a"/>
法書攷卷之四<lb/>
　　　　　　　　　元盛　熈明　著<lb/>
　　　　圓訣<lb/>
　　每觀古人遺墨存世點畫精妙振動若生盖其<lb/>
　　用功有自來矣世傳衛夫人之筆陣圖王逸少<lb/>
　　之永字八法猶可攷也舍此而欲求全羙扵成<lb/>
　　體之後固亦難矣今採八法并偏傍之訣列為<lb/>
　　圖扵左<lb/>
　　　　八法<lb/>
翰林禁經云八法起扵隷字之始自崔張鍾王傳授<lb/>
所用該扵萬字墨道之最不可不明也隋智永發其<lb/>
<pb n="KR3h0040_SBCK_004-1b"/>
<pb n="KR3h0040_SBCK_004-1b"/>
論曰勒者趯筆而行承其虗畫取其勁澁則功成矣<lb/>
今止言畫者慮在不趯一出便畫則鋒拳而怯薄也<lb/>
夫勒者藉扵䜿趯䜿趯則筆勁澁亡其流滑微可稱<lb/>
工矣　訣云䇿筆湏勒仰筆覆收又云用中指鈎筆<lb/>
澀進覆筆以中指頓筆然後以大指遣至盡處<lb/>
丨弩過直而力敗如萬歲枯藤問曰中心䜿畫謂之<lb/>
弩何也論曰勢微弩曰弩在乎趯筆下行若直其畫<lb/>
則形圓勢質書之病也　訣云鋒湏先發管逐勢行<lb/>
緊收澀進如錐畫沙又曰弩彎環而勢曲如深林之<lb/>
喬木<lb/>
丨趯冝蹲而勢生峻快以如飛問曰凡字之出鋒謂<lb/>
<pb n="KR3h0040_SBCK_004-2a"/>
<pb n="KR3h0040_SBCK_004-3a"/>
<pb n="KR3h0040_SBCK_004-4a"/>
<pb n="KR3h0040_SBCK_004-5a"/>
其筆或蔵鋒或出鋒由心所好也湏飛動無凝滯又<lb/>
云波法微直曰磔横過曰波作一波當三過折筆仰<lb/>
而後曵　不冝遲又云抽筆法在罨掠湏峻利右潛<lb/>
趯而戰行持勢卷而機駐掲摘而暗收若便抛之必<lb/>
流滑凡淺側起平發緊殺按波為抽筆從腹内起又<lb/>
謂平磔法不遲不疾戰筆側去勢卷不可便出湏駐<lb/>
筆而後放如生蛇渡水庾肩吾云将放更駐唐太宗<lb/>
云為波必磔當三磔折而遣毫磔者不徐不疾而去<lb/>
欲復駐而去之筆訣云磔筆湏飛動無凝滯草書以<lb/>
一拂代磔如桞葉擊石波者乀缺波也章草用之又<lb/>
八分更有隼尾波即鍾公㤗山銘及魏文帝受禅碑<lb/>
<pb n="KR3h0040_SBCK_004-5b"/>
中巳有此體姜堯章云　乀者字之手足伸縮異處<lb/>
變化多端要知無翼鳥翅翩翩自得黄伯思云昔人<lb/>
運筆側掠弩趯皆有成規造微洞玄則出沒飛動神<lb/>
會意得然所謂成規者初未嘗失也<lb/>
　　　　偏傍<lb/>
孫過庭云一畫之間變起㐲於鋒杪一點之内殊衂<lb/>
挫於毫芒精其點畫乃能成字<lb/>
勒法一偃蹲鋒自駐力到疾提力滿微捺力盡回<lb/>
鋒訣云用筆若錐畫沙横畫放手盡力瘦硬方直<lb/>
沉著勁健無變為度縱畫硬如屈鐡一縱一横可方<lb/>
可圓千形萬状皆如一畫作畫成熟就瘦硬之鐡畫<lb/>
<pb n="KR3h0040_SBCK_004-6a"/>
變温和之玉畫又云横畫似八分唐太宗云為畫必<lb/>
勒貴澁而遲姜白石云畫者字之體骨欲其堅正勻<lb/>
凈有起有止所貴長短合宜結束堅實　士兩畫者<lb/>
上仰下偃　三上潛鋒平勒中背筆仰䇿下緊趯覆<lb/>
收唐太宗三湏觧磔上平中仰下覆春生是也禁經<lb/>
云黄庭三關字用草法上衂側中䇿下奮筆横飛凡<lb/>
横畫多用此法隔仰隔覆見智果頌<lb/>
郷背法　郷筆宜和　<graphic n="KR1398" url="https://raw.githubusercontent.com/kanripo/KR-Gaiji/master/images/KR1398.png" mimeType="image/png"/>背筆冝峻<lb/>
垂縮法　丨頻筆又云垂露欲垂而復縮　丨自王<lb/>
右軍始筆欲正自上而下如長針垂　丨偏拂自張<lb/>
長史始張敬玄云申字中畫宜卓筆疾抽唐太宗云<lb/>
<pb n="KR3h0040_SBCK_004-6b"/>
為䜿必弩貴戦而雄<lb/>
點法八　點之變無窮<lb/>
皆帶側勢蹲之首尾相顧自成三過筆有偃仰向背<lb/>
等勢著點皆磊磊落落如大石之當衢或如蹲鴟或<lb/>
如科斗或如爪瓣或如栗子或蹲若鶚口尖如䑕矢<lb/>
如斯之類各禀其儀姜尭章云點者字之眉目全頼<lb/>
顧盻精神有向有背隨字異形<lb/>
散水法　氵互相顯異　氵潛相属視　氵行書借<lb/>
勢　訣云上<graphic n="KR1518" url="https://raw.githubusercontent.com/kanripo/KR-Gaiji/master/images/KR1518.png" mimeType="image/png"/>側中偃下潛挫趯鋒或蔵或露状類<lb/>
不同意要逓相顯異若頻有則两點相近而上點當<lb/>
高此名潛相属視外雖觧摘内相属附為上中潛鋒<lb/>
<pb n="KR3h0040_SBCK_004-7a"/>
暗衂下峻趯潛遣之此鍾法也行書勢微按以輕利<lb/>
為羙冫　訣云上側覆收下築而趯之湏相承揖<lb/>
若並連衂側輕掲則率字左右用之<lb/>
烈火法　古法　灬各自立勢　聨飛　灬布<lb/>
碁俗　訣云衂鋒暗接湏各立勢抵背潛衂所謂視<lb/>
之不見考之彌彰聯飛者暗衂微駐輕掲潛趯筆鋒<lb/>
連綿相顧不絶禁經云聯飛如鴈陣當秋樂毅論燕<lb/>
然等字用之姜尭章云四點者一點起兩點帯一點<lb/>
應<lb/>
曾頭其脚　對合貴從上開下合　八相背貴從<lb/>
上合下𨳩　訣云左潛揭而右啄曾頭左啄右側其<lb/>
<pb n="KR3h0040_SBCK_004-7b"/>
脚長舒左足謂有脚者向左舒寳其等字是也<lb/>
頁脚法　頁上畫平勒頁斗折<lb/>
衮筆法　令訣云湏按鋒上下蹙衂之令今等字是<lb/>
也謂下一點<lb/>
烏字法　馬焉字同切宜緊收右軍云字有緩急<lb/>
如烏字下手一點湏急横直即湏遲欲烏之脚乃取<lb/>
形勢也<lb/>
宀頭法　宀若<graphic n="KR2230" url="https://raw.githubusercontent.com/kanripo/KR-Gaiji/master/images/KR2230.png" mimeType="image/png"/>　宀各相顯異　宀行法　宀章<lb/>
草　訣云上點駐鋒左右挫鋒横畫按筆勢湏相順<lb/>
又云上點側横畫勒左<graphic n="KR1899" url="https://raw.githubusercontent.com/kanripo/KR-Gaiji/master/images/KR1899.png" mimeType="image/png"/>筆擺鋒<hi>擡筆豎䇿謂<graphic n="KR1899" url="https://raw.githubusercontent.com/kanripo/KR-Gaiji/master/images/KR1899.png" mimeType="image/png"/>
                    </hi>右峻啄輕掲<lb/>
出虞永興常用之法以圓峻飛動為羙姜尭章云宀<lb/>
<pb n="KR3h0040_SBCK_004-8a"/>
頭湏覆其下容寳等字上點湏正畫湏圓的不冝相<lb/>
着上長下短<lb/>
暗築法　訣云馭鋒直衝有點連横則名暗築月<lb/>
其字两點是也<lb/>
𥪡<graphic n="KR1899" url="https://raw.githubusercontent.com/kanripo/KR-Gaiji/master/images/KR1899.png" mimeType="image/png"/>法丨訣云擡筆𥪡䇿挫鋒上下𥪡直尚常等<lb/>
字中竪用　川<graphic n="KR1613" url="https://raw.githubusercontent.com/kanripo/KR-Gaiji/master/images/KR1613.png" mimeType="image/png"/>
                    <graphic n="KR1899" url="https://raw.githubusercontent.com/kanripo/KR-Gaiji/master/images/KR1899.png" mimeType="image/png"/>垂露懸針郷背弩等法皆有之<lb/>
肥瘠以字分為稱長短隨偏傍所冝<lb/>
奮筆法小訣云左側而獨立中衂折而右鉤禁經<lb/>
法云鍾書宣示字用若中𥪡則左右潛暗衂而潛趯<lb/>
又簇鋒健進為系字三畫也<lb/>
戈法　戈如百鈞之弩發論曰夫斫戈之法落筆峩<lb/>
<pb n="KR3h0040_SBCK_004-8b"/>
峩如長松之倚溪谷似欲倒也　筆訣云悉以中指<lb/>
遣至盡處以名指拒而趯之潛鋒暗勒勢盡然後趯<lb/>
之右軍背趯戈法上則俯而過下則曲而就盖失之<lb/>
扵前正之於後也智永禅師澁出戈法下以名指築<lb/>
上借勢以中指遣之至下以名指衂鋒潛趯此云秃<lb/>
出張旭折芒法潛鋒緊走意盡乃收章草法潜按微<lb/>
進輕掲暗趯夫掲欲利按欲輕輕則骨勁神清重則<lb/>
質滯鈍俗又有斫戈又戈飛戈唐太宗云為戈必潤<lb/>
貴遲凝而右顧張敬玄云戈脚宜斜筆直抽直者縁<lb/>
上實下自成也<hi>上實為蔵鋒抽筆也</hi>
背抛法　乙蠆尾如壮士之屈臂　乙外略　訣云<lb/>
<pb n="KR3h0040_SBCK_004-9a"/>
蹲鋒緊掠徐擲之連則失勢遲則緩怯又謂外擘法<lb/>
左峻掠中潛鋒衂挫右蹲鋒外擲右軍云腕脚　幹<lb/>
上捺下撚鋒始折轉緩毫挫鋒即輕重有凖庾肩吾<lb/>
云欲抛還置為駐鋒而後趯之<lb/>
撆法　背撇首圓蹲過作背懸針法左出　郷<lb/>
撇首側蹲右顧作郷左筆尾懸針左出如手之前後<lb/>
撇物　提鋒空中打下如歩少之属<lb/>
衫法　彡上平中仰下偃上横下從或反之唐太宗<lb/>
云彡乃形影字右邊不可一向為之湏背下撆之<lb/>
人入等法　人交争勢訣云凡又人第一筆云攙<lb/>
引抑拽也　人章草王𪷟云趯之欲利按之欲輕<lb/>
<pb n="KR3h0040_SBCK_004-9b"/>
亻立人如烏之在柱姜尭章云如立人由王依示一<lb/>
切偏傍皆湏令狹長則右有餘地矣<lb/>
匚法　匚上平傍向下平　匸上仰傍背下平匸<lb/>
上飛平傍飛郷下飛偃飛者空中飛筆謂緊提轉腕<lb/>
疾出也<lb/>
勾弩法　<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>勒弩趯　訣云圓角趯鋒作弩法勢未<lb/>
盡而趯之右軍云作右邊折角疾牽下微開左略幹<lb/>
轉令取登對勿使腰中傷緩視筆取勢宜截而下轉<lb/>
為曲折鉤筆轉角折鋒<graphic n="KR2060" url="https://raw.githubusercontent.com/kanripo/KR-Gaiji/master/images/KR2060.png" mimeType="image/png"/>過亦謂轉角為暗角唐太<lb/>
宗云為環必郁貴蹙鋒而急轉書勢論云急牽急引<lb/>
如雲中掣電日月因目是巳張敬玄云固字轉角之<lb/>
<pb n="KR3h0040_SBCK_004-10a"/>
弩𥘉不冝稜角弩張即字體俗非特固字但有轉筆<lb/>
一切貴其圓潤蘭亭瘞鶴銘固字妙<lb/>
勾裹法　<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>偃勒郷<graphic n="KR1899" url="https://raw.githubusercontent.com/kanripo/KR-Gaiji/master/images/KR1899.png" mimeType="image/png"/>趯　<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>仰勒背<graphic n="KR1899" url="https://raw.githubusercontent.com/kanripo/KR-Gaiji/master/images/KR1899.png" mimeType="image/png"/>趯　訣云<lb/>
圓角激鋒待筋骨而成如武人之屈臂又如勁弩筋<lb/>
節右軍云囬角不用峻及有稜顔真卿云用筆如𥿄<lb/>
　行<lb/>
重複法　戔上磔衂鋒下磔出之　訣云上縮鋒作<lb/>
下出鋒作趯唐太宗云多字四撆一縮二少三亦縮<lb/>
四湏出鋒<lb/>
丁字脚勢　丁打宜疾不宜遲　寺守亦宜疾挑不<lb/>
宜遲<lb/>
<pb n="KR3h0040_SBCK_004-10b"/>
鳯字飛勢　凡兩邊悉宜圓緊用筆之時左邊勢冝<lb/>
疾背筆時意中如電疾急也凡風等同<lb/>
挑勢　乙　右背<graphic n="KR1899" url="https://raw.githubusercontent.com/kanripo/KR-Gaiji/master/images/KR1899.png" mimeType="image/png"/>左衂仰勒反趯貴抱腹而清<lb/>
口字勢　嗚呼咽嚨等字口在左者冝上　和扣如<lb/>
知等字口在右者冝下<lb/>
法書攷卷之四<lb/>
</p>
<p>
</p>
  </div>
<div> <lb/>
    <p>
<pb n="KR3h0040_SBCK_005-1a"/>
下左右畫之大小多少取其停均審其疎密以下承<lb/>
上以右應左以大包小以少附多多以少為體少以<lb/>
多為用空則𥙷就孤則扶持剛縱其柔柔縱其剛自<lb/>
然可觀　蔡邕云勢來不可止勢去不可遏惟筆軟<lb/>
則竒怪生焉凡落筆結字上皆覆下下皆承上使其<lb/>
形勢逓相映帯無使勢背右軍云夫欲書先凝神<lb/>
静想字形大小偃仰平直振動令筋骨相連意在筆<lb/>
前然後作字　又云夫書字四方南高北下東闢西<lb/>
闔為形上平下端左輕右重為勢凡字處其中畫之<lb/>
法皆不冝倒其左右相顧右宜麤於左畔横貴乎纎<lb/>
䜿貴乎麤分間布白逺近冝均上下得所自然平稳<lb/>
<pb n="KR3h0040_SBCK_005-1b"/>
腹不宜促<hi>短也</hi>脚不宜賖<hi>長也</hi>又不宜斜重不宜長单不<lb/>
宜小複不宜太傷密則似痾瘵纏身<hi>不舒展也</hi>傷疎則似溺<lb/>
水之禽<hi>慢也</hi>陶隱居云近左虗右分間不同視之不足<lb/>
學之難工<lb/>
智果成心頌　廻展左肩頭項長者向又展宣壹尚<lb/>
字等是也　長舒左足有脚者向左傍舒實其等是<lb/>
也　峻抜一角字方者擡右角國用周字是也　潛<lb/>
虗半腹畫稍麤於左亦要逺近均勻遽相覆盖令左<lb/>
實右虗用見罔月字是也　隔仰隔覆並字是隔二<lb/>
薑字是隔三仰覆用之　間開間合無字等四點四<lb/>
畫為綜上閈則下合之　回互留放謂字有磔掠重<lb/>
<pb n="KR3h0040_SBCK_005-2a"/>
者爻字上住下放茶字上放下住不可並放　變換<lb/>
垂縮并字右縮左垂斤右垂左縮上下亦然　緐則<lb/>
减除王書懸字虞書　字張盡盛字改血為皿　疎<lb/>
則𥙷續　字加點<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>字加畫之類分若仰背為綜也<lb/>
州册之類皆湏自立向背　合如並目八字州字皆<lb/>
湏潛相瞩視　孤單必太一點一畫成其獨立也<lb/>
重並乃促謂昌吕爻棗等字之上小林棘羽字左促<lb/>
以側附邪　為邪點為側交欠以人等是也　如邪<lb/>
附曲謂　為曲女晏必在等是也覃精一字功歸自<lb/>
得盈虗向背仰覆縮垂回互不失也統視連行妙在<lb/>
相承𧺫伏<lb/>
<pb n="KR3h0040_SBCK_005-2b"/>
梁武帝觀鍾繇書十二意顔真卿張旭問答　夫平<lb/>
為横子知之乎真卿曰長史每令作一畫皆縱横有<lb/>
象其此之謂乎曰然　夫直為縱子知之乎曰豈不<lb/>
謂直者必縱之不令邪曲之謂乎曰然　夫均為間<lb/>
子知之乎曰嘗䝉示以間不容光之謂乎曰然密<lb/>
謂際子知之乎曰豈不謂築鋒下筆皆令宛成不令<lb/>
其疎之謂乎曰然　鋒謂末子知之乎曰豈不謂末<lb/>
以成畫使其鋒徤之謂乎曰然　力為骨體子知之<lb/>
乎曰豈不謂趯筆則點畫皆有筋骨字體自然雄媚<lb/>
乎曰然　輕為曲折子知之乎曰豈不謂鈎筆轉角<lb/>
折鋒輕過亦謂暗過角之謂乎曰然　决謂牽掣子<lb/>
<pb n="KR3h0040_SBCK_005-3a"/>
<pb n="KR3h0040_SBCK_005-4a"/>
歐陽詢云每秉筆必在圓正氣力縱横重輕凝神静<lb/>
慮當審字勢四靣停勻八邊俱偹短長合度麤細折<lb/>
中心眼凖程疎密欹正筋骨精神隨其大小不可頭<lb/>
輕尾重無令左短右長斜正如人上稱下載<lb/>
張懐瓘十法　偃仰向背謂兩字并為一字湏求點<lb/>
畫上下偃仰離合之勢　隂陽相應謂隂為内陽為<lb/>
外歛心為隂展筆為陽右右亦然　鱗羽參差謂點<lb/>
畫編次無使齊平如鱗羽之状　峰巒起伏謂起筆<lb/>
蹙衂如峰巒之状殺筆筆湏存結　真草偏枯謂両<lb/>
字或三字不得真草合成一字謂之偏枯湏求映帯<lb/>
邪正失則謂落筆結字分付點畫之法湏依位次<lb/>
<pb n="KR3h0040_SBCK_005-4b"/>
遲澁飛動謂勒磔皆湏飛動無凝滯之勢　射空玲<lb/>
瓏謂煙盛識行草字用筆不依先後　尺寸規度謂<lb/>
不可長有餘而短不足湏引筆至盡處則字有凝重<lb/>
之態　隨字轉變謂蘭亭年字一筆作懸針嵗字即<lb/>
變垂露其間字各有體<lb/>
姜堯章云疎欲風神密欲老蒼如佳之四横川之三<lb/>
直魚之四點畫之九畫必湏下筆勁净疎密得勻乃<lb/>
佳當疎不疎反成寒乞當密不密必至凋疎且字之<lb/>
長短小大斜正疎密天然不齊孰能一之晉魏書法<lb/>
之高良由各盡字之真態不以私意參之耳向背者<lb/>
如人之頋盻指畫相揖相背發扵左者應扵右起扵<lb/>
<pb n="KR3h0040_SBCK_005-5a"/>
上者伏扵下大要點畫之間施設各有情理求之古<lb/>
人右軍盖為獨歩　蔡希綜云每字皆湏骨力雄強<lb/>
奕奕有飛動之勢屈折之状如鋼鐡為鈎牽掣之蹤<lb/>
若勁針直下主客勝負皆湏姑息先作者主也後為<lb/>
者客也既搆筋力然後装束必湏舉止合則起伏相<lb/>
承<lb/>
　　　肥瘠<lb/>
韋誕云多力豊筋者聖無力無筋者病　衛夫人曰<lb/>
善筆力者多骨不善筆力者多肉多骨微肉者謂之<lb/>
筋書微骨多病者謂之墨猪　梁武帝云純骨無媚<lb/>
純肉無力少墨浮澁多墨莾鈍此皆自然之理也皆<lb/>
<pb n="KR3h0040_SBCK_005-5b"/>
抑掦得所趣舍自違值筆亷㫁觸勢峰鬰掦波折節<lb/>
中規合矩分間下注濃纎着力肥瘦相和骨力相稱<lb/>
婉婉娩娩視之不足稜稜凛凛常有生氣適眼合心<lb/>
便為甲科　訣曰書以骨氣為體以主其内以肉色<lb/>
為用以彰其外氣宜清色宜温骨宜豊肉宜潤不失<lb/>
其所　虞世南云側管則鈍慢而多肉直鋒則乾枯<lb/>
而露骨終其悟也粗而不鈍細而能壮長而不為有<lb/>
餘短而不為不足　歐陽詢云不可瘦瘦則形枯復<lb/>
不可肥肥則質濁　張懐瓘云夫馬筋多肉少為上<lb/>
而肉多筋少為下書亦如之皆欲骨肉相稱神貌恰<lb/>
然若筋骨不任其脂肉在馬為駑胎在人為肉疾在<lb/>
<pb n="KR3h0040_SBCK_005-6a"/>
書為墨猪凖其病状未即已也惟題署及八分則肥<lb/>
密可也自此之外皆宜蕭散恣其運動徐浩云宜<lb/>
先立筋骨筋骨不立肉何所附用筆特湏蔵鋒不然<lb/>
字則有病夫鷹隼乏彩而翰飛戾天骨勁而氣猛也<lb/>
翬翟備色而翺翔扵百歩肉豊而力沉也若華藻而<lb/>
高翔書之鳯皇矣歐虞為鷹隼陸禇為翬翟焉黄<lb/>
魯直云作字湏茟中有畫肥不露肉瘦不露骨政如<lb/>
詩句中有句亦猶禪家句中有眼湏參透乃悟耳<lb/>
姜尭章云用筆不欲太肥太肥則形濁又不欲太瘦<lb/>
太瘦則形枯多露鋒芒則意不持重深蔵圭角則體<lb/>
不精神然其太肥不若瘦硬也<lb/>
<pb n="KR3h0040_SBCK_005-6b"/>
</p>
<p>
法書攷卷之五<lb/>
</p>
<p>
</p>
  </div>
<div> <lb/>
    <p>
<pb n="KR3h0040_SBCK_006-1a"/>
法書攷卷之六<lb/>
　　　　　　　　元盛　熈明　著<lb/>
　　　　風神<lb/>
　翰墨之妙通扵神明故必積學累功心手相忘<lb/>
　當其揮運之際自有成書扵胸中乃能精神融<lb/>
　會悉寓扵書或遲或速動合規矩變化無常而<lb/>
　風神超速似非高明之資孰克然耶<lb/>
　　　　情性<lb/>
禁經云有功無性神彩不生有性無功神彩不變<lb/>
又云九生法一生筆純毫為心軟而復徤二生𥿄𥿄<lb/>
新出篋笥潤滑易書即受其墨乃乆露風日枯燥難<lb/>
<pb n="KR3h0040_SBCK_006-1b"/>
用三生研用貯水畢則乾之司馬云研石不可乆浸<lb/>
潤四生水義在新汲不可乆停停不堪用五生墨隨<lb/>
要旋研墨光為上多則泥鈍六生手適携執勞腕則<lb/>
無凖八生目寝息適寤光朗分眀九生景天氣清明<lb/>
人心舒悦乃可言書　虞世南云收視返聼絶慮凝<lb/>
神心正氣和則契扵妙心神不正書則欹斜志氣不<lb/>
和字則顛仆故知字雖有質迹本無為禀隂陽而動<lb/>
静體萬物以成形書道玄微必資神遇不可以力求<lb/>
也必湏心悟不可以力取也　孫過庭云一時有書<lb/>
有乖有合各有其五神怡務閒一合也感恵狥知二<lb/>
合也時和氣潤三合也𥿄墨相發四合也偶然欲書<lb/>
<pb n="KR3h0040_SBCK_006-2a"/>
五合也心遽體留一乖也意違勢屈二乖也風燥日<lb/>
炎三乖也𥿄墨不佳四乖也情怠手䦨五乖也乖合<lb/>
之際優劣互差得時不如得器得器不如得志若五<lb/>
乖同萃思遏手䝉五合交臻神融筆暢暢無不適䝉<lb/>
無所從　右軍之書寫樂毅則情拂欝書方朔則意<lb/>
渉環竒黄庭經則怡懌虗無太師箴則縱横曲折暨<lb/>
乎蘭亭興集思逸神超私門戒誓情拘意懆所謂渉<lb/>
樂方笑言哀巳歎情會扵中取會風騷之意陽舒隂<lb/>
懆本乎天地之心　右軍之書末年多妙當縁思慮<lb/>
通志氣和平不激不厲而風規自逺子敬以下莫<lb/>
不鼓弩為力<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>置成體豈獨工用不　亦乃神情懸<lb/>
<pb n="KR3h0040_SBCK_006-2b"/>
隔也消息多方性情不一乍剛柔以合體忽勞逸以<lb/>
分軀或怡淡雍容内合筋骨或折挫槎枿外耀鋒芒<lb/>
假令收歸務存骨氣骨既存矣而遒勁加之亦猶枝<lb/>
幹扶疎凌霜雪而彌勁花葉鮮茂與雲月而相輝如<lb/>
其筋骨偏多遒麗盖少則若枯槎架險巨石當路雖<lb/>
妍妙云闕而體質存焉若遒麗居優骨氣将劣譬如<lb/>
芳林落蕋空照灼而無依蘭沼漂萍徒青翠而奚托<lb/>
是知偏工易就盡善難求雖宗一家而變多體莫不<lb/>
隨其性欲便以為姿質直者則勁挺不遒剛狠者又<lb/>
屈強無潤矜歛者弊扵拘束脱易者失扵規矩温柔<lb/>
者傷扵軟緩躁勇者過扵剽廹狐疑者溺<lb/>
<pb n="KR3h0040_SBCK_006-3a"/>
重者終扵蹇鈍輕瑣者染扵　吏斯皆獨行之士偏<lb/>
玩所乖　張懷瓘云古人妙跡用思沉欝自非冥搜<lb/>
不可而見固大巧若拙明道若昧汎覧則混扵愚智<lb/>
研味則駭扵心神百靈<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>其如前萬象森其在瞩雷<lb/>
電興㓕光隂紏分考無說而䆒情察無形而得相隨<lb/>
變恍忽最深杳冥金山玉林殷乎其内何竒不有何<lb/>
怪不儲無物之象蔵之扵密静而求之或失雖眀目<lb/>
諦察而不見長䇿審廹而不知豈徒倒薤懸針偃波<lb/>
垂露而巳哉　訣曰彩色者字之神也神馭氣氣馭<lb/>
形形全骨骨全神色　歐陽脩曰作字要熟熟則神<lb/>
氣完全　姜尭章云風神一湏人品高二湏師法古<lb/>
<pb n="KR3h0040_SBCK_006-3b"/>
三湏𥿄墨佳四湏險勁五湏高明六湏潤澤七湏向<lb/>
背得宜八湏時出新意則自然長者如秀整之士短<lb/>
者如精悍之徒瘦者如山澤之癯肥者如貴㳺之士<lb/>
勁者如武夫媚者如羙女欹斜如醉仙端楷如賢士<lb/>
運筆訣云遺跡古法事理昭然用舍變通誠難定<lb/>
執神彩風姿隨宜自立　書畫譜云情之喜怒哀樂<lb/>
各有分數氣之清和肅壯竒麗古淡互有出入<lb/>
　　　　遲速<lb/>
虞安吉云太緩無筋太急無骨　筆勢論云意在筆<lb/>
前字居筆後未作之始結思成矣仍下筆不用急故<lb/>
湏遲何也筆為将軍故湏持重心欲急不欲遲何也<lb/>
<pb n="KR3h0040_SBCK_006-4a"/>
心為箭鋒不欲遲遲則中物不入每字欲十遲五急<lb/>
十曲五直十蔵五出十起五伏方可謂書若直筆急<lb/>
牽裹此蹔視　書乆味無力　又云初業書要類乎<lb/>
本緩筆定其形勢忙則失其規矩但取形質快徤手<lb/>
腕輕便方圓大小各不相犯莫以字小勇而忙行筆<lb/>
勢莫以字大難而慢緩展毫端　筆髓論云遲速虗<lb/>
實若輪扁斵輪不疾不徐得之扵心而應之扵手心<lb/>
口不能言也　歐陽詢云最不可忙忙則失勢次不<lb/>
可緩緩則骨痴　孫過庭云至有未悟淹留偏追勁<lb/>
速不能迅速翻效持重夫勁速者超逸之機遲留者<lb/>
賞會之致将反其速行臻會羙之方專溺扵遲終爽<lb/>
<pb n="KR3h0040_SBCK_006-4b"/>
絶倫之妙能速不速所謂淹留因遲就遲詎名賞會<lb/>
非其心閒手敏難以兼通者焉　訣曰速則神在其<lb/>
中遲則妙在其内能速而速謂之入神能速而不速<lb/>
謂之賞會未能速而速謂之狂馳不當遲而遲謂之<lb/>
淹滯狂馳則形勢不全淹留則骨肉重濁　又云能<lb/>
縱横斜直不速而行不止而緩腕不停筆筆不離𥿄<lb/>
實按而和意在筆前心不速而神氣短筆不遲而形<lb/>
色枯一速一遲乃得剛柔相濟表裏相資　姜堯章<lb/>
云遲以取妍速以取勁必先能速而後為遲若素不<lb/>
能速而專事遲則無神氣若專事速又多失勢　密<lb/>
法曰遲筆發扵疾疾筆發扵遲逆入倒出取勢如功<lb/>
<pb n="KR3h0040_SBCK_006-5a"/>
診候調停偏宜寂静<lb/>
　　　方圓<lb/>
翰林隠術云崔子玉云觀其法象俯仰有儀方不中<lb/>
矩圓不中規抑左掦右望之若欹　虞世南云字形<lb/>
者如目之視也為目有止限眀執字體既有質滯為<lb/>
目所視逺近不同如水在方圓豈由乎水且筆喻水<lb/>
方圓喻字所視則同逺近則異　變通異訣曰方以<lb/>
圓成圓由方得舍方求圓則骨氣莫全舍圓求方則<lb/>
神氣不潤方不變謂之斗圓不變謂之環此書之大<lb/>
病也　張懷瓘曰盖欲方而有規圓而不失矩亦猶<lb/>
人之指腕促則如指之卷賖則如指之屈理從裹之<lb/>
<pb n="KR3h0040_SBCK_006-5b"/>
以皮肉若露筋骨是乃病也豈曰壮哉書亦湏圓轉<lb/>
順其天理若　成稜角是乃病也豈曰力哉　姜堯<lb/>
章云方圓者真草之體用真貴方草貴圓方者參之<lb/>
以圓圓者叅之以方斯為羙矣若方圓曲直不可顯<lb/>
露直湏涵泳一出自然真多用折草多用轉折欲少<lb/>
駐駐則有力轉不欲滯滯則不遒然而真以轉而後<lb/>
遒草以折而後勁　方長為體圓轉輕徤為用<lb/>
法書攷卷之六<lb/>
</p>
<p>
</p>
  </div>
<div> <lb/>
    <p>
<pb n="KR3h0040_SBCK_007-1a"/>
法書攷卷之七<lb/>
　　　　　　　　元盛　熈眀　著<lb/>
　　　　工用<lb/>
　王右軍過江觀覧名刻歎學衛夫人書徒費歲<lb/>
　月故學書者以當知所終宗尚乃能知所用力<lb/>
　至扵臨摹之功丹墨之妙皆宜精䆒也<lb/>
　　　　宗學<lb/>
右軍云頃㝷諸名書鍾張信為絶倫其餘不足觀<lb/>
張旭云妙在執筆令其圓暢勿使拘攣其次識法湏<lb/>
口傳手授勿使無度所謂筆法也其次在布置不慢<lb/>
不廹巧使合宜其次變通適懐縱合規矩其次𥿄墨<lb/>
<pb n="KR3h0040_SBCK_007-1b"/>
精佳　虞世南云掇筆徃來懸管自在但取體勢雄<lb/>
壮不可拘其小節若畏懼生疑否臧不决動用迷扵<lb/>
筆前振動扵手下師心固乎獨見弟子執其寡聞<lb/>
耻請問扵智人忌藝能之勝已若欲造玄未之見也<lb/>
張懐瓘云大物芒芒各歸其根復本謂也書復扵<lb/>
本上則法扵自然次則歸乎篆籀又其次者師扵鍾<lb/>
王夫學鍾王尚不繼虞禇况冗冗者哉　又云一點<lb/>
一畫意態縱横偃亞中間綽有餘𥙿然字峻秀類扵<lb/>
生動幽若深逺煥若神明以不測爲量者書之妙也<lb/>
是曰無病勤而行之益佳若有方濶齊平支體肥遁<lb/>
布置逼仄有所不容稜角且形神氣昏𪷟以濃墨爲<lb/>
<pb n="KR3h0040_SBCK_007-2a"/>
華者書之困也是曰病甚稍湏毒藥以攻之　孫過<lb/>
庭云趍向適時行書為妙要之題勒方富真乃居先<lb/>
草不兼真殆扵專謹真不通草殊為翰札真以點畫<lb/>
為形質便轉為性情草以點畫為性情便轉為形質<lb/>
草乖便轉不能成字真虧點畫尢可記文回互雖殊<lb/>
大體相渉故亦旁通二篆俯貫八分包括篇章<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>泳<lb/>
飛白若毫釐不察則胡越殊風者焉至扵鍾繇隷竒<lb/>
張芝草聖此乃專精一體以致絶倫伯英不真而點<lb/>
畫狼籍元常不草而使轉縱横自兹以降不能兼善<lb/>
者所以不逮非專精也雖篆籀章草工用多變而濟<lb/>
成厥羙各有攸冝篆尚婉而通隷欲精而密草貴流<lb/>
<pb n="KR3h0040_SBCK_007-2b"/>
而暢章貴險而便然而凛之以風神温之以好潤鼓<lb/>
之以枯勁和之以閒雅故可逹其情性形其哀樂<lb/>
又云貴能古不乖時今不同弊但右軍之書代多稱<lb/>
習良可據為宗匠取立㫖歸豈惟㑹古通今亦乃情<lb/>
深調合致使摹榻日廣研習歲滋先後著名多從散<lb/>
落歴代始終非其效歟夫運用之方雖由已出規撫<lb/>
所設信属目前差之毫釐失巳千里茍知其術適可<lb/>
兼通心不厭精手不忘熟若運用盡扵精熟規矩得<lb/>
扵胸襟自然容與徘徊意先筆後瀟洒流利翰逸神<lb/>
飛亦猶弘羊之心預乎無際庖丁之目不見全牛若<lb/>
思通楷則少不如老學成規矩則老不如少思則老<lb/>
<pb n="KR3h0040_SBCK_007-3a"/>
而愈妙學則少而可勉勉之不巳抑有三時然一變<lb/>
極其分矣至如𥘉學分布但求平正既知平正務追<lb/>
險絶既追險絶復歸平正初謂未及中則過之會通<lb/>
之際人書俱老　李華云大抵字不可拙亦不可巧<lb/>
不可今不可古華質相半可也鍾王之法悉而偹矣<lb/>
近世虞世南深得其體别有婉媚之態　徐季海云<lb/>
張伯英臨池學書池水盡墨永禪師登樓不下四十<lb/>
餘年張公精熟號為草聖永師拘滯終著能名以此<lb/>
而言非一朝一夕所能盡羙俗云書無百日工盖悠<lb/>
悠之談也　臨池訣云第一用𥿄墨第二認勢第三<lb/>
裹束第四真如立行如走第六上稀第七中勻第八<lb/>
<pb n="KR3h0040_SBCK_007-3b"/>
下密　張敬玄云初學必先真書便學縱體為宗主<lb/>
真體難成矣　宋高宗云士扵書法必先學真書以<lb/>
八法俱偹不相附䴡至側字亦可正讀不論本體盖<lb/>
篆籕之遺風若楷法既到則肆筆行草自然臻妙<lb/>
朱文公筆法銘云握管濡毫伸𥿄行墨一扵其間點<lb/>
點畫畫放意則荒取妍則惑必有事焉神明其徳<lb/>
姜尭章云下筆盡倣古人則少神氣專務遒勁則俗<lb/>
病不除又云或者專喜方正極意歐顔或者專務勻<lb/>
圓留心虞永或謂體湏稍匾則自然平正此又徐㑹<lb/>
稽之病或謂欲其蕭散則自不塵俗此又王子敬之<lb/>
風豈足以盡書法之羙哉歐率更雖結體太拘而用<lb/>
<pb n="KR3h0040_SBCK_007-4a"/>
筆特偹衆羙雖少楷則而翰墨洒落追縱鍾王來者<lb/>
不能及矣顔栁結體雖異用筆復溺一偏書法一變<lb/>
字畫剛勁高明固不為無助而晉魏之風軌掃地矣<lb/>
僧傳曰政禪師工書筆法絶如晉魏間人常笑學者<lb/>
臨法帖曰彼皆知翰墨為貴者其工皆有意令童子<lb/>
書畫多純筆可知也<lb/>
　　　　臨摹<lb/>
筆勢論云始書之時不可盡其形勢一遍正　手二<lb/>
徧少得形勢三徧微微似本四徧加其遒潤五徧兼<lb/>
加抽抜如其生澁筆下不滑两行一度創臨惟湏筆<lb/>
滑不得計其徧數　唐太宗云朕少時頻遭陣敵必<lb/>
<pb n="KR3h0040_SBCK_007-4b"/>
自指揮觀行陣即知其強弱每取吾弱對其強以吾<lb/>
強對其弱敵犯吾弱追奔不踰數百數十歩吾擊其<lb/>
弱必突過其陣自背而反擊之無不大潰多用此制<lb/>
勝思淂其理深也今吾臨古人之書殊不學其形勢<lb/>
惟在求其骨力及得其骨力而形態自生耳然吾之<lb/>
所為皆先作意是以果能成也　張懐瓘云夫蕳兵<lb/>
則觸目而是擇将則萬不得一固與衆同者俗物與<lb/>
衆異者竒材書亦如然為陣之明必不披圖講法明<lb/>
在臨陣制勝為書之妙必不應文按本妙在應變無<lb/>
方皆能遇事從冝决之扵度内者也虞安吉云未觧<lb/>
書意者一點一畫皆求象本乃轉自取拙豈成書耶<lb/>
<pb n="KR3h0040_SBCK_007-5a"/>
姜堯章云摹書最易唐太宗云卧王𪷟於𥿄上坐<lb/>
徐偃扵筆下可以嗤笑子雲唯初學者不得不摹亦<lb/>
以節度其手易扵成就皆湏是古人名筆置之几<lb/>
懸之座右朝夕締觀思其運筆之理然後可以摹臨<lb/>
其次䨇鈎　本湏精意摹榻乃不失位置之羙耳臨<lb/>
書易進摹書易忘經意與不經意也夫臨摹之際毫<lb/>
髪失真則神情頻異所貴詳謹　又云字書專以風<lb/>
神超邁為主刻之金石其可茍乎摹字之法湏墨暈<lb/>
不出字外或填其内或朱其背正得肥瘦之本體雖<lb/>
然猶貴扵瘦勁使工刻之又從而刮治之則瘦者亦<lb/>
肥矣䨇鈎時湏倒置之使無容私意扵其間誠使下<lb/>
<pb n="KR3h0040_SBCK_007-5b"/>
本明上𥿄薄倒鈎何害若下本晦上𥿄薄却湏能書<lb/>
者為之發其筆意可也夫鋒芒者盖字之精神大抵<lb/>
䨇鈎多失又湏朱其背時稍致意焉<lb/>
　　　　丹墨<lb/>
右軍云𥿄剛用軟筆𥿄柔用硬筆純剛如錐畫石純<lb/>
柔如泥洗泥既不圓暢神格亡矣書石同𥿄剛例盖<lb/>
其相得也又云用筆着墨不過三分不得深浸毛弱<lb/>
無力墨用松節同研乆彌佳矣　米元章畫史云古<lb/>
書畫皆圓盖有助扵器唐皆鳯池研中心如瓦凹故<lb/>
曰研瓦一援筆因凹勢巳圓書畫安得不圜今研如<lb/>
心平如砥一援筆則𥚹故字亦𥚹又近有𨫼心凸硏<lb/>
<pb n="KR3h0040_SBCK_007-6a"/>
援筆即三角安得圜哉姜堯章云欲刻者不失真<lb/>
未有若書丹者然筆浮墨則痩得朱則肥故書丹先<lb/>
以痩爲竒而圓熟羙潤常有餘燥勁古老常不足朱<lb/>
使然也　又云作楷欲乾然不可太燥行草則燥潤<lb/>
相雜潤以取妍燥以求險墨濃則筆滯墨燥則筆枯<lb/>
筆欲鋒長勁而圓則含墨可以運動勁則有力圓則<lb/>
妍羙盖𥿄筆墨皆書法之一助也<lb/>
法書攷卷之七<lb/>
<pb n="KR3h0040_SBCK_007-6b"/>
</p>
<p>
</p>
  </div>
<div> <lb/>
    <p>
<pb n="KR3h0040_SBCK_008-1a"/>
法書攷卷之八<lb/>
　　　　　　　　元盛　熈眀　著<lb/>
　　附録<lb/>
　　　　印章<lb/>
印制周禮璽節鄭氏註云璽節者今之印章也　許<lb/>
氏説文云印執政所持信也徐鍇曰從爪手爪以持<lb/>
信也衛弘曰秦以前民皆以金玉為印龍虎鈕惟其<lb/>
所好然則秦以來天子獨以印稱璽又獨以玉羣臣<lb/>
莫敢用也七雄之時臣下璽始稱曰印<lb/>
漢制漢侯王金璽之言信也古者印璽通名漢舊儀<lb/>
云諸侯王黄金璽槖駝鈕文曰璽謂刻曰某王之璽<lb/>
<pb n="KR3h0040_SBCK_008-1b"/>
列侯黄金印龜鈕文曰某侯之章丞相與太尉三公<lb/>
前後左右将軍黄金印龜鈕文曰章中二千石銀印<lb/>
龜鈕文曰章千石六百石四百石至二百石以上皆<lb/>
銅印鼻鈕文曰印<lb/>
建武元年詔諸侯王金印綟綬公侯金印紫綬中二<lb/>
千石以上銀印青綬千石至四百石以下銅印墨綬<lb/>
及黄綬　陳制金章或龜鈕貔鈕獸鈕豹鈕銀章或<lb/>
龜鈕熊鈕羆鈕羔鈕銀印或珪鈕兔鈕銅印率鐶鈕<lb/>
吾衍曰漢晉諸印皆大不踰寸惟異其鈕以别主守<lb/>
之上下諸侯王印以槖駞列侯以龜将軍以虎扵蠻<lb/>
夷則蛇虺駞兎之属亦周禮六節之義也其字皆白<lb/>
<pb n="KR3h0040_SBCK_008-2a"/>
文常職印多瓦鈕令長印止作鼻鈕可綰而已其印<lb/>
文惟侯印就範中鑄字極精緻是擇日封拜非急遽<lb/>
為之也虗爵者填其文以金銀當時未有署僉以印<lb/>
為信故軍中印皆鑿官重者両鑿成文官卑者或一<lb/>
鑿或字有疎密不一則密文細而疏文肥人名私印<lb/>
其文靣多鑿餘亦皆鑄率多龜或一印為一龜身首<lb/>
蔵合謂之子母印間有三級壇鈕及天禄辟邪者或<lb/>
大小為兩靣晉印猶有漢印惟私印間用<lb/>
朱文字體與漢不異唐人用朱文故古法漸廢也<lb/>
印記唐太宗自書貞觀二字作二小印<lb/>
玄宗自書開元二字作一小印<lb/>
<pb n="KR3h0040_SBCK_008-2b"/>
集賢印秘閣印翰林印<hi>各以判司所收掌圖書定印</hi>
弘文之印<hi>恐是東觀舊印書者其至小</hi>
元和之印<hi>恐是官印多印榻本書畫</hi>
東晉僕射周顗印古小䳄字　梁徐僧權印<lb/>
唐魏王恭印<lb/>
太平公主駙馬武延秀玉印胡書四字梵音云三藐<lb/>
母䭾<hi>今多墨䭾</hi>
潤州刺史徐嶠印　嶠之子吏部侍郎㑹稽郡公徐<lb/>
浩浩之子璹印<lb/>
議郎竇䝉印　蒙弟范陽功曺竇臮印<lb/>
延王友竇永二小字印　金部郎中劉繹印<lb/>
<pb n="KR3h0040_SBCK_008-3a"/>
鄂州司馬張懷瓘弟盛王府司馬懐環印<lb/>
劒州司馬劉知章印<lb/>
光禄大夫中書令趙國公鍾紹京印<lb/>
張彦逺高祖中書令河東公印　曾祖相國魏公印<lb/>
祖高平公二小印<lb/>
司徒汧國公李勉印　子兵部員外郎李約印<lb/>
趙國公李吉甫印　御史大夫黎幹印<lb/>
桂州觀察使蕭祐印　晉公韓滉印　鄴侯李泌印<lb/>
宣州長史周昉印　張敬蕳印<lb/>
劒州刺史王朏印<lb/>
<pb n="KR3h0040_SBCK_008-3b"/>
<pb n="KR3h0040_SBCK_008-3b"/>
<hi>也後世不然印文榜額有三字者足成四字有五字者足成六字但取端正耳非字之本意也</hi>
倉印<hi>銅印甚薄分其長而三之隆其中一叚比印身倍厚扵鈕色如碧玉鈕左一錢竅不透右按太倉令丞漢制主受郡國漕榖</hi>
督攝萬幾<hi>通典云北齊有木印長一尺廣二寸五分背上為鼻鈕長九寸厚一寸廣七分腹下隱𧺫篆文曰督攝萬幾惟以印籍縫</hi>
<hi>今齪合縫條印盖原扵此</hi>
南徐司馬之印<hi>銅印鈕桓温常引袁高為南徐司馬即/此是也印制與漢不類並晉物也乃楷書順字或謂古者官印皆</hi>
<hi>佩扵身既作楷書湏順文讀之所貴一見易讀若是反字雖可印用但擾攘時印賜臣下貴順忌反非若篆文反順皆可讀也</hi>
賈山<hi>銅印两靣山扵漢文時言治亂曰賈山至言</hi>
邯鄲淳　子叔<hi>銅印両靣文曰子叔史云淳字子叔當以印為正</hi>
劉勝私印<hi>銅印瓦鈕上作鈕中穿一小印鈕上見一珠下覆盆可轉不可出勝姓名見東漢杜/密傳中</hi>
金關封完<hi>銅印輪鈕両靣上皆有文如漢鏡銘</hi>
武琦<hi>六靣印内有印著臣字者王應先曰秦漢前人相語徃徃稱臣不必君前然後稱臣也王寀曰武琦六印如言事言疏等文自有序則</hi>
<pb n="KR3h0040_SBCK_008-4a"/>
<hi>稱臣者當君前其制度字畫纎巧不類秦漢疑六朝物</hi>
右擇其制度之異者録之餘見各家印譜<lb/>
宣和印譜四卷　楊克一圖書譜一卷<hi>又名集古印格張文潜之甥其父𥙷之</hi>
王厚之復齋印譜<hi>字順伯臨川人</hi>顔叔夜古印譜二卷<hi>字景周吴人</hi>
姜䕫集古印譜一卷<hi>字堯章番陽人自號白石生</hi>
吾衍古印文一卷<hi>字子行㤗和人精篆籀</hi>趙孟頫印文一卷<hi>字子昻吴興人善書</hi>
印法秦有八體書三曰刻符書古所謂謬篆五曰摹<lb/>
印蕭子良以刻符摹印合為一體徐鍇謂符者以<lb/>
而中刻之字形半分理應别為一體摹印屈曲則秦<lb/>
璽文也子良誤合之<lb/>
李陽氷曰摹印之法有四功侔造化冥受鬼神謂之<lb/>
<pb n="KR3h0040_SBCK_008-4b"/>
謂之神筆畫之外得微妙法謂之竒藝精扵一謂之<lb/>
　規矩方圓謂之工繁簡相參布置不紊謂之巧<lb/>
趙彦衛云古印作白文盖用以泥印紫泥封詔是也<lb/>
今之朱印及倉厫印近之矣自有𥿄始用朱字間有<lb/>
為白字者<lb/>
米芾書史云印文湏細圈湏與文等太宗秘閣圖書<lb/>
之印不滿二寸圈文皆細上閣圖書字印亦然仁宗<lb/>
後印經院賜經用上閣圖書字大印麤若施扵書畫<lb/>
占𥿄素字畫多有損於書帖近三舘私閣之文印雖<lb/>
細圈乃麤如半指亦印損書畫也王詵見其家印記<lb/>
與唐印相似始換作細圈仍皆求其篆如填篆自有<lb/>
<pb n="KR3h0040_SBCK_008-5a"/>
法世填皆無法貞觀開元皆小印便扵印縫大者圈<lb/>
刓角一寸已上古篆扵<graphic n="KR1799" url="https://raw.githubusercontent.com/kanripo/KR-Gaiji/master/images/KR1799.png" mimeType="image/png"/>鴒頌見之　又云唐印文<lb/>
郭如一細如毫髪篆文取稱不必專滿世收唐文可<lb/>
考今印文所篆回環曲折更無餘地郭倍扵文<lb/>
吾衍摹印法漢有摹印篆只是方正篆法與隷相通<lb/>
後人不識古印妄皆盤曲且以為法多見故家蔵得<lb/>
漢印字皆方正近似隷書此即摹印篆也凡屈曲盤<lb/>
回唐始如此今碑刻有顔魯公告尚書省印可攷<lb/>
白字印<hi>皆用漢篆平方直正字不可圜縱有斜筆亦當取巧冩過如崔子玉冩張平子書碑上字及漢器上并碑盖印章等字最第一其</hi>
<hi>印文必逼扵邊不可有空空即不古</hi>
朱字印<hi>或用雜體篆不可太怪擇其近人情者免費詞説其印文不可逼邊湏當以空中空白得中處為相去庻免印出與邊相倚也字</hi>
<pb n="KR3h0040_SBCK_008-5b"/>
<hi>宜細扵四傍有出筆湏帶邊邊湏宜細扵字若一體印出時四邉虗𥿄昻起未/免邊肥扵字粘邉朱文建業文房之法也</hi>
三字印<hi>一邊一字一邊両字者以両字處與一字處相等不可两字中㫁又不可太相接凡印文中有一二字偶有自然空缺不可映帯</hi>
<hi>者聼其自空古印多如此文下有空處懸之最佳不可妄意伸屈移欲填滿若冩之得佳自不覺空處凡印文中有匾口如子字上口畧湏寛使口中</hi>
<hi>見空稍多方混厚漢印多如此</hi>
四字印<hi>若前二字交界有空後二字無湏當空畫地别之字有脚故言及此不然一邊見分一邊不分非法度也</hi>
軒齋等印<hi>古無此式惟唐相李/泌有端居室白/文玉印或可為法白文終非法不若只從朱文唐人雖有號未嘗作印三字屋扁却有之</hi>
名印<hi>不可妄冩姓名相合或加印章等字或兼用印章字曰姓某印章不若只用印字為正也二名者可回文冩姓下著印字在左二名在右是也</hi>
<hi>單名者曰姓某之印却不可回文冩名印内不得著氏字</hi>
表字印<hi>只用二字此為正式近人欲并知姓氏加氏其上曰某氏某若作某父古雖有此稱係他人羙已却不可入印漢人三字印非復姓</hi>
<hi>及無印字者皆非名印盖字印不可以印字亂/耳漢/張安字/㓜君有印曰張㓜君右一字左二字唐吕温字化光有印曰吕化光此亦三字表字印式也</hi>
　　　　　押署跋尾<lb/>
<pb n="KR3h0040_SBCK_008-6a"/>
前代御府自晉宋至扵隋收聚圖書皆未可　印記<lb/>
但備列當時鍳識藝人押署<lb/>
宋　張則　袁倩　陸綏<lb/>
齊　劉瑱　毛恵逺<lb/>
梁　沈熾文　唐懐充　徐僧權　孫子真　法象<lb/>
　　庾於陵　徐湯　孫逵　姚懐珍　滿騫范胤祖<lb/>
　　江僧寳　陳延祖　顧操<lb/>
陳　杜僧譚　黄高<lb/>
北齊　丁道矜<lb/>
隋　江總　姚察　朱异　何妥<lb/>
　大業年月日<hi>奉勑装</hi>
<pb n="KR3h0040_SBCK_008-6b"/>
　開皇年月日<hi>内史薛道衡署名跋尾</hi>
　亦有開皇年月日<hi>參軍事學士諸葛熲咨議参軍開府學士栁頋言釋智果</hi>
唐武徳𥘉秦王府䟦尾<hi>薛收禇亮虞丗南</hi>
貞觀中禇河南等監装背並有當時鍳識人押署<lb/>
貞觀十一年月日<hi>樊行整装李徳頴數平<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>曺朂韋挺監</hi>
　十二年月日<hi>題署同十一年</hi>
　十三年月日<hi>臣行直装禇遂良監臣無忌臣玄齡臣士亷/臣徴/臣君集/臣楊師道臣大亮唐儉</hi>
<hi>臣孝恭劉徳威/韋挺/馮長命/唐皎/亦有不署馮長命唐皎者</hi>
　十四年月日<hi>張龍樹裝臣士亷徴/楊師道/禇遂良姜行本亦有蔡撝装</hi>
　十五年十六年<hi>張龍樹装禇遂良/楊師道魏徴/房玄齡無他人姓名</hi>
　十七年十八年十九年<hi>禇遂良監無他人名是開元中割却</hi>
<pb n="KR3h0040_SBCK_008-7a"/>
開元中玄宗購求天下圖書命當時鍳識人押署跋<lb/>
尾劉懐信等亦或割去前代名氏以已名氏代之<lb/>
開元五年<hi>王思忠装亦有張龍樹裝王行直裝王知逸監劉懷信賜名/矜/陸元悌賜名堅直魏哲/禇無亮/姚崇馬懐素</hi>
<hi>蘇頲宋璟</hi>
　　十年<hi>王思忠裝馮紹陳義</hi>
　　十五年<hi>李仙舟裝背尹奉祥</hi>
建中十年<hi>賀遂竒劉逸江茹蘭芳宋逰瓌</hi>
　已上略舉大例<lb/>
法書攷卷之八<hi>終</hi>
</p>
<p>
</p>
  </div>
<div> <lb/>
    <p>
<pb n="KR3h0040_SBCK_009-1a"/>
跋<lb/>
法書考八卷元盛熙明著舊寫本字迹精雅十一行二十字有<lb/>
西齋居士朱文印延陵邨吳暻字元朗白文印小重山館藏朱<lb/>
文長印今歸上海涵芬樓所藏曹楝亭任兩淮鹽政時於揚州<lb/>
詩局刊書十二種寫刻精湛爲世所重其書多屬孤本祕笈向<lb/>
未刊行者然披覽之餘奪譌迭見惜無別本可資參證余發憤<lb/>
從事校讎頻歲以來十獲八九獨法書考訪求舊本苦不可得<lb/>
今春南游觀書涵芬樓獲覩此册重其爲梅村祭酒令子所藏<lb/>
當有佳勝因從張菊生前輩假得攜歸亟取詩局本一校開卷<lb/>
首葉書譜小引傳於後者句下卽脫皆可歷數至於謬當虛名<lb/>
庸亦有之其餘泯滅無聞者凡二十一字其評論上中下三品<lb/>
吳本橫排爲表式三格刊本改爲直行順下諸人評論吳本作<lb/>
<pb n="KR3h0040_SBCK_009-1b"/>
小字注人名下刊本改爲大字別行次序偶有凌亂脫誤尤難<lb/>
悉舉卷一勘畢已改訂三百餘字欣喜過望因欲奮筆終篇及<lb/>
校至卷二以下則荆棘橫生榛蕪滿目正訛補逸腕脫不休卒<lb/>
至閣筆輟校而後已然後歎刊是書者其鹵莽滅裂殆非意想<lb/>
所及讀者舍取吳本重抄固別無捄正之良策也茲舉其錯簡<lb/>
脫文删節三端粗述於左其小小差違不暇及焉<lb/>
卷七宗學章姜堯章說追蹤鍾王句下錯簡<lb/>
又孫過庭說但求平正句下錯簡<lb/>
又臨摹章姜堯章說易於成就句下錯簡<lb/>
卷八印章類軍曲侯丞章注引嬾眞錄今印文榜額有之句下<lb/>
錯簡<lb/>
又押署跋尾類當時鑒識藝人押署跋尾句下錯簡<lb/>
<pb n="KR3h0040_SBCK_009-2a"/>
又印法類別爲一體摹印屈曲句下錯簡<lb/>
卷二十體書斷小篆下八分隸書章草行書飛白草書凡六類<lb/>
皆脫失僅存草書後姜堯章說二十行<lb/>
卷二删節者二條<lb/>
卷三删節者八條<lb/>
卷四删節者二十二條<lb/>
卷五删節者六條<lb/>
卷六删節者五條<lb/>
辛未六月朔日晨起坐水廊校畢記江安傅增湘<lb/>
<pb n="KR3h0040_SBCK_009-2b"/>
<pb n="KR3h0040_SBCK_009-2b"/>
</p>
<p>
</p>
  </div>
        </body>
</text>\m</TEI>
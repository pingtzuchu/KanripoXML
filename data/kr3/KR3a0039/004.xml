<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0039_WYG_004-1a"/>
　右上蔡先生語録三篇先生姓謝氏名良佐字顯道<lb/>
　學於程夫子昆弟之門篤志力行於從遊諸公間所<lb/>
　見甚為超越有論語説行於世而此書傳者蓋鮮焉<lb/>
　熹初得友人括蒼吳任寫本一篇<hi>題曰上蔡先生語録</hi>後得吳<lb/>
　中版本一篇<hi>題曰逍遥先生語録陳晋江續之作序云得之先生兄孫少卿及天隠之子希</hi>
　<hi>元者</hi>三家之書皆温陵曾恬天隠所記冣後得胡文定<lb/>
　公家冩本二篇於公孫子籍溪先生<hi>題曰謝子雅宫</hi>凡書四<lb/>
　篇以相叅較胡氏上篇五十五章記文定公問答皆<lb/>
<pb n="KR3a0039_WYG_004-1b"/>
　他書所無有而提綱挈領指示學者用力處亦卓然<lb/>
　非他書所及下篇四十七章與版本吳氏本略同然<lb/>
　時有小異蓋損益曾氏所記而精約過之輒因其舊<lb/>
　定著為二篇且著曾氏本語及吳本異同悉註其下<lb/>
　以備參考獨版本所増多猶百餘章然或失本指雜<lb/>
　他書其尤者五十餘章至詆程氏以助佛學直以或<lb/>
　者目程氏而以予曰自起其辭皆荒浪無根非先生<lb/>
　所宜言亦不類答問記述之體意近世學佛者私竊<lb/>
<pb n="KR3a0039_WYG_004-2a"/>
　為之以伉其術偶出於曾氏雜記異聞之書而傳者<lb/>
　弗深考遂附之於先生傳之久逺疑誤後學使先生<lb/>
　為得辠於程夫子而曾氏為得辠於先生者則必是<lb/>
　書之為也故竊不自知其固陋輒放而絶之雖或被<lb/>
　之以僭妄之罪而不敢辭也其餘所謂失本指雜他<lb/>
　書甚者亦頗刋去而得先生遺語三十餘章别為一<lb/>
　篇然記録不精僅存彷彿非復前篇比矣凡所定著<lb/>
　書三篇已校定可繕冩因論其所以然之意附見其<lb/>
<pb n="KR3a0039_WYG_004-2b"/>
　後以俟知言有道之君子考而擇焉紹興二十九年<lb/>
　三月庚午新安朱熹謹書<lb/>
　憲大觀初年在長沙侍文定公左右每聴説上蔡先<lb/>
　生之學問以為其言善啟發人其後在荆門學舍從<lb/>
　朱二丈子發遊甚欵子發所得話言及書疏必以相<lb/>
　示云先生監西竹木塲曰自太學往見之坐定子發<lb/>
　進曰震願見先生久矣今日之來無以發問不知先<lb/>
　生何以見教先生曰好與賢説一部論語子發愕然<lb/>
<pb n="KR3a0039_WYG_004-3a"/>
　意日刻如此何由欵其講說已而具飲酒五行只説<lb/>
　他話及茶罷掀髯曰聴説論語首舉子見齊衰者冕<lb/>
　衣裳者與瞽者見之雖少必作過之必趨又舉師冕<lb/>
　見及階子曰階也及席子曰席也皆坐子告之曰某<lb/>
　在斯某在斯子張問曰與師言之道與子曰然固相<lb/>
　師之道也夫聖人之道無顯無微無内無外由灑埽<lb/>
　應對進退以至於天道本末一貫一部論語只恁地<lb/>
　看其後有書答子發云竊承求志有味道腴是嗜信<lb/>
<pb n="KR3a0039_WYG_004-3b"/>
　後當益佳勝康侯謂公博洽少輩未知公既宅心道<lb/>
　學之後處之當何如昔見明道先生讀前漢書未嘗<lb/>
　蹉過一字至見他人有記問者則曰玩物喪志此可<lb/>
　以窺其意㫖也憲因讀朱元晦所定著上蔡先生語<lb/>
　録三巻得以詳觀其是正精審去取不苟可傳信於<lb/>
　久逺竊歎其志尚如此而自惟疇昔所聞將恐零落<lb/>
　輒書以附於卷之末焉紹興二十九年四月十八日<lb/>
　籍溪胡憲跋<lb/>
<pb n="KR3a0039_WYG_004-4a"/>
　　熹頃年校定上蔡先生語録三篇未及脱藁而或<lb/>
　　者傳去遂鋟木於贑上愚意每遺恨焉比因閒暇<lb/>
　　復為定著此本然亦未敢自以為可傳也因念往<lb/>
　　時削去版本五十餘章特以理推知其决非先生<lb/>
　　語初未嘗有所考騐亦不知其果出於何人也後<lb/>
　　籍溪胡先生入都於其學者吕祖謙得江民表辨<lb/>
　　道録一編讀之則盡向所削去五十餘章者首尾<lb/>
　　次序無一字之差然後知其為江公所著而非謝<lb/>
<pb n="KR3a0039_WYG_004-4b"/>
　　氏之語益以明白夫江公行誼風節固當世所推<lb/>
　　髙而陳忠肅公文嘗稱其論明道先生有足目相<lb/>
　　應之語蓋亦略知吾道之可尊矣而其為言若此<lb/>
　　豈差之毫釐則失千里之繆有所必至而不能已<lb/>
　　者耶因書以自警且示讀者使毋疑舊傳謝先生<lb/>
　　與胡文定公手東今并掇其精要之語附三篇之<lb/>
　　後云乾道戊子四月壬申熹謹記<lb/>
</p>
<p>
</p>
  </div>
</body>
</text>
</TEI>
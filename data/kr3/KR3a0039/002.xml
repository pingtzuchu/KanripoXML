<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>上蔡語録卷二</head>
    <p>
<pb n="KR3a0039_WYG_002-1a"/>
欽定四庫全書<lb/>
　上蔡語録卷二　　　　　宋　謝良佐　撰<lb/>
仁是四肢不仁之仁不仁是不識痛癢仁是識痛癢<lb/>
　　曾氏本此下云儒之仁佛之覺<lb/>
不知禮無以立使人人皆能有立天下有治而無亂<lb/>
　　曽本此下云不知禮無以為君子非謂君子也謂<lb/>
　　學為君子者也<lb/>
人湏識其真心見孺子將入井時是真心也非思而得<lb/>
<pb n="KR3a0039_WYG_002-1b"/>
　也非勉而中也予嘗學射到一把處難去半把處尤<lb/>
　難去則恁地放了底多昔有人學射模得鏃與把齊<lb/>
　然後放學者纔有些所得便住人多易住唯顔子善<lb/>
　學故孔子有見其進未見其止之歎須是百尺竿頭<lb/>
　更進始得<lb/>
　　曽本云予嘗學射到一把<hi>去聲</hi>處難去半把尤難去<lb/>
　　到一把放了底多半把放了者尤多少有鏃齊放<lb/>
　　者人有學射模得鏃與把齊然後放因舉伯淳語<lb/>
<pb n="KR3a0039_WYG_002-2a"/>
　　曰射法具而不滿者無志者也學者纔少有所得<lb/>
　　便住人多易住伯淳常有語學者如登山平處孰<lb/>
　　不濶步到峻處便往佛家有小歇塲大歇塲到孟<lb/>
　　子處更一作便是好歇唯顔子善學故孔子有見<lb/>
　　其進未見其止之歎須是百尺竿頭更須進步始<lb/>
　　得學者日毎進語相契伯淳必曰更湏勉力<lb/>
問子思曰小人之中庸小人何故有中庸曰小人之中<lb/>
　庸者小人自以為中庸小人以他安常習故處為中<lb/>
<pb n="KR3a0039_WYG_002-2b"/>
　庸故無忌憚也君子而時中無往而不中也中無定<lb/>
　體須是權以取中執中無權猶執一也今人以變詐<lb/>
　為權便不壊了權字<lb/>
　　曽本云問君子中庸小人反中庸又曰君子之中<lb/>
　　庸小人之中庸不知小人何故有中庸或曰小人<lb/>
　　自以中庸是否曰不湏著反字小人之中庸者小<lb/>
　　人自以為中庸小人以能安常習故處為中庸故<lb/>
　　無忌憚也君子而時中無往而非中也中無定體<lb/>
<pb n="KR3a0039_WYG_002-3a"/>
　因指所執扇曰以長短言之則彼為中以輕重言之<lb/>
　則此為中湏權輕重以取中<hi>吳本云因指所執扇曰以扇頭為中則扇柄非</hi>
　<hi>中也湏是以輕重之中為中</hi>如此又却是權執中無權猶執一也<lb/>
　今人以變詐為權便不壊了權字<lb/>
學者且湏是窮理物物皆有理窮理則能知天之所為<lb/>
　知天之所為則與天為一與天為一無往而非理也<lb/>
　窮理則是尋箇是處有我不能窮理人誰識真我何<lb/>
　者為我理便是我窮理之至自然不勉而中不思而<lb/>
<pb n="KR3a0039_WYG_002-3b"/>
　得從容中道曰理必物物而窮之乎曰必窮其大者<lb/>
　理一而已一處理窮觸處皆通恕其窮理之本歟<lb/>
　　曽本云學者先湏窮理因搖扇曰此亦理物物皆<lb/>
　　有理自然之理也天也窮理則能知天之所為知<lb/>
　　天之所為則與天為一與天為一無往而非理也<lb/>
　　窮理只是尋箇是處有我不能窮理人誰識真我<lb/>
　　何者為我理便是我格物窮理也格物必至於知<lb/>
　　至不知至是猶識金安知其非鍮石也故必知至<lb/>
<pb n="KR3a0039_WYG_002-4a"/>
　　然後能意誠窮之至自然不思而得不勉而中從<lb/>
　　容中道問理湏物物窮否曰理一而已一處理通<lb/>
　　觸處皆通物雖細者亦有理也<lb/>
今之學湏是如飢之湏食寒之湏衣始得若只欲彼善<lb/>
　於此則不得<hi>一作不可</hi>
釋與吾儒有非同非不同處葢理之精微處纔有私意<lb/>
　便支離了<lb/>
　　曽本云釋氏之與吾儒湏認取精微處有非同非<lb/>
<pb n="KR3a0039_WYG_002-4b"/>
　　不同處湏認得理之精微處纔有私意便支離了<lb/>
問敬慎有異否曰執輕如不克執虚如執盈慎之至也<lb/>
　敬則慎在其中矣敬則外物不能易學者須去却不<lb/>
　合做底事則於敬有功敬換不得方其敬也甚物事<lb/>
　換得因指所坐亭子曰這箇亭子須只換做白岡院<lb/>
　亭子却著甚底換得曰學者未能便窮理莫須先省<lb/>
　事否曰非事上做不得工夫也須就事上做工夫如<lb/>
　或人説動中有靜靜中有動有此理然靜而動者多<lb/>
<pb n="KR3a0039_WYG_002-5a"/>
　動而静者少故多著静不妨人須是卓立中塗不得<lb/>
　執一邊<lb/>
　　曽本云問敬與慎同異曰執輕如不克執虚如執<lb/>
　　盈入虚如有人慎之至也敬則慎在其中矣敬則<lb/>
　　外物不能易坐如尸立如齋出門如見大賔使民<lb/>
　　如承大祭非禮勿言動視聴湏是如顔子事斯語<lb/>
　　<hi>吳本有始得字</hi>鄭氏云坐如尸坐時習立如齋立時習是<lb/>
　　不可湏臾離也曰固是昔日作課簿以記日用言<lb/>
<pb n="KR3a0039_WYG_002-5b"/>
　　動視聴是禮與非禮者昔日學時只垂足坐不敢<lb/>
　　盤足因説伯淳終日坐如泥塑人然接人則渾是<lb/>
　　一團和氣所謂望之儼然即之也温又云昔日用<lb/>
　　工處甚多但不敢說與諸公恐諸公以謂湏得如<lb/>
　　此<hi>此下湏去不合做底事至多著静不妨與胡氏本同</hi>昔伯淳先生教予只<lb/>
　　管看他言語伯淳曰與賢説話却似扶醉漢救得<lb/>
　　一邊倒了一邊只怕人執著一邊<lb/>
或問或曰我初學問事必不當人必笑然我未有所得<lb/>
<pb n="KR3a0039_WYG_002-6a"/>
　湏直情言之若掩藏畏人笑徒自欺耳此言何如曰<lb/>
　是也謂同坐諸子曰亦湏切記此語<lb/>
昔在二先生門下伯淳最愛中立正叔最愛定夫觀二<lb/>
　人氣象亦相似<lb/>
黙而識之與書紳者異矣<lb/>
天理也人亦理也循理則與天為一與天為一我非我<lb/>
　也理也理非理也天也唯文王有純徳故曰在帝左<lb/>
　右帝謂文王帝是天之作用處或曰意必固我有一<lb/>
<pb n="KR3a0039_WYG_002-6b"/>
　焉則與天地不相似矣曰然理上怎安得箇字易曰<lb/>
　與天地相似故不違相似猶自是語<lb/>
問敬之貌如何曰於儼若思時可以見敬之貌問曰學<lb/>
　為敬不免有矜持如何曰矜持過當却不是尋常作<lb/>
　事用心過當便有失要在勿忘勿助長之間耳曰初<lb/>
　學莫未能和樂否曰雖不能便和樂亦須以和樂養之<lb/>
　　曽本云問執輕如不克是慎之貌也如何是敬之<lb/>
　　貌毎遇事著心是否曰於儼若思時可以見敬之<lb/>
<pb n="KR3a0039_WYG_002-7a"/>
　　貌問始學為敬不免有矜持否尋常矜持甚覺勞<lb/>
　　是否曰太矜持却不是如尋常做事用心過當却<lb/>
　　有失在勿忘勿助間耳强有力者亦須做得徹<lb/>
　　然人亦須量力太强其心却成狂妄念起也且放<lb/>
　　去又問佛氏有不怕念起只怕覺遲之說曰豈免<lb/>
　　念起須識得念起時又問中心斯須不和不樂則<lb/>
　　鄙詐之心入之矣外貌斯須不莊不敬則慢易之<lb/>
　　心入之矣初學能至此否曰雖未能便至和樂亦<lb/>
<pb n="KR3a0039_WYG_002-7b"/>
　　須以和樂養之此交相養之道也又問静時悠悠<lb/>
　　思多如何去得曰能敬則悠悠思住不得自去<lb/>
問言動非禮即可以止視聴如何得合禮曰四者皆不<lb/>
　可易易即多非禮故仁者先難而後獲所謂難者以<lb/>
　我視以我聴以我言以我動也又曰聖人以慎言語<lb/>
　為善學君子之言聴之也厲須存這箇氣味在胷中<lb/>
　朝夕玩味方可<lb/>
　　曽本云問顔子請事斯語非禮則勿視聴言動若<lb/>
<pb n="KR3a0039_WYG_002-8a"/>
　　言動非禮則止甚分明視聴如何得合禮曰視聴<lb/>
　　言動皆不可易易則非禮故仁者先難而後獲所<lb/>
　　謂難者以我視以我聴以我言以我動也仰面貪<lb/>
　　看鳥回頭錯應人視聴不以我也胥失之矣又曰<lb/>
　　聖人以慎言語為善學君子之言聴之也厲須存<lb/>
　　這箇氣味在胷中朝夕玩味不須轉説與人不説與<lb/>
　　人<hi>吴本有不字</hi>是吝輕説與人人未必信况<hi>吴本無此上五字</hi>
　　使人生鄙悖之心却是自家不是須留在胷中且<lb/>
<pb n="KR3a0039_WYG_002-8b"/>
　　看尋常有些自得事在胷中別纔説了又別只看不<lb/>
　　言不語底人做得出惡来也毒<lb/>
問儒佛之辨曰吾儒下學而上達窮理之至自然見道<lb/>
　與天為一故孔子曰知我者其天乎以天為我也佛<lb/>
　氏不從理来故不自信必待人證明然後信<lb/>
　　曽本云問佛氏見得何故不肯就理曰既見了自<lb/>
　　是不肯就理因舉正叔視伯淳墳侍行問儒佛之<lb/>
　　辨正叔指墳圍曰吾儒從裏面做豈有不見佛氏<lb/>
<pb n="KR3a0039_WYG_002-9a"/>
　　只從墻外見了却不肯入来做不可謂佛氏無見<lb/>
　　處吾儒下學而上達窮理之至自然見道與天為<lb/>
　　一故孔子曰知我者其天乎以天為我也故自理<lb/>
　　去則見得牢亦自信得及佛氏不從理来故不自<lb/>
　　信必待人證明然後信<lb/>
問忠恕之別曰猶形影也無忠做恕不出来恕如心而<lb/>
　已恕天道也<lb/>
　　曽本云問忠恕曰猶形影也無忠做恕不出来如<lb/>
<pb n="KR3a0039_WYG_002-9b"/>
　　己所不欲勿施於人施諸己而不願亦勿施諸人<lb/>
　　説得自分明恕如心而已恕天道也伯淳曰天地<lb/>
　　變化草木蕃是天地之恕天地閉賢人隠是天地<lb/>
　　之不恕朱問天地何故亦有不恕曰天無意天因<lb/>
　　人者也若不因人何故人能與天為一故有意必<lb/>
　　固我則與天地不相似<lb/>
能窮理理窮<hi>吴本無此上二字</hi>則便盡性性盡便知命因指屋<lb/>
　柱曰此木可以為柱者理也其曲直者性也所以為<lb/>
<pb n="KR3a0039_WYG_002-10a"/>
　曲直者命理性命一而已<lb/>
門人有初見請教者先生曰人須先立志志立則有根<lb/>
　本因指小樹子須是先生根本然後栽培又曰須是<lb/>
　有諸己有諸己之謂信指小樹有箇根本在始培養<lb/>
　灌溉既成就為合抱之木若無根本又培養箇甚麽<lb/>
　又曰此學不可將以為善後學為人<hi>此下與胡氏本皆同</hi>
問視聴言動合理而與禮不相合如何曰言動猶可以禮<lb/>
　視聴有甚禮文以斯視以斯聴自然合理合理便合<lb/>
<pb n="KR3a0039_WYG_002-10b"/>
　禮文循理便是復禮<lb/>
　　曽本云問合視聴言動處視聴言動只是理何故<lb/>
　　得合禮曰怎生外面討得禮文来合循禮便是復<lb/>
　　禮言動猶可以有禮文視聴有甚禮文以斯視以<lb/>
　　斯聴自然合理合這箇理字便合禮文禮理之不<lb/>
　　可易者也只是一箇敬字<lb/>
問言有物而行有常如何是有物曰妄則無物物則是<lb/>
　箇實存誠則有物曰敬是存誠之道否曰是也須是<lb/>
<pb n="KR3a0039_WYG_002-11a"/>
　體便見得<lb/>
　　曽本云問言有物而行有常如何是有物曰妄則<lb/>
　　無物是不誠也不誠無物誠者物之終始終始者<lb/>
　　有常之謂也物則是箇實存誠則有物問敬是存<lb/>
　　誠之道否曰須是體便見得<lb/>
學須是熟講<lb/>
　　曽本云學不講用盡工夫只是舊時人學之不講<lb/>
　　是吾憂也仁亦在夫熟之而已<lb/>
<pb n="KR3a0039_WYG_002-11b"/>
這箇人與這箇仁相合為一便是道道立則仁與人之<lb/>
　名亡矣<lb/>
問孟子云知天事天如何別曰今人莫不知有君能事<lb/>
　其君者少存心養性便是事天處曰心性何别曰心<lb/>
　是發用處性是自性<lb/>
　　曽本云石問孟子所謂盡其心者知其性知其性<lb/>
　　則知天存其心養其性所以事天知天事天如何<lb/>
　　曰事天又別問知天莫便能事天否曰不然且如<lb/>
<pb n="KR3a0039_WYG_002-12a"/>
　　今人莫不知有君父能事君父者少存心養心便是<lb/>
　　事天處朱曰事天工夫最難周曰事則是不違又問<lb/>
　　心與性是如何曰心是發用處性是自然<lb/>
學須先從理上學盡人之理斯盡天之理學斯達矣下<lb/>
　學而上達其意如此故曰知我者其天乎人心與天<lb/>
　地一般只為私心<hi>一本作意</hi>自小了任理因物而已無與<lb/>
　焉天而已豈止與天地一般只便是天地<lb/>
李泌不娶妻食肉見他已甚必不能久亦自無此理如<lb/>
<pb n="KR3a0039_WYG_002-12b"/>
　今只是學箇依本分<lb/>
今人有明知此事義理有不可尚吝惜不肯捨去只是<lb/>
　不勇與月攘一雞何異天下之達徳三智仁勇如斯<lb/>
　而已<lb/>
有所偏且克將去尚恐不恰好不須慮恐過甚<lb/>
　　曽本此下註云矯揉就中之謂也<lb/>
問一日静坐見一切事平等皆在我和氣中此是仁否<lb/>
　曰此只是静中工夫只是心虚氣平也須於應事時<lb/>
<pb n="KR3a0039_WYG_002-13a"/>
　有此氣象方好<lb/>
義重於生則舍生取義生重於義則當舍義取生最要<lb/>
　臨時權輕重以取中<lb/>
佛之論性如儒之論心佛之論心如儒之論意循天之<lb/>
　理便是性不可容些私意纔有意便不能與天為一<lb/>
　　曽本此下云便非天性<lb/>
聞見之知非真知也知水火自然不蹈真知故也真知<lb/>
　自然行之不難真知而行未免有意意有盡時<lb/>
<pb n="KR3a0039_WYG_002-13b"/>
孟子論性善論之至也性非不可為不善但非性之至<lb/>
　如水之就下摶擊之非不可上但非水之性性雖可<lb/>
　以為不善然善者依舊在觀過斯知仁既是過那得<lb/>
　仁然仁亦自在<lb/>
學者先學文鮮有能至道至如博觀泛覽亦自為害故<lb/>
　明道先生教予嘗曰賢讀書慎勿尋行數墨<lb/>
　　曽本云論楚州徐仲車所論煞得中體却謂人不<lb/>
　　可不作文猶且演義禮作詩賦多是尋人意不到<lb/>
<pb n="KR3a0039_WYG_002-14a"/>
　　處遶天十八遭走幾時曾教在宅中學者先學文鮮<lb/>
　　有能至道又云至如博觀泛覽亦自為害因舉伯淳<lb/>
　　語云賢讀書慎勿尋行數墨黎云古禪老有遮眼<lb/>
　　之說蓋有所得以經遮眼可也無所得所謂牛皮<lb/>
　　也須穿透<lb/>
或以誠為専意先生曰誠是實理不是専<lb/>
　　曽本云誠是實理不是専一尋常人謂至誠至是<lb/>
　　謂専一如惡惡臭好好色不是安排来<lb/>
<pb n="KR3a0039_WYG_002-14b"/>
鳶飛戾天魚躍于淵無些私意上下察以明道體無所<lb/>
　不在非指鳶魚而言也若指鳶魚為言則上面更有<lb/>
　天下面更有地在知勿忘勿助長則知此知此則知<lb/>
　夫子與㸃之意<lb/>
　　曽本此下云季路冉求言志之事非大才<hi>吴本作賢</hi>做<lb/>
　　不得然常懐此意在胷中在曾㸃看著正可笑爾<lb/>
　　學者不可著一事在胷中纔著些事便不得其正<lb/>
　　且道曽㸃有甚事列子御風事近之然易做只是<lb/>
<pb n="KR3a0039_WYG_002-15a"/>
　　無心近於忘<lb/>
敬是常惺惺法心齋是事事放下其理不同<lb/>
或以知言養氣為一道事先生曰知言是智養氣是仁<lb/>
　浩然之氣須於心得其正時識取<lb/>
　　曽本云問養氣只是集義所生亦須壯其氣盛氣<lb/>
　　以作事否曰亦須壯著氣如今人有氣索時安能<lb/>
　　充其體况塞天地明道云何謂浩然之氣曰難言<lb/>
　　也是孟子有此氣其下旁説大綱問知言養氣或<lb/>
<pb n="KR3a0039_WYG_002-15b"/>
　　謂辭氣是一道事曰知言是智養氣是仁又問行<lb/>
　　有不慊於心或謂多不字曰慊是厭足之意看不<lb/>
　　厭足時人氣如何又曰要識浩然之氣於心得其<lb/>
　　正識取又曰志與氣交相養故下面論心然亦須<lb/>
　　外面養他問與元道相似否曰是氣與神合只是<lb/>
　　能配義與道又問如今有盛氣人作事不是却無<lb/>
　　忌憚<hi>此係是吳本却有不是事出於記義</hi>能不慊否曰如此安能浩<lb/>
　　然浩然是無虧欠時<lb/>
<pb n="KR3a0039_WYG_002-16a"/>
或曰矜夸為害最大先生曰舜傳位與禹是大小大事<lb/>
　只稱他不矜不伐若無矜伐更有甚事人有己便有<lb/>
　夸心立已與物幾時到得與天為一處須是克己纔<lb/>
　覺時便克將去從偏勝處克克己之私則見理矣曰<lb/>
　獨處時未必有此心多是見人後如此曰子路衣敝<lb/>
　緼袍與衣狐貉者立而不恥許大子路孔子却只稱<lb/>
　其如此只為他心下無事此等事打疊過不怕此心<lb/>
　因事出来正好著工夫不見可欲却無下工夫處曰<lb/>
<pb n="KR3a0039_WYG_002-16b"/>
　有人未必有所得却能守本分何也曰亦有之人之<lb/>
　病不一此是賢病人却別有病處<lb/>
　　曽本云問某有一病且如作一簡便須安排言語<lb/>
　　寫教如法要人傳玩飯一客便要器皿飲饌如法<lb/>
　　教人感激推此毎事皆然先生曰此夸心欲以勝<lb/>
　　人皆私也作簡請客如法是合做底只下面一句<lb/>
　　便是病根此病根因甚有只為不合有己得人道<lb/>
　　好於我何加因説孟子就宫室之美妻妾之奉所識<lb/>
<pb n="KR3a0039_WYG_002-17a"/>
　　窮乏者得我與皆是有物欲心如今老郎家亦恐<lb/>
　　不免又云有人愛騎好馬道長人精神又思古人<lb/>
　　有自為衣服制度者推此多少般不可勝數此所<lb/>
　　謂玩悦小兒家具<hi>吴本有曰然底</hi>因舉孟之反事予曰今<lb/>
　　人亦有能此又須要人知其不伐先生笑曰直如此巧<lb/>
　　<hi>此四字吳本有如是底</hi>又曰舜傳位與禹是大小大事只稱他不<lb/>
　　矜不伐若無矜伐更有甚事夸勝為矜有其善為伐<lb/>
　　矜伐煞害事又問更有一病稱好則溢美稱不好則<lb/>
<pb n="KR3a0039_WYG_002-17b"/>
　　溢惡此猶是好惡使然且如今日泥濘只是五寸<lb/>
　　須說一尺有利害猶且得無利害須要如此此病<lb/>
　　在甚處曰欲以意氣加人亦是夸心有人做作説<lb/>
　　話張筋弩脈皆為有已立已與物㡬時到得與天<lb/>
　　為一處須是克己纔覺時便克將去從偏勝處克<lb/>
　　克者勝之之謂也又問獨處無事時未必有此心<lb/>
　　纔遇事逢人此心便出不能忘我至末事如見人<lb/>
　　著好衣便愛著好衣未必是自家本意多是為人<lb/>
<pb n="KR3a0039_WYG_002-18a"/>
　　曰子路衣敝緼袍許大子路却只以此稱他只為<lb/>
　　心下無此等事打疊得過又云亦須就事上做工<lb/>
　　夫不怕此心因事出来正好處置與心自為賞罰<lb/>
　　不見可欲却無下工夫處又問有一般人未必有<lb/>
　　所得却能守本分不要夸勝人曰亦有之然人之病<lb/>
　　不一此賢病人却别有病處<lb/>
或曰無學之人好惡直做得十分儒者纔有道理去不<lb/>
　得處便住先生曰真儒不到得窒礙不能變通乃腐<lb/>
<pb n="KR3a0039_WYG_002-18b"/>
　儒爾此漢髙所以慢罵者也<lb/>
　　曽本云問堯夫論霍光周勃做得許大事只為無<lb/>
　　學問無學問人做事好惡直到十分意謂儒者纔<lb/>
　　有道理去不得處便住更前面有甚大事也不管<lb/>
　　不肯枉尺直尋是否先生曰此亦一說真儒不到<lb/>
　　得窒礙處不能通變乃腐儒爾此髙祖所慢罵者<lb/>
　　因舉張良立太子却致四皓所謂納約自牖從人<lb/>
　　君明處納也<lb/>
<pb n="KR3a0039_WYG_002-19a"/>
問學詩之法曰詩須諷咏以得之發乎情性止乎禮義<lb/>
　便是法<lb/>
　　曽本云問學詩以何為先云先識取六義體面又<lb/>
　　問莫須於小序中求否云小序亦不盡更有詩中<lb/>
　　以下句證上句不可泥訓詁須諷咏以得之發乎<lb/>
　　情性止乎禮義便是法<lb/>
誠是無虧欠忠是實有之理忠近於誠<lb/>
問聞見比昔日全別唯是見義未能決烈便為未能得<lb/>
<pb n="KR3a0039_WYG_002-19b"/>
　別如舊謝子曰使賢當初見二先生革一革便別須<lb/>
　是有道理革之不革其舊安能從新不見異人當讀<lb/>
　異書<lb/>
投壺非著意非不著意莫知其所以然而中此神之所<lb/>
　為也但教毎事如此<lb/>
謝子見河南夫子辭而歸尹子送焉問曰何以教我謝<lb/>
　子曰吾徒朝夕從先生見行則學聞言則識譬如有<lb/>
　人服烏頭者方其服也顔色恱懌<hi>一本作澤</hi>筋力强盛一<lb/>
<pb n="KR3a0039_WYG_002-20a"/>
　旦烏頭力去將如之何尹子反以告夫子夫子曰可<lb/>
　謂益友矣<lb/>
明道見謝子記問甚博曰賢却記得許多可謂玩物喪<lb/>
　志謝子被他折難身汗面赤先生曰只此便是惻隠<lb/>
　之心<hi>惻然有隠之心</hi>
為學必以聖人為之則志在天下必以宰相事業自期<lb/>
　䧏此寧足道乎<lb/>
元城曰誠意積於中者既厚則感動於外者亦深故伯<lb/>
<pb n="KR3a0039_WYG_002-20b"/>
　淳所在臨政上下自然響應<lb/>
四十萬人死於長平皆命乎曰可知皆是命只被人眼<lb/>
　孔小<lb/>
　<lb/>
　<lb/>
　<lb/>
　<lb/>
　上蔡語録卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>上蔡語録卷三</head>
    <p>
<pb n="KR3a0039_WYG_003-1a"/>
欽定四庫全書<lb/>
　上蔡語録卷三　　　　　宋　謝良佐　撰<lb/>
心本一支離而去者乃意爾<lb/>
看文字須是一看過領得方是理通<lb/>
克己須是從性偏難克去處克將去克己之私則心虚<lb/>
　見理矣<lb/>
問思可去否曰思如何去思曰睿睿作聖思豈可去陳<lb/>
　問遇事出言毎思而發是否曰雖不中不逺矣<lb/>
<pb n="KR3a0039_WYG_003-1b"/>
釋氏所以不如吾儒無義以方外一節義以方外便是<lb/>
　窮理釋氏却以理為障礙然不可謂釋氏無見處但<lb/>
　見了不肻就理諸公不須尋見處但且敬與窮理敬<lb/>
　以直内義以方外然後成徳故曰徳不孤<lb/>
昔從明道伊川學者多有語録唯某不曽録常存著他<lb/>
　這意思冩在冊子上失了他這意思因言二劉各録<lb/>
　得數冊又云一段事纔録得轉了一字便壊了一段<lb/>
　意思昔録五經語作一冊伯淳見曰玩物䘮志<lb/>
<pb n="KR3a0039_WYG_003-2a"/>
伯淳謂正叔曰異日能尊師道是二哥若接引後學隨<lb/>
　人才而成就之則不敢讓<lb/>
懐錮䔩自欺之心長虚驕自大之氣皆好名之故<lb/>
伯淳常談詩並不下一字訓詁有時只轉却一兩字㸃<lb/>
　<hi>平聲</hi>掇地念過便教人省悟又曰古人所以貴親炙之<lb/>
　也<lb/>
邢七云一日三㸃檢伯淳曰可哀也哉其餘時勾當甚<lb/>
　事葢傚三省之説錯了可見不曽用工又多逐人面<lb/>
<pb n="KR3a0039_WYG_003-2b"/>
　上説一般話伯淳責之邢曰無可説伯淳曰無可説<lb/>
　便不得不説<lb/>
張横渠著正蒙時處處置硯筆得意即書伯淳云子厚<lb/>
　却如此不熟<lb/>
堯夫易數甚精自來推長厯者至乆必差惟堯夫不然<lb/>
　指一二近事當面可驗明道云待要傳與某兄弟某<lb/>
　兄弟那得工夫要學須是二十年工夫或云邢七好<lb/>
　學明道云邢七二十年裏頭待做多少事豈肻學這<lb/>
<pb n="KR3a0039_WYG_003-3a"/>
　底或云邢七要學堯夫不肯曰徒長奸雄謝云恨某<lb/>
　生不早却辨得弟子之禮明道笑云賢却沒放過底<lb/>
　事堯夫初學於李挺之師禮甚嚴雖在一野店飯必<lb/>
　襴坐必拜欲學堯夫必亦如此伯淳聞説甚熟一日<lb/>
　因監試無事以其説推算之皆合出謂堯夫曰堯夫<lb/>
　之數只是加一倍法以此知太𤣥都不濟事堯夫驚<lb/>
　撫其背曰大哥你怎恁他聰明伊川謂堯夫知易數<lb/>
　為知天知易理為知天須還知理為知天因説今年<lb/>
<pb n="KR3a0039_WYG_003-3b"/>
　雷起某處伊川云堯夫怎知某便知又問甚處起伊<lb/>
　川云起處起堯夫愕然他日伊川問明道曰加倍之<lb/>
　數如何曰却忘之矣因歎其心無偏繫如此<lb/>
聴其言也厲須是有力某尋常纔覺心不在時語便無<lb/>
　力<lb/>
敬只是與事為一未論得是不是問此有存主不逐彼<lb/>
　去是敬之理否曰先有存主然後視聴言動却汗漫<lb/>
　了且只認取與事為一時便是敬其他説各是一理<lb/>
<pb n="KR3a0039_WYG_003-4a"/>
　從容中道聖人也方做一事忘了其他亦不免顔子<lb/>
　聞一知十人之才猶自請事斯語<lb/>
問多愛記事如明日有件事今日一日記著往日有件<lb/>
　事只今不肯放下至如事過又須追思知其非而無<lb/>
　法以處之又每遇事多急躁常自訟之云事之未來<lb/>
　不須預憂事之方至不須忙迫事之過去不須追悔<lb/>
　終之以一毫不立唯覺而已然終未得如願先生云<lb/>
　須是這箇道理處之某舊有疑疾一件要如此又要<lb/>
<pb n="KR3a0039_WYG_003-4b"/>
　如彼後行一氣法名五元化氣素問有其説而無其<lb/>
　法初傳時云行之能於事無凝滯某行一遍兩月便<lb/>
　覺其效問云所病心疾也而此法何以能平之答云<lb/>
　氣能動其心和其氣所以和其心也喜怒衰樂失其<lb/>
　節皆是病<lb/>
端立問暢論敬云正其衣冠端坐儼然自有一般氣象<lb/>
　某嘗以其説行之果如其説此是敬否曰不如執事<lb/>
　上尋便更分明事思敬居處恭執事敬若只是靜坐<lb/>
<pb n="KR3a0039_WYG_003-5a"/>
　時有之却只是坐如尸也<lb/>
舉明道云忠恕兩字要除一箇不得<lb/>
敏是得理之速明理而行不期而速非是手忙脚亂<lb/>
與其得罪於州閭鄉黨寧孰諫是父母之過未至此不<lb/>
　可諫也子曰煞有人為孝弟按本子做不能以義處<lb/>
　却致父母兄弟不睦者甚多極好笑先生然之<lb/>
明道云病卧於牀委之庸醫比於不慈不孝事親者亦<lb/>
　不可不知醫<lb/>
<pb n="KR3a0039_WYG_003-5b"/>
一日克己復禮天下歸仁焉只就性上看<lb/>
必有事焉而勿正心是持敬否是矜持過當否曰近之<lb/>
答季向書云每聞進學甚力湥慰此懐兹承恩喻尤見<lb/>
　好悦豈不欲傾盡所知顧未識所疑安在難以毫楮<lb/>
　而泛論也然秦漢以來學雖不明而為善者不絶於<lb/>
　天下天下若能志於大者逺者不為目前移奪雖是<lb/>
　非小有失中大體固已立矣不失此心可也<lb/>
或問天下多少事如何見得是處曰窮理便見得事不<lb/>
<pb n="KR3a0039_WYG_003-6a"/>
　勝窮理則一也<lb/>
答胡康侯小簡云承進學之意浸灌湥所望於左右儒<lb/>
　異於禪正在下學如顔子工夫真百世軌範舍此應<lb/>
　無入路無住宅三二十年不覺便虚過了可戒幸毋<lb/>
　忽朱君聞進學可喜向亦嘗講仁敬之説當不忘之<lb/>
　㳺於河南之門者甚多不知從事於斯則見功不逺<lb/>
　行之方可信此語也<lb/>
又答簡云葢如語録只少却三兩字便血脈不貫其語<lb/>
<pb n="KR3a0039_WYG_003-6b"/>
　不活如春秋之説正如此幸亮之春秋大約如法家<lb/>
　㫁例也折以中道耳承諭進學加功處甚善甚善若<lb/>
　欲少立得住做自家物須著如此邇來學者何足道<lb/>
　能言真如鸚鵡也富貴利達今人少見出脱得者所<lb/>
　以全看不得難以好事期待也非是小事切須勉之<lb/>
　透得名利闗便是小歇處然須藉窮理工夫至此方<lb/>
　可望有入聖域之理不然休説<lb/>
總老嘗問一官員云默而識之是識箇甚無入而不自<lb/>
<pb n="KR3a0039_WYG_003-7a"/>
　得是得箇甚<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0039_WYG_003-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　上蔡語録卷三<lb/>
</p>
<p>
</p>
  </div>
</body>
</text>
</TEI>
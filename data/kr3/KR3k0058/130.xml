<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0058_WYG_130-1a"/>
　欽定四庫全書<lb/>
御定子史精華卷一百三十<lb/>
　　言語部六<lb/>
　　　常談下<lb/>
　推心置腹<hi>後漢書光武帝紀降者更相語曰蕭王丨赤丨丨人丨中安得不投死乎</hi>反水不<lb/>
　收後悔無及<hi>後漢書光武帝紀諸將議上尊號馬武先進曰天下無主如有聖人承敝而起雖仲</hi>
　<hi>尼為相孫子為將猶恐無能有益丨丨丨丨丨丨丨丨</hi>樂此不為疲<hi>後漢書光武帝紀皇太子</hi>
　<hi>見帝勤勞不怠承間諫曰陛下禹湯之明而失黄老養性之福願頤愛精神優游自寧帝曰我自丨丨丨丨丨</hi>
<pb n="KR3k0058_WYG_130-1b"/>
　<hi>也</hi>郎官上應列宿<hi>後漢書明帝紀館陶公主為子求郎不許而賜錢千萬謂羣臣曰丨丨丨</hi>
　<hi>丨丨丨出宰百里有非其人則民受其殃是以難之</hi>含飴弄孫<hi>後漢書明徳馬皇后傳吾但當丨丨</hi>
　<hi>丨丨不能復闗政矣</hi>猶去虎口歸慈母<hi>後漢書劉盆子傳明旦大陳兵馬臨洛水令盆子君</hi>
　<hi>臣列而觀之謂盆子曰自知當死不對曰罪當應死猶幸上憐赦之耳帝笑曰兒大黠宗室無蚩者又謂崇等</hi>
　<hi>曰得毋悔降乎朕今遣卿歸營勒兵鳴鼔相攻決其勝負不欲强相服也徐宣等叩頭曰臣等出長安東都門</hi>
　<hi>君臣計議歸命聖徳百姓可與樂成難與圗始故不告衆耳今日得降丨丨丨丨丨丨丨誠歡誠喜無所恨也</hi>
　<hi>帝曰卿所謂鐵中錚錚傭中佼佼者也</hi>可與樂成難與圖始<hi>見上</hi>鐵中錚錚<lb/>
　傭中佼佼<hi>見上</hi>一丸泥封函谷闗<hi>後漢書隗囂傳今天水完富士馬最强北收西</hi>
<pb n="KR3k0058_WYG_130-2a"/>
<hi>河上郡東收三輔之地按秦舊迹表裏河山元請以丨丨丨為大王東丨丨丨丨此萬世一時也</hi>萬世<lb/>
一時<hi>見上</hi>失之東隅收之桑榆<hi>後漢書馮異傳赤眉破平士吏勞苦始雖垂翅回谿</hi>
<hi>終能奮翼黽池可謂丨丨丨丨丨丨丨丨</hi>人苦不知足既平隴又望蜀<hi>後漢書岑</hi>
<hi>彭傳車駕東歸敇彭書曰兩城若下便可將兵南擊蜀虜丨丨丨丨丨丨丨丨丨丨丨每一發兵頭鬚為白</hi>
差彊人意<hi>後漢書吳漢傳漢性彊力每從征伐帝未安恒側足而立諸將見戰陳不利或多惶懼失</hi>
<hi>其常度漢意氣自若方整厲器械激揚士吏帝時遣人觀大司馬何為還言方修戰攻之具乃歎曰吳公丨丨</hi>
<hi>丨丨隱若一敵國矣</hi>有志者事竟成<hi>後漢書耿弇傳將軍前在南陽建此大策常以為落落難</hi>
<hi>合丨丨丨丨丨丨也</hi>落落難合<hi>見/上</hi>明見萬里<hi>後漢書竇融傳璽書既至河西咸驚以為</hi>
<pb n="KR3k0058_WYG_130-2b"/>
<hi>天子丨丨丨丨之外</hi>底裏<hi>後漢書竇融傳自以/丨丨上露長無纎介</hi>孤雛腐鼠<hi>後漢書竇憲傳</hi>
<hi>憲恃宫掖聲勢遂以賤直請奪沁水公主園田主逼畏不敢計後肅宗駕出過園指以問憲憲隂喝不得對後</hi>
<hi>發覺帝大怒召憲切責曰深思前過奪主田園時何用愈趙髙指鹿為馬久念使人驚怖昔永平中常令隂黨</hi>
<hi>隂博鄧叠三人更相紏察故諸豪戚莫敢犯法者而詔書切切猶以舅氏田宅為言今貴主尚見枉奪何況小</hi>
<hi>人哉國家棄憲如丨丨丨丨耳</hi>修飾邊幅<hi>後漢書馬援傳賔客皆樂留援暁之曰天下雌雄未定公</hi>
<hi>孫不吐哺走迎國士與圗成敗反丨丨丨丨如俑人形此子何足久稽天下士乎</hi>久稽天下士<lb/>
<hi>見上</hi>妄自尊大<hi>後漢書馬援傳謂囂曰子陽井底蛙耳而丨丨丨丨不如専意東方</hi>窮當益<lb/>
堅老當益壯<hi>後漢書馬援傳亡命北地遇赦因留牧畜賔客多歸附者遂役屬數百家轉游隴漢</hi>
<pb n="KR3k0058_WYG_130-3a"/>
<hi>間常謂賔客曰丈夫為志丨丨丨丨丨丨丨丨因處田牧至有牛馬羊數千頭榖數萬斛既而歎曰凡殖貨財</hi>
<hi>産貴其能施賑也否則守錢虜耳乃盡散以班昆弟故舊身衣羊裘皮絝</hi>守錢虜<hi>見上</hi>開心見<lb/>
誠<hi>後漢書馬援傳隗囂與援共卧起問以東方流言及京師得失援説囂曰前到朝廷上引見數十每接讌</hi>
<hi>語自夕至旦才明勇畧非人敵也且丨丨丨丨無所隱伏闊逹多大節畧與髙帝同經學博覽政事文辨前世</hi>
<hi>無比</hi>萎腇<hi>後漢書馬援傳春卿事季孟外有君臣之義内有朋友之道言君臣邪固當諫諍語朋友邪應</hi>
<hi>有切磋豈有知其無成而但丨丨咋舌义手從族乎</hi>矍鑠<hi>後漢書馬援傳武威將軍劉尚擊武陵五溪蠻</hi>
<hi>夷深入軍沒援因復請行時年六十二帝愍其老未許之援自請曰臣尚能被甲上馬帝令試之援據鞍顧盼</hi>
<hi>以示可用帝笑曰丨丨哉是翁也遂遣援率中郎將馬武耿舒劉匡孫永等將十二郡募士及㢮刑四萬餘人</hi>
<pb n="KR3k0058_WYG_130-3b"/>
<hi>征五溪</hi>據鞍顧盼<hi>見/上</hi>畫虎不成反類狗<hi>後漢書馬援傳初兄子嚴敦並喜譏</hi>
<hi>議而通輕俠客援前在交阯還書誡之曰吾欲汝曹聞人過失如聞父母之名耳可得聞口不可得言也好論</hi>
<hi>議人長短妄是非正法此吾所大惡也寧死不願聞子孫有此行也汝曹知吾惡之甚矣所以復言者施衿結</hi>
<hi>褵申父母之戒欲使汝曹不忘之耳龍伯髙敦厚周慎口無擇言謙約節儉㢘公有威吾愛之重之願汝曹效</hi>
<hi>之杜季良豪俠好義憂人之憂樂人之樂清濁無所失父喪致客數郡畢至吾愛之重之不願汝曹效也效伯</hi>
<hi>髙不得猶為謹敕之士所謂刻鵠不成尚類鶩者也效季良不得陷為天下輕薄子所謂丨丨丨丨丨丨丨者</hi>
<hi>也訖今季良尚未可知郡將下車輒切齒州郡以為言吾常為寒心是以不願子孫效也按後漢書孔僖傳又</hi>
<hi>有畫龍不成反為狗之語僖習春秋因讀吳王夫差時事廢書歎曰若是所謂畫龍不成反為狗者</hi>刻鵠<lb/>
<pb n="KR3k0058_WYG_130-4a"/>
不成尚類鶩<hi>見上</hi>輕薄<hi>見/上</hi>切齒<hi>見/上</hi>寒心<hi>見上</hi>律設大法禮順<lb/>
人情<hi>後漢書卓茂傳人常有言部亭長受其米肉遺者茂辟左右問之曰亭長為從汝求乎為汝有事囑</hi>
<hi>之而受乎將平居自以恩意遺之乎人曰徃遺之耳茂曰遺之而受何故言邪人曰竊聞賢明之君使人不畏</hi>
<hi>吏吏不取人今吾畏吏是以遺之吏既卒受故來言耳茂曰汝為敝人矣凡人所以貴於禽獸者以有仁愛知</hi>
<hi>相敬事也今鄰里長老尚致饋遺此乃人道所以相親況吏與民乎吏顧不當乗威力强請求耳凡人之生羣</hi>
<hi>居雜處故有經紀禮義以相交接汝獨不欲修之寜能髙飛逺走不在人間耶亭長素善吏歳時遺之禮也人</hi>
<hi>曰苟如此律何故禁之茂笑曰丨丨丨丨丨丨丨丨今吾以禮教汝汝必無怨惡以律治汝何所措其手足乎</hi>
<hi>一門之内小者可論大者可殺也且歸念之於是人納其訓吏懐其恩</hi>貧賤之交不可忘<lb/>
<pb n="KR3k0058_WYG_130-4b"/>
糟糠之妻不下堂<hi>後漢書宋𢎞傳時帝姊湖陽公主新寡帝與共論朝臣微觀其意主曰宋</hi>
<hi>公威容徳器羣臣莫及帝曰方且圗之後𢎞被引見帝令主坐屏風後因謂𢎞曰諺言貴易交富易妻人情乎</hi>
<hi>𢎞曰臣聞丨丨丨丨丨丨丨丨丨丨丨丨丨丨帝顧謂主曰事不諧矣</hi>事不諧矣<hi>見上</hi>求忠<lb/>
臣必於孝子之門<hi>後漢書韋彪傳是時陳事者多言郡國貢舉率非功次故守職益懈而吏</hi>
<hi>事寢疏咎在州郡有詔下公卿朝臣議彪上議曰伏惟明詔憂勞百姓垂恩選舉務得其人夫國以簡賢為務</hi>
<hi>賢以孝行為首孔子曰事親孝故忠可遺於君是以丨丨丨丨丨丨丨丨丨注孝經緯之文也</hi>毛食<hi>後漢</hi>
<hi>書馮衍傳飢者丨丨注臣賢按衍集毛字作無今俗語猶然者或古亦通用</hi>二天<hi>後漢書蘓章傳順帝</hi>
<hi>時遷冀州刺史故人為清河太守章行部案其姦贓乃請太守為設酒肴陳平生之好甚歡太守喜曰人皆有</hi>
<pb n="KR3k0058_WYG_130-5a"/>
<hi>一天我獨有丨丨章曰今夕蘇孺文與故人飲者私恩也明日冀州刺史案事者公法也遂舉正其罪</hi>閑<lb/>
居可以養志詩書足以自娛<hi>後漢書梁竦傳大丈夫居世生當封侯死當廟食如</hi>
<hi>其不然丨丨丨丨丨丨丨丨丨丨丨丨</hi>作舍道傍三年不成<hi>後漢書曹褒傳諺言丨丨</hi>
<hi>丨丨丨丨丨丨㑹禮之家名為聚訟互相疑異筆不得下</hi>聚訟<hi>見/上</hi>入室操矛<hi>後漢書鄭康成</hi>
<hi>傳時任城何休好公羊學遂著公羊墨守左氏膏肓榖梁廢疾康成乃發墨守鍼膏肓起廢疾休見而歎曰康</hi>
<hi>成丨吾丨丨吾丨以伐我乎</hi>人生一世<hi>後漢書張霸傳丨丨丨丨但當畏敬於人若不善加已直</hi>
<hi>為受之</hi>賢者固不可測<hi>後漢書劉趙淳于江劉周趙列傳序中興廬江毛義少節家貧㠯孝</hi>
<hi>行稱南陽人張奉慕其名徃候之坐定而府檄適至以義守令義奉檄而入喜動顔色奉者志尚士心賤之自</hi>
<pb n="KR3k0058_WYG_130-5b"/>
<hi>恨來固辭而去及義母死去官行服數辟公府為縣令進退必㠯禮後舉賢良公車徴遂不至張奉歎曰丨丨</hi>
<hi>丨丨丨丨徃日之喜廼為親屈也</hi>恨相知晚<hi>後漢書第五倫傳倫始㠯營長詣郡尹鮮于襃襃見</hi>
<hi>而異之署為吏後襃坐事左轉髙唐令臨去握倫臂訣曰丨丨丨丨</hi>為善最樂<hi>後漢書東平憲王傳</hi>
<hi>日者問東平王處家何等最樂王言丨丨丨丨其言甚大副是腰腹矣按蒼腰帶十圍故云</hi>不入虎<lb/>
穴不得虎子<hi>後漢書班超傳奉車都尉竇固出擊匈奴以超為假司馬將兵别擊伊吾戰於蒲類</hi>
<hi>海多斬首虜而還固㠯為能遣與從事郭恂俱使西域超到鄯善鄯善王廣奉超禮敬甚僃後忽更疎懈超謂</hi>
<hi>其官屬曰寧覺廣禮意薄乎此必有北虜使來狐疑未知所從故也明者覩未萌况已著邪乃召侍胡詐之曰</hi>
<hi>匈奴使來數日今安在乎侍胡惶恐具服其狀超乃閉侍胡悉㑹其吏士三十六人與共飲酒酣因激怒之曰</hi>
<pb n="KR3k0058_WYG_130-6a"/>
<hi>卿曹與我俱在絶域欲立大功以求富貴今虜使到裁數日而王廣禮敬即廢如令鄯善收吾屬送匈奴骸骨</hi>
<hi>長為豺狼食矣為之奈何官屬皆曰今在危亡之地死生從司馬超曰丨丨丨丨丨丨丨丨當今之計獨有因</hi>
<hi>夜以火攻虜使彼不知我多少必大震怖</hi>狐疑<hi>見/上</hi>䑛犢<hi>後漢書楊彪傳子修為曹操所殺操見彪</hi>
<hi>問曰公何痩之甚對曰愧無日磾先見之明猶懐老牛丨丨之愛</hi>闗西出將闗東出相<lb/>
<hi>後漢書虞詡傳諺曰丨丨丨丨丨丨丨丨觀其習兵壯勇實過餘州</hi>槃根錯節<hi>後漢書虞詡傳後朝</hi>
<hi>歌賊甯季等數千人攻殺長吏屯聚連年州郡不能禁乃以詡為朝歌長故舊皆弔詡曰得朝歌何衰詡笑曰</hi>
<hi>志不求易事不避難臣之職也不遇丨丨丨丨何以别利器乎</hi>容容多後福<hi>後漢書左雄傳臣見</hi>
<hi>方今公卿以下類多拱黙以樹恩為賢盡節為愚至相戒曰白璧不可為丨丨丨丨丨</hi>梁上君子<lb/>
<pb n="KR3k0058_WYG_130-6b"/>
<hi>後漢書陳實傳時歳荒民儉有盜夜入其室止於梁上寔隂見乃起自整拂呼命子孫正色訓之曰夫人不可</hi>
<hi>不自勉不善之人未必本惡習以性成遂至於此丨丨丨丨者是矣盜大驚自投於地稽顙歸罪寔徐譬之曰</hi>
<hi>視君狀貌不似惡人宜深尅已反善然此當由貧困令遺絹二匹自是一縣無復竊盜</hi>盜不過五<lb/>
女門<hi>後漢書陳蕃傳鄙諺曰丨丨丨丨丨丨㠯女貧家也</hi>甑已破矣視之何益<hi>後漢</hi>
<hi>書郭㤗傳孟敏字叔逹鉅鹿楊氏人也客居太原荷甑墮地不顧而去林宗見而問其意對曰丨丨丨丨丨丨</hi>
<hi>丨丨林宗以此異之因勸令遊學十年知名三公俱辟並不屈云</hi>物色<hi>後漢書嚴光傳光武即位光乃</hi>
<hi>變名姓隱身不見帝思其賢乃令以丨丨訪之</hi>相助為理<hi>後漢書嚴光傳車駕即日幸其館光臥不</hi>
<hi>起帝即其臥所撫光腹曰咄咄子陵不可丨丨丨丨耶</hi>鷄肋<hi>後漢書楊修傳操自平漢中欲因討劉僃</hi>
<pb n="KR3k0058_WYG_130-7a"/>
<hi>而不得進欲守之又難為功䕶軍不知進止何依操於是出教唯曰丨丨而已外曹莫能曉修獨曰夫鷄肋食</hi>
<hi>之則無所得棄之則如可惜公歸計決矣</hi>人中吕布馬中赤兔<hi>魏志吕布傳注曹瞞傳時</hi>
<hi>人語曰丨丨有丨丨丨丨有丨丨</hi>識時務者在乎俊傑<hi>蜀志劉先主傳注襄陽記劉僃</hi>
<hi>訪世事於司馬徳操徳操曰儒生俗士豈識時務丨丨丨丨丨丨丨丨此間自有伏龍鳳雛僃問為誰曰諸葛</hi>
<hi>孔明龎士元也</hi>畏蜀如虎<hi>蜀志諸葛亮傳注漢晉春秋亮圍祁山賈詡魏平數請戰因曰公丨丨丨</hi>
<hi>丨奈天下笑何宣王病之</hi>死諸葛走生仲逹<hi>晉書宣帝紀亮病卒諸將燒營遁走百姓奔告</hi>
<hi>帝出兵追之亮長史楊儀反旗鳴鼓若將距帝者帝以窮寇不之逼於是楊儀結陣而去經日乃行其營壘觀</hi>
<hi>其遺事獲其圖書糧榖甚衆帝審其必死曰天下竒才也辛毗以為尚未可知帝曰軍家所重軍書密計兵馬</hi>
<pb n="KR3k0058_WYG_130-7b"/>
<hi>糧榖今皆棄之豈有人捐其五臟而可以生乎宜急追之闗中多蒺藜帝使軍士二千人著軟材平底木屐前</hi>
<hi>行蒺藜悉著屐然後馬歩俱進追至赤岸乃知亮死審問時百姓為之諺曰丨丨丨丨丨丨丨帝聞而笑曰吾</hi>
<hi>便料生不便料死故也</hi>尸居餘氣<hi>晉書宣帝紀司馬公丨丨丨丨形神已離不足慮矣</hi>駑馬<lb/>
戀棧豆<hi>晉書宣帝紀天子謁髙平陵爽兄弟皆從是日太白襲月帝於是奏永寧太后廢爽兄弟時景</hi>
<hi>帝為中獲軍將兵屯司馬門帝列陣闕下經爽門爽帳下督嚴世上樓引弩將射帝孫謙止之曰事未可知三</hi>
<hi>注三止皆引其肘不得發大司農桓範出赴爽蔣濟言於帝曰智囊徃矣帝曰爽與範内疎而智不及丨丨丨</hi>
<hi>丨丨必不能用也</hi>咄嗟便辦<hi>晉書石崇傳崇為客/作豆粥丨丨丨丨</hi>絶倒<hi>晉書衛玠傳琅</hi>
<hi>琊王澄有髙名少所推服每聞玠言輒歎息丨丨故時人為之語曰衛玠談道平子絶倒</hi>上方不足<lb/>
<pb n="KR3k0058_WYG_130-8a"/>
下比有餘<hi>晉書張華傳鷦冥巢於蚊睫大鵬彌乎天隅將以丨丨丨丨而丨丨丨丨</hi>杯中蛇<lb/>
影<hi>晉書樂廣傳嘗有親客久闊不復來廣問其故答曰前在坐蒙賜酒方欲飲見杯中有蛇意甚惡之既飲</hi>
<hi>而疾於時河南聽事壁上有角漆畫作蛇廣意丨丨丨即角丨也復置酒於前處謂客曰酒中復有所見不答</hi>
<hi>曰所見如初廣乃告其所以客豁然意解沉疴頓愈</hi>禮豈為我設<hi>晉書阮籍傳籍嫂嘗歸寧籍相</hi>
<hi>見與别或譏之籍曰丨丨丨丨丨邪</hi>未能免俗聊復爾爾<hi>晉書阮咸傳七月七日北阮競</hi>
<hi>曬衣服皆錦綺粲目咸以竿挂大布犢鼻於庭人或怪之答曰丨丨丨丨丨丨丨丨</hi>將無同<hi>晉書阮瞻</hi>
<hi>傳見司徒王戎戎問曰聖人貴名教老莊明自然其㫖同異瞻曰丨丨丨</hi>聞所聞而來見所<lb/>
見而去<hi>晉書嵇康傳初康居貧嘗與向秀共鍜於大樹之下以自贍給頴川鍾會貴公子也精練有才</hi>
<pb n="KR3k0058_WYG_130-8b"/>
<hi>辯故徃造焉康不為之禮而鍜不輟良久會去康謂曰何所聞而來何所見而去㑹曰丨丨丨丨丨丨丨丨丨</hi>
<hi>丨㑹以此憾之</hi>貂不足狗尾續<hi>晉書趙王倫傳張林等諸黨皆登卿將並列大封其餘同謀者</hi>
<hi>咸超階越次不可勝紀至於奴卒厮役亦加以爵位每朝㑹貂蟬盈坐時人為之諺曰丨丨丨丨丨丨</hi>一<lb/>
紙書<hi>晉書劉𢎞傳𢎞每有興廢手書守相丁寧欵密所以人皆感悦爭赴之咸曰得劉公丨丨丨賢於十</hi>
<hi>部從事</hi>木屑竹頭<hi>晉書陶侃傳時造船丨丨及丨丨悉令舉掌之咸不解所以後正㑹積雪始晴</hi>
<hi>㕔事前餘雪猶濕於是以屑布地及桓温伐蜀又以侃所貯竹頭作丁裝船其綜理微密皆此類也</hi>竟逹<lb/>
空函<hi>晉書殷浩傳後温將以浩為尚書令遺書告之浩欣然許焉將答書慮有謬誤開閉者數十丨丨丨</hi>
<hi>丨</hi>乗興而來興盡而反<hi>晉書王徽之傳嘗居山隂夜雪初霽月色清朗四望皓然獨酌</hi>
<pb n="KR3k0058_WYG_130-9a"/>
<hi>酒詠左思招隱詩忽憶戴逵逵時在剡便夜乗小船詣之經宿方至造門不前而反人問其故徽之曰本丨丨</hi>
<hi>丨丨丨丨丨丨何必見安道</hi>皮裏春秋<hi>晉書禇裒傳裒少有簡貴之風與京兆杜乂俱有盛名冠</hi>
<hi>於中興譙國桓彜見而目之曰季野有丨丨丨丨言其外無臧否而内有所褒貶也</hi>並驅中原未<lb/>
知鹿死誰手<hi>晉書石勒載記勒因饗髙句麗宇文屋孤使酒酣謂徐光曰朕方自古開基何等主</hi>
<hi>也對曰陛下神武籌畧邁於髙皇雄藝卓犖超絶魏祖自三王以來無可比也其軒轅之亞乎勒笑曰人豈不</hi>
<hi>自知卿言亦以太過朕若逄髙皇當北面而事之與韓彭競鞭而爭先耳脱遇光武當丨丨於丨丨丨丨丨丨</hi>
<hi>丨丨大丈夫行事當礌礌落落如日月皎然終不能如曹孟徳司馬仲逹父子欺他孤兒寡婦狐媚以取天下</hi>
<hi>也朕當在二劉之間耳軒轅豈所擬乎</hi>妍皮不裹癡骨<hi>晉書慕容超載記超自以諸父在東</hi>
<pb n="KR3k0058_WYG_130-9b"/>
<hi>恐為姚氏所錄乃陽狂行乞秦人賤之惟姚超見而異焉勸興拘以爵位召見與語超深自晦匿興大鄙之謂</hi>
<hi>紹曰諺云丨丨丨丨丨丨妄語耳</hi>嗜痂<hi>宋書劉穆之傳邕所致丨食瘡丨以為味似鰒魚嘗詣孟靈休</hi>
<hi>靈休先患炙瘡瘡痂落床上因取食之靈休大驚答曰性之所嗜靈休瘡痂未落者悉褫取以飴邕邕既去靈</hi>
<hi>休與何朂書曰劉邕向顧見噉遂舉體流血南康國史二百許人不問有罪無罪逓互與鞭鞭瘡痂常以給膳</hi>
<hi>按邕穆之子</hi>影迹無端<hi>宋書謝靈運傳今丨丨丨丨假謗空設終古之酷未之或有</hi>蚤知<lb/>
窮逹有命恨不十年讀書<hi>宋書沈攸之傳攸之晚好讀書手不釋卷史漢事多所諳</hi>
<hi>憶常歎曰丨丨丨丨丨丨丨丨丨丨丨丨</hi>耕當問奴織當訪婢<hi>宋書沈慶之傳太祖將北</hi>
<hi>討慶之固諫不可丹陽尹徐湛之吏部尚書江湛並在坐上使湛之等難慶之慶之曰治國譬如治家丨丨丨</hi>
<pb n="KR3k0058_WYG_130-10a"/>
<hi>丨丨丨丨丨今欲伐國而與白面書生輩謀之事何由濟上大笑</hi>客食<hi>齊書五行志永明中宫内坐起</hi>
<hi>御食之外皆為丨丨世祖以客非家人名改呼為别食</hi>三十六策走是上計<hi>齊書王敬</hi>
<hi>則傳敬則倉卒東起朝廷震懼東昏侯在東宫議欲叛使人上屋望見征虜亭失火謂敬則至急裝欲走有告</hi>
<hi>敬則者敬則曰檀公丨丨丨丨丨丨丨丨汝父子惟應急走耳</hi>豈有此理<hi>齊書虞悰傳鬱林廢悰竊</hi>
<hi>歎曰王徐遂縛袴廢天子天下丨丨丨丨耶</hi>如風過耳<hi>齊書廬陵王子卿傳汝比在都讀學不就</hi>
<hi>年轉成長吾日冀汝美勿得敇丨丨丨丨使吾失氣</hi>不可無一不可有二<hi>齊書張融傳太</hi>
<hi>祖素竒愛融為太尉時時與融欵接見融常笑曰此人丨丨丨丨丨丨丨丨</hi>蒙有猜焉<hi>梁書任昉</hi>
<hi>傳朱益州汨彜敘越謨訓捶直切絶交游視黔首以鷹鸇嫓人靈於豺虎丨丨丨丨請辨其惑</hi>一身兩<lb/>
<pb n="KR3k0058_WYG_130-10b"/>
役<hi>梁書張充傳張充字延符吳郡人父緒齊特進金紫光祿大夫有名前代充少時不持操行好逸遊緒嘗</hi>
<hi>請假還吳始入西郭值充出獵左手臂鷹右手牽狗遇緒船至便放紲脱韝拜於水次緒曰丨丨丨丨無乃勞</hi>
<hi>乎充跪對曰充聞三十而立今二十九矣請至來歳而敬易之緒曰過而能改顔氏子有焉及明年遂修身改</hi>
<hi>節學不盈載多所該覽尤明老易能清言</hi>自我得之自我失之亦復何恨<hi>梁書</hi>
<hi>邵陵王綸傳及景背盟復圍城城䧟確排闥入啓髙祖曰城已陷矣髙祖曰猶可一戰不對曰不可臣向者親</hi>
<hi>格戰勢不能禁自縋下城僅得至此髙祖歎曰丨丨丨丨丨丨丨丨丨丨丨丨乃使確為慰勞文</hi>酒令<lb/>
<hi>梁書王規傳湘東王時為京兆尹與朝士宴集屬規為丨丨規從容對曰自江左以來未有兹舉特進蕭琛金</hi>
<hi>紫傅昭在坐並謂為知言</hi>名下無虛<hi>陳書姚察傳報聘于周江左耆舊先在闗右者咸相傾慕沛國</hi>
<pb n="KR3k0058_WYG_130-11a"/>
<hi>劉臻竊於公館訪漢書疑事十餘條並為剖析皆有經據臻謂所親曰丨丨定丨丨士</hi>劉胡來<hi>南史</hi>
<hi>鄧琬傳劉胡南陽湼陽人也本以面坳黑似胡故名坳胡及長單名胡焉出身郡將稍至隊主討伐諸蠻徃無</hi>
<hi>不㨗蠻甚畏憚之明帝即位除越騎校尉蠻畏之小兒啼語云丨丨丨便止</hi>騙槖駞<hi>南史蘭欽傳㓜</hi>
<hi>而果決趫㨗過人宋末隨父子雲在洛陽恒於市丨丨丨</hi>夫貴妻榮<hi>魏書宗室匡傳詔曰丨丨於朝</hi>
<hi>丨丨於室婦女無定升從其夫三藩既啟王封妃名亦宜同等</hi>賭賽<hi>魏書任城王澄傳時詔延四廟之子</hi>
<hi>下逮元孫之胄申宗宴於皇信堂不以爵秩為列悉序昭穆為次用家人之禮髙祖曰行禮已畢欲令宗室各</hi>
<hi>言其志可率賦詩特令澄為七言連韻與髙祖徃復丨丨遂至極歡際夜乃罷</hi>耳聞不如目見<lb/>
<hi>魏書崔浩傳李順等復曰丨丨丨丨丨丨吾曹目見何可共辨浩曰汝曹受人金錢欲為之辭謂我目不見便</hi>
<pb n="KR3k0058_WYG_130-11b"/>
<hi>可欺也</hi>子細<hi>魏書源懐傳懐性寛容簡約不好煩碎恒語人曰為貴人理世務當舉綱維何必湏太丨</hi>
<hi>丨也譬如為屋但外望髙顯楹棟平正基壁完牢風雨不入足矣斧斤不平斲削不宻非屋之病也</hi>有始<lb/>
無終<hi>魏書叚承根傳承根好學機辯有文思而性行疎薄丨丨丨丨</hi>鍾鳴漏盡<hi>魏書游明根傳</hi>
<hi>臣桑榆之年丨丨丨丨蒙陛下之澤首領獲全待盡私庭下奉先帝陛下大恩臣之願也但犬馬之戀不勝悲</hi>
<hi>塞</hi>舞文弄法<hi>北齊書孝昭帝紀又以廷尉中丞執法所在繩違按罪不得丨丨丨丨</hi>美景<lb/>
良辰<hi>北齊書叚榮傳孝言雖黷貨無厭恣情酒色然舉止風流招致名士丨丨丨丨未嘗虛棄賦詩奏伎</hi>
<hi>畢盡歡洽雖草萊之士麤閑文藝多引入賔館與同興賞其貧躓者亦時有乞遺世論復以此多之按孝言段</hi>
<hi>榮子</hi>恐不濟事<hi>北齊書髙昻傳又随髙祖討爾朱兆於韓陵昻自領郷人部曲王桃湯東方老呼延</hi>
<pb n="KR3k0058_WYG_130-12a"/>
<hi>族等三千人髙祖曰髙都督純將漢兒丨丨丨丨今當割鮮卑兵千餘人共相叅雜於意如何昻對曰敖曹所</hi>
<hi>將部曲練習已久前後戰鬭不減鮮卑今若雜之情不相合勝則爭功退則推罪願自領漢軍不煩更配髙祖</hi>
<hi>然之</hi>男來女徃<hi>北齊書王紘傳紘上言突厥與宇文丨丨丨丨必當相與影響南北寇邊宜選九州</hi>
<hi>勁勇强弩多據要險之地</hi>潤筆<hi>隋書鄭譯傳授開府隆州刺史請還治疾有詔徴之見於醴泉宫上賜宴</hi>
<hi>甚歡因謂譯曰貶退已久情相矜愍於是復爵沛國公位上柱國上顧謂侍臣曰鄭譯與朕同生共死間闗危</hi>
<hi>難興言念此何日忘之譯因奉觴上夀上令内史令李徳林立作詔書髙熲戲謂譯曰筆乾譯答曰出為方岳</hi>
<hi>杖策言歸不得一錢何以丨丨上大笑</hi>闗節<hi>舊唐書穆宗紀丁丑詔國家設文學之科本求才實茍容</hi>
<hi>僥倖則異至公訪聞近日浮薄之徒扇為朋黨謂之丨丨干擾主司每歳策名無不先定永言敗俗深用興懐</hi>
<pb n="KR3k0058_WYG_130-12b"/>
<hi>鄭朗等昨令重試意在精覈藝能不於異常之中固求深僻題目貴令所試成就以觀學藝淺深孤竹管是祭</hi>
<hi>天之樂出於周禮正經閲其呈試之文都不知其本事辭律鄙淺蕪累何多亦令宣示錢徽庶其深自懐愧誠</hi>
<hi>宜盡棄以警將來但以四海無虞人心方泰用𢎞寛假式示殊恩孔温業趙存約竇洵直所試麤通予及第盧</hi>
<hi>公亮等十一人可落下自今後禮部舉人宜准開元二十五年敇及第人所試雜文幷策送中書門下詳覆</hi>
作閙<hi>舊唐書武宗紀時有纎人告中尉仇士良言宰相作赦書欲減削禁軍衣糧馬草料士良怒曰必若</hi>
<hi>有此軍人須至樓前丨丨宰相李徳裕等知請開延英訴其事帝曰奸人之詞也召兩軍中尉諭之曰赦書出</hi>
<hi>自朕意不由宰相況未施行公等安得此言士良惶恐謝之</hi>對手<hi>舊唐書宣宗紀日本國王子入朝貢</hi>
<hi>方物王子善碁帝令待詔顧師言與之丨丨</hi>好消息惡消息<hi>舊唐書崔元暐傳其母盧氏嘗</hi>
<pb n="KR3k0058_WYG_130-13a"/>
<hi>誡之曰吾見姨兄屯田郎中辛元馭云兒子從宦者有人來云貧乏不能存此是丨丨丨若聞貲貨充足衣馬</hi>
<hi>輕肥此丨丨丨吾嘗重此言以為確論比見親表中仕宦者多將錢物上其父母父母但知喜悦竟不問此物</hi>
<hi>從何而來必是祿俸餘資誠亦善事如其非理所得此與盜賊何别縱無大咎獨不内愧於心孟母不受魚鮓</hi>
<hi>之饋盖為此也汝今坐食祿俸榮幸已多若其不能忠清何以戴天覆地孔子云雖日殺三牲之養猶為不孝</hi>
<hi>又曰父母惟其疾之憂特宜修身潔已勿累吾此意也元暐遵奉母氏教誡以清謹見稱</hi>末耐何<hi>唐書</hi>
<hi>承天皇帝倓傳帝惑偏語賜倓死俄悔悟明年廣平王收二京使李泌獻㨗泌與帝雅素從容語倓事帝改容</hi>
<hi>曰倓於艱難時實自有力為細人間䦧欲害其兄我計社稷割愛而為之所泌曰爾時臣在河西知其詳廣平</hi>
<hi>於兄弟篤睦至今言建寧則嗚咽不自已陛下此言得之讒口耳帝泣下曰事已爾丨丨丨</hi>可人<hi>唐書</hi>
<pb n="KR3k0058_WYG_130-13b"/>
<hi>温造傳州刺史張建封聞其名書幣招禮造欣然曰丨丨也徃從之</hi>止寒莫若重裘止謗<lb/>
莫若自修<hi>唐書魏謨傳李孝本宗室子坐李訓事誅死其二女没入宫謨上言陛下即位不悦聲色</hi>
<hi>於今十年未始採擇數月以來稍意聲伎教坊閲選百十未已莊宅收市亹亹有聞今又取孝本女内之後宫</hi>
<hi>宗姓不育寵幸為累傷治道之本速塵穢之嫌諺曰丨丨丨丨丨丨丨丨丨丨丨丨惟陛下崇千載之盛徳去</hi>
<hi>一旦之玩好帝即出孝本女</hi>貧不學儉富不學奢<hi>唐書馬周傳里語曰丨丨丨丨丨丨</hi>
<hi>丨丨言自然也</hi>唾面自乾<hi>唐書婁師徳傳其弟守代州辭之官教之耐事弟曰人有丨丨潔之乃已</hi>
<hi>師徳曰未也潔之是違其怒正使丨丨耳</hi>天下本無事庸人擾之<hi>唐書陸象先傳累徙</hi>
<hi>蒲州刺史兼河東按察使小吏有罪誡遣之大吏白争以為可杖象先曰人情大抵不相逺謂彼不暁吾言邪</hi>
<pb n="KR3k0058_WYG_130-14a"/>
<hi>必責者當以汝為始大吏慙而退嘗曰丨丨丨丨丨丨丨丨丨為煩耳第澄其源何憂不簡邪</hi>芒刺在<lb/>
背<hi>唐書崔日用傳嘗謂人曰吾平生所事皆適時制變不専始謀然每一反思若丨丨丨丨云</hi>曵白<lb/>
<hi>唐書苖晉卿傳天寶二載判入等者凡六十四人分甲乙丙三科以張奭為第一奭御史中丞倚之子倚新得</hi>
<hi>幸於帝晉卿欲附之奭本無學故議者囂然不平安祿山因間言之帝為御花萼樓覆實中裁十一二奭持紙</hi>
<hi>終日筆不下人謂之丨丨</hi>清流<hi>唐書裴樞傳哀帝嗣位栁璨方用事全忠以牙將張廷範為太常卿樞以</hi>
<hi>為廷範勲臣自宜任方鎮何用為卿恐非王意持不下全忠怒謂賔佐曰吾常器樞不浮薄今乃爾璨聞即罷</hi>
<hi>樞政事拜左僕射俄貶登州刺史又貶瀧州司戶參軍至滑州全忠遣人殺之白馬驛投尸於河年六十五初</hi>
<hi>全忠佐史李振曰此等自謂丨丨宜投諸河永為濁流全忠笑而許之</hi>白著<hi>唐書劉晏傳初州縣取富</hi>
<pb n="KR3k0058_WYG_130-14b"/>
<hi>人督漕輓謂之船頭主郵逓謂之捉驛税外横取謂之丨丨人不堪命皆去為盜賊上元寳應間如袁晁陳莊</hi>
<hi>方清許欽等亂江淮十餘年乃定</hi>炙手可熱<hi>唐書崔鉉傳鉉所善者鄭魯楊紹復段瓌薛蒙頗參</hi>
<hi>議論時語曰鄭楊叚薛丨丨丨丨欲得命通魯紹瓌蒙帝聞之題於扆</hi>笑殺天下人<hi>唐書鄭綮</hi>
<hi>傳綮本善詩其語多俳諧故使落調世共號鄭五歇後體至是省史走其家上謁綮笑曰諸君誤矣人皆不識</hi>
<hi>字宰相亦不及我史言不妄俄聞制詔下歎曰萬一然丨丨丨丨丨既視事宗戚詣慶搔首曰歇後鄭五作宰</hi>
<hi>相事可知矣固讓不聽立朝偘然無復故態</hi>笑者不可測<hi>唐書魚朝恩傳會釋菜執易升坐百</hi>
<hi>官咸在言鼎有覆餗象以侵宰相王縉怒元載怡然朝恩曰怒者常情丨丨丨丨丨也</hi>眼孔大<hi>唐書</hi>
<hi>安祿山傳帝為祿山起第京師以中人督役戒曰善為部署祿山丨丨丨毋令笑我為𤨏戶交疏臺觀池沼華</hi>
<pb n="KR3k0058_WYG_130-15a"/>
<hi>僭㡩幕率緹繡金銀為篣筐𤓰籬大抵服御雖乗輿不能過帝登勤政樓幄坐之左張金雞大幛前置特榻詔</hi>
<hi>祿山坐褰其幄以示尊寵</hi>豹死留皮人死留名<hi>五代史死節傳王彦章武人不知書常為</hi>
<hi>俚語謂人曰丨丨丨丨丨丨丨丨其於忠義盖天性也</hi>小樓羅<hi>宋史張思均傳思均起行伍征討稍</hi>
<hi>有功質狀小而精悍太宗嘗稱其樓羅自是人目為丨丨丨焉</hi>矯枉過直<hi>越絶書子之復仇臣之討</hi>
<hi>賊至誠感天丨丨丨丨乳狗哺虎不計禍福</hi>生事<hi>董仲舒春秋繁露無危而擅丨丨是卑君也</hi>一<lb/>
節動而百枝揺<hi>桓寛鹽鐵論一人有罪州里驚駭十家奔亡若癰疽之相濘色滛之相連丨丨</hi>
<hi>丨丨丨丨丨</hi>樹欲靜風不定子欲養親不待<hi>劉向説苑孔子行遊中路聞哭</hi>
<hi>者聲其音甚悲孔子曰驅之驅之前有異人音少進見之邱吾子也擁鐮帶索而哭孔子辟車而下問曰夫子</hi>
<pb n="KR3k0058_WYG_130-15b"/>
<hi>非有喪也何哭之悲也邱吾子對曰吾有三失孔子曰願聞三失邱吾子曰吾少好學問周遍天下還後吾親</hi>
<hi>亡一失也事君奢驕諫不遂是二失也厚交友而後絶三失也丨丨丨乎丨丨丨丨丨丨吾丨丨丨徃而不來</hi>
<hi>者年也不可得再見者親也請從此辭則自刎而死孔子曰弟子記之此足以為戒也於是弟子歸養親者十</hi>
<hi>三人</hi>臧三耳<hi>孔叢公孫龍又與子髙記論於平原君所辨理至於丨丨丨公孫龍言臧之三耳甚辨析</hi>
<hi>子髙弗應俄而辭出明日復見平原君曰疇昔公孫之言信辨也先生實以為何如答曰然幾能臧三耳矣雖</hi>
<hi>然實難僕願得又問於君今為臧三耳甚難而實非也謂臧兩耳甚易而實是也不知君將從易而是者乎亦</hi>
<hi>從難而非者乎平原君弗能應明日謂公孫龍曰公無復與孔子髙辨事也其人理勝於辭公辭勝於理辭勝</hi>
<hi>於理終必受詘</hi>充口<hi>焦氏易林飲食/丨丨安和無咎</hi>東行西走<hi>焦氏易林丨丨丨丨喪其犬馬</hi>
<pb n="KR3k0058_WYG_130-16a"/>
<hi>南求驊騮失車林下</hi>渴不可言<hi>焦氏易林龍馬上山絶無/水泉喉唇燋乾丨丨丨丨</hi>廢物<hi>吳越</hi>
<hi>春秋不能報讐畢為丨丨</hi>若有神助<hi>王充論衡故命貴從賤地自逹命賤從富位自危故夫富貴丨</hi>
<hi>丨丨丨貧賤若有鬼禍命貴之人俱學獨逹並仕獨遷命富之人俱求獨得並為獨成貧賤反此</hi>手中<lb/>
無錢<hi>王充論衡丨丨丨丨之市使貨主問曰錢何在對曰無錢貨主必不與也夫胸中不學猶手中無錢</hi>
<hi>也欲人君任使之百姓信嚮之奈何也</hi>楊溝<hi>三輔黄圖長安御溝謂之丨丨謂植楊於其上也</hi>寧<lb/>
逄惡賔無逄故人<hi>葛洪西京雜記公孫𢎞起家徒歩為丞相故人髙賀從之𢎞食以脱粟飯</hi>
<hi>覆以布被賀怨曰何用故人富貴為脱粟布被我自有之𢎞大慙賀告人曰公孫𢎞内服貂蟬外衣麻枲内㕑</hi>
<hi>五鼎外膳一肴豈可以示天下於是朝廷疑其矯焉𢎞歎曰丨丨丨丨丨丨丨丨</hi>巢居知風穴<lb/>
<pb n="KR3k0058_WYG_130-16b"/>
處識雨<hi>劉勰新論天將風也纎塵不動而䲰自鳴旦且雨也寸隂未布而蟻蚓移矣丨丨丨丨丨丨丨</hi>
<hi>丨風雨方至而鳥蟲應之</hi>方底圓盖<hi>顔氏家訓娣姒之比兄弟則疎薄矣今使疎薄之人而節量親</hi>
<hi>厚之恩猶丨丨而丨丨必不合矣</hi>落索<hi>顔氏家訓婦人之性率寵子壻而虐兒婦寵壻則兄弟之怨生</hi>
<hi>焉虐婦則姊妹之讒行焉然則女之行留皆得罪於其家者母實為之至有諺云丨丨阿姑飡此其相報也家</hi>
<hi>之常弊可不戒哉</hi>不鯽溜<hi>宋祁筆記孫炎作反切語本出於俚俗常言尚數百種故謂就為鯽溜凡</hi>
<hi>人不慧者即曰丨丨丨謂團曰突欒謂精曰鯽令謂孔曰窟籠不可勝舉而唐盧仝詩云不鯽溜鈍漢國朝林</hi>
<hi>逋詩云團欒空遶百千回是不暁俚人反語逋雖變突為團亦其謬也</hi>突欒<hi>見/上</hi>鯽令<hi>見上</hi>窟<lb/>
籠<hi>見上</hi>一肚皮不合時宜<hi>費衮梁溪漫志東坡退朝食罷捫腹徐行謂侍兒曰是中有何</hi>
<pb n="KR3k0058_WYG_130-17a"/>
　<hi>物一婢遽曰都是文章坡不以為然又一人曰滿腹都是識見坡亦以為未當至朝雲乃曰學士丨丨丨丨丨</hi>
　<hi>丨丨坡捧腹笑</hi>冬烘<hi>葉夢得避暑錄話唐人言丨丨是不了了之語故有主司頭腦太冬烘錯認顔標是</hi>
　<hi>魯公之言人以為戲談今蜀人多稱之</hi>乾星照濕土<hi>姚寛西溪叢語諺云丨丨丨丨丨來日依</hi>
　<hi>舊雨</hi>包彈杜撰<hi>王楙野客叢書丨丨對丨丨為甚的包拯為臺官嚴毅不恕朝列有過必須彈擊故</hi>
　<hi>言事無瑕疵者曰没彈杜黙為詩多不合律故言事不合格者為杜撰世言杜撰包彈本此</hi>牛食如<lb/>
　澆羊食如燒<hi>王逵蠡海集牛共羊居丑未之位牛色蒼雖有雜色而蒼多近於春陽之生氣故聞</hi>
　<hi>死則觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>羊色白雖有雜色而白多近於秋隂之殺氣故聞死則不懼凡草木經牛噉之餘必重茂經羊噉之</hi>
　<hi>餘必悴槁諺有之曰丨丨丨丨丨丨丨丨信夫是盖生殺之氣致然也</hi>跨竈<hi>海客日談馬前蹄之上有</hi>
<pb n="KR3k0058_WYG_130-17b"/>
　<hi>兩空處名竈門馬之良者後蹄印地之跡反在前蹄印地之前故名丨丨言後歩趲過前歩也</hi>
　<lb/>
　<lb/>
　<lb/>
　<lb/>
　<lb/>
　<lb/>
御定子史精華卷一百三十<lb/>
</p>
<p>
</p>
  </div>
</body>
</text>
</TEI>
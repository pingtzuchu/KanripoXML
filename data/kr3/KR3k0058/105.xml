<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0058_WYG_105-1a"/>
　欽定四庫全書<lb/>
御定子史精華卷一百五<lb/>
　　樂部一<lb/>
　　　雅樂<lb/>
　人與天調<hi>管子五聲既調然後作立五行以正天時五官以正人位丨丨丨丨然後天地之美生注</hi>
　<hi>美謂甘露醴泉之類也</hi>大音希聲<hi>老子丨丨丨/丨大象無形</hi>質而不悲<hi>鄧析子上古之</hi>
　<hi>樂丨丨丨丨當今之樂邪而為淫</hi>象周騶虞<hi>墨子武王勝殷殺紂環天下自立以為王事成功立</hi>
　<hi>無大後患因先王之樂又自作樂命曰丨丨成王因先王之樂命曰丨丨</hi>承雲六瑩九韶晨<lb/>
<pb n="KR3k0058_WYG_105-1b"/>
　露<hi>列子奏丨丨丨丨丨丨丨丨之樂</hi>張樂洞庭<hi>莊子北門成問於黄帝曰帝丨咸池之丨於丨</hi>
　<hi>丨之野吾始聞之懼復聞之怠卒聞之而惑蕩蕩黙黙乃不自得帝曰女殆其然哉吾奏之以人徵之以天行</hi>
　<hi>之以禮義建之以太清夫至樂者先應之以人事順之以天理行之以五德應之以自然然後調理四時太和</hi>
　<hi>萬物四時迭起萬物循生一盛一衰文武倫經一清一濁隂陽調和流光其聲蟄蟲始作吾驚之以雷霆其卒</hi>
　<hi>無尾其始無首一死一生一僨一起所常無窮而一不可待女故懼也吾又奏之以隂陽之和燭之以日月之</hi>
　<hi>明其聲能短能長能柔能剛變化齊一不主故常在谷滿谷在阬滿阬塗卻守神以物為量其聲揮綽其名高</hi>
　<hi>明是故鬼神守其幽日月星辰行其紀吾止之於有窮流之於無止子欲慮之而不能知也望之而不能見也</hi>
　<hi>逐之而不能及也儻然立於四虛之道倚於槁梧而吟目知窮乎所欲見力屈乎所欲逐吾既不及已夫形充</hi>
<pb n="KR3k0058_WYG_105-2a"/>
<hi>空虛乃至委蛇女委蛇故怠吾又奏之以無怠之聲調之以自然之命故若混逐叢生林樂而無形布揮而不</hi>
<hi>曵幽昏而無聲動於無方居於窈冥或謂之死或謂之生或謂之實或謂之榮行流㪚徙不主常聲世疑之稽</hi>
<hi>於聖人聖也者逹於情而遂於命也天機不張而五官皆備此之謂天樂無言而心説故有焱氏為之頌曰聼</hi>
<hi>之不聞其聲視之不見其形充滿天地苞裹六極女欲聼之而無接焉而故惑也樂也者始於懼懼故崇吾又</hi>
<hi>次之以怠怠故遁卒之於惑惑故愚愚故道道可載而與之俱也</hi>文武倫經<hi>見上</hi>其卒無<lb/>
尾其始無首<hi>見上</hi>變化齊一不主故常<hi>見/上</hi>揮綽<hi>見上</hi>立於四<lb/>
虛之道<hi>見上</hi>天樂<hi>見/上</hi>有焱之頌<hi>見/上</hi>充滿天地苞裹六極<hi>見上</hi>
始於懼次之以怠卒之於惑<hi>見上</hi>上及太清下及泰寧中<lb/>
<pb n="KR3k0058_WYG_105-2b"/>
及萬靈<hi>鶡冠子氣由神生道由神成惟聖人能正其音調其聲故其德丨丨丨丨丨丨丨丨丨丨丨丨</hi>
<hi>膏露降白丹發醴泉出朱草生衆祥具</hi>華天上揚本出黄鐘<hi>鶡冠子丨丨丨丨丨丨丨</hi>
<hi>丨注疑此樂章之名</hi>合歡定和<hi>荀子為之鐘鼓管磬琴瑟竽笙使足以辨吉凶丨丨丨丨而已不求</hi>
<hi>其餘</hi>養耳<hi>荀子鐘鼓管磬琴瑟/竽笙所以丨丨也</hi>先王立樂之方<hi>荀子夫樂者樂也人</hi>
<hi>情之所必不免也故人不能無樂樂則必發於聲音形於動靜而人之道聲音動靜性術之變盡是矣故人不</hi>
<hi>能不樂樂則不能無形形而不為道則不能無亂先王惡其亂也故制雅頌之聲以道之使其聲足以樂而不</hi>
<hi>流使其文足以辨而不諰使其曲直繁省廉肉節奏足以感動人之善心使夫邪汙之氣無由得接焉是丨丨</hi>
<hi>丨丨丨丨也按禮記樂記本荀子也故子史語之本六經者皆不錄而特錄此</hi>審一定和<hi>荀子故樂</hi>
<pb n="KR3k0058_WYG_105-3a"/>
<hi>者丨丨以丨丨者也比物以飾節者也合奏以成文者也足以率一道足以治萬變是先王立樂之術也</hi>天<lb/>
下之大齊<hi>荀子故聼其雅頌之聲而志意得廣焉執其干戚習其俯仰屈伸而容貎得莊焉行其綴</hi>
<hi>兆要其節奏而行列得正焉進退得齊焉故樂者出所以征誅也入所以揖讓也征誅揖讓其義一也出所以</hi>
<hi>征誅則莫不聼從入所以揖讓則莫不從服故樂者丨丨丨丨丨也中和之紀也人情之所必不免也</hi>飾<lb/>
喜<hi>荀子且樂者先王之所以丨丨也</hi>中平莊肅<hi>荀子樂丨丨則民和而不流樂丨丨則民齊而</hi>
<hi>不亂</hi>使人心莊<hi>荀子紳端章甫舞韶/歌武丨丨之丨丨</hi>順氣成象<hi>荀子凡姦聲感人而</hi>
<hi>逆氣應之逆氣成象而亂生焉正聲感人而順氣應之丨丨丨丨而治生焉</hi>清明象天廣大<lb/>
象地<hi>荀子君子以鐘鼓導志以琴瑟樂心動以干戚飾以羽旄從以磬管故其丨丨丨丨其丨丨丨丨其</hi>
<pb n="KR3k0058_WYG_105-3b"/>
<hi>俯仰周旋有似於四時故樂行而志清禮修而行成耳目聰明血氣和平移風易俗天下皆寧</hi>樂行而<lb/>
民嚮方<hi>荀子故樂者所以導樂也金石絲竹者所以導樂也丨丨丨丨丨丨矣</hi>窮本極變<lb/>
<hi>荀子丨丨丨丨樂之情也</hi>和適<hi>吕氏春秋萬物所出造於太一化於/隂陽萌芽始震凝<graphic n="KR3153" url="https://raw.githubusercontent.com/kanripo/KR-Gaiji/master/images/KR3153.png" mimeType="image/png"/>以形形體有處</hi>
<hi>莫不有聲聲出於和和出於適丨丨先王定樂由此而生</hi>伊尹作大濩<hi>吕氏春秋殷湯即位乃命</hi>
<hi>丨丨丨為丨丨歌晨露修九招六列以見其善</hi>臯陶作夏籥<hi>吕氏春秋禹立勤勞天下日夜不懈</hi>
<hi>通大川決壅塞鑿龍門降通漻水以導河疏三江五湖注之東海以利黔首於是命丨丨丨為丨丨九成以昭</hi>
<hi>其功</hi>三象<hi>吕氏春秋商人服象為虐於東夷周公遂以師逐之至於江南乃為丨丨以嘉其徳</hi>無聲<lb/>
者正可聼<hi>淮南子朱絃漏越一唱而三歎可聼而不可快也故丨丨丨丨其丨丨者也</hi>民神<lb/>
<pb n="KR3k0058_WYG_105-4a"/>
禽鳥之般<hi>揚子大樂無間丨丨丨丨丨丨測曰大樂無間無不懐也</hi>鄭衞不能入<hi>揚子</hi>
<hi>黄鐘以生之中正以平之確乎丨丨丨丨丨也</hi>惟正之聼<hi>揚子或曰君子聼聲乎曰君子丨丨丨丨</hi>
<hi>荒淫佛正沉而樂者君子弗聼也注佛違也</hi>九變而淳氣洽<hi>文中子化至九變王道其明乎</hi>
<hi>故樂至丨丨丨丨丨丨矣裴晞曰何謂也子曰夫樂象成者也象成莫大於形而流於聲王化始終所可見也</hi>
<hi>故韶之成也虞氏之恩被動植矣烏鵲之巢可俯而窺也鳯凰何為而藏乎</hi>王化始終可見<lb/>
<hi>見上</hi>隂陽序次風雨時至嘉生繁祉人民和利<hi>國語物得其常曰樂</hi>
<hi>極極之所集曰聲聲應相保曰和細大不踰曰平如是而鑄之金磨之石繫之絲木越之匏竹節之鼓而行之</hi>
<hi>以遂八風於是乎氣無滯隂亦無㪚陽丨丨丨丨丨丨丨丨丨丨丨丨丨丨丨丨物備而樂成上下不罷故曰</hi>
<pb n="KR3k0058_WYG_105-4b"/>
<hi>樂正</hi>中音<hi>國語夫有和平之聲則有蕃殖之財於是乎道之以中德詠之以丨丨德音不愆以合神人神</hi>
<hi>是以寧民是以聼</hi>肆夏繁遏渠<hi>國語夫先樂金奏丨丨丨丨丨天子所以饗元侯也按左傳杜</hi>
<hi>注九夏其二曰肆夏一名繁三曰韶夏一名遏四曰納夏一名渠其説未當吕叔玉云肆夏時邁也繁遏執競</hi>
<hi>也渠思文也周禮鍾師杜子春引之此説為是葢工歌文王之三謂文王大明綿歌鹿鳴之三謂鹿鳴四牡皇</hi>
<hi>皇者華則是從肆夏數至渠為肆夏之三也安得以肆夏即為繁乎鄭君謂頌失此説不可從</hi>伶蕭詠<lb/>
歌<hi>國語丨丨丨丨及鹿鳴之三君之所以況使臣臣敢不拜按伶蕭詠歌所謂工歌也</hi>樂以開山<lb/>
川之風<hi>國語平公説新聲師曠曰公室其將卑乎君之明兆於衰矣夫丨丨丨丨丨丨丨以耀德於廣</hi>
<hi>逺也風德以廣之風山川以逺之風物以聽之修詩以詠之修禮以節之夫徳廣逺而有時節是以逺服而邇</hi>
<pb n="KR3k0058_WYG_105-5a"/>
<hi>不遷</hi>流穢鎮浮<hi>國語教之樂以丨/其丨而丨其丨</hi>飾性<hi>史記樂書州異國殊情習不同故博</hi>
<hi>采風俗協比聲律以補短移化助流政教天子躬於明堂臨觀而萬民咸蕩滌邪穢斟酌飽滿以丨厥丨故云</hi>
<hi>雅頌之音理而民正嘄噭之聲興而士奮鄭衞之曲動而心淫及其調和諧合鳥獸盡感而況懐五常含好惡</hi>
<hi>自然之勢也</hi>調和諧合鳥獸盡感<hi>見/上</hi>動盪血脉通流精神<hi>史記</hi>
<hi>樂書贊音樂者所以丨丨丨丨丨丨丨丨而和正心也</hi>宫動脾商動肺角動肝徵<lb/>
動心羽動腎<hi>史記樂書丨丨丨而和正聖丨丨丨而和正義丨丨丨而和正仁丨丨丨而和正禮</hi>
<hi>丨丨丨而和正智</hi>貫珠叩玉<hi>史記樂書索隠述贊端如丨丨清同丨丨洋洋盈耳咸英餘曲</hi>樂<lb/>
府樂人<hi>漢書宣帝紀丨丨減丨丨使歸就農業</hi>美其歡心而不流其聲音<lb/>
<pb n="KR3k0058_WYG_105-5b"/>
<hi>漢書禮樂志樂以治内而為同禮以修外而為異同則和親異則畏敬和親則無怨畏敬則不爭揖讓而天下</hi>
<hi>治者禮樂之謂也二者竝行合為一體畏敬之意難見則著之於享獻辭受登降跪拜和親之説難形則發之</hi>
<hi>於詩歌詠言鐘石筦弦葢嘉其敬意而不及其財賄丨丨丨丨丨丨丨丨丨丨</hi>治内<hi>見上</hi>充目動<lb/>
耳感心<hi>漢書禮樂志其威儀足㠯丨丨音聲足㠯丨丨詩語足㠯丨丨故聞其音而德和省其詩而志</hi>
<hi>正論其數而法立是㠯薦之郊廟則鬼神饗作之朝廷則羣臣和立之學官則萬民協聼者無不虛已竦神説</hi>
<hi>而承流是㠯海内徧知上德被服其風光輝日新化上遷善而不知所㠯然至於萬物不夭天地順而嘉應降</hi>
聞音德和省詩志正論數法立<hi>見上</hi>本情性浹肌膚臧骨<lb/>
髓<hi>漢書禮樂志夫樂丨丨丨丨丨丨而丨丨丨雖經乎千載其遺風餘烈尚猶不絶</hi>壽人<hi>漢書禮樂</hi>
<pb n="KR3k0058_WYG_105-6a"/>
<hi>志周有房中樂至秦名曰丨丨</hi>七始華始<hi>漢書禮樂志丨丨丨丨肅倡和聲神來宴娭庶幾是聼注</hi>
<hi>孟康曰七始天地四時人之始華始萬物英華之始也㠯為樂名如六英也</hi>變民易化人著<lb/>
<hi>漢書董仲舒傳樂者所以變民風化民俗也其丨丨也丨其丨丨也丨故聲發於和而本於情接於肌膚臧於</hi>
<hi>骨髄故王道雖微缺而筦絃之聲未衰也</hi>獨行十月迎氣樂<hi>後漢書章帝紀冬始行月令迎</hi>
<hi>氣樂注東觀記曰馬防上言聖人作樂所以宣氣致和順隂陽也臣愚以為可因歳首發太簇之侓奏雅頌之</hi>
<hi>音㠯迎和氣時㠯作樂器費多遂丨丨丨丨丨丨丨也</hi>黄門鼔吹<hi>後漢書禮儀志注丨丨丨丨天</hi>
<hi>子所以宴樂羣臣詩所謂坎坎鼓我蹲蹲舞我者也其短簫鐃歌軍樂也</hi>短簫鐃歌<hi>見上</hi>雅吹<lb/>
擊磬<hi>後漢書桓榮傳車駕幸太學會諸博士論難於前又詔諸生丨丨丨丨盡日乃罷</hi>總統研<lb/>
<pb n="KR3k0058_WYG_105-6b"/>
精<hi>魏志杜䕫傳䕫善鍾律聰明過人絲竹八音靡所不能惟歌舞非所長時㪚郎鍾静尹齊善詠雅樂歌師</hi>
<hi>尹胡能歌宗廟郊祀之曲舞師馮肅服養曉知先代諸舞䕫丨丨丨丨逺考諸經近采故事敎習講肄備作樂</hi>
<hi>器紹復先代古樂皆自䕫始也</hi>廣陵散<hi>晉書嵇康傳康將刑東市太學生三千人請以為師弗許康顧</hi>
<hi>視日影索琴彈之曰昔袁孝尼嘗從吾學丨丨丨吾每靳固之廣陵散於今絶矣時年四十海内之士莫不痛</hi>
<hi>之帝尋悟而恨焉初康嘗遊於洛西暮宿華陽亭引琴而彈夜分忽有客詣之稱是古人與康共談音律辭致</hi>
<hi>清辯因索琴彈之而為廣陵散聲調絶倫遂以授康仍誓不傳人亦不言其姓字</hi>象容表慶<hi>宋書</hi>
<hi>樂志晉正德舞歌詩皇道惟清禮樂斯經金石在縣萬舞在庭丨丨丨丨協律被聲軼武超濩取節六英同進</hi>
<hi>退讓化漸無形大和宣洽通於幽冥</hi>升歌翊節下管調風<hi>宋書樂志太祝祼地奏登歌樂</hi>
<pb n="KR3k0058_WYG_105-7a"/>
<hi>詞精華孚鬯誠監昭通丨丨丨丨丨丨丨丨皇心履變敬明尊親大哉孝德至矣交神</hi>憓感人祗<lb/>
化動翔泳<hi>宋書樂志夫鐘鼓既陳雅頌斯辨所以丨丨丨丨丨丨丨丨頃自金籥弛韻羽佾未凝正</hi>
<hi>俗移風良在兹日昔阮咸清識王度昭奇樂緒增修異世同功矣</hi>四縣庭響八列陛倡<lb/>
<hi>宋書樂志白紵篇在心曰志發言詩聲成於文被管絲手舞足蹈欣泰時移風易俗王化基琴角揮韻白雲舒</hi>
<hi>簫韶協音神鳯來拊擊和節詠在初章曲乍畢情有餘文同軌壹道德行國靖民和禮樂成丨丨丨丨美勲英</hi>
<hi>丨丨丨丨貴人聲舞飾麗華樂容工羅裳皎日袂隨風金翠列煇蕙麝豐淑姿委體允帝衷</hi>德凝羽<lb/>
綴道鬯容辭<hi>齊書樂志神宫懋鄴明寢昌基丨丨丨丨丨丨丨丨</hi>佾文靜縣<hi>齊書樂志</hi>
<hi>諦容輟序丨丨丨丨</hi>繞風停雲<hi>齊書樂志朱絃丨丨翠羽丨丨</hi>翿籥繁會笙磬諧<lb/>
<pb n="KR3k0058_WYG_105-7b"/>
音<hi>齊書樂志庭列宫縣陛羅瑟琴丨丨丨丨丨丨丨丨</hi>郊廟歌辭應湏典誥大語<lb/>
<hi>梁書蕭子雲傳敕曰丨丨丨丨丨丨丨丨丨丨不得雜用子史文章淺言而沈約所撰亦多舛謬</hi>六樂<lb/>
該深五聲妙逺<hi>魏書禮志尚書李崇奏前被㫖敕以兼太樂令公孫崇更調金石并其書表付</hi>
<hi>外考試登依旨敕以去八月初詣署集議但丨丨丨丨丨丨丨丨至如仲尼淵識故將忘味呉札善聼方可論</hi>
<hi>辨自斯以降莫有詳之</hi>正聲五十曲<hi>魏書禮志大武皇帝破平統萬得古雅樂一部丨丨歌丨</hi>
<hi>丨丨工伎相傳間有施用</hi>樂情膏潤<hi>隋書音樂志禮意/風猷丨丨丨丨</hi>風敵勵兵<hi>隋書</hi>
<hi>音樂志漢明帝時樂有四品其四曰短簫鐃歌樂軍中之所用焉黄帝時岐伯所造以建武揚德丨丨丨丨則</hi>
<hi>周官所謂王師大㨗則令凱歌者也</hi>改七懸八以黄鐘為宫<hi>隋書盧賁傳賁以古樂宫</hi>
<pb n="KR3k0058_WYG_105-8a"/>
<hi>懸七八損益不同歷代通儒議無定準於是上表曰殷人以上通用五音周武克殷得鶉火天駟之應其音用</hi>
<hi>七漢興加應鍾故十六枚而在一簴鄭元注周禮二八十六簴此則七八之義其來逺矣然世有沿革用捨不</hi>
<hi>同至周武帝復改懸七以林鍾為宫夫樂者治之本也故移風易俗莫善於樂是以呉札觀而辨興亡然則樂</hi>
<hi>也者所以動天地感鬼神情發於聲治亂斯應周武以林鍾為宫葢將亡之徵也且林鍾之管即黄鐘下生之</hi>
<hi>義黄鐘君也而生於臣明為皇家九五之應又隂者臣也而居君位更顯國家登極之祥斯實㝠數相符非闗</hi>
<hi>人事伏惟陛下握圖御㝢道邁前王功成作樂煥乎曩策臣聞五帝不相沿樂三王不相襲禮此葢随時改制</hi>
<hi>而不失雅正者也上竟從之即丨丨丨丨丨丨丨丨丨詔賁與儀同楊慶和刪定周齊音律</hi>一千八<lb/>
百聲<hi>隋書萬寶常傳撰樂譜六十四卷具論八音旋相為宫之法改絃移柱之變為八十四調一百四十</hi>
<pb n="KR3k0058_WYG_105-8b"/>
<hi>四律變化終於丨丨丨丨丨時人以周禮有旋宫之義自漢魏以來知音者皆不能通見寶常特創其事皆哂</hi>
<hi>之至是試令為之應手成曲無所凝滯見者莫不嗟異於是損益樂器不可勝紀其聲雅淡不為時人所好太</hi>
<hi>常善聲者多排毁之</hi>上元二儀<hi>舊唐書髙宗紀十一月丙寅上製樂章有丨丨丨丨三才四時五德</hi>
<hi>六律七政八風九宫十洲得一慶雲之曲</hi>華夏正聲<hi>舊唐書音樂志開皇八年平陳始獲江左舊工</hi>
<hi>及四懸樂器帝令廷奏之歎曰此丨丨丨丨也非吾此舉世何得聞乃調五音為五夏二舞登歌房中等十四</hi>
<hi>調賓祭用之隋氏始有雅樂因置清商署以掌之</hi>清商署<hi>見上</hi>魚麗鵞貫箕張翼<lb/>
舒<hi>舊唐書音樂志貞觀七年太宗制破陣舞圖左圓右方先偏後伍丨丨丨丨丨丨丨丨交錯屈伸首尾廻</hi>
<hi>互以象戰陣之形令吕才依圖敎樂工百二十人被甲執㦸而習之凡為三變每變為四陣有來往疾徐擊刺</hi>
<pb n="KR3k0058_WYG_105-9a"/>
<hi>之象以應歌節數日而就更名七德之舞</hi>元會第一奏<hi>舊唐書音樂志貞觀十四年有景雲見河</hi>
<hi>水清張文收採古朱鴈天馬之義制景雲河清歌名曰讌樂奏之管絃為諸樂之首丨丨丨丨丨者是也</hi>靈<lb/>
䕫吼鵰鶚爭石墜崖壯士怒<hi>舊唐書音樂志鼓吹之作本為軍容昔皇帝涿鹿有</hi>
<hi>功以為警衞故棡鼔曲有丨丨丨丨丨丨丨丨丨丨丨丨之類自昔功臣備禮適得用之</hi>得意則凱<lb/>
樂<hi>舊唐書音樂志太和三年八月太常禮院奏謹按凱樂鼓吹之歌曲也周官大司樂王師大獻則奏凱安</hi>
<hi>樂注云獻功之樂也又大司馬之班師有功則凱樂獻於社注云兵樂曰凱司馬法曰丨丨丨丨丨所以示喜</hi>
<hi>也</hi>君臣同慶<hi>舊唐書音樂志凱歌用鐃吹二部笛篳篥簫笳鐃鼓每色二人歌工二十四人樂工</hi>
<hi>等乘馬執樂器次第陳列如鹵簿之式鼓吹令丞前導分行於兵馬俘馘之前將入都門鼔吹振作迭奏破陣</hi>
<pb n="KR3k0058_WYG_105-9b"/>
<hi>樂等四曲破陣樂應聖期兩曲太常舊有辭賀朝歡丨丨丨丨樂今撰補之</hi>龍池<hi>舊唐書音樂志丨丨</hi>
<hi>樂明皇所作也明皇龍潛之時宅在龍慶坊宅南坊人所居變為池望氣者亦異焉故中宗季年汎舟池中明</hi>
<hi>皇正位以坊為宫池水逾大彌漫數里為此樂以歌其祥也</hi>鳯曲登歌<hi>舊唐書音樂志送文舞出</hi>
<hi>迎武舞入樂章丨丨丨丨調令序龍雩集舞泛祥風</hi>四懸二舞<hi>舊唐書職官志凡國有五聲八音六</hi>
<hi>律六吕陳丨丨之度分丨丨之節以和人倫以調節氣以享鬼神以序賓客</hi>十二和<hi>唐書禮樂志初</hi>
<hi>祖孝孫已定樂乃曰大樂與天地同和者也製丨丨丨以法天之成數號大唐雅樂一曰豫和二曰順和三曰</hi>
<hi>永和四曰肅和五曰雍和六曰壽和七曰太和八曰舒和九曰昭和十曰休和十一曰正和十二曰承和用於</hi>
<hi>郊廟朝廷以和人神</hi>功成慶善<hi>唐書禮樂志九功舞者本名功成慶善樂太宗生於慶善宫貞觀六</hi>
<pb n="KR3k0058_WYG_105-10a"/>
<hi>年幸之宴從臣賞賜閭里同漢沛宛帝歡甚賦詩起居郎吕才被之管絃名曰丨丨丨丨樂</hi>七德舞<lb/>
<hi>唐書禮樂志唐之自製樂凡三大舞一曰七德舞二曰九功舞三曰上元舞丨丨丨者本名秦王破陣樂太宗</hi>
<hi>為秦王破劉武周軍中相與作秦王破陣樂曲及即位宴㑹必奏之謂侍臣曰雖發揚蹈厲異乎文容然功業</hi>
<hi>由之被於樂章示不忘本也右僕射封德彝曰陛下以聖武戡難陳樂象德文容豈足道哉帝矍然曰朕雖以</hi>
<hi>武功興終以文德綏海内謂文容不如蹈厲斯過矣乃製舞圖左圓右方先偏後伍交錯屈伸以象魚麗鵞鸛</hi>
<hi>命吕才以圖敎樂工百二十八人被銀甲執㦸而舞凡三變毎變為四陣象擊刺往來歌者和曰秦王破陣樂</hi>
<hi>後令魏徵與員外散騎常侍褚亮員外散騎常侍虞世南太子右庶子李百藥更製歌辭名曰七德舞</hi>秦<lb/>
王破陣<hi>見上</hi>二舞在北登歌在上<hi>五代史崔棁傳高祖詔太常復文武二舞詳定</hi>
<pb n="KR3k0058_WYG_105-10b"/>
<hi>正冬朝㑹禮及樂章自唐末之亂禮樂製度亡失已久棁與御史中丞竇貞固刑部侍郎吕琦禮部侍郎張允</hi>
<hi>等草定之其年冬至高祖㑹朝崇元殿廷設宫縣丨丨丨丨丨丨丨丨文舞郎八佾六十有四人冠進賢黄紗</hi>
<hi>袍白中單白練<graphic n="KR1513" url="https://raw.githubusercontent.com/kanripo/KR-Gaiji/master/images/KR1513.png" mimeType="image/png"/>襠白布大口袴革帶履左執籥右秉翟執纛引者二人武舞郎八佾六十有四人服平巾幘</hi>
<hi>緋絲布大袖繡襠甲金飾白練<graphic n="KR1513" url="https://raw.githubusercontent.com/kanripo/KR-Gaiji/master/images/KR1513.png" mimeType="image/png"/>錦騰蛇起梁帶豹文大口袴烏靴左執干右執戚執旌引者二人加鼓吹十</hi>
<hi>二按負以熊豹以象百獸率舞按設羽葆鼓一大鼓一金錞一歌簫笳各二人王公上壽天子舉爵奏元同三</hi>
<hi>舉登歌奏文同舉食文舞舞昭德武舞舞成功之曲禮畢高祖大悦賜棁金帛羣臣左右覩者皆嗟歎之</hi>可<lb/>
密<hi>劉向説苑樂之丨丨者琴最宜焉君子以其可修德故近之</hi>一足<hi>孔叢公曰吾聞䕫丨丨有異於</hi>
<hi>人信乎孔子曰昔重黎舉䕫而進又欲求人而佐焉舜曰夫樂天地之精也惟聖人為能和六律均五音知樂</hi>
<pb n="KR3k0058_WYG_105-11a"/>
<hi>之本以通八風䕫能若此一而足矣故曰一足非一足也公曰善</hi>兜禁昧離<hi>班固白虎通故南夷</hi>
<hi>之樂曰丨西夷之樂曰丨北夷之樂曰丨東夷之樂曰丨合觀之樂儛於堂四夷之樂陳於右</hi>東方持<lb/>
矛南方歌西方戚北方擊金<hi>班固白虎通丨丨丨丨丨丨丨丨丨丨丨丨丨丨夷</hi>
<hi>狄質不如中國中國文章但随物名之耳</hi>地祗升天神降<hi>王嘉拾遺記師延者殷之樂人也精</hi>
<hi>述隂陽曉明象緯莫測其為人世載遼絶在軒轅之世為司樂之官及殷時總修三皇五帝之樂拊一絃琴則</hi>
<hi>丨丨皆丨吹玉律則丨丨俱丨</hi>十部伎<hi>唐六典凡大燕㑹則設丨丨之丨於庭以備華夷一曰燕樂伎</hi>
<hi>二曰清樂伎三曰西涼伎四曰天竺伎五曰高麗伎六曰龜兹伎七曰安國伎八曰疎勒伎九曰高昌伎十曰</hi>
<hi>康國伎</hi>
<pb n="KR3k0058_WYG_105-11b"/>
　　音律<lb/>
有唱必和<hi>管子茍丨丨之丨有丨之和之不差因以盡天地之道</hi>風律<hi>管子君失音則丨丨</hi>
<hi>必流</hi>吹風動音<hi>管子丨塤箎之丨鑿丨金石之丨注秋金主聲故吹風動音應兑之令</hi>負猪<lb/>
豕覺而駭<hi>管子凡聼徵如丨丨丨丨丨丨凡聼羽如鳴馬在野凡聼宫如牛鳴窌中凡聼商如離羣</hi>
<hi>羊凡聼角如雉登木以鳴音疾以清</hi>鳴馬在野<hi>見/上</hi>牛鳴窌中<hi>見/上</hi>離羣羊<hi>見上</hi>
雉登木以鳴<hi>見上</hi>宫徵還激<hi>子華子青黄黻黼文章之觀盡而五色渝丨丨丨丨生生</hi>
<hi>之聲足而八音汨</hi>臨河之操<hi>子華子日者主君之召也孔子轍環於河滸而弗肯以濟援琴而寫</hi>
<hi>志命之曰丨丨丨丨</hi>聆缶<hi>墨子農夫春耕夏耘秋/斂冬藏息於丨丨之樂</hi>四聲主<hi>鬼谷子商角不</hi>
<pb n="KR3k0058_WYG_105-12a"/>
<hi>二合徵羽不相配能為丨丨丨者其惟宫乎</hi>商角不二合徵羽不相配<hi>見上</hi>草<lb/>
木成實温風徐迴霜雪交下堅冰立㪚<hi>列子瓠巴鼓琴而鳥舞魚躍鄭</hi>
<hi>師文聞之棄家從師襄游柱指鈎弦三年不成章師襄曰子可以歸矣師文舍其琴歎曰文非弦之不能鉤非</hi>
<hi>章之不能成文所存者不在弦所志者不在聲内不得於心外不應於器故不敢發手而動弦且小假之以觀</hi>
<hi>其後無幾何復見師襄師襄曰子之琴何如師文曰得之矣請嘗試之於是當春而叩商弦以召南吕涼風忽</hi>
<hi>至丨丨丨丨及秋而叩角弦以激夾鐘丨丨丨丨草木發榮當夏而叩羽弦以召黄鐘丨丨丨丨川池暴沍及</hi>
<hi>冬而叩徵弦以激蕤賓陽光熾烈丨丨丨丨將終命宫而總四弦則景風翔慶雲浮甘露降澧泉湧師襄乃撫</hi>
<hi>心高蹈曰微矣子之彈也雖師曠之清角鄒衍之吹律亡以加之彼將挾琴執管而從子之後耳</hi>景風<lb/>
<pb n="KR3k0058_WYG_105-12b"/>
翔慶雲浮甘露降澧泉湧<hi>見上</hi>師曠清角鄒衍吹律<hi>見上</hi>高<lb/>
山流水<hi>列子伯牙善鼓琴鍾子期善聼伯牙鼓琴志在登丨丨鍾子期曰善哉峩峩兮若泰山志在丨</hi>
<hi>丨鍾子期曰善哉洋洋兮若江河伯牙所念鍾子期必得之伯牙游於泰山之隂卒逄暴雨止於巖下心悲乃</hi>
<hi>援琴而鼓之初為霖雨之操更造崩山之音曲毎奏鍾子期輙窮其趣伯牙乃舍琴而歎曰善哉善哉子之聼</hi>
<hi>夫志想象猶吾心也吾於何逃聲哉</hi>每奏輒窮其趣<hi>見/上</hi>人籟<hi>莊子女聞丨丨而未聞地</hi>
<hi>籟女聞地籟而未聞天籟夫</hi>二十五弦皆動<hi>莊子於是乎為之調瑟廢一於堂廢一於室鼓</hi>
<hi>宫宫動鼓角角動音律同矣夫或改調一弦於五音無當也鼓之丨丨丨丨丨丨</hi>意逹金石<hi>尸子</hi>
<hi>鐘鼔之聲怒而擊之則武憂而擊之則悲喜而擊之則樂其意變其聲亦變丨誠感之丨於丨丨而況人乎</hi>
<pb n="KR3k0058_WYG_105-13a"/>
清商清徵清角<hi>韓非子衞靈公將之晉至濮水之上税車而放馬設舍以宿夜分而聞鼓新聲</hi>
<hi>者而説之使人問左右盡報弗聞乃召師涓而告之曰有鼓新聲者使人問左右盡報弗聞其狀似鬼神子為</hi>
<hi>聼而寫之師涓曰諾因靜坐撫琴而寫之師涓明日報曰臣得之矣而未習也請復一宿習之靈公曰諾因復</hi>
<hi>留宿明日而習之遂去之晉晉平公觴之於施夷之臺酒酣靈公起公曰有新聲願請以示平公曰善乃召師</hi>
<hi>涓令坐師曠之旁援琴撫之未終師曠撫止之曰此亡國之聲不可遂也平公曰此道奚出師曠曰此師延之</hi>
<hi>所作與紂為靡靡之樂也及武王伐紂師延東走至於濮水而自投故聞此聲者必於濮水之上先聞此聲者</hi>
<hi>其國必削不可遂平公曰寡人所好者音也子其使遂之師涓鼓究之平公問師曠曰此所謂何聲也師曠曰</hi>
<hi>此所謂丨丨也公曰清商固最悲乎師曠曰不如丨丨公曰清徵可得而聞乎師曠曰不可古之聼清徵者皆</hi>
<pb n="KR3k0058_WYG_105-13b"/>
<hi>有德義之君也今吾君德薄不足以聼平公曰寡人之所好者音也願試聼之師曠不得已援琴而鼓一奏之</hi>
<hi>有元鶴二八道南方來集於郎門之垝再奏之而列三奏之延頸而鳴舒翼而舞音中宫商之聲聲聞於天平</hi>
<hi>公大説坐者皆喜平公提觴而起為師曠壽反而問曰音莫悲於清徵乎師曠曰不如丨丨公曰清角可得而</hi>
<hi>聞乎師曠曰不可昔者黄帝合鬼神於泰山之上駕象車而六蛟龍畢方竝鎋蚩尤居前風伯進掃雨師灑道</hi>
<hi>虎狼在前鬼神在後騰蛇伏地鳯凰覆上大合鬼神作為清角今主君德薄不足聼之聽之將恐有敗平公曰</hi>
<hi>寡人老矣所好者音也願遂聽之師曠不得已而鼓之一奏而有元雲從西北方起再奏之大風至大雨随之</hi>
<hi>裂帷幕破爼豆隳廊瓦坐者散走平公恐懼伏於廊室之間晉國大旱赤地三年平公之身遂瘙病</hi>田連<lb/>
鼓上成竅檝下<hi>韓非子田連成竅天下善鼔琴者也然而丨丨丨丨丨丨丨丨而不能成曲</hi>
<pb n="KR3k0058_WYG_105-14a"/>
流魚出聼六馬仰秣<hi>荀子昔者瓠巴鼓瑟而丨丨丨丨伯牙鼓瑟而丨丨丨丨</hi>大麗<lb/>
統實<hi>荀子聲樂之象鼓丨丨鐘丨丨磬廉制竽笙肅和筦籥發猛塤箎翁博瑟易良琴婦好</hi>翁博<lb/>
婦好<hi>見上</hi>太鉅太清太小太濁皆非適也<hi>吕氏春秋夫音亦有適太鉅則</hi>
<hi>志蕩以蕩聼鉅則耳不容弗容則横塞横塞則振動太小則志嫌以嫌聼小則耳不充不充則不詹不詹則窕</hi>
<hi>太清則志危以危聼清則耳谿極谿極則不鑒不鑒則竭太濁則志下以下聼濁則耳不收不收則不特不特</hi>
<hi>則怒故丨丨丨丨丨丨丨丨丨丨丨丨</hi>惟天之合正風乃行<hi>吕氏春秋帝顓頊生自若</hi>
<hi>水實處空桑乃登為帝丨丨丨丨丨丨丨丨其音若熙熙淒淒鏘鏘帝顓頊好其音乃令飛龍作效八風之音</hi>
<hi>命之曰承雲以祭上帝乃令鱓先為樂倡鱓仍偃浸以其尾鼓其腹其音英</hi>以尾鼓腹其音<lb/>
<pb n="KR3k0058_WYG_105-14b"/>
英<hi>見上</hi>黄鐘律吕之本<hi>吕氏春秋昔黄帝令伶倫作為律伶倫自大夏之西乃之阮隃之隂</hi>
<hi>取竹於嶰谿之谷以生空竅厚鈞者斷兩節間其長三寸九分而吹之以為黄鐘之宫次曰舍少次制十二筒</hi>
<hi>以之阮隃之下聼鳯凰之鳴以别十二律其雄鳴為六雌鳴亦六以比黄鐘之宫適合黄鐘之宫皆可以生之</hi>
<hi>故曰丨丨之宫丨丨丨丨</hi>雄鳴六雌鳴六<hi>見/上</hi>分審<hi>吕氏春秋五音之無不應也其丨丨</hi>
<hi>也宫徵商羽角各處其處音皆調均不可以相違</hi>日至則月鍾其風<hi>吕氏春秋大聖至理</hi>
<hi>之世天地之氣合而生風丨丨丨丨丨丨丨以生十二律仲冬日短至則生黄鐘季冬生大吕孟春生太簇仲</hi>
<hi>春生夾鐘季春生姑洗孟夏生仲吕仲夏日長至則生蕤賓季夏生林鐘孟秋生夷則仲秋生南吕季秋生無</hi>
<hi>射孟冬生應鐘天地之風氣正則十二律定矣</hi>東音南音西音北音<hi>吕氏春秋夏后氏孔</hi>
<pb n="KR3k0058_WYG_105-15a"/>
<hi>甲田於東陽萯山天大風晦盲孔甲迷惑入於民室主人方乳或曰后來見良日也之子是必大吉或曰不勝</hi>
<hi>也之子是必有殃后乃取其子以歸曰以為余子誰敢殃之子長成人幕動折撩斧斫斬其足遂為守門者孔</hi>
<hi>甲曰嗚呼有疾命矣夫乃作為破斧之歌實始為丨丨禹行功見塗山之女禹未之遇而廵省南土塗山氏之</hi>
<hi>女乃令其妾待禹於塗山之陽女乃作歌歌曰候人兮猗實始作為丨丨周公及召公取風焉以為周南召南</hi>
<hi>周昭王親將征荆辛餘靡長且多力為王右逺反渉漢梁敗王及蔡公抎於漢中辛餘靡振王北濟又反振蔡</hi>
<hi>公周公乃侯之於西翟實為長公殷整甲徙宅西河猶思故處實始作為丨丨長公繼是音以處西山秦繆公</hi>
<hi>取風焉實始作為秦音有娀氏有二佚女為之九成之臺飲食必以鼓帝令燕往視之鳴若謚隘二女愛而爭</hi>
<hi>搏之覆以玉筐少選發而視之燕遺二卵北飛遂不反二女作歌一終曰燕燕往飛實始作為丨丨</hi>悲存<lb/>
<pb n="KR3k0058_WYG_105-15b"/>
乎心而木石應之<hi>吕氏春秋鍾子期夜聞擊磬者而悲使人召而問之曰子何擊磬之悲也</hi>
<hi>答曰臣之父不幸而殺人不得生臣之母得生而為公家為酒臣之身得生而為公家擊磬臣不覩臣之母三</hi>
<hi>年矣昔為舍氏覩臣之母量所以贖之則無有而身固公家之財也是故悲也鍾子期歎嗟曰悲夫悲夫心非</hi>
<hi>臂也臂非椎非石也丨丨丨丨丨丨丨丨丨故君子誠乎此而諭乎彼感乎已而發乎人豈必彊説乎哉</hi>後<lb/>
世知音者將知鐘之不調<hi>吕氏春秋晉平公鑄為大鐘使工聼之皆以為調矣師曠</hi>
<hi>曰不調請更鑄之平公曰工皆為調矣師曠曰丨丨有丨丨丨丨丨丨丨丨丨也臣竊為君恥之至於師涓而</hi>
<hi>果知鐘之不調也是師曠欲善調鐘以為後世之知音者也</hi>音倍為日律倍為辰<hi>淮南</hi>
<hi>子二隂一陽成氣二二陽一隂成氣三合氣而為音合隂而為陽合陽而為律故曰五音六律丨自丨而丨丨</hi>
<pb n="KR3k0058_WYG_105-16a"/>
<hi>丨自丨而丨丨故日十而辰十二</hi>律九寸因而九之<hi>淮南子故黄鐘之丨丨丨而宫音調</hi>
<hi>丨丨丨丨九九八十一故黄鐘之數立焉</hi>以五立以八生<hi>淮南子物以三成音丨丨丨三與五</hi>
<hi>如八故卵生者八竅律之初生也寫風之音故音丨丨丨</hi>和繆<hi>淮南子姑洗生應鐘比於正音故為丨應</hi>
<hi>鐘生蕤賔不比正音故為丨</hi>浸濁浸清<hi>淮南子日冬至音比林鐘丨以丨日夏至音比黄鐘丨以</hi>
<hi>丨</hi>三百六十音當一歳之日<hi>淮南子其以為音也一律而生五音十二律而為六</hi>
<hi>十音因而六之六六三十六故丨丨丨丨丨以丨丨丨丨丨故律歴之數天地之道也</hi>放意相物<lb/>
<hi>淮南子瞽師之丨丨丨丨寫神愈舞而形乎絃者兄不能以喻弟</hi>廉隅修營<hi>淮南子山桐之琴澗</hi>
<hi>梓之腹雖鳴丨丨丨丨唐牙莫之鼔也通人則不然鼔琴者期於鳴亷隅修營而不期於濫脇號鐘</hi>中正<lb/>
<pb n="KR3k0058_WYG_105-16b"/>
則雅多哇則鄭<hi>揚子或問交五聲十二律也或雅或鄭何也曰丨丨丨丨丨丨丨丨</hi>美哉<lb/>
琴意<hi>文中子子遊汾亭坐鼓琴有舟而釣者過曰丨丨丨丨傷而和怨而静在山澤而有廊廟之志非太</hi>
<hi>公之都磻溪則仲尼之宅泗濵也子驟而鼓南風釣者曰嘻非今日事也道能利生民功足濟天下其有虞氏</hi>
<hi>之心乎不如舜自鼓也聲存而操變矣子遽捨琴謂門人曰情之變聲也如是乎起將延之釣者揺竿鼓栧而</hi>
<hi>逝門人追之子曰無追也播鼗武入於河擊磬襄入於海固有之也遂志其事作汾亭操焉</hi>聲存而<lb/>
操變<hi>見上</hi>汾亭操<hi>見/上</hi>成樂物生<hi>國語虞幕能聼協風以丨丨丨丨者也</hi>重者<lb/>
從細輕者從大<hi>國語琴瑟尚宫鐘尚羽石尚角匏竹利制大不踰宫細不過羽夫宫音之主也</hi>
<hi>第以及羽聖人保樂而愛財財以備器樂以殖財故樂器丨丨丨丨丨丨丨丨是以金尚羽石尚角瓦絲尚宫</hi>
<pb n="KR3k0058_WYG_105-17a"/>
<hi>匏竹尚議革木一聲</hi>大不踰宫細不過羽<hi>見/上</hi>立均出度<hi>國語王將鑄無射問</hi>
<hi>律於伶州鳩對曰律所以丨丨丨丨也古之神瞽考中聲而量之以制度律均鍾百官軌儀紀之以三平之以</hi>
<hi>六成於十二天之道也夫六中之色也故名之曰黄鐘所以宣養六氣九德也由是第之二曰大簇所以金奏</hi>
<hi>贊陽出滯也三曰姑洗所以修㓗百物考神納賓也四曰蕤賓所以安靖神人獻酬交酢也五曰夷則所以詠</hi>
<hi>歌九則平民無貳也六曰無射所以宣布哲人之令德示民軌儀也為之六間以揚沈伏而黜散越也元間大</hi>
<hi>吕助宣物也二間夾鍾出四隙之細也三間中吕宣中氣也四間林鍾龢展百事俾莫不任肅純恪也五間南</hi>
<hi>吕贊陽秀也六間應鍾均利器用俾應復也律吕不易無姦物也細鈞有鍾無鎛昭其大也大鈞有鎛無鍾甚</hi>
<hi>大無鎛鳴其細也大昭小鳴龢之道也龡平則久久固則純純明則終終復則樂所以成政也故先王貴之王</hi>
<pb n="KR3k0058_WYG_105-17b"/>
<hi>曰七律者何對曰昔武王伐殷歳在鶉火月在天駟日在析木之津辰在斗柄星在天黿星與日辰之位皆在</hi>
<hi>北維顓頊之所建也帝嚳受之我姬氏出自天黿及析木者有建星及牽牛焉則我皇妣大姜之姪伯陵之後</hi>
<hi>逢公之所馮神也歳之所在則我有周之分野也月之所在辰馬農祥也我太祖后稷之所經緯也王欲固是</hi>
<hi>五位三所而用之自鶉及駟七列也南北之揆七同也凡神人以數合之以聲昭之數合聲龢然後可同也故</hi>
<hi>以七同其數而以律龢其聲於是乎有七律王以二月癸亥夜陳未畢而雨以夷則之上宫畢之當辰辰在戌</hi>
<hi>上故長夷則之上宫名之曰羽所以藩屏民則也王以黄鐘之下宫布戎於牧之野故謂之厲所以厲六師也</hi>
<hi>以大簇之下宫布令於商昭顯文德底紂之多辠故謂之宣所以宣三王之徳也反及嬴内以無射之上宫布</hi>
<hi>憲施舍於百姓故謂之嬴亂所以優柔容民也</hi>神瞽考中聲<hi>見上</hi>紀之以三平之<lb/>
<pb n="KR3k0058_WYG_105-18a"/>
以六成於十二<hi>見上</hi>六間<hi>見/上</hi>大昭小鳴<hi>見/上</hi>七律七同<hi>見上</hi>左<lb/>
高<hi>戰國策魏文侯與田子方飲酒而稱樂文侯曰鐘聲不比乎丨丨田子方笑文侯曰奚笑子方曰臣聞之</hi>
<hi>君明則樂官不明則樂音今君審於聲臣恐君之聾於官也文侯曰善敬聞命</hi>變徵<hi>戰國策高漸離擊筑</hi>
<hi>荆軻和而歌為丨丨之聲士皆垂涙涕泣又前而歌曰風蕭蕭兮易水寒壯士一去兮不復還復為羽聲忼慨</hi>
<hi>士皆瞋目髪盡上指冠</hi>羽聲忼慨<hi>見/上</hi>六律為萬事根本<hi>史記律書王者制事</hi>
<hi>立法物度軌則壹禀於六律丨丨丨丨丨丨丨焉</hi>下生上生<hi>史記律書生黄鐘術曰以丨丨者倍</hi>
<hi>其實三其法以丨丨者四其實三其法上九商八羽七角六宫五徵九置一而九三之以為法實如法得長一</hi>
<hi>寸凡得九寸命曰黄鐘之宫故曰音始於宫窮於角數始於一終於十成於三氣始於冬至周而復始神生於</hi>
<pb n="KR3k0058_WYG_105-18b"/>
<hi>無形成於有形然後數形而成聲</hi>倍實三法四實三法<hi>見上</hi>置一而九三<lb/>
之始於宫窮於角<hi>見上</hi>琴音調而天下治<hi>史記田敬仲完世家騶忌子以</hi>
<hi>鼓琴見威王威王説而舍之右室湏臾王鼓琴騶忌子推户入曰善哉鼓琴王勃然不説去琴按劒曰夫子見</hi>
<hi>容未察何以知其善也騶忌子曰夫大弦濁以春温者君也小弦廉折以清者相也攫之深醳之愉者政令也</hi>
<hi>鈞諧以鳴大小相益回邪而不相害者四時也吾是以知其善也王曰善語音騶忌子曰何獨語音夫治國家</hi>
<hi>而弭人民皆在其中王又勃然不説曰若夫語五音之紀信未有如夫子者也若夫治國家而弭人民又何為</hi>
<hi>乎絲桐之間騶忌子曰夫大弦濁以春温者君也小弦廉折以清者相也攫之深而舍之愉者政令也鈞諧以</hi>
<hi>鳴大小相益回邪而不相害者四時也夫復而不亂者所以治昌也連而徑者所以存亡也故曰丨丨丨丨丨</hi>
<pb n="KR3k0058_WYG_105-19a"/>
<hi>丨丨夫治國家而弭人民者無若乎五音者王曰善</hi>大弦君小弦相<hi>見上</hi>復而不亂<lb/>
連而徑<hi>見上</hi>習曲習數習志<hi>史記孔子世家孔子學鼓琴師襄子十日不進師襄子曰</hi>
<hi>可以益矣孔子曰丘已丨其丨矣未得其數也有間曰已丨其丨可以益矣孔子曰丘未得其志也有間曰已</hi>
<hi>丨其丨可以益矣孔子曰丘未得其為人也有間曰有所穆然深思焉有所怡然高望而逺志焉曰丘得其為</hi>
<hi>人黯然而黒幾然而長眼如望羊心如王四國非文王其誰能為此也師襄子辟席再拜曰師葢云文王操也</hi>
還息陬鄉作陬操<hi>史記孔子世家孔子既不得用於衞將西見趙簡子至於河而聞竇鳴犢</hi>
<hi>舜華之死也臨河而歎曰美哉水洋洋乎丘之不濟此命也夫乃丨丨乎丨丨丨為丨丨以哀之注陬操琴曲</hi>
<hi>名也</hi>擊筑而歌客無不流涕<hi>史記刺客傳髙漸離變名姓為人庸保匿作於宋子久之</hi>
<pb n="KR3k0058_WYG_105-19b"/>
<hi>作苦聞其家堂上客擊筑傍偟不能去每出言曰彼有善有不善從者以告其主曰彼庸乃知音竊言是非家</hi>
<hi>丈人召使前擊筑一坐稱善賜酒而高漸離念久隠畏約無窮時乃退出其裝匣中筑與其善衣更容貎而前</hi>
<hi>舉坐客皆驚下與抗禮以為上客使丨丨丨丨丨丨丨丨丨而去者按宋子縣名</hi>為變新聲弦<lb/>
次初詩<hi>史記佞幸傳延年善歌丨丨丨丨而上方興天地祠欲造樂詩歌弦之延年善承意丨丨丨丨</hi>
<hi>注索隠曰初詩即新造樂章</hi>律以統氣類物吕以旅陽宣氣<hi>漢書律歷志律</hi>
<hi>十有二陽六為律隂六為吕丨丨丨丨丨丨一曰黄鐘二曰太簇三曰姑洗四曰蕤賔五曰夷則六曰亡射丨</hi>
<hi>丨丨丨丨丨一曰林鐘二曰南吕三曰應鐘四曰大吕五曰夾鐘六曰中吕有三統之義焉</hi>律娶妻<lb/>
吕生子<hi>漢書律歴志上生六而倍之下生六而損之皆以九為法九六隂陽夫婦子母之道也丨丨丨</hi>
<pb n="KR3k0058_WYG_105-20a"/>
<hi>而丨丨丨天地之情也六吕六律而十二辰立矣</hi>逺姚<hi>漢書禮樂志五音六律依韋饗昭雜變竝會雅</hi>
<hi>聲丨丨</hi>幼眇之聲<hi>漢書中山靖王勝傳今臣心結日久每聞丨丨丨丨不知涕泗之横集也</hi>銅<lb/>
丸擿鼓聲中嚴鼓之節<hi>漢書史丹傳元帝留好音樂或置鼙鼓殿下天子自臨軒檻上</hi>
<hi>隤丨丨以丨丨丨丨丨丨丨丨</hi>高張急徽追趨逐耆<hi>漢書揚雄傳今夫弦者丨丨丨丨丨</hi>
<hi>丨丨丨則坐者不期而附矣試為之施咸池揄六莖發蕭韶詠九成則莫有和也</hi>隨月律<hi>後漢書順</hi>
<hi>帝紀冬十月庚午行禮辟雍奏應鍾始復黄鐘作樂器丨丨丨</hi>準以定數<hi>後漢書律厯志京房曰竹</hi>
<hi>聲不可以度調故作丨丨丨丨準之狀如瑟長丈而十三弦隠間九尺以應黄鐘之律九寸中央一弦下有畫</hi>
<hi>分寸以為六十律清濁之節</hi>八能之士<hi>後漢書禮儀志先氣至五刻太史令與丨丨丨丨即坐於</hi>
<pb n="KR3k0058_WYG_105-20b"/>
<hi>端門左塾太史具樂器夏赤冬黒列前殿之前西上鍾為端守宫設席於器南北面東上正德席鼓南西面令</hi>
<hi>晷儀東北三刻中黄門持兵引太史令八能之士入自端門就位二刻侍中尚書御史謁者皆陛一刻乘輿親</hi>
<hi>御臨軒安體靜居以聼之太史令前當軒溜北面跪舉手曰八能之士以備請行事制曰可太史令稽首曰諾</hi>
<hi>起立少退顧令正德曰可行事正德曰諾皆旋復位正德立命八能士曰以次行事間音以竿八能曰諾五音</hi>
<hi>各三十為闋正德曰合五音律先唱五音竝作二十五闋皆音以竿訖正德曰八能士各言事八能士各書板</hi>
<hi>言事文曰臣某言今月若干日甲乙日冬至黄鐘之音調君道得孝道褒商臣角民徵事羽物各一板否則召</hi>
<hi>太史令各板書封以皁囊送西陛跪授尚書施當軒北面稽首拜上封事尚書授侍中常侍迎受報聞小黄門</hi>
<hi>幡麾節度大史令前曰禮畢制曰可太史令前稽首曰諾太史令八能士詣太官受賜陛者以次罷</hi>曲度<lb/>
<pb n="KR3k0058_WYG_105-21a"/>
<hi>後漢書馬防傳多聚聲樂丨丨比諸郊廟注曲度謂曲之節度也</hi>歸耕<hi>後漢書張衡傳嘉曾氏之丨丨</hi>
<hi>兮慕歴陵之欽崟注琴操曰歸耕者曾子之所作也曾子事孔子十餘年晨覺眷然念二親年衰養之不備於</hi>
<hi>是援琴鼔之曰往而不反者年也不可而再事者親也</hi>螳螂向蟬<hi>後漢書蔡邕傳初邕在陳留也</hi>
<hi>其鄰人有以酒食召邕者比往而酒以酣焉客有彈琴於屏邕至門試潛聼之曰憘以樂召我而有殺心何也</hi>
<hi>遂反將命者告主人曰蔡君向來至門而去邕素為邦鄉所宗主人遽自追而問其故邕具以告莫不憮然彈</hi>
<hi>琴者曰我向鼔琴見丨丨方丨鳴丨蟬將去而未飛螳螂為之一前一却吾心聳然惟恐螳螂之失之也此豈</hi>
<hi>為殺心而形於聲者乎邕莞然而笑曰此足以當之矣</hi>桓譚繁聲<hi>後漢書宋𢎞傳帝嘗問𢎞通博</hi>
<hi>之士𢎞乃薦沛國丨丨才學洽聞幾能及揚雄劉向父子於是召譚拜議郎給事中帝每宴輒令鼔琴好其丨</hi>
<pb n="KR3k0058_WYG_105-21b"/>
<hi>丨𢎞聞之不悦悔於薦舉伺譚内出正朝服坐府上遣吏召之譚至不與席而讓之曰吾所以薦子者欲令輔</hi>
<hi>國家以道德也而今數進鄭聲以亂雅頌非忠正者也能自改邪將令相舉以法乎譚頓首辭謝良久乃遣之</hi>
<hi>後大㑹羣臣帝使譚鼔琴譚見𢎞失其常度帝怪而問之𢎞乃離席免冠謝曰臣所以薦桓譚者望能以中正</hi>
<hi>導主而令朝廷耽悦鄭聲臣之罪也帝改容謝使反服其後遂不復令譚給事中</hi>漁陽參撾<hi>後漢</hi>
<hi>書禰衡傳融既愛衡才數稱述於曹操操欲見之而衡素相輕疾自稱狂病不肯往而數有恣言操懐忿而以</hi>
<hi>其才名不欲殺之聞衡善擊鼓乃召為鼓史因大㑹賓客閲試音節諸史過者皆令脱其故衣更著岑牟單絞</hi>
<hi>之服次至衡衡方為丨丨丨丨蹀𨄌而前容態有異聲節悲壯聼者莫不慷慨衡進至操前而止吏訶之曰鼓</hi>
<hi>史何不改裝而敢輕進乎衡曰諾於是先解衵衣次釋餘服裸身而立徐取岑牟單絞而著之畢復參撾而去</hi>
<pb n="KR3k0058_WYG_105-22a"/>
<hi>顔色不忤操笑曰本欲辱衡衡反辱孤</hi>廣陵㪚<hi>魏志王衛二劉傳注嵇康别傳云康臨終之言曰袁</hi>
<hi>孝尼嘗從吾學丨丨丨吾每固之不與廣陵散於今絶矣</hi>託絃流聲<hi>蜀志卻正傳正釋譏文曰瓠梁</hi>
<hi>丨丨以丨丨注淮南子曰瓠梁鼓瑟而鱓魚聼之按今淮南作瓠巴</hi>周郎顧<hi>呉志周瑜傳瑜少精意於</hi>
<hi>音樂雖三爵之後其有闕誤瑜必知之知之必顧故時人謠曰曲有誤丨丨丨</hi>刻玉鑄金<hi>晉書律歷</hi>
<hi>志聖人觀四時之變丨丨紀其盈虛察五行之聲丨丨均其清濁所以遂八風而宣九德和大樂而成政道</hi>
銅竹律<hi>晉書律歷志泰始十年中書監荀朂中書令張華出御府丨丨丨二十五具部大樂郎劉秀等</hi>
<hi>校試其三具與杜䕫及左延年律法同其二十二具視其銘題尺寸是笛律也</hi>古法七品<hi>晉書律歷</hi>
<hi>志武帝泰始九年中書監荀朂校大學八音不和始知後漢至魏尺長於古四分有餘朂乃部著作郎劉㳟依</hi>
<pb n="KR3k0058_WYG_105-22b"/>
<hi>周禮制尺所謂古尺也依古尺更鑄銅律吕以調聲韻以尺量古器與本銘尺寸無差又汲郡盜發六國時魏</hi>
<hi>襄王冡得古周時玉律及鐘磬與新律聲韻闇同於時郡國或得漢時故鐘吹律命之皆應朂銘其尺曰晉泰</hi>
<hi>始十年中書考古器揆校今尺長四分半所校丨丨有丨丨一曰姑洗玉律二曰小吕玉律三曰西京銅望臬</hi>
<hi>四曰金錯望臬五曰銅斛六曰古錢七曰建武銅尺姑洗微强西京望臬微弱其與此尺同銘八十二字此尺</hi>
<hi>者朂新尺也今尺者杜䕫尺也</hi>得趙牛鐸則諧<hi>晉書荀朂傳既掌樂事修律吕初朂於路逢趙</hi>
<hi>賈人牛鐸識其聲及掌樂音韻未調乃曰丨丨之丨丨丨丨矣遂下郡國悉送牛鐸果得諧者</hi>三弄<hi>晉書</hi>
<hi>桓伊傳善音樂盡一時之妙為江左第一有蔡邕柯亭笛常自吹之王徽之赴召京師泊舟青溪側素不與徽</hi>
<hi>之相識伊於岸上過船中客稱伊小字曰此桓野王也徽之便令人謂伊曰聞君善吹笛試為我一奏伊是時</hi>
<pb n="KR3k0058_WYG_105-23a"/>
<hi>已貴顯素聞徽之名便下車踞胡牀為作丨調丨畢便上車去客主不交一言</hi>三絶<hi>晉書袁山松傳善音</hi>
<hi>樂舊歌有行路難曲辭頗疎質山松好之乃文其辭句婉其節制每因酣醉縱歌之聼者莫不流涕初羊曇善</hi>
<hi>唱樂桓伊能挽歌及山松行路難繼之時人謂之丨丨</hi>振袖揚枹音節諧韻<hi>晉書王敦</hi>
<hi>傳武帝嘗召時賢共言技藝之事人人皆有所説惟敦都無所闗意色殊惡自言知擊鼓因丨丨丨丨丨丨丨</hi>
<hi>丨神氣自得旁若無人舉坐歎其雄爽</hi>高近哀思<hi>宋書樂志朂作新律笛十二枚散騎常侍阮咸</hi>
<hi>譏新律聲高丨丨丨丨不合中和朂以其異已出咸為始平相</hi>我欲歌卿可彈<hi>宋書范/<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>傳<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>
                    </hi>
<hi>長不滿七尺肥黑秃眉鬚善彈琵琶能為新聲上欲聞之屢諷以微㫖<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>偽若不曉終不肯為上彈上嘗宴飲</hi>
<hi>歡適謂<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>曰丨丨丨丨丨丨<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>/乃奉㫖上歌既畢<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>亦止弦</hi>新弄長弄<hi>宋書戴顒傳父善琴書顒</hi>
<pb n="KR3k0058_WYG_105-23b"/>
<hi>竝傳之凡諸音律皆能揮手㑹稽剡縣多名山故世居剡下顒及兄勃竝受琴於父父没所傳之聲不忍復奏</hi>
<hi>各造丨丨勃五部顒十五部顒又制丨丨一部竝傳於世中書令王綏常擕賔客造之勃等方進豆粥綏曰聞</hi>
<hi>卿善琴試欲一聽不答綏恨而去衡陽王義季鎮京口長史張邵與顒姻通迎來止黄鵠山山北有竹林精舍</hi>
<hi>林澗甚美顒憇於此澗義季亟從之遊顒服其野服不改常度為義季鼓琴竝新聲變曲其三調遊弦廣陵止</hi>
<hi>息之流皆與世異太祖毎欲見之嘗謂黄門侍郎張敷曰吾東廵之日當宴戴公山也以其好音長給正聲伎</hi>
<hi>一部顒合何嘗白鵠二聲以為一調號為清曠挼何嘗白鵠謂艶歌何嘗行飛來雙白鵠</hi>遊弦止息<lb/>
<hi>見上</hi>合何嘗白鵠為一調<hi>見/上</hi>金石弄<hi>宋書宗炳傳古有丨丨丨為諸桓所重桓</hi>
<hi>氏亡其聲遂絶惟炳傳焉太祖遣樂師楊觀就炳受之</hi>鐘聲嘶<hi>齊書張瓌傳父永右光祿大夫曉音</hi>
<pb n="KR3k0058_WYG_105-24a"/>
<hi>律宋孝武問永以太極殿前丨丨丨永答鐘有銅滓乃扣鐘求其處鑿而去之聲遂清越</hi>當時新絶<lb/>
<hi>齊書王敬則傳仲雄善彈琴丨丨丨丨江左有蔡邕焦尾琴在主衣庫上敇五日一給仲雄按仲雄敬則子</hi>
土氣偏陂音律乖爽<hi>齊書劉瓛傳時濟陽蔡仲熊禮學博聞謂人曰凡鍾律在南不容復</hi>
<hi>得調平昔五音金石本在中土今既來南丨丨丨丨丨丨丨丨瓛以為然</hi>燥濕變響<hi>梁書任昉傳撫</hi>
<hi>弦徽音未逹丨丨丨丨張羅沮澤不睹鴻雁高飛</hi>巧越嵇心妙臻羊體<hi>梁書柳惲傳初</hi>
<hi>宋世有嵇元榮羊葢竝善彈琴云傳戴安道之法惲幼從之學特窮其妙齊竟陵王聞而引之以為法曹行參</hi>
<hi>軍雅被賞狎王嘗置酒後園有晉相謝安鳴琴在側以授惲彈為雅弄子良曰卿丨丨丨丨丨丨丨丨良質美</hi>
<hi>手信在今辰豈止當世稱奇足可追踪古烈</hi>清調論<hi>梁書栁惲傳惲既善琴嘗以今聲轉棄古法乃</hi>
<pb n="KR3k0058_WYG_105-24b"/>
<hi>著丨丨丨具有條流</hi>沐浴唐風事兼比屋亦既在齊不知肉味<hi>南史</hi>
<hi>王儉傳帝幸樂遊宴集謂儉曰卿好音樂孰與朕同儉曰丨丨丨丨丨丨丨丨丨丨丨丨丨丨丨丨帝稱善</hi>
以無累之神合有道之器<hi>南史禇彦回傳嘗聚袁粲舍初秋凉夕風月甚美彦回援</hi>
<hi>琴奏别鵠之曲宫商既調風神諧暢王彧謝莊竝在粲坐撫節而歎曰丨丨丨丨丨丨丨丨丨丨宫商暫離不</hi>
<hi>可得已</hi>弦外之意虛響之音<hi>南史范<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>傳吾於音樂聼功不及自揮但所精非雅聲為</hi>
<hi>可恨然至於一絶處亦復何異邪其中體趣言之不可盡丨丨丨丨丨丨丨丨不知所從而來亦嘗以授人士</hi>
<hi>庶中未有一毫似者此永不傳矣</hi>擊琴<hi>南史栁惲傳嘗賦詩未就以筆捶琴坐客過以筯扣之惲驚其</hi>
<hi>哀韻乃製為雅音後傳丨丨自於此</hi>柳令流亞<hi>南史齊江夏王鋒傳嘗覲武帝賜以寶裝琴仍於御</hi>
<pb n="KR3k0058_WYG_105-25a"/>
<hi>前鼓之大見賞帝謂鄱陽王鏘曰闍黎琴亦是丨丨之丨丨按闍黎江夏王小字</hi>龍吟十弄<hi>北齊</hi>
<hi>書鄭述祖傳述祖能鼓琴自造丨丨丨丨云嘗夢人彈琴寤而寫得當時以為絶妙</hi>伏羲減瑟文<lb/>
王足琴<hi>隋書何妥傳丨丨丨丨丨丨丨丨仲尼擊磬子路鼓瑟漢髙擊筑元帝吹簫</hi>箸扣食<lb/>
器諧於絲竹<hi>隋書萬寶常傳嘗與人方食論及聲調時無樂器寶常因取前食器及雜物以箸扣</hi>
<hi>之品其高下宫商畢備諧於絲竹大為時人所賞</hi>浮圖鳴鐸<hi>北史長孫紹逺傳初紹逺為太常廣</hi>
<hi>召工人創造樂器唯黄鐘不調每恒恨之嘗經韓使君佛寺聞浮圖三層上鐸鳴其音雅合宫調因取而配奏</hi>
<hi>方始克諧乃啟明帝曰魏氏來宅秦雝雖祖述樂章然黄鍾為君天子之正位往經創造歴稔無成方知水行</hi>
<hi>將季木運伊始天命有歸靈樂自降此葢乾坤祐助宗廟致感方當降物和神祚隆萬世詔曰朕以菲薄何德</hi>
<pb n="KR3k0058_WYG_105-25b"/>
<hi>可以當之此葢天地祖宗之祐亦由公達鑒所致也</hi>天命有歸靈樂自降<hi>見上</hi>天子<lb/>
端拱羣司奉職<hi>北史長孫紹逺傳紹逺所奏樂以八為數故梁黄門侍郎裴正上書以為昔者</hi>
<hi>大舜欲聞七始下洎周武爰制七音持林鍾作黄鍾以為正調之首詔與紹逺詳議正曰天子用八非無典故</hi>
<hi>懸而不擊未聞厥理且黄鍾為天大吕為地太簇為人今懸黄鍾而擊太簇便是虚天位而專用人矣紹逺曰</hi>
<hi>夫天不言四時行焉地不言萬物生焉人感中和之氣居變通之道今縣黄鍾而擊太簇是丨丨丨丨丨丨丨</hi>
<hi>丨從此而議何往不可</hi>悲歡之情在於人心<hi>舊唐書音樂志太宗曰夫音聲能感人自</hi>
<hi>然之道也故歡者聞之則悦憂者聼之則悲丨丨丨丨丨丨丨丨非由樂也</hi>揺筆誤中琴絃<lb/>
<hi>舊唐書音樂志擊琴栁惲所造惲嘗為文詠思有所屬丨丨丨丨丨丨因為此樂以管承絃又以片竹約而束</hi>
<pb n="KR3k0058_WYG_105-26a"/>
<hi>之使絃急而聲亮舉竹擊之以為節曲</hi>一律生五音十二律為六十音<hi>舊唐</hi>
<hi>書祖孝孫傳孝孫得爽之法丨丨而丨丨丨丨丨丨而丨丨丨丨因而六之故有三百六十音以當一歳之日</hi>
<hi>又祖述洗重依淮南本數用京房舊術求之得三百六十律各因其月律而為一部以律數為母以一中氣所</hi>
<hi>有日為子以母命子隨所多少分直一歳以配七音起於冬至以黄鍾為宫太簇為商林鍾為徵南吕為羽姑</hi>
<hi>洗為角應鍾為變宫蕤賓為變徵其餘日建律皆依運行每日各以本律為宫旋宫之義由斯著矣</hi>正聲<lb/>
調<hi>舊唐書竇璡傳璡頗曉音律武德中與太常少卿祖孝孫受詔定正聲雅樂璡討論故實撰丨丨丨一卷</hi>
<hi>行於代</hi>啞鍾皆響<hi>舊唐書張文瓘傳太樂有古鍾十二近代惟用其七餘有五俗號丨丨莫能通</hi>
<hi>者文收吹律調之聲丨丨徹時人咸服其妙尋授協律郎</hi>律度量衡相用為表裏<hi>唐書</hi>
<pb n="KR3k0058_WYG_105-26b"/>
<hi>禮樂志聲無形而樂有器古之作樂者知夫器之必有敝而聲不可以言傳懼夫器失而聲遂亡也乃多為之</hi>
<hi>法以著之故始求聲者以律而造律者以黍自一黍之廣積而為分寸一黍之多積而為龠合一黍之重積而</hi>
<hi>為銖兩此造律之本也故為之長短之法而著之於度為之多少之法而著之於量為之輕重之法而著之於</hi>
<hi>權衡是三物者亦必有時而敝則又搃其法而著之於數使其分寸龠合銖兩皆起於黄鍾然後丨丨丨丨丨</hi>
<hi>丨丨丨丨使得律者可以制度量衡因度量衡亦可以制律不幸而皆亡則推其法數而制之用其長短多少</hi>
<hi>輕重以相參考四者既同而聲必至聲至而後樂可作矣</hi>一均<hi>唐書禮樂志黄鐘之律管長九寸王於中</hi>
<hi>宫土半之四寸五分與清宫合五音之首也加以二變循環無間故一宫二商三角四變徵五徵六羽七變宫</hi>
<hi>其聲繇濁至清為丨丨</hi>搊琵琶<hi>唐書禮樂志五絃如琵琶而小比國所出舊以木撥彈樂工裴神符</hi>
<pb n="KR3k0058_WYG_105-27a"/>
<hi>初以手彈太宗悦甚後人習為丨丨丨</hi>識臥吹<hi>唐書讓皇帝憲子瑀傳瑀亦知音嘗早朝過永興里</hi>
<hi>聞笛音顧左右曰是太常工乎曰然他日丨之曰何故丨丨工驚謝又聞康崑崙奏琵琶曰琵聲多琶聲少是</hi>
<hi>未可彈五十四絲大絃也樂家以自下逆鼓曰琵自上順鼓曰琶云</hi>琵聲多琶聲少<hi>見上</hi>金<lb/>
石諧婉將有大慶<hi>唐書李嗣眞傳時雍州人裴知古亦善樂律長安中為太樂令神龍元年</hi>
<hi>正月享太廟樂作知古密語萬年令元行冲曰丨丨丨丨丨丨丨丨在唐室子孫乎是月中宗復位</hi>振鐸<lb/>
得鐘<hi>唐書李嗣眞傳太常缺黄鐘鑄不能成嗣眞居崇業里疑土中有之弗得其所道上逄一車有鐸聲</hi>
<hi>甚厲嗣眞曰宫聲也市以歸振於空地若有應之掘之得鐘衆樂遂和</hi>以宫為均以土為<lb/>
德<hi>唐書王䖍休傳常得太常樂家劉玠撰繼天誕聖樂因帝誕日以獻其樂丨丨丨丨示五聲有君也丨丨</hi>
<pb n="KR3k0058_WYG_105-27b"/>
<hi>丨丨本五運在中也奏二十五疊取二十四氣而成一歳奏十六節象元凱登庸於朝云後中和樂本於此</hi>
由羅蔦附灌木<hi>唐書楊收傳涔陽耕得古鐘高尺餘收扣之曰此姑洗角也既劀拭有刻在兩</hi>
<hi>欒果然嘗言琴通黄鐘姑洗無射三均側出諸調丨丨丨丨丨丨然</hi>衆樂皆為臣妾<hi>宋史樂志</hi>
<hi>八音以絲為君絲以琴為君衆器之中琴德最優白虎通曰琴者禁止於邪以正人心也宜丨丨丨丨琴之丨</hi>
<hi>丨</hi>五行之符佐勝之徵<hi>六韜其法以天清淨無隂雲風雨夜半遣輕騎往至敵人之壘</hi>
<hi>去九百歩外徧持律管當耳大呼驚之有聲應管其來甚微角聲應管當以白虎徵聲應管當以元武商聲應</hi>
<hi>管當以朱雀羽聲應管當以勾陳五管聲盡不應者宫也當以青龍此丨丨丨丨丨丨丨丨成敗之機</hi>張<lb/>
急調下<hi>劉向説苑應侯與賈午子坐聞其鼓琴之聲應侯曰今日之琴一何悲也賈午子曰夫丨丨丨</hi>
<pb n="KR3k0058_WYG_105-28a"/>
<hi>丨故使人悲耳急張者良材也調下者官卑也取夫良材而卑官之安能無悲乎應侯曰善哉</hi>書柱<hi>劉向</hi>
<hi>説苑趙王遣使者之楚方鼓瑟而遣之誡之曰必如吾言使者曰王之鼓瑟未嘗悲若此也王曰宫商固方調</hi>
<hi>矣使者曰調則何不丨其丨耶王曰天有燥濕絃有緩急宫商移徙不可知是以不書</hi>天有燥濕<lb/>
絃有緩急<hi>見上</hi>流入於南不歸於北<hi>劉向説苑子路鼓瑟有北鄙之聲孔子聞</hi>
<hi>之曰信矣由之不才也冉有侍孔子曰求來爾奚不謂由夫先王之制音也奏中聲為中節丨丨丨丨丨丨丨</hi>
<hi>丨南者生育之鄉北者殺伐之域故君子執中以為本務生以為基故其音温和而居中以象生育之氣憂哀</hi>
<hi>悲痛之感不加乎心暴厲淫荒之動不在乎體夫然者乃治存之風安樂之為也</hi>貓方取鼠<hi>孔叢</hi>
<hi>孔子晝息於室而鼓琴焉閔子自外聞之以告曾子曰向也夫子之音清徹以和淪入至道今也更為幽沈之</hi>
<pb n="KR3k0058_WYG_105-28b"/>
<hi>聲幽則利欲之所為發沈則貪得之所為施夫子何所感而若是乎吾從子入而問焉曾子曰諾二子入問夫</hi>
<hi>子夫子曰然女言是也吾有之向見丨丨丨丨欲其得之故為之音也女二人者孰識諸曾子對曰閔子夫子</hi>
<hi>曰可與聼音矣</hi>和而相飲<hi>班固白虎通音者飲也言/其剛柔清濁丨丨丨丨也</hi>泛箏<hi>黄憲天禄</hi>
<hi>閣外史楚姬舞於前呉姝歌於後趙女鼓瑟於左秦娥丨丨於右</hi>吹律致氣寒谷為温<lb/>
<hi>王充論衡燕有谷氣寒不生五榖鄒衍吹律致氣既寒更為温燕以種黍黍生豐熟到今名之曰黍谷</hi>單<lb/>
鵠寡鳬<hi>葛洪西京雜記齊人劉道强善彈琴能作丨丨丨丨之弄聼者皆悲不能自攝</hi>歸風送<lb/>
逺<hi>葛洪西京雜記趙后有寶琴曰鳯凰皆以金玉隠起為龍鳯螭鸞古賢列女之象亦善為丨丨丨丨之操</hi>
心驅神遇天隨<hi>李肇國史補趙璧彈五絃人問其術答曰吾之於五絃也始則丨丨之中則丨</hi>
<pb n="KR3k0058_WYG_105-29a"/>
<hi>丨之終則丨丨之吾方浩然眼如耳耳如鼻不知五絃之為璧璧之為五絃也</hi>段師皮絃<hi>段成式酉</hi>
<hi>陽雜俎古琵琶用鵾雞股開元中丨丨能彈琵琶用丨丨賀懐智破撥彈之不能成聲</hi>有物激水<lb/>
如魚躍<hi>段成式酉陽雜俎蜀將軍皇甫直别音律擊陶器能知時月好彈琵琶元和中嘗造一調乘凉</hi>
<hi>臨水池彈之本黄鐘而聲入蕤賓因更絃再三奏之聲猶蕤賓也直甚惑不悦自意為不祥隔日又奏於池上</hi>
<hi>聲如故試彈於他處則黄鐘也直因調蕤賓夜復鳴彈於池上覺近岸波動丨丨丨丨丨丨丨及下絃則没矣</hi>
<hi>直遂集客車水竭池窮池索之數日泥下丈餘得鐵一片乃方響蕤賓鐵也</hi>雀啅蛇胡𤓰苑<lb/>
<hi>段成式酉陽雜俎王沂者平生不解絃管忽旦睡至夜乃寤索琵琶絃之成數曲一名丨丨丨一名胡王調一</hi>
<hi>名丨丨丨人不識聞聼之莫不流涕其妹請學之乃敎數聲須臾總忘後不成曲</hi>逍遙樓楣上<lb/>
<pb n="KR3k0058_WYG_105-29b"/>
梵字霓裳譜<hi>沈括夢溪筆談霓裳羽衣曲劉禹錫詩云三鄉陌上望仙山歸作霓裳羽衣曲又王</hi>
<hi>建詩云聼風聼水作霓裳白樂天詩注云開元中西凉府節度使楊敬述造鄭愚津陽門詩注云葉法善嘗引</hi>
<hi>上入月宫聞仙樂及上歸但記其半遂於笛中寫之㑹西凉府都督楊敬述進婆羅門曲與其聲調相符遂以</hi>
<hi>月中所聞為㪚序用敬述所進為其腔而名霓裳羽衣曲諸説各不同今蒲中丨丨丨丨丨有唐人横書類丨</hi>
<hi>丨相傳是丨丨丨字訓不通莫知是非或謂今燕韻有獻仙音曲乃其遺聲然霓裳本謂之道調法曲今獻仙</hi>
<hi>音乃小石調耳未知孰是</hi>虞美人操<hi>沈括夢溪筆談髙郵人桑景舒性知音聼百物之聲悉能占其</hi>
<hi>災福尤善樂律舊傳有虞美人草聞人作虞美人曲則枝葉皆動他曲不然景舒試之誠如所傳乃詳其曲聲</hi>
<hi>曰皆呉音也他日取琴試用呉音製一曲對草鼓之枝葉亦動乃謂之丨丨丨丨其聲調與虞美人曲全不相</hi>
<pb n="KR3k0058_WYG_105-30a"/>
<hi>近始末無一聲相似者而草輒應之與虞美人曲無異者律法同管也其知者臻妙如此景舒進士及第終於</hi>
<hi>州縣官今虞美人操盛行於江呉間人亦莫知其如何者為呉音</hi>不得正聲不足為器<lb/>
不得中聲不得為樂<hi>沈括補筆談樂有中聲有正聲所謂中聲者聲之高至於無窮聲之</hi>
<hi>下亦無窮而各具十二律作樂者必求其高下最中之聲不如是不足以致大和之音應天地之節所謂正聲</hi>
<hi>者如絃之有十三汎韻此十二律自然之節也盈丈之絃其節亦十三盈尺之絃其節亦十三故琴以為十三</hi>
<hi>徽不獨絃如此金石亦然考工為磬之法已上則磨其耑已下則磨其旁磨之至於擊而有韻處即與徽應過</hi>
<hi>之則復無韻又磨之至於有韻處復應以一徽石無大小有韻處亦不過十三猶絃之有十三汎聲也此天地</hi>
<hi>至理人不能以毫釐損益其間近世金石之工蓋未嘗及此丨丨丨丨丨丨丨丨丨丨丨丨丨丨丨丨</hi>剪<lb/>
<pb n="KR3k0058_WYG_105-30b"/>
紙應絃<hi>沈括補筆談琴瑟絃皆有應聲宫絃則應少宫商絃應少商其餘皆隔四相應今曲中有聲者</hi>
<hi>湏依此用之欲知其應者先調諸絃令聲和乃丨丨人加絃上鼓其丨丨則紙人躍他絃即不動聲律高下苟</hi>
<hi>同雖在他琴鼓之應絃亦震此之謂正聲</hi>轢弦䕶索<hi>葉夢得避暑録話琴之用指深故本色有丨丨</hi>
<hi>丨丨之稱</hi>悲壯入雲<hi>陸游南唐書雜藝傳李/冠春吹洞簫丨丨丨丨</hi>范履霜<hi>陸游老學菴筆</hi>
<hi>記范文正公喜彈琴然平日止彈履霜一操時人謂之丨丨丨</hi>得心符手得手符物<hi>張仲</hi>
<hi>才文始眞經人之善琴者有悲心則聲悽悽然有思心則聲遲遲然有怨心則聲回回然有慕心則聲裴裴然</hi>
<hi>所以悲思怨慕者非手非竹非絲非桐丨之丨丨之丨丨之丨丨之丨</hi>桴往聲存<hi>張仲才文始眞</hi>
<hi>經如桴扣鼓鼓之形者我之有也鼓之聲者我之感也丨已丨矣餘丨尚丨終亦不存而已矣鼓之形如我之</hi>
<pb n="KR3k0058_WYG_105-31a"/>
　<hi>精鼓之聲如我之神其餘聲者猶之魂魄知夫倐往倐來則五行之氣我何有焉</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0058_WYG_105-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定子史精華巻一百五<lb/>
</p>
<p>
</p>
  </div>
</body>
</text>
</TEI>
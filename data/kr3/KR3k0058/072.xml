<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0058_WYG_072-1a"/>
　欽定四庫全書<lb/>
御定子史精華卷七十二<lb/>
　　武功部一<lb/>
　　　兵機<lb/>
　本兵<hi>管子列陳之士皆輕其死而安難以要上事丨丨之極也</hi>兵未岀境而無敵者<lb/>
　八<hi>管子為兵之數存乎聚財而財無敵存乎論工而工無敵存乎制器而器無敵存乎選士而士無敵存乎</hi>
　<hi>政教而政教無敵存乎服習而服習無敵存乎徧知天下而徧知天下無敵存乎明於機數而明於機數無敵</hi>
　<hi>故丨丨丨丨丨丨丨丨丨</hi>舉如飛鳥動如雷電發如風雨<hi>管子收天下之</hi>
<pb n="KR3k0058_WYG_072-1b"/>
　<hi>豪傑有天下之駿雄故丨之丨丨丨丨之丨丨丨丨之丨丨丨莫當其前莫害其後獨岀獨入莫敢禁圉</hi>終<lb/>
　無方原無象<hi>管子必得文威武官習勝之務時因勝之丨丨丨勝之幾行義勝之理名實勝之急</hi>
　<hi>時分勝之事察伐勝之行備具勝之丨丨丨勝之</hi>聼鈔視新思濬<hi>管子丨於丨故能聞未極</hi>
　<hi>丨於丨故能見未形丨於丨故能知未始</hi>發驚動昌<hi>管子丨於丨故能至無量丨於丨故能得其寳</hi>
　至善不戰<hi>管子丨丨丨丨其次一之</hi>三器六攻<hi>管子凡先王治國之器三攻而毁之者六</hi>
　<hi>丨丨者何也曰號令也斧鉞也禄賞也丨丨者何也曰親也貴也貨也色也巧佞也翫好也不為六者變更於</hi>
　<hi>號令不為六者疑錯於斧鉞不為六者益損於禄賞若此則逺近一心逺近一心則衆寡同力衆寡同力則戰</hi>
　<hi>可以必勝而守可以必固</hi>危危窮窮<hi>管子三官不繆五教不亂九章著明則丨丨而無害丨丨而無</hi>
<pb n="KR3k0058_WYG_072-2a"/>
<hi>難故能致遠以數縱强以制</hi>徑乎不知發乎不意<hi>管子丨丨丨丨丨丨丨丨徑乎不知</hi>
<hi>故莫之能禦也發乎不意故莫之能應也故全勝而無害</hi>利適用敵<hi>管子丨丨器之至也丨丨教之</hi>
<hi>盡也不能致器者不能利適不能盡教者不能用敵</hi>使敵若據虛搏景<hi>管子善者之為兵也</hi>
<hi>丨丨丨丨丨若丨丨無設無形焉無不可以成也無形無為焉無不可以化也</hi>作内政而寓軍<lb/>
令<hi>管子丨丨丨丨丨丨丨制五家以為軌軌為之長十軌為里里有司四里為連連為之長十連為鄉鄉有</hi>
<hi>良人以為軍令是故五家為軌五人為伍軌長率之十軌為里故五十人為小戎里有司率之四里為連故二</hi>
<hi>百人為卒連長率之十連為鄉故二千人為旅鄉良人率之五鄉一師故萬人一軍五鄉之師率之三軍故有</hi>
<hi>中軍之鼓有髙子之鼓有國子之鼓春以田曰蒐振旅秋以田曰獮治兵是故卒伍政定於里軍旅政定於郊</hi>
<pb n="KR3k0058_WYG_072-2b"/>
<hi>内教既成令不得遷徙故卒伍之人人與人相保家與家相愛少相居長相游祭祀相福死䘮相恤禍福相憂</hi>
<hi>居處相樂行作相和哭泣相哀是故夜戰其聲相聞足以無亂晝戰其目相見足以相識驩欣足以相死是故</hi>
<hi>以守則固以戰則勝</hi>兵幸於權<hi>管子夫丨丨丨丨權/幸於地注幸猶勝也</hi>武滿<hi>管子兵威而不</hi>
<hi>止命曰丨丨</hi>伐逆伐險伐過<hi>管子先王之伐也丨丨不伐口順丨丨不伐易丨丨不伐及知</hi>
形知能知意<hi>管子人之衆寡士之精麄器之功苦盡知之此乃丨丨者也知形不若丨丨知能不</hi>
<hi>若丨丨</hi>叅具<hi>管子故主兵必丨丨者也/主明相知將能之謂叅具</hi>尊主安國之經<hi>管子</hi>
<hi>故兵者丨丨丨丨丨丨也不可廢也</hi>三驚當一至三至當一軍三軍當一<lb/>
戰<hi>管子故凡用兵之計丨丨丨丨丨丨丨丨丨丨丨丨丨丨丨注驚謂耀威示武能驚敵使懼如此者三可</hi>
<pb n="KR3k0058_WYG_072-3a"/>
<hi>當師之一至敵國師之三至可當一軍之用軍之三用可成一戰之功</hi>小征大匡<hi>管子是以聖人</hi>
<hi>丨丨而丨丨不失天時不空地利用日維簡其數不岀於計</hi>論器論士論將論主<hi>管子</hi>
<hi>故凡兵有大論必先丨其丨丨其丨丨其丨丨其丨</hi>無溝壘有耳目<hi>管子故善用兵者丨丨丨</hi>
<hi>而丨丨丨</hi>不呼儆不茍聚不妄行不强進<hi>管子兵丨丨丨丨丨丨丨丨丨丨丨</hi>
<hi>丨呼儆則敵人戒茍聚則衆不用妄行則羣卒困强進則銳士挫</hi>不行於完城池<hi>管子故軍</hi>
<hi>争者丨丨丨丨丨丨</hi>三闇<hi>管子夫恃不死之民而求以守戰恃不信之人而求以外知此兵之丨丨也</hi>
竽瑟羙人謟臣文馬<hi>管子遺以丨丨丨丨以塞其内遺以丨丨丨丨以蔽其外外内蔽塞</hi>
<hi>可以成敗</hi>五戰而至於兵<hi>管子桓公曰輕重之數國准之分吾已得而聞之矣請問用兵奈何</hi>
<pb n="KR3k0058_WYG_072-3b"/>
<hi>管子曰丨丨丨丨丨丨桓公曰此若言何謂也管子對曰請戰衡戰准戰流戰權戰勢此所謂五戰而至於兵</hi>
<hi>者也桓公曰善</hi>薪菜日虛十里靡幣日去千金<hi>管子倳㦸十萬丨丨之靡丨丨</hi>
<hi>丨丨之衍頓㦸一譟而丨丨之用丨丨丨丨之積</hi>如獨行<hi>管子蚤知敵人丨丨丨注蚤知敵人則有</hi>
<hi>以備之敵人望風自退故曰獨行也</hi>文令武令<hi>管子請興兵而南存宋鄭而令曰無攻楚言與楚王</hi>
<hi>遇至於遇上而以鄭城與宋水為請楚若許則是我以丨丨也楚若不許則遂以丨丨焉</hi>時為主客<lb/>
<hi>管子夫静與作丨以丨丨人時以為丨貴得度</hi>勿為客始<hi>管子天因人聖人因天天時不作丨丨丨</hi>
<hi>人事不起勿為丨</hi>求之招揺之下<hi>管子索而不得/丨丨丨丨丨丨</hi>大武三曾<hi>管子</hi>
<hi>大文三曾而貴義與徳丨丨丨丨而偃武與力</hi>地圖<hi>管子凡兵主者必先審知丨丨轘轅之險濫車之水</hi>
<pb n="KR3k0058_WYG_072-4a"/>
<hi>名山通谷經川陵陸邱阜之所在苴草林木蒲葦之所茂道里之逺近城郭之大小各邑廢邑困殖之地必盡</hi>
<hi>知之地形之岀入相錯盡藏之然後可以行軍襲邑舉錯知先後不失地利此地圖之常也</hi>素賞<hi>管子</hi>
<hi>管子入復桓公曰終嵗之租金四萬二千金請以一朝丨丨軍士桓公曰諾以令至鼓期於泰舟之野期軍士</hi>
<hi>桓公乃即壇而立寗戚鮑叔隰朋易牙賔胥無皆差肩而立管子執枹而揖軍士曰誰能䧟陳破衆者賜之百</hi>
<hi>金三問不對有一人秉劍而前問曰幾何人之衆也管子曰千人之衆千人之衆臣能䧟之賜之百金管子又</hi>
<hi>曰兵接弩張誰能得卒長者賜之百金問曰幾何人卒之長也管子曰千人之長千人之長臣能得之賜之百</hi>
<hi>金管子又曰誰能聼旌旗之所指而得執將首者賜之十金言能得者壘千人賜之人十金其餘言能外斬首</hi>
<hi>者賜之人十金一朝素賞四萬二千金廓然虛桓公惕然太息曰吾曷以識此管子對曰君勿患且使外為名</hi>
<pb n="KR3k0058_WYG_072-4b"/>
<hi>於其内鄉為功於其親家為徳於其妻子若此則士必争名報徳無北之意矣吾舉兵而攻破其軍并其地則</hi>
<hi>非特四萬二千金之利也五子曰善桓公曰諾乃誡大將曰百人之長必為之朝禮千人之長必拜而送之䧏</hi>
<hi>兩級其有親戚者必遺之酒四石肉四鼎其無親戚者必遺其妻子酒三石肉三鼎行教半嵗父教其子兄教</hi>
<hi>其弟妻諫其夫曰見其若此其厚而不死列陳可以反於鄉乎</hi>好還<hi>老子以道佐人主者不以兵强天下</hi>
<hi>其事丨丨師之所處荆棘生焉大軍之後必有凶年</hi>果而勿强<hi>老子善者果而已不敢以取强果而</hi>
<hi>勿矜果而勿伐果而勿驕果而不得已是丨丨丨丨</hi>不得已而用之<hi>老子夫佳兵者不祥之器</hi>
<hi>物或惡之故有道者不處君子居則貴左用兵則貴右兵者不祥之器非君子之器丨丨丨丨丨丨</hi>恬惔<lb/>
為上<hi>老子丨丨丨丨勝而不羙而羙之者是樂殺人夫樂殺人者不可以得志於天下矣</hi>以竒用<lb/>
<pb n="KR3k0058_WYG_072-5a"/>
兵<hi>老子以正治國丨丨丨丨以無事取天下</hi>天以慈衛<hi>老子夫慈以戰則勝以守則固丨將救之</hi>
<hi>丨丨丨之</hi>不怒不與<hi>老子善戰者丨丨/善戰勝者丨丨</hi>不敢進寸而退尺<hi>老子</hi>
<hi>用兵有言吾不敢為主而為客丨丨丨丨丨丨丨是謂行無行攘無臂仍無敵執無兵</hi>哀者勝<hi>老子</hi>
<hi>抗兵相加丨丨丨矣注哀者慈仁</hi>柔弱生之徒<hi>老子堅强者死之徒丨丨者丨丨丨是以兵强</hi>
<hi>則不勝木强則共注强大之兵輕戰樂殺毒流怨結衆弱為一强故不勝</hi>尊爼折衝<hi>晏子晋平公欲</hi>
<hi>伐齊使范昭往觀焉景公觴之飲酒酣范昭曰請君之棄罇公曰酌寡人之罇進之於客范昭已飲晏子曰徹</hi>
<hi>罇更之罇觶具矣范昭佯醉不恱而起舞謂太師曰能為我調成周之樂乎吾為子舞之太師曰冥臣不習范</hi>
<hi>昭趨而岀景公謂晏子曰晋大國也使人來將觀吾政今子怒大國之使者將奈何晏子曰夫范昭之為人也</hi>
<pb n="KR3k0058_WYG_072-5b"/>
<hi>非陋而不知禮也且欲試吾君臣故絶之也景公謂太師曰子何以不為客調成周之樂乎太師對曰夫成周</hi>
<hi>之樂天子之樂也調之必人主舞之今范昭人臣欲舞天子之樂臣故不為也范昭歸以報平公曰齊未可伐</hi>
<hi>也臣欲試其君而晏子識之臣欲犯其禮而太師知之仲尼聞曰夫不出於丨丨之間而知千里之外其晏子</hi>
<hi>之謂也可謂丨丨矣而太師其與焉</hi>廟算千里帷幄之竒<hi>鄧析子慮不先定不可以應卒</hi>
<hi>兵不閑習不可以當敵丨丨丨丨丨丨丨丨百戰百勝黄帝之師</hi>兵者詭道<hi>孫子丨丨丨丨也故</hi>
<hi>能而示之不能用而示之不用近而示之逺逺而示之近</hi>多算勝<hi>孫子夫未戰而廟算勝者得算多也</hi>
<hi>未戰而廟算不勝者得算少也丨丨丨少算不勝而况於無算乎</hi>拙速<hi>孫子故聞兵丨丨未覩巧之乆</hi>
<hi>也夫兵乆而國利者未之有也</hi>務食於敵<hi>孫子故智將丨丨丨丨食敵一鍾當吾二十鍾</hi>不戰<lb/>
<pb n="KR3k0058_WYG_072-6a"/>
而屈人之兵<hi>孫子百戰百勝者非善之善者也丨丨丨丨丨丨丨善之善者也</hi>知彼知<lb/>
己百戰不殆<hi>孫子丨丨丨丨丨丨丨丨不知己而知彼一勝一負不知己不知彼每戰必敗</hi>致<lb/>
人而不致於人<hi>孫子故善戰者丨丨丨丨丨丨丨能使敵人自至者利之也能使敵人不得至</hi>
<hi>者害之也</hi>待敵者佚趨敵者勞<hi>孫子凡先處戰地而丨丨丨丨後處戰地而丨丨丨丨</hi>
處女脫兔<hi>孫子始如丨丨敵人開戸後如丨丨敵不及拒</hi>五間<hi>孫子故用間有五有因間有内</hi>
<hi>間有反間有死間有生間丨丨俱起莫知其道是謂神紀</hi>神紀<hi>見/上</hi>農戰<hi>啇子凡人主之所以勸民</hi>
<hi>者官爵也國之所以興者丨丨也</hi>敵盡不如撃之勿疑<hi>啇子兵起而程敵政不若者勿</hi>
<hi>與戰食不若者不與乆敵衆勿為客丨丨丨丨丨丨丨丨</hi>不由忿起<hi>慎子藏甲之國必有兵遁市人</hi>
<pb n="KR3k0058_WYG_072-6b"/>
<hi>可驅而戰安國之兵丨丨丨丨</hi>兵遁<hi>見/上</hi>百嵗不一用不可一日忘<hi>鶡冠子兵</hi>
<hi>者丨丨丨丨丨而丨丨丨丨丨也是故人道先兵</hi>行枉則禁反正則舍<hi>鶡冠子丨丨丨</hi>
<hi>丨丨丨丨丨是故不殺䧏人</hi>與神同方<hi>鶡冠子昔善戰者舉兵相從指天之極丨丨丨丨</hi>武<lb/>
羙文華<hi>鶡冠子設兵取國丨之丨也不動取國丨之丨也</hi>以天勝以地維以人<lb/>
成<hi>鶡冠子彼兵者有天有人有地兵極人人極地地極天天有勝地有維人有成故善用兵者慎丨丨丨丨</hi>
<hi>丨丨丨丨丨三者明白何設不可圖</hi>天權<hi>鶡冠子故所肆學兵必先丨丨陳以五行戰以五音左倍宫角</hi>
<hi>右挾啇羽徴君為隨以<graphic n="KR1311" url="https://raw.githubusercontent.com/kanripo/KR-Gaiji/master/images/KR1311.png" mimeType="image/png"/>無素之衆</hi>
                    <graphic n="KR1311" url="https://raw.githubusercontent.com/kanripo/KR-Gaiji/master/images/KR1311.png" mimeType="image/png"/>無素之衆<hi>見/上</hi>陸溺溺人<hi>鶡冠子丨丨丨丨故</hi>
<hi>能往來竇决注其隂謀赤地能興風波</hi>貴無與争<hi>鶡冠子武靈王問龐煥曰寡人聞飛語流傳曰</hi>
<pb n="KR3k0058_WYG_072-7a"/>
<hi>百戰而勝非善之善者也不戰而勝善之善者也願聞其解龐煥曰王者丨丨丨丨故太上用計謀其次因人</hi>
<hi>事其下戰克</hi>天武<hi>鶡冠子昔夏廣而湯狹殷大而周小越弱而呉强此所謂不戰而勝善之善者也此</hi>
<hi>隂經之法夜行之道丨丨之類也</hi>漏船燒屋<hi>呉子其善將者如坐丨丨之中伏丨丨之下使智者</hi>
<hi>不及謀勇者不及怒受敵可也</hi>獨岀獨入<hi>尉繚子聼臣之術足使三軍之衆為一死賊莫當其前莫</hi>
<hi>隨其後而能丨丨丨丨焉獨出獨入者王霸之兵也</hi>以静勝<hi>尉繚子兵丨丨丨國以專勝力分者弱心</hi>
<hi>分者背</hi>若求亾子若救溺人<hi>尉繚子信在期前事在未兆故衆已聚不虛散兵已出不</hi>
<hi>徒歸求敵丨丨丨丨擊敵丨丨丨丨</hi>先稽我智<hi>尉繚子黄帝曰先神先鬼丨丨丨丨謂之天官人事</hi>
<hi>而已</hi>萬可以尅天下<hi>韓非子夫一人奮死可以對十十可以對百百可以對千千可以對萬丨</hi>
<pb n="KR3k0058_WYG_072-7b"/>
<hi>丨丨丨丨丨矣</hi>削迹無遺根<hi>韓非子臣聞之曰丨丨丨丨丨無與禍鄰禍乃不存</hi>鑄大鍾<lb/>
遺仇由<hi>韓非子知伯將伐仇由而道難不通乃丨丨丨丨丨丨之君仇由之君大恱除道將内之赤章</hi>
<hi>曼枝曰不可此小之所以事大也而今也大以來卒必隨之不可内也仇由之君不聼遂内之赤章曼枝因斷</hi>
<hi>轂而驅至於齊七月而仇由亾矣</hi>名聲暴炙<hi>荀子上下一心三軍同力丨丨足以丨丨之威疆足</hi>
<hi>以捶笞之</hi>後發先至<hi>荀子上得天時下得地利觀敵之變動丨之丨丨之丨此用兵之要術也</hi>善<lb/>
附民者善用兵<hi>荀子弓矢不調則羿不能以中微六馬不和則造父不能以致逺士民不親附</hi>
<hi>則湯武不能以必勝也故丨丨丨丨是乃丨丨丨者也</hi>感忽悠闇<hi>荀子善用兵者丨丨丨丨莫知</hi>
<hi>其所從出</hi>百將一心三軍同力<hi>荀子故仁人上下丨丨丨丨丨丨丨丨臣之於君也下之</hi>
<pb n="KR3k0058_WYG_072-8a"/>
<hi>於上也若子之事父弟之事兄若手臂之捍頭目而覆胸腹也</hi>聰明警戒和傳而一<hi>荀子</hi>
<hi>且仁人之用十里之國則將有百里之聼用百里之國則將有千里之聼用千里之國則將有四海之聼必將</hi>
<hi>丨丨丨丨丨丨丨丨</hi>棄疑無過無悔<hi>荀子知莫大乎丨丨行莫大乎丨丨事莫大乎丨丨至無</hi>
<hi>悔而止矣成不可必也</hi>六術五權<hi>荀子制號政令欲嚴以威慶賞刑罰欲必以信處舍收藏欲周</hi>
<hi>以固徙舉進退欲安以重欲疾以速窺敵觀變欲潛以深欲伍以參遇敵决戰必道吾所明無道吾所疑夫是</hi>
<hi>之謂丨丨無欲將而惡廢無急勝而亾敗無威内而輕外無見其利而不顧其害凡慮事欲熟而用財欲泰夫</hi>
<hi>是之謂丨丨</hi>戰如守行如戰有功如幸<hi>荀子故敬勝怠則吉怠勝敬則滅計勝欲</hi>
<hi>則從欲勝計則凶丨丨丨丨丨丨丨丨丨丨</hi>力術止義術行<hi>荀子丨丨丨丨丨丨曷謂也曰</hi>
<pb n="KR3k0058_WYG_072-8b"/>
<hi>秦之謂也注力術彊兵之術義術仁義之術止謂不能進取霸王也言用力術則止用義術則行發此論以謂</hi>
<hi>秦也新序李斯問孫卿曰當今之時為秦奈何孫卿曰力止義行秦之謂也</hi>餙怒<hi>荀子軍旅鈇鉞者先</hi>
<hi>王之所以丨丨也</hi>兵戎不可以從我始<hi>吕氏春秋孟春之月不可以稱兵稱兵必有天</hi>
<hi>殃丨丨不起丨丨丨丨丨丨</hi>大兵不寇<hi>吕氏春秋大匠不斲大廬不登大勇不鬬丨丨丨丨注寇</hi>
<hi>害也</hi>若水火若用藥<hi>吕氏春秋夫兵不可偃也譬之丨丨丨然善用之則為福不能用之則為</hi>
<hi>禍丨丨丨者然得良藥則活人得惡藥則殺人義兵之為天下良藥也亦大矣</hi>天下良藥<hi>見上</hi>兔<lb/>
起鳬舉<hi>吕氏春秋凡兵欲急疾㨗先欲急疾㨗先之道在於知緩徐遲後而急疾㨗先之分也急疾㨗</hi>
<hi>先此所以决義兵之勝也而不可乆處知其不可乆處則知所丨丨丨丨死㱪之地矣雖有江河之險則凌之</hi>
<pb n="KR3k0058_WYG_072-9a"/>
<hi>雖有大山之塞則䧟之并氣專精心無有慮目無有視耳無有聞一諸武而已矣</hi>并氣專精<hi>見上</hi>
莫見其形其功已成<hi>吕氏春秋嘗聞君子之用兵丨丨丨丨丨丨丨丨</hi>力貴突<lb/>
智貴卒<hi>吕氏春秋丨丨丨丨丨丨得之同則遫為上勝之同則濕為下所為貴驥者為其一日千里也</hi>
<hi>旬日取之與駑駘同所為貴鏃矢者為其應聲而至終日而至則與無至同</hi>遣偷解帳<hi>淮南子齊</hi>
<hi>興兵伐楚子發將師以當之兵三却楚賢良大夫皆盡其計而悉其誠齊師愈强於是市偷進請曰臣有薄技</hi>
<hi>願為君行之子發曰諾不問其辭而丨之丨則夜丨齊將軍之幬丨而獻之子發因使人歸之曰卒有出薪者</hi>
<hi>得將軍之帷使歸之於執事明又復往取其枕子發又使人歸之明日又復往取其簮子發又使歸之齊師聞</hi>
<hi>之大駭將軍與軍吏謀曰今日不去楚君恐取吾頭乃還師而去</hi>若櫛髮耨苗<hi>淮南子聖人之</hi>
<pb n="KR3k0058_WYG_072-9b"/>
<hi>用兵也丨丨丨丨丨所去者少所利者多</hi>始如狐狸合如兕虎<hi>淮南子丨丨丨丨彼故輕</hi>
<hi>來丨丨丨丨敵故奔走</hi>仁人可使<hi>文中子楊素謂子曰天子求善禦邊者素聞惟賢知賢敢問夫</hi>
<hi>子子曰羊祜陸遜丨丨也丨丨素曰已死矣何可復使子曰今公能為羊陸之事則可如不能廣求何益</hi>戢<lb/>
而時動動則威<hi>國語先王耀徳不觀兵夫兵丨丨丨丨丨丨丨觀則玩玩則無震是故周文公</hi>
<hi>之頌曰載戢干戈載櫜弓矢我求懿徳肆於時夏允王保之</hi>武不可覿<hi>國語丨丨丨丨文不可匿</hi>
<hi>覿武無烈匿文不昭</hi>守龢同順義<hi>國語夫戰盡敵為上丨丨丨丨丨為上</hi>伐僃鐘鼓<lb/>
<hi>國語宋人殺昭公趙宣子請師於靈公以伐宋發令於太廟召軍吏而戒樂正令三軍之鐘鼓必備趙同曰國</hi>
<hi>有大役不鎮撫民而備鐘鼓何也宣子曰大罪伐之小罪憚之襲侵之事陵也是故丨丨丨丨聲其罪也戰以</hi>
<pb n="KR3k0058_WYG_072-10a"/>
<hi>錞於丁寜儆其民也襲侵密聲為蹔事也今宋人殺其君罪莫大焉明聲之猶恐其不聞也吾備鐘鼓為君故</hi>
<hi>也乃使旁告於諸侯治兵振旅鳴鐘鼓以至於宋</hi>襲侵密聲<hi>見/上</hi>五間<hi>國語厲公六年伐鄭</hi>
<hi>且使苦成叔及欒黶興齊魯之師楚恭王帥東夷救鄭楚半陳公令擊之欒書曰君使黶也興齊魯之師請俟</hi>
<hi>之郤至曰不可楚師將退我撃之必以勝歸夫陳不違忌一間也夫南夷與楚來而弗與陳二間也夫楚與鄭</hi>
<hi>陳而不與整三間也且其士卒在陳而譁四間也夫衆聞譁則必惧丨丨也鄭將顧楚楚將顧夷莫有鬬心不</hi>
<hi>可失也公說於是敗楚師於鄢陵按此五間與孫子五間義異</hi>絶慮無遷<hi>國語王孫雄進顧揖諸大</hi>
<hi>夫曰危事不可以為安死事不可以為生則為無貴知矣民之惡死而欲貴富以長沒也與我同雖然彼近其</hi>
<hi>國有遷我丨丨丨丨彼豈能與我行此危事也哉事君勇謀於此用之今夕必挑戰以廣民心</hi>知為始<lb/>
<pb n="KR3k0058_WYG_072-10b"/>
仁次之勇次之<hi>國語夫戰丨丨丨丨丨丨丨丨丨不知則不知民之極無以銓度天下之衆寡</hi>
<hi>不仁則不能與三軍共饑勞之殃不勇則不能斷疑以發大計</hi>審賞審罰審物審僃審<lb/>
聲<hi>國語大夫舌庸乃進對曰丨丨則可以戰乎王曰聖大夫苦成進對曰丨丨則可以戰乎王曰猛大夫種</hi>
<hi>進對曰丨丨則可以戰乎王曰辯大夫蠡進對曰丨丨則可以戰乎王曰巧大夫臯如進對曰丨丨則可以戰</hi>
<hi>乎王曰可矣</hi>與天與人與地<hi>國語持盈者丨丨定傾者丨丨節事者丨丨</hi>始於人<lb/>
者人之所卒<hi>國語夫勇者逆徳也兵者凶器也争者事之末也隂謀逆徳好用凶器丨丨丨丨丨</hi>
<hi>丨丨丨也</hi>聖人因天<hi>國語天因人丨丨丨丨人自生之天地形之聖人因而成之是故戰勝而不報</hi>
<hi>取地而不反兵勝於外福生於内用力甚少而名聲章明</hi>天地未形而先為之征其<lb/>
<pb n="KR3k0058_WYG_072-11a"/>
事不成<hi>國語逆節萌生丨丨丨丨丨丨丨丨丨丨丨是以丨丨雜受其刑</hi>人事與天地<lb/>
相參<hi>國語夫丨丨必將丨丨丨丨丨然後乃可以成功今其禍新民恐其君臣上下皆知其資財之不足</hi>
<hi>以支長乆也彼將同其力致其死猶尚殆</hi>救火追亾人<hi>國語臣聞從時者猶丨丨丨丨丨也蹶而</hi>
<hi>趨之唯恐弗及</hi>贏縮轉化<hi>國語臣聞之得時無怠時不再來天予不取反為之灾丨丨丨丨後將悔</hi>
<hi>之天節固然唯謀不遷</hi>無過天極究數而止<hi>國語臣聞古之善用兵者贏縮以為常四</hi>
<hi>時以為紀丨丨丨丨丨丨丨丨天道皇皇日月以為常明者以為法微者則是行陽至而隂隂至而陽日困而</hi>
<hi>還月盈而匡古之善用兵者因天地之常與之俱行後則用隂先則用陽近則用柔逺則用剛後無隂蔽先無</hi>
<hi>陽察用人無蓻往從其所剛彊以禦陽節不盡不死其野彼來從我固守勿與若將與之必因天地之灾又觀</hi>
<pb n="KR3k0058_WYG_072-11b"/>
<hi>其民之饑飽勞逸以参之盡其陽節盈吾隂節而奪之宜為人客剛彊而力疾陽節不盡輕而不可取宜為人</hi>
<hi>主安徐而重固隂節不盡柔而不可廹</hi>盡其陽節盈吾隂節<hi>見上</hi>逺交近攻<lb/>
<hi>戰國策王不如丨丨而丨丨得寸則王之寸得尺亦王之尺也</hi>肘足接車上<hi>戰國策昔者六晋之</hi>
<hi>時智氏冣强滅破范中行又帥韓魏以圍趙襄子於晋陽決晋水以灌晋陽城不沉者三板耳智伯出行水韓</hi>
<hi>康子御魏桓子驂乗智伯曰始吾不知水之可亾人之國也乃今知之汾水利以灌安邑綘水利以灌平陽魏</hi>
<hi>桓子肘韓康子康子履魏桓子躡其踵丨丨丨於丨丨而智氏分矣</hi>變徽章以雜秦軍<hi>戰國</hi>
<hi>策秦假道韓魏以攻齊齊威王使章子將而應之與秦交和而舍使者數相往來章子為丨其丨丨丨丨丨丨</hi>
<hi>注徽幟以綘帛著於背章其别也</hi>後起而重伐不義<hi>戰國策大國之計莫若丨丨丨丨丨</hi>
<pb n="KR3k0058_WYG_072-12a"/>
<hi>丨丨夫後起之藉與多而兵勁則是以衆强敵罷寡也兵必立也</hi>攻戰之道非師<hi>戰國策臣</hi>
<hi>之所聞丨丨丨丨丨丨者雖有百萬之軍北之堂上雖有闔閭呉起之將禽之户内千丈之城㧞之尊爼之間</hi>
<hi>百尺之衝折之衽席之上注言不用師</hi>奉漏甕沃燋<graphic n="KR1690" url="https://raw.githubusercontent.com/kanripo/KR-Gaiji/master/images/KR1690.png" mimeType="image/png"/>
                    <hi>戰國策救趙之務宜若丨丨丨丨丨</hi>
<hi>丨注喻救之急</hi>游人合鬬<hi>戰國策齊魏戰於馬陵齊大勝魏殺太子申覆十萬之軍魏王召惠施而</hi>
<hi>告之曰夫齊寡人之讐也怨之至死不忘國雖小吾常欲悉起兵而攻之何如對曰不可王若欲報齊乎則不</hi>
<hi>如因變服折節而朝齊楚王必怒矣王丨丨而丨其丨則楚必伐齊以休楚而伐罷齊則必為楚禽矣是王以</hi>
<hi>楚毁齊也魏王曰善</hi>及其鋒而用之<hi>史記髙祖紀軍吏士卒皆山東之人也日夜跂而望歸丨</hi>
<hi>丨丨丨丨丨可以有大功天下已定人皆自寜不可復用不如决策東鄉争權天下</hi>僃多力分<hi>史記</hi>
<pb n="KR3k0058_WYG_072-12b"/>
<hi>髙祖紀漢王之出滎陽入闗收兵欲復東袁生說漢王曰漢與楚相距滎陽數嵗漢常困願君王出武闗項羽</hi>
<hi>必引兵南走王深壁令滎陽成臯間且得休使韓信等輯河北趙地連燕齊君王乃復走滎陽未晚也如此則</hi>
<hi>楚所丨者丨丨丨漢得休復與之戰破楚必矣漢王從其計</hi>吹律聼聲<hi>史記律書武王伐紂丨丨</hi>
<hi>丨丨推孟春以至於季冬殺氣相幷而音尚宫同聲相從物之自然何足怪哉</hi>象太白<hi>史記天官書用</hi>
<hi>兵丨丨丨太白行疾疾行遲遲行角敢戰動揺躁躁圜以静静順角所指吉反之皆凶岀則出兵入則入兵</hi>
隂權<hi>史記齊太公世家周西伯昌之脫羑里歸與吕尚隂謀修徳以傾啇政其事多兵權與竒計故後世</hi>
<hi>之言兵及周之丨丨皆宗太公為本謀</hi>伐呉七術<hi>史記越世家越王乃賜種劍曰子教寡人丨丨</hi>
<hi>丨丨寡人用其三而敗呉其四在子子為我從先王試之</hi>魚書狐鳴<hi>史記陳渉世家陳勝曰誠以吾</hi>
<pb n="KR3k0058_WYG_072-13a"/>
<hi>衆詐自稱公子扶蘇項燕為天下唱宜多應者呉廣以為然乃行卜卜者知其指意曰足下事皆成有功然足</hi>
<hi>下卜之鬼乎陳勝呉廣喜念鬼曰此教我先威衆耳乃丹書帛曰陳勝王置人所罾魚腹中卒買魚亨食得丨</hi>
<hi>腹中丨固以怪之矣又間令呉廣之次近所旁叢祠中夜篝火丨丨呼曰大楚興陳勝王卒皆夜驚恐旦日卒</hi>
<hi>中往往語皆指目陳勝</hi>更以惡草具<hi>史記陳丞相世家項羽果意不信鍾離昧等既欵之使使</hi>
<hi>至漢漢王為太牢具舉進見楚使即佯驚曰吾以為亞父使乃項王使復持去丨丨丨丨丨進楚使楚使歸具</hi>
<hi>以報項王果大疑亞父</hi>偽逰雲夢<hi>史記陳丞相世家漢六年人有上書告楚王韓信反髙帝問諸</hi>
<hi>將諸將曰亟發兵坑竪子耳髙帝黙然問陳平平固辭謝曰諸將云何上具告之陳平曰人之上書言信反有</hi>
<hi>知之者乎曰未有曰信知之乎曰不知陳平曰陛下精兵孰與楚上曰不能過平曰陛下將用兵有能過韓信</hi>
<pb n="KR3k0058_WYG_072-13b"/>
<hi>者乎上曰莫及也平曰今兵不如楚精而將不能及而舉兵攻之是趣之戰也竊為陛下危之上曰為之奈何</hi>
<hi>平曰古者天子廵狩㑹諸侯南方有雲夢陛下第岀丨丨丨丨㑹諸侯於陳陳楚之西界信聞天子以好出逰</hi>
<hi>其勢必無事而郊迎謁謁而陛下因擒之此特一力士之事耳</hi>六岀竒計<hi>史記陳丞相世家其後常</hi>
<hi>以䕶軍中尉從攻陳稀及黥布凡丨丨丨丨輙益邑凡六益封竒計或頗秘世莫能聞也</hi>藉箸<hi>史記留侯</hi>
<hi>世家項羽急圍漢王滎陽漢王恐憂與酈食其謀撓楚權食其曰昔湯伐桀封其後於杞武王伐紂封其後於</hi>
<hi>宋今秦失徳棄義侵伐諸侯社稷滅六國之後使無立錐之地陛下誠能復立六國後世畢已受印此其君臣</hi>
<hi>百姓必皆戴陛下之徳莫不鄉風慕義願為臣妾徳義以行陛下南鄉稱霸楚必斂袵而朝漢王曰善趣刻印</hi>
<hi>先生因行佩之矣食其未行張良從外來謁漢王方食曰子房前客有為我計橈楚權者具以酈生語告於子</hi>
<pb n="KR3k0058_WYG_072-14a"/>
<hi>房曰何如良曰誰為陛下畫此計者陛下事去矣漢王曰何哉張良對曰臣請丨前丨為大王籌之曰昔者湯伐</hi>
<hi>桀而封其後於杞者度能制敵之死命也今陛下能制項藉之死命乎曰未能也其不可一也武王伐紂封其</hi>
<hi>後於宋者度能得紂之頭也今陛下能得項藉之頭乎曰未能也其不可二也武王入殷表啇容之閭釋箕子</hi>
<hi>之拘封比干之墓今陛下能封聖人之墓表賢者之閭式智者之門乎曰未能也其不可三也發鉅橋之粟散</hi>
<hi>鹿臺之錢以賜貧窮今陛下能散府庫以賜貧窮乎曰未能也其不可四矣殷事已畢偃革為軒倒置干戈覆</hi>
<hi>以虎皮以示天下不復用兵今陛下能偃武行文不復用兵乎曰未能也其不可五矣休馬華山之陽示以無</hi>
<hi>所為今陛下能休馬無所用乎曰未能也其不可六矣放牛桃林之隂以示不復輸積今陛下能放牛不復輸</hi>
<hi>積乎曰未能也其不可七矣且天下㳺士離其親戚棄墳墓去故舊從陛下㳺者徒欲日夜望咫尺之地今復</hi>
<pb n="KR3k0058_WYG_072-14b"/>
<hi>六國立韓魏燕趙齊楚之後天下㳺士各歸事其主從其親戚反其故舊墳墓陛下與誰取天下乎其不可八</hi>
<hi>矣且夫楚唯無彊六國立者復撓而從之陛下焉得而臣之誠用客之謀陛下事去矣漢王輟食吐哺罵曰豎</hi>
<hi>儒幾敗而公事令趣銷印</hi>批亢𢷬虛<hi>史記孫子傳田忌欲引兵之趙孫子曰夫解雜亂紛紏者不控</hi>
<hi>捲救鬬者不搏撠丨丨丨丨形格勢禁則自為解耳今梁趙相攻輕兵銳卒必竭於外老弱罷於内君不若引</hi>
<hi>兵疾走大梁據其街路衝其方虛彼必釋趙而自救是我一舉解趙之圍而收弊於魏也</hi>解圍收弊<lb/>
<hi>見上</hi>為十萬竈明日為五萬竈又明日為三萬竈<hi>史記孫子傳後</hi>
<hi>十五年魏與趙攻韓韓告急於齊齊使田忌將而往直走大梁魏相龎涓聞之去韓而歸齊軍既已過而西矣</hi>
<hi>孫子謂田忌曰彼三晋之兵素悍勇而輕齊齊號為怯善戰者因其勢而利導之兵法百里而趣利者蹶上將</hi>
<pb n="KR3k0058_WYG_072-15a"/>
<hi>五十里而趣利者軍半至使齊軍入魏地丨丨丨丨丨丨丨丨丨丨丨丨丨丨丨丨丨龎涓行三日大喜曰吾</hi>
<hi>固知齊軍怯入吾地三日士卒亾者過半矣乃棄其歩軍與輕銳倍日并行逐之孫子度其行暮當至馬陵馬</hi>
<hi>陵道狹而旁多阻隘可伏兵乃斫大樹白而書之曰龎涓死於此樹之下於是令齊軍善射者萬弩夾道而伏</hi>
<hi>期日暮見火舉而俱發龎涓果夜至斫木下見白書乃鑚火燭之讀其書未畢齊軍萬弩俱發魏軍大亂相失</hi>
<hi>龎涓自知智窮兵敗乃自剄曰遂成豎子之名齊因乗勝盡破其軍虜魏太子申以歸孫臏以此名顯天下</hi>
因勢利導<hi>見上</hi>趣利<hi>見/上</hi>斫樹白書<hi>見/上</hi>先辨勝敵<hi>史記仲尼弟子列傳</hi>
<hi>慮不先定不可以應卒兵不丨丨不可以丨丨</hi>兩鼠鬬穴中勇者勝<hi>史記趙奢傳秦伐韓</hi>
<hi>軍於閼與王召㢘頗而問曰可救不對曰道逺險狹難救又召樂乗而問焉樂乗對如㢘頗言又召問趙奢奢</hi>
<pb n="KR3k0058_WYG_072-15b"/>
<hi>對曰其道逺險狹譬之猶丨丨丨於丨丨將丨丨丨</hi>岀竒無窮<hi>史記田單傳太史公曰兵以正合以</hi>
<hi>竒勝善之者丨丨丨丨竒正還相生如環之無端</hi>以木罌缻渡軍<hi>史記淮隂侯傳魏王盛兵</hi>
<hi>蒲坂塞臨晋信乃益為疑兵陳船欲渡臨晋而伏兵從夏陽丨丨丨丨丨丨襲安邑魏王豹驚引兵迎信信遂</hi>
<hi>虜豹</hi>㧞趙幟立漢赤幟<hi>史記淮隂侯傳未至井陘口三十里止舍夜傳發選輕騎二千人人</hi>
<hi>持一赤幟從間道萆山而望趙軍誡曰趙見我走必空壁逐我若疾入趙壁丨丨丨丨丨丨丨令其禆將傳飱</hi>
<hi>曰今日破趙㑹食諸將皆莫信佯應曰諾謂軍吏曰趙已先據便地為壁且彼未見吾大將旗鼓未肯撃前行</hi>
<hi>恐吾至阻險而還信乃使萬人先行岀背水陳趙軍望見而大笑平旦信建大將之旗鼓鼓行出井陘口趙開</hi>
<hi>壁擊之大戰良乆於是信張耳佯棄鼓旗走水上軍水上軍開入之復疾戰趙果空壁争漢鼓旗逐韓信張耳</hi>
<pb n="KR3k0058_WYG_072-16a"/>
<hi>韓信張耳已入水上軍軍皆殊死戰不可敗信所出竒兵二千騎共候趙空壁逐利則馳入趙壁皆拔趙旗立</hi>
<hi>漢赤幟二千趙軍已不勝不能得信等欲還歸壁壁皆漢赤幟而大驚以為漢皆已得趙王將矣兵遂亂遁走</hi>
<hi>趙將雖斬之不能禁也於是漢兵夾擊大破虜趙軍斬成安君汦水上</hi>以長撃短<hi>史記淮隂侯傳</hi>
<hi>善用兵者不以短擊長而丨丨丨丨</hi>囊沙<hi>史記淮隂侯傳與信夾濰水陳韓信乃夜令人為萬餘丨滿盛</hi>
<hi>丨壅水上流引軍半渡擊龍且佯不勝還走龍且果喜曰固知信怯也遂追信渡水信使人決壅囊水大至龍</hi>
<hi>且軍大半不得渡即急擊殺龍且</hi>見長見短<hi>史記劉敬傳漢七年韓王信反髙帝自往擊之至晋</hi>
<hi>陽聞信與匃奴欲共擊漢上大怒使人使匈奴匈奴匿其壯士肥牛馬但見老弱及羸畜使者十餘輩來皆言</hi>
<hi>匈奴可擊上使劉敬復往使匈奴還報曰兩國相擊此冝夸矜丨所丨今臣往徒見羸瘠老弱此必欲丨丨伏</hi>
<pb n="KR3k0058_WYG_072-16b"/>
<hi>竒兵以争利愚以為匈奴不可擊也</hi>明其為賊敵乃可服<hi>漢書髙帝紀新城三老董公遮</hi>
<hi>說漢王曰臣聞順徳者昌逆徳者亾兵岀無名事故不成故曰丨丨丨丨丨丨丨丨項羽為無道放殺其主天</hi>
<hi>下之賊也夫仁不以勇義不以力三軍之衆為之素服以告之諸侯為此東伐四海之内莫不仰徳此三王之</hi>
<hi>舉也</hi>從天而下<hi>漢書周勃傳亞夫既發至霸上趙渉遮說亞夫亞夫下車禮而問之渉曰呉兵素富</hi>
<hi>懐輯死士乆矣此知將軍且行必置閒人於殽黽阸陿之間且兵事上神密將軍何不從此右去走藍田岀武</hi>
<hi>闗抵雒陽間不過差一二日直入武庫擊鳴鼓諸侯聞之以為將軍丨丨丨丨也</hi>得地形卒服<lb/>
習器用利<hi>漢書鼂錯傳臣又聞用兵臨戰合刃之急者三一曰丨丨丨二曰丨丨丨三曰丨丨丨兵</hi>
<hi>法曰丈五之溝漸車之水山林積石經川邱阜草木所在此歩兵之地也車騎二不當一土山邱陵曼衍相屬</hi>
<pb n="KR3k0058_WYG_072-17a"/>
<hi>平原廣野此車騎之地也歩兵十不當一平陵相逺川谷居間仰髙臨下此弓弩之地短兵百不當一兩陳相</hi>
<hi>近平地淺草可前可後此長㦸之地劍楯三不當一萑葦竹蕭草木蒙蘢支葉茂接此矛鋋之地也長㦸二不</hi>
<hi>當一曲道相伏險阨相薄此劍楯之地也弓弩三不當一士不選練卒不服習起居不精動静不集趨利弗及</hi>
<hi>避難弗畢前擊後解與金鼓之音相失此不習勤卒之過也百不當十兵不完利與空手同甲不堅密與袒裼</hi>
<hi>同弩不可以及逺與短兵同射不能中與亾鏃同此將不省兵之禍也五不當一</hi>貴謀賤戰<hi>漢書</hi>
<hi>趙充國傳臣聞帝王之兵以全取勝是以丨丨而丨丨戰而百勝非善之善者也故先為不可勝以待敵之可</hi>
<hi>勝</hi>軍賞不踰月<hi>漢書陳湯傳司馬法曰丨丨丨丨丨欲民速得為善之利也</hi>不戰下<lb/>
城<hi>後漢書呉漢傳時鬲縣五姓共逐守長據城而反諸將争欲攻之漢不聼曰使鬲反者皆守長罪也敢輕</hi>
<pb n="KR3k0058_WYG_072-17b"/>
<hi>冐進兵者斬乃移檄告郡使收守長而使人謝城中五姓大喜即相率歸䧏諸將乃服曰丨丨而丨丨非衆所</hi>
<hi>及也</hi>鋸斷門限<hi>後漢書臧宫傳將兵至中盧屯駱越是時公孫述將田戎任滿與征南大將軍岑彭</hi>
<hi>相拒於荆門彭等戰數不利越人謀畔從蜀宫兵少力不能制㑹屬縣送委輸車數百乗至宫夜使丨丨城丨</hi>
<hi>丨令車聲回轉出入至旦越人侯伺者聞車聲不絶而門限斷相告以漢兵大至其渠帥乃奉牛酒以勞軍營</hi>
<hi>宫陳兵大㑹擊牛釃酒饗賜慰納之越人由是遂安</hi>撃一得二<hi>後漢書耿弇傳時張歩都劇使其弟</hi>
<hi>藍將精兵二萬守西安諸郡太守合萬餘人守臨淄相去四十里弇進軍畫中居二城之間弇視西安城小而</hi>
<hi>堅且藍兵又精臨淄名雖大而實易攻乃敇諸校㑹後五日攻西安藍聞之晨夜儆守至期夜半弇敇諸將皆</hi>
<hi>蓐食㑹明至臨淄城䕶軍荀梁等争之以為宜速攻西安弇曰不然西安聞吾欲攻之日夜為僃臨淄出不意</hi>
<pb n="KR3k0058_WYG_072-18a"/>
<hi>而至必驚擾吾攻之一日必拔拔臨淄即西安孤張藍與歩隔絶必復亾去所謂丨丨而丨丨者也若先攻西</hi>
<hi>安不卒下頓兵堅城死傷必多縱能拔之藍引軍還奔臨淄幷兵合勢觀人虛實吾深入敵地後無轉輸旬月</hi>
<hi>之間不戰而困諸君之言未見其宜遂攻臨淄半日拔之入據其城張藍聞之大懼遂將其衆亾歸劇</hi>雨<lb/>
射營中安坐不動<hi>後漢書王霸傳賊復聚衆挑戰霸堅臥不岀方饗士作倡樂茂丨丨丨丨</hi>
<hi>中霸前酒樽丨丨丨丨軍吏皆曰茂前日已破今易撃也霸曰不然蘇茂客兵逺來糧食不足故數挑戰以徼</hi>
<hi>一功之勝今閉營休士所謂不戰而屈人之兵善之善者也茂建既不得戰乃引還營</hi>聚米為山<lb/>
谷指畫形勢<hi>後漢書馬援傳帝自西征囂至漆諸將多以王師之重不宜逺入險阻計尤豫未決</hi>
<hi>㑹召援夜至帝大喜引入具以羣議質之援因說隗囂將帥有土崩之埶兵進有必破之狀又於帝前丨丨丨</hi>
<pb n="KR3k0058_WYG_072-18b"/>
<hi>丨丨丨丨丨丨開示衆軍所從道徑往來分析曲折昭然可曉帝曰虜在吾目中矣明旦遂進軍至第一囂衆</hi>
<hi>大潰按第一髙平第一地名</hi>謀如湧泉埶如轉規<hi>後漢書馬援傳援奉詔西使鎮慰邊</hi>
<hi>衆乃招集豪傑暁誘羌戎丨丨丨丨丨丨丨丨遂救倒懸之急存幾亾之城</hi>交縳兩炬三頭<lb/>
爇火<hi>後漢書㢘范傳再遷為雲中太守㑹匃奴大入塞烽火日通故事虜人過五千人移書傍郡吏欲傳</hi>
<hi>檄求救范不聼自率士卒拒之虜衆盛而范兵不敵㑹日暮令軍士各丨丨丨丨丨丨丨丨營中星列虜遙望</hi>
<hi>火多謂漢兵救至大驚待旦将退范乃令中軍蓐食晨往赴之斬首數百級虜自相轔藉死者千餘人由此不</hi>
<hi>敢復向雲中</hi>潛焚珍積<hi>後漢書尚度傳桂陽宿賊渠帥卜陽潘鴻等畏尚威烈徙入山谷尚窮追</hi>
<hi>數百里遂入南海破其三屯多獲珍寳而陽鴻等黨衆猶盛尚欲擊之而士卒驕富莫有鬬志尚計緩之則不</hi>
<pb n="KR3k0058_WYG_072-19a"/>
<hi>戰逼之必逃亾廼宣言卜陽潘鴻作賊十年習於攻守今兵寡少未易可進當須諸郡所發悉至爾乃并力攻</hi>
<hi>之申令軍中恣聼射獵兵士喜恱大小皆相與從禽尚廼密使所親客丨丨其營丨丨皆盡獵者來還莫不涕</hi>
<hi>泣尚人人慰勞深自咎責因曰卜陽等財寳足富數世諸卿但不并力耳所亾少少何足介意衆聞咸憤踊尚</hi>
<hi>敇令秣馬蓐食明旦徑赴賊屯陽鴻等自㠯深固不復設僃吏士乗銳遂大破平之</hi>増竈<hi>後漢書虞詡傳</hi>
<hi>羌冦武都鄧太后以詡有將帥之畧遷武都太守引見嘉徳殿厚加賞賜羌乃率衆數千遮詡於陳倉崤谷詡</hi>
<hi>即停軍不進而宣言上書請兵須到當發羌聞之乃分鈔傍縣詡因其兵散日夜進道兼行百餘里令吏士各</hi>
<hi>作兩竈日増倍之羌不敢逼或問曰孫臏減竈而君増之兵法日行不過三十里以戒不虞而今日且二百里</hi>
<hi>何也詡曰虜衆多吾兵少徐行則易為所及速進則彼所不測虜見吾竈日増必謂郡兵來迎衆多行速必憚</hi>
<pb n="KR3k0058_WYG_072-19b"/>
<hi>追我孫臏見弱吾今示彊勢有不同故也</hi>十圍五攻<hi>後漢書袁紹傳兵書之法丨丨丨丨敵則能戰</hi>
<hi>注十倍則圍之五倍則攻之</hi>走不逐飛<hi>後漢書西羌傳任尚為中郎將羽林緹騎五營子弟三千</hi>
<hi>五百人代班雄屯三輔尚臨行懷令虞詡說尚曰使君頻奉國命討逐寇賊三州屯兵二十餘萬人棄農桑疲</hi>
<hi>苦徭役而未有功效勞費日滋若此岀不克誠為使君危之尚曰憂惶乆矣不知所如詡曰兵法弱不攻强丨</hi>
<hi>丨丨丨自然之勢也今皆馬騎日行數百來如風雨去如絶弦以歩追之勢不相反所以曠而無功也為使君</hi>
<hi>計者莫如罷諸郡兵各令岀錢數二十人各市一馬如此可捨甲胄馳輕兵以萬騎之衆逐數千之虜追尾掩</hi>
<hi>
                        <graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>其道自窮便人利事大功立矣尚大喜即上言用其計乃遣輕騎鈔擊杜季貢於丁奚城斬首四百餘級獲</hi>
<hi>牛馬數千頭</hi>賊到輙有喜色<hi>魏志武帝紀始丨每一部丨公丨丨丨丨賊破之後諸將問其</hi>
<pb n="KR3k0058_WYG_072-20a"/>
<hi>故公答曰闗中長逺賊各依險阻征之不一二年不可定也今皆來集其衆雖多莫相歸服軍無適主一舉可</hi>
<hi>滅為功差易吾是以喜</hi>開城掃洒<hi>蜀志諸葛亮傳注郭冲三事曰亮屯於陽平遣魏延諸軍并兵</hi>
<hi>東下亮唯留萬人守城晋宣帝率二十萬衆拒亮而與延軍錯道徑至前將士失色莫知其計亮意氣自若敇</hi>
<hi>軍中皆卧旗息鼓不得妄出菴幔又令大丨四丨門丨地却丨宣帝常謂亮持重而猥見勢弱疑其有伏兵於</hi>
<hi>是引軍北趨山</hi>攻心為上<hi>蜀志馬良傳注㐮陽記曰建興三年亮征南中馬謖送之數十里亮曰雖</hi>
<hi>共謀之歴年今可更惠良規謖對曰用兵之道丨丨丨丨攻城為下心戰為上兵戰為下願公服其心而已亮</hi>
<hi>納其策赦孟獲以服南方故終亮之世南方不敢復反</hi>廻船受箭<hi>呉志呉主傳注魏畧曰權乗大</hi>
<hi>船來觀軍公使弓弩亂發箭著其船船偏重將覆權因丨丨復以一面丨丨箭均船平乃還</hi>白衣揺<lb/>
<pb n="KR3k0058_WYG_072-20b"/>
櫓<hi>呉志吕蒙傳蒙至尋陽盡伏其精兵<graphic n="KR1467" url="https://raw.githubusercontent.com/kanripo/KR-Gaiji/master/images/KR1467.png" mimeType="image/png"/>
                        <graphic n="KR1139" url="https://raw.githubusercontent.com/kanripo/KR-Gaiji/master/images/KR1139.png" mimeType="image/png"/>中使丨丨丨丨作啇賈人服晝夜兼行</hi>扼喉樁心<lb/>
<hi>晋書宣帝紀呉以中國不習水戰故敢散居東闗凡攻敵必丨其丨而丨其丨夏口東闗賊之心喉若為陸軍</hi>
<hi>以向皖城引權東下為水戰軍向夏口乗其虛而撃之此神兵從天而墜破之必矣</hi>破竹<hi>晋書杜預傳時</hi>
<hi>衆軍㑹議或曰百年之冦未可盡尅今向暑水潦方䧏疾疫将起冝俟來冬更為大舉預曰昔樂毅藉濟西一</hi>
<hi>戰以并强齊今兵威已振譬如丨丨數節之後皆迎刃而解無復著手處也</hi>無著手處<hi>見上</hi>不<lb/>
學孫呉而闇合<hi>晋書山濤傳帝嘗講武于宣武塲濤時有疾詔乘歩輦從因與盧欽論用兵之</hi>
<hi>本以為不宜去州郡武僃其論甚精於時咸以濤丨丨丨丨丨丨與之丨帝稱之曰天下名言也</hi>覆舟<lb/>
之戰幡竿亦折<hi>宋書武帝紀將戰公所執麾竿折折幡沉水衆並怪懼公歡笑曰往年丨丨丨</hi>
<pb n="KR3k0058_WYG_072-21a"/>
<hi>丨丨丨丨丨今者復然賊必破矣即攻柵而進循兵雖殊死戰弗能禁諸軍乗勝奔之循單舸走所殺及投水</hi>
<hi>死凡萬餘人按循盧循</hi>驟既力盡盛亦易衰<hi>宋書張興世傳劉胡自領水歩二十六軍</hi>
<hi>平旦來攻將士欲迎擊之興世禁曰賊來尚逺而氣盛矢驟丨丨丨丨丨丨丨丨此曹劌之所以破齊也令將</hi>
<hi>士不得妄動治城如故</hi>製師子形與象相禦<hi>宋書宗慤傳林邑王范陽邁傾國來拒以</hi>
<hi>具装被象前後無際士卒不能當慤曰吾聞師子威服百獸乃製其形與象相禦象果驚奔衆因潰散遂克林</hi>
<hi>邑</hi>鼓繁氣易衰呌數力勿竭<hi>宋書栁元景傳元景宿令軍中曰丨丨丨丨丨丨丨</hi>
<hi>丨丨丨但各銜枚疾戰一聼吾營鼓音</hi>先為不可勝乃制勝之術<hi>宋書王景文傳</hi>
<hi>太宗即位加領左衛將軍時六軍戒嚴景文仗士三十人入六門諸將咸云平殄小賊易於拾遺景文曰敵固</hi>
<pb n="KR3k0058_WYG_072-21b"/>
<hi>無小蜂蠆有毒何可輕乎諸軍當臨事而懼好謀而成丨丨丨丨丨丨丨丨丨丨耳</hi>解衣髙卧以<lb/>
安衆心<hi>齊書髙帝紀城壘未畢賊前軍已至太祖乃丨丨丨丨丨丨丨丨</hi>深識九變妙<lb/>
察五色<hi>齊書髙帝紀忠誠慷慨在險彌亮丨丨丨丨丨丨丨丨以寡制衆所向風偃</hi>宏謀霜<lb/>
照秘算雲回<hi>齊書髙帝紀匡濟艱難功均造物丨丨丨丨丨丨丨丨旌斾所臨一麾必㨗英風所</hi>
<hi>拂無思不偃</hi>不諫之策<hi>齊書垣崇祖傳建元二年虜遣魏梁王郁豆眷及劉昶馬歩號二十萬冦</hi>
<hi>夀春崇祖召文武議曰賊衆我寡當用竒以制之當修外城以待敵城既廣闊非水不固今欲堰肥水却淹為</hi>
<hi>三面之險諸君意如何衆曰昔佛狸侵境宋南平王士卒完盛以郭大難守退保内城今日之事十倍於前古</hi>
<hi>來相承不築肥堰皆以地形不便積水無用故也若必行之恐非事宜崇祖曰卿見其一不識其二若捨外城</hi>
<pb n="KR3k0058_WYG_072-22a"/>
<hi>賊必據之外修樓櫓内築長圍四周無礙表裏受敵此坐自為擒守郭築堰是吾丨丨丨丨也乃於城西北立</hi>
<hi>堰塞肥水堰北起小城周為深塹使數千人守之崇祖謂長史封延伯曰虜貪而少慮必悉力攻小城圖破此</hi>
<hi>堰見塹狹城小謂一往可尅當以蟻附攻之放水一激急踰三峽事窮奔透自然沈溺此豈非小勞而大利邪</hi>
<hi>虜衆由西道集堰南分軍東路内薄攻小城崇祖著白紗㡌肩轝上城手自轉式至日晡時决小史埭水勢奔</hi>
<hi>下虜攻城之衆漂墜塹中人馬溺死數千人衆皆退走</hi>放水一激急踰三峽<hi>見上</hi>分<lb/>
軍隐林<hi>齊書李安民傳虜攻朐山連口甬城安民頓泗口分軍應赴三軍引水歩軍入屯於淮陽與虜</hi>
<hi>戰破之虜退安民知有伏兵乃遣族弟馬軍主長文二百騎為前驅自與軍副周盤龍崔文仲係其後丨丨丨</hi>
<hi>丨及長文至宿豫虜見衆少數千騎遮之長文且退且戰引賊向大軍安民率盤龍等趨兵至合戰于孫溪渚</hi>
<pb n="KR3k0058_WYG_072-22b"/>
<hi>戰父彎側虜軍大敗</hi>大衆致力川岳可為<hi>齊書周山圖傳攸之事起世祖為西討都督啟</hi>
<hi>山圖為軍副世祖留據盆城衆議以盆城城小難固不如還都山圖曰今據中流為四方勢援丨丨丨丨丨丨</hi>
<hi>丨丨城隍小事不足難也世祖使城局叅軍劉皆陳淵委山圖以處分事山圖斷取行旅船板以造樓櫓立水</hi>
<hi>柵旬日皆辦世祖甚嘉之</hi>馳兩空函定一州<hi>梁書武帝紀東昬以劉山陽為巴陵太守配精</hi>
<hi>兵三千使過荆州就行事蕭頴胄以襲㐮陽髙祖知其謀乃遣叅軍王天虎龎慶國詣江陵遍與州府書及山</hi>
<hi>陽西上髙祖謂諸將曰荆州本畏㐮陽人如脣亡齒寒自有傷弦之急寜不闇同邪我若總荆雍之兵掃定東</hi>
<hi>夏韓白重出不能為計况以無算之昏主役御刀應敕之徒哉我能使山陽至荆便即授首諸君試觀何如及</hi>
<hi>山陽至巴陵高祖復令天虎齎書與頴胄兄弟去後髙祖謂張宏策曰夫用兵之道攻心為上攻城次之心戰</hi>
<pb n="KR3k0058_WYG_072-23a"/>
<hi>為上兵戰次之今日是也近遣天虎往州府人皆有書今叚乗驛甚急止有兩封與行事兄弟云天虎口具及</hi>
<hi>問天虎而口無所說行事不得相聞不容妄有所道天虎是行事心膂彼聞必謂行事與天虎共隐其事則人</hi>
<hi>人生疑山陽惑於衆口判相嫌貳則行事進退無以自明必漏吾謀内是丨丨丨丨丨丨丨矣山陽至江安聞</hi>
<hi>之果疑不上頴胄大懼乃斬天虎送首山陽山陽信之將數十人馳入頴胄伏甲斬之送首髙祖</hi>臨難<lb/>
鑄兵豈及馬腹<hi>梁書韋叡傳魏初分築東西小城夾合肥叡先攻二城既而魏援將楊靈𦙍帥</hi>
<hi>軍五萬奄至衆懼不敵請表益兵叡笑曰賊已至城下方復求軍丨丨丨丨丨丨丨丨且吾求濟師彼亦徴衆</hi>
<hi>猶如呉益巴邱蜀増白帝耳師克在和不在衆古之義也因與戰破之軍人少安</hi>唱籌量沙<hi>南史</hi>
<hi>檀道濟傳道濟都督征討諸軍事北畧地轉戰至濟上魏軍盛遂克滑臺道濟時與魏軍三十餘戰多㨗軍至</hi>
<pb n="KR3k0058_WYG_072-23b"/>
<hi>歴陽城以資運竭乃還時人䧏魏者具說糧食已罄於是士卒憂懼莫有固志道濟夜丨丨丨丨以所餘少米</hi>
<hi>散其上及旦魏軍謂資糧有餘故不復追</hi>空倉數十手自封題<hi>南史庾域傳域為華陽太</hi>
<hi>守時魏軍攻圍南鄭州有丨丨丨丨所域丨丨丨丨指示將士曰此中粟皆滿足支二年但努力堅守衆心以</hi>
<hi>安</hi>戰如風發攻如河決<hi>魏書中山王英傳既次義陽將取三闗英策之曰三闗相須如</hi>
<hi>左右手若克一闗兩闗不待攻而定攻難不如攻易東闗易攻宜須先取即黄石公所謂丨丨丨丨丨丨丨丨</hi>
羸師卷甲以侈其心<hi>魏書張袞傳慕容寳之來冦也袞言於太祖曰寳乗滑臺之功因長</hi>
<hi>子之㨗傾資竭力難與争鋒愚以為宜丨丨丨丨丨丨丨丨太祖從之果破之參合</hi>下船而戰猶<lb/>
岀户而鬬<hi>魏書李冲傳髙祖自鄴還亰汎舟洪池乃從容謂冲曰朕欲從此通渠於洛南伐之日何</hi>
<pb n="KR3k0058_WYG_072-24a"/>
<hi>容不從此入洛從洛入河從河入汴從汴入清以至於淮丨丨丨丨丨丨丨丨丨此乃軍國之大計今溝渠若</hi>
<hi>須二萬人以下六十日有成者宜以漸修之冲對曰若爾便是士無逺渉之勞戰有兼人之力</hi>易旗逓<lb/>
進<hi>周書楊忠傳梁雍州刺史岳陽王蕭詧雖稱藩附而尚有貳心忠自樊城觀兵於漢濵丨丨丨丨實騎二</hi>
<hi>千詧登樓望之以為三萬也懼而服焉</hi>城下多設聲樂<hi>周書陸騰傳陵州木籠獠恃險麤獷</hi>
<hi>每行抄劫詔騰討之獠既因山為城攻之未可拔騰遂於丨丨丨丨丨丨及諸雜伎示無戰心諸賊果棄其兵</hi>
<hi>仗或攜妻子臨城觀樂騰知其無僃密令衆軍俱上諸賊惶懼不知所為遂縱兵擊討盡破之</hi>車輪截<lb/>
流<hi>周書王軌傳陳將呉明徹入冦吕梁徐州總管梁士彦頻與戰不利乃退保州城不敢復出明徹遂堰清</hi>
<hi>水以灌之列船艦於城下以圖攻取詔以軌為行軍總管率諸軍赴救軌潛於清水入淮口多竪大木以鐵鏁</hi>
<pb n="KR3k0058_WYG_072-24b"/>
<hi>貫丨丨横丨水丨以斷其船路方欲密决其堰以斃之明徹知之懼乃破堰遽退冀乗決水之勢以得入淮北</hi>
<hi>至清口川流已闊水勢亦衰船艦並礙於車輪不復得過軌因率兵圍而蹙之唯有騎將蕭摩訶以二千騎先</hi>
<hi>走得免明徹及將士三萬餘人并器械輜重並就俘獲陳之銳卒於是殲焉</hi>英公法<hi>隋書宇文忻傳</hi>
<hi>忻妙解兵法馭戎齊整當時六軍有一善事雖非忻所建在下輒相謂曰此必丨丨丨也其見推服如此按忻</hi>
<hi>封英國公故云</hi>平陳七策<hi>北史賀若弼傳平陳後六年弼撰其書策上之謂為御授丨丨丨丨上弗</hi>
<hi>省曰公欲發揚我名我不求名公宜自載家傳</hi>設三伏<hi>舊唐書太宗紀義寜元年十二月復為右元師</hi>
<hi>總兵十萬徇東都及將旋謂左右曰賊見吾還必相追躡丨丨丨以待之俄而隋將叚達率萬餘人自後而至</hi>
<hi>度三王陵發伏擊之叚達大敗追奔至於城下因於宜陽新安置熊二州戌之而還</hi>以權道廹之<lb/>
<pb n="KR3k0058_WYG_072-25a"/>
<hi>舊唐書太宗紀九月薛舉死其子仁杲嗣立太宗又為元帥以撃仁杲相持於折墌城深溝髙壘者六十餘日</hi>
<hi>賊衆十餘萬兵鋒甚銳數來挑戰太宗按甲以挫之賊糧盡其將牟君才梁胡郎來䧏太宗謂諸將軍曰彼氣</hi>
<hi>衰矣吾當取之遣將軍龎玉先陣於淺水原南以誘之賊將宗羅㬋併軍來拒玉軍幾敗既而太宗親御大軍</hi>
<hi>奄自原北出其不意羅㬋望見復廻師相拒太宗將驍騎數十入賊陣於是王師表裏齊奮羅㬋大潰斬首數</hi>
<hi>千級投澗谷而死者不可勝計太宗率左右二十餘騎追奔直趣折墌以乗之仁杲大懼嬰城自守將夕大軍</hi>
<hi>繼至四面合圍詰朝仁杲請䧏俘其精兵萬餘人男女五萬口既而諸將奉賀因問曰始大王野戰破賊其王</hi>
<hi>尚保堅城王無攻具輕騎騰逐不待歩兵徑薄城下咸疑不尅而竟下之何也太宗曰此丨丨丨丨丨使其計</hi>
<hi>不暇發以故尅也羅㬋恃往年之勝兼復養銳日乆見吾不出意在相輕今喜吾岀悉兵來戰雖撃破之擒殺</hi>
<pb n="KR3k0058_WYG_072-25b"/>
<hi>葢少若不急躡還走投城仁杲收而撫之則便未可得矣且其兵衆皆隴西人一敗披退不及廻顧散歸隴外</hi>
<hi>則折墌自虛我軍隨而廹之所以懼而䧏也此可謂成算諸君盡不見耶諸將曰此非凡人所能及也</hi>牧<lb/>
馬河北<hi>舊唐書太宗紀建徳自滎陽西上築壘於板渚太宗屯武牢相持二十餘日諜者曰建徳伺官</hi>
<hi>軍芻盡候牧馬於河北因將襲武牢太宗知其謀遂丨丨丨丨以誘之詰朝建徳果悉衆而至陳兵汜水世充</hi>
<hi>將郭士衡陣於其南綿亘數里鼔譟諸將大懼太宗將數騎昇高邱以望之謂諸將曰賊起山東未見大敵今</hi>
<hi>度險而戰是無政令逼城而陣有輕我心按兵不出彼乃氣衰陣乆卒飢必將自退追而撃之無往不尅吾與</hi>
<hi>公等約必以午時後破之建徳列陣自辰至午兵士飢倦皆坐列又争引水逡廵斂退太宗曰可擊矣親率輕</hi>
<hi>騎追而誘之衆繼至建徳廻師而陣未及整列太宗先登擊之所向皆靡俄而衆軍合戰囂塵四起太宗率史</hi>
<pb n="KR3k0058_WYG_072-26a"/>
<hi>大奈程䶧金秦叔寳宇文歆等揮幡而入直突出其陣後張我旂織賊顧見之大潰追奔三十里斬首三千餘</hi>
<hi>級虜其衆五萬生擒建徳於陣</hi>擊鵝鴨雜聲<hi>舊唐書李愬傳初至張柴諸將請所止愬曰入蔡州</hi>
<hi>取呉元濟也比至懸瓠城夜半雪愈甚近城有鵝鴨池愬令驚擊之以雜其聲賊恃呉房朗山之固晏然無一</hi>
<hi>人知者</hi>閉壁以折之<hi>舊唐書薛舉傳後髙祖命太宗率諸軍以擊仁杲師次髙墌而堅壁不動</hi>
<hi>諸將咸請戰太宗曰我士卒新敗銳氣猶少賊以勝自驕必輕敵好鬬故且丨丨丨丨丨待其氣衰而後奮撃</hi>
<hi>可一戰而破此萬全計也乃令軍中曰敢言戰者斬相持者乆之仁杲勇而無謀兼糧餽不屬將士稍離其内</hi>
<hi>史令翟長孫以其衆來䧏仁杲妹夫偽左僕射鍾俱仇以河州歸國太宗知其可擊遣將軍龎玉擊賊將宗羅</hi>
<hi>㬋於淺水原兩軍酣戰太宗以勁兵岀賊不意奮擊大破之乗勝進薄其折墌城仁杲窮蹙率偽百官開門䧏</hi>
<pb n="KR3k0058_WYG_072-26b"/>
<hi>太宗納之</hi>權在於速<hi>舊唐書裴寂傳兵法尚權丨丨丨丨</hi>遣人彈胡琵琶二女<lb/>
子對舞<hi>舊唐書柴紹傳吐谷渾與黨項俱來寇邊命紹討之虜據髙臨下射紹軍中矢下如雨紹乃丨</hi>
<hi>丨丨丨丨丨丨丨丨丨丨虜異之駐弓矢而相與聚觀紹見虜陳不整密使精騎自後撃之虜大潰斬首五百</hi>
<hi>餘級</hi>使功不如使過<hi>舊唐書李靖傳㑹開州蠻首冉肇則反率衆寇䕫州趙郡王孝恭與戰不</hi>
<hi>利靖率兵八百襲破其營後又要險設伏臨陣斬肇則俘獲五千餘人髙祖甚恱謂公卿曰吾聞丨丨丨丨丨</hi>
<hi>丨李靖果展其效因䧏璽書勞曰卿竭誠盡力功效特彰逺覽至誠極以嘉賞勿憂富貴也</hi>棄船江<lb/>
中<hi>舊唐書河間王孝恭傳孝恭獻平銑之策髙祖嘉納之三年進爵為王改信州為䕫州使拜孝恭為總管</hi>
<hi>令大造舟楫教習水戰以圖蕭銑孝恭召巴蜀首領子弟量才授用置之左右外示引擢而實以為質也尋授</hi>
<pb n="KR3k0058_WYG_072-27a"/>
<hi>荆湘道行軍總管統水陸十二總管發自硤州進軍江陵攻其水城尅之所得船散於江中諸將皆曰虜得賊</hi>
<hi>船當藉其用何為棄之無乃資賊耶孝恭曰不然蕭銑偽境南極嶺外東至洞庭若攻城未拔援兵復到我則</hi>
<hi>内外受敵進退不可雖有舟楫何所用之今銑縁江州鎮忽見船舸亂下必知銑敗未敢進兵來去覘伺動淹</hi>
<hi>旬月用緩其救我尅之必矣</hi>猨臂之勢<hi>舊唐書李光弼傳史思明乗勝而西光弼整衆徐行謂留</hi>
<hi>守韋陟曰賊乗鄴下之勝再犯王畿宜按甲以剉其鋒不利速戰洛城非禦備之所公計若何陟曰加兵陜州</hi>
<hi>退守潼闗據險以待之足挫其銳矣光弼曰此葢兵家常勢非用竒之策也夫兩軍相冦貴進尺寸之間今委</hi>
<hi>五百里而不顧是張賊勢也若移軍河陽北阻澤潞三城以抗勝則擒之敗則自守表裏相應使賊不得西侵</hi>
<hi>此則丨丨丨丨也</hi>唐兵之大勢三變<hi>唐書兵志古之有天下國家者其興亾治亂未始不</hi>
<pb n="KR3k0058_WYG_072-27b"/>
<hi>以徳而自戰國秦漢以來鮮不以兵夫兵豈非重事哉然其因時制變以茍利趨便至於無所不為而考其法</hi>
<hi>制雖可用於一時而不足施於後世者多矣惟唐立府兵之制頗有足稱焉葢古者兵法起於井田自周衰王</hi>
<hi>制壊而不復至於府兵始一寓之於農其居處教養畜材待事動作休息皆有節目雖不能盡合古法葢得其</hi>
<hi>大意焉此髙祖太宗之所以盛也至其後世子孫驕弱不能謹守屢變其制夫置兵所以止亂及其弊也適足</hi>
<hi>為亂又其甚也至困天下以養亂而遂至於亾焉葢丨有天下二百餘年而丨丨丨丨丨丨其始盛時有府兵</hi>
<hi>府兵後廢而為彍騎彍騎又廢而方鎮之兵盛矣及其末也强臣悍將兵布天下而天子亦自置兵於京師曰</hi>
<hi>禁軍其後天子弱方鎮疆而唐遂以亾滅者措置之勢使然也</hi>閉門偃幟<hi>唐書霍王元軌傳突厥寇</hi>
<hi>定州元軌令丨城丨丨旗丨虜疑不敢入夜遁</hi>先招懐後掩襲<hi>唐書蕭俛傳吐蕃寇涇州調兵</hi>
<pb n="KR3k0058_WYG_072-28a"/>
<hi>䕶邊帝因問兵法有必勝乎俛曰兵凶器聖人不得已用之故武不可玩玩則無震夫以仁討不仁以義討不</hi>
<hi>義丨丨丨丨丨丨故有不殺厲不禽二毛不犯田稼其救人如免水火此必勝術也若乃以小不忍輕任干戈</hi>
<hi>師曲而敵怒非徒不勝又將自危是以聖王慎於兵帝重其言</hi>須權以勝之<hi>唐書張守珪傳詔以</hi>
<hi>守珪為𤓰州刺史墨離軍使督餘衆完故城版築方立虜奄至衆失色守珪曰創痍之餘詎可矢石相确丨丨</hi>
<hi>丨丨丨遂置酒城上㑹諸將作樂虜疑有備不敢攻引去守珪縱兵撃敗之</hi>平戎十八策<hi>唐書</hi>
<hi>王忠嗣傳時突厥新有難忠嗣進軍磧口經畧之烏蘇米施可汗請䧏忠嗣㠯其方彊特文䧏耳乃營木刺蘭</hi>
<hi>山諜虛實因上丨丨丨丨丨</hi>樂聲不輟<hi>五代史梁本紀光啟三年秦宗權遣其將秦賢盧瑭張晊</hi>
<hi>攻汴賢軍板橋晊軍北郊瑭軍萬勝環汴為三十六柵王顧兵少不敢出乃遣朱珍募兵於東方而求救於兗</hi>
<pb n="KR3k0058_WYG_072-28b"/>
<hi>鄆三年五月兗州朱瑾鄆州朱宣來赴援王置酒軍中中席王陽起如厠以輕兵岀北門襲晊而丨丨丨丨晊</hi>
<hi>不意兵之至也兗鄆之兵又從而合撃遂大敗之</hi>結草為人執以旗幟<hi>五代史梁臣傳</hi>
<hi>唐荘宗入魏劉鄩以謂晉兵悉從荘宗赴魏而太原可襲乃丨丨丨丨丨丨丨丨以驢負之往來城上而潛軍</hi>
<hi>岀黄澤闗襲太原晉兵望梁壘旗幟往來不知其去也以故不追</hi>折簡勝用兵十萬<hi>五代</hi>
<hi>史雜傳燕王劉守光囚其父仁恭與其弟守文有隙紹威馳書勸守光等䧏梁太祖聞之笑曰吾常攻燕不能</hi>
<hi>下今紹威丨丨乃丨丨丨丨丨</hi>決勝料勢決戰料情<hi>五代史雜傳梁晉戰胡栁晉軍敗荘</hi>
<hi>宗欲引兵退保臨濮閻寳曰夫丨丨丨丨丨丨丨丨情勢既得斷在不疑今梁兵窘蹙其勢可破勝而驕怠其</hi>
<hi>情可知此不可失之時也荘宗曰微公幾敗吾事乃整軍復戰遂敗梁兵</hi>兵屯八百里<hi>五代史呉</hi>
<pb n="KR3k0058_WYG_072-29a"/>
<hi>越世家黄巢攻掠浙東至臨安錢鏐與勁卒二十人伏山谷中巢先鋒度險皆單騎鏐伏弩射殺其將巢兵亂</hi>
<hi>鏐引勁卒蹂之斬首數百級鏐曰此可一用耳若大衆至何可敵邪乃引兵趨八百里八百里地名也告道傍</hi>
<hi>媪曰後有問者告曰臨安丨丨丨丨丨矣巢衆至聞媪語不知其地名皆曰嚮十餘卒不可敵况八百里乎遂</hi>
<hi>急引兵過</hi>指坐衣花紋為形勢<hi>宋史何灌傳徙熙河都監張康國薦於徽宗召對問西北</hi>
<hi>邊事以笏畫御榻丨丨丨丨丨丨丨丨帝曰敵在吾目中矣</hi>驅羊以襲<hi>金史完顔安國傳明昌六</hi>
<hi>年左丞相𤓰爾佳清臣岀兵以安國為先鋒都統適臨潢泰州屬部叛安國先討定之以功遷本路招討使兼威</hi>
<hi>逺將軍節度使承安元年大鹽濼之戰殺獲甚衆詔賜金幣既而右丞相襄總大軍進安國為兩路都統大㨗</hi>
<hi>於多泉子襄遣安國追敵僉言糧道不繼不可行也安國曰人得一羊可食十餘日不如丨丨丨丨之便遂從</hi>
<pb n="KR3k0058_WYG_072-29b"/>
<hi>其計安國統所部萬人疾驅以薄之䧏其部長㨗聞進官四級遷左翼都統</hi>掩映林木張設<lb/>
疑兵<hi>元史洪俊竒傳小字茶邱諾延叛車駕親征命率髙麗女直漢軍扈從猝遇諾延騎兵萬餘時茶邱</hi>
<hi>兵不滿三千衆有懼色茶邱夜令軍中多裂裳帛為旗幟斷馬尾為旄丨丨丨丨丨丨丨丨諾延兵大驚以為</hi>
<hi>官兵大至遂䧏</hi>宇宙在乎手萬化生乎身<hi>隂符經觀天之道執天之行盡矣故天有</hi>
<hi>五賊見之者昌五賊在心施行於天丨丨丨丨丨丨丨丨丨丨天性人也人心機也立天之道以定人也天發</hi>
<hi>殺機移星易宿地發殺機龍蛇起陸人發殺機天地反覆天人合發萬變定基性有巧拙可以伏藏九竅之邪</hi>
<hi>在乎三要可以動静火生於木火發必尅奸生於國時動必潰知之修煉謂之聖人天生天殺道之理也天地</hi>
<hi>萬物之盗萬物人之盗三盗既宜三才既安故曰食其時百骸理動其機萬化安人知其神之神不知不神之</hi>
<pb n="KR3k0058_WYG_072-30a"/>
<hi>所以神也日月有數大小有定聖功生焉神明出焉其盗機也天下莫能見莫能知君子得之固窮小人得之</hi>
<hi>輕命瞽者善聼聾者善視絶利一源用師十倍三反晝夜用師萬倍心生於物死於物機在於目禽之制在氣</hi>
<hi>天之無恩而大恩生迅雷烈風莫不蠢然至樂性餘至静性㢘天之至私用之至公生者死之根死者生之根</hi>
<hi>恩生於害害生於恩故曰沈水入火自取滅亾愚人以天地文理聖我以時物文理哲人以愚虞聖我以不愚</hi>
<hi>虞聖人以竒期聖我以不竒期聖自然之道静故天地萬物生天地之道浸故隂陽勝隂陽相推而變化順矣</hi>
<hi>是故聖人知自然之道不可違因而制之至静之道律歴所不能契爰有竒器是生萬象八卦甲子神機鬼藏</hi>
<hi>隂陽相勝之術昭昭乎進乎象矣</hi>天人合發萬變定基<hi>見/上</hi>三盗<hi>見上</hi>三反<lb/>
晝夜用師萬倍<hi>見上</hi>難知如隂不動如山<hi>隂符經注聖人見其巧拙彼此</hi>
<pb n="KR3k0058_WYG_072-30b"/>
<hi>不利者其計在心彼此利者聖哲英雄區焉况用兵之務哉筌曰中慾不出謂之啟外邪不入謂之閉内啟是</hi>
<hi>其機也丨丨丨丨丨丨丨丨巧拙之性使人無間而得窺也</hi>一者能獨往獨來<hi>六韜武王</hi>
<hi>問太公曰兵道何如太公曰凡兵之道莫過乎一丨丨丨丨丨丨丨黄帝曰一者階於道機於神用之在於機</hi>
<hi>顯之在於勢成之在於君</hi>密察敵人之機而速乗其利<hi>六韜武王曰敵知我情通</hi>
<hi>我謀為之奈何太公曰兵勝之術丨丨丨丨丨丨丨丨丨丨丨復疾撃其不意</hi>全勝不鬭大兵<lb/>
無創<hi>六韜丨丨丨丨丨丨丨丨與鬼神通微哉微哉</hi>行竒譎設殊異<hi>六韜權士三人主丨</hi>
<hi>丨丨丨丨丨非人所識行無窮之變</hi>刑上極賞下通<hi>六韜殺貴大賞貴小殺其當路貴重之人</hi>
<hi>是刑上極也賞極牛豎馬洗廄養之徒是賞下通也丨丨丨而丨丨丨是將威之所行也</hi>一合而再<lb/>
<pb n="KR3k0058_WYG_072-31a"/>
離三發而一知<hi>六韜諸有隂事大慮當用書不用符主以書遺將將以書聞主書皆丨丨丨丨</hi>
<hi>丨丨丨丨丨丨</hi>疾雷不及掩耳迅電不及瞑目<hi>六韜是以丨丨丨丨丨丨丨丨</hi>
<hi>丨丨丨丨赴之若驚用之若狂當之者破近之者亾</hi>竒正發於無窮之源<hi>六韜武王問太</hi>
<hi>公曰攻伐之道奈何太公曰勢因於敵家之衆變生於兩陣之間丨丨丨丨丨丨丨丨</hi>神勢<hi>六韜古之</hi>
<hi>善戰者非能戰於天上非能戰於地下其成與敗皆由丨丨得之者昌失之者亾</hi>器械為寳鬬<lb/>
勇為首<hi>六韜武王問太公曰引兵深入諸侯之地敵人四合而圍我斷我歸道絶我粮食敵我既衆粮</hi>
<hi>食甚多隂阻又固我欲必出為之奈何太公曰必出之道丨丨丨丨丨丨丨丨</hi>壘上多飛鳥而<lb/>
不驚<hi>六韜太公曰聼其鼓無音鐸無聲望其丨丨丨丨丨丨丨丨上無氛氣必知敵詐而為偶人也敵人</hi>
<pb n="KR3k0058_WYG_072-31b"/>
<hi>卒去不逺未定而復反者彼用其士卒太疾也太疾則前後不相次不相次則行陣必亂</hi>軍城<hi>六韜太公</hi>
<hi>曰處山之左急備山之右處山之右急備山之左險有大水無舟楫者以天潢濟吾三軍已濟者急廣吾道以</hi>
<hi>便戰所以武衝為前後列其强弩令行陣皆固衢道谷口以武衝絶之髙置旌旗是謂丨丨</hi>先定戰<lb/>
地戰日<hi>六韜凡用兵之法三軍之衆必有分合之變其大將丨丨丨丨丨丨然後移檄書與諸將吏期</hi>
<hi>攻城圍邑各㑹其所</hi>十四變可撃<hi>六韜夫欲撃者當審察敵人丨丨丨變見則擊之敵人必敗武</hi>
<hi>王曰十四變可得聞乎太公曰敵人新集丨丨人馬未食可撃天時不順可擊地形未得可擊奔走可擊不戒</hi>
<hi>可擊疲勞可擊將離士卒可擊渉長路可擊濟水可擊不暇可擊阻難狹路可擊亂行可擊心怖可撃</hi>鼓<lb/>
走疑<hi>逸周書五虞一丨丨丨二備從來三佐軍舉旗四采虞人謀五後動撚之注撚從也</hi>柔武<hi>逸周</hi>
<pb n="KR3k0058_WYG_072-32a"/>
<hi>書勝國若化不動金鼓善戰不鬬故曰丨丨四方無拂奄有天下</hi>猛虎羽翼<hi>諸葛亮心書夫兵權</hi>
<hi>者是三軍之司命主將之威勢將能執兵之權操兵之勢而臨羣下譬如丨丨加之丨丨而翺翔四海隨所遇</hi>
<hi>而施之</hi>所攻神與勾陳并氣下制所臨之辰<hi>酈道元水經注河南有勾</hi>
<hi>陳壘世傳武王伐紂八百諸侯所㑹處尚書所謂不期同時也紫微有勾陳之宿主鬬訟兵陣故遁甲攻取之</hi>
<hi>法以丨丨丨丨丨丨丨丨丨丨丨丨丨丨則秩禽敵是以壘資其名矣按注云秩字疑悞</hi>澄之以無<lb/>
事濡之以至仁<hi>羅隐兩同書化行而衆和戰利而寇息然後丨丨丨丨丨丨丨丨丨丨此聖主</hi>
<hi>所以得其理也</hi>運糧勢難行逺<hi>沈括夢溪筆談凡師行因糧於敵最為急務丨丨不但多費而</hi>
<hi>丨丨丨丨予嘗計之人負米六斗卒自攜五日乾糧人餉一卒一去可十八日若計復回只可進九日二人餉</hi>
<pb n="KR3k0058_WYG_072-32b"/>
<hi>一卒一去可二十六日若計復回止可進十三日三人餉一卒一去可三十一日計復回止可進十六日三人</hi>
<hi>餉一卒極矣若興師十萬輜重三之一上得駐戰之卒七萬人已用三十萬人運糧此外難復加矣運糧之法</hi>
<hi>人負六斗此以總數率之也其間隊長不負樵汲減半所餘皆均在衆夫更有死亾疾病者所負之米又以均</hi>
<hi>之則人所負常不啻六斗矣故軍中不容宂食一夫宂食二三人餉之尚或不足若以畜乗運之則馳負三石</hi>
<hi>馬騾一石五斗驢一石比之人運雖負多而費寡然芻牧不時畜多痩死一畜死則幷所負棄之較之人負利</hi>
<hi>害相半</hi>援五騎五色旗為斥候<hi>王稱東都事畧曹翰傳詔督役開河南自雄至莫以</hi>
<hi>通漕運翰遣徒伐巨木於虜地丨丨丨以丨丨丨丨丨丨如遇寇舉白旗有林木舉青旗烟火舉赤旗陂澤舉</hi>
<hi>黒旗邱陵舉黄旗以為應</hi>香料布地縛羊擊鼓<hi>羅大經鶴林玉露開禧用兵諸將皆敗唯</hi>
<pb n="KR3k0058_WYG_072-33a"/>
　<hi>畢再遇數有功敵常以水櫃敗我再遇夜縛藳人數千衣以甲胄持旗幟戈矛儼立成行昧爽鳴鼓敵人驚視</hi>
　<hi>亟放水櫃旋知其非真也甚沮乃出師攻之敵大敗又嘗引敵與戰且前且却至於數四視日已晚乃以丨丨</hi>
　<hi>煮黑豆丨丨上復前搏戰佯為敗走敵乗勝追逐其馬已饑聞豆香皆就食鞭之不前我師反攻之敵人馬死</hi>
　<hi>者不勝計又嘗與敵對壘度敵兵至者日衆難與争鋒一夕拔營去慮來相追乃留旗幟於營并丨生丨置其</hi>
　<hi>前二足於鼓上丨丨有聲敵不覺其為空營復相持竟日及覺欲追則已逺矣近時沅州蠻叛荆湖制司遣兵</hi>
　<hi>討之蠻以竹為箭傳以毒藥畧着人肉血濡縷無不立死官軍畏之莫敢前乃祖再遇之智装束藳人羅列焜</hi>
　<hi>燿蠻見之以為官軍萬矢俱發伺其矢盡乃出兵攻之直𢷬其穴一戰而平</hi>師螘<hi>張仲才文始真經聖</hi>
　<hi>人師蜂立君臣師蜘蛛立網罟師拱鼠制禮丨戰丨制兵</hi>
<pb n="KR3k0058_WYG_072-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定子史精華巻七十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0058_WYG_085-1a"/>
　欽定四庫全書<lb/>
御定子史精華卷八十五<lb/>
　　倫常部五<lb/>
　　　朋友<lb/>
　交慶<hi>管子孝弟者仁之祖也忠信者丨之丨也</hi>寡交多親<hi>管子丨丨丨丨謂之知人</hi>烏集<lb/>
　之交<hi>管子與人交多詐偽無情實偷取一切謂之丨丨丨丨烏集之交初雖相驩後必相咄</hi>初驩<lb/>
　後咄<hi>見上</hi>天生朋以為夷吾舌<hi>管子丨之丨丨丨丨丨丨丨也其身死舌焉得生哉</hi>
　<hi>按朋謂隰朋</hi>先生施教弟子是則<hi>管子丨丨丨丨丨丨丨丨温恭自虛所受是極</hi>貴<lb/>
<pb n="KR3k0058_WYG_085-1b"/>
　師愛資<hi>老子善人者不善人之師不善人者善人之資不丨其丨不丨其丨雖智大迷</hi>湛蘭<hi>晏子</hi>
　<hi>今夫蘭本三年而成湛之苦酒則君子不近庶人不佩湛之縻醢而賈匹馬矣非蘭本美也所湛然也願子之</hi>
　<hi>必求所湛</hi>詘乎不知己而申乎知己<hi>晏子晏子之晉至中牟睹弊冠反表負芻息於</hi>
　<hi>塗側者以為君子也使人問焉曰子何為者也對曰我越石父者也晏子曰何為至此曰吾為人臣僕於中牟</hi>
　<hi>見使将歸晏子曰何為之僕對曰不免凍餓之切吾身是以為僕也晏子曰為僕㡬何對曰三年矣晏子曰可</hi>
　<hi>得贖乎對曰可遂觧左驂以贈之因載而與之俱歸至舎不辭而入越石父怒而請絶晏子使人應之曰吾未</hi>
　<hi>嘗得交夫子也子為僕三年吾廼今日睹而贖之吾於子尚未可乎子何絶我之暴也越石父對之曰臣聞之</hi>
　<hi>士者丨丨丨丨丨丨丨丨丨丨故君子不以功輕人之身不為彼功詘身之理吾三年為人臣僕而莫吾知也</hi>
<pb n="KR3k0058_WYG_085-2a"/>
<hi>今子贖我吾以子為知我矣嚮者子乘不我辭也吾以子為㤀今又不辭而入是與臣我者同矣我猶且為臣</hi>
<hi>請鬻於世晏子出見之曰嚮者見客之容而今也見客之意廼令糞灑改席尊醮而禮之越石父曰吾聞之至</hi>
<hi>㳟不脩途尊禮不受擯夫子禮之僕不敢當也晏子遂以為上客</hi>揚美削行<hi>晏子嬰之家俗閒處</hi>
<hi>從容不談議則疏出不相丨丨入不相丨丨則不與通國事無論驕士慢知者則不朝也</hi>能終善<hi>晏子</hi>
<hi>列士並學丨丨丨者為師</hi>傾盖<hi>子華子子華子反自郯遭孔子於途丨丨而頋相語終曰甚相親也孔子</hi>
<hi>命子路曰取束帛以贈先生子路屑然而對曰由聞之士不中間見女嫁無媒君子不以交禮也有間又頋謂</hi>
<hi>子路子路又對如初孔子曰固哉由也詩不云乎有美一人清揚婉兮邂逅相遇適我願兮今程子天下之賢</hi>
<hi>士也於斯不贈則終身弗能見也小子行之</hi>老師先生<hi>子華子今天下丨丨丨丨端弁帯而説乃</hi>
<pb n="KR3k0058_WYG_085-2b"/>
<hi>以是召亂也學者相與熏沐其中扃而亦惟此之事是事禍也</hi>必擇所堪必謹所堪<hi>墨子</hi>
<hi>其友皆好仁義淳謹畏令則家日益身日安名日榮處官得其理則叚干木禽子傳説之徒是也其友皆好矜</hi>
<hi>奮創作比周則家日損身日危名日辱處官失其理矣則子西易牙竪刁之徒是也詩曰丨丨丨丨丨丨丨丨</hi>
<hi>此之謂也</hi>慎染<hi>墨子子墨子見染絲者而歎曰染於蒼則蒼染於黄則黄所入者變其色亦變五入而已</hi>
<hi>為五色故染不可不慎也</hi>管鮑善交<hi>列子管夷吾鮑叔牙二人相友甚戚同處於齊管夷吾事公子</hi>
<hi>糾鮑叔牙事公子小白齊公族多寵嫡庶並行國人懼亂管仲與召忽奉公子糾奔魯鮑叔奉公子小白奔莒</hi>
<hi>既而公孫無知作亂齊無君二公子争入管夷吾與小白戰于莒道射中小白帯鉤小白既立脅魯殺子糾召</hi>
<hi>忽死之管夷吾被囚鮑叔牙謂桓公曰管夷吾能可以治國桓公曰我讎也願殺之鮑叔牙曰吾聞賢君無私</hi>
<pb n="KR3k0058_WYG_085-3a"/>
<hi>怨且人能為其主亦必能為人君如欲覇王非夷吾其弗可君必舎之遂召管仲魯歸之齊鮑叔牙郊迎釋其</hi>
<hi>囚桓公禮之而位於髙國之上鮑叔牙以身下之任以國政號曰仲父桓公遂覇管仲嘗歎曰吾少窮困時嘗</hi>
<hi>與鮑叔賈分財多自與鮑叔不以我為貪知我貧也吾嘗為鮑叔謀事而大窮困鮑叔不以我為愚知時有利</hi>
<hi>不利也吾嘗三仕三見逐於君鮑叔不以我為不肖知我不遭時也吾嘗三戰三北鮑叔不以我為怯知我有</hi>
<hi>老母也公子糾敗召忽死之吾幽囚受辱鮑叔不以我為無恥知我不羞小莭而恥名不顯於天下也生我者</hi>
<hi>父母知我者鮑叔也此世稱丨丨丨丨者小白善用能者</hi>生我者父母知我者鮑叔<lb/>
<hi>見上</hi>連墻二十年不相謁請<hi>列子子列子旣師壺邱子林友伯昏瞀人乃居南郭從之</hi>
<hi>處者日數而不及雖然子列子亦微焉朝朝相與辨無不聞而與南郭子丨丨丨丨丨丨丨丨丨相遇於道目</hi>
<pb n="KR3k0058_WYG_085-3b"/>
<hi>若不相見者門之徒役以為子列子與南郭子有敵不疑有自楚來者問子列子曰先生與南郭子奚敵子列</hi>
<hi>子曰南郭子貎充心虚耳無聞目無見口無言心無知形無惕徃将奚為雖然試與子皆徃閱弟子四十人同</hi>
<hi>行見南郭子果若欺魄焉而不可與接頋視子列子形神不相偶而不可與群南郭子俄而指子列子之弟子</hi>
<hi>末行者與言衎衎然若専直而在雄者子列子之徒駭之反舍咸有疑色子列子曰得意者無言進知者亦無</hi>
<hi>言用無言為言亦言無知為知亦知無言與不言無知與不知亦言亦知亦無所不言亦無所不知亦無所言</hi>
<hi>亦無所知如斯而已汝矣妄駭哉</hi>廢藥<hi>列子列子提履徒跣而走暨乎門閭曰先生既來曽不丨丨乎</hi>
<hi>注廢置也曽無善言以當藥石也</hi>請為父子<hi>列子廿蠅古之善射者彀弓而獸伏鳥下弟子名飛衛</hi>
<hi>學射於甘蠅而巧過其師紀昌者又學射於飛衛飛衛曰爾先學不瞬而後可言射矣紀昌歸偃卧其妻之機</hi>
<pb n="KR3k0058_WYG_085-4a"/>
<hi>下以目承牽挺二年之後雖錐末倒㫮而不瞬也以告飛衛飛衞曰未也亞學視而後可視小如大視微如著</hi>
<hi>而後告我昌以氂懸虱於牖南面而望之旬日之間浸大也三年之後如車輪焉以睹餘物皆邱山也乃以燕</hi>
<hi>角之弧朔蓬之簳射之貫虱之心而懸不絶以告飛衞飛衞髙蹈拊膺曰汝得之矣紀昌既盡衞之術計天下</hi>
<hi>之敵己者一人而已乃謀殺飛衞相遇於野二人交射中路矢鋒相觸而墜於地而塵不揚飛衞之矢先窮紀</hi>
<hi>昌遺一矢既發飛衛以棘刺之端扞之而無差焉於是二子泣而投弓相拜於塗丨丨丨丨尅臂以誓不得告</hi>
<hi>術於人</hi>造父師泰豆<hi>列子丨丨之/丨曰丨丨氏</hi>三年一眄<hi>列子自吾之事夫子友若</hi>
<hi>人也丨丨之後心不敢念是非口不敢言利害始得夫子丨丨而已五年之後心庚念是非口庚言利害夫子</hi>
<hi>始一觧顔而笑七年之後從心之所念庚無是非從口之所言庚無利害夫子始一引吾並席而坐九年之後</hi>
<pb n="KR3k0058_WYG_085-4b"/>
<hi>横心之所念横口之所言亦不知我之是非利害亦不知彼之是非利害歟亦不知夫夫子之為我師若人之</hi>
<hi>為我友内外進矣</hi>五年一笑<hi>見/上</hi>七年一竝坐<hi>見/上</hi>中分魯<hi>莊子常季問於</hi>
<hi>仲尼曰王駘兀者也從之㳺者與夫子丨丨丨立不教坐不議虚而徃實而歸固有不言之教無形而心成者</hi>
<hi>耶</hi>虚徃實歸<hi>見/上</hi>洗我以善<hi>莊子人以其全足笑吾不全足者衆矣我怫然而怒而適</hi>
<hi>先生之所則廢然而反不知先生之丨丨丨丨耶吾與夫子㳺十九年矣而未嘗知吾兀者也今子與我遊於</hi>
<hi>形骸之内而子索我於形骸之外不亦過乎</hi>形骸内外<hi>見/上</hi>莫逆於心<hi>莊子子祀子輿</hi>
<hi>子犁子來四人相與語曰孰能以無為首以生為脊以死為尻孰知死生存亡之一體者吾與之友矣四人相</hi>
<hi>視而笑丨丨丨丨遂相與為友</hi>罏捶間<hi>莊子夫無莊之失其美據梁之失其力黄帝之亡其智皆在丨</hi>
<pb n="KR3k0058_WYG_085-5a"/>
<hi>丨之丨耳庸詎知夫造物者之不息我黥而補我劓使我乘成以随先生耶</hi>裹飯徃食<hi>莊子子輿</hi>
<hi>與子桑友而霖雨十日子輿曰子桑殆病矣丨丨而丨丨之</hi>操拔篲以待門庭<hi>莊子田開</hi>
<hi>之見周威公威公曰吾聞祝腎學生吾子與祝腎遊亦何聞焉田開之曰開之丨丨丨丨丨丨丨亦何聞於夫</hi>
<hi>子</hi>淡若水甘若醴<hi>莊子君子之交丨丨丨小人之交丨丨丨君子淡以親小人甘以絶彼無</hi>
<hi>故以合者則無故以離</hi>奔逸絶塵<hi>莊子顔淵問於仲尼曰夫子歩亦歩夫子趨亦趨夫子馳亦馳</hi>
<hi>夫子丨丨丨丨而回瞠若乎後矣</hi>擁杖投杖<hi>莊子妸荷甘與神農同學於老龍吉神農隐几闔戸</hi>
<hi>晝暝妸荷甘日中奓戸而入曰老龍死矣神農隐几丨丨而起嚗然丨丨而笑曰天知予僻陋慢訑故棄予而</hi>
<hi>死已矣夫子無所發予之狂言而死矣夫</hi>鋤色<hi>莊子顔不疑歸而師董梧以丨其丨去樂辭顯三年而國</hi>
<pb n="KR3k0058_WYG_085-5b"/>
<hi>人稱之</hi>别墨<hi>莊子相里勤之弟子五侯之徒南方之墨者苦獲已齒鄧陵子之屬俱誦墨經而倍譎不</hi>
<hi>同相謂丨丨以堅白同異之辨相訾以觭偶不仵之辭相應以巨子為聖人皆願為之尸冀得為其後世至今</hi>
<hi>不决</hi>教所愛相駑馬<hi>韓非子伯樂教其所憎者相千里之馬丨其丨丨者丨丨丨千里之馬時</hi>
<hi>一其利緩駑馬日售其利急</hi>待公而食<hi>韓非子吳起出遇故人而止之食故人曰諾令返而御吳</hi>
<hi>子曰丨丨丨丨故人至暮不來起不食待之明日蚤令人求故人故人來方與之食</hi>蘭茝藁本漸<lb/>
於蜜醴<hi>荀子丨丨丨丨丨丨丨丨一佩易之正君漸於香酒可讒而得也君子之所漸不可不慎也</hi>
香酒<hi>見上</hi>類相從<hi>荀子友者所以相友也道不同何以相友也均薪施火火就燥平地注水水流</hi>
<hi>濕夫丨之丨丨也如此之著也以友觀人焉所疑</hi>善假於物<hi>荀子假輿馬者非利足也而致千里</hi>
<pb n="KR3k0058_WYG_085-6a"/>
<hi>假舟檝者非能水也而絶江河君子生非異也丨丨丨丨也</hi>交親不比<hi>荀子丨丨而丨丨注親謂</hi>
<hi>仁恩比謂暱狎</hi>贈言<hi>荀子曽子行晏子從於郊曰嬰聞之君子丨人以丨庶人贈人以財嬰貧無財請假</hi>
<hi>於君子贈吾子以言</hi>舊言<hi>荀子孔子曰卒遇故/人曽無丨丨吾鄙之</hi>妒友<hi>荀子士有丨丨則賢交不</hi>
<hi>親</hi>縁義而有類<hi>荀子其交遊也/丨丨丨丨丨</hi>師術有四<hi>荀子丨丨丨丨而博習不</hi>
<hi>與焉尊嚴而憚可以為師耆艾而信可以為師誦説而不陵不犯可以為師知微而論可以為師故師術有四</hi>
<hi>而博習不與焉</hi>水深則回樹落糞本<hi>荀子丨丨丨丨丨丨丨丨弟子通利則思師</hi>立<lb/>
師學成文曲<hi>荀子今子宋子嚴然而好説聚人徒丨丨丨丨丨丨</hi>君疇務成昭西<lb/>
王國<hi>荀子堯學於丨丨舜學於丨丨丨禹學於丨丨丨</hi>壹教壹學<hi>荀子君子丨丨弟子丨丨</hi>
<pb n="KR3k0058_WYG_085-6b"/>
<hi>亟成</hi>青取於藍冰寒於水<hi>荀子君子曰學不可以已丨丨之丨丨而青於藍丨水為之而</hi>
<hi>丨丨丨</hi>隆性<hi>荀子人無師法則隆情/矣有師法則丨丨矣</hi>青荓豫讓<hi>吕氏春秋趙襄子遊</hi>
<hi>於囿中至於梁馬却不肯進青荓為參乘襄子曰進視梁下類有人青荓進視梁下豫讓却寢佯為死人叱青</hi>
<hi>荓曰去長者吾且有事青荓曰少而與子友子且為大事而我言之是失相與友之道子將賊吾君而我不言</hi>
<hi>之是失為人臣之道如我者惟死為可適乃退而自殺青荓非樂死也重失人臣之節惡廢交友之道也丨丨</hi>
<hi>丨丨可謂之友也</hi>十聖六賢未有不尊師<hi>吕氏春秋神農師<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>諸黄帝師大撓帝顓</hi>
<hi>頊師伯夷父帝嚳師伯招帝堯師子州父帝舜師許由禹師大成贄湯師小臣文王武王師吕望周公旦齊桓</hi>
<hi>公師管夷吾晉文公師咎犯随會秦穆公師百里奚公孫枝楚莊王師孫叔敖沈申巫吳王闔閭師伍子胥文</hi>
<pb n="KR3k0058_WYG_085-7a"/>
<hi>之儀越王句踐師范蠡大夫種此丨丨人丨丨丨丨丨丨丨者也</hi>説義必稱師聽從必<lb/>
盡力<hi>吕氏春秋君子之學也丨丨丨丨丨以論道丨丨丨丨丨以光明聽從不盡力命之曰背説義不稱</hi>
<hi>師命之曰叛背叛之人賢主勿内之於朝君子不與交友</hi>觀歡愉問書意<hi>吕氏春秋凡學必務</hi>
<hi>進業心則無營疾諷誦謹司聞丨丨丨丨丨丨順耳目不逆志退思慮求所謂時辨説以論道不茍辨必中法</hi>
<hi>得之無矜失之無慙必反其本生則謹養謹養之道養心為貴死則敬祭敬祭之術時節為務此所以尊師也</hi>
<hi>治唐圃疾灌寖務種樹織葩履結罝網捆蒲葦之田野力耕耘事五榖如山林入川澤取魚鼈求鳥獸此所以</hi>
<hi>尊師也視輿馬慎駕御適衣服務輕煗臨飲食必蠲絜善調和務甘肥必恭敬和顔色審辭令疾趨翔必嚴肅</hi>
<hi>此所以尊師也</hi>謹養敬祭<hi>見/上</hi>猶事父<hi>吕氏春秋曽子曰君子行於道路其有父者可知也</hi>
<pb n="KR3k0058_WYG_085-7b"/>
<hi>其有師者可知也夫無父而無師者餘若夫何哉此言事師之丨丨丨也</hi>勝理行義<hi>吕氏春秋為師</hi>
<hi>之務在於丨丨在於丨丨理勝義立則位尊矣</hi>破琴絶絃終身不復鼓<hi>吕氏春秋鍾子</hi>
<hi>期死伯牙丨丨丨丨丨丨丨丨丨琴以為世無復足為鼔琴者</hi>攫飯<hi>吕氏春秋孔子窮乎陳蔡之間藜羮</hi>
<hi>不斟七日不嘗粒晝寢顔回索米得而飯之選間食熟謁孔子而進食孔子佯為不見之孔子起曰今者夢見</hi>
<hi>先君食潔而後饋顔回對曰不可嚮者煤室入甑中棄食不祥回丨而丨之孔子歎曰所信者日也而目猶不</hi>
<hi>可信所恃者心也而心猶不足恃弟子記之知人固不易矣</hi>與之弟子之籍<hi>淮南子公孫龍</hi>
<hi>在趙之時謂弟子曰人而無能者龍不能與遊有客衣褐帯索而見曰臣能呼公孫龍頋謂弟子曰門下故有</hi>
<hi>能呼者乎對曰無有公孫龍曰丨丨丨丨丨丨後數日徃説燕王至於河上而航在一氾使善呼者呼之一呼</hi>
<pb n="KR3k0058_WYG_085-8a"/>
<hi>而航來</hi>翕其羽<hi>揚子丨丨丨/朋友助也</hi>七十子肖仲尼<hi>揚子螟蛉之子殪而逢蜾</hi>
<hi>臝祝之曰類我類我乆則肖之矣速哉丨丨丨之丨丨丨也</hi>鑄人<hi>揚子或問世言鑄金金可鑄歟曰吾</hi>
<hi>聞覿君子者問丨丨不問鑄金或曰人可鑄歟曰孔子鑄顔淵矣或人踧爾曰㫖哉問鑄金得鑄人</hi>孔鑄<lb/>
顔<hi>見上</hi>桐子之命<hi>揚子師哉師哉丨丨丨丨也注宋咸曰桐當為侗字之誤司馬光曰侗未成器</hi>
<hi>之人也</hi>模範<hi>揚子師者人之丨丨也模/不模範不範為不少矣</hi>面朋面友<hi>揚子朋而不心</hi>
<hi>丨丨也友而不心丨丨也</hi>不心<hi>見/上</hi>人道交功勲成<hi>揚子或曰君子自守奚其交曰天地</hi>
<hi>交萬物生丨丨丨丨丨丨奚其守</hi>知大知<hi>揚子師之貴也丨丨丨也小知之師亦淺矣</hi>光初<lb/>
<hi>揚子或問交曰仁問餘耳曰丨丨竇灌曰凶終</hi>易美金蘭詩詠百朋<hi>抱朴子丨丨丨丨丨</hi>
<pb n="KR3k0058_WYG_085-8b"/>
<hi>丨丨丨雖有兄弟不如友生</hi>不强交不茍絕<hi>文中子不就利不違害丨丨丨丨丨丨惟有道</hi>
<hi>者能之</hi>簡廣<hi>文中子子謂姚義能交或曰丨子曰所以為能也或曰丨子曰廣而不濫又所以為能也</hi>
勢交利交<hi>文中子以丨丨者勢傾則絶以丨丨者利窮則散</hi>安得後而不徃<hi>文中</hi>
<hi>子子之韓城自龍門闗先濟賈瓊程元後闗吏仇璋止之曰先濟者為誰吾視其顙頽如也重而不亢目燦如</hi>
<hi>也澈而不瞬口敦如也闞而不張鳳頸龜背鬚垂至腰參如也與之行俯然而色畢與之言泛然而後應浪驚</hi>
<hi>柂旋而不懼是必有異人者也吾聞之天下無道聖人蔵焉鞠躬守黙斯人殆似也程元曰子知人矣是王通</hi>
<hi>者也賈瓊曰吾二人師之而不能去也仇璋曰夫杖一徳乘五常扶三才控六藝吾丨丨丨丨丨丨哉遂捨職</hi>
<hi>從於韓城</hi>白首北面<hi>文中子賈瓊曰夫子十五為人師焉陳㽞王孝逸先逹之慠者也然丨丨丨丨</hi>
<pb n="KR3k0058_WYG_085-9a"/>
<hi>豈以其年乎瓊聞之徳不在年道不在位</hi>事之無失<hi>文中子内史薛公見子於長安退謂子収曰河</hi>
<hi>圖洛書盡在是矣汝徃丨丨丨丨也</hi>唯道所存<hi>文中子雖天子必有師然亦何常師之有丨丨丨丨</hi>
子尚艮食<hi>國語湫舉奔鄭将遂奔晉蔡聲子将如晉遇之於鄭郊饗之以璧侑曰丨丨丨丨二先子</hi>
<hi>其将相子尚能事晉君以為諸侯主辭曰非所願也若得歸骨於楚死且不朽聲子曰子尚良食吾歸子湫舉</hi>
<hi>降三拜納其乘焉聲子受之</hi>學著人<hi>史記秦始皇紀繆公丨丨丨注索隐曰著音貯又音宁著即宁</hi>
<hi>也門屏之間曰宁謂學於宁門之人故詩云俟我于著乎而是也</hi>觧劒繫樹<hi>史記吳太伯世家季</hi>
<hi>札之初使北過徐君徐君好季札劍口弗敢言季札心知之為使上國未獻還至徐徐君已死於是乃丨其寳</hi>
<hi>丨丨之徐君冡丨而去從者曰徐君已死尚誰予乎季子曰不然始吾心已許之豈以死倍吾心哉</hi>心許<lb/>
<pb n="KR3k0058_WYG_085-9b"/>
<hi>見上</hi>文王之師<hi>史記楚世家楚熊通曰/吾先鬻熊丨丨丨丨也</hi>過閭未嘗不軾<hi>史記</hi>
<hi>魏世家文侯受子夏經藝客叚干木丨其丨丨丨丨丨也</hi>避正堂舎葢公<hi>史記曹相國世家參</hi>
<hi>之相齊齊七十城天下初定悼恵王富於春秋參盡召長老諸生問所以安集百姓如齊故俗諸儒以百數言</hi>
<hi>人人殊參未知所定聞膠西有葢公善治黄老言使人厚幣請之既見葢公葢公為言治道貴清静而民自定</hi>
<hi>推此類具言之參於是丨丨丨丨丨丨焉</hi>非魏無知臣安得進<hi>史記陳丞相世家與平剖</hi>
<hi>符世世勿絶為戸牖侯平辭曰此非臣之功也上曰吾用先生謀計戰勝尅敵非功而何平曰丨丨丨丨丨丨</hi>
<hi>丨丨上曰若子可謂不背本矣乃復賞魏無知</hi>附驥尾<hi>史記伯夷傳顔淵雖篤學丨丨丨而行益顯</hi>
受業身通<hi>史記仲尼弟子傳孔子曰丨丨丨丨者七十有七人皆異能之士也</hi>皆異能之<lb/>
<pb n="KR3k0058_WYG_085-10a"/>
士<hi>見上</hi>嚴事<hi>史記仲尼弟子傳孔子之所丨丨于周則老子于衞蘧伯玊于齊晏平仲于楚老萊子于</hi>
<hi>鄭子産于魯孟公綽</hi>門人益親<hi>史記仲尼弟子傳孔子曰自吾有回丨丨丨丨</hi>儒服委質<lb/>
<hi>史記仲尼弟子傳子路性鄙好勇力志伉直冠雄鷄佩猳豚陵暴孔子孔子設禮稍誘子路子路後丨丨丨丨</hi>
避座<hi>史記仲尼弟子傳孔子既沒弟子思慕有若狀似孔子弟子相與共立為師師之如夫子時也他日</hi>
<hi>弟子進問曰昔夫子當行使弟子持雨具已而果雨弟子問曰夫子何以知之夫子曰詩不云乎月離于畢俾</hi>
<hi>滂沱矣昨暮月不宿畢乎他日月宿畢竟不雨商瞿年長無子其母為取室孔子使之齊瞿母請之孔子曰無</hi>
<hi>憂瞿年四十後當有五丈夫子已而果然敢問夫子何以知此有若黙然無以應弟子起曰有子丨之此非子</hi>
<hi>之丨也</hi>三為祭酒<hi>史記孟荀傳齊襄王時而荀卿最為老師齊尚脩列大夫之缺而荀卿丨丨丨</hi>
<pb n="KR3k0058_WYG_085-10b"/>
<hi>丨焉</hi>相與驩為刎頸交<hi>史記廉頗藺相如傳相如位在廉頗之右廉頗曰我為趙将有攻城</hi>
<hi>野戰之大功而藺相如徒以口舌為勞而位居我上且相如素賤人吾羞不忍為之下宣言曰我見相如必辱</hi>
<hi>之相如聞不肯與㑹相如每朝時常稱病不欲與廉頗争列已而相如出望見廉頗相如引車避匿於是舎人</hi>
<hi>相與諌曰臣所以去親戚而事君者徒慕君之髙義也今君與廉頗同列廉君宣惡言而君畏匿之恐懼殊甚</hi>
<hi>且庸人尚羞之况於将相乎臣等不肖請辭去藺相如固止之曰公之視廉将軍孰與秦王曰不若也相如曰</hi>
<hi>夫以秦王之威而相如廷叱之辱其群臣相如雖駑獨畏廉将軍哉頋吾念之彊秦之所以不敢加兵於趙者</hi>
<hi>徒以吾兩人在也今兩虎共鬬其勢不俱生吾所以為此者以先國家之急而後私讎也廉頗聞之肉袒負荆</hi>
<hi>因賓客至藺相如門謝罪曰鄙賤之人不知將軍寛之至此也卒丨丨丨丨丨丨之丨</hi>徒以吾兩<lb/>
<pb n="KR3k0058_WYG_085-11a"/>
人在<hi>見上</hi>父事張耳<hi>史記張耳陳餘列傳餘年少丨丨丨丨兩人相與為刎頸交</hi>天下<lb/>
稱酈况賣交<hi>史記酈商傳商事孝恵髙后時商病不治其子寄字况與吕禄善及髙后崩大臣欲</hi>
<hi>誅諸吕吕禄為将軍軍於北軍太尉勃不得入北軍於是乃使人刼酈商令其子况紿吕禄吕禄信之故與出</hi>
<hi>㳺而太尉勃乃得入據北軍遂誅諸吕丨丨丨丨丨丨丨也注漢書作賣友</hi>長事弟畜<hi>史記季布</hi>
<hi>傳季布弟季心氣盖闗中遇人恭謹為任侠方數千里士皆争為之死嘗殺人亡之呉從袁絲匿丨丨袁絲丨</hi>
<hi>丨灌夫藉福之屬</hi>同舍<hi>史記司馬相如傳㳺梁梁孝王令與諸生丨丨相如得與諸生㳺士居數嵗乃</hi>
<hi>著子虚之賦</hi>其游知交皆大父行天下有名之士<hi>史記鄭當時傳年少</hi>
<hi>官薄然丨丨丨丨丨其丨丨丨丨丨丨丨丨丨</hi>皆受業子夏之倫為王者師<hi>史記</hi>
<pb n="KR3k0058_WYG_085-11b"/>
<hi>儒林傳如田子方叚干木吳起禽滑釐之屬丨丨丨於丨丨丨丨丨丨丨丨</hi>錢通<hi>史記酷吏傳湯之客</hi>
<hi>田甲雖賈人有賢操始湯為小吏時與丨丨及湯為大吏甲所以責湯行義過失亦有烈士風</hi>勸誦<hi>漢書</hi>
<hi>王吉傳朋師居前丨丨在後上論唐虞之際下及殷周之盛</hi>王陽在位貢公彈冠<hi>漢書</hi>
<hi>王吉傳吉與貢禹為友世稱丨丨丨丨丨丨丨丨言其取舎同也</hi>蕭朱結綬王貢彈冠<lb/>
<hi>漢書蕭育傳少與陳咸朱博為友著聞當世徃者有王陽貢公故長安語曰丨丨丨丨丨丨丨丨言其相薦逹</hi>
<hi>也</hi>從問<hi>漢書夏侯勝傳勝少孤好學從始昌受尚書及洪範五行傳説災異後事蕳卿又丨歐陽氏丨</hi>
<hi>為學精孰所問非一師也</hi>所問非一師<hi>見/上</hi>同門學<hi>漢書鄭崇傳弟立與髙武侯傅喜丨</hi>
<hi>丨丨相友善</hi>詣太常受業<hi>漢書蕭望之傳望之好學治齊詩事同縣后蒼且十年以令丨丨丨</hi>
<pb n="KR3k0058_WYG_085-12a"/>
<hi>丨丨復事同學博士白竒又從夏后勝問論語禮服京師諸儒稱述焉按詣太常受業已見史記儒林傳彼文</hi>
<hi>為典章制度不容入朋友類故録此傳</hi>京師後進皆欲從衡平原<hi>漢書匡衡傳衡</hi>
<hi>射策甲科以不應令除為太常掌故調補平原文學學者多上書薦衡經明當世少雙今為文學就官丨丨丨</hi>
<hi>丨丨丨丨丨丨丨衡不宜在逺方</hi>兩人皆聞知各自得<hi>漢書張禹傳禹性習知音聲内</hi>
<hi>奢淫身居大第後堂理絲竹筦絃禹成就弟子尤著者淮陽彭宣至大司空沛郡戴崇至少府九卿宣為人恭</hi>
<hi>儉有法度而崇悌弟多智二人異行禹心親愛崇敬宣而疏之崇每候禹常責師宜置酒設樂與弟子相娛禹</hi>
<hi>将崇入後堂飲食婦女相對優人管絃鏗鏘極樂昏夜乃罷而宣之来也禹見之於便坐講論經義日宴賜食</hi>
<hi>不過一肉巵酒相對宣未嘗得至後堂及丨丨丨丨丨丨丨丨也</hi>共學老子於安邱先<lb/>
<pb n="KR3k0058_WYG_085-12b"/>
生<hi>後漢書耿弇傳父况字俠游以明經為郎與王莽從弟伋丨丨丨丨丨丨丨丨丨</hi>同好<hi>後漢書竇</hi>
<hi>章傳少好學有文章與馬融崔瑗丨丨更相推薦</hi>同里閈<hi>後漢書馬援傳是時公孫述稱帝於蜀囂</hi>
<hi>使援徃觀之援素與述丨丨丨相善以為既至當握手歡如平生而述盛陳陛衛以延援入交拜禮畢使出就</hi>
<hi>館更為援制都布單衣交讓冠㑹百官於宗廟中立舊交之位述鸞旗旄騎警蹕就車磬折而入禮饗官屬甚</hi>
<hi>盛欲授援以封侯大將軍位賓客皆樂留援曉之曰天下雄雌未定公孫不吐哺走迎國士與圖成敗反脩飾</hi>
<hi>邊幅如俑人形此子何足乆稽天下士乎因辭歸謂囂曰子陽井底蛙耳而妄自尊大不如専意東方建武四</hi>
<hi>年冬囂使援奉書洛陽援至引見於宣徳殿世祖迎笑謂援曰卿遨遊二帝間今見卿使人大慙援頓首辭謝</hi>
<hi>因曰當今之世非獨君擇臣也臣亦擇君矣臣與公孫述同縣少相善臣前至蜀述陛㦸而後進臣臣今逺来</hi>
<pb n="KR3k0058_WYG_085-13a"/>
<hi>陛下何知非刺客姦人而簡易若是帝復笑曰卿非刺客頋説客耳援曰天下反覆盗名字者不可勝數今見</hi>
<hi>陛下恢廓大度同符髙祖乃知帝王自有真也帝甚壮之</hi>同縣少相善<hi>見上</hi>雖貴何得<lb/>
失其序<hi>後漢書馬援傳援嘗有疾梁松來候之獨拜牀下援不答松去後諸子問曰梁伯孫帝壻貴重</hi>
<hi>朝廷公卿已下莫不憚之大人奈何獨不為禮援曰我乃松父友也丨丨丨丨丨丨丨乎松由是恨之</hi>唯<lb/>
勃能終<hi>後漢書馬援傳勃字叔陽年十二能誦詩書常候援兄况勃衣方領能矩歩辭言<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>雅援裁知</hi>
<hi>書見之自失况知其意乃自酌酒慰援曰朱勃小器速成智盡此耳卒當從汝禀學勿畏也朱勃未二十右扶</hi>
<hi>風請試守渭城宰及援為将軍封侯而勃位不過縣令援後雖貴常待以舊恩而卑侮之勃愈身自親及援遇</hi>
<hi>讒丨丨丨丨焉肅宗即位追賜勃子榖二千斛按唯勃能終謂上書理援也</hi>都講<hi>後漢書侯覇傳篤志</hi>
<pb n="KR3k0058_WYG_085-13b"/>
<hi>好學師事九江太守房元始糓梁春秋為元丨丨</hi>泥塗婦面<hi>後漢書趙憙傳更始敗熹為赤眉兵</hi>
<hi>所圍廹急乃踰屋亡走與所友善韓仲伯等數十人擕小弱越山阻徑出武闗仲伯以婦色美慮有强暴者而</hi>
<hi>已受其害欲棄之於道熹責怒不聼因以丨丨仲伯丨丨載以鹿車身自推之每道逢賊或欲逼畧熹常言其</hi>
<hi>病状以此得免</hi>君房有言丹未之許<hi>後漢書王丹傳時大司徒侯覇欲與交友及丹被徴</hi>
<hi>遣子昱候於道昱迎拜車下丹下答之昱曰家公欲與君結交何為見拜丹曰丨丨丨是丨丨丨丨丨也</hi>張<lb/>
陳凶終蕭朱隙末<hi>後漢書王丹傳丹子有同門生䘮親家在中山白丹欲徃奔慰結侣将行</hi>
<hi>丹怒而撻之令寄縑以祠馬或問其故丹曰交道之難未易言也世稱管鮑次則王貢丨丨丨其丨丨丨丨其</hi>
<hi>丨故知全之者鮮矣時人服其言</hi>子之自絕何量丹薄<hi>後漢書王丹傳客初有薦士於</hi>
<pb n="KR3k0058_WYG_085-14a"/>
<hi>丹者因選舉之而後所舉者䧟罪丹坐以免客慚懼自絶而丹終無所言尋復徴為太子太傅乃呼客謂曰丨</hi>
<hi>丨丨丨丨丨丨之丨也不為設食以罰之相待如舊</hi>已從君魚受道<hi>後漢書孔奮傳奮少從劉</hi>
<hi>歆受春秋左氏傳歆稱之謂門人曰吾丨丨丨丨丨丨矣注言君魚之道已過於已矣按君魚奮字</hi>前有<lb/>
管鮑後有廉慶<hi>後漢書廉范傳初范與洛陽慶鴻為刎頸交時人稱曰丨丨丨丨丨丨丨丨</hi>
舉將<hi>後漢書鄭𢎞傳元和元年代鄧彪為太尉時丨丨第五倫為司空班次在下每正朔朝見𢎞曲躬而</hi>
<hi>自卑帝問知其故遂聼置雲母屏風分隔其間由此以為故事</hi>雲母屏風分隔其間<hi>見上</hi>
鄭生今去吾道東矣<hi>後漢書鄭康成傳因涿郡盧植事扶風馬融融門徒四百餘人升堂</hi>
<hi>進者五十餘生融素驕貴康成在門下三年不得見廼使髙業弟子傳受於康成康成日夜尋誦未嘗怠倦會</hi>
<pb n="KR3k0058_WYG_085-14b"/>
<hi>融集諸生考論圖緯聞康成善算廼召見於樓上康成因從質諸疑義問畢辭歸融喟然謂門人曰丨丨丨丨</hi>
<hi>丨丨丨丨</hi>本師<hi>後漢書桓榮傳時顯宗始立為皇太子選求明經廼擢榮弟子豫章何湯為虎賁中郎将</hi>
<hi>以尚書授太子世祖從容問湯丨丨為誰湯對曰事沛國桓榮帝即召榮令說尚書甚善之</hi>恨相知<lb/>
晚<hi>後漢書第五倫傳倫始以營長詣郡尹鮮于襃褎見而異之署為吏後褎坐事左轉髙唐令臨去握倫臂</hi>
<hi>訣曰丨丨丨丨</hi>把臂託朱生<hi>後漢書朱暉傳初暉同縣張堪素有名稱常於大學見暉甚重之接</hi>
<hi>以友道乃丨暉丨曰欲以妻子丨丨丨暉以堪先逹舉手未敢對自後不復相見堪卒暉聞其妻子貧困乃自</hi>
<hi>徃候視厚賑膽之暉少子頡怪而問曰大人不與堪為友平生未曽相聞子孫竊怪之暉曰堪嘗有知己之言</hi>
<hi>吾以信於心也</hi>年五十奉書稱弟子<hi>後漢書朱穆傳時同郡趙康叔盛者隐於武當山清</hi>
<pb n="KR3k0058_WYG_085-15a"/>
<hi>静不仕以經傳教授穆時丨丨丨乃丨丨丨丨丨及康歿喪之如師</hi>貞孤<hi>後漢書朱穆傳論朱穆見比周</hi>
<hi>傷義偏黨毁俗志抑朋游之私遂著絶交之論蔡邕以為穆丨而丨又作正交而廣其志焉盖孔子稱上交不</hi>
<hi>謟下交不黷又曰晏平仲善與人交子夏之門人亦問交於子張故易明斷金之義詩載讌朋之謡若夫文㑹</hi>
<hi>輔仁直諒多聞之友時濟其益紵衣傾盖弹冠結綬之夫遂隆其好斯固交者之方焉至乃田竇衞霍之游客</hi>
<hi>廉頗翟公之門賓進由埶合退由衰異又専諸荆卿之感激侯生豫子之投身情為恩使命縁義輕皆以利害</hi>
<hi>移心懐徳成節非夫交照之本未可語失得之原也穆徒以友分少全因絶同志之求黨侠生敝而忘得朋之</hi>
<hi>義蔡氏貞孤之言其為然也古之善交者詳矣漢興稱王陽貢禹陳遵張竦中世有廉范慶鴻陳重靁義云</hi>
易明斷金之義詩載讌朋之謡<hi>見上</hi>游客門賓<hi>見/上</hi>交照<hi>見上</hi>
<pb n="KR3k0058_WYG_085-15b"/>
車過三歩腹痛勿怨<hi>後漢書橋元傳初曹操微時人莫知者嘗徃候元元見而異焉謂曰</hi>
<hi>今天下将亂安生民者其在君乎操嘗感其知己及後經過元墓輙悽愴致祭奠自為其文曰故太尉橋公懿</hi>
<hi>徳髙軌泛愛博容國念明訓士思令謨幽靈潜翳懇哉緬矣操㠯㓜年逮升堂室特㠯頑質見納君子增榮益</hi>
<hi>觀皆由奨朂猶仲尼稱不如顔淵李生厚嘆賈復士死知己懐此無忘又承從容約誓之言徂歿之後路有經</hi>
<hi>由不以斗酒隻鷄過相沃酹丨丨丨丨丨丨丨丨雖臨時戯笑之言非至親之篤好何肯為此辭哉懐舊惟頋</hi>
<hi>念之悽愴奉命東征屯次郷里北望貴土乃心陵墓裁致薄奠公其享之</hi>受詔交公<hi>後漢書崔駰傳</hi>
<hi>元和中肅宗始脩古禮廵狩方嶽駰上四廵頌以稱漢徳辭甚典美文多故不載帝雅好文章自見駰頌後常</hi>
<hi>嗟歎之謂侍中竇憲曰卿寕知崔駰乎對曰班固數為臣説之然未見也帝曰公愛班固而忽崔駰此葉公之</hi>
<pb n="KR3k0058_WYG_085-16a"/>
<hi>好龍也試請見之駰由此候憲憲屣履迎門笑謂駰曰亭伯吾丨丨丨丨公何得薄哉遂揖入為上客</hi>時<lb/>
月不見黄生鄙吝復存<hi>後漢書黄憲傳同郡陳蕃周舉常相謂曰丨丨之間丨丨丨丨</hi>
<hi>則丨丨之萌丨丨乎心</hi>特設一榻<hi>後漢書徐穉傳時陳蕃為太守㠯禮請署功曹穉不免之既謁</hi>
<hi>而退蕃在郡不接賓客惟穉来丨丨丨丨去則縣之</hi>絳帳授徒<hi>後漢書馬融傳善鼔琴好吹笛逹生</hi>
<hi>任性不拘儒者之莭居宇器服多存侈飾常坐髙堂施丨紗丨前丨生丨後列女樂弟子以次相傳鮮有入其</hi>
<hi>室者</hi>設上賓之位而祠<hi>後漢書李燮傳爕年十三姊文姬為同郡趙伯英妻難作下郡収固</hi>
<hi>三子二兄受害文姬乃告父門生王成曰君執義先公有古人之風今委君以六尺之孤李氏存滅其在君矣</hi>
<hi>成感其義乃將燮乘江東下入徐州界内令變名姓為酒家傭而成賣卜於市各為異人隂相徃來燮從受學</hi>
<pb n="KR3k0058_WYG_085-16b"/>
<hi>十餘年間梁冀既誅而災𤯝屢見明年史官上言宜有赦令又當存録大臣寃死者子孫於是大赦天下并求</hi>
<hi>固後嗣燮乃以本末告酒家酒家具車重厚遣之皆不受遂還郷里追服姊弟相見悲感傍人後王成卒燮㠯</hi>
<hi>禮𦵏之感傷舊恩每四莭為丨丨丨丨丨丨丨焉</hi>定交杵臼間<hi>後漢書吳祐傳時公沙穆來遊</hi>
<hi>太學無資糧乃變服客傭為祐賃舂祐與語大驚遂共丨丨於丨丨之丨</hi>奔走之友<hi>後漢書何顒傳</hi>
<hi>及陳蕃李膺之敗顒以與蕃膺善遂為宦者所䧟乃變姓名亡匿汝南間所至皆親其豪傑冇聲荆豫之域袁</hi>
<hi>紹慕之私與徃來結為丨丨丨丨</hi>詔乞楊生師<hi>後漢書楊政傳楊政字子行京兆人也少好學</hi>
<hi>從代郡范升受梁邱易善説經書京師為之語曰説經鏗鏗楊子行教授數百人范升嘗為出婦所告坐繫獄</hi>
<hi>政乃肉祖以箭貫耳抱升子潛伏道傍候車駕而持章叩頭大言曰范升三娶唯有一子今適三嵗孤之可哀</hi>
<pb n="KR3k0058_WYG_085-17a"/>
<hi>武騎虎賁懼驚乘輿舉弓射之猶不肯去旄頭又以㦸义政傷胸政猶不退哀泣辭請有感帝心丨曰丨丨丨</hi>
<hi>丨即尺一出升政由是顯名</hi>千里結言<hi>後漢書范式傳范式字巨卿山陽金郷人也一名氾少游</hi>
<hi>太學為諸生與汝南張劭為友劭字元伯二人並告歸郷里謂元伯曰後二年當還将過拜尊親見孺子焉乃</hi>
<hi>共尅期日後期方至元伯具以白母請設饌以候之母曰二年之別丨丨丨丨爾何相信之審耶對曰巨卿信</hi>
<hi>士必不乖違母曰若然當為爾醖酒至其日巨卿果到升堂拜飲盡歡而别</hi>死友<hi>後漢書范式傳式仕</hi>
<hi>為郡功曹後元伯寢疾篤同郡郅君章殷子徴晨夜省視之元伯臨盡嘆曰恨不見吾丨丨子徴曰吾與君章</hi>
<hi>盡心于子是非死友復欲誰求元伯曰若二子者吾生友耳山陽范巨卿所謂死友也尋而卒式忽夢見元伯</hi>
<hi>元冕垂纓屣履而呼曰巨卿吾以某日死當以爾時葬永歸黄泉子未我㤀豈能相及式怳然覺寤悲嘆泣下</hi>
<pb n="KR3k0058_WYG_085-17b"/>
<hi>具告太守請徃奔喪太守雖心不信而重違其情許之式便服朋友之服投其𦵏日馳徃赴之式未及到而喪</hi>
<hi>已發引既至壙将窆而柩不肯進其母撫之曰元伯豈有望耶遂停柩移時乃見有素車白馬號哭而來其母</hi>
<hi>望之曰是必范巨卿也巨卿既至叩喪言曰行矣元伯死生異路永從此辭㑹𦵏者千人咸為揮涕式因執紼</hi>
<hi>而引柩于是乃前式遂留止冡次為脩墳樹然後乃去</hi>生友<hi>見上</hi>膠漆自謂堅不如<lb/>
雷與陳<hi>後漢書雷義傳義歸舉茂才讓於陳重刺史不聼義遂佯狂披髪走不應命郷里為之語曰丨</hi>
<hi>丨丨丨丨丨丨丨丨丨三府同時俱辟二人</hi>賓末<hi>後漢書法真傳性恬静寡欲不交人問事太守請見</hi>
<hi>之真乃幅巾詣謁太守曰昔魯哀公雖為不肖而仲尼稱臣太守虚薄欲以功曹相屈光贊本朝何如真曰以</hi>
<hi>明府見待冇禮故敢自同丨丨若欲吏之真将在北山之北南山之南矣太守戄然不敢復言</hi>遥語平<lb/>
<pb n="KR3k0058_WYG_085-18a"/>
生<hi>蜀志闗羽傳註蜀記曰羽與徐晃宿相愛丨共丨但説丨丨不及軍事湏臾晃下馬宣令得闗雲長頭賞</hi>
<hi>金千斤羽驚怖謂晃曰大兄是何言耶晃曰此國之事耳</hi>公義相取<hi>蜀志法正傳諸葛亮與正雖好</hi>
<hi>尚不同以丨丨丨丨亮每竒正智術</hi>分屋而居<hi>蜀志張裔傳少與犍為楊恭友善恭早死遺孤未數</hi>
<hi>嵗裔迎留與丨丨丨丨事恭母如母恭之子息長大為之娶婦買田宅産業使立門戸撫惜故舊振贍衰宗行</hi>
<hi>義甚至</hi>石交<hi>蜀志楊洪傳亮與裔書曰君昔在栢下營壊吾之用心食不知味後流迸南海相為悲嘆</hi>
<hi>寢不安席及其来還委付大任同奨王室自以為與君古之丨丨也按亮諸葛亮裔張裔</hi>託心如舊<lb/>
<hi>蜀志張嶷傳注益郡耆舊傳曰時車騎將軍夏侯覇謂嶷曰雖與足下疎闊然丨丨丨丨冝明此意嶷答曰僕</hi>
<hi>未知子子未知我大道在彼何用託心乎願三年之後徐陳斯言有識之士以為美談</hi>草木氣類<lb/>
<pb n="KR3k0058_WYG_085-18b"/>
<hi>蜀志蔣琬傳鍾㑹至漢城與斌書曰巴蜀賢智文武之士多矣至于足下諸葛思逺譬諸丨丨吾丨丨也桑梓</hi>
<hi>之敬古今所敦西到欲奉瞻尊大君公侯墓當灑埽墳塋奉祠致敬願告其所在斌答書曰知惟臭味意眷之</hi>
<hi>隆雅托通流未拒來謂也按斌琬子</hi>名志相好<hi>吳志太史慈傳慈東萊之鄙人也與孔北海親非骨</hi>
<hi>肉比非郷黨特以丨丨丨丨有分災共患之意</hi>少友<hi>吳志太史慈傳融既得濟益奇貴慈曰卿吾之丨丨</hi>
<hi>也按融謂孔融</hi>以名與卿<hi>吳志顧雍傳注江表傳曰雍從伯喈學専一清静敏而易教伯喈貴異之</hi>
<hi>謂曰卿必成至今丨吾丨丨丨故雍與伯喈同名也</hi>升堂拜母<hi>吳志周瑜傳初孫堅興義兵討董卓</hi>
<hi>徙家於舒堅子策與瑜同年獨相犮善瑜推道南大宅以舎䇿丨丨丨丨有無通共</hi>若飲醇醪不<lb/>
覺自醉<hi>吳志周瑜傳注江表傳曰普頗以年長數陵侮瑜瑜折節容下終不與校普後自敬服而親重</hi>
<pb n="KR3k0058_WYG_085-19a"/>
<hi>之乃告人曰與周公瑾交丨丨丨丨丨丨丨丨時人以其謙讓服人如此按普程普</hi>定僑札之分<lb/>
<hi>吳志魯肅傳周瑜為居巢長将數百人故過候肅并求資糧肅家有兩囷米各三千斛肅乃指一囷與周瑜瑜</hi>
<hi>益知其竒也遂相親結丨丨丨丨丨</hi>德淵不幸岱復於何聞過<hi>吳志吕岱傳吳郡徐</hi>
<hi>原慷慨有才志岱知其可成賜巾㡚與共言論後遂薦㧞官至侍御史原性忠壮好直言岱時有得失原輙諫</hi>
<hi>諍又公論之人或以告岱岱嘆曰是我所以貴徳淵者也及原死岱哭之甚哀曰丨丨吕岱之益友今丨丨丨</hi>
<hi>丨丨丨丨丨談者羙之</hi>四友<hi>晉書宣帝紀魏國既建遷太子中庶子每與大謀輒有竒策為太子所信</hi>
<hi>重與陳群吳質朱鑠號曰丨丨</hi>一面如舊<hi>晉書張華傳陸機兄弟志氣髙爽自以吳之名家初入洛</hi>
<hi>不推中國人士見華丨丨丨丨欽華徳<graphic n="KR1688" url="https://raw.githubusercontent.com/kanripo/KR-Gaiji/master/images/KR1688.png" mimeType="image/png"/>如師資之禮焉</hi>寄懐<hi>晉書賈充傳将之鎮百僚餞於夕陽亭茍</hi>
<pb n="KR3k0058_WYG_085-19b"/>
<hi>朂私焉充以憂告朂曰公國之宰輔而為一夫所制不亦鄙乎然是行也辭之實難獨有結婚太子不頓駕而</hi>
<hi>自㽞矣充曰然孰可丨丨對曰朂請先之</hi>髙選師友<hi>晉書劉寔傳愍懐太子初封廣陵王丨丨丨丨</hi>
<hi>以寔為師</hi>竹林交<hi>晉書山濤傳少有器量介然不群性好荘老隐身自晦與嵇康吕安善後遇阮籍便</hi>
<hi>為丨丨之丨著忘言之契</hi>經黄公酒罏<hi>晉書王戎傳嘗丨丨丨丨丨下過頋謂後車客曰吾昔與</hi>
<hi>稽叔夜阮嗣宗酣暢於此竹林之㳺亦預其末自嵇阮云亡吾便為時之所羈紲今日視之雖近邈若山河</hi>
羊叔子去人逺矣<hi>晉書郭奕傳初為野王令羊祜常過之奕嘆曰羊叔子何必減郭大業少</hi>
<hi>還復徃又嘆曰丨丨丨丨丨丨丨遂送祜出界數百里坐此免官</hi>青白眼<hi>晉書阮籍傳籍又能為丨</hi>
<hi>丨丨見禮俗之士以白眼對之及嵇喜来弔籍作曰眼喜不懌而退喜弟康聞之乃齎酒挾琴迼焉籍大悦乃</hi>
<pb n="KR3k0058_WYG_085-20a"/>
<hi>見青眼</hi>貴識其天性因而濟之<hi>晉書嵇康傳夫人之相知丨丨丨丨丨丨丨丨丨</hi>
千里命駕<hi>晉書嵇康傳東平吕安服康髙致每一相思輙丨丨丨丨康友而善之</hi>友其人<lb/>
於千載<hi>晉書嵇康傳撰上古以来髙士為之傳贊欲丨丨丨丨丨丨也</hi>分甘共苦情若<lb/>
弟兄<hi>晉書應詹傳初京兆韋泓喪亂之際親屬遇饑疫並盡客游洛陽素聞詹名遂依托之詹與丨丨丨</hi>
<hi>丨丨丨丨丨遂随從積年為營伉儷置居宅並薦之於元帝帝即辟之自後位至少府卿既受詹生成之恵詹</hi>
<hi>卒遂製朋友之服哭止宿草追趙氏祀程嬰杵臼之義祭詹終身</hi>雪霽月朗忽憶戴逵<lb/>
<hi>晉書王徽之傳嘗居山隂夜丨初丨丨色清丨四望皓然獨酌酒詠左思招隐詩丨丨丨丨逵時在剡便夜乘</hi>
<hi>小船詣之經宿方至造門不前而反人問其故徽之曰本乘興而来興盡而反何必見安道耶</hi>入室賓<lb/>
<pb n="KR3k0058_WYG_085-20b"/>
<hi>晉書王濛傳性和暢能言理辭簡而有㑹及簡文帝輔政益貴幸之與劉惔號為丨丨之丨</hi>入室弟<lb/>
子逓相宣授<hi>晉書楊軻傳學業精微養徒數百常食麤飲水衣褐緼袍人不堪其憂而軻悠然自</hi>
<hi>得疎賓異客音㫖未曽交也雖受業門徒非入室弟子莫得親言欲所論授湏旁無雜人授丨丨丨丨令丨丨</hi>
<hi>丨丨</hi>疎賓異客<hi>見/上</hi>芷蘭之室鮑魚之肆<hi>宋書顔延之傳與善人居如入丨丨</hi>
<hi>丨丨乆而不聞其芬與之化矣與不善人居如入丨丨丨丨乆而不知其臭與之變矣是以古人慎所與處唯</hi>
<hi>夫金真玊粹者乃能盡而不汚爾</hi>望塵請友義士輕身一遇拜親仁人<lb/>
投分<hi>宋書顔延之傳丨丨丨丨則丨丨丨丨丨丨丨丨則丨丨丨丨此倫序通允禮俗平一上獲其用下</hi>
<hi>得其和世務雖後前休未逺</hi>下席受業<hi>齊書劉瓛傳京師士子貴遊莫不丨丨丨丨</hi>舉席<lb/>
<pb n="KR3k0058_WYG_085-21a"/>
隔座<hi>齊書劉璡傳與友人孔澈同舟入東澈㽞目觀岸上女子璡丨丨自丨不復同丨</hi>八友<hi>梁書</hi>
<hi>武帝紀竟陵王子良開西邸招文學髙祖與沈約謝朓王融蕭琛范雲任昉陸倕等並遊焉號曰丨丨</hi>申<lb/>
四海之敬<hi>梁書范雲傳嘗侍讌髙祖謂臨川王宏鄱陽王恢曰我與范尚書少親善丨丨丨丨丨今</hi>
<hi>為天下主此禮旣革汝冝代我呼范為兄二王下席拜與雲同車還尚書下省時人榮之</hi>風雨急而<lb/>
不輟其音霜雪零而不渝其色<hi>梁書任昉傳至夫組織仁義琢磨道徳驩其愉</hi>
<hi>樂恤其陵夷寄通靈䑓之下遺迹江湖之上丨丨丨丨丨丨丨丨丨丨丨丨丨丨丨丨斯賢逹之素交歴萬古</hi>
<hi>而一遇</hi>青松示心白水旌信<hi>梁書任昉傳援丨丨以丨丨指丨丨而丨丨</hi>嘉爾<lb/>
晨燈惜余夜燭<hi>梁書王僧孺傳出為唐令初僧孺與樂安任昉遇竟陵王西邸以文學友㑹及</hi>
<pb n="KR3k0058_WYG_085-21b"/>
<hi>是將之縣昉贈詩其畧曰惟子見知惟余知子觀行視言要終猶始敬之重之如蘭如芷形應影随曩行今止</hi>
<hi>百行之首立人斯著子之有之誰毁誰譽脩名既立老至何遽誰其執鞭吾為子御劉畧班藝虞志荀録伊昔</hi>
<hi>有懐交相欣朂下帷無倦升髙有屬丨丨丨丨丨丨丨丨其為士友推重如此</hi>鳴騶枉道以相<lb/>
存問<hi>梁書到溉傳性不好交遊惟與朱异劉之遴張綰同志友宻及卧疾家園門可羅雀三君每嵗時常</hi>
<hi>丨丨丨丨丨丨丨丨置酒叙生平極歡而去</hi>五館生<hi>梁書嚴植之傳髙祖詔求通儒治五禮有司奏</hi>
<hi>植之治凶禮四年初置五經博士各開館敎授以植之兼五經博士植之館在湖溝生徒常數百植之講丨丨</hi>
<hi>丨必至聼者千餘人</hi>雲霞之交<hi>南史謝澹傳澹任逹仗氣不營當世與順陽范泰為丨丨丨丨</hi>善<lb/>
變素絲<hi>南史齊江夏王鋒傳鋒善與人交行事王文和別駕江祏等皆相友善後文和被徴為益州置</hi>
<pb n="KR3k0058_WYG_085-22a"/>
<hi>酒告別文和流淚曰下官少來未嘗作詩今日違戀不覺文生於性王儉聞之曰江夏可謂丨丨丨丨也</hi>龍<lb/>
門遊<hi>南史陸倕傳與樂安任昉友為感知已賦以贈昉昉因以此名報之及昉為中丞簮裾輻湊預其晏</hi>
<hi>者殷芸到溉劉苞劉孺劉顯劉孝綽及倕而已號曰丨丨之丨雖貴公子孫不得預也</hi>神交<hi>南史劉訏</hi>
<hi>傳陳㽞阮孝緒博學隐居不交當世恒居一鹿牀環植竹木寢處其中時人造之未嘗見也訏經一造孝緒即</hi>
<hi>頋以丨丨</hi>畫形相對<hi>南史宗少文傳少文孫測家居江陵少静退不樂人間侍中王秀之彌所欽慕</hi>
<hi>乃令陸探㣲丨其丨與己丨丨又貽書曰昔人有圖畫僑札輕以自方耳</hi>朝聽瓛晚聽苞<hi>南史</hi>
<hi>吳苞傳與劉瓛俱於禇彦回宅講授瓛講禮苞講論語孝經諸生丨丨丨丨丨丨也</hi>一面便盡國<lb/>
士之交<hi>魏書袁式傳與司徒崔浩丨丨丨丨丨丨丨丨是時朝儀典章悉出於浩浩以式博于古事每</hi>
<pb n="KR3k0058_WYG_085-22b"/>
<hi>所草創恒頋訪之</hi>汲引後生為其光價<hi>魏書李神儁傳神儁風韻秀舉博學多聞朝廷</hi>
<hi>舊章及人倫氏族多所諳記篤好文雅老而不輟凡所交游皆一時名士丨丨丨丨丨丨丨丨四方才子咸宗</hi>
<hi>附之</hi>十善<hi>魏書陸馥傳興安初賜爵聊城侯出為散騎常侍安南將軍相州刺史假長廣公為政清平抑</hi>
<hi>强扶弱州中有徳宿老名望重者以友禮待之詢之政事責以方畧如此者十人號曰丨丨</hi>相和若<lb/>
琴<hi>魏書髙允傳子翼致逺道賜悟深相期以義丨丨丨丨並參幕府俱發徳音優游卒嵗聊以寄心按子翼</hi>
<hi>髙毗字道賜李欽字</hi>以弦韋為幽贄<hi>魏書胡叟傳初叟一見髙允曰吳鄭之交以縞紵為美談</hi>
<hi>吾之于子丨丨丨丨丨丨以此言之彼可無愧也</hi>披衿暫面定交一言<hi>魏書宗欽傳自</hi>
<hi>昔索居沉淪西藩風馬旣殊標榜莫縁開通有運闇遇當年丨丨丨丨丨丨丨丨</hi>學徒數百月<lb/>
<pb n="KR3k0058_WYG_085-23a"/>
致羊酒<hi>魏書劉昞傳蒙遜平酒泉拜秘書郎専管記注築陸沈觀於西苑躬徃禮焉號元處先生丨丨</hi>
<hi>丨丨丨丨丨丨牧犍尊為國師親自致拜命官屬以下皆北面受業焉</hi>洛陽二鴻<hi>魏書李志傳志</hi>
<hi>字鴻道博學有才幹年十餘嵗便能屬文彪甚竒之謂崔鴻曰子宜與鴻道為二鴻於洛陽鴻遂與志交欵徃</hi>
<hi>來</hi>青成藍藍謝青師何常在明經<hi>魏書李謐傳少好學博通諸經周覽百氏</hi>
<hi>初師事小學博士孔璠數年後璠還就謐請業同門生為之語曰丨丨丨丨丨丨丨丨丨丨丨丨</hi>忘年<lb/>
之交<hi>北齊書裴讞之傳讞之雖年少不妄交遊唯與隴西辛術趙郡李繪頓邱李構清河崔贍為丨丨丨</hi>
<hi>丨</hi>為羣拜紀<hi>北齊書陸卬傳甚為河間邢邵所賞邵又與卬父子彰交游嘗謂子彰曰吾以卿老</hi>
<hi>蜯遂出明珠意欲丨丨丨丨可乎由是名譽日髙雅為縉紳所推許</hi>放逸之友<hi>周書韋夐傳夐又雅</hi>
<pb n="KR3k0058_WYG_085-23b"/>
<hi>好名義虚襟善誘雖耕夫牧豎有一介可稱者皆接引之特與族人處元及安定梁曠為丨丨丨丨</hi>易衣<lb/>
而出<hi>周書張軌傳初在洛陽家貧與樂安孫樹仁為莫逆之友毎丨丨丨丨以此見稱</hi>文筆必<lb/>
先呈草<hi>隋書髙構傳薛道衡才髙當世每稱構有清鑒所為文筆必先以草呈構而後出之構有所詆</hi>
<hi>訶道衡未嘗不嗟伏</hi>處季孟之間<hi>北史盧元傳懐仁有行檢善與人交與琅邪王衍隴西李壽之</hi>
<hi>情好相得常語衍云昔太邱道廣許劭知而不頋嵇生峭立鍾㑹遇而絶言吾丨丨丨丨丨去其太甚衍以為</hi>
<hi>然按懐仁元孫</hi>不識雙鳳<hi>北史賈思伯傳初思伯與弟思同師事北海隂鳯業竟無資酬之鳳遂質</hi>
<hi>其衣物時人為之語曰隂生讀書不免癡丨丨丨丨脱人衣及思伯之部送縑百匹遺之因具車馬迎之鳳慙</hi>
<hi>不徃時人稱歎焉</hi>影質<hi>北史徐遵明傳遵明講學於外二十餘年海内莫不宗仰頗好聚斂與劉獻之</hi>
<pb n="KR3k0058_WYG_085-24a"/>
<hi>張吾貴皆河北聚徒敎授懸納絲粟留衣物以待之名曰丨丨有損儒者之風</hi>祖師<hi>北史熊安生傳安生</hi>
<hi>與同郡宗道暉張暉紀顯敬徐遵明等為丨丨</hi>此肉同歸於土<hi>舊唐書李勣傳初平王世充獲</hi>
<hi>其故人單雄信依例處死勣表稱其武藝絶倫若収之於合死之中必大感恩堪為國家盡命請以官爵贖之</hi>
<hi>髙祖不許臨将就戮勣對之號慟割股肉以啖之曰死生永訣丨丨丨丨丨丨矣仍収養其子</hi>耐乆朋<lb/>
<hi>舊唐書魏元同傳元同素與裴炎結交能保終始時人呼為丨丨丨</hi>第一流<hi>舊唐書裴耀卿傳佶清勁</hi>
<hi>温敏凡所定交時稱為丨丨丨與鄭餘慶特相友善佶歿後餘慶行朋友之服縉紳美之按佶耀卿孫</hi>談<lb/>
客<hi>舊唐書韋述傳蕭頴士者聪雋過人富詞學有名於時賈曽席豫張垍及述皆引為丨丨</hi>楊穆許<lb/>
李<hi>舊唐書楊憑傳與穆質許孟容李鄘王仲舒為友故時人稱丨丨丨丨之友仲舒以後進慕而入焉</hi>殷<lb/>
<pb n="KR3k0058_WYG_085-24b"/>
顔桞陸蕭李邵趙<hi>舊唐書趙<graphic n="KR1433" url="https://raw.githubusercontent.com/kanripo/KR-Gaiji/master/images/KR1433.png" mimeType="image/png"/>傳<graphic n="KR1433" url="https://raw.githubusercontent.com/kanripo/KR-Gaiji/master/images/KR1433.png" mimeType="image/png"/>性孝悌敦重交友雖經艱危不改其操少時與殷寅顔</hi>
<hi>真卿桞芳陸據蕭頴士李華邵軫同志友善故天寳中語曰丨丨丨丨丨丨丨丨以其重行義敦交道也</hi>方<lb/>
外十友<hi>唐書陸餘慶傳雅善趙貞固盧蔵用陳子昻杜審言宋之問畢構郭襲微司馬承禎釋懐一時</hi>
<hi>號丨丨丨丨餘慶才不逮子昻等而風流敏辯過之</hi>能終始交<hi>唐書盧蔵用傳子昻貞固前死蔵用</hi>
<hi>撫其孤有恩人稱丨丨丨丨</hi>小友<hi>唐書李泌傳九齡與嚴挺之蕭誠善挺之惡誠佞勸九齡謝絶之九</hi>
<hi>齡忽獨念曰嚴太苦勁然蕭軟美可喜方命左右召蕭泌在旁率爾曰公起布衣以直道至宰相而喜軟美者</hi>
<hi>乎九齡驚改容謝之因呼丨丨</hi>山林友<hi>唐書韋温傳温少合所善惟蕭祐祐者字祐之夷澹君子也精</hi>
<hi>畫及書自鍾王蕭張以來皆能識其真謷然不以塵事自蒙故温號丨丨丨云</hi>韓門弟子<hi>唐書韓愈</hi>
<pb n="KR3k0058_WYG_085-25a"/>
<hi>傳愈成就後進士徃徃知名經愈指授皆稱丨丨丨丨</hi>忘形交<hi>唐書孟郊傳郊性介少諧合韓愈一</hi>
<hi>見為丨丨丨</hi>功過先聖<hi>唐書張後𦙍傳後𦙍以經授秦王太宗即位從容曰今日弟子何如後𦙍</hi>
<hi>曰昔孔子門人三千逹者無子男之位臣翼賛一人乃王天下訃臣之丨丨於丨丨</hi>門生門下見<lb/>
門生<hi>五代史雜傳裴皥以文學在朝廷久宰相馬𦙍孫桑惟翰皆皥禮部所放進士也後𦙍孫知舉放榜</hi>
<hi>引新進士詣皥皥喜作詩曰丨丨丨丨丨丨丨世傳以為榮</hi>晚得二士<hi>宋史張繹傳頤嘗言吾丨</hi>
<hi>丨丨丨謂繹與尹焞也按頤程頤</hi>立雪<hi>宋史楊時傳見程頤於洛一日頤偶瞑坐時與游酢侍丨不去</hi>
<hi>頤既覺則門外丨深一尺矣</hi>心契<hi>宋史劉清之傳初清之既舉進士欲應博學宏詞科及見朱熹盡取</hi>
<hi>所習焚之慨然志於義理之學吕伯恭張栻皆神交丨丨</hi>老友<hi>宋史蔡元定傳聞朱熹名徃師之熹叩其</hi>
<pb n="KR3k0058_WYG_085-25b"/>
<hi>學大驚曰此吾丨丨也不當在弟子之列遂與對榻講論諸經奥義每至夜分四方來學者必俾先從元定質</hi>
<hi>正焉</hi>刺血友<hi>遼史耶律瑪魯傳恬於榮/利與耶律𢎞古為丨丨丨</hi>生同川死同谷<hi>金史</hi>
<hi>實都傳實都完顔部人祖舒嚕與昭祖同時同部同名交相得誓曰丨則丨丨居丨則丨丨𦵏土人呼昭祖為</hi>
<hi>勇舒嚕呼舒嚕為賢舒嚕</hi>塲屋上游<hi>金史胡礪傳舉進士第一授右拾遺權翰林脩撰久之改定州</hi>
<hi>觀察判官定之學校為河朔冠士子聚居者常以百數礪督教不倦經指授者悉為丨丨丨丨稱其程文為元</hi>
<hi>化格</hi>折行軰與交<hi>元史楊奐傳朝廷諸老皆丨丨丨丨之丨闗中雖號多士名未有出奐右者</hi>
堅若金鐡<hi>元史宋本傳本性髙抗不屈持論堅正制行純白不可干以私而篤朋友之義丨丨丨丨</hi>
<hi>人有片善稱道不少置</hi>平生益友<hi>元史陳旅傳旅平生於師友之義尤篤每感虞集為知己集每</hi>
<pb n="KR3k0058_WYG_085-26a"/>
<hi>與學者語必以旅為丨丨丨丨也</hi>種善圖始蠡能慮終<hi>越絶書范蠡其始居楚也生於</hi>
<hi>宛槖或伍戸之虚其為結僮之時一癡一醒時人盡以為狂然獨有聖賢之明人莫可與語以内視若盲反聼</hi>
<hi>若聾大夫種入其縣知有賢者未覩所在求邑中不得其邑人以為狂夫多賢士衆賤有君子汎求之焉得蠡</hi>
<hi>而悅乃從官屬問治之術蠡脩衣冠有頃而出進退揖讓君子之容終日而語疾陳霸王之道志合意同胡越</hi>
<hi>相從俱見覇兆出於東南捐其官位相要而徃臣小有所虧大有所成捐止於吳或任子胥二人以為胥在無</hi>
<hi>所闗其辭種曰今将安之蠡曰彼為我何邦不可去乎去吳之越句踐賢之種躬正内蠡出治外内不煩濁外</hi>
<hi>無不得臣主同心遂覇越邦丨丨丨丨丨丨丨丨越承二賢邦以安寕始有災變蠡専其明可謂賢焉能屈能</hi>
<hi>伸</hi>既美其道又慎其行<hi>董仲舒春秋䌓露是故善為師者丨丨丨丨丨丨丨丨齊時蚤</hi>
<pb n="KR3k0058_WYG_085-26b"/>
<hi>晚任多少適疾徐造而勿趨稽而勿苦省其所為而成其所堪故力不勞而身大成此之謂聖化</hi>駿徒<lb/>
<hi>劉向説苑昔傅説衣褐帯劍而築於秕傳之城武丁夕夢旦得之時王也寗戚飯牛康衢撃車輻而歌頋見桓</hi>
<hi>公得之時覇也百里奚自賣五羊之皮為秦人虜穆公得之時强也論若三子之行未得為孔子丨丨也今孔</hi>
<hi>子經營天下南有陳蔡之阨而北干景公三坐而五立未嘗離也孔子之時不行而景公之時怠也以孔子之</hi>
<hi>聖不能以時行説之怠亦獨能如之何乎</hi>日益日損<hi>劉向説苑孔子曰邱死之後商也丨丨賜也丨</hi>
<hi>丨商也好與賢己者處賜也好説不如己者</hi>託色託辭託財<hi>劉向説苑蘧伯玉使至楚逢公</hi>
<hi>子晳濮水之上子晳接草而待曰敢問上客将何之蘧伯玉為之軾車公子晳曰吾聞上士可以丨丨中士可</hi>
<hi>以丨丨下士可以丨丨三者固可得而託耶蘧伯玉曰謹受命蘧伯玉見楚王使事畢坐談語從容言至於士</hi>
<pb n="KR3k0058_WYG_085-27a"/>
<hi>楚王曰何國最多士蘧伯玉曰楚最多士楚王大悅蘧伯玉曰楚最多士而楚不能用王造然曰是何言也蘧</hi>
<hi>伯玉曰伍子胥生於楚逃之吳吳受而相之發兵攻楚堕平王之墓伍子胥生於楚吳善用之釁蚠黄生於楚</hi>
<hi>走之晉治七十二縣道不拾遺民不妄得城郭不閉國無盗賊蚠黄生於楚而晉善用之今者臣之来逢公子</hi>
<hi>晳濮水之上辭言上士可以託色中士可以託辭下士可以託財以三言者固可得而託身耶又不知公子晳</hi>
<hi>将何治也於是楚王發使一駟副使二乘追公子晳濮水之上子晳還重於楚蘧伯玊之力也故詩曰誰能烹</hi>
<hi>魚溉之釜鬵孰将西歸懐之好音此之謂也物之相得固微甚矣</hi>孔子四友<hi>孔叢孟懿子問書曰</hi>
<hi>欽四鄰何謂也孔子曰王者前有疑後有丞左有輔右有弼謂之四近言前後左右近臣當畏敬之不可以非</hi>
<hi>其人也周文王胥附奔輳先後禦侮謂之四鄰以免乎羑里之害懿子曰夫子亦有四鄰矣丨丨曰吾有丨丨</hi>
<pb n="KR3k0058_WYG_085-27b"/>
<hi>焉自吾得回也門人加親是非胥附乎自吾得賜也逺方之士日至是非奔輳乎自吾得師也前有光後有輝</hi>
<hi>是非先後乎自吾得仲由也惡言不至於門是非禦侮乎</hi>兄事<hi>孔叢縣子問子思曰吾聞同聲者相好子</hi>
<hi>之先君見子産時則丨丨之</hi>至徳不離<hi>焦氏易林管鮑相知丨丨丨丨三言於桓齊國以安</hi>朋<lb/>
友道四通財不在其中<hi>班固白虎通丨丨之丨丨焉丨丨丨丨丨丨近則正之逺則稱</hi>
<hi>之樂則思之患則死之</hi>雅徒<hi>王充論衡充為人清重遊必擇友不好苟交所友位雖卑微年雖㓜稚行</hi>
<hi>苟離俗必與之友好傑友丨丨不氾結俗材</hi>身自分熱<hi>應劭風俗通司徒中山祝恬字伯休公車</hi>
<hi>徴道得温病過友人鄴令謝著著拒不通因載病去至汲積六七日止客舍中諸生曰今君所苦沈結困無醫</hi>
<hi>師聞汲令好事欲徃語之恬曰謝著我舊友也尚不相見視汲令初不相知語之何益死生命也醫藥曷為諸</hi>
<pb n="KR3k0058_WYG_085-28a"/>
<hi>生事急坐相守吉㓙莫見収舉便至寺門口白時令汝南應融義髙聞之驚愕即嚴便出徑詣牀蓐手自収摸</hi>
<hi>對之垂涕曰伯休不世英才當為國家幹輔人何有生相知者黙止客舍不為人所知邂逅不自貞哉家上有</hi>
<hi>尊老下有弱小願相随俱入廨傳伯休辭讓融遂不聼歸取衣車厚具薦蓐躬自御之手為丸藥口嘗饘粥丨</hi>
<hi>丨丨丨三四日間加甚劣極便制衣棺器送終之具後稍加損又謂伯休吉㓙不諱憂怖交心間麤作備具相</hi>
<hi>對悲喜宿止傳中數十餘日伯休彊健入舍後室家酣宴乃别伯休到拜侍中尚書僕射令豫章太守大将軍</hi>
<hi>從事中郎義髙為廬江太守八年遭母喪停柩官舍章百餘上得聽行服未闋而恬拜司𨽻薦融自代歴典五</hi>
<hi>郡名冠逺近著去鄴淺薄流聞不為公府所取</hi>乘車戴笠<hi>周處風土記越俗性率朴初與人交有禮</hi>
<hi>封土壇祭以犬鷄祝曰卿丨丨我丨丨後日相逄下車揖君擔簦我跨馬他日相逄為君下</hi>迭剪髮<lb/>
<pb n="KR3k0058_WYG_085-28b"/>
鬻之以為養<hi>王嘉拾遺記蘇秦張儀二人同志好學丨丨丨而丨丨丨丨丨</hi>呼作龐公<lb/>
<hi>習鑿齒襄陽耆舊傳後漢龐徳公襄陽人居峴山之南未嘗入城府司馬徳操嘗造公值公渡沔止先人墓操</hi>
<hi>徑入堂上呼徳公妻子使作黍徳操少徳公十嵗以兄事之丨丨丨丨也人乃謂公是徳公名非也</hi>割席<lb/>
分坐<hi>劉義慶世説管寧華歆共園中鋤菜見地有片金管揮鋤與瓦石不異華捉而擲去之又嘗同席讀</hi>
<hi>書有乘軒冕過門者寧讀如故歆廢書出看寧丨丨丨丨曰子非吾友也</hi>把臂入林<hi>劉義慶世説謝</hi>
<hi>公道豫章若遇七賢必自丨丨丨丨</hi>輙思元度<hi>劉義慶世説劉尹云清風朗月丨丨丨丨</hi>三人<lb/>
為一龍<hi>劉峻世説注魏志歆字子魚平原髙平人魏略曰靈帝時與北海邴原管寕俱游學相善時號</hi>
<hi>丨丨丨丨丨謂歆為龍頭寕為龍腹原為龍尾按歆華歆</hi>爾汝交<hi>劉峻世説注文士傳衡不知先所出</hi>
<pb n="KR3k0058_WYG_085-29a"/>
<hi>逸才飄舉少與孔融作丨丨之丨按衡禰衡</hi>望衡對宇懽情自接泛舟褰裳<lb/>
率爾休暢<hi>酈道元水經注龐德公所居士元居漢之隂在南白沙世故謂是地為白沙曲矣司馬徳</hi>
<hi>操宅洲之陽丨丨丨丨丨丨丨丨丨丨丨丨丨丨丨丨豈待還桂柁於千里貢深心於永思哉</hi>金蘭簿<lb/>
<hi>馮贄雲仙雜記戴𢎞正每得宻友一人則書於簡編焚香告祖考號曰丨丨丨</hi>一字師<hi>陳京葆化録李</hi>
<hi>建州頻與方處士干為吟友頻有題四皓廟詩自言竒絶云東西南北人髙跡此相親天下已歸漢山中猶避</hi>
<hi>秦龍樓曽作客鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>不為臣獨有千年後青松廟木春示於干干笑而言善則善矣然内有二字未穏作字太</hi>
<hi>粗而難換為字甚不當干聞率土之濱莫非王臣請改作稱字頻遂拜為丨丨之丨</hi>一如兒孫禮<lb/>
<hi>李宗諤先公談録先公嘗言座主王公知舉時已年髙有數子皆早亡諸孫並㓜每門生至必延於中堂公與</hi>
<pb n="KR3k0058_WYG_085-29b"/>
<hi>夫人偶坐受諸生拜丨丨丨丨丨然後備酒饌命諸生侍坐至於餅餌羮臛之物皆公與夫人親手調品以授</hi>
<hi>諸生甚於慈母之視嬰兒也</hi>更為僕<hi>邵伯温聞見前録韓億李若谷未第時皆貧同途赴試京師共</hi>
<hi>有一氈一席乃割分之每出謁丨丨丨李先登第授許州長社縣主簿赴官自控妻驢韓為負箱将至長社三</hi>
<hi>十里箱中止有錢六百以其半遺韓相持大哭別去次舉韓亦登第後皆至參知政事</hi>嘉祐四友<lb/>
<hi>徐度却掃編王荆公司馬温公吕申公黄門韓公維仁宗朝同在從班特相友善暇日多㑹於僧坊徃徃談燕</hi>
<hi>終日他人罕得而預時目為丨丨丨丨</hi>躬嘗藥餌夜不觧𢃄<hi>馬令南唐書儒者傳夏寳</hi>
<hi>松廬陵吉陽人也少學詩於建陽江為為羈旅卧病寳松丨丨丨丨丨丨丨丨為徳之與處數年終就其業與</hi>
<hi>詩人劉洞俱顯名於當世</hi>從遊者屨交戸外<hi>陶宗儀輟耕録蕭貞敏公㪺字維斗京兆人蚤</hi>
<pb n="KR3k0058_WYG_085-30a"/>
　<hi>嵗吏於府一日呈牘尹前尹偶墜筆目公拾之公陽為不觧而止白所議公事如此者三公曰某所言者王事</hi>
　<hi>也拾筆責在皂𨽻非吏所任尹怒公即辭退隐居十五年惟以讀書為志丨公丨丨丨丨丨丨平章咸寧王野</hi>
　<hi>仙聞其賢薦之於世祖徴不至授陕西儒學提舉繼而成宗武宗仁宗累徴授國子司業集賢直學士未赴改</hi>
　<hi>集賢侍講又以太子右諭徳徴始至京師授集賢學士國子祭酒尋復得告還山年七十七以壽終謚貞敏</hi>
　日以美饌餽凡三載始終如一<hi>陶宗儀輟耕録張毅父先生廬陵人而宋丞相</hi>
　<hi>文公友也公貴顯時屢以官辟不就江南既内屬公自廣還過吉州城下先生来見曰今日丞相赴北某當偕</hi>
　<hi>行既至燕寓於公囚所側近丨丨丨丨丨丨丨丨丨丨丨丨且潜製一櫝公受刑日即以蔵其首復訪求公之</hi>
　<hi>室歐陽氏於俘虜中俾出焚其屍先生収拾骸骨襲以重囊與先所函櫝南歸付公家葬之</hi>
<pb n="KR3k0058_WYG_085-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定子史精華卷八十五<lb/>
</p>
<p>
</p>
  </div>
</body>
</text>
</TEI>
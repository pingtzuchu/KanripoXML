<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0058_WYG_112-1a"/>
　欽定四庫全書<lb/>
御定子史精華卷一百十二<lb/>
　　靈異部二<lb/>
　　　神鬼下<lb/>
　此神不欺趙無恤<hi>舊唐書高祖紀秋七月壬子髙祖率兵西圖關中以元吉為鎮北將軍太</hi>
　<hi>原留守癸丑發自太原有兵三萬丙辰師次靈石縣營於賈胡堡隋武牙郎將宋老生屯霍邑以拒義師㑹霖</hi>
　<hi>雨積句餽運不給高祖命旋師太宗切諫乃止有白衣老父詣軍門曰余為霍山神使謁唐皇帝曰八月雨止</hi>
　<hi>路出霍邑東南吾當濟師高祖曰丨丨丨丨丨丨丨豈負我哉八月辛已高祖引師趨霍邑斬宋老生平霍邑</hi>
<pb n="KR3k0058_WYG_112-1b"/>
　少姨廟<hi>舊唐書高宗紀親謁丨丨丨賜故玉清觀道士王逺知謚曰昇眞先生贈太中大夫</hi>水中<lb/>
　湧沸<hi>舊唐書羅道琮傳貞觀末上書忤㫖配流嶺表時有同被流者至荆襄間病死臨終泣謂道琮曰人</hi>
　<hi>生有死所恨委骨異壤道琮曰我若生還終不獨歸棄卿於此瘞之路左而去嵗餘遇赦得還至殯所屬霖潦</hi>
　<hi>瀰漫屍柩不可復得道琮設祭慟哭告欲與俱歸之意若有靈者幸相警示言訖路側丨丨忽然丨丨道琮又</hi>
　<hi>呪云若所沸處是願更令一沸呪畢又沸道琮便取得其屍銘誌可驗遂附之還鄉</hi>天帝人帝<hi>唐書</hi>
　<hi>禮樂志以高祖配五丨丨太宗配五丨丨</hi>為公呵禦<hi>唐書蕭遘傳咸通中擢進士第辟節度府入朝</hi>
　<hi>拜右拾遺與韋保衡聨第而遘姿宇秀偉氣孤峻嘗慕李徳裕為人保衡才下諸儒靳薄之不甚齒獨呼遘太</hi>
　<hi>尉保衡憾焉於是保衡已為相摭遘罪由起居舍人斥播州司馬道三峽方廹畏不瞑若有人謂曰公無恐予</hi>
<pb n="KR3k0058_WYG_112-2a"/>
<hi>丨丨丨丨遘怳悟俄謁白帝祠見帝貎類向所覩異之</hi>妬女祠<hi>唐書狄仁傑傳帝幸汾陽宫為知頓</hi>
<hi>使并州長史李冲元以道出丨丨丨俗言盛服過者致風雷之變更發卒數萬改馳道仁傑曰天子之行風伯</hi>
<hi>清塵雨師灑道何妬女避邪止其役帝壮之曰眞丈夫哉</hi>鬭戰神<hi>唐書安祿山傳本姓康母阿史徳為</hi>
<hi>覡居突厥中禱子於軋犖山虜所謂丨丨丨者既而姙及生有光照穹廬野獸盡鳴望氣者言其祥</hi>室中<lb/>
光曜見星冠綘衣<hi>宋史禮志先是大中祥符元年正月乙丑帝謂輔臣曰朕去年十一月二</hi>
<hi>十七日夜將半方就寝忽丨丨丨丨丨神人丨丨丨丨告曰來月三日宜於正殿建黄籙道塲一月將降天書</hi>
<hi>大中祥符三篇朕竦然起對已復無見命筆識之</hi>人皇九人中一人<hi>宋史禮志帝於大中</hi>
<hi>祥符五年十月語輔臣曰朕夢先降神人傳玉皇之命云先令汝祖趙某授汝天書令再見汝如唐朝恭奉元</hi>
<pb n="KR3k0058_WYG_112-2b"/>
<hi>元皇帝翼日復夢神人傳天尊語吾坐西斜設六位以候是日即於延恩殿設道塲五鼓一籌先聞異香頃之</hi>
<hi>黃光滿殿蔽燈燭覩靈仙儀衛天尊至朕再拜殿下俄黃霧起須臾霧散由西陛升見侍從在東陛天尊就坐</hi>
<hi>有六人揖天尊而後坐朕欲拜六人天尊止令揖命朕前曰吾丨丨丨丨丨丨丨也是趙之始祖再降乃軒轅</hi>
<hi>皇帝凡世所知少典之子非也母感電夢天人生於夀邱後唐時奉玉帝命七月一日下降總治下方主趙氏</hi>
<hi>之族今已百年皇帝善為撫育蒼生無怠前志即離坐乘雲而去王旦等皆再拜稱賀即召旦等至延恩殿歴</hi>
<hi>觀臨降之所并布告天下</hi>有形有像若人若鬼持矛執㦸列於空際<lb/>
<hi>宋史禮志政和三年帝製神應記略云羽衛多士奉輦武夫與陪祀官顧瞻中天丨丨丨丨丨丨丨丨丨丨丨</hi>
<hi>丨丨丨丨丨見者駭愕</hi>文成聲息<hi>宋史辛棄疾傳謝枋得過棄疾墓傍僧舍有疾聲大呼於堂上</hi>
<pb n="KR3k0058_WYG_112-3a"/>
<hi>若鳴其不平自昏暮至三鼔不絶聲枋得秉燭作文旦且祭之丨丨而丨始丨</hi>舌三疊如餅<hi>宋史</hi>
<hi>文同傳崔公度嘗與同同為舘職見同京南殊無言及將别但云明日復來乎與子話公度意以話為畫明日</hi>
<hi>再往同曰與公話則左右顧恐有聽者公度方知同將有言非畫也同曰吾聞人不妄語者舌可過鼻即吐其</hi>
<hi>丨丨丨之丨丨狀引之至眉間公度大驚及京中傳同死公度乃悟所見非生者</hi>覩紅衣軍來<lb/>
<hi>元史王伯顔傳至正九年遷知福寧州居三嵗陞福建鹽運副使將行憲府以時方俶擾留伯顔仍領州事未</hi>
<hi>幾賊自邵武間道偪福寧乃與監州阿撒都刺募壯兵五萬分扼險阻賊至楊梅嶺立栅伯顔與子相馳破之</hi>
<hi>賊帥王善俄擁衆直壓州西門胥𨽻皆解散伯顔麾下惟白挺市兒數百人爾伯顔射賊不復反顧賊以長鎗</hi>
<hi>舂馬馬仆遂見執善說伯顔曰聞公有惠政此州那可無尹公為我尹可乎伯顔訶善曰我天子命官不幸失</hi>
<pb n="KR3k0058_WYG_112-3b"/>
<hi>守義當死肯從汝反乎善怒叱左右搤以跪弗屈遂毆之伯顔嚼舌出血噀善靣罵曰反賊殺即殺何以毆為</hi>
<hi>吾民天民也汝不可害大丞相親討叛逆百萬之師雷擊電掃汝軰小醜將無遺種顧敢爾耶賊亦執阿撒都</hi>
<hi>刺至善厲聲責其拒鬭噤不能對伯顔復唾善曰我殺賊何言拒耶我死當為神以殺汝言訖挺頸受刃頸斷</hi>
<hi>涌白液如乳暴屍數日色不變州人哭聲連巷賊既殺阿撒都刺欲釋相官之相詈曰吾與汝不共戴天恨不</hi>
<hi>寸斬汝我受汝官耶賊殺之相妾潘氏挈一女為賊所獲亦罵賊母子同死伯顔既死賊時覩其引兵出入明</hi>
<hi>年州有僧林徳誠者起兵討賊乃望空呼曰王州尹王州尹宜率隂兵助我斬賊時賊正祠神丨丨丨丨丨以</hi>
<hi>為偽帥康將軍亟往迎之無有也四靣皆青衣官軍賊大敗斬其酋江二蠻福寧遂平事聞贈嘉議大夫濟南</hi>
<hi>路總管上輕車都尉追封太原郡侯</hi>飛獸<hi>山海經凡西次二經之首自鈐山至於萊山凡十七山四千一</hi>
<pb n="KR3k0058_WYG_112-4a"/>
<hi>百四十里其十神者皆人靣而馬身其七神皆人靣牛身四足而一臂撡杖以行是為丨丨之神其祠之毛用</hi>
<hi>少牢白菅為席其十軰神者其祠之毛一雄雞鈐而不楈毛采</hi>十軰<hi>見/上</hi>各在一搏<hi>山海經東</hi>
<hi>望恒山四成有窮鬼居之丨丨丨丨爰有滛水其清洛洛注搏猶脅也言羣鬼各以類聚處山四脅</hi>帝江<lb/>
<hi>山海經天山多金玉有青雄黃英水出焉而西南流注於湯谷有神焉其狀如黃囊赤如丹火六足四翼渾敦</hi>
<hi>無靣目是識歌舞實惟丨丨也</hi>紅光<hi>山海經又西二百九十里曰泑山神蓐收居之其上多嬰短之玉其</hi>
<hi>陽多瑾瑜之玉其隂多青雄黄是山也西望日之所入其氣負神丨丨之所司也</hi>天吳<hi>山海經有神人</hi>
<hi>八首人靣虎身十尾名曰丨丨</hi>帝之二女<hi>山海經洞庭之山其上多黄金其下多銀鐡其木多柤梨</hi>
<hi>橘櫾其草多葌蘪蕪芍藥芎藭丨丨丨丨居之是常遊於江淵澧沅之風交瀟湘之淵是在九江之間出入必</hi>
<pb n="KR3k0058_WYG_112-4b"/>
<hi>以飄風暴雨是多怪神狀如人而載蛇左右手<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>蛇多怪鳥</hi>二八連臂<hi>山海經有神人丨丨丨丨</hi>
<hi>為帝司夜於此野在羽民東</hi>視為晝瞑為夜吹為冬呼為夏<hi>山海經鍾山之</hi>
<hi>神名曰燭隂丨丨丨丨丨丨丨丨丨丨丨丨不飲不食不息息為風身長千里在無䏿之東其為物人靣蛇身</hi>
<hi>赤色居鍾山下</hi>燭龍<hi>山海經西北海之外赤水之北有章尾山有神人靣蛇身而赤直目正乘其瞑乃晦</hi>
<hi>其視乃明不食不寝不息風雨是謁是燭九隂是謂丨丨</hi>後世為聲響<hi>越絶書公孫聖至姑胥之</hi>
<hi>臺謁見吳王吳王勞曰越弟子公孫聖也寡人晝卧姑胥之臺夢入章明之宫入門見兩䥶炊而不蒸見兩黒</hi>
<hi>犬噑以北噑以南見兩鏵倚吾宫堂見流水湯湯越吾宫墻見前園横索生樹桐見後房鍜者扶挾鼔小震子</hi>
<hi>為寡人精占之吉則言吉凶則言凶無諛寡人心所從公孫聖伏地有頃而起仰天嘆曰悲哉夫章者戰不勝</hi>
<pb n="KR3k0058_WYG_112-5a"/>
<hi>走傽傽明者去昭昭就暝暝見兩䥶炊而不蒸者王且不得火食見兩黒犬嘷以北嘷以南者大王身死魂魄</hi>
<hi>惑也見兩鏵倚吾宫堂者越人入吳邦伐宗廟掘社稷也見流水湯湯越吾宫墻者大王宫堂虚也前園横索</hi>
<hi>生樹桐者桐不為器用但為俑當與人俱葬後房鍜者鼓小震者大息也王毋自行使臣下可矣王乃使力士</hi>
<hi>石番以鐡杖擊聖中斷之為兩頭聖仰天嘆曰蒼天知寃乎直言正諫身死無功令我家無葬我提我山中丨</hi>
<hi>丨丨丨丨吳王使人提於秦餘杭之山虎狼食其肉野火燒其骨東風至飛揚汝灰汝更能為聲哉伐齊大尅</hi>
<hi>師兵三月不去過伐晉晉知其兵革之罷倦糧食盡索興師擊之大敗吳師渉江流血浮尸者不可勝數吳王</hi>
<hi>不忍率其餘兵相將至秦餘杭之山饑餓足行乏糧視瞻不明據地飲水持籠稻而餐之顧謂左右曰此何名</hi>
<hi>羣臣對曰是籠稻也吳王曰悲哉此公孫聖所言王且不得火食太宰嚭曰秦餘杭山西坂閒燕可以休息大</hi>
<pb n="KR3k0058_WYG_112-5b"/>
<hi>王亟飡而去尚有十數里耳吳王曰吾嘗戮公孫聖於斯山子試為寡人前呼之即尚在耶當有聲響太宰嚭</hi>
<hi>即上山三呼聖三應吳王大怖足行屬腐靣如死灰色</hi>三呼聖三應<hi>見上</hi>彷彿之間<lb/>
音兆常在<hi>越絶書吳王將殺子胥使馮同徵之胥見馮同知為吳王來也洩言曰王不親輔弼之臣</hi>
<hi>而親衆豕之言是吾命短也高置吾頭必見越人入吳也我王親為禽哉捐我深江則亦已矣胥死之後吳王</hi>
<hi>聞以為妖言甚咎子胥王使人捐於大江口勇士執之乃有遺響發憤馳騰氣若奔馬威凌萬物歸神大海丨</hi>
<hi>丨丨丨丨丨丨丨后世稱述葢子胥水仙也</hi>神不勝道妖不勝徳<hi>劉向新序晉文公出</hi>
<hi>獵前驅曰前有大蛇高如隄阻道竟之文公曰寡人聞之諸侯夢惡則修徳大夫夢惡則修官士夢惡則修身</hi>
<hi>如是而禍不至矣今寡人有過天以戒寡人還車而反前驅曰臣聞之喜者無賞怒者無刑今禍福已在前矣</hi>
<pb n="KR3k0058_WYG_112-6a"/>
<hi>不可變何不遂驅之文公曰不然夫丨丨丨丨而丨亦丨丨丨禍福未發猶可化也還車反宿齋三日請於廟</hi>
<hi>曰孤少犧不肥幣不厚罪一也孤好弋獵無度數罪二也孤多賦歛重刑罰罪三也請自今以來者關市無征</hi>
<hi>澤梁無賦歛赦罪人舊田半稅新田不稅行此令未半旬守蛇吏夢天帝殺蛇曰何故當聖君道為而罪當死</hi>
<hi>發夢視蛇臭腐矣謁之文公曰然夫神果不勝道而妖亦不勝徳奈何其無究理而任天也應之以徳而已</hi>
嬰鬼<hi>焦氏易林朝生夕死名曰丨丨不可得祀</hi>風吹雲却<hi>焦氏易林魃為菑虐丨丨丨丨</hi>瓦<lb/>
聚<hi>焦氏易林衆鬼丨丨中有大怪</hi>守門破盆毁罌傷瓶<hi>焦氏易林貧鬼丨丨曰丨我丨</hi>
<hi>丨丨丨丨空虚無子</hi>貧鬼相責<hi>焦氏易林<graphic n="KR2094" url="https://raw.githubusercontent.com/kanripo/KR-Gaiji/master/images/KR2094.png" mimeType="image/png"/>
                        <graphic n="KR2094" url="https://raw.githubusercontent.com/kanripo/KR-Gaiji/master/images/KR2094.png" mimeType="image/png"/>齧齧丨丨丨丨無有懽怡一日九結</hi>治隂殺<lb/>
偶<hi>嚴遵道徳指歸論鬼神丨丨聖人治陽治隂者丨丨治陽者殺奇</hi>養物於隂<hi>嚴遵道徳指歸</hi>
<pb n="KR3k0058_WYG_112-6b"/>
<hi>論聖人在上故鬼以其神丨丨丨丨聖人以其道養物於陽</hi>風雨還軍<hi>吳越春秋越王追奔攻吳</hi>
<hi>兵入於江陽松陵欲入胥門未至六七里望吳南城見伍子胥頭巨若車輪目若耀電鬚髪四張射於十里越</hi>
<hi>軍大懼留兵假道即日夜半暴風疾雨雷奔電激飛石揚砂疾如弓弩越軍壊敗松陵却退兵士僵斃人衆分</hi>
<hi>解莫能救止范蠡文種乃稽顙肉袒拜謝子胥願乞假道子胥乃與種蠡夢曰吾知越之必入吳矣故求置吾</hi>
<hi>頭於南門以觀汝之破吳也惟欲以窮夫差定汝入我之國吾心又不忍故為丨丨以丨汝丨然越之伐吳自</hi>
<hi>是天也吾安能止哉越如欲入更從東門我當為汝開道貫城以通汝路於是越軍明日更從江出入海陽於</hi>
<hi>三道之翟水乃穿東南隅以逹越軍遂圍吳</hi>前潮水伍子胥後重水大夫種<lb/>
<hi>吳越春秋越王葬種於國之西山樓船之卒三千餘人造鼎足之羡或入三峰之下葬一年伍子胥從海上穿</hi>
<pb n="KR3k0058_WYG_112-7a"/>
<hi>山脅而持種去與之俱浮於海故丨丨丨潘侯者丨丨丨也丨丨丨者丨丨丨也</hi>食虎<hi>王充論衡古之</hi>
<hi>人有神荼鬱壘者昆弟二人性能執鬼居東海度朔山上立桃樹下簡閱百鬼鬼無道理妄為人禍荼與鬱壘</hi>
<hi>縛以盧索執以丨丨</hi>思念存想所致<hi>王充論衡凡天地之間有鬼非人死精神為之也皆人丨</hi>
<hi>丨丨丨之丨丨</hi>象氣為鬼<hi>王充論衡天文垂象於上其氣降而生物氣和者養生不和者傷害本有</hi>
<hi>象於天則其降下有形於地矣故鬼之見也象氣為之也象星之體為人與鳥獸故其病人則見人與鳥獸之</hi>
<hi>形</hi>度朔山東北有鬼門萬鬼所出入<hi>蔡邕獨斷疫神帝顓頊有三子生而</hi>
<hi>亡去為鬼其一者居江水是為瘟鬼其一者居若水是為魍魎其一者居人宫室樞隅處善驚小兒於是命方</hi>
<hi>相氏黃金四目蒙以熊皮元衣朱裳執戈揚楯常以嵗竟十二月從百𨽻及童兒而時儺以索宫中敺疫鬼也</hi>
<pb n="KR3k0058_WYG_112-7b"/>
<hi>桃弧棘矢土鼔鼔旦射之以赤丸五穀播灑之以除疫殃已而立桃人葦索儋牙虎神荼鬱壘以執之儋牙虎</hi>
<hi>神荼鬱壘二神海中有丨丨之丨上有桃木蟠屈三千里卑枝丨丨丨丨丨丨丨丨丨丨也</hi>太乙之<lb/>
精<hi>三輔黃圖劉向於成帝之末校書天禄閣專精覃思夜有老人著黃衣植青藜杖叩閣而進見向暗中獨</hi>
<hi>坐誦書老父乃吹杖端煙然因以見向授五行洪範之文恐詞說繁廣忘之乃裂裳及紳以記其言至曙而去</hi>
<hi>請問姓名云我是丨丨丨丨天帝聞卯金之子有博學者下而觀焉乃出懐中竹牒有天文地圖之書曰余略</hi>
<hi>授子焉至子歆從授其術向亦不悟此人焉</hi>司命<hi>應劭風俗通謹按詩云芃芃棫樸薪之槱之周禮槱</hi>
<hi>燎司中丨丨文昌也司中文昌上六星也槱者積薪燔柴也今民間獨祀司命耳刻木長尺二寸為人像行者</hi>
<hi>襜篋中居者别作小屋齊天地大尊重之汝南餘郡亦多有皆祠以腊率以春秋之月</hi>立服帶綬<lb/>
<pb n="KR3k0058_WYG_112-8a"/>
滿置官屬<hi>應劭風俗通謹按漢書朱虚侯劉章齊悼惠王子高祖孫也自瑯琊青州六郡及渤海都</hi>
<hi>邑鄉亭聚落皆為立祠造飾五二千石車商人次第為之丨丨丨丨丨丨丨丨烹殺謳歌紛籍連日轉相誑曜</hi>
<hi>言有神明其譴問禍福立應歴載彌久莫之匡糾惟樂安太傅陳蕃濟南相曹操一切禁絶肅然政清陳曹之</hi>
<hi>後稍復如故</hi>鮑君神<hi>應劭風俗通謹按汝南鮦陽有於田得麏者其主未往取也商車十餘乘徑澤</hi>
<hi>中行望見此麏著䋲因持去念其不事持一鮑魚置其處有頃其主往不見所得麏反見鮑魚澤中非人道路</hi>
<hi>恠其如是大以為神轉相告語治病求福多有效驗因為起祠舍衆巫數十帷帳鐘鼓方數百里皆來禱祀號</hi>
<hi>丨丨丨其後數年鮑魚主來歴祠下尋問其故曰此我魚也當有何神上堂取之遂從此壊傳曰物之所聚斯</hi>
<hi>有神言人共奬成之耳</hi>李君令我目愈<hi>應劭風俗通謹按汝南南頓張助於田中種禾見李</hi>
<pb n="KR3k0058_WYG_112-8b"/>
<hi>核意欲持去顧見空桑中有土因殖種以餘漿溉灌後人見桑中反復生李轉相告語有病目痛者息隂下言</hi>
<hi>丨丨丨丨丨丨謝以一豚目痛小疾亦行自愈衆犬吠聲因盲者得視逺近翕赫其下車騎常數千百酒肉滂</hi>
<hi>沱間一嵗餘張助逺出來還見之驚云此有何神乃我所種耳因就斮也</hi>石賢士<hi>應劭風俗通謹按汝</hi>
<hi>南汝陽彭氏墓路頭立一石人在石獸後田家老母到市買數片餌暑熱行疲頓息石人下小瞑遺一片餌去</hi>
<hi>忽不自覺行道人有見者時客適㑹問因有是餌客聊調之石人能治病愈者來謝之轉語頭痛者摩丨人頭</hi>
<hi>腹痛者摩其腹亦還自摩他處於此凡人病自愈者因言得其福力號曰丨丨輜輦轂擊帷帳絳繒絲竹之音</hi>
<hi>聞數十里尉部常往䕶視數年亦自歇末復其故矣</hi>天孫<hi>張華博物志泰山一曰丨丨言為天帝孫也主</hi>
<hi>召人魂魄東方萬物始成知人生命之長短</hi>破魚腹得書刀<hi>干寳搜神記宫亭湖孤石廟嘗</hi>
<pb n="KR3k0058_WYG_112-9a"/>
<hi>有估客下都經其廟下見二女子云可為買兩量絲履自相厚報估客至都市好絲履并箱盛之自市書刀亦</hi>
<hi>内箱中既還以箱及香置廟中而去忘取書刀至河中流忽有鯉魚跳入船内丨丨丨丨丨丨焉</hi>巨靈<lb/>
手迹<hi>干寳搜神記二華之山本一山也當河河水過之而曲行河神丨丨以手擘開其上以足蹈離其下</hi>
<hi>中分為兩以利河流今觀丨丨於華嶽上指掌之形具在脚迹在首陽山下至今猶存故張衡作西京賦所稱</hi>
<hi>巨靈贔屭高掌逺跡以流河曲是也</hi>催放䨇甘乃聽汝去<hi>干寳搜神記南康郡南東望山</hi>
<hi>有三人入山見山頂有果樹衆果畢植行列整齊如人行甘子正熟三人共食致飽乃懐二枚欲出示人聞空</hi>
<hi>中語云丨丨丨丨丨丨丨丨</hi>如願<hi>干寳搜神記廬陵歐明從賈客道經彭澤湖每以舟中所有多少投</hi>
<hi>湖中云以為禮積數年後復過忽見湖中有大道有數吏乘車馬來候明云是青洪君使要須臾逹見有府舍</hi>
<pb n="KR3k0058_WYG_112-9b"/>
<hi>門下吏卒明甚怖吏曰無可怖青洪君感君前後有禮故要君必有重遺君者君勿取獨求丨丨耳明既見青</hi>
<hi>洪君乃求如願使逐明去如願者青洪君婢也明將歸所願輒得數年大富</hi>夜义駒跋<hi>王嘉拾遺</hi>
<hi>記丹邱之地有丨丨丨丨之鬼能以赤馬腦為瓶盂及樂器皆精妙輕麗中國人有用者則魑魅不能逢之</hi>
蛇身人靣<hi>王嘉拾遺記禹鑿龍門之山亦謂之龍門至一空巖深數十里幽暗不可復行禹乃負火</hi>
<hi>而進有獸狀如豕衘夜明之珠其光如燭又有青犬行吠於前禹計可十里迷於晝夜既覺漸明見向來豕犬</hi>
<hi>變為人形皆著元衣又見一神丨丨丨丨禹因與語神即示禹八卦之圖列於金板之上又有八神侍側禹曰</hi>
<hi>華胥生聖子是汝耶答曰華胥是九河神女以生余也乃探玉簡授禹長一尺二寸以合十二時之數使量度</hi>
<hi>天地</hi>雷杼<hi>常璩華陽國志漢中志梓潼縣有善板祠一日惡子民嵗上丨丨十枚嵗盡不復見云雷取去</hi>
<pb n="KR3k0058_WYG_112-10a"/>
後帝<hi>劉敬叔異苑陶侃曽如厠見數十人悉持大印有一人朱衣平上幘自稱丨丨云以君長者故來相</hi>
<hi>報三載勿言富貴至極侃便起旋失所在有大印作公字當其穢處雜五行書曰厠神曰後帝</hi>青溪小<lb/>
姑<hi>劉敬叔異苑丨丨丨丨廟云是蔣侯第三妹廟中有大榖扶疎鳥嘗產育其上晉太元中陳郡謝慶執彈</hi>
<hi>乘馬繳殺數頭即覺體中慄然至夜夢一女子衣裳楚楚怒曰此鳥是我所養何故見侵經日謝卒慶名奐靈</hi>
<hi>運父也</hi>紫姑<hi>宗懍荆楚嵗時記正月十五日其夕迎丨丨以卜將來蠶桑并占衆事註按劉敬叔異苑</hi>
<hi>云紫姑本人家妾為大婦所妬正月十五日感激而死故世人作其形迎之呪云子胥不在云是其壻曹夫人</hi>
<hi>已行云是其姑小姑可出於厠邊或豬欄邊迎之捉之覺重是神來也平原孟氏嘗以此日迎之神遂穿屋而</hi>
<hi>去自爾著以敗衣葢為此也</hi>朝產暮食<hi>任昉述異記南海小虞山中有鬼母能產天地鬼一產十</hi>
<pb n="KR3k0058_WYG_112-10b"/>
<hi>鬼丨丨之丨丨之今蒼梧有鬼姑神是也虎頭龍足蠎目蛟眉今吳越間防風廟土木作其形龍首牛耳連眉</hi>
<hi>一目</hi>神女擣衣<hi>任昉述異記搗衣山一名靈山在瑯琊郡山南絶險巖有方石昔有丨丨於此丨丨</hi>
<hi>其石明瑩謂之玉女擣練碪</hi>捧珠獻帝前<hi>任昉述異記秦始皇帝至東海海神丨丨丨於丨丨</hi>
<hi>今海畔有秦皇受珠臺</hi>金魚神<hi>任昉述異記關中有丨丨丨云周平二年十旬不雨遣祭天神俄而</hi>
<hi>生湧泉金魚躍出而雨降</hi>唐述<hi>酈道元水經注羌目鬼曰丨丨</hi>祀祠有感則雲與之<lb/>
平<hi>酈道元水經注南上四里路到石壁緣傍稍進逕一百餘歩自此西南出六里又至一祠名曰胡趨寺神</hi>
<hi>像有童子之容從祠南歴夾嶺廣裁三尺餘兩箱崖數萬仞窺不見底丨丨丨丨丨丨丨丨丨也然後敢度</hi>
石養父母<hi>酈道元水經注從北南入谷七里又届一祠謂之丨丨丨丨石龕木主存焉</hi>造山<lb/>
<pb n="KR3k0058_WYG_112-11a"/>
川出河<hi>酈道元水經注華嶽本一山當河河水過而曲行河神巨靈手盪脚蹋開而為兩今掌足之跡</hi>
<hi>仍存華巖開山圖曰有巨靈胡者偏得神元之道能丨丨丨丨丨所謂巨靈贔屭首冠靈山者也</hi>璧流<lb/>
渚上波蕩上岸<hi>酈道元水經注建武中造浮橋於津上採石為中濟石無大小下輒流去用功</hi>
<hi>百萬經年不就石虎親閲作工沈璧於河明日丨丨丨丨丨丨丨丨遂斬匠而還</hi>悲鳴則河決<lb/>
馳走則山崩<hi>酈道元水經注西南側城有神馬寺樹木修整西去白馬津可二十許里東南距白</hi>
<hi>馬縣故城可五十里疑即開山圖之所謂白馬山也山下常有白馬羣行丨丨丨丨丨丨丨丨丨丨</hi>鼓動<lb/>
泉流聲絶水竭<hi>酈道元水經注霍太山有岳廟廟甚靈鳥雀不棲其林猛虎常守其庭又有靈</hi>
<hi>泉以供祭事丨丨則丨丨丨丨則丨丨湘東隂山縣有侯曇山上有靈壇壇前有石井深數丈居常無水及臨</hi>
<pb n="KR3k0058_WYG_112-11b"/>
<hi>祈禱則甘泉湧出周用則已亦其比也</hi>祈禱則甘泉湧出周用則已<hi>見上</hi>首<lb/>
陽之神有犬狸身狐尾<hi>酈道元水經注晉平公與齊景公乘至於澮上見乘白驂八駟</hi>
<hi>以來有犬狸身而狐尾隨平公之車公問師曠對丨丨丨丨丨丨丨丨丨丨其名曰者飲酒得福則徼之葢於</hi>
<hi>是水之上也注名曰一作逢君</hi>鬼見白日<hi>酈道元水經注漢光武建武二年西河鮮于冀為清河太</hi>
<hi>守作公廨未就而亡後守趙高計功用二百萬五官黃秉功曹劉適言四百萬錢於是冀乃丨丨丨丨道從入</hi>
<hi>府與高及秉等對共計校定為適秉所割匿冀乃書表自理其畧言高貴不尚節畝壟之夫而箕踞遺類研密</hi>
<hi>失機婢妾其性媚世求顯偷竊銀艾鄙辱天官易譏負乘誠高之謂臣不勝鬼言謹因千里驛聞待高上之便</hi>
<hi>西北去三十里車馬皆滅不復見秉等皆伏地物故高以狀聞詔下還冀西河田宅妻子焉兼為差代以旌幽</hi>
<pb n="KR3k0058_WYG_112-12a"/>
<hi>中之訟</hi>幽中之訟<hi>見/上</hi>改葬孤竹君子<hi>酈道元水經注漢靈帝時遼西太守廉翻</hi>
<hi>夢人謂已曰余孤竹君之子伯夷之弟遼海漂吾棺槨聞君仁善願見藏覆明日視之水上有浮棺焉嗤笑者</hi>
<hi>皆無疾而死於是改葬之</hi>海神豎柱<hi>酈道元水經注三齊畧記曰始皇於海中作石橋丨丨為之丨</hi>
<hi>丨始皇求為相見神曰我形醜莫圖我形當與帝相見乃入海四十里見海神左右莫動手工人潛以脚畫其</hi>
<hi>狀神怒曰帝負約速去始皇轉馬還前脚猶立後脚隨崩僅得登岸畫者溺死於海衆山之石皆傾注今猶岌</hi>
<hi>岌東趣</hi>百蟲將軍<hi>酈道元水經注又有丨丨丨丨顯靈碑碑云將軍姓伊氏諱益字隤敳帝高陽</hi>
<hi>之第二子伯益者也</hi>忖留神<hi>酈道元水經注渭水又東注此水水上有梁謂之渭橋秦制也亦曰便門</hi>
<hi>橋秦始皇作離宫於渭水南北以象天宫故三輔黃圖曰渭水貫都以象天漢橫橋南度以法牽牛橋廣六丈</hi>
<pb n="KR3k0058_WYG_112-12b"/>
<hi>南北二百八十步六十八間七百五十柱北馮翊立之有一百二十二梁橋之南北有隄激立石柱柱南京兆</hi>
<hi>立之柱北馮翊立之有令丞各領徒一千五百人橋之北首壘石水中故謂石柱橋也舊有丨丨丨像此神嘗</hi>
<hi>與魯班語班令其人出忖留曰我貎獰醜卿善圖物容我不能出班於是拱手與言曰出頭見我忖留乃出首</hi>
<hi>班於是以脚畫地忖留覺之便還没水故置其像於水唯背以上立水上後董卓入關遂焚此橋魏武帝遂更</hi>
<hi>修之橋三丈六尺忖留之像曹公乘馬見之驚又命下之</hi>聖女<hi>酈道元水經注故道水又西南入秦岡山</hi>
<hi>尚婆水注之山高入雲逺望増狀若嶺紆曦軒峯駐月駕矣懸崖之側列壁之上有神象若圖指狀婦人之容</hi>
<hi>其形上赤下白世名之曰丨丨神至於福應愆違方俗是祈</hi>不齋者至藏輒有獸噬<lb/>
其足<hi>酈道元水經注山有梁孝王墓其冡斬山作郭穿石為藏行一里到藏中有數尺水水有大鯉魚黎</hi>
<pb n="KR3k0058_WYG_112-13a"/>
<hi>萌謂藏有神不敢犯之凡到藏皆潔齋而進丨丨丨丨丨丨丨丨丨丨丨獸難得見見者似狗所未詳也</hi>酒<lb/>
杯恒澹澹<hi>酈道元水經注風俗通曰秦昭王使李氷為蜀守開成都兩江溉田萬頃神嵗取童女二</hi>
<hi>人為婦氷以其女與神為婚徑至神祠勸神酒丨丨丨丨丨氷勵聲以責之因忽不見良乆有兩牛鬭於江岸</hi>
<hi>傍有間氷還流汗謂官屬曰吾鬭疲極當相助也南向腰中正白者我綬也主簿刺殺北靣者江神遂死蜀人</hi>
<hi>慕其氣決凡壯徤者因名氷兒也</hi>衣苔帶藻揚聲悲歌<hi>酈道元水經注揚雄琴清英曰</hi>
<hi>尹吉甫子伯奇至孝後母譖之自投江中丨丨丨丨忽夢見水仙賜其美藥惟養親丨丨丨丨船人聞之而學</hi>
<hi>之吉甫聞船人之聲疑似伯奇援琴作子安之操</hi>布裹篙足<hi>酈道元水經注峽中有瞿塘黃龍二</hi>
<hi>灘夏水廻復㳂沂所忌瞿塘灘上有神廟尤至靈驗刺史二千石逕過皆不得鳴角伐鼓商旅上水恐觸石有</hi>
<pb n="KR3k0058_WYG_112-13b"/>
<hi>聲乃以丨丨丨丨</hi>以三月還鄉水暴長<hi>酈道元水經注有車騎將軍馮緄桂陽太守李</hi>
<hi>溫冡二子之靈常丨丨丨丨丨丨丨丨郡縣吏民莫不於水上祭今所為馮李也</hi>精魂為草實<lb/>
為靈芝<hi>酈道元水經注天帝之季女名曰瑤姬未行而亡封於巫山之臺丨丨丨丨丨丨丨丨</hi>枝<lb/>
江白虎王君<hi>酈道元水經注縣有陳留王子香廟頌子香於漢和帝之時出為荆州刺史有惠政</hi>
<hi>天子徵之道卒枝江亭中常有三白虎出入人間送䘮踰境百姓追美甘棠以永元十八年立廟設祠刻石銘</hi>
<hi>徳號曰丨丨丨丨丨丨</hi>何不豎豹尾<hi>酈道元水經注武昌記曰樊口南有大姥廟孫權常獵於</hi>
<hi>山下依夕見一姥問權獵何所得曰正得一豹母曰丨丨丨丨丨忽然不見</hi>分風擘流<hi>酈道元水</hi>
<hi>經注山下又有神廟號曰宫亭廟故彭湖亦有宫亭之稱焉余按爾雅云大山曰宫宫之為名葢起於此不必</hi>
<pb n="KR3k0058_WYG_112-14a"/>
<hi>一由三宫也山廟甚神能丨丨丨丨住舟遣使行旅之人過必敬祀而後得去故曹毗詠云分風為貳擘流為</hi>
<hi>兩</hi>摘花釣魚皆當先請<hi>酈道元水經注溪水西南潛穴穴在射堂射東六七里谷中有</hi>
<hi>石穴清泉潰流三十許歩復入穴即長楊之源也水中有神魚大者二尺小者一尺居民釣魚先陳所須多少</hi>
<hi>拜而請之拜訖投釣餌得魚過數者水輒波湧暴風卒起樹木摧折水側生異花路人欲摘者皆當先請不得</hi>
<hi>輒取</hi>風吹别分隨偃而輸<hi>酈道元水經注從平樂順流五六里東亭村北山甚高峻上合</hi>
<hi>下空空徼東西廣二丈許高起如屋中有石林甚整頓傍生野韭人往乞者神許則丨丨丨丨丨丨丨丨不得</hi>
<hi>過越不偃而輸輒凶往觀者去時特平暨處自然恭肅矣</hi>君奴不謹盜銀三餅<hi>酈道元水</hi>
<hi>經注王歆始興記曰林水源裏有室室前磐石上列羅十瓮中悉是餅銀采伐遇之不得取取必迷悶晉太元</hi>
<pb n="KR3k0058_WYG_112-14b"/>
<hi>初民封驅之家僕密竊三餅歸發看有大蛇螫之而死湘州記曰其夜驅之夢神語曰丨丨丨丨丨丨丨丨即</hi>
<hi>日顯戮以銀相備視則奴死銀在矣</hi>河伯下林<hi>酈道元水經注溱水又西南逕中宿縣㑹一里水其</hi>
<hi>處隘名之為觀岐連山交枕絶岸壁竦下有神廟背阿面流壇宇虚肅廟渚攅石巉巖亂峙中川時水洊至鼓</hi>
<hi>怒沸騰流水淪没必無出者世人以為丨丨丨丨晉中朝時縣人有使者至洛事訖將還忽有一人寄其書云</hi>
<hi>吾家在觀前石間懸藤即其處也但扣藤自當有人取之使者謹依其言果有二人出外取書并延入水府衣</hi>
<hi>不霑濡言此似不近情然造化之中無所不有穆滿西遊與河宗論寳以此推之亦為類矣</hi>桃人茅<lb/>
馬<hi>楊衒之洛陽伽藍記準財里内有開善寺京兆人韋英宅也英早卒其妻梁氏不治䘮而嫁更約河内人</hi>
<hi>向子集為夫雖云改嫁仍居英宅英聞梁氏嫁白日來歸乘馬將數人至於庭前呼曰阿梁卿忘我也子集驚</hi>
<pb n="KR3k0058_WYG_112-15a"/>
<hi>怖張弓射之應弦而倒即變為丨丨所騎之馬亦變為丨丨從者數人盡化為蒲人梁氏惶懼捨宅為寺</hi>女<lb/>
青亭<hi>顔之推還寃記丨丨丨者是第三地獄名在黃泉下專治女鬼</hi>五通<hi>栁宗元龍城錄桞州舊有</hi>
<hi>鬼名丨丨余始到不之信一日因發篋易衣盡為灰燼余乃為文醮訴於帝帝懇我心遂爾龍城絶妖邪之怪</hi>
<hi>而庶士亦得以寧也</hi>覆鼎<hi>李徳裕栁氏舊聞元獻皇后得幸方娠明皇懼太平欲令服藥隂除之而無可</hi>
<hi>與言者張說以侍讀得進見太子宫中明皇從容謀及說說亦密贊其事他日說又入侍因懐去胎藥三煮劑</hi>
<hi>以獻明皇得藥喜盡去左右獨搆火於殿煮未及熟怠而假寐肹蠁之際有神人長丈餘具装身披金甲操戈</hi>
<hi>繞藥鼎三匝煮盡覆無餘焉明皇起視異之復増火又投一劑煮於鼎因就榻瞬目以候之而神丨丨如初凡</hi>
<hi>三煮皆覆之乃止</hi>無支奇<hi>李肇國史補楚州有漁人忽於淮中釣得古鐡鏁挽之不絶以告官刺史</hi>
<pb n="KR3k0058_WYG_112-15b"/>
<hi>李陽大集人力引之鏁窮有青獮猴躍出水復没而逝後有驗山海經云水獸好為害禹鏁於軍山之下其名</hi>
<hi>曰丨丨丨按今本山海經無</hi>攜䨇鯉咤於營門<hi>段成式酉陽雜俎肅宗將至靈武一驛黃</hi>
<hi>昏有婦人長大丨丨丨丨丨丨丨曰皇帝何在衆謂風狂遽白上潛視舉止婦人言已止大樹下軍人有逼視</hi>
<hi>見其臂上有鱗俄天黒失所在及上即位歸京闕虢州刺史王奇光奏女媧墳云天寳十三載大雨晦冥忽沉</hi>
<hi>今月一日夜河上有人覺風雷聲曉見其墳湧出上生䨇栁樹高丈餘下有巨石兼畫圖進上初克復使祝史</hi>
<hi>就其所祭之至是而見衆疑向婦人其神也</hi>數人運斤造雷車<hi>段成式酉陽雜俎栁公權</hi>
<hi>侍郎嘗見親故說元和末止建州山寺中夜半覺門外喧閙因潛於窓櫺中觀之見丨丨丨丨丨丨丨如圖畫</hi>
<hi>者久之一嚏氣忽斗暗其人兩目遂昏焉</hi>願得大臣為夫<hi>段成式酉陽雜俎旃檀鼓於闐城東</hi>
<pb n="KR3k0058_WYG_112-16a"/>
<hi>南有大河溉一國之田忽然絶流其國王問羅洪僧言龍所為也王乃祠龍水中有一女子凌波而來拜曰妾</hi>
<hi>夫死丨丨丨丨丨丨水當復舊有大臣請行舉國送之其臣車駕白馬入水不溺中河而後白馬浮出負一旃</hi>
<hi>檀鼓及書一函發書言大鼓懸城東南㓂至鼓當自鳴後㓂至鼓輒自鳴</hi>為天帝督使下為<lb/>
地精<hi>段成式酉陽雜俎竈神名隗状如美女又姓張名單字子郭夫人字卿忌有六女皆名察洽常以月</hi>
<hi>晦日上天白人罪状大者奪紀紀三百日小者奪算算一百日故丨丨丨丨丨丨丨丨丨己丑日日出卯時上</hi>
<hi>天禺中下行署此日祭得福其屬神有天帝嬌孫天帝大夫天帝都尉天帝長兄硎上童子突上紫官君太和</hi>
<hi>君玉池夫人等一曰竈神名壤子也</hi>弓隆執明<hi>段成式酉陽雜俎甲子神名丨丨欲入水内呼之河</hi>
<hi>伯九千導引入水不溺甲戌神名丨丨呼之入火不燒</hi>驅除大將軍<hi>段成式酉陽雜俎虞道施</hi>
<pb n="KR3k0058_WYG_112-16b"/>
<hi>義熙中乘車山行忽有一人烏衣徑上車言寄載頭上有光口目皆赤面被毛行十里方去臨别語施曰我是</hi>
<hi>丨丨丨丨丨感爾相容因留贈銀鐶一䨇</hi>鬼言三年人間三日<hi>段成式酉陽雜俎元和初</hi>
<hi>上都東市惡少李和子父努眼和子性忍常攘狗及貓食之為坊市之患常臂鷂立於衢見二人紫衣呼曰公</hi>
<hi>非李努眼子名和子乎和子即遽祗揖又曰有故可隙處言也因行數歩止於人外言冥司追公可即去和子</hi>
<hi>初不受曰人也何紿言又曰我即鬼因探懐中出一牒印窠猶濕見其姓名分明為貓犬四百六十頭論訴事</hi>
<hi>和子驚懼乃棄鷂子拜祈之且曰我分死爾必為我暫留具少酒鬼固辭不獲已初將入畢羅肆鬼掩鼻不肯</hi>
<hi>前乃延於旗亭杜家揖讓獨言人以為狂也遂索酒九盌自飲三盌六盌虚設於西座且求其為方便以免二</hi>
<hi>鬼相顧我等既受一醉之恩須為作計因起曰姑遲我數刻當返未移時至曰君辦錢四十萬為君假三年命</hi>
<pb n="KR3k0058_WYG_112-17a"/>
<hi>也和子諾許以翌日及午為期因酬酒直且返其酒嘗之味如水矣冷復氷齒和子遽歸貨衣具鑿楮如期備</hi>
<hi>酬焚之自見二鬼挈其錢而去及三日和子卒丨丨丨丨葢丨丨丨丨也</hi>色如藕絲日中無<lb/>
影<hi>段成式酉陽雜俎元和中有淮西道軍將使於汴州止驛夜久眠將熟忽覺一物壓已軍將素徤驚起與</hi>
<hi>之角力其物遂退因奪手中革囊鬼闇中哀祈甚苦軍將謂曰汝語我物名我當相還良久曰此搐氣袋耳軍</hi>
<hi>將乃舉甓擊之語遂絶其囊可盛數升無縫丨丨丨丨擕於丨丨丨丨</hi>墻上有青烏子噪<lb/>
即是富貴時<hi>段成式酉陽雜俎李正巳本名懐玉侯希逸之内弟也侯鎮淄青署懐玉為兵馬使</hi>
<hi>尋搆飛語侯怒囚之將寘於法懐玉抱寃無訴於獄中纍石象佛黙期冥報時近臘日心慕同儕嘆咤而睡覺</hi>
<hi>有人在頭上語曰李懐玉汝富貴時至即驚覺顧不見人天尚黒意甚怪之復睡又聽人謂曰汝看丨丨丨丨</hi>
<pb n="KR3k0058_WYG_112-17b"/>
<hi>丨丨丨丨丨丨丨丨及覺不復見人有頃天曙忽有青鳥數十如雀飛集墻上俄聞三軍呌喚逐出希逸壊鍊</hi>
<hi>取懐玉扶知留後成式見台州喬庶說喬之先官於東平目擊其事</hi>鬼市<hi>輦下嵗時記俗說務本坊西門</hi>
<hi>是丨丨或風雨曛晦皆聞其喧聚之聲秋冬夜聞賣亁柴云是枯柴精也又或中秋望夜聞鬼吟六街鼓絶行</hi>
<hi>人歇九衢茫茫空有月有和者云九衢生人何勞勞長安土盡槐根高</hi>主三品以上食料<lb/>
<hi>鍾輅前定錄韓晉公滉在中書嘗召一吏不時至怒將撻之吏曰某有所屬不得遽至乞寛其罪晉公曰宰相</hi>
<hi>之吏更屬何人吏曰某不幸兼屬隂司晉公以為不誠怒曰既屬隂司有何所主吏曰某丨丨丨丨丨丨丨晉</hi>
<hi>公曰若然某明日當以何食吏曰此非細事不可顯之請疏於紙過後為驗乃恕之而繫其吏明旦遽有詔命</hi>
<hi>既對適遇太官進食有餻糜一器上以一半賜晉公食之美又賜之既退而腹脹歸私第召醫者視之曰食物</hi>
<pb n="KR3k0058_WYG_112-18a"/>
<hi>所擁宜服少橘皮湯至夜可啖漿水粥明旦疾愈思前夕吏言召之視其書則皆如其說公因復問人間之食</hi>
<hi>皆有籍也答曰三品以上日支五品以上而有權位者旬支凡六品至九品者季支其不食祿者嵗支</hi>段<lb/>
司農劉海賓杖戈執㦸相敵<hi>蘇鶚杜陽雜編朱泚走涇原而兵士纔餘數百人昏</hi>
<hi>忽迷路不辨南北因問路於田父田父對曰豈非朱太尉耶偽宰相源休止之曰漢皇帝田父曰天不長凶地</hi>
<hi>不生惡蛇不為龍鼠不為虎天網恢恢去將何適泚怒將殺之忽亡其所在及去涇州百餘里泚忽馬上叩頭</hi>
<hi>稱乞命而手足紛紜若有拒捍因之墜馬良久復蘇左右扶上馬問其故泚曰見丨丨丨丨丨丨丨丨丨丨與</hi>
<hi>朕丨丨不堪其苦也時將士聞者益懐異意</hi>神人足跡<hi>張讀宣室志至徳二年十月二十三日豐</hi>
<hi>樂里開業寺有丨丨丨丨甚長自寺門外至佛殿先是閽人宿門下夢一人長二丈餘披金甲執銀槊立於寺</hi>
<pb n="KR3k0058_WYG_112-18b"/>
<hi>門外俄而以手軋其門扄鐍盡解神人即俛而入寺行至佛殿顧望久之而没閽人驚寤及曙視其門已闢矣</hi>
<hi>即日以夢白於寺僧衆往共視見神人之跡告於京兆尹尹具表以聞肅宗命使驗之果如其言</hi>陸大<lb/>
夫神<hi>張讀宣室志故相李囘少時嘗久疾其兄軿召巫祝於庭中設酒食以樂神方面壁而卧忽聞庭中</hi>
<hi>喧然囘視見堂下有數十人或衣黃衣綠競接酒食而啖之良久將散巫欲撒其席忽有一神自空中而降左</hi>
<hi>右兩翅諸鬼皆辟易四散且曰丨丨丨丨至矣巫者亦驚曰陸大夫神來即命致酒食於庭其首俯於筵上食</hi>
<hi>之且盡乃就飲其酒俄頃其貎頳然若有醉色遂飛去羣鬼亦隨而失後數日囘疾愈</hi>天鼓動<hi>張讀</hi>
<hi>宣室志婁師徳布衣時嘗因沉疾夜夢一人紫衣來榻前再拜曰君之疾且間矣幸與某偕去即引公出忽覺</hi>
<hi>力甚捷自謂疾愈行數里見路傍有廨署左右吏卒朱門甚高曰地府院驚曰何地府院而在人間乎紫衣者</hi>
<pb n="KR3k0058_WYG_112-19a"/>
<hi>對曰冥途固與人接迹世人又安得而知之公入其院吏卒辟易而退見一室曰司命署問職何如對曰主世</hi>
<hi>人祿命之籍也公因入室視之有書數千幅在几上傍有綠衣者稱為按掾公因命出已之籍按掾取十軸以</hi>
<hi>進公閱之書已名載其祿位年月履歴清貴出入台輔夀至八十有五覽之喜謂按掾曰某一布衣耳無飢凍</hi>
<hi>憂足矣又安敢有他望乎言未畢忽有一聲㳂空而下震動簷宇按掾驚曰丨丨且丨君宜疾歸不可留矣聞</hi>
<hi>其聲遂驚始悟為夢遊爾時天已曙其所居東隣有佛寺擊曉鐘葢按掾所謂天鼓者也自是疾亦間焉</hi>擁<lb/>
嬰兒魂<hi>張讀宣室志吳郡任生者善視鬼廬於洞庭山貎常若童兒吳楚之俗莫能究其甲子寳歴中</hi>
<hi>有前崑山尉楊氏子僑居吳郡常一日里中三數輩相與泛舟俱遊虎邱寺時任生在舟中且語及鬼神事楊</hi>
<hi>生曰人鬼殊迹故鬼卒不可見矣任生笑曰鬼甚多人不能識耳我獨識之然顧一婦人衣青衣擁豎兒歩於</hi>
<pb n="KR3k0058_WYG_112-19b"/>
<hi>岸生指語曰此鬼也其丨者乃丨丨也生丨耳楊曰然則何以辨其鬼耶生曰君第觀我與語卽厲聲呼曰爾</hi>
<hi>鬼也竊生人之子乎其婦人聞而驚懾遂疾囘去歩未十數遽亡見矣楊生且嘆且異及晚還去郭數里岸傍</hi>
<hi>一家陳筵席有女巫鼓舞於其左乃醮神也楊生與任生俱問之巫曰今日里中人有嬰兒暴卒今則寤矣故</hi>
<hi>設筵以謝遂命出嬰兒以視則眞婦人所擁者諸客驚嘆之謝任生曰先生眞道術者吾不得而知也</hi>陸<lb/>
喬見沈約范雲<hi>張讀宣室志元和初有進士丨丨者好為歌詩人頗稱之家於丹陽所居有臺</hi>
<hi>沼號為勝境喬家富而好客一夕風月晴瑩有扣門者出視之丨一丈夫衣冠甚偉儀狀秀逸喬延入與生談</hi>
<hi>議朗暢出於意表喬重之以為人無及者因請其名氏曰我丨丨也聞君善詩故來候耳喬驚起曰某一賤士</hi>
<hi>不意君之見臨也願得少留以侍談笑既而命酒約曰吾生平不飲酒非阻君也又謂喬曰我友人丨僕射丨</hi>
<pb n="KR3k0058_WYG_112-20a"/>
<hi>子知之乎喬對曰某嘗讀梁史熟范公之名久矣約曰我將邀之喬曰幸甚約乃命侍者邀范僕射頃之雲至</hi>
<hi>喬即拜延坐雲謂約曰休文安得而至是耶約曰吾慕主人能詩且好賓客歩月至此遂相談謔久之約呼左</hi>
<hi>右曰往召青箱來俄有一兒至年可十嵗餘風貎明秀約指謂喬曰此吾愛子也少聰明好讀書吾甚憐之因</hi>
<hi>以青箱名焉欲使傳吾學也不幸先我逝今令謁君因命其子拜喬又曰此子亦好為詩近從吾與僕射同過</hi>
<hi>臺城因命為感舊援筆立成甚有可觀即諷之曰六代舊江川興亡幾百年繁華今寂寞朝市昔喧闐夜月琉</hi>
<hi>璃水春風卵色天傷時與懐古垂淚國門前喬嘆賞久之因問約曰某常覽昭明所集之選見其編錄詩句皆</hi>
<hi>不拘音律謂之齊梁體自唐朝沈佺期宋之問方好為律詩青箱之詩乃效今體何哉約曰今日為之而為今</hi>
<hi>體亦何訝乎雲又謂約曰昔我與君及元暉彥昇俱遊於竟陵之門日夕笑語盧博此時之懽不可追矣及蕭</hi>
<pb n="KR3k0058_WYG_112-20b"/>
<hi>公禪代吾與君俱為佐命之臣雖位甚崇恩愈厚而心常憂惕無曩日之懽矣諸葛長民有言貧賤常思富貴</hi>
<hi>富貴又踐危機此言不虛哉約亦吁嗟久之又嘆曰自梁及今四百年矣江山風月不異當時但人物潛換耳</hi>
<hi>能不悲乎既而謂雲曰吾輩為蔡公郢州記室常夢一人告我曰吾君後當至端揆然終不及台司及吾為僕</hi>
<hi>射尚書令論者頗以此見許而終不得乃知人事無非命也時夜已分雲謂約曰可歸矣因相與去謂喬曰此</hi>
<hi>地當有兵起不過二嵗喬送至門行未數歩俱亡所見喬話於親交後嵗餘李錡叛又一年而喬卒</hi>上帝<lb/>
責蛟螭詞<hi>張讀宣室志泉州之南有山焉其山峻起壁立下有潭水深不可測周十餘畝中有鮫鱷</hi>
<hi>常為人患人有誤近或馬牛就而飲者輒為吞噬泉人苦之有年矣由是近山居者咸挈引妻子徙去他郡以</hi>
<hi>逃其患元和五年一夕聞南山有雷震暴聲聞數百里若山崩之狀一郡驚懼里人泊牛馬雞犬俱失聲仆地</hi>
<pb n="KR3k0058_WYG_112-21a"/>
<hi>汗流被體屋瓦交擊木樹顛㧞自戍及子雷電方息明日往視之其山摧劈石壁數百仞殆盡俱塡其潭潭水</hi>
<hi>溢流注滿四野鮫鱷之血遍若元黃而石壁之上有鑿成文字一十九言字勢甚古郡中士庶無能知者自是</hi>
<hi>居人無復患矣懼者俱息遷者亦歸結屋架廬接比其地郡守因名其地為石銘里葢因字為名且識其異也</hi>
<hi>後有客於泉者能傳其字持至東洛時故吏部侍郎韓愈自尚書郎為河南令見而識之其文曰詔赤黒示之</hi>
<hi>鱷魚天公卑殺牛人壬癸神書急急然則詳究其義似丨丨丨丨丨之丨令戮其害也其字則科斗書故泉人</hi>
<hi>無有識者矣</hi>常有二物狀如猿玃出入寢興無不相逐<hi>康駢劇談</hi>
<hi>錄通事舎人郭鄩罷櫟陽縣尉久不得調窮居京輦委困方甚盻蠁間丨丨丨丨丨丨丨丨衣以青衣碧衣丨</hi>
<hi>丨丨丨丨丨丨丨凡欲舉意求索必謂與鄩俱往所造之間如礙枳棘匪惟干禄不遂方且病於寒餒親友見</hi>
<pb n="KR3k0058_WYG_112-21b"/>
<hi>之俱為讐隟或厭之以符術或避之於山林如此數年竟莫能絶一夕處於静室忽來告别云某等承君厄運</hi>
<hi>不相離者久焉今則候曉而行無復至矣鄩既喜其去遂詢所之云世路如某者甚多但人不見耳今之所詣</hi>
<hi>乃勝業坊王氏其家大積金帛將往散之不久當竭鄩復問云彼之聚歛豐盈何以遽令散去云先得計於安</hi>
<hi>品子其餘氷銷霧散而暁鐘忽鳴遂失所在鄩既興盥潄便覺愁憤開豁是日試詣親友無不改觀相接未渉</hi>
<hi>旬於政事堂見宰相自白遂除通事舎人鄩有表弟張生者為金吾衛佐交遊皆豪俠少年騁駿好奇聞之未</hi>
<hi>甚為信知勝業坊王氏於古廣列職其後往伺之王氏潤屋之資幾侔倚頓然為性儉約所費未嘗過分家有</hi>
<hi>姬僕聲樂其間端麗者至多外之炫服冶容造次莫廻其意一旦與賓朋驟過鳴珂曲有婦人靚妆立於門首</hi>
<hi>王氏駐馬遲留喜動顔色因召同列者命酒開筵為懽頗甚時張生預其末密訪於左右即安品子善歌是日</hi>
<pb n="KR3k0058_WYG_112-22a"/>
<hi>歌數曲王氏悉以金綵贈之衆皆訝其廣費自此輿輦資貨日輸其門每懽洽酒酣畧無所恡繇是治生之業</hi>
<hi>漸屬他門未經數年遂至貧匱</hi>何似當時惜酒<hi>康駢劇談錄咸通中有中牟尉李鄩寓居圃田</hi>
<hi>别墅稟性剛戾不以鬼神為意每見人銜杯酹酒無不怒而止之一旦暴得風眩方卧簷廡之下忽有田父立</hi>
<hi>於榻前云隣伍間欲來省疾見數人形貎尫劣服飾或青或紫後有矮僕提酒兩壺相與歴階而上左右妻孥</hi>
<hi>悉無所覩謂鄩曰爾常日負氣忽於我曹至於醪醴之間必為他人愛惜今有醇酎數斗衆欲遺君一醉俄以</hi>
<hi>巨盆滿酌逼飲兩壺俱盡牀第衾裯皆是餘瀝將出謂鄩曰丨丨丨丨丨丨自茲百骸昏悴如病宿酲寝瘵惙</hi>
<hi>然數月方愈馮給事為鄭州刺史親召李生而說之</hi>鍾離大王<hi>杜光庭錄異記遂州東岸唐村云古</hi>
<hi>有一人寛衣大袖著古冠幘立於道左與村人語曰我丨丨丨丨也舊有廟在下流十餘里因水摧壊今形像</hi>
<pb n="KR3k0058_WYG_112-22b"/>
<hi>泝流而上即將至矣汝可於此為我立廟村人詣江視之得一木人長數尺遂於所見處立廟號唐村神至今</hi>
<hi>水旱禱祈無不徵驗或云初見時似道流形</hi>盤古三郎<hi>杜光庭錄異記廣都縣有丨丨丨丨廟頗</hi>
<hi>有靈應民之過門稍不致敬必加顯驗或為人毆擊或道途顛蹶由是逺近畏而敬之縣人楊知遇者嘗受正</hi>
<hi>一盟威籙一夕醉甚將還其家路逺月黒因廟門過大呼曰余正一弟子也酒醉月黒無伴還家願得神力示</hi>
<hi>以歸路俄有巨火自廟門出前引之比至其家二十餘里雖狹橋細路略無蹉跌火炬亦無見矣鄉里之人尤</hi>
<hi>驚異之</hi>岳神迎天官<hi>杜光庭錄異記進士崔昇自關東赴舉早行潼關外十餘里夜方五鼓路</hi>
<hi>無人行惟一僕一擔一驢而已忽遇列炬呵殿旗幟戈甲二百許人若節使行李生映槐樹以自匿既過乃行</hi>
<hi>不三二里前之隊仗復廻又避之然後徐行隨之有一歩健押茶擔其行甚遲生因問為誰曰丨丨丨丨丨也</hi>
<pb n="KR3k0058_WYG_112-23a"/>
<hi>天官姓崔呼侍御秀才方入關應舉何不一謁以卜身事生謝以無由自逹歩徤許偵之既及廟門天猶未曙</hi>
<hi>歩徤約生伺於門側押茶擔先入良久出曰侍御請矣遽引相見欣喜異常即留於下處逡廵嶽神至立語便</hi>
<hi>邀崔侍御入廟中陳設帳幄筵席妓樂極盛頃之張樂飲酒崔臨赴宴約敕侍者祗待於生供以湯茶所須情</hi>
<hi>㫖敦厚飲且移時生倦徐行周覽不覺出門忽見其表丈人顔色憔悴衣服繿縷泣而相問生因曰丈人却似</hi>
<hi>久辭人間何得於此相過答曰僕離人世十五年矣未有所詣近作敷水橋神倦於送迎而窘於衣食窮困之</hi>
<hi>狀迨不可濟知姪與天官侍御相善又宗姓之分必可相薦故來求誠願為述姓字若得南山觜神即粗免飢</hi>
<hi>窮此後遷轉得居天秩去離幽苦矣生辭以乍相識不知果可相薦否然試為道之言罷復下處侍御尋亦罷</hi>
<hi>宴而歸顧問久之曰後年方及第今年不就試亦得余少頃公事亦畢即當歸去程期甚廹不可久留生因以</hi>
<pb n="KR3k0058_WYG_112-23b"/>
<hi>表丈人所告求之侍御曰觜神似人間遺補極是清資敷水橋神其位卑雜豈可便得然試為言之嶽神必不</hi>
<hi>相阻即復詣嶽神道之生潛近伺之歴歴聞所託嶽神果許之即出牒補署俄而受牒入謝迎官將吏一二百</hi>
<hi>人侍從甚齊整生因出門相賀觜神沾泪相感曰非吾姪之力不可得此位也他後一轉便入天司矣今年地</hi>
<hi>神所申渭水泛溢姪莊當漂壊上下隣里一道所損三五百家已令為姪䕶之五六月必免此禍更有五百縑</hi>
<hi>相贈須臾觜神驅殿而去侍御亦發嶽神出送生獨在廟中歘如夢覺出門訪僕使只在店中一無所覩於是</hi>
<hi>不復入關却囘止别墅其夏渭水泛溢漂損甚多唯崔生莊獨得免莊前泊一空船水洄之後船有絹五百匹</hi>
<hi>生益信不虚復明年果擢第矣宗正王大卿鄑說</hi>乘白馬臂朱弓撚彤矢<hi>孫光憲北</hi>
<hi>夢𤨏言唐楊相國收貶死嶺外於時鄭愚尚書鎮南海忽一日客将報云楊相公在客次欲見尚書八座驚駭</hi>
<pb n="KR3k0058_WYG_112-24a"/>
<hi>以𢎞農近有復命安得此來乃接延之楊相國曰某為軍容使楊元价所譖不幸遭害今已得請於上帝賜隂</hi>
<hi>兵以復仇欲托尚書宴犒兼借錢十萬緡榮陽諾之唯錢辭以軍府事多許其半楊相曰非銅錢也燒時幸勿</hi>
<hi>著地榮陽曰若此則固得遵副從容間長揖而滅榮陽令於北郊具酒饌素錢以祭之楊相猶子有典夀陽者</hi>
<hi>見相國丨丨丨丨丨丨丨丨丨有朱衣天吏控馬謂之曰上帝許我讐殺楊元价我射著其脚必死也俄而楊</hi>
<hi>中尉暴染脚疾而殂</hi>十神<hi>沈括夢溪筆談丨丨太一一曰太一次曰五福太一三曰天一太一四曰地太</hi>
<hi>一五曰君基太一六曰臣基太一七曰民基太一八曰大遊太一九曰九氣太一十曰十神太一唯太一最尊</hi>
<hi>更無别名止謂之太一三年一移後人以其别無名遂對大遊而謂之小遊太一此出於後人誤加之京師東</hi>
<hi>西太一宫正殿祠五福而太一在廊廡甚為失序熙寧中初營中太一宫下太史考定神位予亦領太史時預</hi>
<pb n="KR3k0058_WYG_112-24b"/>
<hi>其議論今前殿祠五福而太一别為後殿各全其尊深為得禮然君基臣基民基避唐明帝諱改為棊至今仍</hi>
<hi>襲舊名未曽改正</hi>鍾馗始於開元時<hi>沈括補筆談禁中舊有吳道子畫鍾馗其卷首有唐</hi>
<hi>人題記曰明皇開元講武驪山幸翠華還宫上不懌因痁作將踰月巫醫殫伎不能致良忽一夕夢二鬼一大</hi>
<hi>一小其小者衣綘犢鼻屨一足跣一足懸一屨搢一大筠紙扇竊太眞紫香囊及上玉笛繞殿而奔其大者戴</hi>
<hi>㡌衣藍裳袒一臂鞹䨇足乃捉其小者刳其目然後擘而啖之上問大者曰爾何人也奏云臣鍾馗氏即武舉</hi>
<hi>不㨗之士也誓與陛下除天下之妖孽夢覺痁苦頓瘳而體益壯乃召畫工吳道子告之以夢曰試為朕如夢</hi>
<hi>寫之道子奉㫖恍若有覩立筆圖訖以進上瞠視久之撫几曰是卿與朕同夢耳何肖若此哉道子進曰陛下</hi>
<hi>憂勞宵旰以衡石妨膳而痁得犯之果有觸邪之物以衛聖徳因舞蹈上千萬嵗夀上大悅勞之百金批曰靈</hi>
<pb n="KR3k0058_WYG_112-25a"/>
<hi>祗應夢厥疾全瘳烈士除妖實須稱奬因圖異狀須顯有司嵗暮驅除可宜徧識以祛邪魅兼静妖氛仍告天</hi>
<hi>下悉令知委熙寧五年上令畫工摹榻鐫板印賜兩府輔臣各一本是嵗除夜遣入内供奉官梁楷就東西府</hi>
<hi>給賜丨丨之象觀此題相記似丨丨丨丨丨皇祐中金陵上元縣發一塜有石誌乃宋征西將軍宗慤母鄭夫</hi>
<hi>人墓夫人漢大司農鄭衆女也慤有妹名鍾馗後魏有李鍾馗隋將喬鍾馗楊鍾馗然則鍾馗之名從來亦逺</hi>
<hi>矣非起於開元之時開元之時始有此畫耳鍾馗字亦作鍾葵</hi>福慶<hi>何薳春渚紀聞政和二年襄邑民因</hi>
<hi>上元請紫姑神為戲既書紙間其字徑丈或問之曰汝更能大書否即書曰請連粘襄表二百幅當為作一丨</hi>
<hi>字或曰紙易耳安得許大筆也曰請用麻皮十斤縛作令徑二尺許墨漿以大器貯備濡染也諸好事因集紙</hi>
<hi>筆就一富人麥塲舖展聚觀神至書云請一人繫筆於項其人不覺身之騰踔往來塲問須臾字成端麗如顔</hi>
<pb n="KR3k0058_WYG_112-25b"/>
<hi>書復取小筆書於紙角云持往宣徳門賣錢五百貫文既而縣以妖捕羣集之人大府聞之取就鞠治訖無他</hi>
<hi>狀即具奏知有㫖令就後苑再書驗之上皇為幸苑中臨視乃書一丨字與前書福字大小相稱字體亦同上</hi>
<hi>皇大奇之因令於襄邑擇地建祠嵗祀之</hi>危髻古裳笑語花圃<hi>邵博聞見後錄近李西美</hi>
<hi>帥成都士陳甲者舘於便齋夜月色中有丨丨丨丨衣婦人數輩丨丨前丨丨中甲殊不顧有甚麗者誦詩舊</hi>
<hi>時衣服盡雲霞不到迎仙不是家今日樓臺渾不識只餘古木記宣華又小雨簾纖梅子黃晚雲收盡月侵廊</hi>
<hi>樹隂把酒不成醉何處無情枉斷腸忽然不見</hi>綵舟婦人<hi>馬令南唐書義養傳知誨先娶吳功臣吕</hi>
<hi>師道女非嫡出知誨常切齒因醉刺殺之後吕氏數為厲知誨惡之請僧誦經為陳因果僧亦見吕氏曰吾不</hi>
<hi>解此志在報寃爾及鎮江西嵗餘吕氏不復見知誨喜甚有家人自淮南迴於江心過丨丨有丨丨漸邇視之</hi>
<pb n="KR3k0058_WYG_112-26a"/>
<hi>乃吕氏也招家人曰為我謝相公善自愛我今他適矣因遺繡履曰相公謂爾不信以此示之家人至江西首</hi>
<hi>語其事以履示知誨知誨熟視未畢輒見吕氏在側曰爾謂我眞不來耶頃刻知誨暴卒</hi>黒牛衝突<lb/>
越兵<hi>馬令南唐書柴克宏傳常州有隋末陳果仁祠果仁見夢於克宏曰吾與隂兵助爾及戰有丨丨二</hi>
<hi>頭丨丨丨丨克宏繼之大敗越人俘馘甚衆克宏奏封果仁為武烈大帝</hi>衣黃半臂舉手障<lb/>
面<hi>馬令南唐書義死傳金陵既平改葬喬初求喬屍不得或見丈夫丨丨丨丨丨一丨丨丨及發其瘞以右</hi>
<hi>手加額如所見焉按喬陳喬</hi>絲竹之聲起於舟下<hi>孫升談圃吕相端奉使高麗過洋祝</hi>
<hi>之曰囬日無虞當以金書維摩經為謝比囘風濤輒作遂取經沉之聞丨丨丨丨丨丨丨丨音韻清越非人間</hi>
<hi>比經沉隐隐而去</hi>蒼王<hi>葉夢得石林燕語京師百司胥吏每至秋必醵錢為賽神㑹往往因劇飲終日</hi>
<pb n="KR3k0058_WYG_112-26b"/>
<hi>蘇子美進奏院㑹正坐此余嘗問其何神曰丨丨葢以倉頡造字故胥吏祖之固可笑矣官局正門裏皆於中</hi>
<hi>間用小木龕供佛曰不動尊佛雖禁中諸司皆然其意亦本吏畏罷斥以為禍福甚驗事之極恭此不惟流俗</hi>
<hi>之謬可笑雖神佛亦可笑也</hi>空中黒旗<hi>魯應龍閑忩括異志紹興間方臘叛浙右驚恐時魯氏居</hi>
<hi>東武家尚單微潰卒之留於蘇秀奔走四出村落居民大不安魯氏家事眞武極靈因禱謀逺遷以避難神不</hi>
<hi>許未幾潰卒將及境忽丨丨有丨丨現冥霧四合卒大恐引去閤境獲免遂於市西建道院事之至今有禱輒</hi>
<hi>應</hi>西山十二眞君<hi>陸游老學庵筆記丨丨丨丨丨丨各有詩多訓誡語後人取為籖以占吉</hi>
<hi>凶極驗</hi>筧頭神<hi>陸游老學庵筆記臨江蕭氏之祖五代時仕於湖南為將校坐事當斬與其妻亡命</hi>
<hi>焉王捕之甚急將出境㑹夜阻水不能去匿於人家霤槽中湘湖間謂霤為筧天將旦有扣筧語之曰君夫婦</hi>
<pb n="KR3k0058_WYG_112-27a"/>
<hi>速去捕者且至矣因亟去遂得脫卒不知告者何人以為神物乃世世奉祀謂之丨丨丨今參政照隣乃其後</hi>
<hi>也</hi>四金甲人<hi>王明清揮麈後錄曹功顯勛語明清云昨從徽宗北狩至燕山逃歸顯仁令奏高宗</hi>
<hi>曰上為康王再使虜中欲就鞍時二后洎宫人送至㕔前有小婢招兒者見丨丨丨丨狀貎雄偉各執弓劍擁</hi>
<hi>衛上體婢指示衆雖不見然莫不畏肅后即悟曰我事四聖香火甚謹必其隂助</hi>麻胡<hi>王楙野客叢書</hi>
<hi>㑹稽錄載㑹稽有鬼號丨丨好食小兒腦遂以恐小兒</hi>烏野七神<hi>王楙野客叢書老杜詩家家飬</hi>
<hi>烏鬼說者不一嬾真子以為豬蔡寛夫以為丨丨丨丨泠齋夜話以為烏蠻鬼沈存中筆談緗素雜記漁隐樷</hi>
<hi>話陸農師埤雅以為鸕鷀四說不同惟泠齋之說為有據觀唐書南蠻傳俗尚巫鬼大部落有大鬼主百家則</hi>
<hi>置小鬼主一姓白蠻五姓烏蠻所謂烏蠻則婦人衣黒繒白蠻則婦人衣白繒又以驗泠齋之說劉禹錫南中</hi>
<pb n="KR3k0058_WYG_112-27b"/>
<hi>詩亦曰滛祀多青鬼居人少白頭又有所謂青鬼之說葢廣南川峽諸蠻之流風故當時有青鬼烏鬼等名杜</hi>
<hi>詩以黃魚對烏鬼知其為烏蠻鬼也審矣</hi>烏蠻鬼<hi>見/上</hi>覓經幡<hi>郭彖暌車志泉司幹官陳子永</hi>
<hi>泳每夜用釋氏法誦呪施食仍爇尊勝呪幡數紙常宿鉛山驛舎中夜有婦人立牀前叱之云無恐我來從官</hi>
<hi>人丨丨丨耳許之忽不見明日祝而燒之夜復來拜謝而去</hi>碧衣赤幘引臂登雲<hi>馬總</hi>
<hi>唐年補錄泗州門監王忠政云開成中死十二日復活始見一人丨丨丨丨丨丨丨丨曰天召汝行雨𨽻於左</hi>
<hi>落隊其左右落隊各有五方甲馬簇於雲頭俯向下重樓深室囊匱之内纖細悉見更異者見米粒長數尺凡</hi>
<hi>兩隊而一隊于小項缾子貯人間水一隊所貯如馬牙硝末謂之乾雨雨皆在前風車為殿</hi>牀婆子<lb/>
<hi>曾三異同話錄崔大雅在翰苑夜直玉堂忽有内降撰文字秉燭視之乃撰祭丨丨丨文恍然不知格式又無</hi>
<pb n="KR3k0058_WYG_112-28a"/>
<hi>舊案可據甚以為窘忽思周丞相為翰長來早有朝見使人邀過院中請問云亦有故事但如常式皇帝遣某</hi>
<hi>人致祭於牀婆子之神曰汝典司牀簀云</hi>索索如蟹行聲<hi>異聞總錄邢大尉初南渡寓家湖州</hi>
<hi>徳清驛湫隘不足容謀居於臨安甚切得薦橋門王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>太尉宅纔得錢三千緡或曰都城中如此第舎當直五</hi>
<hi>萬緡今不能什一亦知其說乎是宅久為妖屬所據人不復堪處故以相付耳邢之内子及姑慶國夫人者皆</hi>
<hi>倡言不可用邢患之稍稍語内子曰人言是否固未定我將先驗之然我或云無汝終不以為信盍擇謹厚二</hi>
<hi>婢子偕行庶可証其實遂往凡留半月中外奥僻無不臨履夜寝於正堂寂無一怖歸家具言且力詆前妄二</hi>
<hi>妾亦深贊屋宇之美始盡室徙之徙之日物怪即見家人閨幃間密語輒應於屋上嬉侮渾䙝無所間斷至蠱</hi>
<hi>惑姬妾恬不避人於是盡悔其來時宋安國在徳清亟遣招致為作法考攝獲一鬼械而囚諸北隂已復一鬼</hi>
<pb n="KR3k0058_WYG_112-28b"/>
<hi>出又捕治之俄復然鬼自述兄弟四人又有他宗從眷屬并同儕極多宋施術已窮亦厭倦乃告邢氏曰兹地</hi>
<hi>經兵虜之變殺人無數今日何勝治不若建黃籙大醮拯拔之吾當為主行使超然受生不與鬼為怨府亦上</hi>
<hi>計也邢如其戒捐錢二百萬辦醮筵餗之夕置瓮架上羃以布悉召滯魄集於中宋約邢親舁至前罄力不能</hi>
<hi>舉但覺瓮内丨丨丨丨丨丨訖事用八徤卒負出門皆云壓肩上甚重各若荷百斤耳瘞之竹園深坎下宅至</hi>
<hi>今平寧</hi>長恩<hi>秘閣閑話司書鬼曰丨丨除夕呼其名而祭之鼠不敢嚙蠧魚不生</hi>力小地卑<lb/>
不能興致雲雨<hi>釋文瑩續湘山野錄太平興國五年秘書丞安徳裕知廣濟軍是嵗亢旱因禱</hi>
<hi>於髣山神祠方注香神自幃中冉冉而出古服峩冠拱揖而前立安以至誠所感殊不為懼遂訴愆亢之災答</hi>
<hi>曰某堆阜之神也竊鄉人之薦愧無酬答恨丨丨丨丨丨丨丨丨丨丨雖云龍司厥職動息由天某當為公至</hi>
<pb n="KR3k0058_WYG_112-29a"/>
　<hi>主者之所密候雨信必先期奉報言訖而隐安是夕夢神曰雨候甚邇只在來朝及期大澍千里告足翌日公</hi>
　<hi>具牢醴以謝之</hi>盤塘江水仙<hi>陶宗儀輟耕錄揭曼碩先生未逹時多遊湖湘間一日泊舟江涘夜</hi>
　<hi>二鼓攬衣露坐仰視明月如晝忽中流一櫂漸近舟側中有素粧女子歛袵而起容儀甚清雅先生問曰汝何</hi>
　<hi>人答曰妾商婦也良人久不歸聞君逺來故相迎耳因與談論皆世外恍惚事且云妾與君有夙緣非同人間</hi>
　<hi>之滛奔者幸勿見却先生深異之迨暁戀戀不忍去臨别謂先生曰君大富貴人也亦宜自重因留詩曰丨丨</hi>
　<hi>丨上是奴家郎若閒時來喫茶黃土築墻茅葢屋庭前一樹紫荆花明日舟阻風上岸沽酒問其地即盤塘鎮</hi>
　<hi>行數歩見一丨丨祠墻垣皆黃土中庭紫荆芬然及豋殿所設像與夜中女子無異余往聞先生之姪孫立禮</hi>
　<hi>說及此亦一奇事也今先生官至翰林侍講學士可知神女之言不誣矣</hi>
<pb n="KR3k0058_WYG_112-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定子史精華卷一百十二<lb/>
</p>
<p>
</p>
  </div>
</body>
</text>
</TEI>
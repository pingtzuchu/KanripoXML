<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0058_WYG_133-1a"/>
　欽定四庫全書<lb/>
御定子史精華卷一百三十三<lb/>
　　婦女部一<lb/>
　　　賢明<lb/>
　員郭女子<hi>晏子景公有所愛槐令吏謹守之植木縣之下令曰犯槐者刑傷之者死有不聞令醉而</hi>
　<hi>犯之者吏拘之且加罪焉其子徃辭晏子之家託曰丨丨之民賤妾請有道於相國不勝其欲願得充數乎下</hi>
　<hi>陳晏子聞之笑曰嬰其滛於色乎何為老而見犇雖然是必有故令内之丨丨入門晏子望見之曰怪哉有深</hi>
　<hi>憂進而問焉曰所憂何也對曰君樹槐縣令犯之者刑傷之者死妾父不仁不聞令醉而犯之吏將加罪焉妾</hi>
<pb n="KR3k0058_WYG_133-1b"/>
　<hi>聞之勇士不以衆强凌孤獨明惠之君不拂是以行其所欲此譬之猶自治魚鱉者也去其腥臊者而已今君</hi>
　<hi>出令於民茍可灋於國而善益於後世則父死亦當矣妾為之収亦宜矣甚乎今之令不然以樹木之故罪法</hi>
　<hi>妾父妾恐其傷察吏之法而害明君之義也鄰國聞之皆謂吾君愛樹而賤人其可乎願相國察妾言以裁犯</hi>
　<hi>禁者晏子曰甚矣吾將為子言之於君使人送之歸明日早朝而復於公公令趣罷守槐之役㧞置縣之木廢</hi>
　<hi>傷槐之法出犯槐之囚</hi>仲父治外夫人治内<hi>呂氏春秋齊桓公合諸侯衛人後至公朝</hi>
　<hi>而與管仲謀伐衛退朝而入衛姬望見君下堂再拜請衛君之罪公曰吾於衛無故子曷為請對曰妾望君之</hi>
　<hi>入也足髙氣彊有伐國之志也見妾而有動色伐衛也明日君朝揖管仲而進之管仲曰君舍衛乎公曰仲父</hi>
　<hi>安識之管仲曰君之揖朝也恭而言也徐見臣而有慙色臣是以知之君曰善丨丨丨丨丨丨丨丨寡人知終</hi>
<pb n="KR3k0058_WYG_133-2a"/>
<hi>不為諸侯笑矣桓公之所以匿者不言也今管子乃以容貌音聲夫人乃以行歩氣志桓公雖不言若暗夜而</hi>
<hi>燭燎也</hi>以行歩氣志<hi>見/上</hi>女重<hi>淮南子古者人醇工龎商樸丨丨注女重貞正無邪也</hi>
君子能勞後世有繼<hi>國語季康子問於公父文伯之母曰主亦有以語肥也對曰吾能老</hi>
<hi>而已何以語子康子曰雖然肥願有聞於主對曰吾聞之先姑曰丨丨丨丨丨丨丨丨子夏聞之曰善哉商聞</hi>
<hi>之曰古之嫁者不及舅姑謂之不幸夫婦學於舅姑者也</hi>寢門之内治其業<hi>國語公父文伯</hi>
<hi>之母如季氏康子在其朝與之言弗應從之及寢門弗應而入康子辭於朝而入見曰肥也不得聞命無乃罪</hi>
<hi>乎曰子弗聞乎天子及諸侯合民事於外朝合神事於内朝自卿以下合官職於外朝合家事於内朝丨丨丨</hi>
<hi>丨婦人丨丨丨焉上下同之夫外朝子將業君之官職焉内朝子將庀季氏之政焉皆非吾所敢言也</hi>别<lb/>
<pb n="KR3k0058_WYG_133-2b"/>
於男女之禮<hi>國語公父文伯之母季康子之從祖叔母也康子徃焉䦱門與之言皆不踰閾祭悼</hi>
<hi>子康子與焉酢不受徹俎不宴宗不具不繹繹不盡飫則退仲尼聞之以為丨丨丨丨丨丨矣</hi>微而昭<lb/>
<hi>國語公父文伯之母欲室文伯饗其宗老而為賦緑衣之三章老請守龜卜室之族師亥聞之曰善哉男女之</hi>
<hi>饗不及宗臣宗室之謀不過宗人謀而不犯丨丨丨矣詩所以合意歌所以詠詩也今詩以合室歌以詠之度</hi>
<hi>於法矣</hi>欲明其子之令徳<hi>國語公父文伯卒其母戒其妾曰吾聞之好内女死之好外士</hi>
<hi>死之今吾子夭死吾惡其以好内聞也二三婦之辱共先祀者請無瘠色無洵涕無搯膺無憂容有降服無加</hi>
<hi>服從禮而静是昭吾子也仲尼聞之曰女知莫如婦男知莫如夫公父氏之婦知也夫丨丨丨丨丨丨丨也</hi>
女知莫如婦<hi>見上</hi>觀晉公子從者皆國相<hi>國語過曹曹共公亦不禮焉聞</hi>
<pb n="KR3k0058_WYG_133-3a"/>
<hi>其骿脇欲觀其狀止其舍諜其將浴設微薄而觀之僖負羇之妻言於負羇曰吾丨丨丨丨賢人也其丨丨丨</hi>
<hi>丨丨也以相一人必得晉國得晉國而討無禮曹其首誅也子盍蚤自貳焉僖負羇餽飱寘璧焉公子受飱反</hi>
<hi>璧</hi>亟索士愸庇州犁<hi>國語伯宗朝以喜歸其妻曰子貌有喜何也曰吾言於朝諸大夫皆</hi>
<hi>謂我知似陽子對曰陽子華而不實主言而無謀是以難及其身子何喜焉伯宗曰吾飲諸大夫酒而與之語</hi>
<hi>爾試聽之曰諾既飲其妻曰諸大夫莫子若也然而民不能戴其上乆矣難必及子子盍丨丨丨丨丨丨丨焉</hi>
<hi>得畢陽及欒弗忌之難諸大夫害伯宗將謀而殺之畢陽實送州犁於荆</hi>徹其環瑱至老不<lb/>
嫁<hi>戰國策齊王使使者問趙威后威后問使者曰北宫之女嬰兒子無恙耶丨丨丨丨丨丨丨丨以飬父母</hi>
<hi>是皆率民而出於孝情者也胡為至今不朝也</hi>椎玉連環<hi>戰國策秦昭王嘗遣使者遺君王后玉連</hi>
<pb n="KR3k0058_WYG_133-3b"/>
<hi>環曰齊多智而觧此環不君王后以示羣臣羣臣不知觧君王后引錐椎破之謝秦使曰謹以觧矣</hi>暴得<lb/>
大名不祥<hi>史記項羽紀陳嬰者故東陽令史居縣中素信謹稱為長者東陽少年殺其令相聚數千</hi>
<hi>人欲置長無適用乃請陳嬰嬰謝不能遂彊立嬰為長縣中從者得二萬人少年欲立嬰便為王異軍蒼頭特</hi>
<hi>起陳嬰母謂嬰曰自我為汝家婦未嘗聞汝先古之有貴者今丨丨丨丨丨丨不如有所屬事成猶得封侯事</hi>
<hi>敗易以亡非世所指名也嬰乃不敢為王</hi>緹縈上書<hi>史記漢文帝紀齊太倉令淳于公有罪當刑詔</hi>
<hi>獄逮徙繫長安太倉公無男有女五人太倉公將行㑹逮罵其女曰生子不生男有緩急非有益也其少女丨</hi>
<hi>丨自傷泣乃隨其父至長安丨丨曰妾父為吏齊中皆稱其亷平今坐法當刑妾傷夫死者不可復生刑者不</hi>
<hi>可復屬雖復欲改過自新其道無由也妾願没入為官婢贖父刑罪使得自新書奏天子天子憐悲其意乃下</hi>
<pb n="KR3k0058_WYG_133-4a"/>
<hi>詔除肉刑</hi>謹事漢王毋以老妾持二心<hi>史記陳丞相世家王陵者故沛人始為縣</hi>
<hi>豪髙祖微時兄事陵及漢王之還攻項籍陵乃以兵屬漢項羽取陵母置軍中陵使至則東鄉坐陵母欲以招</hi>
<hi>陵陵母既私送使者泣曰為老妾語陵丨丨丨丨漢王長者也丨丨丨丨故丨丨丨妾以死送使者遂伏劍而</hi>
<hi>死項王怒烹陵母</hi>括不可使將<hi>史記趙奢傳趙括自少時學兵法言兵事以天下莫能當嘗與</hi>
<hi>其父奢言兵事奢不能難然不謂善括母問奢其故奢曰兵死地也而括易言之使趙不將括即已若必將之</hi>
<hi>破趙軍者必括也及括將行其母上書言於王曰丨丨丨丨丨王曰何以對曰始妾事其父時為將身所奉飯</hi>
<hi>飲而進食者以十數所友者以百數大王及宗室所賞賜者盡以予軍吏士大夫受命之日不問家事今括一</hi>
<hi>旦為將東向而朝軍吏無敢仰視之者王所賜金帛歸藏於家而日視便利田宅可買者買之王以為何如其</hi>
<pb n="KR3k0058_WYG_133-4b"/>
<hi>父父子異心願王勿遣王曰母置之吾已决矣括母因曰王終遣之即有如不稱妾得無隨坐乎王許諾</hi>哀<lb/>
王孫而進食<hi>史記淮隂侯傳信釣於城下諸母漂有一母見信飢飯信竟漂數十日信喜謂漂母</hi>
<hi>曰吾必有以重報母母怒曰大丈夫不能自食吾丨丨丨丨丨丨豈望報乎</hi>輒問有所平反<lb/>
活幾何人<hi>漢書雋不疑傳毎行縣録囚徒還其母丨丨不疑丨丨丨丨丨丨丨丨即不疑多有所平</hi>
<hi>反母喜笑為飲食語言異於他時或亡所出母怒為之不食</hi>人當知足獨不念牛衣<lb/>
中涕泣時耶<hi>漢書王章傳初章為諸生學長安獨與妻居章疾病無被卧牛衣中與妻决涕泣其</hi>
<hi>妻呵怒之曰仲卿京師尊貴在朝廷人誰踰仲卿者今疾病困厄不自激卬乃反涕泣何鄙也後章仕宦歴位</hi>
<hi>及為京兆欲上封事妻又止之曰丨丨丨丨丨丨丨丨丨丨丨丨丨丨章曰非女子所知也書遂上果下廷尉</hi>
<pb n="KR3k0058_WYG_133-5a"/>
<hi>獄妻子皆收繫章小女年可十二夜起號哭曰平生獄上呼囚數常至九今八而止我君素剛先死者必君明</hi>
<hi>日問之章果死妻子皆徙合浦</hi>王章小女<hi>見/上</hi>萬石嚴嫗<hi>漢書嚴延年傳初延年母從東</hi>
<hi>海來欲從延年臘到雒陽適見報囚母大驚便止都亭不肯入府延年出至都亭謁母母閉閤不見延年免冠</hi>
<hi>頓首閤下良乆母乃見之因數責延年幸得備郡守専治千里不聞仁愛教化有以全安愚民顧乗刑罰多刑</hi>
<hi>殺人欲以立威豈為民父母意哉延年服罪重頓首謝因自為母御歸府舍母畢正臘謂延年天道神明人不</hi>
<hi>可獨殺我不意當老見壯子被刑戮也行矣去女東歸埽除墓地耳遂去歸郡見昆弟宗人復為言之後歲餘</hi>
<hi>果敗東海莫不賢知其母延年兄弟五人皆有吏材至大官東海號曰丨丨丨丨</hi>東海莫不賢<lb/>
知其母<hi>見上</hi>偼伃辭輦<hi>漢書外戚傳成帝遊於後庭嘗欲與偼伃同輦載偼伃辭曰觀古圗</hi>
<pb n="KR3k0058_WYG_133-5b"/>
<hi>畫賢聖之君皆有名臣在側三代末主廼有嬖女今欲同輦得無近似之乎上善其言而止太后聞之喜曰古</hi>
<hi>有樊姫今有班偼伃</hi>誦詩窈窕徳象女師之篇<hi>漢書外戚傳偼伃丨丨及丨丨丨丨</hi>
<hi>丨丨丨丨每進見上疏依則古禮注師古曰詩謂關雎以下也窈窕徳象女師之篇皆古箴戒之書也故傳云</hi>
<hi>誦詩及窈窕以下諸篇明詩外别有此篇耳而説者便謂窈窕等即是詩篇蓋失之矣</hi>直前當熊<lb/>
<hi>漢書外戚傳建昭中上幸虎圏鬭獸後宫皆坐熊佚出圏攀檻欲上殿左右貴人傅昭儀等皆驚走馮偼伃丨</hi>
<hi>丨丨丨而立左右格殺熊上問人情驚懼何故當前馮偼伃對曰猛獸得人而止妾恐熊至御坐故以身當之</hi>
<hi>元帝嗟嘆以此倍敬重焉</hi>嬰母知廢陵母知興<hi>漢書敘傳窮逹有命吉凶由人丨丨丨丨</hi>
<hi>丨丨丨丨</hi>聆呱刻石<hi>漢書敘傳妣丨丨而丨丨兮注應劭曰妣叔向之母也石叔向之子也聽其啼</hi>
<pb n="KR3k0058_WYG_133-6a"/>
<hi>聲刻知其後必滅羊舌氏</hi>訓以臨民之政<hi>後漢書崔寔傳母有母儀淑徳博覽書傳初寔在五</hi>
<hi>原常丨丨丨丨丨丨寔之善績母有其助焉</hi>慎無一言加於梁氏<hi>後漢書李夑傳初固</hi>
<hi>既策罷知不免禍乃遣三子歸鄉里時<graphic n="KR1858" url="https://raw.githubusercontent.com/kanripo/KR-Gaiji/master/images/KR1858.png" mimeType="image/png"/>年十三姊文姫為同郡趙伯英妻賢而有智見二兄歸具知事本黙</hi>
<hi>然獨悲曰李氏滅矣自太公已來積徳累仁何以遇此密與二兄謀豫藏匿<graphic n="KR1858" url="https://raw.githubusercontent.com/kanripo/KR-Gaiji/master/images/KR1858.png" mimeType="image/png"/>託言還京師人咸信之有頃難</hi>
<hi>作下郡収固三子二兄受害文姫乃告父門生王成曰君執義先公有古人之節今委君以六尺之孤李氏存</hi>
<hi>滅其在君矣成感其義乃將爕乘江東下入徐州界内令變名姓為酒家傭而成賣卜於市各為異人隂相徃</hi>
<hi>來爕從受學酒家異之意非恒人以女妻爕爕専精經學十餘年間梁冀既誅而災𤯝屢見明年史官上言宜</hi>
<hi>有赦令又當存録大臣寃死者子孫於是大赦天下并求固後嗣爕乃以本末告酒家酒家具車重厚遣之皆</hi>
<pb n="KR3k0058_WYG_133-6b"/>
<hi>不受遂還鄉里追服姊弟相見悲感傍人既而戒爕曰先公正直為漢忠臣而遇朝廷傾亂梁冀肆虐令吾宗</hi>
<hi>祖血食將絶今幸弟而得濟豈非天耶宜杜絶衆人勿妄徃來丨丨丨丨丨丨丨丨加梁氏則連主上禍重至</hi>
<hi>矣唯引咎而已爕謹從其誨</hi>隠者之風<hi>後漢書戴良傳初良五女並賢毎有求姻輒便許嫁踈裳</hi>
<hi>布被竹笥木屐㠯遣之五女能遵其訓皆有丨丨丨丨焉</hi>焉敢忘挽鹿車<hi>後漢書鮑宣妻傳勃</hi>
<hi>海鮑宣妻者桓氏之女也字少君宣嘗就少君父學父竒其清苦故以女妻之裝送資賄甚盛宣不悦謂妻曰</hi>
<hi>少君生富驕習美飾而吾實貧賤不敢當禮妻曰大人以先生修徳守約故使賤妾侍執巾櫛既奉承君子唯</hi>
<hi>命是從宣笑曰能如是是吾志也妻乃悉歸侍御服飾更著短布裳與宣共挽鹿車歸鄉里拜姑禮畢提甕出</hi>
<hi>汲修行婦道鄉邦稱之宣哀帝時官至司𨽻校尉子永中興初為魯郡太守永子昱從容問少君曰太夫人寜</hi>
<pb n="KR3k0058_WYG_133-7a"/>
<hi>復識挽鹿車時不對曰先姑有言存不忘亡安不忘危吾焉敢忘乎</hi>四行<hi>後漢書曹世叔妻傳女有丨丨</hi>
<hi>一曰婦徳二曰婦言三曰婦容四曰婦功夫云婦徳不必才明絶異也婦言不必辯口利辭也婦容不必顔色</hi>
<hi>美麗也婦功不必工巧過人也清閒貞静守節整齊行已有恥動静有法是謂婦徳擇辭而説不道惡語時然</hi>
<hi>後言不厭於人是謂婦言盥浣塵穢服飾鮮潔沐浴以時身不垢辱是謂婦容専心紡績不好戲笑潔齊酒食</hi>
<hi>以奉賓客是謂婦功此四者女人之大徳而不可乏之者也</hi>曲從<hi>後漢書曹世叔妻傳姑云不爾而是</hi>
<hi>固宜從令姑爾而非猶宜順勿得違戾是非争分曲直此則所謂丨丨矣</hi>引刀趨機<hi>後漢書樂羊子</hi>
<hi>妻傳河南樂羊子之妻者不知何氏之女也羊子嘗行路得遺金一餅還以與妻妻曰妾聞志士不飲盗泉之</hi>
<hi>水亷者不受嗟來之食况拾遺求利㠯汚其行乎羊子大慙乃捐金於野而逺尋師學一年來歸妻跪問其故</hi>
<pb n="KR3k0058_WYG_133-7b"/>
<hi>羊子曰久行懐思無它異也妻乃丨丨丨丨而言曰此機生自蠶繭成於機杼一□而累㠯至於寸累寸不已</hi>
<hi>遂成丈匹今若斷斯織也則捐失成功稽廢時月夫子積學當日知其所亡㠯就懿徳若中道而歸何異斷斯</hi>
<hi>織乎羊子感其言復還終業遂七年不返妻嘗躬勤飬姑又逺饋羊子</hi>對雞不餐<hi>後漢書樂羊子</hi>
<hi>妻傳嘗有它舍雞謬入園中姑盗殺而食之妻丨丨丨丨而泣姑怪問其故妻曰自傷居貧使食有它肉姑竟</hi>
<hi>棄之</hi>以義相導<hi>後漢書陳文矩妻傳漢中陳文矩妻者同郡李法之姊也字穆姜有二男而前妻四</hi>
<hi>子文矩為安衆令䘮於官四子㠯母非所生憎毁日積而穆姜慈愛温仁撫字益隆衣食資供皆兼倍所生或</hi>
<hi>謂母曰四子不孝甚矣何不别居以逺之對曰吾方丨丨丨丨使其自遷善也及前妻長子興遇疾困篤母惻</hi>
<hi>隠自然親調藥膳恩情篤密興疾乆乃瘳於是呼三弟謂曰繼母慈仁出自天愛吾兄弟不識恩飬禽獸其心</hi>
<pb n="KR3k0058_WYG_133-8a"/>
<hi>雖母道益隆我曹過惡亦已深矣遂將三弟詣南鄭獄陳母之徳狀已之過乞就刑辟縣言之於郡郡守表異</hi>
<hi>其母蠲除家徭遣散四子許以修草自後訓導愈明並為良士</hi>端操有蹤幽閒有容<hi>後漢</hi>
<hi>書列女傳贊丨丨丨丨丨丨丨丨區明風烈昭我管彤</hi>毋預兒事<hi>魏志許允傳注魏氏春秋曰允</hi>
<hi>後為景王所誅門生走入告其婦婦正在機神色不變曰早知爾耳門生欲藏其子婦曰丨丨諸丨丨後移居</hi>
<hi>墓所景王使鍾會看之若才藝徳能及父當収兒以語母母答汝等雖佳才具不多率胸懐與㑹語便自無憂</hi>
<hi>不須極哀㑹止便止又可多少問朝事兒從之㑹反命具以狀對卒免其禍皆母之力也</hi>作厚褥大<lb/>
被<hi>吳志三嗣主傳注吳録曰孟仁少從南陽李肅學其母為丨丨丨丨丨或問其故母曰小兒無徳致客故</hi>
<hi>為廣被庻可得與氣類接也</hi>倚井<hi>吳志妃嬪傳注㑹稽典録曰孫策功曹魏騰以迕意見譴將殺之士</hi>
<pb n="KR3k0058_WYG_133-8b"/>
<hi>大夫憂恐計無所出夫人乃丨大丨而謂策曰汝新造江南其事未集方當優賢禮士捨過録功魏功曹在公</hi>
<hi>盡規汝今日殺之則明日人皆叛汝吾不忍見禍之及當先投此井中耳策大驚遽釋騰</hi>追罵成濟<lb/>
<hi>晉書賈充傳初充母栁見古今重節義竟不知充與成濟事以濟不忠數追罵之侍者聞之無不竊笑</hi>目<lb/>
不存教心不入道無以慰我<hi>晉書皇甫謐傳出後叔父徙居新安年二十不好學</hi>
<hi>游蕩無度或以為癡嘗得𤓰果輒進所後叔母任氏任氏曰孝經云三牲之飬猶不為孝汝今年餘二十丨丨</hi>
<hi>丨丨丨丨丨丨丨丨丨丨因歎曰昔孟母三徙以成仁曾父烹豕以存教豈我居不卜鄰教有所闕何爾魯鈍</hi>
<hi>之甚也修身篤學自汝得之於我何有因對之流涕謐乃感激就鄉人席坦受書勤力不怠</hi>截髪<hi>晉書</hi>
<hi>陶侃傳侃早孤貧為縣吏鄱陽孝亷范逵嘗過侃時倉卒無以待賓其母乃丨丨得雙髲以易酒肴樂飲極歡</hi>
<pb n="KR3k0058_WYG_133-9a"/>
<hi>雖僕從亦過所望</hi>夫人城<hi>晉書朱序傳初苻丕之來攻也序母韓自登城履行謂西北角當先受弊</hi>
<hi>遂領百餘婢并城中女丁於其角斜築城二十餘丈賊攻西北角果潰衆便固新築城丕遂引退襄陽人謂此</hi>
<hi>城為丨丨丨</hi>禮儀法度為中表所則<hi>晉書王渾妻鍾氏傳王渾妻鍾氏字琰潁川人</hi>
<hi>魏太傅繇曾孫也父徽黄門郎琰數嵗能屬文及長聰慧𢎞雅博覽記籍美容止善嘯詠丨丨丨丨丨丨丨丨</hi>
<hi>丨</hi>鍾禮郝法<hi>晉書王渾妻鍾氏傳渾弟湛妻郝氏亦有徳行琰雖貴門與郝雅相親重郝不以賤</hi>
<hi>下琰琰不以貴陵郝時人稱丨夫人之丨丨夫人之丨云</hi>三不舉子<hi>晉書鄭休妻石氏傳少有徳操</hi>
<hi>年十餘嵗鄉邑稱之既歸鄭氏為九族所重休前妻女既幼又休父布臨終有庻子沈生命棄之石氏曰奈何</hi>
<hi>使舅之𦙍不存乎遂飬沈及前妻女力不兼舉九年之中丨丨丨丨</hi>使交結勝已<hi>晉書陶侃母湛</hi>
<pb n="KR3k0058_WYG_133-9b"/>
<hi>氏傳初侃父丹聘為妾生侃而陶氏貧賤湛氏毎紡績資給之丨丨丨丨丨侃少為尋陽縣吏嘗監魚梁以一</hi>
<hi>坩鮓遺母湛氏封鮓及書責侃曰爾為吏以官物遺我非唯不能益吾乃以増吾憂矣</hi>封鮓<hi>見上</hi>負<lb/>
父書<hi>晉書韋逞母宋氏傳家世以儒學稱宋氏幼䘮母其父躬自飬之及長授以周官音義謂之曰吾家</hi>
<hi>世學周官傳業相繼此又周公所制經紀典誥百官品物備於此矣吾今無男可傳汝可受之勿令絶世屬天</hi>
<hi>下喪亂宋氏諷誦不輟其後為石季龍徙之於山東宋氏與夫在徙中推鹿車背丨丨所授丨到冀州依膠東</hi>
<hi>富人程安夀夀飬䕶之逞時年少宋氏晝則樵採夜則教逞然紡績無廢夀毎歎曰學家多士大夫得無是乎</hi>
<hi>逞遂學成名立仕苻堅為太常堅常幸其太學問博士經典乃憫禮樂遺闕時博士盧壼對曰廢學既乆書傳</hi>
<hi>零落比年綴撰正經粗集唯周官禮注未有其師竊見太常韋逞母宋氏世學家女傳其父業得周官音義今</hi>
<pb n="KR3k0058_WYG_133-10a"/>
<hi>年八十視聽無闕自非此母無可以傳授後生於是就宋氏家立講堂置生員百二十人隔綘紗幔而受業號</hi>
<hi>宋氏為宣文君賜侍婢十人周官學復行於世時稱韋氏宋母焉</hi>就家立講堂<hi>見上</hi>隔絳<lb/>
紗幔受業<hi>見上</hi>宣文君<hi>見/上</hi>生子皆以孔為名<hi>宋書顧琛傳琛母孔氏時</hi>
<hi>年百餘嵗晉安帝隆安初琅邪王廞於吳中為亂以女為貞烈將軍悉以女人為官屬以孔氏為司馬及孫恩</hi>
<hi>亂後東土飢荒人相食孔氏散家糧以賑邑里得活者甚衆丨丨丨丨丨丨丨焉</hi>聰明有訓識<lb/>
<hi>齊書虞玩之傳憲廬江人也以强學見知母鎮北長史王敷之女丨丨丨丨丨按憲何憲</hi>教書學<hi>齊書</hi>
<hi>王融傳父道琰廬陵内史母臨川太守謝惠宣女惇敏婦人也丨融丨丨</hi>詣鄉里自賣<hi>齊書韓靈</hi>
<hi>敏傳晉陵吳康之妻趙氏父亡弟幼值嵗飢母老病篤趙丨丨丨丨丨言辭哀切鄉里憐之人人分升米相救</hi>
<pb n="KR3k0058_WYG_133-10b"/>
<hi>遂得以免嫁康之少時夫亡家欲更嫁誓死不貳</hi>相率採菱蓴<hi>齊書韓靈敏傳㑹稽人陳氏有</hi>
<hi>三女無男祖父母年八九十老耄無所知父篤癃病母不安其室值嵗飢三女丨丨於西湖丨丨丨更日至市</hi>
<hi>貨賣未嘗虧怠鄉里稱為義門多欲娶為婦長女自傷㷀獨誓不肯行</hi>女師<hi>梁書太宗王皇后紀太宗</hi>
<hi>簡皇后王氏諱靈賔琅邪臨沂人也祖儉太尉南昌文憲公后幼而柔明淑徳叔父暕見之曰吾家丨丨也</hi>
貧賤家兒忽得富貴詎可乆保<hi>梁書鄧元起傳元起初為益州過江陵迎其母</hi>
<hi>母事道方居館不肯出元起拜請同行母曰丨丨丨丨丨丨丨丨丨丨丨丨我寜死不能與汝共入禍敗</hi>不<lb/>
隨子入官府<hi>梁書張緬傳緬母劉氏以父没家貧𦵏禮有闕遂終身不居正室丨丨丨丨丨丨緬</hi>
<hi>在郡所得禄俸不敢用乃至妻子不易衣裳及還都並供其母賑贍親屬雖累載所畜一朝隨盡緬私室常闃</hi>
<pb n="KR3k0058_WYG_133-11a"/>
<hi>然如貧素者</hi>智深先覺<hi>陳書駱牙傳梁太清末世祖嘗避地臨安牙母陳覩世祖儀表知非常人</hi>
<hi>賔待甚厚及世祖為吳興太守引牙為將帥論牙母丨丨丨丨符栢谷之禮</hi>女表<hi>南史蕭矯妻羊傳時</hi>
<hi>有羊緝之女佩任者烏程人隨母還舅氏母亡晝夜號哭不飲食三日而亡鄉里號曰丨丨</hi>光益家<lb/>
道<hi>魏書宗室嘉傳嘉後妃宜都王穆夀孫女司空從妹也聰明婦人及為嘉妃多所匡贊丨丨丨丨</hi>有<lb/>
婦徳<hi>魏書陸琇傳琇字伯琳馛第五子母赫連氏身長七尺九寸甚丨丨丨</hi>髙明婦人<hi>魏書</hi>
<hi>李孝伯傳孝伯妻崔賾女丨丨丨丨生一子元顯</hi>豈令此女屈事卑族<hi>魏書崔巨倫傳</hi>
<hi>初巨倫有姊明惠有才行因患眇一目内外親類莫有求者其家議欲下嫁之巨倫姑趙國李叔𦙍之妻髙明</hi>
<hi>慈篤聞而悲感曰吾兄盛徳不幸早世丨丨丨丨丨丨丨丨乃為子翼納之時人歎其義崔氏與翼書詩數十</hi>
<pb n="KR3k0058_WYG_133-11b"/>
<hi>首辭理可觀</hi>非衣幍不見<hi>魏書裴叔業傳植母夏侯道遷之姊也性甚剛峻於諸子皆如嚴君</hi>
<hi>長成之後丨丨丨丨丨小有罪過必束𢃄伏閣經五三日乃引見之督以嚴訓</hi>教勸諸子從師<lb/>
受業<hi>魏書髙謙之傳謙之妻中山張氏明識婦人也丨丨丨丨丨丨丨丨常誡之曰自我為汝家婦未見</hi>
<hi>汝父一日不讀書汝等宜各修勤勿替先業</hi>姊雖有一時之榮不若妹有無<lb/>
憂之樂<hi>魏書姚氏婦楊氏傳姚氏婦楊氏者閹人苻承祖姨也家貧無産業及承祖為文明太后所寵</hi>
<hi>貴親姻皆求利潤唯楊獨不欲常謂其姊曰丨丨丨丨丨丨丨丨丨丨丨丨丨丨丨姊毎遺其衣服多不受彊</hi>
<hi>與之則云我夫家世貧好衣美服則使人不安與之奴婢則云我家無食不能供給終不肯受常著破衣自執</hi>
<hi>勞事時受其衣服多不著密埋之設有著者汚之而後服承祖毎見其寒悴深恨其母謂不供給之乃啟其母</hi>
<pb n="KR3k0058_WYG_133-12a"/>
<hi>曰今承祖一身何所乏少而使姨如是母具以語之承祖乃遣人乗車徃迎之則厲志不起遣人彊舁於車上</hi>
<hi>則大哭言爾欲殺我也由是苻家内外皆號為癡姨及承祖敗有司執其二姨至殿庭一姨致法以姚氏婦衣</hi>
<hi>裳敝陋特免其罪其識機雖吕嬃亦不過也</hi>不以華飾為意<hi>魏書王椿傳椿妻鉅鹿魏悦之</hi>
<hi>次女明逹有逺操多識徃行前言隨夫在華州兄子建在洛遇患聞而星夜馳赴膚容虧損親類歎尚之尒朱</hi>
<hi>榮妻北鄉郡長公主深所禮敬永安中詔以為南和縣君内足於財丨丨丨丨丨丨撫兄子牧情同己子存拯</hi>
<hi>親類所在周洽椿名位終始魏有力焉元象中卒贈鉅鹿郡君</hi>肅若嚴君<hi>魏書王琚傳蓋海襲祖琚</hi>
<hi>爵初琚年七十餘賜得世祖時宫人郭氏本鍾離人明嚴有母徳内外婦孫百口奉之丨丨丨丨家内以治蓋</hi>
<hi>海官至青州樂陵太守</hi>我事三代主唯用一好心<hi>隋書譙國夫人傳譙國夫人者</hi>
<pb n="KR3k0058_WYG_133-12b"/>
<hi>髙凉洗氏之女也世為南越首領跨據山洞部落十餘萬家夫人幼賢明多籌略在父母家撫循部衆能行軍</hi>
<hi>用師壓服諸越毎勸親族為善由是信義結於本鄉越人之俗好相攻擊夫人兄南梁州刺史挺恃其富强侵</hi>
<hi>掠傍郡嶺表苦之夫人多所規諫由是怨隙止息海南儋耳歸附者千餘洞梁大同初羅州刺史馮融聞夫人</hi>
<hi>有志行為其子髙凉太守寳娉以為妻融本北燕苖裔初馮𢎞之投髙麗也遣融大父業以三百人浮海歸宋</hi>
<hi>因留於新㑹自業及融三世為守牧他鄉羈旅號令不行至是夫人誡約本宗使從民禮毎共寳參决辭訟首</hi>
<hi>領有犯法者雖是親族無所舍縱自此政令有序人莫敢違遇侯景反廣州都督蕭勃徴兵援臺髙州刺史李</hi>
<hi>遷仕據大臯口遣召寳寳欲徃夫人止之曰刺史無故不合召太守必欲詐君共為反耳寳曰何以知之夫人</hi>
<hi>曰刺史被召援臺乃稱有疾鑄兵聚衆而後喚君今者若徃必留質追君兵衆此意可見願且無行以觀其勢</hi>
<pb n="KR3k0058_WYG_133-13a"/>
<hi>數日遷仕果反遣主帥杜平虜率兵入灨石寳知之遽告夫人曰平虜驍將也領兵入灨石即與官兵相拒勢</hi>
<hi>未得還遷仕在州無能為也若君自徃必有戰鬭宜遣使詐之卑辭厚禮云身未敢出欲遣婦徃參彼聞之喜</hi>
<hi>必無防慮於是我將千餘人歩擔雜物唱言輸賧得至柵下賊必可圗寳從之遷仕果大喜覘夫人衆皆擔物</hi>
<hi>不設備夫人擊之大㨗遷仕遂走保於寜都夫人總兵與長城侯陳覇先㑹於灨石還謂寳曰陳都督大可畏</hi>
<hi>極得衆心我觀此人必能平賊君宜厚資之及寳卒嶺表大亂夫人懐集百越數州晏然至陳永定二年其子</hi>
<hi>僕年九歲遣帥諸首領朝於丹陽起家拜陽春郡守後廣州刺史歐陽紇謀反召僕至髙安誘與為亂僕遣使</hi>
<hi>歸告夫人夫人曰我為忠貞經今兩代不能惜汝輒負國家遂發兵拒境帥百越酋長迎章昭逹内外偪之紇</hi>
<hi>徒潰敗僕以夫人之功封信都侯加平越中郎将轉石龍太守詔使持節冊夫人為中郎將石龍太夫人賚繡</hi>
<pb n="KR3k0058_WYG_133-13b"/>
<hi>幰油絡駟馬安車一乗給鼔吹一部并麾幢旌節其鹵簿一如刺史之儀至徳中僕卒後遇陳國亡嶺南未有</hi>
<hi>所附數郡共奉夫人號為聖母保境安民髙祖遣總管韋洸安撫嶺外陳將徐璒以南康拒守洸至嶺下逡廵</hi>
<hi>不敢進初夫人以扶南犀杖獻於陳主至此晉王廣遣陳主遺夫人書諭以國亡令其歸化并以犀杖及兵符</hi>
<hi>為信夫人見杖驗知陳亡集首領數千盡日慟哭遣其孫魂帥衆迎洸入至廣州嶺南悉定表魂為儀同三司</hi>
<hi>册夫人為宋康郡夫人未幾番禺人王仲宣反首領皆應之圍洸於州城進兵屯衡嶺夫人遣孫暄帥師救洸</hi>
<hi>暄與逆黨陳佛智素相友善故遲留不進夫人知之大怒遣使執暄繫於州獄又遣孫盎出討佛智戰尅斬之</hi>
<hi>進兵至南海與鹿愿軍㑹共敗仲宣夫人親被甲乘介馬張錦<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>領彀騎衛詔使裴矩廵撫諸州其蒼梧首領</hi>
<hi>陳坦岡州馮岑翁梁化鄧馬頭藤州李光略羅州龎靖等皆來參謁還令統其部落嶺表遂定髙祖異之拜盎</hi>
<pb n="KR3k0058_WYG_133-14a"/>
<hi>為髙州刺史仍赦出暄拜羅州刺史追贈寳為廣州總管譙國公册夫人為譙國夫人以宋康邑廻授僕妾洗</hi>
<hi>氏仍開譙國夫人幕府置長史以下官屬給印章聽發部落六州兵馬若有機急便宜行事降勅書曰朕撫育</hi>
<hi>蒼生情均父母欲使率土清淨兆庻安樂而王仲宣等輒相聚結擾亂彼民所以遣徃誅翦為百姓除害夫人</hi>
<hi>情在奉國深識正理遂令孫盎斬獲佛智竟破羣賊甚有大功今賜夫人物五千叚暄不進愆誠合罪責以夫</hi>
<hi>人立此誠效故特原免夫人宜訓導子孫敦崇禮教遵奉朝化以副朕心皇后以首飾及宴服一襲賜之夫人</hi>
<hi>並盛於金篋并梁陳賜物各藏於一庫每嵗時大㑹皆陳於庭以示子孫曰汝等宜盡赤心向天子丨丨丨丨</hi>
<hi>丨丨丨丨丨丨今賜物俱存此忠孝之報也願汝皆思念之時番州總管趙訥貪虐諸俚獠多有亡叛夫人遣</hi>
<hi>長史張融上封事論安撫之宜并言訥罪狀不可以招懐逺人上遣推訥得其贓賄竟致於法降勅委夫人招</hi>
<pb n="KR3k0058_WYG_133-14b"/>
<hi>慰亡叛夫人親戴詔書自稱使者歴十餘州宣述上意諭諸俚獠所至皆降髙祖嘉之賜夫人臨振縣湯沐邑</hi>
<hi>一千五百户贈僕為崖州總管平原郡公仁夀初卒賻物一千叚諡為誠敬夫人</hi>坐胡牀於障<lb/>
後察之<hi>隋書鄭善果母傳善果以父死王事年數嵗拜使持節大將軍襲爵開封縣公邑一千户開皇</hi>
<hi>初進封武徳郡公年十四授沂州刺史轉景州刺史尋為魯郡太守母性賢明有節操博渉書史通曉治方毎</hi>
<hi>善果出聽事母恒丨丨丨丨丨丨丨丨聞其剖斷合理歸則大悦即賜之坐相對談笑若行事不允或妄瞋怒</hi>
<hi>母乃還堂蒙被而泣終日不食善果伏於牀前亦不敢起母方起謂之曰吾非怒汝乃愧汝家耳吾為汝家婦</hi>
<hi>獲奉灑掃知汝先君忠勤之士也在官清恪未嘗問私以身徇國繼之以死吾亦望汝副其此心汝既年小而</hi>
<hi>孤吾寡婦耳有慈無威使汝不知禮訓何可負荷忠臣之業乎汝自童子承襲茅土位至方伯豈汝身致之邪</hi>
<pb n="KR3k0058_WYG_133-15a"/>
<hi>安可不思此事而妄加瞋怒心縁驕樂墮於公政内則墮爾家風或亡失官爵外則虧天子之法以取罪戾吾</hi>
<hi>死之日亦何面目見汝先人於地下乎母恒自紡績夜分而寐善果曰兒封侯開國位居三品秩俸幸足母何</hi>
<hi>自勤如是耶答曰嗚呼汝年已長吾謂汝知天下之理今聞此言故猶未也至於公事何由濟乎今此秩俸乃</hi>
<hi>是天子報爾先人之徇命也當須散贍六姻為先君之惠妻子奈何獨擅其利以為富貴哉又絲枲紡織婦人</hi>
<hi>之務上自王后下至大夫士妻各有所製若墮業者是為驕逸吾雖不知禮其可自敗名乎</hi>散贍六<lb/>
姻為先君之惠<hi>見上</hi>二客公輔才<hi>唐書王珪傳始隠居時與房元齡杜如晦善母</hi>
<hi>李嘗曰而必貴然未知所與游者何如人而試與偕來㑹元齡等過其家李窺大驚勅具酒食歡盡日喜曰丨</hi>
<hi>丨丨丨丨汝貴不疑</hi>升堂乳姑<hi>唐書栁玭傳昭國里崔山南琯子孫之盛仕族罕比山南曽祖母長</hi>
<pb n="KR3k0058_WYG_133-15b"/>
<hi>孫夫人年髙無齒祖母唐夫人事姑孝每旦櫛縰笄拜堦下丨丨丨丨長孫不粒食者數年一日病言無以報</hi>
<hi>吾婦兾子孫皆得如婦孝</hi>歲寒松栢<hi>唐書鄭義宗妻盧傳事舅姑恭順夜有盜持兵劫其家人皆竄</hi>
<hi>匿惟姑不能去盧冐刃立姑側為賊捽捶幾死賊去人問何為不懼答曰鄰里急難尚相赴况姑可委棄耶若</hi>
<hi>百有一危我不得獨生姑曰丨丨然後知丨丨後凋吾乃今見婦之心</hi>青裙押佃<hi>五代史楚世家</hi>
<hi>周行逢性勇敢果於殺戮民過無大小皆死夫人嚴氏諫曰人情有善惡安得一槩殺之乎行逢怒曰此外事</hi>
<hi>婦人何知嚴氏不悦紿曰家田佃户以公貴頗不力農多恃勢以侵民請徃視之至則營居以老嵗時衣丨丨</hi>
<hi>丨丨户送租入城行逢強邀之卒無留意</hi>畫荻<hi>宋史歐陽修傳四嵗而孤母鄭守節自誓親誨之學家貧</hi>
<hi>至以荻畫地學書</hi>日易十錢使從學<hi>宋史賈易傳七嵗而孤母彭以紡績自給丨丨丨丨</hi>
<pb n="KR3k0058_WYG_133-16a"/>
<hi>丨丨丨</hi>拽虎尾<hi>宋史童八娜傳虎銜其大母女手丨丨丨祈以身代虎為釋其大母銜女以去</hi>笑<lb/>
虞邱<hi>劉向新序樊姫楚國之夫人也楚莊王罷朝而晏問其故莊王曰今旦與賢相語不知日之晏也樊</hi>
<hi>姫曰賢相為誰王曰為虞邱子樊姫掩口而笑王問其故曰妾幸得執巾櫛以侍王非不欲専貴擅愛也以為</hi>
<hi>傷王之義故所進與妾同位者數人矣今虞邱子為相數十年未嘗進一賢知而不進是不忠也不知是不智</hi>
<hi>也安得為賢明日朝王以樊姫之言告虞邱子虞邱子稽首曰如樊姫之言於是辭位而進孫叔敖孫叔敖相</hi>
<hi>楚莊王卒以覇樊姫與有力焉</hi>持節行義<hi>劉向列女傳魯義姑姊者魯野之婦人也齊攻魯至郊望</hi>
<hi>見一婦人抱一兒攜一兒而行軍且及之棄其所抱抱其所攜而走於山兒隨而啼婦人遂行不顧齊將乃追</hi>
<hi>之問所抱者誰也所棄者誰也對曰所抱者妾兄之子也所棄者妾之子也見軍之至力不能兩䕶故棄妾之</hi>
<pb n="KR3k0058_WYG_133-16b"/>
<hi>子齊將曰子之於母其親愛也痛甚於心今釋之而反抱兄之子何也婦人曰己之子私愛也兄之子公義也</hi>
<hi>子雖痛乎獨謂義何故忍棄子而行義不能無義而視魯國齊將按兵而止使人言於齊君曰魯未可伐也乃</hi>
<hi>至於境山澤之婦人耳猶知丨丨丨丨不以私害公况於朝臣士大夫乎請還齊君許之魯君聞之賜婦人束</hi>
<hi>帛百端號曰義姑姊</hi>門外車跡何深也<hi>皇甫謐髙士傳楚王聞陸通賢遣使者持金百鎰車</hi>
<hi>馬二駟徃聘通曰王請先生治江南通笑而不應使者去妻從市來曰先生少而為義豈老違之哉丨丨丨丨</hi>
<hi>丨丨丨妾聞義士非禮不動妾事先生躬耕以自食親織以為衣食飽衣暖共樂自足矣不如去之</hi>引咎<lb/>
感姑<hi>常璩華陽國志禮修趙嵩妻張氏女也姑酷惡無道過之不以禮修終無愠色及寜父母父母問之</hi>
<hi>但引咎不道姑卒感悟更慈愛之鄉人相訓曰作婦不當如趙伯髙婦乎使惡姑知變可謂婦師矣</hi>患無<lb/>
<pb n="KR3k0058_WYG_133-17a"/>
徳義不患不富<hi>習鑿齒襄陽耆舊傳吳李衡字叔平襄陽人習竺以女英習配之漢末為丹陽</hi>
<hi>太守衡每欲治家事英習不聽後密遣客十人徃武陵就陽泛州上作宅種橘千株臨死敇兒曰汝母毎怒吾</hi>
<hi>治家事故窮如是然吾州里有千頭木奴不責汝食嵗上匹絹亦當足用爾衡既亡後二十餘日兒以白英習</hi>
<hi>曰此當是種柑也汝家失十客來七八年必汝父遣為宅汝父恒稱太史公言江陵千樹橘當封君家吾答曰</hi>
<hi>士丨丨丨丨丨丨丨丨若貴而能貧方好爾用此何為</hi>作粟粥待<hi>劉義慶世説許允為吏部郎多</hi>
<hi>用其鄉里魏明帝遣虎賁收之其婦出誡允曰明主可以理奪難以情求既至帝覈問之允對曰舉爾所知臣</hi>
<hi>之鄉人臣所知也陛下撿校為稱職與不若不稱職臣受其罪既撿校皆官得其人于是乃釋允衣服敗壊詔</hi>
<hi>賜新衣初允被收舉家號哭阮新婦自若曰勿憂尋還丨丨丨丨頃之允至</hi>月織絹一匹示<lb/>
<pb n="KR3k0058_WYG_133-17b"/>
不忘本<hi>趙璘因話録元佐貴為相其母丨丨丨丨丨丨丨丨丨每觀元佐視事見邑令走階下退必語</hi>
<hi>元佐吾向見長官白事卑敬不覺恐悚思乃父為吏本縣時常畏長官汗慄今爾當㕔據案待之其何安焉因</hi>
<hi>諭以朝廷恩寄之重須務捐軀故元佐始終不失臣節</hi>掩錢<hi>劉宗逺金華子雜編李景讓尚書少孤貧</hi>
<hi>夫人王氏性嚴重明斷近代貴族母之賢無及之者孀居東雒諸子尚幼家本清素日用尤乏嘗值霖雨且乆</hi>
<hi>其宅院内古墻夜塌隤僮僕修築次忽見一槽船實以散錢婢僕等當困窶之際喜其有獲相率奔告於堂前</hi>
<hi>夫人聞之誡僮僕曰切不得輒取俟吾來視之而後發既到命取酒酹之曰吾聞不勤而獲禄猶身為災士君</hi>
<hi>子所慎者非宜得之也我何堪焉若天實以先君餘慶憫及未亡人當令此諸孤學問成立他日為俸錢賚吾</hi>
<hi>門此未敢覿乃令亟掩如故其後諸子景讓景溫景莊皆進士擢第並有重名位至方岳讓最剛直奏彈無所</hi>
<pb n="KR3k0058_WYG_133-18a"/>
<hi>避為御史大夫宰相宅有看街樓子皆封泥之懼其糾劾也</hi>姨止一子不欲令事女<lb/>
主<hi>杜荀鶴松窻雜記狄梁公為相有姨盧氏居午橋南别墅姨生一子未嘗來都城公因休沐候姨安否因</hi>
<hi>問表弟有何樂願悉力從其欲姨曰相國自貴耳丨丨有丨丨丨丨丨丨丨丨公大慙而退</hi>安能事<lb/>
賣絹牙郎<hi>孫光憲北夢𤨏言唐栁僕射仲賢鎮郪城有一婢失意將婢於城都鬻之蓋巨源使君乃</hi>
<hi>西川大校累典大郡宅在苦竹溪女儈具以栁婢言導蓋公欲之乃取歸其家女工之具悉隨之日夕賞其巧</hi>
<hi>技或一日蓋公臨街窺窻栁婢在侍通衢有鬻綾羅者從窻下過召俾就宅蓋公於束縑内選擇邊幅舒卷揲</hi>
<hi>之第其厚薄酬酢可否栁婢失色而仆似中風恙命扶之而去一無言語但令輿還女儈家翌日而瘳詰其所</hi>
<hi>苦青衣曰某雖賤人曾為栁家細婢死則死矣丨丨丨丨丨丨丨乎蜀都聞之皆嗟歎也</hi>一城獲全<lb/>
<pb n="KR3k0058_WYG_133-18b"/>
<hi>沈括夢溪筆談王延政據建州令大將章某守建州城嘗遣部將刺事於軍前後期當斬惜其材未有以處歸</hi>
<hi>語其妻其妻連氏有賢智私使人謂部將曰汝法當死急逃乃免與之銀數十兩曰徑行無顧家也部將得以</hi>
<hi>潜去投江南李主以𨽻查文徽麾下文徽攻延政部將適主是役城將陷先喻城中能全連氏一門者有重賞</hi>
<hi>連氏使人謂之曰建民無罪將軍幸赦之妾夫婦罪當死不敢圖生若將軍不釋建民妾願先百姓死誓不獨</hi>
<hi>生也詞氣感慨發於至誠不得已為之戢兵而入丨丨丨丨至今連氏為建安大族官至卿相者接踵皆連氏</hi>
<hi>之後也</hi>以家財十萬緡免下戸之輸<hi>何薳春渚紀聞宣和間朝廷收復燕雲即</hi>
<hi>科郡縣敷率等第出錢增免夫錢海州懐仁縣楊六秀才妻劉氏夫死獨與一子俱而家素饒於財聞官司督</hi>
<hi>率嚴促而貧下户艱於輸納即請於縣乞丨丨丨丨丨丨以丨丨丨丨丨縣令欣然從之調夫輦運數日盡空</hi>
<pb n="KR3k0058_WYG_133-19a"/>
<hi>其庫藏者七間因而掃治設佛供三晝夜既畢明旦視之則屋間之錢已復堆垜盈滿數之正十萬緡而皆用</hi>
<hi>紅麻為貫毎五緡作一辮辮首必有一小木牌上書麻青二字觀者驚異莫知其然或有釋之者曰始聞青州</hi>
<hi>麻員外家至富號麻十萬家豈非神運其錢至此耶劉氏因宻令人徃青州踪跡之果有州民麻氏其富三世</hi>
<hi>自其祖以錢十萬鎮庫而未嘗用也一夕失之不知所徃劉氏即専人致殷勤於麻氏請具舟車復歸此錢麻</hi>
<hi>驚嗟乆之而遣介委曲附謝云吾家福退錢歸有徳出於天授今復徃取違天理而非人情不敢祗領也劉氏</hi>
<hi>知其不可曰我既誠輸此錢以助國用豈當更有之即散施貧民及助修佛道觀宇一錢不留於家家益富云</hi>
索火焚帖<hi>李元綱厚徳録慶歴三年有李京者為小官吳鼎臣在侍從二人相與通家一日京薦其</hi>
<hi>友人於鼎臣求聞逹於朝廷鼎臣即繳其書奏之京坐貶官未行京妻謁鼎臣妻相别鼎臣妻慙不出京妻立</hi>
<pb n="KR3k0058_WYG_133-19b"/>
<hi>㕔事召鼎臣幹僕語之曰我來既為徃還之乆欲求一别亦為乃公常有數帖與吾夫禱私事恐汝家終以為</hi>
<hi>疑索火焚之而去</hi>
　　節烈<lb/>
刺笄<hi>吕氏春秋趙簡子病召太子而告之曰我死已𦵏服衰而上夏屋之山以望太子敬諾簡子死已𦵏</hi>
<hi>服衰召大臣而告之曰願登夏屋以望大臣皆諫曰登夏屋以望是遊也服衰以遊不可襄子曰此先君之命</hi>
<hi>也寡人弗敢廢羣臣敬諾襄子上於夏屋以望代俗其樂甚美於是襄子曰先君必以此教之也及歸慮所以</hi>
<hi>取代乃先善之代君好色請以其弟姉妻之代君許諾弟姉已徃所以善代者乃萬故馬郡宜馬代君以善馬</hi>
<hi>奉襄子襄子謁於代君而請觴之馬郡盡先令舞者置兵其羽中數百人先具大金斗代君至酒酣反斗而擊</hi>
<pb n="KR3k0058_WYG_133-20a"/>
<hi>之一成腦塗地舞者操兵以鬭盡殺其從者因以代君之車迎其妻其妻道聞之狀磨笄以自刺故趙氏至今</hi>
<hi>有丨丨之證與反斗之號</hi>不避葅酢之誅<hi>戰國策韓取聶政屍暴於市縣購之千金乆之莫知</hi>
<hi>誰政姊嫈聞之曰吾弟至賢不可愛妾之軀滅吾弟之名非弟意也乃之韓視之曰勇哉氣矜之隆是其軼賁</hi>
<hi>育髙成荆矣今死而無名父母既没矣兄弟無有此為我故也夫愛身不揚弟之名吾不忍也乃抱屍而哭之</hi>
<hi>曰此吾弟軹深井里聶政也亦自殺於屍下晉楚齊衛聞之曰非獨聶政之能乃其姊者烈女也聶政之所以</hi>
<hi>名施於後世者其姊丨丨丨丨丨丨以揚其名也</hi>非獨聶政之能乃其姊者烈<lb/>
女<hi>見上</hi>築女懐清臺<hi>史記貨殖傳清寡婦也能守其業用財自衛不見侵犯秦皇帝以為貞婦</hi>
<hi>而客之為丨丨丨丨丨</hi>幽居守節<hi>漢書五行志魯莊公三十年五月甲午宋災董仲舒㠯為伯姫</hi>
<pb n="KR3k0058_WYG_133-20b"/>
<hi>如宋五年宋共公卒伯姫丨丨丨丨三十餘年又憂傷國家之患禍積隂生陽故火生災也</hi>海曲呂<lb/>
母<hi>後漢書劉盆子傳天鳯元年琅邪丨丨有丨丨者子為縣吏犯小罪宰論殺之吕母怨宰宻聚客規以報</hi>
<hi>仇母家素豐貲産數百萬乃益醸醇酒買刀劍衣服少年來酤者皆賒與之視其乏者輒假衣裳不問多少數</hi>
<hi>年財用稍盡少年欲相與償之吕母垂泣曰所以厚諸君者非欲求利徒以縣宰不道枉殺吾子欲為報怨耳</hi>
<hi>諸君寜肯哀之乎少年壯其意乂素受恩皆許諾其中勇士自號猛虎遂相聚得數十百人因與吕母入海中</hi>
<hi>招合亡命衆至數千吕母自稱將軍引兵還攻破海曲執縣宰諸吏叩頭為宰請母曰吾子犯小罪不當死而</hi>
<hi>為宰所殺殺人當死又何請乎遂斬之以其首祭子冡復還海中</hi>漆室女<hi>後漢書盧植傳注琴操曰</hi>
<hi>魯丨丨丨倚柱悲吟而嘯鄰人見其心之不樂也進而問之曰有滛心欲嫁之念耶何吟之悲漆室女曰嗟乎</hi>
<pb n="KR3k0058_WYG_133-21a"/>
<hi>嗟乎子無志不知人之甚也昔者楚人得罪於其君走逃吾東家馬逸蹈吾園葵使吾終年不懕菜吾西鄰人</hi>
<hi>失羊不還請吾兄追之霧濁水出使吾兄溺死終身無兄政之所致也吾憂國傷人心悲而嘯豈欲嫁哉自傷</hi>
<hi>懐結而為人所疑於是褰裳入山林之中見女貞之木喟然歎息援琴而弦歌以女貞之辭自經而死</hi>明<lb/>
白之節<hi>後漢書列女傳序詩書之言女徳尚矣若夫賢妃助國君之政哲婦隆家人之道髙士𢎞清淳</hi>
<hi>之風貞女亮丨丨丨丨則其徽美未殊也而世典咸漏焉故自中興以後綜其成事述為列女篇</hi>貞義<lb/>
<hi>後漢書樂羊子妻傳盗欲有犯妻者乃先刦其姑妻聞操刀而出盜人曰釋汝刀從我者可全不從我者則殺</hi>
<hi>汝姑妻仰天而歎舉刀刎頸而死盗亦不殺其姑太守聞之即捕殺賊盗而賜妻縑帛以禮𦵏之號曰丨丨</hi>
帷車以候讐家<hi>後漢書龎涓母傳酒泉龎涓母者趙氏之女也字娥父為同縣人所殺而娥兄</hi>
<pb n="KR3k0058_WYG_133-21b"/>
<hi>弟三人時俱病物故讐乃喜而自賀以為莫已報也娥隂懐感憤乃潜備刀兵常丨丨丨丨丨丨十餘年不能</hi>
<hi>得後遇於都亭刺殺之因詣縣自首曰父讐已報請就刑戮福禄長尹嘉義之觧印欲與俱亡娥不肯去曰怨</hi>
<hi>塞身死妾之明分結罪理獄君之常理何敢茍生㠯枉公法後遇赦得免州郡表其閭太常張奐嘉歎㠯束帛</hi>
<hi>禮之</hi>行義桓嫠<hi>後漢書劉長卿妻傳沛劉長卿妻者同郡桓鸞之女也生一男五嵗而長卿卒妻防</hi>
<hi>逺嫌疑不肯歸寜兒年十五晚又夭殁妻慮不免乃豫刑其耳㠯自誓宗婦相與愍之共謂曰若家殊無它意</hi>
<hi>假令有之猶可因姑姊妹㠯表其誠何貴義輕身之甚哉對曰昔我先君五更學為儒宗尊為帝師五更以來</hi>
<hi>歴代不替男以忠孝顯女㠯貞順稱詩云無忝爾祖聿修厥徳是㠯豫自刑翦㠯明我情沛相王吉上奏髙行</hi>
<hi>顯其門閭號曰丨丨丨丨縣邑有祀必膰焉</hi>禮宗<hi>後漢書皇甫規妻傳安定皇甫規妻者不知何氏女</hi>
<pb n="KR3k0058_WYG_133-22a"/>
<hi>也規初喪室家後更娶之妻善屬文能屮書時為規答書記衆人怪其工及規卒時妻年猶盛而容色美後董</hi>
<hi>卓為相國承其名聘以軿輜百乘馬二十匹奴婢錢帛充路妻乃輕服詣卓門跪自陳情辭甚酸愴卓使傅奴</hi>
<hi>侍者悉㧞刀圍之而謂曰孤之威教欲令四海風靡何有不行於一婦人乎妻知不免乃立罵卓曰君羌胡之</hi>
<hi>種毒害天下猶未足邪妾之先人清徳奕世皇甫氏文武上才為漢忠臣君親非其趣使走吏乎敢欲行非禮</hi>
<hi>於爾君夫人邪卓乃引車庭中㠯其頭懸軛鞭撲交下妻謂持杖者曰何不重乎速盡為惠遂死車下後人圖</hi>
<hi>畫號曰丨丨云</hi>隂字未成<hi>後漢書隂瑜妻傳南陽隂瑜妻者潁川荀爽之女也名采字女荀聰敏有</hi>
<hi>才藝年十七適隂氏十九産一女而瑜卒采時尚豐少常慮為家所逼自防禦甚固後同郡郭奕喪妻爽以采</hi>
<hi>許之因詐稱病篤召采既不得已而歸懐刃自誓爽令傅婢執奪其刃扶抱載之猶憂致憤激敕衛甚嚴女既</hi>
<pb n="KR3k0058_WYG_133-22b"/>
<hi>到郭氏乃偽為歡悦之色謂左右曰我本立志與隂氏同穴而不免逼廹遂至於此素情不遂奈何乃命使建</hi>
<hi>四燈盛裝飾請奕入相見共談言辭不輟奕敬憚之遂不敢逼至曙而出采因敕令左右辦浴既入室而掩户</hi>
<hi>權令侍人避之㠯粉書扉上曰尸還隂丨丨丨丨懼有來者遂以布𢃄自縊左右翫之不為意比視已絶時人</hi>
<hi>傷焉</hi>代道持夜應對不失<hi>後漢書盛道妻傳犍為盛道妻者同郡趙氏之女也字媛姜建</hi>
<hi>安五年益部亂道聚衆起兵事敗夫妻執繫當死媛姜夜中告道曰法有常刑必無生望君可速潜逃建立門</hi>
<hi>户妾自留獄代君塞咎道依違未從媛姜便觧道桎梏為齎糧貨子翔時年五嵗使道攜持而走媛姜丨丨丨</hi>
<hi>丨丨丨丨丨度道已逺乃㠯實告吏應時見殺父子會赦得歸道感其義終身不娶焉</hi>截耳斷鼻<lb/>
<hi>魏志曹爽傳注列女傳爽從弟文叔妻譙郡夏侯文寜之女名令女文叔早死服闋自以年少無子恐家必嫁</hi>
<pb n="KR3k0058_WYG_133-23a"/>
<hi>已乃斷髪以為信其後家果欲嫁之令女聞即復以刀丨兩丨居止常依爽及爽被誅曹氏盡死令女叔父上</hi>
<hi>書與曹氏絶婚强迎令女歸時文寜為梁相憐其少又曹氏無遺類冀其意沮廼微使人諷之令女嘆且泣曰</hi>
<hi>吾亦惟之許之是也家以為信防之少懈令女於是竊入寢室以刀丨丨蒙被而臥其母呼與語不應發被視</hi>
<hi>之血流滿牀席舉家驚惶奔徃視之莫不酸鼻</hi>效死樓下<hi>晉書石崇傳崇宴樓上介士到門崇謂緑</hi>
<hi>珠曰我今為爾得罪緑珠泣曰當丨丨於官前因自投丨丨</hi>投梭<hi>晉書謝鯤傳鄰家髙氏女有美色鯤</hi>
<hi>嘗挑之女丨丨折其兩齒</hi>發家僮令助戰貿環珮為軍資<hi>晉書虞潭母孫氏傳</hi>
<hi>潭始自幼童便訓以忠義故得聲望允洽為朝廷所稱永嘉末潭為南康太守值杜弢搆逆率衆討之孫氏勉</hi>
<hi>潭以必死之義俱傾其資産以餽戰士潭遂克㨗及蘇峻作亂潭時守吳興又假節征峻孫氏戒之曰吾聞忠</hi>
<pb n="KR3k0058_WYG_133-23b"/>
<hi>臣出孝子之門汝當捨生取義勿以吾老為累也仍盡丨其丨丨丨隨潭丨丨丨其所服丨丨以丨丨丨</hi>率<lb/>
部曲先登<hi>晉書張茂妻陸氏傳茂為吳郡太守被沈充所害陸氏傾家産丨茂丨丨為丨丨以討充</hi>
<hi>充敗陸詣闕上書為茂謝不剋之責詔曰茂夫妻忠誠舉門義烈宜追贈茂太僕</hi>踰城突圍<hi>晉書</hi>
<hi>荀崧小女灌傳崧為襄城太守為杜曾所圍力弱食盡欲求救於故吏平南將軍石覽計無從出灌時年十三</hi>
<hi>乃率勇士數十人丨丨丨丨夜出賊追甚急灌督厲將士且戰且前得入魯陽山獲免自詣覽乞師</hi>覆燭<lb/>
登梯<hi>晉書何無忌母劉氏傳少有志節弟牢之為桓元所害劉氏每銜之常思報復及無忌與劉裕謀而</hi>
<hi>劉氏察其舉厝有異喜而不言㑹無忌夜於屏風裏制檄文劉氏潜以器丨丨徐丨丨於屏風上窺之既知泣</hi>
<hi>而撫之曰我不如東海吕母明矣既孤其誠常恐夀促汝能如此吾讐恥雪矣因問其同謀知事在裕彌喜乃</hi>
<pb n="KR3k0058_WYG_133-24a"/>
<hi>説桓元必敗義師必成之理以勸勉之後果如其言</hi>年既盛美自厲氷霜<hi>南史垣閎傳劉</hi>
<hi>楷為交州謂王儉曰欲一人為南土所聞者同行儉良乆曰得之矣昔垣閎為交州閎弟閲又為九真郡皆著</hi>
<hi>信南中羽林監曇深者閎之子也雅有學行當令同行及隨楷未至交州而卒儉惆悵良乆曇深妻鄭氏字獻</hi>
<hi>英滎陽人時年二十子文凝始生仍隨楷到鎮晝夜紡績傍無親援丨丨丨丨甚有容徳丨丨丨丨無敢望其</hi>
<hi>門者居一年私裝了乃告楷求還楷大驚曰去鄉萬里固非孀婦所濟遂不許鄭又曰垣氏覊魂不返而其孤</hi>
<hi>藐幼妾若一同灰壤則何面目以見先姑因大悲泣楷愴然許之厚為之送於是間關危險遂得至鄉𦵏畢乃</hi>
<hi>曰可以下見先姑矣時文凝年甫四嵗親教經禮訓以義方州里稱美</hi>割髪毁面誓不更<lb/>
行<hi>南史張彪傳侯景平王僧辯遇之甚厚引為爪牙與杜龕相似世謂之張杜貞陽侯踐位為東揚州刺史</hi>
<pb n="KR3k0058_WYG_133-24b"/>
<hi>并給皷吹室富於財晝夜樂聲不息剡令王懐之不從彪自征之留長史謝岐居守㑹僧辯見害彪不自展㧞</hi>
<hi>時陳文帝已據震澤將及㑹稽彪乃遣沈泰吳寳真還州助岐保城彪後至泰等反與岐迎陳文帝入城彪因</hi>
<hi>其未定踰城而入陳文帝遂走出彪復城守沈泰説陳文帝曰彪部曲家口並在香巖寺可徃収取遂徃盡獲</hi>
<hi>之彪將申進宻與泰相知因又叛彪彪復敗走不敢還城據城之西山樓子及暗得與弟崑崙妻楊氏去猶左</hi>
<hi>右數人追隨彪疑之皆發遣唯常所飬一犬名黄蒼在彪前後未曾捨離乃還入若邪山中沈泰説陳文帝遣</hi>
<hi>章昭逹領千兵重購之并圖其妻彪眠未覺黄蒼驚吠劫來便嚙一人中喉即死彪㧞刀逐之映火識之曰何</hi>
<hi>忍舉惡卿須我者但可取頭誓不生見陳蒨劫曰官不肯去請就平地彪知不免謂妻楊呼為鄉里曰我不忍</hi>
<hi>令鄉里落佗處今當先殺鄉里然後就死楊引頸受刀曾不辭憚彪不下刀便相隨下嶺到平處謂劫曰卿須</hi>
<pb n="KR3k0058_WYG_133-25a"/>
<hi>我頭我身不去也呼妻與訣曰生死從此而别若見沈泰申進等為語曰功名未立猶望鬼道相逢劫不能生</hi>
<hi>得遂殺彪并弟致二首於昭逹黄蒼號叫彪屍側宛轉血中若有哀狀昭逹進軍迎彪妻便拜稱陳文帝教迎</hi>
<hi>為家主楊便改啼為笑欣然意悦請昭逹殯彪喪墳冡既畢黄蒼又俯伏冡間號叫不肯離楊還經彪宅謂昭</hi>
<hi>逹曰婦人本在容貌辛苦日乆請蹔過宅糚飾昭逹許之楊入屋便以刀丨丨丨丨哀哭慟絶丨丨丨丨陳文</hi>
<hi>帝聞之歎息不已遂許為尼後陳武帝軍人求取之楊投井决命時寒比出之垂死積火温燎乃蘇復起投於</hi>
<hi>火彪始起於若邪興於若邪終於若邪及妻犬皆為時所重異</hi>貞義衛婦<hi>南史張景仁傳霸城王整</hi>
<hi>之姊嫁為衛敬瑜妻年十六而敬瑜亡父母舅姑咸欲嫁之誓而不許乃截耳至盤中為誓乃止遂手為亡壻</hi>
<hi>種樹數百株墓前栢樹忽成連理一年許還復分散女乃為詩曰墓前一株栢根連復並枝妾心能感木頽城</hi>
<pb n="KR3k0058_WYG_133-25b"/>
<hi>何足竒所住户有燕巢常雙飛來去後忽孤飛女感其偏棲乃以縷繫脚為誌後嵗此燕果復更來猶𢃄前縷</hi>
<hi>女復為詩曰昔年無偶去今春猶獨歸故人恩既重不忍復雙飛雍州刺史西昌侯藻嘉其美節乃起樓於門</hi>
<hi>題曰丨丨丨丨之閭</hi>時比秦嘉妻<hi>魏書封卓妻劉女傳渤海封卓妻彭城劉氏女也成婚一夕卓</hi>
<hi>官於京師後以事伏法劉氏在家忽然夢想知卓已死哀泣不輟諸嫂喻之不止經旬凶問果至遂憤歎而死</hi>
<hi>丨人丨之丨丨丨</hi>割左耳<hi>魏書魏溥妻房氏傳鉅鹿魏溥妻常山房氏女也父堪慕容垂貴鄉太守</hi>
<hi>房氏婉順髙明㓜有烈操年十六而溥遇病且卒顧謂之曰人生如白駒過隙死不足恨但夙心徃志不聞於</hi>
<hi>没世矣良痛母老家貧供奉無寄赤子矇眇血祀孤危所以抱怨於黄墟耳房垂泣而對曰幸承先人餘訓出</hi>
<hi>事君子義在自畢有志不從命也夫人在堂稚子襁褓顧當以身少相感長徃之恨俄而溥卒及大歛房氏操</hi>
<pb n="KR3k0058_WYG_133-26a"/>
<hi>刀丨丨丨投之棺中仍曰鬼神有知相期泉壤流血滂然助喪者咸皆哀懼姑劉氏輟哭而謂曰新婦何至於</hi>
<hi>此房對曰新婦少年不幸實慮父母未量至情覬持此自誓耳聞知者莫不感愴</hi>貞孝女宗<hi>魏書</hi>
<hi>盧元禮妻李氏傳丨丨丨丨者趙郡栢人人趙郡太守李叔𦙍之女范陽盧元禮之妻性至孝聞於州里父卒</hi>
<hi>號痛幾絶者數四頼母崔氏慰勉之得全三年之中形骸銷瘠非人扶不起及歸夫氏與母分隔便飲食日損</hi>
<hi>涕泣不絶日就羸篤盧氏合家慰諭不觧乃遣歸寜還家乃復故如此者八九焉後元禮卒李追亡撫存禮無</hi>
<hi>違者事姑以孝謹著母崔以神龜元年終於洛陽凶問初到舉聲慟絶一宿乃蘇水漿不入口者六日其姑慮</hi>
<hi>其不濟親送奔䘮而氣力危殆自范陽向洛八旬方逹攀襯號踊而卒有司以狀聞詔曰孔子稱毁不滅性蓋</hi>
<hi>為其廢飬絶類也李既非嫡子而孝不勝哀雖乖俯就而志厲義逺若不加旌異則無以勸引澆浮可追號曰</hi>
<pb n="KR3k0058_WYG_133-26b"/>
<hi>貞孝女宗易其里為孝徳里標李盧二門以淳風俗</hi>表門閭比曹娥<hi>魏書河東孝女姚氏傳河</hi>
<hi>東姚氏女字女勝少䘮父無兄弟母憐而守飬年六七歲便有孝性人言其父者聞輒垂泣鄰伍異之正光中</hi>
<hi>母死女勝年十五哭泣不絶聲水漿不入口者數日不勝哀遂死太守崔游申請為營墓立碑自為製文丨其</hi>
<hi>丨丨丨之丨丨改其里曰上虞里墓在郡城東六里大道北至今名為孝女冡</hi>拳不可開<hi>北齊書樂</hi>
<hi>陵王百年傳百年被召自知不免割𢃄玦留與妃斛律氏妃把玦哀號不肯食月餘亦死玦猶在手丨丨丨丨</hi>
<hi>時年十四其父光自擘之乃開</hi>崇義夫人<hi>唐書薛仁杲傳仁杲已敗其將旁仚地降詔即統其兵未</hi>
<hi>幾復叛仚地羗豪也舉父子信倚之至是入南山繇商洛出漢川衆數干所過剽害敗大將龎玉至始州掠王</hi>
<hi>氏女醉寢於野王取屳地所佩刀斬之送首梁州詔封女為丨丨丨丨</hi>剔目示無它<hi>唐書房元</hi>
<pb n="KR3k0058_WYG_133-27a"/>
<hi>齡妻盧傳元齡微時病且死諉曰吾病草君年少不可寡居善事後人盧泣入帷中丨一丨丨元齡明丨丨㑹</hi>
<hi>元齡良愈禮之終身</hi>引刀斬指<hi>唐書樊彦琛妻魏傳彦琛病魏曰公病且篤不忍公獨死彦琛曰死</hi>
<hi>生常道也幸飬諸孤使成立相從而死非吾取也彦琛卒值徐敬業難陷兵中聞其知音令皷箏魏曰夫亡不</hi>
<hi>死而逼我管絃禍由我發丨丨丨其丨軍伍欲彊妻之固拒不從乃刄擬頸曰從我者不死魏厲聲曰狗盗乃</hi>
<hi>欲辱人速死吾志也乃見害聞者傷之</hi>引斧斷臂<hi>五代史馮道等傳序予嘗得五代時小説一篇</hi>
<hi>載王凝妻李氏事以一婦人猶能如此則知世固常有其人而不得見也凝家青齊之間為虢州司户參軍以</hi>
<hi>疾卒於官凝家素貧一子尚㓜李氏攜其子負其遺骸以歸東過開封止旅舍旅舍主人見其婦人獨攜一子</hi>
<hi>而疑之不許其宿李氏顧天已暮不肯去主人牽其臂而出之李氏仰天長慟曰我為婦人不能守節而此手</hi>
<pb n="KR3k0058_WYG_133-27b"/>
<hi>為人執邪不可以一手并汙吾身即丨丨自丨其丨路人見者環聚而嗟之或為之彈指或為之泣下開封尹</hi>
<hi>聞之白其事於朝官為賜藥封瘡厚䘏李氏而笞其主人者嗚呼士不自愛其身而忍耻以偷生者聞李氏之</hi>
<hi>風宜少知愧哉</hi>血入磚為婦人與嬰兒狀<hi>宋史譚氏婦趙傳至元十四年天兵破城</hi>
<hi>趙氏抱嬰兒隨其舅姑同匿邑校中為悍卒所獲殺其舅姑執趙欲汚之不可臨之以刄曰從我則生不從則</hi>
<hi>死趙罵曰吾舅死於汝吾姑又死於汝吾與其不義而生寜從吾舅姑以死耳遂與嬰兒同過害丨漬於禮殿</hi>
<hi>兩楹之間丨丨丨丨丨丨丨丨丨乆而宛然如新或訝之磨以沙石不滅又煆以熾炭其狀益顯</hi>丈夫<lb/>
女<hi>吳越春秋子胥遂行至吳疾于中道乞食溧陽適㑹女子擊綿於瀨水之上筥中有飯子胥遇之謂曰夫</hi>
<hi>人可得一餐乎女子曰妾獨與母居三十未嫁飯不可得子胥曰夫人賑窮途少飯亦何嫌哉女子知非恒人</hi>
<pb n="KR3k0058_WYG_133-28a"/>
<hi>遂許之發其簞筥飯其盎漿長跪而與之子胥再餐而止女子曰君有逺逝之行何不飽而餐之子胥已餐而</hi>
<hi>去又謂女子曰掩夫人之壺漿無令其露女子歎曰嗟乎妾獨與母居三十年自守貞明不願從適何宜饋飯</hi>
<hi>而與丈夫越虧禮義妾不忍也子行矣子胥行反顧女子已自投於瀬水矣於乎貞明執操其丨丨丨哉</hi>食<lb/>
魚辱我不忘乆生<hi>吳越春秋吳王有女滕玉因謀伐楚與夫人及女㑹蒸魚王前嘗半而與</hi>
<hi>女女怒曰王丨丨丨丨丨丨丨丨乃自殺闔閭痛之𦵏於國西閶門外鑿池積土文石為槨題湊為中金鼎玉</hi>
<hi>杯銀樽珠襦之寳皆以送女乃舞白鶴於吳市中令萬民隨而觀之還使男女與鶴俱入羨門因發機以掩之</hi>
守一醮之禮<hi>常璩華陽國志巴志永初中廣漢漢中羌反虐及巴郡有馬妙祈妻義王元憒妻姫</hi>
<hi>趙蔓君妻華夙䘮夫執共姜之節丨丨丨丨丨號曰三貞遭亂兵廹匿懼見拘辱三人同時自沉於西漢水而</hi>
<pb n="KR3k0058_WYG_133-28b"/>
<hi>没死有黄鳥鳴其𦵏處徘徊焉國人傷之乃作詩曰關關黄鳥爰集於樹窈窕淑女是繡是黼惟彼繡黼其心</hi>
<hi>匪石嗟爾臨川邈不可獲</hi>三貞<hi>見/上</hi>執手自灘下出<hi>酈道元水經注張員妻黄氏女也名</hi>
<hi>帛員乗船覆没求尸不得帛至没處灘頭仰天而歎遂自沉淵積十四日帛丨員丨丨丨丨丨</hi>作陌上<lb/>
桑以自明不從<hi>吳競樂府古題邯鄲女子秦姓名羅敷為邑人千乗王仁妻仁後為趙王家令</hi>
<hi>羅敷出采桑陌上趙王登䑓見而悦之置酒欲奪焉羅敷善彈箏丨丨丨丨丨丨丨丨丨</hi>投水不躍<lb/>
<hi>陶宗義輟耕録漳州龍溪縣澳里人陳端才之妻蔡氏三玉後至元間本處寇起掠其里里媪集里中婦女同</hi>
<hi>舟避難寇追及三玉亟以水潰衣寇視三玉有姿色欲先汚之三玉紿曰衣濕更求衣間寇取衣丨丨死寇曰</hi>
<hi>溺女必躍以長竿絡鈎俟其躍而舉之屍竟丨丨寇退三玉之父端廣舟次上流屍遂逆流附父舟捭之不去</hi>
<pb n="KR3k0058_WYG_133-29a"/>
　<hi>移舟遡河而上屍從之上者三父異甚視則其女也夫三玉一婦人耳寜死不辱出於天性宜其貞爽不昧如</hi>
　<hi>是</hi>嚙血題詩<hi>陶宗儀輟耕録越嵊縣剡溪胡氏諱妙端適同邑祝某至正庚子春為苖䝤虜至金</hi>
　<hi>華縣將妻之義不受辱乘間丨指丨丨丨壁上已赴水而死三月廿四日也䝤帥服其節為立廟祀之邑人咸</hi>
　<hi>曰烈女廟詩云弱質空懐漆室憂搜山千騎入深幽旌旗影亂天同慘金皷聲滛鬼亦愁父母劬勞何日報夫</hi>
　<hi>妻恩愛此時休九泉有路還歸去那箇雲邊是越州</hi>截髪示信誓弗再適<hi>陶宗儀輟耕録</hi>
　<hi>張春兒葉縣軍士李青之妻也年二十青疾草顧謂春曰吾殆矣女其善事後人春丨丨丨丨丨丨丨丨未幾</hi>
　<hi>青死春慟垂絶且囑匠人曰造棺宜極大將以盡納亡者衣服弓劍之屬匠如其言既斂乃自經鄰里就用此</hi>
　<hi>棺同𦵏之事奏上於朝旌其墓時至正戊子也</hi>
<pb n="KR3k0058_WYG_133-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定子史精華卷一百三十三<lb/>
</p>
<p>
</p>
  </div>
</body>
</text>
</TEI>
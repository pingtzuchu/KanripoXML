<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宅經卷下</head> <lb/>
    <p>
<pb n="KR3g0019_WYG_002-1a"/>
欽定四庫全書<lb/>
　宅經卷下<lb/>
凡修築垣牆建造宅宇土氣所衝之方人家即有災殃<lb/>
宜依法禳之<lb/>
正月土氣衝丁未方二月坤三月壬亥四月辛戌五月<lb/>
乾六月寅甲七月癸丑八月艮九月丙巳十月辰乙十<lb/>
一月巽十二月申庚<lb/>
　已下圖無不精詳但細看之必有災咎<lb/>
<pb n="KR3g0019_WYG_002-2a"/>
天門陽首宜平穏實不宜絶髙壯犯之損家長大病頭<lb/>
項等災<hi>五月丁壬日修吉北方不用壬子丁巳日</hi>亥為朱雀龍頭父命座犯<lb/>
者害命坐人<hi>三月丁壬日修</hi>壬為大禍母命犯之害命坐人有<lb/>
飛災口舌<hi>修己亥同</hi>子為死喪龍右手長子婦命座犯之害<lb/>
命坐人失魂傷目水災口舌<hi>修己壬同</hi>癸為罰獄勾陳次子<lb/>
婦命座犯之害命坐人口舌鬬訟等災<hi>七月丁壬日修三月亦通宫羽</hi>
<hi>姓不宜三月七月即吉日</hi>丑為官獄少子婦命座犯之鬼魅盜賊火<lb/>
光怪異等災<hi>修己癸同</hi>鬼門宅壅氣缺薄空荒吉犯之偏枯<lb/>
<pb n="KR3g0019_WYG_002-2b"/>
淋腫等災<hi>八月甲巳日修吉東方不用甲子己巳日</hi>寅為天刑龍背𤣥武庶<lb/>
養子婦長女命座犯之傷胎繫獄被盜亡敗等災<hi>六月甲巳</hi>
<hi>日修角姓六月凶十一月吉</hi>甲為宅刑次女孫男等命座犯之害命<lb/>
坐人家長病頭項諸傷折等災<hi>修與寅同</hi>卯龍右脇刑獄少<lb/>
女孫命座犯之害命坐人火光氣滿刑傷失魂<hi>修與寅同</hi>乙<lb/>
螣蛇訟獄客座命犯之害命坐人妖怪死喪口舌<hi>十月巳日</hi>
<hi>修吉惟宜屋低小仍不得重</hi>辰為白虎龍右足主訟獄奴婢六畜命<lb/>
座犯之驚傷跛蹇筋急等災亦主驚恐<hi>修與乙同</hi>風門宜平<lb/>
<pb n="KR3g0019_WYG_002-3a"/>
缺名福首背枯向榮二宅五姓八宅並不宜髙壯壅塞<lb/>
亦陽極陰首<hi>十一月丙辛日修吉南方不用丙子至辛巳日</hi>巳天福宅屋亦名<lb/>
宅極經曰欲得職治宅極宜壯實修改吉<hi>九月丙辛修唯用功多良</hi>
丙明堂宅福安門牛倉等舍經云治明堂加官益祿大<lb/>
吉祥合家快活不可當<hi>修己巳同</hi>午吉昌之地龍左足經云<lb/>
治吉昌奴婢成行六畜良宜平實忌髙及龜頭㕔<hi>修與巳同</hi>
丁天倉經云財耗亡治天倉宜倉庫六畜壯厚髙拓吉<lb/>
<hi>正月丙辛日修用功多大吉</hi>未天府髙樓大舍牛羊奴婢居之大孳<lb/>
<pb n="KR3g0019_WYG_002-3b"/>
息倉厠利<hi>修與丁同</hi>人門龍腸宜置牛馬廄其位欲開拓壅<lb/>
厚亦名福嚢重而兼實大吉<hi>二月乙庚日修</hi>申玉堂置牛馬屋<lb/>
主寶貝金玉之事壯實開拓吉經曰治玉堂財錢横來<lb/>
六畜肥强庚宅徳安門宜置車屋雞栖碓磑吉甚宜開<lb/>
拓連接壯闊浄潔吉<hi>修與申同</hi>酉大徳龍左脇客舍吉經曰<lb/>
治大徳富貴資財成萬億亦名宅徳宜宅主<hi>修與申同</hi>辛金<lb/>
匱天井宜置門及髙樓大屋經曰治金匱大富貴宜財<lb/>
百事吉<hi>四月乙庚日修大吉</hi>地府青龍左手主三元宜子孫恒令<lb/>
<pb n="KR3g0019_WYG_002-4a"/>
清浄吉經曰青龍壯髙富貴雄豪外巽之位宜作園池<lb/>
竹簟設有舍屋宜平而薄外天徳及玉堂之位宜開拓<lb/>
侵修令壯實大吉經曰福徳之方拓復拓子子孫孫受<lb/>
榮樂唯不得髙樓重舍外天倉與天府之位不厭髙壯<lb/>
樓舍安門倉庫牛舍及奴婢車屋並大吉<hi>南方宜□拓吉</hi>外龍<lb/>
腹之位與内院並同安牛馬牢厰亦名福嚢宜廣厚實<lb/>
吉外坤宜置馬廏吉安重滯之物及髙樓等並大吉外<lb/>
玉堂之院宜作崇堂及郎君孫㓜等院吉客㕔即有公<lb/>
<pb n="KR3g0019_WYG_002-4b"/>
客來若髙壯侵拓及有大樹重屋等招金玉寶帛主印<lb/>
綬喜外大徳宅位宜開拓勤修泥令新浄吉及作音樂<lb/>
飲會之事吉宜子孫婦女等院出貴人増財富貴徳望<lb/>
遐振外金匱青龍兩位宜作庫藏倉窖吉髙樓大舍宜<lb/>
財帛又宜子孫出豪貴婚連帝戚常令清浄連接藂林<lb/>
花木藹宻<lb/>
<pb n="KR3g0019_WYG_002-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0019_WYG_002-5b"/>
乾天門陰極陽首亦名背枯向榮其位舍屋連接長逺<lb/>
髙壯闊實吉<hi>五月丁壬日修吉北方不用壬子丁巳日</hi>亥為天福龍尾宜置<lb/>
猪欄亦名宅極經云欲得職治宅極宜開拓極<hi>亥東三月丁壬</hi>
<hi>日修吉宫羽姓即七月吉</hi>壬宅福明堂宜置髙樓大舍常令清浄及<lb/>
集學經史亦名印綬宫宜財祿<hi>大吉修與亥同</hi>子吉昌龍左足<lb/>
宜置牛屋經云奴婢成行六畜良平實吉<hi>修與亥同</hi>癸天倉<lb/>
立門户客舍簟厠吉經云財耗亡治天倉安六畜開拓<lb/>
髙厚<hi>七月丁壬日修吉</hi>丑天府髙樓大舍牛羊奴婢居之大孳<lb/>
<pb n="KR3g0019_WYG_002-6a"/>
息倉厠並吉<hi>修與癸同</hi>艮鬼門龍腹福嚢宜厚實重吉缺薄<lb/>
即貧窮<hi>八月甲巳日修吉東方不用甲子日</hi>寅玉堂宜置車牛舍主寳貝<lb/>
金玉之事宜開拓經曰治玉堂錢財横至六畜肥强大<lb/>
吉<hi>六月甲巳日修吉</hi>甲宅得安門宜置碓磑開拓連接壯觀吉<lb/>
清浄災殃自消<hi>修巳寅同</hi>卯大徳龍脇客舍經曰治大徳富<lb/>
貴資財成萬億亦名宅主主有徳望<hi>修與寅同</hi>乙金匱天井<lb/>
宜置髙樓大舍常令清浄勤修泥尤増喜慶<hi>夘巳南十月修</hi>辰<lb/>
地府青龍左手三元宜子孫當宜清浄經曰青龍壯髙<lb/>
<pb n="KR3g0019_WYG_002-6b"/>
富貴雄豪<hi>修己乙同</hi>巽風宜平穏不宜壅塞亦名陽極陰前<lb/>
背榮向枯宜空缺通疎大吉<hi>十一月丙辛日修吉南方不用丙子吉</hi>已朱<lb/>
雀龍頭父命座不宜置井犯害命坐人口舌飛禍吐血<lb/>
顛狂虵畜作怪<hi>己酉九月丙辛日修吉至午地徵音並忌正三四月吉</hi>丙大禍母<lb/>
命不宜置門犯之害命坐人飛禍口舌<hi>修與己同</hi>午為死喪<lb/>
長子婦命座犯之害命坐人失魂傷目心痛火光口舌<lb/>
龍右手筋急<hi>修與己同</hi>丁罰獄勾陳次子婦命犯之坐人口<lb/>
舌鬭訟瘡病等災<hi>午日西用正月丙辛日修吉未地五姓並吉</hi>未為官獄少<lb/>
<pb n="KR3g0019_WYG_002-7a"/>
子婦命座犯之害命坐人鬼魅火瘡霹靂盜賊刀兵流<lb/>
血六畜傷死家破逃散<hi>修與丁同</hi>坤人門女命座不宜置馬<lb/>
廏犯之偏枯淋腫等此地宜荒缺低薄吉<hi>二月乙庚日修</hi>申天<lb/>
刑龍背庶子婦長女命座犯之失魂病脇刑傷牢獄氣<lb/>
滿火怪<hi>申北十二月乙庚修至酉吉商姓十二月凶四月吉</hi>庚宅刑次女長孫命<lb/>
座不宜置門犯之害命坐人病右脇口舌傷殘損墜<hi>修與</hi>
<hi>甲同</hi>酉刑獄龍右脇少女孫命座犯者害命坐人失魂刑<lb/>
獄氣滿火怪<hi>修與申同</hi>辛為螣蛇訟獄客命犯之害命坐人<lb/>
<pb n="KR3g0019_WYG_002-7b"/>
口舌妖怪死喪災起<hi>酉北至戌四月乙庚日修</hi>戌白虎獄訟龍右足<lb/>
奴婢六畜命座犯之足跽跛蹇偏枯筋急<hi>修與辛同從乾順行至戌</hi>
<hi>一周二十四路</hi>外乾院與同院修造開拓令壯實髙岡陵大樹<lb/>
並吉宜家長延夀子孫榮祿不絶光映門族乾地廣闊<lb/>
外亥天福與宅極之鄉宜置大舍位次重疊深逺濃厚<lb/>
吉與宅福明堂相連接壯實子孫聰明昌盛科名印綬<lb/>
大富貴外天倉宜髙樓重舍倉廩庫藏奴婢六畜等舍<lb/>
大孳息宜財帛五榖其位髙潔開拓吉外天府宜闊壯<lb/>
<pb n="KR3g0019_WYG_002-8a"/>
子孫婦女居之大吉亦名富貴飽溢之地遷職喜萬般<lb/>
悉有矣絶上外龍腹福嚢之位宜壅實如山吉逺近連<lb/>
接大樹長岡不厭開拓吉若低缺無屋舍即貧薄不安<lb/>
外玉堂宜子婦即富貴榮華子孫興達其位雄壯即官<lb/>
職昇騰位至臺省寶帛金玉不少若陷缺荒殘即受貧<lb/>
薄流移他地外宅徳宜作學習道藝功巧立成亦得名<lb/>
聞千里四方來慕亦為師統子孫居之有信懐才抱義<lb/>
壯勇無雙外天徳金匱青龍此三神並宜濃厚實大舍<lb/>
<pb n="KR3g0019_WYG_002-8b"/>
髙樓或有客㕔卿相遊宴過往一家富貴豪盛須賴三<lb/>
神尤宜開拓若冷薄荒缺敗陷即貧窮也外青龍不厭<lb/>
清潔焚香設座延迓賔朋髙道奇人自然而至安井及<lb/>
水瀆甚吉<lb/>
　<lb/>
　<lb/>
　<lb/>
　宅經卷下<lb/>
</p>
<p>
</p>
  </div>
</body>
</text>
</TEI>
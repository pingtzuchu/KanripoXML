<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宅經卷上</head> <lb/>
    <p>
<pb n="KR3g0019_WYG_001-1a"/>
欽定四庫全書<lb/>
　宅經卷上<lb/>
夫宅者乃是隂陽之樞紐人倫之軌模非夫博物明<lb/>
賢而能悟斯道也就此五種其最要者唯有宅法而<lb/>
真秘術凡人所居無不在宅雖只大小不等隂陽有<lb/>
殊縱然客居一室之中亦有善惡大者大説小者小<lb/>
論犯者有災鎮而禍止猶藥病之效也故宅者人之<lb/>
本人以宅為家居若安即家代昌吉若不安即門族<lb/>
<pb n="KR3g0019_WYG_001-1b"/>
衰微墳墓川岡並同兹説上之軍國次及州郡縣邑<lb/>
下之村坊署柵乃至山居但人所處皆其例焉目見<lb/>
耳聞古制非一<lb/>
黄帝二宅經地典宅經三元宅經文王宅經孔子宅經<lb/>
宅錦宅撓宅統宅鏡天老宅經劉根宅經𤣥女宅經司<lb/>
馬天師宅經淮南子宅經王微宅經司最宅經劉晉平<lb/>
宅經張子毫宅經八卦宅經五兆宅經𤣥悟宅經六十<lb/>
四卦宅經右盤龍宅經李淳風宅經五姓宅經呂才宅<lb/>
<pb n="KR3g0019_WYG_001-2a"/>
經飛陰亂伏宅經子夏金門宅經刁曇宅經<lb/>
已上諸經其皆大同小異亦皆自言秘妙互推短長若<lb/>
不遍求即用之不足近來學者多攻五姓八宅黄道白<lb/>
方例皆違犯大經未免災咎所以人犯修動致令造者<lb/>
不居却毁陰陽而無據效豈不痛哉況先賢垂籍誡勗<lb/>
昭彰人自㝠蒙日用而不識其象者日月乾坤寒暑雌<lb/>
雄晝夜陰陽等所以包羅萬象舉一千從運變無形而<lb/>
能化物大矣哉陰陽之理也經之陰者生化物情之母<lb/>
<pb n="KR3g0019_WYG_001-2b"/>
也陽者生化物情之父也作天地之祖為孕育之尊順<lb/>
之則亨逆之則否何異公忠受爵違命變殃者乎今採<lb/>
諸秘驗分為二十四路八卦九宫配女男之位宅陰陽<lb/>
之界考尋休咎並無出前二宅此實養生靈之聖法也<lb/>
二十四路者隨宅大小中院分四面作二十四路十干<lb/>
十二支乾艮坤巽共為二十四路是也乾將三男震坎<lb/>
艮悉屬於陽位<hi>即從西北乾位之震為陽明矣</hi>坤將三女巽離兊悉屬<lb/>
陰之位<hi>即從東南巽角順之戌為陰明矣</hi>是以陽不獨王以陰為得<hi>陽宅</hi>
<pb n="KR3g0019_WYG_001-3a"/>
<hi>為宜修陰方</hi>陰不獨王以陽為得<hi>如上說</hi>亦如冬以温㬉為徳<lb/>
夏以凉冷為徳男以女為徳女以男為徳之義易訣云<lb/>
陰得陽如暑得凉五姓咸和百事俱昌所以徳位髙壯<lb/>
藹宻即吉重陰重陽則凶陽宅更招東方北方陰宅更<lb/>
招西方南方為重也<hi>是東面為辰南西面為戌北之位斜分一條為陰陽之界</hi>凡之<lb/>
陽宅即有陽氣抱陰陰宅即有陰氣抱陽陰陽之宅者<lb/>
即龍也陽宅龍頭在亥尾在巳陰宅龍頭在巳尾在亥<lb/>
<hi>其狀在龍者陰龍青陽龍赤各有命坐切忌犯也</hi>凡從巽向乾從午向子從坤<lb/>
<pb n="KR3g0019_WYG_001-3b"/>
向艮從酉向夘從戌向辰移<hi>已上移轉及上官所住不計逺近悉入陽也</hi>從<lb/>
乾向巽從子向午從艮向坤從卯向酉從辰向戌移<hi>已上</hi>
<hi>移轉及上官悉名入陰</hi>故福徳之方勤依天道天徳月徳生氣到<lb/>
其位即修令清潔闊厚即一家獲安榮華富貴<hi>天之福徳者宅</hi>
<hi>之財命也財命既壯何愁不榮故須勤修</hi>再入陰入陽是名無氣三度重入<lb/>
陰陽謂之無魂四入謂之無魄魂魄既無即家破逃散<lb/>
子孫絶後也<hi>經云連犯不止滅門絶嗣此之謂也</hi>若一陰陽往來即合天<lb/>
道自然吉昌之象也設要重往即須逐道住四十五日<lb/>
<pb n="KR3g0019_WYG_001-4a"/>
七十五日往之无咎仍宜生氣福徳之方始吉更犯五<lb/>
鬼絶命刑禍者尤不利訣云行不得度不如復故斯之<lb/>
謂也又云其宅乃窮急翻故宫宜拆刑禍方舍却益福<lb/>
徳方也又云翻宅平牆可為銷殃<hi>宅之行年不利或口舌疾病等即宜翻刑</hi>
<hi>禍添益福徳改移牆壁即消災致其大吉昌也</hi>夫辨宅者皆取移來方位不以<lb/>
街北街東為陽<hi>不妨是陽之位作陰宅居之即吉</hi>街南街西為陰<hi>不妨作陽</hi>
<hi>宅居之吉</hi>凡移來不勒逺近一里百里千里十步與百步同<lb/>
又此二宅修造唯看天道天徳月徳生氣到即修之不<lb/>
<pb n="KR3g0019_WYG_001-4b"/>
避將軍太嵗豹尾黄幡黑方及音姓宜忌順陰陽二氣<lb/>
為正此諸神殺及五姓六十甲子皆從二氣而生列在<lb/>
方隅直一年公事故不為災<hi>凡諸刑殺在刑禍方者設天徳月徳到亦須避之若</hi>
<hi>神殺在宅福徳方即待天徳月徳生氣到其位便須修之用功多即善故不避也若不明隂陽之氣到其位便</hi>
<hi>須修之用功多即善故不避也若不明氣中小數故不能制其大綱</hi>又云刑禍之方缺復<lb/>
荒福徳之方連接長吉也<hi>又云刑禍方牆舍位宜狹薄誡之髙壯也福徳方及牆舍</hi>
<hi>人家宜連接壯實也</hi>又云刑禍之方縮復縮猶恐災殃枉相逐福<lb/>
徳之方拓復拓子子孫孫受榮樂<hi>刑禍之方戒侵拓也不得太縮縮即氣不</hi>
<pb n="KR3g0019_WYG_001-5a"/>
<hi>足不足則損財祿福徳之方宜戒侵拓也亦不得太過太過即減福㑹至微不消厚福所臨也凡事足太過所</hi>
<hi>侵拓之數過於本宅名曰太過</hi>又云宅有五虚令人貧耗五實令人富<lb/>
貴宅大人少一虚宅門大内小二虚牆院不完三虚井<lb/>
竈不處四虚宅地多屋少庭院廣五虚宅小人多一實<lb/>
宅大門小二實牆院完全三實宅小六畜多四實宅水<lb/>
溝東南流五實又云宅乃漸昌勿棄宫堂不衰莫移故<lb/>
為受殃舍居就廣未必有歡計口半造必得夀考<hi>宅不宜廣</hi>
又云其田雖良薅鋤乃芳其宅雖善修移乃昌宅統之<lb/>
<pb n="KR3g0019_WYG_001-5b"/>
宅墓以象榮華之源得利者所作遂心失利者妄生反<lb/>
心墓凶宅吉子孫官祿墓吉宅凶子孫衣食不足墓宅<lb/>
俱吉子孫榮華墓宅俱凶子孫移鄉絶種先靈譴責地<lb/>
禍常併七世亡魂悲憂受苦子孫不立零落他鄉流轉<lb/>
如蓬客死河岸青烏子云其宅得墓二神漸䕶子孫祿<lb/>
位乃固得地得墓龍驤虎步物業滋川財集倉庫子孫<lb/>
忠孝天神祐助子夏云墓有四奇商角二姓丙壬乙辛<lb/>
宫羽徴三姓甲庚丁癸得地得宫刺史王公朱衣紫綬<lb/>
<pb n="KR3g0019_WYG_001-6a"/>
世貴名雄得地失宫有始無終先人受苦子孫當凶失<lb/>
地得宫子孫不窮雖無基業衣食過充失地失宫絶嗣<lb/>
無蹤行求衣食客死蒿蓬子夏云人因宅而立宅因人<lb/>
得存人宅相扶感通天地故不可獨信命也<lb/>
　　凡修宅次第法<lb/>
先修刑禍後修福徳即吉先修福徳後修刑禍即凶陰<lb/>
宅從巳起功順轉陽宅從亥起功順轉刑禍方用一百<lb/>
工福徳方用二百工壓之即吉陽宅多修於外陰宅多<lb/>
<pb n="KR3g0019_WYG_001-6b"/>
修於内或者取子午分陰陽之界悞將甚也此是二氣<lb/>
潛通運迴之數不同八卦九宫分形列象配男女之位<lb/>
也<hi>冬至巳夏至亥是陰陽起盛之極處不同聖人於地面上畫八卦列女男之宫宫者宅也巽為長女屬陰</hi>
<hi>乾為天天為陽明矣</hi>其有長才深智慜物愛生敬曉斯門其利莫<lb/>
測且大犯即家破逃散小犯則失爵亡官其餘雜犯火<lb/>
光口舌跛蹇偏枯衰殃疾病等萬般皆有豈得輕之哉<lb/>
犯處逺而慢即半年一年二年三年始發犯處近而緊<lb/>
即七十五日四十五日或不出月即發若見此圖者自<lb/>
<pb n="KR3g0019_WYG_001-7a"/>
然悟會不問愚智福徳自修災殃不犯官榮進達財食<lb/>
豐盈六畜獲安又歸天夀金玉之獻未足為珍利濟之<lb/>
徒莫大於此可以家藏一本用誡子孫祕而寶之可名<lb/>
宅鏡又宅書云拆故營新爻卜相伏移南徙北陰陽交<lb/>
分是和陰陽者氣也逐人得變吉凶者化也隨事能興<lb/>
故天地運轉無窮人畜鬼神變化何準摉神記云精靈<lb/>
鬼魅皆化為人或有人自相感變為妖怪亦如異性之<lb/>
木接續而生根苗雖殊異味相雜形礙之物尚隨變通<lb/>
<pb n="KR3g0019_WYG_001-7b"/>
陰陽虚無豈為常定是知宅非宅氣由移來以變之又<lb/>
云宅以形勢為身體以泉水為血脈以土地為皮肉以<lb/>
草木為毛髪以舍屋為衣服以門户為冠帶若得如斯<lb/>
是事儼雅乃為上吉三元經云地善即苗茂宅吉即人<lb/>
榮又云人之福者喻如美貌之人宅之吉者如醜陋之<lb/>
子得好衣裳神彩尤添一半若命薄宅惡即如醜人更<lb/>
又衣弊如何堪也故人之居宅大須慎擇又云修來路<lb/>
即無不吉犯抵路未嘗安假如近從東來入此宅住後<lb/>
<pb n="KR3g0019_WYG_001-8a"/>
更修拓西方名抵路卻修拓東方名來路餘方移轉及<lb/>
上官往來不計逺近準此為例凡人婚嫁買莊田六畜<lb/>
致營域上官求利等悉宜向宅福徳方往來久久吉慶<lb/>
若為刑禍方往來久久不利又忌龜頭㕔在午地向北<lb/>
衝堂名曰凶亭有稍髙豎屋亦不利訣云龜頭午必易<lb/>
主亦云妨主諸院有之亦不吉凡宅午巳東巽已來有<lb/>
髙樓大榭皆不利宜去之吉又云凡欲修造動治須避<lb/>
四王神亦名帝車帝輅帝舍假如春三月東方為青帝<lb/>
<pb n="KR3g0019_WYG_001-8b"/>
木王寅為車卯為輅辰為舍即是正月二月三月不得<lb/>
東戸經曰犯帝車殺父犯帝輅殺母犯帝舍殺子孫夏<lb/>
及秋冬三箇月倣此為忌又云每年有十二月毎月有<lb/>
生氣死氣之位但修月生氣之位者福來集月生氣與<lb/>
天道月徳合其吉路犯月死氣之位為有凶災<lb/>
正月生氣在子癸死氣在午丁二月生氣在丑艮死氣<lb/>
在未坤三月生氣在寅甲死氣在申庚四月生氣在夘乙<lb/>
死氣在酉辛五月生氣在辰巽死氣在戌乾六月生氣<lb/>
<pb n="KR3g0019_WYG_001-9a"/>
在巳丙死氣在亥壬七月生氣在午丁死氣在子癸八<lb/>
月生氣在未坤死氣在丑艮九月生氣在申庚死氣在<lb/>
寅甲十月生氣在酉辛死氣在卯乙十一月生氣在戌<lb/>
乾死氣在辰巽十二月生氣在亥壬死氣在巳丙<lb/>
　<lb/>
　<lb/>
　<lb/>
　<lb/>
<pb n="KR3g0019_WYG_001-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宅經卷上<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>傷寒總病論卷一</head> <lb/>
    <p>
<pb n="KR3e0026_WYG_001-1a"/>
欽定四庫全書<lb/>
　傷寒總病論卷一<lb/>
　　　　　　　　　　　　宋　龎安時　撰<lb/>
　　叙論<lb/>
龎曰素問云冬三月是謂閉藏水氷也地裂無擾乎陽<lb/>
又云彼春之暖為夏之暑彼秋之忿為冬之怒是以嚴<lb/>
寒冬令為殺厲之氣也故君子善知攝生當嚴寒之時<lb/>
周宻居室而不犯寒毒其有奔馳荷重勞房之人皆辛<lb/>
<pb n="KR3e0026_WYG_001-1b"/>
苦之徒也當陽氣閉藏反擾動之令鬱發腠理津液强<lb/>
漬為寒所摶膚腠反宻寒毒與榮衛相渾當是之時勇<lb/>
者氣行則己怯者則著而成病矣其即時成病者頭痛<lb/>
身疼肌膚熱而惡寒名曰傷寒其不即時成病則寒毒<lb/>
藏扵肌膚之間至春夏陽氣發生則寒毒與陽氣相𫝊<lb/>
于榮衛之間其患與冬時即病候無異因春温氣而變<lb/>
名曰温病也因夏暑氣而變名曰熱病也因八節虚風<lb/>
而變名曰中風也因暑濕而變名曰濕病也因氣運風<lb/>
<pb n="KR3e0026_WYG_001-2a"/>
熱相摶而變名曰風温也其病本因冬時中寒随時有<lb/>
變病之形態爾故大醫通謂之傷寒焉其暑病濕温風<lb/>
温死生不同形狀各異治别有法<lb/>
龎曰天寒之所折則折陽氣足太陽為諸陽主氣其經<lb/>
夾脊膂貫五臟六腑之腧上入腦故始則太陽受病也<lb/>
以其經貫五臟六腑之腧故病有臟府𫝊變之候以其<lb/>
陽經先受病故次第𫝊入隂經以陽主生故足太陽水<lb/>
𫝊足陽明土土𫝊足少陽木為微邪以隂主殺故木𫝊<lb/>
<pb n="KR3e0026_WYG_001-2b"/>
足少隂水水𫝊足厥隂木至第六七日當𫝊足厥隂肝<lb/>
木必移氣克于脾土脾再受賊邪則五臟六府皆危殆<lb/>
矣榮衛不通耳聾囊縮不知人則死速用承氣湯下之<lb/>
<hi>方在可下證中</hi>則可保五死一生勿従容拯溺令病人水漿不<lb/>
入湯液不下無可奈何也素問云脾熱病則五臟危又<lb/>
云土敗木賊則死若第六七日𫝊厥隂脈得微緩微浮<lb/>
其證寒熱似瘧此為必愈宜桂枝麻黄各半湯和之<hi>方在</hi>
<hi>可汗證中</hi>微緩微浮為脾胃脈也故知脾氣全不再受克邪<lb/>
<pb n="KR3e0026_WYG_001-3a"/>
無所容否極泰来榮衛將復水升火降則寒熱作而大<lb/>
汗解矣人將大汗必冒昧者若乆旱天將雨時六合皆<lb/>
至昏昧雨降之後草木皆蘇庶物明净玉冊所謂換陽<lb/>
之吉證也<lb/>
王叔和云土地温凉髙下不同物性剛柔餐居亦異是<lb/>
以黄帝興四方之問歧伯立四治之能以訓後賢開其<lb/>
未悟臨病之工宜兩審之<lb/>
龎曰叔和非醫之圓機孰能臻此也如桂枝湯自西北<lb/>
<pb n="KR3e0026_WYG_001-3b"/>
二方居人四時行之無不應驗自江淮間地偏暖處唯<lb/>
冬及春可行之自春末及夏至以前桂枝麻黄青龍内<lb/>
宜黄芩也自夏至以後桂枝内故須随證增知母大青<lb/>
石膏升麻輩取汗也若時行寒疫及病人素虚寒者正<lb/>
用古方不在加减矣夏至以後雖宜白虎詳白虎湯自<lb/>
非新中暍而變暑病乃汗後解表藥耳以白虎未能驅<lb/>
逐表邪故也或有冬及始春寒甚之時人患斯疾因汗<lb/>
下偶變狂躁不解須當作内熱治之不拘于時令也南<lb/>
<pb n="KR3e0026_WYG_001-4a"/>
方無霜雪之地不因寒氣中人地氣不藏蟲類泄毒嵐<lb/>
瘴間作不在此法治别有方也又一州之内有山居者<lb/>
為居積隂之所盛夏氷雪其氣寒腠理閉難傷于邪其<lb/>
人夀其有病者多中風中寒之疾也有平居者為居積<lb/>
陽之所嚴冬生草其氣温腠理踈易傷于邪其人夭其<lb/>
有病者多中濕中暑之疾也凡人禀氣各有盛衰宿病<lb/>
各有寒熱因傷寒蒸起宿疾更不在感異氣而變者假<lb/>
令素有寒者多變陽虚隂盛之疾或變隂毒也素有熱<lb/>
<pb n="KR3e0026_WYG_001-4b"/>
者多變陽盛隂虚之疾或變陽毒也<lb/>
龎曰四時之中有寒暑燥濕風火相摶喜變諸疾須預<lb/>
察之其飲食五味禽魚蟲菜果實之屬性偏有嗜者或<lb/>
金石草木藥素嘗有餌者人五臟有大小髙下堅脆端<lb/>
正偏傾六府亦有大小長短厚薄緩急令人終身長有<lb/>
一病者貴者後賤富者乍貧有常貴有常富有暴富有<lb/>
暴貧有暴樂有暴苦有始樂後苦有離絶藴結憂恐喜<lb/>
怒者夫常貴後賤名曰脫營常富後貧名曰失精暴樂<lb/>
<pb n="KR3e0026_WYG_001-5a"/>
暴苦始樂後苦精竭體沮脫勢侯王精神内傷情慕尊<lb/>
貴妄為䘮志始富後貧焦皮攣筋常富惡勞驕墮精消<lb/>
離間親愛者魂逰絶所懐者意喪藴所慮者神勞結怨恨<lb/>
者志苦憂愁者閉塞而不行盛怒者迷惑而不治恐懼<lb/>
者蕩憚而不收喜樂者撣散而不藏此皆非外邪所中<lb/>
而得之于内也良工必須審問其由先知臟府經絡受<lb/>
病之所可舉萬全工不思曉令五臟六府血氣離守迨<lb/>
至不救又何言哉<lb/>
<pb n="KR3e0026_WYG_001-5b"/>
龎曰隂陽虚盛者非謂分尺寸也榮衛者表陽也腸胃<lb/>
者裡隂也寒毒争于榮衛之中必發熱惡寒尺寸俱浮<lb/>
大内必不甚躁設有微煩其人欲飲食欲温而惡冷謂<lb/>
陽虚隂盛也可汗之則愈若誤下則死也若寒毒相薄<lb/>
于榮衛之内而陽勝隂衰極隂變陽寒盛生熱熱氣盛<lb/>
而入裏熱毒居腸胃之中水液為之乾涸燥糞結聚其<lb/>
人外不惡寒必蒸蒸發熱而躁甚則讝語其脈浮滑而<lb/>
數或洪實或汗後脈雖遲按之有力外證已不惡寒腹<lb/>
<pb n="KR3e0026_WYG_001-6a"/>
滿而喘此皆為陽盛隂虚當下之則愈若誤汗則死也<lb/>
仲景載三等陽明是陽盛隂虚證矣調經論云陽虚則<lb/>
内熱陽盛則外熱隂盛則内寒以此别之若隂獨盛而<lb/>
陽氣暴絶必四肢逆冷臍築凑痛身疼痛如被杖面青<lb/>
或吐或利脈細欲絶名曰隂毒也須急炙臍下服以辛<lb/>
熱之藥令陽氣復生濈然汗出而解若陽獨盛而隂氣<lb/>
暴絶必發躁狂走妄言面赤咽痛身斑斑如錦文或下<lb/>
利赤黄脈洪實或滑促名曰陽毒也宜用針泄熱服以<lb/>
<pb n="KR3e0026_WYG_001-6b"/>
苦酢之藥令隂氣復生濈然汗出而解也<lb/>
龎曰夫邪逆隂陽之氣非汗不能全其天真素問云辛<lb/>
甘發散為陽謂桂枝甘草細辛薑棗附子之類能復陽<lb/>
氣也酸苦湧泄為隂謂苦参大青葶藶苦酒艾之類能<lb/>
復隂氣也酸苦之藥既折熱復隂亦當小汗而後利者<lb/>
經云身汗得而後利則實者可活是也<lb/>
華陀治法云傷寒病起自風寒入于腠理與精氣分争<lb/>
榮衛否鬲周行不通病一日至二日氣在孔竅皮膚之<lb/>
<pb n="KR3e0026_WYG_001-7a"/>
間故病者頭痛惡寒身熱腰背强重此邪氣在表随證<lb/>
發汗則愈<lb/>
龎曰凡發汗須如常覆腰以上厚衣覆腰以下以腰足<lb/>
難取汗故也半身無汗病終不解凡發汗後病證仍存<lb/>
于三日内可二三發汗令腰脚周遍為度若病不解便<lb/>
可下之設令下後不解表裡邪亦衰矣足觀脈證調治<lb/>
七日内可期正汗為善也發汗後不可再行汗者始發<lb/>
熱惡寒今不惡寒但倍發熱而躁始脈浮大今洪實或<lb/>
<pb n="KR3e0026_WYG_001-7b"/>
沉細數始惺静今狂語此胃實陽盛再行汗藥即死須<lb/>
當下之有人始得病變陽盛之證須便下之不可拘<lb/>
日子淺深次第也病三日以上氣浮上部填塞胸<hi>闕</hi>
頭痛胸中滿或多痰涎當吐之即愈<lb/>
龎曰若虚損及新産人不能吐者可服枳實散<hi>枳實細末米飲</hi>
<hi>調二錢日可三四服</hi>若有虛寒手足冷及脈微弱者枳實二兩加<lb/>
桂枝一兩同末之如前服<lb/>
病五六日以上氣結在臟府故腹滿身重骨節煩疼當<lb/>
<pb n="KR3e0026_WYG_001-8a"/>
下則愈若小便少手足心并腋下不滋潤尚未可攻之<lb/>
當消息其候不可亂投湯藥虚其胃氣也<hi>以上解華陀治法</hi>
　　太陽證<lb/>
尺寸俱浮者太陽受病也一二日發以上連風府故頭<lb/>
項痛而腰脊强<hi>此是太陽膀胱經屬水病源云小腸者非也</hi>
太陽病發熱汗出惡風其脈緩者名為中風太陽病或<lb/>
已發熱未發熱必惡寒體痛脈隂陽俱緊者名為傷寒<lb/>
傷寒一日太陽受之脈若静者為不𫝊頗欲吐若煩躁<lb/>
<pb n="KR3e0026_WYG_001-8b"/>
脈數急者為𫝊也<lb/>
傷寒二三日陽明少陽證不見者為不𫝊也病發熱而<lb/>
惡寒邪發于陽也不熱而惡寒者邪發于隂也發于陽<lb/>
者七日愈發于隂者六日愈陽數七隂數六故也<hi>發于陽者</hi>
<hi>随證用汗藥攻其外發于隂者用四逆輩温其内</hi>
太陽病頭痛至七日以上自愈者其經竟故也若欲作<lb/>
再經者針足陽眀使經不𫝊<hi>補足陽明土三里穴也</hi>
風者解表而不了了者十二日愈<hi>方言曰南楚疾愈或謂之差或謂之了</hi>
<pb n="KR3e0026_WYG_001-9a"/>
太陽病初服桂枝湯反煩不解先刺風池風府却與桂<lb/>
枝湯則愈<lb/>
太陽病自汗四肢難以屈伸若小便難者可與陽旦湯<lb/>
内加附子一枚炮去皮尖八破同煎服之<hi>陽旦即桂枝湯異名</hi>若<lb/>
小便數者慎不可行此湯宜用芍藥甘草湯若誤行桂<lb/>
枝附子湯攻表則咽乾煩躁厥逆嘔吐者作甘草乾薑<lb/>
湯與之以復陽氣若厥愈足温更與芍藥甘草湯其脚<lb/>
即伸若胃氣不和讝語者少與調胃承氣湯微溏則讝<lb/>
<pb n="KR3e0026_WYG_001-9b"/>
語止<lb/>
芍藥甘草湯主脈浮而自汗小便數寸口脈浮大浮為<lb/>
風大為虚風則生微熱虚則兩脛攣小便數仍汗出為<lb/>
津液少不可誤用桂枝湯宜補虚退熱通治誤服湯後<lb/>
病證仍存者<hi>按古之三兩准今之一兩古之三升今之一升若以古方裁减以合今升秤則銖兩</hi>
<hi>升合之分毫難以従俗莫若以古今升秤均等而减半為一劑稍增其枚粒乃便于俗爾且仲景方云一劑盡</hi>
<hi>病證猶在者更作减半之劑此古方一劑又加其半庶可防病未盡而服之也有不禁人湯劑者再减半亦得</hi>
<hi>肘後所謂或以一分為兩或以二銖為兩以盞當升可也貧家難辦或臨時抄撮皆可麄末毎抄五錢水兩平</hi>
<pb n="KR3e0026_WYG_001-10a"/>
<hi>盞煎八分服之有薑棗者每服入薑三片棗三枚一日三服未中病可六七服也有不可作煮散者是病勢大</hi>
<hi>宜依古方行之凡湯一劑有附子一枚增半之劑合用附子一枚半古方不析枚者是枚力要完也半兩以上</hi>
<hi>大附子可當一枚半四錢以下者可用兩枚為准枚傷多不妨仲景云强人可加附子成兩枚是也</hi>
　　芍藥　甘草<hi>各二兩半</hi>
　細剉水一升半煎七合半去滓温温分再服<lb/>
甘草乾薑湯<lb/>
　　甘草<hi>二兩</hi>乾薑<hi>一兩</hi>
　煎如前方<lb/>
<pb n="KR3e0026_WYG_001-10b"/>
調胃承氣湯<lb/>
　　大黄<hi>一兩</hi>甘草<hi>半/兩</hi>芒硝<hi>一大合</hi>
　細剉水一升煎上二味至五合去滓下芒硝烊化暖<lb/>
　服一盞微溏為度如難利者再與一劑<lb/>
太陽病汗證反下之遂利不止脈促表未解也喘而汗<lb/>
出者葛根黄芩湯主之<lb/>
　　黄芩<hi>三錢</hi>黄連<hi>三/兩</hi>甘草<hi>半/兩</hi>葛根<hi>二兩</hi>
　細剉水一升煎七合半去滓温飲一盞日三服<lb/>
<pb n="KR3e0026_WYG_001-11a"/>
　　陽眀證<lb/>
尺寸俱長者陽明受病也當二三日發以其脈夹鼻絡<lb/>
于目故身熱目痛鼻乾不得卧<hi>此證惡寒可發汗若惡寒罷反自汗惡熱者為</hi>
<hi>胃家實屬正陽明宜調胃承氣湯方在太陽證下</hi>
龎曰有三陽陽明者其太陽陽明本太陽病若發汗若<lb/>
下若利小便此亡津液胃中乾燥因轉屬陽明也少陽<lb/>
陽明者本𫝊到少陽因發汗利小便巳胃中燥大便難<lb/>
也正陽陽明者病人本風盛氣實津液消鑠或始惡寒<lb/>
<pb n="KR3e0026_WYG_001-11b"/>
汗出多寒罷而反發熱或始得病便發熱狂言也<lb/>
凡陽明證俱宜下唯中寒惡寒為病在經與太陽合病<lb/>
屬表可發其汗<lb/>
二陽合病脈必浮大而長外證必頭痛腰疼肌熱目疼<lb/>
鼻乾也浮大者太陽受病也長者陽明也頭腰太陽也<lb/>
肌目鼻陽明也二陽併病太陽證罷但發潮熱手足漐<lb/>
漐汗出大便難而讝語者大承氣湯下之則愈<hi>方在可下證中</hi>
二陽併病太陽初得時發其汗汗先出復不徹因轉屬<lb/>
<pb n="KR3e0026_WYG_001-12a"/>
陽明自微汗不惡寒若太陽證不罷不可下下之為逆<lb/>
如此者可小發其汗設面色正赤者陽氣怫鬱在表當<lb/>
解之蒸之若汗出不徹當短息不足言陽氣怫鬱不得<lb/>
越當汗出而不汗其人短氣但坐以汗出不徹故也宜<lb/>
麻黄湯更發其汗即愈何以知其汗不徹其脈澀故知<lb/>
也<hi>方在可汗證中古本字多差誤以従来所見病人證候中符合如此故改正</hi>
陽明病能食為中風不能食為中寒<lb/>
陽明病中寒脈浮無汗其人必喘發汗則愈宜麻黄湯<lb/>
<pb n="KR3e0026_WYG_001-12b"/>
<hi>方在可汗證中</hi>
陽明病脈遲汗出多微惡寒者表未解發汗則愈宜桂<lb/>
枝湯<hi>方在可汗證中</hi>若不惡寒為外解欲手足濈然汗出者大<lb/>
便已鞕宜大承氣湯<hi>方在可汗證中</hi>
陽明病有不可攻者謂陽明病心下鞕滿者不可攻攻<lb/>
之利不止者死利止者愈<lb/>
陽明病或發汗或自汗大便雖鞕小便少者未可攻津<lb/>
液恐還入胃必先鞕後溏也小便自如乃可攻之<lb/>
<pb n="KR3e0026_WYG_001-13a"/>
陽明病中風口苦咽乾腹滿微喘發熱惡寒其脈浮緊若下<lb/>
之則腹滿小便難也<hi>此證必無汗與後證相似且惡寒無汗為異以咽乾腹滿亦不宜正</hi>
<hi>與汗藥别與消詳也</hi>
陽明病脈浮而緊咽乾口苦腹滿而喘發熱汗出不惡<lb/>
寒而反惡熱身重若發汗則煩躁憒憒反讝語若加温<lb/>
針必怵惕煩躁不得眠若下則胃中空虚客氣動鬲心<lb/>
中懊憹胎生舌上者梔子香䜴湯主之<lb/>
　　肥梔子<hi>十枚</hi>香豉<hi>二合</hi>
<pb n="KR3e0026_WYG_001-13b"/>
　水二升煮梔子减半下豉再煮八合去滓温服一盞<lb/>
　得快吐者止後服<lb/>
脈浮緊必無汗而反有汗咽噪腹滿惡熱法當下之而<lb/>
又脈浮緊不當下此恐變風温宜細詳<lb/>
陽明病口鼻燥但潄水而不欲嚥者必衂<lb/>
　　少陽證<lb/>
尺寸俱弦者少陽受病也當二三日發以其脈上循脇<lb/>
絡于耳故胷脇痛而聾<hi>足少陽膽屬木弦者細長如琴弦狀仲景云脈浮而緊曰弦非</hi>
<pb n="KR3e0026_WYG_001-14a"/>
<hi>謂此弦脈也凡傷寒脈浮緊相載皆屬弦之類也有屬太陽有屬陽明者少陽正得弦脈體是小弦長大脈也</hi>
<hi>多宜和表鮮有汗證</hi>
少陽之證口苦咽乾目眩也<lb/>
此三陽經皆病未入于藏可汗而解<hi>仲景少陽證雖小柴胡乃和表藥耳</hi>
弦細頭痛發熱屬少陽宜小柴胡湯不可發汗發汗則<lb/>
讝語此屬胃胃和則愈不和則煩而躁宜調胃承氣湯<lb/>
此屬少陽陽明證也<hi>方在太陽證中</hi>本太陽病不解轉入少陽<lb/>
者脇下鞕滿乾嘔不能食徃来寒熱尚未可吐下脈緊<lb/>
<pb n="KR3e0026_WYG_001-14b"/>
者小柴胡湯主之<hi>少加牡蠣</hi>若已吐下發汗温針讝語小柴<lb/>
胡湯證罷此為壊病知犯何逆以法治之<hi>知犯何逆者犯四種温病</hi>
<hi>壊候也</hi>
少陽中風兩耳微聞目赤胷中滿而煩不可吐下吐下<lb/>
則驚悸小柴胡湯主之<hi>方在和表證中</hi>
三陽合病脈浮大上關上但欲眠睡合目則汗<hi>不言弦者隠于</hi>
<hi>長大也</hi>
三陽合病面垢讝語腹滿身重不能轉側遺尿發汗則<lb/>
<pb n="KR3e0026_WYG_001-15a"/>
讝語下之則額上生汗手足逆冷若自汗者宜白虎湯<lb/>
<hi>方在厥隂證中</hi>
傷寒四五日或六七日無大熱其人躁悶此為陽去入<lb/>
隂也<lb/>
傷寒三四日陽為盡三隂當受邪其人反能食而不嘔<lb/>
此為三隂不受邪也<hi>病到隂必吐利</hi>
傷寒三日少陽脈小者欲愈也<hi>小而平勻者也</hi>
　　太隂證<lb/>
<pb n="KR3e0026_WYG_001-15b"/>
尺寸俱沉細者太隂受病也當四五日發其經布胃中<lb/>
絡于嗌故腹滿而嗌乾宜大承氣湯下之<hi>方在可下證中</hi>
太隂之為病腹滿而吐食不下自利益甚時腹自痛若<lb/>
下之必胷下結鞕自利不渴者屬太隂其藏有寒故也<lb/>
<hi>當温之以四逆輩</hi>
傷寒三日太陽脈弱至四日太隂脈大<hi>脈大而胷滿多痰者宜吐之無</hi>
<hi>此證者宜汗之</hi>傷寒脈浮緩<hi>亦大之類</hi>手足自温者繫在太隂小便<lb/>
不利者必發黄<hi>五苓散加茵陳主之</hi>若小便自利者不能發黄至<lb/>
<pb n="KR3e0026_WYG_001-16a"/>
七八日雖暴煩下利日十餘行必自止以脾家實腐穢<lb/>
當去故也橘皮湯主之<lb/>
五苓茵陳散<lb/>
　以茵陳濃煎湯調五苓散二錢服之日三四黄従小<lb/>
　便下以小便清為度<lb/>
橘皮湯<lb/>
　　橘皮<hi>一兩</hi>生薑<hi>二兩</hi>
　細剉水一升半煎七合去滓分二服稍熱呷未差再<lb/>
<pb n="KR3e0026_WYG_001-16b"/>
　作服<lb/>
本太陽病醫反下之因爾腹滿時痛者屬太隂也桂枝<lb/>
芍藥湯主之<lb/>
　　桂枝<hi>一兩半</hi>芍藥<hi>三/兩</hi>甘草<hi>一/兩</hi>大棗<hi>六/枚</hi>生薑<hi>一兩半</hi>
　㕮咀以水三升煮取一升半去滓毎温一盞日三服<lb/>
　<hi>注云小建中湯不用飴糖故芍藥為君止痛復利邪故也</hi>
　　少隂證<lb/>
尺寸俱沉者少隂受病也當五六日發以其經貫腎絡<lb/>
<pb n="KR3e0026_WYG_001-17a"/>
于肺繫舌本故口燥舌乾而渇大承氣湯下之<hi>方在可下證中</hi>
少隂之為病脈微細于寐也<lb/>
少隂中風陽微隂浮為欲愈也<lb/>
凡少隂病四逆者宜温之<lb/>
少隂病始得之反發熱脈沉者麻黄細辛附子湯主之<lb/>
　　麻黄<hi>二兩</hi>細辛<hi>二/兩</hi>附子<hi>一枚</hi>
　㕮咀以水三升先煮麻黄十數沸去上沫内諸藥煮<lb/>
　取一升去滓每温一盞日三服<lb/>
<pb n="KR3e0026_WYG_001-17b"/>
少隂病得之二三日麻黄附子甘草湯微汗以二三日<lb/>
無陽證故微發汗也<hi>謂初得病二三日常見少隂證無陽者須發小汗也</hi>
　　麻黄<hi>二兩</hi>甘草<hi>二/兩</hi>附子<hi>一枚</hi>
　㕮咀以水三升先煮麻黄十數沸去上沫内諸藥煮<lb/>
　取一升半去滓每温一盞日三服<lb/>
龎曰少隂病脈沉不知何沉也且沉緊發汗則動經沉<lb/>
數為病在裏不可發汗詳此脈或沉而濡或沉而微是<lb/>
表中寒而裡不消脈應裡而發熱在表故以小辛之藥<lb/>
<pb n="KR3e0026_WYG_001-18a"/>
温散而微微取汗也<lb/>
少隂病吐利手足不逆冷發熱者不死脈不至者灸少<lb/>
隂七壯<hi>太谿穴在内踝後跟骨上動脈陷中言發熱者謂其身發熱也</hi>
少隂病吐利煩躁四逆者死<hi>煩躁者内煩躁也與茱萸湯證宜細審其生死</hi>
<hi>也</hi>
少隂病惡寒而勌<hi>居員切</hi>時時自煩不欲厚衣宜大柴胡<lb/>
湯<hi>方在可下證中</hi>
少隂病四逆惡寒而自勌脈不至而吐利煩躁者死<hi>重詳</hi>
<pb n="KR3e0026_WYG_001-18b"/>
<hi>定此</hi>
少隂病下利利止而眩時自冒者死<hi>此合是少陽冒昧汗濈出脈匀小浮</hi>
<hi>者生少隂無眩冒之證</hi>
少隂病六七日息髙者死<lb/>
少隂病脈微細沈但欲卧汗出不煩自欲吐至五六日<lb/>
自利復煩躁不得卧寐者死<lb/>
少隂病得之二三日以上心中煩不得卧者黄連阿膠<lb/>
湯主之<lb/>
<pb n="KR3e0026_WYG_001-19a"/>
　　黄連<hi>一兩</hi>黄芩<hi>一/分</hi>芍藥<hi>一/分</hi>雞子黄<hi>半/枚</hi>阿膠<hi>炙三分為末</hi>
　以水二升先煮三物取一升去滓内阿膠烊盡小冷<lb/>
　内雞子黄攪令相得温温一盞日三四服<lb/>
少隂病下利清水色純清心下必痛口乾躁者大承氣<lb/>
湯下之<hi>方在可下證中</hi>
少隂病吐利手足厥冷煩躁欲死者茱萸湯主之<lb/>
　　茱萸<hi>一兩半洗三遍</hi>人參<hi>三/分</hi>生薑<hi>一兩/半</hi>大棗<hi>三個</hi>
　以水三升半煮取一升半去滓每温一盞日三服<lb/>
<pb n="KR3e0026_WYG_001-19b"/>
少隂病咽痛者桔梗甘草湯主之<lb/>
　　桔梗<hi>半兩</hi>甘草<hi>一兩</hi>
　細剉水一升煎半升去滓作三服細呷之<lb/>
又半夏散亦主之<lb/>
　　半夏<hi>湯洗七遍</hi>桂枝<hi>去/皮</hi>甘草<hi>炙</hi>
　右各等分各别搗篩已合治之每服三錢水一盞半<lb/>
　煎至八分温冷少少嚥之<lb/>
少隂病下利清榖裏寒外熱手足厥逆脈微欲絶身反<lb/>
<pb n="KR3e0026_WYG_001-20a"/>
不惡寒者其人面赤或腹痛或乾嘔或咽痛或利止脈<lb/>
不出者通脈四逆湯主之<lb/>
　　甘草<hi>一兩</hi>附子<hi>大者半個强/人加半個</hi>乾薑<hi>三分强人加一兩半</hi>
　細剉水三升煎至一升去滓每温服一盞日三四服<lb/>
　未差急更作一劑不可作煮散其脈續續出者愈暴<lb/>
　出者死面赤者加連須葱四莖去青腹痛去葱加芍<lb/>
　藥一兩嘔者加生薑一兩咽痛者去芍藥加桔梗半<lb/>
　兩利止脈不出者去桔梗加人参半兩病與方皆相<lb/>
<pb n="KR3e0026_WYG_001-20b"/>
　應者與服之<lb/>
少隂病下利六七日欬而嘔渴心煩不得眠者宜猪苓<lb/>
湯<lb/>
　　猪苓　茯苓　澤瀉　滑石　阿膠<hi>各半兩</hi>
　㕮咀以水二升先煮四物取一升去滓内阿膠末烊<lb/>
　盡每温一盞服<lb/>
少隂病下利咽痛胷滿心煩猪膚湯主之<lb/>
　　猪膚<hi>半斤</hi>
<pb n="KR3e0026_WYG_001-21a"/>
　以水五升煮取二升半去滓加白蜜半斤白粉二合<lb/>
　半熬香和令相得每温服一盞日三四服<lb/>
少隂病四逆其人或欬或悸或小便不利或腹中痛或<lb/>
泄利下重者四逆散主之<lb/>
　　甘草　枳實　柴胡　芍藥<hi>各任分</hi>
　𢷬篩為細末白飲和服方寸匕日三服欬者加五味<lb/>
　子乾薑炮各二分半并主下利悸者加桂枝二分半<lb/>
　小便不利者加赤茯苓二分半腹痛者加附子一個<lb/>
<pb n="KR3e0026_WYG_001-21b"/>
　炮去皮臍泄利下重者先以水三升薤白一升半煮<lb/>
　取二升去滓以散方寸匕用薤白湯一盞煎八分日<lb/>
　三四服<lb/>
　　厥隂證<lb/>
尺寸俱微者厥隂受病也六七日發以其脈循隂而絡<lb/>
于肝故煩滿而囊縮<hi>㣲緩者囊必不縮若外證發熱惡寒似瘧為欲愈候宜桂枝麻黄各</hi>
<hi>半湯也若尺寸俱沉短者囊必縮宜承氣湯下之方在可下證中</hi>
厥隂之為病消渴氣上衝心中痛熱飢而不欲食食則<lb/>
<pb n="KR3e0026_WYG_001-22a"/>
吐蚘下之利不止烏梅丸主之<lb/>
傷寒脈微而厥至七八日膚冷其人躁無暫安者此藏<lb/>
厥非蚘厥也蚘厥者其人當吐蚘令病者靜而復煩<lb/>
也此藏寒蚘上上入其鬲故煩須臾復止得食而嘔又<lb/>
煩者蚘聞食臭即出其人常自吐蚘蚘厥者烏梅丸主<lb/>
之又治久痢<hi>藏厥宜四逆輩極冷服之</hi>
　　烏梅<hi>一百五十个</hi>　乾薑<hi>五/兩</hi>　黄連<hi>八/兩</hi>　當歸<hi>二兩</hi>
　　川椒　　　桂枝　　　附子　　人參<lb/>
<pb n="KR3e0026_WYG_001-22b"/>
　　黄蘗　　　　細辛<hi>各三兩</hi>
　異擣篩合治之以苦酒浸烏梅一宿去核蒸之二斗<lb/>
　米下飯熟𢷬成泥和藥令相得内臼中與蜜再杵二<lb/>
　千下丸如梧桐子大先食飲服十丸日三服稍加至<lb/>
　二十丸禁生冷滑臭食物等<lb/>
厥隂中風脈微浮者為欲愈不浮為未愈<lb/>
脈遲反以黄芩湯得徹其熱腹中應冷當不得食今反<lb/>
能食此為除中必死<lb/>
<pb n="KR3e0026_WYG_001-23a"/>
先厥後發熱下利必自止而反汗出咽痛者其喉為痺<lb/>
發熱無汗其利自止若不止必便膿血者其喉不痺<lb/>
龎曰熱少微厥指頭寒嘿嘿不欲食煩躁數日小便自<lb/>
如此熱除也宜乾薑甘草湯<hi>方在太陽證中</hi>
龎曰手足逆冷皆屬厥隂不可下亦不可汗有須下證<lb/>
者謂手足雖逆冷而手足掌心必煖非正厥也故可消<lb/>
息汗下也<lb/>
傷寒一二日至四五日厥者必發熱前發厥者後必發<lb/>
<pb n="KR3e0026_WYG_001-23b"/>
熱厥甚熱亦甚厥微熱亦微不過五日六日不厥者必<lb/>
愈若六日厥者必發熱愈甚仍下利也<lb/>
龎曰寒熱而厥面色不澤冒昧者當用緜衣包手足令<lb/>
温煖必大汗而解也有不因大汗下而兩手忽無脈謂<lb/>
之雙伏或一手無脈謂之單伏或利止如此必有正汗<lb/>
急用四逆輩温之時有汗便安脈終不出者死下利先<lb/>
厥後發熱利必自止不爾咽中痛或喉痺若便膿血者<lb/>
其喉不痺<lb/>
<pb n="KR3e0026_WYG_001-24a"/>
厥而下利者當不能食反能食者為除中必死能食反<lb/>
發熱脈數者必發癰膿厥而嘔胸脇煩滿後必便膿血<lb/>
病者手足冷少腹按之痛此結冷在膀胱關元也<hi>當闗元炙</hi>
<hi>之</hi>
發熱下利厥逆躁不得卧者死<lb/>
病人手足厥冷脈乍緊者邪結在胸中心下滿而煩不<lb/>
能飲食者病在胸中當吐之宜𤓰蒂散凡病可吐者皆<lb/>
宜此方<lb/>
<pb n="KR3e0026_WYG_001-24b"/>
　　𤓰蒂　赤小豆<hi>等分</hi>
　細末别以香豉一合熱湯三盞煮作稀糜去滓取汁<lb/>
　和散一錢温温頓服不吐者少少加藥再服得吐快<lb/>
　乃止諸亡血虚家不可與服<hi>有用丁香者吐之多霍燥人</hi>
傷寒厥而心下悸宜先治水當服茯苓甘草湯次治其<lb/>
厥不爾水漬入胃必作利也茯苓甘草湯<lb/>
　　茯苓　桂<hi>各兩</hi>一生薑<hi>一兩/半</hi>甘草<hi>半兩</hi>
　細剉水二升煎一升温飲一盞悸止為度<lb/>
<pb n="KR3e0026_WYG_001-25a"/>
傷寒六七日大下後寸脈沉而遲手足厥逆下部脈不<lb/>
至咽喉不利唾膿血泄利不止者為難治宜麻黄升麻<lb/>
湯<hi>有不因下而自利加衂血者允宜此方</hi>
　　麻黄<hi>一兩</hi>升麻　當歸<hi>各半/兩</hi>知母　黄芩　萎蕤<hi>各三</hi>
　　<hi>錢</hi>芍藥　天門冬　桂枝　茯苓　甘草　石膏<lb/>
　　　白术　乾薑<hi>各一錢半</hi>
　細剉水二升半先煮麻黄一二沸去沫内諸藥煮一<lb/>
　升二合去滓温服一盞如人行七八里乆進一服以<lb/>
<pb n="KR3e0026_WYG_001-25b"/>
　汗出即住服<lb/>
本自汗下復吐下之寒愈格逆食入口即吐宜乾薑黄<lb/>
芩湯<lb/>
　　乾薑　黄芩　黄連　人參<hi>各一兩半</hi>
　細剉水三升煮取一升半去滓温服一盞<lb/>
下利微熱而渴脈弱者自愈脈數汗出亦然緊為未解<lb/>
發熱而厥七日下利為難治<lb/>
凡厥通用四逆湯<hi>方在四逆證中</hi>謂其脈浮遲或微或細或沉<lb/>
<pb n="KR3e0026_WYG_001-26a"/>
皆屬裡有寒也<lb/>
厥而脈滑者為裡有熱白虎湯主之<lb/>
　　知母　石膏<hi>八兩</hi>甘草<hi>半/兩</hi>粳米<hi>三合</hi>
　以水五升煮米熟湯成去滓温服一盞日三服有渴<lb/>
　加人參半兩<lb/>
龎曰三陽皆有合病凡合病者有十四證唯三隂無合<lb/>
病<lb/>
　　兩感證<lb/>
<pb n="KR3e0026_WYG_001-26b"/>
龎曰素問載兩感于寒其脈應與其病形者一日則巨<lb/>
陽與少隂俱病頭痛而煩滿二日則陽明與太隂俱病<lb/>
腹滿身熱不欲食讝語三日則少陽與厥隂俱病則耳<lb/>
聾嚢縮而厥水漿不入口不知人六日死言其六日死<lb/>
者是藏府榮衛或有所通行故四日少隂與太陽俱病<lb/>
五日太隂與陽明俱病六日厥隂與少陽俱病是重<lb/>
𫝊得六日死矣其有三日死者素問謂陽明為五藏十<lb/>
二經脈之長其邪氣盛故不知人三日其氣乃絶故死<lb/>
<pb n="KR3e0026_WYG_001-27a"/>
矣夫邪氣盛則實表裏邪實併領血氣入胃不通于榮<lb/>
衛氣血故氣血随邪而盡則三日死矣其脈候素問已<lb/>
脫今詳之凡沈者皆屬隂也一日脈當沈而大沈者少<lb/>
隂也大者太陽也二日脈當沈而長三日脈當沈而弦<lb/>
乃以合表裏之脈也沈長沈弦皆隠于沈大凡隂不當<lb/>
合病唯三陽可以合病今三隂與三陽合病故其脈似<lb/>
沈緊而大似沈實而長亦類革至之死脈也<lb/>
　　三隂三陽𫝊病證<lb/>
<pb n="KR3e0026_WYG_001-27b"/>
龎曰傷寒一日巨陽受病前所說膀胱詳矣病源云小<lb/>
腸雖則誤其標本其手足隂陽自有併病者故素問云<lb/>
六日三隂三陽五藏六府皆受病榮衛不行五藏不通<lb/>
則死矣是表裏次第𫝊不必兩感亦有至六日𫝊遍五<lb/>
藏六府而死者也素問云諸浮不躁者皆在陽則為熱<lb/>
其有躁者在手假令第一日脈不躁是足太陽膀胱脈<lb/>
先病脈加躁者又兼手太陽小腸也又云諸細而沉者<lb/>
皆在隂則為骨痛其有静者在足假令第四日脈静者<lb/>
<pb n="KR3e0026_WYG_001-28a"/>
足太隂始𫝊病也脈加數又兼手太隂病也故六日亦<lb/>
能𫝊遍藏府也躁謂脈數静謂脈不數用藥則同若用<lb/>
鍼須取足與手之經也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0026_WYG_001-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　傷寒總病論卷一<lb/>
</p>
<p>
</p>
  </div>
<div>
<head>傷寒總病論卷二</head> <lb/>
    <p>
<pb n="KR3e0026_WYG_002-1a"/>
欽定四庫全書<lb/>
　傷寒總病論卷二<lb/>
　　　　　　　　　　　　宋　龎安時　撰<lb/>
　　可發汗證<lb/>
大法春宜發汗<lb/>
太陽中風陽浮而隂弱陽浮者自發熱隂弱者自汗出<lb/>
嗇嗇惡寒浙浙惡風翕翕發熱鼻鳴乾嘔者桂枝湯主<lb/>
之<lb/>
<pb n="KR3e0026_WYG_002-1b"/>
　桂枝　芍藥　生薑<hi>各一兩</hi>甘草<hi>一/兩</hi>大棗<hi>六个</hi>
　㕮咀水三升半微火煎取一升七合半生布絞去滓<lb/>
　温服一盞須臾啜熱粥一椀令助藥力周覆一時汗<lb/>
　徧身濈濈者益佳不可令如水流漓病必不除若一<lb/>
　服汗出病差止後服不必盡劑也若不汗如前法更<lb/>
　服半日許令三服若病重者一日一夜可盡一劑病<lb/>
　證猶存者更作服若汗未出乃至二三劑忌生冷粘<lb/>
　滑肉麪五辛酒酪臭惡等物<lb/>
<pb n="KR3e0026_WYG_002-2a"/>
太陽病初服桂枝湯反煩不解者先刺風池風府却與<lb/>
桂枝湯則愈按風池是少陽之經陽維之㑹不針天柱<lb/>
而取風池者陽維維諸陽巨陽與諸陽主氣故也<lb/>
龎曰凡桂枝湯證病者常自汗出小便不數手足温和<lb/>
或手足指梢露之則微冷覆之則温渾身熱微煩而又<lb/>
増寒始可行之若病者身無汗小便數或手足逆冷不<lb/>
惡寒反惡熱或飲酒後慎不可行桂枝湯也<hi>脉𦂳必無汗設有汗</hi>
<hi>不可誤作桂枝證</hi>
<pb n="KR3e0026_WYG_002-2b"/>
太陽病發汗遂漏不止其人惡風小便難四支微急難<lb/>
以屈伸者桂枝加附子湯主之<hi>桂枝湯内加附子一枚炮去皮尖切片同煎如</hi>
<hi>前小便難為有津液可作汗若小便數不可誤認陽旦證也陽旦即桂枝湯異名也</hi>
下後脉促胷滿者桂枝去芍藥湯主之<hi>桂枝湯内去芍藥只用四味也</hi>
<hi>芍藥味酸脉促胷滿恐成結胷故去芍藥之佐全用辛甘發散其毒氣也</hi>
服桂枝湯或下之仍頭項强痛翕翕熱無汗心下滿㣲<lb/>
痛小便不利者桂枝去桂加白术茯苓各一兩半主之<lb/>
<hi>不用桂加水成四升服一升</hi>
<pb n="KR3e0026_WYG_002-3a"/>
太陽病項背强几几汗出惡風者桂枝加葛根二兩添<lb/>
水成四升煎取二升通治柔痓<lb/>
太陽下之㣲喘者表未解也桂枝加杏仁厚朴湯主之<lb/>
<hi>桂枝内加厚朴一兩杏仁四十枚</hi>此則中風自汗用桂枝湯證也<lb/>
龐曰惡寒者不當風而憎寒惡風者當風而增寒皆屬<lb/>
表證太陽病頭痛發熱身疼痛骨節煩疼惡風無汗而<lb/>
喘者麻黄湯主之<lb/>
　麻黄<hi>一兩半</hi>桂枝<hi>一/兩</hi>甘草<hi>五/錢</hi>杏仁<hi>三十五個</hi>
<pb n="KR3e0026_WYG_002-3b"/>
　㕮咀水二升半煮麻黄數沸去上沫内諸藥煮取一<lb/>
　升二合半去滓每飲一盞續次服盡不用粥投温覆<lb/>
　如桂枝法將息未汗可再作二三劑<lb/>
龐曰傷寒之脉𦂳盛而按之澀是也脉浮而𦂳浮為風<lb/>
𦂳為寒風傷衛寒傷榮榮衛俱病骨節煩疼外證必發<lb/>
熱無汗或喘其人但增寒手足指末必微厥乆而復温<lb/>
掌心不厥此傷寒無汗用麻黄證<lb/>
凡脉浮數或浮𦂳無汗小便不數病雖十餘日尚宜麻<lb/>
<pb n="KR3e0026_WYG_002-4a"/>
黄湯也<lb/>
太陽中風脉浮𦂳發熱惡寒身痛不汗出而煩躁者大<lb/>
青龍湯主之若脉㣲弱自汗出惡風者不可服之服之<lb/>
則厥逆筋惕肉瞤此為逆也大青龍湯<lb/>
　麻黄<hi>三兩</hi>桂枝　甘草　石膏<hi>各一/兩</hi>杏仁<hi>二十/個</hi>棗<hi>五枚</hi>生<lb/>
　薑<hi>一兩半</hi>
　㕮咀水五升煮麻黄數沸去上沫内諸藥煮取二升<lb/>
　每温飲一盞㣲汗為度若汗周身潤則止服未周身<lb/>
<pb n="KR3e0026_WYG_002-4b"/>
　潤可停待少時服盡不欲汗多亡陽故也亡陽遂虚<lb/>
　惡風煩躁不得眠也<lb/>
傷寒脉浮緩身不疼但重乍有輕時無少隂證者大青<lb/>
龍湯主之<hi>少隂當言太隂按太隂證内有脉浮緩手足温者繫太隂太隂當發證屬青龍湯似桂枝</hi>
<hi>證反無汗而脉𦂳似麻黄證反身不疼而脉浮緩</hi>
太陽病項背几几無汗惡風葛根湯主之<lb/>
　葛根<hi>二兩</hi>麻黄<hi>一兩/半</hi>桂枝<hi>一/兩</hi>甘草<hi>一/兩</hi>芍藥<hi>一/兩</hi>大棗<hi>六枚</hi>生<lb/>
　薑<hi>一兩半</hi>
<pb n="KR3e0026_WYG_002-5a"/>
　㕮咀水四升先煮麻黄葛根數沸去沫下諸藥煮取<lb/>
　二升半去滓每温飲一盞日三服如桂枝湯將息<lb/>
太陽與陽明合病必自下利者葛根湯主之<lb/>
太陽與陽明合病不利但嘔者葛根加半夏湯主之用<lb/>
煎葛根湯内加半夏一兩一分湯洗十遍每個作四破<lb/>
龐曰脉浮𦂳無汗服湯未中病其人發煩目瞑極者必<lb/>
衂小衂而脉尚浮者宜麻黄湯衂後脉已㣲者不可再<lb/>
行也凡脉浮自汗服湯不中病桂枝證尚在必頭痛甚<lb/>
<pb n="KR3e0026_WYG_002-5b"/>
而致衂小衂而脉尚浮者再與桂枝湯衂後脉已㣲者<lb/>
不可再行也<lb/>
傷寒三日後與諸湯不差脉勢如數陽氣猶在經絡未<lb/>
入藏府宜桂枝石膏湯此方可夏至後代桂枝證用之<lb/>
若加麻黄一兩可代麻黄青龍湯用之<lb/>
　石膏<hi>三兩</hi>栀子<hi>二十/四個</hi>生薑<hi>一兩/半</hi>桂枝　黄芩　甘草<hi>各一</hi>
　<hi>兩</hi>升麻　葛根<hi>各一兩半</hi>
　㕮咀水五升煮取二升半去滓温飲一盞食頃再服<lb/>
<pb n="KR3e0026_WYG_002-6a"/>
　若得汗即止後服<lb/>
龐曰凡發汗以辛甘為主復用此苦藥者何也然辛甘<lb/>
者折隂氣而助陽氣也今熱盛於表故加苦以發之素<lb/>
問云熱淫於内以苦發之故也<lb/>
葛根龍膽湯療病四五日不差身體毒熱面赤兼泊陽<lb/>
毒風温<lb/>
　葛根<hi>生者四兩乾者二兩代</hi>生薑　升麻　大青　龍膽　桂<lb/>
　枝　甘草　麻黄　芍藥<hi>各半兩</hi>萎蕤<hi>一/兩</hi>石膏<hi>一兩半</hi>
<pb n="KR3e0026_WYG_002-6b"/>
　㕮咀水四升半下麻黄煮數沸去上沫内諸藥煎二<lb/>
　升去滓温飲一湯盞日三夜二<hi>凡葛根須用家園味甘多白粉者為佳若</hi>
　<hi>誤用味苦野葛多吐人轉増病</hi>
時行熱病六七日未得汗脉洪大或數面目赤身體大<lb/>
熱煩躁狂語欲走大渴甚又五六日以上不解熱在胃<lb/>
中口禁不能言為壞傷寒醫所不能治如死人或精神<lb/>
已竭心下微煖發開其口灌藥下咽即活兼治陽毒麥<lb/>
奴丸<lb/>
<pb n="KR3e0026_WYG_002-7a"/>
　麻黄<hi>三分</hi>釜底煤　黄芩　竈底墨　梁上塵　小麥<lb/>
　奴　竈中黄土<hi>各一分</hi>芒硝　大黄<hi>各半兩</hi>
　細末蜜丸彈子大新汲水三合和一丸研服之渴者<lb/>
　但令冷水足意飲之須臾當寒竟汗出便差若日移<lb/>
　五尺不汗依前法再服一丸差即止須㣲利小麥奴<lb/>
　乃小麥未熟時叢中黒麥捻之成黒勃者是也無即<lb/>
　以小麥炒黒焦地上出火毒用之亦得此藥須是病<lb/>
　人大渴倍常躁盛若小渴者强與之為禍耳强人每<lb/>
<pb n="KR3e0026_WYG_002-7b"/>
　服半雞子大<hi>亦治瘟瘧</hi>
傷寒連服發汗湯七八劑汗不出者死如中風法蒸之<lb/>
使温熱之氣外迎無不得汗也古今用效薪火燒地良<lb/>
久去火掃地以水洒之取𧖟沙桃柏荆葉糠及麥麩皆<lb/>
可同和鋪燒地上可側手厚上鋪席令病人卧席上温<lb/>
覆之熱月只可夾被覆其汗立出後周身至脚心皆汗<lb/>
濈濈乃用温粉撲止移之上牀即愈無𧖟沙即用麩糠<lb/>
之類鋪燒地上亦得<hi>温粉法白术藁本白芷各二兩末之入英粉十二兩和勻用之無英</hi>
<pb n="KR3e0026_WYG_002-8a"/>
<hi>粉以蜯粉代之</hi>
傷寒差後有不了了證者謂至十日或半月二十日終<lb/>
不惺惺常昏沉以失精神言語錯謬或無寒熱有似鬼<lb/>
祟或朝夕潮熱頰赤或有寒熱如瘧狀此乃發汗不盡<lb/>
餘毒氣在心胞絡間所致也宜知母麻黄湯<lb/>
　知母<hi>一兩半</hi>麻黄<hi>一/兩</hi>芍藥　黄芩　甘草　桂枝<hi>各半兩</hi>
　㕮咀水二升半煮麻黄數沸去上沫内諸藥取一升<lb/>
　三合去滓每温飲一大盞半日可相次三服温覆令<lb/>
<pb n="KR3e0026_WYG_002-8b"/>
　㣲汗若心煩欲水當稍與之令胃中和則愈未汗盡<lb/>
　劑<lb/>
太陽病下之後氣上衝其脉必浮可依證發汗不與汗<lb/>
則成結胷也凡發汗脉浮大雖大便秘小便少者可發<lb/>
汗而解也合汗不汗諸毛孔閉塞悶絶而死<lb/>
　　不可發汗證<lb/>
脉浮𦂳法當身痛當以汗解假令尺中脉遲為榮氣不<lb/>
足血少故也<hi>前陽明病脉遲汗出多㣲惡寒宜桂枝湯不責榮不足蓋尺脉長大而遲也此必軟</hi>
<pb n="KR3e0026_WYG_002-9a"/>
<hi>𦂳而遲不可汗宜小建中湯</hi>　小建中湯<lb/>
　桂枝<hi>三分</hi>生薑<hi>三/分</hi>芍藥<hi>一兩/半</hi>甘草<hi>半/兩</hi>棗<hi>六/枚</hi>飴糖<hi>兩合半</hi>
　㕮咀水二升半煮取九合去滓方下飴糖煎令化每<lb/>
　温飲一湯盞日進二三服尺尚遲再作一劑入人參<lb/>
　加半兩同煎最良舊有㣲溏或嘔者不用飴糖也兼<lb/>
　治傷寒一二日胷中悸而煩及汗後身疼脉沉遲又<lb/>
　治傷寒陽脉澀隂脉弦法當腹中急痛先小建中湯<lb/>
　不差與柴胡湯<hi>方在和表證中</hi>
<pb n="KR3e0026_WYG_002-9b"/>
龐曰凡脉𦂳病必無汗唯濡而𦂳病必自汗勿誤行桂<lb/>
枝宜建中湯也<lb/>
脉濡弱不可發汗汗則厥而煩躁不得眠<lb/>
諸動氣在心腹上下左右不可發汗<lb/>
龐曰諸脉動數㣲弱不可發汗<hi>以上並宜建中湯若煩躁者宜竹葉湯</hi>
竹葉湯治虚煩病似傷寒身亦熱而煩躁頭不痛身不<lb/>
疼脉不數者兼治中暍渴吐逆而脉滑數者及傷寒解<lb/>
後虚羸少氣氣逆欲吐者並宜服之<lb/>
<pb n="KR3e0026_WYG_002-10a"/>
　淡竹葉<hi>半把</hi>石膏<hi>四/兩</hi>半夏<hi>三/分</hi>人參<hi>半/兩</hi>甘草<hi>半/兩</hi>麥門冬<hi>二兩</hi>
　粳米<hi>一合淘過</hi>
　細剉以水五升煎二升半米熟去滓温飲一盞日進<lb/>
　三服夜二服嘔者加生薑一兩半不嘔不用<lb/>
虚煩或嘔吐脉弦細芤遲手足㣲寒胷滿者橘皮湯主<lb/>
之兼治暴煩下利<hi>方在太隂證中</hi>
四逆不可發汗發汗則聲嘶舌萎不得前言亂睛眩者<lb/>
命將難全<lb/>
<pb n="KR3e0026_WYG_002-10b"/>
咽中閉塞不可發汗發汗則吐血氣㣲絶手足不能自<lb/>
温者乾薑甘草湯主之<hi>方在太隂證中</hi>
淋家不可發汗發汗必便血<lb/>
瘡家雖身痛不可發汗汗出則痙<hi>以癰瘡家膿血過多</hi>
動氣在右不可發汗汗出則衂而渴心苦煩飲則吐水<lb/>
<hi>動者謂心腹中虚氣動若誤汗有此證先宜五苓散三服方在可水證中次服竹葉湯方在前</hi>
動氣在左不可發汗發汗則頭眩汗出則筋惕肉瞤此<lb/>
為逆難治<hi>但先服防風白术散次服建中湯方在前</hi>防風白术散<lb/>
<pb n="KR3e0026_WYG_002-11a"/>
　防風<hi>一兩</hi>牡蠣粉<hi>半/兩</hi>白术<hi>三分</hi>
　細末温米飲調下二錢日二三服汗出續與建中湯<lb/>
動氣在上不可發汗發汗則氣上衝正在心端李根湯<lb/>
主之<lb/>
　半夏<hi>半兩</hi>桂枝　當歸　芍藥　黄芩　甘草　人參<lb/>
　<hi>各一分</hi>茯苓<hi>三分</hi>
　粗末每五錢水兩盞薑三片甘李根白皮一團如雞<lb/>
　子黄大煎八分通口日三五服<lb/>
<pb n="KR3e0026_WYG_002-11b"/>
動氣在下不可發汗發汗則心中大煩骨節苦痛目運<lb/>
惡寒食則反吐穀不得前先服大橘皮湯得吐止後服<lb/>
建中湯　　　大橘皮湯<hi>亦主手足冷嘔<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>
                    </hi>
　橘皮<hi>一兩半</hi>生薑<hi>二/兩</hi>棗<hi>二十/四個</hi>甘草<hi>半/兩</hi>人參<hi>一/分</hi>竹茹<hi>半兩</hi>
　㕮咀水三升煎一升半去滓温服一盞食頃再服<lb/>
不當汗而强汗之則津液枯槁而死<lb/>
　　四逆證<lb/>
四逆湯治病發熱頭痛脉反沉若不差身體疼痛者脉<lb/>
<pb n="KR3e0026_WYG_002-12a"/>
浮遲表熱裏寒下利清穀者汗出熱不去内拘急支節<lb/>
疼四逆者下利厥逆惡寒者下利腹脹滿身疼脉浮者<lb/>
先用四逆温裏得利止乃可隨證用藥攻表也<lb/>
　甘草<hi>一兩</hi>附子<hi>半/個</hi>乾薑<hi>三分</hi>
　㕮咀以水一升半煮取六合去滓温分作二服<lb/>
手足厥脉微欲絶者當歸四逆湯主之<lb/>
　當歸　桂枝　芍藥　細辛<hi>各一兩半</hi>棗<hi>三十六個</hi>甘草　木<lb/>
　通<hi>各一兩</hi>
<pb n="KR3e0026_WYG_002-12b"/>
　㕮咀以水四升半煮二升二合去滓每温一盞服<lb/>
　　和表證<lb/>
傷寒表不解心下有水氣乾嘔發熱而欬或渴或利或<lb/>
噎或小便難腹滿而喘者小青龍湯主之<lb/>
　麻黄　芍藥　細辛　乾薑　甘草　桂枝<hi>各一兩半</hi>半<lb/>
　夏<hi>三分</hi>五倍子<hi>半兩</hi>
　㕮咀以水六升先煮麻黄數沸去上沫内諸藥煮一<lb/>
　升去滓每温服一盞若渴者去半夏加括樓根一兩<lb/>
<pb n="KR3e0026_WYG_002-13a"/>
　半若㣲利去麻黄加蕘花一雞子大炒赤若噎者去<lb/>
　麻黄加附子一枚炮小便不利小腹滿者去麻黄加<lb/>
　赤茯苓二兩若喘去麻黄加杏仁一兩一分無蕘花<lb/>
　以桃花一鴨子大不炒代之<lb/>
太陽病得之八九日如瘧狀發熱惡寒熱多寒少其人<lb/>
不嘔清便欲自可一日二三度發脉微緩者為欲愈也<lb/>
脉㣲而惡寒此隂陽俱虚不可更發汗吐下也面色反<lb/>
有熱色者未解也以其不能得小汗出其身必痒宜桂<lb/>
<pb n="KR3e0026_WYG_002-13b"/>
枝麻黄各半湯<lb/>
　桂枝湯末　麻黄湯末<hi>各三分</hi>
　以水一升半棗三個生薑三片煎减半去滓温飲一<lb/>
　盞未有小汗再服之<lb/>
服桂枝湯大汗出脉洪證候不改者服桂枝湯如前法<lb/>
若形似瘧狀日再發者宜桂枝二麻黄一湯<lb/>
　桂枝湯末<hi>一兩</hi>麻黄湯末<hi>半兩</hi>
　以水一升半薑三片棗三個煎减半去滓温飲一盞<lb/>
<pb n="KR3e0026_WYG_002-14a"/>
　未有小汗再服之<lb/>
服桂枝湯大汗出後大煩渴脉洪大者白虎湯加人參<lb/>
主之<hi>方在厥隂證中</hi>
龐曰傷寒已得汗身和脉弦細讝語妄見此為津液不<lb/>
和與小柴胡去人參加桂枝湯服之津液和自愈未差<lb/>
與調胃承氣湯下之<lb/>
傷寒六七日發熱㣲惡寒支節煩疼㣲嘔心下支結外<lb/>
證未去柴胡桂枝湯主之兼治寒疝腹痛<lb/>
<pb n="KR3e0026_WYG_002-14b"/>
　柴胡<hi>一兩</hi>桂枝　黄芩　人參<hi>各半/兩</hi>半夏<hi>四/錢</hi>芍藥<hi>半兩</hi>甘<lb/>
　草<hi>一錢一字</hi>大棗<hi>九/枚</hi>生薑<hi>半兩</hi>
　㕮咀以水三升半煮取一升七合半去滓温飲一盞<lb/>
小柴胡湯治傷寒五六日中風往來寒熱胷脅滿嘿嘿<lb/>
不欲食心煩喜嘔或胷中煩而不嘔或渴或腹中痛或<lb/>
脇下痞鞕或心下悸小便不利或不渴身㣲熱或欬者<lb/>
　柴胡<hi>二兩</hi>甘草　黄芩　人參<hi>各三/分</hi>半夏<hi>六錢/一字</hi>生薑<hi>三分</hi>
　大棗<hi>三枚</hi>
<pb n="KR3e0026_WYG_002-15a"/>
　㕮咀以水六升煮取三升去滓再煎取一升半温作<lb/>
　三服若胷中煩而不嘔者去半夏人參加括樓半個<lb/>
　若渴去半夏加人參成二兩二錢半括樓根二兩若<lb/>
　腹中痛去黄芩加芍藥一兩半若脇下痞鞕去大棗<lb/>
　加牡蠣二兩若心下悸小便不利去黄芩加茯苓二<lb/>
　兩若不渴外有㣲熱去人參加桂枝一兩半温覆㣲<lb/>
　汗愈若欬去人參大棗生薑加五味子一兩一分乾<lb/>
　薑一兩<lb/>
<pb n="KR3e0026_WYG_002-15b"/>
傷寒中風有柴胡證但見一證不必悉具凡以柴胡證<lb/>
而下之與柴胡湯必蒸蒸而振却復發熱汗出而解也<lb/>
病十日以上脉浮細嗜卧者為己安候小柴胡和之細<lb/>
而遲者勿與<lb/>
婦人中風七八日續自寒熱發作有時經水適斷者此<lb/>
為熱入血室其血必結故使如瘧狀發作有時小柴胡<lb/>
湯主之<lb/>
婦人傷寒發熱經水適來晝則明了暮則讝語如見鬼<lb/>
<pb n="KR3e0026_WYG_002-16a"/>
狀此為熱入血室無犯胃氣必自愈<hi>先宜小柴胡湯不愈可刺期門</hi>
婦人中風發熱惡寒經水適來得之七八日熱除而脉<lb/>
遲身涼胷脇下滿如結胷狀讝語此為熱入血室也當<lb/>
刺期門隨其實取之<lb/>
陽明病潮熱大便溏小便自如胷脇滿不去者小柴胡<lb/>
湯主之又不大便而嘔舌上白苔者亦宜服之上焦得<lb/>
通津液得下胃氣因和身濈然汗出而解<lb/>
陽明中風脉浮弦大而短氣腹滿脇下及心痛久按之<lb/>
<pb n="KR3e0026_WYG_002-16b"/>
氣不通鼻乾不得汗嗜卧一身及目悉黄小便難有潮<lb/>
熱時時噦耳前後腫刺之小差外不解病過十日脉續<lb/>
浮者與小柴胡湯若不尿腹滿加噦者不治<lb/>
　　可下證<hi>血證附</hi>
大法秋宜下<lb/>
陽明病發熱不惡寒汗多者急下之<lb/>
凡脉沉細數為熱在裏又兼腹滿咽乾或口躁舌乾而<lb/>
渴者或六七日不大便小便自如或目中瞳子不明無<lb/>
<pb n="KR3e0026_WYG_002-17a"/>
外證者或汗後脉沉實者或下利三部脉皆平心下堅<lb/>
者或連發汗已不惡寒者或已經下其脉浮沉按之有<lb/>
力者宜大承氣湯<lb/>
　大黄<hi>半兩</hi>厚朴<hi>一/兩</hi>枳實<hi>一/枚</hi>朴硝<hi>半兩</hi>
　㕮咀以水四升先煮厚朴枳實至三升下大黄煮取<lb/>
　一升半去滓下朴硝烊化每温一盞服利即止後服<lb/>
　如作煮散煎每服厚朴枳實末共三錢水兩盞煎一<lb/>
　盞半下大黄末一錢煎一盞絞去滓下朴硝末一錢<lb/>
<pb n="KR3e0026_WYG_002-17b"/>
　烊化服之<lb/>
陽明與少陽合病而利脉不負者為順也負者失也弦<lb/>
相克為負也脉滑而數者有宿食當下之<hi>宜大承氣湯陽明土其脉</hi>
<hi>大少陽木其脉弦若合病土被木賊克更利為胃已困若脉不弦為土不負弦者為土負必死</hi>
脉雙弦而遲心下堅或脉大而𦂳者陽中有隂可下之<lb/>
病者煩熱汗出如瘧狀日晡則發潮熱者屬陽明其脉<lb/>
必實當下之而愈<lb/>
病人小便不利大便乍難乍易時有㣲熱喘冐不能卧<lb/>
<pb n="KR3e0026_WYG_002-18a"/>
者有躁屎宜下之<lb/>
傷寒若吐下後不解不大便五六日以上至十餘日日<lb/>
晡則發潮熱不惡寒獨語如見鬼狀若劇者發則不識<lb/>
人循衣妄撮<hi>常見有此撮空候故改之</hi>惕而不安㣲喘直視脉弦者<lb/>
生脉濇者死㣲者但發熱讝語可下之一服利止後服<lb/>
過經讝語者可下之<lb/>
病人不大便五六日繞臍痛煩躁發作有時此有躁屎<lb/>
故不大便可下之<hi>以上並宜大承氣湯</hi>
<pb n="KR3e0026_WYG_002-18b"/>
太陽病未解其脉隂陽俱停者必先振慄汗出而解陽<lb/>
㣲者先汗之而解隂實者先下之而解下之宜大柴胡<lb/>
湯<lb/>
　柴胡<hi>四兩</hi>黄芩　芍藥<hi>各一/兩半</hi>枳實<hi>二/枚</hi>生薑<hi>二兩/半</hi>半夏<hi>一兩</hi>
　<hi>一分</hi>大棗<hi>六/個</hi>大黄<hi>一兩</hi>
　㕮咀以水六升煮取三升去滓再煎每温一盞服<lb/>
因下之後潮熱而㣲利者此醫以丸藥下之非其治也<lb/>
而有表證仍胷鬲滿而嘔者先服小柴胡湯後服大柴<lb/>
<pb n="KR3e0026_WYG_002-19a"/>
胡湯<hi>小柴胡湯在和表證中</hi>
傷寒發熱汗出不解心中痞鞕嘔吐下利者大柴胡湯<lb/>
主之<lb/>
傷寒十餘日結熱在裏往來寒熱者宜大柴胡湯<lb/>
陽明病讝語發潮熱脉滑疾者小承氣湯主之<lb/>
　大黄<hi>二兩</hi>厚朴<hi>一/兩</hi>枳實<hi>兩枚</hi>
　㕮咀水二升半煎至八合去滓放温時飲一盞以利<lb/>
　為度凡大便秘悶恐有表證者但少少飲之㣲下為<lb/>
<pb n="KR3e0026_WYG_002-19b"/>
　度不可飲多恐大泄利也虚弱人可作煮散煎服<lb/>
太陽病若吐下發汗後㣲煩小便數大便難者與小承<lb/>
氣湯利之則愈<hi>此太陽陽明證也</hi>
下利讝語者有燥屎也宜小承氣湯初一服讝語止若<lb/>
更衣者停後服不爾盡與之<hi>更衣即登厠也非顔師古注漢書更衣之義集驗方</hi>
<hi>痒有更衣挺出頗妨於更衣更衣出清血故以知之</hi>
陽明病不吐不下心煩者可與調胃承氣湯<hi>方在太陽證中</hi>
發汗後惡寒者虚也不惡寒但熱者實也當和其胃氣<lb/>
<pb n="KR3e0026_WYG_002-20a"/>
宜調胃承氣湯<lb/>
傷寒十三日過經讝語者此有熱當以湯下之若小便<lb/>
利者大便當鞕反下利而脉調和者知醫以丸藥下之<lb/>
非其治也若自下利者脉當㣲厥今反和者為内實也<lb/>
宜調胃承氣湯<lb/>
太陽病過經十餘日心下温温欲吐而胷中痛大便反<lb/>
溏腹㣲滿欝欝㣲煩此時極吐下者與調胃承氣湯不<lb/>
爾不可與之但欲嘔胷中痛㣲溏者此非柴胡證以嘔故<lb/>
<pb n="KR3e0026_WYG_002-20b"/>
知極吐下也屬調胃承氣湯<lb/>
傷寒吐後腹脹滿者屬調胃承氣湯<lb/>
茵陳湯治陽明病發熱汗出者此為熱越不能發黄也<lb/>
但頭汗出其身無汗齊頸而還小便不利渴而飲水者<lb/>
以瘀熱在裏身必發黄<lb/>
　茵蔯蒿<hi>三兩</hi>大黄<hi>一兩/半</hi>栀子<hi>二十個大者七枚</hi>
　㕮咀水二升半先煮茵蔯至二升内二味煮取一升<lb/>
　二合半去滓温飲一盞日三服小便當利尿如皂角<lb/>
<pb n="KR3e0026_WYG_002-21a"/>
　汁一宿腹減黄從小便出<lb/>
十棗湯治太陽病中風下利嘔逆表解者乃可攻之其<lb/>
人漐漐汗出發作有時頭痛心下痞鞕滿脇下痛乾嘔<lb/>
短氣汗出不惡寒者此表和裏未和也<lb/>
　芫花　甘遂　大㦸<hi>等分異杵篩秤末合之入臼再杵二三百下</hi>
　先以水一升煮肥棗十枚擘碎煮取半升去棗用煎<lb/>
　湯少半調末一錢匕羸人半錢再單飲棗湯送之平<lb/>
　旦服若下少而病不除明旦加藥一錢半如前服之<lb/>
<pb n="KR3e0026_WYG_002-21b"/>
　服之必利利後糜粥自養<lb/>
欬而脇下痛此為有飲宜十棗湯<lb/>
調中湯治夏月及秋初忽有暴寒折於盛熱熱結四支<lb/>
則壯熱頭痛寒傷於胃下利或血或水或赤帶下壯熱<lb/>
且悶脉數宜下之久年腸風下之亦差<lb/>
　大黄<hi>三分</hi>葛根　黄芩　芍藥　桔梗　茯苓　藁本<lb/>
　白术　甘草<hi>各半兩</hi>
　㕮咀水三升煎至二升下大黄取一升二合去滓温<lb/>
<pb n="KR3e0026_WYG_002-22a"/>
　温飲一盞移時勿鬲食再服之得快下壯熱便歇其<lb/>
　下利亦止凡秋夏旱熱積日或有暴寒折之熱無可<lb/>
　散喜搏著肌中作壯熱氣也胃為六府之表最易為<lb/>
　暴寒所折故也虚人亦不在壯熱但主利或霍亂不<lb/>
　宜用此實人有服玉石人喜壯熱與别藥下則加熱<lb/>
　喜悶而死矣是以宜以此下和其胃氣<hi>調中湯又治陽病因下遂</hi>
　<hi>陽熱利不止及傷寒不因下而自利表不解脉浮數者皆可去大黄加葛根成一兩煎服之殊驗也</hi>
　茵陳丸療瘴氣及黄病㾬瘧<lb/>
<pb n="KR3e0026_WYG_002-22b"/>
　茵陳　梔子　鼈甲　芒硝<hi>各一兩</hi>大黄<hi>二兩/半</hi>豉<hi>二合半</hi>
　常山　杏仁<hi>各一兩半</hi>巴豆<hi>半兩</hi>
　細末蜜丸梧桐子大初得時氣三日内平旦米飲服<lb/>
　二丸如人行十里久或吐或利或汗出不爾更服一<lb/>
　丸以熱粥投之老少以意加減丸數服若黄病痰癖<lb/>
　時氣傷食㾬瘧小兒驚熱欲發癎服之無不差者療<lb/>
　瘴神驗赤白痢服之亦效春初有宿熱依上法服之<lb/>
　取吐利當年不憂熱病<hi>有性殺藥者每服七九五丸</hi>
<pb n="KR3e0026_WYG_002-23a"/>
抵黨湯治太陽病六七日表證在脉㣲而沉反不結胷<lb/>
其人發狂者乃熱在下焦小腹當鞕滿小便反利者下<lb/>
血乃愈所以然者以太陽隨經瘀血在裏故也<hi>小腹滿而小便</hi>
<hi>不利者非血證</hi>
　水蛭　蝱蟲<hi>各十枚</hi>桃仁<hi>七/個</hi>大黄<hi>一兩</hi>
　㕮咀以水二升半煮至一升二合半去滓温温分四<lb/>
　服未下再服虚人只可作半料服之如作煮散每五<lb/>
　錢水一盞半煎一盞去滓服之<lb/>
<pb n="KR3e0026_WYG_002-23b"/>
桃仁承氣湯治太陽病不解熱結在膀胱其人如狂血<lb/>
自下者乃愈其外不解者尚未可攻當先隨證行湯解<lb/>
外外已解但小腹急結者乃可攻之<hi>不惡寒為外解</hi>
　桃仁<hi>二十四個</hi>大黄<hi>二/兩</hi>甘草　桂枝　芒硝<hi>各一兩</hi>
　㕮咀以水三升半煎取一升半去滓内芒硝烊化温<lb/>
　服一盞虚人減作半料亦可作煮散每五錢水一盞<lb/>
　半煎至一盞去滓下芒硝一錢半烊化服之<lb/>
桃仁承氣湯又治産後惡路不下喘脹欲死服之無不<lb/>
<pb n="KR3e0026_WYG_002-24a"/>
差者<lb/>
龐曰脉朝夕駛者實癖也可下之朝平夕駛者非癖也<lb/>
不可下駛謂數脉六七至者也若脉數一息八九至慎<lb/>
不可下若下之則煩躁下利不止而死凡數脉與皮毛<lb/>
相得亦不可下也合下不下令病人腹脹滿通身浮腫<lb/>
而死<lb/>
　　不可下證<lb/>
脉軟而弱弱反在闗<hi>關下三分也</hi>濡反在顛<hi>闗上三分也</hi>㣲反在<lb/>
<pb n="KR3e0026_WYG_002-24b"/>
上<hi>寸口也</hi>澀反在下<hi>尺部也</hi>微則陽不足澀則無血陽氣反<lb/>
微中風汗出而反煩躁澀則無血厥而且寒宜建中湯<lb/>
<hi>方在不可汗證中</hi>
陽微不可下下之則心下痞<lb/>
諸動氣在心腹上下左右俱不可下<lb/>
動氣在右不可下下之則津液内竭咽躁鼻乾頭眩心<lb/>
悸<hi>宜竹葉湯方在不可汗證中</hi>
動氣在左不可下下之則腹裏拘急不止動氣反劇身<lb/>
<pb n="KR3e0026_WYG_002-25a"/>
雖有熱反欲勌<hi>先服乾薑甘草湯方在太陽證中後服建中湯方在不可汗證中</hi>
動氣在上不可下下之則掌握熱煩身冷熱汗自泄欲<lb/>
水自灌竹葉湯主之<hi>方在不可汗證中</hi>
動氣在下不可下下之則腹滿卒起頭眩食則下清穀<lb/>
心下痞堅半夏㵼心湯主之<hi>方在痞證中</hi>
咽中閉塞不可下<lb/>
龐曰諸脉濡弱㣲細相搏俱不可下<lb/>
諸四逆不可下虚家亦然<lb/>
<pb n="KR3e0026_WYG_002-25b"/>
龐曰若下證悉具而見四逆者是失下後氣血不通使<lb/>
然但手足微厥掌心常温時復指梢温便下之不可拘<lb/>
忌也<lb/>
傷寒嘔多雖有陽明證不可攻也<lb/>
龐曰凡下證小便不利或尚少未可攻之也<lb/>
不當下而强下之令病人腸胃洞泄不禁而死<lb/>
　　可水不可水證<lb/>
龐曰凡病非大渴不可與冷水若小渴口咽乾小小呷<lb/>
<pb n="KR3e0026_WYG_002-26a"/>
滋潤之若大渴煩躁甚能飲一斗者與五升能飲一升<lb/>
者與半升若乃不與則乾躁無由作汗煩喘而死者多<lb/>
矣但勿令足意飲也若大汗將來躁渇甚者但足意飲<lb/>
之勿疑常人見因渴飲水而得汗見小渴遂强與之致<lb/>
停飲心下滿結喘而死者亦多矣其有熱脉數尚可作<lb/>
汗而解者出於天幸也<lb/>
五苓散治病人水藥入口則吐或渴而嘔者或汗後脉<lb/>
尚浮而煩渴者或下利渴而小便不利者或因渴停水<lb/>
<pb n="KR3e0026_WYG_002-26b"/>
心下短息者難治嘔而小便不利者皆主之<lb/>
　猪苓　白术　茯苓　桂枝　澤㵼<hi>各半兩</hi>
　細末白飲調下二錢日三服數飲煖水汗出效<lb/>
陽明病小便數者大便即堅不更衣十日無所若欲飲<lb/>
水但與之當以法救渴者五苓散主之<lb/>
霍亂頭痛發熱身體疼發熱欲飲水五苓散主之若得<lb/>
病無熱但狂言煩躁不安精采不與人相當勿以火導<lb/>
之但以豬苓散方寸寸服之當逼飲新汲井水一升即<lb/>
<pb n="KR3e0026_WYG_002-27a"/>
令指刺喉中吐去之病隨手愈若不能吐者勿强與水<lb/>
水停則結心下也當以藥吐之不爾更致危病若當吐<lb/>
不時以豬苓散吐之其死迨速矣亦可針之尤佳夫飲<lb/>
鬲實難治此皆三死一生也太陽病發汗後大汗出胃<lb/>
中乾燥煩不得眠其人欲飲水者但與之當稍稍飲之<lb/>
令胃和則愈<lb/>
　　可吐不可吐證<lb/>
龐曰胷鬲痞悶痰壅塞礙脉得浮或滑並宜瓜蒂散吐<lb/>
<pb n="KR3e0026_WYG_002-27b"/>
之<hi>方在厥隂證中</hi>産後六七日内下㵼諸藥不効得此脉與吐<lb/>
之㵼立止<lb/>
下利日數十行其脉反遲寸口微滑吐之則止<lb/>
龐曰虚家當吐而不敢吐之宜以枳實散壓氣毒痰水<lb/>
過日毒入胃乃可微下之也<lb/>
諸四逆脉㣲弱虚細或弦遲雖中滿悶不可吐宜橘皮<lb/>
湯枳實散之類<hi>橘皮湯在和表證中枳實散在叙論中</hi>
不可吐而强吐之氣築心即死矣<lb/>
<pb n="KR3e0026_WYG_002-28a"/>
　　可灸不可灸證<lb/>
燒灸令其汗針處被寒核起而赤者必發賁豚氣從少<lb/>
腹上撞者灸其核上一壯與桂枝加桂湯<hi>桂枝湯内加桂枝足成一</hi>
<hi>兩一分如前法煎之</hi>
少隂病其人吐利手足不逆反發熱不死灸少隂七壯<lb/>
下利手足厥無脉灸之不煖反微喘者死<lb/>
傷寒脉促手足厥逆可灸之<lb/>
合灸不灸令病人冷結久而彌固氣衝心而死㣲之脉<lb/>
<pb n="KR3e0026_WYG_002-28b"/>
慎不可灸因火為邪則為煩逆追虚逐實血散脉中火<lb/>
氣雖㣲内攻有力焦骨傷筋血難復也<lb/>
脉浮當以汗解而反灸之邪無從去因火而盛病從腰<lb/>
以下必當重而痺此為火逆若欲自解當先煩煩乃有<lb/>
汗隨汗而解何以知之脉浮故以知汗出而解脉浮熱<lb/>
甚而灸之此為實實以虚治因火而動咽躁必唾血<lb/>
不當灸而誤灸令火邪入腹千錯五藏重加煩而死<lb/>
　　可火不可火證<lb/>
<pb n="KR3e0026_WYG_002-29a"/>
下利穀道中痛當以熬鹽末熨之或炒枳實末温熨二<lb/>
味相兼益佳若臍下冷結不可便熨冷氣攻心腹必死<lb/>
須先用藥温之久而可熨凡臍下冷結成開隂大小便<lb/>
不通服藥雖多不見效以炒鹽熨臍下須臾即通然開<lb/>
隂已服巴豆甘遂大黄輕粉之類太多即暴通利而損<lb/>
人尤宜詳之也<lb/>
　　可温證<lb/>
大法冬宜温熱藥<lb/>
<pb n="KR3e0026_WYG_002-29b"/>
少隂病其人飲食入則吐心中温温欲吐復不能吐始<lb/>
得之手足寒脉弦遲若鬲上有寒飲乾嘔者不可吐宜<lb/>
四逆湯温之<hi>方在四逆證中</hi>
下利其脉浮大此為虚以强下之故也設脉浮大因爾<lb/>
腹鳴宜當歸四逆湯温之<hi>方在四逆證中</hi>
　　火邪證<hi>醫以火卧牀下或周身用火迫却作或熨或誤炙皆屬火邪也</hi>
傷寒脉浮醫以火迫劫之亡陽驚或狂起卧不安者宜<lb/>
桂枝去芍藥加蜀漆牡蠣龍骨救逆湯<lb/>
<pb n="KR3e0026_WYG_002-30a"/>
　桂枝<hi>一兩半</hi>蜀漆<hi>一兩/半</hi>甘草<hi>一/兩</hi>龍骨<hi>二/兩</hi>牡蠣<hi>二兩半</hi>生薑<lb/>
　<hi>一兩半</hi>大棗<hi>六枚</hi>
　以水六升先煮蜀漆減一升内諸藥煮取二升去滓<lb/>
　温服一盞無蜀漆以恒山代之火劫後脉浮當汗出<lb/>
　而愈<lb/>
火邪下之因燒針煩躁者桂枝甘草湯主之<lb/>
　桂枝<hi>半兩</hi>甘草　牡蠣　龍骨<hi>各一兩</hi>
　以水二升煮一升去滓温取一盞可代救逆湯使之<lb/>
<pb n="KR3e0026_WYG_002-30b"/>
龐曰灸及燒針後證似火劫者並宜火劫治之煩躁驚<lb/>
及狂用六石風引湯尤良柴胡加龍骨牡蠣湯亦通用<lb/>
病人因火劫至十五六日身黄下利狂欲走師脉之言<lb/>
當下清血如豚肝乃愈後如師言何以知之師曰寸口<lb/>
脉陽浮而隂濡弱陽浮為風濡弱為虚浮虚受<lb/>
少血發熱惡寒洒淅項强頭眩醫以大熏鬰令汗出惡<lb/>
寒遂甚客熱因火而發怫鬱蒸於肌膚自為黄小便㣲<lb/>
難短氣鼻中出血而復下之胃無津液利遂不止熱瘀<lb/>
<pb n="KR3e0026_WYG_002-31a"/>
在膀胱畜結成積狀如豚肝當下不下心亂迷憒狂走<lb/>
赴水必不能自制蓄血若去目明心了此皆醫所為輕<lb/>
者得愈極者不治<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0026_WYG_002-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　傷寒總病論卷二<lb/>
</p>
<p>
</p>
  </div>
<div>
<head>傷寒總病論卷三</head> <lb/>
    <p>
<pb n="KR3e0026_WYG_003-1a"/>
欽定四庫全書<lb/>
　傷寒總病論卷三<lb/>
　　　　　　　　　　　　宋　龎安時　撰<lb/>
　　結胷證<lb/>
病發於陽而反下之熱入内作結胷其病心下堅滿按<lb/>
之如石鞕而痛項强如柔痓狀其脉寸口浮闗上尺中<lb/>
皆沈或沈𦂳名曰結胷也下之則和宜大陷胷湯<hi>今作煮散</hi>
<hi>煎之</hi>
<pb n="KR3e0026_WYG_003-1b"/>
　大黄<hi>一兩半</hi>芒硝<hi>一兩八/錢半</hi>甘遂末<hi>一字</hi>
　異末先以水一升半煎大黄半升絞去大黄滓下硝<lb/>
　末更煮一二沸内甘遂末和匀温分二服一服快利<lb/>
　止後服如作煮散即先以水一盞煎大黄末四錢匕<lb/>
　至八分下硝末二錢匕候化匀下甘遂末半錢匕沸<lb/>
　匀温服之移時未利再煎一服快利為度<lb/>
藏結如結胷狀飲食如故時時下利寸口脉浮闗上脉<lb/>
小細沈緊名曰藏結舌上白苔生者難治藏結無陽證<lb/>
<pb n="KR3e0026_WYG_003-2a"/>
不往來寒熱其人反靜舌上苔滑不可攻也<lb/>
結胷證其脉尺寸浮大者不可下下之則死<lb/>
結胷證悉具煩躁甚者死<lb/>
太陽病脉浮而動數浮則為風數則為熱動則為痛數<lb/>
則為虚頭痛發熱㣲盜汗出而反惡寒表未解也醫反<lb/>
下之動數變遲鬲内拒痛胃中空虚宿熱動鬲短氣煩<lb/>
躁心下懊憹陽氣内陷心下固鞕則為結胷大陷胷湯<lb/>
主之若不結胷但頭汗餘處無汗齊頸而還小便不利<lb/>
<pb n="KR3e0026_WYG_003-2b"/>
身必發黄也<lb/>
結胷無大熱者此為水結在胷脇也但頭㣲汗出者宜<lb/>
大陷胷湯<lb/>
太陽病重發汗而復下之不大便五六日舌躁而渇日<lb/>
晡則少有潮熱從心下至小腹滿而痛不可近者宜大<lb/>
陷胷湯<lb/>
虚弱家不耐大陷胷湯即以大陷胷丸下之<lb/>
結胷者項亦强如柔痓狀下之則和宜大陷胷丸<lb/>
<pb n="KR3e0026_WYG_003-3a"/>
　大黄<hi>四兩</hi>葶藶子<hi>一兩/半</hi>朴硝<hi>一兩/八錢</hi>杏仁<hi>二合</hi>
　杵二味内杏仁朴硝合研如脂丸如彈子大抄甘遂<lb/>
　末一錢白蜜二合水二升煮取一升温頓服之一宿<lb/>
　乃下不下更服<lb/>
小結胷正在心下按之則痛脉浮滑者宜小陷胷湯<lb/>
　半夏<hi>六錢半</hi>黄連<hi>一/分</hi>栝樓<hi>一枚用四錢</hi>
　㕮咀水三升煮栝樓至二升下諸藥煮取一升去滓<lb/>
　温温服一盞食頃再服一日盡劑㣲解下黄涎即愈<lb/>
<pb n="KR3e0026_WYG_003-3b"/>
太陽病下之脉促者不結胷此為欲解也脉浮者必結<lb/>
胷脉𦂳者必咽痛脉弦者必兩脇拘急脉細數者頭痛<lb/>
未止脉沈𦂳者必欲嘔脉沈滑者恊熱而利脉浮滑者<lb/>
必下血<lb/>
寒實結胷無熱證者與三物白散方<hi>小陷胷者非也</hi>
　桔梗<hi>三分</hi>巴豆<hi>一/分</hi>貝母<hi>三分</hi>
　細末内巴豆研匀白飲調下一錢羸人減之病在鬲<lb/>
　上必吐在鬲下必利未利啜熱粥投之利過不止飲<lb/>
<pb n="KR3e0026_WYG_003-4a"/>
　冷粥止之<lb/>
龐曰近世治結胷多行針頭丸用硫黄陽起石者若病<lb/>
熱毒甚者必死唯治冷結寒實耳<lb/>
　　心下痞證<lb/>
病發於隂而反下之為痞<hi>發熱惡寒為陽誤下則為結胷無熱惡寒為發於隂誤下</hi>
<hi>則為痞氣</hi>
傷寒下之後若發熱汗出者為欲解若心下滿而鞕痛<lb/>
者此為結胷也但滿而不痛此為痞氣宜半夏㵼心湯<lb/>
<pb n="KR3e0026_WYG_003-4b"/>
　甘草　黄芩　乾薑　人參<hi>各一兩半</hi>黄連<hi>半/兩</hi>大棗<hi>六枚</hi>半<lb/>
　夏<hi>一兩一分</hi>
　㕮咀水六升煮取三升去滓再煎一升半温温飲一<lb/>
　盞日三夜二<hi>設下後津液入裏胃虚上逆寒結在心下故宜辛甘發散半夏下氣苦能去濕</hi>
　<hi>兼通心氣又甘草力大故乾薑黄連不能相惡也</hi>
心下痞按之濡其脉闗上浮者宜大黄黄連㵼心湯<lb/>
　大黄<hi>一兩</hi>黄連　黄芩<hi>各半兩</hi>
　㕮咀以鰕眼沸湯一升漬之須臾絞去滓温温分四<lb/>
<pb n="KR3e0026_WYG_003-5a"/>
　服得利止後服<hi>寒濕迫心氣不行欲作熱也</hi>
心下痞悶而復惡寒汗出者大黄黄連㵼心湯内加附<lb/>
子主之　附子<hi>一枚炮去皮尖四破以水三合煎一合去附子以附子汁内湯中和匀服之</hi>
與㵼心湯而痞不解其人渴而口乾燥小便不利者五<lb/>
苓散主之<hi>方在可水證中</hi>
傷寒汗出解之後胃中不和心下痞鞕乾噫食臭脇下<lb/>
有水氣腹中雷鳴下利宜生薑㵼心湯<lb/>
　生薑<hi>二兩</hi>人參　甘草　黄芩<hi>各一/兩半</hi>半夏<hi>一兩/一分</hi>大棗<hi>六枚</hi>
<pb n="KR3e0026_WYG_003-5b"/>
　黄連　乾薑<hi>各半兩</hi>
　㕮咀水五升煮取三升去滓再煎取一升半温作四<lb/>
　服<hi>胃中不和為少陽水氣所制故用二薑之辛味</hi>
傷寒中風醫反下之其人下利日數十行榖不化腹中<lb/>
雷鳴心下痞鞕而滿乾嘔心煩不得安醫見心下痞謂<lb/>
病不盡復下之其痞益甚此非結熱但以胃中虚客氣<lb/>
上逆故使鞕也甘草㵼心湯主之<lb/>
　甘草<hi>二兩</hi>黄芩　乾薑　人參<hi>各半/兩</hi>半夏<hi>一兩/一分</hi>大棗<hi>六枚</hi>
<pb n="KR3e0026_WYG_003-6a"/>
　黄連<hi>半兩</hi>
　㕮咀水五升煎至三升去滓再煎取一升半温作四<lb/>
　服<hi>胃虚故加甘味</hi>
大下後復發汗心下痞惡寒者表未解不可攻痞當先<lb/>
解表表解乃可攻痞攻痞宜大黄黄連㵼心湯<hi>前加附子是汗</hi>
<hi>出多而惡寒表汗解而裏結未除故也此證是發後無汗惡寒故先須解表也</hi>
傷寒發熱汗出不解心下痞鞕吐嘔下利者大柴胡湯<lb/>
主之<hi>汗出嘔吐下利是胃中津液燥裏有結實非胃虚也故以大柴胡湯下之</hi>
<pb n="KR3e0026_WYG_003-6b"/>
病人脇下素有痞連臍傍引小腹入隂筋者此為藏結<lb/>
死<lb/>
　　陽毒證<lb/>
初得病一二日便成陽毒或服藥吐下後變成陽毒其<lb/>
病腰背痛煩悶不安狂言欲走或見鬼或下利其脉浮<lb/>
大而數面赤發斑如錦紋咽喉痛吐下膿血五日可治<lb/>
七日不可治升麻湯主之不可作煮散<lb/>
　升麻　當歸　甘草<hi>各二分</hi>雄黄<hi>研一/分</hi>桂枝<hi>一/分</hi>鼈甲<hi>半兩</hi>
<pb n="KR3e0026_WYG_003-7a"/>
　蜀椒<hi>半分</hi>
　㕮咀水二升煎一升去滓温服一盞食頃再服温覆<lb/>
　手足出汗汗出則解未解重作之得吐尤佳<lb/>
陽毒宜葛根龍膽湯<hi>方在雜發汗證中</hi>
　　隂毒證<lb/>
初得病一二日便成隂毒或服藥六七日以上至十日<lb/>
變成隂毒其病身重背强腹中絞痛咽喉不利毒氣攻<lb/>
心心堅强氣不得息嘔逆唇青面黒四支厥冷其脉沈<lb/>
<pb n="KR3e0026_WYG_003-7b"/>
細而𦂳仲景云隂毒之候如被杖喉咽痛五六日可治<lb/>
七日不可治甘草湯主之<hi>不可作煮散</hi>
　甘草　鼈甲　升麻　當歸　桂枝<hi>各二分</hi>蜀椒<hi>一分</hi>雄<lb/>
　黄<hi>一個</hi>
　㕮咀水三升煎取一升去滓温温每飲一盞食頃再<lb/>
　服温覆中毒當汗吐之汗吐則愈不吐再服之<lb/>
治隂毒反隂丹<lb/>
　硫黄<hi>五兩研末</hi>太隂𤣥精石<hi>味鹹者/研末</hi>硝石<hi>研末各二兩</hi>
<pb n="KR3e0026_WYG_003-8a"/>
　用鐵銚子先鋪𤣥精石一半次鋪硝石一半中間下<lb/>
　硫黄又以硝石蓋硫黄都以𤣥精石蓋之用盞子合<lb/>
　定令三斤炭火燒令得所勿以烟出多急取出以瓦<lb/>
　盆合定地下四面灰擁勿令烟出直候冷取細研蒸<lb/>
　餅心丸豌豆大艾湯下十五丸病重加至二三十丸<lb/>
　此法甚驗喘促吐逆者入口便安服此藥三五服覺<lb/>
　不退便於臍下一寸半灸之須是大炷百壯未愈可<lb/>
　至二百壯若手足極冷小便澀小腹鞕㽲痛囊縮即<lb/>
<pb n="KR3e0026_WYG_003-8b"/>
　須更於臍下四寸如前炙之乃與當歸四逆并反隂<lb/>
　丹頻頻與服内外通遂方可解若稍緩即死矣當歸<lb/>
　四逆乃加吳茱萸生薑者是慎勿與尋常利小便藥<lb/>
　此是隂毒氣結在小腹所致也有見小便不通便用<lb/>
　炒鹽及裏熱藥熨臍下欲望小便通利其冷氣在小<lb/>
　腹之間被熱物所熨無處通出即奔上衝心其死速<lb/>
　矣<lb/>
又治隂毒硫黄丸<lb/>
<pb n="KR3e0026_WYG_003-9a"/>
　硫黄<hi>二兩</hi>水銀<hi>一兩</hi>
　同研入銚洒少醋慢火炒欲似烟出再出火洒醋如<lb/>
　此三四遍地上放冷研之蒸餅丸梧桐子大每服二<lb/>
　十三十丸艾湯吞下日三服食前<lb/>
隂毒脉沈㣲欲絶四支逆冷大躁而渴不止附子飲子<lb/>
　附子<hi>一枚半兩以上者炮去皮尖四破</hi>
　以水九升煎至三升去附子入瓶油單𦂳封沈井底<lb/>
　候極冷取飲之仍下硫黄丸甚妙<lb/>
<pb n="KR3e0026_WYG_003-9b"/>
隂毒之為病因汗下藥性冷所變多在四五日也或素<lb/>
來陽氣虚冷始得病便成隂毒或始因傷風傷冷物便<lb/>
成隂毒其病六日内可治過六日不可治<lb/>
　　狐惑證<lb/>
狐惑之為狀如傷寒或因傷寒變成斯疾其候黙黙欲<lb/>
眠目不得閉卧起不安蝕於喉為惑蝕於隂為狐不欲<lb/>
飲食惡聞食臭其面乍黑乍白上部則聲嗄甘草㵼心<lb/>
湯主之<hi>方在痞證中</hi>蝕於下部則咽乾蝕於肛門者燒雄黄<lb/>
<pb n="KR3e0026_WYG_003-10a"/>
薰之<hi>雄黄一味燒薰下部</hi>病者脉數則熱㣲煩黙黙但欲卧汗出<lb/>
初得之三四日目赤如鳩眼七八日則兩目四眥周皆<lb/>
黑若能食者膿已成也赤小豆當歸散主之<lb/>
　赤小豆<hi>一升浸生芽曝乾</hi>當歸<hi>一兩</hi>
　細末漿水調下二錢日三服<lb/>
　　百合證<lb/>
龐曰百合病者百脉一宗悉致其病意欲食復不能食<lb/>
常黙黙欲卧復不能卧欲出行復不能行或有美食時<lb/>
<pb n="KR3e0026_WYG_003-10b"/>
或惡聞食臭時如寒無寒如熱無熱口苦小便赤諸藥<lb/>
不能治得藥則增劇吐利者如有神祟者身形如和其<lb/>
脉㣲數每溺時頭痛者六十日乃愈若溺頭不痛浙然<lb/>
者四十日愈若溺快然但頭眩者二十日愈其證或未<lb/>
病而預見或病四五日而出或二十日或一月㣲見者<lb/>
隨證治之<lb/>
治汗後百合病百合知母湯<lb/>
　百合<hi>十枚</hi>知母<hi>一兩半</hi>
<pb n="KR3e0026_WYG_003-11a"/>
　百合先洗漬一宿當白沫出去其漬水别以清泉水<lb/>
　一升半煮百合取一升去滓又别以泉水一升煮知<lb/>
　母取半升去滓同百合湯煎至一升温分三服<lb/>
治下後百合病滑石代赭湯<lb/>
　百合<hi>十收</hi>滑石<hi>一兩/半</hi>代赭<hi>半兩</hi>
　先以水漬百合一宿當白沬出則去其水更以泉水<lb/>
　一升半煮取一升去滓别以泉水一升煮滑石代赭<lb/>
　取半升去滓合和重煎至一升分温三四服<lb/>
<pb n="KR3e0026_WYG_003-11b"/>
治吐後百合病百合雞子湯<lb/>
　百合<hi>十枚</hi>雞子黄<hi>十枚</hi>
　先以水洗百合漬一宿當白沫出去其水更以泉水<lb/>
　一升煮取一升去滓下雞子黄攪匀分温三服<lb/>
治不經吐下發汗百合病形如初者百合地黄湯<lb/>
　百合<hi>十枚</hi>地黄汁<hi>半升</hi>
　先以百合水漬一宿有白沫出去其水更以泉水一<lb/>
　升半煮取一升去滓内地黄汁再煮取一升二合温<lb/>
<pb n="KR3e0026_WYG_003-12a"/>
　温分三服中病勿更服<lb/>
治百合病一月不解變成渴者百合湯洗之<lb/>
　百合<hi>一升如煎洗先漬一宿當白沫出去其水</hi>
　更以水一㪷煎數沸洗周身慎風仍食白湯餅但勿<lb/>
　與鹽豉也煮餅是切麵條湯煮水淘過熱湯漬食之<lb/>
渴不差栝樓牡蠣散主之<lb/>
　栝樓<hi>無黄脉者</hi>牡蠣粉<hi>等分</hi>
　細末水調方寸匕日三服<lb/>
<pb n="KR3e0026_WYG_003-12b"/>
治百合病變發熱百合滑石散<lb/>
　百合<hi>一兩</hi>滑石<hi>三兩</hi>
　細末清飲調方寸匕日三服當㣲利熱則除已利勿<lb/>
　服之<lb/>
百合病見於隂者以陽法救之見於陽者以隂法救之<lb/>
見陽攻隂復發其汗此為逆見隂攻陽乃復下之此亦<lb/>
為逆<lb/>
　　痓濕暍證<lb/>
<pb n="KR3e0026_WYG_003-13a"/>
傷寒所至太陽病痓濕暍此三種宜應别論以為傷寒<lb/>
相似故此見之<lb/>
　　痓證<lb/>
太陽病發熱無汗反不惡寒名曰剛痓<lb/>
太陽病㣲熱汗出不惡寒名曰柔痓<hi>病原云惡寒</hi>
其證身熱足寒頭强項急惡寒時頭熱面赤目脉赤獨<lb/>
頭摇卒口噤背反張者痓病<lb/>
太陽病發汗太過因致痓<hi>素問曰太陽所至為寢汗痓又云肺熱移於腎𫝊為柔痓</hi>
<pb n="KR3e0026_WYG_003-13b"/>
<hi>始太陽中風發熱而故迫肺金金投子而避對故移熱於胃水水為火迫則上升復凌心位水入火鄉而為郡</hi>
<hi>若汗太多因而熱寐汗反為冷濕之氣復著太陽經故發痓也</hi>
痓病卧不著席小兒腰背去席二指大人側掌為難治<lb/>
痓病脉弦直上下行<lb/>
仲景云太陽病證其身體几几然脉反沈遲者為欲作<lb/>
痓宜桂枝加栝樓湯<hi>栝樓不主中風强項几几其意治肺熱令不能移於腎也桂枝湯内</hi>
<hi>當加栝樓四兩</hi>
痓病不宜大發汗及針灸宜小汗之<lb/>
<pb n="KR3e0026_WYG_003-14a"/>
柔痓宜桂枝加葛根湯<hi>桂枝湯内加葛根四兩</hi>
剛痓宜葛根麻黄湯<hi>方在觧表證中</hi>
剛柔痓加減葛根麻黄湯<lb/>
　葛根　麻黄　生薑<hi>各一兩</hi>防風　芍藥　白术　人<lb/>
　參　芎藭　黄芩　防已　桂枝　甘草<hi>各半兩</hi>附子<lb/>
　<hi>一個</hi>
　㕮咀水六升先煮麻黄葛根數沸去上沬内諸藥煮<lb/>
　取二升去滓飲服一盞食頃再服日四五夜二三柔<lb/>
<pb n="KR3e0026_WYG_003-14b"/>
　痓自汗者去麻黄加葛根成一兩半<lb/>
剛痓胷滿口噤卧不著席脚攣急其人必齘齒宜大承<lb/>
氣湯下之<hi>方在可下門中</hi>
　　濕證<lb/>
太陽病闗節疼痛而煩脉沈緩濕痺之候其人小便不<lb/>
利大便反快只當利其小便宜五苓散<hi>方在水證中</hi>
濕家之為病一身疼發熱身如熏黄仍治風濕脉浮身<lb/>
汗出惡風宜黄耆湯<lb/>
<pb n="KR3e0026_WYG_003-15a"/>
　黄耆<hi>二兩半</hi>防已<hi>二/兩</hi>甘草<hi>一/兩</hi>白术　生薑<hi>各一/兩半</hi>棗<hi>十六個</hi>
　㕮咀水四升煎至二升去滓温飲一盞食久再服喘<lb/>
　者加麻黄一兩胃中不和者加芍藥一兩半氣上衝<lb/>
　者加桂枝一兩半下有陳寒者加細辛一兩服後當<lb/>
　如蟲行皮中從腰下如氷坐厚被上又以一被繞腰<lb/>
　以下令㣲汗出<lb/>
濕家其人但頭汗出背强欲得被覆向火若下之早則<lb/>
噦胷滿小便不利舌上如胎者此丹田有熱胷上有寒<lb/>
<pb n="KR3e0026_WYG_003-15b"/>
渴欲得水而不能飲口燥故也<lb/>
濕家下之額上汗出㣲喘小便不利者死下利不止者<lb/>
亦死問曰風濕相搏一身盡疼痛法當汗出而解值天<lb/>
隂雨不止汗出已解身復痛何也答曰發其汗汗大出<lb/>
者但風氣去濕氣續在是故不愈也若治風濕者發其<lb/>
汗但㣲似欲出汗者風濕俱去也<lb/>
濕家病身上疼痛發熱面黄而喘頭痛鼻塞而煩其脉<lb/>
大自能飲食腹中和無病病在頭中寒濕故鼻塞細末<lb/>
<pb n="KR3e0026_WYG_003-16a"/>
瓜蒂含水畜少許鼻中則愈<lb/>
濕家身煩痛可與麻黄湯内加白术二兩<hi>麻黄湯在可汗證中</hi>
病者一身盡疼發熱日晡則劇者此名風濕此病因傷<lb/>
於汗出當風或久傷於冷所致也可與杏仁薏苡湯<lb/>
　麻黄<hi>一兩半</hi>杏仁<hi>四十/五枚</hi>薏苡仁　甘草<hi>半兩</hi>
　㕮咀以水二升先煮麻黄一二十沸去上沫内諸藥<lb/>
　煮取一升去滓温二三服<lb/>
傷寒八九日風濕相搏身體煩痛不能轉側不嘔不渴<lb/>
<pb n="KR3e0026_WYG_003-16b"/>
脉浮虚而澀者宜桂枝附子湯此治大便自利小便不<lb/>
利者<lb/>
　桂枝<hi>二兩</hi>附子<hi>二/枚</hi>生薑<hi>一兩/半</hi>大棗<hi>十二/枚</hi>甘草<hi>一兩</hi>
　㕮咀以水三升煮取一升去滓分温四服若大便堅<lb/>
　小便自利者去桂枝加白术二兩煎如前法初一二<lb/>
　服身如痺半日許服之都盡其人如冐狀勿怪此乃<lb/>
　术附并走皮膚逐水氣未得除故使之耳<lb/>
風濕相搏骨節疼煩掣痛不得屈伸近之則極汗出短<lb/>
<pb n="KR3e0026_WYG_003-17a"/>
氣小便不利惡風不欲去被或有㣲腫者甘草附子湯<lb/>
主之<lb/>
　附子<hi>二枚</hi>白术<hi>二/兩</hi>桂枝<hi>三/兩</hi>甘草<hi>二兩</hi>
　㕮咀水三升煮取一升去滓分温三服身腫者加防<lb/>
　己二兩悸氣小便不利加茯苓一兩半溢水成四升<lb/>
　煎一升三合<lb/>
　　暍證<lb/>
太陽中熱者暍是也其人汗出惡寒身熱而渴白虎湯<lb/>
<pb n="KR3e0026_WYG_003-17b"/>
加人參主之<hi>方在厥隂證中</hi>
太陽中暍者身熱疼重而脉㣲此夏月傷冷水水行皮<lb/>
中所致也瓜蒂湯主之<lb/>
　𤓰蒂<hi>二十七枚</hi>
　水半升煮取二合半去滓温服<lb/>
太陽中暍發熱惡寒身重而疼痛其脉弦而細芤而遲<lb/>
小便已洒然毛聳手足逆冷小有勞身即熱口前板<lb/>
齒燥若發其汗則惡寒甚加温針則反熱甚下之則淋<lb/>
<pb n="KR3e0026_WYG_003-18a"/>
甚宜大小橘皮湯<hi>大橘皮湯在不可汗證中</hi>小橘皮湯<hi>主手足冷嘔噦</hi>
　橘皮<hi>二兩</hi>生薑<hi>四兩</hi>
　㕮咀水三升煮取一升半去滓作四服稍熱呷之<lb/>
　　發汗吐下後雜病證<lb/>
病人脉㣲而濇此乃醫所病大發其汗又數大下之其<lb/>
人亡血病當惡寒後乃發熱無休止時夏月盛熱欲著<lb/>
複衣冬月盛寒欲裸其體所以然者陽㣲則惡寒隂弱<lb/>
則發熱此醫發其汗使陽氣㣲又大下之令隂氣弱五<lb/>
<pb n="KR3e0026_WYG_003-18b"/>
月之時陽氣在表胃氣虚冷以陽氣内㣲不能勝冷故<lb/>
欲著複衣十一月之時陽氣在裏胃中躁熱以隂氣内<lb/>
弱不能勝熱故欲裸其身又隂脉遲濇故知亡血也<hi>此皆</hi>
<hi>可治陽㣲惡寒四逆隂弱發熱為内熱病宜苦酒艾之類</hi>
大下後復發汗小便不利者亡津液故也勿治之得小<lb/>
便利必自愈<lb/>
發汗後其人臍下悸者欲作奔豚茯苓桂枝湯主之<lb/>
　茯苓<hi>四兩</hi>桂枝<hi>二/兩</hi>甘草<hi>一/兩</hi>大棗<hi>八個</hi>
<pb n="KR3e0026_WYG_003-19a"/>
　㕮咀以甘爛水五升先煮茯苓減一升内下諸藥煮<lb/>
　取一升半温温作三服<lb/>
作甘爛水法<lb/>
　取水二㪷置大盆中以楊柏板擊水上有珠子五六<lb/>
　千個相逐取用之<lb/>
發汗或下後痞滿或成寒寔結胷氣塞不通宜檳榔散<lb/>
　檳榔<hi>二個一生一煨</hi>
　細末酒三盞煎二盞四分作兩服温飲之兼治蚘厥<lb/>
<pb n="KR3e0026_WYG_003-19b"/>
　心腹刺痛南海本草治膀胱氣佳<lb/>
龐曰因發汗時汗出如水漏下還復汗少喘促不止脉<lb/>
促而按之濡者合當汗而解脉促而按之實者死若脉<lb/>
浮手足㣲厥面垢脣青昏憒而喘者隂陽未和尚阻升<lb/>
降宜服順隂陽五味子湯<lb/>
　麻黄<hi>半兩</hi>人參　五味子　麥門冬　杏仁　橘皮<lb/>
　生薑<hi>各一分</hi>棗<hi>七枚</hi>
　㕮咀水二升煮七合去滓通口服一盞未差再作二<lb/>
<pb n="KR3e0026_WYG_003-20a"/>
　三服手足厥甚者厚衣䕶其厥<lb/>
下後復發汗晝日煩躁不得眠夜而安靜不嘔不渴無<lb/>
表證脉沈㣲身無大熱者宜乾薑附子湯<hi>不可作煮散</hi>
　乾薑<hi>一兩</hi>附子<hi>一枚生</hi>
　㕮咀水一升半煎至半升時飲一小盞食久再服<lb/>
傷寒若吐下後心下逆滿氣上衝胷起則頭眩脉沈𦂳<lb/>
發汗則動經身為振振摇者宜茯苓白术湯<lb/>
　茯苓<hi>二兩</hi>桂枝<hi>一兩/半</hi>白术　甘草<hi>各一兩</hi>
<pb n="KR3e0026_WYG_003-20b"/>
　㕮咀水三升煎至一升半去滓分温四服<lb/>
發汗吐下後虚煩不得眠若劇者必反復顛倒心中懊<lb/>
憹香豉梔子湯主之少氣者加甘草嘔者加生薑梔子<lb/>
香豉湯<lb/>
　肥梔子<hi>二十枚</hi>香豉<hi>兩合綿裹</hi>
　水二升煎梔子至一升三合下豉取七合半去滓每<lb/>
　進一盞得吐止後服<lb/>
梔子甘草湯前湯内加甘草一兩同梔子煮後下豉如<lb/>
<pb n="KR3e0026_WYG_003-21a"/>
前法加水半升<lb/>
梔子生薑湯前方内加生薑二兩半同梔子煮後下豉<lb/>
同前法加水一升<lb/>
傷寒五六日大下之後身熱不去心中結痛者欲解也<lb/>
屬梔子香豉湯主之<hi>用前方</hi>
下後腹煩滿起卧不安者梔子厚朴湯主之<lb/>
　梔子<hi>大者八個</hi>厚朴<hi>二/兩</hi>枳實<hi>二枚</hi>
　㕮咀水二升煮一升去滓温飲一盞<lb/>
<pb n="KR3e0026_WYG_003-21b"/>
傷寒醫以丸藥下之身熱不去㣲煩梔子乾薑湯主之<lb/>
　肥梔子<hi>八個</hi>乾薑<hi>一兩</hi>
　以水一升七合煮取八合去滓分温三服<lb/>
凡用梔子湯得效即止後服病人舊有㣲溏不可與之<lb/>
發汗若下之而煩熱胷中窒寒者梔子湯主之<lb/>
傷寒五六日已發汗而復下之胷脇滿㣲結小便不利<lb/>
渴而不嘔但頭汗出往來寒熱煩者此表未解柴胡桂<lb/>
枝乾薑湯主之<lb/>
<pb n="KR3e0026_WYG_003-22a"/>
　桂枝　黄芩<hi>各一兩半</hi>柴胡<hi>四/兩</hi>栝樓根<hi>二兩</hi>乾薑　甘草<lb/>
　牡蠣<hi>各一兩</hi>
　㕮咀水六升煎至三升去滓再煎一升半温温時飲<lb/>
　　一盞食頃再服<lb/>
傷寒發汗若吐下解後心下痞鞕噫氣不除者旋復花<lb/>
代赭湯主之<lb/>
　旋復花　甘草<hi>各一兩半</hi>人參<hi>一/兩</hi>生薑<hi>二兩/半</hi>代赭<hi>末半兩</hi>棗<lb/>
　<hi>三枚</hi>半夏<hi>一兩半</hi>
<pb n="KR3e0026_WYG_003-22b"/>
　㕮咀水五升煎三升去滓再煎取一升半温分四服<lb/>
傷寒若吐下後七八日不解熱結在裏表裏俱熱時時<lb/>
惡風大渴舌上乾燥而煩飲水至數升者白虎加人參<lb/>
主之<hi>方在厥隂證中</hi>
傷寒八九日下之胷滿煩驚小便不利讝語身重不可<lb/>
轉側者柴胡龍骨牡蠣湯主之<lb/>
　柴胡<hi>二兩</hi>龍骨　黄芩　生薑　鉛丹　人參　桂枝<lb/>
　茯苓　牡蠣<hi>各三分</hi>半夏<hi>一/合</hi>大黄<hi>一/兩</hi>棗<hi>六個</hi>
<pb n="KR3e0026_WYG_003-23a"/>
　㕮咀水六升煎取三升下大黄切如棊子塊更煎取<lb/>
　二升去滓温飲一盞<lb/>
傷寒服湯藥下利不止心下痞鞕服瀉心已復以他藥<lb/>
下之利不止醫以理中與之利益甚理中治中焦此利<lb/>
在下焦以赤石脂禹餘糧湯主之復不止當以五苓散<lb/>
利小便<hi>五苓散方在可水證中</hi>
赤石脂禹餘糧湯<lb/>
　赤石脂　禹餘糧<hi>各八兩</hi>
<pb n="KR3e0026_WYG_003-23b"/>
　水四升煮取二升去滓温飲一盞<lb/>
太陽病外證未除而數下之遂協熱而利利不止心下<lb/>
痞鞕表裏不解者桂枝人參湯主之<lb/>
　桂枝　甘草<hi>各二兩</hi>白术　人參　乾薑<hi>各一兩半</hi>
　㕮咀水五升先煮四味取三升内桂更煮取一升去<lb/>
　滓温分三服<lb/>
發汗後腹脹滿者厚朴人參湯主之<lb/>
　厚朴<hi>四兩</hi>甘草<hi>一/兩</hi>生薑<hi>四/兩</hi>半夏<hi>一兩/一分</hi>人參<hi>半兩</hi>
<pb n="KR3e0026_WYG_003-24a"/>
　以水五升煮取一升半去滓温分三服<lb/>
治頭痛壯熱心中煩黄芩梔子湯<lb/>
　黄芩　梔子<hi>各一兩半</hi>石膏　乾葛<hi>各二/兩</hi>䜴<hi>半/兩</hi>葱白<hi>寸切半斤</hi>
　㕮咀水四升煮取一升半温温作三四服始得病便<lb/>
　如前證亦可服治夏月傷暑毒殊驗<lb/>
傷寒發汗後或未發汗頭痛如破宜葱白湯<lb/>
　連鬚葱白<hi>寸切半斤</hi>生薑<hi>二兩</hi>
　水二升煮一升去滓温温作二三服<lb/>
<pb n="KR3e0026_WYG_003-24b"/>
服前湯頭痛未解宜葛根葱白湯<lb/>
　葛根<hi>一兩</hi>芍藥　芎藭　知母<hi>各半/兩</hi>葱<hi>白一握/  寸切</hi>生薑<hi>一兩</hi>
　㕮咀水二升半煮取一升去滓温温分減服<lb/>
傷寒頭痛立效荆芥散<lb/>
　天南星　草烏頭<hi>肉白者生用</hi>荆芥穗<hi>各半/兩</hi>石膏<hi>一兩</hi>
　細末每服二錢半陳茶一錢薑汁半呷薄荷三葉水<lb/>
　兩盞煎至八分温温相次三服<lb/>
傷寒嘔吐不止惡寒脉細或浮遲宜理中丸兼治霍亂<lb/>
<pb n="KR3e0026_WYG_003-25a"/>
吐利及傷寒後發熱水停喜唾者<lb/>
　人參　乾薑　甘草　白术<hi>各一兩</hi>
　細末蜜丸雞子黄大每服一丸百沸湯一盞化令細<lb/>
　煎三五沸温服之霍亂臍上築者不宜术可作湯去<lb/>
　术加桂一兩半水三升煎取八合稍熱服之吐甚去<lb/>
　术加生薑一兩半作湯煎如前法飲熱粥一椀㣲温<lb/>
　覆之勿發揭衣被有寒腹滿痛或四肢拘急或下利<lb/>
　轉筋加生附子二枚作湯服之<lb/>
<pb n="KR3e0026_WYG_003-25b"/>
治傷寒嘔吐欲死生薑半夏湯<lb/>
　半夏<hi>一兩半</hi>生薑<hi>一兩</hi>
　水三升半煮一升去滓温温分四服<lb/>
治嘔吐發熱脉滑數或洪者茅根湯<lb/>
　茅根<hi>半升</hi>麥門冬<hi>二合/半</hi>半夏<hi>一/兩</hi>人參<hi>半/兩</hi>茯苓<hi>半/兩</hi>生薑<hi>二兩</hi>
　㕮咀水五升煎一升半去滓温温分減服<lb/>
霍亂頭痛發熱身疼多飲水者宜五苓散<hi>方在水證中</hi>
傷寒發熱自利脉浮大數及鼻衂或嘔者宜黄芩芍藥<lb/>
<pb n="KR3e0026_WYG_003-26a"/>
湯<lb/>
　黄芩<hi>一兩半</hi>芍藥　甘草<hi>各一兩</hi>
　㕮咀水五升煮取一升半去滓分四服嘔者加半夏<lb/>
　一兩一分生薑一兩半煎服<lb/>
治傷寒熱痢或兼腹痛黄連當歸丸<lb/>
　黄連　當歸<hi>各三兩</hi>乾薑　赤石脂<hi>各一兩</hi>
　細末蜜丸梧桐子大米飲呑下二三十丸日三夜二<lb/>
　服<lb/>
<pb n="KR3e0026_WYG_003-26b"/>
傷寒下利如爛肉汁赤帶下伏氣腹痛諸熱毒悉主之<lb/>
薤白梔子湯<lb/>
　豉<hi>半升綿裹</hi>薤白<hi>一/握</hi>肥梔子<hi>大者七個</hi>
　水三升半先煮梔子十沸下薤白煎至二升去滓下<lb/>
　豉煮一升半温温分減服必解下惡積<lb/>
傷寒汗解因飲酒復劇苦煩悶乾嘔口燥呻吟錯語不<lb/>
得卧此藥解熱毒除酷熱不必飲酒劇者療五日中神<lb/>
效黄連黄蘗湯<lb/>
<pb n="KR3e0026_WYG_003-27a"/>
　黄連<hi>一兩半</hi>黄芩　黄蘗<hi>各一/兩</hi>肥梔子<hi>十二個</hi>
　㕮咀水三升煎一升二合去滓温温分減服未差更<lb/>
　作<lb/>
傷寒四日而大下熱利時作白通諸藥多不得止四順<lb/>
湯熱白通湯苦温除熱止利莫若黄連熟艾湯<lb/>
　黄連　黄蘗<hi>各一兩半</hi>龍骨<hi>一/兩</hi>熟艾<hi>兩雞子大</hi>
　㕮咀水四升煮一升二合去滓分減温服<lb/>
龎曰凡冷利皆宜四逆冷利臍下必寒水穀黄白色或<lb/>
<pb n="KR3e0026_WYG_003-27b"/>
青黑也熱利臍下必熱利黄赤色也天行熱毒下利赤<lb/>
白久下膿血及下部毒氣當下細蟲如布絲縷大或長<lb/>
四五寸黑頭鋭尾宜麝香丸<lb/>
　麝香<hi>一錢</hi>附子　雄黄　丹砂　乾薑　巴豆<hi>各二錢</hi>
　搗下篩訖煉蜜和丸小豆大米飲下二丸未知增之<lb/>
　<hi>此方本無巴豆是古方脱去服之不效今増巴豆試之甚驗</hi>
傷寒後咳噫肉豆蔲湯<lb/>
　肉豆蔲<hi>一個</hi>石蓮肉<hi>炒/</hi>茴香<hi>各一/分</hi>丁香<hi>半分</hi>生薑　人參<lb/>
<pb n="KR3e0026_WYG_003-28a"/>
　<hi>各二分</hi>枇杷葉<hi>五片拭去毛炙</hi>
　㕮咀水三升煎至一升半分四服空心煖飲之<lb/>
龐曰傷寒汗後咳噫不止是隂陽氣升降欲作汗升之<lb/>
不上降之不下故胃氣上逆而咳噫無休止者宜良薑<lb/>
方<lb/>
　橘皮　良薑　桂枝　當歸<hi>各一分</hi>麻黄<hi>半/兩</hi>檳榔<hi>三個</hi>杏<lb/>
　仁<hi>二十個</hi>甘草<hi>一/分</hi>生薑<hi>一/分</hi>大棗<hi>十個</hi>
　㕮咀水二升半煎至一升去滓下檳榔末又煎三沸<lb/>
<pb n="KR3e0026_WYG_003-28b"/>
　去滓通口服一盞未巳再一劑<lb/>
時行頭痛心如醉狀面愛向黒處不欲見人此為壊熱<lb/>
不散速行大青湯與服不爾狂走赶人　大青湯<lb/>
　大青葉　秦芁　吳藍　升麻　薺苨　栝樓根<hi>各二</hi>
　<hi>分</hi>甘菊<hi>一/分</hi>石膏<hi>三/分</hi>竹瀝<hi>二/分</hi>朴硝<hi>三分</hi>
　㕮咀分二貼每服一貼水二升半煎至一升二合去<lb/>
　滓下竹瀝朴硝分温四服肉色黄加茵陳六分面似<lb/>
　火加梔子十四枚加水成三升煮取一升半温飲一<lb/>
<pb n="KR3e0026_WYG_003-29a"/>
　盞<lb/>
七八日熱盛不解苦葶藶湯<lb/>
　苦酒<hi>一升半</hi>苦葶藶<hi>一/合</hi>生艾汁<hi>半升</hi>
　同煎至七合作二服此療内熱病有牛黄一刀圭尤<lb/>
　良阬河南曰今諸療疾多用辛甜薑桂人參之屬此<lb/>
　皆貴價難得常有必欲求之轉以失時而苦參青葙<lb/>
　葶藶子艾之屬所在盡有之除熱解毒最勝向貴價<lb/>
　藥也前後數參並用之得病内熱者不必按常藥次<lb/>
<pb n="KR3e0026_WYG_003-29b"/>
　也便以青葙苦參艾苦酒療之但少促其間耳無不<lb/>
　解者<hi>苦酒即米醋也</hi>
龐曰辛甜薑桂人參之屬是發散寒氣之藥其病未𫝊<lb/>
成内熱者為調治之大要藥也決不可慮其酸苦之藥<lb/>
正治内熱病急要之藥也設當行辛甘而用酸苦設當<lb/>
行酸苦而用辛甘是昧於隂陽之用如此醫殺之耳其<lb/>
辛甘酸苦自是調治通行之要藥若論苦則忌甘論甘<lb/>
則忌苦雖有屢中誠為粗工矣<lb/>
<pb n="KR3e0026_WYG_003-30a"/>
傷寒發黄者先用𤓰蒂末内鼻中口含水搐鼻中去黄<lb/>
水用五苓茵陳散最良<lb/>
時行一切不知身上疼痛不寒亦不熱沈沈似有所思<lb/>
順事多語此藏正𫝊熱麻仁龍膽丸服此藥不死<lb/>
　大麻仁　大黄<hi>各一兩</hi>柴胡　黄芩　白鮮皮　秦艽<lb/>
　赤芍藥　龍膽草<hi>各二分</hi>黄連<hi>一/分</hi>梔子<hi>二十四個</hi>
　細末蜜丸如梧桐子大食後煎淡竹葉湯下三十丸<lb/>
　日與三服以大利為度十日小差一月平復<lb/>
<pb n="KR3e0026_WYG_003-30b"/>
地黄湯療傷寒及温病應發汗而不與發汗五内有瘀<lb/>
血者及鼻衂吐血不盡内熱瘀血面黄大便黑者此方<lb/>
主之消化瘀血甚良<lb/>
　生濕地黄<hi>四兩</hi>牡丹皮　芍藥　犀角屑<hi>無以升麻代各半兩</hi>
　㕮咀水二升煮取一升去滓温温飲一盞喜忘如狂<lb/>
　者加地黄黄芩各三分加水一升脉大來遲腹不滿<lb/>
　自言滿者為無熱不用黄芩也<lb/>
鼻衂或吐血下血黄芩湯<lb/>
<pb n="KR3e0026_WYG_003-31a"/>
　黄芩<hi>四兩</hi>
　㕮咀水三升煮一升半温飲一盞兼治婦人漏下血<lb/>
　不止黄蘗更佳<lb/>
吐血百治不差此方療十差十大黄散<lb/>
　地黄汁<hi>半升</hi>生大黄末<hi>一方寸匕</hi>
　煎地黄汁三沸下大黄末調匀空腹服之每温飲一<lb/>
　小盞日三服血即止<lb/>
熱病毒氣入眼赤痛生翳不見光明者大黄梔子湯<lb/>
<pb n="KR3e0026_WYG_003-31b"/>
　生大黄<hi>一兩</hi>升麻<hi>半/兩</hi>瞿麥　甘草<hi>各一/分</hi>梔子<hi>七個</hi>
　㕮咀水二升煎至一升去滓温作四服以利為度難<lb/>
　利者煎藥畢下朴硝二分和服先煮諸藥至一升半<lb/>
　乃下大黄大黄先以水漬和水下之則折熱易利<lb/>
治毒病入眼忽生赤翳或白或腫膚起或赤痛不得視<lb/>
光熱入心肝或眼浮腫如吹汁出生膜覆珠子或内障<lb/>
不見物良由病後不慎酒麵炙煿五辛所致宜服此頻<lb/>
利之秦皮大黄湯<lb/>
<pb n="KR3e0026_WYG_003-32a"/>
　秦皮　柴胡　常山　黄芩　升麻　芍藥　白歛<lb/>
　枳實　甘草<hi>各半兩</hi>大黄<hi>三分</hi>
　㕮咀水三升煮二升下大黄再煎一升半去滓食後<lb/>
　温飲一盞熱盛者加焰硝半兩湯成後下化匀服未<lb/>
　差更作可至五七劑<lb/>
又方滴眼湯<hi>斑豆瘡不宜用</hi>
　秦皮　升麻　黄連<hi>各半兩</hi>
　細剉水二升煎至一升綿包筯頭揾湯滴入眼中頻<lb/>
<pb n="KR3e0026_WYG_003-32b"/>
　頻用之<lb/>
下部䘌瘡雄黄散<lb/>
　雄黄　青葙子　苦參　黄連<hi>各三分</hi>桃仁<hi>一分</hi>
　為散以艾汁和丸棗核大綿包内下部萹蓄汁更佳<lb/>
　冬月無艾濃煎艾汁和為丸更以米飲調下二錢温<lb/>
　飲之日二服<lb/>
治䘌瘡青黛丸<lb/>
　青黛　丁香　黄連<hi>等分</hi>
<pb n="KR3e0026_WYG_003-33a"/>
　細末甘淀和丸棗核大口中有瘡含之咽汁若下部<lb/>
　有瘡綿裹内下部日含化五六十丸差<lb/>
牽馬丸治天行四五日下部生瘡醫所不能治此方主<lb/>
之<lb/>
　附子<hi>一分</hi>藜蘆　桂枝　巴豆<hi>各半兩去皮心炒黒</hi>
　二丸未知加三丸熱在鬲上不下飲熱湯半升投吐<lb/>
　之下部䘌自差神良<lb/>
天行口瘡黄蘗升麻湯<lb/>
<pb n="KR3e0026_WYG_003-33b"/>
　黄蘗　升麻　甘草<hi>生各半兩</hi>
　㕮咀水一升半煮半升入地黄汁一合煎半升分二<lb/>
　服細呷之<lb/>
又方薔㣲飲子<lb/>
　薔微莖葉切一升<hi>冬用根皮</hi>
　水三升煮半升温温漬之去涎喉咽有瘡者嚥汁少<lb/>
　許為佳<lb/>
又方黄蘗飲子<lb/>
<pb n="KR3e0026_WYG_003-34a"/>
　黄蘗薄切小片蜜漬一宿嚼蘗汁漬瘡<lb/>
又方五倍子散<lb/>
　五倍子炒為末傅之涎出吐去以差為度<lb/>
傷寒喉中痛閉塞不通射干煎<lb/>
　生射干　猪脂<hi>各半斤</hi>
　合煎令射干色㣲焦去滓取一棗大綿裹含稍稍嚥<lb/>
　之<lb/>
治喉咽痛塞硼砂散<lb/>
<pb n="KR3e0026_WYG_003-34b"/>
　硼砂　殭蠶　牙硝　白礬　甘草　雄黄<hi>各一分</hi>硇<lb/>
　砂<hi>半分</hi>草烏頭尖<hi>四個</hi>
　細末米飲調一錢細細呷之<lb/>
古方黑龍煎治咽喉腫痛九種疾<lb/>
　人參<hi>半兩</hi>甘草<hi>一/兩</hi>無灰酒<hi>一/升</hi>不蚛皂角<hi>四十條</hi>
　水三㪷浸皂角一宿淨鐺内煎令水減半次下人參<lb/>
　甘草細切又同煎三分耗二布絞去滓下酒更入釜<lb/>
　煤一小半攪煎如餳稀入甆合内埋地中一宿若用<lb/>
<pb n="KR3e0026_WYG_003-35a"/>
　時取一丸如雞頭大盞中以温酒一呷化之先以水<lb/>
　潄口以鵝毛㸃藥入喉中掃之有惡涎或自出或下<lb/>
　腹可兩三度引藥方歇良乆令吐候惡物出盡了令<lb/>
　喫少許水浸烝餅及軟飯粥壓之次含甘草一寸嚥<lb/>
　汁忌炙煿胡餅猪肉淹藏等物如木舌難下藥以匙<lb/>
　按舌用藥掃喉中<lb/>
九般名<lb/>
　急喉閉　纒喉風　結喉　爛喉　重舌　木舌<lb/>
<pb n="KR3e0026_WYG_003-35b"/>
　遁蟲　蚛喋　飛系入喉<lb/>
　元祐五年自春至夏秋蘄黄二郡人患急喉閉十死<lb/>
　八九速者半日一日而死黄州潘推官昌言親族中<lb/>
　亦死數口後得黒龍膏救活者數十人<lb/>
龐曰急切亦不候合此膏用古方以意處之但得不蚛<lb/>
皂角一兩條槌碎水三升半浸少時揉汁去滓下甘草一<lb/>
分人參一分同煎作稀膏勿令太稠乃下後藥<lb/>
　霜梅上白鹽　硇砂　焰硝<hi>各等分</hi>
<pb n="KR3e0026_WYG_003-36a"/>
　三味生研用前膏斟酌和匀可以掃得為度每以鵝<lb/>
　毛揾少許如前法掃喉中甚效其將息次第亦如前<lb/>
　法此膏得力尤速若日久膏乾以甘草水化之病差<lb/>
　後胷喉外生瘡勿疑無鹽梅以白鹽代<lb/>
天行手足腫疼痛皮脱者濃煎虎杖汁漬之<lb/>
天行後毒氣手足腫痛欲脱必作癰膿升麻大黄湯<lb/>
　升麻　木通　白歛<hi>各三分</hi>黄芩　芍藥<hi>各一/兩</hi>甘草<hi>半兩</hi>
　大黄<hi>一兩半</hi>
<pb n="KR3e0026_WYG_003-36b"/>
　㕮咀水三升煮二升半下大黄煮一升半温温飲一<lb/>
　盞利下為度<lb/>
　　傷寒勞復證<lb/>
病新差後氣血津液衰耗慎勿為諸勞動事凡言語思<lb/>
慮勞神梳沐澡頮勞力則生熱而復病如初也又新差<lb/>
後精髓枯燥切不可為房事犯房事勞復必死魏督郵<lb/>
顧子獻病差後華敷囑之慎勿為勞事餘勞尚可女勞<lb/>
即死此是女勞復非隂陽易也素問云病熱而有所遺<lb/>
<pb n="KR3e0026_WYG_003-37a"/>
者是新差後腸胃尚弱若多食則難消化而復病如初<lb/>
也此是食復新差强人足兩月虚弱人足百日則無復<lb/>
病矣<lb/>
天行勞復頭痛四肢疼葱豉湯<lb/>
　葱白　豉<hi>半升</hi>
　水二升半煎葱爛去滓入雄鼠屎三七枚末之和匀<lb/>
　分再服未差更作<lb/>
天行勞復作熱且至晚則腰背痛頭項强重葛根薑豉湯<lb/>
<pb n="KR3e0026_WYG_003-37b"/>
　芍藥　生薑<hi>各一兩半</hi>䜴　葱白<hi>各二/合半</hi>葛根<hi>二兩</hi>
　㕮咀水三升煎二升下豉煎一升半去滓温飲一盞<lb/>
大病差後勞復枳實梔子湯<lb/>
　枳實<hi>一分</hi>肥梔子<hi>十二/個</hi>香豉<hi>半升</hi>
　漿水三升煮枳實梔子至二升下豉煮一升半去滓<lb/>
　温飲一盞温覆㣲汗食復者加大黄碁子大七枚同<lb/>
　煎服之愈<lb/>
療傷寒已差勞復如初脉浮無汗者桂枝梔子湯<hi>自汗者去</hi>
<pb n="KR3e0026_WYG_003-38a"/>
<hi>麻黄</hi>
　梔子<hi>十二個</hi>䜴<hi>半/升</hi>桂枝　麻黄<hi>各一兩</hi>
　㕮咀水三升煎至二升下豉取一升半去滓温飲一<lb/>
　盞温覆取小汗差<lb/>
療傷寒勞復如初自汗出者脉浮滑煩躁甚宜此方梔<lb/>
子石膏香䜴湯<lb/>
　梔子<hi>十六個</hi>石膏<hi>四/兩</hi>香豉<hi>一兩綿裹</hi>
　水三升先煮二味至二升半下豉煮取一升半去滓<lb/>
<pb n="KR3e0026_WYG_003-38b"/>
　温飲一盞<hi>一法湯成入雄鼠矢二七枚末良</hi>
病未平復後勞動致熱氣攻胷手足拘急搐搦如中風<lb/>
狀𤓰蔞湯<lb/>
　𤓰蔞根<hi>四兩無黄脉者</hi>淡竹茹<hi>半斤</hi>
　水三升煮一升二合去滓日二三服温與之<lb/>
婦人病未平復因夫所動小腹篹中急痛腰胯疼四肢<lb/>
不任舉動無熱證者附子黄耆湯<lb/>
　白术　當歸　桂枝　附子　甘草　芍藥　人參<lb/>
<pb n="KR3e0026_WYG_003-39a"/>
　<hi>各半兩</hi>黄蓍<hi>三/分</hi>生薑<hi>一兩半</hi>
　㕮咀水四升煮至一升半去滓通口服一盞食久再<lb/>
　服温覆取小汗<lb/>
男子房勞成復病鼠屎湯<lb/>
　薤根<hi>一升</hi>豭鼠屎<hi>二十一個為末矢頭尖硬者是即牡鼠也</hi>
　水三升半煮薤根至一升半去滓下鼠矢末再煎三<lb/>
　沸温飲一盞相次三服衣覆必有黏汗為效未汗再<lb/>
　作一劑兼治隂陽易神驗<lb/>
<pb n="KR3e0026_WYG_003-39b"/>
男子房勞復發熱口噤臨死舌出數寸又始得病百節<lb/>
痛如被打渾身沈重恍惚失措脉促而絶不可治或有<lb/>
吐涎不止或有譫妄煩亂者皆不可治<lb/>
天行差後勞復發熱嘔吐食不下蘆根湯<lb/>
　蘆根<hi>半升</hi>生薑<hi>二/兩</hi>橘皮　枇杷葉<hi>各一兩</hi>
　㕮咀水三升煮一升半去滓温飲一盞大效心煩躁<lb/>
　加石膏二兩加水一升煮二升<lb/>
　　隂陽易證<lb/>
<pb n="KR3e0026_WYG_003-40a"/>
隂陽易病者隂陽相感動其毒氣著人如換易也男子<lb/>
病新差女子與之交女子得病名曰陽易女子病新差<lb/>
男子與之交男子得病名曰隂易若二男二女則不相<lb/>
易然女犯男得病鮮有死者男犯女得病救稍緩則十<lb/>
無一人得生者若女犯男男自發勞復則女不病男犯<lb/>
女女自發勞復則男得病亦輕富貴之家雖知其事後<lb/>
生輕於自恣犯之多致不救田野之人䝉蒙昧昧只知<lb/>
傷寒能死人因此病死者十有三四矣皆不知其所犯<lb/>
<pb n="KR3e0026_WYG_003-40b"/>
之由深可傷也男子女人隂陽易病其狀身體疼痛熱<lb/>
上衝胷頭重不能舉眼内生眵四肢拘急小腹絞痛手<lb/>
足拳則暴死其亦有不即死者若小腹裏急熱上衝胷<lb/>
頭重不欲舉百節解離經脉緩弱血氣虚骨髓竭便吸<lb/>
吸氣力轉少著牀不得動起止仰人引嵗月死宜此方<lb/>
足甲裩灰散<lb/>
　<lb/>
　傷寒總病論卷三<lb/>
</p>
<p>
</p>
  </div>
<div>
<head>傷寒總病論卷四</head> <lb/>
    <p>
<pb n="KR3e0026_WYG_004-1a"/>
欽定四庫全書<lb/>
　傷寒總病論卷四<lb/>
　　　　　　　　　　　　宋　龎安時　撰<lb/>
　　暑病論<lb/>
龎曰冬傷於寒夏至後至三伏中變為暑病其重温也<lb/>
有如傷寒依三隂三陽傳見五藏熱證者各隨證治<lb/>
之<lb/>
　　暑病表證<lb/>
<pb n="KR3e0026_WYG_004-1b"/>
暑病代桂枝并葛根證<lb/>
　桂枝　芍藥　知母　生薑<hi>各一兩半</hi>甘草<hi>一/兩</hi>黄芩<hi>一兩半</hi>
　葛根<hi>二兩</hi>棗<hi>十六枚</hi>
　㕮咀水六升煮取三升通口服一盞相次取汗<lb/>
暑病代麻黄證<lb/>
　桂枝　杏仁　知母<hi>各一兩</hi>麻黄<hi>三/兩</hi>甘草　黄芩<hi>各一兩</hi>
　煎如前法<lb/>
暑病代青龍湯証<lb/>
<pb n="KR3e0026_WYG_004-2a"/>
　麻黄<hi>二兩</hi>石膏<hi>三/兩</hi>知母　桂枝　甘草<hi>各一/兩</hi>杏仁<hi>三十枚</hi>
　生薑<hi>一兩半</hi>棗<hi>十六个</hi>
　如前煎服<lb/>
暑病代葛根麻黄證<lb/>
　葛根<hi>二兩</hi>麻黄<hi>一兩半</hi>桂枝　甘草　知母　黄芩　芍<lb/>
　藥<hi>各一兩</hi>生薑<hi>一兩/半</hi>棗<hi>十六个</hi>
　如前煎服<lb/>
暑病三日外至七日不歇内熱令人更相染大青消毒<lb/>
<pb n="KR3e0026_WYG_004-2b"/>
湯<lb/>
　大青　芒硝<hi>各二兩</hi>山梔子<hi>一/兩</hi>石膏<hi>四闕/兩</hi>　<hi>二升</hi>濕地黄<lb/>
　<hi>半升</hi>
　㕮咀水七升煮取三升去滓下芒硝化之温服一盞<lb/>
　以熱除為度<lb/>
暑病通用白虎一如傷寒與暍證用之<hi>方在厥隂證中</hi>
暑病通用麥奴丸<hi>方在雜汗證中</hi>
暑病若吐下後别見形一如傷寒門治之<lb/>
<pb n="KR3e0026_WYG_004-3a"/>
暑病噦逆發斑瘡痘壊一如温病門治之<hi>已上四條先生所論</hi>
預防熱病急黄賊風葛粉散<lb/>
　葛粉<hi>二升</hi>生乾地黄<hi>一/升</hi>香豉<hi>半升</hi>
　細末食後服方寸匕牛乳蜜湯竹瀝米飲烏梅湯任<lb/>
　性調下日三服有病者日五服<lb/>
　　素問載五種暑病<lb/>
肝熱病者先左頰赤肺熱病者先右頰赤心熱病者顔<lb/>
先赤<hi>顔額也</hi>腎熱病者頤先赤<hi>頤頰/也</hi>脾熱病者鼻先赤<hi>上主</hi>
<pb n="KR3e0026_WYG_004-3b"/>
<hi>中央</hi>病雖未發見赤色刺之名曰治未病<lb/>
肝熱病者先小便黄腹痛多卧身熱熱争則狂言及驚<lb/>
脅滿痛手足躁不安卧庚辛甚甲乙大汗氣逆則庚辛<lb/>
死刺足厥隂少陽其逆則頭痛員員脉引衝頭也<lb/>
心熱病者先不樂數日乃熱熱争則卒心痛煩悶喜嘔<lb/>
頭痛面赤無汗壬癸甚丙丁大汗氣逆則壬癸死刺手<lb/>
少隂太陽<lb/>
脾熱病者先頭重頰痛心煩顔青欲嘔身熱熱争則腰<lb/>
<pb n="KR3e0026_WYG_004-4a"/>
痛不可俛仰腹滿泄兩頷痛甲乙甚戊巳大汗氣逆則<lb/>
甲乙死刺足太隂陽明<lb/>
肺熱病者洗淅然厥起毫毛惡風寒舌上黄身熱熱争<lb/>
則喘咳痛起走胷膺背不得太息頭痛不任汗出而惡<lb/>
寒丙丁甚庚辛大汗氣逆則丙丁死刺手太隂陽明出<lb/>
血如豆大立已<lb/>
腎熱病者先腰痛䀪疫舌渴數飲水身熱熱争則項痛<lb/>
員員澹澹然戊巳甚壬癸大汗氣逆則戊巳死刺足少<lb/>
<pb n="KR3e0026_WYG_004-4b"/>
隂太陽諸汗者至其所勝日汗出也<lb/>
龎曰五種熱病肝腎二藏有逆證心脾肺三藏亡逆證<lb/>
凡五種熱病二三日逢尅未為逆忌在五六日也<lb/>
　　時行寒疫論<lb/>
病源載從立春節後其中無暴大寒又不冰雪而人有<lb/>
壯熱病者此屬春時陽氣發於冬時伏寒變為温病也<lb/>
從春分以後至秋分節前天有暴寒皆為時行寒疫也<lb/>
三月四月或有暴寒其時陽氣尚弱為寒所折病熱猶<lb/>
<pb n="KR3e0026_WYG_004-5a"/>
輕五月六月陽氣已盛為寒所折病熱則重七月八月<lb/>
陽氣已衰為寒所折病熱亦微其病與温病暑病相似<lb/>
但治有殊耳其治法初用摩膏火炙唯二日法鍼用崔<lb/>
文行解散汗出愈不解三日復發汗若大汗而愈不解<lb/>
者勿復發汗也四日服藜蘆丸微吐愈若病困藜蘆丸<lb/>
不吐者服赤小豆苽蒂散吐之已解視病尚未了了者<lb/>
復一法鍼之當解不解者六日熱已入胃乃與雞子湯<lb/>
下之愈無不如意但當諦視節度與病耳食不消病亦<lb/>
<pb n="KR3e0026_WYG_004-5b"/>
如時行俱發熱頭痛食病當速下之時病當待六七日<lb/>
時病始得一日在皮二日在膚三日在肌四日在胷五<lb/>
日入胃入胃乃可下也熱在胷外而下之熱乘虚入胃<lb/>
然要當復下之不得下多致胃爛發斑微者赤斑出五<lb/>
死一生劇者黒斑出九死一生人有強弱相倍也病者<lb/>
過日不以時下之熱不得泄亦胃爛斑出矣若得病無<lb/>
熱但狂言煩躁不安精神言語不與人相主當者治法<lb/>
在可水五苓散證中<hi>此巢氏載治時行寒疫之法焉温病暑病相似但治有殊者據温病</hi>
<pb n="KR3e0026_WYG_004-6a"/>
<hi>無摩膏火炙又有冬温瘡痘更有四時藏腑隂陽毒又夏至後有五種熱病時令盛暑用藥稍寒故治有殊也</hi>
　　時行寒疫治法<lb/>
初得時行赤色頭痛項強兼治賊風走㾏寒痺趙泉黄<lb/>
膏<lb/>
　大黄　附子　細辛　川椒　乾薑　桂枝<hi>各一兩</hi>巴<lb/>
　豆<hi>五十粒</hi>
　㕮咀苦酒漬一宿以臘月猪膏一斤煎調火三上三<lb/>
　下去滓收之傷寒赤色熱酒調服梧桐子大一枚又<lb/>
<pb n="KR3e0026_WYG_004-6b"/>
　以火摩身數百遍兼治賊風最良風走肌膚追風所<lb/>
　在摩之神效千金不𫝊<lb/>
崔文行解散時氣不和傷寒發熱<lb/>
　桔梗<hi>炒</hi>細辛<hi>各四/兩</hi>白术<hi>八/兩</hi>烏頭<hi>炮一斤</hi>
　細末傷寒服一錢五銖匕不覺復小增之以知為度<lb/>
　若時氣不和旦服一錢五銖匕辟惡欲省病一服了<lb/>
　去此時行寒疫通用之無病者預服以辟寒為佳皆<lb/>
　酒調下<lb/>
<pb n="KR3e0026_WYG_004-7a"/>
藜蘆散辟温疫傷寒<lb/>
　藜蘆　躑躅　乾薑<hi>各四分</hi>牡丹皮　皁角<hi>各五分</hi>細辛<lb/>
　　附子<hi>各三分</hi>桂枝　朱砂<hi>各一分</hi>
　末之絳囊帶一方寸匕男左女右臂上着之覺有病<lb/>
　之時更以粟米大内鼻中酒服一錢匕覆取汗日再<lb/>
　當取一汗耳<lb/>
赤小豆𤓰蒂散在厥隂證中<lb/>
雞子湯治熱盛狂語欲走<lb/>
<pb n="KR3e0026_WYG_004-7b"/>
　生雞子<hi>七枚</hi>芒硝<hi>一兩</hi>
　井華水一大升同攪千遍去沫頻服之快利為度<lb/>
猪苓散即傷寒門五苓散也在可水證中<hi>已上五方載巢氏治時行</hi>
<hi>寒疫合用之方</hi>
龎曰摩膏火炙可行於西北二方餘處難施莫若初服<lb/>
解散赤散之類如轉發熱而表不解乃行後四方為佳<lb/>
天行壯熱煩悶無汗者麻黄葛根湯<lb/>
　麻黄<hi>五兩</hi>葛根<hi>四兩</hi>
<pb n="KR3e0026_WYG_004-8a"/>
　麄末每服五錢水二盞梔子二个蔥白五十豉一撮<lb/>
　煎八分去滓沫温温相次四五服取汗止後服<lb/>
天行一二日麻黄湯<hi>自汗者去麻黄加葛根二兩</hi>
　麻黄<hi>二兩</hi>石膏<hi>一兩/半</hi>貝齒<hi>五个無亦得</hi>升麻　甘草　芍藥<lb/>
　<hi>各一兩</hi>杏仁<hi>四十个</hi>
　麄末毎服五錢水二盞煎八分温服取汗止後服<lb/>
葛根解肌湯汗後表不解宜服此<hi>自汗者去麻黄</hi>
　葛根<hi>四兩</hi>麻黄　芍藥　大青　甘草　黄芩　桂枝<lb/>
<pb n="KR3e0026_WYG_004-8b"/>
　<hi>各二兩</hi>石膏<hi>三兩</hi>
　煎如前法<lb/>
詔書發汗白薇散治時氣二三日不解<lb/>
　白薇<hi>二分</hi>杏仁<hi>三/分</hi>貝母<hi>三/分</hi>麻黄<hi>七分</hi>
　細末酒調下方寸匕相次二三服温覆汗出愈湯調<lb/>
　亦得<lb/>
聖散子方<hi>此方蘓子瞻尚書所𫝊有序文</hi>
昔嘗覽千金方三建散於病無所不治而孫思邈特為<lb/>
<pb n="KR3e0026_WYG_004-9a"/>
著論以謂此方用藥節度不近人情至於救急其驗特<lb/>
異乃知神物效靈不拘常制至理開感智不能知今予<lb/>
所得聖散子殆此類也歟自古論病唯傷寒至危急表<lb/>
裏虚實日數證候應汗應下之法差之毫釐輒至不救<lb/>
而用聖散子者一切不問隂陽二感或男女相易狀至<lb/>
危篤者連飲數劑則汗出氣通飲食漸進神宇完復更<lb/>
不用諸藥連服取差其餘輕者心額微汗正爾無恙藥<lb/>
性小熱而陽毒發狂之類入口即覺清涼此殆不可以<lb/>
<pb n="KR3e0026_WYG_004-9b"/>
常理詰也時疫流行平旦輒煑一釜不問老少良賤各<lb/>
飲一大盞則時氣不入其門平居無病能空腹一服則<lb/>
飲食快美百疾不生真濟世衛家之寳也其方不知所<lb/>
從來而故人巢君榖世寳之以治此疾百不失一二予<lb/>
既得之謫居黄州連歳大疫所全活至不可數巢君初<lb/>
甚惜此方指江水為盟約不𫝊人予竊隘之乃以𫝊蘄<lb/>
水人龎君安常龎以醫聞於世又善著書故以授之且<lb/>
使巢君之名與此方同不朽也其用藥如左<lb/>
<pb n="KR3e0026_WYG_004-10a"/>
　肉荳䓻<hi>十个</hi>木猪苓　石菖蒲　茯苓　髙良薑　獨<lb/>
　活　柴胡　吴茱萸　附子<hi>炮</hi>麻黄　厚朴<hi>薑炙</hi>藁<lb/>
　本　芍藥　枳殻<hi>麩炒</hi>白术　澤瀉　霍香　吴术<hi>蜀人</hi>
　<hi>謂蒼术之白者為白术蓋茅术也而謂今之白术為吴术</hi>防風　細辛　半夏<hi>各半</hi>
　<hi>兩薑汁制</hi>甘草<hi>一兩</hi>
　剉焙作煮散每服七銖水一盞半煎至八分去滓熱<lb/>
　服餘滓兩服合為一服重煎皆空心服<lb/>
治時氣傷寒頭痛身熱腰背強引頸及中風口噤治瘧<lb/>
<pb n="KR3e0026_WYG_004-10b"/>
不絶婦人産中風寒經氣腹大華佗赤散方<lb/>
　丹砂<hi>二分</hi>蜀椒　蜀漆　乾薑　細辛　黄芩　防己<lb/>
　　桂枝　茯苓　人參　沙參　桔梗　女萎　烏<lb/>
　頭　常山<hi>各三分</hi>雄黄　吴茱萸<hi>各五/分</hi>麻黄　代赭<hi>各十</hi>
　<hi>分</hi>
　除細辛丹砂乾薑雄黄桂外皆熬治作散酒服方寸<lb/>
　匕日二耐藥者二匕覆令汗出治瘧先發一時服藥<lb/>
　二匕半以意消息之<lb/>
<pb n="KR3e0026_WYG_004-11a"/>
烏頭赤散治天行疫氣病<lb/>
　烏頭<hi>六分</hi>皁角　雄黄　細辛　桔梗　大黄<hi>各一兩</hi>
　細末清酒或井花水服一刀圭日二不知稍增以知<lb/>
　為度除時氣不和一日進一服牛馬六畜中天行瘴<lb/>
　疫亦以方寸匕人始得病一日時服一刀圭取兩豆<lb/>
　許内鼻孔中<lb/>
　　斑痘瘡論<lb/>
龎曰天行豌豆瘡自漢魏以前經方家不載或云建武<lb/>
<pb n="KR3e0026_WYG_004-11b"/>
中南陽征虜所得仍呼為虜瘡其後名毉雖載發斑候<lb/>
是發汗吐下後熱毒不散表虚裏實熱氣燥於外故身<lb/>
體發斑又說豌豆疱瘡表虚裏實一如發斑之理别云<lb/>
熱毒内盛攻於臟腑餘氣流於肌肉遂於皮膚毛孔中<lb/>
結成此瘡既是裏實熱毒内盛則未發及欲發瘡斑未<lb/>
見皆宜下之也瘡已差則再下之此病有二種一則發<lb/>
斑俗謂之麻子其毒稍輕二則豌豆其毒最重多是冬<lb/>
温所變凡覺冬間有非節之暖瘡毒未發即如法下之<lb/>
<pb n="KR3e0026_WYG_004-12a"/>
次第服預防之藥則毒氣内消不復作矣有不因冬暖<lb/>
四時自行者亦如法下之古方雖有治法而不詳僃疑<lb/>
當時毒熱未甚鮮有死者耶近世此疾歳歳未嘗無也<lb/>
甚者夭枉十有五六雖則毒氣内壊不治因毉為咎又<lb/>
大半矣若身疼壯熱頭痛不與小汗何由衰散大腑久<lb/>
秘毒攻腰脇或心腹脹滿不與微利何由病去故當消<lb/>
息汗下然則寒藥固不當行温藥反增熱毒若熱勢大<lb/>
盛脉候決數涼性之藥不阻表裏氣亦可通用若寒氣<lb/>
<pb n="KR3e0026_WYG_004-12b"/>
阻礙脉候浮遲則温性之藥不阻表裏氣者可冀冰釋<lb/>
云不可汗下寒熱之藥只可紫草一味者乃滯隅之流<lb/>
祇是遭逢輕疾以自差為功若值重病則拱手待斃矣<lb/>
世有權貴自信不任人拘忌冷熱汗下病或不救則責<lb/>
毉謬誤斯又可為傷歎夫調瑟者必當移柱故用古方<lb/>
附以愚見為斑痘方以小兒多染此患故專用小湯劑<lb/>
大人可倍用之<lb/>
　　温病發斑治法<hi>小兒證附</hi>
<pb n="KR3e0026_WYG_004-13a"/>
冬月觸冒寒毒者至春始發病病初至表或已發汗吐<lb/>
下而表證未罷毒氣不散故發斑瘡又冬月天氣温暖<lb/>
人感乖候之氣未即發病至春又被積寒所折毒氣不<lb/>
得泄至夏遇熱其春寒已解冬温毒始發出於肌膚斑<lb/>
爛𨼆疹如錦文也<lb/>
治温毒發斑大疫難救兼治豌豆瘡不出地黄膏<lb/>
　濕地黄<hi>四兩</hi>好豉<hi>半升</hi>
　以猪膏一斤和匀露一宿煎五七沸令三分去一絞<lb/>
<pb n="KR3e0026_WYG_004-13b"/>
　去滓下雄黄末一錢匕麝香末半錢匕攪匀稍稍盡<lb/>
　飲之毒從皮中出則愈小兒斟酌服<lb/>
冬温未即發病至春被積寒所折不得發至夏得熱其<lb/>
春寒解冬温毒始發於肌中斑爛隠疹如錦紋而欬悶<lb/>
嘔吐清水宜服黄芩麻黄湯<lb/>
　葛根　橘皮　杏仁<hi>生</hi>麻黄　知母　黄芩　甘草<lb/>
　<hi>各半兩</hi>
　㕮咀水二升煮八合去滓温温分減服之嘔吐先定<lb/>
<pb n="KR3e0026_WYG_004-14a"/>
　便宜消息不嘔者去橘皮<lb/>
肺腑臟熱暴發氣斑<hi>不可作煮散</hi>香豉石膏湯<lb/>
　香豉<hi>二合</hi>葱鬚<hi>一/兩</hi>石膏<hi>二/兩</hi>梔子<hi>三/分</hi>生薑<hi>二兩</hi>大青　升麻<lb/>
　　芒硝<hi>各三分</hi>
　㕮咀水三升煮取一升三合去滓下芒硝温温分減<lb/>
　服<lb/>
温病發斑赤斑者五死一生黑斑者十死一生大疫難<lb/>
救黑奴丸主之<hi>方在雜汗證中</hi>
<pb n="KR3e0026_WYG_004-14b"/>
冬温至夏發斑欬而心悶嘔清汁眼赤口瘡下部亦生<lb/>
瘡或自下利黄連湯<lb/>
　黄連<hi>一兩</hi>橘皮　杏仁<hi>麩炒</hi>枳寔　麻黄　葛根　厚朴<lb/>
　　甘草<hi>各一分</hi>
　㕮咀水三升煮一升二合去滓温温分減服下利先<lb/>
　止别當消息小兒斟酌<lb/>
天行發斑瘡須臾徧身皆戴白漿此惡毒云永徽四年<lb/>
此瘡自西域東流於海内但煮葵菜蒜虀啖之則止鮮<lb/>
<pb n="KR3e0026_WYG_004-15a"/>
羊血入口即定初患急食之作菜下飯亦得小兒時行<lb/>
瘡痘恐相𫝊染先服漏蘆湯下之本治熱毒癰疽赤白<lb/>
諸丹熱毒瘡癤<hi>以下皆是小兒湯劑</hi>
　漏蘆葉<hi>無以山梔子代之</hi>連翹　白歛　甘草　芒硝<hi>各一分</hi>
　升麻　枳實　麻黄　黄芩<hi>各一分半</hi>大黄<hi>四分</hi>
　㕮咀水二升煮一升半下大黄煮一升去滓下芒硝<lb/>
　分減服以利為度大人服可倍作<hi>大黄水浸少時和水下</hi>
龎曰凡覺冬温至春夏必發斑痘小兒輩須服漏蘆湯<lb/>
<pb n="KR3e0026_WYG_004-15b"/>
下之得下後逐日空心飲甘草汁三歳以上一盞兒小<lb/>
減之直候腹疼乃止未疼可飲至十日則永不發或下<lb/>
後飲羊血一盞則不發<lb/>
治時行豌豆瘡樺皮飲子<lb/>
　樺皮二兩細切水一升煮至半升去滓飲汁分減服<lb/>
龎曰初得病便驚狂不眠渾身爇然汗出問之身不增<lb/>
寒亦不惡風其脉如數以漏蘆湯下之不甚數者以大<lb/>
承氣湯下之非但瘡痘傷寒亦然<lb/>
<pb n="KR3e0026_WYG_004-16a"/>
治豆瘡毒氣不出煩悶熱毒氣攻腰或腹脇痛不可忍<lb/>
大便不通五香湯主之<lb/>
　麝香<hi>半分</hi>木香　丁香　沈香　乳香<hi>各一分</hi>芍藥　枳<lb/>
　實　射干　連翹　黄芩　麻黄　升麻　甘草<hi>各半</hi>
　<hi>兩</hi>大黄<hi>一兩</hi>
　<hi>闕</hi>　　　四錢水一盞竹<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>半盞煎八分去滓下朴<lb/>
　硝一錢匕和服以利為度<lb/>
天行熱氣生瘡疱身痛壯熱水解散<lb/>
<pb n="KR3e0026_WYG_004-16b"/>
　麻黄<hi>一兩</hi>黄芩　桂枝　甘草<hi>各半兩</hi>
　細末煖水調下二錢匕小兒一錢覆令小汗熱氣在<lb/>
　表已發汗未解或吐下後熱毒不散煩躁謬語此為<lb/>
　表虚裏實熱氣躁於外故身體發斑如錦紋或不因<lb/>
　汗下始得病一二日便發皆由温疫熱毒氣使然也<lb/>
　甚則發豌豆瘡其色白或赤發於皮膚頭作漿戴白<lb/>
　膿者其毒則輕有紫黒色作根隠隠在肌肉裏其毒<lb/>
　則重十死一生甚者五内七竅皆有瘡形如豌豆故<lb/>
<pb n="KR3e0026_WYG_004-17a"/>
　以名焉脉洪數者是其候也<lb/>
天行熱毒未解欲生豌豆發熱疼痛宜服解肌出汗葛<lb/>
根石膏湯<lb/>
　葛根　麻黄<hi>各一兩</hi>石膏<hi>二/兩</hi>黄芩　芍藥　桂枝　甘草<hi>各半兩</hi>
　麄末每服四錢水一盞半煎八分温服取小汗<hi>自汗者去麻黄</hi>
斑豆始有白疱忽搐入腹漸作紫黒色無膿日夜呌煩<lb/>
亂者鬱金散<lb/>
　鬱金一枚<hi>甘草一分水半椀煑乾去甘草片切焙乾為細末</hi>真腦子<hi>炒半錢</hi>
<pb n="KR3e0026_WYG_004-17b"/>
　同研每一錢匕以生猪血五七滴新汲水調下不過<lb/>
　二服甚者毒氣從手足心出如癰狀乃差此是五死<lb/>
　一生候也<lb/>
此患小便澀有血者中壊也瘡黒厭無膿十死不治斑<lb/>
　煩喘小便不利鼈甲湯<lb/>
　燈心<hi>一把</hi>鼈甲<hi>二兩</hi>
　水一升半煎六合去滓温分作二服<lb/>
斑痘定煩喘淡竹瀝飲子<lb/>
<pb n="KR3e0026_WYG_004-18a"/>
　淡竹<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>
　煖飲之煩喘自汗瘡不作黒厭可治<lb/>
定煩喘麻黄甘草湯<lb/>
　麻黄　杏仁　桑白皮　甘草<hi>各一分</hi>
　㕮咀水一升煎四合放温分減服若脉數有熱以竹<lb/>
　<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>代水一半煎之𠻳或喉痛加射干一分<lb/>
斑痘瘡出不快紅花湯<lb/>
　紅花子<hi>一合槌碎</hi>
<pb n="KR3e0026_WYG_004-18b"/>
　水半升煎百沸去滓分減服之<lb/>
斑痘服涼藥太過欬𠻳手足冷脉遲甘草乾薑湯<lb/>
　乾薑<hi>半兩</hi>甘草<hi>一兩</hi>
　㕮咀水一升半煎六合分作二服<lb/>
常行瘡痘紫草湯最良患其服之太少不能中病但多<lb/>
槌切好紫草<hi>以湯沃之用物合定候温去滓分減服每紫草半升用湯一升為準也</hi>
斑痘已出不可正爾發表更增斑爛以表虚故也<lb/>
豌豆瘡欲出甘草湯<lb/>
<pb n="KR3e0026_WYG_004-19a"/>
　甘草<hi>四兩</hi>
　細剉水二升煎一升去滓分減温服覺腹中微利即<lb/>
　止<lb/>
油飲子　飲清油一升即不生<lb/>
豌豆斑瘡不快表裏不解煩喘大便秘氣攻腹滿犀角<lb/>
升麻湯<lb/>
　麻黄<hi>一分半</hi>木香　犀角　升麻　芍藥　甘草　杏<lb/>
　仁　枳實　雄黄<hi>各一分</hi>大黄<hi>半/兩</hi>麝香<hi>一錢</hi>
<pb n="KR3e0026_WYG_004-19b"/>
　㕮咀水二升煎一升半下大黄再煎一升去滓下雄<lb/>
　麝末沸匀分作三服以大便通為度<lb/>
瘡已出定方<lb/>
　芒硝　猪膽<lb/>
　和研匀塗之勿動痂落無瘢仍卧黄土末上良<lb/>
天行瘡痘預服此則不發三豆飲子<lb/>
　赤小豆　黒豆　菉豆<hi>各一升</hi>甘草<hi>一兩</hi>
　浄淘水八升煮熟逐日空心任性食豆飲汁七日永<lb/>
<pb n="KR3e0026_WYG_004-20a"/>
　不發<lb/>
瘡痘發斑下利赤黄或膿血遍身發熱梔子薤豉湯<lb/>
　好豉<hi>半升</hi>薤白<hi>二/兩</hi>肥梔子<hi>十六枚</hi>
　水二升半煮梔子薤白將爛下豉再煮十數沸去滓<lb/>
　分減服解下惡物差<lb/>
　<lb/>
　<lb/>
　<lb/>
<pb n="KR3e0026_WYG_004-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　傷寒總病論卷四<lb/>
</p>
<p>
</p>
  </div>
<div>
<head>傷寒總病論卷五</head> <lb/>
    <p>
<pb n="KR3e0026_WYG_005-1a"/>
欽定四庫全書<lb/>
　傷寒總病論卷五<lb/>
　　　　　　　　　　　　宋　龎安時　撰<lb/>
　　天行温病論<lb/>
龎曰辛苦之人春夏多温熱者皆由冬時觸冒寒毒所<lb/>
致自春及夏至前為温病者素問仲景所謂傷寒也有<lb/>
冬時傷非節之暖名曰冬温之毒與傷寒大異即時發<lb/>
病温者乃天行之病耳其冬月温暖之時人感乖候之<lb/>
<pb n="KR3e0026_WYG_005-1b"/>
氣未即發病至春或被積寒所折毒氣不得泄至天氣<lb/>
暄熱温毒乃發則肌肉斑爛也又四時自受乖氣而成<lb/>
腑臟隂陽温毒者則春有青筋牽夏有赤脉㩌秋有白<lb/>
氣貍冬有黒骨温四季有黄肉隨治亦别有法難經載<lb/>
五種傷寒言温病之脉行在胃經不知何經之動隨經<lb/>
所在而取之中風木傷寒金熱病火濕温水温病土治<lb/>
之者各取其所屬據難經温病本是四種傷寒感異氣<lb/>
而變成温病也土無正形因火而名故以温次熱也土<lb/>
<pb n="KR3e0026_WYG_005-2a"/>
寄在四維故附金木水火而變病所以王叔和云陽脉<lb/>
浮滑隂脉濡弱更遇於風熱變成風温陽脉洪數隂脉<lb/>
實大更遇其熱變成温毒温毒為病最重也陽脉濡弱<lb/>
隂脉弦𦂳更遇濕氣變為濕温脉隂陽俱盛重感於寒<lb/>
變成温瘧斯乃同病異名同脉異經者也故風温取足<lb/>
厥隂木手少隂火温毒專取手少隂火温瘧取手太隂<lb/>
金濕温取足少隂水手少隂火故云隨經所在而取之<lb/>
也天行之病大則流毒天下次則一方次則一鄉次則<lb/>
<pb n="KR3e0026_WYG_005-2b"/>
偏着一家悉由氣運鬱發有勝有伏遷正退位或有先<lb/>
後天地九室相形故令升之不前降之不下則天地不<lb/>
交萬化不安必偏有宫分受斯害氣莊子所謂運動之<lb/>
泄者也且人命有遭逢時有否泰故能偏着一家天地<lb/>
有斯害氣還以天地所生之物以防僃之命曰賢人知<lb/>
方矣<lb/>
　　辟温疫論<lb/>
療疫氣令人不相染及辟温病傷寒屠蘓酒<hi>通俗文曰屋平曰屠</hi>
<pb n="KR3e0026_WYG_005-3a"/>
<hi>蘓廣雅云屠蘓庵也然屠蘓平而庵園所以不相同今人寒月㕔事下作版閣是也尊貴之家閣中施羽帳綿</hi>
<hi>幃聚㑹以禦寒故正旦㑹飲辟温酒而以屠蘓為名也</hi>
　大黄　桂枝　桔梗　川椒<hi>各十五銖</hi>白术<hi>十銖</hi>烏頭　菝<lb/>
　葜　防風<hi>各六銖</hi>
　㕮咀縫嚢盛以十二月晦日蚤懸沈井中至泥正旦<lb/>
　平曉出藥置酒中屠蘓之東向户飲之屠蘓之飲先<lb/>
　從小起多少自在一人飲一家無病一家飲一里無<lb/>
　恙飲藥酒三朝還置井中若能歳歳飲可代代無病<lb/>
<pb n="KR3e0026_WYG_005-3b"/>
　當家内外井皆悉著藥辟温氣也忌猪肉生䓗桃李<lb/>
　雀肉等<lb/>
辟温粉<lb/>
　芎　术　白芷　藁本　苓陵香<hi>等分</hi>
　為末每一兩半入英粉四兩和匀常撲身上無英粉<lb/>
　蚌粉亦可凡出汗大多欲止汗宜此法<lb/>
入温家令不相染研雄黄并嚏法<lb/>
　水研光明雄黄以筆濃蘸塗鼻竅巾則疫氣不能入<lb/>
<pb n="KR3e0026_WYG_005-4a"/>
　與病人同牀亦不相染五更初洗面後及臨時㸃之凡<lb/>
　温疫之家自生臭穢之氣人聞其氣即時以紙筯探鼻<lb/>
　中嚏之為佳不爾邪氣入上元宫遂散百脉而成斯<lb/>
　病也以雄黄點之則自不聞其氣并辟諸惡恠夢神良<lb/>
常以雞鳴時存心念四海神名三七遍辟百邪惡鬼令<lb/>
人不病温<lb/>
　東海神阿明　南海神祝融　西海神巨乘　北海<lb/>
　神禺強<lb/>
<pb n="KR3e0026_WYG_005-4b"/>
　每入病人室存心念三遍口勿誦<lb/>
古今名賢傅許季山所撰干敷散辟温疫惡疾不相染<lb/>
著<lb/>
　附子<hi>一个一分者</hi>細辛　乾薑　麻子　栢實<hi>各一分</hi>
　細末和入栢實麻子令匀酒服方寸匕服藥一日十<lb/>
　年不病二日二十年不病三日三十年不病受師法<lb/>
　保應三日服<hi>闕</hi>歳名疫則預服之不飲酒井花水服<lb/>
　亦得忌猪肉生菜<lb/>
<pb n="KR3e0026_WYG_005-5a"/>
辟温殺鬼丸薰百鬼惡氣<lb/>
　雄黄　雌黄<hi>各二兩</hi>羖羊角　虎頭骨<hi>各七兩</hi>龍骨　鼈<lb/>
　甲　陵鯉甲　螺皮<hi>各三兩</hi>樗雞<hi>十五枚無以/芫青五枚代</hi>空青<hi>一兩</hi>
　<hi>無以石緑代</hi>川芎　真朱砂<hi>各五/兩</hi>東門上雞頭<hi>一枚</hi>
　細末以臘二十兩併丸雞頭大正旦門前燒一丸男<lb/>
　左女右臂上帶一丸辟百惡獨弔䘮問死吞下一丸<lb/>
　小豆大天隂大霧燒一丸於門牖前極佳<lb/>
務成子螢火丸主辟疾病惡氣百鬼虎狼蛇虺蜂蠆諸<lb/>
<pb n="KR3e0026_WYG_005-5b"/>
毒<lb/>
五兵白刃盗賊凶害者冠軍將軍武威大守劉子南從<lb/>
尹公受得此方永平十二年於虜界交戰敗績士卒掠<lb/>
盡子南被圍矢如雨未至子南馬數尺矢輒墮地虜以<lb/>
為神人各解圍而去子南以方教子及諸兄弟為將者<lb/>
皆未嘗被傷累世秘之漢末青牛道士得之以𫝊安定<lb/>
皇甫隆隆傳魏武帝乃有人得之故一名冠軍丸一名<lb/>
武威丸<hi>曾試此法一家五十餘口俱染病唯四人帶者不染</hi>
<pb n="KR3e0026_WYG_005-6a"/>
　螢火　鬼箭<hi>削取皮羽</hi>蒺藜<hi>各一/兩</hi>雄黄　雌黄　礬石<hi>各二</hi>
　<hi>兩</hi>羖羊角　鍜竈灰　䥫錘柄<hi>入䥫處燒焦各一兩半</hi>
　為末以雞子黄丹雄雞冠一具和之如杏子大作三<lb/>
　角絳嚢盛住丸帶左臂若從軍繫腰下勿離身若在<lb/>
　家挂户之上辟絶賊盗温疫神良<lb/>
劉根别𫝊曰潁川太守到官民大疫掾吏死者過半夫<lb/>
人郎君悉病府君從根求消除疫氣之術根曰寅歳泄<lb/>
氣在亥今年太歳在寅於聽事之亥地穿地深三尺廣與<lb/>
<pb n="KR3e0026_WYG_005-6b"/>
深同取沙三斛着中以淳酒三升沃其上府君從之病<lb/>
者即愈疫氣遂絶<hi>於聽事取太歳六合之地也</hi>
　　青筋牽證<lb/>
春三月青筋牽證其源自少隂少陽從少隂而涉足少<lb/>
陽少陽之氣始發少隂之氣始衰隂陽怫鬱於腠裏皮<lb/>
毛之間因生表裏之痾因從足少陽發動及少隂則藏<lb/>
腑受癘而生其病<lb/>
肝腑臟隂陽毒氣病頸背雙筋牽急先寒後熱其病相<lb/>
<pb n="KR3e0026_WYG_005-7a"/>
反若腑虚為隂邪所傷者則腰強急脚縮不伸腑中欲<lb/>
折眼中生花此法主之<hi>不可作煮散</hi>
柴胡地黄湯<lb/>
　柴胡<hi>二兩半</hi>生地黄<hi>五合/半</hi>香豉<hi>五/合</hi>生薑　石膏<hi>各四兩</hi>桂<lb/>
　枝<hi>半兩</hi>大青　白术　芒硝　梔子仁<hi>各一兩半</hi>
　㕮咀水七升煎三升去滓下芒硝温飲一盞日三四<lb/>
　服未差再作<lb/>
肝腑臟隂陽温毒病頸背牽急先寒後熱其病相反若<lb/>
<pb n="KR3e0026_WYG_005-7b"/>
臟實則為陽毒所損眼黄頸背強直若欲轉動即合自<lb/>
囘側<lb/>
石膏竹葉湯<hi>不可作煮散</hi>
　淡竹葉<hi>二升</hi>梔子仁　黄芩　升麻　芒硝<hi>各一兩半</hi>細辛<lb/>
　　𤣥參<hi>各半兩</hi>石膏<hi>四/兩</hi>車前草<hi>一升葉</hi>
　㕮咀水六升先下竹葉車前草煮四升去滓下諸藥<lb/>
　煮二升去滓下芒硝化匀温飲一盞<lb/>
　　赤脉㩌證<lb/>
<pb n="KR3e0026_WYG_005-8a"/>
夏三月行赤脉㩌病其源自少隂太陽<lb/>
心腑臟隂陽温毒氣身熱皮肉痛起其病相反若臟實<lb/>
則為陽毒所侵口乾舌破而咽塞若腑虚則為隂邪所<lb/>
傷戰掉不定而驚動<lb/>
石膏地黄湯<hi>不可作煮散</hi>
　石膏　生葛根<hi>各四兩</hi>麻黄<hi>二/兩</hi>𤣥參<hi>三/兩</hi>知母<hi>半兩</hi>梔子仁<lb/>
　　大青　黄芩　芒硝<hi>各一兩半</hi>濕地黄<hi>半升</hi>
　㕮咀水九升取四升去滓下芒硝烊化匀温飲一盞<lb/>
<pb n="KR3e0026_WYG_005-8b"/>
　日三四服<lb/>
　　黄肉隨證<lb/>
四季月終餘十八日行黄肉隨病其源從太隂陽明相<lb/>
格節氣相移三焦寒濕不調四時開格而起則臟腑之<lb/>
痾隨時而受癘陽氣外泄隂氣内伏<lb/>
脾腑臟温毒病隂陽毒氣頭重項直皮肉強其病相反<lb/>
臟實則陽疫所傷藴而結核起於頸下布熱毒於分肉<lb/>
之中上散入髪際下貫顳顬隱隱而熱不相斷離<lb/>
<pb n="KR3e0026_WYG_005-9a"/>
𤣥參寒水石湯<hi>不可作煮散</hi>
　羚羊角屑　大青<hi>各一兩</hi>升麻　射干　芒硝<hi>各一兩半</hi>𤣥<lb/>
　參<hi>四兩</hi>寒水石<hi>二兩/半</hi>梔子仁<hi>二兩</hi>
　㕮咀水七升煎至三升去滓下芒硝烊化匀温飲一<lb/>
　盞日三四服<lb/>
扁鵲云灸肝脾二腧主治四時隨病<lb/>
　　白氣貍證<lb/>
秋三月行白氣貍病其源從太陽繫手太隂太隂受淫<lb/>
<pb n="KR3e0026_WYG_005-9b"/>
邪之氣則經絡壅滯毛皮堅竪發泄邪氣則藏腑傷温<lb/>
隨狀受癘<lb/>
肺腑臟温病隂陽毒氣其病相反若腑虚則隂邪所傷<lb/>
乍寒乍熱損肺傷氣暴𠻳嘔逆<lb/>
石膏杏仁湯<hi>不可作煮散</hi>
　石膏<hi>四兩</hi>杏仁　前胡<hi>各二/兩</hi>甘草<hi>一兩</hi>梔子仁　麻黄<lb/>
　紫苑　桂枝　大青　𤣥參　葛根<hi>各一兩半</hi>
　㕮咀水九升煎四升温飲一盞日三四服<lb/>
<pb n="KR3e0026_WYG_005-10a"/>
肺腑臟温病隂陽毒氣其病相反若臟實則為陽毒所<lb/>
損體熱生斑氣喘引飲<lb/>
石膏葱白湯<hi>不可作煮散</hi>
　豉<hi>半升</hi>葱白連鬚<hi>二/兩</hi>石膏　生薑<hi>各四兩</hi>梔子仁　升麻<lb/>
　　大青　芒硝<hi>各一兩半</hi>
　㕮咀水八升煎三升半去滓下芒硝烊化匀温飲一<lb/>
　盞日三四服<lb/>
　　黒骨温證<lb/>
<pb n="KR3e0026_WYG_005-10b"/>
冬三月行黒骨温病其源從太陽少隂相摶藴積三焦<lb/>
上下壅塞隂毒内行臟腑受客邪之氣則病生矣<lb/>
腎府藏温病隂陽毒氣其病相反若腑虚則為隂毒所<lb/>
傷裏熱外寒意欲守火而引飲或腰痛欲折腎府藏温<lb/>
病隂陽毒氣其病相反若藏實陽毒所損胷脇切痛類<lb/>
如刀刺心腹膨脹服冷藥差過而便洞泄<lb/>
苦參石膏湯<hi>不可作煮散</hi>
　苦參　生葛<hi>各二兩</hi>石膏　濕地黄<hi>各四兩</hi>梔子仁　茵<lb/>
<pb n="KR3e0026_WYG_005-11a"/>
　蔯　芒硝<hi>各一兩半</hi>香豉　葱白<hi>各半升</hi>
　㕮咀水八升煎三升半去滓下芒硝烊化匀温飲一<lb/>
　盞日三四服<lb/>
扁鵲云灸脾肝腎三腧治丹毒黒骨温之病<lb/>
知母解肌湯療温熱病頭痛骨肉煩疼口燥心悶或是<lb/>
夏月天行毒外寒内熱者或已下之餘熱未盡者或熱<lb/>
病自得利有虚熱煩渴者<lb/>
　麻黄　甘草<hi>各一兩</hi>知母　葛根<hi>各一/兩半</hi>石膏<hi>三兩</hi>
<pb n="KR3e0026_WYG_005-11b"/>
　㕮咀水三升煎一升去滓温飲一盞若已下及自得<lb/>
　利下虚熱未除者除麻黄加葛根成三兩病常自汗<lb/>
　者亦如此法加葛根無汗而難得汗者加麻黄成一<lb/>
　兩半因變泄者除麻黄加白薇人參各一兩加水四<lb/>
　升煎至一升半<lb/>
　　温病噦方論<lb/>
伏熱在胃令人胷滿氣逆逆則噦若大下後胃中虚冷<lb/>
亦致噦也<lb/>
<pb n="KR3e0026_WYG_005-12a"/>
温病有熱飲水暴冷啘茅根葛根湯<lb/>
　茅根　葛根<hi>各半升</hi>
　水四升煮二升去滓温飲一盞<lb/>
温病熱未除重被暴寒寒毒入胃藴結不散變啘梓皮<lb/>
飲子<lb/>
　單煮梓皮汁稍稍飲之佳<lb/>
温病積飲冷冷結胃中熱入腎中變壯熱大啘者服梓<lb/>
皮湯夫腎中有熱者病差後足心皮喜剥脫去頭髪秃<lb/>
<pb n="KR3e0026_WYG_005-12b"/>
落是其證也<lb/>
温病胃冷變啘茅根橘皮湯<lb/>
　白茅根<hi>半升</hi>橘皮<hi>一兩/半</hi>桂枝　葛根<hi>各一兩</hi>
　㕮咀水三升煎去半去滓温飲一盞啘止停後服微<lb/>
　有熱減桂半兩<hi>微有熱宜去桂加生薑二兩</hi>
温病有熱飲水暴冷啘枇杷茅根湯<lb/>
　枇杷葉　茅根<hi>各半斤</hi>
　水四升煮去半去滓稍熱飲之一二盞<hi>已上四方皆不可作煮散</hi>
<pb n="KR3e0026_WYG_005-13a"/>
温病者此熱入腎腎藏惡燥熱盛則腎燥腎燥故渴引<lb/>
飲而自救也<lb/>
萎蕤湯療冬温及春月中風傷寒發熱頭眩痛咽乾舌<lb/>
強胷中痛心胷痞滿腰背強<lb/>
　萎蕤　白薇　麻黄　獨活　大杏仁<hi>生</hi>芎藭　甘<lb/>
　草　青木香　葛根<hi>各一兩</hi>石膏<hi>一兩半</hi>
　㕮咀水五升煎二升半去滓飲一盞通口服之取汗<lb/>
　若一寒一熱者加朴硝半兩大黄一兩半朴硝末後<lb/>
<pb n="KR3e0026_WYG_005-13b"/>
　下<lb/>
　　黄病證<lb/>
黄病者一身盡痛發熱面色洞黄七八日後結熱裏有<lb/>
血當下之如㹠肝狀<hi>有血必狂宜抵黨湯如黄病自下血亦有自愈者</hi>其人小<lb/>
腹滿急若眼睛澀痛鼻骨疼兩膞及項強腰背急則是<lb/>
黄候大便澀但得小便利則不慮死矣不用大便多多<lb/>
則心腹脹為不佳此由寒濕在表則熱畜於脾胃腠理<lb/>
不開瘀熱與宿榖相摶鬱蒸不得消散則大小便不通<lb/>
<pb n="KR3e0026_WYG_005-14a"/>
故身體面目皆變黄色黄候其寸口近掌無脉口鼻氣<lb/>
冷者死<lb/>
　亂髪<hi>兩雞子大</hi>猪膋<hi>八兩</hi>
　二味煎令髪消盡研絞去滓分二服病從小便去有<lb/>
　人再病胃中乾糞下便差<lb/>
又方<lb/>
　𤓰蒂二十七个水一升煎去半頓服之<lb/>
黄疸目黄不除𤓰丁散<lb/>
<pb n="KR3e0026_WYG_005-14b"/>
　𤓰丁細末<lb/>
　含水搐豆許深入鼻中黄水出盡為度<lb/>
孫真人曰凡遇天行熱病多内熱着黄但用𤓰丁散内<lb/>
鼻中黄水出乃愈即於後不復患病黄矣常須用心警<lb/>
候病人四肢身面微似有黄氣即速行𤓰丁散不可令<lb/>
散漫失候必至危矣特忌酒麺色欲犯者死黄家日晡<lb/>
發熱而反惡寒此為女勞得之膀胱急小腹滿身體盡<lb/>
黄額上反黒足下熱因作黒癉大便必黒腹臚脹滿如<lb/>
<pb n="KR3e0026_WYG_005-15a"/>
水狀大便黒溏者此女勞之病非水也腹滿者難療硝<lb/>
石礬石散<lb/>
　硝石　礬石<lb/>
　等分𢷬篩以大麥粥汁和服方寸匕日三重衣覆取<lb/>
　汗病隨大小便去小便正黄大便正黒也大麥則須<lb/>
　是無皮麥者千金方云硝石二分熬令燥礬石一分<lb/>
　熬令燥故治之<lb/>
　　傷寒感異氣成温病壊候并瘧證<lb/>
<pb n="KR3e0026_WYG_005-15b"/>
病人素傷於風因復傷於熱風熱相摶則發風温四肢<lb/>
不收頭痛身熱常自汗出不解治在少隂厥隂<hi>少隂火厥隂木</hi>
不可發汗汗出則讝語内煩擾不得卧善驚目光無精<lb/>
治之復發其汗如此者醫殺之耳<lb/>
風温之為病脉隂陽俱浮汗出體重其息必喘嘿嘿但<lb/>
欲眠下之則小便難發汗則讝語加温鍼則耳聾難言<lb/>
但吐下之則遺尿宜萎蕤湯<hi>方在温病噦方論中</hi>因發汗後身體<lb/>
不惡寒而反惡熱無下證者名曰風温知母石膏湯<lb/>
<pb n="KR3e0026_WYG_005-16a"/>
　知母<hi>一兩</hi>石膏<hi>一兩/半</hi>葛根　萎蕤<hi>各三分</hi>甘草　黄芩<lb/>
　升麻　人參　杏仁　𦍑活　防風<hi>各半兩</hi>
　㕮咀水三升煎一升半去滓温飲一盞通口與之取<lb/>
　汗<lb/>
病人素傷於寒因復傷於寒變成温瘧寒多熱少者華<lb/>
佗赤散主之<hi>在寒疫治法中</hi>
寒熱相半者丹砂丸<hi>兼治間日瘧子</hi>
　丹砂　人參<hi>各一錢</hi>附子<hi>一个半兩者</hi>
<pb n="KR3e0026_WYG_005-16b"/>
　細末蜜丸梧桐子大煎竹葉湯吞下二三十丸發前三<lb/>
　服中病則吐或身習習麻木未中病加至四十丸間<lb/>
　日發前如法服中病即止<lb/>
温瘧内熱甚昬昬嘿嘿者麥奴丸主之<hi>方在可汗門中</hi>
温瘧其脉如平身無寒但熱骨節煩疼時嘔白虎加桂<lb/>
枝湯<lb/>
　石膏<hi>四兩</hi>知母<hi>一兩/半</hi>甘草<hi>半/兩</hi>粳米<hi>一合/半</hi>桂枝<hi>三分</hi>
　㕮咀水三升半煮米熟去米下藥取一升半温飲一<lb/>
<pb n="KR3e0026_WYG_005-17a"/>
　盞<lb/>
温瘧之為病先熱後寒<lb/>
病人嘗傷於濕因而中暍濕熱相摶則發濕温病苦兩<lb/>
脛逆冷腹滿支胷頭目痛苦妄言治在少隂不可發汗<lb/>
汗出則不能言耳聾不知痛所在身青面色變名曰重<lb/>
暍如此者醫殺之耳<lb/>
治濕温如前證者白虎湯主之<hi>方在傷寒厥隂門中</hi>
濕温多汗妄言煩渴石膏甘草散<lb/>
<pb n="KR3e0026_WYG_005-17b"/>
　石膏　甘草<hi>等分</hi>
　細末漿水調下二錢匕日三服<lb/>
龎曰愚醫昩於冷熱之脉見足脛冷多行四逆輩如此<lb/>
醫殺者不可勝計濕温脉小緊有如傷寒脉但證候有<lb/>
異數進白虎則脛自温而差也<lb/>
病人素傷於熱因復傷於熱變為温毒重温毒為病最重也<lb/>
風温與中風脉同温瘧與傷寒脉同濕温與中濕脉同<lb/>
温毒與熱病脉同唯證候異而用藥有殊耳議作傷寒<lb/>
<pb n="KR3e0026_WYG_005-18a"/>
發汗者十死無一生<lb/>
　　敗壊别行方<lb/>
天行病經七日已上熱勢彌固大便秘澀心腹痞滿食<lb/>
飲不下精神昬亂恍惚狂言異語其脉沈細衆狀之中<lb/>
無一可救決計附子鼈甲湯<hi>不可作煮散</hi>
　鼈甲　白蘚皮　茵蔯<hi>各半兩</hi>細辛　桂枝　白术<lb/>
　吴茱茰　附子　枳實<hi>各一分</hi>大黄<hi>三/分</hi>生薑<hi>一兩</hi>
　㕮咀水三升煮一升温作三服<lb/>
<pb n="KR3e0026_WYG_005-18b"/>
傷寒將理失節服冷藥太多伏熱在藏手足厥逆𤓰甲<lb/>
稍青恐陽氣漸衰成隂毒氣踟蹰之間變入狐惑面色<lb/>
斑斑如錦紋木通桂枝湯<lb/>
　木通　桂<hi>各一兩</hi>吴茱茰　細辛<hi>各一/分</hi>甘草<hi>半/兩</hi>葱白<hi>六莖</hi>
　棗<hi>九个</hi>
　㕮咀水二升半煎一升二合去滓温作四服<lb/>
傷寒三七日至四七日勞痟不歇熱毒不止乍熱乍寒<lb/>
乍差乍發動作如瘧鼈甲恒山湯<lb/>
<pb n="KR3e0026_WYG_005-19a"/>
　鼈甲　恒山　牛膝<hi>各三分</hi>大青　牡丹<hi>各半/兩</hi>石膏<hi>二兩</hi>
　烏梅肉　甘草<hi>各一分</hi>淡竹葉　豉　生麥門冬　生<lb/>
　地黄<hi>各二合半</hi>
　㕮咀水五升煎二升半温飲一盞<lb/>
傷寒八九日不差名曰敗傷寒諸藥不能治者鼈甲犀<lb/>
角湯<lb/>
　鼈甲　升麻　柴胡　烏梅肉　枳實　犀角屑<lb/>
　黄芩<hi>各半兩</hi>甘草<hi>一/分</hi>生地黄<hi>二合半</hi>
<pb n="KR3e0026_WYG_005-19b"/>
　㕮咀水三升煎一升半分五服日三夜二<lb/>
敗傷寒頭痛骨肉痛荒言妄語醫所不能療者用前黒<lb/>
奴丸主之<hi>方在雜汗證中</hi>
龎曰有人患時氣經六七日因發狂遂眼瞪不瞬手攣<lb/>
膕曲口噤或有張口者冥冥不知人事口鼻氣絶但心<lb/>
頭温面色和六脉皆動一如尸厥如此不省五六日因<lb/>
作成敗計救用風引湯加附子嚾下兩服遂省風引加<lb/>
附子湯<lb/>
<pb n="KR3e0026_WYG_005-20a"/>
　寒水石　石膏　赤石脂　白石脂　紫石英　滑<lb/>
　石<hi>各六錢</hi>附子<hi>一/个</hi>龍骨　大黄　乾薑<hi>各四錢</hi>甘草　牡<lb/>
　蠣粉<hi>各二錢</hi>桂枝<hi>三錢</hi>
　麄末毎服三錢匕水一盞煎至七分去滓温飲之<lb/>
　　小兒傷寒證<lb/>
小兒傷寒發熱自汗多啼葛根芍藥湯<lb/>
　葛根<hi>三分</hi>芍藥　甘草　黄芩　桂枝<hi>各半兩</hi>
　麄末毎服三錢水一盞煎六分去滓温温作二服相<lb/>
<pb n="KR3e0026_WYG_005-20b"/>
　次與之熱盛者去桂加升麻半兩無汗者加麻黄一<lb/>
　兩喘者加杏子半兩<lb/>
龎曰小兒傷寒始因壯熱不除被湯丸下後其項強眼<lb/>
飜弄舌搐搦如發癎狀乆則哽氣啼聲不出醫以為驚<lb/>
風屢服朱砂水銀牛黄录粉巴豆竹<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>之類藥皆無驗<lb/>
此由誤下後毒氣結在心胷内熱生涎涎裹諸藥不能<lb/>
宣行所致也蕩涎散<lb/>
　粉霜<hi>一錢</hi>膩粉<hi>二/匣</hi>芫花<hi>一分</hi>
<pb n="KR3e0026_WYG_005-21a"/>
　細末煖漿水調下一歳半錢病勢大者再服白色着<lb/>
　底者粉霜也宜盡嚾之良久得睡取下黒黄涎裹包<lb/>
　丹砂之類皆成顆塊啼聲便出立安<lb/>
龎曰小兒結胷亦如前狀但啼聲出醫亦多作驚風治<lb/>
之其脉浮滑試以指按心下則痛而啼宜半夏黄連括<lb/>
蔞湯斟酌服當下黄涎便差<lb/>
小兒傷寒蒸起風熱發癎手足搐掣不省虵皮湯<lb/>
　麻黄　大黄　牡蠣　黄芩<hi>各四錢</hi>寒水石　白石脂<lb/>
<pb n="KR3e0026_WYG_005-21b"/>
　　赤石脂　石膏　紫石英　滑石<hi>各八錢</hi>人參　桂<lb/>
　枝　龍齒<hi>各二錢</hi>甘草<hi>三/錢</hi>虵退皮<hi>一錢</hi>
　麄末每四錢水一盞半煎七分温分二服熱多者進<lb/>
　三服以水并竹瀝中半煎尤佳<lb/>
小兒傷寒後胃中有熱煩悶不食至日晩潮熱頰赤躁<lb/>
亂嘔吐蘆根湯<lb/>
　生蘆根　生茅根　赤茯苓　子芩　麥門冬　甘<lb/>
　草　生薑<hi>各一分</hi>小麥　糯米<hi>各二百粒</hi>
<pb n="KR3e0026_WYG_005-22a"/>
　細剉水一升二合煎六合去滓分三服立效<lb/>
小兒傷寒欬𠻳胷膈痰壅喉中呀呷聲射干湯<lb/>
　射干　麻黄　紫苑　桂心　半夏<hi>各半兩</hi>甘草<hi>一分</hi>
　麄末每服三錢水一盞半生薑汁少許煎六分去滓<lb/>
　入蜜半匕烊化匀温作二服<lb/>
又方甜葶<graphic n="KR0995" url="https://raw.githubusercontent.com/kanripo/KR-Gaiji/master/images/KR0995.png" mimeType="image/png"/>湯<lb/>
　甜葶<graphic n="KR0995" url="https://raw.githubusercontent.com/kanripo/KR-Gaiji/master/images/KR0995.png" mimeType="image/png"/>
                    <hi>炒</hi>杏仁<hi>炒/</hi>麻黄<hi>各等分</hi>
　麄末毎二錢水一盞煎五分温温分減服<lb/>
<pb n="KR3e0026_WYG_005-22b"/>
小兒傷寒後盗汗體熱咽乾犀角黄耆湯<lb/>
　犀角屑　茯神　麥門冬　黄耆　人參<hi>各半兩</hi>甘草<lb/>
　<hi>一分</hi>
　麄末每三錢水一盞煎五分温温服<lb/>
小兒傷寒裏不解發驚妄語狂躁潮熱釣藤大黄湯<lb/>
　釣藤皮　當歸　甘草<hi>灸</hi>芍藥<hi>各半/兩</hi>大黄<hi>三分</hi>
　麄末每三錢水一盞煎六分温温服以利為度難利<lb/>
　者間茵蔯丸服<hi>方在傷寒門中</hi>此方不唯治傷寒常時小兒<lb/>
<pb n="KR3e0026_WYG_005-23a"/>
　傷食作驚發癎不乳温壯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>啀皆可斟酌與服以利<lb/>
　為度<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0026_WYG_005-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　傷寒總病論卷五<lb/>
</p>
<p>
</p>
  </div>
<div>
<head>傷寒總病論卷六</head> <lb/>
    <p>
<pb n="KR3e0026_WYG_006-1a"/>
欽定四庫全書<lb/>
　傷寒總病論卷六<lb/>
　　　　　　　　　　　　宋　龎安時　撰<lb/>
　　傷寒雜方<lb/>
冬夏傷寒發汗極效時雨散<hi>冬春及夏初行之大騐</hi>
　蒼术<hi>四兩</hi>甘草　麻黄<hi>各二/兩</hi>猪牙皂角<hi>四挺</hi>
　為末毎服二錢水一盞煎三兩沸和滓温服蓋覆取<lb/>
　汗出立效但是時行寒疫皆宜服此可多合以拯貧<lb/>
<pb n="KR3e0026_WYG_006-1b"/>
　民<lb/>
傷寒頭痛𤣥精石方<lb/>
　石膏　太隂𤣥精石<hi>各一兩</hi>麻黄<hi>二/兩</hi>甘草<hi>半兩</hi>
　麄末每服四錢水一盞竹葉二七片煎七分去滓温<lb/>
　飲不計時候<lb/>
傷寒頭痛不止𤓰蒂牙硝散<lb/>
　藜蘆<hi>一錢</hi>𤓰蒂<hi>三/錢</hi>牙硝<hi>二/錢</hi>腦麝<hi>各少許</hi>
　細末吹少許入鼻得嚏則愈<lb/>
<pb n="KR3e0026_WYG_006-2a"/>
時氣八九日喘悶煩躁麻黄杏子湯<lb/>
　桔梗　麥門冬<hi>各一兩</hi>麻黄<hi>一兩半</hi>杏仁　黄芩　甘草<lb/>
　<hi>各三分</hi>
　麄末每五錢水一盞半煎八分温温日可四五服<lb/>
時氣腦熱頭疼不止朴硝散<lb/>
　川朴硝研生油調塗頂上<lb/>
時氣豌豆瘡出不快心神煩悶犀角五香湯<lb/>
　犀角屑　丁香　乳香　木香<hi>各半兩</hi>𤣥參　升麻<hi>各一</hi>
<pb n="KR3e0026_WYG_006-2b"/>
　<hi>兩</hi>麝香<hi>一分</hi>木香不用<lb/>
　麄末每五錢水一盞竹瀝半盞煎八分温温日三四<lb/>
　服<lb/>
　　姙娠雜方<lb/>
姙娠時氣令子不落伏龍肝散<lb/>
　伏龍肝為末水調塗臍下乾時易之疾差乃止<lb/>
姙娠傷寒内熱極甚令不傷胎含雞子法<lb/>
　取雞子以絹袋貯投井底浸令極冷旋破吞六七枚<lb/>
<pb n="KR3e0026_WYG_006-3a"/>
　佳<lb/>
姙娠傷寒腹脹大便不通喘急牽牛散<lb/>
　大黄　鬱金　青橘皮<hi>各一兩</hi>甘草<hi>三/分</hi>牽牛子<hi>取末二兩</hi>
　細末不計時薑湯調下二錢以利為度<lb/>
姙娠傷寒服汗下諸藥熱已退覺氣虚不和宜與此藥<lb/>
安胎黄蓍人參湯<lb/>
　黄蓍　人參　半夏　陳橘皮　麥門冬　當歸<lb/>
　赤茯苓<hi>各半兩</hi>
<pb n="KR3e0026_WYG_006-3b"/>
　麄末毎服四錢水二盞薑三片煎七分去滓下阿膠<lb/>
　末一小匕烊化温與之日可三四服<lb/>
大熱甚胎不安者不宜前藥宜用阿膠散<lb/>
　阿膠末一錢半竹瀝調下無竹瀝用小麥竹葉煎湯<lb/>
　調下<lb/>
姙娠傷寒四五日已上心腹脹渇不止腰痛重橘皮枳<lb/>
實湯<lb/>
　枳實　麥門冬<hi>各三分</hi>陳橘皮<hi>一兩</hi>
<pb n="KR3e0026_WYG_006-4a"/>
　麄末每服五錢水一盞半生薑四片煎八分去滓温<lb/>
　服<lb/>
姙娠熱病胎死腹中鹿角屑湯<lb/>
　鹿角屑<hi>一兩</hi>
　水一椀蔥白五莖䜴半合煎六分去滓温作二服<lb/>
又方益母草飲子<lb/>
　益母草絞汁飲半升即出<lb/>
治傷寒小産惡路不行腹脹煩悶欲死大黄桃仁湯<lb/>
<pb n="KR3e0026_WYG_006-4b"/>
　朴消　大黄<lb/>
　二味等分末之毎一錢或二錢桃仁去雙仁皮尖碎<lb/>
　之濃煎湯調下以通為度日三服<lb/>
小産後其惡路被熱蒸斷不行地黄飲子<lb/>
　地黄汁　藕汁<hi>各一椀</hi>生薑汁<hi>一盞</hi>
　令和煖温分三四服微有寒煎二十沸服之亦下死<lb/>
　胎<lb/>
傷寒産後血暈欲絶紅花散<lb/>
<pb n="KR3e0026_WYG_006-5a"/>
　紅花　荷葉　薑黄<hi>等分</hi>
　末之炒生薑小便調下二錢<lb/>
凡傷寒小産夏月宜少用醋炭多有煩悶暈死者<lb/>
傷寒産後惡血衝心悶亂口乾生地小便飲子<lb/>
　生地黄汁　藕汁　小便<hi>各一盞</hi>
　和匀煎三兩沸温熱分作三服<lb/>
傷寒産後惡露為熱摶不下煩悶脹喘狂言者抵黨湯<lb/>
及桃仁承氣湯主之<hi>二方在可下門中</hi>
<pb n="KR3e0026_WYG_006-5b"/>
傷寒小産後煩悶大躁渇石膏湯<lb/>
　黄連　黄芩　甘草　栝樓根<hi>各一兩</hi>石膏<hi>一兩半</hi>
　麄末每服四錢水一盞半煎八分温服一盞<lb/>
　　傷寒暑病通用刺法<lb/>
龎曰凡過經不解讝語者當刺期門隨其實而瀉之刺<lb/>
期門之法須待脈弦或浮𦂳刺之必愈餘刺之不差以<lb/>
正取肝之邪故也期門穴直乳下當腹傍近脇骨是穴<lb/>
針入一寸<lb/>
<pb n="KR3e0026_WYG_006-6a"/>
傷寒發熱嗇嗇惡寒其人大渇飲水者其腹必滿小便<lb/>
不利而自汗出其病欲解此為肝乗肺名曰縱當刺期<lb/>
門<lb/>
腹滿譫語寸口脈浮而𦂳此為肝乗脾名曰横當刺期<lb/>
門<lb/>
下血而讝語此為熱入血室但額上汗出者當刺期門<lb/>
隨其實而瀉之濈然汗出者愈<lb/>
婦人中風發熱惡寒其經水適來得七八日熱除脈遲<lb/>
<pb n="KR3e0026_WYG_006-6b"/>
身凉胷脇下滿如結胷狀而讝語此為熱入血室當刺<lb/>
期門隨其實者而取之<lb/>
太陽與少陽併病頭痛或眩時如結胷心下必堅當刺<lb/>
瀉肺腧大杼慎不可發汗發汗則讝語讝語則脈弦五<lb/>
日讝語不止當刺期門<lb/>
傷寒喉痺刺手少隂腕骨小指後動脈是也刺入三分<lb/>
補之<hi>佳通里二穴去腕後一寸是手少隂之經主熱病喉痺鍼入三分可炙三壯</hi>
傷寒姙娠腹滿不得小便腰以下腫如水氣狀懐孕七<lb/>
<pb n="KR3e0026_WYG_006-7a"/>
月太隂當養此心氣實當刺瀉勞宫及關元小便利即<lb/>
愈<hi>勞宫手掌中夫屈名指取之關元在臍下三寸</hi>
傷寒飲水過多腹脹氣喘刺中脘<hi>鳩尾下三寸</hi>
傷寒汗不出瘠强喉閉煩滿針大杼<hi>大杼穴在第一椎下兩傍相去各一</hi>
<hi>寸五分針入一寸㵼之</hi>
傷寒餘熱不盡皮膚乾燥針曲池<hi>在曲肘横紋頭針可透下㵼之</hi>
熱病汗出脈反順可汗者取之魚際太淵太都太白㵼<lb/>
之則熱去補之則汗出太甚者取踝上横紋以止之<hi>魚際</hi>
<pb n="KR3e0026_WYG_006-7b"/>
<hi>在大指本節後内側散脈中太淵在掌後陷中太都在足大指本節後陷中太白在足内側於骨下陷中踝上</hi>
<hi>横紋不說穴名當是足内踝上二寸名曰腹溜主骨寒熱汗注不休故也</hi>
熱病七八日脈口動喘而眩者急刺之汗且自出淺刺<lb/>
手大指間<hi>合谷穴是也</hi>
熱病先胷脇痛手足躁刺足少陽補足太隂<hi>據傷寒皆忌土敗木</hi>
<hi>賊證是足少陽木受邪當傳尅脾土故宜瀉足少陽之邱墟而補足太隂之太白素問云補足太隂者是也其</hi>
<hi>全元起太素作手太隂而以肺經從肺出腋下故胷脇痛滿又有引虚則索筋於脈不得索之於金而以手太</hi>
<hi>隂為是既言不得索之於金矣而復求金乎是必不然也既㵼於木理不合更補於金若補於金則木反受尅</hi>
<pb n="KR3e0026_WYG_006-8a"/>
<hi>矣故當補脾土無疑</hi>
熱病先手臂痛刺手陽明太隂汗出止<hi>太隂絡列缺穴在腕上二寸半</hi>
<hi>刺七分陽明商湯穴在手大指次指端去甲如薤葉刺三分</hi>
熱病始於頭首者刺項太陽而汗出止<hi>天柱穴在項後髪際大筋外㢘</hi>
<hi>陷中可刺五分㵼之</hi>
熱病先眩冐而熱胷脇滿刺足少隂少陽<hi>足少隂涌泉穴在兩脚心</hi>
<hi>陷屈足卷指宛宛中刺入七分㵼之無令血出足少陽俠谿穴在小指岐骨間本節前陷中</hi>
熱病始足脛痛者先取足陽明而汗出<hi>陷谷穴在足大指次指之間本</hi>
<pb n="KR3e0026_WYG_006-8b"/>
<hi>節後陷中針入五分㵼之</hi>
熱病三日汗不出怵惕胷脇痛不可轉側大小便血及<lb/>
衂不止氣逆嘔<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>煩渇食飲不下針勞宫<hi>在手掌心針入五分㵼之</hi>
　　傷寒死生候<lb/>
傷寒下利厥逆煩躁不得卧者死<lb/>
傷寒厥逆六七日發熱而利者生汗出利不止者死但<lb/>
有隂無陽故也<lb/>
傷寒欬逆上氣其脈散者死謂形損故也<lb/>
<pb n="KR3e0026_WYG_006-9a"/>
夫病者實則讝語虚則鄭聲<hi>重語是也</hi>直視讝語喘滿者死<lb/>
下利者亦死<lb/>
傷寒脈隂陽俱𦂳口中氣出唇口乾燥勌卧足冷鼻中<lb/>
涕出舌上胎滑勿妄治也<lb/>
傷寒脈浮而洪身汗如油喘而不休水漿不下形體不<lb/>
仁乍静乍亂此為命絶也又未知何藏先受其災若汗<lb/>
出髪潤喘而不休此為肺先絶也陽反獨留形體如烟<lb/>
熏直視摇頭此為心先絶也唇吻反青四肢漐習者<lb/>
<pb n="KR3e0026_WYG_006-9b"/>
此為肝先絶也環口䵩黒柔汗發黄此為脾先絶也<lb/>
溲便遺失狂言目反直視者此為腎先絶也<lb/>
傷寒脈順四時夜半得病日中解日中得病夜半解更<lb/>
不傳也<lb/>
　　熱病死生候<lb/>
熱病隂陽交者熱煩身燥太隂寸口脈兩衝尚燥盛是<lb/>
隂陽交死得脈静者生<lb/>
熱病得汗身冷脈欲絶其人已安静但昏沈喜睡急與<lb/>
<pb n="KR3e0026_WYG_006-10a"/>
四逆輩令手足温不爾熟寐而絶<lb/>
熱病陽進隂退頭獨汗出死隂進陽退腰以下至足有<lb/>
汗出亦死隂陽俱進汗出已熱如故亦死隂陽俱退汗<lb/>
出已寒慓不止口鼻氣冷亦死<lb/>
熱病所謂併隂者熱病已得汗因得泄是謂併隂故治<lb/>
熱病所謂併陽者熱病已得汗脈尚躁盛大熱汗出雖<lb/>
不汗身和而衂是謂併陽故治<lb/>
熱病不知痛所在不能自收口乾渇熱甚隂頭有寒者<lb/>
<pb n="KR3e0026_WYG_006-10b"/>
熱在骨髓死不治<lb/>
病若讝語妄言身當有熱而反四逆脈沈細者死<lb/>
熱病在腎令人渇口乾舌焦黄赤晝夜引飲不止腹大<lb/>
而脹尚不厭飲目無精光死不治<lb/>
熱病所謂陽附隂者腰以下至足熱腰以上寒隂氣下<lb/>
爭而還心腹滿者死<lb/>
熱病所謂隂附陽者腰以上至頭熱腰以下寒陽氣上<lb/>
爭而還得汗者死<lb/>
<pb n="KR3e0026_WYG_006-11a"/>
熱病得汗脈减躁身和而赤此為榮未交待時自己肝<lb/>
病待甲乙之例<lb/>
熱病七八日脈微小病者溲血口中乾一日半死代脈<lb/>
一日死<lb/>
熱病七八日脈不躁不數而喘後三日有汗三日不汗<lb/>
四日死未曽汗勿庸刺<lb/>
熱病身面發黄面腫心熱口乾舌卷焦黄黑身麻而臭<lb/>
伏毒傷肺中脾者死<lb/>
<pb n="KR3e0026_WYG_006-11b"/>
熱病瘈瘲狂言不得汗瘈瘲不止伏毒傷肝中膽者死<lb/>
熱病汗不出出不至足嘔膽吐血善驚不得卧伏毒在<lb/>
膽足少陽者死<lb/>
　　温病死生候<lb/>
有病温汗出徹復熱而脈躁疾不為汗衰狂言不能<lb/>
食病名曰隂陽交見三死而未見一生<hi>寅申己亥辰戌丑未年有此證</hi>
温病得病便短息微悶神識惺惺脈尺寸反者死<hi>子午夘酉</hi>
<hi>年有此證</hi>
<pb n="KR3e0026_WYG_006-12a"/>
凡温病人三二日身熱脈疾頭痛食飲如故脈直疾八<lb/>
日死四五日頭痛脈疾喜吐脈來細十二日死此病不<lb/>
療八九日脈不疾身不痛目不赤色不變而反利脈來<lb/>
牒牒按不彈手指時時大心下硬十七日死<hi>心下不硬者生</hi>
　　天行差後禁忌<lb/>
飲酒合隂陽復病必死生鱠煮麵酒韭蕈鱓蓴豆粉犬<lb/>
羊肉腸血生菓油肥之類食之皆發熱黄下利不救諸<lb/>
勞動皆致復尚可治女勞多死<lb/>
<pb n="KR3e0026_WYG_006-12b"/>
　　解仲景脈說<lb/>
龎曰動脈見於關上下無頭尾厥厥動搖名曰動也陽<lb/>
動則汗出隂動則發熱關位占六分前三分為陽後三<lb/>
分為隂若當陽連寸動而隂静法當有汗而解素問云<lb/>
陽加於隂謂之汗當隂連尺動而陽静則發熱素問云<lb/>
尺麄為熱中若大汗後形冷惡寒者三焦傷也此是死<lb/>
證脈按之虚軟戰汗而解脈按之有力躁汗而解脈虚<lb/>
微必經汗吐下無津液作汗隂陽自衝愈<lb/>
<pb n="KR3e0026_WYG_006-13a"/>
衝陽在足大指次指間上行五寸是足陽明胃脈也<hi>名曰</hi>
<hi>衝陽穴也</hi>
少隂脈在足内踝後跟骨上動脈陷中是足少隂腎脈<lb/>
也<hi>名大絡穴</hi>
仲景云按寸不及尺握手不及足謂醫者只慿尺寸不<lb/>
診衝陽太谿也<lb/>
龐曰寸口脈浮大浮為虚醫反下之為責虚取一實大<lb/>
為無血反飲冷水令汗大出為守空迫血致跌陽脈亦<lb/>
<pb n="KR3e0026_WYG_006-13b"/>
浮虚虚寒相摶則噎也若跌陽脈不浮而但滑者則胃<lb/>
寒而<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>矣<lb/>
龐曰伏氣之病謂非時有暴寒而中人伏毒氣於少隂<lb/>
經始雖不病旬月乃發便脈微弱法先喉痛似傷吹則<lb/>
下利喉痛半夏桂枝甘草湯主之下利有諸證用通氣<lb/>
四逆湯主之<hi>方在少隂證中</hi>此病三二日便差古方謂腎傷寒<lb/>
是也<lb/>
　半夏　桂枝　甘草　生薑<hi>各一兩</hi>
<pb n="KR3e0026_WYG_006-14a"/>
　㕮咀以水三升煮一升每一盞細呷之<lb/>
龐曰君子春夏養陽秋冬養隂順天地之剛柔也謂時<lb/>
當温必將理以凉時當暑必將理以冷凉冷合宜不可<lb/>
太過故能扶隂氣以養陽氣也時當凉必將理以温時<lb/>
當寒必將理以熱温熱合宜不可太過故能扶陽氣以<lb/>
養隂氣也隂陽相養則人氣和平有人好攝生者盛暑<lb/>
亦複衣避風飲食必熱而成發黄脫血者多矣盛寒之<lb/>
時云井暖當服以凉藥而成吐利腹痛者多矣此皆慿<lb/>
<pb n="KR3e0026_WYG_006-14b"/>
庸人妄傳以為實理徃徃横夭而尚不覺知深可傷也<lb/>
此是平人將理之法其有風熱痼冷者須當順其性爾<lb/>
　　解華佗内外實說<lb/>
魏志華佗傳有府吏兒尋李延共止俱頭痛身熱所苦<lb/>
正同佗曰尋當下之延當發汗或難其異佗曰尋外實<lb/>
延内實故治之宜殊即各與藥明旦並起某深疑陳夀<lb/>
誤用内外字非華佗本意也病者頸痛身熱惡寒為隂<lb/>
邪外實法當發汗病者頭疼身熱但蒸蒸發熱不惡寒<lb/>
<pb n="KR3e0026_WYG_006-15a"/>
為陽邪内實也法當下之所謂外實者外為陽為表也<lb/>
陽氣為寒所折爭於表間陽衰而隂勝故發熱復有惡<lb/>
寒之證可以汗而發之以復陽氣也所謂内實者内為<lb/>
隂為裏也極隂變陽寒甚生熱陽氣反勝而入裏故胃<lb/>
府内實蒸蒸作熱不惡寒可以泄利以復隂氣言實者<lb/>
非正實乃邪實也素問云邪氣盛則實所以知佗傳内<lb/>
外二字差謬矣<lb/>
　　辨論<lb/>
<pb n="KR3e0026_WYG_006-15b"/>
近世常行煮散古方湯液存而不用蓋古方升兩大多<lb/>
或水少湯濁藥味至厚殊不知聖人專攻一病决一兩<lb/>
劑以取騐其水少者自是傳寫有舛非古人本意也唐<lb/>
自安史之亂藩鎮跋扈至於五代天下兵戈道路艱難<lb/>
四方草石鮮有交通故醫家省約以湯為煮散至有未<lb/>
能中病疑混而數更方法者多矣沿習至今未曽革弊<lb/>
古方湯液實於今世為無用之書唐徐氏大和濟要方<lb/>
减其升兩雖則從俗患其太省故病未半而湯劑已竭<lb/>
<pb n="KR3e0026_WYG_006-16a"/>
鄙心患之自顧抄撮斟酌積三十餘年稍習其事故為<lb/>
裁减升兩庶從俗而便於行用或一方而取半劑或三<lb/>
分取一或四分取一或五分取一或増其水有可以作<lb/>
煮散者有病勢重專用湯攻者或云古升秤省三升准<lb/>
今之一升三兩准今之一兩斯又不然且晉葛氏云附<lb/>
子一枚准半兩又云以盞當升以分當兩是古之升秤<lb/>
與今相同許人减用爾今之為醫者多是愚俗苟且衣<lb/>
食貪其貨賄大方廣論何以該通唯密窖鄙淺方技使<lb/>
<pb n="KR3e0026_WYG_006-16b"/>
人不窺其隙以自矜大乗便為神工致逺恐泥其夭枉<lb/>
固已多矣鮮有多聞博識者雖時有之士大夫咸鄙其<lb/>
為術自非不顧流俗以拯濟為心則不能留神焉今解<lb/>
釋前言詳正脫誤擇其篤論刪其繁方仍増入新意不<lb/>
敢穿鑿冀新學易見覽斯文已得其七八矣此方皆古<lb/>
聖賢撰用其效如神更不一一具姓名載其所出其間<lb/>
自有所見經手得騐者共緝成卷在識者覽而知焉<lb/>
　　上蘇子瞻端明辨傷寒論書<lb/>
<pb n="KR3e0026_WYG_006-17a"/>
安時所撰傷寒解實用心三十餘年廣尋諸家反覆參<lb/>
合决其可行者始敢編次從來評脈辨證處對湯液頗<lb/>
知實效不敢輕易謬妄誤人性命四種温病敗壊之候<lb/>
自王叔和後鮮有明然詳辨者故醫家一例作傷寒行<lb/>
汗下傷寒有金木水火四種有可汗可下之理感異氣<lb/>
復變四種温病温病若作傷寒行汗下必死傷寒汗下<lb/>
尚或錯謬又沈昩於温病乎天下枉死者過半信不虚<lb/>
矣國家考正醫書無不詳備惟此異氣敗壊之證未暇<lb/>
<pb n="KR3e0026_WYG_006-17b"/>
廣其治法安時所以區區畧意欲使家家户户閱方易<lb/>
為行用自可隨證調治脈息自然詳明不假謁庸粗甘<lb/>
就横夭者也設有問孫真人云今時日月短促藥力輕<lb/>
虚人多巧詐感病厚重用藥即多又云加意重複用藥<lb/>
乃有力自孫真人至今相去逾逺藥反太輕省何也安<lb/>
時妄意唐遭安史之亂藩鎮跋扈迨至五代四方藥石<lb/>
鮮有交通故醫家少用湯液多行煮散又近世之人嗜<lb/>
欲益深天行災多用藥極費日月愈促地脈愈薄産藥<lb/>
<pb n="KR3e0026_WYG_006-18a"/>
至少何以知之安時常於民家見其逺祖所録方册上<lb/>
記昔事跡其間有廣順年巴豆每兩千二足故以知藥<lb/>
石不交通也且温疫之病周官不載班瘡豌豆始自魏<lb/>
晉脚氣肇於晋末故以知年代近季天災愈多用藥極<lb/>
費也礬石曽青之類古人治衆病痼瘕大要之藥今王<lb/>
公大人家尚或闕用民間可知矣人葠當皇祐年毎兩<lb/>
千四五白术自來毎兩十數文今増至四五百所出州<lb/>
土不絶如帶民家苗種以獲厚利足以知地脈愈薄産<lb/>
<pb n="KR3e0026_WYG_006-18b"/>
藥至少矣湯液之制遭值天下禍亂之乆地脈薄産之<lb/>
時天災衆多之世安得不吝惜而為煮散乎故今世上<lb/>
工治病比之古人及中工者幸矣設有問今之升秤與<lb/>
古不同其要以古之三升准今之一升古之三兩准今<lb/>
之一兩雖然如此民間未嘗依此法而用古方者不能<lb/>
自解裁减又如附子一枚凖半兩是用一錢三字為一<lb/>
枚使人疑混如何得從俗乎安時言唐太和年徐氏撰<lb/>
濟要方其引云秤兩與前代不同升合與當時稍異近<lb/>
<pb n="KR3e0026_WYG_006-19a"/>
者重新纂集約舊刪修不惟加减得中實亦分兩不廣<lb/>
又云今所刪定六十三篇六百六首勒成六卷於所在<lb/>
郡邑標建碑牌明録諸方以備衆要又云時逢聖厯年<lb/>
屬大和便以大和濟要方為名備録如左已具奏過准<lb/>
勅頒行此方已遭兵火湮滅安時家收得唐人以朱墨<lb/>
書者紙籍腐爛首尾不完難辨徐氏官與名即不知本<lb/>
朝崇文諸庫有此本否安時謂裁减古方宜依徐氏以<lb/>
合今之升秤庶通俗用但増其藥之枚粒耳是以仲景<lb/>
<pb n="KR3e0026_WYG_006-19b"/>
諸古方次第復許减半芍藥湯中載之詳矣陶隱居云<lb/>
古今人體大小或異藏府血氣亦有差焉請以意酌量<lb/>
藥品分兩古引以明取所服多少配之或一分為兩或<lb/>
二銖為兩以盞當升可也若二分星較合如古方承氣<lb/>
湯水少藥多何以裁之所以聖惠方煮散盡是古湯液<lb/>
豈一一計較多少治病皆有據騐在調習多者乃敢自<lb/>
斟酌耳設有問暑熱重於温病者宜行重複方却多行<lb/>
煮散者何安時謂夏月多自汗腠理易開經云天暑地<lb/>
<pb n="KR3e0026_WYG_006-20a"/>
熱經水沸溢故用煮散或有病勢重者即於湯證之下<lb/>
注云不可作煮散也如此之類者頗多聊引梗概俗云<lb/>
耕當問奴織當訪婢士大夫雖好此道未必深造宫妬<lb/>
朝嫉者衆吹毛求瑕安不爍金更望省察狂瞽之言干<lb/>
浼台聽悚息無地某再拜<lb/>
　<lb/>
　<lb/>
　<lb/>
<pb n="KR3e0026_WYG_006-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　傷寒總病論卷六<lb/>
</p>
<p>
</p>
  </div>
<div> <lb/>
    <p>
<pb n="KR3e0026_WYG_007-1a"/>
傷寒論音訓<lb/>
　　叙論<lb/>
　漬<hi>疾賜切浸也</hi>搏<hi>補洛切/手擊也</hi>瘴<hi>之亮切/瘴癘</hi>脆<hi>責嵗切說文曰小而易斷也</hi>脫<lb/>
　<hi>吐活切</hi>間<hi>音/澗</hi>撣<hi>徒安切/觸也</hi>涸<hi>平洛切/水竭也</hi>讝<hi>之㢘切疾/而寐語也</hi>泄<hi>思列切漏</hi>
　<hi>也</hi>濈<hi>壯立切和/也汗出也</hi>填<hi>徒堅切賈逵曰塞也滿也</hi>
太陽證　腰脊强<hi>下居亮切屍勁硬也</hi>
陽明證　漐<hi>丑入切汗出貌</hi>怫<hi>扶物切意/不舒治也</hi>憒<hi>公對切/亂也</hi>怵惕<hi>上恥律切</hi>
　<hi>悚懼悽愴也下他的切憂也疾也</hi>懊憹<hi>上於報切悔也</hi>
<pb n="KR3e0026_WYG_007-1b"/>
少隂證　沫<hi>亡活切水浮沫也</hi>踝<hi>胡瓦切/足踝也</hi>跟<hi>柯思/切</hi>悸<hi>其季切心動也</hi>
厥隂證　蛖<hi>胡恢切腹中長蟲也</hi>
可發汗證　淅<hi>桑激切洗也</hi>翕<hi>許及切炙也</hi>
不可發汗證　芤<hi>若使切兩邊實中央空者名曰芤</hi>瞤<hi>如倫切動也</hi>
可下證　曈<hi>徒東切曈曈日欲明貌</hi>晡<hi>布胡切/申時也</hi>妄撮<hi>土活切三指取也</hi>慄<lb/>
　<hi>力質切懼也</hi>黨<hi>底朗/切</hi>瘀<hi>於豫切/積血也</hi>駛<hi>山吏切疾也</hi>
不可下證　勌<hi>居員切</hi>
結胷證　痓<hi>充至切惡也</hi>
<pb n="KR3e0026_WYG_007-2a"/>
痓濕暍證　齘<hi>音械齒相切也</hi>
濕證　噦<hi>於月切逆氣也</hi>掣<hi>尺折切牽也</hi>
雜病證　甘爛水<hi>即肝切熟也不擊則生擊之則熟水之味本鹹擊熟之則歸土性矣然土</hi>
　<hi>之味本甘故也崖暴之水擊之而成沫乾而成土水歸土性故謂之甘爛水</hi>淀<hi>徒練切淺水也水淺</hi>
　<hi>則近土甘與甘爛之甘同</hi>
傷寒勞復證　頮<hi>呼内切滌面也</hi>豭<hi>古瑕切牡豕也謂之豭䑕矢者得非牡䑕乎</hi>篹<lb/>
　<hi>先管切器也</hi>
暑病表證　暍<hi>於歇切中熱也温也</hi>
<pb n="KR3e0026_WYG_007-2b"/>
五種暑病　胻痠<hi>上户當切說文云脛耑也下光九切疼痠</hi>員澹<hi>上胡拳切下逹濫切</hi>
辟温疫論　蠆<hi>丑介切螫蟲</hi>掠<hi>力酌切</hi>
青筋牽證　牽<hi>輕烟切引前也青東方之色筋主肝肝屬木謂之牽有筋牽相連之意</hi>
赤脈㩌證　㩌<hi>芳未切擊化也赤南方之色脈主心心屬火火性炎上故好争㩌者相擊化也</hi>
　<hi>故有相争之意</hi>
黄隨肉證　隨<hi>旬為切黄者中央之色肉屬脾脾屬土土無正形從在四季正王在長夏謂之</hi>
　<hi>隨者有若從木火金水之意火生土故黄肉隨所次列之於赤脈㩌之後</hi>顳<hi>仁涉切在耳前曰顳</hi>顬<lb/>
　<hi>仁乎切顬顬耳前動</hi>輸<hi>式朱切</hi>
<pb n="KR3e0026_WYG_007-3a"/>
白氣貍證　貍<hi>陵之切白西方之色氣主肺肺屬金貍善捕物而有殺心亦若金類</hi>
黒骨温證　温<hi>烏温切黒北方之色骨生腎腎屬水謂之温者亦自水而已故温居末以總其名焉</hi>
温<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>方證　啘<hi>之月切</hi>
黄病方證　癉<hi>丁寒切火癉也</hi>臚<hi>力居切</hi>
敗壊别行　瞪<hi>真耕切怒目直視</hi>瞬<hi>式閏切目動也莊子/曰終日視而目不瞬</hi>膕<hi>弋陵</hi>
　<hi>切曲略也</hi>
小兒傷寒　呀呷<hi>上虚牙切唅呀張目貌下呼甲切說文云吸呷也</hi>
傷寒暑病通用刺法　諴<hi>胡䜛切和也</hi>
<pb n="KR3e0026_WYG_007-3b"/>
熱病死生候　瘈瘲<hi>上胡計切下子用切</hi>
　<lb/>
　<lb/>
　<lb/>
　<lb/>
　<lb/>
　<lb/>
　傷寒論音訓<lb/>
</p>
<p>
</p>
  </div>
<div> <lb/>
    <p>
<pb n="KR3e0026_WYG_008-1a"/>
脩治藥法<hi>方中有不脩治者今不載</hi>
　芍藥<hi>赤白利補</hi>　　　　　　甘草<hi>炙或炒</hi>
　乾薑<hi>炮</hi>　　　　　　　大黄<hi>或生或煨</hi>
　芒硝<hi>生</hi>　　　　　　　黄芩<hi>不枯者即子芩是也</hi>
　黄連<hi>洗去鬚</hi>　　　　　　乾葛<hi>須家葛乾者</hi>
　梔子<hi>去殻</hi>　　　　　　　橘皮<hi>陳者去白</hi>
　生薑<hi>薄切</hi>　　　　　　　桂枝<hi>刮去麄皮</hi>
　大棗<hi>去核</hi>　　　　　　　麻黄<hi>去根節</hi>
<pb n="KR3e0026_WYG_008-1b"/>
　細辛<hi>去苗洗</hi>　　　　　　附子<hi>去皮尖丸散炮惟湯生用</hi>
　雞子黄<hi>藥熟方下</hi>　　　　　阿膠<hi>同上</hi>
　吴茱萸<hi>湯洗</hi>　　　　　　人參<hi>去蘆</hi>
　桔梗<hi>微炒</hi>　　　　　　　猪苓<hi>去黒皮</hi>
　茯苓<hi>赤白利補</hi>　　　　　　澤瀉<hi>去苗</hi>
　滑石<hi>研</hi>　　　　　　　猪膚<hi>去膜切</hi>
　枳實<hi>去穠麩炒</hi>　　　　　　柴胡<hi>去蘆</hi>
　烏梅<hi>去核取肉</hi>　　　　　　當歸<hi>去蘆洗</hi>
<pb n="KR3e0026_WYG_008-2a"/>
　川椒<hi>去目及閉口者</hi>　　　　　黄蘗<hi>刮去麄皮或酥或蜜炙黄紫色</hi>
　赤小豆<hi>浸芽生暴乾惟狐惑證如此</hi>　麥門冬<hi>去心皮</hi>
　石膏<hi>研</hi>　　　　　　　白术<hi>去蒂</hi>
　粳米<hi>淘</hi>　　　　　　　杏仁<hi>去皮尖麩炒黄為湯劑不炒</hi>
　瓜丁<hi>即瓜蒂也</hi>　　　　　　龍膽<hi>去蘆</hi>
　梁上塵<hi>篩過</hi>　　　　　　小麥奴<hi>即小麥秀出黒者如無炒小麥焦黒</hi>
　飴糖<hi>藥熟方下</hi>　　　　　　淡竹葉<hi>剉</hi>
　半夏<hi>湯洗七遍</hi>　　　　　　牡蠣粉<hi>炒</hi>
<pb n="KR3e0026_WYG_008-2b"/>
　防風<hi>去蘆</hi>　　　　　　　蕘花<hi>炒如無以桃花不炒代之</hi>
　竹茹<hi>刮淡竹</hi>　　　　　　李根<hi>甜李根入土者刮去麄皮取白皮細剉</hi>
　五味子<hi>去梗</hi>　　　　　　厚朴<hi>薑炒</hi>
　茵蔯蒿<hi>去梗</hi>　　　　　　芫花<hi>醋拌新瓦上慢火炒焦紫色</hi>
　甘遂<hi>濕紙裹煨用赤皮連珠者</hi>　　　大㦸<hi>炒</hi>
　藁本<hi>去苗洗</hi>　　　　　　木通<hi>刮去麄皮</hi>
　鼈甲<hi>去裙肉醋炙焦黄色</hi>　　　　豉<hi>惟湯中以絹袋煮之</hi>
　水蛭<hi>水浸去血子米炒</hi>　　　　蝱蟲<hi>去翹足糯米炒</hi>
<pb n="KR3e0026_WYG_008-3a"/>
　桃仁<hi>去皮尖麩炒研惟入湯生用</hi>　　蜀漆<hi>洗去腥</hi>
　龍骨<hi>研</hi>　　　　　　　朴硝<hi>生</hi>
　葶<graphic n="KR0995" url="https://raw.githubusercontent.com/kanripo/KR-Gaiji/master/images/KR0995.png" mimeType="image/png"/>子<hi>隔紙炒研甜者用</hi>　　　栝樓<hi>焙無黄脈者</hi>
　貝母<hi>去心麩炒</hi>　　　　　　雄黄<hi>研</hi>
　硫黄<hi>研</hi>　　　　　　　大隂𤣥精石<hi>味鹹者</hi>
　硝石<hi>研</hi>　　　　　　　代赭<hi>杵碎細如入湯用則綿裹</hi>
　地黄汁<hi>取自然汁若用濕地黄則切</hi>　芎藭<hi>即川芎</hi>
　漢防己<hi>紋如車輪氣連者</hi>　　　黄蓍<hi>去蘆</hi>
<pb n="KR3e0026_WYG_008-3b"/>
　薏苡仁<hi>去殻</hi>　　　　　　梹榔<hi>半生半煨</hi>
　旋復花<hi>去梗</hi>　　　　　　赤石脂<hi>塊剉</hi>
　禹餘粮<hi>槌碎</hi>　　　　　　連鬚蔥白<hi>寸切</hi>
　荆芥穗<hi>去梗</hi>　　　　　　茅根<hi>洗剉</hi>
　薤白<hi>切</hi>　　　　　　　熟艾<hi>炒焦碾末以竹篩篩過</hi>
　麝香<hi>研</hi>　　　　　　　丹砂<hi>研</hi>
　肉豆蔲<hi>煨</hi>　　　　　　石蓮肉<hi>炒</hi>
　茴香<hi>炒</hi>　　　　　　　丁香<hi>不焙</hi>
<pb n="KR3e0026_WYG_008-4a"/>
　枇杷葉<hi>炙刷去毛</hi>　　　　　大青葉<hi>去根莖</hi>
　秦艽<hi>去蘆</hi>　　　　　　　吴藍<hi>用葉</hi>
　甘菊<hi>須家園單葉者或鄧州白菊亦佳</hi>　竹瀝<hi>淡竹二尺長截兩頭以磚閣起中間火燒</hi>
　<hi>兩頭即竹瀝滴處以椀盛之</hi>　　　　生艾汁<hi>如無以水濃研熟艾亦得</hi>
　牡丹皮<hi>去心</hi>　　　　　　大麻仁<hi>炒鳴取出冷地上攤以新磚磨簸去</hi>
　<hi>皮以宻篩篩過擇去殻</hi>　　　　　秦皮<hi>剉以湯浸頜硯中碧色者真</hi>
　犀角屑<hi>懐中令煖即杵碎如無以升麻代之</hi>苦參<hi>取皮</hi>
　青黛<hi>研</hi>　　　　　　　藜蘆<hi>去蘆炙</hi>
<pb n="KR3e0026_WYG_008-4b"/>
　薔薇莖葉<hi>切</hi>　　　　　五倍子<hi>去肉中蟲炒</hi>
　生射乾<hi>去鬚</hi>　　　　　　猪脂<hi>切</hi>
　硼砂<hi>研</hi>　　　　　　　殭蠶<hi>炒須白直者而不濕黒者</hi>
　草烏頭尖<hi>去黒皮用之若用鳥頭則皮并尖亦去之炒焦紫色惟荆芥散生用</hi>
　硇砂<hi>研</hi>　　　　　　　白礬<hi>枯與礬石同惟鵬砂散生用之</hi>
　牙硝<hi>生</hi>　　　　　　　霜梅上白鹽<hi>無以白鹽代之</hi>
　焰硝<hi>生</hi>　　　　　　　薤根<hi>切</hi>
　豭鼠矢<hi>頭尖硬者</hi>　　　　　蘆根<hi>去鬚切</hi>
<pb n="KR3e0026_WYG_008-5a"/>
　葛取粉<hi>搗篩取之</hi>　　　　　先乾地黄<hi>生乾者</hi>
　躑躅<hi>醋炒</hi>　　　　　　　貝齒<hi>燒研</hi>
　石菖蒲<hi>去毛</hi>　　　　　　獨活<hi>去蘆</hi>
　苦酒<hi>米醋是也</hi>　　　　　　手足指甲<hi>棍隱處燒</hi>
　沙參<hi>去蘆</hi>　　　　　　　吴术<hi>去皮</hi>
　漏蘆葉<hi>無以山梔子代之</hi>　　　樺皮<hi>細切</hi>
　沈香<hi>不焙</hi>　　　　　　　乳香<hi>研</hi>
　真腦子<hi>研</hi>　　　　　　燈心<hi>切</hi>
<pb n="KR3e0026_WYG_008-5b"/>
　桑白皮<hi>切</hi>　　　　　　紅花子<hi>槌碎</hi>
　猪膽<hi>用汁</hi>　　　　　　　菝葜<hi>去鬚</hi>
　零陵香<hi>去梗</hi>　　　　　　栢實<hi>去殻研</hi>
　虎頭骨<hi>鎊</hi>　　　　　　陵鯉甲蝟皮<hi>殺鬼丸内生用餘皆炙焦</hi>
　羖羊角<hi>鎊</hi>　　　　　　樗雞<hi>去翹足無即以芫青代之芫青一枚可凖</hi>
　<hi>樗雞三枚</hi>　　　　　　　　空青<hi>或無以石碌代</hi>
　螢火<hi>焙</hi>　　　　　　　鬼箭<hi>取羽去木</hi>
　東門上雞頭<hi>焙</hi>　　　　蒺藜<hi>炒以新磚磨去刺</hi>
<pb n="KR3e0026_WYG_008-6a"/>
　鐵錘柄<hi>入鐵槌燒焦者</hi>　　　　　車前草<hi>切</hi>
　生葛根<hi>切</hi>　　　　　　　羚羊角<hi>鎊杵</hi>
　寒水石<hi>洗</hi>　　　　　　　前胡<hi>去蘆</hi>
　紫苑<hi>去蘆</hi>　　　　　　　　白茅根<hi>去鬚洗</hi>
　白薇<hi>去苗</hi>　　　　　　　　亂髪<hi>皂角水洗以清水洗之</hi>
　羌活<hi>去蘆</hi>　　　　　　　　白蘚皮<hi>去心</hi>
　生麥門冬<hi>去心</hi>　　　　　　牛膝<hi>去蘆酒浸三宿夏間一宿</hi>
　白石脂<hi>燒</hi>　　　　　　　紫石英<hi>光明者研</hi>
<pb n="KR3e0026_WYG_008-6b"/>
　粉霜<hi>研</hi>　　　　　　　龍齒<hi>研須極大者</hi>
　虵退皮<hi>纒竹樹上慢火炙</hi>　　　小麥<hi>淘</hi>
　糯米<hi>淘</hi>　　　　　　　茯神<hi>去皮木</hi>
　鈎籐皮<hi>刮皮鈎</hi>　　　　　蒼术<hi>去麄皮</hi>
　青橘皮<hi>去白</hi>　　　　　　猪牙皂角<hi>刮去黒皮或酥或蜜炙</hi>
　牽牛子<hi>半生半炒一兩取末半兩入二分</hi>枳殻<hi>麩炒去穰</hi>
　鹿角屑<hi>杵</hi>　　　　　　藕汁<hi>切研汁</hi>
　生薑汁<hi>用自然汁惟不用滓</hi>　　　荷葉<hi>焙</hi>
<pb n="KR3e0026_WYG_008-7a"/>
　天南星<hi>炮惟荆芥散生用</hi>　　　不蚛皂角<hi>去兩頭及皮子</hi>
　巴豆<hi>去皮心膜或炒焦紫色或用湯煮研細壓去油皆可惟茵蔯先生用趙泉黄膏去皮槌碎</hi>
　百合<hi>去心如入湯用則水浸一宿折碎去白沫惟石合滑石散</hi>
　麻黄湯末　　　　　　桂枝<hi>藥方皆在可發汗證皆秤一半和匀煎服</hi>
不可作煮散方<lb/>
　陽毒升麻湯　　　　　隂毒甘草湯<lb/>
　熱病乾薑附子湯　　　青筋牽柴胡地黄湯<lb/>
　赤脈㩌石膏地黄湯　　黄肉隨𤣥參寒水石湯<lb/>
<pb n="KR3e0026_WYG_008-7b"/>
　白氣貍石膏杏仁湯　　黑骨温苦參石膏湯<lb/>
　温<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>茅根葛根湯　　　梓皮飲子<lb/>
　茅根橘皮湯　　　　　枇杷茅根湯<lb/>
　温病壊後三黄石膏湯　敗壊别行附子鼈甲湯<lb/>
已上除不可作煮散方外凡湯劑言㕮咀者如㕮咀藕<lb/>
之滓狀今之麄末是也凡麄末每服四錢水皆煎成湯<lb/>
後去滓下之内或用竹瀝煎者毎四錢水一盞二分煎<lb/>
至七分下竹瀝三分煎至七分内或用大黄者虚人入<lb/>
<pb n="KR3e0026_WYG_008-8a"/>
大黄同煎之如難得通利人每服四錢水一盞半煎至<lb/>
一盞别入大黄半錢同煎至七分又難得利者以湯浸<lb/>
濃大黄汁三二分同煎之以取利為度政和嵗次癸巳<lb/>
門人布衣魏炳編<lb/>
　<lb/>
　<lb/>
　<lb/>
　<lb/>
<pb n="KR3e0026_WYG_008-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　修治藥法<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3l0024_WYG_000-1a"/>
欽定四庫全書　　　　　子部十二<lb/>
　提要<lb/>
　　賈氏譚錄一卷　　　　小說家𩔖一<hi>雜事之屬</hi>
　　　　<hi>臣</hi>等謹案賈氏譚錄一卷宋張洎撰洎字偕<lb/>
　　　　仁全椒人初仕南唐為知制誥中書舍人入<lb/>
　　　　宋為史館修撰翰林學士淳化中官至㕘知<lb/>
　　　　政事是書乃洎為李煜使宋時錄所聞於賈<lb/>
　　　　黄中者故曰賈氏譚錄前有自序題庚午嵗<lb/>
<pb n="KR3l0024_WYG_000-1b"/>
　　　　為宋太祖開寳三年宋史賈黄中傳載黄中<lb/>
　　　　官左補闕在開寳初與此序合盖其時為洎<lb/>
　　　　館伴也又序末稱貽諸好事而晁公武讀書<lb/>
　　　　志乃稱南唐張洎奉使来朝錄賈黄中所談<lb/>
　　　　歸獻其主殆偶未檢此序歟史稱黄中多知<lb/>
　　　　臺閣故事談論亹亹聴者忘倦故此錄所述<lb/>
　　　　皆唐代軼聞晁氏稱原書凡三十餘事明陶<lb/>
　　　　宗儀説郛所載僅九事宋曽慥𩔖説所載亦<lb/>
<pb n="KR3l0024_WYG_000-2a"/>
　　　　僅十七事惟明永樂大典所載較曽陶二本<lb/>
　　　　為詳今從各韻蒐輯㕘以説郛𩔖説共得六<lb/>
　　　　十二事視洎原目盖已及十之九矣原叙一<lb/>
　　　　篇𩔖説及永樂大典皆佚之惟説郛有其全<lb/>
　　　　文今仍錄冠卷首以補其闕是書雖篇帙無<lb/>
　　　　多然如牛李之黨其初肇釁於口語為史所<lb/>
　　　　未及而周秦行紀一書晁公武嘗據此錄以<lb/>
　　　　辨韋瓘之誣他如興慶宫華清宫含元殿之<lb/>
<pb n="KR3l0024_WYG_000-2b"/>
　　　　制淡墨題榜之始以及院體書百衲琴澄泥<lb/>
　　　　研之𩔖皆足以資考核較他小説固猶為篤<lb/>
　　　　寔近正也乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3l0024_WYG_000-3a"/>
原序<lb/>
庚午嵗予銜命宋都舍於懷信驛左𥙷闕賈黄中丞相<lb/>
魏公之裔也好古博雅善於談論每款接常益所聞公<lb/>
館多暇偶成編綴凡六條<hi>案所記不止六條疑有誤</hi>號曰賈氏談論<lb/>
録貽諸好事者云爾<hi>案此條說郛所載謹增入</hi>
<pb n="KR3l0024_WYG_000-4a"/>
欽定四庫全書<lb/>
　賈氏譚録　　　　　　　南唐　張洎　撰<lb/>
興慶宫九龍池在大同殿故臺之南西對瀛洲門周環<lb/>
數頃水深廣南北望之渺然東西㣲狹中有龍潭泉源<lb/>
不竭雖歴冬夏未嘗減耗池四岸環植佳木垂柳先之<lb/>
槐次之榆又次之兵革已來多被百姓斫伐今所存者<lb/>
猶有列行焉<lb/>
驪山華清宫毁廢已久今所存者唯繚垣而已天寳所<lb/>
<pb n="KR3l0024_WYG_000-4b"/>
植松栢遍滿岩谷望之鬰然雖經兵冦而不被斫伐朝<lb/>
元閣在前次南即長生殿故基東南湯泉一十八所第<lb/>
一所是御湯周環數丈悉砌以白石瑩澈如玉面背𨼆<lb/>
起魚龍花鳥之狀千狀萬品不可殫記四面石座階級<lb/>
而下中有雙白石蓮泉眼自甕口中湧出噴注白蓮之<lb/>
上御湯西南角即妃子湯湯面稍狹湯側有紅石盆四所<lb/>
作菡萏於白石之面餘湯迤邐相屬下鑿石竇暗透水<lb/>
出東南數十步復立石表水自石表出灌注石盆中賈<lb/>
<pb n="KR3l0024_WYG_000-5a"/>
君云此是後人置也<lb/>
滑臺城北枕河堤里民常有昏墊之患貞元中丞相賈<lb/>
公始鑿八角井於城隅道傍以鎮河水自是郡邑無漂<lb/>
溺之禍咸通中刺史李橦具以事聞奏仍立魏公祠堂<lb/>
於河堤之上命從事韋岫紀事迹於碑石<lb/>
白傅葬龍門山河南尹盧真刻醉吟先生傳立於墓側<lb/>
至今猶存洛陽士庶及四方遊人過其墓者必奠以巵<lb/>
酒故塚前方丈之土常成泥濘<hi>案此條說郛所載謹增入</hi>
<pb n="KR3l0024_WYG_000-5b"/>
白傅太宗末<hi>案唐語林作大中末此作太宗誤</hi>曾有諫官獻疏請賜諡<lb/>
上曰何不取醉吟先生墓表耶卒不賜諡弟敏中在相<lb/>
位奏立神道碑其文即李義山之詞也<hi>案說郛亦載此條與此略異云</hi>
<hi>敏中曾任諫官獻疏請叔諡新唐書但云敏中爲相始請諡曰文北夢瑣言亦同存之以備叅考</hi>
李鄴侯爲相日吳人顧况西遊長安鄴侯一見如故待<lb/>
以殊禮鄴侯卒况作白鷗詩以寄懷曰萬里飛來爲客<lb/>
鳥曾蒙丹鳳借枝柯一朝鳳去梧桐死滿目鴟鳶奈爾<lb/>
何大爲權貴所嫉貶饒州司户<lb/>
<pb n="KR3l0024_WYG_000-6a"/>
牛奇章初與李衞公相善嘗因飲會僧孺戱曰綺紈子<lb/>
何預斯坐衞公銜之後衞公再居相位僧孺卒遭譴逐<lb/>
世傳周秦行紀非僧孺所作是徳裕門人韋瓘所撰開<lb/>
成中曾爲憲司所覆文宗覽之笑曰此必假名僧孺是<lb/>
貞元中進士豈敢呼徳宗爲沈婆兒也事遂寢<lb/>
李贊皇初掌北門奏記有相者謂公他日位極人臣但<lb/>
厄在白馬耳及登相位雖親族亦未嘗有畜白馬者會<lb/>
昌初再入廟堂専持國柄平上黨破回鶻立功殊異策<lb/>
<pb n="KR3l0024_WYG_000-6b"/>
拜太尉封衛國公然性多忌刻當途之士有不協者必<lb/>
遭譴逐翰林學士白敏中大懼遂調給事中韋𢎞景上<lb/>
言相府不合兼領三司錢穀専政太甚武宗由是疑之<lb/>
及宣宗即位出徳裕爲荆南節度使旋屬淮海李紳有<lb/>
呉汝納之獄命刑部侍郎馬植専鞫其事盡得德裕黨庇<lb/>
之惡由是坐罪竄南海殁而不返厄在白馬其信乎<hi>案此</hi>
<hi>條說郛所載謹增入</hi>
王鐸既解諸道都統乞歸河北養疾肩輿就路妓女數<lb/>
<pb n="KR3l0024_WYG_000-7a"/>
百人擁從前後觀者駭目道出鎮州主帥迎接甚謹初<lb/>
鐸之入朝也李山甫方爲鎮州從事勸主帥刼取之王<lb/>
氏遂亡其族<lb/>
劉蕡精於儒術讀文中子忿而言曰才非殆庶擬上聖<lb/>
述作不亦過乎客或問曰文中子於六籍如何蕡曰若<lb/>
人望人文中子於六籍猶奴婢之於郎主爾後遂以文<lb/>
中子為六籍奴婢<lb/>
貢院所司呼延氏自舉塲已來世掌其職迄今不絶此<lb/>
<pb n="KR3l0024_WYG_000-7b"/>
亦異事賈君常問放舉人榜右語及貢院字用淡墨氊<lb/>
書何也對曰聞諸祖公說李紵侍郎將放舉人命筆吏勒<lb/>
紙書未及填右語貢院字吏得疾暴卒禮部令史王昶者<lb/>
亦善書李侍郎召令終其事適值王昶𬒳酒已醉昏夜<lb/>
之中半酣染筆不能加墨迨明懸榜方始覺悟則修改<lb/>
無及矣然一榜之内字有二體濃淡相間反致其妍自<lb/>
後榜因模法之遂成故事今因氊書益增奇麗爾<lb/>
中土士人不工札翰多爲院體院體者貞元中翰林學<lb/>
<pb n="KR3l0024_WYG_000-8a"/>
士吳通㣲嘗工行草然體近吏故院中胥徒尤所倣其<lb/>
書大行於世故遺法迄今不冺然其鄙則又甚矣<hi>案此條說</hi>
<hi>郛所載謹增入</hi>
京兆户民尚鬭雞走犬之戱習以爲業罕有勤稼者葢<lb/>
豪蕩之俗猶存餘態爾<lb/>
賈君云僖昭之時長安士族多避冦南山中雖洊經離<lb/>
亂而兵難不及故今衣冠子孫居鄠杜間室廬相比<hi>案此</hi>
<hi>條說郛所載謹增入</hi>
<pb n="KR3l0024_WYG_000-8b"/>
予問賈君中土人每日火麫而食然不致壅熱之患何<lb/>
也賈君曰夾河風性寒故民多傷風河洛東地鹹水性<lb/>
冷故民雖哺粟食麥而無熱疾又曰滑臺風水性寒冷<lb/>
尤甚士民共啖附子如啗芋栗<hi>案此條說郛所載謹增入</hi>
華岳金天王廟𤣥宗御製碑廣明中其石忽自鳴明年<lb/>
巢冦犯闕其廟亦爲賊火所爇<lb/>
司空圖侍郎舊𨼆三峯天祐末移居中條山王官谷其<lb/>
谷周迴十餘里泉石之美冠於此山北岩之上有瀑水<lb/>
<pb n="KR3l0024_WYG_000-9a"/>
流注谷中溉良田數頃至今爲司空氏之莊宅子孫猶<lb/>
存<lb/>
李徳裕平原莊怪石名品甚衆各爲洛陽城有力者取<lb/>
去唯禮星石<hi>注其石縱廣一丈長丈餘有文理成斗極象</hi>獅子石<hi>注石髙三四尺孔竅</hi>
<hi>千萬逓相通貫其狀如獅子首尾眼鼻皆具</hi>爲陶學士徙置梁園别墅<lb/>
李徳裕平原莊臺榭百餘所天下奇花異草珍松怪石<lb/>
靡不畢具自製平原花木記今悉以絶矣唯雁翅檜<hi>葉婆</hi>
<hi>娑如鴻雁之翅</hi>珠子柏<hi>柏實皆如珠子聨生葉上</hi>蓮房玉蘂等猶有存者怪<lb/>
<pb n="KR3l0024_WYG_000-9b"/>
石爲洛陽有力者取去石上皆刻有道二字<hi>按怪石以下十八字</hi>
<hi>原本誤脫謹據曾慥𩔖說增入</hi>
褒斜山谷中有虞美人草狀如雞冠大而無花葉相對<lb/>
行路人見者或唱虞美人則兩葉漸揺動如人撫掌之<lb/>
狀頗應節拍或唱他辭即寂然不動也賈君親見之<hi>案此</hi>
<hi>條說郛所載謹增入</hi>
絳縣人善製澄泥硯縫絹囊置汾水中踰年而後取沙<lb/>
泥之細者已實囊矣陶爲硯水不涸焉<lb/>
<pb n="KR3l0024_WYG_000-10a"/>
含元殿前龍尾道詰屈七轉由丹鳳北望宛如龍尾下<lb/>
垂<hi>案以下五條宋曾慥𩔖說所載謹增入</hi>
李贊皇平上黨破回鶻自矜其功平泉莊置搆思亭伐<lb/>
叛亭<lb/>
文中子隋末𨼆白牛溪北面學者國初多居佐命之列<lb/>
劉禹錫盛稱王通能明王道以大中立言遊其門者皆<lb/>
天下俊傑士夫擬議及諸史筆未有言及文中子者<lb/>
李汧公勉百衲琴制度甚古其音清越無比<lb/>
<pb n="KR3l0024_WYG_000-10b"/>
華岳掌其石如人肉色每太陽對照則見之日暮則漸<lb/>
𨼆不見<lb/>
　<lb/>
　<lb/>
　<lb/>
　<lb/>
　<lb/>
　賈氏譚録<lb/>
</p>
<p>
</p>
  </div>
</body>
</text>
</TEI>
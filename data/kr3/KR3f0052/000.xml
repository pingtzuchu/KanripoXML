<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>句股引蒙</head> <lb/>
    <p>
<pb n="KR3f0052_WYG_000-1a"/>
欽定四庫全書　　　　　子部六<lb/>
　勾股引蒙　　　　　　　天文算法類二<hi>算書之屬</hi>
　　提要<lb/>
　　　　<hi>臣</hi>等謹案勾股引蒙五卷<lb/>
　　　國朝陳訏撰訏字言楊海寧人由貢生官淳安<lb/>
　　　　縣教諭是書成於康熈六十一年壬寅首載<lb/>
　　　　加減乗除之法雜引諸書如加法則從同文<lb/>
　　　　算指列位自左而右減法則從梅文鼎筆算<lb/>
<pb n="KR3f0052_WYG_000-1b"/>
　　　　列位自上而下易横為直乗法則用程大位<lb/>
　　　　算法統宗鋪地錦法畫格為界除法則用梅<lb/>
　　　　文鼎籌算直書列位至定位則又用西人横<lb/>
　　　　書之式葢兼採諸法故例不畫一至開帶縱<lb/>
　　　　平方但列較數而不列和數開帶縱立方但<lb/>
　　　　列帶一縱而不列帶兩縱相同及帶兩縱不<lb/>
　　　　同皆為未備所論勾股諸法謂勾股和自乗<lb/>
　　　　方與絃積相減所餘之積轉減弦積為股弦<lb/>
<pb n="KR3f0052_WYG_000-2a"/>
　　　　較不知以勾股和自乗積與倍弦積相減所<lb/>
　　　　餘為勾股較積不得為勾股較也又謂勾股<lb/>
　　　　相乗以勾股較除之亦得容方不知既用勾<lb/>
　　　　股容方本法以勾股和除勾積股相乗矣則<lb/>
　　　　用此一勾股相乗之積而勾股和與勾股較<lb/>
　　　　除之皆得容方無是理也又謂勾股相乗之<lb/>
　　　　積為容方者四斜弦内為容方者兩不知勾<lb/>
　　　　股形内以弦為界止容一方試以勾三股四<lb/>
<pb n="KR3f0052_WYG_000-2b"/>
　　　　之容方積較尚不及勾股積四分之一而股<lb/>
　　　　愈長則容方愈小者更無論矣又謂勾股弦<lb/>
　　　　之長恒兩倍於容圓之周不知平圓積以半<lb/>
　　　　周除之而得半徑勾股相乗積以總和除而<lb/>
　　　　得半徑根既不同不得牽混為一也如斯之<lb/>
　　　　類亦多未協其三角法則全録梅文鼎平三<lb/>
　　　　角舉要畧加詮釋所用八線小表以餘線可<lb/>
　　　　以正弦正切正割三線加減得之故不備列<lb/>
<pb n="KR3f0052_WYG_000-3a"/>
　　　　其半徑止用十萬亦測量全義所載泰西之<lb/>
　　　　舊表無所發明然算法精㣲猝不易得其門<lb/>
　　　　徑此書由淺入深循途開示於初學亦不為<lb/>
　　　　無功觀其名以引蒙宗㫖可見録存其説亦<lb/>
　　　　足為發軔之津梁也乾隆四十六年十二月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總校官<hi>臣</hi>陸　費　墀<lb/>
<pb n="KR3f0052_WYG_000-4a"/>
欽定四庫全書<lb/>
　句股引蒙<lb/>
　　　　　　　　　　　　海寜　陳訏　撰<lb/>
　　凡例<lb/>
六藝數居其一句股又九章之一古周髀積羃今三角<lb/>
　八線皆句股法也但不得其門每多望洋是編如蒙<lb/>
　童初識之無漸至握管作文或析其數或明其理為<lb/>
　入門之始故名勾股引蒙<lb/>
<pb n="KR3f0052_WYG_000-4b"/>
自籌算法行珠算可廢至専用筆算籌亦似可不用宣<lb/>
　城梅定九先生有筆算一書備極諸用然其要不過<lb/>
　加減乘除四字今止發其端餘不辭費葢全帙中皆<lb/>
　加減乗除故也<lb/>
籌算剙自逺西較珠算最為雅便但定位置○殊費推<lb/>
　𫾣今有訣法有假如簡明易曉庶無悞用并列製籌<lb/>
　之法用時即不必攜籌便楮可代<lb/>
數學之有開方為勾股之所必需平方易立方難今不<lb/>
<pb n="KR3f0052_WYG_000-5a"/>
　厭其詳務使開卷易明至𢃄縱方雖於勾股法不恒<lb/>
　用然法尤㣲奥不可不知故併載焉<lb/>
勾股為測量諸法之原變化神妙不外叅互一定之數<lb/>
　今載唐荆川先生論李凉菴水部論為註釋數條足<lb/>
　以括其變化有志之士亦在熟之而已<lb/>
測量法西刻備有成書實與中法無異但文義簡奥是<lb/>
　編顯淺明晰且先列中法後列西法知中法自有勾<lb/>
　股以來未嘗禮失而求諸野但製器之巧當推西法<lb/>
<pb n="KR3f0052_WYG_000-5b"/>
　耳<lb/>
三率為西法比例所通用凡三角法皆三率法也今附<lb/>
　測量之末三角法之前一覽瞭然俾習者易如反掌<lb/>
三角法即測量全義中所載測三角直線法至梅刻三<lb/>
　角舉要尤明顯矣今備錄梅本而於取邊取線之所<lb/>
　以然或附管見或補圖明之<lb/>
三角八線必檢表得度雖弧三角<hi>即西法三角曲線</hi>與平三角<lb/>
　㣲有不同未可據平三角遽為步厯之準然算三角<lb/>
<pb n="KR3f0052_WYG_000-6a"/>
　若不得表將何印証但八線表未能備刻今附八線<lb/>
　小表雖具體而微然與八線全表無異<lb/>
元李欒城測圓海鏡明顧箬溪為之注釋宣城梅定九<lb/>
　先生謂止容圓一術引而伸之遂如五花八門想昔<lb/>
　時視為絶學今昌運作人算學設館肄習然<lb/>
天府之書無從窺見即梅刻諸書亦購覓甚難是編不<lb/>
　辭固陋視李顧二書似各法具備且由淺入深人易<lb/>
　曉悉譬之江河濫觴之始可涓涓不已以至於海云<lb/>
<pb n="KR3f0052_WYG_000-6b"/>
　爾<lb/>
</p>
<p>
</p>
  </div>
</body>
</text>
</TEI>
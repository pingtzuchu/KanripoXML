<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文房四譜卷五</head>
    <p>
<pb n="KR3i0002_WYG_005-1a"/>
欽定四庫全書<lb/>
　文房四譜卷五　　　　　宋　蘇易簡　撰<lb/>
　　墨譜<lb/>
　　一之敘事　　　　　二之造<lb/>
　　三之雜説　　　　　四之辭賦<lb/>
　　　一之敘事<lb/>
真誥云今書通用墨者何葢文章屬陰墨陰象也自陰<lb/>
顯于陽也<lb/>
<pb n="KR3i0002_WYG_005-1b"/>
續漢書云守宫令主御墨<lb/>
漢書云尚書令僕丞郎月賜隃麋大墨一枚小墨一枚<lb/>
東宫故事皇太子初拜給香墨四丸<lb/>
釋名曰墨者晦也言似物晦黑也<lb/>
陸士龍與兄書云一日上三臺曹公藏石墨數十萬斤<lb/>
然不知兄頗見之否今送二螺<lb/>
古有九子之墨祝婚者多善禱之像也詞曰九子之墨<lb/>
成於松烟本姓長生子孫無邉<lb/>
<pb n="KR3i0002_WYG_005-2a"/>
顧㣲廣州記曰懐化郡掘塹得石墨甚多精好可寫書<lb/>
今山中多出朱石亦可以入朱硯中使<lb/>
戴延之西征記曰石墨山北五十里山多墨可寫書故<lb/>
號焉盛𢎞之荆州記曰筑陽縣亦出<lb/>
揚雄詔令尚書賜筆墨觀書石室<lb/>
墨藪云凡書先取墨必廬山之松烟代郡之鹿角膠十<lb/>
年之上強如石者妙<lb/>
周書有湼墨之形莊子云舐筆和墨晉公墨縗邑宰墨<lb/>
<pb n="KR3i0002_WYG_005-2b"/>
綬是知墨其來久矣<lb/>
陶侃獻晉帝牋紙三千枚墨二十丸皆極精妙<lb/>
王充論衡云以塗傅泥以墨㸃繒孰有知之清受塵白<lb/>
取垢青蠅之汚常在絹素<lb/>
歐陽通每書其墨必古松之烟末以麝香方可下筆<lb/>
許氏説文云墨者墨也字从黑土墨者烟煤所成土之<lb/>
類也<lb/>
古人灼龜先以墨畫龜然後灼之兆順食墨乃吉尚書<lb/>
<pb n="KR3i0002_WYG_005-3a"/>
洛誥云惟洛食漢文大横入兆即其事也<lb/>
北齊朝㑹儀諸郡守勞訖遣陳土宜字有謬誤及書跡<lb/>
濫劣者必令飲墨水一升見開寶通禮<lb/>
酈道元注水經云鄴都銅雀臺北曰氷井臺髙八尺有屋<lb/>
一伯四十間上有氷室數井井深十五丈藏氷及石墨<lb/>
焉石墨可書<hi>又見陸雲與兄書云</hi>
括地志云東都夀安縣洛水之側有石墨山山石盡黑<lb/>
可以書疏故以石墨名山<lb/>
<pb n="KR3i0002_WYG_005-3b"/>
新安郡記云黟縣南一十六里有石嶺上有石墨土人<lb/>
多採以書有石墨井是昔人採墨之所今懸水所淙激<lb/>
其井轉益深矣<lb/>
陳留耆舊傳云王邯剛猛能解槃牙破節目考騐楚王<lb/>
英謀反連及千餘人事竟引入詰問無謬一見賜御筆<lb/>
墨再見賜佩帶三見除司徒西曹屬<lb/>
王充論衡云河出圖洛出書此皆自然也天安得筆墨<lb/>
而圖畫乎<lb/>
<pb n="KR3i0002_WYG_005-4a"/>
晉令治書令史掌威儀禁令領受寫書縑帛筆墨<lb/>
筆陣圖以筆為刀矟墨為鍪甲<lb/>
　　　二之造<lb/>
韋仲將墨法曰<hi>即韋誕也</hi>今之墨法以好醇松烟乾搗<lb/>
以細絹簁於缸中簁去草芥此物至輕不宜露簁慮飛<lb/>
散也烟一斤已上好膠五兩浸梣皮汁中梣皮即江南<lb/>
石檀木皮也其皮入水綠色又解膠并益墨色可下去<lb/>
黄雞子白五枚亦以真珠一兩麝香半兩皆别治細簁<lb/>
<pb n="KR3i0002_WYG_005-4b"/>
都合調下鐵臼中寧剛不宜澤搗三萬杵杵多益善不<lb/>
得過二月九月温時臭敗寒則難乾每錠重不過二兩<lb/>
故蕭子良答王僧䖍書云仲將之墨一㸃如漆<lb/>
冀公墨法松烟二兩丁香麝香乾漆各少許右以膠水<lb/>
溲作挺火烟上薫之一月可使入紫草末色紫入秦皮<lb/>
末色碧其色俱可愛<lb/>
昔祖氏本陽定人唐時墨官也今墨之上必假其姓而<lb/>
號之大約易水者為上其妙者必以鹿角膠煎為膏而<lb/>
<pb n="KR3i0002_WYG_005-5a"/>
和之故祖氏之名聞於天下今太行濟源王屋亦多好<lb/>
墨有圓如規亦墨之古製也有以栝木烟為之者尤麤<lb/>
又云上黨松心為之尤佳突之末者為上<lb/>
江南黟歙之地有李廷珪墨尤佳廷珪本易水人其父<lb/>
超唐末流離渡江覩歙中可居造墨故有名焉今有人<lb/>
得而藏于家者亦不下五六十年葢膠敗而墨調也其<lb/>
堅如玉其紋如犀寫踰數十幅不耗一二分也<lb/>
墨或堅裂者至佳凡收貯宜以紗囊盛懸於透風處佳<lb/>
<pb n="KR3i0002_WYG_005-5b"/>
造朱墨法上好朱砂細研飛過好朱紅亦可以梣皮水<lb/>
煮膠清浸一七日傾去膠清於日色中漸漸漉之乾濕<lb/>
得所和如墨挺於朱硯中研之以書碑石亦須二月九<lb/>
月造之<lb/>
宋張永涉獵經史能為文章善𨽻書又有巧思紙墨皆<lb/>
自造上每得永表輒執玩咨嗟久之嘆供御者不及也<lb/>
造麻子墨法以大麻子油沃糯米半碗強碎剪燈心堆<lb/>
于上燃為燈置一地坑于中用一瓦鉢㣲穿透其底覆<lb/>
<pb n="KR3i0002_WYG_005-6a"/>
其焰上取烟煤重研過以石器中煎煮皂莢膏并研過<lb/>
者糯米膏入龍腦麝香秦皮末和之搗三千杵搜為挺<lb/>
置蔭室中俟乾書於紙上向日若金字也秦皮陶隱居<lb/>
云俗謂之樊槻皮以水漬和墨書色不脫故造墨方多<lb/>
用之<lb/>
近黟歙間有人造白墨色如銀迨研訖即與常墨無異<lb/>
即未知所製之法<lb/>
　　　三之雜説<lb/>
<pb n="KR3i0002_WYG_005-6b"/>
張芝臨池書水盡墨<lb/>
神仙傳云班孟能嚼墨一噴皆成字盡紙有意義<lb/>
王子年拾遺云張儀蘇秦同志傭力寫書行遇聖人之<lb/>
文無題記則以墨畫掌及股裏以記之<lb/>
葛洪好學自伐薪買紙墨<lb/>
災祥集曰天雨墨君臣無道讒人進<lb/>
神仙傳漢桓帝徴仙人王逺逺乃題宫門四百餘字帝<lb/>
惡而削之外字去内字復見墨皆入木裏<lb/>
<pb n="KR3i0002_WYG_005-7a"/>
揚雄答劉歆書云雄為郎自奏心好沈博絶麗之文願<lb/>
不受三嵗俸且休脫直事之繇得肆心廣意成帝詔不<lb/>
奪俸令尚書賜筆墨得觀書于石室故天下上計孝廉<lb/>
及内郡衛卒㑹者雄常把三寸弱翰賫油素四尺以問<lb/>
其異語歸則以鉛摘次之于槧二十七年于兹矣<lb/>
偽蜀有童子某者能誦書孟氏召入甚嘉其穎悟遂錫<lb/>
之衣服及墨一丸後家僮誤墜於庭下盆池中後數年<lb/>
重植盆中荷芰復獲之堅硬光膩仍舊或云僖宗朝所<lb/>
<pb n="KR3i0002_WYG_005-7b"/>
用之墨餘者<lb/>
唐王勃為文常先研墨數升以被覆面謂之腹藁起筆<lb/>
下不休<hi>幼常夢人遺之墨丸盈袖</hi>
西域僧書言彼國無硯筆紙但有好墨中國者不及也<lb/>
云是雞足山古松心為之僕嘗獲貝葉上有梵字數百<lb/>
墨倍光澤㑹秋霖為忩雨濕因而揩之字終不滅<lb/>
後周宣帝令外婦人以墨畫眉葢禁中方得施粉黛<lb/>
漢書光武起王莽令以墨汙渭陵延陵周垣<lb/>
<pb n="KR3i0002_WYG_005-8a"/>
僕將起赴舉年夢今上臨軒親賜墨一挺僕因蹈舞拜<lb/>
受旦日言於座客有江表郭靖前賀曰必狀元及第僕<lb/>
詰之郭曰僕有徴方言也前春御試果冠羣彦而郭公<lb/>
已有他事遁歸江表後言之于禮部郎中張洎洎曰夫<lb/>
墨者筆硯之前用時必須出手矣手與首同音也僕亦<lb/>
解之曰天子手與文墨也<lb/>
顧野王輿地志曰漢時王朗為㑹稽太守子肅隨之郡<lb/>
住東齋中夜有女子從地出稱趙王女與肅語曉别贈<lb/>
<pb n="KR3i0002_WYG_005-8b"/>
一丸墨肅方欲注周易因此便覺才思開悟<lb/>
抱朴子友人𤣥伯先生以濡墨為城池以機柚為干戈<lb/>
汲太子妻與夫書曰并致上墨十螺<lb/>
葛龔與梁相書曰復惠善墨下士難求椎骸骨碎肝膽<lb/>
不足明報<lb/>
干寶搜神記曰益州西有祠自稱黄石公人或饋紙筆<lb/>
一丸墨則石室中言吉凶<lb/>
本草云墨味辛無毒止血生肌膚合金瘡散主産後血<lb/>
<pb n="KR3i0002_WYG_005-9a"/>
暈磨醋服之亦主瞇目物芒入目㸃瞳子上又止血痢<lb/>
及小兒客忤搗篩和水調服之好墨入藥粗者不堪<lb/>
陶隱居云樊槻皮水漬以和墨書色不脱即秦皮也<lb/>
陶隱居云烏賊魚腹中有墨今作好墨用之<hi>烏賊者以其食烏也</hi>
海人云烏賊魚即秦王筭袋魚也昔秦王東遊棄筭袋<lb/>
於海化為此魚形一如筭袋兩帶極長墨猶在腹人捕<lb/>
之必噴墨昏人目也其墨人用寫劵嵗久其字磨滅如<lb/>
空紙焉無行者多用之<lb/>
<pb n="KR3i0002_WYG_005-9b"/>
國語晉成公初生夢人規其臀以墨曰使有晉國三世<lb/>
故名黒臀<lb/>
穎川荀濟與梁武有舊而素輕梁武及梁受禪乃入北<lb/>
嘗云㑹於楯鼻磨墨作文檄梁<lb/>
今常侍徐公鉉云建康東有雲穴西山有石墨親常使<lb/>
之又云幼年常得李超墨一挺長不過尺細裁如筋與<lb/>
其愛弟鍇共用之日書不下五千字凡十年乃盡磨處<lb/>
邉際有刃可以裁紙自後用李氏墨無及此者超即廷<lb/>
<pb n="KR3i0002_WYG_005-10a"/>
珪之父也<lb/>
唐末陶雅為歙州刺史二十年嘗責李超云爾近所造<lb/>
墨殊不及吾初至郡時何也對曰公初臨郡嵗取墨不<lb/>
過十挺今數百挺未已何暇精好焉<lb/>
山中新伐木書之字即隱起他日洗去墨字猶分明又<lb/>
書於版牘嵗久木朽而字終不動葢烟煤能固木也亦<lb/>
徐常侍言<lb/>
今之小學者將書必先安神養氣存想字形在眼前然<lb/>
<pb n="KR3i0002_WYG_005-10b"/>
後以左手研墨墨調手穏方書則不失體也又曰研墨<lb/>
如病葢重其調匀而不泥也又曰研墨要涼涼則生光<lb/>
墨不宜熱熱則生沫葢忌其研急而墨熱又李陽氷云<lb/>
用則旋研無令停久久則墨埃相汚膠力墮亡如此泥<lb/>
鈍不任下筆矣<lb/>
初舉子云凡入試題目未出間豫研墨一硯葢欲其辦<lb/>
事非主於事筆硯之妙者也<lb/>
今之燒藥者言以墨塗紙裹藥尤能拒火<lb/>
<pb n="KR3i0002_WYG_005-11a"/>
王嘉拾遺記昔老君居景室山與老叟五人共談天地<lb/>
之數撰經書垂十萬言有浮提國二神人出金壺器中<lb/>
有墨汁狀若淳漆灑木石皆成篆𨽻以寫之及金壺汁<lb/>
盡二人乃欲刳心瀝血以代墨焉五老即五天之釋也<lb/>
景室即太室少室也<lb/>
王獻之與桓温書扇誤為墨汚因就成一駁牛甚工曹<lb/>
不興畫屛風誤汚為蠅文帝以手彈之<lb/>
義熙中三藏佛䭾䟦陁住建業謝司空寺造䕶淨堂譯<lb/>
<pb n="KR3i0002_WYG_005-11b"/>
華嚴經堂下忽化出一池常有青衣童子自池中出與<lb/>
僧灑掃研墨<lb/>
宋雲行記云西天磨休王斮髓為墨寫大乗經<hi>見筆部中</hi>
石崇奴券曰張金好墨過市數蠡并市毫筆備郎寫書<lb/>
趙壹非草書云十日一筆月數丸墨<hi>見筆勢中</hi>
劉恂嶺表錄異云嶺表有雷墨葢雷州廟中雷雨勃起<lb/>
人多於野中獲得石狀如黳石謂之曰雷公墨也扣之<lb/>
鎗鎗然光瑩可愛<lb/>
<pb n="KR3i0002_WYG_005-12a"/>
典論云袁紹妻劉氏性妬紹死未殯殺其妾五人恐死<lb/>
者知乃髠其髪墨其面<lb/>
曹毗志怪云漢武鑿昆明極深悉是灰墨無復土舉朝<lb/>
不解以問東方朔朔曰臣愚不足以知之可試問西域<lb/>
胡僧帝以朔不知難以核問後漢明帝時外國道人入<lb/>
來洛陽時有憶方朔言者乃試問之胡人曰經云天地<lb/>
大刼將盡則劫燒灰此燒之餘乃知朔言有㫖<hi>又云出幽明録</hi>
　　四之辭賦<lb/>
<pb n="KR3i0002_WYG_005-12b"/>
　　　後漢李尤墨銘<lb/>
書契既造研墨乃陳烟石附筆以流以伸<lb/>
　　　曹植樂府詩曰<lb/>
墨出青松烟筆出狡兔翰古人成鴛跡文字有改刋<lb/>
　　　張仲素墨池賦<lb/>
墨之為用也以觀其妙池之為玩也不傷其清茍變池<lb/>
而盡墨知功積而藝成俾夜作晝日居月諸挹彼一水<lb/>
精其六言或流離於崩雲之勢乍滴瀝于垂露之餘由<lb/>
<pb n="KR3i0002_WYG_005-13a"/>
是變此黛色涵乎碧虚浴玉羽之翩翩忽殊白鳥濯錦<lb/>
鱗之潎潎稍見𤣥魚自強不息克臻其極何健筆以成<lb/>
文俾方塘之改色映揚鬐之鯉乍謂寓書沾曳尾之龜<lb/>
還同食墨沮洳斯久杳㝠莫測受湼者必其淄知白者<lb/>
成其黒恢𢎞學海輝映儒林將援毫而悦目豈泛舟而<lb/>
賞心其外莫測其中莫見同君子之用晦比至人之不<lb/>
炫氷開而純漆重重石映而𤣥珪片片倘北流而浸稻<lb/>
自成黒黍之形如東門之漚麻更學素絲之變究其義<lb/>
<pb n="KR3i0002_WYG_005-13b"/>
也可傳可繼豈謀樂也泳之游之恥魏國之沉沉徒開<lb/>
墨井笑崑山之浩浩空設瑶池專其業者全其名久其<lb/>
道者盡其美譬彼濡翰成兹色水則知游藝之徒盡以<lb/>
墨池而為比<lb/>
　　　李白謝張司馬贈墨歌<lb/>
上黨碧松烟夷陵丹砂末蘭麝凝珍墨精光乃堪掇黄<lb/>
頭奴子雙鵶鬟錦囊養之懐袖間今日贈余蘭亭去興<lb/>
來灑筆㑹稽山<lb/>
<pb n="KR3i0002_WYG_005-14a"/>
　　　僧齊已謝人惠墨詩<lb/>
珍重嵗寒烟攜來路幾千只應真典誥銷得苦磨研正<lb/>
色浮端硯精光動蜀箋因君強濡染捨此即忘筌<lb/>
　　　段成式送温飛卿墨往復書十五首<lb/>
段云近集賢舊吏獻墨二挺謹分一挺送上雖名殊九<lb/>
子狀異二螺如虎掌者非佳似兔支者差勝不思吳興<lb/>
道士忽遇因取上章趙王神女得之遂能注易所恨隃<lb/>
麋松節絶已多時上谷槲頭求之未獲也成式述作中<lb/>
<pb n="KR3i0002_WYG_005-14b"/>
躓草𨽻非上海若白事足以驅策詎可供成塚之硯奪<lb/>
如椽之筆乎<lb/>
温答云庭筠白即日僮幹至奉披榮誨蒙賫易州墨一<lb/>
挺竹山竒製上蔡輕烟色掩緇帷香含漆簡雖復三臺<lb/>
故物貴重相傳五兩新膠乾輕入用猶怨於潛曠逺建<lb/>
業尫羸韋曜名方即求雞木傅𤣥佳致别染龜銘恩加<lb/>
于蘭署郎官禮備于松<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>介婦汲妻衡第所未窺觀廣<lb/>
記漢儀何當著列矧又𤣥州上苑青𤨏西垣讐字猶新<lb/>
<pb n="KR3i0002_WYG_005-15a"/>
疑籖上整帳中女史每襲清香架上仙人常持縹帙得<lb/>
於華近辱在庸虚豈知夜鶴頻驚殊慙志業秋虵屢綰<lb/>
不稱精研惟憂痗物虚投蠟盤空設晉陵雖壞正握銅<lb/>
兵王詔徒深唯磨玉硯捧受榮佩不任下情庭筠再拜<lb/>
段答云昨獻小墨殆不任用籍棖之力殊未堅剛和麰<lb/>
之餘固非精好既非懐化所得豈是筑陽可求況某從<lb/>
來政能慚洎祖之市果自少學業愧稚川之伐薪飛卿<lb/>
制肘功深碎掌<hi>闕</hi>倦齊奮五筆捷發百函愁中復解𤣥<lb/>
<pb n="KR3i0002_WYG_005-15b"/>
嘲病裏猶屠墨守烟不所附抑有神乎哉<hi>闕</hi>禮承訊忻<lb/>
懌兼襟莫測疲詞難知古訓行當祇謁條訪闕疑成式<lb/>
狀<lb/>
温答云昨夜安東聴偈比因追涼柟枕才敧蘭缸未艾<lb/>
縹繩初解紫簡仍傳麗事珍繁摛華益贍雖則竟山充<lb/>
貢握槧堪書五丸二兩之精英三輔九江之清潤葛龔<lb/>
受賜稱下士難求王粲著銘歎遐風易逺俱苞輸囿盡<lb/>
入淙池遺逸皆存纎㣲悉舉鷃觀鵬運豈識逍遥鯢入<lb/>
<pb n="KR3i0002_WYG_005-16a"/>
鮒居應嗟坎窞願承謦欬以牖愚蒙庭筠狀<lb/>
段答云昨更拾從土黒聲之餘自謂無遺策矣但媿井<lb/>
蛙尚猶自恃醢雞未知大全忽奉毫白復新耳目重耳<lb/>
誤徹謬設生慙張奐致渝研味難盡詎同王逺術士題<lb/>
字入木班孟何人噴書竟紙雖趙一非草數丸志徴汲<lb/>
媛餉夫十螺求説肝膽將破翰荅已疲有力負之更遲<lb/>
承問成式狀<lb/>
温荅云伏蒙又抒沖襟詳徴故事蒼然之氣仰則彌髙<lb/>
<pb n="KR3i0002_WYG_005-16b"/>
毖彼之泉汲而増廣方且驚神褫魄寧唯衿甲投戈復<lb/>
素洛呈祥翠媯垂貺龜字著象鳥英含華至于漢省五<lb/>
丸武部三善仲宣佳藻既詠浮光張永研工常稱㸃漆<lb/>
逸少每停質滑長庸常務色輕搗乃韋書知為宋畫荀<lb/>
濟提兵之檄磨楯而成恩躬覆族之言削門而顯敢持<lb/>
蛙井猶望鯤池不任慙伏宗仰之至庭筠狀<lb/>
段荅云赫日初昇白汗四匝愁議墨陽之地嬾窺兼愛<lb/>
之書次復八行盈襞交互訪伏牛之夜骨豈望登真迷<lb/>
<pb n="KR3i0002_WYG_005-17a"/>
艮獸之沉脂虚成不任更得四供晉主五入漢陵隱侯<lb/>
辭著於麝膠葛𤣥術成于魚吐寧止千松政染三凡可<lb/>
和僧繻獨擅之才周顒自謂無愧而已支策長望梯几<lb/>
熟暇方困九攻徒榮十部齊師其遁詎教脫扄成式狀<lb/>
温荅云竊以童山不秀非鄒衍可吹眢井無泉豈耿恭<lb/>
不拜墨尤之事謂以獲麟筆聖之言翻同倚馬静思神<lb/>
運不測㝠搜亦有自相里而分豈公輸所削流輝精絹<lb/>
假潤青泉銘著李尤書投蘇竟字憂素敗不長飛揚傳<lb/>
<pb n="KR3i0002_WYG_005-17b"/>
相見貽守宫斯王研蚌胎而合美配馬滴以成章更率<lb/>
荒蕪益慚疎略廷筠狀<lb/>
段荅云藍染未青𤣥嘲轉白責羝羊以求乳耨石田而<lb/>
望苗殆將壯膓豈止憎貌猶記烟磨青石黛漬幕書施<lb/>
根易思號介難曉蘇秦同志傭力有而可題王隱南游<lb/>
著書無而誰給今則色流珢硯光滴彩毫腹笥未緘初<lb/>
不停綴疲兵怯戰惟願竪降成式狀<lb/>
温荅云驛書方來言泉更湧髙同泰畤富類敖倉怯蒙<lb/>
<pb n="KR3i0002_WYG_005-18a"/>
叟之大匪駭王郎之小賊尤有剛中巧製廟裏竒香徴<lb/>
上黨之私心識長安之石炭馬黔靡用龜食難知規虞<lb/>
器以成奢然梁刑而嚴罪便當北面不獨棲毫庭筠狀<lb/>
段荅云飛卿博窮奥典敏給芳詞吐水千瓶有才一石<lb/>
成式尺紙寒暑素所不嫻一卷篇題從來葢寡竊以墨<lb/>
事故實巾箱先無可謂附騏驥而雖疲遵繩墨而不跌<lb/>
者忽記鄴西古井更欲探尋虢略鏤盤誰當倣效況又<lb/>
劇間可答但愧於子安一見之賜敢同於到惲乎陣崩<lb/>
<pb n="KR3i0002_WYG_005-18b"/>
鶴唳歌怯雞鳴復將晨壓我軍望之如墨也豈勝懋居<lb/>
懾處之至成式狀<lb/>
温荅云庭筠閲市無功持撾寡効大魂陣聴蝸睆傷明<lb/>
庸敢撫翼鴛鵬追蹤驥騄每承函素若涉滄溟亦有叢<lb/>
憏尚存戔餘可記至于縗從新制既禦秦兵綬匪舊儀<lb/>
仍傳漢制張池造寫蔡碣含舒荷新滏之恩空沾子野<lb/>
發治城之詔獨避元規窘類轢羮辭同格飰其為愧怍<lb/>
豈可勝言庭筠狀<lb/>
<pb n="KR3i0002_WYG_005-19a"/>
段荅云韞櫝遍尋緘筠窮索思安世篋内搜伯喈帳中<lb/>
更覩沈家令之謝箋思生松黛楊師道之佳句才煥<hi>闕</hi>
華抑又時方得賢地不愛寶定知災祥不雨誰論穹昊<lb/>
所無還介方酬鬱儀未睨羽驛㳫集筆路載馳豈知石<lb/>
宣之書能迷中散麻繻之語只辦光和底滯之時徴引<lb/>
多誤殫筆搦紙慚怯倍増成式狀<lb/>
温荅云昨日浴籖時光風亭小宴三皷方歸臨出捧緘<lb/>
在酲忘荅亦以蚔蝝久罄川瀆皆隕豈知元化之杯莫<lb/>
<pb n="KR3i0002_WYG_005-19b"/>
能窮竭季倫之寶益更扶疎雖有翰海疉石須陽水號<lb/>
烟城倥咏剰出青松惡道遺踪空留白石扇裏止餘烏<lb/>
牸笄間正作蒼蠅豈敢猶彎楚野之弓尚索神亭之㦸<lb/>
謹當焚筆不復撡觚矣庭筠狀<lb/>
段荅云問義不休攬筆即作何翅懸皷得搥也小生方<lb/>
更陪鰓尚自舉尾更搜屋火得復刀圭因記風人辭中<lb/>
將書烏皂長歌行裏謂出松烟供椒掖量用百丸給蘭<lb/>
臺率以六石棠梨所染滋<hi>闕</hi>多方黎勒共和周遮無法<lb/>
<pb n="KR3i0002_WYG_005-20a"/>
傅𤣥稱為正色豈虚言歟飛卿筆陣堂堂舌端衮衮一<lb/>
盟城下甘作附庸成式狀<lb/>
　　　文嵩松滋侯易𤣥光傳<lb/>
易𤣥光字處晦燕人也其先號青松子頗有材幹雅淡<lb/>
清貞深隱山谷不仕以吟嘯烟月自娱常謂門生邴炎<lb/>
曰余青山白雲之士去榮華絶嗜欲修真得道久不為<lb/>
寒暑所侵夀且千嵗然猶未離五行之數終拘有限予<lb/>
漸覺形神枯槁是知老之將至矣今他日必為風雨所<lb/>
<pb n="KR3i0002_WYG_005-20b"/>
躓後因子熾盛余當神化為雲氣之狀升霄漢矣其留<lb/>
者號𤣥塵生徙居黔突之上必糜膠水之契隃麋處士<lb/>
煎鹿角和丹砂麝香數味遺而餌之其後果然門生皆<lb/>
以青松子前知定數矣𤣥塵生餌藥得道自黄帝時蒼<lb/>
頡比鳥跡為文以代結繩之政𤣥塵便與有功焉其後<lb/>
子孫皆傳其術以成道易水之上遂為易氏焉𤣥光即<lb/>
𤣥塵曾孫也家世通𤣥處素其夀皆永嘗與南越石虚<lb/>
中為研究雲水之交與宣城毛元鋭華陰楮知白為文<lb/>
<pb n="KR3i0002_WYG_005-21a"/>
章濡染之友明天子重儒𤣥慕其有道世為文史之官<lb/>
特詔常侍御案之右拜中書監儒林待制封松滋侯其<lb/>
宗族蕃盛布在海内少長皆親硯席以文顯用也<lb/>
史臣曰古者得姓非官族世功則多以地名為氏或爵<lb/>
邑焉或所居焉松滋侯易氏葢前山林得道人也青松<lb/>
子富有春秋不顯名氏其族或隱天下名山皆避為棟<lb/>
梁之用也有居太山者秦始皇廵狩至東岳因經其隱<lb/>
所拜其兄弟五人為大夫焉其㕘𤣥得道能神化者則<lb/>
<pb n="KR3i0002_WYG_005-21b"/>
自易水之上後代故用為姓云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文房四譜卷五<lb/>
</p>
<p>
</p>
  </div>
</body>
</text>
</TEI>
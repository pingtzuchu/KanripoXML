<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文房四譜卷二</head>
    <p>
<pb n="KR3i0002_WYG_002-1a"/>
欽定四庫全書<lb/>
　文房四譜卷二　　　　　宋　蘇易簡　撰<lb/>
　　筆譜下<lb/>
　　五之辭賦<lb/>
　　　蔡邕筆賦<lb/>
序曰昔蒼頡創業翰墨作用書契興焉夫制作上聖則<lb/>
憲者莫先於筆詳原其所由究察其成功鑠乎煥乎弗<lb/>
可尚矣賦曰<lb/>
<pb n="KR3i0002_WYG_002-1b"/>
惟其翰之所生生於季冬之狡兎性精亟而慓悍體遄<lb/>
迅而騁步削文竹以為管加漆絲之纒束形調摶以直<lb/>
端染𤣥墨以定色畫乾坤之隂陽讚宓羲之洪勛盡五<lb/>
帝之休德揚蕩蕩之明文紀三王之功伐兮表八百之<lb/>
肆覲傳六經而綴百氏兮建皇極而序彛倫綜人倫於<lb/>
晻昧兮贊幽㝠於神明象類多喻靡施不協上剛下柔<lb/>
乾坤位也新故代謝四時次也圓和正直規矩極也𤣥<lb/>
首黃管天地色也<hi>云云</hi>
<pb n="KR3i0002_WYG_002-2a"/>
　　　晉傅𤣥筆賦<lb/>
簡脩毫之竒兎撰珍皮之上翰濯之以清水芬之以幽<lb/>
蘭嘉竹挺翠彤管含丹於是班匠竭力良工逞術纒以<lb/>
素枲納以𤣥漆豐約得中不文不質爾乃染芳松之淳<lb/>
烟兮寫文象於紈素動應手以從心兮煥光流而星布<lb/>
柔不絲屈剛不玉折鋒鍔淋漓芒跱鍼列<lb/>
　　　傅𤣥筆銘曰<lb/>
韡韡彤管冉冉輕翰正色𤣥墨銘心寫言光讚天人深<lb/>
<pb n="KR3i0002_WYG_002-2b"/>
厲未然君子世之無攻異端<lb/>
　　　傅𤣥鷹兎賦云<lb/>
兎謂鷹曰毋害於物有益於世華髦被體彤管以制蒼<lb/>
頡創業以興書契仲尼頼之定此文藝擬則天地圓盡<lb/>
萬方經理羣品宣綜隂陽内敷七政班序明堂道運𤣥<lb/>
昧非筆不光三皇德孔非筆不章<lb/>
　　　梁簡文詠筆格詩<lb/>
英華表玉笈佳麗稱珠網無如兹制竒雕飾襍衆象仰<lb/>
<pb n="KR3i0002_WYG_002-3a"/>
出寫含花橫插學仙掌幸因提拾用遂厠璇臺賞<lb/>
　　　梁徐摛詠筆詩<lb/>
本自靈山出名因瑞草傳纎端奉積潤弱質散芳烟直<lb/>
寫飛蓬葉橫承落絮篇一逢掌握重寧憶仲升捐<lb/>
　　　晉郭璞筆讚<lb/>
上古結繩易以書契經緯天地錯綜羣藝日用不知功<lb/>
蓋萬世<lb/>
　　　後漢李尤筆銘<lb/>
<pb n="KR3i0002_WYG_002-3b"/>
筆之强志庶事分别七術雖衆猶可解說口無擇言駟<lb/>
不及舌筆之過誤愆尤不滅<lb/>
　　　梁庾肩吾謝賚銅硯筆格啓<lb/>
烟磨青石以踐孔氏之壇管挿銅龍還笑王生之璧西<lb/>
域胡人用織成之絳簟游仙童子隱芙蓉之行陣莫不<lb/>
盡出梁園來頒狹室<lb/>
　　　嵇含試筆賦序<lb/>
騁韓盧逐狡兎日未移晷一縱雙獲季秋之月毫鋒甚<lb/>
<pb n="KR3i0002_WYG_002-4a"/>
偉遂刋懸崖之竹而為筆因而為賦<lb/>
　　　賈耽虞書歌<lb/>
衆書之中虞書巧體法自然歸大道不同懷素只攻顛<lb/>
豈類張芝惟札草形勢素肌骨老父子君臣相揖抱<lb/>
孤青似竹更颼飀濶白如波長漂渺能方正不隳倒功<lb/>
夫未至難尋奥須知孔子廟堂碑便是青緗中至寳<lb/>
　　　成公綏字子安棄故筆賦<lb/>
序曰治世之功莫尚於筆筆者畢也能畢舉萬物之形<lb/>
<pb n="KR3i0002_WYG_002-4b"/>
序自然之情也力未盡而棄之糞掃有似古賢之不遇<lb/>
於是收取洗而棄之用其力而殘其身焉<lb/>
有蒼頡之竒生列四目而兼明慕羲氏之畫卦載萬物<lb/>
於五行乃發慮於書契採秋毫之頴芒加膠漆之綢繆<lb/>
結三束而五重建犀角之𤣥管屬象齒於纖鋒染青<lb/>
松之微烟著不冺之永蹤則象神仙人皇九頭式範羣<lb/>
生異體怪軀注玉度於七經訓河洛之䜟緯書日月之<lb/>
所躔别列宿之舍次乃皆是筆之勛人日用而不寤迄<lb/>
<pb n="KR3i0002_WYG_002-5a"/>
盡力於萬鈞卒見棄於衢路<lb/>
　　　唐張碧荅張郎中分寄翰林貢餘筆歌<lb/>
圓金五寸輕錯刀天人摘落霜兎毛我之宗兄掌文檄<lb/>
翰林分與神仙毫東風吹栁作金線狂湧辭波力生健<lb/>
此時捧得江文通五色光從掌中見江龍角嫩無精彩<lb/>
畫日揮空射烟靄誰能邀得懷素來晴明書破琉璃海<lb/>
揚雄得之甘泉賦胸中白鳯無因飛他年擬把補造化<lb/>
穿江入海剜天涯昨宵夣見歐率更先來醉我黃金觥<lb/>
<pb n="KR3i0002_WYG_002-5b"/>
手擎瑟瑟三十斗博歸天上書黄庭夣中擺手不相許<lb/>
悵望空剰碧雲去<lb/>
　　　梁吳均筆格賦<lb/>
幽山之桂樹恒縈風而抱霧葉委欝而陸離根縱橫而<lb/>
盤互爾其負霜含液枝翠心赤翦其匡條為此筆格趺<lb/>
則嵒嵒方爽似華山之孤上管則員員峻逸若九<lb/>
疑之争出長對坐以銜烟永臨忩而儲筆<lb/>
　　　梁元帝謝宣賜白牙鏤管啟<lb/>
<pb n="KR3i0002_WYG_002-6a"/>
春坊漆管曲降深恩北宫象牙猥蒙霑逮雕鐫精巧似<lb/>
遼東之仙物寫圖竒麗笑蜀郡之儒生故知嵇賦非工<lb/>
王銘未善昔伯喈致贈才屬友人葛龔所酬止聞通議<lb/>
豈若遠降鴻慈曲覃庸陋方當琉璃無當隨珠過侈但<lb/>
有羡卜商無因則削徒懷曺植恒願執鞭<lb/>
　　　白樂天雞距筆賦<lb/>
足之健者有雞足毛之勁者有兎毛就足之中奮發者<lb/>
利距在毛之内秀出者長毫合為手筆正得其要象彼<lb/>
<pb n="KR3i0002_WYG_002-6b"/>
足距曲盡其妙圓而直始造意於蒙恬利而銛終騁能<lb/>
於逸少斯則創因智士製在良工㧞毫為鋒截竹為筒<lb/>
視其端若武安君之頭小窺其管如元𤣥氏之心空豈<lb/>
不以中山之明視勁而迅汝隂之翰音勇而雄一毛不<lb/>
成採衆毫於三穴之内四者可棄取銳武於五德之中<lb/>
雙美是合兩揆相同故不得兎毛無以成起草之用不<lb/>
名雞距無以表入木之功及夫親手澤隨指顧秉以律<lb/>
動以度染松烟之墨灑鵝毛之素莫不畫為屈鐵㸃成<lb/>
<pb n="KR3i0002_WYG_002-7a"/>
垂露若用之戰陣則催敵而先鳴若用之草聖則擅場<lb/>
而獨步察所以稽其故雖云任物以用長亦在假名而<lb/>
善喻向使但隨物棄不與人遇則距畜縮於晨雞毫摧<lb/>
殘於寒兎安得取名於彼移用在茲映赤管狀紺趾乍<lb/>
舉對紅箋疑錦臆初披輟翰停毫既象乎翹足就棲之<lb/>
夕揮芒拂鋭又似乎奮拳引鬭之時茍名實之副者信<lb/>
動静而似之其用不困其美無儔因草為號者質陋折<lb/>
蒲而書者體柔彼皆瑣細此實殊尤是以搦之而變成<lb/>
<pb n="KR3i0002_WYG_002-7b"/>
金距書之而化出銀鉤夫然則董狐操可以勒為良史<lb/>
宣尼握可以削定春秋夫其不象雞之羽者鄙其輕薄<lb/>
不取雞之冠者惡其柔弱斯距也如劍如㦸可擊可摶<lb/>
將為我之毫芒必假爾之鋒鍔遂使見之者書狂發秉<lb/>
之者筆力作挫萬物而人文成草八行而鳥跡落縹囊<lb/>
或處類藏錐之沉潛團扇忽書同舞鏡之揮霍儒有學<lb/>
書臨水負笈辭山含毫既至握管未還過兎園而易感<lb/>
望雞樹以難攀願争雄於爪距之下冀得雋於筆硯之<lb/>
<pb n="KR3i0002_WYG_002-8a"/>
間<lb/>
　　　竇紃五色筆賦<lb/>
物有罄竒文抽藻思含五采而可寳煥六書而增媚豈<lb/>
不以潤色形容昭宣夢寐漬毫端之一勺潛合水章施<lb/>
墨妙於八行宛成錦字言念伊人光輝發身拳然手受<lb/>
灼若迷真戴帛驚纈文漸出臨池訝蓮綵長新效用辭<lb/>
林驚宿鳥之丹羽呈功學海間游魚之彩鱗所以成盡<lb/>
識之規得和光之道輕肆力於垂露覩流精於起草俾<lb/>
<pb n="KR3i0002_WYG_002-8b"/>
題橋之處轉稱書虹當進牘之時尤宜奮藻掌握攸重<lb/>
文章可驚糅松烟以霞駮操竹簡而淚凝倘使書紳黼<lb/>
黻之容斯美如令畫像丹青之妙足徴卓爾無雙斑然<lb/>
不一摛握彩以𡨕契刷孤峯而秀出紛色絲兮宜映練<lb/>
囊暈科斗兮似開緗帙動人文之際懷豹變於良宵呈<lb/>
鳥跡之前想鳥凝於瑞日當其色授之初念㤀形而獲<lb/>
諸魂交之次驚亂目之相於將發揮於拳石幾遷染於<lb/>
尺書秉翰苑之間媚花隂而蔚矣耕晴田之上臨玉德<lb/>
<pb n="KR3i0002_WYG_002-9a"/>
以温如是知潛應丹誠暗彰吉夢嘉不亂之如削意相<lb/>
宣而載弄混青蠅之㸃取類華蟲迷皓鶴之書思齊彩<lb/>
鳯故可以彰施薤葉㸃綴桃花舒彩牋而增麗耀彤管<lb/>
而孔嘉彼雕翠羽而示功鏤文犀而窮奢曾不如披藻<lb/>
翰而發光華<lb/>
　　　僧貫休詠筆詩<lb/>
莫訝書紳苦功成在一毫自從蒙管録便覺用心勞手<lb/>
㸃時難棄身閒架亦高何妨成五色永願助風騷<lb/>
<pb n="KR3i0002_WYG_002-9b"/>
　　　白樂天紫毫筆樂府詞<lb/>
紫毫筆尖如錐兮利如刀江南石上有老兎喫竹飲泉<lb/>
生紫毫宣城工人採為筆千萬毛中揀一毫毫雖輕功<lb/>
甚重管勒工名稱歲貢君兮臣兮勿輕用勿輕用將何<lb/>
如願賜東西府御史願頒左右臺起居搦管趨入黃金<lb/>
殿袖毫立在白玉除臣有奸邪正衙奏君有動言直筆<lb/>
書起居郎侍御史爾知紫毫不易置毎歲宣城進筆時<lb/>
紫毫之價如金貴愼勿空將彈失儀愼勿空將録制詞<lb/>
<pb n="KR3i0002_WYG_002-10a"/>
　　　韋充筆賦<lb/>
筆之健者用有所長惟茲載事或表含章雖發跡於衆<lb/>
毫誠難頴脱茍容身於一管豈是鋒鋩進必願言退亦<lb/>
處黙隨所動以授彩寓孤貞而保直修辭立句曾無㸃<lb/>
畫之虧游藝依仁空負詩書之力恐無成而見擲常自<lb/>
悚以研精擇才而丹青不間應用而工拙偕行所以盡<lb/>
心於學者常巧於人情惟首出筒中長憂銼銳及文成<lb/>
紙上或兾知名以提挈不難發揮有自縱八體之俱寫<lb/>
<pb n="KR3i0002_WYG_002-10b"/>
亦一毛而不墜何當入夣終期暗以相親倘用臨池詎<lb/>
欲辭於歴試今也文章具舉翰墨皆陳秋毫以削寳匣<lb/>
以新但使元禮之門不將㸃額則知子張之手永用書<lb/>
紳夫如是則止有所托有因然後録名之際希數字於<lb/>
伊人<lb/>
　　　衛公李德裕斑竹管賦<lb/>
余寓居於郊外精舍有湘中太守贈以斑竹管竒彩燦<lb/>
爛愛玩不足因為小賦以報之<lb/>
<pb n="KR3i0002_WYG_002-11a"/>
山含杳兮瀟湘曲水潺湲兮出幽谷縁層嶺兮茂竒篠<lb/>
夾澄瀾兮聳修竹鷓鴣起兮鈎輈白猿悲兮斷續實璀<lb/>
璨兮來鳯根聨延兮倚鹿徃者二妃不從獨處茲岑望<lb/>
蒼梧兮日遠撫瑶瑟兮怨深洒思淚兮珠已盡染翠莖<lb/>
兮苔更侵何精誠之感物遂散漫于幽林爰有良牧採<lb/>
之巖趾表貞節於苦寒見虚心於君子始操截以成管<lb/>
因天姿之具美疑貝錦之濯波似餘霞之散綺自我放<lb/>
逐塊然巖中泰初憂而絶筆殷浩黙以書空忽有客以<lb/>
<pb n="KR3i0002_WYG_002-11b"/>
贈鯉因起予以雕蟲念楚人之所賦實周初之變風昔<lb/>
漢代方侈增其炳煥綴明璣以為神飾文犀而為玩<lb/>
<hi>見傳𤣥</hi>徒有貴於繁華竟何資於藻翰曽不知擇美於江<lb/>
潭訪竒於湘岸况乃彤管有煒列於詩人周得之而操<lb/>
牘張得之而書紳惟茲物之日用與造化而齊均方寳<lb/>
此以終老永躬耕乎典墳<lb/>
　　　韓愈毛頴傳<lb/>
毛頴者中山人也其先明眎佐禹治東方土養萬物有<lb/>
<pb n="KR3i0002_WYG_002-12a"/>
功封於卯地死為十二神嘗曰吾子孫神明之後不可<lb/>
與物同當吐而生已而果然明眎八世孫䨲世傳當殷<lb/>
之時居中山得神仙之術能匿光使物竊姮娥騎蟾蜍<lb/>
入月其後代遂隱不仕云居東郭者號曰東郭㕙狡而<lb/>
善走與韓盧争能盧不及盧怒與宋㹱謀而殺之醢其<lb/>
家秦始皇時使䝉將軍恬南伐楚次中山將大獵以懼<lb/>
楚召左右庶長與軍尉以連山筮之得天與人文之兆<lb/>
筮者賀曰今日之獲不角不牙衣褐之徒缺口而長鬚<lb/>
<pb n="KR3i0002_WYG_002-12b"/>
八竅而趺居獨取其髦簡牘是資天下同其書秦其遂<lb/>
兼諸侯乎遂獵圍毛氏之族㧞其豪載頴而歸獻俘於<lb/>
章臺宫聚其族而加束縳焉秦皇帝使恬賜之湯沐而<lb/>
封之管城號管城子日見親寵任事頴為人强記而便<lb/>
敏自結繩之代以及秦時事無不纂録隂陽卜筮占相<lb/>
醫方族氏山經地志字書圖畫九流百家天人之書及<lb/>
至浮圖老子外國之説皆所詳悉又通當代之務官府<lb/>
簿書市井貨錢注記惟上所使自秦始皇帝及太子扶<lb/>
<pb n="KR3i0002_WYG_002-13a"/>
蘇胡亥丞相李斯中軍府令高下及國人無不愛重又<lb/>
善隨人意正直邪曲巧拙一隨其人雖後見廢棄終黙<lb/>
而不洩惟不喜武士然見請亦時徃累拜中書令與上<lb/>
益狎上常呼為中書君上親决事以衡石自程雖宫人<lb/>
不得立左右獨頴與執燭者常侍上休方罷頴與絳人<lb/>
陳𤣥𢎞農陶泓及會稽褚先生友善相推置其出處必<lb/>
偕上召頴三人者不待詔輙俱徃上未嘗怪焉後因進<lb/>
見上將有任使拂拭之因免冠謝上見其髪禿又所摹<lb/>
<pb n="KR3i0002_WYG_002-13b"/>
畫不能稱上意上嘻笑曰中書君老而禿不任吾用吾<lb/>
嘗謂君中書君今不中書耶對曰臣所謂盡心者因不<lb/>
復召歸封邑終於管城其子孫甚多散處中國夷狄皆<lb/>
冒管城惟居中山者能繼父祖業太史公曰毛氏有兩<lb/>
族其一姬姓文王之子封於毛所謂魯衛毛𣆀者也戰<lb/>
國時有毛公毛遂獨中山之族不知其本所出子孫最<lb/>
為蕃昌春秋之成見絶於孔子而非其罪及蒙將軍㧞<lb/>
中山之豪始皇封諸管城世遂有名而姬姓之毛無聞<lb/>
<pb n="KR3i0002_WYG_002-14a"/>
頴始以俘見卒見任使秦之滅諸侯頴與有功賞不酬<lb/>
勞以老見踈秦真少恩哉<lb/>
　　　周朴謝友人贈牋紙并筆<hi>具紙譜</hi>
　　　段成式寄温飛卿葫蘆管筆徃復二首<lb/>
桐鄉徃還見遺葫蘆筆管輙分一枚寄上下走困於守<lb/>
拙不能大用瓠落之實有同於惠施竪原之種本慙於<lb/>
屈轂然兩思榮器愁想酒杯嫌苦菜而不吟持長柄而<lb/>
為贈未曾安筆却省歲書八月斷來固是佳者方知緑<lb/>
<pb n="KR3i0002_WYG_002-14b"/>
沈赤管過於淺俗求太白夌穗獲臨賀石班盖可為副<lb/>
也飛卿窮素緗之業擅雄伯之名㳂泝九流訂銓百氏<lb/>
筆洒瀝而轉王紙襞績而不供或助操彈且非玩好便<lb/>
望審安承墨細度覆毫勿令仲宣等間敢詠也成式狀<lb/>
　　　温庭筠答<lb/>
庭筠累日來洛水寒疝荆州夜𠻳筋骸莫攝邪蠱相攻<lb/>
蝸睆傷明對蘭缸而不寢牛腸治𠻳嗟藥録而難求前<lb/>
者伏蒙賜葫蘆筆管一莖久欲含詞聊申拜貺而上池<lb/>
<pb n="KR3i0002_WYG_002-15a"/>
未效下筆無聊慙况沉吟出懷未叙然則産於何地得<lb/>
自誰人而能絜以裁筠輕同舉羽豈伊籌草空操九寸<lb/>
之長何必靈芝獨號三株之秀但曾藏戢冊省永貯仙<lb/>
居供笑遺民遷永佳種惟應仲履忽壓煩聲豈常見已<lb/>
墮遺犀仍抽直幹青松所染漆竹三珍足使玳瑁慙華<lb/>
琉璃掩耀一枝為貴豈其陸生三寸見稱遂兼揚子謹<lb/>
當刋於巖竹寘以郊翰隨纎刋而為牀擬高云而作屋<lb/>
所恨書裙寡媚釘帳無功實靦凢姿空塵異貺庭筠狀<lb/>
<pb n="KR3i0002_WYG_002-15b"/>
　　　陸龜蒙石筆架子賦<lb/>
桮可延年簾能照夜直為絶代之物以速連城之價爾<lb/>
材雖足重質實無妍徒親翰墨謾費雕鐫到處而人争<lb/>
閣筆相逢而竟欲投篇若遇左太冲猶置門庭之下如<lb/>
逢陸内史先焚章句之前寳跗非隣金匣不敵直堪諫<lb/>
諍之士雅稱𤣥靈之客謝守邊城雨細題處堪憐陶公<lb/>
嶺畔雲多吟中合惜或若君王有命璽素争新則以火<lb/>
齊水晶之飾龍骨象齒之珎窺臨舊硯襞染生春衛夫<lb/>
<pb n="KR3i0002_WYG_002-16a"/>
人悶弄綵毫思量不到班媫妤笑提丹筆眄睞無因若<lb/>
自蕺山如當榧几則叨居談柄之列辱在文房之理誠<lb/>
非刻畫幾受譴於纎兒終假磨礲幸見容於夫子可以<lb/>
資雪唱可以助風騷莫比巾箱之貴堪齊鉄研之高吟<lb/>
洞庭之波秋聲敢散賦瑶池之月皓色可逃若有白馬<lb/>
潛心雕龍在口鉤羅不下於三篋裁剪無慙於八斗零<lb/>
陵例化肯後於雙飛𤣥晏書成願齊於不朽<lb/>
　　　陸龜蒙哀茹筆工辭<lb/>
<pb n="KR3i0002_WYG_002-16b"/>
夫子之肱兮何綿綿耕不能耒兮漁不能船截筠束毫<lb/>
既勝且便晝夜今古惟毫是鐫爰有茹夫工之良者責<lb/>
其精觕在價高下闕齧义牙尚不能捨旬濡數鋒月禿<lb/>
一把編如蠶挐汝實助也我書竒竒渾源未衰惟汝是<lb/>
頼如何已而有兎千萬拔毛止皮散澁鈍鋩緡觚靡辭<lb/>
圓而不流銛而不欹在握方染亦茹之為斵輪運斤傳<lb/>
之者誰毫健身殞吾寜不悲<lb/>
　　　段成式寄余知古秀才散卓筆十管軟健筆十<lb/>
<pb n="KR3i0002_WYG_002-17a"/>
　　　管書<lb/>
竊以孝經援神契夫子簪之以拜北極尚書中候周公<lb/>
授之以出𤣥圖其後仲將稍精右軍益妙張芝遺法聞<lb/>
氏新規其毫則景成愈於中山麝柔劣於羊勁或得懸<lb/>
蒸之要或傳痛頡之方起自蒙恬蓋知其妙不唯𤣥首<lb/>
黃琯之製含丹纒素之華沾建備於一牀雕鎪上於二<lb/>
管而已跗則大白夌穗臨賀石班格為仙掌之形架作<lb/>
蓮花之狀限書一萬字應貴鹿毛書紙四十枚詎兼人<lb/>
<pb n="KR3i0002_WYG_002-17b"/>
髪前件筆出自新銓散卓尤精能用青毫之長似學鐵<lb/>
頭之短况虎僕久絶桐燭難成鷹固無慙兎或增懼足<lb/>
使王朗遽閣君苗欲焚戸牖門墻足備其闕也<lb/>
　　　余知古謝段公五色筆状<lb/>
伏蒙郎中殊恩賜及前件筆竊以趙國名毫遼東仙管<lb/>
曾進言於石室奏議於圜丘經阮籍而飛動稱神得王<lb/>
珣而形製方大妙合景純之讚竒標逸少之經利器莫<lb/>
先豈宜虚授某藝乏鴻彩膺此緑沉降自成麟翻將畫<lb/>
<pb n="KR3i0002_WYG_002-18a"/>
虎空懐得手之媿如無落度之憂春蚓未成豐狐濫對<lb/>
喜並出圖而授驚逾入夢之徴將欲遺於子孫清白莫<lb/>
比更願藏之箧笥瑞應那同捧載明恩伏增感激謹狀<lb/>
　　　殷元筆銘云<lb/>
宣神者言載言者書受以毫管妙有以敷彌綸二儀包<lb/>
括有無<lb/>
　　　孔璠之筆讚曰<lb/>
亹亹柔翰敷微通神時淪古冥𤣥趨常新<lb/>
<pb n="KR3i0002_WYG_002-18b"/>
　　　文嵩四侯傳<hi>各附諸譜之末</hi>
　　　管城侯<lb/>
毛元鋭字文鋒宣城人<hi>闕</hi>　　　　　　　　　於東<lb/>
墅而生昴宿一名旄頭遂姓毛氏世居兎<hi>闕</hi>少昊時因<lb/>
少暴農之稼為鷞鳩氏所擒誅之以為乾豆其族有竄<lb/>
於江南者居於宣城漂陽山中宗族毫盛元鋭之世二<lb/>
代祖聿因秦始皇時遣大將軍蒙恬南征吴楚疑其有<lb/>
三窟之計恃狡而不從使前鋒圍而盡執其族擇其首<lb/>
<pb n="KR3i0002_WYG_002-19a"/>
領酋健者縻縳之獻於麾下大將軍問聿之能曰善編<lb/>
録簡冊自有文字已來注記略無遺漏大將軍竒之用<lb/>
命為掾掌管記及凱旋聞於上為築城而居其族遂以<lb/>
文翰著名其子士載漢時佐太史公修史有勁直之稱<lb/>
天子因覽前代史嘉其述美惡不隠文簡而事<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>拜左<lb/>
右史以積勞累功封管城侯子孫世修厥職能業其官<lb/>
累代襲爵不絶皆與名賢碩德如張伯英衛伯玉索㓜<lb/>
安鍾元常韋仲將王逸少王子猷並為執友厯宋齊已<lb/>
<pb n="KR3i0002_WYG_002-19b"/>
來朝廷益以為重鋭之曾大父如椽與王珣為神契之<lb/>
交大父如聿與江文通紀少瑜有綵毫鏤管之惠皆文<lb/>
章之㑹友也鋭為人穎悟俊利其方也如鑿其圓也如<lb/>
規其得用也稱㫖則黙黙而作隨心應手有如風雨之<lb/>
聲者有如鸞鶴迴翔之勢龍蛇奔走之狀者能為文多<lb/>
記不倦濤染光祖德也起家校書郎直館遷中書令襲<lb/>
爵管城侯聖朝庶政修<hi>闕</hi>　　　　　　　　易𤣥光<lb/>
同被詔常侍御案<hi>闕</hi>　　　　　　　　　須之友天<lb/>
<pb n="KR3i0002_WYG_002-20a"/>
子以六合晏然志在墳典因詔元鋭專職修撰鋭久蒙<lb/>
委用心力以殫至於疲<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>書札粗疎懼不稱㫖遂懇上<lb/>
疏告老上覽之嘉歎曰所謂達士知止足矣優詔可之<lb/>
曰壯則驅馳老則休息載書方冊有德可觀卿仰止前<lb/>
哲宜加厚禮可工部尚書致仕就國光優賢之道也仍<lb/>
以其嗣職焉<lb/>
史臣曰管城毛氏之先葢昴宿之精取筆頭之名以為<lb/>
氏以與姬姓毛伯鄭之後毛氏不同族也其子孫則盛<lb/>
<pb n="KR3i0002_WYG_002-20b"/>
於毛伯之後其器用則編及日月所燭之地也天子至<lb/>
於士庶無不重之者也朝廷及天下公府曹署隨其大<lb/>
小皆處右職功德顯著宗族蕃昌云<lb/>
　<lb/>
　<lb/>
　<lb/>
　<lb/>
　文房四譜卷二<lb/>
</p>
<p>
</p>
  </div>
</body>
</text>
</TEI>
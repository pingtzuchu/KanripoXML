<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文房四譜卷四</head>
    <p>
<pb n="KR3i0002_WYG_004-1a"/>
欽定四庫全書<lb/>
　文房四譜卷四　　　　　宋　蘇易簡　撰<lb/>
　　紙譜<lb/>
　　一之敘事　　　　　二之造<lb/>
　　三之雜説　　　　　四之辭賦<lb/>
　　　一之敘事<lb/>
周禮有史官掌邦國大事書於策小事簡牘而已而又<lb/>
古用札釋名云札者櫛也如櫛之比編之也亦策之類<lb/>
<pb n="KR3i0002_WYG_004-1b"/>
也漢興已有幡紙代簡而未通用至和帝時蔡倫字敬<lb/>
仲用樹皮及敝布魚網以為紙奏上帝善其能自是天<lb/>
下咸謂之蔡侯紙<lb/>
左伯字子邑漢末益能為之故蕭子良荅王僧䖍書云<lb/>
子邑之紙妍妙輝光仲將之墨一㸃如漆<lb/>
說文云紙者絮一苫也從系氏聲葢古人書于帛故裁<lb/>
其邉幅如絮之一苫也<lb/>
真誥云一條有楊椽椽名曦書兩本一黄牋一碧牋魏<lb/>
<pb n="KR3i0002_WYG_004-2a"/>
韋誕云蔡邕非紈素不妄下筆<lb/>
張芝善書寸紙不遺有絹必先書後練<lb/>
桓𤣥詔平淮作桃花牋紙及縹緑青赤者葢今蜀牋之<lb/>
製也<lb/>
真誥云三君多書荆州白牋紙嵗月積久首尾零落或<lb/>
兼缺爛前人糊榻不能悉相連補<lb/>
墨藪云紙取東陽魚卵虚柔滑淨者<lb/>
三輔決録曰韋誕奏蔡邕自矜能書兼明斯喜之法非<lb/>
<pb n="KR3i0002_WYG_004-2b"/>
得紈素不妄下筆工欲善其事必先利其器用張芝筆<lb/>
左伯紙及臣墨皆古法兼此三具又得臣手然後可以<lb/>
盡經丈之勢方寸之言<lb/>
晉時為詔以青紙紫泥<lb/>
貞觀中始用黄紙寫勅制<lb/>
髙宗上元二年詔曰詔勅施行既為永式比用白紙多<lb/>
有蟲蠧宜令今後尚書省頒下諸司諸州縣並宜用黄<lb/>
紙<lb/>
<pb n="KR3i0002_WYG_004-3a"/>
歐陽通紙必堅潔白滑者方書之<lb/>
陶侃獻晉帝牋紙三千枚極妙幷墨<lb/>
東宫舊事皇太子初拜給赤紙縹紅麻紙勅紙各一百<lb/>
張<lb/>
雷孔璋曽孫穆之猶有張華與祖書乃桑根紙也<lb/>
王右軍為會稽令謝公就乞牋紙庫内有九萬枚悉與<lb/>
之桓宣武云逸少不節<lb/>
抱朴子曰洪家貧伐薪買紙墨故不得早涉藝文常乏<lb/>
<pb n="KR3i0002_WYG_004-3b"/>
紙每所寫皆反覆有字人少能讀<lb/>
御史故事云按彈奏白簡為重黄紙為輕今一例白紙<lb/>
無甚差降矣<lb/>
釋名曰紙者砥也謂平滑如砥石<lb/>
幡紙古者以縑帛依書長短隨事截之以代竹簡也<lb/>
前漢服䖍通俗文曰方絮曰紙字從系氏無氏下從巾<lb/>
又桓𤣥令曰古無紙故用簡非主於恭今諸用簡者宜<lb/>
以黄紙代之<lb/>
<pb n="KR3i0002_WYG_004-4a"/>
虞豫表云秘府有布紙三萬餘枚不任寫御書乞四百<lb/>
枚付著作史寫起居注<lb/>
廣義將軍岷山公以黄紙上表於慕容儁儁曰吾名號<lb/>
未異於前何宜便爾讓令以白紙稱疏<lb/>
古有藤角紙范寗教云土紙不可作文書皆令用藤角<lb/>
紙<lb/>
古謂紙為幡亦謂之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>葢取繒帛之義也自隋唐已降<lb/>
乃謂之枚<lb/>
<pb n="KR3i0002_WYG_004-4b"/>
魏武令曰自今諸掾屬侍中别駕常於月朔各進得失<lb/>
給紙函各一<lb/>
張華造博物志成晉武帝賜側理紙萬番南越所貢漢<lb/>
人言陟釐與側理相亂葢南人以海苔為紙其理縱横<lb/>
邪側因以為名<lb/>
東觀漢記曰和熹鄧后立時方國貢獻悉令禁絶嵗時<lb/>
但貢紙墨而已<lb/>
李陽氷云紙常宜収藏篋笥勿令風日所侵若久露埃<lb/>
<pb n="KR3i0002_WYG_004-5a"/>
塵則枯燥難用矣攻書者宜謹之<lb/>
古彈文白紙為重黄紙為輕故彈王源表云源官品應<lb/>
黄紙臣輒奉白簡以聞矣<lb/>
國史補云紙之妙者則越之剡藤苔牋蜀之麻面屑骨<lb/>
金花長麻魚子十色牋雲陽州六合牋蒲州白薄重妙<lb/>
臨川滑重<lb/>
唐韋陟書名如五朶雲每以綵牋為緘題時人譏其奢<lb/>
縱<lb/>
<pb n="KR3i0002_WYG_004-5b"/>
抱朴子曰吳之杪季有不知五經之名而饗儒官之禄<lb/>
不嫻尺紙之寒暑而坐著作之地筆不注簡而受駮議<lb/>
之勞<lb/>
干寶表曰臣前聊欲撰記古今怪異非常之事㑹聚散<lb/>
逸使自一貫博訪知古者片紙殘行事事各異又乏紙<lb/>
筆或書故紙詔荅云今賜紙二百枚<lb/>
晉令諸作紙大紙一尺三分長一尺八分聴㕘作廣一<lb/>
尺四寸小紙廣九寸五分長一尺四寸<lb/>
<pb n="KR3i0002_WYG_004-6a"/>
石虎詔曰先帝君臨天下黄紙再定至於選舉於銓用<lb/>
為允可依晉氏九班為準格<lb/>
京邦記東宫臣上疏用白紙太子合用青紙<lb/>
崔瑗與葛元甫書今送許子十卷貧不及素但以紙耳<lb/>
徐邈與王珉書東宫臣既黄紙奉表於天朝則宜白紙<lb/>
上疏於儲宫或説白紙稱表吾謂無此體<lb/>
山簡表臣父故侍中司徒濤奉先帝手筆青紙詔<lb/>
　　　二之造<lb/>
<pb n="KR3i0002_WYG_004-6b"/>
漢初已有幡紙代簡成帝時有赫蹏書詔應劭曰赫蹏<lb/>
薄小紙也至後漢和帝元興中常侍蔡倫剉故布及魚<lb/>
網樹皮而作之彌工如蒙恬以前已有筆之謂也又棗<lb/>
陽縣南有蔡倫故宅彼土人多能作紙又庾仲雍相州<lb/>
記云應陽縣蔡子池南有石臼云是蔡倫舂紙臼也一<lb/>
云耒陽縣<lb/>
黟歙間多良紙有凝霜於心之號復有長者可五十尺<lb/>
為一幅葢歙民數日理其禇然後於長船中以浸之數<lb/>
<pb n="KR3i0002_WYG_004-7a"/>
十夫舉抄以抄之傍一夫以鼓而節之于是以大熏籠<lb/>
周而焙之不上於墻壁也由是自首至尾匀薄如一<lb/>
蜀中多以麻為紙有玉屑屑骨之號江浙間多以嫩竹<lb/>
為紙北土以桑皮為紙剡溪以藤為紙海人以苔為紙<lb/>
浙人以麥麴稻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為之者脆薄焉以麥膏油藤紙為之<lb/>
者尤佳<lb/>
漢末左伯字子邑又能為紙故蕭子良荅王僧䖍書云<lb/>
子邑之紙妍妙輝光仲將之墨一㸃如漆伯英之筆窮<lb/>
<pb n="KR3i0002_WYG_004-7b"/>
神盡思妙物逺矣邈不可追<hi>仲將韋誕字也</hi>
宋張永自造紙墨<lb/>
蜀人造十色牋凡十幅為一榻每幅之尾必以竹夾夾<lb/>
和十色水逐榻以染當染之際棄置椎埋堆盈左右不<lb/>
勝其委頓逮乾則光彩相宣不可名也然逐幅于方版<lb/>
之上砑之則隱起花木麟鸞千狀萬態又以細布先以<lb/>
麵漿膠令勁挺隱出其文者謂之魚子牋又謂之羅牋<lb/>
今剡溪亦有焉亦有作敗麵糊和以五色以紙曳過令<lb/>
<pb n="KR3i0002_WYG_004-8a"/>
露濡流離可愛謂之流沙牋亦有煮皂莢子膏并巴豆<lb/>
油傅於水面能㸃墨或丹青於上以薑揾之則散以狸<lb/>
鬚拂頭垢引之則聚然後畫之為人物砑之為雲霞及<lb/>
鷙鳥翎羽之狀繁縟可愛以紙布其上而受采焉必須<lb/>
虛忩幽室明槃浄水澄神慮而製之則臻其妙也近有<lb/>
江表僧於内庭造而進上御毫一灑光彩煥發<lb/>
晉武賜張華側理紙已具敘事中本草云陟釐味甘大<lb/>
温無毒止心腹太寒温中消榖強胃氣止洩痢生江南<lb/>
<pb n="KR3i0002_WYG_004-8b"/>
池澤陶隱居云此即南人用作紙者唐本注云此物乃<lb/>
水中苔今取為紙名為苔紙青黄色體澁小品方云水<lb/>
中麁苔也音陟釐陟釐與側黎相近側黎又與側理相近<lb/>
也又云即石髮也<hi>薛道衡詠苔紙云今來承玉管布字轉銀鈎</hi>
榻紙畫紙法<hi>見雜説門</hi>
永徽中定州僧修徳欲寫華嚴經先以沉香積水種楮<lb/>
樹俟其拱取之造紙<lb/>
丹陽記江寧縣東十五里有紙官署齊髙帝于此造紙<lb/>
<pb n="KR3i0002_WYG_004-9a"/>
之所也常造凝光紙賜王僧䖍<hi>一云銀光紙也</hi>
林邑記云九真俗書樹葉為紙<lb/>
段成式在九江出意造紙名雲藍紙以贈温飛卿<lb/>
　　　三之雜説<lb/>
鄴中記石虎詔書以五色紙著木鳯凰口中令銜之飛<lb/>
下端門<lb/>
庾永興荅王羲之書曰得示連紙一丈致辭一千増其<lb/>
歎耳了無解往懐<lb/>
<pb n="KR3i0002_WYG_004-9b"/>
江南偽主李氏常較舉人畢放榜日給㑹府紙一張可<lb/>
長二丈濶二丈厚如繒帛數重令書合格人姓字每紙<lb/>
出則縫掖者相慶有望於成名也僕頃使江表覩今壞<lb/>
樓之上猶存千數幅<lb/>
畫品云古畫尤重紙上者言紙得五百年絹得三百年<lb/>
方壞<lb/>
紙投火中烟起尤損人令肺腑中有所傷坐客或云天<lb/>
下神祠中巫祝間少有肥者葢紙錢烟常煄其鼻息故<lb/>
<pb n="KR3i0002_WYG_004-10a"/>
也<lb/>
山居者常以紙為衣葢遵釋氏云不衣蠶口衣者也然<lb/>
復甚煖衣者不出十年黄面而氣促絶嗜欲之慮且不<lb/>
宜浴葢外風不入而内氣不出也<lb/>
亦嘗聞造紙衣法每一百幅用胡桃乳香各一兩煮之<lb/>
不爾蒸之亦妙如蒸之即恒灑乳香等水令熱熟陰乾<lb/>
用箭幹横卷而順蹙然患其補綴繁碎今黟歙中有人<lb/>
造紙衣段可如大門闔許近士大夫征行亦有衣之葢<lb/>
<pb n="KR3i0002_WYG_004-10b"/>
利其拒風於凝沍之際焉陶隱居亦云武陵人作榖皮<lb/>
衣甚堅好也<lb/>
今江浙間有以嫩竹為紙如作密書無人敢拆發之葢<lb/>
隨手便裂不復粘也<lb/>
羊續字叔祖以清率下紙帷布被敗以紙糊補之時為<lb/>
南陽守<lb/>
在昔書契已還簡策作矣至於厥後或以縑帛蔡侯有<lb/>
作方行於世近代以來陰陽卜祝通於幽㝠者必斵紙<lb/>
<pb n="KR3i0002_WYG_004-11a"/>
為幣以賂諸㝠漠君每覩諸家𤣥怪之語或有鬼祈於<lb/>
人而求之者或有賂之而獲洪福者噫游魂為變綿古<lb/>
而然漢室已前鬼何所資乎得非神不能自神而隨世<lb/>
之態乎<hi>唐末太學博士邱光庭亦有紙錢説文多不録</hi>
杜陽編徳宗廟有朱鳥來常噉玉屑聲甚清暢及為鷙<lb/>
鳥所搏宫人皆以金花牋寫多心經薦其㝠福<lb/>
張平子與崔子玉書云乃者朝賀明日讀太𤣥經𤣥曰<lb/>
百嵗其興乎端力精思以揆其義使人難論陰陽之事<lb/>
<pb n="KR3i0002_WYG_004-11b"/>
足下累世窮道極㣲子孫必命世不絶且幅寫一通藏<lb/>
之待能者幅寫者絹帛代紙以寫也<lb/>
邢子才少在洛陽㑹天下無事專為山水之逰時人方<lb/>
之王粲茍文一出京師為之紙貴<lb/>
陳後主常令八婦人襞綵牋製五言詩<lb/>
魏收文襄令為檄梁文初夜執筆三更便成文過七紙<lb/>
杜暹為婺州㕘軍秩滿將歸吏以紙萬張贈之暹惟受<lb/>
百幅人歎之曰昔清吏受一大錢復何異<lb/>
<pb n="KR3i0002_WYG_004-12a"/>
張仲舒在廣陵天雨絳羅牋紙紛紛甚駛非吉兆也<lb/>
馬融與竇伯向書曰孟陵奴來賜書手跡歡喜何量次<lb/>
於面也書惟兩紙紙八行七字延篤荅張惟奐書曰惟<lb/>
别三年夢想言念何日有違伯英來惠書書盈四紙讀<lb/>
之反覆喜不可言<lb/>
張奐與陰氏書曰舊念既密文章粲爛名實相副捧讀<lb/>
周旋紙弊墨渝不離於手<lb/>
羲之永和九年製蘭亭序乗樂興而書用蠶繭紙鼠鬚<lb/>
<pb n="KR3i0002_WYG_004-12b"/>
筆遒媚勁徤絶代更無太宗後得之洎玉華宫大漸語<lb/>
髙宗曰吾有一事汝從之方展孝道髙宗泣涕引耳而<lb/>
聴言得蘭亭序陪塟吾無恨矣<lb/>
鄭䖍為廣文博士學書病無紙知慈恩寺有柿葉數屋<lb/>
遂借僧房居止取紅葉學書嵗久殆徧<lb/>
歴代名畫記云背書畫勿令用熟紙背必皺起宜用白<lb/>
滑漫薄大幅生紙紙縫先避畫者人面及要節處若縫<lb/>
之相當則強急卷舒有損要令參差其縫則氣力均平<lb/>
<pb n="KR3i0002_WYG_004-13a"/>
太硬則強急太薄則失力絹素彩色不可𢷬理紙上白<lb/>
畫可以砧石妥帖之仍候陰陽之氣調適秋為上時春<lb/>
為中時夏為下時暑濕之時不可也<lb/>
歴代名畫記云江東地潤無塵人多精藝好事者常宜<lb/>
置宣紙百幅用法蠟之以備模寫古人好搨畫十得七<lb/>
八不失神彩筆蹟亦有御府搨本謂之官搨<lb/>
搨紙法用江東花葉紙以柿油好酒浸一幅乃下鋪不<lb/>
浸者五幅上亦鋪五幅乃細卷而硾之候浸漬染着如<lb/>
<pb n="KR3i0002_WYG_004-13b"/>
一搨書畫若俯止水窺朗鑑之明徹也<hi>初舉子云宜賫入詞塲以䕶試</hi>
<hi>紙逢他物所汚</hi>
庾闡字仲初造揚都賦成其文偉麗時人相傳争寫為<lb/>
之紙貴<lb/>
漢成帝趙婕好妬後宫有兒生八九日客持詔記封緑<lb/>
小篋與獄中婦人發篋裹有藥二枚赫蹏書曰告偉能<lb/>
努力飲此藥孟康曰赫蹏染黄素令赤而書之若今黄<lb/>
紙也劉展曰赫音䦧兄弟䦧于牆應劭曰赫蹏薄小紙<lb/>
<pb n="KR3i0002_WYG_004-14a"/>
也𤣥有所説<lb/>
本草拾遺云印紙剪取印處燒灰水服令人絶産<lb/>
撫州有茶衫子紙葢裹荼為名也其紙長連自有唐以<lb/>
來禮部每年給明經帖書<hi>見茶譜</hi>
藥品中有閃刀紙葢裁紙之際一角疉在紙中匠人不<lb/>
知漏裁者醫人入藥用<lb/>
孔温裕因直諌貶柳州司馬有鵲喜于庭兒孫拜之飛<lb/>
去墜下方寸紙上有補闕字未幾徴還果有此拜<hi>見因話録</hi>
<pb n="KR3i0002_WYG_004-14b"/>
資暇云松花牋世以為薛濤牋誤也松牋其來舊矣元<lb/>
和之初薛濤尚斯色而好製小詩惜其幅大不欲長賸<lb/>
乃命匠人狹小為之蜀中才子既以為便後減諸牋亦<lb/>
如是特名曰薛濤牋今蜀中紙有小様者皆是也非松<lb/>
花一色<lb/>
魏人謗邢劭曰邢家小兒常作文表自買黄紙寫之而<lb/>
送<lb/>
司馬消難不知書書架上徒設空紙時人云黄紙五經<lb/>
<pb n="KR3i0002_WYG_004-15a"/>
赤軸三史<lb/>
蘇緯為人公正周文推心委任而無間或出遊常豫置<lb/>
空紙以授緯若須有處分則隨事施行及還啟知而已<lb/>
南朝有士人朱詹家貧力學常吞紙療饑<lb/>
今大寮書題上紙籖出於李趙公<lb/>
唐初將相官告亦用銷金牋及金鳯紙書之餘皆魚牋<lb/>
花牋而已厥後李肇翰林志云凡賜與徴召宣索處分<lb/>
曰詔用白麻紙慰撫軍旅曰書用黄麻紙大清宫内道<lb/>
<pb n="KR3i0002_WYG_004-15b"/>
觀薦告辭文用青藤紙朱書謂之青辭諸陵薦告上衣<lb/>
表内道觀文並用白藤紙凡赦書徳音立后建儲大誅<lb/>
討免拜三公命相命將並用白藤紙不用印雙日起草<lb/>
隻日宣宰相使相官告並用色背綾金花紙節度使並<lb/>
用白背綾金花紙命婦即金花羅紙吐蕃及贊普書及<lb/>
别録用金花五色綾紙上白檀木真珠瑟瑟鈿函金鏁<lb/>
鑰吐蕃宰相摩尼師已下書用五色麻紙南詔及青平<lb/>
官書用黄麻紙<lb/>
<pb n="KR3i0002_WYG_004-16a"/>
唐朝進士榜頭粘堅黄紙四張以氊筆淡墨衮轉書曰<lb/>
禮部貢院四字<hi>或云文皇以飛白書或云象陰注之象</hi>
宣宗雅好文儒鄭鎬知貢舉忽以紅牋筆札一名紙曰<lb/>
鄉貢進士李御名以賜之<lb/>
孫放西寺銘曰長沙西寺層搆傾頽謀欲建立其日有<lb/>
童子持紙花插地故寺東西相去十餘丈于是建刹正<lb/>
當紙花處<lb/>
攝生者尤忌枕髙宜枕紙二百幅每三日去一幅漸次<lb/>
<pb n="KR3i0002_WYG_004-16b"/>
取之迨至告盡則可不俟枕而寢也若如是則腦血不<lb/>
減神光愈盛矣<lb/>
神仙傳云李之章神仙人也蜀先主欲伐吳問之章乃<lb/>
求紙筆畫作兵馬數十手裂壞之又畫一大人又壞之<lb/>
先主出軍敗衂<lb/>
戴祚甄異傳云王肇常在内宿晨起出外妻韓氏時尚<lb/>
未覺而奴子云郎索紙百幅韓視帳中見肇猶卧忽不<lb/>
復見後半嵗肇亡<lb/>
<pb n="KR3i0002_WYG_004-17a"/>
王琰㝠祥記云元嘉八年蒲坂城中大災火里中小屋<lb/>
雖焚而於煨燼下得金經紙素如故<lb/>
林邑記九真俗書樹葉為紙廣州記取糓樹皮熟搥堪<lb/>
為紙葢蠻夷不蠶乃被之為褐也<lb/>
釋迦佛為磨休王時剥皮為紙寫大乗經<hi>見筆譜</hi>
王羲之筆經云以麻紙裹柱根欲其體實得水不脹<lb/>
搜神記益州西南有神祠自稱王石公祈禱者持一百幅<lb/>
紙及筆墨放石室中則言吉凶<lb/>
<pb n="KR3i0002_WYG_004-17b"/>
劉恂嶺表異録云廣管羅州多柞香樹身似柜柳其花<lb/>
白而繁其葉如橘皮堪作紙名為香皮紙皮白色有文<lb/>
如魚子牋雷羅州義寧新㑹縣率多用之其紙慢而弱<lb/>
沾水即爛逺不及楮皮者<lb/>
世説戴安道就范宣學所為范讀書亦讀書范抄紙亦<lb/>
抄紙<lb/>
　　四之辭賦<lb/>
　　　傅咸紙賦<lb/>
<pb n="KR3i0002_WYG_004-18a"/>
葢世有質文則理有損益故禮隨時變而器與事易既<lb/>
作契以代結繩兮义造紙而當策夫其為物厥美可珍<lb/>
廉方有則體潔性真含章藴藻實好斯文取彼之淑以<lb/>
為已新攬之則舒捨之則卷可屈可伸能幽能顯<lb/>
　　　梁江洪為傅建康詠紅箋詩<lb/>
雜采何足竒惟紅偏可作灼爍類渠開輕明似霞破鏤<lb/>
質卷芳脂裁花承百和<hi>去聲</hi>不遇情牽人豈入風雅座<lb/>
　　　後梁宣帝詠紙詩<lb/>
<pb n="KR3i0002_WYG_004-18b"/>
皎白猶霜雪方正若布碁宣情且記事寧同魚網時<lb/>
　　　薛道衡詠苔紙詩<lb/>
昔時應春色引渌泛清流今來承玉管布字轉銀鈎<lb/>
　　　梁武威謝公紙啓略云<lb/>
雖復鄴殿鳯銜漢朝魚網平淮桃花中宫糓樹固以慙<lb/>
兹靡滑謝此鮮光<lb/>
　　　韋莊乞彩牋歌<lb/>
浣花溪上如花客緑闇紅藏人不識留得溪頭瑟瑟波<lb/>
<pb n="KR3i0002_WYG_004-19a"/>
潑成紙上猩猩色手把金刀裁綵雲有時剪破秋天碧<lb/>
不使紅霓段段飛一時驅上丹霞壁蜀客才多染不供<lb/>
卓文醉後開無力孔雀銜來向日飛翩翩壓折黄金翼<lb/>
我有歌詩一千首磨礱山岳羅星斗開卷長疑雷電驚<lb/>
揮毫只怕龍蛇走班班布在詩人口滿軸松花都未有<lb/>
人間無處買烟霞須知得自神仙手也知價重連城璧<lb/>
一紙萬金猶不惜薛濤昨夜夢中來慇懃勸向君邉覔<lb/>
　　　僧齊已謝人贈碁子綵箋詩<lb/>
<pb n="KR3i0002_WYG_004-19b"/>
陵州碁子浣花箋深愧攜來自錦川海蚌琢成星落落<lb/>
呉綾隱出雁翩翩留防桂苑題詩客惜寄桃源敵手仙<lb/>
捧受不堪思出處七千餘里劍門前<lb/>
　　　舒元輿悲剡溪古藤文<lb/>
剡溪上綿四五百里多古藤株枿逼土雖春入土脉他<lb/>
值發活獨古藤氣候不覺絶盡生意予以為本乎地者<lb/>
春到必動此藤亦本于地方春且死色問溪上人有道<lb/>
者言溪中多紙工刀斧斬伐無時劈剥皮肌以給其業<lb/>
<pb n="KR3i0002_WYG_004-20a"/>
噫藤雖植物者温而榮寒而枯養而生殘而死亦將似<lb/>
有命于天地間今為紙工斬伐不得發生是天地氣力<lb/>
為人中傷致一物疾癘之若此異日過數十百郡洎東<lb/>
洛西雍厯見書文者皆以剡紙相夸予寤曩見剡藤之<lb/>
死職止由此此過固不在紙工且今九牧士人自專言<lb/>
能見文章戸牖者其數與麻竹相多聴其語其自安重<lb/>
皆不啻握驪龍珠雖茍有曉寤者其倫甚寡不勝衆者<lb/>
亦皆斂手無語勝衆者果自謂天下文章歸我遂輕傲<lb/>
<pb n="KR3i0002_WYG_004-20b"/>
聖人道使周南召南風骨折入於折楊黄荂中言偃卜<lb/>
子夏文學陷入於淫靡放蕩中比肩握管動盈數千百<lb/>
人數千百人筆下動成數千萬言不知其為謬誤日日<lb/>
以縱自然殘藤命易其桑葉波波頹㳫未見止息如此<lb/>
則綺文妄言輩誰非書剡紙者耶紙工嗜利曉夜斬藤<lb/>
以鬻之雖舉天下為剡溪猶不足以給況一剡溪者耶<lb/>
以此恐後之日不復有藤生于剡矣大抵人間費用茍<lb/>
得著其理則不枉之道在則暴耗之過莫有横及於物<lb/>
<pb n="KR3i0002_WYG_004-21a"/>
物之資人亦有其時時其斬伐不謂夭閼予謂今之錯<lb/>
為之文者皆夭閼剡溪藤之流也藤生有涯而錯為文<lb/>
者無涯無涯之損物不直於剡藤而已予所以取剡藤<lb/>
以寄其悲<lb/>
　　　周朴謝友人惠箋紙并筆<lb/>
范陽從事獨相憐見惠霜毫與彩箋三副𦂳纒秋月兔<lb/>
五般方剪蜀江烟宵㣲覺有文通夢日習慙無子諒篇<lb/>
欲着不將兩處用歸山閒向墨池前<lb/>
<pb n="KR3i0002_WYG_004-21b"/>
　　　段成式與温庭筠雲藍紙絶句并序<lb/>
一日辱飛卿九寸小紙兩行親書云要采箋十幡録少<lb/>
詩為予有襍箋數角多抽揀與人既玩之輕明復用殊<lb/>
麻滑尚愧大庾所得猶至四百枚豈及右軍不節盡付<lb/>
九萬幅因知碧硾棋上重飜懊惱之辭紅方絮中更擬<lb/>
相思之曲固應桑根作本藤角為封古拙不重蔡侯新<lb/>
様偏饒桓氏何啻奔墨馳騁有貴長簾下筆縱横偏求<lb/>
側理所恨無色如鴨卵狀如馬肝稱寫璇璣且題裂綿<lb/>
<pb n="KR3i0002_WYG_004-22a"/>
者予在九江出意造雲藍紙既乏左伯之法全無張永<lb/>
之功輒分五十枚并絶句一首或得閒中暫當藥餌也<lb/>
三十六鱗充使時數番猶得裹相思待將袍襖重抄了<lb/>
盡寫襄陽播掿詞<lb/>
　　　文嵩好畤侯楮知白傳<lb/>
楮知白字守𤣥華陰人也其先隱居商山入百花谷因<lb/>
谷氏焉幼知文多為髙士之首冠自以村散不仕殷太<lb/>
戊失徳於時與其友桑同生入朝直諫拱於庭七日太<lb/>
<pb n="KR3i0002_WYG_004-22b"/>
戊納其諫而修徳以致聖敬日躋因賜邑於楮其後遂<lb/>
為楮氏二十二代祖支因後漢和帝元興中下詔徴岩<lb/>
穴隱逸舉賢良方正之士中常侍蔡倫搜訪得之於耒<lb/>
陽貢於天子天子以其明白方正舒卷平直詩所謂周<lb/>
道如砥其直如矢者也用䔏史官以代簡冊尋拜治書<lb/>
侍御史奉職勤恪功業昭著帝用嘉之封好畤侯其子<lb/>
孫世修厥職累代襲爵不絶博好藏書尤能徧繕自有<lb/>
文籍以來經誥典策及釋道百氏之書無不載之素幅<lb/>
<pb n="KR3i0002_WYG_004-23a"/>
遇其人則舒而示之不遇其人則卷而懐之終不自矜<lb/>
其該博晉宋之世每文人有一篇一詠出於人口者必<lb/>
求之繕寫于是京師聲價彌髙皆以文章貴達歴齊梁<lb/>
陳隋以至今朝廷益甚見用之白為人好薦賢汲善能<lb/>
染翰墨與人鋪舒行藏申寃雪恥呈才述志啓白公卿<lb/>
台輔以至達於天子未嘗有所難阻隱蔽歴落布在腹<lb/>
心何祇於八行者歟知白家世自漢朝迄今千餘載奉<lb/>
嗣世官功業隆盛簿籍圖詩布於天下所謂日用而不<lb/>
<pb n="KR3i0002_WYG_004-23b"/>
知也知白以為不失先人之職未嘗輒伐其功與宣城<lb/>
毛元鋭燕人易元光南越石虚中為相須之友每所歴<lb/>
任未嘗不同知白自國子受牒補主簿直𢎞文館為書<lb/>
吏所賂因潤而墜之當軸素知廉潔憐而不問他日方<lb/>
戒而用之是以其道益光曽無背面累官中書舍人史<lb/>
館修撰直筆之下善惡無隱明天子御宇海内無事志<lb/>
於經籍特命刋校集賢御書書成奏之天子執卷躬覽<lb/>
嘉賞不已因是得親御案乃復嗣爵好畤侯<lb/>
<pb n="KR3i0002_WYG_004-24a"/>
史臣曰春秋有楮師氏為衛大夫乃中國之華族也好<lb/>
畤侯楮氏葢上古山林隱逸之士莫知其本出然而功<lb/>
業昭宣其族大盛為天下所用利矣世世封侯爵食不<lb/>
亦宜乎<lb/>
　<lb/>
　<lb/>
　<lb/>
　<lb/>
<pb n="KR3i0002_WYG_004-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文房四譜卷四<lb/>
</p>
<p>
</p>
  </div>
</body>
</text>
</TEI>
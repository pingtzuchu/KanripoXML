<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文房四譜卷一</head>
    <p>
<pb n="KR3i0002_WYG_001-1a"/>
欽定四庫全書<lb/>
　文房四譜卷一　　　　　宋　蘇易簡　撰<lb/>
　　筆譜上<hi>附筆格</hi>
　　一之叙事　　　　　二之造<lb/>
　　三之筆勢　　　　　四之雜說<lb/>
　　　一之叙事<lb/>
上古結繩而治後世聖人易之以書契蓋依類象形始<lb/>
謂之文形聲相益故謂之字孔子曰誰能出不由户揚<lb/>
<pb n="KR3i0002_WYG_001-1b"/>
雄曰孰有書不由筆茍非書則天地之心形聲之發又<lb/>
何由而出哉是故知筆有大功於世也<lb/>
釋名曰筆述也謂述事而言之又成公綏曰筆者畢也<lb/>
謂能畢舉萬物之形而序自然之情也又墨藪云筆者<lb/>
意也意到即筆到焉又吳謂之不律燕謂之弗秦謂之<lb/>
筆也又許愼說文云楚謂之聿聿字從帇一乂帇音支<lb/>
涉反帇手手之㨗巧也故從又從巾秦謂之筆從聿竹<lb/>
郭璞云蜀人謂筆為不律雖曰蒙恬製筆而周公作爾<lb/>
<pb n="KR3i0002_WYG_001-2a"/>
雅授成王而已云簡謂之札不律謂之筆或謂之㸃又<lb/>
尚書中候云𤣥龜負圖出周公援筆以時文寫之曲禮<lb/>
云史載筆詩云静女其孌貽我彤管又夫子絶筆於獲<lb/>
麟莊子云舐筆和墨是知古筆其來久矣又慮古之筆<lb/>
不論以竹以毛以木但能染墨成字即呼之為筆也昔<lb/>
蒙恬之作秦筆也柘木為管以鹿毛為柱羊毛為被所<lb/>
以蒼毫非謂兎毫竹管也見崔豹古今注秦之時併吞<lb/>
六國滅前代之美故蒙恬獨稱於時<hi>又史記云始皇令恬與太子扶蘓築</hi>
<pb n="KR3i0002_WYG_001-2b"/>
<hi>長城恬令取中山兎毛造筆令判案也</hi>
西京雜記云漢製天子筆以錯寳為跗<hi>音夫</hi>毛皆以秋兎<lb/>
之毫官師路扈為之又以雜寳為匣厠以玉璧翠羽皆<lb/>
直百金<lb/>
又漢書云尚書令僕射丞相郎官月給大筆一雙篆題<lb/>
云北宫工作<lb/>
又傅𤣥云漢末一筆之柙雕以黄金飾以和璧綴以隋<lb/>
珠文以翡翠非文犀之楨必象齒之管豐狐之柱秋兎<lb/>
<pb n="KR3i0002_WYG_001-3a"/>
之翰用之者必被珠綉之衣踐雕玉之履<lb/>
王子年拾遺云張華造<hi>一作進</hi>博物志成晉武賜麟角筆<lb/>
管此遼西國所獻也<lb/>
孝經援神契云孔子制作孝經使七十二子向北辰磬<lb/>
折使曾子抱河洛事北向孔子簪縹筆衣絳单衣向北<lb/>
辰而拜<lb/>
王羲之筆經云有人以緑沉漆竹管及鏤管見遺錄之<lb/>
多年斯亦可愛玩詎必金寳雕琢然後為貴乎<lb/>
<pb n="KR3i0002_WYG_001-3b"/>
崔豹古今注云今士大夫簪筆佩劔言文武之道備也<lb/>
晉蔡洪赴洛中人問曰吳中舊姓何如荅曰吳府君聖<lb/>
朝之盛佐明時之俊乂朱永長理物之宏德清選之髙<lb/>
望嚴仲弼九臯之鳴鶴空谷之白駒顧彦先八音之琴<lb/>
瑟五色之龍章張伯威歲寒之茂松幽夜之逸光陸士<lb/>
龍鴻鵠之徘徊懸皷之待槌此諸君以洪筆為鋤耒以<lb/>
紙札為良田以𤣥墨為稼穡以義理為豐年<hi>出劉氏小説又出語</hi>
<hi>林</hi>
<pb n="KR3i0002_WYG_001-4a"/>
文士傳云成公綏口不能談而有劇問以筆答之見其<lb/>
深智<lb/>
吳闞澤為人傭書以供紙筆<lb/>
世說王羲之得用筆法於白雲先生先生遺之䑕鬚筆<lb/>
又云鍾繇張芝皆用鼠鬚筆<lb/>
魏曺公聞吳與劉先主荆州方書不覺筆墜地<hi>何晏亦同司馬</hi>
<hi>宣王欲誅曺爽呼何晏作奏曰宜上卿名晏驚失筆於地</hi>
晉王珣字元琳夣人以大筆如椽與之人說曰君當有<lb/>
<pb n="KR3i0002_WYG_001-4b"/>
大手筆事後孝武哀策諡文皆珣所草<hi>又云是王東亭</hi>
漢書張安世持橐簪筆事孝武數十年以備顧問可謂<lb/>
忠謹矣<lb/>
梁書紀少瑜字幼瑒嘗夣陸倕以一束青鏤管筆授之<lb/>
云我以此猶可用卿自擇其善者其文因此遂進<lb/>
梁鄭灼家貧好學抄義䟽以日繼夜筆毫盡必削而用<lb/>
之<lb/>
隋劉行本累遷掌朝下大夫周代故事天子臨軒掌朝<lb/>
<pb n="KR3i0002_WYG_001-5a"/>
典筆硯持至御座則承御大夫取以進之及行本為掌<lb/>
朝將進筆於帝承御復欲取之行本抗聲曰筆不可得<lb/>
帝驚視問之行本曰臣聞設官分職各有司存臣既不<lb/>
得佩承御刀承御亦焉能取臣筆帝曰然因令二司各<lb/>
行所職<lb/>
栁公權為司封員外郎穆宗問曰筆何以盡善對曰用<lb/>
筆在心心正則筆正上改容知其筆諫<lb/>
景龍文館集云中宗令諸學士入甘露殿其北壁列書<lb/>
<pb n="KR3i0002_WYG_001-5b"/>
架架上其書學士等畧見新序説苑鹽鐵潛夫等論架<lb/>
前有銀硯一碧鏤牙管十銀函盛紙數十種揚子法言<lb/>
云孰有書不由筆言不由舌吾見天常為帝王之筆舌<lb/>
也<lb/>
論衡曰智能之人須三寸之舌一尺之筆然後能自通<lb/>
也<lb/>
曹褒字叔通常慕叔孫通為漢禮儀夜則沉思寢則懷<lb/>
鉛筆行則誦文書當其念至忽忘所之<lb/>
<pb n="KR3i0002_WYG_001-6a"/>
韓詩外傳曰趙簡子有臣曰周舍立於門下三日三夜<lb/>
簡子問其故對曰臣願為諤諤之臣墨筆執牘從君之<lb/>
後伺君過而書之<lb/>
梁元帝為湘東王時好文學著書常記錄忠臣義士及<lb/>
文章之美者筆有三品或金銀雕飾或用斑竹為管忠<lb/>
孝全者用金管書之德行精粹者用銀管書之文章贍<lb/>
逸者以斑竹管書之故湘東之譽播於江表<lb/>
東宫舊事皇太子初拜給漆筆四枝銅博山筆牀一副<lb/>
<pb n="KR3i0002_WYG_001-6b"/>
司馬相如作文把筆齧之似魚含毫<lb/>
歐陽通詢之子善書瘦怯於父常自矜能書必以象牙<lb/>
犀角為管貍毛為心覆以秋毫松煙為墨末以麝香紙<lb/>
必須用𦂳薄白滑者乃書之蓋自重也<lb/>
栁惲嘗賦詩未就以筆捶琴坐客以筯和之惲驚其哀<lb/>
韻乃製為雅音後傳擊琴自筆捶之始也<lb/>
史記相如為天子遊獵之賦賦成武帝許尚書給其筆<lb/>
札<lb/>
<pb n="KR3i0002_WYG_001-7a"/>
又漢獻帝令荀悦為漢紀三十篇詔尚書給筆札<lb/>
江淹夣得五色筆由是文藻日新後有人稱郭璞取之<lb/>
君子避三端其一曰文士之筆端<lb/>
漢班超常為官傭書久勞苦乃投筆曰大丈夫當效傅<lb/>
介子張騫立功異域以取封侯焉能久事筆硯<lb/>
陸雲與兄士衡書曰君苗毎常見兄文思欲焚筆硯<lb/>
魏明帝見殿中侍御史簪白筆側堦而立問曰此何官<lb/>
也辛毗對曰御史簮筆書過以記陛下不依古法者今<lb/>
<pb n="KR3i0002_WYG_001-7b"/>
者直備官眊筆耳<lb/>
左思為三都賦門庭藩溷必置筆硯十稔方成<lb/>
薛宣令人納薪以炙筆硯<lb/>
又魚豢魏畧曰顔斐字文林為河東太守課人輸租車<lb/>
便置薪兩束為寒炙筆硯風化大行<lb/>
禰衡為鸚鵡賦於黄射座上<hi>祖之子</hi>筆不停綴又阮瑀援<lb/>
筆草檄立成曺公索筆求改卒無下筆處<lb/>
揚雄毎天下上計孝亷會者雄即把三寸弱翰齎油素<lb/>
<pb n="KR3i0002_WYG_001-8a"/>
四尺以問其異語<lb/>
史記西門豹為鄴令投巫於水復投三老乃簪筆磬折<lb/>
向河而立以待良久<lb/>
崔豹古今注云牛亨問彤管何也答曰彤赤漆耳史官<lb/>
載事故以赤管言以赤心記事也<lb/>
曺公欲令十吏就蔡琰寫書姬曰妾聞男女禮不親授<lb/>
乞給紙筆一月真草惟命於是繕寫送之文無遺誤<lb/>
王粲才高辯論應機屬文舉筆便成鍾繇王朗各為魏<lb/>
<pb n="KR3i0002_WYG_001-8b"/>
卿相至於朝廷奏議皆閣筆不敢措手<lb/>
袁子正書云尚書以六百石為名珮契刀嚢執版右簪<lb/>
筆焉<lb/>
僧智永學書舊筆頭盈數石自後瘞之目為退筆塚<hi>見筆</hi>
<hi>勢中</hi>
孔子世家云孔子在位聽訟文辭可以與人共者不獨<lb/>
有也至於脩春秋筆則筆削則削子夏之徒不能贊一<lb/>
辭<lb/>
<pb n="KR3i0002_WYG_001-9a"/>
薛宣為陳留下至財用筆硯皆為設方畧利用必令省<lb/>
費也<lb/>
王充好理實閉門潛思户牖墻壁各置刀筆著論衡八<lb/>
十五篇二十餘萬言<lb/>
謝承後漢書云楊璇字機平平零陵賊為荆州刺史趙<lb/>
凱横奏檻車徴之仍奪其筆硯乃齧臂出血以薄中白<lb/>
毛筆染血以書帛上具陳破賊之形勢及言為凱所誣<lb/>
以付子弟詣闕自訟詔原之<lb/>
<pb n="KR3i0002_WYG_001-9b"/>
王隱晉書陳壽卒洛陽令張泓遣吏賫紙筆就壽門下<lb/>
寫三國志<lb/>
謝莊傳云時宋世祖出行夜還勑開門莊居守曰伏須<lb/>
神筆乃敢開門<lb/>
王僧䖍傳云齊孝武欲擅書名僧䖍不敢顯跡常用掘<lb/>
筆書以此見容<lb/>
孔雅圭上表曰聖照𤣥覽斷自天筆<lb/>
庾廙字幼簡侍中袁彖雅慕之贈鹿角書格蜯硯象牙<lb/>
<pb n="KR3i0002_WYG_001-10a"/>
筆管<lb/>
陶𢎞景字通明年四五歲常以荻為筆畫灰中學書遂<lb/>
為善𨽻<lb/>
范岫字懋賓濟陽考城人每居常以亷潔著稱為晋陵<lb/>
太守雖牙管一雙猶以為費<lb/>
太公隂謀筆之書曰毫毛茂茂陷水可脫陷文不活<lb/>
蔡邕與梁相復惠善墨良筆下工所無重惟天恩厚施<lb/>
期於終始<hi>工一作土</hi>
<pb n="KR3i0002_WYG_001-10b"/>
徐廣車服儀制曰古者貴賤皆執笏縉紳之士者縉笏<lb/>
而垂紳帶也有事則書之故常簪筆今之白筆是其遺<lb/>
像<lb/>
禮云史載筆士載言注云謂從於會同各持其職以待<lb/>
事也筆謂書具之屬<lb/>
典畧云路粹字文蔚少學於蔡邕為丞相軍謀祭酒曺<lb/>
操令作狀奏孔融融誅之後人觀粹所作無不嘉其才<lb/>
而忌其筆<lb/>
<pb n="KR3i0002_WYG_001-11a"/>
　　　二之造<lb/>
韋仲將筆墨方先以鐵梳梳兎毫及青羊毛去其穢毛<lb/>
訖各别用梳掌痛正毫齊鋒端各作扁極令匀調平好<lb/>
用衣青羊毫羊毫去兎毫頭下二分許然後合扁卷令<lb/>
極固痛頡訖以所正青羊毫中截用衣筆中心名為筆<lb/>
柱或曰墨池承墨復用青毫外如作柱法使心齊亦使<lb/>
平均痛頡内管中寧心小不宜大此筆之要<lb/>
王羲之筆經曰廣志會獻云諸郡獻兎毫出鴻都門惟<lb/>
<pb n="KR3i0002_WYG_001-11b"/>
有趙國毫中用世人咸云兎毫無優劣筆手有巧拙意<lb/>
謂趙國平原廣澤無襍草木惟有細草是以兎肥肥則<lb/>
毫長而鋭此則良筆也凡作筆須用秋兎秋兎者仲秋<lb/>
取毫也所以然者孟秋去夏近其毫焦而嫩季秋去冬<lb/>
近則其毫脆而禿惟八月寒暑調和毫乃中用其夾脊<lb/>
上有兩行毛此毫尤佳其脇際扶踈乃其次耳採毫竟<lb/>
以紙裹石灰汁㣲火上煮令薄沸所以去其膩也先用<lb/>
人髪杪數十莖雜青羊毛并兎毳<hi>凡兎毛長而勁者曰毫短而弱者曰毳</hi>
<pb n="KR3i0002_WYG_001-12a"/>
裁令齊平以麻紙裹柱根令治<hi>用以麻紙者欲其體實得水不脹</hi>次取<lb/>
上毫薄薄布柱上令柱不見然後安之惟須精擇去其<lb/>
倒毛毛杪合鋒令長九分管修二握須圓正方可後世<lb/>
人或為削管故筆輕重不同所以筆多偏掘者以一邉<lb/>
偏重故也自不留心加意無以詳其至此筆成合蒸之<lb/>
令熟三㪷米餌須以繩穿管懸之水器上一宿然後可<lb/>
用世傳鍾繇張芝皆用䑕鬚筆鋒端勁强有鋒鋩余未<lb/>
之信夫秋兎為用從心任手䑕鬚甚難得且為用未必<lb/>
<pb n="KR3i0002_WYG_001-12b"/>
能佳蓋好事者之說耳昔人或以琉璃象牙為筆管麗<lb/>
飾則有之然筆須輕便重則躓矣近有人以綠沉漆管<lb/>
及鏤管見遺錄之多年斯亦可愛玩詎必金寳雕琢然<lb/>
後為貴也余嘗自為筆甚可用謝安石庾稚恭每就我求<lb/>
之靳而不與<lb/>
博物志云有獸緣木文似豹名虎僕毛可以取為筆嶺<lb/>
外尤少兎人多以雞雉尾作筆亦妙故嶺外人書札多<lb/>
體弱然其筆亦利其餘至水乾墨𦂳之後鬈然如蠆焉<lb/>
<pb n="KR3i0002_WYG_001-13a"/>
所以嶺表記云嶺外既無兎有郡牧得兎毫令匠人<lb/>
作之匠者醉因失之惶懼乃以巳鬚制上甚善詰之工<lb/>
以實對郡牧乃令一户必輸人鬚或不能逮輙責其直<lb/>
宣城之筆雖管答至妙而佳者亦少大約供進或達寮<lb/>
為之則稍工又或以鹿之細毛為之者故晋王隱筆銘<lb/>
云豈其作筆必兎之毫調利難禿亦有鹿毛蓋江表亦<lb/>
少兎也徃徃商賈齎其皮南渡以取利今江南民間使<lb/>
者則皆以山羊毛焉蜀中亦有用羊毛筆者徃徃亦不<lb/>
<pb n="KR3i0002_WYG_001-13b"/>
下兎毫也<lb/>
今有以金銀為泥書佛道書者其筆毫纔可數百莖濡<lb/>
金泥之後則鋒重澁而有力也<lb/>
淮南王萬畢術曰取桐燭與栢木及蠟俱内筩中百日<lb/>
以為筆畫酒自分矣<lb/>
　　　三之筆勢<hi>能書附</hi>
老子曰鑿户牖以為室當其無有室之用夫四譜之作<lb/>
其用者在於書而已矣故筆勢一篇附之<lb/>
<pb n="KR3i0002_WYG_001-14a"/>
真誥曰三皇之世演八會之文為龍鳯之章雲篆之跡<lb/>
以為頒形梵書分破二道壤真從易配别分支乃為六<lb/>
十四種之書又真誥曰三君手跡楊君書最工不今不<lb/>
古能大能細大較雖效郄愔筆法力兼二王而名不顯<lb/>
者當以地微兼為二王所抑<hi>祿書學楊而字體勁利</hi>
又云八會書文章之祖也夫書通用墨者何蓋文章屬<lb/>
隂自隂顯於陽也<lb/>
又云神僊之書乃靈筆真手也<lb/>
<pb n="KR3i0002_WYG_001-14b"/>
時人咸云兎毫無優劣筆手有巧拙<lb/>
今之飛白書者多以竹筆尤不佳宜用相思樹皮棼其<lb/>
末而漆其柄可隨字大小作五七枚妙徃徃一筆書一<lb/>
字滿一八尺屏風者<lb/>
墨藪云王逸少筆勢圖無取崇山絶仭中兎毛八九月<lb/>
收之取其筆頭長一寸管長五寸鋒齊腰强者妙<lb/>
今之小學者言筆有四句訣云心柱硬覆毛薄尖似錐<lb/>
齊似鑿<lb/>
<pb n="KR3i0002_WYG_001-15a"/>
歐陽通自重其書必以象牙犀角為管貍毛為心覆以<lb/>
秋毫<hi>見叙事中</hi>
秦蒙恬為筆以狐狸為心兎毛為副<hi>見博物志</hi>
蜀中出石䑕毛可以為筆其名<graphic n="KR2408" url="https://raw.githubusercontent.com/kanripo/KR-Gaiji/master/images/KR2408.png" mimeType="image/png"/>
李陽冰筆法訣云夫筆大小硬軟長短或紙絹心散卓<lb/>
等即各從人所好用作之法匠須良哲物料精詳入墨<lb/>
之時則毫副諸毛勿令斜曲每因用了則洗濯收藏惟<lb/>
己自持勿傳他手至於時展其書興來不過百字更有<lb/>
<pb n="KR3i0002_WYG_001-15b"/>
執捉之勢用筆𦂳慢即出於當人理無確定矣<lb/>
王羲之筆勢論云凡欲書時先乾研墨安着水中研墨<lb/>
須調不得生用生用則浸漬慢澁㸃筆之法只可豆許<lb/>
大濕不宜大㸃橫畫之法不得緩緩即不𦂳𥪡牽之法<lb/>
不得急宜卓把筆管筆頭先行筆管須卓竪傍則曲也<lb/>
輕健妙真書之法也草行之法即任意也<lb/>
乂云初學書時不得盡其形勢先想成字意在筆前一<lb/>
遍正其手脚二遍須得形勢三遍須少似本四遍加其<lb/>
<pb n="KR3i0002_WYG_001-16a"/>
遒潤五遍加其拽㧞須俟筆滑不得計其遍數又云手<lb/>
穏為本分間布白上下齊平得其體勢大者促之令小<lb/>
小者放之令大自然寛狹得所不失其儀又云書法㸃<lb/>
之法如大石當衢或如蹲鴟或如𤓰子或如科斗落手<lb/>
之法峩峩若長松之倚溪立人之法如鳥存桂上<lb/>
又云一㸃失如美人之無一目一畫失如壯士之無一<lb/>
肱<lb/>
吳沈友少好學時人以友有三妙一舌妙二力妙三筆<lb/>
<pb n="KR3i0002_WYG_001-16b"/>
妙<lb/>
趙壹非草書曰十日一筆月數丸墨領袖如皂唇齒皆<lb/>
黑也<lb/>
王羲之與謝安書曰復與君此真草所得極為不少而<lb/>
筆至惡殊不稱意<lb/>
蔡伯喈入嵩山學書於石室内得素書八角垂芒頗欲<lb/>
似篆伯喈得之不食三日惟大呌歡喜<lb/>
鍾繇見蔡邕筆法於韋誕自搥三日胷盡青因嘔血魏<lb/>
<pb n="KR3i0002_WYG_001-17a"/>
太祖以五靈丹救之得活繇求之不與及誕死繇令人<lb/>
盗掘其墓而得之故知多力豐筋者聖無力無筋者病<lb/>
其後消息而用之由是更妙臨死啓囊授其子會繇能<lb/>
三色書然其最妙者八分<lb/>
筆陣圖云夫紙者陣也筆者刀矟也墨者鍪甲也水硯<lb/>
者城池也心意者將軍也本領者副將也結搆者謀略<lb/>
也颺筆之次吉凶之兆也出入者號令也屈折者殺戮<lb/>
也<lb/>
<pb n="KR3i0002_WYG_001-17b"/>
右軍云弱紙强筆强紙弱筆强者弱之弱者强之<lb/>
又云草書欲緩前急後斯至訣也<lb/>
又云古謂之填書今之勤字也<lb/>
墨藪云凡書多肉微骨者謂之墨猪<lb/>
又云凡筆乃文翰之將軍也直宜持重<lb/>
又云凡書必使心忘於筆手忘於書心手遺情書不妄<lb/>
想要在求之不得考之即彰<lb/>
王逸少先少學於衛夫人自謂大能又渡江北遊名山<lb/>
<pb n="KR3i0002_WYG_001-18a"/>
見李斯曺喜書又之許見鍾繇梁鵠書又重之又入洛<lb/>
見蔡邕石經張咏華嶽碑始知衛夫人書徒費年月耳<lb/>
遂兼衆家習之特妙<lb/>
衛夫人見王羲之書語太常王䇿曰此兒必見用筆訣<lb/>
也妾近見其書有老成之智因流涕曰子必蔽吾書名<lb/>
<hi>晉安帝時北郊祭文命更寫之工人削之羲之筆已入七分</hi>
虞世南筆髓云夫書須手腕輕虚夫未觧書則曰一㸃<lb/>
一畫皆求像本也乃自取拙見豈是書耶太緩則無筋<lb/>
<pb n="KR3i0002_WYG_001-18b"/>
太急則無骨側管則鈍慢則肉多竪筆則鋒直乾枯則<lb/>
勢露宜麄而不銳細而不壯長者不為有餘短者不為<lb/>
不足<lb/>
又云夫筆長短不過五六寸搦管不過三寸真一行二<lb/>
草三宜指實掌虚<lb/>
王方慶於太宗時上其十一代祖導十代祖洽九代祖<lb/>
珣八代祖曇七代祖僧綽六代祖仲寳五代祖騫高祖<lb/>
規曾祖裒九代三從伯祖晋中書令獻之已下書共十<lb/>
<pb n="KR3i0002_WYG_001-19a"/>
卷上令中書舍人崔融為寳章集叙其事以賜舉朝為<lb/>
榮<lb/>
貞觀六年正月八日令整理御府古今法書鍾王等真<lb/>
跡得一千五百一十卷<lb/>
漢元始中徴天下小學<lb/>
張融善草書自善其能帝曰卿殊有骨力但恨無二王<lb/>
之法答曰臣亦恨二王無臣之法<lb/>
陳武帝論蕭子雲書曰筆力駿勁心手相應巧踰杜恕<lb/>
<pb n="KR3i0002_WYG_001-19b"/>
美過崔晏當與元帝争驅並先其相賞如此<lb/>
齊高帝為方伯居處甚貧諸子學書嘗少紙筆武陵王<lb/>
曄嘗以指畫空中及畫掌學字遂工書法<lb/>
夫握筆名指一指在上為單鈎雙指為雙鈎指聚為撮<lb/>
筆皆學書之因習也偽蜀士人馮偘能書得二王之法<lb/>
然而以二指搯筆管而書毎故筆必二分跡可深二三<lb/>
分斯書札之異者也<lb/>
漢谷永字子雲與婁䕶字君卿俱為五侯上客人號曰<lb/>
<pb n="KR3i0002_WYG_001-20a"/>
谷子雲筆札婁君卿唇舌<lb/>
晉王獻之字子敬方學書父羲之常後掣其筆不得乃<lb/>
歎曰此兒當有大名後果能以箒帚泥書作大字方一<lb/>
丈甚為佳妙觀者如堵筆札之妙時稱二王<lb/>
僧智永於樓上學書有秃筆頭十甕毎甕數石人求題<lb/>
頭門限穿穴乃以鐵葉褁之謂之鐵門限後取筆頭瘞<lb/>
之號退筆塜自製銘志<lb/>
李陽氷云㸃不變謂之布棊畫不變謂之布筭方不變<lb/>
<pb n="KR3i0002_WYG_001-20b"/>
謂之斗圓不變謂之環<lb/>
張伯英好書凡家之衣帛皆書而後練<lb/>
晉書王逸少書字若金帖墨中炳然可愛<lb/>
張昶字文舒伯英季弟也章草入神八分入妙𨽻書入<lb/>
能<lb/>
劉德升字君嗣能書胡昭鍾繇俱善書胡書體肥鍾書<lb/>
體瘦亦各有君嗣之美<lb/>
王羲之曠之子早於其父枕中竊讀筆說父恐其幼不<lb/>
<pb n="KR3i0002_WYG_001-21a"/>
與乃拜泣而請之<lb/>
王僧䖍博涉經史兼善草𨽻齊太祖謂䖍曰我書何如<lb/>
卿䖍曰臣正書第一陛下草書第二正書第三臣無第<lb/>
二陛下無第一上笑曰卿善為辭也然天下有道丘不<lb/>
與易又高祖嘗與僧䖍賭書畢帝曰誰為第一䖍曰臣<lb/>
書臣中第一陛下帝中第一帝笑曰卿可謂善自謀者<lb/>
也<lb/>
歐陽詢書不擇紙筆皆能如意禇遂良須手和墨調精<lb/>
<pb n="KR3i0002_WYG_001-21b"/>
紙良筆方書<lb/>
張旭得筆法傳於崔邈顔真卿自言始吾觀公主擔夫<lb/>
争路而得筆法之意後見公孫氏舞劍得其神飲醉輙<lb/>
書揮筆大呌以頭揾水墨中呼為張顛醒後自觀以為<lb/>
神異不可復得也<lb/>
長沙僧懐素好草書自言得草書三昧<lb/>
魏明帝起凌雲臺先釘牓未題之乃以籠盛韋誕轆轤<lb/>
引上書之去地二十五丈誕甚危懼及下鬚髪盡白乃<lb/>
<pb n="KR3i0002_WYG_001-22a"/>
誡子孫絶此楷法<lb/>
天下名書有荀輿貍骨藥方帖王右軍借船帖右軍嘗<lb/>
醉書數字㸃畫象龍爪後遂有龍爪書<lb/>
宋太祖問顔延之諸子誰有卿風延之曰竣得臣筆惻<lb/>
得臣文<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>得臣義躍得臣酒<lb/>
蕭𨽻貧無紙止畫牕塵以學書<lb/>
羲之永和九年製蘭亭序乗興而書用蠶繭紙䑕鬚筆<lb/>
遒媚勁健絶代更無太宗後於玉華宫大漸語高宗曰<lb/>
<pb n="KR3i0002_WYG_001-22b"/>
若得蘭亭序陪𦵏即終無恨矣高宗涕泣而從之<lb/>
世傳宣州陳氏世能作筆家傳右軍與其祖求筆帖後<lb/>
子孫尤能作筆至唐栁公權求筆於宣城先與二管語<lb/>
其子曰栁學士如能書當留此筆不爾如退遺即可以<lb/>
常筆與之未幾栁以為不入用别求遂與常筆陳云先<lb/>
與者二筆非右軍不能用栁信與之逺矣<lb/>
孫敬事母至孝每得甘鮮必奔走奉母每畫地書真草<lb/>
皆知也<lb/>
<pb n="KR3i0002_WYG_001-23a"/>
衛恒每書大字於酒肆令人開之納直以償酒價直足<lb/>
則掃去之<lb/>
唐太宗筆法云攻書之時當收視聽絶慮怡神心正氣<lb/>
和則契於𤣥妙心神不正字則敧斜志氣不和字則顛<lb/>
仆如魯廟之器也又云為㸃必收貴𦂳而重為畫必勒<lb/>
貴澁而遲為撆必掠貴險而勁為竪必弩貴戰而雄為<lb/>
戈必潤貴遲疑而右顧為環必郁貴蹙鋒而抝轉為波<lb/>
必磔貴三折而遣毫<lb/>
<pb n="KR3i0002_WYG_001-23b"/>
前蜀王氏朝偽相王鍇字鱣祥家藏書數千卷一一皆<lb/>
親札并寫藏經每趨朝於白藤擔子内寫書書法尤謹<lb/>
近代書字之淫者也<lb/>
　　　四之雜說<lb/>
在昔受爵者必置賮於草詔者謂之潤筆鄭譯隋文時<lb/>
自隆州刺史復國公爵令李德林作詔高祖戲之曰筆<lb/>
頭乾譯對曰出為方牧杖䇿而歸不得一錢何以潤筆<lb/>
帝大笑<lb/>
<pb n="KR3i0002_WYG_001-24a"/>
梁簡文為筆語十卷<hi>今書莫得見</hi>
幽明錄賈弼夣人求易其頭明朝不覺人見悉驚走弼<lb/>
自陳乃信後能半面笑半面啼兩手兩足并口齊奮五<lb/>
筆書成文辭各異<lb/>
齊高洋夣人以筆㸃其額王曇哲賀曰王當作主吳孫<lb/>
權夣亦同熊循觧之<lb/>
梁紀少瑜嘗夣陸倕以一束青鏤管筆授之後文章大<lb/>
進<hi>見叙事中</hi>
<pb n="KR3i0002_WYG_001-24b"/>
捜神記曰王祐病有鬼至其家留赤筆十餘枚於薦下<lb/>
曰可使人簪之出入辟惡舉事皆無恙<hi>又與上類壬甲李乙凢與書皆</hi>
<hi>無恙</hi>
酉陽雜爼云大厯中東都天津橋有乞兒無兩手以右<lb/>
足夾筆寫經乞錢欲書時先擲筆高尺餘以足接之曾<lb/>
無失落書跡尤楷<lb/>
石晉之末汝州有一高士不顯姓名每夜作筆十管付<lb/>
其室家至曉闔户而出面背街鑿壁貫以竹筒如引水<lb/>
<pb n="KR3i0002_WYG_001-25a"/>
者或人置三十金則一管躍出十筆告盡雖勢要官府<lb/>
督之亦無報也其人則携一榼吟嘯於道宫佛廟酒肆<lb/>
中至夜酣暢而歸其匹婦亦怡然自得復為十管來晨<lb/>
貨之如此三十載後或携室徙居杳不知所終後數十<lb/>
年復見者顔色如故時人謂之筆僊<lb/>
魏末傳曰夏侯太初見召還路絶人事不畜筆其謹慎<lb/>
如此<lb/>
今之筆故者徃徃尋不見或會府吏千百輩用筆至多<lb/>
<pb n="KR3i0002_WYG_001-25b"/>
亦不知所之或云鬼取之判冥<lb/>
昔有僧惠逺製湼槃經䟽訖呪其筆曰如合聖意此筆<lb/>
不墜乃擲於空中卓然不落唐越州法師神楷造維摩<lb/>
經疏亦然後迎入長安<lb/>
酉陽雜爼云長安宣平坊有賣油而至賤人久疑之逐<lb/>
入樹窟乃蝦蟇以二筆錔盛樹津以市於人發掘而出<lb/>
尚挾錔瞪目氣色自若今都會間有運大筆如椽者寫<lb/>
小字小如半麻粒許瞬息而就或於稻粒之上寫七言<lb/>
<pb n="KR3i0002_WYG_001-26a"/>
詩一絶分間布白歴歴可愛<lb/>
闕史云術士如得一故筆可令於都市中代其受刑術<lb/>
者即觧化而去謂之筆觧<lb/>
本草云筆頭灰多年者燒之水服可以療溺塞之病<lb/>
列仙傳云李仲甫潁川人漢桓帝時賣筆遼東市上<lb/>
一筆三錢無直亦與之明旦有成筆數十束如此三年<lb/>
得錢輙棄之道中<lb/>
魏王思為大司農性急常執筆作書蠅集筆端驅去復<lb/>
<pb n="KR3i0002_WYG_001-26b"/>
來思怒逐蠅不得還乃取筆擲地毁之又蠅集苻堅筆<lb/>
以傳赦<hi>堅與王祐苻融宻議於靈臺有大蒼蠅入自牖間鳴聲甚大集筆而去於市中為黑衣小人大</hi>
<hi>呼曰官今大赦</hi>
御史臺記云臺中尚揖揖者古之肅拜也故有臺揖筆<lb/>
每署事必舉筆當額有不能下筆者人號為高榰筆徃<lb/>
徃自臺拜他官執筆亦誤作臺揖者人皆笑之<lb/>
德宗在奉天與渾瑊無名官告千餘軸募敢死之士賜<lb/>
瑊御筆一管當戰勝量功伐即署其名授之不足即以<lb/>
<pb n="KR3i0002_WYG_001-27a"/>
筆書其紳<lb/>
唐相裴休早肄業於河内之太行山後登顯位建寺於<lb/>
彼目為化城寺旋授太原節鎮經由是寺寺之僧粉額<lb/>
陳筆硯俟裴公親題之裴公神情自若以衣䄂濕墨以<lb/>
書之尤甚遒健逮歸侍婢訝其霑渥裴公曰向以之代<lb/>
筆來<lb/>
王子年拾遺記云任末年十四學無常師或依林木之<lb/>
下編茅為菴削荆為筆刻樹汁以為書夜則映月望星<lb/>
<pb n="KR3i0002_WYG_001-27b"/>
暗則燃蒿自照<lb/>
劉峻與沈約范雲同奉梁武䇿錦被事咸言已罄而峻<lb/>
請紙筆更䟽十事在座皆驚視失色<lb/>
晉陸士龍云魏武帝劉媫妤以七月七日折琉璃筆管<lb/>
此其時也<hi>出時照新書</hi>
會稽典錄云盛吉字君達拜廷尉每冬月罪囚當斷其<lb/>
妻執燭吉持丹筆相向垂涕<lb/>
晉春秋云何禎少孤常以縳筆織扇為業善為智詐由<lb/>
<pb n="KR3i0002_WYG_001-28a"/>
是知名<lb/>
王隱始著國史成八十八卷屬免官居家家貧匱筆札<lb/>
未能就遂南遊陶侃又還江州投庾元規規乃給其筆<lb/>
札其書遂成<lb/>
天台百錄云西天龍猛尊者常用藥筆㸃山石為金寳<lb/>
濟施千人<lb/>
唐法師楚金刺血寫法華經筆端常有舍利<lb/>
古者吏道必事刀筆今亦有藏刀於管者蓋其遺製者<lb/>
<pb n="KR3i0002_WYG_001-28b"/>
也<lb/>
段成式以葫蘆為筆以贈温飛卿<hi>書在詞賦門</hi>
柳公權不能用羲之筆<hi>見筆勢中</hi>
今之職官斷大辟罪者署案記必尋毁其筆蓋彰其惻<lb/>
隱也醫工常取之燒灰治驚風及童子邪氣<lb/>
謝承後漢書云劉祐為郡主簿郡將之子出錢付之令<lb/>
買果實祐悉買筆墨書具以與之<lb/>
魏管輅徃見安平太守王基基令作卦輅曰牀上當有<lb/>
<pb n="KR3i0002_WYG_001-29a"/>
大蛇衘筆小大共視須臾失之果然<lb/>
諸葛恪父瑾長面似驢孫權大會羣臣使人牽一驢長<lb/>
檢其面題曰諸葛子瑜恪跪乞筆益兩字因聽與之恪<lb/>
續其下曰之驢舉坐大笑乃以驢賜之<lb/>
趙伯符為丹陽郡極嚴酷典筆吏取筆失㫖頓與五十<lb/>
鞭<lb/>
羅什撰譯伯肇執筆定諸詞義學者宗之<lb/>
魏略張既為郡小吏而家冨自念無自達乃畜好刀筆<lb/>
<pb n="KR3i0002_WYG_001-29b"/>
版奏伺諸大吏無者輙奉之<lb/>
吳孫權常夣北面頓首於文帝顧而見日俄而日變為<lb/>
三日忽見一人從前以筆㸃其額流血於前懼而走之<lb/>
狀似飛者復墜於地覺以問術士熊循循曰吉祥矣大<lb/>
王必為吳主王者人之首額者人之上王加㸃主字也<lb/>
在前而來王者之羣臣也雖王意未至而羣下自逼矣<lb/>
血流在前教令明白當從王出也權乃詢之大臣遂絶<lb/>
於魏<lb/>
<pb n="KR3i0002_WYG_001-30a"/>
永熙中童謡曰二月盡三月初桑生蓓蕾栁葉舒荆筆<lb/>
楊板行詔書後王瑋殺汝南王亮帝以白虎幡宣詔收<lb/>
王瑋誅之瑋手握青紙謂監刑者曰此詔書也蓋此應<lb/>
之<lb/>
宋雲行記云以魏神龜中至烏萇國又西至本釋迦徃<lb/>
自作國名磨休王有天帝化為婆羅門形語王曰我甚<lb/>
知聖法須打骨作筆剝皮為紙取髓為墨王即依其言<lb/>
遺善書者抄之遂成大乘經典今打骨處化為琉璃<lb/>
<pb n="KR3i0002_WYG_001-30b"/>
桐燭筆分酒<hi>見造門</hi>
夣書云夣筆研為縣官文書所連也<lb/>
又云夣得筆研憂縣官又云磨硯染筆詞訟陳也<lb/>
古詩云有客從南來遺我一把筆<lb/>
國語云智襄子為室美士茁懼曰臣秉筆事君記曰高<lb/>
山峻原不生草木松栢之地其土不肥今土木勝臣懼<lb/>
不安人也室成三年而智氏亡<lb/>
莊子曰宋元君將畫圖衆史皆至受揖而立䑛筆和墨<lb/>
<pb n="KR3i0002_WYG_001-31a"/>
在外者半<lb/>
東觀漢記永平年神爵集宫殿官府上假賈逵筆札令<lb/>
作神爵頌除蘭臺令史遷郎中<lb/>
晉書赫連勃勃謂隱士京兆韋祖思曰我今未死汝猶<lb/>
不以我為帝王吾死之後汝輩弄筆當置吾何地遂殺<lb/>
之<lb/>
賀循傳陳敏之亂詐稱詔書以循為丹陽内史循辭以<lb/>
脚疾手不制筆又服寒食散露髪袒身示不可用敏竟<lb/>
<pb n="KR3i0002_WYG_001-31b"/>
不敢逼<lb/>
劉穆之傳宋高祖素拙於書穆之曰此雖小事然宣被<lb/>
四逺願公小復留意高祖終不能以禀分有自穆之乃<lb/>
曰公但縱筆大字徑尺亦無嫌大既足有所苞具其名<lb/>
亦美高祖從之一紙不過六七字便滿<lb/>
宋世祖歡飲令羣臣各賦詩沈慶之手不知書眼不識<lb/>
字上逼令作書慶之曰臣不知書請口授上令顔師伯<lb/>
執筆慶之曰微生值多幸得逢聖運昌朽老筋力盡徒<lb/>
<pb n="KR3i0002_WYG_001-32a"/>
步還南岡辭榮此聖世何愧張子房上甚悦衆美其辭<lb/>
意<lb/>
齊虞玩之小嫻刀筆汎涉文史<lb/>
後魏世宗常勅廷尉游肇有所降恕肇不從曰陛下自<lb/>
能恕之豈能令臣曲筆<lb/>
嵇含筆銘曰採管龍種㧞毫秋兎<lb/>
陸雲與兄機書曰案視曺公器物筆枚所希聞黃初二<lb/>
年劉媫妤折之見此復使人悵然又有感處筆亦如吳<lb/>
<pb n="KR3i0002_WYG_001-32b"/>
筆又有琉璃筆一枝<lb/>
王允將誅蔡邕馬日磾曰伯喈曠世逸才多識漢事當<lb/>
續後漢為世大典允曰武帝不殺司馬遷使作謗書流<lb/>
於後世今不可使佞臣執筆在幼主左右無益聖德我<lb/>
黨復蒙訕謗<lb/>
後漢來歙伐公孫述為刺客傷腰召蓋延以屬軍事自<lb/>
書遺表訖投筆抽刄而絶光武省書攬涕<lb/>
後漢周磐字堅伯年七十三朝會集論終日因令二子<lb/>
<pb n="KR3i0002_WYG_001-33a"/>
曰吾日者夣見先師東里先生與我講於隂堂之奥豈<lb/>
吾齒之盡乎若命終編二尺四寸簡寫堯典一篇并刀<lb/>
筆各一以置棺前<lb/>
捜神記蓋州有神祠自稱黃石公祈者持一雙筆及紙<lb/>
墨投於石室中言吉凶有聲而無形<lb/>
石晉朝丞相趙塋布衣時常以窮通之分禱於華岳廟<lb/>
是夜夣神遺以一筆二劍始猶未寤既而一踐廊廟再<lb/>
擁節旄<lb/>
<pb n="KR3i0002_WYG_001-33b"/>
近朝丞相馬裔孫幼干祿祈於上邏神夣與二筆一大<lb/>
一小後為翰林學士及知貢舉自謂應之大拜之日堂<lb/>
吏進二筆大小與夣相符<lb/>
石晉之相和凝少為明經夣人與五色筆一束自是文<lb/>
彩日新擢進士第三公九卿無所不歴<lb/>
　<lb/>
　<lb/>
　文房四譜卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文房四譜卷三</head>
    <p>
<pb n="KR3i0002_WYG_003-1a"/>
欽定四庫全書<lb/>
　文房四譜卷三　　　　　宋　蘇易簡　撰<lb/>
　　硯譜<hi>水滴器附</hi>
　　一之敘事　　　　　二之造<lb/>
　　三之雜說　　　　　四之辭賦<lb/>
　　　一之敘事<lb/>
昔黄帝得玉一紐治為墨海云其上篆文曰帝鴻氏之<lb/>
研又太公金匱硯之書曰石墨相著而黑邪心讒言得<lb/>
<pb n="KR3i0002_WYG_003-1b"/>
無汙白是知硯其來尚矣<lb/>
釋名云硯者研也可研墨使和濡也<lb/>
伍緝之從征記云魯國孔子廟中有石硯一枚製甚古<lb/>
朴葢夫子平生時物也<hi>及顔路所請之車亦存</hi>
王子年拾遺云張華造博物志成晉武帝賜青鐵硯此<lb/>
鐵于闐國所貢鑄為硯也<lb/>
又吳都有硯山石<lb/>
魏武上雜物疏云御物有純銀參帶臺研一枚純銀參<lb/>
<pb n="KR3i0002_WYG_003-2a"/>
帶圓研大小各一枚<lb/>
東宫故事云晉王太子初拜有漆硯一枚牙子百副<lb/>
開元文字云硯者墨之器也<lb/>
又皇太子納妃有漆書硯一<lb/>
劉澄之宋初山川古今記云典平縣蔡子池石穴深二<lb/>
百許丈石青色堪為硯<lb/>
說文云石滑謂之硯字從石見<lb/>
魏甄后少喜書常用諸兄筆硯其兄戲之曰汝欲作女<lb/>
<pb n="KR3i0002_WYG_003-2b"/>
博士耶后曰古之賢女未有不覽前史以觀成敗<lb/>
或云端州石硯匠識山石之文理鑿之五七里得一窟<lb/>
自然有圓石青紫色琢之為硯可值千金故謂之子石<lb/>
硯窟雖在五十里外亦識之<lb/>
西京雜記云天子玉几冬加綈錦其上謂之綈几以象<lb/>
牙火籠籠其上皆散華文後宫則五色綾紋以酒為書<lb/>
滴取其不氷以玉為硯亦取其不氷<lb/>
昔有人盜發晉靈公塚塚甚魁壯四角皆以石為攫犬<lb/>
<pb n="KR3i0002_WYG_003-3a"/>
捧燭石人四十人皆立侍尸猶不壊九竅之中皆有金<lb/>
玉獲蟾蜍一枚大如拳腹容五合水潤如白玉取為盛<lb/>
滴器<lb/>
張彭祖少與漢宣帝㣲時同硯席帝即位以舊恩封陽<lb/>
都侯出常參乗曹爽與魏明帝亦然<hi>劉𢎞與晉武帝同見雜記中</hi>
李陽氷云夫硯用則貯水畢則乾之若久浸不乾墨乃<lb/>
不發墨既不發書乃多漬水在清淨宜取新水密䕶塵<lb/>
埃忌用煎煮之水也<lb/>
<pb n="KR3i0002_WYG_003-3b"/>
袁彖贈庾易蜯硯<hi>見筆譜中</hi>
梁武帝性純儉吳令唐鏞進鑄成盤龍火爐翔鳯硯葢<lb/>
詔禁錮終身<lb/>
　　　二之造<lb/>
栁公權常論硯言青州石為第一絳州者次之殊不言<lb/>
端溪石硯世傳端州有溪因曰端溪其石為硯至妙益<lb/>
墨而至潔其溪水出一草芊芊可愛匠琢訖乃用其草<lb/>
裹之故自嶺表迄中夏而無損也噫豈非天使之然耶<lb/>
<pb n="KR3i0002_WYG_003-4a"/>
或云水中石其色青山半石其色紫山絶頂者尤潤如<lb/>
猪肝色者佳其貯水處有白赤黄色㸃者世謂之鸜鵒<lb/>
眼或脉理黄者謂之金線文尤價倍于常者也其山號<lb/>
曰斧柯山即觀碁之所也昔人採石為硯必中牢祭之<lb/>
不爾則雷電勃興失石所在其次有將軍山其硯已不<lb/>
及溪中及斧柯者<lb/>
今歙州之山有石俗謂之龍尾石匠製之其硯色黑亞<lb/>
于端若得其石心則巧匠就而琢之貯水之處圓轉如<lb/>
<pb n="KR3i0002_WYG_003-4b"/>
渦旋可愛矣<lb/>
魏銅雀臺遺址人多發其古瓦琢之為硯甚工而貯水<lb/>
數日不燥世傳云昔人製此臺其瓦俾陶人澄泥以絺<lb/>
濾過加胡桃油方埏埴之故與衆瓦有異焉即今之大<lb/>
名相州等處土人有假作古瓦之狀硯以市于人者甚<lb/>
衆<lb/>
繁欽硯贊云或薄或厚乃圓乃方方如地象圓似天光<lb/>
班采散色漚染毫芒㸃黛文字輝明典章施而不徳吐<lb/>
<pb n="KR3i0002_WYG_003-5a"/>
惠無疆浸漬甘液吸受流芳<lb/>
葢今制之令薄者常觀之見令一夬捧持近方琢之或<lb/>
内于稻糓中出于半而理之其鏨如麤針許製畢有如<lb/>
表紙厚薄者或有全良石之材工其内而質其外者或<lb/>
規如馬蹄銳如蓮葉上圓下方如圭如璧者圓如盤而<lb/>
中隆起水環之者謂之辟雍硯亦謂之分題硯腰半㣲<lb/>
坳謂之郎官様者連水滴器於其首而為之者穴其防<lb/>
以導水焉閉其上穴則下穴取水流注於硯中或居則<lb/>
<pb n="KR3i0002_WYG_003-5b"/>
略無沾覆繁之銘見之矣<lb/>
又繁欽硯頌曰鈞三趾於夏鼎象辰宿之相扶今絶不<lb/>
見三足硯僕常逰盱眙泉水寺過一山房見一老僧擁<lb/>
衲向𤾉模寫梵字前有一硯三足如鼎製作甚古僕前<lb/>
舉而訝之僧白眼黙然不荅僕因不復問其由是知繁<lb/>
欽頌足可徴矣<lb/>
傅𤣥硯賦云木貴其能軟石美其潤堅因知古亦有木<lb/>
硯<lb/>
<pb n="KR3i0002_WYG_003-6a"/>
作澄泥硯法以墐泥令入於水中挼之貯於甕器内然<lb/>
後别以一甕貯清水以夾布囊盛其泥而擺之俟其至<lb/>
細去清水令其乾入黄丹團和溲如麵作二模如造茶<lb/>
者以物擊之令至堅以竹刀刻作硯之狀大小隨意㣲<lb/>
廕乾然後以刀手刻削如法曝過間空垜於地厚以稻<lb/>
糠并黄牛糞攪之而燒一復時然後入墨蠟貯米醋而<lb/>
蒸之五七度含津益墨亦足亞於石者<lb/>
唐文李撰資暇云稠桑硯始因元和初其叔祖宰虢之<lb/>
<pb n="KR3i0002_WYG_003-6b"/>
朱陽邑諸阮温凊之隙必訪山水以遊一日於澗側見<lb/>
一紫石憇息於上佳其色且欲紀其憇山之逰既常擕<lb/>
鐫且隨至自勒姓氏年月遂刻成文復無刓缺乃曰不<lb/>
頑不麸可琢為硯矣既琢一硯而過但惜具重大無由<lb/>
出之更行百步許至有小如拳者不可勝致遂令從者<lb/>
挈數拳而出就縣第製琢有胥精巧請琢之遂請解胥<lb/>
籍于是採琢開席於大路厥利驟肥後諸阮每經稠桑<lb/>
必相率致硯以報其本焉稠桑石硯自此也<lb/>
<pb n="KR3i0002_WYG_003-7a"/>
　　　三之雜說<lb/>
古人有學書于人者數年自以其藝成遂告辭而去師<lb/>
曰吾有一篋物可附于某處及山之下絶無所附又封<lb/>
題亦甚不密乃啓之皆磨穴者硯數十枚此人方知其<lb/>
師夙之所用者也乃返山服膺至皓首方畢其藝是知<lb/>
古人工一事必臻其極焉<lb/>
西域無紙筆但有墨彼人以墨磨之甚濃以瓦合或竹<lb/>
節即其硯也彼國人以指夾貝葉或藤皮掌藏墨研以<lb/>
<pb n="KR3i0002_WYG_003-7b"/>
竹筆書梵字横讀成文葢順葉之長短也韋見梵僧沸<lb/>
唇緩頰歴眸之間數行俱下即不知其義也<lb/>
藍田玉順山悟真寺有髙僧寫湼槃經羣鴿自空中銜<lb/>
水添硯水竭畢至曽聞彼山僧傳云亦見于白傅百韻<lb/>
詩<lb/>
常有蟻為精為王者逰獵于儒士之室儒士見之甚㣲<lb/>
且顯乃于几案之上硯中施罾網獲魴鯉甚多<lb/>
鄭朗以狀元及第覆落甚不得志其几案之硯忽作數<lb/>
<pb n="KR3i0002_WYG_003-8a"/>
十聲鄭愈不樂時洪法師在座曰硯中作聲有聲價之<lb/>
象朗後果入臺輔斯吉兆也明矣今直閣范舍人杲言<lb/>
頃自大著直館于史閣中與諸學士清話間范公几案<lb/>
之上所用硯忽作一十五聲丁丁然甚駭之范獨内喜<lb/>
迨半月有朱衣銀魚之賜亦異事也<lb/>
魏有芝生銅硯<lb/>
今覩嵗貢方物中虢州鍾馗石硯二十枚未知鍾馗得<lb/>
號之來由也<lb/>
<pb n="KR3i0002_WYG_003-8b"/>
越州戒珠寺即羲之宅有洗硯池至今水常黒色今金<lb/>
州廉使錢公言<lb/>
僖宗時鄭畋盧攜同為相不協議黄巢事忿爭於中書<lb/>
堂盧拂衣而起袂染於硯而投之<lb/>
開元傳信記云𤣥宗所幸美人忽夢人邀去縱酒密會<lb/>
因言于上上曰必術人所為也汝若復往宜以物誌之<lb/>
其夕熟寐飄然又往半醉見石硯在前乃密印手文於<lb/>
曲房屏風上悟而具啓乃潛令人訪之於東明觀見其<lb/>
<pb n="KR3i0002_WYG_003-9a"/>
屏風手文尚在所居道人已遯矣<lb/>
梁元帝忠臣傳曰劉引沛國人常寄居洛陽與晉武帝<lb/>
同硯書<lb/>
筆陣圖以水硯為城池<lb/>
異苑蔣道支於水側見一浮樝取為研製形象魚有道<lb/>
家符䜟及紙皆置魚研中嘗自隨二十餘年忽失之夢<lb/>
人云吾暫遊湘水過湘君廟為二妃所留今暫還可於<lb/>
水際見尋也道支詰旦至水側見罾者得一鯉魚買剖<lb/>
<pb n="KR3i0002_WYG_003-9b"/>
之得先時符䜟及紙方悟是所夢人棄之俄而雷雨屋<lb/>
上有五色氣直上入雲有人過湘君廟見此魚研在二<lb/>
妃側<lb/>
宣室志云有蔣生者好道之士也逢一貧窶人自稱章<lb/>
全素自役使來怠墮頗甚蔣生頻檟楚之忽一日語蔣<lb/>
生曰君几上石硯某可㸃之為金蔣生愈怒其誑誕時<lb/>
偶蔣生忽出迨歸章公已死矣然失几上之硯因窺藥<lb/>
鼎中有竒光試探得硯而一半已為紫磨金矣蔣因歎<lb/>
<pb n="KR3i0002_WYG_003-10a"/>
憤終身也<lb/>
近石晉之際闗右有李處士者放達之流也能畫馴狸<lb/>
復能補端硯至百碎者賫歸旬日即復舊焉如新琢成<lb/>
略無瑕纇世莫得其法也<lb/>
　　四之辭賦<lb/>
　　　傅𤣥硯賦<lb/>
採陰山之潛璞簡衆材之攸宜節方圓以定形鍛金鐵<lb/>
而為池設上下之剖判配法象乎二儀木貴其能軟石<lb/>
<pb n="KR3i0002_WYG_003-10b"/>
美其潤堅加朱漆之膠固含沖徳之清𤣥<lb/>
　　　楊師道咏硯詩<lb/>
圓池類璧水輕翰染烟華將軍欲定逺見棄不應賖<lb/>
　　　李尤硯銘<lb/>
書契既造硯墨乃陳篇籍永垂紀誌功勛<lb/>
　　　魏王粲硯銘<lb/>
昔在皇頡爰初書契以代結繩人察官理庶績誕興在<lb/>
世季末華藻流淫文不為行書不盡心淳樸澆散俗以<lb/>
<pb n="KR3i0002_WYG_003-11a"/>
崩沉墨連翰染榮辱是懲念兹念兹唯𤣥是徵<lb/>
　　　唐李賀青花紫硯歌<lb/>
端州石匠巧如神踏天磨刀割紫雲傭刓抱水含滿唇<lb/>
暗灑萇𢎞冷血痕紗帷晝暖墨花春輕漚漂沫松麝薫<lb/>
乾膩薄重立脚匀數寸秋光無日昬圓毫促㸃聲清新<lb/>
孔硯寛頑何足云<lb/>
　　　傅𤣥水龜銘<lb/>
鑄兹靈龜體像自然含源吐水有似清泉潤彼𤣥墨染<lb/>
<pb n="KR3i0002_WYG_003-11b"/>
此柔翰申情寫素經緯羣言<lb/>
　　　韓愈瘞硯銘<lb/>
序曰隴西李元賓始從進士貢在京師或貽之硯既四年<lb/>
悲歡否泰未嘗廢用凡與之試藝春官實二年登上第<lb/>
行于褒谷間誤墜地毁焉乃匣歸埋設於京師里中昌<lb/>
黎韓愈其友人也贊而識之<lb/>
土乎成質陶乎成器復其質非生死類全斯用毁不忍<lb/>
棄埋而識之仁之義硯乎研乎與瓦礫異<lb/>
<pb n="KR3i0002_WYG_003-12a"/>
　　　張少博石硯賦<lb/>
硯之施也備乎用石之質也本乎山温潤稱珍騰異彩<lb/>
而玉色追琢成器發竒文而綺斑葢求伸於知已爰待<lb/>
用於君子故立言之徒載筆之史將吮墨以濡翰乃操<lb/>
觚而汲水始爛爛以光徹終霏霏而烟起或外圓而若<lb/>
規或中平而如砥原夫匠石流盻藻熒生輝象龜之負<lb/>
圖乍伏如鵲之緘印將飛設之戸庭王充之名允著置<lb/>
之藩溷左思之用無違徒觀夫清光景耀真質霜浄符<lb/>
<pb n="KR3i0002_WYG_003-12b"/>
彩華鮮精明隱映皎如之色比藏氷之玉壺煥然之文<lb/>
狀吐菱之石鏡當其山谷之側沉㝠未識韞玉吐雲懷<lb/>
珍隱德及入用以磨礪因人而拂拭故能拊之類磬發<lb/>
竒音對之若鏡開新色既垂文以呈象亦澄瀾而漬墨<lb/>
硯之用也詎可興嘆而焚石乃䃘然孰謂有時而泐斯<lb/>
可以正典謨之紀垂篆籀之則者也遂更播美六書𫝊<lb/>
芳三妙用之漢帝嘗同彭祖之席存之魯國猶列宣尼<lb/>
之廟是以遺文可述兹器奚匹匪銷匪鑠良金安可比<lb/>
<pb n="KR3i0002_WYG_003-13a"/>
其剛不磷不緇美玉未足方其質光鳥蹟于青簡發龜<lb/>
文于洪筆則知創物作程事與利并兹硯也所以究墨<lb/>
之妙窮筆之精者也<lb/>
　　　黎逢石硯賦<lb/>
有子墨客卿從事於筆硯之間學舊史之暇日得美石<lb/>
於他山琢而磨之其滑如砥欲精研而染翰在虚中而<lb/>
貯水水隨暈而環周墨浮光而黛起明而未融是以為<lb/>
用久而不渝故以為美成器尚古徴闕里之素王匠法<lb/>
<pb n="KR3i0002_WYG_003-13b"/>
増華參㑹稽之内史且王言惟一道心惟㣲于以幽贊<lb/>
由之發揮從人之欲委質莫違世若遐棄民將疇依肅<lb/>
觀光而霧集賴設色而烟霏實將振文而為邦豈惟藴<lb/>
玉而山輝者哉君無謂一拳之石取其堅君無謂一勺<lb/>
之水取其浄君其遂取我有成性茍有補于敷閲固無<lb/>
辭于藴映惟聖人有大寶昊天有成命莫不自我以載<lb/>
形因我以施令志前王之事業作後人之龜鏡夫物遷<lb/>
其常天運不息水有涸兮石有泐世貴其不磷我則受<lb/>
<pb n="KR3i0002_WYG_003-14a"/>
其磨世貴其不染我則受其黒象山下之泉為天下之<lb/>
式因碌碌于俗間類栖栖于孔墨嗚呼辭上體要文當<lb/>
絶妙雖濡翰其不疲無煩文而取誚然實君子以其勁<lb/>
質或升之堂或入之室對此大匠厠諸鴻筆見珍于殺<lb/>
青之辰為用于草𤣥之日夫氣結為石物之至精攻之<lb/>
為硯因用為名事若可久世將作程斯器也不獨堅之<lb/>
為貴諒於人之有成<lb/>
　　　吳融字子華古瓦硯賦<lb/>
<pb n="KR3i0002_WYG_003-14b"/>
勿謂乎柔而無剛土埏而為瓦勿謂乎廢而不用瓦斵<lb/>
而為硯藏器蠖屈逢時豹變陶甄已往含古色之幾年<lb/>
磨瑩俄新貯秋光之一片厥初在冶成象毁方効姿論<lb/>
堅等甓聞縹勝瓷人莫我知是冬穴夏巢之日形為才<lb/>
役乃上棟下宇之時扶同杞梓迴避茆茨若乃臺號姑<lb/>
蘇殿稱枍栺樓標十二之聳閣起三重之麗莫不瓴甋<lb/>
凝輝鴛鴦疊勢縫密如鑠行踈若綴御來而月影重重<lb/>
漏出而爐香細細觚稜金爵競託岧嶤玉女胡人争來<lb/>
<pb n="KR3i0002_WYG_003-15a"/>
睥睨陵谷難定松薪忽焉朝歌有已秀之麥咸陽有不<lb/>
滅之烟是則縱横舊趾散亂荒阡風飄早落雨滴仍穿<lb/>
藏瀰迤之春蕪耕牛脚下照青熒之鬼火戰骨堆邉誰<lb/>
能識處亦莫知年何期邂逅見寵雕鐫資乎有作備我<lb/>
沉研罄在水以羞浮鐘因霜而謝響玉滴一墮松烟四<lb/>
上山雞誤舞澄明之石鏡當頭織女疑來清淺之銀河<lb/>
在掌異哉昔之藏歌葢舞庇日干霄繁華幾代零落一<lb/>
朝委地而合墮塵土依人而却住瓊瑶天禄石渠和鉛<lb/>
<pb n="KR3i0002_WYG_003-15b"/>
即召風臺雪苑落筆争邀依依舊物歴歴前朝沈家令<lb/>
坐上迴看能無淚下江中書歸來偶見得不魂銷有以<lb/>
見古今推移牢籠𦕈漫成敗皆分短長一貫何樹春秋<lb/>
各千年何花開落唯一旦星隕地以為石盡滅光輝雞<lb/>
升天而上仙别生羽翰異類猶然浮生莫筭<lb/>
　　　王嵩㟧孔子石硯賦<lb/>
昔夫子有石硯焉邈觀器用宛無雕鐫古石猶在今人<lb/>
尚傳從歎鳯兮何世至獲麟兮幾年世歴近王近霸年<lb/>
<pb n="KR3i0002_WYG_003-16a"/>
止幾徂幾遷任迥旋於几席垂翰墨於韋編時亦逺矣<lb/>
物仍在焉非聖人之休祐安得兹而不捐洎乎俗逺聖<lb/>
賢教移齊魯列廟以居先師攸主上熒熒以光徹旁羃<lb/>
羃而色固介爾堅貞確乎規矩昔有諸侯立政周道無<lb/>
聞嗟禮樂之仍缺歎詩書之未分聖人乃啟以褒貶垂<lb/>
以典墳必藉斯器用成斯文葢石固而人往亦事存乎<lb/>
硯云至乃方質圓形錮模龜首雕飾為用陶甄可久横<lb/>
綵烟而不絶添渌水之常有豈如是石斯為不朽昔偶<lb/>
<pb n="KR3i0002_WYG_003-16b"/>
宣父厥容伊何旁積垂露中含偃波時代遷移去㳺夏<lb/>
而彌逺日月逾邁變炎涼之已多别有縫掖書生獻策<lb/>
東京仰望先哲攻文後成叨秉筆以當問愧含毫而頌<lb/>
聲<lb/>
　　　李琪謝朱梁祖大硯瓦狀<lb/>
蒙恩賜臣前件硯者伏以記室濡毫于楯鼻刀側非史<lb/>
多臣染翰于螭頭箇形甚小尚或文章煥發言動必書<lb/>
為號令之詞作典謨之訓如臣者坐憂才短行怯思遲<lb/>
<pb n="KR3i0002_WYG_003-17a"/>
自叨金馬之近班常愧王瞻之舊物豈意又頒文器周<lb/>
及禁林製作泓渟規模廣滑閉宫苔而色古連治石以<lb/>
光凝敢不致在坐隅酣茹筆陣餘波浸潤便同五老之<lb/>
壺終日拂磨豈但一丸之墨如承重寶倍感深恩<lb/>
　　　僧貫休詠硯詩<lb/>
淺薄雖頑朴其如近筆端低心蒙潤久入匣更身安應<lb/>
念研磨苦無為瓦礫看倘然人不棄還可比琅玕<lb/>
　　　魏繁欽硯頌<lb/>
<pb n="KR3i0002_WYG_003-17b"/>
有般倕之妙匠兮倪詭異於遐都稽山川之神瑞兮識<lb/>
嘉璇之内敷遂縈繩于規矩兮假卞氏之遺模擬渾靈<lb/>
之肇制兮效羲和之毁隅鈞三趾于夏鼎兮象辰宿之<lb/>
相扶供無窮之秘用兮御几筵而優遊<lb/>
　　　莊南傑寄鄭碏疉石硯歌<lb/>
媧皇補天殘錦片飛落人間為石硯孤峯削疉一尺雲<lb/>
虎幹熊跪勢皆徧半掬春泉澄淺清洞天徹底寒泓泓<lb/>
筆頭搶起松烟輕龍蛇怒閗秋雲生我今得此以代耕<lb/>
<pb n="KR3i0002_WYG_003-18a"/>
如探禹穴披峥嶸心骨驚坐中髣彿到蓬瀛<lb/>
　　　李琪詠石硯<lb/>
逺來何嶺外近到玉堂間乍琢文猶澁新磨墨尚慳不<lb/>
能濡大筆何事别秋山<lb/>
　　　劉禹錫贈唐秀才紫石硯詩<lb/>
端溪石硯人間重贈我因知正草𤣥闕里廟中空舊物<lb/>
開方竈下豈天然玉蜍吐水霞光淨彩翰揺風絳錦鮮<lb/>
此日傭工記名姓因君數到墨池前<lb/>
<pb n="KR3i0002_WYG_003-18b"/>
　　　文嵩即墨侯石虚中傳<lb/>
石虚中字居黙南越髙要人天性好山水隱遁不仕因<lb/>
採訪使遇之於端溪謂曰子有樸質沉厚之徳兼有竒<lb/>
相體貌紫光嘘呵潤澈頗負材器但未遇哲匠琢磨耳<lb/>
禮不云乎玉不琢不成器人不學不知道子其謂矣今<lb/>
明天子御四海六合之内無不用之材無不成之器我<lb/>
今奉命巡察天下風俗採訪海内遺逸安敢輒忘厥職<lb/>
見賢不薦者歟子無戀溪泉自取沉棄耳虚中曰僕生<lb/>
<pb n="KR3i0002_WYG_003-19a"/>
此南土逺在峽隅自不知材堪器用既辱採顧敢不唯<lb/>
命是從採訪使遂命博士金漸之規矩磨礱不日不月<lb/>
果然業就虚中器度方員皆有邉岸性格謹黙中心坦<lb/>
然若汪汪萬頃之量也採訪使以聞于省有司考試之<lb/>
與燕人易元光研覈合道遂為雲水之交有司以薦于<lb/>
上上授之文史登臺省處右職上利其器用嘉其謹黙<lb/>
詔命常侍御案之右以備濡染因累勛績封之即墨侯<lb/>
虚中自歴位常與宣城毛元鋭燕人易元光華陰楮知<lb/>
<pb n="KR3i0002_WYG_003-19b"/>
白常侍上左右皆同出處時人號為相須之友<lb/>
史臣曰衛有大夫石碏其先顓帝之苗裔也出靖伯之<lb/>
後曰甫甫生石仲仲之後曰碏春秋時仕衛世為大夫<lb/>
焉即墨侯石氏與衛大夫族不同也葢出五行之精八<lb/>
音之靈岳結而生禀質而名懷寶為玉吐氣為雲發硎<lb/>
利刃與天地常存者也<lb/>
　<lb/>
　文房四譜卷三<lb/>
</p>
<p>
</p>
  </div>
</body>
</text>
</TEI>
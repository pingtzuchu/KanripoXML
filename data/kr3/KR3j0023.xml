<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR3j0023_SBCK_001-1a"/>
白虎通德論卷第一<lb/>
　　　　　　　　臣班　固纂集<lb/>
　　　爵<lb/>
天子者爵稱也爵所以稱天子者何王者父<lb/>
天母地爲天之子也故援神契曰天覆地載<lb/>
謂之天子上法斗極鈎命决曰天子爵稱也<lb/>
帝王之德有優劣所以俱稱天子者何以其<lb/>
俱命於天而王治五千里内也尚書曰天子<lb/>
作民父母以爲天下王何以知帝亦稱天子<lb/>
<pb n="KR3j0023_SBCK_001-1b"/>
也以法天下也中候曰天子臣放勛書逸篇<lb/>
曰厥兆天子爵何以言皇亦稱天子也以其<lb/>
言天覆地載俱王天下也故易曰伏羲氏之<lb/>
王天下也爵有五等以法五行也或三等者<lb/>
法三光也或法三光或法五行何質家者據<lb/>
天故法三光文家者據地故法五行含文嘉<lb/>
曰殷爵三等周爵五等各有冝也王制曰王<lb/>
者之制禄爵凡五等謂公侯伯子男此周制<lb/>
也所以名之爲公侯者何公者通公正無私<lb/>
<pb n="KR3j0023_SBCK_001-2a"/>
之意也侯者候也候逆順也春秋傳曰王者<lb/>
之後稱公其餘人皆千乘象雷震百里所潤<lb/>
同大國稱侯小國稱伯子男也王制曰公侯<lb/>
田方百里伯七十里子男五十里伯者百也<lb/>
子者孳也孳孳無巳也男者任也人皆五十<lb/>
里差次功德小者不滿爲附庸附庸者附大<lb/>
國以名通也百里两爵公侯共之七十里一<lb/>
爵五十里復兩爵何公者加尊二王之後侯<lb/>
者百里之正爵士上可有次下可有第中央<lb/>
<pb n="KR3j0023_SBCK_001-2b"/>
故無二五十里有兩爵者所以加勉進人也<lb/>
小國下爵猶有尊卑亦以勸人也殷爵三等<lb/>
謂公侯伯也所以合子男從伯者何王者受<lb/>
命改文從質無虚退人之義故上就伯也尚<lb/>
書曰侯甸任衛作國伯謂殷也春秋傳曰合<lb/>
伯子男以爲一爵或曰合從子貴中也以春<lb/>
秋名鄭忽忽者鄭伯也此未踰年之君當稱<lb/>
子嫌爲改赴故名之也地有三等不變至爵<lb/>
獨變何地比爵爲質故不變爲質故不變王<lb/>
<pb n="KR3j0023_SBCK_001-3a"/>
者有改道之文無改道之實家所以令公居<lb/>
百里侯居七十里何也封賢極於百里其政<lb/>
也不可空退人示優賢之義欲襃尊而上之<lb/>
何以知殷家侯人不過七十里者也曰士上<lb/>
有三等有百里有七十里有五十里其地半<lb/>
者其數倍制地之理體也多少不相配公卿<lb/>
大夫者何謂也内爵稱也曰公卿大夫何爵<lb/>
者盡也各量其職盡其才也公之爲言公正<lb/>
無私也卿之爲言章善明理也大夫之爲言<lb/>
<pb n="KR3j0023_SBCK_001-3b"/>
大扶進人者也故傳曰進賢逹能謂之大夫<lb/>
也士者事也任事之稱也故傳曰古今辯然<lb/>
否謂之士禮曰四十強而士不言爵爲士至<lb/>
五十爵爲大夫何何以知士非爵何以知卿<lb/>
爲爵也以大夫知卿亦爵也何以知公爲爵<lb/>
也春秋傳曰諸侯四佾諸公六佾合而言之<lb/>
以是知公卿爲爵内爵所以三等何亦法三<lb/>
光也所以不變質文何内者爲本故不改内<lb/>
也諸侯所以無公爵者下天子也故王制曰<lb/>
<pb n="KR3j0023_SBCK_001-4a"/>
上大夫下大夫上士中士下士凡五等此謂<lb/>
諸侯臣也大夫但有上下何明卑者多也爵<lb/>
皆一字也大夫獨兩字何春秋傳曰大夫無<lb/>
遂事以爲大夫職在之適四方受君之法施<lb/>
之於民故獨兩字下之或曰大夫爵之下者<lb/>
也稱大夫明從大夫以上受下施皆大自着<lb/>
也天子之士獨稱元士何士賤不得體君之<lb/>
尊故加元以别諸侯之士也禮經曰士見大<lb/>
夫諸侯之士王制曰王者八十一元士天子<lb/>
<pb n="KR3j0023_SBCK_001-4b"/>
爵連言天子諸侯爵不連言王侯何即言王<lb/>
侯以王者同稱爲衰弱僣差生篡弑猶不能<lb/>
爲天子也故連言天子也或曰王者天爵王<lb/>
者不能生諸侯故不言王侯諸侯人事自着<lb/>
故不着也王者太子亦稱士何舉從下升以<lb/>
爲人無生得貴者莫不由士起是以舜時稱<lb/>
爲天子必先試於士禮士冠經天子之元子<lb/>
士也婦人無爵何隂卑無外事是以有三從<lb/>
之義未嫁從父旣嫁從夫夫死從子故夫尊<lb/>
<pb n="KR3j0023_SBCK_001-5a"/>
於朝妻榮於室隨夫之行故禮郊特牲曰婦<lb/>
人無爵坐以夫之齒禮曰生無爵死無謚春<lb/>
秋録夫人皆有謚夫人何以知非爵也論語<lb/>
曰邦君之妻君稱之曰夫人國人稱之曰君<lb/>
夫人即令是爵君稱之與國人稱之不當異<lb/>
也庻人稱匹夫者匹偶也與其妻爲偶隂陽<lb/>
相成之義也一夫一婦成一室明君人者不<lb/>
當使男女有過時無匹偶也論語曰匹夫匹<lb/>
婦之爲諒也爵人於朝者示不私人以官與<lb/>
<pb n="KR3j0023_SBCK_001-5b"/>
衆共之義也封諸侯於廟者示不自專也明<lb/>
法度皆祖之制也舉事必告焉王制曰爵人<lb/>
於朝與衆共之也詩云王命卿士南仲太祖<lb/>
禮祭統曰古者明君爵有德必於太祖君降<lb/>
立於阼階南靣向所命北向央由君右執䇿<lb/>
命之大夫功成未封而死不得追爵賜之者<lb/>
以其未當股肱也春秋榖梁傳曰追賜死者<lb/>
非禮也王制曰葬從死者祭從生者所以追<lb/>
孝繼養也葬從死者何子無爵父之義也禮<lb/>
<pb n="KR3j0023_SBCK_001-6a"/>
中庸記曰父爲大夫子爲士葬以大夫祭以<lb/>
士子爲大夫父爲士祭以大夫葬以士也父<lb/>
在稱世子何繫於君也父没稱子某者何屈<lb/>
於尸柩也旣葬稱小子者即尊之漸也踰年<lb/>
稱公者縁民之心不可一日無君也縁終始<lb/>
之義一年不可有二君也故踰年即位所以<lb/>
繫民臣之心然後爵者縁孝子之心未忍安<lb/>
吉故春秋魯僖公三十三年十二月乙巳薨<lb/>
于小寢文公元年春王正月公即位四月丁<lb/>
<pb n="KR3j0023_SBCK_001-6b"/>
巳葬我君僖公韓詩内傳曰諸侯世子三年<lb/>
䘮畢上受爵命於天子所以名之爲世子何<lb/>
言欲其世世不絶也何以知天子子亦稱世<lb/>
子也春秋傳曰公㑹世子于首止或曰天子<lb/>
之子稱太子尚書曰太子發升于舟也或曰<lb/>
諸侯之稱代子則傳曰晉有太子申生鄭有<lb/>
太子華齊有太子光由是觀之周制太子代<lb/>
子亦不定也漢制天子稱皇帝其嫡嗣稱皇<lb/>
太子諸侯王之嫡稱代子後代咸因之世子<lb/>
<pb n="KR3j0023_SBCK_001-7a"/>
三年䘮畢必上受爵命於天子何明爵土者<lb/>
天子之有也臣無自爵之義童子當受父爵<lb/>
命使大夫就其國命之明王者不與童子爲<lb/>
禮也以春秋魯成公㓜少與諸侯㑹公不見<lb/>
之經不以魯耻明不與童子爲禮也世子上<lb/>
受爵命衣士服何謙不敢自專也故詩曰韎<lb/>
韐有赩世子始行也天子大斂之後稱王者<lb/>
明士不可一日無君也故尚書曰王麻冕黼<lb/>
裳此斂之後也何以知王從死後加王也以<lb/>
<pb n="KR3j0023_SBCK_001-7b"/>
尚書言迎子劉不言迎王王者旣殯而即繼<lb/>
體之位何縁民臣之心不可一曰無君故先<lb/>
君不可得見則後君繼體矣尚書曰再拜興<lb/>
對乃受銅明爲繼體君也縁始終之義一年<lb/>
不可有二君也故尚書曰王釋冕䘮服吉冕<lb/>
受銅稱王以接諸侯明巳繼體爲君也釋冕<lb/>
藏銅反䘮明未稱王以統事也不曠年無君<lb/>
故逾年乃即位改元名元年年以紀事君名<lb/>
其事矣而未發號令也何以言踰年即位謂<lb/>
<pb n="KR3j0023_SBCK_001-8a"/>
改元位春秋傳曰以諸侯踰年即位亦知天<lb/>
子踰年即位也春秋曰元年春王正月公即<lb/>
位改元位也王者改元年即事天地諸侯改<lb/>
元即事社稷王制曰夫䘮三年不祭唯祭天<lb/>
地社稷爲越紼而行事春秋傳曰天子三年<lb/>
然後稱王者謂稱王統事發號令也尚書曰<lb/>
髙宗諒隂三年是也論語君薨百官惣已聽<lb/>
於冡宰三年縁孝子之心則三年不當也故<lb/>
三年除䘮乃即位統事即位踐祚爲主南靣<lb/>
<pb n="KR3j0023_SBCK_001-8b"/>
朝臣下稱王以發號令也故天子諸侯凡三<lb/>
年即位終始之義乃備所以諒隂三年卒孝<lb/>
子之道故論語曰古之人皆然君薨百官緫<lb/>
己聽於冡宰三年所以聽於冡宰三年者何<lb/>
以爲冡宰職在制國之用是以由之也故王<lb/>
制曰大冡宰制國用所以名之爲冡宰何冡<lb/>
者大也宰者制也大制事也故王度記曰天<lb/>
子冡宰一人爵禄如天子之大夫或曰冡宰<lb/>
視卿周官所云也<lb/>
<pb n="KR3j0023_SBCK_001-9a"/>
　　　號<lb/>
帝王者何號也號者功之表也所以表功明<lb/>
德號令臣下者也德合天地者稱帝仁義合<lb/>
者稱王别優劣也禮記謚法曰德象天地稱<lb/>
帝仁義所生稱王帝者天號王者五行之稱<lb/>
也皇者何謂也亦號也皇君也羙也大也天<lb/>
之惣羙大稱也時質故惣之也號之爲皇者<lb/>
煌煌人莫違也煩一夫擾一士以勞天下不<lb/>
爲皇也不擾疋夫疋婦故爲皇故黄金弃於<lb/>
<pb n="KR3j0023_SBCK_001-9b"/>
山珠玉捐於淵巖居穴處衣皮毛飲泉液吮<lb/>
露英虚無廖廓與天地通靈也號言爲帝者<lb/>
何帝者諦也象可承也王者徃也天下所歸<lb/>
徃鈎命决曰三皇歩五帝趨三王馳五覇鶩<lb/>
或稱天子或稱帝王何以爲接上稱天子明<lb/>
以爵事天也接下稱帝王者得號天下至尊<lb/>
言稱以號令臣下也故尚書曰諮四岳曰𥙿<lb/>
汝衆或有一人王者自謂一人者謙也欲言<lb/>
已材能當一人耳故論語曰百姓有過在予<lb/>
<pb n="KR3j0023_SBCK_001-10a"/>
一人臣謂之一人何亦所以尊王者也以天<lb/>
下之大四海之内所共尊者一人耳故尚書<lb/>
曰不施予一人或稱朕何亦王者之謙也朕<lb/>
我也或稱予者予亦我也不以尊稱自也但<lb/>
自我皆謙或稱君子何道德之稱也君之爲<lb/>
言群也子者丈夫之通稱也故孝經曰君子<lb/>
之教以孝也下言敬天下之爲人父者也何<lb/>
以言知其通稱也以天子至於民故詩云凱<lb/>
弟君子民之父母論語云君子哉若人此謂<lb/>
<pb n="KR3j0023_SBCK_001-10b"/>
弟子弟子者民也三皇者何謂也謂伏羲神<lb/>
農燧人也或曰伏羲神農祝融也禮曰伏羲<lb/>
神農祝融三皇也謂之伏羲者何古之時未<lb/>
有三綱六紀民人但知其母不知其父能覆<lb/>
前而不能覆後卧之詓詓起之吁吁飢即求<lb/>
食飽即弃餘茹毛飲血而衣皮葦於是伏羲<lb/>
仰觀象於天俯察法於地因夫婦正五行始<lb/>
定人道畫八卦以治下治下伏而化之故謂<lb/>
之伏羲也謂之神農何古之人民皆食禽獸<lb/>
<pb n="KR3j0023_SBCK_001-11a"/>
肉至於神農人民衆多禽獸不足於是神農<lb/>
因天之時分地之利制耒耜教民農作神而<lb/>
化之使民冝之故謂之神農也謂之燧人何<lb/>
鑚木燧取火教民熟食養人利性避臭去毒<lb/>
謂之燧人也謂之祝融何祝者属也融者續<lb/>
也言能属續三皇之道而行之故謂祝融也<lb/>
五帝者何謂也禮曰黄帝顓頊帝嚳帝堯帝<lb/>
舜五帝也易曰黄帝堯舜氏作書曰帝尭帝<lb/>
舜黄帝中和之色自然之姓萬世不易黄帝<lb/>
<pb n="KR3j0023_SBCK_001-11b"/>
始作制度得其中和萬世常存故稱黄帝也<lb/>
謂之顓頊何顓者專也頊者正也能專正天<lb/>
人之道故謂之顓頊也謂之帝嚳者何也嚳<lb/>
者極也言其能施行窮極道德也謂之堯者<lb/>
何堯猶嶤嶤也至髙之貌清妙髙逺優遊博<lb/>
衍衆聖之主百王之長也謂之舜者何舜猶<lb/>
僢僢也言能推信堯道而行之三王者何謂<lb/>
也夏殷周也故禮士冠經曰周弁殷哻夏収<lb/>
三王共皮弁也所以有夏殷周號何以爲王<lb/>
<pb n="KR3j0023_SBCK_001-12a"/>
者受命必立天下之羙號以表功自克明易<lb/>
姓爲子孫制也夏殷周者有天下之大號也<lb/>
百王同天下無以相别改制天下之大禮號<lb/>
以自别於前所以表着已之功業也必改號<lb/>
者所以明天命巳著欲顯揚巳於天下也巳<lb/>
復襲先王之號與繼體守文之君無以異也<lb/>
不顯不明非天意也故受命王者必擇天下<lb/>
美號表著已之功業明當致施是也所以預<lb/>
自表克於前也帝王者居天下之尊號也所<lb/>
<pb n="KR3j0023_SBCK_001-12b"/>
以差優號令臣下謚者行之跡也所以别於<lb/>
後代著善惡垂無窮無自推觀施後世皆以<lb/>
勸善著戒惡明不勉也不以姓爲號何姓者<lb/>
一字之稱也尊卑所同也諸侯各稱一國之<lb/>
號而有百姓矣天子至尊即備有天下之號<lb/>
而兼萬國矣夏者大也明當守持大道殷者<lb/>
中也明當爲中和之道也聞也見也謂當道<lb/>
着見中和之爲也周者至也宻也道德周宻<lb/>
無所不至也何以知即政立號也詩云命此<lb/>
<pb n="KR3j0023_SBCK_001-13a"/>
文王于周于京此改號爲周易邑爲京也春<lb/>
秋傳曰王者受命而王必擇天下之羙號以<lb/>
自號也五帝無有天下之號何五帝德大能<lb/>
禪以民爲子成于天下無爲立號也或曰唐<lb/>
虞者號也唐蕩蕩也蕩蕩者道德至大之貌<lb/>
也虞者樂也言天下有道人皆樂也故論語<lb/>
曰唐虞之際帝嚳有天下號髙辛顓頊有天<lb/>
下號曰髙陽黄帝有天號曰自然者獨宏大<lb/>
道德也髙陽者陽猶明也道德髙明也髙辛<lb/>
<pb n="KR3j0023_SBCK_001-13b"/>
者道德大信也五覇者何謂也昆吾氏大彭<lb/>
氏豕韋氏齊桓公晉文公也昔三王之道衰<lb/>
而五覇存其政率諸侯朝天子正天下之化<lb/>
興復中國攘除夷狄故謂之霸也昔昆吾氏<lb/>
覇於夏者也大彭氏豕韋氏霸於殷者也齊<lb/>
桓晉文霸於周者也或曰五霸謂齊桓公晉<lb/>
文公秦穆公楚莊王呉王闔閭也霸者伯也<lb/>
行方伯之職㑹諸侯朝天子不失人臣之義<lb/>
故聖人與之非明王之張法覇猶迫也把也<lb/>
<pb n="KR3j0023_SBCK_001-14a"/>
迫脅諸侯把持其政論語曰管仲相桓公覇<lb/>
諸侯春秋曰公朝于王所於是時晉文之覇<lb/>
尚書曰邦之榮懷亦尚一人之慶知秦穆之<lb/>
霸也楚勝鄭而不告從而攻之又令還師而<lb/>
佚晉冦圍宋宋因而與之平引師而去知楚<lb/>
莊之霸也蔡侯無罪而拘於楚吴有憂中國<lb/>
心興師伐楚諸侯莫敢不至知吴之覇也或<lb/>
曰五霸謂齊桓公晉文公秦穆公宋襄公楚<lb/>
莊王也宋襄伐齊亂齊桓公不擒二毛不鼓<lb/>
<pb n="KR3j0023_SBCK_001-14b"/>
不成烈春秋傳曰雖文王之戰不是過知其<lb/>
覇也伯子男臣子於其國中褒其君爲公王<lb/>
者臣子獨不得襄其君謂之爲帝何以爲諸<lb/>
侯有㑹聚之事相朝聘之道或稱公而尊或<lb/>
稱伯子男而卑爲交接之時不私其臣子之<lb/>
義心俱欲尊其君父故皆令臣子得稱其君<lb/>
爲公也帝王異時無㑹同之義故無爲同也<lb/>
何以諸侯德公齊侯桓公尚書曰公曰嗟秦<lb/>
伯也詩云覃公惟私覃子也春秋曰塟皆繆<lb/>
<pb n="KR3j0023_SBCK_001-15a"/>
公許男也禮大射經曰則擇獲大射者諸侯<lb/>
之禮也伯子男皆在也<lb/>
　　　謚<lb/>
謚者何也謚之爲言引也引烈行之跡也所<lb/>
以進勸成德使上務節也故禮特牲曰古者<lb/>
生無爵死無謚此言生有爵死當有謚也死<lb/>
乃謚之何言人行終始不能若一故據其終<lb/>
始後可知也士冠經曰死而謚之今也所以<lb/>
臨葬而謚之何因衆㑹欲顯揚之也故春秋<lb/>
<pb n="KR3j0023_SBCK_001-15b"/>
曰公之䘮自乾侯昭公死於晉乾侯之地數<lb/>
月歸至急當未有謚也春秋曰丁巳葬戊午<lb/>
日下側乃克葬明祖載而有謚也黄帝先黄<lb/>
後帝何古者順死生之稱各持行合而言之<lb/>
美者在上黄帝始制法度得道之中萬世不<lb/>
易名黄自然也後世雖聖莫能與同也後世<lb/>
得與天同亦得稱帝不能立制作之時故不<lb/>
得復黄也謚或一言或兩言何文者以一言<lb/>
爲謚質者以兩言爲謚故尚書曰髙宗殷宗<lb/>
<pb n="KR3j0023_SBCK_001-16a"/>
也湯死後世稱成湯以兩言爲謚也號無質<lb/>
文謚有質文何號者始也爲本故不可變也<lb/>
周巳後用意尤文以爲本生時號令善故有<lb/>
善謚故舎文武王也合言之則上其謚明别<lb/>
善惡所以勸人爲善戒人爲惡也帝者天號<lb/>
也以爲堯猶謚顧上世質直死後以其名爲<lb/>
號耳所以謚之爲堯何爲謚有七十二品禮<lb/>
記謚法曰翼善傳聖謚曰堯仁聖盛明謚曰<lb/>
舜慈惠愛民謚曰文強理直謚曰武天子崩<lb/>
<pb n="KR3j0023_SBCK_001-16b"/>
臣下至南郊謚之者何以爲人臣之義莫不<lb/>
欲褒大其君掩惡揚善者也故之南郊明不<lb/>
得欺天也故曽子問孔子曰天子崩臣下之<lb/>
南郊告謚之諸侯薨世子赴告天子天子遣<lb/>
大夫㑹其葬而謚之何㓜不誄長賤不誄貴<lb/>
諸侯相誄非禮也臣當受謚於君也卿大夫<lb/>
老歸死有謚何謚者别尊卑彰有德也卿大<lb/>
夫歸無過猶有禄位故有謚也夫人無謚者<lb/>
何無爵故無謚或曰夫人有謚夫人一國之<lb/>
<pb n="KR3j0023_SBCK_001-17a"/>
母修閨門之内群下亦化之故設謚以彰其<lb/>
善惡春秋傳曰葬宗㳟姬傳曰其稱謚何賢<lb/>
也傳曰哀姜者何莊公夫人也卿大夫妻無<lb/>
謚何賤也八妾所以無謚何卑賤無所能務<lb/>
猶士卑小不得有謚也太子夫人無謚何本<lb/>
婦人隨夫太子無謚其夫人不得有謚也天<lb/>
子太子元士也士無謚知太子亦無謚也附<lb/>
庸所以無謚何卑小無爵也王制曰爵禄凡<lb/>
五等附庸本非爵也後夫人於何所謚之以<lb/>
<pb n="KR3j0023_SBCK_001-17b"/>
爲於朝廷朝廷本所以治政之處臣子共審<lb/>
謚白之於君然後加之婦人大夫故但白君<lb/>
而已何以知不之南郊也婦人本無外事何<lb/>
爲於郊也禮曽子問曰唯天子稱天以誅之<lb/>
唯者獨也明天子獨於南郊耳顯號謚何法<lb/>
法曰未岀而明巳入有餘光也<lb/>
白虎通德論卷第一<lb/>
</p>
<p>
</p>
  </div>
<div> <lb/>
    <p>
<pb n="KR3j0023_SBCK_002-1a"/>
白虎通德論卷第二<lb/>
　　　　　　　　臣班　固　纂集<lb/>
　　　五祀<lb/>
五祀者何謂也謂門户井竈中霤也所以祭<lb/>
何人之所處出入所飲食故爲神而祭之何<lb/>
以知五祀謂門户井竈中霤也月令曰其祀<lb/>
户又曰其祀竈其祀中霤其祀門其祀井獨<lb/>
大夫巳上得祭之何士者位卑禄薄但祭其<lb/>
先祖耳禮曰天子祭天地諸侯祭山川卿大<lb/>
<pb n="KR3j0023_SBCK_002-1b"/>
夫祭五祀士祭其祖曲禮曰天地四時山川<lb/>
五祀歲遍諸侯方祀山川五祀歲遍卿大夫<lb/>
祭五祀士祭其先非所當祭而祭之名曰淫<lb/>
祀淫祀無福祭五祀所以歲一徧何順五行<lb/>
也故春即祭戸戸者人所出入亦春萬物始<lb/>
觸戸而出也夏祭竈者火之主人所以自養<lb/>
也夏亦火王長養萬物秋祭門門以閉藏自<lb/>
固也秋亦萬物成熟内備自守也冬祭井井<lb/>
者水之生藏任地中冬亦水王萬物伏藏六<lb/>
<pb n="KR3j0023_SBCK_002-2a"/>
月祭中霤中霤者象土在中央也六月亦土<lb/>
王也故月令春言其祀户祭先脾夏言其祀<lb/>
竈祭先肺秋言其祀門祭先肝冬言其祀井<lb/>
祭先腎中央言其祀中霤祭先心春祀户祭<lb/>
所以時先脾者何脾者土也春木王煞土故<lb/>
以所勝祭之也是冬腎六月心非所勝也以<lb/>
祭何以爲土位在中央至尊故祭以心心者<lb/>
藏之尊者水最卑不得食其所勝祭五祀天<lb/>
子諸侯以牛卿大夫以羊因四時牲也一說<lb/>
<pb n="KR3j0023_SBCK_002-2b"/>
<pb n="KR3j0023_SBCK_002-2b"/>
尤多故爲長也歲再祭何春求榖之義也故<lb/>
月令仲春之月擇元日命人社援神契曰仲<lb/>
春獲禾報社祭稷以三牲何重功故也尚書<lb/>
曰乃社于新邑羊一牛一豕一王制曰天子<lb/>
社稷皆大牢諸侯社稷皆少牢宗廟俱大牢<lb/>
社稷獨少牢何宗廟大牢所以廣孝道也社<lb/>
稷爲報功諸侯一國所報者少故也王者諸<lb/>
侯俱兩社何俱有土之君禮記三正曰王者<lb/>
二社爲天下立禮曰太社自爲立社曰王社<lb/>
<pb n="KR3j0023_SBCK_002-3a"/>
諸侯爲百姓立社曰國社自爲立社曰侯社<lb/>
太社爲天下報功王社爲京師報功太社尊<lb/>
於王社土地乆故而報之王者諸侯必有誡<lb/>
社何示有存亡也明爲善者得之惡者失之<lb/>
故春秋公羊傳曰亡國之社奄其上柴其下<lb/>
郊特牲曰䘮國之社屋之自言與天地絶也<lb/>
在門東明自下之無事處也或曰皆當着明<lb/>
誡當近君置宗廟之墻南禮曰亡國之社稷<lb/>
必以爲宗廟之屏示賤之也社稷在中門之<lb/>
<pb n="KR3j0023_SBCK_002-3b"/>
外外門之内何尊而親之與先祖同也不置<lb/>
中門内何敬之示不褻瀆也論語曰譬諸宮<lb/>
墻不得其門而入不見宗廟之美百官之富<lb/>
祭義曰右社稷左宗廟大夫有民其有社稷<lb/>
者亦爲報功也禮祭法曰大夫成群立社曰<lb/>
置在月令曰擇元日命人社論語曰季路使<lb/>
子羔爲費宰曰有民人焉有社稷焉不謂之<lb/>
土何封土爲社故變名謂之社别於衆土也<lb/>
爲社立祀治謂之稷語亦自變有内外或曰<lb/>
<pb n="KR3j0023_SBCK_002-4a"/>
至稷不以稷爲社故不變其名事自可知也<lb/>
不正月祭稷何禮不常存養人爲用故立其<lb/>
神社無屋何逹天地氣故郊特牲曰太社稷<lb/>
必受霜露風雨以逹天地之氣社稷所以有<lb/>
樹何尊而識之使民人望見師敬之又所以<lb/>
表功也故周官曰司社而樹之各以土地所<lb/>
生尚書亡篇曰太社唯松東社唯栢南社唯<lb/>
梓西社唯栗北社唯槐王者自親祭社稷何<lb/>
社者土地之神也土生萬物天下之所主也<lb/>
<pb n="KR3j0023_SBCK_002-4b"/>
尊重之故自祭也其壇大何如春秋文義曰<lb/>
天子之社稷廣五丈諸侯半之其色如何春<lb/>
秋傳曰天子有太社焉東方青色南方赤色<lb/>
西方白色北方黒色上冒以黃土故將封東<lb/>
方諸侯青土苴以白茅謹敬㓗清也祭社有<lb/>
樂樂記曰樂之施於金石絲竹越於聲音用<lb/>
之於宗廟社稷曾子問曰諸侯之祭社稷爼<lb/>
豆旣陳聞天子崩如之何孔子曰廢臣子哀<lb/>
痛之不敢終於禮也<lb/>
<pb n="KR3j0023_SBCK_002-5a"/>
　　　禮樂<lb/>
王者所以盛禮樂何節文之喜怒樂以象天<lb/>
禮以法地人無不含天地之氣有五常之性<lb/>
者故樂所以蕩滌反其邪惡也禮所防淫佚<lb/>
節其侈靡也故孝經曰安上治民莫善於禮<lb/>
移風易俗莫善於樂子曰樂在宗廟之中君<lb/>
臣上下同聽之則莫不和敬族長郷里之中<lb/>
長㓜同聽之則莫不和順在閨門之内父子<lb/>
兄弟同聽之則莫不和親故樂者所以崇和<lb/>
<pb n="KR3j0023_SBCK_002-5b"/>
順比物飾節節奏合以成文所以合和父子<lb/>
君臣附親萬民也是先王立樂之意也故聽<lb/>
其雅頌之聲志意得廣焉執干戚習俯仰屈<lb/>
信容貌得齊焉其惙兆要其節奏行列得正<lb/>
焉進退得齊焉故樂者天地之命中和之紀<lb/>
人情之所不能免焉也夫樂者先王之所以<lb/>
飾喜也軍族鈇鉞所以飾怒也故先王之喜<lb/>
怒皆得其齊焉喜則天下和之怒則暴亂者<lb/>
畏之先王之道禮樂可謂盛矣聞角聲莫不<lb/>
<pb n="KR3j0023_SBCK_002-6a"/>
惻隱而慈者聞徴聲莫不喜養好施者聞啇<lb/>
聲莫不剛斷而立事者聞羽聲莫不深思而<lb/>
逺慮者聞宫聲莫不温潤而寛和者也禮所<lb/>
揖讓何所以尊人自損也不爭論語曰揖讓<lb/>
而升下而飲其爭也君子故君使臣以禮臣<lb/>
事君以忠謙謙君子利渉大川以貴下賤大<lb/>
得民也屈己敬人君子之心故孔子曰爲禮<lb/>
不敬吾何以觀之哉夫禮者隂陽之際也百<lb/>
事之㑹也所以尊天地儐鬼神序上下正人<lb/>
<pb n="KR3j0023_SBCK_002-6b"/>
道也樂所以必歌者何夫歌者口言之也中<lb/>
心喜樂口欲歌之手欲舞之足欲蹈之故尚<lb/>
書曰前歌後舞假于上下禮貴忠何禮者盛<lb/>
不足節有餘使豐年不奢凶年不儉冨貧不<lb/>
相懸也樂尚雅雅者古正也所以逺鄭聲也<lb/>
孔子曰鄭聲淫何鄭國土地民人山居谷浴<lb/>
男女錯雜爲鄭聲以相恱懌故邪僻聲皆淫<lb/>
色之聲也太平乃制禮作樂何夫禮樂所以<lb/>
防奢淫天下人民飢寒何樂之乎功成作樂<lb/>
<pb n="KR3j0023_SBCK_002-7a"/>
治定制禮樂言作禮言制何樂者陽也陽倡<lb/>
始故言作禮者隂也隂制度於陽故言制樂<lb/>
象陽禮法隂也王者始起何用正民以爲且<lb/>
用先王之禮樂天下太平乃更制作焉書曰<lb/>
肇修殷殷禮祀新邑此言太平去殷禮春秋<lb/>
傳曰昌何爲不修乎近而修乎逺同巳也可<lb/>
因先以太平也必復更制者示不襲也又天<lb/>
下樂之者樂者所以象德表功殊名禮記曰<lb/>
黄帝樂曰咸池顓頊樂曰六莖帝嚳樂曰五<lb/>
<pb n="KR3j0023_SBCK_002-7b"/>
英堯樂曰大章舜樂曰簫韶禹樂曰大夏湯<lb/>
樂曰大護周樂曰大武象周公之樂曰酌合<lb/>
曰大武黄帝曰咸池者言大施天下之道而<lb/>
行之天之所生地之所載咸蒙德施也顓頊<lb/>
曰六莖者言和律暦以調隂陽莖者著萬物<lb/>
也帝嚳曰五英者言能調和五聲以養萬物<lb/>
調其英華也堯曰大章大明天地人之道也<lb/>
舜曰簫韶者舜能繼堯之道也禹曰大夏者<lb/>
言禹能順二聖之道而行之故曰大夏也湯<lb/>
<pb n="KR3j0023_SBCK_002-8a"/>
曰大護者言湯承衰能護民之急也周公曰<lb/>
酌合者言周公輔成王能斟酌文武之道而<lb/>
成之也武王曰象者象太平而作樂示巳太<lb/>
平也合曰大武者天下始樂周之征伐行武<lb/>
故詩人歌之王赫斯怒爰整其旅當此之時<lb/>
天下樂文王之怒以定天下故樂其武也周<lb/>
室中制象湯樂何殷紂爲惡日乆其惡最甚<lb/>
斮渉刳胎殘賊天下武王起兵前歌後儛剋<lb/>
殷之後民人大喜故中作所以節喜盛天子<lb/>
<pb n="KR3j0023_SBCK_002-8b"/>
八佾諸侯四佾所以别尊卑樂者陽也故以<lb/>
隂數法八風六律四時也八風六律者天氣<lb/>
也助天地成萬物者也亦猶樂所以順氣變<lb/>
化萬民成其性命也故春秋公羊傳曰天子<lb/>
八佾諸公六佾諸侯四佾詩曰大夫士琴瑟<lb/>
御八佾者何謂也佾者列也以八人爲行列<lb/>
八八六十四人也諸公六六爲行諸侯四四<lb/>
爲行諸公謂三公二王後大夫士北面之臣<lb/>
非專事子民者也故但琴瑟而巳王者有六<lb/>
<pb n="KR3j0023_SBCK_002-9a"/>
樂者貴公美德也所以作供養傾先王之樂<lb/>
明有法示亡其本興巳所以自作樂明作巳<lb/>
也樂所以作四夷之樂何德廣及之也易曰<lb/>
先王以作樂崇德殷薦之上帝以配祖考詩<lb/>
云奏皷簡簡衎我烈祖樂元語曰受命而六<lb/>
樂樂先王之樂明有法也與其所自作明有<lb/>
制興四夷之樂明德廣及之也故南夷之樂<lb/>
曰兠西夷之樂曰禁北夷之樂曰昧東夷之<lb/>
樂曰離合觀之樂儛於堂四夷之樂陳於右<lb/>
<pb n="KR3j0023_SBCK_002-9b"/>
先王所以得之順命重始也此言以人得之<lb/>
先以文謂持羽毛儛也以武得之持干戚儛<lb/>
也樂元語曰東夷之樂持矛舞助時生也南<lb/>
夷之樂持羽舞助時養也西夷之樂持㦸舞<lb/>
助時煞也北夷之樂持干舞助時藏也誰制<lb/>
夷狄之樂以爲先聖王也先王惟行道德和<lb/>
調隂陽覆𬒳夷狄故夷狄安樂來朝中國於<lb/>
是作樂樂之南之爲言任也任養萬物味之<lb/>
爲言昧也昧者萬物老衰禁者萬物禁藏侏<lb/>
<pb n="KR3j0023_SBCK_002-10a"/>
離者萬物微離地而生一說東方持矛南方<lb/>
歌西方戚北方擊金夷狄質不如中國中國<lb/>
文章但隨物名之耳故百王不易戚二者制<lb/>
夷狄樂不制夷狄禮何以爲禮者身當履而<lb/>
行也夷狄之人不能行禮樂者聖人作爲以<lb/>
樂之耳故有夷狄樂也殊爲舞者以爲使中<lb/>
國人何以言之夷狄之人禮不備恐有過誤<lb/>
也作之門外者何夷在外故就之也夷狄無<lb/>
禮義故不在内明堂記曰九夷之國在東門<lb/>
<pb n="KR3j0023_SBCK_002-10b"/>
之外所以知不在門内也明堂記曰禹納蠻<lb/>
夷之樂於太廟言納明有入也曰四夷之樂<lb/>
者何謂也以爲四夷外無禮義之國數夷狄<lb/>
者從東故舉本以爲之惣名也言夷狄者舉<lb/>
終始也言蠻舉逺也言貉舉惡也則别之東<lb/>
方爲九夷南方爲八蠻西方爲六戎北方爲<lb/>
五狄故曽子問曰九夷八蠻六戎五狄百姓<lb/>
之難至者也何以知夷在東方禮王制曰東<lb/>
方曰夷𬒳髮文身又曰南方曰蠻雕題交趾<lb/>
<pb n="KR3j0023_SBCK_002-11a"/>
西方曰戎𬒳髮衣皮北方曰狄衣羽毛穴居<lb/>
東所以九何盖來者過九之爲言究也德徧<lb/>
究故應德而來亦九也非故爲之道自然也<lb/>
何以名爲夷蠻曰聖人本不治外國非爲制<lb/>
名也因其國名而言之耳一說曰名其短而<lb/>
爲之制名也夷者僔狄無禮義東方者少陽<lb/>
易化故取名也北方太隂鄙郄故少蠻蟲難<lb/>
化執心違邪戎者強惡也狄者易也辟易無<lb/>
别也歌者在堂上舞在堂下何歌者象德舞<lb/>
<pb n="KR3j0023_SBCK_002-11b"/>
者象君子上德而下功郊特牲曰歌者在上<lb/>
論語曰季氏八佾舞於庭書下管鞀鼓笙鏞<lb/>
以間降神之樂在上何爲鬼神舉故書曰戞<lb/>
擊鳴球搏拊琴瑟以詠祖考來格何以用鳴<lb/>
球搏拊者何鬼神清虚貴浄賤鏗鏘也故尚<lb/>
書大傳曰搏拊鼓振以秉琴瑟練絲朱絃鳴<lb/>
者貴玉聲也王者食所以有樂何樂食天下<lb/>
之太平冨積之饒也明天子至尊非功不食<lb/>
非德不飽故傳曰天子食時舉樂王者所以<lb/>
<pb n="KR3j0023_SBCK_002-12a"/>
日食者何明有四方之物食四時之功也四<lb/>
方不平四時不順有徹樂之法焉所以明至<lb/>
尊著法戒也王平居中央制御四方平旦食<lb/>
少陽之始也晝食太陽之始也晡食少隂之<lb/>
始也暮食太隂之始也論語曰亞飯干適楚<lb/>
三飯繚適蔡四飯缺適秦諸侯三飯卿大夫<lb/>
再飯尊卑之差也弟子職暮食士偃禮士也<lb/>
食力無數庶人職在耕桑戮力勞役飯即食<lb/>
飽即作故無數禮樂者何謂也禮之爲言履<lb/>
<pb n="KR3j0023_SBCK_002-12b"/>
也可履踐而行樂者君子樂得其道小人樂<lb/>
得其欲聲者何謂聲鳴也聞其聲即知其所<lb/>
生音者飲也言其剛柔清濁和而相飲也尚<lb/>
書曰予欲聞六律五聲八音五聲者何謂也<lb/>
宫啇角徴羽土謂宫金謂啇木謂角火謂徴<lb/>
水謂羽月令曰盛德在木其音角又曰盛德<lb/>
在火其音徴盛德在金其音啇盛德在水其<lb/>
音羽所以名之爲角者躍也陽氣動躍徴者<lb/>
止也陽氣止啇者張也隂氣開張陽氣始降<lb/>
<pb n="KR3j0023_SBCK_002-13a"/>
也羽者紆也隂氣在上陽氣在下宫者容也<lb/>
含也含容四時者也八音者何謂也樂記曰<lb/>
土曰塤竹曰管皮曰皷匏曰笙絲曰絃石曰<lb/>
磬金曰鐘木曰柷敔此謂八音也法易八卦<lb/>
也萬物之數也八音萬物之聲也所以用八<lb/>
音何天子承繼萬物當知其數旣得其數當<lb/>
知其聲即思其形如此蜎飛蠕動無不樂其<lb/>
音者至德之道也天子樂之故樂用八音樂<lb/>
記曰壎坎音也管艮音也皷震音也絃離音<lb/>
<pb n="KR3j0023_SBCK_002-13b"/>
也鐘兊音也祝敔乾音也壎在十一月壎之<lb/>
爲言勲陽氣於黄泉之下勲蒸而萌匏之言<lb/>
施也在十二月萬物始施而勞笙者太蔟之<lb/>
氣象萬物之生故曰笙有七正之節焉有六<lb/>
合之和焉天下樂之故謂之笙鼓震音煩氣<lb/>
也萬物憤懣震動而生雷以動之温以煖之<lb/>
風以散之雨以濡之奮至德之聲感和平之<lb/>
氣也同聲相應同氣相求神明報應天地祐<lb/>
之其本乃在萬物之始耶故謂皷也鞀者震<lb/>
<pb n="KR3j0023_SBCK_002-14a"/>
之氣也上應卯星以通王道故謂之鞀也簫<lb/>
者中之氣萬物生於無聲見於無形僇也簫<lb/>
也故謂之簫簫者以禄爲本言承天繼物爲<lb/>
民本人力加地道化然後萬物戮也故謂之<lb/>
簫也瑟者嗇也閑也所以懲忽宮商角則宜<lb/>
君父有節臣子有義然後四時和四時和然<lb/>
後萬物生故謂之瑟也琴者禁也所以禁止<lb/>
淫邪正人心也磬者夷則之氣也象萬物之<lb/>
盛也其氣磬故曰磬有貴賤焉有親踈焉有<lb/>
<pb n="KR3j0023_SBCK_002-14b"/>
長㓜焉朝廷之禮貴不讓賤所以有尊卑也<lb/>
郷黨之禮長不讓㓜所以明有年也宗廟之<lb/>
禮親不讓踈所以有親也此三者行然後王<lb/>
道得王道得然後萬物成天下樂用磬也鐘<lb/>
之爲言動也隂氣用事萬物動成鐘爲氣用<lb/>
金聲也鎛者時之氣聲也節度之所生也君<lb/>
臣有節度則萬物昌無節度則萬物亡亡與<lb/>
昌正相迫故謂之鎛柷敔者終始之聲萬物<lb/>
之所生也隂陽順而復故曰柷承順天地序<lb/>
<pb n="KR3j0023_SBCK_002-15a"/>
迎萬物天下樂之故樂用柷柷始也敔終也<lb/>
一說笙柷鼓簫瑟塤鐘磬也如其次笙在北<lb/>
方柷在東北方鼓在東方琴在南方塤在西<lb/>
南方鐘在西方磬在北方聲五音八何聲爲<lb/>
本出於五行音爲末象八風故樂記曰聲成<lb/>
文謂之音知音而樂之謂之樂也問曰異說<lb/>
並行則弟子疑焉孔子有言吾聞擇其善者<lb/>
而從之多見而志之也知之次也文武之道<lb/>
未墜於地天之將䘮斯文也樂亦在其中矣<lb/>
<pb n="KR3j0023_SBCK_002-15b"/>
聖人之道猶有文質所以據其說述所聞者<lb/>
亦各傳其所受而巳<lb/>
白虎通德論卷第二<lb/>
<pb n="KR3j0023_SBCK_002-16a"/>
</p>
<p>
</p>
  </div>
<div> <lb/>
    <p>
<pb n="KR3j0023_SBCK_003-1a"/>
白虎通德論卷第三<lb/>
　　　　　　　　臣班　固　纂集<lb/>
　　　封公侯<lb/>
王者所以立三公九卿何曰天雖至神必因<lb/>
日月之光地雖至靈必有山川之化聖人雖<lb/>
有萬人之德必須俊賢三公九卿二十七大<lb/>
夫八十一元士以順天成其道司馬主兵司<lb/>
徒主人司空主地王者受命爲天地人之職<lb/>
故八職以置三公各主其一以効其功一公<lb/>
<pb n="KR3j0023_SBCK_003-1b"/>
置三卿故九卿也天道莫不成於三天有三<lb/>
光日月星地有三形髙下平人有三尊君父<lb/>
師故一公三卿佐之一卿三大夫佐之一大<lb/>
夫三元士佐之天有三光然後而能遍照各<lb/>
自有三法物成於三有始有中有終明天道<lb/>
而終之也三公九卿二十七大夫八十一元<lb/>
士凡百二十官下應十二子别名記曰司徒<lb/>
典民司空主地司馬順天天者施生所以主<lb/>
兵何兵者爲諸除害也所以全其生衛其養<lb/>
<pb n="KR3j0023_SBCK_003-2a"/>
也故兵稱天寇賊猛獸皆爲除害者所主也<lb/>
論語曰天下有道則禮樂征伐自天子出司<lb/>
馬主兵言馬者馬陽物乾之所爲行兵用焉<lb/>
不以傷害爲度故言馬也司徒主人不言徒<lb/>
人者徒衆也重民司空主土不言土言空者<lb/>
空尚主之何况於實以㣲見著王者主三公<lb/>
九卿二十七大夫足以教道照幽隱必復封<lb/>
諸侯何重民之至也善惡比而易故知擇賢<lb/>
而封之使治其民以著其徳極其才上以尊<lb/>
<pb n="KR3j0023_SBCK_003-2b"/>
天子備蕃輔下以子養百姓施行其道開賢<lb/>
者之路謙不自專故列土封賢因而象之象<lb/>
賢重民也州伯何謂也伯長也選擇賢良使<lb/>
長一州故謂之伯也王制曰千里之外設方<lb/>
伯五國以爲属属有長十國以爲連連有率<lb/>
三十國以爲卒卒有正二百一十國以爲州<lb/>
州有伯唐虞謂之牧何尚質使大夫往來牧<lb/>
諸侯故謂之牧旁立三人凡十二人尚書曰<lb/>
咨十有二牧何知堯時十有二州也以禹貢<lb/>
<pb n="KR3j0023_SBCK_003-3a"/>
言九州也王者所以有二伯者分職而授政<lb/>
欲其亟成也王制曰八伯各以其属属於天<lb/>
子之老曰二伯詩云蔽芾甘棠勿剪勿伐邵<lb/>
伯所茇春秋公羊傳曰自陜巳東周公主之<lb/>
自陜已西邵公主之不分南北何東方𬒳聖<lb/>
人化日少西方𬒳聖人化日乆故分東西使<lb/>
聖人主其難者賢者主其易者乃俱到太平<lb/>
也又欲令同有隂陽寒暑之節共法度也所<lb/>
分陜者是國中也若言面八百四十國矣諸<lb/>
<pb n="KR3j0023_SBCK_003-3b"/>
侯有三卿者分三事也五大夫者下天子王<lb/>
制曰大國三卿皆命於天子下大夫五人上<lb/>
士二十七人次國三卿二卿命於天子一卿<lb/>
命於其君小國二卿皆命於其君大夫悉同<lb/>
禮王度記曰子男三卿一卿命於天子諸侯<lb/>
封不過百里象雷震百里所潤雨同也雷者<lb/>
隂中之陽也諸侯象也諸侯比王者爲隂南<lb/>
面賞罰爲陽法雷也七十里五十里差德功<lb/>
也故王制曰凢四海之内九州州方千里建<lb/>
<pb n="KR3j0023_SBCK_003-4a"/>
百里之國二十七十里之國六十五十里之<lb/>
國百有二十名山大澤不以封其餘以爲附<lb/>
庸間田天子所治方千里此平土三千并數<lb/>
邑居山川至五十里名山大澤不以封者與<lb/>
百姓共之不使一國獨專也山木之饒水泉<lb/>
之利千里相通所均有無贍其不足制土三<lb/>
等何因土地有髙下中王者即位先封賢者<lb/>
憂人之急也故列土爲疆非爲諸侯張官設<lb/>
府非爲卿大夫皆爲民也易曰利建侯此言<lb/>
<pb n="KR3j0023_SBCK_003-4b"/>
因所利故立之樂記曰武王克殷反商下車<lb/>
封夏后氏之後於𣏌殷人之後於宋封王子<lb/>
比干之墓釋箕子之囚天下太平乃封親属<lb/>
者示不私也即不私封之何普天之下莫非<lb/>
王土率土之賔莫非王臣海内之衆巳盡得<lb/>
使之不忍使親属無短足之居一人使封之<lb/>
親親之義也以尚書封康叔據平安也王者<lb/>
始起封諸父昆弟與己共財之義故可與共<lb/>
土一説諸父不得封諸侯二十國厚有功象<lb/>
<pb n="KR3j0023_SBCK_003-5a"/>
賢以爲民也賢者子孫類多賢又卿不丗位<lb/>
爲其不子愛百姓各加一功以虞樂其身也<lb/>
受命不封子者父子手足無分離異財之義<lb/>
至昆弟皮體有分别故封之也以舜封弟象<lb/>
有比之野也封諸侯以夏何陽氣盛養故封<lb/>
諸侯盛養賢也封立人君陽德之盛者月令<lb/>
曰孟夏之月行賞封諸侯慶賜無不欣恱何<lb/>
以言諸侯繼丗以立諸侯象賢也大夫不丗<lb/>
位何股肱之臣任事者也爲其專權擅勢傾<lb/>
<pb n="KR3j0023_SBCK_003-5b"/>
覆國家又曰孫苟中庸不任輔政妨塞賢故<lb/>
不丗丗故春秋公羊傳曰譏丗丗非禮也諸<lb/>
侯丗位大夫不丗安法所以諸侯南面之君<lb/>
體陽而行陽道不絶大夫人臣北面體隂而<lb/>
行隂道絶以男生内嚮有留家之義女生外<lb/>
嚮有從夫之義此陽不絶隂有絶之効也國<lb/>
在立太子者防篡煞壓臣子之亂也春秋之<lb/>
弑太子罪與弑君同春秋曰弑其君之子奚<lb/>
齊明與弑君同也君薨適夫人無子有育遺<lb/>
<pb n="KR3j0023_SBCK_003-6a"/>
腹必待其産立之何尊適重正也曾子問曰<lb/>
立適以長不以賢何以言爲賢不肖不可知<lb/>
也尚書曰惟帝其難之立子以貴不以長防<lb/>
愛憎也春秋曰適以長不以賢立子以賢不<lb/>
以長也始封諸侯無子死不得與兄弟何古<lb/>
者象賢也弟非賢者子孫春秋傳曰善善及<lb/>
子孫不言及昆弟昆弟尊同無相承養之義<lb/>
以閔公不繼莊公也昆弟不相繼之義至繼<lb/>
體諸侯無子得及親属者以其俱賢者子孫<lb/>
<pb n="KR3j0023_SBCK_003-6b"/>
也重其先祖之功故得及之禮服傳曰大宗<lb/>
不可絶同宗則可以爲後爲人作子何明小<lb/>
宗可以絶大宗不可絶故舎已之父往爲後<lb/>
於大宗所以尊祖重不絶大宗也春秋傳曰<lb/>
爲人後者爲人子者繼丗諸侯無子又無弟<lb/>
但有諸父庶兄當誰庶與兄推親之序也王<lb/>
者受命而作興㓕國繼絶丗何爲先王無道<lb/>
妄煞無辜及嗣子㓜弱爲强臣所奪子孫皆<lb/>
無罪囚而絶重其先人之功故復立之論語<lb/>
<pb n="KR3j0023_SBCK_003-7a"/>
曰興㓕國繼絶丗誅君之子不立者義無所<lb/>
繼也諸侯丗位象賢也今親𬒳誅絶也春秋<lb/>
傳曰誅君之子立君見弑其子得立何所以<lb/>
尊君防篡弑春秋繼經曰齊無知殺其君貴<lb/>
妾子公子紏當立也大夫功成未封子得封<lb/>
者善善及子孫也春秋傳曰賢者子孫宜有<lb/>
土地也周公不之魯何爲周公繼武王之業<lb/>
也春秋傳曰周公曷爲不之魯欲天下一于<lb/>
周也詩云王曰叔父建爾無子俾侯于魯周<lb/>
<pb n="KR3j0023_SBCK_003-7b"/>
公身薨天爲之變成王以天子之禮葬之命<lb/>
魯郊以明至孝天所興也<lb/>
　　　京師<lb/>
王者必即土中者何所以均教道平往來使<lb/>
善易以聞爲惡易以聞明當懼慎損於善惡<lb/>
尚書曰王來紹上帝自服於土中聖人承天<lb/>
而制作尚書曰公不敢不敬天之休來相宅<lb/>
周家始封於何后稷封於邰公劉去邰之邠<lb/>
詩云即有台家室又曰篤公劉于邠斯觀周<lb/>
<pb n="KR3j0023_SBCK_003-8a"/>
家五遷其意一也皆欲成其道也時寧先皇<lb/>
者不以諸侯移必先請從然後行京師者何<lb/>
謂也千里之邑號也京大也師衆也天子所<lb/>
居故大衆言之明諸侯法日月之徑千里春<lb/>
秋傳曰京曰天子之居也王制曰天子之田<lb/>
方千里或曰夏曰夏邑殷曰啇邑周曰京師<lb/>
尚書曰率割夏邑謂桀也在啇邑謂殷也王<lb/>
制曰天子三公之田視公侯卿視伯大夫視<lb/>
子男士視附庸上農夫食九人其次食八人<lb/>
<pb n="KR3j0023_SBCK_003-8b"/>
其次食七人其次食六人下農夫食五人庶<lb/>
人在官者以是爲差也諸侯之下士視上農<lb/>
夫禄足以代其耕也中士倍下士上士倍中<lb/>
士下大夫倍上士卿四大夫禄君十卿禄次<lb/>
國之卿三大夫禄君十卿禄小國之卿倍上<lb/>
大夫禄君十卿禄天子之縣内有百里之國<lb/>
九七十里之國二十一五十里之國六十三<lb/>
凡九十三國名山大澤不以封其餘以禄士<lb/>
以爲間田諸侯入爲公卿大夫得食兩家菜<lb/>
<pb n="KR3j0023_SBCK_003-9a"/>
不日有能然後居其位德加於人然後食其<lb/>
禄所以尊賢重有徳也今以盛徳人輔佐兩<lb/>
食之何王制曰天子縣内諸侯禄也外諸侯<lb/>
嗣也天子太子食菜者儲君嗣主也當有土<lb/>
以尊之也太子食百里與諸侯封同故禮曰<lb/>
公士大夫子子也無爵而在大夫上故百里<lb/>
也公卿大夫皆食菜者示與民同有無也<lb/>
　　　五行<lb/>
五行者何謂也謂金木水火土也言行者欲<lb/>
<pb n="KR3j0023_SBCK_003-9b"/>
言爲天行氣之義也地之承天猶妻之事夫<lb/>
臣之事君也謂其位卑卑者親事故自周於<lb/>
一行尊於天也尚書一曰水二曰火三曰木<lb/>
四曰金五曰土水位在北方北方者隂氣在<lb/>
黄泉之下任飬萬物水之爲言淮也隂化沾<lb/>
濡任生木木在東方東方者隂陽氣始動萬<lb/>
物始生木之爲言觸也陽氣動躍火在南方<lb/>
南方者陽在上萬物垂枝火之爲言委随也<lb/>
言萬物布施火之爲言化也陽氣用事萬物<lb/>
<pb n="KR3j0023_SBCK_003-10a"/>
變化也金在西方西方者隂始起萬物禁止<lb/>
金之爲言禁也土在中央者主吐含萬物土<lb/>
之爲言吐也何知東方生樂記曰春生夏長<lb/>
秋收冬蔵土所以不名時地土别名也比於<lb/>
五行最尊故不自居部職也元命包曰土之<lb/>
爲位而道在故大不預化人主不任部職五<lb/>
行之性或上或下何火者陽也尊故上水者<lb/>
隂也卑故下水者少陽金者少隂有中和之<lb/>
性故可曲可直從革土者最大苞含物將生<lb/>
<pb n="KR3j0023_SBCK_003-10b"/>
者出者將歸者不嫌清濁爲萬物尚書曰水<lb/>
曰潤下火曰炎上木曰曲直金曰從革土爰<lb/>
稼穡五行所以二陽三隂何土尊尊者配天<lb/>
金木水火隂陽自偶水味所以醎何是其性<lb/>
也所以北方醎者萬物醎與所以堅之也猶<lb/>
五味得醎乃堅也木味所以酸者何東方萬<lb/>
物之生也酸者以逹生也猶五味得酸乃逹<lb/>
也火味所以苦何南方主長飬苦者所以長<lb/>
飬也猶五味須苦可以飬也金味所以<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>何<lb/>
<pb n="KR3j0023_SBCK_003-11a"/>
西方煞傷成物辛所以煞傷之也猶五味得<lb/>
辛乃委煞也土味所以甘何中央者中和也<lb/>
故甘猶五味以甘爲主也尚書曰潤下作醎<lb/>
炎上作苦曲直作酸從革作辛稼穡作甘北<lb/>
方其臰朽者何北方水萬物所幽蔵也又水<lb/>
者受垢濁故臰腐朽也東方者木也萬物新<lb/>
出地中故其臭羶南方者水也盛陽承動故<lb/>
其臭焦西方者金也萬物成熟始復諾故其<lb/>
臭腥中央土也主飬故其臭香也月令曰東<lb/>
<pb n="KR3j0023_SBCK_003-11b"/>
方其臭羶南方其臭焦中央其臭香西方其<lb/>
臭腥北方其臭朽所以名之爲東方者動方<lb/>
也萬物始動生也南方者任飬之方萬物懐<lb/>
任也西方者遷方也萬物遷落也北方者伏<lb/>
方也萬物伏蔵也少陽見寅寅者演也律中<lb/>
大簇律之言率所以率氣令生也卯者茂也<lb/>
律中夾鍾衰於辰辰震也律中姑洗其日甲<lb/>
乙者萬物孚甲也乙者物蕃屈有節欲出時<lb/>
爲春春之爲言偆偆動也位在東方其色青<lb/>
<pb n="KR3j0023_SBCK_003-12a"/>
其音角角者氣動耀也其帝太皥皥者大起<lb/>
萬物擾也其神勾芒者物之始生其精青龍<lb/>
芒之爲言萌也隂中陽故太陽見於巳巳者<lb/>
物必起律中仲吕壯盛於午午物滿長律中<lb/>
𬎼賔衰於未未味也律中林鍾其日丙丁者<lb/>
其物炳明丁者強也時爲夏夏之言大也位<lb/>
在南方其色赤其音徴徴止也陽度極也其<lb/>
帝炎帝者太陽也其神祝融祝融者属續其<lb/>
精爲鳥離爲鸞故少隂見於申申者身也律<lb/>
<pb n="KR3j0023_SBCK_003-12b"/>
中夷則壯於酉酉者老物収歛律中南吕衰<lb/>
於戌戌者㓕也律中無射無射者無聲也其<lb/>
曰庚辛庚者物更也辛者隂始成時爲秋秋<lb/>
之爲言愁亡也其位西方其色白其音啇啇<lb/>
者強也其帝少皥少皥者少歛也其神蓐収<lb/>
蓐収者縮也其精白虎虎之爲言搏討也故<lb/>
太隂見於亥亥者仰也律中應鍾壯於子於<lb/>
子者孳也律中黄鍾衰於丑丑者紐也律中<lb/>
大吕其日壬癸壬者隂始任癸者揆揆度可<lb/>
<pb n="KR3j0023_SBCK_003-13a"/>
揆度也時爲冬冬之爲言終也其位在北方<lb/>
其音羽羽之爲言舒言萬物始孳其帝顓頊<lb/>
顓頊者寒縮也其神玄㝠玄㝠者入㝠也其<lb/>
精玄武掩起離體泉龜蛟珠蛤土爲中宫其<lb/>
日戊巳戊者茂也巳抑屈起其音宫宫者中<lb/>
也其帝黄帝其神后土月令云十一月律謂<lb/>
之黄鍾何中和之色鍾者動也言陽氣動於<lb/>
黄泉之下動飬萬物也十二月律之謂之大<lb/>
吕何大大也吕者拒也言陽氣欲出隂不許<lb/>
<pb n="KR3j0023_SBCK_003-13b"/>
也吕之爲言拒者旅抑拒難之也正月律謂<lb/>
之太蔟何太亦大也蔟者湊也言萬物始大<lb/>
湊地而出也二月律謂之夾鐘何夾者孚甲<lb/>
也言萬物孚甲種類分也三月謂之姑洗何<lb/>
姑者故也洗者鮮也言萬物皆去故就其新<lb/>
莫不鮮明也四月謂之仲吕何言陽氣極將<lb/>
彼故復中難之也五月謂之㽔賔㽔者下也<lb/>
賔者敬也言陽氣上極隂氣始賔敬之也六<lb/>
月謂之林鍾何林者衆也萬物成熟種類衆<lb/>
<pb n="KR3j0023_SBCK_003-14a"/>
多七月謂之夷則何夷傷則法也言萬物始<lb/>
傷𬒳刑法也八月謂之南吕何南者任也言<lb/>
陽氣尚有任生薺麥也故隂拒之也九月謂<lb/>
之無射何射者終也言萬物随陽而終也當<lb/>
復随隂起無有終巳十月謂之應鍾何鍾動<lb/>
也言萬物應陽而動下蔵也五行所以更王<lb/>
何以其轉相生故有終始也木生火火生土<lb/>
土生金金生水水生木是以木王火相土死<lb/>
金囚水休王所勝老死囚故王者休見王火<lb/>
<pb n="KR3j0023_SBCK_003-14b"/>
相何以知爲臣土所以死者子爲父報仇者<lb/>
也五行之子慎之物歸母木王火相金成其<lb/>
火燋金金生水水㓕火報其理火生土土則<lb/>
害水莫能而禦五行所以相害者大地之性<lb/>
衆勝寡故水勝火也精勝堅故火勝金剛勝<lb/>
柔故金勝木專勝散故木勝土實勝虚故土<lb/>
勝水也火陽君之象也水隂臣之義也臣所<lb/>
以勝其君何此謂無道之君也故爲衆隂所<lb/>
害猶紂王也是使水得施行金以盖之土以<lb/>
<pb n="KR3j0023_SBCK_003-15a"/>
應之欲温則温欲寒亦何從得害火乎曰五<lb/>
行各自有隂陽木生火所以還燒其母何曰<lb/>
金勝木火欲爲木害金金者堅强難消故母<lb/>
以遜體助火燒金此自欲成子之義又陽道<lb/>
不相離故爲兩盛火死子乃繼之木王所以<lb/>
七十二日何土王四季各十八日合九十日<lb/>
爲一時王九十日土所以王四季何木非土<lb/>
不生火非土不榮金非土不成水無土不髙<lb/>
土扶微助衰歷成其道故五行更王亦須土<lb/>
<pb n="KR3j0023_SBCK_003-15b"/>
也王四季居中央不名時五行何以知同時<lb/>
起丑訖義相生傳曰五行並起赴各以名别<lb/>
陽生隂煞火中無生物水中反有生物何生<lb/>
者以内火隂在内故不生也水火獨一種金<lb/>
木多品何以爲南北隂陽之極也得其極故<lb/>
一也東西非其極也故非一也水木可食金<lb/>
火土不可食何木者陽陽者施生故可食火<lb/>
者隂在内金者隂嗇吝故不可食火水所以<lb/>
殺人何水盛氣也故入而殺人火隂在内故<lb/>
<pb n="KR3j0023_SBCK_003-16a"/>
殺人壯於水也金木㣲氣故不能自殺人也<lb/>
火不可入其中者隂在内也入則殺人矣水<lb/>
土陽在内故可入其中金木㣲氣也精宻不<lb/>
可得入也水火不可加人功爲用金木加人<lb/>
功何火者盛陽水者盛隂者也氣盛不變故<lb/>
不可加人功爲人用金木者不能自成故湏<lb/>
人加功以爲人用也五行之性火熱水寒有<lb/>
温水無寒火何明臣可以爲君君不可更爲<lb/>
臣五行常在火乍亡何水太隂也刑者故常<lb/>
<pb n="KR3j0023_SBCK_003-16b"/>
在金少隂木少陽㣲氣無變故亦常在火太<lb/>
陽精㣲人君之象象尊常蔵猶天子居九重<lb/>
之内臣下衛之也蔵於木者依於仁也木自<lb/>
主金須人取之乃成隂卑不能自成也木所<lb/>
以浮金所以沉何子生於母之義肝所以沉<lb/>
肺所以浮何有知者尊其母也一說木畏金<lb/>
金之妻庚受庚之化木者法其本柔可曲直<lb/>
故浮也肝法其化直故沉五行皆同義天子<lb/>
所以内明而外昧人所以外明而内昧何明<lb/>
<pb n="KR3j0023_SBCK_003-17a"/>
天人欲相嚮而治也行有五時有四何四時<lb/>
爲時五行爲節故木王即謂之春金王即謂<lb/>
之秋土尊不任職君不居部故時有四也子<lb/>
不肯禪何法法四時火不興土而興金也父<lb/>
死子繼何法法木終火王也兄死弟及何法<lb/>
法夏之承春也善善及子孫何法法春生待<lb/>
夏復長也惡惡止其身何法法秋煞不待冬<lb/>
也主㓜臣攝政何法法土用事於季孟之間<lb/>
也子之復讎何法法土勝水水勝火也子順<lb/>
<pb n="KR3j0023_SBCK_003-17b"/>
父臣順君妻順夫何法法地順天也男不離<lb/>
父母何法法火不離木也女離父母何法法<lb/>
水流去金也娶妻親迎何法法日入陽下隂<lb/>
也君譲臣何法法月三十日名其功也善稱<lb/>
君過稱巳何法法隂陽共叙共生陽名生隂<lb/>
名煞臣有功歸於君何法法歸明於日也臣<lb/>
法君何法法金正木也子諌父何法法火揉<lb/>
直木也臣諌君不從則去何法法水潤下逹<lb/>
於上也君子逺子近孫何法法木逺火近土<lb/>
<pb n="KR3j0023_SBCK_003-18a"/>
也親属臣諌不相去何法法水木枝葉不相<lb/>
離也父爲子隱何法法木之蔵火也子爲父<lb/>
隱何法法水逃金也君有衆民何法法天有<lb/>
衆星也王者賜先親近後踈逺何法法天雨<lb/>
髙者先得之也長㓜何法法四時有孟仲季<lb/>
也朋友何法法水合流相承也父母生子飬<lb/>
長子何法法水生木長大也子飬父母何法<lb/>
法夏飬長木此火飬母也不以父命廢主命<lb/>
何法法金不畏土而畏火陽舒隂急何法法<lb/>
<pb n="KR3j0023_SBCK_003-18b"/>
日行遲月行疾也有分土無分民何法法四<lb/>
時各有分而所生者通也若言東東方天下<lb/>
皆生也君一娶九女何法法九州象天之施<lb/>
也不娶同姓何法法五行異類乃相生也子<lb/>
䘮父母何法法木不見水則憔悴也䘮三年<lb/>
何法法三年一閏天道終也父䘮子夫䘮妻<lb/>
何法法一歲物有終始天氣亦爲之變也年<lb/>
六十閉房何法法六月陽氣衰也人有五蔵<lb/>
六府何法法五行六合也人目何法法日月<lb/>
<pb n="KR3j0023_SBCK_003-19a"/>
明也日照晝月照夜人目所不更照何法目<lb/>
亦更用事也王者監二王之後何法法木須<lb/>
金以正須水以潤也明王先賞後罰何法法<lb/>
四時先生後煞也<lb/>
白虎通徳論卷第三<lb/>
<pb n="KR3j0023_SBCK_003-19b"/>
</p>
<p>
</p>
  </div>
<div> <lb/>
    <p>
<pb n="KR3j0023_SBCK_004-1a"/>
白虎通德論卷第四<lb/>
　　　　　　　　臣班　固　纂集<lb/>
　　　三軍<lb/>
國有三軍何所以戒非常伐無道尊宗廟重<lb/>
社稷安不忘危也何以言有三軍也論語曰<lb/>
子行三軍則誰與詩云周王于邁六師及之<lb/>
三軍者何法法天地人也以爲五人爲伍五<lb/>
伍爲兩四兩爲卒五卒爲旅五旅爲師師二<lb/>
千五百人師爲一軍六師一萬五千人也傳<lb/>
<pb n="KR3j0023_SBCK_004-1b"/>
曰一人必死十人不能當百人必死千人不<lb/>
能當千人必死萬人不能當萬人必死横行<lb/>
天下雖有萬人猶謙讓自以爲不足故復加<lb/>
五千人因法月數月者群隂之長也十二足<lb/>
以窮盡隂陽備物成功二千人亦足以征伐<lb/>
不義致太平也榖梁傳曰天子有六軍諸侯<lb/>
上國三軍次國二軍下國一軍諸侯所以一<lb/>
軍者何諸侯蕃屏之臣也任兵革之重距一<lb/>
方之難故得有一軍王者征伐所以必皮弁<lb/>
<pb n="KR3j0023_SBCK_004-2a"/>
素幘何伐者凶事素服示有悽愴也伐者質<lb/>
故衣古服禮曰三王共皮弁素幘服亦皮素<lb/>
幘又招虞人亦皮弁知伐亦皮王者將出辤<lb/>
於禰還格祖禰者言子辤面之禮尊親之義<lb/>
也王制曰王者將出類于上帝冝于社造于<lb/>
禰尚書曰歸假于藝祖出所以告天至告祖<lb/>
無二元后廟後告者示不敢留尊者之命也<lb/>
告天何示不敢自專非出辭反面之道也與<lb/>
宗廟異義還不復告天者天道質無内外故<lb/>
<pb n="KR3j0023_SBCK_004-2b"/>
不復告也尚書言歸假于祖禰不見告於天<lb/>
知不吿也王者受命質家先伐文家先正何<lb/>
質家之天命已也使已也誅無道今誅得爲<lb/>
王故先伐文家言天命巳成爲王者乃得誅<lb/>
伐王者耳故先改正朔也又改正朔者文代<lb/>
其質也文者先其文質者先其質故論語曰<lb/>
予小子履敢昭告于皇天上帝此湯伐桀吿<lb/>
天用憂家之法也詩云命此文王于周于京<lb/>
此言文王誅伐故改號爲周易邑爲京也明<lb/>
<pb n="KR3j0023_SBCK_004-3a"/>
天著忠臣孝子之義也湯親北面稱臣而事<lb/>
桀不忍相誅也禮曰湯放桀武伐紂時也王<lb/>
法天誅者天子自出者以爲王者乃天之所<lb/>
立而欲謀危社稷故自出重天命也犯王法<lb/>
使方伯誅之尚書曰命予惟恭行天之罰此<lb/>
所以言開自出伐有扈也王制曰賜之弓矢<lb/>
乃得專征伐犯王誅者也大夫將兵出必不<lb/>
御者欲盛其威使士卒一意繫心也故但聞<lb/>
將軍令不聞君命也明進退大夫也春秋傳<lb/>
<pb n="KR3j0023_SBCK_004-3b"/>
曰此受命于君如伐齊則還何大其不伐䘮<lb/>
也大夫以君命出進退在大夫也天子遣將<lb/>
軍必於廟何示不敢自專也獨於祖廟何制<lb/>
法度者祖也王制曰受命于祖受成於學此<lb/>
言於祖廟命遣之也王法年此受兵何重不<lb/>
絶人嗣也師行不必勝故須其有丗嗣年六<lb/>
十歸兵者何不忍並闘人父子也王制曰六<lb/>
十不預服戎又曰八十一子不從政九十家<lb/>
不從政父母之䘮三年不從政齊衰大功三<lb/>
<pb n="KR3j0023_SBCK_004-4a"/>
月不從政廢疾非人不飬者一人不從政古<lb/>
者師出不踰時者爲怨思也天道一時生一<lb/>
時飬人者天之貴物也踰時則内有怨女外<lb/>
有曠夫詩云昔我往矣楊栁依依今我来思<lb/>
雨雪霏霏春秋曰宋人取長葛傳曰外取邑<lb/>
不書此何以書乆也王者有三年之䘮夷狄<lb/>
有内侵伐之者重天誅爲宗廟祉稷也春秋<lb/>
傳曰天王居于狄泉傳曰此未三年其稱天<lb/>
王何著有天子也<lb/>
<pb n="KR3j0023_SBCK_004-4b"/>
　　　誅伐<lb/>
誅不避親戚何所以尊君卑臣强榦弱枝明<lb/>
善惡善惡之義也春秋傳曰季子煞其母兄<lb/>
何善示誅不避母兄君臣之義尚書曰肆朕<lb/>
誕以爾東征誅弟也諸侯有三年之䘮有罪<lb/>
且不誅何君子恕巳哀孝子之思慕不忍加<lb/>
刑罰春秋曰晉士丐帥師侵齊至糓聞齊侯<lb/>
卒乃旋傳曰大其不伐䘮也諸侯之義非天<lb/>
子之命不得動衆起兵誅不義者所以强榦<lb/>
<pb n="KR3j0023_SBCK_004-5a"/>
弱枝尊天子卑諸侯論語曰天下有道則禮<lb/>
樂征伐自天子出天下無道則禮樂征伐自<lb/>
諸侯出丗無聖賢方伯諸侯有相㓕者力能<lb/>
救者可也論語曰陳恒弑其君孔子沐浴而<lb/>
朝請討之王者侯之子篡弑其君而立臣下<lb/>
得誅之者廣討賊之義也春秋傳曰臣弑君<lb/>
臣不討賊非臣也又曰蔡丗子班弑其君楚<lb/>
子誅之王者受命而起諸侯有臣弑君而立<lb/>
當誅君身死子不得繼者以其逆無所天也<lb/>
<pb n="KR3j0023_SBCK_004-5b"/>
詩云母封靡于爾邦惟王其崇之此言追誅<lb/>
大罪也㦯盗天子土地自立爲諸侯絶之而<lb/>
已父煞其子當誅何以爲天地之性人爲貴<lb/>
人皆天所生也託父母氣而生耳王者以飬<lb/>
長而教之故父不得專也春秋傳曰晉侯煞<lb/>
丗子申生不出蔡佞人當誅何爲其亂善行<lb/>
傾䨱國政韓詩内傳孔子爲魯司冦先誅少<lb/>
正卯謂佞道巳行亂國政也佞道未行章明<lb/>
逺之而巳論語曰放鄭聲逺佞人子得爲父<lb/>
<pb n="KR3j0023_SBCK_004-6a"/>
報讎者臣子於君父其義一也忠臣孝子所<lb/>
以不能巳以恩義不可奪也故曰父之讎不<lb/>
與共天下兄弟之讎不與共國朋友之讎不<lb/>
與同朝族人之讎不共隣故春秋傳曰子不<lb/>
復讎非子檀弓記子夏問曰居兄弟之讎如<lb/>
之何仕不與同國銜君命遇之不闘父母以<lb/>
義見煞子不復讎者爲往來不止也春秋曰<lb/>
父不受誅子復讎可誅猶責也誅其人責其<lb/>
罪極其過惡春秋曰楚子虎誘蔡侯班煞之<lb/>
<pb n="KR3j0023_SBCK_004-6b"/>
于由傳曰誅君之子不立討者何謂討猶除<lb/>
也欲言臣當掃除君之賊春秋曰衛人煞州<lb/>
吁于濮傳曰其稱人何討賊之辭也伐者何<lb/>
謂伐擊也欲言伐擊之也尚書曰武王伐紂<lb/>
征者何謂也征猶正也欲言其正也輕重從<lb/>
辭也誕以爾東征誅禄甫也又曰甲戍我惟<lb/>
征徐戎戰者何謂尚書大傳曰戰者憚警之<lb/>
也春秋䜟曰戰者延改也弑者試也欲言臣<lb/>
子殺其君父不敢卒候間司事可稍稍弑之<lb/>
<pb n="KR3j0023_SBCK_004-7a"/>
易曰臣弑其君子弑其父非一朝一夕之故<lb/>
也篡者何謂也篡猶奪也取也欲言庶奪嫡<lb/>
孽奪宗引奪取其位春秋傳曰其人何篡辭<lb/>
也稍稍煞之襲者何謂也行不假途掩人不<lb/>
備也春秋傳曰其謂之秦何夷狄之也曷爲<lb/>
夷狄之秦伯將<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>鄭人國掩人不備行不假<lb/>
途人銜杖馬繮勒晝伏夜行爲<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>也諸侯家<lb/>
國入人家冝告主人所以尊敬防并兼也春<lb/>
秋傳曰桓公假途于陳而伐楚禮曰使次斤<lb/>
<pb n="KR3j0023_SBCK_004-7b"/>
先假途用束帛即如是諸侯賣王者道禮無<lb/>
往不反非謂所賣者也將入人國先使大夫<lb/>
執幣假道主人亦遣大夫迎於郊爲賔主設<lb/>
禮而待之是其相尊敬也防并兼柰何諸侯<lb/>
之行必有師旅恐掩人不備士卒歛取恒遟<lb/>
先假途則預備之矣冬至所以休兵不舉事<lb/>
閉關啇旅不行何此日陽氣微弱王者承天<lb/>
理物故率天下静不復行役扶助微氣成萬<lb/>
物也故孝經纎曰夏至隂氣始動冬至陽氣<lb/>
<pb n="KR3j0023_SBCK_004-8a"/>
始萌易曰先王以至日閉關啇旅不行夏至<lb/>
隂始起反大熱何隂氣始起陽氣推而上故<lb/>
大熱也冬至陽始起隂氣推而上故大寒也<lb/>
　　　諫諍<lb/>
臣所以有諫君之義何盡忠納誠也愛之能<lb/>
無勞乎忠焉能無誨乎孝經曰天子有諍臣<lb/>
七人雖無道不失其天下諸侯有諍臣五人<lb/>
雖無道不失其國大夫有諍臣三人雖無道<lb/>
不失其家士有諍友則身不離於令名父有<lb/>
<pb n="KR3j0023_SBCK_004-8b"/>
諍子則身不䧟於不義天子置左輔右弼前<lb/>
凝後承以順左輔主修政㓨不法右弼主糺<lb/>
周言失傾前凝主糺度定德經後承主匡正<lb/>
常考變天四弼興道率主行仁夫陽變於七<lb/>
以三成故建三公序四諍列七人雖無道不<lb/>
失天下杖辟賢也諸侯諍不從得去何以屈<lb/>
尊申卑孤惡君也去日某質性頑鈍言愚不<lb/>
任用請退避賢如是之是待以禮臣待放如<lb/>
不以禮待遂去君待之以禮柰何曰予熟思<lb/>
<pb n="KR3j0023_SBCK_004-9a"/>
夫子言未得其道今子不且留聖王之制無<lb/>
塞賢之路夫子欲何之則遣大夫送至于郊<lb/>
必三諫者何以爲得君臣之義必得於郊者<lb/>
忠厚之至也兾君覺悟能用之所以必三年<lb/>
古者臣下有大䘮君子年不呼其門所以復<lb/>
君恩今已所言不合於禮義君欲罪之可得<lb/>
也援神契曰三諫待放復二千盡惓惓也所<lb/>
以言放者臣爲君諱若言有罪放之也所諫<lb/>
事巳行者遂去不留凡待放兾君用其言耳<lb/>
<pb n="KR3j0023_SBCK_004-9b"/>
事巳行篡各去無爲留也易曰介如石不終<lb/>
日貞吉論語曰三日不朝孔子行臣待於郊<lb/>
者君絶其禄者示不欲去也道不合耳禄參<lb/>
三與之一留與其妻長子使終祭宗廟賜之<lb/>
環則反賜之玦則去明君子重恥也王度記<lb/>
曰反之以玦其不待放者亦與之物明有介<lb/>
主無介民也詩曰逝將去汝適彼樂土或曰<lb/>
天子之臣不得言放天子以天下爲家也親<lb/>
属諫不待放者骨肉無相去離之義也春秋<lb/>
<pb n="KR3j0023_SBCK_004-10a"/>
傳曰司馬皮曰請處乎此臣請歸子皮者楚<lb/>
公子也時不待放士不得諫者士賤不得預<lb/>
政事故不得諫也謀及之得固盡其忠耳禮<lb/>
保傳大夫進諫士傳民語妻得諫夫者夫婦<lb/>
榮耻共之詩云相䑕有體人而無禮人而無<lb/>
禮胡不遄死此妻諫夫之詩也諫不從不得<lb/>
去之者本娶妻非爲諫正也故一與齊終身<lb/>
不改此地無去夫之義也子諫父不去者父<lb/>
子一體而分無相離之法猶火去木而㓕也<lb/>
<pb n="KR3j0023_SBCK_004-10b"/>
論語事父母㡬諫下言又敬不違臣之諫君<lb/>
何取法法金正木也子之諫父法火以楺木<lb/>
也臣諫君以義故折正之也子諫父以恩故<lb/>
但楺之也木無毀傷也待放去取法於水火<lb/>
無金則相離也諫者何諫間也因也更也是<lb/>
非相間革更其行也人懐五常故有五諫謂<lb/>
諷諫順諫窺諫指諫伯諫諷者智也患禍之<lb/>
萌深睹其事未彰而諷告此智性也順諫者<lb/>
仁也出辭遜順不逆君心仁之性也窺諫者<lb/>
<pb n="KR3j0023_SBCK_004-11a"/>
禮也視君顔色不恱且却恱則復前以禮進<lb/>
退此禮之性也指諫者信也指質相其事也<lb/>
此信之性也伯諫者義也惻隱發於中直言<lb/>
國之害勵志忘生爲君不避䘮身義之性也<lb/>
孔子曰諫有五吾從諷之諫事君進思盡忠<lb/>
退思𥙷過去而不訕諫而不露故曲禮曰爲<lb/>
人臣不顯者纎㣲未見於外如詩所㓨也若<lb/>
過惡巳著民蒙毒螫天見災變事白異露作<lb/>
詩以㓨之幸其覺悟也明王所以立諫諍者<lb/>
<pb n="KR3j0023_SBCK_004-11b"/>
皆爲重民而求巳失也禮保傳曰於是立進<lb/>
善之旍懸誹謗之木建招諫之鼓王法立史<lb/>
記事者以爲臣下之儀様人之所取法則也<lb/>
動則當應禮是以必有記過之史徹膳之宰<lb/>
禮玉藻曰動則左史書之言則右史書之禮<lb/>
保傳曰王失度則史書之士誦之三公進讀<lb/>
之宰夫徹其膳是以天子不得爲非故史之<lb/>
義不書則死宰不徹膳亦死所以謂之史何<lb/>
明王者使爲之也謂之宰何宰制也使制法<lb/>
<pb n="KR3j0023_SBCK_004-12a"/>
度也宰所以徹膳何隂陽不調五榖不熟故<lb/>
王者爲不盡味而食之禮曰一糓不升不備<lb/>
鷄鷃二榖不升不備三牲人臣之義當掩惡<lb/>
揚美所以記君過何各有所縁也掩惡者謂<lb/>
廣德宣禮之臣所以爲君隠惡何君至尊故<lb/>
設輔弼置諫官本不當有遺失故論語曰陳<lb/>
司敗問昭公知禮乎孔子曰知禮此爲君隠<lb/>
也君所以不爲臣隠何以爲君之於臣無適<lb/>
無莫義之與比賞一善而衆臣勸罰一惡而<lb/>
<pb n="KR3j0023_SBCK_004-12b"/>
衆臣懼若爲卑隠爲不可殆也故尚書曰必<lb/>
力賞罰以定厥功諸侯臣對天子亦爲隠乎<lb/>
然本諸侯之臣今來者爲聘問天子無恙非<lb/>
爲告君之惡來也故孝經曰將順其美匡救<lb/>
其惡故上下治能相親也君不爲臣隠父獨<lb/>
爲子隱何以爲父子一體而分榮耻相及故<lb/>
論語曰父爲子隠子爲父隠直在其中矣兄<lb/>
弟相爲隠乎曰然與父子同義故周公誅四<lb/>
國常以禄甫爲主也朋友相爲隠者人本接<lb/>
<pb n="KR3j0023_SBCK_004-13a"/>
朋結友爲欲立身揚名也朋友之道四焉通<lb/>
財不在其中近則正之逺則稱之樂則思之<lb/>
患則死之夫妻相爲隠乎傳曰曽去妻黎蒸<lb/>
不熟問曰婦有七出不蒸亦預乎曰吾聞之<lb/>
也絶交令可友弃妻令可嫁也黎蒸不熟而<lb/>
巳何問其故乎此爲隠之也<lb/>
　　　郷射<lb/>
天所以以親射何助陽氣逹萬物也春氣微<lb/>
弱恐物有窒塞不能自逹者夫射自内發外<lb/>
<pb n="KR3j0023_SBCK_004-13b"/>
貫堅入剛象物之生故以射逹之也含文嘉<lb/>
曰天子射熊諸侯射麋大夫射虎豹士射鹿<lb/>
豕天子所以射熊何示服猛巧侫也熊爲獸<lb/>
猛巧者非但當服猛也示當服天下巧侫之<lb/>
臣也諸侯射糜者示逹迷惑人也麋之言迷<lb/>
也大夫射虎豹者示服猛也士射鹿豕者示<lb/>
除害也各取德所能服也大夫士兩射者人<lb/>
臣示爲君親視事身勞苦也或曰臣隂故數<lb/>
偶也候者以布爲之何用人事之始也本正<lb/>
<pb n="KR3j0023_SBCK_004-14a"/>
則未正矣所以名爲候何明諸侯有不朝者<lb/>
則射之故禮射祝曰嗟爾不寕候爾不朝于<lb/>
王所以故天下失業亢而射爾所以不射正<lb/>
身何君子重同類不忍射之故晝獸而射之<lb/>
射主何爲乎曰射義非一也夫射者執弓堅<lb/>
固心平體正然後中也二人争勝樂以徳飬<lb/>
也勝負俱降以崇禮讓可以選士故射選士<lb/>
大夫勝者發近而制逺也其兵短而害長也<lb/>
故可以戒難也所以必因射助陽選士者所<lb/>
<pb n="KR3j0023_SBCK_004-14b"/>
以扶助微弱而抑其强和調隂陽戒不虞也<lb/>
何以知爲戒難也詩云四矢反兮以禦亂兮<lb/>
因射習礼樂射於堂上何示從上制下也礼<lb/>
曰賔主執弓請升射於兩楹之間天子射百<lb/>
二十步諸侯九十步大夫七十步士五十步<lb/>
明尊者所服逺也卑者所服近也所以十月<lb/>
行郷飲酒之禮何所復尊卑長㓜之義春夏<lb/>
事急俊井次墻至有子使父弟使兄故以事<lb/>
閑暇復長㓜之序也王者父事三老兄事五<lb/>
<pb n="KR3j0023_SBCK_004-15a"/>
更者何欲陳孝悌之徳以示天下也故雖天<lb/>
子必有尊也言有父也必有先也言有兄也<lb/>
天子臨辟雍親祖割牲尊三老父象也竭忠<lb/>
奉几杖授安車濡輪恭綏執授兄事五更寵<lb/>
接禮交加客謙敬順貌也禮記祭義曰祀于<lb/>
明堂所以教諸侯之孝也享三老五更于太<lb/>
學者所以諸侯悌也不正言父兄言五更者<lb/>
何老者夀考也欲言所令者多也更者更也<lb/>
所更暦者衆也即如是不但言老言三何欲<lb/>
<pb n="KR3j0023_SBCK_004-15b"/>
言其明於天地人之道而老也五更者欲言<lb/>
其明於五行之道而更事也三老五更㡬人<lb/>
乎曰各一人何以知之旣以父事父一而巳<lb/>
不冝有三<lb/>
　　　致仕<lb/>
臣七十懸車致仕者臣以執事趨走爲職七<lb/>
十陽道極耳目不聡明跂踦之属是以退去<lb/>
避賢者所以長㢘耻也懸車示不用也致仕<lb/>
者致其事於君君不使自去者尊賢者也故<lb/>
<pb n="KR3j0023_SBCK_004-16a"/>
曲禮大夫七十而致仕王制曰七十致政郷<lb/>
大夫老有盛徳者留賜之几杖不備之以䈥<lb/>
力之禮在家者三分其禄以一與之所以厚<lb/>
賢也人年七十卧非人不温適四方乗安車<lb/>
與婦人俱自稱曰老夫曲禮曰大夫致仕若<lb/>
不得謝則必賜之几杖王記曰臣致仕於君<lb/>
者飬之以其禄之半几杖所以扶助衰也故<lb/>
王制曰五十杖於家六十杖於郷七十杖於<lb/>
國八十杖於朝臣老歸年九十君欲有問則<lb/>
<pb n="KR3j0023_SBCK_004-16b"/>
就其室以珎從明尊賢也故禮祭義曰八十<lb/>
不仕朝於君問就之大夫老歸死以大夫禮<lb/>
葬車馬衣服如之何曰盡如故也<lb/>
　　　辟雍<lb/>
古者所以年十五入太學何以爲八歲毀齒<lb/>
始有識知入學學書計七八十五隂陽備故<lb/>
十五成童志明入太學學經術學之爲言覺<lb/>
也悟所不知也故學以治性慮以變情故玉<lb/>
不琢不成器人不學不知道子夏曰百工居<lb/>
<pb n="KR3j0023_SBCK_004-17a"/>
肆以致其事君子學以致其道故礼曰十年<lb/>
曰㓜學論語曰吾十有五而志於學三十而<lb/>
立又生而知之者上也學而知之者次也是<lb/>
以雖有自然之性必立師傅焉論語䜟曰五<lb/>
帝立師三王制之傳曰黄帝師力牧帝顓頊<lb/>
師緑圖帝嚳師赤松子帝尭師務成子帝舜<lb/>
師尹夀禹師國先生湯師伊尹文王師吕望<lb/>
武王師尚父周公師虢叔孔子師老聃天子<lb/>
太子諸侯丗子皆就師於外尊師重先生之<lb/>
<pb n="KR3j0023_SBCK_004-17b"/>
道也禮曰有來學者無往教者也易曰匪我<lb/>
求童蒙童蒙求我王制曰小學在公宫南之<lb/>
左太學在郊又曰天子太子群后之太子公<lb/>
卿大夫之元士嫡子皆造焉父所以不自教<lb/>
子何爲丗瀆也又授之道當極說隂陽夫婦<lb/>
變化之事不可父子相教也師弟子之道有<lb/>
三論語曰朋友自逺方來朋友之道也又曰<lb/>
回也視予猶父也父子之道以君臣之義教<lb/>
之君臣之道也天子立辟雍何所以行礼樂<lb/>
<pb n="KR3j0023_SBCK_004-18a"/>
宣德化也辟者璧也象璧圎又以法天於雍<lb/>
水側象教化流行也辟之爲言積也積天下<lb/>
之道德也雍之爲言壅也壅天下之殘賊故<lb/>
謂之辟雍也王制曰天子曰辟雍諸侯曰泮<lb/>
宫外圎者欲使觀之平均也又欲言外圎内<lb/>
方明德當圎行當方也不言圎辟何又圎於<lb/>
辟何以知其圎也以其言辟也何以知有外<lb/>
也又詩云思樂泮水薄采其荇詩訓曰水圎<lb/>
如璧諸侯曰泮宫者半於天子宫也明尊卑<lb/>
<pb n="KR3j0023_SBCK_004-18b"/>
有差所化少也半者象璜也獨南面礼儀之<lb/>
方有水耳其餘壅之言垣宫名之别尊卑也<lb/>
明不得化四方也不曰泮雍何嫌但半天子<lb/>
制度也詩云穆穆魯侯克明其徳旣作泮宫<lb/>
淮夷攸服郷曰庠里曰序庠者庠礼義也序<lb/>
者序長㓜也礼五帝記曰帝庠序之學則父<lb/>
子有親長㓜有序善如尓舎明令必次外然<lb/>
後前民者也未見於仁故立庠序以導之也<lb/>
教民者皆里中之老而有道徳者為右師教<lb/>
<pb n="KR3j0023_SBCK_004-19a"/>
里中之子弟以道藝孝悌行義立五帝之德<lb/>
朝則坐於里之門弟子皆出就農而復罷示<lb/>
如之皆入而復罷其有出入不時早晏不莭<lb/>
有過故使語之言心無由生也若旣收蔵皆<lb/>
入教學立春而就事其有賢才美質如學者<lb/>
足以聞其心頑鈍之民亦足以别於禽獸而<lb/>
知人倫故無不教之民孔子曰以不教民戰<lb/>
是謂弃之明無不教民也天子所以有靈臺<lb/>
者何所以考天人之心察隂陽之㑹揆星度<lb/>
<pb n="KR3j0023_SBCK_004-19b"/>
之證驗爲万物獲福無方之元詩云經始靈<lb/>
臺天子立明堂者所以通神靈感天地正四<lb/>
時出教化宗有徳童有道顯有能褒有行者<lb/>
也明堂上圎下方八䆫四闥布政之宫在國<lb/>
之陽上圎法天下方法地八䆫象八風四闥<lb/>
法四時九室法九州十二坐法十二月三十<lb/>
六戸三十六兩七十二牖法七十二風<lb/>
　　　災變<lb/>
天所以有災變何所以譴告人君覺悟其行<lb/>
<pb n="KR3j0023_SBCK_004-20a"/>
欲令悔過修德深思慮也援神契曰行有玷<lb/>
缺氣逆于天情感變出以戒人也災異者何<lb/>
謂也春秋潛潭巴曰災之言傷也随事而誅<lb/>
異之言恠先感動之也何以言災有哭也春<lb/>
秋曰新宫火三日哭傳曰必三日哭何禮也<lb/>
災三日哭所以然者宗廟先礼所處鬼神無<lb/>
形體曰今忽得天火得無爲災所中乎故哭<lb/>
也變者何謂變者非常也耀嘉曰禹將受位<lb/>
天意火變迅風靡木雷雨晝㝠服乗者何謂<lb/>
<pb n="KR3j0023_SBCK_004-20b"/>
衣服乍大乍小言語非常故尚書大傳曰時<lb/>
則有服乗也孽者何謂也曰介蟲生爲非常<lb/>
尚書大傳曰時則有介蟲之孽時則有龜孽<lb/>
尭遭洪水湯遭大旱示有譴告乎尭遭洪水<lb/>
湯邅大旱命運時然所以或災變或異何各<lb/>
随其行因其事也霜之爲言亡也陽以散云<lb/>
雹之爲言合也隂氣專精積合爲雹日食者<lb/>
必殺之何隂侵陽也鼓用牲于社社者衆隂<lb/>
之主以朱絲縈之鳴鼓攻之以陽責隂也故<lb/>
<pb n="KR3j0023_SBCK_004-21a"/>
春秋曰日食鼓用牲于社所以必用牲者社<lb/>
地别神也尊之故不敢虚責也日食大水則<lb/>
鼔於用牲於社大旱則雲祭未雨非茍虚也<lb/>
敕陽責下求隂道也月食救之者隂失明也<lb/>
故角尾交日月食救之者謂夫人擊鏡傳人<lb/>
擊杖庶人之妻楔搔<lb/>
　　　耕桑<lb/>
王者所以親耕后親桑何以率天下農蠶也<lb/>
天子親耕以供郊廟之祭后之親桑以供祭<lb/>
<pb n="KR3j0023_SBCK_004-21b"/>
服祭義曰天子三推三公五推卿大夫士七<lb/>
推耕於東郊何東方少陽農事始起桑於西<lb/>
郊西方少隂女功所成故曽子問曰天子耕<lb/>
東田而三反之周官曰后親桑率外内婦蠶<lb/>
於北郊礼祭義曰古者天子諸侯必有公桑<lb/>
蠶室近外水爲之築周棘墙而外閉之者也<lb/>
白虎通徳論卷苐四<lb/>
<pb n="KR3j0023_SBCK_004-22a"/>
</p>
<p>
</p>
  </div>
<div> <lb/>
    <p>
<pb n="KR3j0023_SBCK_005-1a"/>
白虎通德論卷第五<lb/>
　　　　　　　　臣班　固　纂集<lb/>
　　　封禪<lb/>
王者易姓而起必升封㤗山何教告之義也<lb/>
始受命之時改制應天天下太平功成封禪<lb/>
以告太平也所以必於㤗山何萬物所交代<lb/>
之處也必於其上何因髙告髙順其類也故<lb/>
升封者増髙也下禪梁甫之山基廣厚也刻<lb/>
石紀號者著己之功跡也以自效放也天以<lb/>
<pb n="KR3j0023_SBCK_005-1b"/>
髙爲尊地以厚爲德故増㤗山之髙以放天<lb/>
附梁甫之基以報地明天地之所命功成事<lb/>
遂有益於天地若髙者加髙厚者加厚矣或<lb/>
曰封者金泥銀繩或曰石泥金繩封以印璽<lb/>
故孔子曰升㤗山觀易姓之王可得而數者<lb/>
七十有餘封者廣也言禪者明以成功相傳<lb/>
也梁甫者太山旁山名正於梁甫何以三皇<lb/>
禪於繹繹之山明巳成功而去有德者居之<lb/>
繹繹者無窮之意也五帝禪于亭亭者制度<lb/>
<pb n="KR3j0023_SBCK_005-2a"/>
審諟德著明也三王禪于梁甫之山者梁信<lb/>
也甫輔也輔天地之道而行之也太平乃封<lb/>
知告于天必也於岱宗何明知易姓也刻石<lb/>
紀號知自紀于百王也燎祭天報之義也望<lb/>
祭山川祀群神也詩云於皇明周陟其髙山<lb/>
言周太平封太山也又曰墮山喬嶽允猶翕<lb/>
河言望祭山川百神來歸也天下太平符瑞<lb/>
所以來至者以爲王者承統理調和隂陽隂<lb/>
陽和萬物序休氣充塞故符瑞並臻皆應德<lb/>
<pb n="KR3j0023_SBCK_005-2b"/>
而至徳至天則斗極明日月光甘露降德至<lb/>
地則嘉禾生<graphic n="KR1396" url="https://raw.githubusercontent.com/kanripo/KR-Gaiji/master/images/KR1396.png" mimeType="image/png"/>莢起秬鬯岀太平感徳至文<lb/>
表則景星見五緯順軌徳至草木朱草生木<lb/>
連理徳至鳥獸則鳯凰翔鸞鳥舞騏驎臻白<lb/>
虎到狐九尾白雉降白鹿見白烏下徳至山<lb/>
陵則景雲出芝實茂陵出異丹阜出蓮甫山<lb/>
出器車澤出神鼎徳至淵泉則黄龍見醴泉<lb/>
通河出龍圖洛出龜書江出大貝海出明珠<lb/>
徳至八方則祥風至佳氣時喜鐘律調音度<lb/>
<pb n="KR3j0023_SBCK_005-3a"/>
施四夷化越裳貢孝道至則以蓮甫者樹名<lb/>
也其葉大於門扇不摇自扇於飲食清凉助<lb/>
供養也繼嗣平明則賔連生於房戸賔連者<lb/>
木名連累相承故在於房戸象繼嗣也日暦<lb/>
得其分度則<graphic n="KR1396" url="https://raw.githubusercontent.com/kanripo/KR-Gaiji/master/images/KR1396.png" mimeType="image/png"/>以莢生於階間蓂莢樹名也<lb/>
月一日生一莢十五日畢至十六日去莢故<lb/>
莢階生似日月也賢不肖位不相踰則平路<lb/>
生于庭平路者樹名也官位得其人則生失<lb/>
其人則死狐九尾何狐死首丘不忘本也明<lb/>
<pb n="KR3j0023_SBCK_005-3b"/>
安不忘危也必九尾者也九妃得其所子孫<lb/>
繁息也於尾者何明後當盛也景星者大星<lb/>
也月或不見景星常見可以夜作有益於人<lb/>
民也甘露者美露也降則物無不盛者也朱<lb/>
草者赤草也可以染絳别尊卑也醴泉者美<lb/>
泉也狀若醴酒可以養老嘉禾者大禾也成<lb/>
王時有三苗異畒而生同爲一穟大幾盈車<lb/>
長幾充箱民有得而上之者成王訪周公而<lb/>
問之公曰三苗爲一穟天下當和爲一乎以<lb/>
<pb n="KR3j0023_SBCK_005-4a"/>
是果有越裳氏重九譯而來矣<lb/>
　　　廵狩<lb/>
王者所以廵狩者何廵者循也狩牧也爲天<lb/>
下循行守牧民也道德太平恐逺近不同化<lb/>
幽隱有不得所考禮義正法度同律暦計時<lb/>
月皆爲民也尚書曰遂覲東后叶時月正日<lb/>
同律度量衡修五禮尚書大傳曰見諸侯問<lb/>
百年太師陳詩以觀民命風俗命市納賈以<lb/>
觀民好惡山川神祇有不舉者爲不敬不敬<lb/>
<pb n="KR3j0023_SBCK_005-4b"/>
者削以地宗廟有不順者爲不孝不孝者黜<lb/>
以爵變禮易樂爲不從不從君流改制度衣<lb/>
服爲畔畔者君討有功者賞之尚書曰明試<lb/>
以功車服以庸廵狩所以四時出何當承宗<lb/>
廟故不踰時也以夏之仲月者同律度當得<lb/>
其中也二月八月晝夜分五月十一月隂陽<lb/>
終尚書曰二月東廵狩至于岱宗柴五月南<lb/>
廵狩至于南岳八月西廵狩至于西岳十有<lb/>
一月朔廵狩至于北岳所以五歲廵狩何爲<lb/>
<pb n="KR3j0023_SBCK_005-5a"/>
太煩也過五年爲太踈也因天道時有所生<lb/>
歲有所成三歲一閏天道小備五歲再閏天<lb/>
道大備故五歲一廵狩三年小備二伯出述<lb/>
職黜陟一年物有終始歲有所成方伯行國<lb/>
時有所生諸侯行邑傳曰周公入爲三公出<lb/>
爲二伯中分天下出黜陟詩曰周公東征四<lb/>
國是皇言東征述職周公黜陟而天下皆正<lb/>
也又曰蔽芾甘棠勿剪勿伐召伯所茇言邵<lb/>
公述職親說舎於野樹之下也春秋榖梁傳<lb/>
<pb n="KR3j0023_SBCK_005-5b"/>
曰古之君民以時視民之勤廵狩祭天何本<lb/>
廵狩爲祭天告至尚書曰東廵狩至于岱宗<lb/>
柴也王者出必告廟何孝子出辤反面事死<lb/>
如事生尚書歸假于祖禰曽子問曰王者諸<lb/>
侯出稱告祖禰使祝遍告五廟尊親也王者<lb/>
將出告天者示不專也故王制曰類于上帝<lb/>
冝乎社造于禰類祭以祖配不曰接者尊無<lb/>
二禮尊尊之義造于禰獨見禰何辭從卑不<lb/>
復留尊者之命至禰不謙不至祖即祭告天<lb/>
<pb n="KR3j0023_SBCK_005-6a"/>
爲告事也祖爲出辤也義異告于尊者然後<lb/>
乃辭出王者諸侯出必將主何示有所尊故<lb/>
曽子曰王者將出必以遷廟主行載于齋車<lb/>
示有尊也無遷主以幣帛主告于祖禰廟遂<lb/>
奉以出每舎奠焉蓋貴命也必以遷主者明<lb/>
廟不可空也王者廵狩諸侯待于境者何諸<lb/>
侯以守蕃爲職也禮祭義曰天子廵狩諸侯<lb/>
待于境也王者廵狩必舎諸侯祖廟何明尊<lb/>
無二上也故禮坊記曰君適其臣升自阼階<lb/>
<pb n="KR3j0023_SBCK_005-6b"/>
示不敢有其室也禮曰天子適諸侯必舎其<lb/>
祖廟王者出一公以其属守二公以其属從<lb/>
也王者廵狩崩于道歸葬何夫太子當爲䘮<lb/>
主天下皆來奔喪京師四方之中也即如是<lb/>
舜葬蒼梧禹葬㑹稽于時尚質故死則止葬<lb/>
不重煩擾也何以知太平乃廵狩以武王不<lb/>
廵狩至成王乃廵狩岳者何謂也岳之爲言<lb/>
桶桶功徳東方爲岱宗者言萬物更相代於<lb/>
東方也南方霍山者霍之爲言護也言萬物<lb/>
<pb n="KR3j0023_SBCK_005-7a"/>
護也太陽用事護養萬物也西方爲華山者<lb/>
華之爲言穫也言萬物成熟可得穫也北方<lb/>
爲恒山恒者常也萬物伏藏於北方有常也<lb/>
中央爲嵩山言其後大之也故尚書大傳曰<lb/>
五岳謂岱山霍山華山恒山嵩山也謂之瀆<lb/>
何瀆者濁也中國垢濁發源東注海其功着<lb/>
大故稱瀆也爾雅云江河淮濟爲四瀆也<lb/>
　　　考黜<lb/>
諸侯所以考黜何王者所以勉賢抑惡重民<lb/>
<pb n="KR3j0023_SBCK_005-7b"/>
之至也尚書曰三載考績三考黜陟禮記九<lb/>
錫車馬衣服樂朱戸納陛虎賁鈇鉞弓矢秬<lb/>
鬯皆隨其徳可行而賜車馬能安民者賜衣<lb/>
服能使民和樂者賜以樂民衆多者賜以朱<lb/>
戸能進善者賜以納陛能退惡者賜以虎賁<lb/>
能誅有罪者賜以鈇鉞能征不義者賜以弓<lb/>
矢孝道備者賜以秬鬯以先後與施行之次<lb/>
自不相踰相爲本末然安民然後冨貴而後<lb/>
樂樂而後衆乃多賢賢乃能進善進善乃能<lb/>
<pb n="KR3j0023_SBCK_005-8a"/>
退惡退惡乃能斷刑内能正巳外能正人内<lb/>
外行備孝道乃生能安民故賜車馬以著其<lb/>
功德安其身能使人冨足衣食倉廪實故賜<lb/>
衣服以彰其體能使民和樂故賜之樂以事<lb/>
其先也禮曰夫賜樂者不得以時王之樂事<lb/>
其宗廟也朱盛色戸所以紀民數也故民衆<lb/>
多賜朱戸也古者人君下賢降階一等而禮<lb/>
之故進賢賜之納陛以優之也旣能進善當<lb/>
能戒惡故賜虎賁虎賁者所以戒不虞而距<lb/>
<pb n="KR3j0023_SBCK_005-8b"/>
惡距惡當斷刑故賜之鈇鉞鈇鉞所以斷大<lb/>
刑刑罰旣中則能征不義故賜弓矢弓矢所<lb/>
以征不義伐無道也圭瓉秬鬯宗廟之盛禮<lb/>
故孝道備而賜之秬鬯所以極著孝道孝道<lb/>
純備故内和外榮玉以象徳金以配情芬香<lb/>
條鬯以通神靈玉飾其本君子之性金飾其<lb/>
中君子之道君子有黄中通理之道美素徳<lb/>
金者精和之至也玉者徳美之至也鬯者芬<lb/>
香之至也君子有玉瓉秬鬯乎車者以配道<lb/>
<pb n="KR3j0023_SBCK_005-9a"/>
德也其至矣合天下之極美以通其志也其<lb/>
唯玉瓉秬鬯乎車者謂有赤有青之蓋朱輪<lb/>
特能居前左右寢米庶也以其進止有節德<lb/>
綏民路車乗馬以安其身言成章行成規卷<lb/>
龍之衣服表顯其德長於教誨内懷至仁則<lb/>
賜時王樂以化其民尊賢逹德動作有禮賜<lb/>
之納陛以安其體居處修治房内節男女時<lb/>
配貴賤有别則賜朱戸以明其徳列威武有<lb/>
矜嚴仁堅強賜以虎賁以備非常喜怒有節<lb/>
<pb n="KR3j0023_SBCK_005-9b"/>
誅伐刑賜以鈇鉞使得專殺好惡無私執義<lb/>
不傾賜以弓矢使得專征孝道之美百行之<lb/>
本也故賜以玉瓉得專爲賜也故王制曰賜<lb/>
之弓矢然後專殺又曰賜圭瓉然後爲暢未<lb/>
賜者資暢於天子王度記曰天子鬯諸侯薫<lb/>
大夫芭蘭士蒹庶人艾車馬衣服樂三等者<lb/>
賜與其物禮天子賜諸侯民服車路先設路<lb/>
下四惡之又曰諸公奉選服王制曰天子賜<lb/>
諸侯樂則以柷將之詩曰君子來朝何錫與<lb/>
<pb n="KR3j0023_SBCK_005-10a"/>
之雖無與之路車乗馬又何以與之玄衮及<lb/>
黼書曰明試以功車服以庸朱户納陛虎賁<lb/>
者皆與之制度而鈇鉞弓矢玉鑚皆與之物<lb/>
各因其冝也秬者黒黍一稃二米鬯者以百<lb/>
草之香欎金合而釀之成爲鬯陽逹於墻屋<lb/>
入于淵泉所以灌地降神也玉瓉者器名也<lb/>
所以灌鬯之器也以圭飾其柄灌鬯貴玉器<lb/>
也所以三歲一考績何三年有成故於是賞<lb/>
有功黜不肖尚書曰三載考績三考黜陟何<lb/>
<pb n="KR3j0023_SBCK_005-10b"/>
以知始考輙黜之尚書曰三年一考少黜以<lb/>
地書所言三考黜者謂爵土異也小國考之<lb/>
有功増土進爵後考無功削黜後考有功上<lb/>
而賜之矣五十里不過五賜而進爵土七十<lb/>
里不過七賜而進爵土能有小大行有進退<lb/>
也一說盛德始封百里者賜三等得征伐專<lb/>
殺斷獄七十里伯始封賜二等至虎賁百人<lb/>
後有功賜弓矢復有功賜秬鬯増爵爲侯益<lb/>
士百里復有功入爲三公五十里子男始封<lb/>
<pb n="KR3j0023_SBCK_005-11a"/>
賜一等至樂復有功稍賜至虎賁増爵爲伯<lb/>
復有功稍賜至秬鬯増爵爲侯未賜鈇鉞者<lb/>
從大國連率方伯而斷獄受命之五致太平<lb/>
之主美群臣上下之功故盡封之及中興征<lb/>
伐大功皆封所以著大功盛德之士亦封之<lb/>
所以尊有德也以德封者必試之必附庸三<lb/>
年有功因而封五十里元士有功者亦爲附<lb/>
庸丗其位大夫有功成封五十里卿功成封<lb/>
七十里公功成封百里士有功德遷爲大夫<lb/>
<pb n="KR3j0023_SBCK_005-11b"/>
大夫有功德遷爲卿卿有功德遷爲公故爵<lb/>
主有德封主有功也諸侯有九賜習其賜者<lb/>
何子之能否未可知也或曰得之但未得行<lb/>
其習以專也三年有功則皆得用之矣二考<lb/>
無功則削其地而賜自并知明本非其身所<lb/>
得也身得之者得以賜當稍黜之爵所以封<lb/>
賢也三公功成當封而死得立其子爲附庸<lb/>
賢者之體能有一也不二矣一削爲七十里<lb/>
侯再削爲七十里伯三削爲寄公七十里伯<lb/>
<pb n="KR3j0023_SBCK_005-12a"/>
一削爲五十里伯一削爲五十里子三削地<lb/>
盡五十里子一削爲三十里子再削爲三十<lb/>
里男三削地盡五十里男一削爲三十里男<lb/>
再削爲三十里附庸三削爵盡所以至三削<lb/>
何禮成於三三三而不改雖反無益也尚書<lb/>
曰三考黜陟先削地後黜爵者何爵者尊號<lb/>
也地者人所任也今不能治廣土衆民故先<lb/>
削其土地也故王制曰宗廟有不順者君黜<lb/>
以爵山川神祇有不舉者君削以地明爵土<lb/>
<pb n="KR3j0023_SBCK_005-12b"/>
不相隨也或曰惡人貪狼重土故先削其所<lb/>
重者以懼之也諸侯始封爵土相隨者何君<lb/>
子重德薄刑賞疑從重詩云三曰叔父建爾<lb/>
元子俾侯于魯君㓜稚唯考不黜者何君子<lb/>
不備責童子也禮八十曰耄九十曰悼悼與<lb/>
耄雖有罪不加刑焉二王後不貶黜者何尊<lb/>
賔客重先王也以其當公也罪惡足以絶之<lb/>
即絶更立其次周公誅禄甫立微子妻父母<lb/>
不削巳昆弟削而不黜何非以賢能得之也<lb/>
<pb n="KR3j0023_SBCK_005-13a"/>
至於老小但令得大夫受其罪而已諸侯喑<lb/>
聾跛躄惡疾不免黜者何尊人君也春秋曰<lb/>
甲戍己丑陳侯鮑卒傳曰甲戌之日亡已丑<lb/>
之死而得有狂易之病蜚亡而死由不絶也<lb/>
丗子有惡疾廢者何以其不可承先祖也故<lb/>
春秋傳曰兄弟何以不立疾也何疾惡疾也<lb/>
白虎通德論卷第五<lb/>
<pb n="KR3j0023_SBCK_005-13b"/>
</p>
<p>
</p>
  </div>
<div> <lb/>
    <p>
<pb n="KR3j0023_SBCK_006-1a"/>
白虎通德論卷第六<lb/>
　　　　　　　　臣班　固　纂集<lb/>
　　　王者不臣<lb/>
王者所以不臣三何也謂三王之後妻之父<lb/>
母夷狄也不臣二王之後者尊先王通天下<lb/>
之三統也詩云有客有客亦白其馬謂㣲子<lb/>
朝周也尚書曰虞賔在位不臣丹朱也不臣<lb/>
妻父母何妻者與已一體恭承宗廟欲得其<lb/>
歡心上承先祖下繼萬丗傳於無窮故不臣<lb/>
<pb n="KR3j0023_SBCK_006-1b"/>
也春秋曰紀季姜歸于京師父母之於子雖<lb/>
爲王后尊不加於父母加王何王者不臣也<lb/>
人譏宋三丗内娶於國中謂無臣也夷狄者<lb/>
與中國絶域異俗非中和氣所生非禮義所<lb/>
能化故不臣也春秋傳曰夷狄相誘君子不<lb/>
疾尚書大傳曰正朔所不加即君子所不臣<lb/>
也王者有蹔不臣者五謂祭尸受授之師將<lb/>
師用兵三老五更不臣祭尸者方與尊者配<lb/>
也不臣受授之師者尊師重道欲使極陳天<lb/>
<pb n="KR3j0023_SBCK_006-2a"/>
人之意也故禮學記曰當其爲師則不臣也<lb/>
當其爲尸則不臣也不臣將師用兵者重士<lb/>
衆爲敵國國不可從外治兵不可從内御欲<lb/>
成其威一其令春秋之義兵不稱使明不可<lb/>
臣也不臣三老五更者欲率天下爲人子弟<lb/>
禮曰父事三老兄事五更王者不純臣諸侯<lb/>
何尊重之以其列土傳子孫丗丗稱君南面<lb/>
而治凢不臣異朝則迎之於著覲則待之於<lb/>
阼階升降自西階爲庭燎設九賔享禮而後<lb/>
<pb n="KR3j0023_SBCK_006-2b"/>
歸是異於衆臣也始封之君不臣諸父弟何<lb/>
不忍以己一日之功德加於諸父兄弟也故<lb/>
禮服傳曰封君之子不臣諸父封君之孫盡<lb/>
臣之禮服傳曰子得爲父臣者不遺善之義<lb/>
也詩云文武受命召公雖翰召公文王子也<lb/>
傳曰子不得爲父臣者閨門尚和朝廷尚敬<lb/>
人不能無過失爲恩傷義也王者臣不得爲<lb/>
諸侯臣以其尊當與諸侯同春秋傳曰許公<lb/>
不丗待以𥘉或曰王者臣得復爲諸侯臣者<lb/>
<pb n="KR3j0023_SBCK_006-3a"/>
爲衰丗主上不明賢者非其罪而去道不施<lb/>
行百姓不得其所復令得爲諸侯臣施行其<lb/>
道易曰不事王侯此據言王之致仕臣也言<lb/>
不事王可知復言侯者明年少復得仕於諸<lb/>
侯也王者臣有不名者五先王老臣不名親<lb/>
與先王戮力共治國同功於天下故尊而不<lb/>
名也尚書曰咨爾伯不言名也不名者貴賢<lb/>
者而已共成先祖功德德加于百姓者也春<lb/>
秋曰單父不言名傳曰大夫之命于天子者<lb/>
<pb n="KR3j0023_SBCK_006-3b"/>
大也盛德之士名尊賢也春秋曰公弟叔盻<lb/>
諸父諸兄不名諸父諸兄者親與已父兄有<lb/>
敵體之義也詩云王曰叔父春秋傳曰王禮<lb/>
者何無長之稱也不名盛德之士者不可屈<lb/>
爵禄也故韓詩内傳曰師臣者帝交友受臣<lb/>
者王臣臣者爵魯臣者亡不行<lb/>
　　　蓍龜<lb/>
天子下至士皆有蓍龜者重事决疑示不自<lb/>
專尚書曰女則有大疑謀及卿士謀及庶人<lb/>
<pb n="KR3j0023_SBCK_006-4a"/>
謀及卜筮定天下之吉凶成天下之亹亹者<lb/>
莫善於蓍龜禮三正記曰天子龜長一尺二<lb/>
寸諸侯一尺大夫八寸士六寸龜隂故數偶<lb/>
也天子蓍長九尺諸侯七尺大夫五尺士三<lb/>
尺蓍陽故數竒也所以先謀及卿士何先盡<lb/>
人事念而不能得思而不能知然後問於蓍<lb/>
龜聖人獨見先睹必問蓍龜何示不自專也<lb/>
或曰清微無端緒非聖人所及聖人亦疑之<lb/>
尚書曰女則有疑謂武王也乾草枯骨衆多<lb/>
<pb n="KR3j0023_SBCK_006-4b"/>
非一獨以灼龜何此天地之間壽考之物故<lb/>
問之也龜之爲言乆也蓍之爲言耆也乆長<lb/>
意也龜曰卜蓍曰筮何卜赴也爆見兆筮也<lb/>
者信也見其卦也尚書卜三龜禮士冠經曰<lb/>
筮于廟門外筮畫卦所以必於廟何託義歸<lb/>
智於先祖至尊故因先祖而問之也卜春秋<lb/>
何方以爲於西方東面蓋蓍之處也卜時西<lb/>
嚮已卜退東向問蓍於東方面以少問老之<lb/>
義皮弁素積求之於質也禮曰皮弁素積筮<lb/>
<pb n="KR3j0023_SBCK_006-5a"/>
于廟門之外或曰天子占卜九人諸侯七人<lb/>
大夫五人士三人又尚書曰三人占則從二<lb/>
人之言不見吉凶于蓍復以卜何蓍者陽道<lb/>
多變變乃成龜以制火灼之何禮雜記曰龜<lb/>
隂之老也蓍陽之老也龍非水不處龜非火<lb/>
不兆以陽動隂也必以荆者取其究音也禮<lb/>
三正記曰灼龜以荆以火動龜不以水動蓍<lb/>
何以爲嘔則是也蓍龜敗則埋之何重之不<lb/>
欲人襲尊者也周官曰凢國之大事先筮而<lb/>
<pb n="KR3j0023_SBCK_006-5b"/>
後卜凢卜人君視體大夫視色士視墨凢人<lb/>
卜事視髙揚火以作龜凢取龜用秋時攻龜<lb/>
用冬時<lb/>
　　　聖人<lb/>
聖人者何聖者通也道也聲也道無所不通<lb/>
明無所不照聞聲知情與天地合德日月合<lb/>
明四時合序鬼神合吉凶禮别名記曰五人<lb/>
曰茂十人曰選百人曰俊千人曰英倍英曰<lb/>
賢萬人曰傑萬傑曰聖聖人未没時寕知其<lb/>
<pb n="KR3j0023_SBCK_006-6a"/>
聖乎曰知之論語曰太宰問子貢曰夫子聖<lb/>
者歟孔子曰太宰知我乎聖人亦自知聖乎<lb/>
曰知之孔子曰文王旣没文不在兹乎何以<lb/>
知帝王聖人也易曰古者伏羲氏之王天下<lb/>
也於是始作八卦又曰聖人之作易也又曰<lb/>
伏羲氏没神農氏作神農没黄帝尭舜氏作<lb/>
文俱言作明皆聖人也論語曰聖乎堯舜其<lb/>
由病諸何以言禹湯聖人論語曰巍巍乎舜<lb/>
禹之有天下而不預焉與舜比方巍巍知禹<lb/>
<pb n="KR3j0023_SBCK_006-6b"/>
湯聖人春秋傳曰湯以聖德故放桀何以言<lb/>
文王武王周公皆聖人詩曰文王受命非聖<lb/>
不能受命易曰湯武革命順乎天湯武與文<lb/>
王比方孝經曰則周公其人也下言夫聖人<lb/>
之德又何以加於孝乎何以言臯陶聖人也<lb/>
以自篇曰若稽古臯陶聖人而能爲舜陳道<lb/>
朕言惠可底行又旁施象刑維明又聖人皆<lb/>
有表異傳曰伏羲禄衡連珠唯大目鼻龍伏<lb/>
作易八卦以應樞黄帝顔得天匡陽上法中<lb/>
<pb n="KR3j0023_SBCK_006-7a"/>
宿取象文昌顓頊戴午是謂清明發節移度<lb/>
蓋象招揺帝嚳駢齒上法月叅康度成紀取<lb/>
理隂陽堯眉八彩是謂通明暦象日月璇璣<lb/>
玉衡舜重瞳子是謂玄景上應攝提以象三<lb/>
光禮曰禹耳三漏是謂大通興利除害决河<lb/>
踈江皐陶鳥喙是謂至誠决獄明白察於人<lb/>
情湯臂三肘是謂柳翼攘去不義萬民蕃息<lb/>
文王四乳是謂至仁天下所歸百姓所親武<lb/>
王望羊是謂攝揚盱目陳兵天下冨昌周公<lb/>
<pb n="KR3j0023_SBCK_006-7b"/>
背僂是謂強俊成就周道輔於㓜主孔子反<lb/>
宇是謂尼甫立德澤所與藏元通流聖人所<lb/>
以能獨見前覩與神通精者盖皆天所生也<lb/>
　　　八風<lb/>
風者何謂也風之爲言萌也養物成功所以<lb/>
象八卦陽立於五極於九五九四十五日變<lb/>
變以爲風隂合陽以生風距冬至四十五日<lb/>
條風至條者王也四十五日明庶風至明庶<lb/>
者迎衆也四十五日清明風至清明者清芒<lb/>
<pb n="KR3j0023_SBCK_006-8a"/>
也四十五日景風至景大風陽氣長養四十<lb/>
五日凉風至凉寒也行隂氣也四十五日昌<lb/>
盍風至戒収藏也四十五日不周風至不周<lb/>
者不交也隂陽未合化也四十五日廣莫風<lb/>
廣莫者大也同陽氣也故曰條風至地暖明<lb/>
庶風至萬物産清明風至物形乾景風至棘<lb/>
造實凉風至黍禾乾昌盍風至生薺麥不周<lb/>
風至蟄蟲匿廣莫風至則萬物伏是以王者<lb/>
承順之條風至則出輕刑解稽留明庶風至<lb/>
<pb n="KR3j0023_SBCK_006-8b"/>
則修封疆埋田疇清明風至出幣帛使諸侯<lb/>
景風至則爵有徳封有功凉風至報地德化<lb/>
四郷昌盍風至則申象刑飾囷倉不周風至<lb/>
則築宫室修城郭廣莫風至則斷大辟行獄<lb/>
刑<lb/>
　　　啇賈<lb/>
啇賈何謂也啇之爲言啇其逺近度其有亡<lb/>
通四方之物故謂之啇也賈之爲言固固有<lb/>
其用物以待民來以求其利者也行曰啇止<lb/>
<pb n="KR3j0023_SBCK_006-9a"/>
曰賈易曰先王以至日閉關啇旅不行后不<lb/>
省方論語曰沽之哉我待價者也即如是尚<lb/>
書曰肇牽車牛逺服賈用方言逺行可知也<lb/>
方言欽厥父母欲留供養之也<lb/>
白虎通德論卷第六<lb/>
<pb n="KR3j0023_SBCK_006-9b"/>
</p>
<p>
</p>
  </div>
<div> <lb/>
    <p>
<pb n="KR3j0023_SBCK_007-1a"/>
白虎通德論卷第七<lb/>
　　　　　　臣班　固　纂集<lb/>
　　　文質<lb/>
王者始立諸侯皆見何當受法禀正教也尚<lb/>
書輯五瑞覲四嶽謂舜始即位見四方諸侯<lb/>
合符信詩云玄王桓撥受小國是逹受大國<lb/>
是逹言湯王天下大小國諸侯皆來見湯能<lb/>
通逹以禮義也周頌曰烈文辟公錫茲祉福<lb/>
言武王伐紂定天下諸侯來㑹聚於京師受<lb/>
<pb n="KR3j0023_SBCK_007-1b"/>
法度也逺近莫不至受命之君天之所興四<lb/>
方莫敢違夷狄咸率服故也何謂五瑞謂珪<lb/>
璧琮璜璋也禮曰天子珪尺二寸又曰博三<lb/>
寸剡上寸半厚半寸爲珪爲璋方中圎外曰璧<lb/>
半璧曰璜圎中牙身玄外曰琮禮記王度曰<lb/>
王者有象君之德燥不輕濕不重薄不澆廉<lb/>
不傷疵不掩是以人君寳之天子之純玉尺<lb/>
有二寸公侯九寸四玉一石也伯子男俱三<lb/>
玉二石也五玉者各何施盖以爲璜以徴召<lb/>
<pb n="KR3j0023_SBCK_007-2a"/>
璧以聘問璋以發兵珪以信質琮以起土功<lb/>
之事也珪以爲信者何珪者兊上象物皆生<lb/>
見於上也信莫著于作見故以珪爲信而見<lb/>
萬物之始莫不自㓗珪之爲言㓗也上兊陽<lb/>
也下方隂也陽尊故其禮順備也在位東方<lb/>
陽見義於上也璧以聘問何璧者方中圎外<lb/>
象地地道安寜而岀財物故以璧聘問也方<lb/>
中隂德方也圎外隂繫於陽也隂德盛於内<lb/>
故見象於内位在中央璧之爲言積也中央<lb/>
<pb n="KR3j0023_SBCK_007-2b"/>
故有天地之象所以據用也内方象地外圎<lb/>
象天也璜所以徴召何璜者半璧位在北方<lb/>
北隂極而陽始起故象半隂陽氣始施徴召<lb/>
萬物故以徴召也不象隂何陽始物微未可<lb/>
見璜者横也質尊之命也陽氣横于黃泉故<lb/>
曰璜璜之爲言光也陽光所及莫不動也象<lb/>
君之威命所加莫敢不從陽之所施無不節<lb/>
也璋以發兵何璋半珪位在南方南方陽極<lb/>
而隂始起兵亦隂也故以發兵也不象其隂<lb/>
<pb n="KR3j0023_SBCK_007-3a"/>
何隂始起物尚凝未可象也璋之爲言明也<lb/>
賞罰之道使臣之禮當章明也南方之時萬<lb/>
物莫不章故謂之璋琮以起土功發聚衆何<lb/>
琮之爲言聖也象萬物之宗聚聖也功之所<lb/>
成故以起土功發衆也位西方西方陽収功<lb/>
於内隂出城於外内圎象陽外直爲隂外牙<lb/>
而内湊象聚㑹也故謂之琮后夫人之財也<lb/>
五玉所施非一不可勝條略舉大者也合符<lb/>
信者謂天子執瑁以朝諸侯諸侯執圭以覲<lb/>
<pb n="KR3j0023_SBCK_007-3b"/>
天子瑁之爲言冒也上有所覆下有所冒故<lb/>
覲禮曰侯氏執圭升堂尚書大傳曰天子執<lb/>
瑁以朝諸侯又曰諸侯執所受圭與璧朝于<lb/>
天子無過者復得其珪以歸其拜有過者留<lb/>
其圭能正行者復還其珪三年珪不復少絀<lb/>
以爵圭所以還何以爲琮信瑞也璧所以留<lb/>
者以財弊盡輙更造何以言之禮曰圭造尺<lb/>
八寸有造圭門得造璧也公圭九寸四玉一<lb/>
石何以知不以玉爲四器石持爲也以尚書<lb/>
<pb n="KR3j0023_SBCK_007-4a"/>
合言五玉也臣見君所以有贄何贄者質也<lb/>
質已之誠致已之悃幅也王者縁臣子心以<lb/>
爲之制差其尊卑以副其意公侯以玉爲贄<lb/>
者玉取其燥不輕濕不重公之德全輕以羔<lb/>
者取其群不黨卿職在盡忠率下不阿黨也<lb/>
大夫以鴈爲贄者取其飛成行列大夫職在<lb/>
以奉命之適四方動作當能自正以事君也<lb/>
士以雉爲贄者取其不可誘之以食懾之以<lb/>
威必死不可生畜士行威守節死義不當移<lb/>
<pb n="KR3j0023_SBCK_007-4b"/>
轉也曲禮曰卿羔大夫以鴈士以雉爲贄庻<lb/>
人之贄疋童子委贄而退野外軍中無贄以<lb/>
纓拾矢可也言必有贄也疋謂鶩也卿大夫<lb/>
贄古以麑鹿今以羔鴈何以爲古者質取其<lb/>
内謂得羙草鳴相呼今文取其外謂羔跪乳<lb/>
鴈有行列也禮相見經曰上大夫相見以羔<lb/>
左顧右贄執麑明古以麑鹿今以羔也卿大<lb/>
夫贄變君與士贄不變何人君至尊極美之<lb/>
物以爲贄士賤伏節死義一介之道也故不<lb/>
<pb n="KR3j0023_SBCK_007-5a"/>
變私相見亦有贄何所以相尊敬長和睦也<lb/>
朋友之際五常之道有通財之義賑窮教急<lb/>
之意中心好之欲飲食之故財幣者所以副<lb/>
至意也禮士相見經曰上大夫相見以鴈士<lb/>
冬以雉夏以脯也婦人之制以棗栗暇脩者<lb/>
婦人無專制之義御衆之任交接辭讓之禮<lb/>
職在供養饋食之間其義一也故后夫人以<lb/>
棗栗暇脩者凡内脩隂也又取其朝早起栗<lb/>
戰慄自正也暇脩者脯也故春秋傳曰宗婦<lb/>
<pb n="KR3j0023_SBCK_007-5b"/>
覿用幣非禮也然則棗栗云乎暇脩云乎子<lb/>
見父無贄何至親也見無時故無贄臣之事<lb/>
君以義合也得親供養故質己之誠副己之<lb/>
意故有贄也<lb/>
　　　三正<lb/>
王者受命必改朔何明易姓示不相襲也明<lb/>
受之於天不受之於人所以變易民心革其<lb/>
耳目以助化也故䘮服大傳曰王始起改正<lb/>
朔易服色殊徽號異器械别衣服也是以舜<lb/>
<pb n="KR3j0023_SBCK_007-6a"/>
禹雖繼太平猶冝改以應天王者改作樂必<lb/>
得天應而後作何重改制也春秋瑞應傳曰<lb/>
敬受瑞應而王改正朔易服色易曰湯武革<lb/>
命順乎天而應乎民也文家先改正質家先<lb/>
改正質家先伐何改正者文伐者質文者先<lb/>
其文質者先其質論語曰予小子履敢用玄<lb/>
牡敢昭告于皇王后帝此湯伐桀告天以夏<lb/>
之牲也詩云命此文王于周于京此言文王<lb/>
改號爲周易邑爲京也又曰清酒旣載騂牡<lb/>
<pb n="KR3j0023_SBCK_007-6b"/>
旣備言文王之牲周騂周尚赤也正朔有三<lb/>
何本天有三統謂三微之月也明王者當奉<lb/>
順而成之故受命各統一正也敬始重本也<lb/>
朔者蘇也革也言萬物革更於是故統焉禮<lb/>
三正記曰正朔三而改文質再而復也三微<lb/>
者何謂也陽氣始施黄泉萬物動微而未著<lb/>
也十一月之時陽氣始養根株黄泉之下萬<lb/>
物皆赤赤者盛陽之氣也故周爲天正色尚<lb/>
赤也十二月之時萬物始牙而白白者隂氣<lb/>
<pb n="KR3j0023_SBCK_007-7a"/>
故殷爲地正色尚白也十三月之時萬物始<lb/>
逹孚由而岀皆黒人得加功故夏爲人正色<lb/>
尚黒尚書大傳曰夏以孟春月爲正殷以季<lb/>
冬月爲正周以仲冬月爲正夏以十三月爲<lb/>
正色尚黒以平旦爲朔殷以十二月爲正色<lb/>
尚白以雞鳴爲朔周以十一月爲正色尚赤<lb/>
以夜半爲朔不以二月後爲正者萬物不齊<lb/>
莫適所統故必以三微之月也三正之相承<lb/>
若順連環也孔子承周之弊行夏之陸知繼<lb/>
<pb n="KR3j0023_SBCK_007-7b"/>
十一月正者當用十三月也天道左旋改正<lb/>
者右行何也改正者非改天道也但改日月<lb/>
耳日月右行故改正亦右行也日尊於月不<lb/>
言正日言正月何也積日成月物隨月而變<lb/>
故據物爲正也天質地文質者據質文者據<lb/>
文周反統天正何也質文再而復正朔三而<lb/>
改三微質文數不相配故正不隨質文也王<lb/>
者受命而起或有所不改者何也王者有改<lb/>
道之文無改道之質如君南靣臣北靣皮弁<lb/>
<pb n="KR3j0023_SBCK_007-8a"/>
素積聲味不可變哀戚不可改百世不易之<lb/>
道也王者所以存二王之後何也所以尊先<lb/>
王通天下之三統也明天下非一家之有謹<lb/>
敬謙讓之至也故封之百里使得服其正色<lb/>
用其禮樂永事先祖論語曰夏禮吾能言之<lb/>
𣏌不足徴也殷禮吾能言之宋不足徴也春<lb/>
秋傳曰王者存二王之後使服其正色行其<lb/>
禮樂詩曰厥作祼將常服黼哻言微子服殷<lb/>
之冠助祭於周也周頌曰有客有客亦白其<lb/>
<pb n="KR3j0023_SBCK_007-8b"/>
馬此微子朝周也二王之後若有聖德受命<lb/>
而王當因其改之耶天下之所安得受命耶<lb/>
非其運次者王者必一質一文何以承天地<lb/>
順隂陽陽之道極則隂道受隂之道極則陽<lb/>
道受明二隂二陽不能相繼也質法天文法<lb/>
地而已故天爲質地受而化之養而成之故<lb/>
爲文尚書大傳曰王者一質一文據天地之<lb/>
道禮三正記曰質法天文法地也帝王始起<lb/>
先質後文者順天下之道本末之義先後之<lb/>
<pb n="KR3j0023_SBCK_007-9a"/>
序也事莫不先有質性乃後有文章也<lb/>
　　　三教<lb/>
王者設三教何承衰救弊欲民反正道也三<lb/>
正之有失故立三教以相指受夏人之王教<lb/>
以忠其失野救野之失莫如敬殷人之王教<lb/>
以敬其失鬼救鬼之失莫如文周人之王教<lb/>
以文其失薄救薄之失莫如忠繼周尚黒制<lb/>
與夏同三者如順連環周則復始窮則反本<lb/>
樂稽熠嘉曰顔回向三教變虞夏何如曰教<lb/>
<pb n="KR3j0023_SBCK_007-9b"/>
者所以追𥙷敗政靡弊溷濁謂之治也舜之<lb/>
承堯無爲易也或曰三教改易夏后氏始髙<lb/>
宗亦承弊所以不改教何明子無改父之道<lb/>
也何言知髙宗不改之以周之教承以文也<lb/>
三教所以先忠者行之本也三教一體而分<lb/>
不可單行顧王者行之有先後何以言三教<lb/>
並施不可單行也以忠敬文無可去者也教<lb/>
所以三何法天地人内忠外敬文飾之故三<lb/>
而備也即法天地人各何施忠法人敬法地<lb/>
<pb n="KR3j0023_SBCK_007-10a"/>
文法天人道主忠人以至道教人忠之至也<lb/>
人以忠教故忠爲人教也地道謙卑天之所<lb/>
生地敬養之以敬爲地教也教者何謂也教<lb/>
者効也上爲之下効之民有質朴不教不成<lb/>
故孝經曰先王見教之可以化民論語曰不<lb/>
教民戰是謂弃之尚書曰以教祗德詩云爾<lb/>
之教矣欲民斯効忠形於悃誠故失野敬形<lb/>
於祭祀故失鬼文形於飾皃故失薄夏后氏<lb/>
用明器殷人用祭器周人兼用之何謂曰夏<lb/>
<pb n="KR3j0023_SBCK_007-10b"/>
后氏教以忠故先明器以奪孝子之心也殷<lb/>
人教以敬故先祭器敬之至也周人教以文<lb/>
故兼用之周人意至文也孔子曰之死而致<lb/>
死之不仁而不可爲也之死而致生之不知<lb/>
而不可爲也故有死道焉以奪孝子之心也<lb/>
有生道焉使人勿倍也故竹器不成用木器<lb/>
不成斵瓦器不成沫琴瑟張而不平竽笙備<lb/>
而不和有鍾磬而無簨簴縣示備物而不可<lb/>
用也孔子曰爲明器者善爲俑者不仁塗車<lb/>
<pb n="KR3j0023_SBCK_007-11a"/>
羞靈自古有之言今古皆然也<lb/>
　　　三綱六紀<lb/>
三綱者何謂也謂君臣父子夫婦也六紀者<lb/>
謂諸父兄弟族人諸舅師長朋友也故君爲<lb/>
臣綱夫爲妻綱又曰敬諸父兄六紀道行諸<lb/>
舅有義族人有序昆弟有親師長有尊朋友<lb/>
有舊何謂綱紀綱者張也紀者理也大者爲<lb/>
綱小者爲紀所以強理上下整齊人道也人<lb/>
皆懷五常之性有親愛之心是以紀綱爲化<lb/>
<pb n="KR3j0023_SBCK_007-11b"/>
若羅網之有紀綱而萬目張也詩云亹亹我<lb/>
王綱紀四方君臣父子夫婦六人也所以稱<lb/>
三綱何一隂一陽謂之道陽得隂而成隂得<lb/>
陽而序剛柔相配故六人爲三綱三綱法天<lb/>
地人六紀法六合君臣法天取象日月屈信<lb/>
歸功天也父子法地取象五行轉相生也夫<lb/>
婦法人取象六合隂陽有施化端也六紀爲<lb/>
三綱之紀者也師長君臣之紀也以其皆成<lb/>
已也諸父兄弟父子之紀也以其有親恩連<lb/>
<pb n="KR3j0023_SBCK_007-12a"/>
也諸舅明友夫婦之紀也以其皆有同志爲<lb/>
紀助也君臣者何謂也君群也下之所歸心<lb/>
臣者繵堅也屬志自堅固春秋傳曰君處此<lb/>
臣請歸也父子者何謂也父者矩也以法度<lb/>
教子子者孳孳無巳也故孝經曰父有争子<lb/>
則身不䧟於不義夫婦者何謂也夫者扶也<lb/>
以道扶接也婦者服也以禮屈服昏禮曰夫<lb/>
親脫婦之纓傳曰夫婦判合也朋友者何謂<lb/>
也朋者黨也友者有也禮記曰同門曰朋同<lb/>
<pb n="KR3j0023_SBCK_007-12b"/>
志曰友朋友之交近則謗其言逺則不相訕<lb/>
一人有善其心好之一人有惡其心痛之貨<lb/>
則通而不計共憂患而相救生不属死不託<lb/>
故論語曰子路云願車馬衣輕裘與朋友共<lb/>
敝之又曰朋友無所歸生於我乎死於我乎<lb/>
殯朋友之道親存不得行者二不得許友以<lb/>
其身不得專通財之恩友飢則白之於父兄<lb/>
父兄許之乃稱父兄與之不聽即止故曰友<lb/>
飢爲之减飡大寒爲之不重裘故論語曰有<lb/>
<pb n="KR3j0023_SBCK_007-13a"/>
父兄在如之何其聞斯行之也男稱兄弟女<lb/>
稱姊妹何男女異姓故别其稱也何以言之<lb/>
禮親属記曰男子先生稱兄後生稱弟女子<lb/>
先生爲姊後生爲妹父之昆弟不俱謂之世<lb/>
叔父之女昆弟俱謂之姑何也以爲諸父曰<lb/>
内親也故别稱之也姑當外適人踈故揔言<lb/>
之也至姊妹亦當外適人所以别諸姊妹何<lb/>
以爲事諸姑禮等可以外出又同故稱略也<lb/>
至姊妹雖欲有略之姊尊妹卑其禮異也詩<lb/>
<pb n="KR3j0023_SBCK_007-13b"/>
云問我諸姑遂及伯姊謂之舅姑何舅者舊<lb/>
也姑者故也舊故之者老人之稱也謂之姊<lb/>
妹何姊者恣也妹者末也謂之兄弟何兄者<lb/>
况也况父法也弟者悌也心順行篤也稱夫<lb/>
之父母謂之舅姑何尊如父而非父者舅也<lb/>
親如母而非母者姑也故稱夫之父母爲舅<lb/>
姑也<lb/>
白虎通德論卷第七<lb/>
</p>
<p>
</p>
  </div>
<div> <lb/>
    <p>
<pb n="KR3j0023_SBCK_008-1a"/>
白虎通徳論卷第八<lb/>
　　　　　　臣班　固　纂集<lb/>
　　　情性<lb/>
情性者何謂也性者陽之施情者隂之化也<lb/>
人禀隂陽氣而生故内懷五性六情情者静<lb/>
也性者生也此人所禀六氣以生者也故鈎<lb/>
命决曰情生於隂欲以時念也性生於陽以<lb/>
理也陽氣者仁隂氣者貪故情有利欲性有<lb/>
仁也五常者何謂仁義禮智信也仁者不忍<lb/>
<pb n="KR3j0023_SBCK_008-1b"/>
也施生愛人也義者冝也斷决得中也禮者<lb/>
履也履道成文也智者知也獨見前聞不惑<lb/>
於事見微者也信者誠也專一不移也故人<lb/>
生而應八卦之體得五氣以爲常仁義禮智<lb/>
信是也六情者何謂也喜怒哀樂愛惡謂六<lb/>
情所以扶成五性性所以五情所以六者何<lb/>
人本含六律五行氣而生故内有五藏六府<lb/>
此情性之所由出入也樂動聲儀曰官有六<lb/>
府人有五藏五藏者何也謂肝心胏腎脾也<lb/>
<pb n="KR3j0023_SBCK_008-2a"/>
肝之爲言干也胏之爲言費也情動得序心<lb/>
之爲言任也任於恩也腎之爲言冩也以竅<lb/>
冩也脾之爲言辨也所以積精禀氣也五藏<lb/>
肝仁胏義心禮腎智脾信也肝所以仁者何<lb/>
肝木之精也仁者好生東方者陽也萬物始<lb/>
生故肝象木色青而有枝葉目爲之候何目<lb/>
能出淚而不能内物木亦能出枝葉不能有<lb/>
所内也胏所以義者何胏者金之精義者斷<lb/>
决西方亦金成萬物也故胏象金色白也鼻<lb/>
<pb n="KR3j0023_SBCK_008-2b"/>
爲之候何鼻出入氣髙而有竅山亦有金石<lb/>
累積亦有孔穴出雲布雨以潤天下雨則雲<lb/>
消鼻能出納氣也心所以爲禮何心火之精<lb/>
也南方尊陽在上卑隂在下禮有尊卑故心<lb/>
象火色赤而銳也人有道尊天本在上故心<lb/>
下銳也耳爲之候何耳能遍内外别音語火<lb/>
照有似於禮上下分明腎所以智何腎者水<lb/>
之精智者進而止無所疑惑水亦進而不惑<lb/>
北方水故腎色黒水隂故腎雙竅爲之候何<lb/>
<pb n="KR3j0023_SBCK_008-3a"/>
竅能㵼水亦能流濡脾所以信何脾者土之<lb/>
精也土尚任養萬物爲之象生物無所私信<lb/>
之至也故脾象土色黄也口爲之候何口能<lb/>
啖甞舌能知味亦能出音聲吐滋液故元命<lb/>
苞曰目者肝之使肝者木之精蒼龍之位也<lb/>
鼻者胏之使胏者金之精制割立斷耳者心<lb/>
之候心者火之精上爲張星隂者腎之冩腎<lb/>
者水之精上爲虚危口者脾之門戸脾者土<lb/>
之精上爲北斗主變化者也或曰口者心之<lb/>
<pb n="KR3j0023_SBCK_008-3b"/>
候耳者腎之候或曰肝繫於目胏繫於鼻心<lb/>
繫於口脾繫於舌腎繫於耳六府者何謂也<lb/>
謂大腸小腸胃膀胱三焦膽也府者爲藏宫<lb/>
府也故禮運記曰六情所以扶成五性也胃<lb/>
者脾之府也脾主禀氣胃者榖之委也故脾<lb/>
禀氣也膀胱者腎之府也腎者主瀉膀胱常<lb/>
能有熱故先决難也三焦者包絡府也水榖<lb/>
之道路氣之所終始也故上焦若竅中焦若<lb/>
編下焦若瀆膽者肝之府也肝者木之精也<lb/>
<pb n="KR3j0023_SBCK_008-4a"/>
主仁仁者不忍故以膽斷也是以肝膽二者<lb/>
必有勇也肝膽異趣何以知相爲府也肝者<lb/>
木之精也木之爲言牧也人怒無不色青目<lb/>
脤張者是其効也小腸大腸心肺府也主禮<lb/>
義禮義者有分理腸之大小相承受也腸爲<lb/>
心肺主心爲皮體主故爲兩府也目爲心視<lb/>
口爲心談耳爲心聽鼻爲心嗅是其支體主<lb/>
也喜在西方怒在東方好在北方惡在南方<lb/>
哀在下樂在上何以西方萬物之成故喜東<lb/>
<pb n="KR3j0023_SBCK_008-4b"/>
方萬物之生故怒北方陽氣始施故好南方<lb/>
隂氣始起故惡上多樂下多哀也魂魄者何<lb/>
謂魂猶伝伝也行不休於外也主於情魄者<lb/>
迫然著人主於性也魂者芸也情以除穢魄<lb/>
者白也性以治内精神者何謂也精者静也<lb/>
太隂施化之氣也象火之化任生也神者恍<lb/>
惚太隂之氣也間棇云支體萬化之本也<lb/>
　　　壽命<lb/>
命者何謂也人之壽也天命巳使生者也命<lb/>
<pb n="KR3j0023_SBCK_008-5a"/>
有三科以記驗有壽命以保度有遭命以遇<lb/>
暴有隨命以應行習壽命者上命也若言文<lb/>
王受命唯中身享國五十年隨命者隨行爲<lb/>
命若言怠弃三正天用勦絶其命矣又欲使<lb/>
民務仁立義闕無滔天㴞天則司命舉過言<lb/>
則用以弊之遭命者逢丗殘賤若上逢亂君<lb/>
下必災變暴至夭絶人命沙鹿崩于受邑是<lb/>
也冉伯牛危言正行而遭惡疾孔子曰命矣<lb/>
夫斯人也而有斯疾也夫子過鄭與弟子相<lb/>
<pb n="KR3j0023_SBCK_008-5b"/>
失獨立郭門外或謂子貢曰東門有一人其<lb/>
頭似堯其頸似臯繇其肩似子産然自腰以<lb/>
下不及禹三寸儡儡如䘮家之狗子貢以告<lb/>
孔子孔子喟然而笑曰形狀未也如䘮家之<lb/>
狗然哉乎然哉乎<lb/>
　　　宗族<lb/>
宗者何謂也宗尊也爲先祖主也宗人之所<lb/>
尊也禮曰宗人將有事族人皆待聖者所以<lb/>
必有宗何也所以長和睦也大宗能率小宗<lb/>
<pb n="KR3j0023_SBCK_008-6a"/>
小宗能率群弟通於有無所以紀理族人者<lb/>
也宗其爲始祖後者爲大宗此百丗之所宗<lb/>
也宗其爲髙祖後者五丗而遷者也髙祖遷<lb/>
於上宗則易於下宗其爲曽祖後者爲曽祖<lb/>
宗宗其爲祖後者爲祖宗宗其爲父後者爲<lb/>
父宗以上至髙祖宗皆爲小宗以其轉遷别<lb/>
於大宗也别子者自爲其子孫爲祖繼别也<lb/>
各自爲宗小宗有四大宗有一凡有五宗人<lb/>
之親所以備矣諸侯奪宗明尊者冝之大夫<lb/>
<pb n="KR3j0023_SBCK_008-6b"/>
不得奪宗何曰諸侯丗丗傳子孫故奪宗大<lb/>
夫不傳子孫故不宗也䘮服經曰大夫爲宗<lb/>
子不言諸侯爲宗子也族者何也族者湊也<lb/>
聚也謂恩愛相流湊也生相親愛死相哀痛<lb/>
有㑹聚之道故謂之族尚書曰以親九族族<lb/>
所以九何九之爲言䆒也親踈恩愛究竟也<lb/>
謂父族四母族三妻族二父族四者謂父之<lb/>
姓一族也父女昆弟適人有子爲二族也身<lb/>
女昆弟適人有子爲三族也身女子適人有<lb/>
<pb n="KR3j0023_SBCK_008-7a"/>
子爲四族也母族三者母之父母一族也母<lb/>
之昆弟二族也母昆弟子三族也母昆弟者<lb/>
男女皆在外親故合言之妻族二者妻之父<lb/>
爲一族妻之母爲二族妻之親略故父母各<lb/>
一族禮曰惟氏三族之不虞尚書曰以親九<lb/>
族義同也一說合言九族者欲明堯時俱三<lb/>
也禮所以獨父族四何欲言周承二弊之後<lb/>
民人皆厚於末故興禮母族妻之黨廢禮母<lb/>
族父之族足以貶妻族以附父族也或言九<lb/>
<pb n="KR3j0023_SBCK_008-7b"/>
者據有交接之恩也若刑侯之姊覃公惟私<lb/>
也言四者據有服耳不相害所異也<lb/>
　　　姓名<lb/>
人所以有姓者何所以崇恩愛厚親親逺禽<lb/>
獸别婚姻也故卋别類使生相愛死相哀同<lb/>
姓不得相娶皆爲重人倫也姓生也人所禀<lb/>
天氣所以生者也詩云天生烝民尚書曰平<lb/>
章百姓姓所以有百何以爲古者聖人吹律<lb/>
定姓以記其族人含五常而生聲有五音宫<lb/>
<pb n="KR3j0023_SBCK_008-8a"/>
商角徴羽轉而相雜五五二十五轉生四時<lb/>
故百而異也氣殊音悉備故殊百也所以有<lb/>
氏者何所以貴功德賤伎力或氏其官或氏<lb/>
其事聞其氏即可知其所以勉人爲善也或<lb/>
氏王父字何所以别諸侯之後爲興滅國繼<lb/>
絶丗也諸侯之子稱公子公子之子稱公孫<lb/>
公孫之子各以其王父字爲氏故魯有仲孫<lb/>
季楚有昭屈原齊有髙國崔立氏三以知其<lb/>
爲子孫也王者之後二稱王子兄弟立而皆<lb/>
<pb n="KR3j0023_SBCK_008-8b"/>
封也或曰王孫上稱王孫也堯知命表稷契<lb/>
賜生子姓臯陶典刑不表姓言天任德逺刑<lb/>
禹姓姒氏祖以億生殷姓子氏祖以玄鳥子<lb/>
也周姓姬氏祖以履大人跡生也人必有名<lb/>
何所以吐情自紀尊事人者也論語曰名不<lb/>
正則言不順三月名之何天道一時物有變<lb/>
人生三月目煦亦能笑與人相更荅故因其<lb/>
始有知而名之故禮服傳曰子生三月則父<lb/>
名之於祖廟於祖廟者謂子之親廟也明當<lb/>
<pb n="KR3j0023_SBCK_008-9a"/>
為宗祖主也一說名之於燕寢名者㓜少卑<lb/>
賤之稱也寡略故於燕寢禮内則曰子生君<lb/>
沐浴朝服夫人亦如之立于阼階西南丗婦<lb/>
抱子升自西階君命之士適子執其右手庶<lb/>
子撫其首君曰欽有師夫人曰記有成告於<lb/>
四境四境者所以遏絶萌牙禁備未然故曽<lb/>
子問曰丗子生三月以名告于祖禰内則記<lb/>
曰以名告于山川社稷四境天子太子使士<lb/>
負子於南郊以桑弧蓬矢六射者何也此男<lb/>
<pb n="KR3j0023_SBCK_008-9b"/>
子之事也故先表其事然後食其禄必桑弧<lb/>
何桑者相逢接之道也保傳曰天子生舉之<lb/>
以禮使士負之者何齋肅端緌之郊見于天<lb/>
韓詩内傳曰太子生以桑弧蓬矢六射上下<lb/>
四方明當有事天地四方也殷以生日名子<lb/>
何殷家質故直以生日名子也以尚書道殷<lb/>
家太甲帝武丁也於臣民亦得以生日名子<lb/>
何亦不止也以尚書道殷臣有巫咸有祖已<lb/>
也何以知諸侯不象王者以生日名子也以<lb/>
<pb n="KR3j0023_SBCK_008-10a"/>
太王名亶甫王季名歷殷之諸侯也易曰帝<lb/>
乙謂成湯帝乙謂六代孫也湯生於夏丗何<lb/>
以用甲乙爲名曰湯王後乃更變名子孫法<lb/>
耳本名履故論語曰予小子履履湯名也不<lb/>
以子丑何曰甲乙者幹也子丑者枝也榦爲<lb/>
本本質故以甲乙爲名也名或兼或單何示<lb/>
非一也或聽其聲以律定其名或依事旁其<lb/>
形故名或兼或單也依其事者若后稷是也<lb/>
弃之因名之爲弃也旁其形者孔子首類魯<lb/>
<pb n="KR3j0023_SBCK_008-10b"/>
國尼丘山故名爲丘或旁其名爲之字者聞<lb/>
名即知其字聞字即知其名若名賜字子貢<lb/>
名鯉字伯魚春秋譏二名何所以譏者乃謂<lb/>
其無常者也若乍爲名禄甫元言武庚名不<lb/>
以日月山川爲名者少賤卑巳之稱也臣子<lb/>
當諱爲物示通故避之也曲禮曰二名不偏<lb/>
諱逮事父母則諱王父母不逮父母則不諱<lb/>
王父母也君前不諱詩書不諱臨文不諱郊<lb/>
廟中不諱又曰君前臣名父前子名謂大夫<lb/>
<pb n="KR3j0023_SBCK_008-11a"/>
名卿弟名兄也明不敢諱於尊者前也太古<lb/>
之時所不諱者何尚質也故臣子㸦言其君<lb/>
父之名故禮記曰朝日上值不諱正天名也<lb/>
人所以十月而生者何人天子之也經天地<lb/>
之數五故十月而備乃成人也人生所以位<lb/>
何本一幹而分得氣異息故泣重離母之義<lb/>
也尚書曰啓<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>泣也人拜所以自名者何<lb/>
所以泣號自紀禮拜自後不自名何備隂陽<lb/>
也人所以相拜者何所以表情見意屈節卑<lb/>
<pb n="KR3j0023_SBCK_008-11b"/>
體尊事之者也拜之言服也所以必再拜何<lb/>
法隂陽也尚書曰再拜稽首也必稽首何敬<lb/>
之至也頭至地何以言首謂頭也禮曰首有<lb/>
瘍則沐所以先拜首後稽首何名順其文質<lb/>
也尚書曰周公拜首稽首人所以有字何冠<lb/>
徳明功敬成人也故禮士冠經曰賔北面字<lb/>
之曰伯某甫又曰冠而字之敬其名也所以<lb/>
五十乃稱伯仲者五十知天命思慮定也能<lb/>
順四時長㓜之序故以伯仲號之禮檀弓曰<lb/>
<pb n="KR3j0023_SBCK_008-12a"/>
㓜名冠字五十乃稱伯仲論語曰五十而知<lb/>
天命稱號所以有四何法四時用事先後長<lb/>
㓜兄弟之象也故以時長㓜號曰伯仲叔季<lb/>
也伯者長也伯者子最長迫近父也仲者中<lb/>
也叔者少也季者㓜也適長稱伯伯禽是也<lb/>
庻長稱孟以魯大夫孟氏男女異長各自有<lb/>
伯仲法隂陽各自有終始也春秋傳曰伯姬<lb/>
者何内女稱也婦人十五稱伯仲何婦人值<lb/>
少變隂陽道促蚤成十五通乎織絍之事思<lb/>
<pb n="KR3j0023_SBCK_008-12b"/>
慮定故許嫁笄而字故禮經曰女子十五許<lb/>
嫁笄禮之稱字之婦姓以配字何明不娶同<lb/>
姓也故春秋曰伯姬歸于宋姬者姓也值字<lb/>
所以於仲春何值者親故近於仲文子尊尊<lb/>
故於伯仲之時物尚值叔之時物失之章即<lb/>
如是周有八士論語曰伯逹伯适仲突仲忽<lb/>
叔夜叔夏季隨季騧積於叔何盖以兩兩俱<lb/>
生故也不積於伯季明其無二也文王十子<lb/>
詩傳曰伯邑考武王發周公旦管叔鮮蔡叔<lb/>
<pb n="KR3j0023_SBCK_008-13a"/>
鐸成叔處霍叔武康叔封南季載載所以或<lb/>
上其叔何也管蔡霍成康南皆采也故上置<lb/>
叔上伯邑叔震也以獨無乎盖以爲大夫者<lb/>
不是采地也<lb/>
　　　天地<lb/>
天者何也天之爲言鎮也居髙理下爲人鎭<lb/>
也地者易也言養萬物懷任交易變化也始<lb/>
起之天始起先有太𥘉後有太始形兆旣成<lb/>
名曰太素混沌相連視之不見聽之不聞然<lb/>
<pb n="KR3j0023_SBCK_008-13b"/>
後剖判清濁旣分精出曜布度物施生精者<lb/>
爲三光號者爲五行行生情情生汁中汁中<lb/>
生神明神明生道德道徳生文章故乾鑿度<lb/>
曰太𥘉者氣之始也太始者形兆之始也太<lb/>
素者質之始也陽唱隂和男行女隨也天道<lb/>
所以左旋地道右周何以爲天地動而不别<lb/>
行而不離所以左旋右周者猶君臣隂陽相<lb/>
對之義男女揔名爲人天地所以無惣名何<lb/>
曰天圎地方不相類故無緫名也君舒臣疾<lb/>
<pb n="KR3j0023_SBCK_008-14a"/>
卑者冝勞天所以反常行何以爲陽不動無<lb/>
以行其教隂不静無以成其化雖終日乾乾<lb/>
亦不離其處也故易曰終日乾乾反覆道也<lb/>
　　　日月<lb/>
天左旋日月五星右行何日月五星比天爲<lb/>
隂故右行右行者猶臣對君也含文嘉曰計<lb/>
日月右行也刑德放日月東行而日行遟月<lb/>
行疾何君舒臣勞也日日行一度月日行十<lb/>
三度十九分度之七感精符曰三綱之義日<lb/>
<pb n="KR3j0023_SBCK_008-14b"/>
為君月為臣也日月所以懸晝夜者何助天<lb/>
行化照明下地故易曰懸象著明莫大乎日<lb/>
月日之爲言實也常滿有節月之爲言闕也<lb/>
有滿有闕也所以有缺何歸功於日也八日<lb/>
成光二八十六日轉而歸功晦至朔旦受符<lb/>
復行故援神契曰月三日成魄也所以名之<lb/>
爲星何星者精也據日節言也一日一夜適<lb/>
行一度一日夜爲一日剰復分天爲三十六<lb/>
度周天三百六十五度四分度之一日月徑<lb/>
<pb n="KR3j0023_SBCK_008-15a"/>
千里也所以必有晝夜何備隂陽也日照晝<lb/>
月照夜日所以有長短何隂陽更相用事也<lb/>
故夏節晝長冬節夜長夏日宿在東井出寅<lb/>
入戍冬日宿在牽牛岀辰入申月大小何天<lb/>
道左旋日月東行日日行一度月日行十三<lb/>
度月及日爲一月至二十九日未及七度即<lb/>
三十日者過行七度日不可分故月乍大小<lb/>
明有隂陽故春秋曰九月庚戍朔日有食之<lb/>
十月庚辰朔日有食之此三十日也又曰七<lb/>
<pb n="KR3j0023_SBCK_008-15b"/>
月甲子朔日有食之八月癸巳朔日有食之<lb/>
此二十九日也月有閏餘何周天三百六十<lb/>
五日度四分度之一歲十二月日過十二度<lb/>
故三年一閏五年再閏明隂不足陽有餘也<lb/>
故䜟曰閏者陽之餘<lb/>
　　　四時<lb/>
所以名爲歲何歲者遂也三百六十六日一<lb/>
周天萬物畢死故爲一歲也尚書曰朞三百<lb/>
有六旬有六日以閏月定四時成歳春夏秋<lb/>
<pb n="KR3j0023_SBCK_008-16a"/>
冬時者期也隂陽消息之期也四時天異名<lb/>
何天尊各據其盛者爲名也春秋物變盛冬<lb/>
夏氣變盛春曰蒼天夏曰昊天秋曰旻天冬<lb/>
爲上天爾雅曰一說春爲蒼天等是也四時<lb/>
不隨正朔變何以爲四時據物爲名春當生<lb/>
冬當終皆以正爲時也或言歳或言載或言<lb/>
年何言歳者以紀氣物帝王共之據曰爲歲<lb/>
春秋曰元年正月十有二月朔有朔有晦知<lb/>
據月斷爲言年載之言成也載成萬物終始<lb/>
<pb n="KR3j0023_SBCK_008-16b"/>
言之也二帝爲載三王言年皆謂闚𨵦故尚<lb/>
書曰三載四海遏宻八音謂二帝也又曰諒<lb/>
隂三年謂三王也春秋傳曰三年之䘮其實<lb/>
二十五月知闕　日言夜月言晦月言朔日<lb/>
言朝何朔之言蘇也明消更生故言朔日晝<lb/>
見夜藏有朝夕故言朝也<lb/>
　　　衣裳<lb/>
聖人所以制衣服何以爲絺[絺-巾+ㄙ]蔽形表德勸<lb/>
善别尊卑也所以名爲裳何衣者隱也裳者<lb/>
<pb n="KR3j0023_SBCK_008-17a"/>
鄣也所以隱形自鄣閉也易曰黃帝堯舜垂<lb/>
衣裳而天下治何以知上爲衣下爲裳以其<lb/>
先言衣也詩曰褰裳渉溱所以合爲衣也弟<lb/>
子職言摳衣而降也名爲衣何上兼下也獨<lb/>
以羔裘何取輕煖因狐死首丘明君子不忘<lb/>
本也羔者取跪乳遜順也故天子狐白諸侯<lb/>
狐黃大夫蒼士羔裘亦因别尊卑也所以必<lb/>
有紳帶示謹敬自約整繢繒爲結於前下垂<lb/>
三分身半紳居二焉必有鞶帶者示有事也<lb/>
<pb n="KR3j0023_SBCK_008-17b"/>
所以必有佩者論語曰去䘮無所不佩天子<lb/>
佩白玉諸侯佩山玄玉大夫佩水蒼玉士佩<lb/>
瓀珉石佩即象其事若農夫佩其耒耜工匠<lb/>
佩其斧斤婦人佩其鍼鏤何以知婦人亦佩<lb/>
玉詩云將翶將翔佩玉將將彼美孟姜徳音<lb/>
不忘<lb/>
　　　五刑<lb/>
聖人治天下必有刑罰何所以佐德助治順<lb/>
天之度也故懸爵賞者示有勸也設刑罰者<lb/>
<pb n="KR3j0023_SBCK_008-18a"/>
明有所懼也刑所以五何法五行也科條三<lb/>
千者應天地人情也五刑之属三千大辟之<lb/>
属二百宫辟之属三百腓辟之属五百劓墨<lb/>
辟之属各于張布羅衆非五刑不見劓墨何<lb/>
其下刑者也腓者其臏宫者女子淫執置宫<lb/>
中不得出也丈夫淫割去其勢也大辟者謂<lb/>
死也刑不上大夫何尊大夫禮不下庶人欲<lb/>
勉民使至於士故禮爲有知制刑爲無知設<lb/>
也庶人雖有千金衣弊不得服刑不上大夫<lb/>
<pb n="KR3j0023_SBCK_008-18b"/>
者據禮無大夫刑或曰撻笞之刑也禮不及<lb/>
庶人者謂酬酢之禮也<lb/>
　　　五經<lb/>
孔子所以定五經者何以爲孔子居周之末<lb/>
丗王道凌遟禮義廢壞強陵弱衆暴寡天子<lb/>
不敢誅方伯不敢伐閔道德之不行故周流<lb/>
應聘兾行其聖德自衛反魯自知不用故追<lb/>
定五經以行其道故孔子曰書曰孝乎惟孝<lb/>
友于兄弟施於有政是以爲政也孔子未定<lb/>
<pb n="KR3j0023_SBCK_008-19a"/>
五經如何周衰道失綱散紀亂五教廢壞故<lb/>
五常之經咸失其所象易失理則隂陽萬物<lb/>
失其性而乖設法謗之言並作書三千篇作<lb/>
詩三百篇而歌謡怨誹也巳作春秋後作孝<lb/>
經何欲專制正於孝經何夫孝者自天子下<lb/>
至庶人上下通孝經者夫制作禮樂仁之本<lb/>
聖人道德已備弟子所以復記論語何見夫<lb/>
子遭事異變出之號令失法文王所以演易<lb/>
何文王受王不率仁義之道失爲人法矣已<lb/>
<pb n="KR3j0023_SBCK_008-19b"/>
之調和隂陽尚微故演易使我得卒至于太<lb/>
平日月之光明則如易矣伏羲作八卦何伏<lb/>
羲始王天下未有前聖法度故仰則觀象於<lb/>
天俯則察法於地觀鳥獸之文與地之冝近<lb/>
取諸物於是始作八卦以通神明之徳以象<lb/>
萬物之情也經所以有五何經常也有五常<lb/>
之道故曰五經樂仁書義禮禮易智詩信也<lb/>
人情有五性懷五常不能自成是以聖人象<lb/>
天五常之道而明之以教人成其徳也五經<lb/>
<pb n="KR3j0023_SBCK_008-20a"/>
何謂謂易尚書詩禮春秋也禮解曰温柔寛<lb/>
厚詩教也踈通知逺書教也廣愽易良樂教<lb/>
也潔浄精微易教也恭儉莊敬禮教也属辝<lb/>
比事春秋教也春秋何常也則黄帝巳來何<lb/>
以言之易曰上古結繩以治後丗聖人易之<lb/>
以書契百官以理萬民以察後丗聖人者謂<lb/>
五常也傳曰三王百丗計神元書五帝之受<lb/>
録圗丗史記從政録帝魁巳來除禮樂之書<lb/>
三千二百四十篇也<lb/>
<pb n="KR3j0023_SBCK_008-20b"/>
</p>
<p>
白虎通德論卷第八<lb/>
</p>
<p>
</p>
  </div>
<div> <lb/>
    <p>
<pb n="KR3j0023_SBCK_009-1a"/>
白虎通德論卷第九<lb/>
　　　　　　臣班　固　纂集<lb/>
　　　嫁娶<lb/>
人道所以有嫁娶何以爲情性之大莫若男<lb/>
女男女之交人情之始莫若夫婦易曰天地<lb/>
氤氲萬物化淳男女稱精萬物化生人承天<lb/>
地施隂陽故設嫁娶之禮者重人倫庻繼嗣<lb/>
也禮保傳記曰謹爲子嫁娶必擇世有仁義<lb/>
者禮男娶女嫁何隂卑不得自專就陽而成<lb/>
<pb n="KR3j0023_SBCK_009-1b"/>
之故傳曰陽倡隂和男行女隨男不自專娶<lb/>
女不自專嫁必由父母湏媒妁何逺恥防淫<lb/>
泆也詩云娶妻如之何必告父母又曰娶妻<lb/>
如之何匪媒不得男三十而娶女二十而嫁<lb/>
陽數竒隂數偶男長女㓜者陽舒隂促男三<lb/>
十䈥骨堅強任爲人父女二十肌膚充盛任<lb/>
爲人母合爲五十應大衍之數生萬物也故<lb/>
禮内則曰男五十壯有室女二十壯而嫁七<lb/>
嵗之陽也八歲隂也七八十五隂陽之數備<lb/>
<pb n="KR3j0023_SBCK_009-2a"/>
有相偶之志故禮記曰女子十五許嫁笄而<lb/>
字禮之稱字隂繫於陽所以專一之節也陽<lb/>
尊無所繫二十五繫者就隂節也陽舒而隂<lb/>
促三十數三終竒陽節也二十數再終偶隂<lb/>
節也陽小成於隂大成於陽故二十而冠三<lb/>
十而娶隂小成於陽大成於隂故十五而笄<lb/>
二十而嫁也一說春秋榖梁傳曰男二十五<lb/>
繫女十五許嫁感隂陽也陽數七隂數八男<lb/>
八歲毀齒女七歲毀齒陽數竒三三八二十<lb/>
<pb n="KR3j0023_SBCK_009-2b"/>
四加一爲五而繫心也隂數偶再成十四四<lb/>
加一爲五故十五許嫁也各加一者明專一<lb/>
繫心所以繫心者何防其淫佚也禮曰女子<lb/>
十五許嫁納采問名納吉請期親迎以鴈贄<lb/>
納徴曰玄纁故不用鴈贄用鴈者取其隨時<lb/>
南北不失其節明不奪女子之時也又取飛<lb/>
成行止成列也明嫁娶之禮長㓜有序不相<lb/>
踰越也又婚禮贄不用死雉故用鴈也納徴<lb/>
玄纁束帛離皮玄三法天纁二法地也陽竒<lb/>
<pb n="KR3j0023_SBCK_009-3a"/>
隂偶明陽道之大也離皮者兩皮也以爲庭<lb/>
實庭實偶也禮昏經曰納采問名納吉請期<lb/>
親迎皆用鴈納徴束帛離皮納徴辭曰吾子<lb/>
有加命貺室某也有先人之禮離皮束帛使<lb/>
某請納徴上某者聲名也下次某者使人名<lb/>
也女之父曰吾子順先典貺某重禮某不敢<lb/>
辭敢不承命納采辭曰吾子有惠貺貺室某<lb/>
某有先人之禮使某也請納采對曰某之子<lb/>
惷愚又不能教吾子命之某不敢辭天子下<lb/>
<pb n="KR3j0023_SBCK_009-3b"/>
至士必親迎授綏者何以陽下隂也欲得其<lb/>
歡心示親之心也夫親迎輪三周下車曲顧<lb/>
者防滛泆也詩云文定厥祥親迎于渭造舟<lb/>
爲梁不顯其光禮昏經曰賔升北靣奠鴈再<lb/>
拜拜手稽首降出婦從房中也從降自西階<lb/>
揖御婦車授綏遣女於禰廟者重先人之遺<lb/>
支體也不敢自專故告禰也父母親男女何<lb/>
親親之至也父曰誡之敬之夙夜無違命女<lb/>
必有端繡衣若笄之母施襟結帨曰勉之敬<lb/>
<pb n="KR3j0023_SBCK_009-4a"/>
之夙夜無違宫事父誡於阼階母誡於西階<lb/>
庻母及門内施鞶祭紬以母之命命曰敬㳟<lb/>
聽爾父母言夙夜無愆視衿鞶祭去不辭誡<lb/>
不誥者盖恥之重去也禮曰嫁女之家不絶<lb/>
火三日相思離也娶婦之家三日不舉樂思<lb/>
嗣親也感親年衰老代至也禮曰婚禮不賀<lb/>
人之序也授綏姆辭曰未教未乞與爲禮也<lb/>
始親迎於辭曰吾子命某以兹𥘉昏使某將<lb/>
請承命主人曰某故敬具以酒父命醮子遣<lb/>
<pb n="KR3j0023_SBCK_009-4b"/>
之迎命曰徃迎爾相承我宗事率以敬先妣<lb/>
之嗣若則有常子曰諾唯恐不堪不敢忘命<lb/>
娶妻不先告廟到者示不必安也婚禮請期<lb/>
不敢必也婦人三月然後祭行舅姑旣沒亦<lb/>
婦入三月奠采于廟三月一時物有成者人<lb/>
之善惡可得知也然後可得事宗廟之禮曽<lb/>
子曰女未廟見而死歸葬于女氏之黨示未<lb/>
成婦也嫁娶必以春者春天地交通萬物始<lb/>
生隂陽交接之時也詩云士如歸妻迨冰未<lb/>
<pb n="KR3j0023_SBCK_009-5a"/>
泮周官曰仲春之月合㑹男女令男三十娶<lb/>
女二十嫁夏小正曰二月冠子娶婦之時夫<lb/>
有惡行妻不得去者地無去天之義也夫雖<lb/>
有惡不得去也故禮郊特牲曰一與之齊終<lb/>
身不改悖逆人倫殺妻父母廢絶綱亂之大<lb/>
者義絶乃得去也天子諸侯一娶九女何重<lb/>
國廣繼嗣也適也者何法地有九州承天之<lb/>
施無所不生也娶九女亦足以成君施也九<lb/>
而無子百亦無益也王度記曰天子一娶九<lb/>
<pb n="KR3j0023_SBCK_009-5b"/>
女春秋公羊傳曰諸侯娶一國則二國徃媵<lb/>
之以姪娣從之姪者何兄之子也娣者何女<lb/>
弟也或曰天子娶十二女法天有十二月萬<lb/>
物必生也必一娶何防淫泆也爲其棄德嗜<lb/>
色故一娶而已人君無再娶之義也備姪娣<lb/>
從者爲其必不相嫉妬也一人有子三人共<lb/>
之若已生之不娶兩娣何傳異氣也娶三國<lb/>
女何廣異類也恐一國血脉相似俱無子也<lb/>
姪娣年雖少猶從適人者明人者明人君無<lb/>
<pb n="KR3j0023_SBCK_009-6a"/>
再娶之義也還待年於父母之國未任荅君<lb/>
子也詩云姪娣從之𥘉祁如雲韓侯顧之爛<lb/>
其盈門公羊傳曰叔姬歸于紀明待年也二<lb/>
國來媵誰爲尊者大國爲尊國等以德德同<lb/>
以色質家法天尊左文家法地尊右所以不<lb/>
聘妾何人有子孫欲尊之義義不可永人以<lb/>
爲賤也春秋傳曰二國來媵可求人爲士不<lb/>
可求人爲妾何士即尊之漸賢不止於士妾<lb/>
雖賢不得爲適娶妻卜之何卜女之德知相<lb/>
<pb n="KR3j0023_SBCK_009-6b"/>
冝否昏禮經曰將加諸卜敢問女爲誰氏也<lb/>
人君及宗子父母自定娶者卑不主尊賤不<lb/>
主貴故自定之也昏禮經曰親皆没巳聘命<lb/>
之詩云文定厥祥親迎于渭大夫功成封得<lb/>
備八妾者重國廣繼嗣也不更聘大國者不<lb/>
忘本適也故禮曰納女於諸侯曰備掃灑天<lb/>
子諸侯之世子皆以諸侯禮娶與君同示無<lb/>
再娶之義也王者之娶必先選于大國之女<lb/>
禮儀備所見多詩云大邦有子俔天之妹文<lb/>
<pb n="KR3j0023_SBCK_009-7a"/>
定厥祥親迎于渭明王者必娶大國也春秋<lb/>
曰紀侯來朝紀子以嫁女於天子故增爵稱<lb/>
侯至數十年之間紀侯無他功但以子爲天<lb/>
王后故爵稱侯知雖小國者必封以大國明<lb/>
其尊所不臣也王者娶及庻人者何開天下<lb/>
之賢示不遺善也故春秋曰紀侯來朝交加<lb/>
爲侯明封之也先封之明不與聖人交禮也<lb/>
女行虧缺而去其國如之何以封爲諸侯比<lb/>
例矣諸侯所以不得自趣國中何諸侯不得<lb/>
<pb n="KR3j0023_SBCK_009-7b"/>
專封義不可臣其父母春秋傳曰宋三代無<lb/>
大夫惡其内娶也不娶同姓者重人倫防淫<lb/>
泆恥與禽獸同也論語曰君娶於呉爲同姓<lb/>
謂之呉孟子曲禮曰買妾不知姓則卜之外<lb/>
属小功巳上亦不得娶也以春秋傳曰譏娶<lb/>
母黨也王者嫁女必使同姓諸侯主之何婚<lb/>
禮貴和不可相荅爲傷君臣之義亦欲使女<lb/>
不以天子尊乘諸侯也春秋傳曰天子嫁女<lb/>
于諸侯必使諸侯同姓者主之諸侯嫁女于<lb/>
<pb n="KR3j0023_SBCK_009-8a"/>
大夫使大夫同姓者主之以其同宗共祖可<lb/>
以主親也故使攝父事不使同姓卿主之何<lb/>
尊加諸侯爲威厭不得舒也不使同姓諸侯<lb/>
就京師主之何諸侯親迎入京師當朝天子<lb/>
爲禮不兼春秋傳曰築王姬觀于外明不徃<lb/>
京師也所以必更築觀者何尊之也不於路<lb/>
寢路寢本所以行政處非婦人之居也小寢<lb/>
則嫌群公之舎則巳卑矣故必改築於城郭<lb/>
之内傳曰築之禮也于外非禮也卿大夫妻<lb/>
<pb n="KR3j0023_SBCK_009-8b"/>
二妾者何尊賢重繼嗣也不備姪娣何北靣<lb/>
之臣賤不足盡執人骨肉之親禮服經曰貴<lb/>
臣貴妾明有卑賤妾也士一妻何下卿大夫<lb/>
禮䘮服小記曰士妾有子則爲之緦娉嫡夫<lb/>
徃而死媵當徃否乎人君不再娶之義也天<lb/>
命不可保故一娶九女以春秋伯姬卒時娣<lb/>
季姬更嫁鄫春秋譏之適夫人死後更立夫<lb/>
人者不敢以卑賤承宗廟自立其娣者尊大<lb/>
國也春秋傳曰叔姬歸于紀叔姬者伯姬之<lb/>
<pb n="KR3j0023_SBCK_009-9a"/>
娣也伯姬卒叔姬升于嫡經不譏也或曰嫡<lb/>
死不復更立明嫡無二防篡煞也祭宗廟攝<lb/>
而巳以禮不聘爲妾明不升曽子問曰昏禮<lb/>
旣納幣有吉日女之父母死何如孔子曰壻<lb/>
使人吊之如壻之父母死女亦使人吊之父<lb/>
䘮稱父母䘮稱母父母不在則稱伯父世尊<lb/>
壻巳葬壻之伯父叔父使人致命女氏曰某<lb/>
子有父母之䘮不得嗣爲兄弟使母致命女<lb/>
氏許諾不敢嫁禮也壻免䘮女父使人請壻<lb/>
<pb n="KR3j0023_SBCK_009-9b"/>
不娶而後嫁之禮也女之父母死壻亦如之<lb/>
婦人所以有師何學事人之道也詩云言告<lb/>
師氏言告言歸禮昏經曰告于公宫三月婦<lb/>
人學一時足以成矣與君無親者各教於宗<lb/>
廟婦之室國君取大夫之妾士之妻老無子<lb/>
者而明於婦道又禄之使教宗室五属之女<lb/>
大夫士皆有宗族自於宗子之室學事人也<lb/>
女必有傳姆何尊之也春秋傳曰傳至矣姆<lb/>
未至婦人學事舅姑不學事必父母者示婦<lb/>
<pb n="KR3j0023_SBCK_009-10a"/>
與夫一體也禮内則曰妾事夫人如事舅姑<lb/>
尊嫡絶妬嫉之原禮服傳曰妾事女君與事<lb/>
舅姑同也婦事夫有四禮焉雞𥘉鳴咸盥漱<lb/>
擳縱笄緫而朝君臣之道也惻隱之恩父子<lb/>
之道也㑹計有無兄弟之道也閨閫之内祍<lb/>
席之上朋友之道也聞見異辭故設此也有<lb/>
五不娶亂家之子不娶逆家之子世有刑人<lb/>
惡疾䘮婦長子此不娶也出婦之義必送之<lb/>
接以賔客之禮君子絶愈于小人之交詩云<lb/>
<pb n="KR3j0023_SBCK_009-10b"/>
薄送我畿天子妃謂之后何后君也天下尊<lb/>
之故謂之后明海内小人之君子也天下尊<lb/>
之故繫王言之春秋傳曰迎王后于紀國君<lb/>
之妻稱之曰夫人何明當扶進夫人謂八妾<lb/>
也國人尊之故稱君夫人也自稱小童者謙<lb/>
也言已智能寡少如童蒙也論語曰國君之<lb/>
妻稱之曰夫人夫人自稱曰小童國人稱之<lb/>
曰君夫人稱諸異邦曰寡小君謂聘問兄弟<lb/>
之國及臣他國稱之謙之辭也妻者何謂妻<lb/>
<pb n="KR3j0023_SBCK_009-11a"/>
者齊也與夫齊體自天子下至庻人其義一<lb/>
也妾者接也以時接見也嫁娶者何謂也嫁<lb/>
者家也婦人外成以岀適人爲嫁娶者取也<lb/>
男女謂男者任也任功業也女者如也從如<lb/>
人也在家從父母旣嫁從夫夫没從子也傳<lb/>
曰婦人有三從之義也夫婦者何謂也夫者<lb/>
扶也扶以人道者也婦者服也服於家事事<lb/>
人者也配疋者何謂相與偶也婚姻者何謂<lb/>
也昏時行禮故謂之婚也婦人因夫而成故<lb/>
<pb n="KR3j0023_SBCK_009-11b"/>
曰姻詩云不惟舊因謂夫也又曰燕爾新婚<lb/>
謂婦也所以昏時行禮何示陽下隂也婚亦<lb/>
隂陽交時也男子六十閉房何所以輔衰也<lb/>
故重性命也又曰父子不同　爲亂長㓜之<lb/>
序也禮内則曰妾雖老未滿五十必預五日<lb/>
之御滿五十不御俱爲助衰也至七十大衰<lb/>
食非肉不飽寢非人不暖故七十復開房也<lb/>
白虎通德論卷第九<lb/>
</p>
<p>
</p>
  </div>
<div> <lb/>
    <p>
<pb n="KR3j0023_SBCK_010-1a"/>
白虎通德論卷第十<lb/>
　　　　　　臣班　固　纂集<lb/>
　　　紼冕<lb/>
紼者何謂也紼者蔽也行以蔽前紼蔽者小<lb/>
有事因以别尊卑彰有德也天子朱紼諸侯<lb/>
赤紼詩云朱紼斯皇室家君王又赤紼金舄<lb/>
㑹同有繹又云赤紼在股皆謂諸侯也書曰<lb/>
黼黻衣黄朱紼亦謂諸侯也並見衣服之制<lb/>
故逺别之謂黄朱亦赤矣大夫忩衡别於君<lb/>
<pb n="KR3j0023_SBCK_010-1b"/>
矣天子大夫赤紱忩衡士韎韐朱赤者或盛<lb/>
色也是以聖人塗法之用爲紼服爲百王不<lb/>
易也紼以韋爲之者反古不忘本也上廣一<lb/>
尺下廣二尺天一地二也長三尺法天地人<lb/>
也所以有冠者　也所以　持其髮也人懷<lb/>
五常莫不貴德示成禮有修飾首别成人也<lb/>
士冠經曰冠而字之敬其名也論語曰冠者<lb/>
五六人童子六七人禮所以十九見正者而<lb/>
冠何漸三十之人耳男子陽也成於隂故二<lb/>
<pb n="KR3j0023_SBCK_010-2a"/>
十而冠曲禮曰二十弱冠言見正何以知不<lb/>
謂正月也以禮士冠經曰夏葛屨冬皮屨明<lb/>
非歲之正月也皮弁者何謂也所以法古至<lb/>
質冠名也弁之言樊也所以樊持其髮也上<lb/>
古之時質先加服皮以鹿皮者取其文章也<lb/>
禮曰三王共皮弁素積裳也腰中辟積至質<lb/>
不易之服反古不忘本也戰伐田獵此皆服<lb/>
之麻冕者何周宗廟之冠也禮曰周冕而祭<lb/>
又曰殷哻夏収而祭此三代宗廟之冠也十<lb/>
<pb n="KR3j0023_SBCK_010-2b"/>
一月之時陽氣冕仰黄泉之下萬物𬒳施前<lb/>
冕而後仰故謂之冕謂之詡者十二月之時<lb/>
施氣受化詡張而後得牙故謂之詡謂之収<lb/>
者十三月之時氣収本舉生萬物而逹出之<lb/>
故謂之収冕仰不同故前後乖也詡張故萌<lb/>
大時物亦牙萌大也収而逹故前忩大者在<lb/>
後時物亦前忩也絻所以用麻爲之者女功<lb/>
之始亦不忘本也即不忘本不用皮皮乃太<lb/>
古未有禮文之服故論語曰麻冕禮也尚書<lb/>
<pb n="KR3j0023_SBCK_010-3a"/>
王麻冕冕所以前後遂延者何示進賢退不<lb/>
能也垂旒者示不現邪纊塞耳示不聽䜛也<lb/>
故水清無魚人察無徒明不尚極知下故禮<lb/>
玉藻曰十有二旒前後遂延禮器曰天子麻<lb/>
冕朱緑藻垂十有二旒者法四時十二月也<lb/>
諸侯九旒大夫七旒士爵弁無旒委皃者何<lb/>
謂也周朝廷理政事行道德之冠名士冠經<lb/>
曰委皃周道章甫殷道母追夏后氏之道所<lb/>
以謂之委皃何周統十一月爲正萬物萌小<lb/>
<pb n="KR3j0023_SBCK_010-3b"/>
故爲冠飾最小故曰委貌委貌者委曲有貌<lb/>
也殷統十二月爲正其飾微大故曰章甫章<lb/>
甫者尚未與極其本相當也夏者統十三月<lb/>
爲正其飾最大故曰母追母追者言其追大<lb/>
也爵弁者周人宗廟之冠也禮郊特牲曰周<lb/>
弁士冠經曰周弁殷哻夏収爵何以知指謂<lb/>
其色又乍言爵弁乍但言弁周之冠色所以<lb/>
爵何爲周尚赤所以不純赤但如爵頭何以<lb/>
本制冠者法天天色玄者不失其質故周加<lb/>
<pb n="KR3j0023_SBCK_010-4a"/>
赤殷加白夏之冠色純玄何以知殷加白也<lb/>
周加赤知殷加白也夏殷士冠不異何古質<lb/>
也以士冠禮知之<lb/>
　　　䘮服<lb/>
諸侯爲天子斬衰三年何普天之下莫非王<lb/>
土率土之賔莫非王臣臣之於君猶子之於<lb/>
父明至尊臣子之義也䘮服經曰諸侯爲天<lb/>
子斬衰三年天子爲諸侯絶其何示同愛百<lb/>
姓明不獨親也故禮中庸曰朞之䘮逹乎諸<lb/>
<pb n="KR3j0023_SBCK_010-4b"/>
侯三年之䘮逹乎天子卿大夫降緦重公正<lb/>
也禮庻人國君服齊衰三月王者崩京師之<lb/>
民䘮三月何民賤故思淺故三月而已天子<lb/>
七月而葬諸侯五月而葬者則民始哭素服<lb/>
先葬三月成齊衰朞月以成禮葬君也禮不<lb/>
下庻人所以爲民制何禮不下庻人者尊卑<lb/>
制度也服者恩從内發故爲之制也王者崩<lb/>
臣下服之有先後何恩有深淺逺近故制有<lb/>
日月檀弓記曰天子崩三日祝先服五日官<lb/>
<pb n="KR3j0023_SBCK_010-5a"/>
長服七日國中男女服三月天下服三年之<lb/>
䘮何二十五月以爲古民質痛於死者不封<lb/>
不樹䘮期無數亡之則除後代聖人因天地<lb/>
萬物有終始而爲之制以㫷斷之父至尊母<lb/>
至親故爲於隆以盡孝子恩恩愛至深加之<lb/>
則倍故再朞二十五月也禮有取於三故謂<lb/>
之三年縁其漸三年之氣也故春秋傳曰三<lb/>
年之䘮其實二十五月也三年之䘮不以閠<lb/>
月數何以其言朞也朞者復其時也大功巳<lb/>
<pb n="KR3j0023_SBCK_010-5b"/>
下月數故以閠月除禮士虞經曰言朞而小<lb/>
祥又朞而大祥䘮禮必制衰麻何以副意也<lb/>
服以飾情情貌相配中外相應故吉凶不同<lb/>
服歌哭不同聲所以表中誠也布衰裳麻絰<lb/>
蕭笄繩纓苴杖爲略反本絰者亦示也故揔<lb/>
而載之示有䘮也腰絰者以伐紳帶也所以<lb/>
結之何思慕腸若結也必再結之何明思慕<lb/>
無已所以必杖者孝子失親悲哀哭泣三日<lb/>
不食身體嬴病故杖以扶身明不以死傷生<lb/>
<pb n="KR3j0023_SBCK_010-6a"/>
也禮童子婦人不杖者以其不能病也禮曰<lb/>
斬衰三日不食齎衰二日不食大功一日不<lb/>
食小功緦麻一日不食再不食可也以竹何<lb/>
取其名也竹者蹙也桐者痛也父以竹母以<lb/>
桐何竹者陽也桐者隂也竹何以爲陽竹斷<lb/>
而用之質故爲陽桐削而用之加人功文故<lb/>
爲隂也故禮曰苴杖竹也削杖桐也所以必<lb/>
居倚廬何孝子哀不欲聞人之聲又不欲居<lb/>
故處居中門之外倚木爲廬質反古也不在<lb/>
<pb n="KR3j0023_SBCK_010-6b"/>
門外何戒不虞故也故禮大傳曰父母之葬<lb/>
居倚廬於中門外東墻下戸北面練而居堊<lb/>
室無餘之室又曰婦人不居倚廬又曰天子<lb/>
七日又曰公諸侯五日卿大夫三日而服成<lb/>
居外門内赤壁下爲廬寢苫塊哭晝無夜時<lb/>
不脫絰帶旣虞寢有席𬞞食飲水朝一哭夕<lb/>
一哭而已旣練舎外寢居聖室始食菜果及<lb/>
素食哭無時二十五月而大祥飲醴酒食乾<lb/>
肉二十七月而禫通祭宗廟去䘮之殺也䘮<lb/>
<pb n="KR3j0023_SBCK_010-7a"/>
禮不言者何思慕盡情也言不文者指謂士民<lb/>
不言而事成者國君卿大夫杖而謝賔財少恃<lb/>
力面垢作身不言而事具者故號哭盡情䘮有<lb/>
病得飲酒食肉何所以輔人生巳重先祖遺支<lb/>
體也故曲禮曰居䘮之禮頭有瘡則沐身有瘍<lb/>
則浴有疾則飲酒食肉五十不致毀七十唯衰麻<lb/>
在身飲酒食肉又曰父母有疾食肉不至變味<lb/>
飲酒不至變皃笑不至矧怒不至詈琴瑟不御<lb/>
曽子問曰三年之䘮練不羣立不旅行禮以飾<lb/>
<pb n="KR3j0023_SBCK_010-7b"/>
情三年之䘮而吊哭不亦虚乎禮檀弓曰曽子有<lb/>
母之䘮弔子張子張者朋友有服雖重服吊之<lb/>
可也曽子問曰小功可以與祭乎孔子曰斬衰<lb/>
巳下與祭禮也此謂君䘮然也子夏問三年之<lb/>
䘮旣卒哭金革之事無避者禮與孔子曰吾聞<lb/>
諸老聃曰魯公伯禽則有爲之也今以三年之䘮<lb/>
從其利者吾不知也婦人不出境吊者婦人無<lb/>
外事防淫佚也禮雜記曰婦人越彊而吊非禮<lb/>
也而有三年䘮君與夫人俱徃禮妻爲父母服<lb/>
<pb n="KR3j0023_SBCK_010-8a"/>
夫亦當服有不吊三何爲人臣子常懷恐懼<lb/>
深思逺慮志在全身今乃畏厭溺死用爲不<lb/>
義故不吊也檀弓曰不吊三畏厭溺也畏者<lb/>
兵死也禮魯子記曰大辱加於身皮體毀傷<lb/>
即君不臣士不交祭不得爲昭穆之尸食不<lb/>
得昭穆之牲死不得葬穆之城也弟子爲師<lb/>
服者弟子有臣君父子朋友之道也故生則<lb/>
尊敬而親之死則哀痛之恩深義重故爲之<lb/>
隆服入則絰岀則否檀弓曰昔夫子之䘮顔<lb/>
<pb n="KR3j0023_SBCK_010-8b"/>
回若䘮子而無服䘮子路亦然請䘮天子若<lb/>
䘮父而無服也曽子問曰君薨旣殯而臣有<lb/>
父母之䘮則如之何孔子曰歸居于家有殷<lb/>
事則之君所朝夕否曰君旣歛而臣有父母<lb/>
之䘮則如之何孔子曰歸殯哭而反于君殷<lb/>
事則歸朝夕否大夫室老行事士則子孫行<lb/>
事夫内子有殷事則亦如之君所朝夕否諸<lb/>
侯有親䘮聞天子崩奔䘮者何屈己親親猶<lb/>
尊尊之義也春秋傳曰天子記崩不記葬者<lb/>
<pb n="KR3j0023_SBCK_010-9a"/>
必其時葬也諸侯記葬不必有時諸侯爲有<lb/>
天子喪奔不得必以其時葬也大夫使受命<lb/>
而出聞父母之喪非君命不反者盖重君也<lb/>
故春秋傳曰大夫以君命出聞䘮徐行不反<lb/>
諸侯朝而有私䘮得還何凶服不入公門君<lb/>
不呼之義也凶服不敢入公門者明尊朝廷<lb/>
吉凶不相干故周官曰凶服不入公門曲禮<lb/>
曰居䘮不言樂祭事不言凶公庭不言婦女<lb/>
論語曰子於是日哭則不歌臣下有大䘮不<lb/>
<pb n="KR3j0023_SBCK_010-9b"/>
呼其門者使得終其孝道成其大禮春秋傳<lb/>
曰古者臣有大䘮君三年不呼其門聞哀哭<lb/>
而後行何盡哀舒燌然後行望國境則哭過<lb/>
市朝則否君子自抑小人勉以及禮見星則<lb/>
止日行百里惻怛之心但欲見尸柩汲汲故<lb/>
禮奔䘮以哭荅使者盡哀問故遂行曽子曰<lb/>
師三十里者行五十里奔䘮百里旣除䘮乃<lb/>
歸哭於墓何明死者不可見痛傷之至也謂<lb/>
䘮不得追服者也哭於墓而已故禮奔䘮記<lb/>
<pb n="KR3j0023_SBCK_010-10a"/>
曰之墓西向哭止此謂逺出歸後葬䘮服以<lb/>
禮除曽子與客立於門其徒趨而出曽子曰<lb/>
爾將何之曰吾父死將出哭於巷曽子曰反<lb/>
哭於爾次曽子北面而吊焉檀弓記曰孔子<lb/>
曰吾惡乎哭諸兄弟吾哭諸廟門之外師吾<lb/>
哭諸寢朋友吾哭諸寢門外所知吾哭諸野<lb/>
養從生葬從死周公以王禮葬何以爲周公<lb/>
踐祚理政與天同志展與周道顯天度數萬<lb/>
物咸得休氣允寒原天之意予愛周公與文<lb/>
<pb n="KR3j0023_SBCK_010-10b"/>
武無異故以王禮葬使得郊祭尚書曰今天<lb/>
動威以彰周公之德下言禮亦冝之<lb/>
　　崩薨<lb/>
書曰成王崩天子穪崩何别尊卑異生死也<lb/>
天子曰崩大尊像崩之爲言崩伏強天下撫<lb/>
擊失神明黎庶殞涕海内悲凉諸侯曰薨國<lb/>
失陽薨之言奄也奄然亡也大夫曰卒精熠<lb/>
終卒卒之爲言終於國也士曰不禄失其忠<lb/>
節不忠終君之緑緑之言消也身消名彰庶<lb/>
<pb n="KR3j0023_SBCK_010-11a"/>
人曰死魂去亡死之爲言澌精氣窮也崩薨<lb/>
紀於國何以爲有尊卑之禮謚號之制即有<lb/>
矣禮始於黄帝至堯舜而備易言復者據遂<lb/>
也書殂落死者矣各自見義堯皆㦧痛之舜<lb/>
見終各一也䘮者何謂也䘮者亡人死謂之<lb/>
䘮言其亡不可復得見也不直言䘮何爲孝<lb/>
子心不忍言尚書曰武王旣䘮䘮終曰死爲<lb/>
適室知據死者稱䘮也生者䘮痛之亦稱䘮<lb/>
禮曰䘮服斬衰易曰不封不樹䘮期無數孝<lb/>
<pb n="KR3j0023_SBCK_010-11b"/>
經曰孝子之䘮親也是施生者也天子下至<lb/>
庶人俱言䘮何欲言身體髮膚俱受之父母<lb/>
其痛一也天子崩計告諸侯何縁臣子䘮君<lb/>
哀痛憤懣無能不告語人者也諸侯欲聞之<lb/>
又當持土地所出以供䘮事故禮曰天子崩<lb/>
遣使者計諸侯王者崩諸侯悉奔䘮何臣子<lb/>
悲哀慟怛莫不欲觀君父之棺柩盡悲哀者<lb/>
也又爲天子守蕃不可頓空也故分爲三部<lb/>
有始死先奔者有得中來盡其哀者有得㑹<lb/>
<pb n="KR3j0023_SBCK_010-12a"/>
䘮奉送君者七月之間諸侯有在京師親供<lb/>
臣子之事者也號泣悲哀奔走道路者有居<lb/>
其國哭痛思慕竭盡所供以助䘮事者是四<lb/>
海之内咸悲臣下若䘮考妣之義也葬有㑹<lb/>
者親踈逺近盡至親親之義也童諸侯不朝<lb/>
而來奔䘮者何明臣子於其君父非有老少<lb/>
也亦因䘮質無般旋之禮但盡悲哀而已臣<lb/>
死亦赴告於君何此君哀痛於臣子也欲聞<lb/>
之加<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>賵之禮故春秋曰蔡侯考父卒傳曰<lb/>
<pb n="KR3j0023_SBCK_010-12b"/>
卒赴而葬禮也諸侯薨赴告隣國何縁隣國<lb/>
欲有禮也春秋傳曰桓母䘮告於諸侯桓母<lb/>
賤尚告於諸侯諸侯薨告隣國明矣諸侯夫<lb/>
人薨告天子者不敢自廢政事天子亦欲知<lb/>
之當有禮也春秋曰天子使宰喧來歸惠公<lb/>
仲子之賵譏不及事仲子者魯君之貴妾也<lb/>
何况於夫人乎諸侯薨使臣歸瑞珪於天子<lb/>
何諸侯以瑞珪爲信今死矣嗣子諒闇三年<lb/>
之後當乃更爵命故歸之推讓之義也禮曰<lb/>
<pb n="KR3j0023_SBCK_010-13a"/>
諸侯薨使臣歸瑞珪於天子天子聞諸侯薨<lb/>
哭之何慘怛發中哀痛之至也使大夫吊之<lb/>
追逺重終之義也故禮檀弓曰天子哭諸侯<lb/>
爵弁純衣又曰遣大夫吊詞曰皇天降災子<lb/>
遭離之難嗚呼哀哉大王使臣某吊臣子死<lb/>
君往吊之何親與之共治民恩深義重厚欲<lb/>
躬見之故禮雜記曰君吊臣主人待于門外<lb/>
見馬首不哭君至主人先入君升自阼階西<lb/>
向哭王人居中庭從哭或曰大夫疾君問之<lb/>
<pb n="KR3j0023_SBCK_010-13b"/>
無數士疾二問之而大夫卒比葬不食肉比<lb/>
卒哭不舉樂士比殯不舉樂玄冠不以吊者<lb/>
不以吉服臨人凶示助哀也論語曰羔裘玄<lb/>
冠不以吊崩薨三日乃小斂何奪孝子之恩<lb/>
以漸也一日之時属纊於口上以候絶氣二<lb/>
日之時尚兾其生三日之時魂氣不還終不<lb/>
可柰何故禮士䘮經曰御者四人皆坐持禮<lb/>
属纊以候絶氣禮曰天子諸侯三日小斂大<lb/>
夫士二日小歛属纊於口者孝子欲生其親<lb/>
<pb n="KR3j0023_SBCK_010-14a"/>
也人死必沐浴於中霤何示㓗净反本也禮<lb/>
檀弓曰死於牖下沐浴於中霤飯唅於牖下<lb/>
小斂於戸内大斂於阼階殯於客位祖於庭<lb/>
葬於墓所以即逺奪孝子之恩以漸也所以<lb/>
有飯唅何縁生食今死不欲虚其口故唅用<lb/>
珠寳物何也有益死者形體故天子飯以玉<lb/>
諸侯以珠大夫以米士以貝也贈禭何謂也<lb/>
贈之爲言稱也玩好曰贈禭之爲言遺也衣<lb/>
𬒳曰曰禭知死者則贈禭所以助生送死追<lb/>
<pb n="KR3j0023_SBCK_010-14b"/>
恩重終副至意也贈賵者何謂也贈者助也<lb/>
所以相佐給不足也故吊辤曰知生則<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>貨<lb/>
財曰<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>車馬曰賵天子七日而殯諸侯五日<lb/>
而殯事有小大所供者不䓁故王制曰天子<lb/>
七日而殯諸侯五日而殯卿大夫三日而殯<lb/>
夏后氏殯於阼階殷人殯於兩楹之間周人<lb/>
殯於西階之上何夏后氏教以忠忠者厚也<lb/>
曰生吾親也死亦吾親也主人冝在阼殷人<lb/>
教以敬曰死者將去又不敢容也故置之兩<lb/>
<pb n="KR3j0023_SBCK_010-15a"/>
楹之間周人共夾而敬之周人教以文曰死<lb/>
者將去不可又得故賔客之也檀弓記曰夏<lb/>
后氏殯於阼階殷人殯於兩楹之間周人殯<lb/>
於西階稽命徴曰天子舟車殯何爲避水火<lb/>
災也故棺在車上車在舟中臣子更執紼晝<lb/>
夜常百二十二人紼者所以掌持棺也故禮<lb/>
曰天子舟車殯諸侯車殯大夫倚塗士瘞尊<lb/>
卑之差也祖於庭何盡孝子之恩也祖者始<lb/>
也始載於庭也乗軸車辭祖禰故名爲祖載<lb/>
<pb n="KR3j0023_SBCK_010-15b"/>
也禮曰祖於庭葬於墓又曰適祖昇自西階<lb/>
所以有棺槨何所以掩藏形惡也不欲令孝<lb/>
子見其毀壞也棺之爲言之皃所以藏尸令<lb/>
皃全也槨之爲言廓所以開廓辟土無令迫<lb/>
棺也禮王制曰天子棺槨九重衣衾百二十<lb/>
稱于領大度曰公侯五重衣衾九十稱士再<lb/>
重禮曰大夫有大棺三重衣衾五十稱士無<lb/>
大棺二重衣衾三十稱單祫備爲一稱禮檀<lb/>
弓曰天子棺四重水光草棺被之其厚三寸<lb/>
<pb n="KR3j0023_SBCK_010-16a"/>
地棺一梓棺二柏椁以端長六尺有虞氏瓦<lb/>
棺今以木何虞尚質故用瓦夏后氏益文故<lb/>
易之以堲周謂堲木相周無膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>之周也殷<lb/>
人棺椁有膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>之用周人<graphic n="KR2742" url="https://raw.githubusercontent.com/kanripo/KR-Gaiji/master/images/KR2742.png" mimeType="image/png"/>文墻置翣加巧<lb/>
飾䘮葬之禮縁生以事死生時無死亦不敢<lb/>
造太古之時穴居野處夜皮帶革故死衣之<lb/>
以薪内藏不師中古之時有宫室衣服故衣<lb/>
之幣帛藏以棺椁封樹識表體以象生夏殷<lb/>
彌文齊之以器械至周大文縁夫婦生時同<lb/>
<pb n="KR3j0023_SBCK_010-16b"/>
室死同葬之尸柩者何謂也尸之爲言失也<lb/>
陳也失氣亡神形體獨陳柩之爲言究也乆<lb/>
也不復章也曲禮曰在床曰尸在棺曰柩崩<lb/>
薨别號至墓同何也時臣子藏其君父安暦<lb/>
之義貴賤同葬之爲言下藏之也所以入地<lb/>
何人時於隂含陽光死始入地歸所與也天<lb/>
子七月而葬諸侯五月而葬何尊卑有差也<lb/>
天子七月而葬同䡄必至諸侯五月而葬同<lb/>
㑹必至所以愼終重䘮也禮曰家人奉圗先<lb/>
<pb n="KR3j0023_SBCK_010-17a"/>
君之葬君居以中昭穆爲左右群臣從葬以<lb/>
貴賤序合葬者所以固夫婦之道也故詩曰<lb/>
榖則異室死則同穴又禮檀弓曰合葬非古<lb/>
也自周公已來未之有改也葬於城郭外何<lb/>
死生别處終始異居易曰葬之中野所以絶<lb/>
孝子之思慕也傳曰作樂於廟不聞於墓哭<lb/>
泣於墓不聞於廟所以於北方何就隂也檀<lb/>
弓曰孔子卒所以受魯君之璜玉葬魯城北<lb/>
又曰於邑北北首三代之逹禮也封樹者所<lb/>
<pb n="KR3j0023_SBCK_010-17b"/>
以爲識故檀弓曰古也墓而不墳今丘也東<lb/>
西南北之人也不可以不識也於是封之崇<lb/>
曰尺春秋含文嘉曰天子墳髙三仞樹以松<lb/>
諸侯半之樹以栢大夫八尺樹以欒士四尺<lb/>
樹以槐庶人無墳樹以楊柳<lb/>
白虎通德論卷第十<lb/>
<pb n="KR3j0023_SBCK_010-18a"/>
</p>
<p>
</p>
  </div>
        </body>
</text>\m</TEI>
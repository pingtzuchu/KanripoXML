<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>何博士備論</head>
    <p>
<pb n="KR3b0014_WYG_000-1a"/>
欽定四庫全書　　　　　子部二<lb/>
　何博士備論　　　　　　兵家類<lb/>
　　提要<lb/>
　　　　<hi>臣</hi>等謹案何博士備論二卷宋何去非撰去<lb/>
　　　　非字正通浦城人元豐五年以特奏名廷試<lb/>
　　　　除右班殿直武學敎授博士元祐四年以蘇<lb/>
　　　　軾薦換承奉郎五年出為徐州敎授軾又奏<lb/>
　　　　進所撰備論薦為館職不果行是編即軾所<lb/>
<pb n="KR3b0014_WYG_000-1b"/>
　　　　奏進者軾狀稱二十八篇此本僅二十六篇<lb/>
　　　　葢佚其二也去非本以對策論兵得官故是<lb/>
　　　　編皆評論古人用兵之作其文雄快踔厲風<lb/>
　　　　發泉涌去蘇氏父子為近蘇洵作六國論咎<lb/>
　　　　六國之賂秦蘇轍作六國論咎四國之不救<lb/>
　　　　去非所論乃兼二意其旨尤相近故軾屢稱<lb/>
　　　　之卷首惟載軾薦狀二篇所以誌是書之縁<lb/>
　　　　起也卷末有明歸有光跋深譏是論之謬且<lb/>
<pb n="KR3b0014_WYG_000-2a"/>
　　　　以元符政和之敗歸禍本于去非夫宋之釁<lb/>
　　　　由于用兵而致釁之由則起于狃習晏安廢<lb/>
　　　　弛武備驅不可用之兵而戰之故一試而敗<lb/>
　　　　再試而亡南渡以後卒積弱以至不振有光<lb/>
　　　　不咎宋之潰亂由士大夫不知兵而咎去非<lb/>
　　　　之談兵明代通儒所見如是明所由亦以弱<lb/>
　　　　亡歟乾隆四十五年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3b0014_WYG_000-2b"/>
　　　　　　　　　　總　校　官<hi>臣</hi>陸　費　墀<lb/>
<pb n="KR3b0014_WYG_000-3a"/>
何博士備論薦狀<lb/>
元祐四年正月<hi>缺</hi>日翰林學士朝奉郎知制誥兼侍讀<lb/>
蘓軾狀奏右臣伏見左侍禁何去非本以進士六舉到<lb/>
省元豐五年以特奏名御廷唱名先帝見其廷對策詞<lb/>
理優贍長於論兵因問去非願與不願武臣官去非不<lb/>
敢違聖意遂除右班殿直武學教授後遷博士今已八<lb/>
年嘗見其所著述材力有餘識度高逺其論歴代所以<lb/>
廢興成敗皆出人意表有補於世去非雖喜論兵然本<lb/>
<pb n="KR3b0014_WYG_000-3b"/>
儒者不樂為武吏又其他文章無施不宜欲望聖慈特<lb/>
與換一文資仍令充太學博士以率勵學者稍振文律<lb/>
庶幾近古若後不如所舉臣等甘伏朝典謹録奏聞伏<lb/>
候勅㫖奉聖㫖特授承事郎依舊武學博士<lb/>
元祐五年十月十八日龍圖閣學士左朝奉郎知杭州<lb/>
蘓軾狀奏右臣自揣虚薄叨塵侍從常求勝已以為報<lb/>
國恭唯先皇帝道配周孔言成典謨雲漢之光藻飾萬<lb/>
物而臣子莫副其意盖嘗當食不御有才難之歎伏見<lb/>
<pb n="KR3b0014_WYG_000-4a"/>
承事郎徐州州學教授何去非文章議論實有過人筆<lb/>
勢雄健得秦漢間風力元豐五年以累舉免解答策廷<lb/>
中極論用兵利害先帝覽而異之特授右班殿直使教<lb/>
授武學不久遂為博士臣揆聖意必將長育成就以待<lb/>
其用豈特以一博士期去非而已哉而去非立志强毅<lb/>
不苟合於當時公卿故莫為一言推轂成就之者臣任<lb/>
翰林學士日嘗具以此奏聞乞換文資置之太學雖蒙<lb/>
恩換承奉郎而今者乃出為徐州教授比于博士乃似<lb/>
<pb n="KR3b0014_WYG_000-4b"/>
左遷非獨臣人㣲言輕不足取信亦恐朝廷不見其文<lb/>
章議論無以較量其人謹繕冩去非所著備論二十六<lb/>
篇附遞進上乞降付三省執政考覽如臣言不謬乞除<lb/>
一館職非獨以取羅逸才風曉士類亦以彰先帝知人<lb/>
之明一經題目决無虛士書之史策足為光華若後不<lb/>
如所舉臣甘伏朝典謹録奏聞伏候勅㫖<lb/>
</p>
<p>
</p>
  </div>
</body>
</text>
</TEI>
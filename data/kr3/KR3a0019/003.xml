<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>素履子卷下</head>
    <p>
<pb n="KR3a0019_WYG_003-1a"/>
欽定四庫全書<lb/>
　素履子卷下　　　　　　唐　張　弧　撰<lb/>
　　履樂<lb/>
素履子曰夫樂者天地四時之和也故律吕調則隂陽<lb/>
和五音調則四時叙是故古昔帝王制禮作樂以化民<lb/>
也是以黄帝曰雲門顓頊曰六䪫帝嚳曰五英堯曰咸<lb/>
池舜曰大韶禹曰大夏湯曰大濩武王曰大武皆八代<lb/>
之樂也用彰其徳以明其功故天地四時皆順從其化<lb/>
<pb n="KR3a0019_WYG_003-1b"/>
夫八聲之用樂記曰鐘聲鏗鏗以立號號以立横横以<lb/>
立武君子聽鐘聲則思武臣石聲硜硜以立别别以致<lb/>
死君子聽磬聲則思死封疆之臣絲聲哀哀以立廉㢘<lb/>
以立志君子聽琴瑟之聲則思志義之臣竹聲濫濫以<lb/>
立信信以嚴衆君子聽竽笙簫管之聲則思畜聚之臣<lb/>
鼙鼓之聲讙讙以立動動以進衆君子聽鼙鼔之聲則<lb/>
思將帥之臣五音之用也五行之音以調正氣春之角<lb/>
以其清濁中人之象春氣和則角聲調樂記曰角亂則<lb/>
<pb n="KR3a0019_WYG_003-2a"/>
憂其民怨也夏之徴以其徴清事之象也夏氣和則徴<lb/>
聲調樂記曰徴亂則哀其事勤也季夏之宫以其嚴大<lb/>
樂記曰宫亂則荒其君驕也秋之商以其濁中次宫臣<lb/>
之象也秋氣和則商聲調樂記曰商亂則陂其臣壞也<lb/>
冬之羽以其嚴清物之象也冬氣和則羽聲調樂記曰<lb/>
羽亂則危其財匱也此五音八聲之用也所以人情不<lb/>
能免也用之祭天地乃天神降地祗昇用之祭山川則<lb/>
神鬼饗用之化人則人民和故用得其節則樂行而倫清<lb/>
<pb n="KR3a0019_WYG_003-2b"/>
耳目聰明血氣和平移風易俗天下皆寜用失其節則<lb/>
鄭衛之音作桑間濮上之風行所以治世之音安以樂<lb/>
其政和亂世之音怨以怒其政乖亡國之音哀以思其<lb/>
民困又清為君濁為臣清為陽濁為隂清濁不亂君臣<lb/>
和平隂陽順序賢者聽其音而知其治然五帝殊時不<lb/>
相沿樂三王異代不相襲禮至於禮情主敬樂情主和<lb/>
敬之與和萬代不易是以禮節之於繁樂節之於過禮<lb/>
繁則亂樂過則淫節樂止淫履之本也<lb/>
<pb n="KR3a0019_WYG_003-3a"/>
　　履富貴<lb/>
素履子曰富與貴是人之所欲不以其道得之不處也<lb/>
當修徳而取富貴徳富貴也持盈守成㳟儉謙譲節用<lb/>
而愛人克己而復禮施而不望報惠而不費財不濫其<lb/>
居不飾其服遇凶年不儉遇豐嵗不奢是以管仲鏤簋<lb/>
朱紘山節藻棁君子以為濫晏平仲祀其先人豚肩不<lb/>
掩豆澣衣濯冠以朝君子以為隘則君子當其位行其<lb/>
道不逾越而奢侈不儉陋而乖禮不過淫以聲色不貪<lb/>
<pb n="KR3a0019_WYG_003-3b"/>
暴於貨財絶驕奢去耽嗜貶酒闕色去嫌逺疑濟物利<lb/>
人安民和衆常守謙慎之心不忘忠孝之志道經云知<lb/>
足者富孝經曰高而不危所以長守貴滿而不溢所以<lb/>
長守富易曰天道虧盈而益謙地道變盈而流謙鬼神<lb/>
害盈而福謙人道惡盈而好謙謙尊而光卑而不可逾<lb/>
又曰勞謙君子有終吉<lb/>
　　履貧賤<lb/>
素履子曰貧與賤是人之所惡不以其道得之不去也<lb/>
<pb n="KR3a0019_WYG_003-4a"/>
士志於道而耻惡衣惡食者未足與議也君子憂道不<lb/>
憂貧不患貧而患不安昔釣魚之叟蓬嵓之士貧而遂<lb/>
通故賢子夏之鶉衣原憲之桑樞顔子之一簞食一瓢<lb/>
飲飯蔬食飲水曲肱而枕之樂亦在其中矣曾子正冠<lb/>
而纓斷納履而踵决整襟而肘見曳屣而歌商頌聲滿<lb/>
天地若出金石天子不得為臣諸侯不得為友此致道<lb/>
者亡身養志者亡命此皆貧而樂道者也亦有門栽五<lb/>
栁庭植三荆扣角而歌採樵而詠皆履貧之士也賢者<lb/>
<pb n="KR3a0019_WYG_003-4b"/>
在事載士而歸留犢而去常逺三惑早慎四知士之㢘<lb/>
而履貧者也或捨金存寳棄賮重言不嫌蝸舍之居而<lb/>
守蓬蒿之室飲水食菜守道安貧悉士之至賢高尚其<lb/>
道孔宣父云不知命無以為君子命者窮逹之分皆自<lb/>
樂天知命而已若好勇疾貧臨財苟得非君子之人欲<lb/>
慕賢哲之蹤則不恥縕敝之袍蓽門圭竇者矣<lb/>
　　履平<lb/>
素履子曰稱之用也取之於衡車之行也通之於轍衡<lb/>
<pb n="KR3a0019_WYG_003-5a"/>
平則毫釐不差轍通則轅轂無滯稱若失之於毫釐則<lb/>
權衡不正車若虧之於轅轂則轍跡難通欲稱之平則<lb/>
慎之於毫釐欲轍之通宜治之於轅轂毫釐不失轅轂<lb/>
無虧則謂天平地成乃取易象上天下澤履君子以辨<lb/>
上下定民志履之時用居安慮危履平慮蹶所以禮云<lb/>
積而能散安而能遷此君子履平而思進也子房素書<lb/>
曰衣不舉領者倒走不視地者顚士若耽逸遊好財色<lb/>
嗜酒多私則平地生坑坎安處有危亡是以易曰九三<lb/>
<pb n="KR3a0019_WYG_003-5b"/>
君子終日乾乾夕愓若厲无咎亦曰履道坦坦幽人貞<lb/>
吉故詩曰謂天蓋高不敢不跼謂地蓋厚不敢不蹐皆<lb/>
如履薄臨深履平之至也<lb/>
　　履危<lb/>
素履子曰居屯蒙危難之時常見易象云雲雷屯君子<lb/>
以經綸初九盤桓利居貞復見山下有險險而止䝉退<lb/>
則困險進則閡山䝉以養正乃聖功也君子以果行育<lb/>
徳屯之時用利在居貞蒙之時宜利於養正是知貞之<lb/>
<pb n="KR3a0019_WYG_003-6a"/>
與正可以渉危難矣虞舜潜居中冀仁孝之心唯堅周<lb/>
公出徃東征忠實之志益盛展禽三黜而不已直道子<lb/>
文三已而無慍辭西伯拘羑里仁徳愈明冶長囚縲紲<lb/>
而賢行不替遭匡不改仁聖厄陳不徹鼔琴君子福至<lb/>
不喜禍至不懼不緇不磷潔白之徳益彰不凋不衰清<lb/>
貞之操彌盛詩云我心匪石不可轉也我心匪席不可<lb/>
卷也又曰風雨如晦雞鳴不已聖賢若是所以長思鴟<lb/>
鴞之篇鵩鳥之賦然而履虎尾畏懼愬愬涉險難慎危<lb/>
<pb n="KR3a0019_WYG_003-6b"/>
兢兢易曰視履考祥其旋元吉又曰進退不失其正者<lb/>
其唯聖人乎履道亨矣<lb/>
　<lb/>
　<lb/>
　<lb/>
　<lb/>
　<lb/>
　素履子卷下<lb/>
</p>
<p>
</p>
  </div>
</body>
</text>
</TEI>
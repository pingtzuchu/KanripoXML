<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>素履子卷中</head>
    <p>
<pb n="KR3a0019_WYG_002-1a"/>
欽定四庫全書<lb/>
　素履子卷中　　　　　　唐　張　弧　撰<lb/>
　　履仁<lb/>
素履子曰古者嘗草之君教民粒食而止殺至仁之化<lb/>
也黄帝為民除害殺蚩尤至仁之教也大羅氏作網罟<lb/>
除禽獸之害至仁之用也堯舜用八元八愷明四目逹<lb/>
四聰至仁之治也禹鑿龍門去水害至仁之功也湯去<lb/>
三面羅至仁之政也文王葬枯骨至仁之惠也紂失仁<lb/>
<pb n="KR3a0019_WYG_002-1b"/>
武王殺之式微子之墟捨箕子之囚封比干之墓乃得<lb/>
赤雀銜書之瑞云仁得之仁守之福䕃百代天使人君<lb/>
用仁守國故罪已泣辜吞蝗嚥蛭所以興也秦不仁焚<lb/>
書坑儒身没沙丘不及二代子嬰為劉項所競漢履仁<lb/>
約法捨子嬰而得天下楚不仁暴物殺子嬰而失天下<lb/>
是知履仁為興國之本故可履之孔聖云仁者愛人亦<lb/>
曰好生惡殺為仁愛人利物為仁克己復禮為仁慈惠<lb/>
惻隱為仁賞善罰惡拯溺救危皆仁人之履也士有殺<lb/>
<pb n="KR3a0019_WYG_002-2a"/>
身以成仁亡命以成仁設食於翳桑板築於危徑或救<lb/>
黄雀或放白龜惠<hi>闕</hi>於傷蛇探喉於鯁虎博施無倦惠<lb/>
愛有方春不伐樹覆巢夏不燎田傷禾秋賑孤䘏寡冬覆<lb/>
蓋伏藏君子順時履仁而行仁功著矣易曰天地之大<lb/>
徳曰生聖人之大寳曰位又曰君子體仁足以長人唯<lb/>
聖賢履之無倦而已<lb/>
　　履義<lb/>
素履子曰理財正辭禁民為非曰義所以義者不競於<lb/>
<pb n="KR3a0019_WYG_002-2b"/>
物而物自歸之孔子曰義然後取人不厭其取昔周太<lb/>
王之太子曰泰伯太王有疾泰伯義譲其位乃為父採<lb/>
藥而不返後季厯立封泰伯於呉天有義必能讓能讓<lb/>
必能和王者履義讓必能和協萬邦賞善罰惡立功立<lb/>
事以義除不義昔者桀惑於妺喜亡義而䘮徳紂好妲<lb/>
己失義而害忠賢周幽王寵褒姒乖義而失諸侯晉獻<lb/>
公悦驪姬而終失義於世子鄭莊姜寵過致叔叚不悌<lb/>
龎涓疾賢死為不義之友羅敷沉河魯胡永為乖義之<lb/>
<pb n="KR3a0019_WYG_002-3a"/>
夫三閭溺於汨羅楚懷王為不義之主子胥得浣沙女<lb/>
終成守義之賢士有觸槐刎頸燻目漆身之義管鮑陳<lb/>
雷立義名標前史是知義不可不履而不可乖孔子云<lb/>
不義而富且貴於我如浮雲先聖賤不義也若不義而<lb/>
死捨義而生則浪生死矣是不賢也能義和骨肉昆弟<lb/>
所在以義履之有何争哉故君子義以為質履而行之<lb/>
國無乖矣<lb/>
　　履智<lb/>
<pb n="KR3a0019_WYG_002-3b"/>
素履子曰夫智者五行之徳水水以潤下為徳智以謀<lb/>
慮為能智不能慮無以為能水不能潤無以為徳是以<lb/>
水流不止智用無滯水混則濁智撓則亂濁則不能鑒<lb/>
亂則不能慮未若止水而能清定智而能明水止智定<lb/>
則清且明矣如水決流不止則浸漬以成弊智用不端<lb/>
則惑亂以招禍矣賢者用智能周萬類若夫鏡之照物<lb/>
妍醜俱見其中如朗月之當空泉沼皆臨其内觀照遐<lb/>
邇明辨是非知衆之苦辛减已之逸樂齊飽暖於一體<lb/>
<pb n="KR3a0019_WYG_002-4a"/>
慮寒餒於四人故能運智而佐帝王設慮以防姦弊所<lb/>
以子房陳平智周而成商鞅蘇秦智訛而轘夫有國有<lb/>
家者履智而能明能慮則禍患弗可及也<lb/>
　　履信<lb/>
素履子曰信之為大人所重焉天失信三光不明地失<lb/>
信四時不成人失信五徳不行故孔宣父云大車無輗<lb/>
小車無軏其何以行之哉謂人無信不可行也子貢問<lb/>
政子曰足食足兵民信之矣子貢曰必不得已而去於<lb/>
<pb n="KR3a0019_WYG_002-4b"/>
斯三者何先曰去兵曰必不得已而去於斯二者何先<lb/>
曰去食自古皆有死民無信不立治邦不可失信昔周<lb/>
幽王西患犬戎北患獫狁王與諸侯立信約舉𤇺擊鼔<lb/>
則諸侯救至褒姒戲而舉之諸侯皆至無冦乃是妃后<lb/>
戲耳後犬戎逼王城舉𤇺火擊鼔召諸侯諸侯皆言妃<lb/>
后戲耳遂不至幽王乃為犬戎所殺此戲而失信之故<lb/>
也故齊桓不遺曹劌之盟晉文捨原以示信俱為霸主<lb/>
諸侯皆從之所以不乖竹馬之期不爽虞人之約王者<lb/>
<pb n="KR3a0019_WYG_002-5a"/>
履信則神龜見矣故用人之智去其詐用人之勇去其<lb/>
怒用人之仁去其貪用智者之謀勇者之斷仁者之施<lb/>
足以成治矣詐害民信怒害民恩貪害民財三害亂之<lb/>
原也是知可終身而守約不可斯須而失信易云天所<lb/>
助者順也人所助者信也君子仗忠信而為甲胄履之<lb/>
無爽矣<lb/>
　　履禮<lb/>
素履子曰禮者天地四時之正氣人倫三綱之端首在<lb/>
<pb n="KR3a0019_WYG_002-5b"/>
物皆敬於人必周故能定親疎決嫌疑别同異明是非<lb/>
守道立徳履之方成教訓正俗履之方備決争訟辨是<lb/>
非君臣上下父子兄弟軍旅征伐祭祀鬼神履之方成<lb/>
其政教郊天祀地禮之為大經所備焉夫父慈子孝兄<lb/>
良弟悌夫義婦聽長惠㓜順君仁臣忠之道禮之本也<lb/>
士唯履之無暫乖失無小大無衆寡無敢慢故君子正<lb/>
其衣冠尊其瞻視望之儼然即之也溫聽其言也厲無<lb/>
欺暗室不愧屋漏明則有禮樂幽則有鬼神是以賢者<lb/>
<pb n="KR3a0019_WYG_002-6a"/>
昏行不變節夜浴不改容唯禮唯敬履之則安失之則<lb/>
危詩曰相鼠有體人而無禮人而無禮胡不遄死易曰<lb/>
藉用白茅禮敬之至也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0019_WYG_002-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　素履子卷中<lb/>
</p>
<p>
</p>
  </div>
</body>
</text>
</TEI>
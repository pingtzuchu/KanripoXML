<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>素履子卷上</head>
    <p>
<pb n="KR3a0019_WYG_001-1a"/>
欽定四庫全書<lb/>
　素履子卷上　　　　　　唐　張　弧　撰<lb/>
　　履道<lb/>
素履子曰道本無名無名居天地之始天地之始號曰<lb/>
混元混元之初無形無象既分二儀能生萬象故云之<lb/>
為道初自混漠三皇依之設教五帝依之置治始於一<lb/>
化淳樸自然將明寒暑之期遂分隂陽之序上古聖人<lb/>
履之無言無教無心於物物來歸之不教於民民皆仰<lb/>
<pb n="KR3a0019_WYG_001-1b"/>
之此則履純樸皇道也畫卦之主嘗草之君皆履之而<lb/>
化成至於服牛乗馬履之而去强暴用之而除民害顓<lb/>
頊履之於忠順帝嚳履之於清和唐堯履謙順之道而<lb/>
垂裳虞舜履孝弟之道而授讓此履帝道也禹行勤儉<lb/>
之道而治水湯能恭敬而感天西伯以至徳而稱尊武<lb/>
王以孝道而去虐此聖人以王道設教使老有所終壯<lb/>
有所用㓜有所長鰥寡孤獨廢疾者皆有所養男有分<lb/>
女有歸此以道治世之化也至於黄老唯尚樸而不文<lb/>
<pb n="KR3a0019_WYG_001-2a"/>
素王亦歸之於純素莫不去華飾而作教捨文艶以歸<lb/>
真不尚賢使人不争不貴難得之貨使人不盗責山節<lb/>
藻棁之宇尚卑宫菲食之君道徳經云吾有三寳保而<lb/>
持之一曰慈二曰儉三曰不敢為天下先此則履道之<lb/>
原也兼曰吾有大患為吾有身及吾無身吾有何患此<lb/>
則至道者亡身履象外之道也至於餐霞食氣塞兌轉<lb/>
丸履離塵之道也昔鴟夷子在俗教民種植治生之道<lb/>
竟乗舟而去羅真人卜肆教人忠孝之道乃拔宅而昇<lb/>
<pb n="KR3a0019_WYG_001-2b"/>
此乃大道不器在物皆有知道不虚行物有𤣥應不在<lb/>
高臺廣厦之間東林西域之内<hi>近代淮南高公置延和閣求道非也</hi>立身<lb/>
行道之本未若君睦臣忠父慈子孝兄友弟恭夫順妻<lb/>
貞勤儉於家忠良於國昔夏殷文武得道而昌桀紂幽<lb/>
厲失道而亡夫如是道不可捨得之則昌失之則亡故<lb/>
聖人愛人惠俗施徳保位者也人之於道如魚之在水<lb/>
魚失水則亡人失道則䘮牢籠萬象以道治之謂之大<lb/>
道欲昌其身宜履而行之明矣<lb/>
<pb n="KR3a0019_WYG_001-3a"/>
　　履徳<lb/>
素履子曰太上貴徳徳者衆善所歸百福所集昔舜有<lb/>
羶徳而人歸之如蟻羶不慕蟻而蟻慕羶舜不慕民而<lb/>
民慕徳文王為西伯三分天下歸周者二西伯之徳猶<lb/>
種竹以待禽竹不慕禽禽為鸇所逐而自來投竹周不<lb/>
慕民民為紂所虐而自來投周是知徳可施而虐不可<lb/>
肆常以好生之徳洽於民心誕敷文徳逺方來格故古<lb/>
昔帝王皆立徳以垂教五行五帝在木曰木徳在火曰<lb/>
<pb n="KR3a0019_WYG_001-3b"/>
火徳在土曰土徳在金曰金徳在水曰水徳五行相生<lb/>
遞相為徳所以水火金木土榖正徳利用厚生謂之九<lb/>
功立教於萬祀此徳之用也徳之施也無名在物物皆<lb/>
得之則存失之則䘮天若失徳寒暑不時地若失徳萬<lb/>
物不生人若失徳身必將傾故大禹謀九功皋陶謀九<lb/>
徳天下是治君以慈愛立徳臣以忠孝成名徳唯善政<lb/>
政在養民養民之本在武則有七禁暴戢兵保大定功<lb/>
安民和衆豐財文則有五溫良恭儉讓恭寛信敏惠皆<lb/>
<pb n="KR3a0019_WYG_001-4a"/>
歸五徳徳也者能郤水火能感鬼神狎伏龍蛇化敷禽<lb/>
獸亦能退舍星象亦能整復山河桑榖自枯妖禽亦逝<lb/>
瘞蛇之子捨金之賔遺藥於敵人馳酒於盗者捨絶纓<lb/>
之過成漆身之志皆施之於隂功而獲陽報夫如是宜<lb/>
施之於萬類不可失之於一言天道無親唯徳是輔有<lb/>
國有家幸其履之瞬息無倦昌矣盛矣<lb/>
　　履忠<lb/>
素履子曰忠貞者天地之秀氣人倫之英靈凡觀厯世<lb/>
<pb n="KR3a0019_WYG_001-4b"/>
之書唯忠實者名挂史筆萬世常存則夫不忠者必滅<lb/>
亡也昔周公至忠事文王武王至成王成王自襁褓事<lb/>
之於三世盡忠金玉莫比其堅松竹莫比其操至於祝<lb/>
九齡之夀乃自翦為牲託六尺之孤遂去管蔡之佞事<lb/>
雖往古行跡常新列於典籍之中常為賢哲之範太公<lb/>
行王風而治周室主霸典而滅紂邦二人來輔於周功<lb/>
業垂於萬祀復聞管仲相桓公一匡天下以尊周子房<lb/>
佐劉氏統鴻溝以興漢至於召四皓而迴惠帝抱㓜主<lb/>
<pb n="KR3a0019_WYG_001-5a"/>
而朝諸侯亦有臥屍折檻之士碎首投鑊之臣今古所<lb/>
推實謂忠節若指鹿為馬以𤣥為黄脅弱欺孤廢賢奪<lb/>
義生則舂喉臠肉沒為後世責嫌汙辱二儀之中濫簉<lb/>
三才之内是知忠賢宜旌之不朽為今世間傑來世美<lb/>
談詩曰淑人君子其儀不忒賢者履之盛矣<lb/>
　　履孝<lb/>
素履子曰經云夫孝天之經也地之義也人之行也兼<lb/>
曰夫孝徳之本教之所由生治國治家者立徳為先立<lb/>
<pb n="KR3a0019_WYG_001-5b"/>
徳之本孝之為始昔舜禹有至徳至孝存身立徳而成<lb/>
皆以孝行舜讓而尊故云先王有至徳要道以順天下<lb/>
民用和睦上下無怨孝之始也孝感天地應乎神明天<lb/>
子孝龜龍負圖庶人孝草木榮茂昔曾子孝父母身體<lb/>
髮膚不敢毁傷至於終身跬歩之間不忘孝道一切禽<lb/>
獸草木取之以時不違天道竭力盡忠此為孝子之志<lb/>
也夫人有百行不孝者如玉屑盈匣終無用也能行孝<lb/>
道者自然神明上生天帝添筭身安事吉榮顯於時幸<lb/>
<pb n="KR3a0019_WYG_001-6a"/>
君子履之保百福矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0019_WYG_001-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　素履子卷上<lb/>
</p>
<p>
</p>
  </div>
</body>
</text>
</TEI>
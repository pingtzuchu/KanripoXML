<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3e0046_WYG_000-1a"/>
欽定四庫全書　　　　子部五<lb/>
　提要<lb/>
　　急救仙方六卷　　　　醫家類<lb/>
　　　　臣等謹案急救仙方六卷不著撰人名氏其<lb/>
　　　　書宋志及諸家書目均未著録惟焦竑國史<lb/>
　　　　經籍志載有救急仙方十一卷註云見道藏<lb/>
　　　　亦不言作者為誰考白雲霽道藏目録太元<lb/>
　　　　部惻字號中有急救仙方與永樂大典所載<lb/>
<pb n="KR3e0046_WYG_000-1b"/>
　　　　合則焦氏誤倒其文為救急也瘍醫自周禮<lb/>
　　　　即自為一科然傳習其術者多不能通古人<lb/>
　　　　之意是編於背瘡疔瘡眼科痔證四者所載<lb/>
　　　　證治尤詳盖作者所擅長在此中間如論背<lb/>
　　　　瘡條内所載蓮子蜂窠散走流注腎俞諸發<lb/>
　　　　名目猥衆乃能一一討論各詳其證之形狀<lb/>
　　　　與得病之因療治之法條分縷晰為自來瘍<lb/>
　　　　科所未及其疔瘡門内所立追疔奪命湯一<lb/>
<pb n="KR3e0046_WYG_000-2a"/>
　　　　方備詳加減之法學者茍能觸類旁通亦足<lb/>
　　　　以資博濟之用非精於是術者不能作也雖<lb/>
　　　　雜瘡證諸門稍有闕佚然綱要具存正不以<lb/>
　　　　不完為病矣乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
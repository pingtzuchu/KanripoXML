<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三魚堂賸言卷八</head> <lb/>
    <p>
<pb n="KR3a0116_WYG_008-1a"/>
欽定四庫全書<lb/>
　三魚堂賸言卷八<lb/>
　　　　　　監察御史贈内閣學士陸隴其撰<lb/>
閱學蔀通辨見象山對朱濟道言收拾精神自立主宰<lb/>
當惻隱時自然惻隱當羞惡時自然羞惡因思象山陽<lb/>
明景逸念臺皆是收拾精神一路工夫皆是心學但象<lb/>
山主静陽明則不分動静景逸主静念臺則不分動静<lb/>
象山陽明則竟不要讀書窮理景逸念臺則略及於讀<lb/>
<pb n="KR3a0116_WYG_008-1b"/>
書窮理象山陽明則指理在心外景逸念臺則指理在<lb/>
心内究竟則一樣　指理在心外者如鏡之影指理在<lb/>
心内者如樹之根得失自不同<lb/>
辨有明之理學較宋更難以陽明之功業髙劉之節義<lb/>
皆天下所信服如順風而<graphic n="KR2961" url="https://raw.githubusercontent.com/kanripo/KR-Gaiji/master/images/KR2961.png" mimeType="image/png"/>故辨之尤難<lb/>
今人見陽明之功業便以譏之者為刻不知管夷吾之<lb/>
在春秋是何等様功業孔孟只以一小字一卑字斷之<lb/>
安得以其功而信其學哉且陽明即有功亦不過在一<lb/>
<pb n="KR3a0116_WYG_008-2a"/>
時而以朱子為楊墨以孔子為九千鎰其得罪在萬世<lb/>
吾豈能為之解耶<lb/>
真西山集夜氣箴曰必齋其心必肅其躬不敢弛然自<lb/>
放於牀第之上讀至此不覺悚然又云以理論氣者濓<lb/>
溪先生之學也以理論數者安樂先生之學也二語最<lb/>
精<lb/>
黄太冲學案序述有明一代之儒者可謂有功而議論<lb/>
不無偏僻蓋以蕺山一家之言而斷諸儒之同異自然<lb/>
<pb n="KR3a0116_WYG_008-2b"/>
如此愚因思經師與人師不同而人師内又有二種有<lb/>
興起之師有成徳之師若蕺山先生者以為興起之師<lb/>
則可以為成徳之師則不可而太冲尊之太過所以多<lb/>
費周旋<lb/>
髙忠憲與管登之辨云若謂以覺包理則理乃在外又<lb/>
云謂氣在虚空中則是張子所謂以萬象為太虚中所<lb/>
見之物虚是虚氣是氣不相資入者矣此一條大可理<lb/>
㑹大抵梁谿一派㸔得性儘明白却不認得性中條目<lb/>
<pb n="KR3a0116_WYG_008-3a"/>
又閱其静坐説乃知髙子所謂性體亦是指心亦大異<lb/>
于程朱矣其不欲言以覺包理特欲自伸其見耳<lb/>
閱徐鴻洲信古餘論見其論西銘是仁體因悟與萬物<lb/>
流通者仁體也無物不有者仁體也無時不然者仁體<lb/>
也故中庸費隱章論語子在川上章與西銘皆是言仁<lb/>
體<lb/>
閲紫陽通志見髙彚旃格致論其學似正於景逸又刁<lb/>
䝉吉寄嚴佩之書不滿涇陽而深推景逸以此與陳㡬<lb/>
<pb n="KR3a0116_WYG_008-3b"/>
亭同配享於道南祠其所著潛室劄記中亦多格論但<lb/>
於景逸覺服膺太過耳又施璜所著思誠錄訓䝉諸條<lb/>
其論甚正又通志所載江知黙字月巖汪學聖字惕若<lb/>
皆有志於學而以梁谿為宗者<lb/>
閱顧涇凡與髙景逸論學問當從狂狷起脚書此其病<lb/>
根<lb/>
看薛方山考亭淵源錄序言朱子之言孔子教人之法<lb/>
也陸子之言孟子教人之法也不覺太息孔孟豈有二<lb/>
<pb n="KR3a0116_WYG_008-4a"/>
法哉方山序中既言老而知朱學之精而又為調停之<lb/>
説如此蓋終不敢直指陸學為非也又其末言象山晚<lb/>
年亦得力於朱子以救陽明朱子晚年得力於象山之<lb/>
説亦屬調停<lb/>
考亭淵源錄第十八卷載朱子告郭友仁有半日讀書<lb/>
半日静坐之説郭是從禪學入門者恐此所述未必確<lb/>
用功如何可這様限定　第二十卷劉淳叟欲做虚静<lb/>
工夫朱子與言李延平教人静坐之不然可見郭友仁<lb/>
<pb n="KR3a0116_WYG_008-4b"/>
所述未確<lb/>
呂涇野集有云衡有銖兩鈞石之星也若為塵垢所掩<lb/>
則不可得而辨矣天有斗樞三垣五緯二十八宿之星<lb/>
也若為雲霧所障則不可得而辨矣夫人心之有星猶<lb/>
天與衡也此一段説心最好又云如使顔子之父母不<lb/>
悦於簞瓢乃顔子自以為樂而不改則雖夫子豈肯稱<lb/>
其賢此亦説得最好又云夫子所謂一以貫之者其約<lb/>
乎故顔子曰約我以禮此㸔約禮即一貫與愚向所見<lb/>
<pb n="KR3a0116_WYG_008-5a"/>
不同又云時有升降隂陽盡之矣學無止足鳶魚見之<lb/>
矣隂陽盡窮通得䘮皆非在我者也鳶魚見體用顯㣲<lb/>
皆非在物者也是見道之言又云禹之導江河在拜昌<lb/>
言何以知言之昌在精一以執中未至於禹者在求其<lb/>
病之所切而去之如牛之訒言參之三省説得真妙又<lb/>
云孔門論學惟仁為大學仁惟禮為急經禮三百曲禮<lb/>
三千皆仁也天體物而無不在仁體事而無不存夫子<lb/>
告顔淵之為仁以非禮勿視聼言動亦是意乎按此一<lb/>
<pb n="KR3a0116_WYG_008-5b"/>
條可見約禮即是一貫予向疑一貫與此約字不同非<lb/>
也<lb/>
較王學質疑因思程子言在物為理處物為義又云性<lb/>
即理也此處宜將大學或問中所云心雖主乎一身而<lb/>
其體之虚靈足以管乎天下之理理雖𣪚在萬物而其<lb/>
用之㣲妙實不外乎一人之心合㸔方明仁義禮智皆<lb/>
心之用管乎天下之理者也閱孫徴君年譜歎近年來<lb/>
南方有一黄黎州北方有一孫鍾元皆是君子然天下<lb/>
<pb n="KR3a0116_WYG_008-6a"/>
學者多被他教得不清楚<lb/>
孫鍾元鹿伯順一生苦志只做得不踐迹的事<lb/>
鹿江村孫徴君皆一代偉人其品之髙則所謂不忮不<lb/>
求何用不臧者也其學之勇則所謂未之能行惟恐有<lb/>
聞者也只是不虚心不細心子路當日亦是這個氣象<lb/>
頼聖人之裁成所以終成千古大賢<lb/>
㸔學蔀通辨後編朱子答廖子晦一條覺明鏡止可喻<lb/>
心不可喻性朱子大學或問中有鑑空衡平之説論顔<lb/>
<pb n="KR3a0116_WYG_008-6b"/>
子明睿所照亦以明鏡言之皆只是言心至象山論孟<lb/>
子萬物皆備而以鏡中㸔花言之則是以鏡喻性矣大<lb/>
謬此陳清瀾所以謂孟子萬物皆備是以萬物之理言<lb/>
陸學之萬物皆備是以萬物之影象言<lb/>
以六經為聖人糟粕者猶以虚無之見置在六經外以<lb/>
六經為我註脚者直以虚無之見置在六經内故王弼<lb/>
之易何晏之論語猶有可取而象山之解經必不可從<lb/>
也<lb/>
<pb n="KR3a0116_WYG_008-7a"/>
閱儒宗理要内緒言覺其踈淺<lb/>
黄太冲撰周海門傳云性理也心氣也陽明言無善無<lb/>
惡心之體非言性無善無不善以無善無不善為性者<lb/>
海門之咎也然陽明不曰心即理乎何可掩也大抵昔<lb/>
之為王學者樂其病今之為王學者掩其病<lb/>
刁䝉吉辨道錄載羅文莊之言曰理一分殊四字本程<lb/>
子論西銘之言其言至簡而推之天下之理無所不盡<lb/>
持此以論性自不湏立天命氣質之兩名按整菴尊理<lb/>
<pb n="KR3a0116_WYG_008-7b"/>
一分殊之語可也而便欲以此破除天命氣質之名則<lb/>
非矣但知理氣之合而不知理氣之分可乎<lb/>
陳遷鶴言閩中從來不染於姚江之學惟一李贄出仕<lb/>
於外與王龍溪交遂習為横議<lb/>
朱陸皆以鏡喻心然一是真明鏡一是含糊之鏡辨學<lb/>
術異同若在經書文義上辨之則彼此膠執葛藤無已<lb/>
矣且舍文義而單論下手工夫則得失自見<lb/>
今之回䕶姚江者有二一則以程朱之意解姚江之語<lb/>
<pb n="KR3a0116_WYG_008-8a"/>
此不過欲寛姚江其病猶小一則以姚江之意解程朱<lb/>
之語此則直欲誣程朱其罪大<lb/>
昔人云進思盡忠退思補過此與夫子主忠信徙義之<lb/>
意同我人存一至誠無偽之心進而有為可謂忠矣然<lb/>
其間輕重緩急過差而不合於義者儘多故進思盡忠<lb/>
者必退思補過主忠信者必徙義陽明以致良知三字<lb/>
為學豈知此也哉<lb/>
姚江一派學術日異而月不同正嘉之際其詞詖嘉隆<lb/>
<pb n="KR3a0116_WYG_008-8b"/>
之際其詞滛萬厯以後其詞邪至今日其詞遁<lb/>
日求去過而過不能去者一則起於欲根未盡一則起<lb/>
於習氣未除一則起于見識未真<lb/>
一篇朱子行狀即是一篇太極圖說一篇太極圖説即<lb/>
是一篇朱子行狀<lb/>
人之喜怒各有氣象程子欲人忘其怒而觀理之是非<lb/>
愚更欲人忘其怒而觀怒之氣象儘有怒得是而氣象<lb/>
不好者<lb/>
<pb n="KR3a0116_WYG_008-9a"/>
人生處處要樹立一界限事事要斟酌一分寸<lb/>
天下道理只得一箇旋相為宮之法在醫家則謂之君<lb/>
臣佐使<lb/>
大人言熊見可之講書但自講一番而不能使其委曲<lb/>
入於童子之耳予因悟聖人言忠又必言恕蓋能盡心<lb/>
而不能推己其弊如此<lb/>
春秋之義不責下責上不責小人責君子大易之義不<lb/>
憂衰而憂盛以此思之人生何時可不戒謹<lb/>
<pb n="KR3a0116_WYG_008-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三魚堂賸言卷八<lb/>
</p>
<p>
</p>
  </div>
</body>
</text>
</TEI>
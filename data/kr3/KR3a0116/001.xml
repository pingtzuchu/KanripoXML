<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三魚堂賸言卷一</head> <lb/>
    <p>
<pb n="KR3a0116_WYG_001-1a"/>
欽定四庫全書<lb/>
　三魚堂賸言卷一<lb/>
　　　　　　監察御史贈内閣學士陸隴其撰<lb/>
閱天原𤼵微鮑寜辨正曰朱子易本義以隂陽之變解<lb/>
易字以隂陽之理名太極則太極為易之本明矣節齋<lb/>
蔡氏謂易乃太極之所自出又解易字作無極字則易<lb/>
反在太極之先矣豈不大乖乎節齋又云主太極而言<lb/>
則太極在隂陽之先主隂陽而言則太極在隂陽之内<lb/>
<pb n="KR3a0116_WYG_001-1b"/>
亦非朱子太極無不在之意而未知理氣本無先後也<lb/>
節齋又謂隂静陽動静者常偏居動者常去來與周子<lb/>
一動一静互為其根之㫖亦不同而天原𤼵微皆承其<lb/>
謬而未之正辨正極有功於𤼵微　偶思乾南坤北而<lb/>
交則應乾北坤南然後天方位乾西北坤西南各退位<lb/>
居之者想是日中則昃月盈則虧怕處其盛之意<lb/>
雲峰胡氏云朱子嘗欲於方圓圖内取出方圖在外庶<lb/>
圓圖虚中以象太極然愚意取出方圖固足以見太極<lb/>
<pb n="KR3a0116_WYG_001-2a"/>
之虛置一方圖于内尤足以見太極之虚而實<lb/>
易有三百八十四爻凡一事便有三百八十四様㸔這<lb/>
事做的是何人這箇人所處是何位所遇是何時<lb/>
㸔復卦咸卦見朱子於復卦象註曰安静以飬微陽也<lb/>
於咸卦初爻註曰此卦雖主於感然六爻皆宜静而不<lb/>
宜動也復之安静是言初動之時宜静以飬之咸之宜<lb/>
静是言當動之際宜静以審之皆是周子主静中意而<lb/>
周子之主静則又不止於此也<lb/>
<pb n="KR3a0116_WYG_001-2b"/>
臯陶言載采采第一箇采字即是視其所以第二箇采<lb/>
字便有觀由察安意<lb/>
大禹思日孜孜躬陳治水之績不以為嫌與趙充國不<lb/>
用浩星賜之計同一老臣保治之志<lb/>
㸔徐九一書經大全禹貢恒衛既從註唐割鹿城置鹿<lb/>
渾縣渾似當作澤又邢趙深三州為大陸者得之邢似<lb/>
當作祁查一統志可見<lb/>
孫北海禹貢考謂碣石現在永平未嘗淪入于海此似<lb/>
<pb n="KR3a0116_WYG_001-3a"/>
其獨得之見夏彞仲禹貢注亦未之知也<lb/>
禹䟽九河當時必更有蓄泄之法蓋河者不可不分亦<lb/>
不可分者也不分則勢盛而易潰分則流緩而沙淤故<lb/>
分亦決不分亦決者也禹既䟽九河必立蓄泄之法如<lb/>
今之閘座然水大則通之以殺其勢水緩則閉之而勿<lb/>
分其力三代以下守其法所以無河患後世廢之則潰<lb/>
決而不可為矣愚因潘季馴之治河而悟及于此<lb/>
閱咸有一徳蔡註恍然有悟予向疑一貫之㫖孔門自<lb/>
<pb n="KR3a0116_WYG_001-3b"/>
曾子而外不輕以示人而伊尹輙以告太甲曰善無常<lb/>
主協于克一得無疑其躐等無序乎細玩無自廣以狹<lb/>
人之註然後知其用功之要全在乎此而所謂恊于克<lb/>
一者乃是教以立志必期至乎此而非其下手工夫也<lb/>
蔡註體㑹及此可謂精矣　夫子告哀公曰所以行之<lb/>
者一亦是此意而必繼之曰凡事豫則立又繼之以擇<lb/>
善固執皆是下手工夫<lb/>
講麟之趾振振公子見得公子之氣習是最難仁厚的<lb/>
<pb n="KR3a0116_WYG_001-4a"/>
此不是文王后妃之徳不能到此<lb/>
騶虞壹𤼵五豝朱傳於庶類繁殖見其仁註䟽以不盡<lb/>
殺見其仁不如朱傳之大<lb/>
㸔左傳伶州鳩論景王鑄大鐘悟詩所云無田甫田惟<lb/>
莠驕驕即是此理若讀書人不知循序漸進之法便為<lb/>
伶州鳩甫田詩人所譏<lb/>
㸔唐風山有樞講章云忌作晉人曠達語乃知此詩與<lb/>
古詩所云生年不滿百常懐千歳憂晝短苦夜長何不<lb/>
<pb n="KR3a0116_WYG_001-4b"/>
秉燭遊大相逺蓋惟恐儉不中禮則虚過一生急欲自<lb/>
範於禮有朝聞夕死可矣之意是相勉以好樂無荒之<lb/>
樂非相勉以衣裳楚楚之樂不是要及時行樂是要及<lb/>
時行禮正所謂憂深思逺也蟋蟀之憂深思逺蓋惟恐<lb/>
解其拘者或失於縱廣其儉者或荒於奢山樞之憂深<lb/>
思逺則又鞭䇿之使急歸於不拘不縱不儉不奢之域<lb/>
也有蟋蟀之憂則不至於矯枉過正矣有山樞之憂則<lb/>
不至於因循不斷矣他人是愉亦不是怕落他人手亦<lb/>
<pb n="KR3a0116_WYG_001-5a"/>
是恐他人矯我之枉遂至于奢縱<lb/>
㸔詩燮伐大商朱子以順天命解燮字註䟽則以國語<lb/>
伶州鳩之言五位三所者解之便如今星家之講命一<lb/>
般是漢儒之不如宋儒處<lb/>
詩庤乃錢鎛奄觀銍艾錢以啓土鎛以去草銍以穫稻<lb/>
錢又謂之銚又作鍬又即臿蓋即今南方所謂鏵也鎛<lb/>
又謂之鋤又作鉏今南北皆謂之鋤但南狹而北濶耳<lb/>
銍又謂之鎌錢鎛銍皆在耒耜之外今之犂乃耒耜之<lb/>
<pb n="KR3a0116_WYG_001-5b"/>
變古人不用牛耕故不曰犂而曰耒耜見周禮匠人註<lb/>
䟽　按今犂頭鐡器及下種之器名樓者其頭上樓北<lb/>
人皆謂之鏵然則銚與鏵即耒與耜三才圖㑹下種器<lb/>
名樓車<lb/>
絲衣章朱子既不依註䟽繹祭之説而門堂二字尚仍<lb/>
註䟽之舊而偶未改蓋正祭省器在廟堂不於門堂<lb/>
見詩經説約顧麟士亦引魯詩世學甚矣偽書之易悞<lb/>
人也<lb/>
<pb n="KR3a0116_WYG_001-6a"/>
明舒芬謂周禮者至誠盡性之書也又謂周禮與儀禮<lb/>
戴記猶蜀之於吳魏也賈氏以儀禮為本周禮為末謬<lb/>
妄已甚朱子乃不正之是其所惑也舒氏尊周禮是也<lb/>
而以此抑儀禮則過矣其尊周子而貶程子亦是此病<lb/>
　<lb/>
　<lb/>
　<lb/>
　<lb/>
<pb n="KR3a0116_WYG_001-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三魚堂賸言卷一<lb/>
</p>
<p>
</p>
  </div>
</body>
</text>
</TEI>
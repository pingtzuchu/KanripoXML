<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三魚堂賸言卷三</head> <lb/>
    <p>
<pb n="KR3a0116_WYG_003-1a"/>
欽定四庫全書<lb/>
　三魚堂賸言卷三<lb/>
　　　　　　監察御史贈内閣學士陸隴其撰<lb/>
閱左傳文元年閏三月哀二十七年十一月辰在申昭<lb/>
二十年二月日南至哀十二年十二月螽知春秋時閏<lb/>
法差錯最多所以杜預作長厯止就春秋日月考其節<lb/>
候最為有見孔䟽論之亦最詳後世乃欲以春秋騐厯<lb/>
法或欲以厯法証春秋皆見笑於杜氏者矣<lb/>
<pb n="KR3a0116_WYG_003-1b"/>
文二年孔䟽云鄭𤣥以明堂在國之陽與祖廟别處左<lb/>
氏舊説及賈逵盧植蔡邕服䖍等皆以祖廟與明堂為<lb/>
一故杜同之孔之尊杜最至<lb/>
甯嬴論剛克柔克俱在修已上説與書解不同而自不<lb/>
相背<lb/>
晉大夫莫賢於士㑹父子而范氏不能如韓魏之盛考<lb/>
杜註士㑹係士蒍之孫宜其後之不昌矣然猶有數世<lb/>
之久則士㑹父子挽回造化之力也是猶宣徳𢎞治之<lb/>
<pb n="KR3a0116_WYG_003-2a"/>
繼永樂與<lb/>
文六年閏月不告朔孔䟽云必于月朔為此告朔聽朔<lb/>
之禮者人君逺細事以全委任之責而又恐移聽于左<lb/>
右故因月朔㑹羣吏而聼大政非徒議將然也乃所以<lb/>
考已然又惡其密聼之亂公也故顯衆以㫁之玩此一<lb/>
段可以識政體<lb/>
閱左傳文公四不視朔夫不視止於四則視朔之時多<lb/>
矣不知告朔之禮自何年始永廢並不見經傳而論語<lb/>
<pb n="KR3a0116_WYG_003-2b"/>
註云魯文始不視朔蓋其端自此開也<lb/>
葛藟猶能庇其本根䟽云比之隱者謂之興興之顯者<lb/>
謂之比説比興甚好<lb/>
孔䟽疑鄋瞞之種類太竒又疑其處者為劉氏一句似<lb/>
漢儒之附㑹疑得亦是<lb/>
成二年孔䟽大路二字莗木是卿大夫車之尊者鄭子<lb/>
蟜叔孫穆子受之于王皆稱大是也金路是諸侯車之<lb/>
尊者亦稱大定四年大路大旂是也玉路天子車之尊<lb/>
<pb n="KR3a0116_WYG_003-3a"/>
者亦稱大顧命大路在賓階面是也又成六年辨内朝<lb/>
外朝凡人君内朝二外朝一内朝二者路門内外之朝<lb/>
也外朝一者庫門外之朝也若諸侯三門臯應路外朝<lb/>
則在應門外魯之三門庫雉路則外朝在雉門外如此<lb/>
之類不㸔註䟽如何得明<lb/>
夫子論治必先富之然韓獻子曰國饒則民驕佚敬姜<lb/>
曰沃土之民不材蓋聖人原重本富不重末富<lb/>
欒武子善鈞從衆一言與子犯師直為壯之説同稱妙<lb/>
<pb n="KR3a0116_WYG_003-3b"/>
絶逢滑論禍福楚子嚢言君命以共亦是這箇派頭<lb/>
孔䟽許今潁川許昌是也漢世名許縣耳魏武改曰許<lb/>
昌靈公遷葉悼公遷夷一名城父又居析一名白羽許<lb/>
男斯遷容城按一綂志許昌即開封府許州葉即南陽<lb/>
府裕州葉縣城父在汝州白羽即鄧州内鄉縣皆是楚<lb/>
地蓋許自葉而夷而析雖名為國其實是楚之縣矣戰<lb/>
國之滕若欲遷時亦是如此想太王之遷亦必奉命於<lb/>
殷亦是此局面<lb/>
<pb n="KR3a0116_WYG_003-4a"/>
成七年申公巫臣以兩之一卒適吳舍偏兩之一焉䟽<lb/>
云惟言留一偏不見原將車數不知去時㡬乗車去也<lb/>
丘明為傳辭皆易解此獨蹇澁或誤玩之可見文無起<lb/>
伏照應便屬蹇澁<lb/>
讀季文子對韓穿之言至信以行義一句因思當時最<lb/>
重在信然所謂信只是克踐其言世儘有言之克踐而<lb/>
心實虛浮者所以聖人言信必𦂳連忠字此是王伯之<lb/>
辨然聖門所以必言忠信者又不是只怕人信而不忠<lb/>
<pb n="KR3a0116_WYG_003-4b"/>
蓋亦怕人忠而不信世有一等人心實無私而力量未<lb/>
足外反為遺漏此又是學問踈宻之辨學者所當致力<lb/>
雖忠而不信也叫不得忠然分㸔却是二件<lb/>
孔䟽襄九年辨分野云天有十二次地有九州當彼十<lb/>
二次周禮雖云皆有分星不知其分誰分之也星紀在<lb/>
于東北吳越寔在東南魯衛東方諸侯遥屬戌亥之次<lb/>
徒以相傳為説其源不可得而聞之蓋古之聖人有以<lb/>
度知非後人所能測也按孔氏不作斷語最是愚意此<lb/>
<pb n="KR3a0116_WYG_003-5a"/>
必由厯代星官占騐而得之如某宿有變其騐恒在某<lb/>
國遂定以為此國之分星蓋非一人一代所能定也其<lb/>
理亦本不可解所謂星之與土以精氣相屬而不係乎<lb/>
方隅庶㡬得之若唐一行山河兩戒之説恐亦近穿鑿<lb/>
襄九年左傳遇艮之八一句孔䟽云謂艮之第二爻不<lb/>
變者是八也周易以變為占占九六之爻連山歸藏以<lb/>
不變為占占七八之爻此固是矣然傳只云遇艮之八<lb/>
而不云艮之第二爻是八亦未免蹇澁<lb/>
<pb n="KR3a0116_WYG_003-5b"/>
查地圖山西河津縣是祖乙居耿之耿與解州鹽池相<lb/>
近左傳所謂沃饒而近盬也觀此則殷之河患乃在山<lb/>
西<lb/>
孔䟽襄十一年作三軍云春秋之世兵革逓興出軍多<lb/>
少量敵強弱士卒之數無復定凖成二年鞌之戰晉車<lb/>
八百乗計有六萬人惟三卿帥之此説甚明然復依鄭<lb/>
氏泥詩公徒三萬一言謂僖公時已有三軍自文公以<lb/>
來懼伯主之令軍多則貢賦多自減為二軍然其作其<lb/>
<pb n="KR3a0116_WYG_003-6a"/>
舍不見於經者非是故有所舍故不書生出許多葛藤<lb/>
　孟氏使半為臣若子若弟叔孫氏使盡為臣此處文<lb/>
法亦甚蹇澁大意是言叔孫只取子弟不取父兄比季<lb/>
氏只得一半孟氏只取子弟之半比叔孫又只得一半<lb/>
若無昭五年傳則此處㡬不可解又秦后子十里舎<lb/>
車終事八反亦蹇澁<lb/>
十二年䟽因什吏二字知晉十人置吏異于周禮五人<lb/>
為伍之制亦最細<lb/>
<pb n="KR3a0116_WYG_003-6b"/>
師曠論衛出君與孟子腹心手足之意一般春秋于此<lb/>
亦只書曰衛侯出奔齊然有以警其君而無以警其臣<lb/>
畢竟可疑　楚公子比鄭公子歸生齊陳乞本無其心<lb/>
必書曰弑正可與此同叅<lb/>
襄廿一年䟽云杜解地邑自為其例言在者指知其處<lb/>
言有者以示不審此例最好<lb/>
孔䟽襄廿二年御叔以臧武仲為聖人云此聖字與周<lb/>
禮知仁聖義中和尚書惟狂克念作聖□作聖詩人之<lb/>
<pb n="KR3a0116_WYG_003-7a"/>
齊聖皇父孔聖諸聖字一例㸔最是<lb/>
程鄭降階之言本屬善言然因其平素偃蹇知其决不<lb/>
因學問而思謙退故曰不在程鄭必是勢窘而然<lb/>
襄廿五年楚蒍掩度山林鳩藪澤辨京陵表淳鹵數疆<lb/>
潦規偃豬町原防牧隰臯井衍沃賈逵以為此九事是<lb/>
賦稅差品山林之地九夫為度九度而當一井藪澤之<lb/>
地九夫為鳩八鳩而當一井京陵以下以次而重如周<lb/>
禮一易再易不易之意杜孔雖不用其説然䟽内仍詳<lb/>
<pb n="KR3a0116_WYG_003-7b"/>
載之蓋左氏之㫖雖未必然然亦可見土田當分等則<lb/>
從古而然<lb/>
然明謂視民如子見不仁者誅之子産喜其語而其告<lb/>
太叔則曰政如農功日夜思之吾于是歎子産之善用<lb/>
言也蓋愛民而惡不仁為政之道無出此矣而非思則<lb/>
愛惡或至於偏觀子産都鄙有章上下有服及處子析<lb/>
子南之際豈漫然愛惡者哉其得力於思深矣<lb/>
襄廿七年傳云仲尼使舉是禮也以為多文辭䟽云仲<lb/>
<pb n="KR3a0116_WYG_003-8a"/>
尼見其事善其言使弟子舉是禮以為後人之法觀此<lb/>
則知禮記所𫐠不必皆三代之制亦有春秋卿大夫所<lb/>
行而仲尼採之者<lb/>
宋之盟叔孫以違命貶雖有小是不錄杜預之説最是<lb/>
而䟽闡之亦最明<lb/>
晏子云在外不得宰我一邑句解云君出亡在外雖我<lb/>
一故邑尚不得主之况邶殿乎此説甚是䟽以宰訓益<lb/>
以外為在邶殿之外覺費解<lb/>
<pb n="KR3a0116_WYG_003-8b"/>
孔䟽解小雅大雅云小雅所陳皆小事也大雅所陳皆<lb/>
大事也王道既衰變雅並作取小雅之音歌其政事之<lb/>
變者謂之變小雅取大雅之音歌其政事之變者謂之<lb/>
變大雅不復由政事之大小也又云正雅與二南同時<lb/>
故曰周徳之衰杜註云衰小也言是周未盛大之時蓋<lb/>
杜註以季子之歎是歎正小雅服䖍劉炫則以為歎變<lb/>
小雅杜似長<lb/>
亥有二首六身孔䟽云古之亥字體殊不然蓋春秋時<lb/>
<pb n="KR3a0116_WYG_003-9a"/>
亥字有二六之體異於古制亦異於小篆<lb/>
蒍子馮之戒懼也而其子蒍掩至于被戮且掩又非不<lb/>
賢者甚矣權勢之不可戀也此叔孫昭子所以致歎于<lb/>
髙疆也范武子之戒變鄭公孫黑肱之貴而能貧有位<lb/>
者不可不三復<lb/>
　<lb/>
　<lb/>
　<lb/>
<pb n="KR3a0116_WYG_003-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三魚堂賸言卷三<lb/>
</p>
<p>
</p>
  </div>
</body>
</text>
</TEI>
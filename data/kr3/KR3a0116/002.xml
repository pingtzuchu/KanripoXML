<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三魚堂賸言卷二</head> <lb/>
    <p>
<pb n="KR3a0116_WYG_002-1a"/>
欽定四庫全書<lb/>
　三魚堂賸言卷二<lb/>
　　　　　　監察御史贈内閣學士陸隴其撰<lb/>
㸔左傳䟽孔頴達序謂賈逵服䖍之徒雜取公羊榖梁<lb/>
以釋左氏方鑿員枘杜元凱左氏集解專取丘明之傳<lb/>
以釋孔氏之經所謂以膠投漆愚因思今日講程朱之<lb/>
學而雜取象山陽明之説是猶賈服之訓左傳也<lb/>
又杜序䟽云史非一人辭無定式故日月參差不可齊<lb/>
<pb n="KR3a0116_WYG_002-1b"/>
等及仲尼修改因魯史成文舊有日者因而詳之舊無<lb/>
日者因而略之既自有詳略不可以為褒貶故春秋諸<lb/>
事皆不以日月為例其以日月為義例者惟卿卒日食<lb/>
二事而已故隱元年冬十有二月公子益師卒傳曰公<lb/>
不與小斂故不書日桓十七年冬十月朔日有食之傳<lb/>
曰不書日官失之也二條以外皆無義例公羊榖梁之<lb/>
書或日或月妄生褒貶先儒溺于二傳横為左氏造日<lb/>
月褒貶之例又曰春秋無日無月者十有四月無時者<lb/>
<pb n="KR3a0116_WYG_002-2a"/>
二或史文先闕而仲尼不改或仲尼備文而後人脫誤<lb/>
此皆說得最是<lb/>
周禮有太史小史内史外史孔䟽謂諸侯無内外史然<lb/>
劉炫引康誥太史友内史友似諸侯有内史矣則曰徧<lb/>
舉記傳諸侯無内史之文又季孫召外史掌惡臣言外<lb/>
史似有内史矣則曰外史猶史居在南謂之南史耳南<lb/>
史當是小史南史外史非官名也又左史右史亦非史<lb/>
官之名也皆能自伸其説　藝文志云左史記言右史<lb/>
<pb n="KR3a0116_WYG_002-2b"/>
記事玉藻云動則左史書之言則右史書之二文不同<lb/>
孔䟽以隂陽動静之理推之而主玉藻又云周禮諸史<lb/>
雖皆掌書仍不知所記春秋定是何史<lb/>
又䟽云春秋之文詳略不等螟螽蜚蜮皆害物之蟲蜚<lb/>
蜮言有螟螽不言有諸侯反國或言自某歸或言歸自<lb/>
某晉伐鮮虞吳入郢直舉國名不言將帥及郊與用郊<lb/>
皆無所發諸侯出奔或名或不名是其史舊有詳略義<lb/>
例不存於此故不必皆改也此亦去了許多葛藤<lb/>
<pb n="KR3a0116_WYG_002-3a"/>
杜序謂發傳之體有三䟽云是𤼵凡正例新意變例歸<lb/>
趣非例三者所云發凡正例者傳稱凡者五十先儒多<lb/>
云丘明以意作傳無新舊之例惟杜則𤼵發凡言例是<lb/>
周公垂法史書舊章所云變意新例者經文顯者傳本<lb/>
其纎微經文幽者傳闡使明著有自發大義者有史所<lb/>
不書即以為義者皆是新意所謂歸趣非例者經無義<lb/>
例不著善惡故傳直言其指歸趣向而已非褒貶之例<lb/>
也此三者括盡春秋之大綱<lb/>
<pb n="KR3a0116_WYG_002-3b"/>
又杜序云為例之情有五䟽云五曰懲惡而勸善者與<lb/>
上微而顯不異但勸戒緩者在微而顯之條貶責切者<lb/>
在懲惡勸善之例先儒𤼵例如此者甚多朱子於戒慎<lb/>
恐懼中提出慎獨即此意也<lb/>
杜氏駁去素王素臣黜周王魯之説最有功於春秋<lb/>
春王正月之説當折𠂻於程朱是周正非夏正<lb/>
吳志伊春王正月辨三篇大意謂春秋自主周正若周<lb/>
禮則以夏正雜周正詩歌所詠則如今人稱攝提孟陬<lb/>
<pb n="KR3a0116_WYG_002-4a"/>
等語不泥昭代時令安得以周禮豳風而并疑左傳春<lb/>
秋諸書乎又謂商周改時月秦改歳始不改時月亦不<lb/>
得強合而一之以致彼此交疑其言商亦改時月者則<lb/>
據梓慎云于夏為三月于商為四月于周為五月漢律<lb/>
厯志云夏為十月商為十一月陳寵云陽氣始萌天以<lb/>
為正周以為春陽氣上通地以為正殷以為春陽氣已<lb/>
至人以為正夏以為春有此數據則殷之改時改月可<lb/>
知書之言惟元祀十有二月者今子月耳即位宜於歳<lb/>
<pb n="KR3a0116_WYG_002-4b"/>
首而不於歳首未踰年不應改元而改元則夏忠商質<lb/>
亦難以周禮証夏商也若夫秦則改年始而不改時月<lb/>
以閏月為後九月史記確有所據而文頴顔師古輩泥<lb/>
商周改月之見更謂秦以十月為正月若史家所載皆<lb/>
太初時追改非當時本稱則又拘矣其論甚辨然吾謂<lb/>
梓慎陳寵之言或以夏周之時月而遙推商之時月亦<lb/>
未可知難定謂改時改月商周則同踰年改元商周則<lb/>
異總之古事難以臆斷也<lb/>
<pb n="KR3a0116_WYG_002-5a"/>
孔䟽論鄭伯克段只譏其失教而以處心積慮之說為<lb/>
非最是覺伯㳟博議未免過當<lb/>
閲杜註弔生不及哀䟽中詳言其既葬除䘮之意此杜<lb/>
註之最差處<lb/>
隱三年日食條下引襄廿二年九月十月皆日食廿四<lb/>
年七月八月皆日食註䟽皆不能言其故此誠不可解<lb/>
註䟽曲沃即聞喜也而今則曲沃聞喜為二縣翼即絳<lb/>
也而今則翼城絳州為一州一縣又按䟽唐叔始封在<lb/>
<pb n="KR3a0116_WYG_002-5b"/>
太原晉陽縣則今之太原府也成侯徙曲沃穆侯徙絳<lb/>
則今之絳州其後又遷新田則今之絳縣皆在平陽府<lb/>
蓋益遷而西南去始封之都甚逺<lb/>
孔䟽論董狐書法不隱孔子稱為良史而春秋魯君見<lb/>
弑左氏以為諱國惡禮也見仁非一塗此論亦最是<lb/>
僖元年諱國惡下孔疏説得此意尤精<lb/>
閲孔疏論桓不書王榖梁以為桓無王故不書王杜氏以為王<lb/>
不頒歴故不書王劉炫以為闕文三説未敢定為孰是但劉據<lb/>
<pb n="KR3a0116_WYG_002-6a"/>
襄二十七年哀十二年傳稱司厯過也杜氏釋例皆指<lb/>
為魯司厯似厯非王朝所班且子朝之亂王位且未定<lb/>
何能班厯而亦書王駁得甚是孔氏則又以為厯或諸<lb/>
侯所為亦遥禀天子正朔子朝之亂經仍稱王不責人<lb/>
所不得也猶如大夫之卒公疾在外雖不與小斂亦同<lb/>
書日之限辨得亦最好<lb/>
桓三年日食孔䟽論所以食之故未甚明查通考交食<lb/>
之法自隋以前猶未詳著大抵朔望值交不問内外入<lb/>
<pb n="KR3a0116_WYG_002-6b"/>
限便食惟隋張胄元獨得其妙以為日行黄道月行月<lb/>
道交絡黄道外十三日有竒而入經黄道謂之交若月<lb/>
行内道在黄道之北則食多有騐月行外道在黄道之<lb/>
南雖遇正交無由掩映食多不騐孔氏去隋尚近㸔來<lb/>
猶未通此法其云食有上下者行有髙下謂月在日南<lb/>
從南入食南下北髙則食起于下月在日北從北入食<lb/>
則食𤼵於髙此恐亦未確　昭七年䟽云每一百七十<lb/>
三日有餘則日月之道一交交則日月必食可見孔氏<lb/>
<pb n="KR3a0116_WYG_002-7a"/>
尚未知張胄元之法<lb/>
有年大有年之書先儒云桓宣不宜有而有杜孔皆不<lb/>
主此説頗覺平正<lb/>
左傳春蒐夏苖秋獮冬狩此是以夏時言觀桓四年春<lb/>
公狩于郎經傳可見杜註亦云田狩從夏時<lb/>
桓五年州公如曹疏引鄭𤣥云殷地三等百里七十里五十里武<lb/>
王克殷雖制五等之爵而因殷三等之地及周公制禮<lb/>
大國五百里小國百里所因殷之諸侯亦以功黜陟之<lb/>
<pb n="KR3a0116_WYG_002-7b"/>
是以周世有爵尊而國小爵卑而國大者爵尊國小蓋<lb/>
指州公虞公也此一叚大抵欲調停王制周禮之異同<lb/>
也然尚説得未明因其言推之蓋百里七十里五十里<lb/>
者初封之制也五百至百里者黜陟之制也公侯之地<lb/>
百里有功則可加至五百里四百里伯七十里有功則<lb/>
可加至三百里子男五十里有功則可加至二百一百<lb/>
里若如州虞之屬未嘗加者仍其始封之地而已<lb/>
閱孔䟽論啓蟄而郊明堂位言周之正月郊者蓋春秋<lb/>
<pb n="KR3a0116_WYG_002-8a"/>
之末魯稍僭侈見天子冬至祭天便以正月祀帝記者<lb/>
不察其本遂謂正月為常又鄭𤣥註書多用䜟緯言天<lb/>
神有六地祇有二天有天皇大帝又有五方之帝地有<lb/>
崑崙之山神又有神州之神大司樂冬至祭于圜丘者<lb/>
祭天皇上帝月令四時迎氣於四郊者祭五徳之帝蒼<lb/>
帝其名曰靈威仰赤帝曰赤熛怒黄帝曰含樞紐白帝<lb/>
曰白招拒黑帝曰叶光紀魯無冬至之祭惟祭靈威仰<lb/>
焉惟鄭𤣥立此為義而先儒悉不然故王肅言天體惟<lb/>
<pb n="KR3a0116_WYG_002-8b"/>
一安得六天也晉武帝王肅之外孫也泰始之初定南<lb/>
北郊祭一地一天用王肅之義杜君身處晉朝共遵王<lb/>
説集解釋例都不言有二天然則杜意天子冬至所祭<lb/>
魯人啓蟄而郊猶是一天但異時祭耳此註直云祀天<lb/>
南郊不言靈威仰明與鄭異也觀此可見註一書必知<lb/>
此書之來歴<lb/>
查一綂志雲夢澤在徳安之安陸縣南五十里又云在<lb/>
荆門州北連徳安府雲夢界考此二處去江尚逺不知<lb/>
<pb n="KR3a0116_WYG_002-9a"/>
何以古云跨江南北　查徳安亦古江夏地故註云在<lb/>
江夏安陸枝江華容以地勢言之則雲夢又在洞庭之<lb/>
西<lb/>
閲左傳鄧曼論楚子一段有感於持盈之道向讀所謂<lb/>
余心蕩者未知如何謂之蕩杜註謂蕩動散也動散二<lb/>
字與主一無適正相反臨事而思慮散亂不能專一是<lb/>
之謂蕩非必荒滛放佚然後為蕩也然以為盈而蕩者<lb/>
則又何故夫思慮𣪚亂之人必隱然有一段自滿之意<lb/>
<pb n="KR3a0116_WYG_002-9b"/>
若以目前之事為不難而旁思横想浸滛至于不可收<lb/>
拾非精神耗𣪚而䘮身則謀為顛倒而僨事然則鄧曼<lb/>
何不於王前一言提醒使之收拾其心以幹大事而惟<lb/>
退而竊歎也曰鄧曼亦必言之而史不及詳然亦知雖<lb/>
言之而非一時所能收拾甚矣盈之為害也蓋楚子之<lb/>
心蕩亦猶莫敖之舉趾髙也然莫敖之病浮可以威救<lb/>
之楚子之病深非一時箴儆所能愈惜乎鄧曼不能見<lb/>
之於早至于此而後知之也<lb/>
<pb n="KR3a0116_WYG_002-10a"/>
莊二十五年日食孔䟽云古之厯書亡矣漢興以來草<lb/>
創其術三統以為五月二十三分月之二十而日月交<lb/>
會近世為厯者皆以為一百七十二日有餘而日一食<lb/>
觀此條益知孔䟽猶未逹隋張胄元交食之法<lb/>
莊二十六年晉士蒍為大司空孔䟽云晉自文公以後<lb/>
世為盟主征伐諸國卿以軍將為名司空非復卿官故<lb/>
文二年司空士縠非卿也雖則非卿職掌不異成十八<lb/>
年傳曰右行辛為司空使修士蒍之法是其典事同也<lb/>
<pb n="KR3a0116_WYG_002-10b"/>
觀此知當時官制變革名同寔異　成二年晉司馬司<lb/>
空皆受一命之服䟽云司馬司空本是卿官之名但晉<lb/>
之諸卿皆以三軍將佐為號其司馬司空皆為大夫之<lb/>
官<lb/>
孔䟽以筮短龜長為卜人假託之詞而非正理最是又<lb/>
云臭是氣之總名原非善惡之稱但既謂善氣為香故<lb/>
專以惡氣為臭説臭字亦最明<lb/>
僖九年甲子晉侯佹諸卒孔䟽云春秋之世史失其守<lb/>
<pb n="KR3a0116_WYG_002-11a"/>
赴告之文多違禮制計諸侯之薨當以其薨之月日告<lb/>
于隣國隠三年傳曰壬戌平王崩赴以庚戌故書之是<lb/>
赴者妄稱日也襄二十八年傳曰王人來告䘮問崩日<lb/>
以甲子告故書之是元赴不以日被問乃稱日也文十<lb/>
四年傳曰七月乙卯夜齊商人弑舍齊人定懿公使來<lb/>
告難故書以九月是赴者不言死月魯史不復審問即<lb/>
書以來告之月也此甲子晉侯卒蓋赴以日而不以月<lb/>
魯史不復審問書其來告之日惟稱甲子而已不知甲<lb/>
<pb n="KR3a0116_WYG_002-11b"/>
子是何月之日故戊辰後也按此外如晉恵公卒于僖<lb/>
二十三年九月而經書于二十四年之冬孔䟽皆云是<lb/>
因赴吿而然顧寜人乃據僖五年殺太子申生九年弑<lb/>
卓子十年殺㔻鄭十五年戰韓原經傳日月錯互謂是<lb/>
晉用夏正恐不其然雖有竹書紀年之証然竹書恐是<lb/>
偽作<lb/>
味韓簡對晉恵之言見蓍龜能知吉㓙不能變吉㓙味<lb/>
内史叔興論宋襄之言知灾異由隂陽而見不由隂陽<lb/>
<pb n="KR3a0116_WYG_002-12a"/>
而生皆卓然明理之言叔興之言服䖍劉炫所解勝於<lb/>
杜氏杜氏將隂陽吉㓙各作一項説而以洪範之咎徴<lb/>
及傳所云亂則妖灾生皆歸之神道設教而非實辭恐<lb/>
渉於王介甫天變不足畏之説孔䟽兩載其義而不敢<lb/>
斷蓋亦知杜氏此説有病也<lb/>
子玉不肯以瓊弁玉纓祀河子産不肯以瓘斚禳火事<lb/>
相類而不同者子産是恐以鬼神而廢人事子玉是不<lb/>
知借鬼神以安人心孔䟽說得甚明<lb/>
<pb n="KR3a0116_WYG_002-12b"/>
左傳襄王出居于汜杜註云是南氾<hi>在襄城縣南</hi>秦軍氾南<lb/>
杜云是東氾<hi>在滎陽中牟縣南</hi>皆屬鄭地皆音凡然今鄭州汜<lb/>
水縣土人又讀作巳不知何故查正韻氾音凡在覃韻<lb/>
汜音巳在紙韻二字不同　據襄廿六年䟽在中牟襄<lb/>
城者是地名在成臯者是水名　成四年晉伐鄭取氾<lb/>
祭孔䟽云杜註中牟縣有東氾襄城縣有西氾知此氾<lb/>
祭非彼二氾而以成臯縣東有汜水者以晉人所取當<lb/>
是鄭之西北界即今汜水也字書水旁巳為汜水旁已<lb/>
<pb n="KR3a0116_WYG_002-13a"/>
為氾不相亂也　查韻㑹舉要成臯之汜水音似從巳襄<lb/>
城之氾水音凡從㔾漢髙即位之氾亦從㔾而音泛曹<lb/>
咎自剄之汜水則即成臯之汜水也　又衛懿公與狄<lb/>
戰滎澤杜註云在河北而一統志即指為鄭州之滎澤<lb/>
縣則在河南矣<lb/>
僖三十年魯饗周公閱有白黑形鹽註云白熬稻黒熬<lb/>
黍䟽云榖之白黑惟稻黍為然予猶憶李子正云北方<lb/>
之細米即稷髙粱即黍也又有一種叫黄米者似細米<lb/>
<pb n="KR3a0116_WYG_002-13b"/>
而稍大以孔䟽之言証之誠然但以律管累黍之義考<lb/>
之則髙粱恐未必是圓當再考<lb/>
寗武子不肯祀相而子産勸晉祀鯀孔氏䟽亦未甚明<lb/>
　<lb/>
　<lb/>
　<lb/>
　<lb/>
　三魚堂賸言卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三魚堂賸言卷四</head> <lb/>
    <p>
<pb n="KR3a0116_WYG_004-1a"/>
欽定四庫全書<lb/>
　三魚堂賸言卷四<lb/>
　　　　　　監察御史贈内閣學士陸隴其撰<lb/>
左傳昭元年子産曰君子有四時朝以聼政晝以訪問<lb/>
夕以修令夜以安身于是乎節宣其氣勿使有所壅閉<lb/>
湫底以露其體䟽解之曰凡人形神有限不可久用神<lb/>
久用則竭形太勞則敝不可以久勞也神不用則鈍形<lb/>
不用則痿不可以久逸也固當勞逸更逓以宣𣪚其氣<lb/>
<pb n="KR3a0116_WYG_004-1b"/>
朝則聼政久則疲疲則易之以訪問訪問久則倦倦則<lb/>
易之以修令修令久則怠怠則易之以安身安身久則<lb/>
滯滯則易之以聼政以後事改前心則亦所以散其氣<lb/>
也此一段可與寛猛相濟之理同㸔而太史公自序所<lb/>
言蘇子曕御試䇿所論皆偏矣　又露其體下即接以<lb/>
兹心不爽而昏亂百度䟽云神隨形而盛衰既露其體<lb/>
則神識亦弱<lb/>
申豐論雹孔䟽引鄭康成云國之失政君子知其大者<lb/>
<pb n="KR3a0116_WYG_004-2a"/>
其次知其小者夫深山窮谷固隂冱寒極隂之處冰凍<lb/>
所聚不取其氷則氣蓄不泄結凝而為伏隂雨水而伏<lb/>
隂薄之則凝而為雹詳載申豐之言以著藏氷之禮不<lb/>
可廢其實雹不是盡由氷亦政失所致也吾於此知所<lb/>
謂不賢者識其小者執其一隅之見而未知道之大端<lb/>
然道未始不在此也又于此知古人之燮理隂陽周宻<lb/>
無遺<lb/>
觀毁中軍于施氏成諸臧氏知季氏之巧於卸罪欲名<lb/>
<pb n="KR3a0116_WYG_004-2b"/>
實兼收<lb/>
女叔齊之論儀與北宮文子之論儀淺深不同而各極<lb/>
其妙<lb/>
叔向論鑄刑書孔䟽有二意其前則曰伊訓云先王肇<lb/>
修人紀制官刑穆王作呂刑周禮司刑掌五刑之法皆<lb/>
是豫制刑矣而云臨事制刑不豫設法者聖王雖制刑<lb/>
法舉其大綱但共犯一法情有淺深或輕而難原或重<lb/>
而可恕聼其時事議其輕重雖依凖舊條而斷有出入<lb/>
<pb n="KR3a0116_WYG_004-3a"/>
不豫設定法告示下民令不測其淺深常畏威而懼罪<lb/>
也其後則曰子産鑄刑書而叔向責之趙鞅鑄刑鼎而<lb/>
仲尼譏之如此傳文則刑之輕重不可使民知也而李<lb/>
悝作法蕭何造律頒于天下莫之能革以今觀之不可<lb/>
一日而無律也斯有㫖矣古者分地建國奕世相承知<lb/>
國為吾土衆實吾民不生殘賊之意故得臨事議罪秦<lb/>
漢以來長吏以時遷代其民非復已有若任其縱舍必<lb/>
將喜怒變常愛憎改意不得不作法以齊之此又是一<lb/>
<pb n="KR3a0116_WYG_004-3b"/>
意前説勝愚常云律可定而例不可定前説正是愚意<lb/>
白狄有二有在晉之東者昭十二年註所謂鮮虞白狄<lb/>
别種是也有在晉之西者成十三年所謂白狄及君同<lb/>
州是也<lb/>
孔䟽解三墳五典不偏主一説及解禆竈所論陳災婺<lb/>
女則皆云非吾徒所能測絶不穿鑿最是得體<lb/>
相疑相忌之際為禍最速觀於欒髙陳鮑之事可不懼<lb/>
哉<lb/>
<pb n="KR3a0116_WYG_004-4a"/>
子産處駟乞之事此與邲之戰孫叔敖初則南轅終則<lb/>
曰寜我薄人同一無我<lb/>
昭二十一年魯待范鞅十一牢據䟽因十四年魯人失<lb/>
禮為鮑國七牢遂致范鞅之怒其後哀七年吳遂徴百<lb/>
牢一失禮遂無有底止益歎子産之善事大國<lb/>
叔孫穆子不肯行賂于樂王鮒昭子不肯行賂于范獻<lb/>
子同一正氣<lb/>
晏子論和同䟽云説和羮而不言䜴古人未有豉也䟽<lb/>
<pb n="KR3a0116_WYG_004-4b"/>
亦不言䜴為何物疑即今之醬據䟽謂急就篇乃有鹽<lb/>
䜴秦漢以來始為之<lb/>
昭二十一年梓愼曰二分二至日有食之不為災日月<lb/>
之行也分同道也至相過也註云二分日夜等二至長<lb/>
短極然不言日夜等長短極何以便宜日食孔䟽亦不<lb/>
甚明<lb/>
孔䟽子太叔論禮條下云既言天之經不可復言地之<lb/>
經故變文稱義既言則天之明不可復言則地之性故<lb/>
<pb n="KR3a0116_WYG_004-5a"/>
變文言因因之與則互相通也正是變文使相避耳此<lb/>
可想古人換字之法又太叔云人之能自曲直以赴禮<lb/>
者謂之成人䟽云性曲者以禮直之性直者以禮曲之<lb/>
此意亦最精<lb/>
后夔有子伯封此與堯舜之朱均同<lb/>
昭二十九年孔䟽論重黎烈山只援引經傳絶不武斷<lb/>
最得不知為不知之意<lb/>
定四年楚子渉雎濟江入于雲中奔鄖又奔随䟽云郢<lb/>
<pb n="KR3a0116_WYG_004-5b"/>
都在江北雎東王走西渉雎又南濟江乃入于雲中知<lb/>
此雲在江南昭三年王與鄭伯佃于江南之夢謂此也<lb/>
言江南之夢則江北亦有夢矣相如子虚賦云雲夢者<lb/>
方九百里則此澤跨江南北又云隨義陽隨縣其國在<lb/>
楚之東也鄖江夏雲杜縣則是楚之西南吳師猶尚在<lb/>
楚更東奔隨國者蓋謂楚與随有恩謂可保守故也今<lb/>
按一統志徳安府治唐為安州春秋時為鄖子國鬬辛<lb/>
為鄖公即此則此鄖在楚都東北矣又鄖陽府鄖縣古<lb/>
<pb n="KR3a0116_WYG_004-6a"/>
麇國則又在楚都西北矣又荆州府有鄖城在府城南<lb/>
二百里楚昭王時所築此則在楚都西南矣又似與江<lb/>
夏無干又沔陽州景陵縣則古之江夏雲杜然又在楚<lb/>
都東南而非西南未知孰是孫北海據沈存中説謂楚<lb/>
子入雲是江北之雲恐難信但沈氏定以江北之監利<lb/>
景陵江南之公安石首為雲夢此則近之大抵此澤在<lb/>
江南者迤而西在洞庭之右在江北者迤而東與洞庭<lb/>
遥對矣　胡三省通鑑註據漢陽志云雲在江北夢在<lb/>
<pb n="KR3a0116_WYG_004-6b"/>
江南見威烈王三十三年鑑斷<lb/>
定九年晉軍在中牟孔䟽疑此與論語之中牟當在河<lb/>
北而非河南之中牟最是定四年辨豫章在江北而非<lb/>
江南之豫章亦是<lb/>
哀元年傳有田一成有衆一旅杜註云方十里為成五<lb/>
百人為旅孔䟽謂方十里應有九百夫而止五百人者<lb/>
以井衍沃牧隰臯之法推之二牧而當一井蓋其一百<lb/>
夫授上地不易者其四百夫授一易二而當一則為五<lb/>
<pb n="KR3a0116_WYG_004-7a"/>
百夫矣最精細<lb/>
齊國夏衛石曼姑帥師圍戚公羊之説最害義註䟽從<lb/>
榖梁而排公羊最是<lb/>
觀董安于不能免于晉萇𢎞不能免于周春秋之末至<lb/>
於如此可歎哉<lb/>
陳乞偽事髙國一段歎世途有如此嶮巇轅濤塗之譖<lb/>
申侯又不足言矣可畏哉<lb/>
古書之參錯也如一黄池之㑹國語則吳先晉左傳則<lb/>
<pb n="KR3a0116_WYG_004-7b"/>
晉先吳一敬王元王史記周本紀十二諸侯年表則以<lb/>
為敬王崩子元王仁立元王八年崩子定王介立定王<lb/>
元年是魯哀之二十七年世本則以為敬王崩貞王介<lb/>
立貞王崩元王赤立此但可傳疑難武斷也<lb/>
孔䟽言仲尼感麟而作春秋所以感者以聖人之生非<lb/>
其時道無所施與麟相類故為感也杜以獲麟之義惟<lb/>
此而已深譏公羊反袂拭面稱吾道窮之説若謂麟應<lb/>
孔子而至則丘明子思孟軻荀卿皆尊崇孔徳何以不<lb/>
<pb n="KR3a0116_WYG_004-8a"/>
言此説最大雅<lb/>
哀廿七年傳云君子之謀也始中終皆舉之而後入焉<lb/>
註云所謂君子三思此不是始中終皆舉只是一思<lb/>
孔䟽衛在汲郡朝歌文公遷楚丘成公遷帝丘則在東<lb/>
郡濮陽則朝歌已為狄有後又入于晉然䟽未明言<lb/>
　<lb/>
　<lb/>
　<lb/>
<pb n="KR3a0116_WYG_004-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三魚堂賸言卷四<lb/>
</p>
<p>
</p>
  </div>
</body>
</text>
</TEI>
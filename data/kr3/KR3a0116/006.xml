<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三魚堂賸言卷六</head> <lb/>
    <p>
<pb n="KR3a0116_WYG_006-1a"/>
欽定四庫全書<lb/>
　三魚堂賸言卷六<lb/>
　　　　　　監察御史贈内閣學士陸隴其撰<lb/>
天命之謂性三句俱在大學首節明徳二字内戒懼愼<lb/>
獨則在上一箇明字内<lb/>
李厚菴言存養工夫該動静大學八條目不言存養是<lb/>
接小學來句句内有存養作脚也中庸言存養亦便包<lb/>
得擇執工夫下面只是抽出言之耳因言冉永光以存<lb/>
<pb n="KR3a0116_WYG_006-1b"/>
養專屬静之非<lb/>
看中庸喜怒哀樂即或問見朱子謂龜山其慟其喜中<lb/>
固自若之說雜於佛老恍然見聖賢應事之心與異端<lb/>
不同異端之心當喜怒哀樂之時其心漠然同於木石<lb/>
而姑外示如此之形聖賢之心當喜怒哀樂之時則是<lb/>
未發之理𤼵見在此一事一物之中皆可謂之無心而<lb/>
誠偽之相去天淵<lb/>
子思前言性道後復言中和蓋言性道或疑其迂逺而<lb/>
<pb n="KR3a0116_WYG_006-2a"/>
道不可離之意猶未甚顯言中和則必不能不謂之大<lb/>
本逹道而不可離也明矣<lb/>
在物為理即逹道也處物為義即逹徳也達道達徳俱<lb/>
是性亦俱是命中庸首章言道不言徳者蓋道與徳分<lb/>
言之則為二專言之則言徳可以包道言道可以包徳<lb/>
為靈邑諸生評中也者天下之大本也文見其多云虚<lb/>
能生實予謂惟實能生虚虚安能生實謂虚能生實者<lb/>
此佛老之見也朱子無極而太極之辨專為此<lb/>
<pb n="KR3a0116_WYG_006-2b"/>
天地位只是天下大綱都好了故致中便能如此此尚<lb/>
未難萬物育是天下事事都好了湏致和方能如此此<lb/>
最是難事雖云體立而後用行然用行更難于體立天<lb/>
命率性大徳小徳徳性問學皆可如此分配天地位萬<lb/>
物育猶言大綱正萬目舉<lb/>
李厚菴講不行不明章言子弟中有知者愚者不當急<lb/>
求其明且責其行能行然後能明子弟中有賢者不肖<lb/>
者不當急求其行且責其明能明然後能行<lb/>
<pb n="KR3a0116_WYG_006-3a"/>
講以人治人見雲峰胡氏曰以衆人望人不敢遽以聖<lb/>
人責人正與或問意合史氏伯璿非之者誤也所謂衆<lb/>
人望人中亦有至善在<lb/>
所以行之者一也此一字與一貫之一本同但一貫之<lb/>
一是功夫熟後得手處此一字起手即要是徹始徹終<lb/>
者<lb/>
厚菴欲以尊徳性專就主敬言而以道問學包力行<lb/>
夢中體認孟子無傷也是乃仁術也一莭此當與釣而<lb/>
<pb n="KR3a0116_WYG_006-3b"/>
不綱弋不射宿不殺胎不伐夭同㸔愛物之仁只應如<lb/>
此此其所以為無傷也覺津津有味<lb/>
孟子養氣即制外養中之法先立乎大是内外本末交<lb/>
相培養<lb/>
義襲而取不但告子即從事知言養氣者工夫一分未<lb/>
到一分便是義襲<lb/>
薛文清論養氣章云知言者盡心知性物格知至之功<lb/>
又在持志之先理明則能持志集義而又無忘無助長<lb/>
<pb n="KR3a0116_WYG_006-4a"/>
則浩然之氣自生矣余向疑知言持志是一項事厯觀<lb/>
諸講章無有説得明白者得此豁然又曰主敬可以持<lb/>
志少慾可以養氣此又補本章所未及<lb/>
古之井田随其地宜非通天下可行也觀左傳所云疆<lb/>
以周索疆以戎索及蒍掩牧隰臯井衍沃可見又周禮<lb/>
載師註疏尤明孟子所云野九一國中什一者恐亦是<lb/>
就滕之地形而言<lb/>
李見羅云仕止久速外别無秋陽江漢此言甚好然却<lb/>
<pb n="KR3a0116_WYG_006-4b"/>
未盡如喜怒哀樂子臣弟友皆是秋陽江漢又以一貫<lb/>
言之則一箇秋陽江漢貫萬箇秋陽江漢<lb/>
閱天之髙也一節文思此章所謂鑿有二種一是不讀<lb/>
書之鑿一是多讀書之鑿不讀書之鑿不知故者也多<lb/>
讀書之鑿不知故之利者也<lb/>
講千嵗之日至可坐而致覺此章易為良知家所借蓋<lb/>
鑿與不鑿其辨在毫釐之間非居敬窮理未易明白<lb/>
學生問伯夷伊尹栁下恵與楊墨同異愚因思夷尹恵<lb/>
<pb n="KR3a0116_WYG_006-5a"/>
是中道上之偏楊墨是中道外之偏譬如三間㕔夷尹<lb/>
恵皆在中一間但畧有些偏若楊墨則偏在兩旁着壁<lb/>
去了<lb/>
孟子云仁人心也是指仁為心象山是指心為仁仁義<lb/>
禮智四者各有體用而以其流行之序言之仁初𤼵出<lb/>
只是一㸃萌芽及其盛則為禮及其成則為義既成而<lb/>
藏則為智孟子所以指仁為人心義為人路其實仁義<lb/>
禮智皆在心<lb/>
<pb n="KR3a0116_WYG_006-5b"/>
先立乎大立字工夫兼持志飬氣直解專以持志講此<lb/>
立字豈養氣工夫在從小體内乎殊誤<lb/>
與學生講登東山節問曰孔子既如是不可及何以又<lb/>
曰彼丈夫也我丈夫也余曰且未説及此講至末節曰<lb/>
孔子豈不可及哉但學之當有序<lb/>
閱聖人百世之師章文想親炙二字見成周風俗之厚<lb/>
伯夷有功焉春秋之末至于戰國栁下恵有功焉<lb/>
閱大全養心莫善章見黄勉齋一條云孟子嘗言求放<lb/>
<pb n="KR3a0116_WYG_006-6a"/>
心矣又言存其心矣操之則存舍之則亡心之存亡決<lb/>
於操舍而又曰莫善於寡欲何也操存固學者之先務<lb/>
然人惟一心而攻之者衆聲色臭味交乎外榮辱利害<lb/>
動乎内随感而應無有窮已則清明純一之體又安能<lb/>
保其常存而不放哉此孟子𤼵明操存之説而又以為<lb/>
莫善於寡欲也雖然寡欲固善矣然非真知夫天理人<lb/>
欲之分則何以施克治之功哉故格物致知又所以為<lb/>
寡欲之要此又學者之所當察也愚因想及求放心章<lb/>
<pb n="KR3a0116_WYG_006-6b"/>
䨇峰述勉齋之説曰此章首言人心是言仁乃人之心<lb/>
次言放其心而不知求末言學問之道非止一端如講<lb/>
習討論玩索涵養持守踐行擴充克治皆是其所以如<lb/>
此者非有他也不過求我所失之仁而已此乃學問之<lb/>
道也三個心字脉絡聨貫皆是指仁而言依後一條則<lb/>
是寡欲即在求放心之内依前一條則似寡欲又在求放<lb/>
心之外二條不同然其實一也寡欲即在求放心内孟<lb/>
子於養心章則又抽出言之耳即如操存章程子曰操<lb/>
<pb n="KR3a0116_WYG_006-7a"/>
之之道敬以直内而已亦是抽出一敬言之<lb/>
由堯舜章末二句與好辨章吾為此懼一句相合此不<lb/>
是誇張語乃是憂深慮逺之語當時守先待後一段臨<lb/>
深履薄光景直從堯舜之兢業𤼵來<lb/>
思輯四書困勉録例註疏大全或問俱不必編入不欲<lb/>
廢成書也陸王之學不必多辨有學蔀通辨在也内當<lb/>
分學問思辨行五項採宋元諸儒之言是謂學採明興<lb/>
以來及近年諸儒之言是謂問𤼵先儒之未𤼵以愚按<lb/>
<pb n="KR3a0116_WYG_006-7b"/>
冠之是謂思辨諸説之同異以愚又按冠之是謂辨策<lb/>
勵學者勿徒為空言以學者讀此章五字冠之是謂行<lb/>
讀太極圖説註深有味乎繼之者善一繼字繼之即所<lb/>
謂萬物資始也不言始而言繼蓋隂陽無始也此等處<lb/>
朱子發得真是十分明白<lb/>
讀書録謂太極純乎理陽動隂静兼理氣又謂太極在<lb/>
陽動隂静之前此等處皆㸔得未融洽非程子體用一<lb/>
源顯㣲無間動静無端隂陽無始之意太極圖中之五<lb/>
<pb n="KR3a0116_WYG_006-8a"/>
行非指鑄鼎之金作室之木江河之水鑚燧之火也乃<lb/>
指天地間隂陽之氣有此五者耳<lb/>
程子體用一源顯㣲無間二語是周子無極而太極一<lb/>
句内意動静無端隂陽無始二語是周子動極而静以<lb/>
下之意薛文清講動静隂陽最明講體用顯㣲却有可<lb/>
疑當查<lb/>
呂涇野集有云盈天地間皆氣也氣而形皆物也物而<lb/>
則皆道也知形之顯於有即道之妙于無知道之妙于<lb/>
<pb n="KR3a0116_WYG_006-8b"/>
無即形之顯於有非舍形氣之外復有所謂道也此論<lb/>
可羽翼太極圖説<lb/>
聖人定之以中正仁義此即所謂道心常為之主而人<lb/>
心聼命焉定之之字指人心承上文善惡分來<lb/>
學蔀通辨言周子主静静字只好做敬字㸔此最宜玩<lb/>
閱念臺學言見其以静亦静動亦静講周子主静二字<lb/>
據朱子太極圖解則主静二字全不是此意此乃是程<lb/>
子定性書之意似不當牽而一之<lb/>
<pb n="KR3a0116_WYG_006-9a"/>
近思録載通書第三章而不載第一章二章以其不出<lb/>
太極圖説之意也第三章一幾字乃補圖説所未詳即<lb/>
邵子所云一陽初動處萬物未生時也圖説言太極通<lb/>
書便言誠圖説言陽動隂静通書便言誠通誠復圖説<lb/>
言五行通書便言元亨利貞圖説言中正仁義通書便<lb/>
言五常百行圖説言修吉悖㐫通書便言邪暗塞果確<lb/>
近思録第三段程子論中和此是朱子因中和舊説之<lb/>
非而特載此<lb/>
<pb n="KR3a0116_WYG_006-9b"/>
閱近思錄明道論上天之載無聲無臭其體則謂之易<lb/>
云因思書言人心道心易言形上形下孟子浩然之氣<lb/>
四字却括盡而曰浩然便已理氣合一所謂器亦道道<lb/>
亦器也<lb/>
近思錄不載横渠由太虚有天之名條及一故神想以<lb/>
其詞未逹意與<lb/>
近思錄以伊川顔子論列明道定性書前此有深意盖<lb/>
朱子嘗言定性書一篇之中都不見一個下手處又云<lb/>
<pb n="KR3a0116_WYG_006-10a"/>
定性書不是正心誠意工夫是正心誠意以後事故將<lb/>
伊川之論列于前是即定性下手工夫也<lb/>
查近思錄横渠心統性情一條為天地立心一條皆正<lb/>
䝉所無儒宗理要即採之性理近思錄而列於拾遺内<lb/>
蓋張子之書不能盡傳矣<lb/>
將小學示學生因㸔立教篇内則一條歎古人之教必<lb/>
防之於未然必使之以漸進所以教無不成與學生講<lb/>
小學明倫篇内則子事父母一條想見古人一團愛敬<lb/>
<pb n="KR3a0116_WYG_006-10b"/>
之意融結而出分不得某處是愛某處是敬<lb/>
與學生講小學見禮記説不登髙不臨深不茍訾不茍<lb/>
笑夫茍訾茍笑與登髙臨深一様可不畏哉<lb/>
　<lb/>
　<lb/>
　<lb/>
　<lb/>
　三魚堂賸言卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三魚堂賸言卷十一</head> <lb/>
    <p>
<pb n="KR3a0116_WYG_011-1a"/>
欽定四庫全書<lb/>
　三魚堂賸言卷十一<lb/>
　　　　　　監察御史贈内閣學士陸隴其撰<lb/>
太倉王石隱刻說文論正自云此書十年静悟十年考<lb/>
正彚成三十萬言誠宇内所未有之書亦宇内不可少<lb/>
之籍其自喜如此諸莊甫言石隱少習醫壯而友桴亭<lb/>
確菴乃勉於學二子皆兄事之其學不從八股入而能<lb/>
刻勵成一家言<lb/>
<pb n="KR3a0116_WYG_011-1b"/>
陸翼王博聞而樸實君子也家多藏書如儀禮經傳通<lb/>
解金仁山許白雲真西山魏鶴山文集及西山讀書記<lb/>
其家多有學蔀通辨一書孫北海亦從翼王借得韓元<lb/>
少徐彦和皆從借抄翼王言北海學博而才敏其所著<lb/>
諸書雖不皆精然多有益于學者博學之士皆收入門<lb/>
下相助挍對朱錫鬯顧寜人其尤也顧寜人有日知錄<lb/>
多發先儒所未發又言桴亭確菴當婁東二張盛行之<lb/>
時獨卓然以實學自勵不肯隨聲附和桴亭上馬撫臺<lb/>
<pb n="KR3a0116_WYG_011-2a"/>
二十四欵皆切中時務<lb/>
胡敬齋集三卷目録自第五葉後缺疑其書尚不止此<lb/>
查焦弱侯經籍考不載此書卷首有門人鄱陽余祐序<lb/>
其第一篇奉于生書託其於京中尋程子遺書朱子語<lb/>
類伊洛淵源晦菴文集等書噫先軰於書亦得之難如<lb/>
此<lb/>
陸翼王言嘉定四先生之文皆本于歸震川蓋震川一<lb/>
脉獨傳于嘉定而及于餘子也震川墓志係唐叔達<lb/>
<pb n="KR3a0116_WYG_011-2b"/>
筆託名于王文肅初文肅欲自作數日不成卒使叔達<lb/>
為之<lb/>
翼王又言黄陶菴每在神前以三事自誓不妄取不二<lb/>
色不談人過其就館于常熟也時張公國維巡撫吳中<lb/>
取陶菴觀風第一張公至主人所請與相見甚歡時適<lb/>
有以千金之事求主人為言于張公者主人適别有一<lb/>
事干張公不便又言勸陶菴言之陶菴堅不肯其人不<lb/>
得已索太翁一書與之曰子言此則我甘㫖之奉有餘<lb/>
<pb n="KR3a0116_WYG_011-3a"/>
孝莫甚焉陶菴卒不肯曰不可破我不妄取戒既第後<lb/>
不肯干凟有司太翁每以家貧為言卒不能移其意蓋<lb/>
其誓于神前者皆能力踐其言又言明季士大夫相聚<lb/>
上者言道徳次者論文章最下寜可渉聲色無有及於<lb/>
貨利者余言陶菴之學間入於禪翼王言陶菴本從濓<lb/>
洛入門後喜静坐又喜閲壇經諸書因不無夾雜又言<lb/>
此事是非誠難辨在江寜得學蔀通辨乃始知之又言<lb/>
魏環極言孫北海諸書以考正晚年定論為第一又言<lb/>
<pb n="KR3a0116_WYG_011-3b"/>
嘉定前軰之書嚴永思通鑑是一好書雖有云溫公通<lb/>
鑑有資於治者取之無關于治者略之今嚴書所詳溫<lb/>
公非不知之乃其所不取者也然嚴書亦不為無益又<lb/>
言徐九一雖溺於聲色而晚節甚好宜其有子昭𤼵<hi>名枋</hi>
也<lb/>
吳淞江之白鶴港南有宣聖衣冠墓讀其碑乃孔子四<lb/>
十四代孫稹仕隋為蘇州刺史因家焉而以宣聖衣冠<lb/>
葬於此循其墓道過一小橋橋北即先師廟先聖及四<lb/>
<pb n="KR3a0116_WYG_011-4a"/>
配皆塑像左為啟聖祠祠有孔子周流列國圖右為子<lb/>
之燕居有吳道子畫聖像石碑二廟後即先聖衣冠墓<lb/>
墓後有書院守祠僧聖歸居之僧云道子聖像碑其大<lb/>
者相傳為徐文真家摹刻亂後埋沒於瓦礫中康熈九<lb/>
年移置于此其小者相傳為松江顧氏家物則在此已<lb/>
久又云塑像先是萬厯時陸古堂倣闕里像為之嵗久<lb/>
圯壊今年八月邑中士大夫改塑以舊像為不文俱從<lb/>
改易然失其真矣陸古堂即纂廣輿記者<lb/>
<pb n="KR3a0116_WYG_011-4b"/>
舟中㸔山曉閣明文選見曾異撰弗人送劉漢中教授<lb/>
廣信序云信州鵞湖古朱陸辨論同異處也自𢎞正以<lb/>
前則朱勝隆萬以後則陸勝嘉隆之間朱陸争而勝負<lb/>
各半説得明白然曾意却是要調停于朱陸之間曾又<lb/>
送林守一序云使司馬子長而與人交必不能成史記<lb/>
其意謂必目中無人獨徃獨來然後其氣無礙而能著<lb/>
作此不成議論又曹峩雪賀施存梅八十序十分回䕶<lb/>
謂昭代奄豎之禍三為振為瑾為忠賢而忠賢為烈頌功徳<lb/>
<pb n="KR3a0116_WYG_011-5a"/>
如莽迫帝后如操私人典兵室有藏甲如産禄南北軍<lb/>
文負文定不能尼振文正文恪不能尼瑾如揚方沸之<lb/>
羮而欲澹灑之以仙掌之露勢所甚難為時計者獨有<lb/>
抽薪一法耳自寅秋膺簡命緹騎不復出詔獄之威亦<lb/>
稍殺止則以曲逆之沉思運仲弓之妙用委蛇調劑師<lb/>
既不言世亦不得盡知不然一跌而為蕃武再跌而為<lb/>
訓注徃事可鑒又何幸焉噫存梅所處何時所居何位<lb/>
所行何事可以抽薪兩字塞責耶共閲倪鴻寳黄石齋<lb/>
<pb n="KR3a0116_WYG_011-5b"/>
文湛持陳明卿譚友夏章大力羅文止艾千子張受先<lb/>
文數十首惟千子宋史禮樂志論差為有用文字金正<lb/>
希文嫌其多衰颯之氣張天如文頗精寔而氣多滯有<lb/>
陳𢎞緒號石莊者文氣甚爽未詳其為何人陳卧子平<lb/>
内盗議頗佳田一儁羅念菴祠田記李維楨告信陵君<lb/>
祠文俱可人意于慎行與司宼丘公論江陵事書最是<lb/>
有關係文字馮琢菴寄山隂王相公書伍容菴上首輔<lb/>
書是有用之文陳眉公袁石公等書俱纎細無足取又<lb/>
<pb n="KR3a0116_WYG_011-6a"/>
馮琢菴文昌閣記云今祠家多援周天列星而以人事<lb/>
之取斗四星圖繪其象而謂之魁指戴筐六星為縞衣<lb/>
素舄青童白馬而謂之文昌夫以懸象著明列宿之次<lb/>
乃能下而與人通其言語文字聼其鐘鼔管籥饗其牲<lb/>
牢酒醴此其説宜儒者所不道最足醒人<lb/>
程孟陽耦耕堂集纎細無可取<lb/>
常熟志修於嘉靖己亥平湖馮汝弼作縣時也查有明<lb/>
一代人物當以吳訥為第一傳稱其非聖之書不讀文<lb/>
<pb n="KR3a0116_WYG_011-6b"/>
非闗於世教不為所著有小學集解北漢字義等書永<lb/>
樂時人其所著尊經閣記發明朱子子㳺祠記甚明朱<lb/>
子記中引隋書儒林傳序南方之學得其精華及荀卿<lb/>
非十二子篇媮懦憚事無㢘恥嗜飲食是子㳺氏之儒<lb/>
雖引之而不明言其所出得訥記而愈明訥云荀去子<lb/>
游㡬二百載其時弟子鄉人或狃于習俗遂議及子游<lb/>
故朱子云云修志者邑人鄧韍<lb/>
古㣲書者華容人孫㲄纂古䜟緯之書而自附以論解<lb/>
<pb n="KR3a0116_WYG_011-7a"/>
偶撿其一叚頗好曰三墳以伏羲為燧人之子矣鄭𤣥<lb/>
六藝論又謂遂皇之後厯六紀九十一代至伏羲皇甫<lb/>
世紀云女媧氏亦風姓伏羲之妹也譙周古史考則云<lb/>
遂人次有三姓乃至伏羲伏羲次有三姓乃至女媧鄭<lb/>
𤣥以大庭氏為神農之别號而譙周以神農炎帝非一<lb/>
人自神農至炎帝一百三十三姓羅泌路史至以為軒<lb/>
轅之前别有軒轅而有巢之上更一有巢何上古之多<lb/>
茫㝠也夫以帝王至貴而隱冺曶汨猶若此而况於後<lb/>
<pb n="KR3a0116_WYG_011-7b"/>
世一介里巷修名者其孰為表而傳之使聲施不朽哉<lb/>
見張爾公四書大全辨大約好因史以証經此其所長<lb/>
而多翻朱註非純正之書也比之見聖編則較斂然才<lb/>
又不如内引陳㡬亭則稱嘉善陳氏引譚梁生顧麟士<lb/>
則稱或曰<lb/>
齊東野語係南宋周密字公謹所著内有辨復覆伏三<lb/>
字音義一叚甚好曰復覆伏三字音義相出入易於混<lb/>
亂今各䟽于左復有三音房六切者復歸之復也字書<lb/>
<pb n="KR3a0116_WYG_011-8a"/>
訓以徃來是也易卦之復毛詩復古復竟土語言可復<lb/>
也克己復禮皆是也易註云還語註猶覆與詩為恢復<lb/>
之復其義一也扶富切復又之復也字書訓以又是也<lb/>
書復歸于亳詩復㑹諸侯語復夢周公則不復也及復<lb/>
見復聞之類皆是也芳六切與覆同音者反復之復也<lb/>
易乾象賛反復道也釋文芳六切本亦作覆是也覆亦<lb/>
有三音芳六切者反覆之覆也字書訓以反是也中庸<lb/>
傾者覆之註敗也與易反復道也之復音同義異敷救<lb/>
<pb n="KR3a0116_WYG_011-8b"/>
切者覆幬之覆也字書訓以蓋是也扶又切者伏兵也<lb/>
左傳君為三覆以待之是也伏亦有二音房六切者伏<lb/>
羲之㐲也字書訓以伺也匿也隱也是也三伏之伏及<lb/>
伏羲伏生赤伏符皆是也扶富切者鳥抱卵也莊子越<lb/>
雞不能伏鵠卵及後漢大丈夫當雄飛安得雌伏皆是<lb/>
也前五行志元帝初年中丞相府史家雌雞伏子顔云<lb/>
房富反用字者不可以不辨焉<lb/>
王元羙望太湖詩云青天不道向外生白日如從此間<lb/>
<pb n="KR3a0116_WYG_011-9a"/>
沒此二句雖是形容太湖之寥廊然亦可見人之見識<lb/>
易局於一隅若不從太湖之外㸔而只就太湖中㸔則<lb/>
㡬疑天日只在太湖邉上矣<lb/>
江陵答大同廵撫賈春宇曰俺答既死彼中無主争王<lb/>
争印必有一畨擾亂在我惟當沉㡬處静以俟其自定<lb/>
有來控者悉撫以好語使人人皆以孟甞君為親己然<lb/>
後視其勝者因而與之不宜強為主持致滋仇怨也此<lb/>
純是戰國機械以程朱處此當如何曰程朱亦不強為<lb/>
<pb n="KR3a0116_WYG_011-9b"/>
主持但其來控則以至誠告之曰朝廷無成心但爾衆<lb/>
共推服能效順者當主之<lb/>
妹壻陳耐菴好學不倦藏書甚富余為顔其堂曰萬卷<lb/>
嘗云窮逹天也若不讀書便不識義理不識義理何以<lb/>
為人余首肯其言<lb/>
魏永叔禧延陵書院記云漢唐之黨禍君子與小人相<lb/>
攻也至雒蜀之黨分而君子與君子相攻矣雒蜀之争<lb/>
是君子之講學與君子之不講學者相攻也至朱陸之<lb/>
<pb n="KR3a0116_WYG_011-10a"/>
黨分近日程朱陽明之説異而君子之講學與講學者<lb/>
相攻矣為學者各有所得力之處要歸于聖賢之道而<lb/>
己又蔡忠襄傳云姚江王文成公以道學立事功為三<lb/>
百年一人灑北宋以來儒者之恥於此二文可窺其學<lb/>
孫北海禹貢山水考其中考核亦多可據但每將他人<lb/>
之説與己意夾持間架不清<lb/>
汪苕文鈍翁類稿有云古之君子欲進則進欲退則退<lb/>
未有不浩然自得者也今之君子側身遅回于進退之<lb/>
<pb n="KR3a0116_WYG_011-10b"/>
際恒皇皇焉不能自主何也非其人為之其時為之也<lb/>
古之君子力耕以為食力蠺以為衣俛仰身世無求而<lb/>
皆給故當其不得志而退也畢其生可以無悶今之君<lb/>
子仰無以養其親俯無以育其妻子飢寒之患廹于肌<lb/>
膚此其時與古異矣雖不得志其能遯世長徃浩然於<lb/>
寂寞無人之地哉吾以是知其難也讀此一段不覺為<lb/>
之慨然不得不令人思許魯齋治生為急一語<lb/>
鈍翁類稿内有王西樵傳載其所作偽詩傳論略云近<lb/>
<pb n="KR3a0116_WYG_011-11a"/>
世所傳子貢詩傳申公詩説皆偽也明有鄞人豐道生<lb/>
好撰偽書自言其家有魯詩世學一書傳自逺祖稷實<lb/>
自撰也又作詩傳託之子貢以為張本而所謂世學者<lb/>
若相與發明尋有妄人依旁詩傳别撰詩説其體類小<lb/>
序其説與豐氏盡同惟篇次小異道生叙詩傳源流又<lb/>
詭其所從出云魏正始中虞喜奉詔摹石而宋王子韶<lb/>
開河得之其説最支離而同時諸公無覺之者郭子章<lb/>
刻之於楚李維楨為序亦不一致疑惟道生同郡周應<lb/>
<pb n="KR3a0116_WYG_011-11b"/>
賓者著九經考異辨之特詳然㣲周氏其偽亦灼然也<lb/>
凡古書源流存亡眞贋漢藝文隋經籍降及鄭通志馬<lb/>
通考諸書可覆而按也漢書儒林叙諸家授受尤悉並<lb/>
無一言及子貢詩傳者考虞喜傳亦無奉詔書石經事<lb/>
獨申公為魯詩漢志魯故二十五卷説二十八卷隋志<lb/>
明言亡于西晉安得至今猶存耶此書本不足以欺後<lb/>
世而姚氏詩疑問引傳説與序等遂若詩傳果出子貢<lb/>
之手者按西樵氏論最有功於詩汪載之集中亦最有<lb/>
<pb n="KR3a0116_WYG_011-12a"/>
見余向固疑之然未知其出于豐坊也<lb/>
又云公伯寮親與七十子之列而敢于毁季路邢和叔<lb/>
本程門髙弟而遽誣宣仁以附紹述之説比例固好但<lb/>
寮雖史記列弟子中而家語無之未可定為弟子也即<lb/>
使果弟子矣或在七十人之外而未必在七十人之内<lb/>
即使在内矣而或在執贄以後叛其師友或在執贄以<lb/>
前未聞聖教皆不可知事遼逺難以臆斷也<lb/>
讀張文潛集喜其論漢曰文帝之所以裁絳侯者乃所<lb/>
<pb n="KR3a0116_WYG_011-12b"/>
以深愛之宣帝之所以寵霍光者乃所以深害之論徳<lb/>
宗曰徳宗先討田恱是先攻其堅故天下亂憲宗先平<lb/>
元濟是先攻其易故天下定又論魯仲連曰孔子請討<lb/>
陳恒不可則止仲連以布衣而出身救天下之患此墨<lb/>
子摩頂放踵之學論吳起曰起從事於法而不知權此<lb/>
主少國疑衆情未信時之所深忌子産所以欲焚載書<lb/>
論商鞅曰善飬生者和其血氣平其心志有賤丈夫焉<lb/>
不能忍嵗月之勤而急其效於耳目之前于是服毒石<lb/>
<pb n="KR3a0116_WYG_011-13a"/>
餌惡草以激之方其效也剛壯勇力倍於平時然不過<lb/>
數年而遺毒餘孽潰裂四出一日皆作而不可制又喜<lb/>
其譏司馬遷之反覆詳叙聶政荆軻竇嬰灌夫之事又<lb/>
論邴吉曰虜入雲中詔問丞相御史以虜所入郡御史<lb/>
不能對得譴責而丞相能具知見謂憂邉思職夫吉之<lb/>
能知馭吏之力也吉當曰臣與御史等耳臣之僕有先<lb/>
白臣臣是以知之此其為能豈獨憂邉思職而已哉吉<lb/>
脫宣帝于死能絶口不道獨貪一馭吏之功殆必不然<lb/>
<pb n="KR3a0116_WYG_011-13b"/>
傳曰思則得之不思則不得也吉未之思與論趙充國<lb/>
云武帝戰匃奴之強而不能引匃奴於弱而後戰唐太<lb/>
宗知頡利之方強雖足以勝之而未可以無患故與之<lb/>
臨渭水而盟其後李靖以孤軍而功過於衛霍之百戰<lb/>
惟投其時故也勾踐與范蠡謀吳勾踐不能忍而欲𤼵<lb/>
也數矣蠡獨不可至稻蟹之變而遂起而不疑此即充<lb/>
國之法也論李郭曰李光弼治軍行兵出郭子儀之右<lb/>
而當時諸將皆望風伏子儀子儀能使吐蕃為父而史<lb/>
<pb n="KR3a0116_WYG_011-14a"/>
思明乃上書請誅光弼大抵光弼之實不及子儀之名<lb/>
子儀安坐而有餘光弼馳騁而不足余嘗思其故讀史<lb/>
思明傳見光弼使烏承恩潛殺史思明事而後知李郭<lb/>
之優劣蓋子儀之為人至誠不欺主于忠信其胸中洞<lb/>
然大人也故静則人安其徳動則人伏其義光弼則市<lb/>
井之智盗賊之謀有時而用此於伏人之道小矣漢髙<lb/>
偽游雲夢雖能執韓信而信之反心自此生矣當此時<lb/>
髙才智士亦有輕其君之心故英布貫髙之徒繼踵而<lb/>
<pb n="KR3a0116_WYG_011-14b"/>
起此非伏英雄之道也按文潛之論李郭最正然其論<lb/>
治術則引老子曰將欲翕之必固張之將欲取之必固<lb/>
與之天之將寒也不以霜雪為之也金石裂土山焦者<lb/>
所以為今日之霰雪也天之將暑也不以蒸鬰為之也<lb/>
震風積雪者所以為今日之炎烈也故聖人未有不尚<lb/>
乎術也此則蘓氏之餘習大抵聖人言術必歸之道蘓<lb/>
氏之徒言道必歸之術<lb/>
　三魚堂賸言卷十一<lb/>
</p>
<p>
</p>
  </div>
</body>
</text>
</TEI>
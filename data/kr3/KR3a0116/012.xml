<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三魚堂賸言卷十二</head> <lb/>
    <p>
<pb n="KR3a0116_WYG_012-1a"/>
欽定四庫全書<lb/>
　三魚堂賸言卷十二<lb/>
　　　　　　監察御史贈内閣學士陸隴其撰<lb/>
性理朱子論讀書法曰書只貴讀縱熟㸔過心裡思量<lb/>
過也不如讀讀來讀去少間曉不得底自然曉得已曉<lb/>
得者越有滋味某舊苦記文字不得後來只是讀今之<lb/>
記得者皆讀之功也又曰讀書之法循序而漸進熟讀<lb/>
而精思愚閱此不覺爽然向來正病在思之功多而讀<lb/>
<pb n="KR3a0116_WYG_012-1b"/>
之功少所以學問不能長進何可不自勵<lb/>
張瑶山論做詩云後生纔得科第去學做詩做詩何用<lb/>
好是李杜撇下許多好人不學却去學醉漢此等議論<lb/>
大有益學者<lb/>
張江陵作呂豫所諱調陽墓誌云公為人外溫而心辨<lb/>
中毅而貌和於事呐呐不輕為可否於人恂恂不茍為<lb/>
異同甞曰大臣恊心體國茍利社稷嫌怨共之政本之<lb/>
地齗齗而争如國體何世儒嘐嘐猥小曹參而卑丙吉<lb/>
<pb n="KR3a0116_WYG_012-2a"/>
然則虞廷云寅恭者非耶按江陵之賛呂公者如此而<lb/>
其身則殊不然蓋呂公之為人亦非中正之道也　讀<lb/>
其辛未程䇿論治不主更張而主綜核綜核二字是江<lb/>
陵本領乃惡更張而遂病孟子之法先王而取荀卿之<lb/>
法後王則過矣<lb/>
閱威咫叔所作韻法至論縱有四聲横有七音之説似<lb/>
是而實非謂在樂五聲二變為七音若喉舌唇齒之音<lb/>
即止於七亦與樂之七音風馬牛不相及也夫十二律<lb/>
<pb n="KR3a0116_WYG_012-2b"/>
者聲之有定者也宮商者聲之無定者也今以一字而<lb/>
髙下之則十二律殆幾乎徧律尚不可定而可定其為<lb/>
宮商乎且玊篇韻㑹及陳獻可其分屬互有不同其為<lb/>
牽合無疑此論實聞所未聞又相與面論三十六字母<lb/>
宜刪者六宜增者二十有八合之得五十八母切韻指<lb/>
南等書不知聲之有母非三十六字之可統也故有音<lb/>
和類隔等門展轉葛藤又云邵子不用見溪羣疑等母<lb/>
而以他音一百五十二為母此是振古人豪之識但聲<lb/>
<pb n="KR3a0116_WYG_012-3a"/>
音之數則寔無如是之多也若獻可之韻雖云本邵子<lb/>
寔不用邵子之法又云從來韻譜止為詩賦限韻而設<lb/>
原非審音而分韻元尚聲律而周氏之韻出一釐千古<lb/>
之訛洪武因之又云自唐以前之詩必以律呂調之而<lb/>
始可合樂至詞曲起則律呂即在詞曲之中矣　辛酉<lb/>
十一月閲邵子書知以律呂配聲音亦是借説非樂中<lb/>
之律呂<lb/>
真西山集有葉安仁墓誌銘云葉名湜字子是建安人<lb/>
<pb n="KR3a0116_WYG_012-3b"/>
為安仁令以循吏稱子采末云世逺道散為政者芻狗<lb/>
其人鬼魅其俗以為非嚴法峻刑不能服而朝夕所治<lb/>
者敲朴以聚財而已其聞義利先後之説鮮不姍笑以<lb/>
為迂濶而君用之於治邑不期年間其效章灼若是然<lb/>
則古道不可行於今斯民不可以理義化其又果然與<lb/>
又言君壯嵗㳺文公朱先生之門得以直養氣之説故<lb/>
其為人磊落明白無所回隠愚向讀葉采近思録註不<lb/>
知其人觀此知采之學有自來矣<lb/>
<pb n="KR3a0116_WYG_012-4a"/>
西山集史彌逺乞歸田里補還服制不允詔曰大臣之<lb/>
義與衆庶不同多事之時視承平亦異夫既任安危之<lb/>
責則當權輕重之宜其他賜彌逺詔尚多皆極其賛揚<lb/>
至云羣材彚進蔚有慶厯元祐之風公道砥平浸還乾<lb/>
道淳熈之舊西山亦不幸而處此時哉<lb/>
嗣開叔祖言法不可輕變所變之法雖善而小民未必<lb/>
通知則胥吏反因以生奸非數年之久不能得其益又<lb/>
言人之奸弊當預防之不可使至于甚至於甚而後治<lb/>
<pb n="KR3a0116_WYG_012-4b"/>
之則所傷實多<lb/>
宋崑友言我軰當隨處體認天理亦當隨處培養人材<lb/>
閲崑友謁劉青田祠詩䟦云向聞先生埋金以遺子孫<lb/>
凡有𤼵掘處相傳以為美談余心疑之誠如所云則管<lb/>
華之不若矣何以為先生及至括蒼寓城東張賔朋家<lb/>
備問青田軼事如埋金發掘俱正統時巨㓂鄭諌胡陶<lb/>
得二子孫所為假先生以欺世爾愚按此為青田表白<lb/>
不可不知<lb/>
<pb n="KR3a0116_WYG_012-5a"/>
臨川四先生止艾東鄉天傭子集中有有用之文<lb/>
泊小貞借宿於蘆花菴菴臨泖濵僧心遺指菴前之泖云此<lb/>
為横泖其自泖塔一直上南者為長泖二泖相並其又<lb/>
南則為圓泖蓋即五舍泖也泖字在篇海字彚皆音栁<lb/>
其字始見于陸機對晉武帝之言愚因僧言思所謂三<lb/>
泖者乃陸機一時之言以其傍九峰言之耳若夫五舍<lb/>
泖之南有小泖以及泖橋以南之泖皆不在三泖之數<lb/>
也　又泖塔僧漢輪云青浦北捍山有横泖為三泖之<lb/>
<pb n="KR3a0116_WYG_012-5b"/>
一在泖塔東北泖橋以南者為長泖此説近之<lb/>
途中㸔車箱兩旁下又釘一小横木中間鑿為半月形<lb/>
含軸其中亦有於小横木下為兩足以含軸者此即考<lb/>
工記註所謂伏兎也又疑車箱四旁木皆謂之軫如今<lb/>
蘆席四旁有邉者亦謂之軫當再考<lb/>
呂涇野送黄廣東序云今之聼獄也速判結以為神空<lb/>
囹圄以為静遏告訴以為威習左右以為察委屬吏以<lb/>
為體納請謁以為通久淹禁以為慎法是以不中而民<lb/>
<pb n="KR3a0116_WYG_012-6a"/>
是以罔措此數語可為炯戒<lb/>
涇野浩齋詩叙云自孟子後漢時董汲陳郭諸賢似能<lb/>
行而未盡明隋唐時王韓陸李諸賢似能明而未必行<lb/>
趙宋周張二程馬邵諸賢似能明且行矣而未至此數<lb/>
語説得好又送汪希周序云凡官省下者率知獲上而<lb/>
不知治下知勤簿書而不知勤農桑知信吏胥而不信<lb/>
閭閻知奔走司院而不知行阡陌官是以日遷而民是<lb/>
以日敝此數語形容俗吏最精<lb/>
<pb n="KR3a0116_WYG_012-6b"/>
涇野又有云學士君子者將以治國平天下者也當其<lb/>
未仕之先所宜急者莫有過於身家身家理而國天下<lb/>
不難矣然而學士君子徃徃舍其本源巧藝以謀進多<lb/>
術以干顯後雖有國天下之責莫從而理也此一段最<lb/>
中學者之病<lb/>
騐祭品中有黍稷稻粱粳五種粱係髙粱稻乃南方之<lb/>
粳米粳乃南方之糯米黍稷同一種但黍黏而稷不黏<lb/>
獨不用小米吏云前任丁去之想必因祀典上止有黍<lb/>
<pb n="KR3a0116_WYG_012-7a"/>
稷稻粱然予疑今北方所謂小米乃是稷所謂稷乃是<lb/>
黍之不黏者耳故府志云土人謂飯黍為稷存之以俟<lb/>
知者其以糯米為粳此必是吏之偶誤<lb/>
馬夫以糓數種來㸔其所謂榖子者有紅黑白三種黒<lb/>
者粘其所謂黍子者有紅白二種皆粘而指庭中所産<lb/>
似黍者則謂之稷子又有一種其穂似狗尾草者則謂<lb/>
之粱糓其種最貴蓋是粟之别種<lb/>
行鄉飲酒禮舉觶在賔主獻酢之後今在前恐未是又<lb/>
<pb n="KR3a0116_WYG_012-7b"/>
思今之用湯即古太羮之意用茶即古元酒之意<lb/>
湯潛菴黜滛祠䟽當與㑹典祭厲文同㸔一是不侮鰥<lb/>
寡一是不畏強禦君子之待幽明一个理<lb/>
羣芳譜係新城王象晉所輯亦不為無用然考草木而<lb/>
不甚引爾雅及漢唐註䟽覺少源委如指飯黍為稷及<lb/>
將鄭風之荼與弼風之荼㸔作一物皆是踈處<lb/>
閲呻吟語問治人之道曰無忿疾於頑竊思頑是最可<lb/>
忿疾者千態萬狀他反要來愚我謗我我涵飬稍不足<lb/>
<pb n="KR3a0116_WYG_012-8a"/>
忿疾便生<lb/>
一友作生日詩云鐵漢有身經百鍊金人無口學三緘<lb/>
二語最好然未易言不善鍊者只鍊得世情不曾鍊得<lb/>
道義不善緘者只緘得當言的不曾緘得不當言的<lb/>
㸔夜行燭思此書篇名多淺俗蓋必月川先生因其父<lb/>
之所問以名篇可見納約自牖之意而月川先生一團<lb/>
誠意如春氣之隨處充滿有隙便入亦可想見小學是<lb/>
古方夜行燭是因病加減之方<lb/>
<pb n="KR3a0116_WYG_012-8b"/>
戰國䇿一書只應列在諸子算不得史<lb/>
朱子諸封事人但見其一味正直然其中仍有一段忠<lb/>
厚和平之意在所以後來雖危而不至於嬰禍<lb/>
閱潛確類書見其載滹沱河滋河絶無源委真是無頭<lb/>
學問又太史公律書言卯之為言茂也此書乃引之以<lb/>
証三泖之泖尤誤按泖字疑本作卯因在正東而言晉<lb/>
人疑此為東江非無謂也後人於卯旁加水耳蓋三江<lb/>
婁淞皆在東北惟此在正東本草載陶𢎞景云佛書稱<lb/>
<pb n="KR3a0116_WYG_012-9a"/>
乳成酪酪成酥酥成醍醐可以悟學問已精益精之境<lb/>
陳端伯言劉誠意未甞講風水皆世俗附㑹<lb/>
唐夢賚言青城童子八歳能知未來事未幾童子病病<lb/>
愈不復能有所知一鈍人耳邵子昆言有人生而能言<lb/>
其前生事余因憶樗林隨筆中有一條言人生而能知<lb/>
其前生後不復記憶者是有物憑焉此最足破愚俗<lb/>
范浚蘭溪人即作心箴者今有香溪集尚存<lb/>
向疑通鑑纂本載潘氏總論不知其為何人今見婺源<lb/>
<pb n="KR3a0116_WYG_012-9b"/>
志文苑内有之字伯誠但鑑上多稱陽節潘氏志則稱<lb/>
節齋<lb/>
錢塞菴<hi>名士升</hi>少受業於顧涇陽甞手輯涇陽十書其居<lb/>
䘮最盡禮以家禮所載與朱子平昔議論多異同作家<lb/>
禮考証一編二書惜未得見<lb/>
偶閱大學衍義補厯象法二卷見丘瓊山取詩十月之<lb/>
交注而不取堯典天與日月皆左旋之注蓋瓊山亦未<lb/>
知二説之一也<lb/>
<pb n="KR3a0116_WYG_012-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0116_WYG_012-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三魚堂賸言卷十二<lb/>
</p>
<p>
</p>
  </div>
</body>
</text>
</TEI>
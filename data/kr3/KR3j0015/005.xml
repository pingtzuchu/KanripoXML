<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>長短經卷五</head>
    <p>
<pb n="KR3j0015_WYG_005-1a"/>
欽定四庫全書<lb/>
　長短經卷五　　　　　　唐趙㽔　撰<lb/>
　　七雄畧苐十八<lb/>
臣聞天下大器也羣生重蓄也器大不可以獨理蓄重<lb/>
不可以自守故劃野分疆所以利建侯也親踈相鎮所<lb/>
以關盛衰也昔周監二代立爵五等封國八百同姓五<lb/>
十五深根固本為不可拔者也故盛則周召相其治衰<lb/>
則五霸扶其弱所以夾輔王室左右厥世此三聖制法<lb/>
<pb n="KR3j0015_WYG_005-1b"/>
之意<hi>文武周公為三聖</hi>然厚下之典弊於尾大自幽平之後日<lb/>
以陵夷爵禄多出於陪臣征伐不由於天子吳并於越<lb/>
<hi>越王勾踐敗吳欲遷吳王於甬東與百家君之吳王曰孤老矣不能事君王遂自剄死越王滅吳</hi>晉分<lb/>
為三<hi>晉昭公六年卒六卿欲弱公室遂以法盡滅羊舌氏之族而分其邑為十縣六卿各以其子為大夫</hi>
<hi>晉益弱六卿皆大哀公四年趙襄子韓康子魏桓子共殺智伯盡分其地至烈公十九年周威王賜趙韓魏皆</hi>
<hi>命為諸侯晉遂滅</hi>鄭兼於韓<hi>鄭桓公者周厲王少子也幽王以為司徒問太史伯曰王室多故予</hi>
<hi>安逃死乎太史伯曰獨有雒之東土河濟之南可居公曰何如對曰地近虢鄶虢鄶之君貪而好利百姓不附</hi>
<hi>今公為司徒民皆愛公請試居之民皆公之民也桓公曰善竟國之至後世君乙為韓哀侯所滅并其國鄭遂</hi>
<pb n="KR3j0015_WYG_005-2a"/>
<hi>亡</hi>魯滅於楚<hi>魯頃公二年楚考烈王滅魯魯頃公亡遷於卞邑為家人魯遂絶</hi>海内無<lb/>
主四十餘年而為戰國矣秦據勢勝之地騁狙詐之兵<lb/>
蠶食山東山東患之蘓秦洛陽人也合諸侯之縱以賔<lb/>
秦張儀魏人也破諸侯之縱以連横此縱横之所起也<lb/>
<hi>議曰易稱先王建萬國而親諸侯孔子作春秋為後世法譏世卿不改制世侯由是觀之諸侯之制所從來上</hi>
<hi>矣荀悅曰封建諸侯各世其位欲使視人如子愛國如家置賢卿大夫考績黜陟使有分土而無分人而王者</hi>
<hi>總其一統以御其政故有暴於其國者則人叛人叛於下誅加於上是以計利思害勸賞畏威各競其力而無</hi>
<hi>亂心天子失道則侯伯正之王室微弱則大國輔之雖無道不虐於天下此所以輔相天地之宜以左右人者</hi>
<pb n="KR3j0015_WYG_005-2b"/>
<hi>也曹元首曰先王知獨理之不能久故與人共理之知獨守之不能固故與人共守之兼親疎而兩用參同異</hi>
<hi>而並進輕重足以相鎮親疎足以相衛兼并路塞逆節不生也陸士衡曰夫為人不如厚己利物不如圖身安</hi>
<hi>上在乎悦下為己存乎利人夫然則南面之君各矜其治九服之人知有定主上之子愛於是乎生下之體信</hi>
<hi>於是乎結世治足以敦風道衰足以禦暴强毅之國不能擅一時之勢雄俊之人無以寄霸王之志葢三代所</hi>
<hi>以直道四王所以垂業夫興衰隆替理所固冇教之廢興存乎其人愿法期於必凉明道有時而闇故世及之</hi>
<hi>制弊於强禦厚下之典漏於末折浸弱之釁遘自三季陵夷之禍終於七雄所謂末大必折尾大難掉此建侯</hi>
<hi>之弊也</hi>蘇秦初合縱至燕<hi>周武定殷封召公於燕與六國並稱王</hi>說燕文侯<lb/>
曰燕東有朝鮮遼東北有林胡樓煩西有雲中九原南<lb/>
<pb n="KR3j0015_WYG_005-3a"/>
有呼沲易水地方二千餘里帶甲數十萬車六百乘騎<lb/>
六千匹粟支數年南有碣石鴈門之饒北有棗栗之利<lb/>
民雖不田作而足於棗栗矣此所謂天府者也夫安樂<lb/>
無事不見覆軍殺將無過燕者大王知其所以然乎夫<lb/>
燕所以不犯冦被甲兵者以趙為之蔽其南也秦趙相斃<lb/>
而王以全燕制其後此所以不犯冦也且夫秦之攻燕<lb/>
也踰雲中九原過代上谷<hi>今易州也</hi>彌地數千里雖得燕城<lb/>
秦計固不能守也秦之不能害燕亦明矣今趙之攻燕<lb/>
<pb n="KR3j0015_WYG_005-3b"/>
也發號出令不至十日而數十萬之軍軍於東垣矣渡<lb/>
呼沲涉易水不至四五日而距國都矣故曰秦之攻燕<lb/>
也戰於千里之外趙之攻燕也戰於百里之内夫不憂<lb/>
百里之患而重於千里之外計無過於此者是故願大<lb/>
王與趙從親天下為一則燕國必無事矣燕文侯許之<lb/>
<hi>樂毅獻書燕王曰比目之魚不相得則不能行故古者稱之以其合兩而如一也今山東不能合弱而如一是</hi>
<hi>山東之智不如魚也又譬如軍士之引車也三人不能行索二人五人而車因行矣今山東三國弱而不能敵</hi>
<hi>秦索二國因能勝秦矣然而山東不知相索則智固舟不如軍士矣胡與越人言語不相知志意不相通同</hi>
<pb n="KR3j0015_WYG_005-4a"/>
<hi>而渡波至其相救助如一今山東之相與也如同舟而濟秦之兵至不能相救助如一智又不如胡越之人矣</hi>
<hi>三物者人之所能為一山東主遂不悟此臣之所為山東苦也願大王熟慮之今韓梁趙三國已合矣秦見三</hi>
<hi>晉之堅也必南伐楚趙見秦之伐楚必北攻燕物固有勢異而患同者秦久伐韓故中山民今秦之伐楚燕必</hi>
<hi>亡臣竊為大王計不如以兵南合三晉約戍韓梁之西邉山東不能為此此必皆亡矣燕果以兵南合三晉趙</hi>
<hi>將伐燕蘇代為燕説趙王曰今者臣從外來過水見蚌方出曝而鷸啄其肉蚌合而挾其啄鷸曰今日不雨明</hi>
<hi>日不雨必見蚌脯蚌亦謂鷸曰今日不出明日不出必見死鷸兩者不肯相捨漁父得而并擒之今趙且伐燕</hi>
<hi>燕趙久相支以弊其衆臣恐强秦之為漁父也願大王熟計之趙王乃止齊宣王因燕衰伐燕取十城燕易王</hi>
<hi>謂蘓秦曰先生能為燕得侵地乎秦曰請為王取之遂如齊見齊王拜而慶仰而弔齊王曰是何慶弔相隨之</hi>
<pb n="KR3j0015_WYG_005-4b"/>
<hi>速也蘓秦曰臣聞饑人之所以饑而不食烏喙者為其愈充腹而與死人同患也今燕雖小弱即秦之女壻也</hi>
<hi>大王利其十城而長與强秦為仇今使弱燕為鴈行而强秦推其後是食烏喙之類也齊王曰然則奈何蘓秦</hi>
<hi>曰臣聞古之善制事者轉禍而為福因敗而為功大王誠能聽臣歸燕十城燕必大喜秦王知以己之故而歸</hi>
<hi>燕之十城亦必喜此所謂棄仇讐而結碩友也齊王曰善於是歸燕十城</hi>蘓秦如趙<hi>趙之先與秦同</hi>
<hi>祖周繆王使造父御破徐偃王乃賜造父以趙城趙氏世為晉卿也</hi>說趙肅侯曰臣竊為<lb/>
君計莫若安民無事且無庸有事民為也安民之本在<lb/>
於擇交擇交而得則民安擇交而不得則民終身不安<lb/>
請言外患齊秦為兩敵而民不得安倚秦攻齊而民不<lb/>
<pb n="KR3j0015_WYG_005-5a"/>
得安倚齊攻秦而民不得安君誠能聽臣燕必致氈裘<lb/>
狗馬之地齊必致魚鹽之海楚必致橘柚之園韓魏中<lb/>
山皆可使致湯沐之奉而貴戚父兄皆可受封侯夫割<lb/>
地包利五伯之所以覆軍擒將而求也封侯貴戚湯武<lb/>
所以放弑而爭也今君高拱而兩有之此臣之所為君<lb/>
願也夫秦下軹道則南陽危刼韓包周則趙自操兵<lb/>
據衛取淇卷則齊必入朝秦秦欲已得乎山東則必舉<lb/>
兵而嚮趙矣秦甲渡河踰漳據番吾則兵必戰於邯鄲<lb/>
<pb n="KR3j0015_WYG_005-5b"/>
之下矣此臣之所為君危也當今之時山東之建國莫<lb/>
强於趙趙地方二千餘里帶甲數十萬車千乘騎萬匹<lb/>
粟支數年西有常山南有河漳東有清河北有燕燕固<lb/>
弱國不足畏也秦之所害於天下莫如趙然而秦不敢<lb/>
舉兵而伐趙者何也畏韓魏之議其後也然則韓魏趙<lb/>
之南蔽也秦之攻韓魏也無名山大川之險稍稍蠶食<lb/>
之傅國都而止韓魏不能支秦必入臣於秦秦無韓魏<lb/>
之䂓則禍必中於趙矣此臣之所為君患也臣聞堯無<lb/>
<pb n="KR3j0015_WYG_005-6a"/>
三夫之分舜無咫尺之地以有天下禹無百人之聚以<lb/>
王諸侯湯武之士不過三千車不過三百乘卒不過三<lb/>
萬立為天子誠得其道也是故明主外料其敵之强弱<lb/>
内度其士卒賢不肖不待兩軍相當而勝敗存亡之機<lb/>
固已形於胷中矣豈掩於衆人之言而以冥冥决事哉<lb/>
臣竊以天下之地圖按之諸侯之地五倍於秦料度諸<lb/>
侯之卒十倍於秦六國并力西面而攻秦秦必破矣今<lb/>
西面而事之見臣於秦夫破人之與見破於人臣人之<lb/>
<pb n="KR3j0015_WYG_005-6b"/>
與見臣於人也豈可同日而論哉夫衡人者皆欲割諸<lb/>
侯之地以與秦秦成則髙臺榭美宫室聽笙竽之音國<lb/>
被秦患而不與其憂是故衡人日夜務以秦權恐愒諸<lb/>
侯以求割地願大王熟計之臣聞明主絶疑去讒屏流<lb/>
言之迹塞朋黨之門故尊主强兵之臣得陳忠於前矣<lb/>
故竊為大王計莫若一韓魏齊楚燕從親以叛秦合天<lb/>
下之將相㑹於洹水之上通質刑白馬而盟約曰秦攻<lb/>
楚齊魏各出鋭師以佐之韓絶其糧道趙涉河漳燕守<lb/>
<pb n="KR3j0015_WYG_005-7a"/>
常山之北秦攻韓魏則楚絶其後齊出鋭師以佐之趙<lb/>
涉河漳燕守雲中秦攻齊則楚絶其後韓守成臯魏塞<lb/>
其糧道趙涉河漳博闗燕出鋭師以佐之秦攻燕則趙<lb/>
守常山楚軍武闗齊涉渤海<hi>今滄州也</hi>韓魏皆出鋭師以佐<lb/>
之秦攻趙則韓軍宜陽楚軍武闗魏軍河外齊涉清河<lb/>
<hi>今貝州也</hi>燕出鋭師以佐之諸侯有不如約者以五國之兵<lb/>
共伐之六國從親以賔秦則秦甲必不敢出於函谷以<lb/>
害山東矣如此則霸王之業成矣趙王曰善<hi>秦既破趙長平軍遂</hi>
<pb n="KR3j0015_WYG_005-7b"/>
<hi>圍邯鄲趙人震恐東徙乃使蘓代厚幣説秦相應侯曰武安君擒馬服子乎曰然又欲圍邯鄲乎曰然代曰趙</hi>
<hi>亡則秦王矣夫武安君所為秦戰勝攻取者七十餘城南取鄢郢漢中北擒馬服之軍雖周召呂望之功不益</hi>
<hi>於此趙亡即秦王矣以武安為三公君能為之下乎欲無為之下固不得矣秦攻韓圍邢丘困上黨上黨之人</hi>
<hi>皆歸趙不樂為秦人之日久矣今趙北地入燕東地入齊南地入韓魏君之所得無慮幾何故不如因而割之</hi>
<hi>無以為武安君之功也於是應侯言於秦王曰秦兵疲勞請許韓趙之君割地以和秦既罷軍趙王使趙赦約</hi>
<hi>事秦欲割六城而與之虞卿謂王曰秦之攻趙也倦而歸乎其力尚能進愛王而弗攻乎王曰秦之攻我無餘</hi>
<hi>力矣必以倦歸耳虞卿曰秦以其力攻其所不能取倦而歸王又割其力之所不能取以送之是助秦自攻耳</hi>
<hi>來年秦復求割地王將與之乎弗與則棄前功而兆後禍也與之則無地以給之語曰强者善攻弱者善守今</hi>
<pb n="KR3j0015_WYG_005-8a"/>
<hi>聽秦秦兵不弊而多得地是强秦而弱趙也以益强之之求秦而割逾弱之趙其計固不止矣且王之地有盡而秦</hi>
<hi>無已以有盡之地而給無已之求其勢必無趙矣王計未定樓緩從秦來王以問之緩曰不如與之虞卿曰臣</hi>
<hi>言勿與非固勿與而已也秦索六城於王王以六城賂齊齊秦之深讐也得王之六城并力而西擊秦齊之德</hi>
<hi>王不待辭之畢也則王失之於齊取償於秦而齊趙之深讐可以報矣且示天下有能為也王以此發聲兵未</hi>
<hi>窺於境秦之重賂必至於趙而反請和於王秦既請和韓魏聞之必盡重王重王必出重寶以一於王則是王</hi>
<hi>一舉而得三國之親而秦益危矣趙王曰善即遣虞卿東見齊王與之謀秦虞卿未及發而秦使者已在趙矣</hi>
<hi>樓緩聞之亡去秦圍趙王使平原君入楚從親而請其救平原君之楚見楚王説以利害日出而言日中不决</hi>
<hi>毛遂乃按劒厯階而上謂平原君曰縱之利害兩言而决耳今日出而言日中不决何也楚王叱曰胡不下吾</hi>
<pb n="KR3j0015_WYG_005-8b"/>
<hi>與汝君言汝何為者毛遂按劒而前曰王之所以遇遂者以楚國之衆也今十步之内王不得恃楚國之衆王</hi>
<hi>之命懸於遂之手矣吾君在前叱者何也且遂聞湯以七十里之地立為天子文王以百里之壤而臣諸侯今</hi>
<hi>楚地方五千里持㦸百萬此覇王之資也以楚之强天下莫能比而不能當也白起小竪子耳率數萬之衆興</hi>
<hi>師以與楚戰一戰而舉鄢郢再戰而燒夷陵三戰而辱王之先人此百代之怨趙之所羞而王不知恥焉今合</hi>
<hi>縱者為楚不為趙也楚王曰茍如先生之言謹奉社稷以從楚於是遂出兵救趙趙孝成王時秦圍邯鄲諸侯</hi>
<hi>之救兵莫敢擊秦魏王使晉鄙救趙畏秦止於湯隂不進魏使客將軍新垣衍閒入邯鄲令趙帝秦此時魯連</hi>
<hi>適逰趙㑹秦圍邯鄲聞魏欲令趙尊秦為帝乃見平原君曰梁客新垣衍安在吾請為君責而歸之平原君曰</hi>
<hi>勝請為紹介魯連見新垣衍而無言新垣衍曰吾視貌居此圍城之中皆有求於平原君也今觀先生之玉</hi>
<pb n="KR3j0015_WYG_005-9a"/>
<hi>非有求於平原君也曷為久居圍城之中而不去乎魯連曰世以鮑焦為無從容而死者皆非也衆人不知為</hi>
<hi>一身彼秦者棄禮義而上首功之國權使其上虜使其人彼即肆然而為帝過而遂政於天下則連有蹈東海</hi>
<hi>而死耳吾不忍為之人也所以見將軍者欲以助趙衍曰先生助之將奈何魯連曰吾將使梁及燕助之齊楚</hi>
<hi>則固助之矣衍曰燕則為請以從矣若乃梁者即吾乃梁人也先生惡能使梁助之魯連曰梁未覩秦稱帝之</hi>
<hi>害故耳使梁覩秦稱帝之害則必助趙矣衍曰秦稱帝之害何知連曰昔者齊威王嘗為仁義矣率天下諸侯</hi>
<hi>而朝周周貧且微諸侯莫朝而齊獨朝之居嵗餘周烈王崩齊後往周怒赴於齊曰天崩地坼天子下席東蕃</hi>
<hi>之臣田嬰後至則斮齊威王勃然怒曰叱嗟而母婢也卒為天下笑故生則朝周死則叱之誠不忍其求也彼</hi>
<hi>天子固然其無足怪衍曰先生獨不見夫僕乎十人而從一人者寧力不足而智不若耶畏之也魯連曰嗚呼</hi>
<pb n="KR3j0015_WYG_005-9b"/>
<hi>梁之比秦若僕耶衍曰然魯連曰吾將使秦王烹醢梁王衍愕然曰亦甚矣先生之言也先生又惡能使秦王</hi>
<hi>烹醢梁王連曰固也待吾將言之昔者九侯鄂侯文王紂之三公也九侯有子而好故獻之紂紂以為醜醢九</hi>
<hi>侯鄂侯爭之强辨之疾故脯鄂侯文王聞之喟然而歎就故拘之牖里之庫百日欲令之死曷為與人俱稱王卒</hi>
<hi>脯醢之地齊湣王將之魯夷維子為御執䇿而從謂魯人曰子將何以待吾君魯人曰吾將以十大牢待子君</hi>
<hi>夷維子曰子安取禮而來彼吾君者天子也天子巡狩諸侯避舍納管籥攝袵抱几視膳於堂下天子已食乃</hi>
<hi>退而聽朝也魯人投其籥不果内不得入於魯將之薛假塗於鄒當是時鄒君死湣王欲入弔夷維子謂鄒之</hi>
<hi>孤曰天子弔主人必將倍殯設几北面於南方然後天子南面弔鄒之羣臣曰必若此將伏劒而死故不敢入</hi>
<hi>於鄒鄒魯之大夫生則不能事養死則不得賻禭然且欲行天子之禮於鄒魯鄒魯之臣不果内今秦萬乘之</hi>
<pb n="KR3j0015_WYG_005-10a"/>
<hi>國也梁亦萬乘之國也俱據萬乘之國交有稱王之名覩其一戰而勝遂欲從而帝之則且變易諸侯之大臣</hi>
<hi>彼將奪其所不肖而與其所賢奪其所憎而與其所愛又將使其子女讒妄為諸侯妃姬處梁之宫梁王安得</hi>
<hi>晏然而將軍又何得故寵乎於是新垣衍起再拜謝曰吾請出不敢復言帝秦秦將聞之為韓退軍五十里</hi>
蘓秦如韓<hi>韓之先與周同姓事晉得封於韓為韓氏後周烈王賜韓侯得列為諸侯也</hi>説韓<lb/>
宣王曰韓北有鞏洛成臯之固西有宜陽商阪之塞東有<lb/>
宛穰洧水南有陘山地方九百餘里帶甲數十萬天下<lb/>
之强弓勁弩皆從韓出韓卒超足而射百發不暇止遠<lb/>
者栝洞胷近者鏑掩心韓之劒㦸則龍泉太阿皆陸斷<lb/>
<pb n="KR3j0015_WYG_005-10b"/>
牛馬水截鵠鴈夫以韓卒之勁與大王之賢乃西靣而<lb/>
事秦交臂而服焉羞社稷而為天下笑無大於此者也<lb/>
是故願大王熟計之大王無事秦事秦必求宜陽成臯<lb/>
今兹効之明年又復求割地與之則無地以給之不與<lb/>
則棄前功而受後禍且夫大王之地有盡而秦之求無<lb/>
已以有盡之地而逆無已之求此所謂市怨結禍者不戰<lb/>
而地已削矣臣聞鄙諺曰寧為雞口無為牛後今王西<lb/>
靣交臂而臣事秦何異於牛後乎夫以大王之賢挾强<lb/>
<pb n="KR3j0015_WYG_005-11a"/>
韓之兵而有牛後之名竊為大王羞之韓王勃然作色<lb/>
按劒太息曰寡人雖不<hi>肖</hi>不能事秦從之<hi>韓攻宋秦大怒曰吾愛宋</hi>
<hi>韓氏與我交而攻我所甚愛何也蘇秦為韓説秦王曰韓氏之攻宋所以為王也以韓之强輔之以宋楚魏必</hi>
<hi>恐恐必西面而事秦王不折一兵不殺一人無事而割安邑此韓氏之所以禱於秦也韓恵王聞秦好事欲罷</hi>
<hi>其人無令東伐乃使水工鄭國來聞秦説秦王令鑿涇水以溉田中作而覺欲誅鄭國鄭國曰始臣為閒然渠</hi>
<hi>成亦秦之利臣為韓延數年命為秦開萬代之利也王從之</hi>蘓秦如魏<hi>魏之先畢公髙之後與周</hi>
<hi>同姓武王伐紂封高於畢以為姓畢萬事晉獻公獻公封萬於魏以為大夫後周烈王賜魏俱得為諸侯</hi>
説魏襄王曰大王之地南有鴻溝陳汝東有淮潁煑棗<lb/>
<pb n="KR3j0015_WYG_005-11b"/>
西有長城之界北有河外卷衍地方千里地名雖小然<lb/>
而田與舍廬曾無芻牧之地人民之衆車馬之多日夜<lb/>
行不絶輷輷殷殷若有三軍之衆魏天下之强國也王<lb/>
天下之賢主也今乃有意西面而事秦稱東藩築帝宫<lb/>
受冠帶祠春秋臣竊為大王恥之臣聞越王勾踐戰弊<lb/>
卒三千擒夫差於干遂武王卒三千革車三百乘制紂<lb/>
於牧野豈其卒衆哉誠能奮其威也今竊聞大王之卒<lb/>
武士二十萬倉頭奮擊二十萬厮徒十萬車六百乘騎<lb/>
<pb n="KR3j0015_WYG_005-12a"/>
六千匹此過越王句踐武王逺矣今乃聽於羣臣之説<lb/>
而欲臣事秦夫事秦必割地以劾實故兵未用而國已<lb/>
虧矣夫為人臣割其主之地以外交偷取一旦之功而<lb/>
不顧其後破公家而成私門外挾强秦之勢以内刧其<lb/>
王以求割地願大王熟察之周書曰綿綿不絶蔓蔓奈<lb/>
何毫釐不伐將用斧柯前慮未定後有大患將奈之何<lb/>
大王誠能聽臣六國從親専心並力則必無强秦之患<lb/>
故敝邑趙王使臣効愚計奉明約在大王詔之魏王曰<lb/>
<pb n="KR3j0015_WYG_005-12b"/>
謹奉教<hi>虞卿説春申君伐燕以定身封春申君曰所道攻燕非齊即魏魏齊新惡楚楚雖欲攻燕將何</hi>
<hi>道哉對曰請令魏王可虞卿遂如魏謂王曰夫楚亦無强大矣天下無敵乃且攻燕魏王曰何也子云天下</hi>
<hi>敵今也子云乃且攻燕者何也對曰今謂馬力多則有矣若曰勝千鈞則不然者何也夫千鈞非馬之任也今</hi>
<hi>謂楚强大則有矣若夫越趙魏而開兵於燕則豈楚之任哉非楚之任而楚為之是弊楚也弊楚即强魏其於</hi>
<hi>王孰便魏王曰善從之</hi>蘇秦如齊<hi>齊太公望吕尚者事周為文武師謀伐紂武王已平商封尚父</hi>
<hi>於齊營丘也</hi>説齊宣王曰齊南有泰山東有琅邪西有清河<lb/>
北有勃海此四塞之國也臨淄甚富而實其民無不吹<lb/>
竽鼔瑟彈琴擊筑鬬雞走狗六博蹴踘者也臨淄之途<lb/>
<pb n="KR3j0015_WYG_005-13a"/>
車轂擊人肩摩連袵成帷舉袂成幕揮汗成雨家殷人<lb/>
足志髙氣揚夫以大王之賢與齊之强天下莫能當也<lb/>
今乃西面事秦竊為大王羞之且夫韓魏之所以畏秦<lb/>
者為與秦接境壤界也兵出相當不出十日而戰勝存<lb/>
亡之機決矣韓魏戰而勝秦則兵半折四境不守戰<lb/>
而不勝則國已危亡隨其後也是故韓魏之所以重與<lb/>
秦戰而輕為之臣也今秦之攻齊則不然倍韓魏之地<lb/>
過衛陽晉之道徑於亢父之險車不得方軌騎不得比<lb/>
<pb n="KR3j0015_WYG_005-13b"/>
行百人守險千人不敢過也秦雖欲深入則狼顧恐韓<lb/>
魏之議其後是故恫疑虚喝驕矜而不敢進夫不深料<lb/>
秦之無奈齊何也而欲西面事之是羣臣之計過也今<lb/>
無臣秦之名而有强國之實故願大王少留意計之齊王<lb/>
曰善<hi>蘇秦説閔王曰臣聞用兵而喜先人者憂約結而喜主怨者孤夫後起者藉也而逺怨者時也故語曰</hi>
<hi>騏驥之衰也駑馬先之孟賁之倦也女子勝之夫駑馬女子之筋骨力勁非賢於騏驥孟賁也何則後起之藉</hi>
<hi>也臣聞戰攻之道非師者雖有百萬之軍北之堂上雖有闔閭吳起之將擒之户内千丈之城拔之樽俎之間</hi>
<hi>百尺之衝折之於席上故鐘鼓竽瑟之音不絶地可廣而欲可成和樂倡優之笑不乏諸侯可同日而致也故</hi>
<pb n="KR3j0015_WYG_005-14a"/>
<hi>夫善為王業者在勞天下而自佚亂天下而自安諸侯無成謀則國無宿憂也何以知其然耶昔魏王擁兵千</hi>
<hi>里帶甲三十萬從十二諸侯朝天子以西謀秦秦恐寢不安席食不甘味衛鞅謀於秦王曰王何不使臣見魏</hi>
<hi>王則臣必請北魏矣秦王許諾衛鞅見魏王曰大王之功大矣令行於天下矣所從十二諸侯非宋衛則鄒魯</hi>
<hi>陳蔡此固大王之所以鞭箠使也不足以王天下不若北取燕東伐齊則趙必從矣西取秦南伐楚則韓必從</hi>
<hi>矣大王有伐齊楚之心而從天下之志則王業見矣大王不如先行王服然後圗齊楚魏王善之故身廣公宫</hi>
<hi>制丹衣柱建九斿從七星之旗此天子之位也而魏王處之於是齊楚怒諸侯奔齊齊人伐魏殺太子覆其十</hi>
<hi>萬之軍是時秦王拱手受河西之外故衛鞅始與秦王計也謀約不下席而魏將已擒於齊矣衝櫓未施而西</hi>
<hi>河之外已入於秦矣此臣之所謂北之堂上擒將户内拔城於樽俎之間折衝於席上者也楚懷王使柱國昭</hi>
<pb n="KR3j0015_WYG_005-14b"/>
<hi>陽將兵伐魏得八城又移兵而攻齊齊湣王患之陳軫曰王勿憂也請令罷之即往見昭陽於軍再拜賀戰勝</hi>
<hi>之功起而請曰敢問楚之法覆車殺將其官爵何也昭陽曰官為上柱國爵為上執珪陳軫曰貴於此者何等</hi>
<hi>也曰唯有令尹耳軫曰令尹貴耳王非置兩令尹也臣竊為君譬之可乎楚有祠者賜其同舍人酒一巵舍人</hi>
<hi>相謂曰數人飲之不足一人飲之有餘請畫地為蛇先成者飲酒一人蛇先成引酒且飲之乃左手持巵右手</hi>
<hi>畫地曰吾能為之足足未成一人蛇復成奪其巵曰蛇固無足子安能為之足乎遂飲其酒為蛇足者終亡其</hi>
<hi>酒今公攻魏破軍殺將得八城而又移兵攻齊齊畏公甚以此名君足矣冠之上非可重也戰無不勝而不知</hi>
<hi>止身且死爵且歸猶為蛇足者也昭陽以為然引軍而去</hi>蘓秦如楚<hi>楚之先出自帝顓頊帝嚳高辛</hi>
<hi>時為火正命曰祝融其後苗裔事周文王當周成王時舉文武勤勞之後嗣而封熊繹於楚蠻以子男之田姓</hi>
<pb n="KR3j0015_WYG_005-15a"/>
<hi>芊氏甚得江漢間人和至熊通使使隨人之周請尊其號周不聽熊通怒乃自立為武王</hi>説威王曰<lb/>
楚天下之強國也王天下之賢主也西有黔中巫郡東<lb/>
有夏州海陽南有洞庭蒼梧北有陘塞郇陽地方五千<lb/>
餘里帶甲百萬車千乘騎萬匹粟支十年此霸王之資<lb/>
也夫以楚之强大王之賢天下莫能當也今乃西面而<lb/>
事秦則諸侯莫不西面而朝章臺之下矣秦之所害莫<lb/>
如楚楚强則秦弱秦强則楚弱其勢不兩立故為大王<lb/>
計莫如從親以孤秦大王不從親秦必起兩軍一軍出<lb/>
<pb n="KR3j0015_WYG_005-15b"/>
武闗一軍下黔中則鄢郢動矣臣聞治之其未亂也為<lb/>
之其未有患至而後憂之則無及也故願大王早熟計<lb/>
之大王誠能聽臣臣請令山東之國奉四時之獻以承<lb/>
大王之明詔委社稷奉宗廟陳士厲兵在大王所用之<lb/>
故縱合則楚王横成則秦帝今釋霸王之業而有事人<lb/>
之名竊為大王不取也夫秦虎狼之國也有吞天下之<lb/>
心秦天下之仇讐也衡人皆欲割諸侯之地以事秦此<lb/>
所謂養仇而奉讐大逆不忠無過此者故從親則諸侯<lb/>
<pb n="KR3j0015_WYG_005-16a"/>
割地以事楚衡合則楚割地以事秦此兩䇿者相去遠<lb/>
矣二者大王何居焉故敝邑趙王使臣効愚計奉明約<lb/>
在大王之詔詔之楚王曰善謹奉社稷以從<hi>楚襄王既與秦和慮</hi>
<hi>無秦患乃與四子専為淫侈荘辛諌不聽辛去之趙後秦果舉鄢郢襄王乃徵辛而謝之荘辛曰臣聞鄙諺曰</hi>
<hi>見兎而顧犬未為晚也亡羊而補牢未為遲也臣聞湯武以百里王桀紂以天下亡今楚國雖小絶長補短猶</hi>
<hi>以千里豈特百里哉王獨不見夫蜻蛉乎六足四翼飛翔乎天地之間俛蚉䖟而食之承白露而飲之自以為</hi>
<hi>無患與人無爭也不知夫五尺童子方將調飴膠絲加已乎四仭之上而下為螻蟻之食蜻蛉其小者也黄雀</hi>
<hi>因是以俯啄白粒仰棲茂樹鼓翅奮翼自以為無患與人無爭不知夫公子王孫左挾彈右攝丸以其類為招</hi>
<pb n="KR3j0015_WYG_005-16b"/>
<hi>畫棲乎茂樹夕調乎酸醎黄雀其小者也蔡靈侯因是以南逰乎髙陂北陵乎巫山飲茹溪之流食湘波之魚</hi>
<hi>左枕㓜妾右擁嬖女與之馳騁乎髙蔡之中而不以國家為事不知夫子發方受令乎靈王繫已以朱絲而見</hi>
<hi>之也蔡靈侯事其小者也君王因是以左州侯右夏侯飯封禄之粟而載方府之金與之馳騁乎雲夢之中而</hi>
<hi>不以天下國家為事不知夫穰侯方受命乎秦王填澠塞之内而投已於澠塞之外襄王聞之身體戰慄乃執</hi>
<hi>珪而授荘辛與之謀秦復取淮北之地楚人有以弱弓微繳加歸鴈之上楚襄王召問之乃對以秦燕趙衛為</hi>
<hi>鳥以激怒王曰夫先王為秦所欺而客死於外怨莫大焉今以匹夫尚有報萬乗子胥白公是也今以楚之地</hi>
<hi>方五千里帯甲百萬猶足以踊躍於中野而坐受伏焉臣竊為大王弗取襄王遂復為縱約伐秦</hi>六國<lb/>
既合縱蘓秦為縱約長北報趙趙肅侯封秦為武安君<lb/>
<pb n="KR3j0015_WYG_005-17a"/>
乃投縱約書於秦秦不敢闚兵函谷十五年後張儀為<lb/>
秦連横<hi>秦欲攻魏先敗韓申差軍斬首八萬諸侯震恐而儀乃來説魏王</hi>説魏王曰<hi>秦孝</hi>
<hi>公時公孫鞅請伐魏曰魏居嶺阨之間西都安邑與秦界河而獨擅山東之利利則西侵秦病即東收地今以</hi>
<hi>君賢聖國賴以盛宜及此時伐魏魏不支秦必東徙東徙則據山河之固東向以制諸侯此帝業也自是之後</hi>
<hi>魏果去安邑徙都大梁</hi>魏地方不至千里卒不過三十萬地四平<lb/>
諸侯四通條達輻凑無名山大川之限從鄭至梁二百<lb/>
餘里車馳人走不待倦而至梁南與楚境西與韓境北<lb/>
與趙境東與齊境卒戍四方守亭障者不下十萬梁之<lb/>
<pb n="KR3j0015_WYG_005-17b"/>
地勢固戰場也<hi>大梁今汴州是也</hi>梁南與楚不與齊齊攻其東<lb/>
東與齊不與趙趙攻其北不合於韓則韓攻其西不親<lb/>
於楚則楚攻其南此所謂四分五裂之道也且諸侯之<lb/>
為縱者將以安社稷尊主强兵顯名也今為縱者一天<lb/>
下約為昆弟刑白馬以盟洹水之上以相堅也而親昆<lb/>
弟同父母尚有爭錢財而欲恃詐偽反覆蘓秦之謀其<lb/>
不可成亦以明矣大王不事秦秦下兵攻河外據卷衍<lb/>
酸棗刦衛取陽晉則趙不南趙不南則梁不北梁不北<lb/>
<pb n="KR3j0015_WYG_005-18a"/>
則縱道絶縱道絶則大王之國欲無危不可得也秦折<lb/>
韓而攻梁韓怯於秦秦韓為一梁之亡立可須也此臣<lb/>
之所為大王患也為大王計莫如事秦事秦則楚韓必<lb/>
不敢動無楚韓之患則大王髙枕而卧國必無憂矣大<lb/>
王不聽秦秦下甲士而東伐雖欲事秦不可得也且夫<lb/>
從人多奮辭而少可信説一諸侯而成封侯之業是故<lb/>
天下之逰談士莫不日夜搤腕瞋目切齒以言縱之便<lb/>
以説人主人主賢其辯而牽其説豈得無眩哉臣聞之<lb/>
<pb n="KR3j0015_WYG_005-18b"/>
積羽沉舟羣輕折軸衆口鑠金故願大王審計定議魏<lb/>
王於是倍縱約而請成於秦<hi>范睢説秦昭王曰夫穰侯越韓魏而攻齊剛壽非計</hi>
<hi>也少出師不足以傷齊多出師則害於秦也其於計疎矣且齊湣王南攻楚破軍殺將再辟地千里而齊尺寸</hi>
<hi>之地無得者豈齊不欲得地哉形所不能有也諸侯見齊之罷弊興師伐之士辱兵頓故齊所以大破者以其</hi>
<hi>破楚肥韓魏也此所謂借賊兵而資盜糧也王不若逺交而近攻得寸則王之寸得尺則王之尺今釋近而攻</hi>
<hi>逺不亦謬乎昔者中山之國五百里趙獨吞之功成名立而利附焉天下莫之能爭今夫韓魏中國之䖏而天</hi>
<hi>下之樞王若欲覇中國而為天下樞以威楚趙楚强則附趙趙强則附楚楚趙皆附齊亦懼矣齊懼必卑辭重</hi>
<hi>幣以事秦齊已附則韓魏因可慮也王曰善乃拜睢為客卿謀兵事伐魏拔懐及邢丘齊楚來伐魏魏王使人</hi>
<pb n="KR3j0015_WYG_005-19a"/>
<hi>求救於秦冠葢相望而秦救不至魏人有唐睢者年九十餘矣謂王曰老臣請西説秦王令兵先臣出王再拜</hi>
<hi>遣之唐睢到秦入見秦王秦王曰丈人茫然而逺至此甚苦矣夫魏之來求救數矣寡人知魏之急也唐睢曰</hi>
<hi>大王知魏之急而救兵不發臣竊以為用䇿之臣無任矣夫魏萬乗之國也然所以西面而事秦稱東藩築帝</hi>
<hi>宫受冠帯祠春秋者以為秦之强足以與也今齊楚之兵已合於魏郊而秦救不發亦將賴其未急也使之而</hi>
<hi>急彼且割地而約縱王當奚救焉必待其急而救之是失一東藩之魏而强三勁之齊楚則王何利焉於是秦</hi>
<hi>王遽發兵救魏</hi>張儀説楚懷王曰秦地半天下兵敵四國被山<lb/>
帯河四塞以為固<hi>范雎説秦昭王曰大王之國四塞以為固北有甘泉谷口南有涇渭右隴</hi>
<hi>蜀左闗阪奮擊百萬戰車千乘利則出攻不利則入守此王者之地民怯於私鬬勇於公戰此王者之人王并</hi>
<pb n="KR3j0015_WYG_005-19b"/>
<hi>此二者而有之以當諸侯譬如放韓盧而捕蹇兎也</hi>虎賁之士百有餘萬車千乗<lb/>
騎萬匹粟如丘山法令既明士卒安樂主明以嚴將智<lb/>
以武雖無出甲席卷常山之險必折天下之脊天下後<lb/>
服者先亡矣且夫為縱者無以異驅羣羊而攻猛虎虎<lb/>
之與羊不格明矣今王不與虎而與羣羊臣竊以為大<lb/>
王之計過也凡天下强國非秦而楚非楚而秦兩國交<lb/>
爭其勢不兩立大王不與秦秦下甲據宜陽韓之上地<lb/>
不通下兵河東成臯韓必入臣則梁亦從風而動秦攻<lb/>
<pb n="KR3j0015_WYG_005-20a"/>
楚之西韓攻其北社稷安得無危臣聞兵不如者勿與<lb/>
挑戰粟不如者勿與持久秦西有巴蜀大舩積粟起於<lb/>
汶山浮江而下至楚三千餘里舫舟載卒一舫載五十人<lb/>
日行三百里里數雖多然不費牛馬之力不至十日而<lb/>
拒扞闗矣扞闗驚則從境以東盡城守矣黔中巫郡非<lb/>
王之有也秦舉甲出武闗南面而伐則北地絶秦兵之<lb/>
攻楚也危雖在三月之内而楚待諸侯之救在半嵗之<lb/>
外此其勢不相及也夫待弱國之救忘强秦之禍此臣<lb/>
<pb n="KR3j0015_WYG_005-20b"/>
為大王患也大王嘗與呉人戰五戰而三勝陣卒盡矣偏<lb/>
守新城存民苦矣臣聞功大者易危而人弊者怨上夫<lb/>
守易危之功而逆强秦之心臣竊為大王危之凡天下<lb/>
而信約從親者蘓秦封為武安君也蘓秦相燕即隂與<lb/>
燕王謀伐齊破齊而分其地乃佯為有罪出走入齊齊<lb/>
王因受而相之居二年而覺齊王大怒車裂蘓秦於市<lb/>
夫以一詐偽之蘓秦而欲經營天下混一諸侯其不可<lb/>
成亦明矣今秦與楚接境壤界固形親之國也大王誠能<lb/>
<pb n="KR3j0015_WYG_005-21a"/>
聽臣臣請使秦太子入質於楚楚太子入質於秦請以<lb/>
秦女為大王箕帚之妾効萬室之都以為湯沐之邑長<lb/>
為昆弟之國終身無相攻臣以為計無便於此者楚王<lb/>
乃與秦從親<hi>白起將兵來伐楚楚襄王使黄歇説秦昭王曰天下莫强於秦楚今則聞大王欲伐</hi>
<hi>楚此猶兩虎相與鬬而駑犬受其弊不如善楚臣請言其説臣聞之物至則反冬夏是也智至則危累碁是也</hi>
<hi>今大國之地半天下有三垂此從生人已來萬乗之地未嘗有也王若能持公守威黜攻伐之心肥仁義之德</hi>
<hi>則三王不足四五覇不足六也王若負人徒之衆挾兵革之强欲以力臣天下之主臣恐其有患也詩云靡不</hi>
<hi>有初鮮克有終易曰狐涉水濡其尾此言始之易而終之難也何以知其然耶智伯見伐趙之利而不知榆次</hi>
<pb n="KR3j0015_WYG_005-21b"/>
<hi>之禍吳王知伐齊之便而不知干遂之敗此二國者非無大功也沒利於前而易患於後也今王妬楚之不毁</hi>
<hi>也而忘毁楚之强韓魏也臣為王慮而不取也王無重世之德於韓魏而有累世之怨焉夫韓魏父兄子弟接</hi>
<hi>踵而死於秦者將十世矣身首分離暴骸革澤者相望於境繫頸束手為羣虜者相望於路故韓魏之不亡秦</hi>
<hi>社稷之憂也今王信之與兵攻楚不亦過乎臣為王慮莫若善楚楚秦合為一以臨韓韓必歛手王施以山東</hi>
<hi>之險帶以河曲之利韓必為闗内侯若是而王以十萬戍鄭梁之人寒心許鄢陵嬰城而上蔡召陵不往來</hi>
<hi>也如是魏亦為闗内侯矣王善楚而闗内侯兩萬乗之主注地於齊齊右壤可拱手而取也然後危動燕趙搖</hi>
<hi>蕩齊楚此四國者不待痛而服也秦王曰善止不伐楚楚頃襄王謀與齊韓連和因欲圗周周赧王使臣武公</hi>
<hi>説楚相昭子昭子曰乃圗周則無之雖然周何故不可圗對曰夫西周之地絶長補短不過百里名為天下共</hi>
<pb n="KR3j0015_WYG_005-22a"/>
<hi>主裂其地不足以肥國得其衆不足以勁兵雖攻之不足以尊名然而好事之君喜攻之臣發號用兵未嘗不</hi>
<hi>以周為終始是何也則祭器在焉欲器之至而忘殺君之亂今韓以器之楚臣恐天下以器讐楚於是楚計輟</hi>
<hi>不行秦武王使樗里疾以車百乘入周周君迎之甚敬楚王讓周以其重秦客也逰勝為周謂楚王曰昔者智</hi>
<hi>伯欲伐仇猶遺大鍾載以廣車因随之以兵仇猶卒亡無備故也齊桓公之伐蔡也號曰誅楚其實襲蔡今秦</hi>
<hi>者虎狼之國有吞天下之心使樗里子疾以車百乘入周周君懼焉以蔡仇猶為戒故使長兵居前强弩居後</hi>
<hi>名曰衛疾而實囚之周君豈能無愛國哉恐一旦國亡而憂大王也楚王乃恱楚襄王有疾太子質於秦不得</hi>
<hi>歸黄歇説秦相應侯曰今楚王疾恐不起秦不如歸太子太子即位其事秦必謹若不歸則咸陽一布衣耳楚</hi>
<hi>更立太子必不事秦失一國而絶萬乗之和非計也願相國慮之應侯為言於秦王王不肯乃遁也</hi>張儀<lb/>
<pb n="KR3j0015_WYG_005-22b"/>
如韓説韓宣王曰韓地險惡山居五榖所生非菽而麥<lb/>
地方不過九百里無二年之食料大王之卒悉舉不過<lb/>
三十萬而厮徒負養在其中矣今秦帶甲百萬車千乘<lb/>
騎萬匹虎賁之士跿跔科頭貫頤奮㦸者不可勝數山<lb/>
東被甲蒙胄以㑹戰秦人捐甲徒裼以趨敵左挈人頭<lb/>
右挾生虜秦逐山東之卒猶孟賁之與怯夫以輕重相<lb/>
壓猶烏獲之與嬰兒諸侯不料地之弱食之寡而聽縱<lb/>
人之甘言好辭比周以相飾誑誤其主無過此者大王<lb/>
<pb n="KR3j0015_WYG_005-23a"/>
不事秦秦下甲據宜陽斷韓之地東取成臯滎陽則鴻<lb/>
臺之宫桑林之苑非王有也夫塞成臯絶上地則王之<lb/>
國分矣故為大王計莫如為秦秦之所欲弱莫如楚而<lb/>
能弱楚者莫如韓非以韓能強於楚也其勢然也今西<lb/>
面而事秦以攻楚秦王必喜夫攻楚而私其地轉禍而<lb/>
悦秦計無便於此者宣王聽之<hi>范雎説秦王曰秦韓之地形相錯如繡秦之有</hi>
<hi>韓譬如木之有蠧人之有腹心病也天下無變則已有變其為秦患者孰大於韓乎王何不收韓王曰吾固欲</hi>
<hi>收韓韓不聽為之奈何對曰韓安得不聽王若下兵攻滎陽則成臯之道不通北斷太行之道則上黨之師不</hi>
<pb n="KR3j0015_WYG_005-23b"/>
<hi>下王一興兵而攻滎陽則其國斷而為三韓必見危亡矣安得不聽若聽則覇事固可慮矣王曰善乃從之</hi>
張儀説齊湣王曰天下强國無過齊者大臣父兄殷衆<lb/>
富樂然為大王計者皆為一時之説不顧百代之利縱<lb/>
人説大王者必曰齊西有强趙南有韓梁齊負海之國<lb/>
也地廣民衆兵强士勇雖有百秦将無奈齊何也大王<lb/>
賢其説而不計其實臣聞齊與魯三戰而魯三勝國以<lb/>
危亡隨其後雖有戰勝之名而有破亡之實是何也齊<lb/>
大而魯小也今秦之與齊也猶齊之與魯也今秦楚嫁<lb/>
<pb n="KR3j0015_WYG_005-24a"/>
女娶婦為昆弟之國韓獻宜陽魏効河外趙入朝歌澠<lb/>
池割河間以事秦大王不事秦秦驅韓梁攻齊之南地<lb/>
<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>趙兵渡清河指博關臨菑即墨非王有也國一旦見<lb/>
攻雖欲事秦不可得也是故願大王熟計之齊王許之<lb/>
<hi>燕攻齊取七十餘城唯莒即墨不下齊田單以即墨破燕殺騎刼燕將懼誅而保聊城不敢歸田單攻之嵗</hi>
<hi>餘聊城不下魯連乃為書約之矢以射城中遺燕將書曰吾聞之智者不倍時而棄利勇士不怯死而滅名忠</hi>
<hi>臣不先身而後君今君行一朝之忿不顧燕王之無臣非忠也殺身亡聊城而威不信於齊非勇也功廢名滅</hi>
<hi>後世無稱非智也故智者不再計勇者不再却今死生榮辱尊卑貴賤此其時也願公詳計而無與俗同且楚</hi>
<pb n="KR3j0015_WYG_005-24b"/>
<hi>攻齊之南陽魏攻平陸而齊無南靣之心以為亡南陽之害小不如得濟北之利大故定計而堅守之今秦人</hi>
<hi>下兵魏不敢東面横秦之勢成則楚國之形危且齊棄南陽斷右壤存濟北計猶且為之也今楚魏交退於齊</hi>
<hi>而燕救不至以全齊之兵無天下之規與聊城共據期年之弊即臣見公之不能得也齊之必决於聊公無再</hi>
<hi>計彼燕王大亂上下迷惑栗腹以百萬之衆五折於外萬乘之國被圍於趙壤削主困為天下笑國弊禍多人</hi>
<hi>無所歸今又以弊聊之人距全齊之兵期年不解是墨翟之守也食人炊骨無反外之心是孫臏吳起之兵也</hi>
<hi>能見於天下矣故為公計者不如罷兵休士全軍歸報燕王燕王必喜士民見公如見父母攘臂而議於世功</hi>
<hi>業可明也意者懟燕棄世東逰於齊乎請裂地定封富比乎陶衛世世稱孤此亦一計也二者顯名厚實願公</hi>
<hi>察之熟計而審處一焉且吾聞之効小節者不能行大威惡小恥者不能成榮名昔管仲射桓公中其鉤簒也</hi>
<pb n="KR3j0015_WYG_005-25a"/>
<hi>遺公子糾不能死怯也束縛桎梏辱也此三行者鄉里不通世主不臣使管仲終窮幽抑而不出不免為辱人</hi>
<hi>賤行然而管子棄三行之過據齊國之政一匡天下九合諸侯名高天下光照隣國曹沬為魯君將三戰而喪</hi>
<hi>地千里使曹子計不顧後死而不生則不免為敗軍擒将曹子以一劒之任刼桓公於壇坫之上顔色不變辭</hi>
<hi>氣不悖三戰之所喪一朝而反之天下震動名傳後世若此二公非不能行小節死小恥也以為殺身絶世功</hi>
<hi>名不立非智也故去忿恚之心而成終身之名故業與三王爭流名與天壤相弊也公其圗之燕將得書曰敬</hi>
<hi>聞命矣遂自刎昔雍門周以琴見齊孟嘗君孟嘗君曰先生鼓琴亦能令人悲乎對曰臣之所能令悲者先貴</hi>
<hi>而後賤昔富而今貧擯壓窮巷不及四隣不若身材高妙懷質抱真逢䜛離謗怨結而不得伸不若交歡而結</hi>
<hi>愛無怨而生離逺赴他國無相見期不若幼無父母壮無妻兒出以野澤為都入用窟穴為家困於朝夕無所</hi>
<pb n="KR3j0015_WYG_005-25b"/>
<hi>假貸若此人者但聞鶵鳥之號秋風鳴條則傷心矣臣一為之援琴而長太息未有不悽惻而涕泣者也今足</hi>
<hi>下居則廣厦高堂連闥洞房羅帷來清風倡優在前諂䛕在側揚激楚舞鄭妾流聲以娛耳綵色以淫目水嬉</hi>
<hi>則舫龍舟建羽旗鼓釣乎不測之淵也野逰則登乎平原馳廣囿强弩下高鳥勇士格猛獸置酒設樂沉醉忘</hi>
<hi>歸方此之時視天地曾不若一指雖有善鼓琴不能動足下也孟嘗君曰固然雍門周曰臣竊為足下有所常</hi>
<hi>悲夫角帝而困秦者君也連五國而伐楚者又君也天下未嘗無事不縱即衡縱成則楚王衡成則秦帝夫以</hi>
<hi>秦楚之强而報弱薛猶磨蕭斧而伐朝菌也有識之士莫不為足下寒心天道不常盛寒暑更進退千秋萬嵗</hi>
<hi>之後宗廟不必血食高臺既已傾曲池又已平墳墓生荆棘狐狸穴其中逰兒牧竪蹢躅其足而歌其上曰夫</hi>
<hi>以孟嘗君之尊貴亦猶若是乎於是孟嘗君喟然太息涕垂睫而交下雍門周引琴而彈之孟嘗君遂歔欷而</hi>
<pb n="KR3j0015_WYG_005-26a"/>
<hi>就之曰先生鼓琴令文若亡國之人也</hi>張儀説趙王曰敝邑秦王使臣効<lb/>
愚於大王大王收天下以賔秦秦兵不敢出函谷關是<lb/>
大王之威行於山東敝邑恐懼懾伏繕甲厲兵唯大王<lb/>
有意督過之也今以大王之力舉巴蜀并漢中包兩周<lb/>
遷九鼎守白馬之津秦雖僻逺然而心忿含怒之日乆<lb/>
矣今有敝甲彫兵軍於澠池願渡河據番吾㑹戰邯鄲<lb/>
之下以甲子合戰以正殷之事故使臣先以聞於左右<lb/>
凡大王之所信為縱者恃蘓秦蘓秦熒惑諸侯以是為<lb/>
<pb n="KR3j0015_WYG_005-26b"/>
非以非為是欲反覆齊國而自令車裂於市夫天下之<lb/>
不可一混齊亦明矣今楚與秦為昆弟之國而韓梁稱<lb/>
為東藩之臣齊獻魚鹽之地此斷趙之右臂也夫斷右<lb/>
臂而與人鬬失其黨而孤居求欲無危豈可得乎今秦<lb/>
發三軍其一軍塞午道告齊使興師渡河軍於邯鄲之<lb/>
東一軍軍於成臯驅韓梁軍於河外一軍軍澠池約四<lb/>
國而攻趙趙服必四分其地是故不敢匿意隠情先以<lb/>
聞於左右臣竊為大王計莫如與秦王遇於澠池面相<lb/>
<pb n="KR3j0015_WYG_005-27a"/>
見而口相約請案兵無攻願大王之定計趙肅侯許之<lb/>
<hi>武安君破趙長平軍降其卒四十餘萬皆坑之進圍邯鄲而軍糧不属乃遣衛先生言於秦昭王曰趙國右倍</hi>
<hi>常山之險而左帯河漳之阻有代馬車騎之利民人氣勇好習兵戰常㑹諸侯而一約為之縱長明秦不弱則</hi>
<hi>六國必滅秦所以未得志於天下者趙為之患也今賴大王之靈趙軍破於長平其信臣鋭卒莫不畢死邯鄲</hi>
<hi>空虚百郡震怖士民咸怨其主誠以此時遣轉輸給足軍糧滅趙必矣滅趙以威諸侯天下可定而王業成矣</hi>
<hi>秦王欲許之應侯妬其功不欲使成言於秦王曰秦雖破趙軍士卒死傷亦衆百姓疲於逺輸國内空虚楚魏</hi>
<hi>乗虚為變將無以自守宜且罷兵王從之後三年復欲將白起伐趙起不肯王乃使應侯責之曰楚地方五千</hi>
<hi>里持㦸百萬君前率數萬之衆入楚拔鄢郢焚其郊廟楚人震恐東徙而不敢西向韓魏相率興兵甚衆君所</hi>
<pb n="KR3j0015_WYG_005-27b"/>
<hi>將不能半而破之伊闕流血漂樐韓魏已服至今稱東藩此君之功天下莫不聞今趙卒之死於長平者已十</hi>
<hi>七八是以寡君願使君将必欲滅之君常以寡擊衆取勝如神况以强擊弱以衆擊寡乎武安君曰是時楚王</hi>
<hi>恃其國大不恤其政而羣臣相妬以功諂諛用事良臣引疎斥百姓心離城池不修既無良将又無守偹故臣得</hi>
<hi>兵深入兵多倍城邑發梁焚舟以専人心掠於郊野以足軍食當此之時秦之士卒以軍中為家以将為父母</hi>
<hi>不約而親不謀而信一心同力死不旋踵楚人自戰其地咸顧其家各有散心莫有鬬意是以能有功也伊闕</hi>
<hi>之戰韓顧魏不欲先用其衆魏恃韓之鋭欲推以為鋒二軍爭便其力不同是以臣得設疑兵以持韓陣専軍</hi>
<hi>并鋭觸魏之不意魏軍既敗韓軍自潰以是之故果能有功皆計利形勢自然之理何神之有今秦軍破趙軍</hi>
<hi>於長平不遂以時乗其振懼而滅之畏而釋之使得耕稼以益蓄積養孤長幼以益其衆繕理兵甲以益其强</hi>
<pb n="KR3j0015_WYG_005-28a"/>
<hi>增浚城池以益其固主折節以下其臣臣推體以下死士至平原之属皆令妻妾補縫於行伍之間臣民一心</hi>
<hi>上下同力猶句踐困於㑹稽之時也以今伐之趙必固守挑其軍戰必不肯出圍其國都必不可尅攻其列城</hi>
<hi>必不可拔掠於郊野必無所得兵乆無功諸侯生心外救必至臣見其害未覩其利又病不能行應侯慙而退</hi>
<hi>秦乃使王齕将伐趙楚魏果救之也</hi>張儀説燕昭王曰大王之所親信莫<lb/>
如趙昔趙襄子嘗以其姊為代王妻欲并代約與趙王<lb/>
遇於句注之塞乃令工人作為金斗長其尾令可以擊<lb/>
人與代王飲隂告厨人曰即酒酣樂進熱啜反斗以擊<lb/>
之於是酒酣樂取熱啜厨人進斟因反斗擊代王殺之<lb/>
<pb n="KR3j0015_WYG_005-28b"/>
肝脇塗地其姊聞之因磨笄以自殺至今有磨笄之山<lb/>
天下莫不聞<hi>至漢高祖時陳豨以趙相國監趙代邉兵舉兵反上自行至邯鄲喜曰豨不南據漳</hi>
<hi>水北守邯鄲吾知其無能為也及豨敗上曰代居常山北趙乃從山南有之逺乃立二子為代王也</hi>夫趙<lb/>
王之狼戾無親大王之所明見且以趙為可親乎趙興<lb/>
兵攻燕再圍燕都而刼大王大王割十城以謝今趙王<lb/>
已入朝澠池効河間以事秦今大王不事秦秦下甲雲<lb/>
中九原驅趙而攻燕則易水長城非王有也今王事秦<lb/>
秦王必喜趙不敢妄動是西有强秦之援南無齊趙之<lb/>
<pb n="KR3j0015_WYG_005-29a"/>
患是故願大王熟計之燕王聽張儀張儀歸報秦<hi>燕王使太</hi>
<hi>子丹入質於秦秦欲使張唐相燕與共伐趙以廣河間地張唐謂呂不韋曰臣嘗為昭王伐趙趙怨臣今之燕</hi>
<hi>必經趙臣不可行不韋不快未有以强之其舎人甘羅年十二謂不韋曰臣請為君行之遂見張唐曰君之功</hi>
<hi>孰與武安君唐曰武安君南挫强楚北滅燕趙戰勝攻取破城隳邑不可勝數臣之功不如也甘羅曰應侯之</hi>
<hi>用於秦孰與文信侯専唐曰應侯不如文信侯専甘羅曰昔應侯欲伐趙武安君難之去咸陽十里賜死於杜</hi>
<hi>郵今文信侯自請君相燕而不肯行臣不知君所死處也張唐懼曰請因孺子行行有日矣甘羅又謂文信侯</hi>
<hi>曰借臣車五乗請為張唐先報趙文信侯遣之甘羅如趙説王曰王聞燕太子丹入秦乎曰聞之聞張唐之相</hi>
<hi>燕乎曰聞之甘羅曰燕太子丹入秦者燕不欺秦也張唐相燕者秦不欺燕也燕秦不相欺無異故欲攻趙而</hi>
<pb n="KR3j0015_WYG_005-29b"/>
<hi>廣河間地王不如賚臣五城以廣河間臣請歸燕太子與强趙攻弱燕趙王曰善立割五城與秦燕太子聞而</hi>
<hi>歸趙乃攻燕得二十城今秦有其十也</hi>於是楚人李斯梁人尉繚説於秦<lb/>
王曰秦自孝公已來周室卑微諸侯相兼關東為六國<lb/>
秦之乘勢侵諸侯葢六代矣今諸侯服秦譬若郡縣其<lb/>
君臣俱恐若或合縱而出不意此乃智伯夫差湣王所<lb/>
以亡也願王無愛財賂其豪臣以亂其謀秦不過亡三<lb/>
十萬金則諸侯可盡秦王從其計隂遣謀士賫金玉以<lb/>
逰諸侯諸侯名士可與財者厚遺給之不肯者利劒刺<lb/>
<pb n="KR3j0015_WYG_005-30a"/>
之離其君臣之計乃使良將隨其後遂并諸侯<hi>天下之士合縱</hi>
<hi>相聚於趙而欲攻秦應侯曰王勿憂也請令廢之秦於天下之士非有怨也相聚而攻秦者以欲富貴耳王見</hi>
<hi>王之狗乎數千百狗為羣卧者卧行者行止者止無相與鬬者投之一骨則羣起相呀何者有爭意也今令載</hi>
<hi>五千金隨唐睢并載奇樂居武安高㑹相飲散不能三千金天下之士相與鬬也</hi>秦既呑天下<lb/>
患周之敗以為弱見奪於是笑三代蕩滅古法<hi>孔融曰古者王</hi>
<hi>畿之制千里寰内不以封諸侯祭公曰夫先王之制邦内甸服邦外侯服侯衛賓服蠻夷要服戎狄荒服甸服</hi>
<hi>者祭候服者祀賔服者享要服者貢荒服者王日祭月祀時享嵗貢終王先王之訓也有不祭則修徳有不祀</hi>
<hi>則修言有不享則修文有不貢則修名有不王則修德序成而又不至則修刑於是有刑不祭伐不祀征不享</hi>
<pb n="KR3j0015_WYG_005-30b"/>
<hi>讓不貢告不王於是有刑罰之辟有攻伐之兵有征討之偹有威讓之命有文告之辭而又不至則増修其德</hi>
<hi>無勤人於逺此古制也</hi>削去五等改為郡縣自號為皇帝而子弟<lb/>
為匹夫内無骨肉本根之輔外無尺土蕃翼之衛吳陳<lb/>
奮其白梃<hi>白梃木杖</hi>劉項隨而斃之故曰周過其厯秦不及<lb/>
其數國勢然也<hi>荀悦曰古之建國或小或大者監前之弊變而通之也夏殷之時葢不過百里</hi>
<hi>故諸侯微而天子强桀紂得肆其虐害紂脯鄂侯而醢鬼侯以文王之盛德不免於羑里周承其弊故建大國</hi>
<hi>方五百里所以崇寵諸侯而自損也至其末流諸侯强大更相侵伐而周室卑微禍難用作秦承其弊不能正</hi>
<hi>其制以求其中而遂廢諸侯改為郡縣以壹威權以専天下其意主以自為非以為人也故秦得擅海内之勢</hi>
<pb n="KR3j0015_WYG_005-31a"/>
<hi>無所拘忌肆行奢淫暴虐於天下然十四年而滅矣故人主失道則天下遍被其害百姓一亂則魚爛土崩莫</hi>
<hi>之匡救漢興承周秦之弊故雜而用之然六王七國之難者誠失之於强大非諸侯治國之咎</hi>漢興之<lb/>
初海内新定同姓寡少懲亡秦孤立之敗於是割裂疆<lb/>
土立爵二等<hi>大者王小者侯</hi>功臣侯者百有餘邑尊王子弟大<lb/>
啓九國國大者跨州兼郡連城數十可謂矯枉過正矣<lb/>
然高祖創業日不暇給孝恵享國之日淺高后女主攝<lb/>
位而海内晏然無狂狡之憂卒折諸吕之難成太宗之<lb/>
基者亦賴之於諸侯也夫原本以末大流濫以致溢小<lb/>
<pb n="KR3j0015_WYG_005-31b"/>
者淫荒越法大者睽孤横逆以害身䘮國故文帝采賈<lb/>
生之議分齊趙<hi>賈誼曰欲天下之理安莫若衆建諸侯而少其力力少則易使義國小則無邪</hi>
<hi>心令天下之制若身之使臂臂之使指陛下割地定制令齊趙楚各為若干國使其子孫各受祖之分地地盡</hi>
<hi>而止天子無所利焉又上疏曰陛下即不定制如今之勢不過一𫝊再𫝊諸侯猶且人恣而不制豪植而大强</hi>
<hi>漢法不得行矣陛下所以為藩扞及皇太子之所恃者唯淮陽代二國耳代北邉匈奴與强敵為隣能自完則</hi>
<hi>足矣而淮陽之北大諸侯厪如黑子之著面適足以餌大國不足以有所禁禦方今之制在陛下而令子適足</hi>
<hi>以為餌豈可謂萬代利哉臣之愚計願舉淮南地以益淮陽而為梁王立後割淮陽北邉二三列城與東郡以</hi>
<hi>益梁不可者可徙代王而都睢陽梁起於新郪以北著之河淮陽包陳以南犍之江則大諸侯之有異心者破</hi>
<pb n="KR3j0015_WYG_005-32a"/>
<hi>膽而不敢謀梁足以扞齊趙淮陽足以禁吳楚陛下高枕終無山東之憂此萬世之利也臣聞聖王言問其臣</hi>
<hi>而不自造事故使人臣得畢其愚忠唯陛下裁幸文帝扵是從誼計迺徙淮陽王武為梁王北界泰山西至髙</hi>
<hi>陽得大縣四十餘城徙城陽王喜為淮南王撫其人後七國反不得過梁地賈生之計也</hi>景帝用晁<lb/>
錯之計削吳楚<hi>晁錯説上曰昔高帝初定天下昆弟少諸子弱大封同姓故孽子悼恵王王齊</hi>
<hi>七十二城庶弟元王王楚四十城兄子王吳五十餘城封三庶孽分天下半今吳王前有太子之隟輒稱病不</hi>
<hi>朝於古法當誅文帝不忍因賜几杖徳至厚也不改過自新乃益驕恣公即山鑄錢煮海為鹽誘天下亡人謀</hi>
<hi>作亂逆今削之亦反不削亦反削之反亟禍小不削反遲禍大於是漢臣庭議削吳吳乃反矣</hi>武帝施<lb/>
主父之筞推恩之令<hi>主父偃説上曰古者諸侯不過百里强弱之形易制今諸侯或連城</hi>
<pb n="KR3j0015_WYG_005-32b"/>
<hi>數十地方千里緩則驕奢易為淫亂急則阻其强而合縱以逆京師今以法割削則逆節萌起前日晁錯是也</hi>
<hi>今諸侯子弟或十數而嫡嗣代立餘雖骨肉無尺地封則仁孝之道不宣願陛下令諸侯得推恩分子弟以地</hi>
<hi>侯之彼人人喜得所願上以徳施實分其國必稍自弱矣上從其計也</hi>景遭七國之難抑<lb/>
諸侯減黜其官武有淮南衡山之謀作左官之律<hi>仕於諸侯</hi>
<hi>王為左官</hi>設附益之法<hi>封諸侯過限曰附益</hi>諸侯唯得衣食租稅不與<lb/>
政事至於哀平之際皆繼體苖裔親属疏遠生於帷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
之中不為士民所尊<hi>割削宗子有名無實天下曠然復襲亡秦之軌矣</hi>故王莽<lb/>
知漢中外殫微本末俱弱無所忌憚生其姦心因母后<lb/>
<pb n="KR3j0015_WYG_005-33a"/>
之權假伊周之稱専作威福廟堂之上不降階序而運<lb/>
天下詐謀既成遂據南面之尊分遣五威之吏馳𫝊天<lb/>
下班行符命漢諸侯王蹶角稽首奉上璽紱唯恐居後<lb/>
豈不哀哉及莽敗天下雲擾<hi>隗嚻擁衆天水班彪避難從之囂問彪曰往者周失</hi>
<hi>其馭戰國並爭天下分裂數世乃定意者縱横之事復起於今乎将承運迭興在於一人也願先生試論之對</hi>
<hi>曰周之廢興與漢異矣昔周爵五等諸侯從政根本既微枝葉强大故其末流有縱横之事勢數然也漢承秦制</hi>
<hi>改立郡縣主有専已之威臣無百年之柄至於成帝假借外家哀平祚短國嗣三絶故王氏擅朝因竊號位危</hi>
<hi>自上起傷不及下是以即真之後天下莫不引領而歎十餘年間中外騷動逺近俱發假號雲合咸稱劉氏不</hi>
<pb n="KR3j0015_WYG_005-33b"/>
<hi>謀同辭方今雄傑帯州跨城者皆無七國世業之資而百姓謳吟思仰漢徳可以知之</hi>光武中興<lb/>
纂隆皇統而猶遵覆車之遺轍養喪家之宿疾僅及數<lb/>
世姦宄充斥卒有强臣専朝則天下風靡一夫縱横則<lb/>
城池自夷豈不危哉在周之難興王室也放命者七臣<lb/>
干位者三子嗣王委其九鼎凶族據其天邑鉦鼙震於<lb/>
閫宇鋒鏑流於絳闕然禍止畿甸害不覃及天下晏然<lb/>
以治待亂是以宣王興於共和襄恵振於晉鄭豈若二<lb/>
漢階闥蹔擾而四海已沸孽臣朝入而九服夕亂哉遠<lb/>
<pb n="KR3j0015_WYG_005-34a"/>
惟王莽簒逆之事近覽董卓擅權之際億兆悼心愚智<lb/>
同痛豈世乏曩時之臣士無匡合之志歟葢逺績屈於<lb/>
時異雄心挫於卑勢耳<hi>陸機曰或以諸侯世位不必常全昏主暴君有時比迹故五等</hi>
<hi>所以多亂也今之牧守皆方庸而進雖或失之其得固多故郡縣易以為治也夫徳之休眀黜陟日用長率連</hi>
<hi>属咸述其職而淫昏之君無所容過何則其不治哉故先代有以之興矣茍或衰陵百度自悖鬻官之吏以貨</hi>
<hi>凖才則貪殘之萌皆羣后也安在其不亂哉故後王有以之廢矣且要而言之五等之君為己思治郡縣之長</hi>
<hi>為利圗物何以徵之葢企及進取仕子之常志修已安民良士所希及夫進取之情銳而安民之譽遲是故侵</hi>
<hi>百姓以利己者在位所不憚損實事以養名者官長所夙夜也君無卒嵗之圗臣挟一時之志五等則不然知</hi>
<pb n="KR3j0015_WYG_005-34b"/>
<hi>國為己土衆皆我民民安已受其利國傷家嬰其病故上制人欲以垂後後嗣思其堂構為上無茍且之心羣</hi>
<hi>下思膠固之義使其並賢居治則功有厚薄兩愚處亂則過有深淺然則探八代之制幾可以一理貫秦漢之</hi>
<hi>典殆可以一言蔽也</hi>魏太祖武皇帝躬聖明之姿兼神武之畧龍<lb/>
飛譙沛鳳翔兖豫觀五代之存亡而不用其長筞覩前<lb/>
車之傾覆而不改其轍迹子弟王空虛之地君不使之<lb/>
人權均匹夫勢齊凡庶内無深根不拔之固外無磐石<lb/>
宗盟之助非所以安社稷為萬世之業也且今之州牧<lb/>
郡守古之方伯諸侯皆跨有千里之土兼武軍之任或<lb/>
<pb n="KR3j0015_WYG_005-35a"/>
比國數人或兄弟並據而宗室子弟曾無一人閒廁其<lb/>
間與相維持非所以强幹弱枝備萬一之慮也時不用<lb/>
其計後遂凌夷此周秦漢魏立國之勢是以究其始終<lb/>
强弱之勢明鑒戒焉<hi>荀悦曰其後遂皆郡縣治人而絶諸侯當時之制亦未必百王之治</hi>
<hi>也</hi>論曰周有天下八百餘年後代衰微而諸侯縱横矣<lb/>
至末孫王赧降為庶人猶䏻枝葉相持名為天下共主<lb/>
當是時也楚人問鼎晉侯請隧雖欲闞周室而見阨諸<lb/>
姬夫豈無姦雄頼諸侯以維持之也故語曰百足之蟲<lb/>
<pb n="KR3j0015_WYG_005-35b"/>
至死不僵扶之者衆此之謂乎及嬴氏擅塲懲周之失<lb/>
廢五等立郡縣君有海内而子弟為匹夫功臣効勤而<lb/>
干城無茅土孤制天下獨擅其利身死之日海内分崩<lb/>
陳勝偏袒唱於前劉季提劒興於後虎嘯龍睇遂亡秦<lb/>
族夫劉陳諸傑布衣也無吳楚之勢立錐之地然而驅<lb/>
白徒之衆得與天子爭衡者百姓思亂無諸侯勤王之<lb/>
可憚也故語曰夫亂政虐刑所以資英雄而自速禍也<lb/>
此之謂矣夫伐深根者難為功摧枯朽者易為力今五<lb/>
<pb n="KR3j0015_WYG_005-36a"/>
等深根者也郡縣枯朽者也故自秦以下迄於周隋失<lb/>
神器者非侵弱得天下者非持乆國勢然也嗚呼郡縣<lb/>
而理則生布衣之心五等御代則有縦横之禍故知法<lb/>
也者皆有弊焉非謂侯伯無可亂之符郡縣非致理之<lb/>
具但經始圗其多福慮終取其少禍故貴於五等耳聖<lb/>
人知其如此是以兢兢業業日慎一日修徳以鎮之擇<lb/>
賢而使之徳修賢擇黎元樂業雖有湯武之聖不能興<lb/>
矣况於布衣之細而敢偏袒大呼哉不可不察<lb/>
<pb n="KR3j0015_WYG_005-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長短經卷五<lb/>
</p>
<p>
</p>
  </div>
</body>
</text>
</TEI>
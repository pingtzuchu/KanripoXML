<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>長短經卷九</head>
    <p>
<pb n="KR3j0015_WYG_009-1a"/>
欽定四庫全書<lb/>
　長短經卷九　　　　　　唐　趙㽔　撰<lb/>
　　　出軍　練士　結營　　道徳<lb/>
　　　禁令　教戰　天時　　地形<lb/>
　　　水火　五間　將體　　料敵<lb/>
　　　勢畧　攻心　伐交　　格形<lb/>
　　　蛇勢　先勝　圍師　　變通<lb/>
　　　利害　竒正　掩發　　還師<lb/>
<pb n="KR3j0015_WYG_009-1b"/>
孫子曰詩云允文允武書稱乃武乃文孔子曰君子有<lb/>
文事必有武備傳曰天生五才民並用之廢一不可誰<lb/>
能去兵黄帝與蚩尤戰顓頊與共工争堯伐驩兜舜伐<lb/>
有苗啟伐有扈湯伐有夏文王伐崇武王伐紂漢髙有<lb/>
京索之戰光武興昆陽之師魏動官渡之軍晉舉平吳<lb/>
之役故吕氏春秋曰聖王有仁義之兵而無偃兵淮南<lb/>
子曰以廢不義而授有徳者也是知取威定霸何莫由<lb/>
斯自古兵書殆將千計若不知合變雖多亦奚以為故<lb/>
<pb n="KR3j0015_WYG_009-2a"/>
曰少則得多則惑所以舉體要而作兵權云<lb/>
　　出軍第一<lb/>
夫兵者凶器也戰者危事也兵戰之塲立尸之所帝王<lb/>
不得已而用之矣<hi>凡天有白雲如匹布經丑未者天下多兵赤者尤甚或有雲如匹布竟天</hi>
<hi>或有雲如胡人行列陣皆天下多兵或于子日四望無雲獨見赤雲如旌旗天下兵起若遍四方者天下盡兵</hi>
<hi>或四望無雲獨見黒雲極天亦天下兵起三日内有雨灾解或有赤雲赫然者所見之地兵大起凡有白雲如</hi>
<hi>仙人衣千萬連結部隊相逐罷而復興當有千里兵或有如人持刀楯此暴兵氣也或有白氣廣六丈東西竟</hi>
<hi>天者亦兵起也青者有大喪也</hi>故曰救亂誅暴謂之義兵兵義者王敵<lb/>
<pb n="KR3j0015_WYG_009-2b"/>
加於己不得已而用之謂之應兵兵應者勝争恨小故<lb/>
不勝憤怒者謂之忿兵兵忿者敗利人土地寶貨者謂<lb/>
之貪兵兵貪者破恃國之大矜人之衆欲見威于敵謂<lb/>
之驕兵兵驕者滅<hi>夫禁暴救亂曰義兵可以禮服恃衆以伐曰强兵可以謙服因怒興師曰</hi>
<hi>剛兵可以辭服棄禮貪利曰暴兵可以詐服國危人疲舉事動兵曰逆兵可以權服</hi>是知聖人之<lb/>
用兵也非好樂之將以誅暴討亂夫以義而誅不義若<lb/>
決江河而溉熒火臨不測之淵而欲墮之其克之必也<lb/>
所以必優游恬泊者何重傷人物故曰逺人不服則修<lb/>
<pb n="KR3j0015_WYG_009-3a"/>
文徳以來之不以徳來然後命將出師矣夫將者國之<lb/>
輔也人之司命也故曰將不知兵以其主與敵也君不<lb/>
擇將以其國與敵也將既知兵主既擇將天子居正殿<lb/>
而召之曰社稷安危一在將軍今某國不臣願煩將軍<lb/>
應之乃使太史卜齋擇日授以斧鉞君入太廟西面而<lb/>
立將軍北面而立君親操鉞持其首授其柄曰從是以<lb/>
上至天者將軍制之乃復操柄授與刃曰從是以下至<lb/>
淵者將軍制之將既受命拜而報曰臣聞國不可從外<lb/>
<pb n="KR3j0015_WYG_009-3b"/>
理軍不可從中御二心不可以事君疑志不可以應敵<lb/>
臣既受命專斧鉞之威臣不敢還諸乃辭而行鑿凶門<lb/>
而出故司馬法曰進退唯時無曰寡人孫子曰將在軍<lb/>
君命有所不受古語曰閫以内寡人制之閫以外將軍<lb/>
制之漢書曰唯聞將軍之命不聞天子之詔故知合軍<lb/>
聚衆任于閫外受推轂之寄當秉旄之重無天于上無<lb/>
地于下無敵于前無君于後乃可成大業矣故曰將能<lb/>
而君不御者勝此之謂也<lb/>
<pb n="KR3j0015_WYG_009-4a"/>
　　練士第二<lb/>
夫王者帥師必簡鍊英雄知士髙下因能授職各取所<lb/>
長為其股肱羽翼以成威神然後萬事畢矣腹心一人<lb/>
<hi>主淵泉應卒揆天消變搃撮計謀保國全命者也</hi>謀士五人<hi>主國安危豫慮未然諭才能明賞罰</hi>
<hi>授官位決嫌疑定可否者也</hi>天文三人<hi>主占星厯候風氣理時日考符騐效灾異知天心去就者</hi>
<hi>也</hi>地形三人<hi>主軍行止形勢利害逺近險/易水涸山阻不失地理者也</hi>兵法九人<hi>主講</hi>
<hi>論異同行事成敗簡鍊兵器凡軍陣所用刺舉非法者也</hi>通糧四人<hi>主廣飲食密畜積通粮道致五</hi>
<hi>穀令三軍不困乏食者也</hi>奮威四人<hi>主擇材士諭兵馬風流電擊不失所由竒狀也</hi>鼓旗三<lb/>
<pb n="KR3j0015_WYG_009-4b"/>
人<hi>主佐鼓旗符節號令倐忽往來出入若神</hi>股肱四人<hi>主出旌杆任重持難修溝壍治壁壘四轉</hi>
<hi>守禦者也</hi>通材三人<hi>主拾遺補過集㑹術數周流並㑹應偶賔客議論談語消息結解</hi>權士<lb/>
三人<hi>主竒譎殊異非人所識行無窮之變也</hi>耳目七人<hi>主往來聴言語覽視四方之事軍中</hi>
<hi>之情偽日列于前也</hi>爪牙五人<hi>主揚威武激厲三軍倡難鋭攻令三軍勇猛也</hi>羽翼四人<lb/>
<hi>主飛名譽震逺近動移四境以弱敵心者</hi>游士八人<hi>主相徴祥候開闔觀敵人為謀者也</hi>偉士<lb/>
二人<hi>主為譎詐依託鬼神以惑敵心</hi>法算二人<hi>主計㑹三軍領理萬物也</hi>方士二人<lb/>
<hi>主為藥以全傷病也</hi>軍中有大勇敢死樂傷者聚為一卒<hi>名曰冒將之士</hi>
有勃氣壯勇暴强者聚為一卒<hi>名曰陷陣之士</hi>有學于竒正長<lb/>
<pb n="KR3j0015_WYG_009-5a"/>
劍琱弧接武齊列者聚為一卒<hi>名曰鋭騎之士</hi>有破格舒鈎强<lb/>
梁多力能潰破金鼓絶滅旌旗者聚為一卒<hi>名曰勇力之士</hi>有<lb/>
能踰髙超逺輕足善走者聚為一卒<hi>名曰冠兵之士</hi>有故王臣<lb/>
失勢欲復見其功者聚為一卒<hi>名曰死鬭之士</hi>有死罪之人昆<lb/>
弟為其將報讐者聚為一卒<hi>名曰死責之士</hi>有貧窮忿怒將快<lb/>
其志者聚為一卒<hi>名曰必死之士</hi>有故贅婿人虜欲昭迹揚名<lb/>
者聚為一卒<hi>名曰厲頓之士</hi>有辯言巧辭善毁譽者聚為一卒<lb/>
<hi>名曰間諜飛言弱敵之士</hi>有故胥靡免罪之人欲逃其恥者聚為一<lb/>
<pb n="KR3j0015_WYG_009-5b"/>
卒<hi>名曰幸用之士</hi>有材伎過人能負重行數百里者聚為一卒<lb/>
<hi>名曰待令之士</hi>夫卒强將弱曰弛吏强卒弱曰陷兵無選鋒曰<lb/>
北必然之數矣故曰兵衆孰强士卒孰練知之者勝不<lb/>
知之者不勝不可忽也<lb/>
　　結營第三<lb/>
太公曰出軍征戰安營置陣以六為法<hi>六者謂六百步亦可六十步量</hi>
<hi>人地之宜置表十二辰也</hi>將軍身居九天之上<hi>青龍亦為九天若行止頓宿居玉帳下凡</hi>
<hi>月建前三辰為玉帳假令正月已地是也</hi>竟一旬復徙開牙門常背建向破<lb/>
<pb n="KR3j0015_WYG_009-6a"/>
<hi>不向太嵗太隂</hi>不飲死水不居死地不居地柱不居地獄無休<lb/>
天竈無當龍首<hi>死水者不流水也死地者丘墓之間地柱者下中之髙地獄者髙中之下天竈</hi>
<hi>者谷口也龍首者山端也</hi>故曰凡結營安陣將軍居青龍軍鼓居逢<lb/>
星士卒居明堂伏兵于太隂軍門居天門小將居地戸<lb/>
斬斷居天獄治罪居天庭軍粮居天牢軍器居天藏此<lb/>
謂法天結營物莫能害者也<hi>假令甲子旬中子為青龍丑為逢星寅為明堂卯為</hi>
<hi>太隂辰為天門已為地戸午為天獄未為天庭申為天牢酉為天藏甲戌旬中戌為青龍亥為逢星子為明堂</hi>
<hi>丑為太隂寅為天門卯為地戸辰為天獄已為天庭午為天牢未為天藏甲申旬中申為青龍酉為逢星戌為</hi>
<pb n="KR3j0015_WYG_009-6b"/>
<hi>明堂亥為太隂子為天門丑為地戸寅為天獄卯為天庭辰為天牢已為天藏甲午旬中午為青龍未為逢星</hi>
<hi>申為明堂酉為太隂戌為天門亥為地戸子為天獄丑為天庭寅為天牢卯為天藏甲辰旬中辰為青龍己為</hi>
<hi>逢星午為明堂未為太隂申為天門酉為地戸戌為天獄亥為天庭子為天牢丑為天藏甲寅旬中寅為青龍</hi>
<hi>卯為逢星辰為明堂己為太隂午為天門未為地戸申為天獄酉為天庭戌為天牢亥為天藏</hi>
　　道徳第四<lb/>
夫兵不可出者三不和于國不可以出軍不和于軍不<lb/>
可以出陣不和于陣不可以出戰故孫子曰一曰道道<lb/>
者令人與上同意者也故可與之死可與之生而人不<lb/>
<pb n="KR3j0015_WYG_009-7a"/>
畏危<hi>危疑也言主上素有仁施于下則士能致前赴敵故與處存亡之難不畏傾危之敗若晉陽之圍沈</hi>
<hi>竈生蛙而民無叛疑也</hi>黄石公曰軍井未達將不言渇軍幕未辦<lb/>
將不言倦冬不服裘夏不操扇是謂禮將與之安與之<lb/>
危故其衆可合而不可離可用而不可疲接之以禮厲<lb/>
之以辭<hi>厲士以見危授命之辭也</hi>則士死之是以含蓼問疾越王伯<lb/>
于諸侯吮疽恤士吳起淩于敵國陽門慟哭勝三晉之<lb/>
兵單醪投河感一軍之士勇者為之鬬智者為之憂視<lb/>
死若歸計不旋踵者以其恩養素畜䇿謀和同也故曰<lb/>
<pb n="KR3j0015_WYG_009-7b"/>
畜恩不倦以一取萬語曰積恩不已天下可使此道徳<lb/>
之畧也<lb/>
　　禁令第五<lb/>
孫子曰卒未專親而罰之則不服不服則難用卒已專<lb/>
親而罰不行則不可用矣故曰視卒如嬰兒故可與之<lb/>
赴深溪視卒如愛子故可與之俱死厚而不能使愛而<lb/>
不能令亂而不知理譬若驕子不可用也經曰兵以賞<lb/>
為表以罰為裏又曰令之以文<hi>文惠也</hi>齊之以武<hi>武法</hi>是謂<lb/>
<pb n="KR3j0015_WYG_009-8a"/>
必取故武侯之軍禁有七<hi>孫子曰無法之懸無政之令司馬法曰見敵作誓贍功作</hi>
<hi>賞此盖圍急之時不可格以常制其敵國理戎周旋中野機要綱目不得不預令矣</hi>一曰輕二曰<lb/>
慢三曰盜四曰欺五曰背六曰亂七曰誤此治軍之禁<lb/>
也若期㑹不到聞鼓不行乘寛自留迴避務止初近而<lb/>
後逺喚名而不應軍甲不具兵器不備此謂輕軍<hi>有此者斬</hi>
<hi>之</hi>受令不傳傳之不審以惑吏士金鼓不聞旌旗不覩<lb/>
此謂慢軍<hi>有此者斬之</hi>食不廩粮軍不部兵賦賜不均阿私<lb/>
所親取非其物借貸不還奪人頭首以獲功名此謂盜<lb/>
<pb n="KR3j0015_WYG_009-8b"/>
軍<hi>有此者斬之</hi>若變易姓名衣服不鮮金鼓不具兵刃不磨<lb/>
器仗不堅矢不著羽弓弩無弦主者吏士法令不從此<lb/>
謂欺軍<hi>有此者斬之</hi>聞鼓不行叩金不止按旗不伏舉旗不<lb/>
起指麾不隨避前在後縱發亂行折兵弩之勢却退不<lb/>
鬬或左或右扶傷舉死因託歸還此謂背軍<hi>有此者斬之</hi>出<lb/>
軍行將士卒争先紛紛擾擾軍騎相連咽塞道路後不<lb/>
得前呼喚諠譁無所聴聞失行亂次兵刃中傷長將不<lb/>
理上下縱横此謂亂軍<hi>有此者斬之</hi>屯營所止問其鄉里親<lb/>
<pb n="KR3j0015_WYG_009-9a"/>
近相隨共食相保呼召他位越入他位干悮次第不可<lb/>
呵止度營出入不由門戸不自啟白奸邪所起知者不<lb/>
告罪同一等合人飲食呵私所受大言驚語疑惑吏士<lb/>
此謂誤軍<hi>有此者斬之</hi>斬斷之後萬事乃理所以鄉人盜笠<lb/>
吕蒙先涕而後斬馬逸犯麥曹公割髮而自刑故太公<lb/>
曰刑上極賞下通孫子曰法令孰行賞罰孰明以此知<lb/>
勝此之謂也<lb/>
　　教戰第六<lb/>
<pb n="KR3j0015_WYG_009-9b"/>
孔子曰不教人戰是謂棄之故知卒不服習起居不精<lb/>
前擊後解與金鼓之音相失百不當一此棄之者也故<lb/>
領三軍教之戰者必有金鼓約令所以整齊士卒也教<lb/>
令操兵起居旌旗指麾之變故教使一人學戰教成合<lb/>
之十人十人學戰教成合之百人漸至三軍之衆大戰<lb/>
之法為其校陣各有其道左校青龍右校白虎前校朱<lb/>
雀後校𤣥武中校軒轅大將之所處左鋒右㦸前楯後<lb/>
弩中央鼓旗興動俱起聞鼓則進聞金則止隨其指麾<lb/>
<pb n="KR3j0015_WYG_009-10a"/>
五陣乃理<hi>夫五陣之法鼔旗為主一鼓舉青旗則為曲陣二鼔舉赤旗則為鋭陣三鼓舉黄旗則為</hi>
<hi>員陣四鼔舉白旗則為方陣五鼓舉黒旗則為直陣曲陣者木也鋭陣者火也員陣者土也方陣者金也直陣</hi>
<hi>者水也此五行之陣展轉相生以為勝負凡結五陣之法五五相保五人為一長五長為一師五師為一帥五</hi>
<hi>帥為一校五校為一火五火為一橦五橦為一軍則事備矣夫兵之便務知節度短者持旌旗勇者持金鼔弱</hi>
<hi>者給粮牧智者為謀主鄉里相比五五相保一鼓正立二鼓起食三鼓嚴辦四鼔就行間聞聴令然後舉旗出</hi>
<hi>兵隨幡所至也</hi>故曰治衆如治寡分數是也<hi>部曲為分什五為數</hi>鬬衆如<lb/>
鬬少形名是也<hi>旌旗曰形金鼓曰名</hi>言不相聞故為鼓鐸視不相<lb/>
見故為旌旗夫金鼔旌旗所以一人耳目也<hi>夜戰多火鼓畫戰多</hi>
<pb n="KR3j0015_WYG_009-10b"/>
<hi>旌旗所以變人耳目</hi>是知鼓鞞金鐸所以威耳旌旗麾章所以威<lb/>
目禁令刑罰所以威心耳威于聲不可不清目威于色<lb/>
不可不明心威于罰不可不嚴三者不立雖勝必敗故<lb/>
曰將之所麾莫不從移將之所指莫不前死紛紛紜紜<lb/>
聞亂而不可亂混混沌沌形圓而不可敗此用衆之法<lb/>
也卒服習矣器用利矣將軍乃秉旄麾衆而誓之<hi>有虞氏誡</hi>
<hi>于國夏后氏誓于軍殷誓于軍門之外周將交刃而誓之所誓不同吾從周誓之曰嗚呼溥天之下莫非王土</hi>
<hi>率土之濵莫非王臣今某國威侮五行怠棄三正俾我有衆恭行天討用命者賞不踰時逗撓者誅不遷列死</hi>
<pb n="KR3j0015_WYG_009-11a"/>
<hi>生富貴在此一舉嗟爾庶士各勉乃心也</hi>于是氣厲青雲雖赴湯蹈火可也<lb/>
此教戰之法也<lb/>
　　天時第七<lb/>
孫子曰二曰天時天時者隂陽寒暑時節制也司馬法<lb/>
曰冬夏不興師所以兼愛吾人太公曰天文三人主占<lb/>
風氣知天心去就故經曰能知三生臨刃勿驚從孤擊<lb/>
虚一女當五丈夫故行軍必背太隂向太陽察五緯之<lb/>
光芒觀二矅之薄蝕必當以太白為主辰星為候合宿<lb/>
<pb n="KR3j0015_WYG_009-11b"/>
有必鬬之期格出明不戰之勢避以日耗背以月刑以<lb/>
王擊困以生擊死是知用天之道順天行誅非一日也<lb/>
若細雨沐軍臨機必有捷迴風相觸道還而無功雲類<lb/>
羣羊必走之道氣如驚鹿必敗之勢黒雲出壘赤氣臨<lb/>
軍六窮起風三刑起霧此皆見師之出而不見其入也<lb/>
若烟非烟此慶雲也若星非星此歸邪也若霧非霧此<lb/>
泣軍也若雷非雷此天鼓也慶雲開有徳歸邪有降人<lb/>
泣軍多殺將天鼓多敗軍是知風雲之占嵗月之候其<lb/>
<pb n="KR3j0015_WYG_009-12a"/>
來乆矣故古者初立將始出門首建牙之時必觀風雲<lb/>
之氣<hi>諸謀立武事征伐四方興兵動衆忌大風雷雨隂不見日辰午酉亥自刑之日夫牙旗者將軍之精</hi>
<hi>凡竪牙旗必以制日制日者謂上尅下也初立牙門禡之曰兩儀有正四海有王寳命在天世徳彌光蕞爾凶</hi>
<hi>狡敢謀亂常天子命我秉鉞專征爰整其旅討兹不庭夫天道助順神祗害傾使凶醜時殱海隅聿清兵不血</hi>
<hi>刃凱歸上京神氣増輝永觀厥成寔正直之賴凡乃神之靈急急如律令凡氣初出如甑上氣勃勃上昇氣積</hi>
<hi>為霧霧為隂隂氣結為虹蜺暈珥之屬凡氣不積不結散漫一方不能為灾必和雜殺氣森森然疾起乃可論</hi>
<hi>占常以平旦下晡日出没時候之期内有風雨灾不成也</hi>若風不旁勃旌旗暈暈順<lb/>
風而揚舉或向敵終日軍行有功勝候也<hi>凡軍上氣如山堤上林木</hi>
<pb n="KR3j0015_WYG_009-12b"/>
<hi>不可與戰在我軍大勝或如火光亦大勝或敵上白氣粉拂如樓縁以赤氣者兵勁不可擊在吾軍必大勝或</hi>
<hi>敵上氣黄白厚潤而重者勿與戰或有雲廣如三匹帛前後大軍行好遥望軍上雲如鬬鷄赤白相隨在氣中</hi>
<hi>得天助不可擊兩軍相當上有氣如蛇舉頭向敵者戰必勝凡軍營上有五色氣上與天連此應天之軍不可</hi>
<hi>擊有赤黄氣干天亦不可攻或有雲如日月而赤氣繞之如日暈狀有光者所見之地大勝不可攻敵上氣如</hi>
<hi>暈狀其軍不可攻此皆勝氣也</hi>若逆風来應氣旁勃牙扛折隂不見日<lb/>
旌幡激揚敗候也<hi>若雲氣從敵所來終日不止軍不可出出則不利若風氣俱來此為敗候</hi>
<hi>在急擊也凡敵上氣色如馬肝如死灰或類偃盖皆敗徴也或黒氣如環山隨軍上者軍必敗或軍上氣昏發</hi>
<hi>連夜照人則軍事散亂或軍上氣半而一絶一敗再絶再敗在東發白氣者灾深或軍上氣五色雜亂東西南</hi>
<pb n="KR3j0015_WYG_009-13a"/>
<hi>北不定者其軍欲敗或軍上有赤氣炎炎降天將死衆亂或軍上有黒氣牛馬形從氣霧中下漸入軍名曰天</hi>
<hi>狗下食血敗軍也或有雲氣盖道濛蔽晝冥者釋炊不暇熟急去此皆敗候也</hi>若下輕其將妖<lb/>
怪並作衆口相惑當修徳審令繕礪鋒甲勤誠誓士以<lb/>
避天怒然後復擇吉日祭牙旗具太牢之饌震鼓鐸之<lb/>
音誠心啟請以備天問觀其祥應以占吉凶若人馬喜<lb/>
躍旌旗皆前指髙陵金鐸之聲揚以清鞞鼓之音宛以<lb/>
鳴此得神明之助持以安于衆心乃可用矣雖云任賢<lb/>
使能則不占而事利令明法審則不筮而計成封功賞<lb/>
<pb n="KR3j0015_WYG_009-13b"/>
勞則不禱而福從共苦同甘則犯逆而功就然而臨機<lb/>
制用有五助焉一曰助謀二曰助勢三曰助怯四曰助<lb/>
疑五曰助地此五者助勝之術故曰知地知天勝乃可<lb/>
全不可不審察也<lb/>
　　地形第八<lb/>
孫子曰三曰地利地利者逺近險易廣狹死生也故不<lb/>
知山林險阻沮澤之形者不能行軍不用鄉導不能得<lb/>
地利故用兵有散地有輕地有争地有交地有衢地有<lb/>
<pb n="KR3j0015_WYG_009-14a"/>
重地有汜地有圍地有死地<hi>九地之名</hi>諸侯自戰其地為散<lb/>
地<hi>戰其境内之地士卒意不專有自潰之心也故經曰散地吾將一其志也</hi>入人之地而不<lb/>
深者為輕地<hi>入人之地未深士卒意尚未專而輕走也故經曰輕地吾將使之屬也</hi>我得<lb/>
則利彼得亦利者為争地<hi>可以少勝衆弱勝强謂山水阨口有險固之利兩敵所争</hi>
<hi>故經曰争地吾將趣其後也</hi>我可以往彼可以來為交地<hi>道上相交錯平地有</hi>
<hi>數道往來交通無可絶也故經曰交地吾將固其結也</hi>諸侯之地三屬<hi>我與敵相對而旁有</hi>
<hi>他國也</hi>先至而得天下之衆者為衢地<hi>先至其地可交結諸侯之衆為助也</hi>
<hi>故經曰衢地吾將謹其守也</hi>入人難反之地深倍城邑多者為重地<lb/>
<pb n="KR3j0015_WYG_009-14b"/>
<hi>逺去已城郭深入敵地專心意故謂之重地故經曰重地吾將繼其食也</hi>行山林險阻沮澤<lb/>
凡難行之道者為汜地<hi>汜浸洳之地故經曰汜地我將進其途也</hi>所由入者<lb/>
隘所從歸者迂彼寡可以擊吾衆者為圍地<hi>所欲從入阨險欲歸</hi>
<hi>道逺也持乆則粮乏故敵可以少擊吾衆者為圍地故經曰圍地吾將塞其闕也</hi>疾戰則存不<lb/>
疾則亡者為死地<hi>前有髙山後有大水進則不得退復有碍又粮乏絶故為死地在死地者</hi>
<hi>當及士卒尚飽强志殊死故可以俱死故經曰死地吾將示之以不活也</hi>是故散地無戰<hi>士卒</hi>
<hi>顧家不可以戰</hi>輕地則無止<hi>入敵地淺士意尚未堅不可以遇敵自當堅其心也</hi>争地則<lb/>
無攻<hi>三道攻當先主地利也先得其地者不可攻也</hi>交地則無絶<hi>相及屬也交地者俱可進</hi>
<pb n="KR3j0015_WYG_009-15a"/>
<hi>退不以兵絶也</hi>衢地則合交<hi>佐諸侯也當/結交于諸侯</hi>重地則掠<hi>蓄粮食也入深士卒</hi>
<hi>堅固則可掠取財物</hi>汜地則行<hi>可不/止也</hi>圍地則謀<hi>擊其謀也則當權謀竒譎可以免難</hi>
死地則戰<hi>殊死戰也未戰先勵之曰無慮愚戅用軍不明乃隨圍阨之地益士大夫之憂也皆將之</hi>
<hi>罪也今日之事在此一舉若不用力身當膏野草為蟲獸食妻子無所求索尅則身榮賞禄在焉可不勉哉</hi>
又有六地有通有挂有支有隘有險有逺<hi>六地名也</hi>我可以<lb/>
往彼可以來曰通<hi>謂俱在平陵往來通利也</hi>居通地先處其髙陽利<lb/>
粮道以戰則利<hi>寧致人無致于人已先處髙地分為也屯守于歸來之路不使敵絶已糧道</hi>
可以往難以反曰挂<hi>挂相挂牽也</hi>挂形曰敵無備出而勝之<lb/>
<pb n="KR3j0015_WYG_009-15b"/>
敵有備出而不勝難以反不利<hi>敵無備而攻之勝可也有備不得勝之則難還</hi>
<hi>反也</hi>我出而不利彼出而不利曰支<hi>支乆也俱不便乆相持也</hi>支形曰<lb/>
敵雖利我我無出引而去也令敵半出而擊之利<hi>利我也佯</hi>
<hi>背我去無出遂待其引而擊之可敗也</hi>隘形曰我先居之必盈之而待敵<lb/>
<hi>盈滿也以兵陣滿阨形名使敵不得進退</hi>若敵先居之盈而勿從也不盈而<lb/>
從之<hi>隘形者兩中之間通谷也敵怒勢不饒我也居之必前齊阨口陣而守之以竒也敵即先居此地齊</hi>
<hi>口陣勿從也即半隘陣者從而與敵共此利也</hi>險形曰我先居之必居髙陽以<lb/>
待敵<hi>居髙陽之地以待敵人敵人從其下隂來擊之勝也</hi>若敵先居則引而去之<lb/>
<pb n="KR3j0015_WYG_009-16a"/>
勿從也<hi>地險先不可至于人也</hi>夫逺形鈎勢難以挑戰而不利<hi>挑近</hi>
<hi>敵也逺形去國逺也地鈎等無獨便利先挑之戰不利</hi>凡此六者地之道也皆將<lb/>
之至任不可不察故曰深草蓊穢者所以遁逃也深谷<lb/>
阻險者所以止禦車騎也隘塞山林者所以少擊衆也<lb/>
<hi>衆少可以夜擊敵也</hi>沛澤杳冥者所以匿其形也丈五之溝漸車<lb/>
之水<hi>漸浸也音子亷反</hi>山林石徑涇川丘阜<hi>涇川常流之川</hi>草木所在<lb/>
此步兵之地車騎二不當一丘陵漫衍相屬<hi>漫衍猶聫延也屬續</hi>
<hi>也音之欲反</hi>平原廣野此車騎之地步兵十不當一平原相<lb/>
<pb n="KR3j0015_WYG_009-16b"/>
逺<hi>逺離也</hi>仰髙臨下此弓弩之地短兵十不當一兩陣相<lb/>
近平地淺草可前可後此長㦸之地劍楯三不當一萑<lb/>
葦竹簫<hi>簫蒿也</hi>草木蒙蘢林葉茂接此矛鋋之地長㦸二<lb/>
不當一曲道相伏險阨相薄此劍楯之地弓弩三不當<lb/>
一故曰地形者兵之助又曰用兵之道地利為寳趙奢<lb/>
趨山秦師所以覆敗韓信背水漢兵由其克勝此用地<lb/>
利之畧也<lb/>
　　水火第九<lb/>
<pb n="KR3j0015_WYG_009-17a"/>
經曰以水佐攻者强以火佐攻者明是知水火者兵之<lb/>
助也故火攻有五一曰火人<hi>敵傍近草因風燒之</hi>二曰火積<hi>燒其積蓄</hi>
三曰火輜<hi>燒其輜重</hi>四曰火庫<hi>當使間人之敵/營燒其兵庫</hi>五曰火燧<hi>燧墮</hi>
<hi>也以火墮敵人營中也大頭之法以鐵盈火著箭頭强弩射敵之營中燒絶粮道也</hi>行火必有因<lb/>
<hi>因奸人也</hi>烟火素具發火有時起火有日時者天之燥也日<lb/>
者宿在箕壁參軫也凡此四宿者風起之日<hi>蕭世誠云春丙丁夏</hi>
<hi>戊己秋壬癸冬甲乙此日有疾風猛雨也居勘太乙中有飛鳥十精如風雨期五子元運式各候其時可用火</hi>
<hi>故曰以火佐攻者明何以言之昔楊<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>與桂陽賊相㑹/<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>以皮作大排囊以石灰内囊中置車上作火燧繫馬</hi>
<pb n="KR3j0015_WYG_009-17b"/>
<hi>尾因從上風鼓排囊吹灰羣賊眯目因燒馬尾奔突賊陣衆賊奔潰此用火之勢也殷浩北伐長史江逌取數</hi>
<hi>百鷄以長繩連之脚皆繫火一時驅放羣鷄飛散羌營營皆燃因擊之姚襄退走此用火之勢李陵在大澤草</hi>
<hi>中虜從上風縱火陵從下風緩火以此火解火勢也吾聞敵燒門恐火滅門開當更積薪助火使火勢不滅亦</hi>
<hi>解火之法也</hi>太公曰强弩長兵所以踰水戰孫子曰水可以<lb/>
絶謂灌城也又曰絶水必逺水<hi>引敵使渡也</hi>客絶水而來迎<lb/>
之于水内令敵半渡而擊之利欲戰無附于水而迎客<lb/>
也謂處水上之軍故曰以水佐攻者强何以言之昔韓<lb/>
信定臨淄走齊王田廣楚使龍且來救齊齊王廣龍且<lb/>
<pb n="KR3j0015_WYG_009-18a"/>
并軍與信合戰<hi>人或説龍且曰漢兵逺鬬冦戰其鋒不可當齊楚自居其地戰兵易敗散不如</hi>
<hi>深壁令齊王使其信臣招所亡城城聞其王在楚來救必反漢漢兵二千里客居齊城皆反之其勢無所得食</hi>
<hi>可無戰而降也龍且曰吾平生知韓信為人易與耳且夫不戰而降之吾何功遂戰敗吾聞古之所謂善戰者</hi>
<hi>勝易勝者敗故善者之勝也無知名無勇功故其戰勝不武不武者其所錯勝勝已敗者也龍且不用客之計</hi>
<hi>欲求赫赫之功昧矣</hi>夾濰<hi>音唯</hi>水陣韓信乃夜令人為萬餘囊盛沙<lb/>
壅水上流引軍半渡擊龍且佯不勝還走龍且果喜曰<lb/>
固知信怯也遂追信渡水信使決壅囊水大至龍且軍<lb/>
大半不得渡即急擊之殺龍且龍且水軍東散走此反<lb/>
<pb n="KR3j0015_WYG_009-18b"/>
半渡之勢<hi>吾聞兵法絶水必逺水令敵半渡而擊之利韓信半渡軍佯入害地令龍且擊之然後決</hi>
<hi>壅水此所謂雜于利而務可伸雜于害而患可解也皆反兵而用兵法微哉微哉</hi>盧綰佐彭越<lb/>
攻下梁地十餘城項羽聞之謂其大司馬曹咎曰謹守<lb/>
城臯即漢挑戰慎勿與戰漢果挑楚軍楚軍不出使人<lb/>
辱之<hi>孫子曰亷潔可辱也</hi>大司馬怒渡氾<hi>音凡</hi>水卒半渡漢擊大破<lb/>
之此欲戰無附于水勢也故知水火之變可以制勝其<lb/>
來乆矣秦人毒涇上流晉軍多死荆王燒楚積聚項氏<lb/>
以擒曹公決泗于下邳吕布就戮黄盖火攻于赤壁魏<lb/>
<pb n="KR3j0015_WYG_009-19a"/>
祖奔衂此將之至任盖軍中尤急者矣不可不察<lb/>
　　五間第十<lb/>
周禮曰巡國傳諜者反間也吕望云間搆飛言聚為一<lb/>
卒是知用間之道非一日也<hi>凡有白氣羣行徘徊結陣來者為他國人來欲圖人</hi>
<hi>不可應視其所往隨而擊之可得也或有黒氣臨我軍上如車輪行敵人深入謀亂吾國臣或有黒氣遊行中</hi>
<hi>含五色臨我軍上敵必謀合諸侯而伐我國諸侯反謀軍軍自敗或有黒氣如幢出于營中上黒下黄敵欲來</hi>
<hi>求戰無誠實言信相反九日内必覺備之吉或日月隂沈無光不雨或十日晝夜不見日月名曰蒙臣謀主故</hi>
<hi>曰乆隂不雨臣謀主也</hi>故間有五間有因間有内間有反間有生<lb/>
<pb n="KR3j0015_WYG_009-19b"/>
間有死間五間俱起莫知其道因間者因其鄉人而用<lb/>
之者也<hi>言敵鄉邑之人知敵表裏虚實可使伺候聴察通辭致言故曰因之用賞禄為先也</hi>内間<lb/>
者因其官人而用之者也<hi>因其在官失職者若刑誅之子孫與受罰之家也因其有</hi>
<hi>隙就而用之</hi>反間者因敵間而用之者也<hi>曹公曰敵使間來視我我知之因厚</hi>
<hi>賂重許反使為我間故曰反間蕭世誠曰言敵使人來候我我佯不知而示以虚事前却期㑹使歸相語故曰</hi>
<hi>反間也</hi>生間者反報者也<hi>擇已有賢才智謀能自開通于敵之親貴察其動静知其事計</hi>
<hi>所為己知其寔還報故曰生間也</hi>死間者為誑事于外令吾間知之而<lb/>
待于敵間者也<hi>作詐誑之事于外佯漏泄之使吾間知之吾間至敵中為敵所得必以誑事輸</hi>
<pb n="KR3j0015_WYG_009-20a"/>
<hi>敵敵從而備之吾所行不然也間則死矣又一云敵間來在營間我誑事而持歸然皆非吾所圖也二間皆不</hi>
<hi>知幽隱故曰死間蕭士誠云所獲敵人及已軍士有重罪繫者故為免相勅勿泄佯不秘密令拘者竊聞之因</hi>
<hi>緩之使亡亡必歸敵以所聞告之敵必信焉往必不間故曰死間者也</hi>昔漢西域都䕶班<lb/>
超初為將長史悉發諸國步騎二萬五千擊莎車莎車<lb/>
求救龜兹龜兹王遣左將軍發温宿姑墨尉頭合五萬<lb/>
人助之超召部曲及于闐疎勒王議曰兵少不敵計莫<lb/>
如各解散去于闐從此東長史亦從此西歸夜半聞鼓<lb/>
聲使發衆皆以為然乃隂緩擒得生口生口歸以超言<lb/>
<pb n="KR3j0015_WYG_009-20b"/>
告龜兹龜兹聞之喜使左將軍將萬騎于西界遮超温<lb/>
宿王將八千騎于東界遮于闐王人定後超密令諸司<lb/>
馬勒兵勵士至鷄鳴馳赴莎車軍營掩覆之胡皆驚走<lb/>
斬首五千級莎車遂降又耿弇討張步步聞之乃使其<lb/>
大將費邑軍歴下又分兵屯祝阿别于太山鐘城列營<lb/>
數十以待弇<hi>昔劉備東下與孫權交戰魏文帝聞備樹柵連營七百餘里謂羣臣曰備不曉兵權</hi>
<hi>豈有七百里營可以拒敵者乎包原隰險阻而為軍者為敵所擒此兵忌也後七日權破備書到今張步列營</hi>
<hi>數十緩急不能相救又一軍潰則衆心難固比黥布所以走荆王也步非計也敗其宜也</hi>弇渡河先<lb/>
<pb n="KR3j0015_WYG_009-21a"/>
擊祝阿拔之故開圍一角令其衆得奔鐘城鐘城人聞<lb/>
祝阿已潰大懼遂空壁亡去<hi>孫子曰三軍可奪氣將軍可奪心耿弇開祝阿之圍</hi>
<hi>令其衆奔鐘城以震怖之亦奪氣奪心計也妙矣夫</hi>費邑分遣其弟敢守巨里弇<lb/>
進兵先脅巨里多伐樹木揚言以填塞坑壍數日有降<lb/>
者言邑聞弇欲攻巨里謀來救之弇乃嚴令軍中趣治<lb/>
攻具後三日當悉攻巨里隂緩生口令得亡歸歸者以<lb/>
弇期告邑邑至日果自將來救之弇喜謂諸將曰吾所<lb/>
修攻具者欲誘致邑耳今來適吾所求也即分三千人<lb/>
<pb n="KR3j0015_WYG_009-21b"/>
守巨里自引精兵止崗坂乘髙合戰大破之臨陣斬邑<lb/>
<hi>或問孫子曰敵衆而整將來待之若何曰先奪其所愛則聼矣又曰善戰者致人而不致于人弇揚言攻巨里</hi>
<hi>也亦奪其所愛令自致之計也</hi>此用因間之勢也晉時益州牧羅尚遣<lb/>
隗伯攻李雄于郫城迭有勝負雄乃募武都人朴泰鞭<lb/>
之見血使譎羅尚欲為内應以火為期尚信之悉出精<lb/>
兵遣隗伯等率領從泰李雄先使李驤于道設伏泰以<lb/>
長梯倚城而舉火伯軍見火起皆争縁梯泰又以繩汲<lb/>
上尚軍百餘人皆斬之雄因放兵内外擊之大破尚軍<lb/>
<pb n="KR3j0015_WYG_009-22a"/>
此用内間之勢也鄭武公欲伐胡先以其子妻胡因問<lb/>
羣臣曰我欲用兵誰可伐者大夫關期思曰胡可伐武<lb/>
公怒而戮之曰胡兄弟之國子言伐之何也胡君聞之<lb/>
以鄭為親已而不備鄭鄭襲胡取之<hi>漢使酈生説齊王田廣廣罷兵與酈</hi>
<hi>生縱酒漢將韓信因齊無備襲齊破之田廣烹酈生酈生偶成韓信死間唐李靖伐匈奴以唐儉先和親而已</hi>
<hi>以兵乘其不備破之此李靖以唐儉為死間也</hi>此用死間之勢也陳平以金縱<lb/>
反間于楚軍間范増楚王疑之此用反間者也<hi>事具霸紀</hi>故<lb/>
知三軍之親莫親于間賞莫厚于間事莫密于間非聖<lb/>
<pb n="KR3j0015_WYG_009-22b"/>
智莫能用間非密微莫能得間之實此三軍之要唯賢<lb/>
哲之所留意也<lb/>
　　將體第十一<lb/>
萬機論曰雖有百萬之師臨時吞敵在將也吳子曰凡<lb/>
人之論將恒觀之于勇勇之于將乃萬分之一耳故六<lb/>
韜曰將不仁則三軍不親將不勇則三軍不為動孫子<lb/>
曰將者勇智仁信必也勇則不可犯智則不可亂仁則<lb/>
愛人信則不欺人必則無二心此所謂五才者也三軍<lb/>
<pb n="KR3j0015_WYG_009-23a"/>
之衆百萬之師張設輕重在于一人謂之氣機道狹路<lb/>
險名山大塞十人所守千人不過是謂地機善行間諜<lb/>
分散其衆使君臣相怨是謂事機車堅舟利士馬閑習<lb/>
是謂力機此所謂四機者也夫將可樂而不可憂謀可<lb/>
深而不可疑將憂則内疑<hi>將有憂色則内外相疑故曰不相信也</hi>謀疑則<lb/>
敵國奮<hi>多疑則計亂亂則令敵國奮威</hi>以此征伐則可致亂故將能清<lb/>
能静<hi>亷財曰清不擾曰静老子曰重為輕根静為躁君也</hi>能平能整能受諫能聴<lb/>
訟能納人<hi>受賢于羣英之中若越納范蠡齊納寗戚之類也</hi>能採善言能知國<lb/>
<pb n="KR3j0015_WYG_009-23b"/>
俗能圖山川能裁阨難<hi>險難阨皆悉明之</hi>能制軍權危者安之<lb/>
懼者懽之叛者還之<hi>將有不合去者慰誘還之若蕭何追韓信</hi>寃者原之訴<lb/>
者察之卑者貴之<hi>士卒若卑賤者貴之昔吴起下與士卒同衣食是也</hi>强者抑之<lb/>
敵者殘之<hi>卑中有賤而敵貴者亂上下之禮殘殺之</hi>貪者豐之<hi>懸賞以豐其心所以使貪</hi>
欲者使之<hi>臨敵將戰有欲立功名有欲利敵人者皆許而使之所謂使勇使貪</hi>畏者隠之<lb/>
<hi>士卒有所畏懼者隠蔽于後勿使為軍鋒軍敗由鋒怯</hi>謀者近之讒者覆之<hi>有讒鬬者</hi>
<hi>覆亡之</hi>毁者復之<hi>官職有毁廢者則修而復之</hi>反者廢之横者挫之服<lb/>
者活之<hi>首服罪者活之</hi>降者說之<hi>説/含</hi>獲城者割之<hi>賞功臣也</hi>獲地者<lb/>
<pb n="KR3j0015_WYG_009-24a"/>
裂之<hi>賜功榮者</hi>獲國者守之<hi>得其國必封賢以守之昔吳伐越得而不守所以終敗也</hi>獲<lb/>
阨塞之獲難屯之獲財散之敵動伺之敵强下之<hi>敵陣强則</hi>
<hi>下之勿與戰若齊師伐魯鼓之曹劌不動三鼓破齊下之</hi>敵凌假之<hi>敵之威勢凌吾而來宜持重以</hi>
<hi>待之勿與戰楚凌漢求戰一決漢祖知弱不許之是也</hi>敵暴安之<hi>敵人為暴虐之行則安之勸之</hi>
<hi>所以怒我衆也昔燕伐齊田單不下燕師掘齊人冡墓田單安勸之</hi>敵悖義之<hi>敵為悖亂之事則隨</hi>
<hi>有義以待之彼悖我義故剋之</hi>敵睦攜之順舉挫之<hi>舉順以挫逆也</hi>因勢破之<lb/>
放言過之<hi>放過惡言以誣詐敵人以怒已衆也</hi>四網羅之此為將之道也<lb/>
故將拒諫則英雄散䇿不從則謀士叛善惡同則功臣<lb/>
<pb n="KR3j0015_WYG_009-24b"/>
倦<hi>賞罰不明善惡無異則有功之臣皆懈倦也</hi>將專已則下歸咎<hi>專己自任不與下謀</hi>
<hi>衆皆歸罪于將而責之</hi>將自臧則下少功<hi>臧善也將自伐勲忘下自用者故曰少功也</hi>
將受讒則下有離心將貪財則奸不禁<hi>上貪則下益也</hi>將内顧<lb/>
則士卒淫<hi>内顧思妻妾也</hi>將有一則衆不服有二則軍無試<hi>試法</hi>
<hi>也</hi>有三則軍乖背有四則禍及國軍誌曰將謀欲密士<lb/>
衆欲一<hi>將衆如一體也</hi>攻敵欲疾將謀密則奸心閉士衆一則<lb/>
羣心結<hi>結如一也</hi>攻敵疾則詐不及設軍有此三者則計不奪<lb/>
將謀泄則軍無勢以外闚内則禍不制<hi>窺見也謀泄則外見已情之虚</hi>
<pb n="KR3j0015_WYG_009-25a"/>
<hi>寔其禍不可制也</hi>財入營則衆奸㑹<hi>凡為軍使外人以財貨入營内則奸謀奄集其中心</hi>
將有此三者軍必敗將無慮則謀士去<hi>將無防慮不能從謀故去之</hi>
將無勇則吏士恐<hi>將怯則下無所恃故恐也</hi>將遷怒則軍士懼慮也<lb/>
謀也將之所重勇也怒也將之所用故曰必死可殺<lb/>
也必生可慮也忿速可悔也亷潔可辱也愛人可煩也<lb/>
此五者將軍之過用兵之灾故凡戰之要先占其將而<lb/>
察其才因刑用權則不勞而功興也其將愚而信人可<lb/>
謀而詐貪而忽名可貨而賂輕變可勞而困上富而驕<lb/>
<pb n="KR3j0015_WYG_009-25b"/>
下貧而磔可離而間將怠士懈可潜而襲智而心緩者<lb/>
可迫也勇而輕死者可暴也急而心速者可誘也貪而<lb/>
喜利者可襲也可遺也仁而不忍于人者可勞也智而<lb/>
心緩者可驚也信而喜信于人者可誑也亷潔而不愛<lb/>
人者可侮也剛毅而自用者可事也懦心喜用于人者<lb/>
可使人欺也此皆用兵之要為將之畧也<lb/>
　　料敵第十二<lb/>
夫兩國治戎交和而合不以冥冥決事必先探于敵情<lb/>
<pb n="KR3j0015_WYG_009-26a"/>
故孫子曰勝兵先勝而後戰又曰䇿之而知得失之計<lb/>
候之而知動静之理因形而作勝于衆用兵之要也若<lb/>
欲先知敵將當令賤而勇者將輕鋭以嘗之觀敵之來<lb/>
一起一坐其政以理其追北佯為不及其見利佯為不<lb/>
知如此者將必有智勿與輕敵<hi>凡敵上氣黄白潤澤者將有威徳或軍上氣發</hi>
<hi>漸漸如雲變作山形將有深謀或敵上氣外黒中赤在前者將精悍皆不可擊凡氣上與天連軍中將賢良凡</hi>
<hi>氣如龍如虎在殺中或如火烟之形或如火光之狀或如山林或如塵埃頭大而卑或氣紫黒如門上樓或如</hi>
<hi>白粉沸皆猛將之氣也</hi>若其衆讙旗亂其卒自止自行其兵或縱<lb/>
<pb n="KR3j0015_WYG_009-26b"/>
或横其追北恐不及見利恐不得如此者將必無謀雖<lb/>
衆可獲<hi>凡敵上氣青而疎散者將怯弱前大而後小將性不明也</hi>故曰敵近而静者<lb/>
恃其險也敵逺而挑人者欲人之進也衆樹動者來也<lb/>
衆草多障者疑也<hi>稠草中多障蔽者必逃去恐吾追及多作障蔽使吾疑其間有伏兵也</hi>
鳥起者伏也<hi>凡軍上氣渾渾圓長赤氣在其中或有氣如赤杵在黒雲中皆主有伏兵或兩軍相</hi>
<hi>當有赤氣在軍前後左右者有伏兵隨氣所在防之或有雲絞絞綿綿此以車騎為伏兵或有雲如布席之狀</hi>
<hi>此以步卒為伏兵或有雲如山岳在外為伏兵不可不審察也</hi>禽駭者覆也塵卑而廣<lb/>
者徒來也散而條逺者薪來也少而往來者營軍也<hi>少塵</hi>
<pb n="KR3j0015_WYG_009-27a"/>
<hi>少也</hi>辭卑而益備者進也<hi>敵増備也</hi>辭强而進驅者退也無約<lb/>
而請和者謀也半進半退者誘也杖而立者饑也汲而<lb/>
先飲者渇也見利不進者勞也鳥集者虚也夜呼者恐<lb/>
也軍擾者將不重也旗動者亂也吏怒者倦也粟馬食<lb/>
肉軍無懸涶<hi>音唾一簟之食也</hi>不及其舍者窮冦也淳淳翕翕<lb/>
徐言入入者失其衆也<hi>此將失其衆之意也</hi>數賞者害也數罰者<lb/>
困也數顧者失其羣也來委謝者欲休息也兵怒而相<lb/>
近乆而不合又不相去必謹察之敵來新到行陣未定<lb/>
<pb n="KR3j0015_WYG_009-27b"/>
可擊也陣雖定人馬未食可擊也涉長道後行未息可<lb/>
擊也行坂涉險半隠半出可擊也涉水半渡可擊也險<lb/>
道狹路可撃也旌旗亂動可擊也陣數動移可擊也人<lb/>
馬數顧可撃也凡見此者擊之而勿疑然兵者詭道也<lb/>
能而示之不能用而示之不用故匈奴示弱漢祖有平<lb/>
城之圍石勒藏鋒王浚有幽州之陷即其效也可不慎<lb/>
哉<lb/>
　　勢畧第十三<lb/>
<pb n="KR3j0015_WYG_009-28a"/>
孫子曰勇怯勢也强弱形也又曰水之弱至于漂石者<lb/>
勢也何以明之昔曹公征張魯定漢中劉曄説曰明公<lb/>
以步卒五千討誅董卓北破袁紹南征劉表九州百郡<lb/>
十并其八威震天下勢慴海外今舉漢中蜀人望風破<lb/>
膽失守推此而前蜀可𫝊檄而定也劉備人傑也有智<lb/>
而遲得蜀日淺蜀人未附今破漢中蜀人震恐其勢自<lb/>
傾以公之神明因其傾而壓之<hi>鳥甲反</hi>無不剋也若小緩<lb/>
之諸葛亮明于理而為相關羽張飛勇冠三軍而為將<lb/>
<pb n="KR3j0015_WYG_009-28b"/>
蜀人既定據險守要則不可犯也今不取必為後憂曹<lb/>
公不從居七日蜀降者説蜀中一日數十驚備斬之而<lb/>
不能禁也曹公延問曄曰今尚可擊否曄曰今已小定<lb/>
未可擊也又太祖征吕布至下邳布敗固守城攻不拔<lb/>
太祖欲還荀攸曰吕布勇而無謀今三軍皆北其鋭氣<lb/>
衰三軍以將為主主衰則軍無奮意夫陳宫有智而遲<lb/>
今及布氣之未復宫謀之未定進急攻之布可拔也乃<lb/>
引沂泗灌城城潰生擒布以此觀之當是時雖諸葛之<lb/>
<pb n="KR3j0015_WYG_009-29a"/>
智陳宫之謀吕布之勇關張之勁無所用矣此謂勇怯<lb/>
勢也强弱形也故兵有三勢<hi>夫兵有三勢一曰氣勢二曰地勢三曰因勢若將勇</hi>
<hi>輕敵士卒樂戰三軍之衆志勵青雲氣等飄風聲如雷霆此所謂氣勢也若關山狹路大阜深澗龍蛇蟠磴羊</hi>
<hi>腸狗門一夫守險千人不過此所謂地勢也若因敵怠慢勞役飢渇風波驚擾將吏縱横前營未舍後營夾涉</hi>
<hi>所謂因勢者也</hi>善戰者恒求之于勢勢之來也食其緩頰下齊<lb/>
七十餘城謝石渡淝摧秦百萬之衆勢之去也項羽有<lb/>
拔山之力空泣虞姬田横有負海之强終然刎頸故曰<lb/>
戰勝之威人百其倍敗兵之卒没世不復<hi>永挫折也言人氣傷雖有</hi>
<pb n="KR3j0015_WYG_009-29b"/>
<hi>百萬之敵無益于用也</hi>故水之弱至于漂石此勢畧之要也<lb/>
　　攻心第十四<lb/>
孫子曰攻心為上攻城為下何以明之戰國時有説齊<lb/>
王曰凡伐國之道攻心為上攻城為下心勝為上兵勝<lb/>
為下是故聖人之伐國攻敵也務在先服其心何謂攻<lb/>
其心絶其所恃是謂攻其心也今秦之所恃為心者燕<lb/>
趙也當收燕趙之權今説燕趙之君勿虚言空辭必將<lb/>
以實利以迴其心所謂攻其心者也沛公西入武關欲<lb/>
<pb n="KR3j0015_WYG_009-30a"/>
以二萬人擊秦嶢<hi>音堯</hi>關下軍張良曰秦兵尚强未可輕<lb/>
也臣聞其將屠子賈竪易動以利願沛公且留壁使人<lb/>
先行為五萬人具食益張旗幟諸山之上為疑兵令酈<lb/>
食其持重寳啗秦將<hi>貪而忽名可貨以賂</hi>秦將果欲連和俱西襲<lb/>
咸陽沛公欲聴之良曰此獨其將欲叛士卒恐不從不<lb/>
從必危不如因其懈擊之沛公乃引兵擊秦軍大破之<lb/>
<hi>諸葛亮擒孟獲七縱七擒之南方終亮之世不敢背叛又四面楚歌而項羽走劉琨吹葭胡人散攻心之計非</hi>
<hi>一途也</hi>此攻心者也<lb/>
<pb n="KR3j0015_WYG_009-30b"/>
　　伐交第十五<lb/>
孫子曰善用兵者使交不得合何以明之昔楚莫敖將<lb/>
盟貳軫<hi>貳軫二國名也</hi>鄖人軍于蒲騷將以隨絞州蓼伐楚師<lb/>
莫敖患之鬬亷曰鄖人軍于其郊必不誡且日虞四邑<lb/>
之至<hi>虞度也四邑隨絞州蓼也</hi>君次于郊郢以禦四邑我以鋭師宵<lb/>
加于鄖鄖有虞心而恃其城莫有鬬志若敗鄖師四邑<lb/>
必離莫敖從之遂敗鄖師于蒲騷漢宣帝時先零與罕<lb/>
开羌解仇合黨為冦帝命趙充國先誅罕开充國守便<lb/>
<pb n="KR3j0015_WYG_009-31a"/>
宜不從上書曰先零羌虜欲有背叛故與罕开解仇然<lb/>
其私心不能忘恐漢兵至而罕开背之也臣愚以為其<lb/>
計常欲赴罕开之急以堅其約先擊罕羌先零必助之<lb/>
今虜馬肥粮方饒擊之恐不能傷害適使先零得施徳<lb/>
于罕羌也堅其約合其黨虜交堅黨合誅之用力數倍<lb/>
臣恐國家憂累由十數年不二三嵗而已先誅先零則罕<lb/>
开之屬不煩兵服矣帝從之果如䇿魏太祖初伐關中<lb/>
賊毎一部到太祖輒喜賊破之後諸將問其故太祖曰<lb/>
<pb n="KR3j0015_WYG_009-31b"/>
關中道逺若各依險阻征之不一二年不可定也今皆<lb/>
來集衆雖多莫能相服軍無適主一舉可滅為攻羌易<lb/>
吾是以喜語曰連鷄不俱棲可離而解曹公得之矣此<lb/>
伐交者也<lb/>
　　格形第十六<lb/>
孫子曰安能動之又曰攻其所必趨何以明之昔楚子<lb/>
圍宋宋公使如晉告急晉狐偃曰楚始得曹而新婚于<lb/>
衛若伐曹衛楚必救之則齊宋免矣<hi>前年楚戍穀以逼齊</hi>果如其<lb/>
<pb n="KR3j0015_WYG_009-32a"/>
計魏伐趙趙急請救于齊齊威王以田忌為將以孫臏<lb/>
為師居輜車中為計謀田忌欲引兵之趙孫子曰夫解<lb/>
雜亂糾紛者不控拳救鬬者不博㦸批亢𢷬虚形格勢<lb/>
禁則自為解耳今梁趙相攻輕兵鋭卒必竭于外老弱<lb/>
疲于内君不若引兵疾走大梁據其街路衝其方虚彼<lb/>
必釋趙而自救是我一舉解趙之圍而弊于魏也田忌<lb/>
從之魏果去邯鄲又曹操為東郡太守<hi>東郡今魏州是</hi>治東武<lb/>
陽軍頓丘黒山賊<hi>黒山今衛州界也</hi>于毒等攻東武陽太祖欲<lb/>
<pb n="KR3j0015_WYG_009-32b"/>
引兵西入山攻毒本屯諸將皆以為當還自救曹操曰<lb/>
昔孫臏救趙而攻魏耿弇欲走西安攻臨菑使賊聞我西<lb/>
而還則武陽自解不還我能破虜家虜不能拔武陽必<lb/>
矣乃行毒聞之果棄武陽還曹操要擊大破之初關侯<lb/>
圍楚襄陽曹操以漢帝在許近賊欲徙都司馬宣王及<lb/>
蔣濟説曹操曰劉備孫權外親内疎關侯得志權必不<lb/>
願也可遣人勸躡其後許割江南以封權則楚圍自解<lb/>
曹操從之侯遂見擒此言攻其所愛則動矣是以善戰<lb/>
<pb n="KR3j0015_WYG_009-33a"/>
者無知名無勇功不争白刃之前不備已失之後此之<lb/>
謂矣<lb/>
　　蛇勢第十七<lb/>
語曰投兵散地則六親不能相保同舟而濟胡越何患<lb/>
乎異心孫子曰善用兵者譬如率然何以明之漢宣帝<lb/>
時先零為冦帝命趙充國征之引兵至先零所在虜乆<lb/>
屯聚解弛望見大軍棄車重欲渡湟水道阨狹充國徐<lb/>
行驅之或曰逐利行遲充國曰此窮寇不可迫也緩之<lb/>
<pb n="KR3j0015_WYG_009-33b"/>
則走不顧急之則還致死諸將校皆曰善虜果赴水溺<lb/>
死者數百于是破之袁尚既敗遂奔遼東衆有數千初<lb/>
遼東太守公孫康恃逺不服曹公既破烏丸或説公遂<lb/>
征之尚兄弟可擒也公曰吾方使康斬送尚熙首不煩<lb/>
兵矣公引兵還康果斬送尚熙傳其首諸將或問曰公<lb/>
還而康斬尚熙何也公曰彼素畏尚熙其急之則并力<lb/>
緩之則自相圖其勢然也曹公征張繡荀攸曰繡與劉<lb/>
表相恃為强然繡以遊軍仰食于表表不能供也其勢<lb/>
<pb n="KR3j0015_WYG_009-34a"/>
必離不如緩軍以待之可誘而致也若急之則必相救<lb/>
曹操不從進至穰與綉戰表果救之軍不利矣故孫子<lb/>
曰善用兵者譬如率然率然者常山之蛇擊其頭則尾<lb/>
至擊其尾則首至擊其中則首尾俱至或曰敢問可使<lb/>
如率然乎孫子曰可矣夫吳人之與越人相惡當其同<lb/>
舟而濟則救如左右手是故放馬埋輪不足恃也齊勇<lb/>
若一政之道也此之謂矣<lb/>
　　先勝第十八<lb/>
<pb n="KR3j0015_WYG_009-34b"/>
孫子曰善用兵者先為不可勝以待敵之可勝何以明<lb/>
之梁州賊王國圍陳倉乃拜皇甫嵩董卓各率二萬人<lb/>
拒之卓欲速進赴陳倉嵩不聴卓曰智者不緩時勇者<lb/>
不留決速戰則城全不救則城滅全滅之勢在于此也<lb/>
嵩曰不然百戰百勝不如不戰而屈人之兵是以先為<lb/>
不可勝以待敵之可勝不可勝在此可勝在彼<hi>范蠡曰時不至</hi>
<hi>不可强生事不究不可强成此之謂也</hi>彼守不足我攻有餘有餘者動于<lb/>
九天之上不足者陷于九地之下今陳倉雖小城守固<lb/>
<pb n="KR3j0015_WYG_009-35a"/>
備非九地之陷也王國雖强而攻我之所不救非九天<lb/>
之勢也夫勢非九天攻者受害陷非九地守者不拔國<lb/>
今已蹈受害之地而陳倉保不拔之城我可不煩兵動<lb/>
衆而取全勝之功將何救焉遂不聴王國圍陳倉自冬<lb/>
迄春八十餘日城堅守固竟不能拔賊衆疲弊果自解<lb/>
去嵩進兵擊之卓曰不可兵法窮冦勿迫歸衆勿追今<lb/>
我追國是迫歸衆追窮冦也困獸猶鬬蜂蠆有毒况大<lb/>
衆乎嵩曰不然吾前不擊避其鋭也<hi>實而備之强而避之鋭卒勿攻兵之</hi>
<pb n="KR3j0015_WYG_009-35b"/>
<hi>機也</hi>今而擊之待其衰也所擊疲師非歸師也國衆且走<lb/>
莫有鬬志以整擊亂非窮冦也遂獨進兵擊之使卓為<lb/>
後拒連戰大破國走而死卓大慚恨<hi>孫子曰怒而撓之言待其衰也又曰</hi>
<hi>卑而驕之言敵怒而進兵則當外示屈弱以髙其志待其歸隨而擊之又曰引而勞之言因其進退以觀其變</hi>
<hi>然後攻其不備出其不意此兵家之勝不可傳也</hi>青州黄巾衆百餘萬人東平<lb/>
劉岱欲擊之鮑永諫曰今賊衆百萬百姓皆震恐士卒<lb/>
無鬬志不可敵也觀賊衆羣輩相隨軍無輜重唯以抄<lb/>
掠為資今若畜士衆之力先為固守彼欲戰不得攻則<lb/>
<pb n="KR3j0015_WYG_009-36a"/>
不能其勢必離散然後選精鋭既據其要害擊之可破<lb/>
也岱不從果為賊所敗晉代王開攻燕鄴城慕容徳拒<lb/>
戰代師敗績徳又欲攻之别駕韓潭進曰昔漢髙祖云<lb/>
吾寧鬬智不能鬬力是以古人先勝廟堂然後攻戰今<lb/>
代不可擊者四燕不宜動者三代懸軍逺入利在野戰<lb/>
一不可擊也深適兵畿頓兵死地二不可擊也前鋒既<lb/>
敗後軍方固三不可擊也彼衆吾寡四不可擊也官軍<lb/>
自戰其地一不宜動動而不勝衆心難固二不宜動隍<lb/>
<pb n="KR3j0015_WYG_009-36b"/>
池未修敵來無備三不宜動此皆兵機也深溝髙壘以<lb/>
逸待勞彼千里饋粮野無所掠乆則三軍靡費攻則衆<lb/>
旅多弊師老釁生詳而圖之可以捷也徳曰韓别駕之<lb/>
言良平之䇿也<hi>孫子曰以逺待近以逸待勞以飽待飢此治力者</hi>此先勝而後<lb/>
戰者也<lb/>
　　圍師第十九<lb/>
孫子曰圍師必闕何以明之黄巾賊韓忠據宛朱儁張<lb/>
超圍之結壘起土山以臨城因鳴鼓攻其西南賊悉衆<lb/>
<pb n="KR3j0015_WYG_009-37a"/>
赴之乃掩其東北乘城而入忠退保小城乞降諸將欲<lb/>
聴之儁曰兵有形同而勢異者昔秦項之際民無定主<lb/>
故賞附以勸來耳今海内一統惟黄巾造寇納降無以<lb/>
勸善討之足以懲悪今若受之更開逆意賊利則進戰<lb/>
鈍則乞降縱敵長寇非良計也因急攻之不克儁登土<lb/>
山顧謂張超曰吾知之矣賊今外圍周固連營逼急乞<lb/>
降不受欲出不得所以死戰也萬人一心猶不可當况<lb/>
十萬乎其害甚矣不如徹圍并兵入城忠見解圍勢必<lb/>
<pb n="KR3j0015_WYG_009-37b"/>
自出出則意散易破之道也既而解圍忠果出戰遂破<lb/>
忠等魏太祖圍壺關下令曰城拔皆坑之連月不下曹<lb/>
仁言于太祖曰圍城必示之門所以開其生路也今公<lb/>
許之必死將人人自為守且城固而粮多攻之則士卒<lb/>
傷守則引日持乆今頓兵堅城之下以攻必死之虜非<lb/>
良計也太祖從之城降<hi>凡降人之氣如人十十五五皆义手低頭又云相向或有氣上</hi>
<hi>黄下白名曰善氣所臨之軍欲求和退凡城中有白氣如旗者不可拔或有黄雲臨城有大喜慶或有青色如</hi>
<hi>牛頭觸人者城不可屠或城中氣出東方其色黄此天鉞也不可伐伐者死或城上氣如火烟主人欲出戰其</hi>
<pb n="KR3j0015_WYG_009-38a"/>
<hi>氣無極者不可攻或有氣如杵形從城中向外者内兵欲突出主人勝不可攻或城上有雲分為兩彗狀者攻</hi>
<hi>不可得或有濛氣繞城不入者外兵不得入凡攻城有諸氣從城中出入吾軍上者敵氣也凡攻城圍邑過旬</hi>
<hi>不雷雨者城有輔疾去之勿攻也此皆勝氣也凡攻城圍邑赤氣在城上黄氣四面繞之城中有大將死城降</hi>
<hi>或城上有赤氣如飛鳥急攻之可破或有氣出入者人欲逃或有氣如灰氣出而覆其軍上者士多病城屠或</hi>
<hi>城上無雲氣士卒散或城營上有赤氣如衆人頭下多死喪流血攻城有白氣繞城而入者急攻可得若有屈</hi>
<hi>虹從城外入城者三日内城屠此皆敗氣也</hi>此圍師之道也<lb/>
　　變通第二十<lb/>
孫子曰善動敵者形之敵必從之何以明之魏與趙攻<lb/>
<pb n="KR3j0015_WYG_009-38b"/>
韓齊田忌為將而救之直走大梁魏將龎涓去韓而<lb/>
歸齊軍已過而西矣孫臏謂田忌曰彼三晉之兵素悍<lb/>
勇而輕齊齊號為怯善用兵者因其勢而利導之兵法<lb/>
曰百里而趨利者蹷其將軍使齊軍入魏地為十萬竈<lb/>
明日為五萬竈明日為二萬竈涓喜曰吾固知齊卒怯<lb/>
也入吾地三日士卒亡已過半乃棄其步兵與輕鋭倍<lb/>
日并行逐之臏度其暮至馬陵道狹而多險可伏兵乃<lb/>
斫大樹白書之曰龎涓死此樹下令善射者萬弩夾道<lb/>
<pb n="KR3j0015_WYG_009-39a"/>
而伏期曰見火舉而發涓夜至斫木下見白書乃鑚火<lb/>
燭之讀書齊軍萬弩俱發魏軍大亂涓乃自剄曰果成<lb/>
豎子之名也虞詡薦武都郡羌率衆遮詡于陳倉崤谷<lb/>
詡令吏士各作兩竈日増倍之羌不敢逼或問曰孫子<lb/>
減竈而君増之兵法日行三十里以戒不虞今且行二<lb/>
百里何也詡曰虜衆既多吾徐行則易為所及疾行則<lb/>
彼不測之且虜見吾竈多謂郡兵來至孫子見弱吾示<lb/>
强勢不同也<hi>昔王濬在蜀作船欲伐吳預流柹江中以威之及至唐將李靖欲伐荆州襲蕭鋭乃</hi>
<pb n="KR3j0015_WYG_009-39b"/>
<hi>投柹于江中使蕭鋭見之靖尋以兵隨柹而下蕭鋭不備遂虜之平荆州夫兵法變通不可執一諸君得之矣</hi>
故曰料敵在心察機在目因形而作勝于衆善之善者<lb/>
矣此變通之理也<lb/>
　　利害第二十一<lb/>
孫子曰陷之死地而後生投之亡地而後存又曰雜于<lb/>
利而務可伸雜于害而患可解何以明之漢將韓信攻<lb/>
趙趙盛兵井陘口信乃引兵未至井陘口三十里止舍<lb/>
夜半傳發選輕騎二千人持一赤幟從間道萆山<hi>音蔽</hi>而<lb/>
<pb n="KR3j0015_WYG_009-40a"/>
望見趙軍誡之曰趙見吾走必空壁逐吾若疾入趙壁<lb/>
拔趙幟立漢赤幟令其禆將傳飱曰今日破趙㑹食諸<lb/>
將皆莫信佯應曰諾信謂軍吏曰趙已先據便地為壁<lb/>
且彼未見我大將旗鼓未肯擊前行恐吾至阻險而還<lb/>
信乃使萬人出行倍水陣趙軍望見大笑之<hi>太公曰智與衆同非</hi>
<hi>人師也伎與衆同非國士也動莫神于不意勝莫大于不識使趙軍識韓信之勢安得敗哉故笑之而敗也</hi>
平旦信建大將之旗鼓鼓行出井陘口趙開壁攻擊之<lb/>
大戰良乆于是信與張耳棄旗鼓走水上水上軍開壁<lb/>
<pb n="KR3j0015_WYG_009-40b"/>
入之復疾戰趙空壁争漢旗鼓逐韓信張耳韓信張耳<lb/>
已入水上軍軍皆殊死戰不可敗信所出竒兵二千騎<lb/>
共候趙空壁逐利則馳入趙壁皆拔趙幟立漢赤幟二<lb/>
千趙軍不得信等欲還歸壁壁皆漢赤幟而大驚<hi>太公曰夫</hi>
<hi>兩陣之間出俾陣矣縱卒亂行者所以為變此之謂矣</hi>以為漢皆已得趙主將矣<lb/>
遂亂遁走趙將雖擊斬之不能禁也<hi>孫子曰以治待亂以静待譁此治心</hi>
<hi>者夫衆心已亂雖有良將亦不能為之計矣</hi>于是漢兵夾擊大破之斬成安<lb/>
君泜水上擒趙王歇諸將殺首虜留賀因問信曰兵法<lb/>
<pb n="KR3j0015_WYG_009-41a"/>
右背山陵前左水澤今者將軍令臣等反背水陣曰破<lb/>
趙㑹食時臣等不服然竟以勝此何術也信曰此在兵<lb/>
法之中顧諸君不察耳兵法不曰陷之死地而後生置<lb/>
之亡地而後存<hi>夫處死地者謂力均勢敵以死地取勝可也若以至弱當至强投弱兵于死地</hi>
<hi>自貽陷矣故孫子曰兵恐不可救又經曰大衆陷于害然後能為勝敗是知死地之機必用大衆矣</hi>且信<lb/>
非能素撫循士大夫也所謂驅市人而戰其勢非置之<lb/>
死地使人人自為戰今與之生地皆走寧尚可得而用<lb/>
之乎諸將曰善非所及也<hi>孫子曰兵甚陷則不懼不得已則鬭是故其兵不修而戒</hi>
<pb n="KR3j0015_WYG_009-41b"/>
<hi>不求而得不約而親不令而信投之無往者諸將之勇也此之謂矣</hi>魏太祖征張繡一朝<lb/>
引軍退繡自追之賈詡曰不可追也繡不從果敗而還<lb/>
詡謂繡曰促更追之戰必勝繡收散卒赴追太祖戰果<lb/>
勝還問詡曰繡以精兵追退軍而公曰必敗退以敗卒<lb/>
擊勝兵而公曰必剋皆如公之言何其反而皆騐也詡<lb/>
曰此易知耳軍勢百途事不一也將軍雖善用兵非曹<lb/>
公敵也魏軍新退曹公必自斷其後追兵雖精將既不<lb/>
敵彼士亦鋭故知必敗曹公攻將軍無失䇿力未盡而<lb/>
<pb n="KR3j0015_WYG_009-42a"/>
還必國内有故也既破將軍必輕軍速進留諸將斷後<lb/>
諸將雖勇亦非將軍敵也故雖用敗兵而勝也繡乃服<lb/>
其能此利害之變故曰陷之死地而後生雜于害而患<lb/>
可解此之謂也<lb/>
　　竒兵第二十二<lb/>
太公曰不能分移不可語竒孫子曰兵以正合事以竒<lb/>
勝何以明之魏王豹反漢漢王以韓信為左丞相擊魏<lb/>
魏王盛兵蒲坂塞臨晉信乃益為疑兵陳船欲渡臨晉<lb/>
<pb n="KR3j0015_WYG_009-42b"/>
而伏兵從夏陽以木罌渡軍襲安邑<hi>孫子曰近而示之逺逺而示之近此</hi>
<hi>之謂也</hi>魏王豹驚引兵迎信信遂虜豹定魏為河東郡是<lb/>
知竒正者兵之要也經曰戰勝不過竒正竒正之變不<lb/>
可勝窮如環之無端孰能窮之此之謂矣<lb/>
　　掩發第二十三<lb/>
孫子曰善戰者其勢險其節短以利動之以卒待之又<lb/>
曰善動敵者形之敵必從何以明其然耶燕平齊圍即<lb/>
墨城即墨城中推田單為將以拒燕田單欲激怒其卒<lb/>
<pb n="KR3j0015_WYG_009-43a"/>
乃宣言曰吾唯恐燕將劓所得齊卒及掘城外墳墓擢<lb/>
先人可為寒心燕將如其言即墨人皆涕泣共欲出戰<lb/>
怒皆十倍單乃收人金得千鎰令即墨富豪遺燕將書<lb/>
曰即墨即降願不虜吾家族燕將大喜益懈乃收牛得<lb/>
千頭束葦于尾燒其端鑿數十穴夜縱牛出以壯士五<lb/>
千人隨其後牛尾熱而奔燕燕軍大驚所隨五千因銜<lb/>
枚擊之燕軍大敗殺其將騎刼復齊七十餘城吕蒙西<lb/>
屯陸口關侯討樊留兵備公安南郡蒙上疏曰關侯討<lb/>
<pb n="KR3j0015_WYG_009-43b"/>
樊而多留備兵必恐蒙圖其後故也蒙常有病乞分衆<lb/>
還建鄴以治病為名某聞之必徹備兵盡赴襄陽大軍<lb/>
浮江晝夜馳上襲其空虚則南郡可取而某可擒之遂<lb/>
稱病篤權乃露檄召蒙侯果信之稍徹兵赴樊權聞之<lb/>
遂行先遣蒙在前伏其精兵于<graphic n="KR1467" url="https://raw.githubusercontent.com/kanripo/KR-Gaiji/master/images/KR1467.png" mimeType="image/png"/>
                    <graphic n="KR1139" url="https://raw.githubusercontent.com/kanripo/KR-Gaiji/master/images/KR1139.png" mimeType="image/png"/>中使白衣揺櫓作<lb/>
商賈服晝夜兼行至侯所置江邊屯候盡收縳之是故<lb/>
候不聞知<hi>太公曰偽稱使者所以絶粮食謬令號與敵同服者所以備走北也由此言之衣服號令</hi>
<hi>之中不可不審也</hi>遂到南郡士仁糜芳皆降蒙入據城盡得侯<lb/>
<pb n="KR3j0015_WYG_009-44a"/>
將士家屬皆撫慰約令軍中不得干歴人家道不拾遺<lb/>
<hi>昔秦伯見襲鄭之利不顧崤函之敗吳王矜伐齊之功而忘姑蘇之禍故曰不能盡知用兵之害者則不能盡</hi>
<hi>知用兵之利此之謂矣經曰役諸侯者以業語曰因其强而强之敵乃可折闕侯討樊雖不被人計亦自役自</hi>
<hi>强者也</hi>侯還在道路數使人與蒙相聞蒙厚遇其使使周<lb/>
旋城中家家致問或手書示信侯使人還私相參訊咸<lb/>
知家間無恙相待過于平時故侯士卒無鬭心權至獲<lb/>
侯遂定荆州此掩發之變故曰始如處女敵人開戸後<lb/>
如脱兔敵不及距此之謂矣<lb/>
<pb n="KR3j0015_WYG_009-44b"/>
　　還師第二十四<lb/>
孫子曰興師百萬日費千金王子曰四人用虚國家無<lb/>
儲故曰運粮百里無一年之食二百里無二年之食三<lb/>
百里無三年之食是謂虚國國虚則人貧人貧則上下<lb/>
不相親上無以樹其恩下無以活其身則離叛之心生<lb/>
此為戰勝而自敗故雖破敵于外立功于内然而戰勝<lb/>
者以喪禮處之將軍縞素請罪于君君曰兵之所加無<lb/>
道國也擒敵致勝將無咎殃乃尊其官以奪其勢故曰<lb/>
<pb n="KR3j0015_WYG_009-45a"/>
髙鳥死良弓藏敵國滅謀臣亡亡者非喪其身謂沈之<lb/>
于淵沈之于淵者謂奪其威廢其權封之于朝極人臣<lb/>
之位以顯其功中州善國以富其心仁者之衆可合而<lb/>
不可離威權可樂而難卒移是故還軍罷師存亡之階<lb/>
<hi>尉佗章邯是也</hi>故弱之以位奪之以國故霸者之佐其論駮也<lb/>
<hi>駮不純道也</hi>人主深曉此道則能御臣將<hi>漢祖襲奪齊軍之類</hi>人臣深<lb/>
曉此道則能全功保首<hi>張良學辟榖人間事之類</hi>願棄此還師之術<lb/>
也論曰竒正之機五間之要天地之變水火之道如聲<lb/>
<pb n="KR3j0015_WYG_009-45b"/>
不過五聲五聲之變不可勝聴色不過五色五色之變<lb/>
不可勝觀因機而用權矣不可執一也故畧舉其體之<lb/>
要<hi>此皆諸兵書中語也</hi>
　<lb/>
　<lb/>
　<lb/>
　<lb/>
　長短經卷九<lb/>
</p>
<p>
</p>
  </div>
</body>
</text>
</TEI>
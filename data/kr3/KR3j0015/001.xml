<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>長短經卷一</head>
    <p>
<pb n="KR3j0015_WYG_001-1a"/>
欽定四庫全書<lb/>
　長短經卷一　　　　　　　唐　趙蕤　撰<lb/>
　　　大體一　任長<hi>二</hi>　品目<hi>三/</hi>　量才<hi>四</hi>
　　　知人<hi>五</hi>　察相<hi>六/</hi>　論士<hi>七/</hi>　政體<hi>八</hi>
　　大體第一<lb/>
臣聞老子曰以政理國以竒用兵以無事取天下荀卿<lb/>
曰人主者以官人為能者也匹夫者以自能為能者也<lb/>
𫝊子曰士大夫分職而聴諸侯之君分土而守三公總<lb/>
<pb n="KR3j0015_WYG_001-1b"/>
方而議則天子拱已而正矣何以明其然耶當堯之時<lb/>
舜為司徒契為司馬禹為司空后稷為田官䕫為樂正<lb/>
倕為工師伯夷為秩宗臯陶為理官益掌驅禽堯不能<lb/>
為一焉奚以為君而九子者為臣其故何也堯知九賦<lb/>
之事使九子各授其事皆勝其任以成九功堯遂乗成<lb/>
功以王天下漢高帝曰夫運籌䇿於幃幄之中決勝於<lb/>
千里之外吾不如子房鎮國家撫百姓給餉餽不絶糧<lb/>
道吾不如蕭何連百萬之軍戰必勝攻必取吾不如韓<lb/>
<pb n="KR3j0015_WYG_001-2a"/>
信三人者皆人傑也吾能用之此吾所以有天下也<hi>人物</hi>
<hi>志曰夫一官之任以一味協五味一國之政以無味和五味故臣以自任為能君以能用人為能臣以能言為</hi>
<hi>能君以能聴為能臣以能行為能君以能賞罰為能所以不同故能君衆能也</hi>故曰知人者王<lb/>
道也知事者臣道也無形者物之君也無端者事之本<lb/>
也鼔不預五音而為五音主有道者不為五官之事而<lb/>
為理事之主君守其道官知其事有自來矣先王知其<lb/>
如此也故用非其有如己有之通乎君道者也<hi>議曰淮南子云</hi>
<hi>巧匠為宫室為圓必以規為方必以矩為平直必以凖繩功已就矣而不知規矩凖繩而賞巧匠宫室已成不</hi>
<pb n="KR3j0015_WYG_001-2b"/>
<hi>知巧匠而皆曰某君某王之宫室也孫卿曰夫人主欲得善射中微則莫若使羿欲得善御致遠則莫若使王</hi>
<hi>良欲得調一天下則莫若聰明君子矣其用智甚簡其為事不勞而功名甚大此能用非其有如己有者也</hi>
人主不通主道者則不然自為之則不能任賢不能任<lb/>
賢則賢者惡之此功名之所以傷國家之所以危<hi>議曰申子</hi>
<hi>云君知其道也臣知其事也十言十當百言百當者人臣之事也非人君之道也尸子云人臣者以進賢為功</hi>
<hi>也君者以用賢為功也賈誼云臣聞聖主言問其臣而不自造事故使人臣得必盡其愚忠惟陛下財幸由是</hi>
<hi>言之夫君不能司契委任而妬賢惡能取敗之道也</hi>湯武一日而盡有夏商之財<lb/>
以其地封而天下莫敢不悅服以其財賞而天下皆競<lb/>
<pb n="KR3j0015_WYG_001-3a"/>
勸通乎用非其有也<hi>議曰孫卿云脩禮者王為政者强取人者安聚斂者亡故王者富人</hi>
<hi>霸者富士僅存之國富大夫亡國富筐篋寔府庫是謂上溢下漏又曰天子不言多少諸侯不言利害大夫不</hi>
<hi>言得失昔者周厲王好利近榮公芮良夫諫曰王室其將卑乎榮公好專利而不知大難夫利百物之所生也</hi>
<hi>天地之所載也而或專之其害多矣天地百物皆將取焉何可專也所怨甚多而不備大難以是教王其能久</hi>
<hi>乎後厲王果敗魏文侯御廩灾素服避正殿羣臣皆哭公子成父趨入賀曰臣聞天子藏於四海諸侯藏於境</hi>
<hi>内非其所藏不有火災必有人患幸無人患不亦善乎孔子曰百姓足君孰與不足周諺有言曰囊漏儲中由</hi>
<hi>此言之夫聖王以其地封以其財賞不與人爭利乃能通於主道是用非其有者也</hi>故稱設官分<lb/>
職君之體也委任責成君之體也好謀無倦君之體也<lb/>
<pb n="KR3j0015_WYG_001-3b"/>
寛以得衆君之體也含垢藏疾君之體也君有君人之<lb/>
體其臣畏而愛之此帝王所以成業也<lb/>
　　任長第二<lb/>
臣聞料才覈能治世之要自非聖人誰能兼兹百行備<lb/>
貫衆理乎故舜合羣司隨才授位漢述功臣三傑異稱<lb/>
况非此儔而可備責耶<hi>夫剛畧之人不能理微故論其大體則𢎞畧而高遠歴纎理微</hi>
<hi>則宕徃而疏越亢厲之人不能迴撓其論法直則括據而公正說變通則否戾而不入寛恕之人不能速㨗論</hi>
<hi>仁義則𢎞詳而長雅趨時務則遲緩而不及好竒之人横逸而求異造權譎則倜儻而瑰壯案清道則詭常而</hi>
<pb n="KR3j0015_WYG_001-4a"/>
<hi>恢迂又曰王化之政宜於統大以之理小則迂䇿術之政宜於理難以之理平則無竒矯亢之政宜於治侈以</hi>
<hi>之治弊則殘公刻之政宜於紏姦以之治邊則失其衆威猛之政宜於討亂以之治善則暴伎倆之政宜於治</hi>
<hi>富以之治貧則民勞而下困此已上皆偏材也</hi>昔伊尹之興土工也强脊者使<lb/>
之負土眇者使之推傴者使之塗各有所宜而人性齊<lb/>
矣管仲曰升降揖讓進退閑習臣不如隰朋請立以為<lb/>
大行闢土聚粟盡地之利臣不如寗戚請立以為司田<lb/>
平原廣牧車不結轍士不旋踵鼓之而三軍之士視死<lb/>
如歸臣不如王子城父請立以為大司馬決獄折中不<lb/>
<pb n="KR3j0015_WYG_001-4b"/>
殺不辜不誣不罪臣不如賓胥無請立以為大理犯君<lb/>
顔色進諫必忠不避死亡不撓富貴臣不如東郭牙請<lb/>
立以為大諫君若欲治國强兵則五子者存焉若欲霸<lb/>
王則夷吾在此黄石公曰使智使勇使貪使愚智者樂<lb/>
立其功勇者好行其志貪者決取其利愚者不愛其死<lb/>
因其至情而用之此軍之微權也淮南子曰天下之物<lb/>
莫凶於奚毒<hi>附子也</hi>然而良醫槖而藏之有所用也麋之<lb/>
上山也大章不能跂及其下也牧竪能追之才有修短<lb/>
<pb n="KR3j0015_WYG_001-5a"/>
也胡人便於馬越人便於舟異形殊類易事則悖矣魏<lb/>
武詔曰進取之士未必能有行有行之士未必能進取<lb/>
陳平豈篤行蘇秦豈守信耶而陳平定漢業蘇秦濟弱<lb/>
燕任其長也由此觀之使韓信下幃仲舒當戎于公馳<lb/>
說陸賈聴訟必無曩時之勲而顯今日之名也故任長<lb/>
之道不可不察<hi>議曰魏桓範云帝王用人度世授才爭奪之時書䇿為先分定之後忠義為首</hi>
<hi>故晉文行舅犯之計而賞雍季之言髙祖用陳平之智而託後於周勃古語云守文之代徳髙者位尊倉卒之</hi>
<hi>時功多者賞厚諸葛亮曰老子長於養性不可以臨危難商鞅長於理法不可以從教化蘇張長於馳辭不可</hi>
<pb n="KR3j0015_WYG_001-5b"/>
<hi>以結盟誓白起長於攻取不可以廣衆子胥長於圖敵不可以謀身尾生長於守信不可以應變王嘉長於遇</hi>
<hi>明君不可以事暗主許子將長於明臧否不可以養人物此任長之術者也</hi>
　　品目第三<lb/>
夫天下重器王者大統莫不勞聰明於品材獲安逸於<lb/>
任使故孔子曰人有五儀有庸人有士人有君子有聖<lb/>
有賢審此五者則治道畢矣所謂庸人者心不存慎終<lb/>
之規口不吐訓格之言<hi>格法</hi>不擇賢以託身不力行以自<lb/>
定見小闇大而不知所務從物如流而不知所執此則<lb/>
<pb n="KR3j0015_WYG_001-6a"/>
庸人也所謂士人者心有所定計有所守雖不能盡道<lb/>
術之本必有率也<hi>率猶述也</hi>雖不能徧百善之美必有處也<lb/>
是故智不務多務審其所知言不務多務審其所謂<hi>所謂</hi>
<hi>言之要也</hi>行不務多務審其所由智既知之言既得之<hi>得其要也</hi>
行既由之則若性命形骸之不可易也富貴不足以益<lb/>
貧賤不足以損此則士人也所謂君子者言必忠信而<lb/>
心不忌<hi>忌怨害也</hi>仁義在身而色不伐思慮通明而辭不專<lb/>
篤行信道自强不息油然若將可越而終不可及者此<lb/>
<pb n="KR3j0015_WYG_001-6b"/>
君子也<hi>油然不進之貎也越過也孫卿曰夫君子能為可貴不能使人必貴已能為可信不能使人必</hi>
<hi>信已能為可用不能使人必用已故君子恥不脩不恥見汙恥不信不恥不見信恥不能不恥不見用不誘</hi>
<hi>於譽不怨於誹率道而行端然正已謂之君子也</hi>所謂賢者徳不踰閑<hi>閑法也</hi>行<lb/>
中規繩言足法於天下而不傷其身<hi>言滿天下無口過也</hi>道足化<lb/>
於百姓而不傷於本<hi>本亦身也</hi>富則天下無菀財<hi>菀積</hi>施則天<lb/>
下不病貧此則賢者也所謂聖者徳合天地變通無方<lb/>
窮萬事之終始協庶品之自然敷其大道而遂成情性<lb/>
明並日月化行若神下民不知其徳覩者不識其隣此<lb/>
<pb n="KR3j0015_WYG_001-7a"/>
聖者也<hi>鄰以喻界畔也莊子曰刻意尚行離世異俗髙論怨誹為亢而已矣此山谷之士非世之人枯</hi>
<hi>槁赴淵者之所好也語仁義忠信恭儉推讓為脩而已矣此平世之士教誨之人也遊居博學者之所好也語</hi>
<hi>大功立大名禮君臣正上下為治世而已矣此朝廷之士尊王强國之人也致功兼并者之所好也就藪澤處</hi>
<hi>閒曠釣魚閒處無為而已矣此江海之士避世之人也閒暇者之所好也吹呴呼吸吐故納新熊經鳥伸為壽</hi>
<hi>而已矣此導引之士養形之人也彭祖壽考者之所好也若夫不刻意而高無仁義而脩無功名而治無江海</hi>
<hi>而閒不導引而壽無不亡也無不有也淡然無極而衆美從之此天地之道聖人之徳者也</hi>鈐經曰<lb/>
徳足以懷遠信足以一異識足以鑒古才足以冠世此<lb/>
則人之英也法足以成教行足以脩義仁足以得衆明<lb/>
<pb n="KR3j0015_WYG_001-7b"/>
足以照下此則人之俊也身足以為儀表智足以決嫌<lb/>
疑操足以厲貪鄙信足以懷殊俗此則人之豪也守節<lb/>
而無撓䖏義而不怒見嫌不茍免見利不茍得此則人<lb/>
之傑也<hi>徳行高妙容止可法是謂清節延陵晏嬰是也建法立制强國富人是謂法孚管仲商鞅是也思通道化策謀</hi>
<hi>竒妙是謂術家范蠡張良是也其徳足以厲風俗其法足以正天下其術足以謀廟勝是謂國體伊尹吕望是也其徳足以率</hi>
<hi>一國其治法足以正郷邑其術足以權事宜是謂噐能子産西門豹是也清節之流不能𢎞恕好尚譏訶分别是非是謂臧否</hi>
<hi>子夏之徒是也法家之流不能創思圖遠而能受一官之任錯意施巧是為伎倆張敞趙廣漢是也術家之流</hi>
<hi>不能創制垂則而能遭變用權權智有餘公正不足是謂智意陳平韓安國是也能文著述是謂文章司馬遷</hi>
<pb n="KR3j0015_WYG_001-8a"/>
<hi>班固是也能傳聖人之業而不能幹事施政是謂儒學毛公貫公是也辯不入道而應對給資是謂口辯樂毅</hi>
<hi>曹丘生是也膽力絶衆材畧過人是謂驍雄白起韓信是也</hi>家語曰昔者明王必盡<lb/>
知天下良士之名既知其名又知其實然後用天下之<lb/>
爵以尊之則天下理也此之謂矣<lb/>
　　量才第四<lb/>
夫人才能參差大小不同猶升不可以盛斛滿則棄矣<lb/>
非其人而使之安得不殆乎<hi>傅子曰凡品才有九一曰徳行以立道本二曰理才</hi>
<hi>以研事機三曰政才以經治體四曰學才以綜典文五曰武才以禦軍旅六曰農才以教耕稼七曰工才以作</hi>
<pb n="KR3j0015_WYG_001-8b"/>
<hi>器用八曰商才以興國利九曰辯才以長諷議此量才者也</hi>故伊尹曰智通於大道<lb/>
應變而不窮辨於萬物之情其言足以調隂陽正四時<lb/>
節風雨如是者舉以為三公故三公之事常在於道<hi>漢文</hi>
<hi>帝問陳平曰君所主何事對曰陛下不知臣駑下萬使臣待罪宰相宰相者上佐天子燮理隂陽下遂</hi>
<hi>物之宜外鎮撫四夷内親附百姓使公卿大夫各得其職上曰善漢魏相書曰臣聞易曰天地以順動故日月</hi>
<hi>不過四時不忒聖人以順動則刑罰清而人服天地變化必由隂陽隂陽之分以日月為紀各有常職不得相</hi>
<hi>干明王謹於尊天慎於養人故立羲和之官以乗四時敬授人事君動靜以道奉順隂陽則日月光明風雨時</hi>
<hi>節寒暑調和三者得叙則災害不生人不夭疾衣食有餘矣此燮理隂陽之大體也事具洪範篇</hi>不失<lb/>
<pb n="KR3j0015_WYG_001-9a"/>
四時通於地利能通不通能利不利如是者舉以為九<lb/>
卿故九卿之事常在於徳通於人事行猶舉繩通於關<lb/>
梁實於府庫如是者舉以為大夫故大夫之事常在於<lb/>
仁<hi>蜀丞相諸葛亮主簿楊顒曰坐而論道謂之三公作而行之謂之卿大夫</hi>忠正强諫而無<lb/>
有姦詐去私立公而言有法度如是者舉以為列士故列<lb/>
士之事常在於義也故道徳仁義定而天下正<hi>清節之徳師氏</hi>
<hi>之任也法家之材司冦之任也術家之材三孤之任也臧否之材師氏之任也伎倆之材司空之任也儒學之</hi>
<hi>材保氏之任也文章之材國史之任也驍雄之材將帥之任也</hi>太公曰多言多語惡口<lb/>
<pb n="KR3j0015_WYG_001-9b"/>
惡舌終日言惡寢卧不絶為衆所憎為人所疾此可使<lb/>
要遮閭巷察姦伺禍權數好事夜卧早起雖劇不悔此<lb/>
妻子之將也先語察事權勸而與食實長希言財物平<lb/>
均此十人之將也忉忉截截垂意肅肅不用諫言數行<lb/>
刑戮刑必見血不避親戚此百人之將也訟辯好勝嫉<lb/>
賊侵凌斤人以刑欲整一衆此千人之將也外貎怍怍<lb/>
言語時出知人飢飽習人劇易此萬人之將也戰戰慄<lb/>
慄日慎一日近賢進謀使人知節言語不慢忠心誠畢<lb/>
<pb n="KR3j0015_WYG_001-10a"/>
此十萬人之將也<hi>經曰夫將雖以詳重為貴而不可有不決之疑雖以博訪為能而不欲有</hi>
<hi>多端之惑此論將之妙也</hi>溫良實長用心無兩見賢進之行法不枉<lb/>
此百萬人之將也勲勲紛紛鄰國皆聞出入豪居百姓<lb/>
所親誠信緩大明於領世能效成事又能救敗上知天<lb/>
文下知地理四海之内皆如妻子此英雄之率乃天下<lb/>
之主也<hi>聰明秀出謂之英膽力過人謂之雄此其大體之别名夫聰明者英之分也不得雄之膽則說</hi>
<hi>不行膽力者雄之分也不得英之智則事不立若聰能始謀始而明不見機可以坐論而不可以處事若聰能謀</hi>
<hi>明能見機而勇不能行可以修常而不可以慮變若力能勇過人而勇不能行可以為力人未可以為先登力能過人</hi>
<pb n="KR3j0015_WYG_001-10b"/>
<hi>能行之而智不能料事可以為先登未足以為將帥必聰能謀始明能見機行能決之然後乃可以為英張良</hi>
<hi>是也氣力過人勇能行之智足料事然後乃可以為雄韓信是也若一人之身兼有英雄則能長世高祖項羽</hi>
<hi>是也</hi>經曰智如源泉行可以為表儀者人師也智可以砥<lb/>
礪行可以為輔警者人友也據法守職而不敢為非者<lb/>
人吏也當前快意一呼再諾者人𨽻也故上主以師為<lb/>
佐中主以友為佐下主以吏為佐危亡之主以𨽻為佐<lb/>
欲觀其亡必由其下故同明者相見同聽者相聞同志<lb/>
者相從非賢者莫能用賢故輔佐左右所欲任使者存<lb/>
<pb n="KR3j0015_WYG_001-11a"/>
亡之機得失之要孫武曰主孰有道<hi>昔漢王見圍滎陽謂陳平曰天下紛</hi>
<hi>紛何時定乎平曰項王為人恭敬愛人士之亷節好禮者多歸之至於行功賞爵邑重之士亦以此不附今大</hi>
<hi>王嫚人少禮士之頑鈍嗜利無恥者亦多歸漢誠宜各去兩短集其兩長天下指麾即定矣魏太祖謂郭嘉</hi>
<hi>白袁本初地廣兵强吾欲討之力不能敵何如嘉對曰劉項之不敵公所知也漢祖惟智勝項羽雖强終為所</hi>
<hi>擒嘉竊料之紹有十敗公有十勝雖兵强無能為也紹繁禮多儀公體任自然此道勝一也紹雖兵强紹以逆</hi>
<hi>動公奉順以率天下此義勝二也漢末政失於寛紹也以寛濟故不懾公糾之以猛而上下知制此治勝三</hi>
<hi>紹外寛内忌用人而旋疑之所任唯親戚子弟耳公此外簡易而内機明用人無疑唯才能所宜不問遠近</hi>
<hi>度勝四也紹多計少決失在事後公䇿得輒行應變無窮此謀勝五也紹因累世之資髙議揖譲以收名譽士</hi>
<pb n="KR3j0015_WYG_001-11b"/>
<hi>之好言飾外者多歸之公至心待人推誠而行之不為虗美以儉率下與有功者無所恡士之忠正遠見而有</hi>
<hi>實者皆願為用此徳勝六也紹見人飢寒恤念之情形於顔色其所不見慮或不及所謂婦人之仁耳公於目</hi>
<hi>前小事時有所忽至於大事與四海相接恩之所加皆過其望雖所不見慮之所周無不濟也此仁勝七也紹</hi>
<hi>以大臣爭權讒言惑亂公御下以道浸潤不行此明勝八也紹是非不可知公所是進之以禮所不是正之以</hi>
<hi>法此文勝九也紹好為虗勢不知兵要公以少尅衆用兵如神軍人恃之敵人畏之此武勝十也曹公曰吾知</hi>
<hi>之紹為人志大而智小色厲而膽薄忌剋而少威兵多而分畫不明將驕而政令不一土地雖廣糧食雖豐適</hi>
<hi>所以為吾奉也楊阜曰袁公寛而不斷好謀而少決不斷則無威少決則後事今雖强終為所擒曹公有雄才</hi>
<hi>逺畧決機無疑法一而兵精必能濟大事也</hi>將孰有能<hi>袁紹率大衆攻許都孔融謂荀彧曰袁紹地廣</hi>
<pb n="KR3j0015_WYG_001-12a"/>
<hi>兵强田豐許攸智計之士也為之謀審配逢紀盡忠之臣任其事顔良文醜勇冠三軍統其兵殆難剋乎彧曰</hi>
<hi>紹兵雖多而法令不整田豐剛而犯上許攸貪而不治審配專而無謀逢紀果而自用此二人留知後事許攸</hi>
<hi>貪而犯法必不能縱不縱必為變顔良文醜一夫之勇耳可一戰而擒也後許攸貪不奉法審配收其妻子攸怒奔</hi>
<hi>曹公又顔良臨陣授首田豐以諫死皆如彧所料也</hi>吾以此知勝之謂矣<lb/>
　　知人第五<lb/>
臣聞主將之法務覽英雄之心然人未易知知人未易<lb/>
漢光武聽聰之主也謬於龎萌曹孟徳知人之哲也弊<lb/>
於張邈何則夫物類者世之所惑亂也故曰狙者類智<lb/>
<pb n="KR3j0015_WYG_001-12b"/>
而非智也<hi>狙音自舒反慢也</hi>愚者類君子而非君子也戅者類<lb/>
勇而非勇也亡國之主似智亡國之臣似忠幽莠之幼<lb/>
似禾驪牛之黄似虎白骨疑象碔砆類玉此皆似是而<lb/>
非也<hi>人物志曰輕諾似烈而寡信多易似能而無效進鋭似精而去速訶者似察而事煩許施似惠而無</hi>
<hi>終面從似忠而退違此似是而非者也亦有似非而是者大權似姦而有功大智似愚而内明博愛似虗而實</hi>
<hi>厚正言似訐而情忠非天下之至精孰能得其實也</hi>孔子曰凡人心險於山川難<lb/>
知於天天猶有春秋冬夏旦暮之期人者厚貎深情<lb/>
故有貎愿而益有長若不肖<hi>長音竹兩反</hi>有順懁而達有堅<lb/>
<pb n="KR3j0015_WYG_001-13a"/>
而縵有緩而釪<hi>音汙</hi>太公曰士有嚴而不肖者有溫良而<lb/>
為盗者有外貎恭敬中心欺慢者有精精而無情者有<lb/>
威威而無成者有如敢斷而不能斷者有恍恍惚惚而<lb/>
反有忠實者有倭倭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而有效者有貎勇佷而内怯<lb/>
者有夢夢而反易人者無使不至無使不遂天下所賤<lb/>
聖人所貴凡人莫知非有大明乃見其際此士之外貎<lb/>
而不與中情相應者也<hi>桓範曰夫賢愚之異使若葵之與莧何得不知其然若其莠之</hi>
<hi>似禾類是而非是類賢而非賢楊子法言曰或問難知曰太山之與蟻垤河海之與行潦非難也大聖與大佞</hi>
<pb n="KR3j0015_WYG_001-13b"/>
<hi>難也於呼唯能别似者為無難矣</hi>知此士者而有術焉微察問之以觀<lb/>
其辭窮之以辭以觀其變與之間謀以觀其誠明白顯<lb/>
問以觀其徳遠使以財以觀其亷<hi>又曰委之以財以觀其仁臨之以利以觀</hi>
<hi>其亷</hi>試之以色以觀其貞<hi>又曰悅之以色以觀其不淫</hi>告之以難以觀<lb/>
其勇<hi>又曰告之以危而觀其勇又曰懼之以驗其特</hi>醉之以酒以觀其態<hi>又曰醉之</hi>
<hi>以酒而觀其則又曰醉之以酒觀其不失</hi>莊子曰遠使之而觀其忠<hi>又曰遠使之以</hi>
<hi>觀其不二</hi>近使之而觀其敬<hi>又曰近之以昵觀其不狎</hi>煩使之而觀其能<lb/>
<hi>又曰煩之以事以觀其理</hi>卒然問焉而觀其智<hi>又曰設之以謀以觀其智太公曰事之而</hi>
<pb n="KR3j0015_WYG_001-14a"/>
<hi>不窮者謀</hi>急與之期而觀其信<hi>太公曰使之而不隱者謂信也</hi>雜之以處而<lb/>
觀其色<hi>又曰縱之以視觀其無變</hi>吕氏春秋曰通則觀其所禮<hi>通達也</hi>
貴則觀其所進<hi>又曰達視其所舉也</hi>富則觀其所養<hi>又曰富視其所與又曰見</hi>
<hi>富貴人觀其有禮施太公曰富之而不犯驕逸者謂仁也</hi>聽則觀其所行<hi>行則行仁</hi>近則<lb/>
觀其所好<hi>又曰居視其所親又曰省其居處觀其貞良省其交遊觀其志比</hi>習則觀其<lb/>
所言<hi>好則好義言則言道</hi>窮則觀其所不愛<hi>又曰窮則視其所不為非又曰貧視其所</hi>
<hi>不敢</hi>賤則觀其所不為<hi>又曰貧賤人觀/其有徳守也</hi>喜之以驗其守<hi>守慎</hi>
<hi>守也又曰喜之以觀其輕</hi>樂之以驗其僻<hi>僻邪僻也又曰娛之以樂以觀其儉</hi>怒之以<lb/>
<pb n="KR3j0015_WYG_001-14b"/>
驗其節<hi>節性也又曰怒之讐以觀其不怨也</hi>哀之以驗其仁<hi>仁人見可哀者則哀</hi>苦<lb/>
之以驗其志<hi>又曰驗之以觀其能安</hi>經曰任寵之人觀其不驕奢<lb/>
<hi>太公曰富之而不驕奢者義也</hi>疏廢之人觀其不背越榮顯之人觀其<lb/>
不矜誇隱約之人觀其不懾懼少者觀其恭敬好學而<lb/>
能悌<hi>人物志曰夫幼智之人在於童齓皆有端緒故文本辭繁辨始給口仁出慈恤施發過與慎生畏</hi>
<hi>懼亷起不取者也</hi>壯者觀其亷潔務行而勝其私老者觀其思<lb/>
慎强其所不足而不踰父子之間觀其慈孝兄弟之間<lb/>
觀其和友鄉黨之間觀其信義君臣之間觀其忠惠<hi>太公</hi>
<pb n="KR3j0015_WYG_001-15a"/>
<hi>曰付之而不轉者忠也</hi>此之謂觀誠<hi>傅子曰知人之難莫難於别真偽設所脩出於為道者則</hi>
<hi>言自然而貴𤣥虗所脩出於為儒者則言分制而貴公正所脩出於為縱横者則言權宜而貴變常九家殊務</hi>
<hi>各有所長非所為難所謂難者以默者觀其行以語者觀其辭以出者觀其治以處者觀其學四徳或異所觀</hi>
<hi>有微又非所謂難也所謂難者典説詭合轉應無窮辱而言髙貪而言亷賊而言仁怯而言勇詐而言信淫而</hi>
<hi>言貞能設似而亂真多端以疑闇此凡人之所常或明主之所甚疾也君子内洗其心以虗受人立不易方貞</hi>
<hi>觀之道也九流有主貞一之道也内貞觀而外貞一則執偽者無地而逃矣夫空言易設但責其實事之效則</hi>
<hi>是非之騐立可見也故韓子曰人皆寐盲者不知人皆黙喑者不識覺而使之視問而使之對則喑盲窮矣發</hi>
<hi>齒吻視毛色雖良樂不能必馬連車蹴駕試之行途則臧獲定其駑良觀青黄察瑕銷雖歐冶不能必劍陸斷</hi>
<pb n="KR3j0015_WYG_001-15b"/>
<hi>狗馬水截蛟龍雖愚者識其利鈍矣是知明試貴實乃聖功也</hi>人物志曰<hi>凡有血氣者莫不禀隂陽</hi>
<hi>以立性體五行而著形其在體也木骨金筋火氣土肌水血五物之象也五物之實各有所濟也</hi>骨植<lb/>
而柔者謂之𢎞毅𢎞毅也者仁之質也<hi>木則垂陰為仁之質質不</hi>
<hi>𢎞毅不能成仁</hi>氣清而朗者謂之文理文理也者禮之本也<hi>火則</hi>
<hi>照察為禮之本本無文理不能成禮</hi>體端而實者謂之貞固貞固也者信<lb/>
之基也<hi>土必吐生為信之基基不貞固不能成信也</hi>筋勁而精者謂之勇敢<lb/>
勇敢也者義之決也<hi>金能斷割為義之決決不勇敢不能成義也</hi>色平而暢<lb/>
者謂之通微通微也者智之原也<hi>水流疏達為智之原原不通微不能成智</hi>
<pb n="KR3j0015_WYG_001-16a"/>
五質恒性故謂之五常故曰直而不柔則木<hi>木强徼訐失其正色</hi>
勁而不精則力<hi>負鼎絶髕失其正勁</hi>固而不端則愚<hi>惠己自是陷於愚戅</hi>氣<lb/>
而不清則越<hi>辭不清順發越無成</hi>暢而不平則蕩<hi>好智無涯蕩然失已</hi>然則<lb/>
平陂之質在於神<hi>神者智之主也故神平則質平神陂則質陂也</hi>明暗之實在<lb/>
於精<hi>精者實之本精清則實明精濁則實暗</hi>勇怯之勢在於筋<hi>筋者勢之用也故筋</hi>
<hi>勁則勢勇弱則勢怯</hi>强弱之植在於骨<hi>骨者植之機故骨麤則植强骨細則植弱</hi>躁靜<lb/>
之決在於氣<hi>氣者决之地也氣盛決於躁氣冲決於靜</hi>惨懌之情在於色<hi>色者</hi>
<hi>精之候故色悴由情惨色懌由情懌也</hi>衰正之形在於儀<hi>儀者形之表故儀衰由形殆儀</hi>
<pb n="KR3j0015_WYG_001-16b"/>
<hi>正由形肅</hi>態度之動在於容<hi>容者動之符哀動則容哀態正則容度也</hi>緩急之狀<lb/>
在於言<hi>言者心之狀心恕則言緩心偏則言急也</hi>若質素平淡中睿外朗筋<lb/>
勁植固聲清色澤儀崇容直則純粹之徳也夫人有氣<lb/>
氣也者謂誠在其中必見諸外故心氣麤厲者其聲沈散<lb/>
心氣詳慎者其聲和節心氣鄙戾者其聲麤獷心氣寛<lb/>
柔者其聲溫潤信氣中易義氣時舒和氣簡略勇氣壯<lb/>
立此之謂聽氣<hi>以其聲處其實氣生物物生有聲聲有剛柔清濁咸發乎聲聽其聲察其氣考</hi>
<hi>其所為皆可知矣</hi>又有察色察色謂心氣内蓄皆可以色取之<lb/>
<pb n="KR3j0015_WYG_001-17a"/>
夫誠智必有難盡之色<hi>又曰誠智必有明達之色</hi>誠仁必有可尊之<lb/>
色<hi>又曰誠仁必有溫柔之色</hi>誠勇必有難懾之色<hi>又曰誠勇必有矜奮之色也</hi>誠<lb/>
忠必有可觀之色誠潔必有難汙之色誠貞必有可信<lb/>
之色質色浩然固以安偽色曼然亂以煩此之謂察色<lb/>
<hi>人物志曰夫心質亮直其儀勁固心質平理其儀安閒夫仁固之精慤然以端勇膽之精曄然以强夫憂患之</hi>
<hi>色乏而且荒疾疢之色亂而垢理喜色愉然以懌慍色厲然以揚垢惑之色冐昧無常是故其言甚懌而精色</hi>
<hi>不從者中有違也其言有違而精色可信者辭不敏也言未發而怒色先見者意憤溢也言已發而怒氣送之</hi>
<hi>者强所不然也凡此之類雖欲違之精色不從威愕以明雖變可知也</hi>又有考志考志者<lb/>
<pb n="KR3j0015_WYG_001-17b"/>
謂方與之言以察其志其氣寛以柔其色撿而不謟其<lb/>
禮先人其言以人每自見其所不足者是益人也若好<lb/>
臨人以色髙人以氣勝人以言防其所不足而廢其所<lb/>
不能者是損人也<hi>太公曰博人辯辭髙行論議而非時俗此姦人也王者慎勿寵之也</hi>其<lb/>
貌直而不侮其言正而不私不飾其美不隱其惡不防<lb/>
其過者是質人也<hi>又曰與之不為喜奪之不為怒沈靜而寡言多信而寡貎者是質靜人也</hi>
<hi>議曰太公云樸其身頭惡其衣服語無為以求名言無欲以求得此偽人也王者慎勿近之夫質人之中有如</hi>
<hi>此之偽者也</hi>若其貎曲媚其言諛巧飾其見物務其小證以<lb/>
<pb n="KR3j0015_WYG_001-18a"/>
故自說者是無質人也<hi>議曰晏子云䜛夫佞人之在君側材能皆非常也夫藏大不誠</hi>
<hi>於中者必謹小誠於外以成其大不誠此難得而知也荀悅曰察人情術觀其言行未必合道而悦於己者必</hi>
<hi>佞人也觀其言行未必悦已而合於道者必正人也此察人之情之一端也</hi>喜怒以物而色<lb/>
不作煩亂以事而志不惑深導以利而心不移臨懾以<lb/>
威而氣不卑者是平心固守人也<hi>又曰榮之以物而不娱犯之以卒而不懼</hi>
<hi>置義而不遷臨貨而不迴者是果正人也議曰孔子稱取人之法無取健健貪也夫健之弊有如此者矣</hi>若<lb/>
喜怒以物而心變易亂之以事而志不治示之以利而<lb/>
心遷動懾之以威而氣恇懼者是鄙心而假氣人也<hi>又曰</hi>
<pb n="KR3j0015_WYG_001-18b"/>
<hi>若移易以言志不能固已諾而不決者是情弱之人也</hi>設之以物而數決驚之以<lb/>
卒而屢應不文而慧者是有智思之人<hi>議曰太公云有名而無實出入</hi>
<hi>異言揚美掩惡進退為功王者慎勿與謀夫智思之人弊於是矣</hi>若難設以物難說以<lb/>
言守一而不知變固執而不知改是愚佷人也<hi>議曰志士守操</hi>
<hi>愚佷難變夫不變是同而愚智異者以道為管也何以言之新語云夫長於變者不可窮以詐通於道者不可</hi>
<hi>驚以怪審於辭者不可惑以言達於義者不可動以利故君子聞見欲衆而採擇欲謹學問欲博而行已欲敦</hi>
<hi>目不淫炫燿之色耳不亂阿諛之辭雖利以齊魯之富而志不移設以喬松之壽而行不改然後能一其道而</hi>
<hi>定其操致其事而立其功觀其道業此其所以與愚佷異也</hi>若屏言而勿顧自私而<lb/>
<pb n="KR3j0015_WYG_001-19a"/>
不䕶非是而强之是誣嫉人也<hi>議曰劉備以客見諸葛亮而賢之亮曰觀客色</hi>
<hi>動而神懼視低而忤數奸形外露邪心内藏必曹氏刺客後果然夫姦人容止大扺如是何晏夏侯𤣥鄧颺等求</hi>
<hi>交於傅嘏而不納也或怪而問之嘏曰太初志大其量能合虗聲而無實才何平叔言逺而情近好辯而無誠</hi>
<hi>所謂利口覆國之人也鄧𤣥茂有為而無終外要名利内無關鑰貴同而惡異多言而妒前多言多敗釁妒前</hi>
<hi>而無親以吾觀此三人皆敗徳也逺之猶恐禍也及況昵之乎後皆如嘏言夫妒者之行有如此</hi>此之謂<lb/>
考志<hi>人物志曰夫精欲深微質欲懿重志欲𢎞大心欲謙小精微所以入神妙也懿重所以崇徳守也志</hi>
<hi>大所以堪物任也小心所以慎咎悔也故詩詠文王小心翼翼不大聲以色心小也王赫斯怒以對于天下志</hi>
<hi>大也由此論之心小志大者聖賢之倫也心大志大者豪傑之儁也心大志小者傲蕩之類也心小志小者拘</hi>
<pb n="KR3j0015_WYG_001-19b"/>
<hi>懦之人也</hi>又有測隠測隠者若小施而好得小讓而大争言愿<lb/>
以為質偽愛以為忠尊其行以收其名此隠於仁賢<hi>孫卿</hi>
<hi>曰仲尼之門五尺童子羞言霸道者何也彼非本政教也非服人心也以讓飾争依乎仁而蹈利者也小人之</hi>
<hi>桀耳曷足稱大君子之門乎</hi>若問而不對詳而不詳貎示有餘假道<lb/>
自從困之以物窮則託深此隠於藝文也<hi>又曰慮誠不及而佯為不</hi>
<hi>言内誠不足而色亦有餘此隠於智術者也人物志曰有處後特長從衆所安似能聽斷者有避難不應似若</hi>
<hi>有餘而實不解者有因勝錯失窮而稱妙似理不可屈者此數似者衆人之所惑也</hi>若髙言以為<lb/>
廉矯厲以為勇内恐外誇亟而稱說以詐氣臨人此隠<lb/>
<pb n="KR3j0015_WYG_001-20a"/>
於亷勇也<hi>議曰太公云無智略大謀而以重賞尊爵之故强勇輕戰僥倖於外王者慎勿使將此詐</hi>
<hi>勇之弊也</hi>若自事君親而好以告人飾其物而不誠於内發<lb/>
名以君親因名以私身此隠於忠孝也此謂測隠矣<hi>人物</hi>
<hi>志曰尤妙之人含精于内外無飾姿尤虚之人碩言瑰姿内實乖違而人之求竒不以精微測其𤣥機或以貎</hi>
<hi>少為不足或以瑰姿為巨偉或以真露為虗華或以巧飾為真實何自得哉故須測隠焉</hi>夫人言行<lb/>
不類終始相悖外内不合而立假節以感視聽者曰毁<lb/>
志者也<hi>人物志曰夫純訐性違不能公正依訐似直以訐訐善純宕似流不能通道依宕似通行敖過</hi>
<hi>節故曰直者亦訐訐者亦訐其訐則同其所以異通者亦宕宕者亦宕其宕則同其所以為宕</hi>　<hi>訐則異觀</hi>
<pb n="KR3j0015_WYG_001-20b"/>
<hi>其依似則毁志可知也</hi>若飲食以親貨賂以交損利以合得其權<lb/>
譽而隠於物者曰貪鄙者也<hi>太公曰果敢輕死苟以貪得尊爵重祿不圖大事待</hi>
<hi>利而動王者慎勿使也</hi>若小知而大解小能而大成規小物而不<lb/>
知大倫曰華誕者也<hi>文子曰夫人情莫不有所短誠其大略是也雖有小過不足以為累</hi>
<hi>誠其大略非也閭里之行未足多也</hi>又有揆徳揆徳者其有言忠行夷秉<lb/>
志無私施不求反情忠而察貎拙而安者曰仁心者也<lb/>
有事變而能治效窮而能達措身立功而能遂曰有知<lb/>
者也有富貴恭儉而能威嚴有禮而不驕曰有徳者也<lb/>
<pb n="KR3j0015_WYG_001-21a"/>
<hi>議曰魚豢云貧不學儉卑不學恭非人性分處所然耳是知别恭儉者必在於富貴人也</hi>有隠約而<lb/>
不懾安樂而不奢勲勞而不變喜怒而有度曰有守者<lb/>
也有恭敬以事君恩愛以事親情乖而不叛力竭而無<lb/>
違曰忠孝者也此之謂揆徳<hi>桓範曰夫帝王之君歴代相踵莫不慕霸王之任賢</hi>
<hi>惡亡國之失士然猶授任凶愚破亡相屬其故何哉由取人不求合道而求合己也故人物志曰清節之人以</hi>
<hi>正直為度故其歴衆材也能識性行之常而或疑法術之詭術謨之人以思謀為度故能識䇿略之竒而或失</hi>
<hi>遵法之良伎倆之人以邀功為度故能識進趨之功而不通道徳之化言語之人以辯折為度故能識㨗給之</hi>
<hi>慧而不知含章之美是以互相非駮莫肯相是凡此之類皆謂一流故一流之人能識一流之善二流之人能</hi>
<pb n="KR3j0015_WYG_001-21b"/>
<hi>識二流之美盡有諸流則亦能兼達衆材矣材傾則相又曰夫務名者不能出己之後是故性同而</hi>
<hi>援而相賴也性同而勢均則相競而相害也此又同體之變不可不察也</hi>夫聖賢之所美莫<lb/>
美乎聰明聰明之所貴莫貴乎知人知人識智則衆材<lb/>
得其序而庶績之業興矣<hi>又曰夫天下之人不可盡與遊處何以知之故觀其一隅</hi>
<hi>則終朝足以識之將究其詳必三日而後足何謂三日而後足夫國體之人兼有三材故談不三日不足以盡</hi>
<hi>之一以論道徳二以論法制三以論䇿術然後乃能竭其所長而舉之不疑然則何以知其兼偏而與之言乎</hi>
<hi>其為人務以流數抒人之所長而為之名目如是者謂兼也好陳己善欲人稱之不欲知人之所有如是者謂</hi>
<hi>偏也</hi>是故仲尼訓六蔽以戒偏材之失<hi>仁者愛物蔽在無斷信者誠露蔽在</hi>
<pb n="KR3j0015_WYG_001-22a"/>
<hi>無隠此偏材之常失也</hi>思狂狷以通拘抗之材疾空空而無信以<lb/>
明為似之難保察其所安觀其所由以知居止之行率<lb/>
此道也人焉廋哉人焉廋哉<lb/>
　　察相第六<lb/>
左傳曰周内史叔服如魯公孫敖聞其能相人也見其<lb/>
二子焉叔服曰榖也食子難也收子榖也豐下必有後<lb/>
於魯國<hi>杜預曰豐下謂方面也鄭伯享趙孟于垂隴七子從趙孟曰七子從君以寵之也請皆賦以卒</hi>
<hi>君貺子展賦草蟲趙孟曰善哉人之主也抑武也不足以當之印段賦蟋蟀趙孟曰善哉保家之主吾有望矣</hi>
<pb n="KR3j0015_WYG_001-22b"/>
<hi>子展其後亡者也在上不忘降印氏其次也樂而不荒樂以安人不淫以使之後亡不亦可乎</hi>漢書曰<lb/>
髙祖立濞為吳王已拜上相之曰汝靣狀若有反相漢<lb/>
後五十年東南有亂豈非汝耶天下一家慎無反<hi>經曰睂上</hi>
<hi>骨斗髙者名為九反骨其人恒有包藏之志又曰黄色繞天中從髪際通兩顴其兩睂下各發黄色其中正上</hi>
<hi>復有黄色直下鼻者三公相也若下賤有此色者能殺君父春秋左氏傳曰楚子將以商臣為太子訪諸令尹</hi>
<hi>子上子上曰是人也蜂目豺聲忍人也不可立也弗聽後謀反以宫甲圍成王縊之又曰楚司馬子良生子越</hi>
<hi>椒子文曰必殺之是人也熊虎之狀而豺狼之聲弗殺必滅若敖氏矣諺曰狼子野心是乃狼也其可畜乎子</hi>
<hi>良不可後果反攻主楚王鼔而進遂滅若敖氏又曰晉韓宣子如齊見子雅子雅召其子子旗使見宣子宣</hi>
<pb n="KR3j0015_WYG_001-23a"/>
<hi>子曰非保家之主也不臣杜預曰言子雅志器亢也後十年來奔周靈王之弟儋季卒其子括將見王而歎單</hi>
<hi>公子愆期聞其歎也入以吿王曰不戚而願大視躁王而足髙心在他矣不殺必為害王曰童子何知及靈</hi>
<hi>崩儋括欲立王子佞夫周大夫殺佞夫齊崔杼帥師伐我公患之孟公綽曰崔子將有大志不在病我必速歸</hi>
<hi>何患焉其來也不冦使人不嚴異於他日齊師徒歸果弑莊公晉楚㑹諸侯而盟楚公子圍設服離衛魯大夫</hi>
<hi>叔孫穆子曰楚公子美矣君哉杜預曰設君服也此年子圍簒位衛孫文子來聘君登亦登叔孫穆子趨進曰</hi>
<hi>諸侯之㑹寡君未嘗後衛君今吾子不後寡君未知所過吾子其少安孫子無辭亦無悛容穆叔曰孫子必亡</hi>
<hi>為臣而君過而不悛亡之本也後十四年林父逐君初鄭伯享趙孟七子賦詩伯有賦鶉之賁賁享卒趙孟吿</hi>
<hi>叔向曰伯有將為戮矣詩以言志志誣其上而公怨之以為賓榮其能久乎魏時管輅相何晏鄧颺當誅死輅</hi>
<pb n="KR3j0015_WYG_001-23b"/>
<hi>舅問之答曰鄧颺行歩節不束骨脉不制肉起立傾倚若無手足謂之鬼<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>何之視候䰟不守宅血不華色精</hi>
<hi>爽烟浮容若枯木謂之鬼幽鬼<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>者為風所收鬼幽者為火所燒自然之符不可蔽也宋孔熈光就姚生曰夫</hi>
<hi>相人也天欲其圓地欲其方眼欲光曜鼻須柱梁四瀆欲明五岳欲强此數者君無一焉又君之眸子眽眽如</hi>
<hi>望羊行委曲而失歩聲嘶散而不揚豈唯失其福祿將乃罹其禍殃後皆謀反被殺之矣</hi>由此觀之<lb/>
以相察士其來尚矣故曰富貴在於骨法憂喜在於容<lb/>
色<hi>經曰青主憂白主哭泣黑主病赤主驚恐黄主慶喜凡此五色並以四時判之春三月青色王赤色相白</hi>
<hi>色囚黄黑二色皆死夏三月赤色王白色黄色皆相青色死黑色囚秋三月白色王黑色相赤色死青黄二色</hi>
<hi>皆囚冬三月黑色王青色相白色死黄與赤二色囚若得其時色王相者吉不得其時色王相若囚死者凶魏</hi>
<pb n="KR3j0015_WYG_001-24a"/>
<hi>管輅徃族兄家見二客客去輅謂兄曰若此二人天庭骨歸及口耳之間同有凶氣異變俱起雙魂無定流魂於海</hi>
<hi>於家後果溺死此略舉色變之效</hi>成敗在於決斷以此叅之萬不失一<lb/>
經曰言貴賤者存乎骨骼言脩短者存乎虗實<hi>經曰夫人喘息</hi>
<hi>者命之所存也喘息條條狀長而緩者長命人也喘息急促出入不等者短命人也又曰骨肉堅硬壽而不樂</hi>
<hi>體肉耎者樂而不壽左傳曰魯使襄仲如齊復曰臣聞齊人將食魯之麥以臣觀之將不能齊君之語偷臧文</hi>
<hi>仲有言曰人主偷必死後果然鄭伯如晉拜成授玉於東楹之東晉大夫貞伯曰鄭伯其死乎自弃也已視流</hi>
<hi>而行速不安其位宜不能久杜預曰言鄭伯不端諦也六月卒天王使劉康公成肅公㑹晉侯伐秦成子受脤</hi>
<hi>於社不敬劉子曰吾聞之人受天地之中以生所為命也是以有動作禮義威儀之則以定命也能者養之以</hi>
<pb n="KR3j0015_WYG_001-24b"/>
<hi>福不能者敗以取禍是故君子勤禮小人盡力勤禮莫如致敬盡力莫如敦篤敬在養神篤在守業國之大事</hi>
<hi>在祀與戎祀有執膰戎有受脤神之大節也今成子惰弃其命矣其不反乎五月卒于瑕晉侯嬖程鄭使佐下</hi>
<hi>軍鄭行人公孫揮如晉聘程鄭問焉曰敢問降階何由子羽不能對歸以語然明然明曰是將死矣不然將亡</hi>
<hi>貴而知懼懼而思降乃得其階下人而已又何問焉且夫既登而求降者知人也不在程鄭其有亡釁乎不然</hi>
<hi>其有惑疾將死而憂乎明年程鄭卒天王使單子㑹韓宣子于戚視下言徐叔向曰單子其將死乎朝有著定</hi>
<hi>㑹有表衣有襘𢃄有結㑹朝之言必聞於表著之位所以昭事序也視不過結襘之中所以導容貎也言以定</hi>
<hi>之容貌以明之失則有闕今單子為王官伯而命事導於㑹視不登𢃄言不過歩貎不導容而言不昭矣不</hi>
<hi>不恭不昭不從無守氣矣此冬單子卒宋平公享昭子晏飲樂語相泣也樂祁佐退而告人曰今兹君與叔</hi>
<pb n="KR3j0015_WYG_001-25a"/>
<hi>孫其將死乎吾聞之哀樂而樂哀皆喪心也心之精爽是謂魂魄魂魄去之何以能久此年叔孫宋公皆卒邾</hi>
<hi>隱公來朝執玉高其容仰魯公受玉卑其容俯子貢曰以禮觀之二君皆有死亡焉高仰驕也卑俯替也驕</hi>
<hi>近亂替近疾君為主其先亡乎此年公薨哀七年以邾子益歸衛侯㑹吳于鄖吳人藩衛侯之舎子貢說太宰</hi>
<hi>嚭而免之衛侯歸效夷言子之尚幼曰君必不免其魯死於夷乎執焉而又說其言從之固矣後卒死於楚</hi>
<hi>公作楚宫穆叔曰泰誓云人之所欲天必從之君欲楚也夫故作其宫不復適楚必死是宫六月辛巳公薨于</hi>
<hi>楚宫晉侯衛大夫寗</hi>　<hi>卻犨送孫林父于衛衛侯饗之苦成叔敖曰苦成家其亡乎古之饗食也以觀威儀</hi>
<hi>省禍福故詩云兕觥其觩旨酒思柔彼交匪敖萬福來求今夫子敖取禍之道也十七年卻氏亡齊侯與衛侯</hi>
<hi>㑹于商任不敬叔向曰二君者必不免㑹朝禮之經也禮政之輿也政身之守也怠禮失政不立是以亂也二</hi>
<pb n="KR3j0015_WYG_001-25b"/>
<hi>十五年齊弑光二十六年衛弑剽也</hi>言性靈者存乎容止斯其大體夫相<lb/>
人先視其靣靣有五岳四瀆<hi>五岳者額為衡山頰頥為恒山鼻為嵩山左顴為泰</hi>
<hi>山右顴為華山四瀆者鼻孔為濟口為河目為淮耳為江五岳欲聳峻圓滿四瀆欲深大崖岸成就五岳成者</hi>
<hi>富人也不豐則貧四瀆成者貴人也不成則賤矣</hi>五官六府<hi>五官者口一鼻二耳三目四人中五</hi>
<hi>六府者兩行上為二府兩輔角為四府兩顴衡上為六府一官好貴十年一府好富十年五官六府皆好富貴</hi>
<hi>無已左為文右為武也</hi>九州八極<hi>九州者額從左達右無縱理不敗絶狀如覆肝者為善八極者</hi>
<hi>登鼻而望八方成形不相傾者為良也</hi>七門二儀<hi>七門者兩姦門兩闕門兩命門一庭中二儀者</hi>
<hi>頭圓法天足方象地天欲得髙地欲得厚若頭小足薄貧賤人也七門皆好富貴人也總而言之額為天頥為</hi>
<pb n="KR3j0015_WYG_001-26a"/>
<hi>地鼻為人左目為日右目為月天欲張地欲方人欲深廣日月欲光天好者貴地好者富人好者壽日月好者</hi>
<hi>茂上停為天主父母貴賤中停為人主昆弟妻子仁義年夀下停為地主田宅奴婢畜牧飲食也</hi>若夫<lb/>
顴骨纔起膚色潤澤者九品之候也<hi>又曰腰腹相深稱臀髀纔厚及髙視</hi>
<hi>廣走此皆九品之侯也夫色須厚重腰須廣長故經曰面如黄瓜富貴榮華白如截脂黑色如漆紫色如椹腰</hi>
<hi>廣面長腹如垂囊行如鵞龜此皆富貴人也凡論夫公侯將相已下者不論班品也</hi>輔骨小見鼻<lb/>
凖微端八品之候也<hi>又曰胸背微豐手足悅澤及身端歩平者此皆八品之候也夫鼻須</hi>
<hi>洪直而長胷脾須豐厚如龜形手足色須赤白此皆富貴人也故經曰手足如綿富貴終年手足厚好立使在</hi>
<hi>傍也</hi>輔角成稜倉庫皆平者七品之候也<hi>又曰胸厚頸粗臂跮傭均及語</hi>
<pb n="KR3j0015_WYG_001-26b"/>
<hi>調顧定者此皆七品之候也夫頸須粗短手臂須<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>長語須如簧及鳳此皆貴相也故經曰額角髙聳職位優</hi>
<hi>重虎頸圓粗富貴有餘牛顧虎視富貴無比天倉滿得天祿地倉滿豐酒肉也</hi>天中豐隆印堂<lb/>
端正六品之候也<hi>又曰腦起身方手厚腰圓及聲清音朗者此皆六品之候也夫人額上連</hi>
<hi>天中下及司空有骨若肉如環者名曰天城周匝無缺者大貴有缺若門者為三公夫聲者須深實大而不濁</hi>
<hi>小而能彰逺而不散近而不亡餘音激澈似若有篁宛轉流韻能圓能長此善者也宫聲重大沈壅商聲堅勁</hi>
<hi>廣博角聲圓長通徹徴聲抑揚流利羽聲奄藹低曵此謂正聲也</hi>伏犀明峻輔角豐穠<lb/>
者五品之候也<hi>又曰頸短背隆乳濶腹垂及鵞行虎歩者皆五品之候也夫人腦縫骨起前後</hi>
<hi>長大者將軍二千石領兵相也出髪際為伏犀須聳峻利公候相也不用寛平有坎者迍剝有峯者大佳寛平</hi>
<pb n="KR3j0015_WYG_001-27a"/>
<hi>者猶為食祿夫腹須端妍故曰馬腹龎龎玉帛豐穠也</hi>邊地髙深福堂廣厚者四<lb/>
品之候也<hi>又曰頭髙而豐長上短下及牛顧龍行者此皆四品候也邊地在額角近髪際也福堂在</hi>
<hi>睂尾近上也夫頭須髙大故經曰牛頭四方富貴隆昌虎頭髙峙富貴無比象頭髙廣福祿長厚犀頭嵂崒富</hi>
<hi>貴鬱鬱獅頭蒙洪福祿所鍾虎行將軍鴈行大富也</hi>犀及司空龍角<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>直者三品<lb/>
之候也<hi>又曰胷背極厚頭深且尖及志雄體柔者此皆三品侯也司空從髪際直下次天庭是也龍角</hi>
<hi>在睂頭上也</hi>頭頂髙深龍犀成就者二品之候也<hi>又曰頭角竒起支節</hi>
<hi>合度及貎傑性安者此皆二品之候也夫容貎慷慨舉止注翔精爽清澄神儀安定言語審諦不疾不徐動息</hi>
<hi>有恒不輕不躁喜怒不妄發趨捨合物宜聲色不變其情榮枯不易其操此謂神有餘者主得貴位也</hi>四<lb/>
<pb n="KR3j0015_WYG_001-27b"/>
倉盡滿骨角俱明者一品之候也<hi>頭頸皆好支節俱成及容質姿美顧視澄</hi>
<hi>澈者此皆一品之候也</hi>似龍者為文吏<hi>似龍者甚貴龍行者為三公也</hi>似虎者為<lb/>
將軍<hi>虎行者為將軍驛馬骨髙為將軍也</hi>似牛者為宰輔似馬者為武吏<lb/>
<hi>似馬亦甚貴也</hi>似狗者有清官為方伯<hi>似猪似猴者大富貴似䑕者惟富而已凡稱似</hi>
<hi>者謂動靜並似之若偏似一處乃貧寒者也</hi>天中主貴氣平滿者宜官祿也<lb/>
<hi>天中最髙近髪際發黄色上入正角至髙廣参駕遷刺史牧守黄色如日月在天中左右侍天子也黄色出天</hi>
<hi>中圓大光重者暴見天子有功受封經年及井竈恒有黄氣如懸鐘鼓三公之相也又發黄氣如龍形亦受封</hi>
<hi>也四時官氣發天部如鏡光者暴貴相也</hi>天庭主上公大丞相之氣<hi>天庭直下次天</hi>
<pb n="KR3j0015_WYG_001-28a"/>
<hi>中有黑子市死</hi>司空主天宫亦三公之氣<hi>司空直下次天中色惡主上書大吉</hi>中<lb/>
正主羣寮之氣平品人物之司也<hi>中正直下次司空色好者遷官轉職若司</hi>
<hi>空中正發赤色而歴歴者在中正為縣官在天庭為郡官州縣蘭臺尚書各視所部也</hi>印堂主天<lb/>
下印綬掌符印之官也<hi>印堂在兩睂間微下睂頭少許次中正發黄色如連刀上至天</hi>
<hi>庭下至鼻凖為縣令直闕庭發色者長吏也如車輪與輔角相應者大貴印堂一名闕庭也</hi>山根平<lb/>
美及有竒骨伏起為婚連帝室公主壻也<hi>山根直下次印堂亦主有</hi>
<hi>勢無勢也</hi>髙廣主方伯之坐<hi>從天中横列至髪際凡七名髙廣位在第三髙廣忽發黄色如</hi>
<hi>兩人捉鼔者將軍相也</hi>陽尺主州佐之官<hi>横次髙廣位在第四陽尺亦主少出方伯有氣</hi>
<pb n="KR3j0015_WYG_001-28b"/>
<hi>憂遠行也</hi>武庫主兵甲典庫之吏<hi>横次陽尺位在第五</hi>輔角主逺州刺<lb/>
史之官<hi>横次武庫位在第六骨起色好主黄門舎人之官也</hi>邊地主邊州之任<hi>横次</hi>
<hi>輔角位在第七有黑子落難為奴也</hi>日角主公侯之坐<hi>從天庭横列至髪際凡八名日角位</hi>
<hi>在第一平滿充直者宜官職</hi>房心主京輦之任<hi>横次日角位在第二房心左為文右為武</hi>
<hi>骨起宜作人師黄色見房心上至天庭為丞令直見房心而光澤者召為國師也</hi>驛馬主急疾<lb/>
之吏<hi>横次位在第七驛馬好色應印堂上秋冬得官也</hi>額角主卿寺之位<hi>從司空横</hi>
<hi>列至髪際凡八名額角横次位第一色紅黄大吉昌也</hi>上卿主帝卿之位<hi>横次額角上卿</hi>
<hi>躍躍封卿大樂</hi>虎睂主大將軍<hi>從中正横列至髪際凡九名虎睂横次位在第二發青白色者</hi>
<pb n="KR3j0015_WYG_001-29a"/>
<hi>應行也</hi>牛角主王之統師小將<hi>横次虎睂位在第三亦主封侯食祿成角者更勝於</hi>
<hi>肉也</hi>𤣥角主將軍之相<hi>横次位在第五無角者不可求官凡欲知得官在任久不先視年上</hi>
<hi>發色長短發色長一分主一年二分二年以此消息則可知也有惡色間之者主其年有事白色遭喪赤色彈</hi>
<hi>奪黑色病青色獄厄天中有氣横干者無官也然官色既久忽有死厄色間之者代人死也若年上有好色如</hi>
<hi>連山出雲雨處處皆通則無處不達髪際有黄氣為己得官若黑氣未也有黄氣如衣𢃄發額上遷官益祿也</hi>
夫人有六賤頭小身大為一賤<hi>又曰額角䧟缺天中窪下亦為一賤經曰額促</hi>
<hi>而窄至老窮厄蛇頸薄曲糟糠不足虵頭平薄財物寥落格頭尖鈍窮厄無計也</hi>目無光澤為<lb/>
二賤<hi>又曰胷背俱薄亦為二賤經曰陷胸薄凥及猴目皆窮相也</hi>舉動不使為三賤<lb/>
<pb n="KR3j0015_WYG_001-29b"/>
<hi>又曰聲音雌散亦為三賤經曰語聲噴噴面部枯燥面毛戎戎無風而塵皆貧賤相也夫聲之惡者鹿濁飛散</hi>
<hi>細嗄聊亂聲去則若盡徃則不還亂澁細小沈濁痿弊舌短唇强蹇吃無響此惡相也夫人不笑似笑不嗔似</hi>
<hi>嗔不喜似喜不畏似畏不醉似醉常如宿酲不愁似愁常如憂戚容貎闕乏如經癎病神色悽愴常如有失舉</hi>
<hi>止慞惶恒如趨急言語澁縮若有隱藏體貎低催如遭凌辱此並神不足也神不足者多牢獄厄有官隠藏而</hi>
<hi>失有位貶逐而黜者也</hi>鼻不成就凖向前低為四賤<hi>又曰眇目斜視亦為四賤</hi>
<hi>經曰人中平滿耳無輪郭皆貧賤相也</hi>脚長腰短為五賤<hi>又曰唇傾鼻曲亦為五賤經曰</hi>
<hi>蛇行雀趨財物無儲鼻枉薄主立諾鼻頭低垂至老獨吹揺腰急歩必無所使腰短者則被人奪職也</hi>文<lb/>
䇿不成唇細横長為六賤<hi>又曰多言少信亦為六賤經曰口薄人不提擕僻側為人</hi>
<pb n="KR3j0015_WYG_001-30a"/>
<hi>所毁口如吹火至老獨坐舌色白下賤人也舌短貧賤人也凡欲知人是賤者貴處少而賤處多多者廣也少</hi>
<hi>者狹也六賤備其為僕𨽻之人也</hi>此貴賤存乎骨骼者也<hi>論曰堯睂八/彩舜目重<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>
<hi>禹耳四漏文王四乳然則世人亦時有四乳者此則駑馬一毛似驥也若日角月偃之竒龍棲虎踞之美地静</hi>
<hi>鎮於城垣天闢運於掌䇿金槌玉枕磊落相望伏犀起蓋隠轔交映井宅既兼倉匱已實斯乃卿相之明效也</hi>
<hi>若深目長頸頽顔蹙齃虵行鷙立猳啄鳥咮筋不束體面無華色手無春荑之柔髪有寒蓬之悴是則窮乏徴</hi>
<hi>驗也昔姑布子卿謂子貢曰鄭東門有一人其長九尺六寸河目而隆顙其頭似堯其項似臯陶其肩似子產</hi>
<hi>然自腰以下不及禹三寸儽然若喪家之狗河目謂上下匡而長也顙額也漢髙隆凖而龍顏凖鼻也顔額顙</hi>
<hi>也兩角為龍角一角為犀角言髙祖似龍兩睂顙骨髙而鼻上隆魏陳留王豐下兌上有堯圖之表陳宣帝頸</hi>
<pb n="KR3j0015_WYG_001-30b"/>
<hi>縝貎若不惠初賤時楊忠見而竒之曰此人虎頭必當大貴後皆果然此貴賤之效也</hi>夫木主春<lb/>
生長之行也<hi>春主肝肝主目目主仁生長敷榮者施恕惠與之意也</hi>火主夏豐盛<lb/>
之時也<hi>夏主心心主舌舌主禮豐盛殷阜者富博宏通之義也</hi>金主秋收藏之節<lb/>
也<hi>秋主肺肺主鼻鼻主義收藏聚歛者恡嗇慳鄙之情也</hi>水主冬萬物伏匿之日<lb/>
也<hi>冬主腎腎主耳耳主智伏匿隠蔽者邪諂奸佞之懷也</hi>土主季夏萬物結實之<lb/>
月也<hi>季夏主脾脾主唇唇主信結實堅確者貞信謹厚之理也</hi>故曰凡人美睂目好<lb/>
指爪者庶幾好施人也<hi>肝出為眼又主筋窮為爪榮於睂藏於魂經曰凡人睂直而頭</hi>
<hi>昂意氣雄强缺損及薄無信人也如弓者善人也眼有光彩而媚好者性識物理而明哲人也眼光溢出臉外</hi>
<pb n="KR3j0015_WYG_001-31a"/>
<hi>不散不動臉又不急不緩而精不露者智惠人也臉蹇縮精無光者愚鈍人也眼光不出臉者藏情人也加以</hi>
<hi>臉澁盜視必作賊也若務腧人脥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>/急<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>  夾者不嫉妬則虗妄  也盯</hi>　　<hi>者蛆嫉人也睢眰血者惡</hi>
<hi>性人也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䀽者淫矘晃者憨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>矒贈人也貼人念䁠澄/切珉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>        亂人也弥詞    者姦詐  也㶐</hi>
<hi>抝人巧睢盱巧者崛强人也羊目<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>襍江瞳彩江者毒害  也    䀹爍者回邪人也精色  而光  浮淺者</hi>
<hi>心意不定無信人也精清光溢者聰明人也精沈光定者大膽人也上目眥下眥中深厚氣色穠厚者有威武</hi>
<hi>亦大膽人也氣色彯眇淺薄人也土地不潔者無威怯定者懦人也精紫黑而光彩端定者剛烈人也精潔白而端</hi>
<hi>好隠遁人也精多光而不溢散清澈而視端審者直性人也精黄而光彩澄澈者慕道術人也㸃精近上者志意</hi>
<hi>下劣人也㸃睛近下者志意髙尚人也㸃精近裏者自收斂人也㸃精近外者慠慢憨人也羊目直視能殺妻</hi>
<pb n="KR3j0015_WYG_001-31b"/>
<hi>子豬目應澄刑禍相仍鷹視狼顧常懷嫉妬螻目蛄心難得夫指者欲<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>穠如鵞有皮相連者性淳和人也指</hi>
<hi>頭方懟者見事遲人也妍美者囑授人信之惡者人不遵承也</hi>毛髪光澤唇口如朱者<lb/>
才能學藝人也<hi>心出為舌又主血血窮為毛髪榮於耳藏於神經曰野狐鬢難期信羖䍽鬢多</hi>
<hi>狐疑唇急齒露難與為友唇寛端正出言有章唇口不佳出言不信口邊無媚好揚人惡口喙如烏不可與居</hi>
<hi>惡心人也急緩如鳥言語皆撮聚者此人多口舌緩急不同少信人也</hi>鼻孔小縮凖頭低<lb/>
曲者慳恡人也<hi>肺出為鼻孔又主皮膚又為氣息藏於魄好鼻者有聲譽鼻柱薄而梁䧟者多</hi>
<hi>病厄人也鼻無媚憨惷人也蜣蜋鼻少意智人也</hi>耳孔小齒瓣細者邪諂姦佞<lb/>
人也<hi>腎出為骨又主髓髓窮為耳孔骨窮為齒藏於志經曰耳亢深廣者心虗而識𤣥耳孔醜小者無智</hi>
<pb n="KR3j0015_WYG_001-32a"/>
<hi>而不信神理耳邊無媚鄙拙人也耳孔小而節骨曲戾者無意智人也老䑕耳者殺人不死又云䑕耳之人多</hi>
<hi>作偷盗者也</hi>耳輪厚大鼻凖圓實乳頭端淨頦頥深廣厚大<lb/>
者忠信謹厚人也<hi>脾出為肉肉窮為孔又主耳輪凖鼻梁頦頥等藏於意經曰夫頭髙大者</hi>
<hi>性自在而好凌人頭卑弊者性隨人而細碎故曰鹿頭側長志氣雄强兔頭蔑頡意志下劣獺頭横濶心意豁</hi>
<hi>達夫頸細而曲者不自樹立之人也若色斑駮或不潔淨者性隨宜而不堅固夫手<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>長者好施捨短厚者好</hi>
<hi>取捨則庶幾取則貪惜故曰手如雞足意智褊促手如猪蹄志意昏迷手如猴掌勤劬伎倆夫背厚濶者剛決</hi>
<hi>人也薄者怯弱人也夫腹端妍者才華人也故曰牛腹婪貪財物自淹蝦蟇腹者懶人也夫腰端美者則樂而</hi>
<hi>能任人也蜥蜴腰者緩人也夫臀髀厚廣者可任安穏人也夫蛇行者含毒人也不可與之共事鳥行蹌蹌性</hi>
<pb n="KR3j0015_WYG_001-32b"/>
<hi>行不良似鳥鵲行也鷹行雄烈豺狼行者性麤覔利人也牛行性直也馬行猛烈人也</hi>此性靈存<lb/>
乎容止者也<hi>范蠡曰越王為人長頸鳥啄可與共患難不可與共安樂尉繚曰秦王始皇隆凖長</hi>
<hi>目鷙膺豺聲少恩信虎狼心居約易出人下得志亦輕食人不可與之久遊叔魚生其母視之曰是虎目而豕</hi>
<hi>心鳶肩而牛腹谿壑可盈是不可厭也晉叔向欲娶於巫臣氏其母不欲曰昔有仍氏生女黰黑而甚美光可</hi>
<hi>以鑑物名曰𤣥妻樂正后䕫娶之生伯封實有豕心貪婪無厭忿類無期謂之封豕有窮后羿滅之䕫是以不</hi>
<hi>祀且三代之亡皆是物也汝何為哉天有尤物足以移人苟非徳義則必有禍叔向懼乃止魏安釐王問子從</hi>
<hi>曰馬回梗梗亮直大夫之節吾欲為相可乎答曰長目而豕視則體方而心圓每以其法相人千百不失一臣</hi>
<hi>見回非不偉其體幹然甚疑其目平原君相秦將白起謂趙王曰武安君之為人也  頭而鋭下瞳子白黑分</hi>
<pb n="KR3j0015_WYG_001-33a"/>
<hi>明視瞻不轉小頭而銳下者斷敢行也瞳子白黑分明者見事明也視瞻不轉者執志强也可與持久難與爭</hi>
<hi>鋒王莽大口蹷頤露目赤睛聲大而身長七尺五寸反膺仰視瞰臨左右或言莽所謂鴟目虎喙豺狼之聲故</hi>
<hi>噉食人亦當為人所殺莽後簒漢位後兵敗歸果被殺也</hi>夫命之與相猶聲之與響<lb/>
也聲動乎幾響窮乎應必然之理矣雖云以言信行失之<lb/>
宰予以貎度性失之子羽然傳稱無憂而戚憂必及之<lb/>
無慶而歡樂必還之此心有先動而神有先知則色有<lb/>
先見故扁鵲見桓公知其將亡申叔見巫臣知其竊妻<lb/>
或躍馬膳珍或飛而食肉或早𨽻晚侯或初刑末王銅<lb/>
<pb n="KR3j0015_WYG_001-33b"/>
巖無以飽生玉饌終乎餓死則彼度表捫骨指色摘理<lb/>
不可誣也故列云爾<lb/>
　　論士第七<lb/>
臣聞黄石公曰昔太平之時諸侯二師方伯三師天子<lb/>
六師世亂則叛逆生王澤竭明盟誓相罰徳同無以相<lb/>
加乃攬英雄之心故曰得人則興失士則崩何以明之<lb/>
昔齊桓公見小臣稷一日三徃而不得見從者止之桓<lb/>
公曰士之傲爵祿者固輕其主其主傲霸王者亦輕其<lb/>
<pb n="KR3j0015_WYG_001-34a"/>
士縱夫子傲爵祿吾庸敢傲霸王乎五徃而後得見書<lb/>
曰能自得師者王何以明之齊宣王見顔觸曰觸前觸<lb/>
亦曰王前議曰夫觸前為慕勢王前為趨士與使觸為<lb/>
慕勢不若使王為趨士宣王作色曰王者貴乎士者貴<lb/>
乎對曰昔秦攻齊令曰有敢去柳下季隴五百歩而樵<lb/>
採者罪死不赦令曰有能得齊王頭者封萬户侯賜金<lb/>
千鎰由是言之生王之頭曾不如死士之隴宣王竟師<lb/>
之<hi>宣王左右曰大王據千乘之地而建千石之鍾東南西北莫敢不服今夫士之髙者乃稱匹夫徒步而處</hi>
<pb n="KR3j0015_WYG_001-34b"/>
<hi>於農畝之下則鄙野監門閭里士之賤也亦甚矣觸曰古大禹之時諸侯萬國舜起農畝而為天子及湯之時</hi>
<hi>諸侯三千當今之世南面稱寡人者乃四世由此觀之非得失之策與稍稍誅滅滅亡無族之時欲為監門閭</hi>
<hi>里安可得哉易傳不云乎居上位未得其實故無其實而喜其名者削無其徳而望其福者約無其巧而受其</hi>
<hi>祿者辱禍必掘故曰矜功不立虗願不至此皆誇其名華而無其實徳也是以堯有九佐舜有十友禹有五丞</hi>
<hi>湯有三輔自古及今而能虗成名於天下者無有是以君王無羞亟問不愧下學而成其道老子曰雖貴必以</hi>
<hi>賤為本雖髙必以下為基是以侯王稱孤寡不穀夫孤寡者困賤下位者也而侯王以是謂豈非以下人而尊</hi>
<hi>貴士與夫堯傳舜舜傳禹周成王任周公旦而世世稱名寔以明乎士之貴也</hi>諺曰浴不必江<lb/>
海要之去垢馬不必騏驥要之善走士不必賢也要之<lb/>
<pb n="KR3j0015_WYG_001-35a"/>
知道女不必貴種要之貞好何以明之淳于髠謂齊宣<lb/>
王曰古者好馬王亦好馬古者好味王亦好味古者好<lb/>
色王亦好色古者好士王獨不好王曰國無士耳有則<lb/>
寡人亦悅之髠曰古有驊騮今之無有王選於衆王好<lb/>
馬矣古有豹象之胎今之無有王選於衆王好味矣古<lb/>
有毛嬙西施今之無有王選於衆王好色矣王必待堯舜<lb/>
禹湯之士而後好之則堯舜禹湯之士亦不好王矣<hi>魯仲</hi>
<hi>連謂孟嘗君曰君好士未也孟嘗君曰文不得士故也對曰君之廐馬百乘無不被繡衣而食菽粟豈皆騏驥騄</hi>
<pb n="KR3j0015_WYG_001-35b"/>
<hi>耳哉後宫十妃皆衣縞紵食粱肉豈有毛嬙西施哉色與馬取於今之世士何必待古哉故曰君好士未也張</hi>
<hi>敞與朱邑書曰飢者甘糟糠飽者飫粱肉何則有無之勢異也昔陳平雖賢須魏倩而後進韓信雖竒賴蕭何</hi>
<hi>而後信故士各達其及時之宜若待古之英雋必若伊尹吕望而後薦之則此人不因足下而進矣淮南曰待</hi>
<hi>腰裊飛兎而後駕則世莫乗車矣待西施洛浦而後妃則終身不家矣然不待古之英雋而自足者因其所有</hi>
<hi>而遂用之也</hi>語云瓊艘瑶楫無渉川之用金弧玉弦無激矢<lb/>
之能是以分絜而無政事者非撥亂之器儒雅而乏治<lb/>
理者非翼亮之士何以明之魏無知見陳平於漢王漢<lb/>
王用之綘灌等讒平曰平盗嫂受金漢王讓魏無知無<lb/>
<pb n="KR3j0015_WYG_001-36a"/>
知曰臣之所言者能也陛下所聞者行也今有尾生孝<lb/>
己之行而無益於勝負之數陛下假用之乎今楚漢相<lb/>
距臣進竒謀之士顧其計誠足以利國家耳盗嫂受金<lb/>
又安足疑哉漢王曰善黄石公曰有清白之士者不可<lb/>
以爵祿得守節之士不可以威脅致清白之士修其禮<lb/>
致守節之士修其道何以明之郭隗說燕昭王曰帝者<lb/>
與師處王者與友處霸者與臣處亡國者與厮役處詘<lb/>
指而事之北靣受學則百已者至先趨而後息先問而<lb/>
<pb n="KR3j0015_WYG_001-36b"/>
後黙則什己者至人趨已趨則若已者至憑几據杖眄<lb/>
視指使則厮役之人至恣睢奮擊呴藉叱咄則徒𨽻之<lb/>
人至矣此乃古之服道致士者也黄石公曰禮者士之<lb/>
所歸賞者士之所死招其所歸示其所死則所求者至<lb/>
矣何以明之魏文侯太子擊禮田子方而子方不為禮<lb/>
太子不悅謂子方曰不識貧賤者驕人乎富貴驕人乎<lb/>
子方曰貧賤者驕人耳富貴者安敢驕人人主驕人而<lb/>
亡其國大夫驕人而亡其家貧賤者若不得意納履而<lb/>
<pb n="KR3j0015_WYG_001-37a"/>
去安徃而不得貧賤乎宋燕相齊見逐罷歸謂諸大夫<lb/>
曰有能與吾赴諸侯乎皆執杖排班黙而不對燕曰悲<lb/>
乎何士大夫易得而難用也陳饒曰非士大夫易得而<lb/>
難用君不能用也君不能用則有不平之心是失之於<lb/>
己而責諸人也燕曰其說云何對曰三升之稷不足於<lb/>
士而君鴈鶩有餘粟是君之過一也果園梨栗後宫婦<lb/>
女以相提挃而士曾不得一嘗是君之過二也綾紈綺<lb/>
縠美麗於堂從風而弊士曾不得以為縁是君之過三<lb/>
<pb n="KR3j0015_WYG_001-37b"/>
也夫財者君之所輕死者士之所重君不能行君之所<lb/>
輕而欲使士致其所重譬猶鉛刀畜之干將用之不亦<lb/>
難乎宋燕曰是燕之過也語曰夫人同明者相見同聽<lb/>
者相聞徳合則未見而相親聲同則處異而相應韓子<lb/>
曰趣捨同則相是趣捨異則相非何以明之楚襄王問<lb/>
宋玉曰先生其有遺行歟何士人衆庶不譽之甚宋玉<lb/>
曰夫鳥有鳳而魚有鯨鳳皇上擊九萬里翺翔乎窈㝠<lb/>
之上夫蕃籬之鷃豈能與料天地之髙哉鯨魚朝發於<lb/>
<pb n="KR3j0015_WYG_001-38a"/>
崑崙之墟暮宿於孟津夫尺澤之鯢豈能與量江海之<lb/>
大哉故非獨鳥有鳳而魚有鯨士亦有之夫聖人瑰琦<lb/>
意行超然獨處夫世俗之民又安知臣之所為哉<hi>議曰世之</hi>
<hi>善惡難得而知苟非其人莫見其際何者夫文章為武人所嗤未必鄙也為揚馬所嗤此真鄙矣夫人臣為桀</hi>
<hi>紂所毁未必為愚也必若堯舜所毁此真愚矣世之毁譽不足信也故曰不夜出安知有夜行人太公曰智與</hi>
<hi>衆同非人師伎與衆同非國工老子曰下士聞道大笑之不笑不足以為道故曰凡人所賤聖人所貴信矣哉</hi>
語曰知人未易人未易知何以明之汗明說春申君春<lb/>
申君說之汗明欲談春申君曰僕已知先生意矣汗明<lb/>
<pb n="KR3j0015_WYG_001-38b"/>
曰未審君之聖孰與堯春申君曰臣何足以當堯然則<lb/>
君料臣孰與舜春申君曰先生即舜也汗明曰不然臣<lb/>
請為君申言之君之賢不如堯臣之能不及舜夫以賢<lb/>
舜事聖堯三年而後乃相知也今君一時而知臣是君<lb/>
聖於堯而臣賢於舜也記曰夫驥唯伯樂獨知之若時<lb/>
無伯樂之知即不容其為良馬也士亦然矣何以明之<lb/>
孔子厄於陳蔡顔回曰夫子之徳至大天下莫能容然<lb/>
夫子推而行之世不我用有國者之醜也夫子何病焉<lb/>
<pb n="KR3j0015_WYG_001-39a"/>
<hi>故曰文王明夷則主可知仲尼旅人則國可知</hi>榖梁傳曰子既生不免乎水火<lb/>
母之罪也羈貫成童不就師傅父之罪也<hi>羈貫謂交午翦髪成童謂</hi>
<hi>八歲以上</hi>就師學問無方心志不通身之罪也心志既通而<lb/>
名譽不聞友之罪也名譽既聞有司不舉有司之罪也<lb/>
有司舉之王者不用王者之過也<hi>孔子曰夫内行不修己之罪也行修而名</hi>
<hi>不彰友之罪也</hi>論曰行遠道者假於車馬濟江海者因於舟楫<lb/>
故賢士之立功成名因於資而假物者何以明之公輸<lb/>
子能因人主之材木以構宫室臺榭而不能自為專屋<lb/>
<pb n="KR3j0015_WYG_001-39b"/>
狹廬材不足也歐冶能因國君之銅鐵以為金爐大鐘<lb/>
而不能自為壺鼎盤盂無其用也君子能因人主之政<lb/>
朝以和百姓潤衆庶而不能自饒其家勢不便也故舜<lb/>
耕於歴山恩不及州里太公屠牛於朝歌利不及於妻<lb/>
子及其用也恩流八荒徳溢四海故舜假之堯太公因<lb/>
之周文君子能修身以假道不能枉道而假財<hi>慎子曰騰蛇遊</hi>
<hi>霧飛龍乗雲雲罷霧霽與蚯蚓同則失其所乗矣韓子曰千鈞得舩則浮錙銖失舩則沉非千鈞輕而錙銖重</hi>
<hi>有勢之與無勢耳故勢有不可得事有不可成烏獲輕千鈞而重其身非其身輕而重於千鈞也勢不便也離</hi>
<pb n="KR3j0015_WYG_001-40a"/>
<hi>婁易於百歩而難於睂睫非百歩近而睂睫逺道不可也</hi>語曰夫有國之主不可謂<lb/>
舉國無深謀之臣闔朝無智䇿之士在聽察所考精與<lb/>
不精審與不審爾何以明之在昔漢祖聽聰之主也納<lb/>
陳恢之謀則下南陽不用婁敬之計則困平城廣武君<lb/>
者策謀之士也韓信納其計則燕齊舉陳餘不用其謀<lb/>
則泜水敗由此觀之不可謂事濟者有計䇿之士覆敗<lb/>
者無深謀之臣虞公不用宫之竒之謀滅於晉仇由不<lb/>
聽赤章之言亡於智氏蹇叔之哭不能濟崤黽之覆趙<lb/>
<pb n="KR3j0015_WYG_001-40b"/>
括之母不能救長平之敗此皆人主之聽不精不審耳<lb/>
天下之國莫不皆有忠臣謀士也<hi>議曰天下無灾害雖有賢徳無所施材老</hi>
<hi>子曰大道廢有仁義國家昏亂有忠臣淮南子曰未有其功而知其賢者唯堯之知舜也功成事立而知其賢</hi>
<hi>者市人之知舜也陸機曰飛轡西頓則離朱與矇瞍收察懸景東秀則夜光與碔砆匿曜是以才換世則俱因</hi>
<hi>功偶時而並劭以此推之向使殷無鳴條之事則伊尹有莘之媵臣周無牧野之師則太公渭濱之漁者耳豈</hi>
<hi>能勒石帝籍䇿勲天府乎故曰賢不肖者才也遇與不遇者時也誠哉是言也</hi>黄石公曰羅其<lb/>
英雄則敵國窮夫英雄者國家之幹士民者國家之半<lb/>
得其幹收其半則政行而無怨知人則哲唯帝難之慎<lb/>
<pb n="KR3j0015_WYG_001-41a"/>
哉<lb/>
　　政體第八<hi>議曰夫政理得人則興失人則毁故首簡才行次論政體焉</hi>
古之立帝王者非以奉養其欲也為天下之人强掩弱<lb/>
詐欺愚故立天子以齊一之謂一人之明不能徧照海<lb/>
内故立三公九卿以輔翼之為絶國殊俗不得被澤故<lb/>
立諸侯以教誨之夫教誨之政有自來矣何以言之管<lb/>
子曰措國於不傾之地有徳也<hi>周武王問於粥子曰寡人願守而必存攻而必</hi>
<hi>得為此奈何對曰攻守同道而和與嚴其偹也故曰和可以守而嚴不可以守嚴不若和之固也和可以攻而</hi>
<pb n="KR3j0015_WYG_001-41b"/>
<hi>嚴不可以攻嚴不若和之得也故諸侯發政施令政平於人者謂之文政矣接士而使吏禮恭於人者謂之文</hi>
<hi>禮也聽獄斷刑治仁於人者謂之文誅矣故三文立於政行於理守而不存攻而不得者自古至今未之嘗聞</hi>
<hi>尸子曰徳者天地萬物之得也義者天地萬物之宜也禮者天地萬物之體也使天地萬物皆得其宜當其體</hi>
<hi>謂之大仁文子曰夫人無廉恥不可以治也不知禮義不可以行法也法能殺人不能使人孝悌能刑盗者不</hi>
<hi>能使人有廉恥故聖王在上明好惡以示之經非譽以導之親賢而進之賤不肖而退之刑措不用禮義修而</hi>
<hi>任得賢也又曰夫義者非能盡利天下者也利一人而天下從暴者非能盡害海内者也害一人而天下叛故</hi>
<hi>舉措廢置不可不審也</hi>積於不涸之倉務五榖也<hi>晁錯說漢文帝曰今土地人民</hi>
<hi>不減乎古無堯湯之水旱而蓄積不及古者何也地有遺利人有餘力生榖之土未盡墾闢山澤之利未盡出</hi>
<pb n="KR3j0015_WYG_001-42a"/>
<hi>遊食之人未盡歸農也當今之務在於貴粟貴粟之道在於使人以粟為賞罰今募天下之人入粟塞下得以</hi>
<hi>拜爵得以除罪如此則富人有爵農人有錢粟有所餘而國用饒足不過三歲塞下之粟必多矣漢景帝詔曰</hi>
<hi>彫文刻鏤傷農事者也錦繡纂組害女紅者也農事傷則飢之本也女紅害則寒之原也夫飢寒並至而能毋</hi>
<hi>為非者寡矣朕親耕后親桑以奉宗廟為天下先欲天下務農蠶素有蓄積以備災害鹽鐵論曰國有沃野之</hi>
<hi>饒而人不足於食者工商盛而本業荒也有山海之貨而人不足於財者不務人用而淫巧衆也</hi>藏於<lb/>
不竭之府養桑麻育六畜也<hi>漢景帝詔曰農天下之本也黄金珠玉飢不可食寒</hi>
<hi>不可衣其令郡國勸農桑益種樹可充衣食物吏發人取庸采黄金珠玉者坐賍為盗二千石聽者與罪同申</hi>
<hi>鑒論曰人不畏死不可懾之以罪人不樂生不可勸之以善故在上者先豐人財以定其志也</hi>下令於<lb/>
<pb n="KR3j0015_WYG_001-42b"/>
流水之原以順人心也<hi>尉繚子曰令所以一衆心也不審所出則數變數變則令雖出</hi>
<hi>衆不信也出令之法雖有小過無更則衆不二聽即令行矣尹文子曰父之於子也令有必行有不必行者去</hi>
<hi>貴妻賣愛妾此令必行者也因曰汝無敢恨汝無敢思此令不行者也故為人上者必慎所出令焉文子曰治</hi>
<hi>國有常而利人為本政教有道而令行為右也</hi>使士於不諍之官使人各為其<lb/>
所長也<hi>孫卿曰相髙下序五榖君子不如農人通財貨辨貴賤君子不如賈人設規矩便備用君子不</hi>
<hi>如工人若夫論徳而定次量能而授官言必當理事必當務然後君子之所長文子曰力勝其任即舉之不重</hi>
<hi>也能勝其事則為之不難也</hi>明必死之路嚴刑罰也<hi>議曰孔子曰上失其道而殺其</hi>
<hi>下非禮也故三軍大敗不斬獄犴不治不可刑何也上暴敎之不行罪不在人故也夫慢令致誅賊也徴斂無時</hi>
<pb n="KR3j0015_WYG_001-43a"/>
<hi>也不誡責成虐也政無此三者然後刑即可也陳道徳以先服之猶不可則尚賢以勸之又不可則廢不能以</hi>
<hi>憚之而猶有邪人不從化者然後待之以刑矣袁子曰夫仁義禮智者法之本也法令刑罰者治之末也無本</hi>
<hi>者不立無末者不成何則夫禮教之法先之以仁義示之以禮讓使之遷善日用而不知儒者見其如此因為</hi>
<hi>治國不須刑法不知刑法氶於下而後仁義興於上也法令者賞善禁淫居理之要商韓見其如此因曰治國</hi>
<hi>不待仁義為體故法令行于下也故有刑法而無仁義則人怨怨則怒也有仁義而無刑法則人慢慢則奸起</hi>
<hi>也本之以仁成之以法使兩道而無偏重則治之至也故仲長子曰昔秦用商君之法張彌天之網然陳渉大</hi>
<hi>呼於沛澤之中天下響應人不為用者怨毒結於天下也桓範曰桀紂之用刑也或脯醢人肌肉或刳割人心</hi>
<hi>腹至乃叛逆衆多卒用傾危者此不用仁義為本者也故曰仁者法之恕義者法之斷也是知仁義者乃刑之</hi>
<pb n="KR3j0015_WYG_001-43b"/>
<hi>本故孫子曰令之以文齊之以武是謂必取此之謂矣</hi>開必得之門信慶賞也<hi>吕氏</hi>
<hi>春秋曰夫信立則虗立可以賞矣六合之内皆可以為府矣人主見此論者其王久矣人臣知此論者可以為</hi>
<hi>王者佐矣徐幹中論曰天生蒸民其情一也刻肌虧體所同惡也被立垂藻所同好也此二者常在而人或不</hi>
<hi>理其身有由然也當賞者不賞而當罰者不罰則為善者失其本望而疑其所行則為惡者輕於國法而恬其</hi>
<hi>所守茍如是雖日用斧鉞於市而人不去惡矣日賞賜爵祿於朝而人不興善矣蜀張裔謂諸葛亮曰公賞不</hi>
<hi>遺逺罰不阿近爵不以無功取刑不可以勢貴免此賢愚之所以僉忘其身也</hi>不為不可成量<lb/>
人力也<hi>文子曰夫債少易償也職寡易守也任輕易勸也上操約少下效易為之功是以為君為臣久</hi>
<hi>而不相厭也末世之法髙為量而罪不及重為任而罰不勝危為難而誅不敢人困於三責即飾智以詐上雖</hi>
<pb n="KR3j0015_WYG_001-44a"/>
<hi>峻法嚴刑不能禁其姦也新語曰秦始皇設刑法為車裂之誅築城域以備吳越事愈煩下愈亂法愈衆姦愈</hi>
<hi>縱秦非不欲治也然失之者舉措太衆刑罰太極故也</hi>不求不可得不强人以其<lb/>
所惡也<hi>故其稱曰政者政之所行在順人心政之所廢在逆人心夫人惡憂勞我逸樂之人惡貧</hi>
<hi>賤我富貴之人惡危墜我存安之人惡絶滅我生育之能逸樂之則人為之憂勞能富貴之則人為之貧賤能存安</hi>
<hi>之則人為之危墜能生育之則人為之絶滅故從其四欲則逺者自親行其四惡則近者亦叛晏子曰謀度于義者</hi>
<hi>必得事因於仁者必成反義而行背仁而動未聞能成也吕氏春秋曰樹木茂則禽獸歸之水源深則魚鱉歸</hi>
<hi>之人主賢則豪傑歸之故聖王不務歸之者而務其所歸故曰强令之笑不樂强令之哭不悲强之為道可以</hi>
<hi>成小而不可以成大也</hi>不處不可久不偷取一世宜也<hi>董仲舒曰安邊之䇿</hi>
<pb n="KR3j0015_WYG_001-44b"/>
<hi>欲令漢與匈奴和親又取匈奴愛子為質班固以匈以奴桀鷔毎有人降漢輒亦拘留漢使以相報復安肯</hi>
<hi>愛子為質孝文時妻以漢女而匈奴屢背約束昧利不顧安在其不弃質而失重利也夫規事建議不圖萬世</hi>
<hi>之固而媮恃一時之事者未可以經逺晁錯說漢文帝令人入粟塞下得以拜爵得以贖罪上從之荀悦曰聖</hi>
<hi>人之政務其綱紀明其道義而已若夫一切之計必推其公議度其時宜不得已而用之非有大故弗由之也</hi>
知時者可立以為長<hi>范蠡曰時不至不可强生事不究不可强成管子曰聖人能輔時不</hi>
<hi>能違時語曰聖人修備以待時也</hi>審於時察於用而能備官者可奉以<lb/>
為君<hi>議曰孫卿曰盗王者之法與王者之人為之則亦王矣盗霸者之法與霸者之人為之則亦霸矣盗</hi>
<hi>亡國之法與亡國之人為之則亦亡矣夫與積禮義之君子為之則王矣與端誠信令之士為之則霸矣與權</hi>
<pb n="KR3j0015_WYG_001-45a"/>
<hi>謀傾覆之人為之則亡矣三者明主之所謹擇此能察於用也管仲曰大位不仁不可授以國柄見賢不讓不</hi>
<hi>可與尊位罰避親戚不可使主兵不好本事不可與都邑又曰使賢者食於能則上尊崇鬬士食於功則卒輕</hi>
<hi>死使二者設於國則天下理傅子曰凡都縣之考課有六一曰以教課治則官慎徳二曰以清課本則官慎行</hi>
<hi>三曰以才課任則官慎舉四曰以役課平則官慎事五曰以農課等則官慎務六曰以獄課訟則官慎理此能</hi>
<hi>備官也</hi>故曰明版籍審什伍限夫田定刑名立君長急農<lb/>
桑去末作敦學斆核才藝簡精悍脩武偹嚴禁令信賞<lb/>
罰紏游戲察苛尅此十五者雖聖人復起必此言也夫<lb/>
欲論長短之變故立政道以為經焉<lb/>
<pb n="KR3j0015_WYG_001-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長短經卷一<lb/>
</p>
<p>
</p>
  </div>
</body>
</text>
</TEI>
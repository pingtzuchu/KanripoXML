<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0001_SBCK_000-1a"/>
孔子家語序<lb/>
　　　　　　　　　　王氏<lb/>
鄭氏學行五十載矣自肅成童始志于學<lb/>
而學鄭氏學矣然尋文責實考其上下義<lb/>
理不安違錯者多是以奪而易之然世未<lb/>
明其欵情不謂其苟駮前師以見異於前<lb/>
人乃慨然而嘆曰予豈好難哉予不得巳<lb/>
也聖人之門方壅不通孔氏之路枳棘充<lb/>
焉豈得不開而辟之哉若無由之者亦非<lb/>
<pb n="KR3a0001_SBCK_000-1b"/>
予之罪也是以撰經禮申明其義及朝論<lb/>
制度皆據所見而言孔子二十二世孫有<lb/>
孔猛者家有其先人之書昔相從學頃還<lb/>
家方取巳來與予所論有若重規疊矩昔<lb/>
仲由曰文王旣沒文不在兹乎天之將䘮<lb/>
斯文也後死者不得與於斯文也天之未<lb/>
䘮斯文也匡人其如予何言天䘮斯文故<lb/>
令巳傳斯文於天也今或者天未欲亂斯<lb/>
文故令從予學而予從猛得斯論以明相<lb/>
<pb n="KR3a0001_SBCK_000-2a"/>
與孔氏之無違也斯皆聖人實事之論而<lb/>
恐其將絕故特爲解以貽好事之君子語<lb/>
云牢曰子云吾不試故藝談者不知爲誰<lb/>
多妄爲之說孔子家語弟子有琴張一名<lb/>
牢字子開子張衞人也宗魯死將徃吊孔<lb/>
子止焉春秋外傳曰昔堯臨民以五說者<lb/>
曰堯五載一巡狩五載一巡狩不得稱臨<lb/>
民以五也經曰五載一巡狩此乃說舜之<lb/>
文非說堯孔子說論五帝各道其異事於<lb/>
<pb n="KR3a0001_SBCK_000-2b"/>
舜云巡狩天下五載一始則堯之巡狩年<lb/>
數未明周十二歲一巡寧可言周臨民十<lb/>
二乎孔子曰堯以火德王天下而尚黃黃<lb/>
土徳五土之數故曰臨民以五此其義也<lb/>
<pb n="KR3a0001_SBCK_000-3a"/>
孔子家語目錄<lb/>
　卷之一<lb/>
　　相魯　始誅　王言解<lb/>
　　大婚解　儒行解　問禮<lb/>
　　五儀解<lb/>
　卷之二<lb/>
　　致思　三恕　好生<lb/>
　卷之三<lb/>
　　觀周　弟子行　賢君<lb/>
<pb n="KR3a0001_SBCK_000-3b"/>
　　辯政<lb/>
　卷之四<lb/>
　　六本　辯物　哀公問政<lb/>
　卷之五<lb/>
　　顔囘　子路初見　在厄<lb/>
　　入官　困誓　五帝德<lb/>
　卷之六<lb/>
　　五帝　執轡　本命解<lb/>
　　論禮<lb/>
<pb n="KR3a0001_SBCK_000-4a"/>
　卷之七<lb/>
　　觀鄕　郊問　五刑解<lb/>
　　刑政　禮運<lb/>
　卷之八<lb/>
　　冠頌解　廟制解　辯樂<lb/>
　　問玉　屈節解<lb/>
　卷之九<lb/>
　　七十二弟子解　本姓解<lb/>
　　終記解　正論解<lb/>
<pb n="KR3a0001_SBCK_000-4b"/>
　卷之十<lb/>
　　曲禮子貢問　曲禮子夏問<lb/>
　　曲禮公西赤問<lb/>
孔子家語目錄<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0001_SBCK_011-1a"/>
孔子家語后序<lb/>
　　　　　　呉郡黃　魯曽　撰<lb/>
嗚呼至㦲孔子之文徳而有是書也孔子<lb/>
生於過曆上不逮於文武而為大行中不<lb/>
親於成康而為共和而欲行其道周流於<lb/>
齊椘蔡衛之邦所遇者皆晏嬰子西之徒<lb/>
未獲多契於東魯本國乃卑秩膴仕兩不<lb/>
辤焉但相以攝而輕會以兵而瀆且有容<lb/>
璣之沮懐寳之誚不一也終與門人小子<lb/>
<pb n="KR3a0001_SBCK_011-1b"/>
相明道以傳后丗是以孔氏獨多述作自<lb/>
魯論齊論言之又有家語疑多鯉伋所記<lb/>
并門人先后襍附之者要之咸孔子之意<lb/>
也故一典一事莫非宗旨一軌一物莫非<lb/>
玄訓信義美文包二變於獨覺禮樂刑政<lb/>
歛四逹於大鳴何也盖孔子之道傳者無<lb/>
㡬惟一貫發自聖思卓爾闡於賢力此數<lb/>
字可以忘言畧授可以絶口粹昭而梗則<lb/>
廢原淂而支則舍三墳五典何必顯顯八<lb/>
<pb n="KR3a0001_SBCK_011-2a"/>
索九丘何必優優六經二論何必諄諄特<lb/>
以聖質罕聞而淵参短列睿心希觸而冉<lb/>
閔續依性天遐轍髙堅逺路此所以必叢<lb/>
其辭必繁其篇譬之繫臂以姸珠而珠存<lb/>
斯貴帶腰以良玉而玉在斯奇此書雖若<lb/>
言之廣且曲道則載焉古人所謂載道之<lb/>
器余敢以先歸諸今考之藝文志有二十<lb/>
一卷王肅所註何乃至宋人梓傳者止十<lb/>
卷巳亡其太半如由混簡錯袠則又不可<lb/>
<pb n="KR3a0001_SBCK_011-2b"/>
分柝比之王廣謀句觧者又止三卷近何<lb/>
氏孟春所註則卷雖盈於前本而文多不<lb/>
齊余頗惜王肅所註之少播於丗力求宋<lb/>
刻者而校仇之僅淂十之七八雖宋刻亦<lb/>
有訛謬者也然此書乃孔氏久成之典余<lb/>
距孔氏一千五百餘年序之僭妄深矣觀<lb/>
者勿以無取尤之<lb/>
<pb n="KR3a0001_SBCK_011-3a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天原發㣲卷二上</head>
    <p>
<pb n="KR3g0013_WYG_002-1a"/>
欽定四庫全書<lb/>
　天原發㣲卷二上　　　　宋　鮑雲龍　撰<lb/>
　　　　　　　　　　　　明　鮑寧　辨正<lb/>
　　　分二<lb/>
　唐孔氏曰隂䕃也隂氣在内奥䕃陽揚也陽氣在外<lb/>
　發揚<hi>此下原有一莭以氣形日月分隂陽意不接今删</hi>伏羲見隂陽之數書<lb/>
　一竒以象陽畫一偶以象隂陽一而施隂兩而承本<lb/>
　一氣也生則為陽消則為隂二者一而已陽来則生<lb/>
<pb n="KR3g0013_WYG_002-1b"/>
　陽去則死萬物生死主乎陽則歸之于一也盖天地<lb/>
　是劈初隂陽之氣結成立其大者以為之主便是箇<lb/>
　胚樸子然後為父為母生人生物千變萬化皆不出<lb/>
　此所以充塞宇宙何莫非隂陽之氣都走那兩箇物<lb/>
　事不得造化之初以氣造形故隂陽生天地以形寓<lb/>
　氣故天地轉隂陽漢董仲舒始推隂陽為儒者宗儒<lb/>
　者不可不知隂陽也<lb/>
周子曰水隂根陽火陽根隂<lb/>
<pb n="KR3g0013_WYG_002-2a"/>
　水隂也而生於一則本乎陽火陽也而生於二則本<lb/>
　乎隂故張子曰隂陽之精互蔵其宅朱子曰周子之<lb/>
　書不出隂陽二端也<hi>此下原註有云始是生生之理終是已定之理始有處説生已</hi>
　<hi>定處説死太極未判前則隂含陽已判後則陽分隂等語竊詳俱與水火互根之義無関又改邵子無極</hi>
　<hi>之前作太極未判差之益甚俱合删</hi>
　　寧按水隂根陽火陽根隂二句出通書動静章其<lb/>
　　上文有神妙萬物四字朱子云神在天地間所以<lb/>
　　妙萬物者如水為隂則根陽火為陽則根隂也<lb/>
<pb n="KR3g0013_WYG_002-2b"/>
張子曰氣坱然太虚升降飛揚未甞止息虚實動静之<lb/>
機<hi>陽動即生故虚隂静即成故實妙用曰機</hi>隂陽剛柔之始浮而上者陽之<lb/>
清降而下者隂之濁其感<hi>氣通</hi>遇<hi>氣合</hi>聚結為風雨為霜雪<lb/>
山川之融結糟粕煨燼<hi>言細微亦此成就</hi>無非教也<hi>教理也風雨以下煨</hi>
<hi>燼而上無大小精粗皆隂陽至理</hi>游氣紛擾合而成質者生人物之萬<lb/>
殊其隂陽兩端循環不已者立天地之大義<lb/>
　朱子曰隂陽如扇游氣如扇出風隂陽如磨游氣如<lb/>
　磨出麫隂陽如木根游氣如開花結子非隂陽外别<lb/>
<pb n="KR3g0013_WYG_002-3a"/>
　有游氣虚空即氣能升降飛揚以生萬物但人不見<lb/>
　爾氣撒出来有精有粗故人物有偏有正　感遇聚<lb/>
　結以上說二氣以下説游氣始之一字只是説箇生<lb/>
　物底母子精底都従粗底上靣發出粗底事上無非<lb/>
　天之道理所以為至教二氣在天地間只管運轉不<lb/>
　知不覺生出許多物各得一箇性命各有一箇形質<lb/>
　皆此氣合而成之雖是如此而所謂隂陽兩端成片<lb/>
　衮衮将出来者固自若也<lb/>
<pb n="KR3g0013_WYG_002-3b"/>
又曰造物所成無一物相肖者以是知萬物雖多其實<lb/>
無一物無隂陽者以是知天地變化二端而已<lb/>
　看他日月男女牝牡處方見得無一物無隂陽雖至<lb/>
　㣲之物也有箇背面若説流行處却只是一氣故朱<lb/>
　子曰獨陽不生獨隂不成造化周流須是並用<hi>此下原註</hi>
　<hi>有云動對静屈對伸一對二道對噐又引蔡莭齋云生物之時隂静陽動静者常偏居動者常去来前一</hi>
　<hi>莭與此條文義不切後一莭義有得失今辨于左</hi>
　　寧按隂陽變化有無窮之妙故造物所成無一物<lb/>
<pb n="KR3g0013_WYG_002-4a"/>
　　相肖者而凡生于天地間無一物無隂陽也張子<lb/>
　　之正意如是而已魯齋引蔡氏謂隂静陽動静者<lb/>
　　常偏居動者常去来非惟不切此章之義而其理<lb/>
　　亦未有然者觀之寒暑晝夜都是一動一静相間<lb/>
　　輥去豈可謂静者偏居而動者獨去来乎周子云<lb/>
　　一動一静互為其根朱子云太極之有動静是天<lb/>
　　命之流行學者質諸此則得之矣<lb/>
又曰兩<hi>隂陽用</hi>不立則一<hi>太極體</hi>不可見一不可見則兩之<lb/>
<pb n="KR3g0013_WYG_002-4b"/>
用息又曰一故神兩故化兩者隂陽消長進退<lb/>
　朱子曰横渠此語極精非一則隂陽消長無自而見<lb/>
　非隂陽消長則一亦不可得而見盖陽不獨立必得<lb/>
　隂而後立故陽以隂為基隂不能自見必待陽而後<lb/>
　見故隂以陽為偶一動一静一往一来一寒一暑皆<lb/>
　隂陽之所為而非有為之者也亦無兩立之理非隂<lb/>
　勝陽則陽勝隂無物不然無時不然　隂陽只是一<lb/>
　箇消息進便喚做陽退便喚作隂陽之退便為隂之<lb/>
<pb n="KR3g0013_WYG_002-5a"/>
　　相肖者而凡生于天地間無一物無隂陽也張子<lb/>
　　之正意如是而已魯齋引蔡氏謂隂静陽動静者<lb/>
　　常偏居動者常去来非惟不切此章之義而其理<lb/>
　　亦未有然者觀之寒暑晝夜都是一動一静相間<lb/>
　　輥去豈可謂静者偏居而動者獨去来乎周子云<lb/>
　　一動一静互為其根朱子云太極之有動静是天<lb/>
　　命之流行學者質諸此則得之矣<lb/>
又曰兩<hi>隂陽用</hi>不立則一<hi>太極體</hi>不可見一不可見則兩之<lb/>
<pb n="KR3g0013_WYG_002-5b"/>
用息又曰一故神兩故化兩者隂陽消長進退<lb/>
　朱子曰横渠此語極精非一則隂陽消長無自而見<lb/>
　非隂陽消長則一亦不可得而見盖陽不獨立必得<lb/>
　隂而後立故陽以隂為基隂不能自見必待陽而後<lb/>
　見故隂以陽為偶一動一静一往一来一寒一暑皆<lb/>
　隂陽之所為而非有為之者也亦無兩立之理非隂<lb/>
　勝陽則陽勝隂無物不然無時不然　隂陽只是一<lb/>
　箇消息進便喚做陽退便喚作隂陽之退便為隂之<lb/>
<pb n="KR3g0013_WYG_002-6a"/>
　生不是陽退了又别有箇隂生隂陽做一箇看亦得<lb/>
　做兩箇看亦得大抵發生都是一箇陽陽消一分下<lb/>
　面隂生一分不是討箇隂来陽消處便是隂故陽来<lb/>
　為復是本来物事隂生為姤姤是偶然相遇　隂陽<lb/>
　是陽中之隂陽以氣言剛柔是隂中之隂陽以質言<lb/>
　是有箇物了見得是剛底柔底<lb/>
　　寧按此章所云一故神兩故化註文欠發明今考<lb/>
　　張子正蒙一故神自注云兩在故不測兩故化自<lb/>
<pb n="KR3g0013_WYG_002-6b"/>
　　注云推行扵一朱子云一故神只是這一物周行<lb/>
　　乎事物之間如隂陽屈伸往来上下以至於行乎<lb/>
　　十百千萬之中無非這一箇物事所以謂兩在故<lb/>
　　不測兩故化凢天下之事一不能化惟兩而後能<lb/>
　　化且如一隂一陽始能化生萬物雖是兩要之亦<lb/>
　　推行乎此一爾又云一故神譬之人身四體皆一<lb/>
　　物故觸之而無不覺不待心使至此而後覺也此<lb/>
　　所謂感而遂通不行而至不疾而速也發於心達<lb/>
<pb n="KR3g0013_WYG_002-7a"/>
　　於氣天地與吾身共只是一團物事所謂鬼神者<lb/>
　　只是自家氣自家心下思慮纔動這氣即敷於外<lb/>
　　自然有所感通也<lb/>
程子曰隂陽消長之際無截然斷絶之理然其升降生<lb/>
殺之大分不可無也又曰隂陽之運升降盈縮未甞少<lb/>
息陽常盈隂常虧一參差不齊而萬變生焉譬如磨既<lb/>
行齒都不齊既不齊便生出萬變<hi>此以陽尊隂卑而言</hi>
　朱子曰隂陽者造化之本不能相無而消長有常亦<lb/>
<pb n="KR3g0013_WYG_002-7b"/>
　人所不能損益也然陽主生隂主殺則其類有淑慝<lb/>
　之分故聖人作易於其不能相無者既以徤順仁義<lb/>
　之属明之而無所偏主至扵消長之際淑慝之分則<lb/>
　未嘗不致其扶陽抑隂之意以天地自然之氣言之<lb/>
　則不可相無以君子小人之象言之則未甞不欲天<lb/>
　下之盡為君子而無一小人也有以善惡言者如履<lb/>
　霜堅氷至則一隂之生便如一賊陽善隂惡君子小<lb/>
　人天理人慾互相勝負又曰隂何比小人平看之却<lb/>
<pb n="KR3g0013_WYG_002-8a"/>
　好以類言之亦只是皮不好骨子却好伊川云十月<lb/>
　謂之陽月疑其無陽隂亦然聖人不言爾蔡季通以<lb/>
　為不然曰隂不可以抗陽猶地不足以配天朱子謂<lb/>
　其所以不言者這便是一箇參賛裁成之道盖抑隂進<lb/>
　陽長善消惡用君子退小人這便可見　陽化為隂<lb/>
　只恁地消縮去無痕迹故謂之化隂變為陽其勢浸<lb/>
　長便較有頭靣故謂之變隂少於陽氣理數皆如此<lb/>
　用全用半所以不同<lb/>
<pb n="KR3g0013_WYG_002-8b"/>
邵子曰陽者道之用隂者道之體陽用隂隂用陽以陽<lb/>
為用則尊隂以隂為用則尊陽<hi>此以隂陽並言</hi>
　張氏曰陽動隂静陽貴隂賤隂終不可與陽並言及<lb/>
　至隨時變易則陽中有隂隂中有陽迭相為用　陽<lb/>
　盡隂純坤為主隂盡陽純乾為主愚曰子月之已月<lb/>
　尊陽午月之亥月尊隂以分而言乾尊坤卑不可並<lb/>
　也以家言之父母固是尊然母終不可並乎父尊無<lb/>
　二上也蔡氏謂陽非隂不成隂非陽不生隂陽必相<lb/>
<pb n="KR3g0013_WYG_002-9a"/>
　須為用然在氣則陽為用故陽動隂静在形則隂為<lb/>
　用故隂疾陽舒<lb/>
朱子曰太極分開只是兩箇隂陽都括盡天下事物易<lb/>
不離隂陽千變萬化只是他兩箇隂氣流行則為陽陽<lb/>
氣凝聚則為隂只這一氣消長進退做出古今天地間<lb/>
無限底事来<lb/>
　　寧按朱子云隂陽有相對言者如夫婦男女東西<lb/>
　　南北是也有錯綜言者如晝夜春夏秋冬弦望晦<lb/>
<pb n="KR3g0013_WYG_002-9b"/>
　　朔一箇間一箇輥去是也又云隂陽無處無之横<lb/>
　　㸔竪㸔皆可見横㸔則左陽右隂竪㸔則上陽下<lb/>
　　隂仰手為陽覆手為隂向明處為陽背明處為隂又<lb/>
　　云只是一氣隂氣流行即為陽陽氣凝聚即為隂<lb/>
　　進便是陽退便是隂長便是陽消便是隂只這一<lb/>
　　氣消長做出古今天地間無限事<hi>此條原註起句云如寒暑晝夜</hi>
　　<hi>一箇横一箇直詳寒暑晝夜是流行底豈可分横直又後一節横看竪㸔係引朱子語而増益之亦</hi>
　　<hi>未免有失今删去一依朱子語補註于右</hi>
<pb n="KR3g0013_WYG_002-10a"/>
邵子曰隂以陽為體陽以隂為體<hi>出邵子經世書魯齋誤作朱子語今改正</hi>
　按先天圖隂至坤而成體乾之十二陽託焉故陽以<lb/>
　隂為體復自坤出三十一變而夬為春為夏則隂以<lb/>
　陽為用陽至乾而成體坤之十二隂託焉故隂以陽<lb/>
　為體姤自乾出三十一變而剥為秋為冬則陽以隂<lb/>
　為用在天則陽動而消隂在地則隂動而消陽極隂<lb/>
　之際坤餘十二陽其終成乾而得三十六陽極陽之<lb/>
　際乾餘十二隂其終成坤而得三十六隂以坤之十<lb/>
<pb n="KR3g0013_WYG_002-10b"/>
　二陽而生震坎艮二十陽以乾之十二隂而生巽離<lb/>
　兊二十隂散一為三生之始也并為三十二隂陽各<lb/>
　得八位之半以巽離兊之二十八陽而生乾之三十<lb/>
　六陽以震坎艮之二十八隂而生坤之三十六隂㑹<lb/>
　三歸一生之極也并而為六十四隂陽各得八位之<lb/>
　全所以立春至立秋陽數并之皆六十四隂數皆三<lb/>
　十二立秋至立春隂數并之皆六十四陽數皆三十<lb/>
　二四八三十二者四卦之全八八六十四者八卦之<lb/>
<pb n="KR3g0013_WYG_002-11a"/>
　全也圗左三十二陽右三十二隂分天地之體并之<lb/>
　皆六十四卦者陽極無隂隂極無陽也<hi>寧按此章注文須㸔先天</hi>
　<hi>圖方㑹悟</hi>
邵子曰離東坎西當隂陽之半為春秋晝夜之門又曰<lb/>
陽侵隂隂侵陽故坎離當半也<lb/>
　先天六十四卦氣皆中起以八卦配十二辰子午卯<lb/>
　酉為四中乾當午坤當子離當夘坎當酉故曰乾坤<lb/>
　定上下之位坎離列左右之門得其正矣四維之卦<lb/>
<pb n="KR3g0013_WYG_002-11b"/>
　則兊辰巳震丑寅巽未申艮戌亥也而邵子又曰坎<lb/>
　離隂陽之限離當寅坎當申數常踰之者隂陽之溢<lb/>
　也盖謂用數不過乎中以寅申己亥居四孟之首乾<lb/>
　當已而生于己坤當亥而生于亥離當寅而限於三<lb/>
　陽之半坎當申而限於三隂之半中則踰其限而溢<lb/>
　矣況氣盈朔虚其餘各六易曰日中則昃月盈則蝕<lb/>
　亦邵子怕處其盛之意而退一位以居之則夘辰兊<lb/>
　也子丑震也午未巽也酉戌艮也皆處數之不及而<lb/>
<pb n="KR3g0013_WYG_002-12a"/>
　不踰乎中也是故以坎離之半而當隂陽之半也若<lb/>
　以坤為子半推之則夘酉中矣故卯為日門而居左<lb/>
　太陽所生酉為月門而居右太隂所生為春秋晝夜<lb/>
　之門者春分陽中秋分隂中故曰日中宵中晝夜均<lb/>
　也非若夏至則晝數多冬至則夜數多也非但日月<lb/>
　之出入於此而萬物亦出生入死於其中也翁氏曰<lb/>
　天地雖始於寅而開物至卯而門彌辟雖始於戌而<lb/>
　閉物至酉而門已閉一歳而春夏秋冬一月而弦望<lb/>
<pb n="KR3g0013_WYG_002-12b"/>
　晦朔一日而旦晝暮夜雖皆坎離日月之功而莫不<lb/>
　由乎門之左右矣張氏曰離當夘而終申晝之分也<lb/>
　坎當酉而終寅夜之分也又曰離當寅未卯而已明<lb/>
　坎當申己酉而未昏天克地以為餘分晝常多夜五<lb/>
　刻者離陽侵坎隂晝陽侵夜隂也愚以大數言之開物<lb/>
　於驚蟄後閉物於立冬前隂陽互相侵也故乾全用<lb/>
　坤全不用坎離用半也坎離二卦是乾坤中爻之交<lb/>
　先天位坎離以卯酉而為日月後天位坎離以子午<lb/>
<pb n="KR3g0013_WYG_002-13a"/>
　而為水火只此四位極好陽中有隂隂中有陽是皆<lb/>
　羲文之㣲意其他卦不偏則雜矣<lb/>
朱子曰五行相為隂陽又各自為隂陽春為少陽夏為<lb/>
老陽秋為少隂冬為老隂<lb/>
　此以流行於四時而言也自一嵗言六箇月陽六箇<lb/>
　月隂一日亦然晝陽夜隂午前陽午後隂一月言望<lb/>
　前陽望後隂六甲言甲子陽乙丑隂分言之則甲陽<lb/>
　子隂従古至今只恁衮去屈伸往来循環不已孰使<lb/>
<pb n="KR3g0013_WYG_002-13b"/>
　然哉天地是一箇大隂陽一年一月一日一時皆自<lb/>
　其中流出<lb/>
　又春為陽始夏為陽極秋為隂始冬為隂極陽始則<lb/>
　温陽極則熱隂始則涼隂極則寒温則生物熱則長<lb/>
　物涼則收物寒則殺物是一氣之變為之也陽生自<lb/>
　下而上則進而生物隂生自上而下則退而成物陽<lb/>
　居東南主春夏以生隂居西北主秋冬以殺此其大<lb/>
　畧也<lb/>
<pb n="KR3g0013_WYG_002-14a"/>
　　寧按此章注文坦易眀白獨有陽生自下而上隂<lb/>
　　生自上而下二句本先天圖而言人未易曉盖先<lb/>
　　天圖乾姤居上當午坤復居下當子一陽生子中<lb/>
　　歴丑寅卯辰巳至午而止為春夏主生據圖乃自<lb/>
　　下而上一隂生午中厯未申酉戌亥至子而止為<lb/>
　　秋冬主殺據圖乃自上而下盖隂陽兩端一進一<lb/>
　　退而生物成物之功備焉<lb/>
邵子曰太陽為日太隂為月少陽為星少隂為辰其變<lb/>
<pb n="KR3g0013_WYG_002-14b"/>
則為暑寒晝夜雨風露雷<hi>日月星辰説見後</hi>
　或問雷霆風雨雪霜雲露張子對曰隂氣凝聚陽在<lb/>
　内不得出則奮擊而為雷霆陽在外者不得入則周<lb/>
　旋不舎而為風其聚有逺近虚實故風雷有大小暴<lb/>
　緩和而散為雪霜雨露不和而散為戾氣隂霾隂常<lb/>
　散緩受交於陽則風雨調寒暑正又曰陽為隂累則<lb/>
　相持為雨而降隂為陽得則飄揚為雲而升故雲物<lb/>
　班布太虚者隂為風駈斂聚而未散者也又有問雨<lb/>
<pb n="KR3g0013_WYG_002-15a"/>
　風雲雷於邵子者荅曰陽得隂為雨隂得陽為風剛<lb/>
　得柔為雲柔得剛為雷無隂不能為雨無陽不能為<lb/>
　雷雨柔属隂待陽而後興<hi>此下原云雷剛属體用陽而後發今正其誤依邵子</hi>
　<hi>經世書易以下文九字</hi>雷剛属陽待隂而後發　張氏釋之曰<lb/>
　陽倡隂從流為雨隂格陽薄散為風剛倡柔從蒸成<lb/>
　雲柔蓄剛動激成雷客主後先隂陽逆順不同也風<lb/>
　雨自天降故言隂陽雲雷自地升故言柔剛天陽無<lb/>
　隂不能為雨地隂無陽不能成雷雨隂形柔本乎天<lb/>
<pb n="KR3g0013_WYG_002-15b"/>
　氣之陽雷陽聲剛出乎地體之隂隂陽互相用也又<lb/>
　有以八卦爻象問於蔡莭齋者荅曰坎隂為陽所得<lb/>
　則升為雲陽淺則為霧坎陽為隂所累則降為雨隂<lb/>
　淺則為露隂在外陽不得出則為雷隂固則為地動<lb/>
　震也隂在内陽不得入則為風隂固則為大風巽也<lb/>
　陽包隂則離為霰陽和隂則為雪離交坎也隂包陽<lb/>
　則坎為雷隂入陽則為霜坎交離也隂陽之精互蔵<lb/>
　其宅則離為日坎為月隂陽相戞則為電隂陽失位<lb/>
<pb n="KR3g0013_WYG_002-16a"/>
　則為霓<lb/>
又曰氣自子至午為升自午至子為降子至寅地中升<lb/>
於地上夘至已地中升於天中午至申天中降于地上<lb/>
酉至亥地上降於地中<lb/>
　愚按子午各六有地以限之陽生於子至寅則十一<lb/>
　月至正月陽氣升於地上少陽數七隂中陽也卯至<lb/>
　巳二月至四月地中升於天中老陽數九陽中陽也<lb/>
　又自一隂生午以至於申五月至七月隂氣自天中<lb/>
<pb n="KR3g0013_WYG_002-16b"/>
　降於地上少隂數八陽中隂也酉至亥八月至十月地<lb/>
　上降於地中老隂數六隂中隂也一日一月亦然大<lb/>
　抵寅申己亥當乾坤泰否之交三陽三隂皆為天之<lb/>
　用震為少至乾則老巽為少至坤則老坎離又以四<lb/>
　隂四陽生物于中三隂三陽泰與否對六隂六陽乾<lb/>
　與坤對如水數六雪片也六不是人做将出来物物<lb/>
　造化皆是如此可以見隂陽之妙處<lb/>
又曰太柔為水太剛為火少柔為土少剛為石其化則<lb/>
<pb n="KR3g0013_WYG_002-17a"/>
為走飛草木色聲氣味<hi>水火土石説見後</hi>
　陽生動物隂生植物朱子曰本是一理而消息盈虚<lb/>
　便生隂陽雖至㣲至細草木鳥獸皆然如鯉魚上有<lb/>
　三十六鱗隂數龍背上有八十一鱗陽數龜背中間<lb/>
　五段五行也兩邉各四段八卦也周圍二十四段二<lb/>
　十四氣也至於草木雌雄銀杏桐楮牝牡麻竹皆然<lb/>
　張子曰糟粕煨燼無非教也愚嘗以皇極經世書推<lb/>
　之謂有飛飛之物<hi>鷹隼之類</hi>飛木<hi>隨風楊/花之類</hi>飛草<hi>蠓螢類</hi>飛走<lb/>
<pb n="KR3g0013_WYG_002-17b"/>
　之物<hi>蚖蛇類</hi>又有走飛<hi>騰蛇/類</hi>走木<hi>如弹丸/轉軸者</hi>走草<hi>五味子貟草子</hi>
　<hi>之類</hi>走走之物<hi>麒麟/之類</hi>又有木飛<hi>飛而/食木</hi>木走<hi>猿猱/之類</hi>木草<hi>木芍</hi>
　<hi>藥木芙蓉之類</hi>木木之物<hi>楩楠豫/章之類</hi>又有草飛<hi>飛而/食草</hi>草走<hi>麋鹿之類</hi>
　草木<hi>寄生藤之類</hi>草草之物<hi>靈芝之類</hi>又以隂陽推之飛陽走<lb/>
　隂動陽植隂馬陽牛隂角陽尾隂皆不逃乎隂陽之<lb/>
　數大抵色聲氣味目耳鼻口物各有之但或偏而不<lb/>
　全全而不能如人之靈耳<lb/>
程子曰近取諸身百理皆具屈伸之氣只鼻息間見之<lb/>
<pb n="KR3g0013_WYG_002-18a"/>
　鼻竅為天門氣由以出入也朱子曰以氣言之呼為<lb/>
　陽便是發逹底吸為隂便是收斂底如鼻息無時不<lb/>
　吸無時不嘘嘘盡生吸吸盡生嘘胡文定公曰人一<lb/>
　晝一夜有一萬三千五百六十息横渠張氏曰䰟交<lb/>
　成夣百感紛紜對寤而言一身之晝夜也氣交為春<lb/>
　萬物錯糅對秋而言天地之晝夜也朱子謂太極是<lb/>
　性動静隂陽是心金木水火土是仁義禮智信軀體<lb/>
　血肉便是五行所以開眼不是隂便是陽不是仁便<lb/>
<pb n="KR3g0013_WYG_002-18b"/>
　是義進便是陽退便是隂處已是隂應事接物便是<lb/>
　陽又曰事之未定者属陽事之已定者属隂邵子曰<lb/>
　天有四時地有四方人有四肢指節可以觀天掌文<lb/>
　可以察地天地之理具于掌矣釋者曰手仰夲乎天<lb/>
　親上足方俯乎地親下手可翻覆足不可者陽能兼<lb/>
　隂隂不可兼陽也掌後髙前下東南多水西北多山<lb/>
　聚為川澤掌中之文如川象手自掌腕肘至肩足自<lb/>
　趾至脛股胯各三節應十二次四肢應天四時應地<lb/>
<pb n="KR3g0013_WYG_002-19a"/>
　四方四指各三節應十二辰合之應二十四氣拇指三<lb/>
　節二為隂陽隱者為太極掌大物也合之而三十二<lb/>
　應天卦并手足六十四兼地卦地體極于十六一手<lb/>
　有十六數而顯者十五一者太極隱於大物之間也<lb/>
　人之四肢各一脉應四時也一脉三部應一時三月<lb/>
　一部三候應一月三旬乾䇿也素問言十二節氣皆<lb/>
　通天氣十二節氣應人之十二經脉謂手足各三隂<lb/>
　三陽三候謂沉浮中隂陽有太過不及也<lb/>
<pb n="KR3g0013_WYG_002-19b"/>
又曰天地一氣而已分隂分陽便是兩物故陽為仁而<lb/>
隂為義然隂陽又各分為二故陽之初為木為春為仁<lb/>
陽之盛為火為夏為禮隂之初為金為秋為義隂之極<lb/>
為水為冬為智兼三材而兩之也<lb/>
　隂陽作一氣看亦得作二氣看亦得隨時分出看亦<lb/>
　得大處有大闔闢大消息小處有小闔闢小消息大<lb/>
　而十二萬九千六百年小而一年一月一日一時皆<lb/>
　然於其中雖有萬變不同而其理則一定不易也故<lb/>
<pb n="KR3g0013_WYG_002-20a"/>
　曰一隂一陽之謂道繼之者善成之者性也學者其<lb/>
　究心焉<lb/>
　　　衍五<lb/>
　鄭氏引白虎通云行者為天行氣水訓凖水在黄泉<lb/>
　養物平均有準火化也陽氣用事萬物變化金禁也<lb/>
　秋時萬物隂氣禁止木觸也陽氣動躍觸地而出土<lb/>
　吐也土居中央總吐萬物生物者木火七八之數成<lb/>
　物者金水九六之數易精氣為物注云七八游䰟為<lb/>
<pb n="KR3g0013_WYG_002-20b"/>
　變注云九六朱子曰太極列五者於隂陽之下五常<lb/>
　是理隂陽是氣有理無氣則理無所立故五行次隂<lb/>
　陽又曰義智属隂仁禮属陽隂陽是氣五行是質有<lb/>
　這質又有五行之氣所以做得物事出来愚曰五行<lb/>
　後天也若問先天一事無一者太極也自一分二則<lb/>
　有隂陽隂陽者五行之氣五行者隂陽之體質一三<lb/>
　五七九為天之五行二四六八十為地之五行二五<lb/>
　一十隂陽合而為一則能生成萬物故止曰一五行<lb/>
<pb n="KR3g0013_WYG_002-21a"/>
　而已一中有二甲陽乙隂為木丙陽丁隂為火戊陽<lb/>
　己隂為土庚陽辛隂為金壬陽癸隂為水天也亥隂<lb/>
　子陽北寅陽卯隂東巳陽午隂南申陽酉隂西辰戌<lb/>
　陽丑未隂位中央地也木神主仁金神主義火神主<lb/>
　禮水神主智土神主信人也貫三才而一之氣行理<lb/>
　亦行<lb/>
周子曰陽變隂合而生水火木金土<lb/>
　朱子曰五行質具扵地而氣行於天以質而語其生<lb/>
<pb n="KR3g0013_WYG_002-21b"/>
　之序則水火木金土而水木陽也火金隂也以氣而<lb/>
　語其行之序則木火土金水而木火陽也金水隂也<lb/>
　盖其變至於不可窮無適而非隂陽之道又曰水隂<lb/>
　根陽火陽根隂錯綜而生到運行處便水生木木生<lb/>
　火火生土土生金金生水水生木循環旺相又如甲<lb/>
　乙丙丁戊己庚辛壬癸都是這箇物事黄勉齋曰圖<lb/>
　説云水隂盛火陽盛乃行之序非生之序如作建子<lb/>
　時看則水木是陽火金是隂此生之序又曰太極圖<lb/>
<pb n="KR3g0013_WYG_002-22a"/>
　有一處可疑圖以水隂盛居右火陽盛居左金隂穉<lb/>
　故次水木陽穉故次火此是説生之序下文却説水<lb/>
　木陽也火金隂也却以水為陽火為隂論来物之初<lb/>
　生自是㓜嫩如陽始生為水尚柔弱到生木已强盛<lb/>
　隂始生為火尚㣲到生金已成質如此則水為陽穉<lb/>
　木為陽盛火為隂穉而金為隂盛也<lb/>
　　寧按此章出太極圖説水火木金土下有五氣順<lb/>
　　布四時行焉二句注文所引勉齋疑議有理而欠<lb/>
<pb n="KR3g0013_WYG_002-22b"/>
　　眀備愚因為之説曰以陽變隂合生五行而言則<lb/>
　　天一生水為陽穉天三生木為陽盛地二生火為<lb/>
　　隂穉地四生金為隂盛以五氣順布四時行而言<lb/>
　　則木當春為陽穉火當夏為陽盛金當秋為隂穉<lb/>
　　水當冬為隂盛圖説序五行所生以水居右隂火<lb/>
　　居左陽即所謂隂根陽陽根隂錯綜而生也圖解<lb/>
　　謂木陽穉火陽盛金隂穉水隂盛即四時之春夏<lb/>
　　秋冬也要當隨所指而觀之庶無膠固之失按朱<lb/>
<pb n="KR3g0013_WYG_002-23a"/>
　　子云這裏有兩項㸔如作建寅看時則木火是陽<lb/>
　　金水是隂此以行之序論如作建子看時則水木<lb/>
　　是陽火金是隂此以生之序論大槩冬春夏可以<lb/>
　　謂之陽夏秋冬可以謂之隂也竊謂其他議論雖<lb/>
　　多大意不出乎此學者詳之<lb/>
又曰五行之生各一其性<lb/>
　就氣質言之水性冷火性熱木性温金性涼土性中<lb/>
　和人之生也亦各隨其氣質所禀有智愚强弱之不<lb/>
<pb n="KR3g0013_WYG_002-23b"/>
　同然自夲求之則各一其性所謂渾然太極之全無<lb/>
　不各具於一物之中也<hi>此下原有此人所以獨得五行之秀而其心為最靈十六字</hi>
　<hi>寧按此章止言五行各一其性未説到人得五行之秀䖏觀朱子圖解可見合删</hi>
程子曰坎水也一始於中有生之最先者也<lb/>
　天一生水故水居五行之先物之初生其形皆水水<lb/>
　者萬物之一原皆根於天一之造化也如金石之産<lb/>
　其初亦乳一陽之氣一日之時一年十一月冬至皆<lb/>
　肇於子子者水位也夫水生于陽而成於隂氣始動<lb/>
<pb n="KR3g0013_WYG_002-24a"/>
　而陽生氣聚而静則成水觀呵氣可見盖生水之初<lb/>
　属一故微至成水時則六矣或問曰天一生水亦有<lb/>
　物可證乎曰人之一身可證矣貪心動則津生哀心<lb/>
　動則涙生愧心動則汗生欲心動則精生方人心寂<lb/>
　然不動之時則太極也此心之動則太極動而生陽<lb/>
　也所以心一動而水生即可以為天一生水之證神<lb/>
　為氣主神動則氣隨氣為水母氣聚則水生<lb/>
朱子曰五行之序木為之始水為之終而土為之中以<lb/>
<pb n="KR3g0013_WYG_002-24b"/>
圖書之數言之則水一木三土五皆陽之生數而不可<lb/>
易故得以更迭為主而為五行之綱<lb/>
　五行春始于東方之木冬終于北方之水中主於中<lb/>
　央之土是始中終三者行之序也而其生之序則皆<lb/>
　始於天一水能利澤萬物天一打初便生水水有貞<lb/>
　静之性剛而有力包藏于冬木能温燠萬物天三便<lb/>
　生木木有發生之性充鬯莫禦條達于春土能持載<lb/>
　萬物至天五生土土為包育之母直方以大居中而<lb/>
<pb n="KR3g0013_WYG_002-25a"/>
　旺四方三者既生生生不已各居其方而不可易於<lb/>
　以見上天好生之心源頭既正骨子又好皆是天生<lb/>
　火之與金乃是五行中相資以變化不可一日無者<lb/>
　却是地生火生於地二其性炎上或自有而無或自<lb/>
　無而有位可以居南亦可以居西金生於地四其性<lb/>
　從革或方可為圎圎可為方位可以居西亦可以居<lb/>
　南故圖與書有更置之説不似水木土皆天所生而<lb/>
　有定序然而於定序之中五行生生相為融貫則序<lb/>
<pb n="KR3g0013_WYG_002-25b"/>
　雖定而氣未嘗不相通也故朱子曰得以更迭為主<lb/>
　而為五行之綱<lb/>
又曰木之包五行也以其流通貫徹而無不在也<lb/>
　饒雙峯曰氣運於天以生為主故朱子以春為四時<lb/>
　之首而貫乎夏秋冬其在人則惻𨼆為四端之首而<lb/>
　貫乎羞惡辭遜是非以春能生萬物而惻𨼆能兼衆<lb/>
　善故也安氏曰一在木下為本是歸根復命而合於<lb/>
　五也一在木上為末是分枝布葉而散於萬也以一<lb/>
<pb n="KR3g0013_WYG_002-26a"/>
　知萬天一生水而為木共此一爾<lb/>
又曰水之包五行也以其歸根反命而藏於此也<lb/>
　木無水則枯火無水則燥金無水則鏥以水包之則<lb/>
　流通四時活動萬物功成則退藏二隂之中伏於黄<lb/>
　泉之底所以能歸根復命於此及其出也則又元而<lb/>
　亨雷域中雨天下也其在人則腎精所藏百體皆潤<lb/>
又曰土則水火之所寄金木之所資居中而應四方一<lb/>
體而載萬類也<lb/>
<pb n="KR3g0013_WYG_002-26b"/>
　雙峯饒氏曰質具扵地以養為主故土居五行之中<lb/>
　而統乎水火木金其在人則脾居五臓之中而統乎<lb/>
　心肝肺腎以土能養萬物脾能養衆形夏季未月土<lb/>
　為最王故能生秋金又寄王四季毎季皆十八日共<lb/>
　計七十二日其他四行分四時亦各得七十二日共<lb/>
　成三百六十日翁氏謂五行離土則不能各成一噐<lb/>
　一得五便成水二得五便成火三得五便成木四得<lb/>
　五便成金五得五便成土五者土居中央一二三四<lb/>
<pb n="KR3g0013_WYG_002-27a"/>
　五纔得五便成水火木金土謂之六七八九十也<lb/>
又曰天地者隂陽對待之定體一二三四五六七八九<lb/>
十者隂陽流行之次序對待非流行不能變化流行非<lb/>
對待不能自行此五行所以流行於天地中以為用<lb/>
　變化者一變六化而成水二變七化而成火三變八<lb/>
　化而成木四變九化而成金五變十化而成土天地<lb/>
　其對待之大者其次五行亦各自為對是為交易之<lb/>
　易火與水對金與木對對待則二是有定體行者流<lb/>
<pb n="KR3g0013_WYG_002-27b"/>
　通流通則一是為變易之易也五行相生為水木火<lb/>
　土金金復生水對待者各半體流通者皆全體對待<lb/>
　流行各有次序以一氣言則息極而消消極而息以<lb/>
　二氣言則陽極生隂隂極生陽以四時言則所克者<lb/>
　為夫婦所生者為母子夫取妻而夫之血氣日以耗<lb/>
　故夏化為秋母生子而子之血氣日以充故冬變為<lb/>
　春以五行戊巳間乎十干辰戌丑未間乎十二支中<lb/>
　央間乎四方坤間乎離兊火生土土生金也<lb/>
<pb n="KR3g0013_WYG_002-28a"/>
　　寧按此章通論隂陽五行對待流行之理而注文<lb/>
　　後一段獨詳於土何也夫木火金水分旺四時土<lb/>
　　則寄王四季而最王於夏之季月必如是而後五<lb/>
　　行之生得其序春木生夏火元而亨也夏火生土<lb/>
　　土生秋金則亨而遂也秋金生冬水利而貞也冬<lb/>
　　水又生春木則貞下起元而生生不窮矣火金之<lb/>
　　際苟無土以處之則生化何以成此所以獨詳扵<lb/>
　　土也其曰坤間離兊者離南方兊西方坤居西南<lb/>
<pb n="KR3g0013_WYG_002-28b"/>
　　隅在離兊之間以四時言之則夏秋之間也<lb/>
朱子曰陽變隂合初生水火水火氣也流動閃爍其體<lb/>
尚虚其成形猶未定次生金木則確然有定形矣天地<lb/>
生物先輕清以及重濁水火二物在五行最輕清金木<lb/>
次之土最重濁<lb/>
　張子曰水火氣也故炎上潤下與隂陽升降土不得<lb/>
　而制焉木之為物水漬則生火然而不離也朱子曰<lb/>
　正蒙只說金與木之體質属土水與火却不属土問<lb/>
<pb n="KR3g0013_WYG_002-29a"/>
　火附木而生莫亦属土否曰火是箇虚空中物問只<lb/>
　温與熱之氣便是火否曰然如火中虚暗離中之隂<lb/>
　也水中虚眀坎中之陽也火中有黒陽中之隂水外黒<lb/>
　内明者隂中之陽故水謂之陽火謂之隂亦得張子<lb/>
　又曰陽陷於隂為水附於隂為火木金者土之華實<lb/>
　也其性有水火之雜故木水漬則生火然而不離盖<lb/>
　得土之浮華於水火之交也金得火之精於火之燥<lb/>
　得水之精於水之濡故水火相持而不害爍之反流<lb/>
<pb n="KR3g0013_WYG_002-29b"/>
　而不耗盖得土之精實於水火之際也勉齋黄氏曰<lb/>
　以人物之初生驗之天一生水水便有形人生精血<lb/>
　湊合成體亦若造化之有水也地二生火火便有氣<lb/>
　人有此體便能為聲聲者氣之所為亦若造化之有<lb/>
　火也水隂而火陽貌亦属隂而言亦属陽也水火雖<lb/>
　有形質然乃造化之初故水但能潤火但能炎其形<lb/>
　質終是輕清至若天三生木地四生金則形質已全<lb/>
　具矣亦如人身耳目既具則人之形成矣木陽金隂<lb/>
<pb n="KR3g0013_WYG_002-30a"/>
　亦猶視陽而聽隂也造化之初天一生水而三生木<lb/>
　地二生火而四生金天得一竒而生水一之極為三<lb/>
　故三生木地得二偶而生火二之極為四故四生金<lb/>
　六之成水猶坎以一陽居中天一生水也地六包於<lb/>
　外陽少隂多而水始盛成七之成火猶離以一隂居<lb/>
　中地二生火也天七包於外隂少陽多而火始盛成<lb/>
　豈曰一生水而未成水二生火而未成火必待五行<lb/>
　俱足方待六與七而成水火如此則全不成造化矣<lb/>
<pb n="KR3g0013_WYG_002-30b"/>
　盖水火之氣一濕一燥水濕極而生木火燥極而生<lb/>
　金人物始生亦精與氣聚而為之耳精濕而氣燥精<lb/>
　沉而氣浮故精為貌而氣為言精之盛者濕之極故<lb/>
　為木為肝為視氣之盛者燥之極故為金為肺為聽<lb/>
　大抵貎與視属精故精衰而目暗言與聴属氣故氣<lb/>
　塞而耳聾此曉然易見也醫家以耳属腎以肺為金<lb/>
　與此比配各有不同雲莊劉氏曰隂陽互為其根水<lb/>
　居子位極隂之方而陽已生於子火居午位極陽之<lb/>
<pb n="KR3g0013_WYG_002-31a"/>
　方而隂已生扵午若木生扵天三專属陽故其行扵<lb/>
　春亦属陽金生於地四専属隂故其行於秋亦属隂不<lb/>
　可以隂陽互言盖水火未離乎氣隂陽交合之初其<lb/>
　氣自有互根之妙木則陽之發達金則隂之收斂而<lb/>
　有定質矣此所以與水火不同也<lb/>
朱子曰樂聲是土金木火水洪範是水火木金土<lb/>
　樂辨五聲十九八七六範分四方一二三四五又曰<lb/>
　範言一二三四五而不及六七八九十月令言八七<lb/>
<pb n="KR3g0013_WYG_002-31b"/>
　五九六而不及一二三四十太𤣥言三八四九二七<lb/>
　一六五五而不言十範以水火木金土為序禹以水<lb/>
　火金木土為序劉向班固以木火土金水為序范曄<lb/>
　以木金火土水為序<hi>寧按禹是洛書五行右旋相克為序</hi>
又曰五行質具於地而氣行於天者也<lb/>
　蔡九峯曰在天而流布四時曰五行在地為人所取<lb/>
　用曰五材唐孔氏曰五行以㣲著為次水最㣲為一<lb/>
　火漸著為二木形實為三金體固為四土實大為五<lb/>
<pb n="KR3g0013_WYG_002-32a"/>
　今以洪範推之蔡氏曰潤炎曲直従革以性言稼穡<lb/>
　以徳言水潤而又下火炎而又上木曲而又直金從<lb/>
　而又革土兼四方而具生之徳故言其所重在稼穡<lb/>
　而民以食為天也馮氏曰種曰稼苗也穫曰穡穂也<lb/>
　蔡傳言稼而又穡者言其生生不已也又曰醎苦酸<lb/>
　辛甘者五行之味也五行有聲色氣味而獨言味者<lb/>
　以其切於民用也五味以五榖為主以月令推之可<lb/>
　見五榖之配五行者麥為木黍為火稷為土麻為金<lb/>
<pb n="KR3g0013_WYG_002-32b"/>
　菽為水以五畜言雞為木羊為火牛為土犬為金豕<lb/>
　為水以五菓言則栗水李木杏火桃金棗土是數者<lb/>
　皆質具於地而切於民之生養不可一日無也其運<lb/>
　此氣而在天則為五行其凝此質而在地則為五材<lb/>
　天有日故地有火天有月故地有水天有雨暘寒燠<lb/>
　風故地有水火木金土天而地地而天充塞宇宙何<lb/>
　莫非五行者況人禀五行之秀氣以生孰不資五行<lb/>
　以為用<lb/>
<pb n="KR3g0013_WYG_002-33a"/>
邵子曰火生扵無<hi>神也當為一</hi>水生扵有<hi>精也當為二</hi>火内暗而<lb/>
外眀故離陽在外火之用用外也水外暗而内眀故坎<lb/>
陽在内水之用用内也<lb/>
　火用外目象水用内耳象火内為體外為用水外為<lb/>
　體内為用陽者用也朱子曰隂以陽為質陽以隂為<lb/>
　質水内眀而外暗火内暗而外眀隂陽之精互藏其<lb/>
　宅也西山真氏曰日火外影金水内影本淮南子盖<lb/>
　清眀者内景金水也濁眀者外景日火也或曰日火<lb/>
<pb n="KR3g0013_WYG_002-33b"/>
　揚光於外故日有蝕火有滅金水潜光於内故無窮<lb/>
　以此收視反聽潜神不耀此理故妙可以養生又扵<lb/>
　治道不相関孰若吾儒當眀則為離晉當晦則為眀<lb/>
　夷又曰火日外光能直而施所應無窮金水内光能<lb/>
　闢而受隨才各得神與形天與地之道歟張氏曰火<lb/>
　託木而木生水神乗氣而生精先天以神生精一生<lb/>
　二後天以精集神二生一<lb/>
　愚嘗推其説曰水隂根陽故為少陽春至夏而老火<lb/>
<pb n="KR3g0013_WYG_002-34a"/>
　陽根隂故為少隂秋至冬而老乾坤具坎離之體乾<lb/>
　以九二交坤成坎坎中一陽生子是為真水乃隂中<lb/>
　之真陽也坤以六二交乾成離離中一隂生午是為<lb/>
　真火乃陽中之真隂也二多一少坎一離二少者為<lb/>
　主則多者為用少為主故坎為冬所生之歳月日辰<lb/>
　自子至已六辰皆陽多者為用故離為夏所生之歳<lb/>
　月日辰自午至亥六辰皆隂天地之間無往而非水<lb/>
　火之用所以乾坤付正性於坎離坎離為乾坤之用<lb/>
<pb n="KR3g0013_WYG_002-34b"/>
　也<lb/>
又曰雲有水火土石之異地類亦然<lb/>
　張氏曰水火土石地之體也凡物皆具地之體先生<lb/>
　曰水雨霖火雨露土雨濛石雨雹水風涼火風熱土<lb/>
　風和石風冽水雲黒火雲赤土雲黄石雲白水雷𤣥<lb/>
　火雷<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>土雷連石雷霹故一物必通四象天有日月<lb/>
　星辰地有水火土石首有目耳口鼻身有骨肉血髓<lb/>
　髓為火血為水肉為土骨為石是為動物四象液為<lb/>
<pb n="KR3g0013_WYG_002-35a"/>
　水華為火枝為土根為石是為植物四象凡人之吹<lb/>
　噴吁呵呼應天之風雨雲霧雷<lb/>
易有陽貞隂貞朱漢上曰乾貞於十一月子左行陽時<lb/>
六隂貞扵六月未右行隂時六<lb/>
　陽貞取陽卦乾生三男震坎艮也隂貞取隂卦坤生<lb/>
　三女巽離兊也乾一陽生于子始於坎至離而乾終<lb/>
　坤一隂生於午隂不敢當午位故退一辰而貞於未<lb/>
　至坎而坤終陽自左行間時以治六辰隂自右行亦<lb/>
<pb n="KR3g0013_WYG_002-35b"/>
　間時以治六辰順成其歳功隂陽二貞既定然後可<lb/>
　以推四時之節氣愚攷之孔䟽數之所起起於隂陽<lb/>
　隂陽往来於日道冬至日南極陽来而隂往冬水位<lb/>
　也一陽生為水數一故乾貞於十一月子而左行夏<lb/>
　至日北極隂進而陽退夏火位也當以一隂為火數<lb/>
　但隂不名竒數必以偶故六月二隂生為火數二故<lb/>
　坤貞於未而右行冬至以及於夏至當為陽来故正<lb/>
　月建寅三陽生為木數三夏至以及於冬至當為隂<lb/>
<pb n="KR3g0013_WYG_002-36a"/>
　進故八月建酉四隂生為金數四三月建辰居四季<lb/>
　之首為土位五陽生為土數五也水在北從盛隂之<lb/>
　氣故潤下者従隂也火在南從盛陽之氣故炎上者<lb/>
　從陽也木東金西隂陽相半柔可曲直剛可從革土<lb/>
　含養萬物以為五行之主<lb/>
朱子曰京房因卜筮推出許多道理<hi>其説謂大衍五十其一不用者天之</hi>
<hi>生氣将以虚来實故用四十九焉十日十二辰二十八宿共五十其一不用今只取生氣一句為説</hi>
　一者為天之生氣愚曰天之數不用五一由五出故<lb/>
<pb n="KR3g0013_WYG_002-36b"/>
　大衍之數不用一者一乃天之神也一入于北則變<lb/>
　坤成坎而生水其數一一入於南則變乾為離而生<lb/>
　火其數二一入于東則天始交地而生木成震其數<lb/>
　三一入于西則隂説於陽而生金成兊其數四其終<lb/>
　也一復歸藏於五而為萬化本存一不用者是為生<lb/>
　氣太初氣之始是也五十五數存五以為五行<hi>此下原有</hi>
　<hi>之夲二字寧按朱子語只云虚其中金木水火土五數今多之夲二字合刪</hi>大衍五十又<lb/>
　存一以象太極<hi>原夲作存一以為太極之夲寧謂天地萬物以太極為夲太極豈復有夲</hi>
<pb n="KR3g0013_WYG_002-37a"/>
　<hi>乎按啓䝉云置一不用以象太極今依其語改之</hi>太極而五行以一分五以<lb/>
　五分十其四十九者又五行之細數五十者五其十<lb/>
　十者兩其五兩者一也一者水也五行之始生氣之<lb/>
　出也十者土也五行之終生氣之入也是故十日十<lb/>
　二辰二十八宿散在天三百六十是為度數散在地<lb/>
　萬有一千五百二十是萬物之盈數其一不用者退<lb/>
　藏於宻故木王則水退火王則木退土王則火退金<lb/>
　旺則土退水王則金退此五十退五不用者所以去<lb/>
<pb n="KR3g0013_WYG_002-37b"/>
　衍之盈數五十又退一不用者所以虚衍之夲數故<lb/>
　曰抑其盈虚其一萬夲於五五夲於一天地盈虚與<lb/>
　時消息天以一變四四有體一無體也此一在人為<lb/>
　心在徳為仁在易為乾在時為春無往而不為天之<lb/>
　生氣豈特四十九蓍頼此以為神哉天地萬物皆倚<lb/>
　此以為立命之地故曰不用之一群用之所攸宗<lb/>
　　寧按此章注文因京房論大衍五十其一不用為<lb/>
　　天之生氣一句而敷演之其間亦有不可曉者其<lb/>
<pb n="KR3g0013_WYG_002-38a"/>
　　曰一由五出恐是生數始於一而成於五也其曰<lb/>
　　四十九為五行之細數細思之不得其理若以五<lb/>
　　行生數成數衍之則成五十五矣别更推不去不<lb/>
　　知魯齋何以云然當缺之後又云其一不用者退<lb/>
　　藏於宻遂引木王水退火王木退等語釋之似與<lb/>
　　前所云一者天之生氣不恊竊詳論大衍之數其<lb/>
　　正義已載第五卷數原篇此注特因京房所論而<lb/>
　　發姑置之勿辨亦可也<lb/>
<pb n="KR3g0013_WYG_002-38b"/>
朱子曰有八卦之金木水火土有五行之金木水火土<lb/>
乾金易卦金也兊金五行金也巽木是卦中取象震木<lb/>
是東方属木以土寄王四季故止言四時<lb/>
　唐孔氏謂五行去土亦曰四象謂金木水火土震木<lb/>
　離火兊金坎水各主一時又巽同震木乾同兊金加<lb/>
　以坤土又曰七八九六之謂在物為木火金水在人<lb/>
　為仁義禮智在方為東西南北在易為元亨利貞在<lb/>
　象為龍虎鶉龜在月為弦望晦朔在日為旦晝莫夜<lb/>
<pb n="KR3g0013_WYG_002-39a"/>
　在首為目耳鼻口在身為骨肉血髓理也有此四段<lb/>
　氣也有此四段事事物物都相離不得　春子丑寅<lb/>
　為少陽夏卯辰巳為太陽秋午未申為少隂冬酉戌<lb/>
　亥為<graphic n="KR1664" url="https://raw.githubusercontent.com/kanripo/KR-Gaiji/master/images/KR1664.png" mimeType="image/png"/>隂邵伯温曰水火土石夲體也五行在其中<lb/>
　矣金木水火土致用也五材出焉金出於石木生於<lb/>
　土有石後有金有土後有木四象四體先天也五行<lb/>
　後天也<lb/>
又曰天下道理只是一箇生兩箇易説到八數住洪範<lb/>
<pb n="KR3g0013_WYG_002-39b"/>
説到十數住卦八而數十八是隂陽數十是五行數一<lb/>
隂一陽便是二以二乗二便是四以四乗四便是八五<lb/>
行夲是五而有十者一箇包兩箇木包甲乙火包丙丁<lb/>
土包戊巳金包庚辛水包壬癸　又曰甲乙是兩箇木<lb/>
丙丁是兩箇火戊巳是兩箇土金水亦然兼三才而兩<lb/>
之　五行之相克也所以相成而五常之徳亦然<lb/>
　五常莫大於仁木徳也仁或失於弱故以義斷之義<lb/>
　金徳也義或失於剛故以禮莭之禮火徳也禮或失<lb/>
<pb n="KR3g0013_WYG_002-40a"/>
　於拘故以智通之智水徳也智或失於詐故以信正<lb/>
　之信土徳也五常之徳乃五行相克之理老蘇之說<lb/>
　為然金尅木剛勝柔也水尅火柔勝剛也<lb/>
又曰有互相發者<lb/>
　王氏曰水言潤火言燥土溽木敷金歛可知火言炎<lb/>
　則水洌土蒸木温金清可知水言下火言上則木左<lb/>
　金右土中央可知木言曲直則土圜金方火銳水平<lb/>
　可知金言從革則木變土化水因火革可知土言稼<lb/>
<pb n="KR3g0013_WYG_002-40b"/>
　穡則水洫火㸑木與金噐械可知所謂木變者何炳<lb/>
　為火爛為土土化者何能燥能潤能敷能斂水因者<lb/>
　何因甘而甘因苦而苦因蒼而蒼因白而白火革者<lb/>
　何革生為熟革柔為剛革剛為柔金亦能化可圜可<lb/>
　平可銳可曲直然非火革則不能自化故命之曰従<lb/>
　革<lb/>
又曰得五行之秀者為人只言五行不言隂陽做這人<lb/>
須是五行方做得成五行一隂陽也舎五行别無討隂<lb/>
<pb n="KR3g0013_WYG_002-41a"/>
陽處如甲木陽乙木隂之類<lb/>
　朱子曰數只是筭氣之節候大率只是一箇隂陽播<lb/>
　而為五行五行各有隂陽甲乙木丙丁火春木夏火<lb/>
　年月日時無非五行之氣甲乙丙丁又属隂属陽只<lb/>
　是二五之氣人生適逢其氣參差不齊貴賤夀夭皆<lb/>
　然聖賢在上則其氣中和不然則氣偏五行有得其<lb/>
　氣清者聰明而無福禄有得其氣濁者有福禄而無<lb/>
　智慧皆其氣數使然堯舜禹湯文武周召得其正孔<lb/>
<pb n="KR3g0013_WYG_002-41b"/>
　孟齊魯得其偏五代極亂却生許多聖賢如祖宗時如<lb/>
　大睡一覺醒時却有精神<lb/>
　　寧按已上註文魯齋開是朱子語今攷自只是一<lb/>
　　箇隂陽起至貴賤夀夭皆然止載性理大全書理<lb/>
　　明辭正自聖賢在上已下不見所載所云氣偏及<lb/>
　　堯舜得其正孔孟得其偏等語多未當恐是傳録<lb/>
　　朱子語而失其真竊謂堯舜孔子所禀氣之清明<lb/>
　　一般只厚薄有異所以聦明睿智一同而貴賤脩<lb/>
<pb n="KR3g0013_WYG_002-42a"/>
　　短不同也夫禀有清濁故有賢愚之分有髙下厚<lb/>
　　薄長短故有富貴貧賤夀夭之分有正偏通塞故<lb/>
　　有人與物之分豈有一般聖人而有正偏之異哉<lb/>
　　朱子大學或問已論明白不待詳辨也<lb/>
　五行有理有氣有數其行於十千十二支之中可得<lb/>
　而數天一與地六合生成水而居北子數一亥數六<lb/>
　壬為陽水一癸為隂水六也地二與天七合生成火<lb/>
　而居南已數二午數七丙為陽火七丁為隂火二也<lb/>
<pb n="KR3g0013_WYG_002-42b"/>
　天三地八生成木而居東寅數三卯數八甲為陽木<lb/>
　三乙為隂木八也至於土位乎中央則五與十合而<lb/>
　生成土戊與辰戌䴡於十而属陽已與丑未亦䴡於<lb/>
　十而属隂也西方虎位成金庚干申支數既為九而<lb/>
　属陽辛干酉支數又為四而属隂矣又曰一隂一陽<lb/>
　之謂道道非數不行數非道不立列於十干者如此<lb/>
　布於十二支亦如此隂中有陽陽中有隂竒中有偶<lb/>
　偶中有竒上入蒼天下入黄泉大含元氣細入無倫<lb/>
<pb n="KR3g0013_WYG_002-43a"/>
　皆莫能逃此數矣六經言五行者月令四時所紀相<lb/>
　生之數爾虞書六府所叙相尅之數爾至於天地生<lb/>
　成之數惟易與洪範言之箕疇孔繫皆有得於河洛<lb/>
　之傳矣<lb/>
　<lb/>
　<lb/>
　<lb/>
　<lb/>
<pb n="KR3g0013_WYG_002-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天原發㣲卷二上<lb/>
<pb n="KR3g0013_WYG_002-44a"/>
欽定四庫全書<lb/>
　天原發微卷二下　　　　宋　鮑雲龍　撰<lb/>
　　　　　　　　　　　　明　鮑寧　辨正<lb/>
　　觀象<lb/>
　易曰兩儀生四象又曰四象所以示也王輔嗣以下<lb/>
　伊川以上所説多有不同獨邵子傳先天之學一見<lb/>
　而决可以破千載之惑矣朱子啟蒙一書示人至矣<lb/>
　或者未徹愚曰君若㸔得其中八字則此一卷書皆<lb/>
<pb n="KR3g0013_WYG_002-44b"/>
　筌蹄爾奚用多言識者韙之易言天數五地數五存<lb/>
　一以為本用四以為變用之於耆則曰七八九六用<lb/>
　之於地則曰水火土石用之以觀天象則曰日月星<lb/>
　辰其在卦則分為八焉特所指地頭不同爾附魯齋<lb/>
　答虚谷書云天象繁難非片楮可盡若混于一則觀<lb/>
　者無頭緒浩瀚難窺故今以觀象二字提日月星辰<lb/>
　之綱於前復以日月星辰分四者之目而各條于後<lb/>
邵子曰物之大者無若天地天之大隂陽盡之地之大<lb/>
<pb n="KR3g0013_WYG_002-45a"/>
剛柔盡之隂陽盡而四時成剛柔盡而四維成<lb/>
　乾陽物坤隂物天地亦物之大者爾天不過一隂一<lb/>
　陽之消長一寒一暑而四時成天之道也地不過一<lb/>
　剛一柔之交錯一夷一險而四維成地之理也著於<lb/>
　天為四象列於嵗為四時形於地為四體布於方為<lb/>
　四維皆乾陽坤隂二物為之<lb/>
程子曰四象謂隂陽剛柔隂陽生天剛柔生地<lb/>
　朱子曰邵子説數也從一隂一陽起頭他做隂陽太<lb/>
<pb n="KR3g0013_WYG_002-45b"/>
　少天之四象剛柔太少地之四象隂交陽陽交隂生<lb/>
　天之四象剛交柔柔交剛生地之四象所謂四象者<lb/>
　天有隂陽又就其中分為太陽太隂少陽少隂天之<lb/>
　四象日月星辰是也地有剛柔又就其中分為太剛<lb/>
　太柔少剛少柔地之四象水火土石是也其實元初<lb/>
　只是一箇太極一分為二二分為四四又分為八天<lb/>
　得一箇四地得一箇四各有一箇太極行乎其中便<lb/>
　是兩其五行而已<lb/>
<pb n="KR3g0013_WYG_002-46a"/>
剛柔盡之隂陽盡而四時成剛柔盡而四維成<lb/>
　乾陽物坤隂物天地亦物之大者爾天不過一隂一<lb/>
　陽之消長一寒一暑而四時成天之道也地不過一<lb/>
　剛一柔之交錯一夷一險而四維成地之理也著於<lb/>
　天為四象列於嵗為四時形於地為四體布於方為<lb/>
　四維皆乾陽坤隂二物為之<lb/>
程子曰四象謂隂陽剛柔隂陽生天剛柔生地<lb/>
　朱子曰邵子説數也從一隂一陽起頭他做隂陽太<lb/>
<pb n="KR3g0013_WYG_002-46b"/>
　少天之四象剛柔太少地之四象隂交陽陽交隂生<lb/>
　天之四象剛交柔柔交剛生地之四象所謂四象者<lb/>
　天有隂陽又就其中分為太陽太隂少陽少隂天之<lb/>
　四象日月星辰是也地有剛柔又就其中分為太剛<lb/>
　太柔少剛少柔地之四象水火土石是也其實元初<lb/>
　只是一箇太極一分為二二分為四四又分為八天<lb/>
　得一箇四地得一箇四各有一箇太極行乎其中便<lb/>
　是兩其五行而已<lb/>
<pb n="KR3g0013_WYG_002-47a"/>
日月為易<lb/>
　易之一字上面從日為陽下面從月為隂故莊子曰<lb/>
　易以道隂陽也<lb/>
邵子曰太陽為日太隂為月少陽為星少隂為辰日月<lb/>
星辰交而天之體盡太柔為水太剛為火少柔為土少剛<lb/>
為石水火土石交而地之體盡<lb/>
　邵伯温曰皇極經世舎金木水火土用水火土石何<lb/>
　也曰日月星辰天之四象水火土石地之四體金木<lb/>
<pb n="KR3g0013_WYG_002-47b"/>
　水火土謂之五行四象四體先天也五行後天也先<lb/>
　天者後天所自出水火土石者五行所自出金出於<lb/>
　石木生於土五行行乎天地之間水火土石在其中<lb/>
　矣經世用水火土石本體也洪範用水火木金土致<lb/>
　用也日為陽精先天圖以乾為日乾之位在正南月<lb/>
　為隂精先天圖以兊為月兊之位在東南少陽為星<lb/>
　属離位在正東少隂為辰属震位在東北　太柔為<lb/>
　水月象先天圖坤為水位在正北太剛為火日象先<lb/>
<pb n="KR3g0013_WYG_002-48a"/>
　天圖艮為火位在西北少柔為土辰象先天圖坎為<lb/>
　土位在正西少剛為石星象先天圖巽為石位在西<lb/>
　南　日陽月隂星剛辰柔天有地也水隂火陽土柔<lb/>
　石剛地有天也　在天成象為日在地成形為火火<lb/>
　與日本一體故陽燧取於日而得火在天成象為月<lb/>
　在地成形為水水與月本一體故方諸取於月而得<lb/>
　水在天成象為星在地成形為石石與星本一體故<lb/>
　傳言星隕為石<hi>左氏傳云有星隕于地化為大石</hi>在天成象為辰在<lb/>
<pb n="KR3g0013_WYG_002-48b"/>
　地成形為土辰與土本一體故自日月星辰之外髙<lb/>
　而蒼蒼者皆辰也自水火土石之外廣而茫茫者皆<lb/>
　土也盖日月星辰猶人之有耳目口鼻水火土石猶<lb/>
　人之有血氣骨肉故謂之天地之體隂陽剛柔則猶<lb/>
　人之精神而所以生耳目口鼻血氣骨肉者也<lb/>
又曰日為暑月為寒星為晝辰為夜暑寒晝夜交而天<lb/>
之變盡　水為雨火為風土為露石為雷雨風露雷交<lb/>
而地之化盡　暑變物之性寒變物之情晝變物之形<lb/>
<pb n="KR3g0013_WYG_002-49a"/>
夜變物之體性情形體交而動植之感盡雨化物之走<lb/>
風化物之飛露化物之草雷化物之木走飛草木交而<lb/>
動植之應盡<lb/>
　日月星辰變乎暑寒晝夜水火土石化乎雨風露雷<lb/>
　暑寒晝夜天之變而唱乎地雨風露雷地之化而和<lb/>
　乎天一唱一和而後物生　暑寒晝夜變乎性情形<lb/>
　體雨風露雷化乎走飛草木性情形體本乎天而感<lb/>
　乎地走飛草木本乎地而應乎天一感一應而後物<lb/>
<pb n="KR3g0013_WYG_002-49b"/>
　成一唱一和一感一應天地之道萬物之情也　天<lb/>
　類屬陽地類屬隂陽為動隂為植陽之陽為飛親上<lb/>
　隂之陽為走親下天有至粹地有至精人為明哲飛<lb/>
　為鸞鳳走為麒麟介為龜龍草為芝蘭木為松柏石<lb/>
　為金玉天有至戾地有至幽人為妖孽飛為梟鴆走<lb/>
　為虎狼介為虺蜴草毒木眚石礓礫　有數則有物<lb/>
　數盡則物窮有物則有數物窮則數盡　天地生物<lb/>
　萬殊不同所以感應交錯而變化出焉邵子曰日起<lb/>
<pb n="KR3g0013_WYG_002-50a"/>
　於一月起於二星起於三辰起於四一者一年也二<lb/>
　者十二月也三者三百六十日也四者四千三百二<lb/>
　十時也舉一嵗言之<lb/>
又曰日隨天而轉月隨日而行星隨月而見故星法月<lb/>
月法日日法天天半明半晦日半盈半縮月半盈半虧<lb/>
星半動半静隂陽之義也<lb/>
　日雖右行然隨天左轉月雖行疾然及日而㑹常在<lb/>
　其後星隨月者見於夜也一隂一陽之謂道天法道<lb/>
<pb n="KR3g0013_WYG_002-50b"/>
　故半明半晦日法天故半盈半縮月法日故半盈半<lb/>
　虧星法月故半動半静有一必有二獨隂獨陽不能<lb/>
　自立半盈半縮者在陽度則盈在隂度則縮半動半<lb/>
　静者在緯星則動在經星則静也蔡氏曰日者正躔<lb/>
　度月者定晦朔星者經星緯星也辰者日月所㑹十<lb/>
　二次<lb/>
又曰天晝夜常見日見於晝月見於夜而半不見星半<lb/>
見於夜貴賤之等也<lb/>
<pb n="KR3g0013_WYG_002-51a"/>
　天雖半晦半明而晝夜常見日當晝時必在天上月<lb/>
　當夜時有在地下故半不見星又不及乎月貴賤之<lb/>
　分上得兼下大能包小星半見者五緯二十八宿皆<lb/>
　迭見故也<lb/>
又曰月晝可見也故為陽中之隂星夜可見也故為隂<lb/>
中之陽<lb/>
　先天以日月星辰配乾兊離震日為陽中陽月為陽<lb/>
　中隂星為隂中陽辰為隂中隂月晝可見故為陽中<lb/>
<pb n="KR3g0013_WYG_002-51b"/>
　隂星夜可見故為隂中陽星亦隨月故為錯綜而互<lb/>
　用辰不可見故為隂中隂辰天也日月星辰託焉辰<lb/>
　雖不可見天晝夜可見故不用之一用之所宗<lb/>
朱子曰兩儀始為一畫以分隂陽四象者次為二畫以<lb/>
分太少<lb/>
　兩儀者一畫隂一畫陽於畫上各加一奇一偶而為<lb/>
　二畫者四是謂四象其位則太陽一少隂二少陽三<lb/>
　太隂四其數則太陽九少隂八少陽七太隂六以一<lb/>
<pb n="KR3g0013_WYG_002-52a"/>
　二三四含九八七六以河圖言之則六者一而得於<lb/>
　五七者二而得於五八者三而得於五九者四而得<lb/>
　於五以洛書言之則九者十分一之餘八者十分二<lb/>
　之餘七者十分三之餘六者十分四之餘周子所謂<lb/>
　水火木金邵子所謂二分為四四象之上各生一奇<lb/>
　一偶而為三畫者八於是三才畧具而有八卦之名<lb/>
　其位則乾一兊二離三震四巽五坎六艮七坤八或<lb/>
　疑易有四象唐孔氏以為金木水火莊氏以為實象<lb/>
<pb n="KR3g0013_WYG_002-52b"/>
　假象義象用象謂之七八九六者人不指為隂陽老<lb/>
　少張子云龍虎鶉龜乾四德四時朱子發云四方四<lb/>
　維諸儒皆不以為天之四象而子必以是為言似與<lb/>
　朱子畫卦次序不同愚曰朱子之言即本之邵子先<lb/>
　天之學也第先儒未之及爾先天無所不包以四象<lb/>
　無徃不在也在易為七八九六在天為日月星辰老<lb/>
　隂變為少陽老陽變為少隂少隂少陽則不變待老<lb/>
　隂老陽而變推是以占則可知吉㐫悔吝進退存亡<lb/>
<pb n="KR3g0013_WYG_002-53a"/>
　之兆日為太陽則有寒暑晝夜之變而少陽為星則<lb/>
　分日之光而無變象月為太隂則有晦朔弦望之變<lb/>
　而少隂為辰則為天之體而無變形天象在天顯然<lb/>
　之爻象也卦爻在易隱然之天象也伏羲仰觀天象<lb/>
　以畫八卦夫子仰觀天文而知幽明一以貫之可也<lb/>
　孰謂占易者不可以占天<lb/>
　　太陽<lb/>
　説卦曰離為日為火唐孔氏曰日取南方而行　積<lb/>
<pb n="KR3g0013_WYG_002-53b"/>
　陽之熱氣生火火氣之精者為日火無形䴡物而有<lb/>
　形生於地二王於南方其神在天為日在地為火胡<lb/>
　氏曰日離體隂用陽體隂故行舒用陽故昱乎晝堯<lb/>
　典曰日中日永宵中日短舉四仲之日言之月令其<lb/>
　日甲乙其日丙丁其日戊巳其日庚辛其日壬癸舉<lb/>
　四季之日言之愚曰日在於子夜半方升升則向生<lb/>
　海宇俱清日在于午午後為降降則向死萬物皆鬼<lb/>
　鬼神之機升降而已元命包云日形圓望之廣尺以<lb/>
<pb n="KR3g0013_WYG_002-54a"/>
　應千里故王畿象之<lb/>
程子曰天地日月一也月受日光日不為虧然月之光<lb/>
乃日之光也<lb/>
　邵子曰陽抱隂為日日陽中陽朱子曰乾乾不息者<lb/>
　體日月寒暑徃來者用有體則有用不可分先後説<lb/>
　天包地外地形小日光大從地四面光起月在天中<lb/>
　則受日光而圓月逺日則其光盈近日則其光損朱<lb/>
　漢上曰天地以坎離相濟以日言日降則月升以月<lb/>
<pb n="KR3g0013_WYG_002-54b"/>
　言日交則月合以嵗言寒來則暑徃皆既濟也坎上<lb/>
　離下水火之極則反其初故既濟之極未濟藏焉漢<lb/>
　張衡曰日陽精之宗積而成烏有三趾陽數竒也盖<lb/>
　鷄属酉陽中之隂離中虗火氣宿焉又曰月隂精之<lb/>
　宗積而成兎隂偶數属夘盖隂中之陽坎中滿也天<lb/>
　一之水氣宿焉晉杜預曰日之質赤月之質白元<lb/>
　命包曰日之為言實也大明盛實日人君之象行有<lb/>
　道之國則光明日有五色其政泰平<lb/>
<pb n="KR3g0013_WYG_002-55a"/>
邵子曰夏則日隨斗而北冬則日隨斗而南<lb/>
　夏至熱極日自此隨斗而北冬至寒極日自此隨斗<lb/>
　而南　愚嘗攷邵子之言其有合於太𤣥之説乎請<lb/>
　條之其曰日一南而萬物死日一北而萬物生盖夏<lb/>
　至日在井日窮南陸群隂漸長故萬物向死冬至後<lb/>
　日在牽牛一反北道群陽漸長故萬物向生𤣥又曰<lb/>
　斗一北而萬物虚斗一南而萬物盈盖立冬後斗杓<lb/>
　建亥隂氣藏物故曰虚立夏建已陽氣發物故曰盈<lb/>
<pb n="KR3g0013_WYG_002-55b"/>
　又曰日之南也右行而左旋斗之南也左行而右旋<lb/>
　盖日迎天右行春始行自西方厯七星而南故云右<lb/>
　行秋行回自東方厯七星而北故云左旋斗隨天左<lb/>
　行春指東厯三辰而南始指東方故云左行秋指西<lb/>
　厯三辰而北還從西方故云右旋又曰冬至及夜半<lb/>
　以後者近𤣥之象盖冬至斗建子夜半時加子謂其<lb/>
　進而未極徃而未至虚而未滿時則天道左行斗柄<lb/>
　隨天左指日雖違天右行每與月㑹則與斗柄相應<lb/>
<pb n="KR3g0013_WYG_002-56a"/>
　𤣥卦自中至應四十一首以奇為主一百八十二日<lb/>
　半日行其中是陽行陽中行陽度則盈至已成乾而<lb/>
　生物也夏至及日中以後者逺𤣥之象盖夏至斗建<lb/>
　午日中時加午謂其進極而退徃極而還已滿而損<lb/>
　時則天道右轉斗柄亦隨天右指日雖違天左行每<lb/>
　與月㑹則與斗柄右指相應𤣥卦自迎至養四十首<lb/>
　隂偶用事一百八十二日是隂行隂中日行隂度則<lb/>
　縮至亥成坤收藏萬物南北者隂陽之定位故曰為<lb/>
<pb n="KR3g0013_WYG_002-56b"/>
　經東西者隂陽之通氣故曰為緯日在天一日則分<lb/>
　晝夜一嵗則分南北於萬物則分生死故曰陽來則<lb/>
　生陽去則死　注云上文共三百六十四日半益以<lb/>
　踦贏二賛得一日通三百六十五日零二十分其二<lb/>
　十分在一日即得三時成三百六十五度四分度之<lb/>
　一<lb/>
漢上曰劉昭云日行北陸謂冬西陸謂春南陸謂夏東<lb/>
陸謂秋<lb/>
<pb n="KR3g0013_WYG_002-57a"/>
　世言南北陸是矣至言東西陸不誤則疑隋志言東<lb/>
　陸曰春西陸曰秋又當别考不可混而言之也盖南<lb/>
　北為經子午相對冬至一陽生子神靈合謀天地乃<lb/>
　并一年造化日月星斗皆自此始故曰行北陸曰冬<lb/>
　行南陸曰夏方與時皆不可易由是天自北而東左<lb/>
　旋以生物日則自北而西右轉以為之緯孟春日在<lb/>
　營室北宿也是為正月建寅㑹于諏訾之亥仲春日<lb/>
　在奎西宿也二月建夘會于降婁之戌季春日在胃<lb/>
<pb n="KR3g0013_WYG_002-57b"/>
　三月建辰會于大梁之酉以西緯東故曰日行西陸<lb/>
　謂之春以至四月己與申合㑹于實沈日行南陸一<lb/>
　隂生午造化收功揫斂萬物於是天道自南而北從<lb/>
　西右旋以成物日則自南而東左行以為之緯孟秋<lb/>
　日在翼申合已曰鶉尾仲秋日在角酉合辰曰壽星<lb/>
　季秋日在房戌合夘曰大火以東緯西故曰日行東<lb/>
　陸謂之秋所以東不言春而言秋西不言秋而言春<lb/>
　以見南北之經不可變東西之緯互相備也日為陽<lb/>
<pb n="KR3g0013_WYG_002-58a"/>
　陽用事故自冬至夜半而發南日進而北晝進而長<lb/>
　陽進故為温為暑隂用事故自夏至日中而發北日<lb/>
　退而南晝退而短隂勝故為寒為凉二至之中道齊<lb/>
　景至春秋分焉日則有中道月則有九行朔㑹陸行<lb/>
　鄰於所交虧奪生焉日為寒為温冬至日南極晷長<lb/>
　南不極則温為害夏至日北極晷短北不極則寒為<lb/>
　害<lb/>
邵子曰天行所以為晝夜日行所以為寒暑夏淺冬深<lb/>
<pb n="KR3g0013_WYG_002-58b"/>
天地之交左旋右行天日之交<lb/>
　天一日一周日行一度為天之所轉日隨之夏出寅<lb/>
　入戌冬出辰入申春秋出夘入酉出為晝入為夜雖<lb/>
　繫乎日之出入其行也則繋乎天日在地下則寒日<lb/>
　在天上則暑冬行北陸為寒日行地下深夏行南陸<lb/>
　為暑日行地下淺春行西陸秋行東陸為寒暑之中<lb/>
　日行所以為寒暑天道向南則自深之淺向北則自<lb/>
　淺之深天地之交也或謂夏則南極仰冬則南極俯<lb/>
<pb n="KR3g0013_WYG_002-59a"/>
　引人首為喻為夏淺冬深之説此不知日有黄道也<lb/>
　夏至日在午而正于午冬至日在子而正于子隨天<lb/>
　運而然故以淺深為天地之交冬至日起星紀右行<lb/>
　而日移一度天左旋一周而過一度日巡六甲與斗<lb/>
　相逢此天日之交也冬至之夜如夏至之日夏至之<lb/>
　夜如冬至之日冬之夜僅如春秋之晝者晝侵夜<lb/>
　五刻也日出本有常時所以然者未出二刻半而明<lb/>
　也入二刻半而後昏矣<lb/>
<pb n="KR3g0013_WYG_002-59b"/>
又曰朝東夕西隨天之行夏北冬南隨天之交天一周<lb/>
超一星應日之行也春酉正夏午正秋夘正冬子正應<lb/>
日之交也<lb/>
　冬至夜半子日起星紀日右行一度天亦左移一度<lb/>
　故夜半日常在子所以朝必出東夕必入西隨天之<lb/>
　行而非日之行也夏則日行在北冬則日行在南日<lb/>
　最北去極最近故影短而日長日最南去極最逺故<lb/>
　影長而日短此隨天之交也日日行一度天日一周<lb/>
<pb n="KR3g0013_WYG_002-60a"/>
　而過一度一度者星之一度也故為應日之行也冬<lb/>
　至日在子夏至日在午春分日在酉秋分日在夘天<lb/>
　之移也冬至子日正在子夏至午日正在午春秋二<lb/>
　分日或正于酉或正于夘東西迭緯所以為春秋隂<lb/>
　陽之交此應日之交也愚稽之古志矣冬至日在牽<lb/>
　牛初度春分日在婁四度夏至日在東井二十一度<lb/>
　秋分日在角十度隋志云日去極近則景短而日長<lb/>
　言其時為夏至日行内道去極近則晝極長八尺之<lb/>
<pb n="KR3g0013_WYG_002-60b"/>
　表尺有五寸之影若春分在婁秋分在角晝夜等故<lb/>
　立八尺之表七尺五寸之景隋志又曰日去極逺則<lb/>
　景長而日短言其時為冬至日行外道去極逺則晝<lb/>
　極短八尺之表一丈三尺之景就中去一尺五寸則<lb/>
　餘一丈一尺五寸之景是冬夏徃來之景也故曰日<lb/>
　有中道北至牽牛去極近為夏至南至牽牛去極逺<lb/>
　為冬至東角西婁去極中故南至角東至婁為春秋<lb/>
　分鄭曰春分日在婁月上弦於東井圓於角下弦於<lb/>
<pb n="KR3g0013_WYG_002-61a"/>
　牽牛秋分日在角上弦於牽牛圓於婁下弦於東井<lb/>
　亦以其景知氣至否春秋冬夏氣皆至則四時序正<lb/>
　冬夏致日者日實也故於長短極時致之極則氣至<lb/>
　冬無愆陽夏無伏隂致日之時日中視其景如度者<lb/>
　嵗美人和不如度者嵗惡人偽若人君政教得則四<lb/>
　時景依度<hi>闕</hi>晷進則水者謂晷長於度日之行黄道<lb/>
　外則晷長晷長者為隂勝故水晷退則旱者謂晷短<lb/>
　於度日之行入進黄道内故晷短晷短者為陽勝故<lb/>
<pb n="KR3g0013_WYG_002-61b"/>
　旱進尺二寸則月食月以十二為數也退尺二寸則<lb/>
　日食日數備于十也晷進為盈晷退為縮亦以其景<lb/>
　知氣至與否而得之也<lb/>
又曰聖人仰觀日月之運配以坎離而八卦之義著矣<lb/>
　繋辭曰縣象著明莫大乎日月朱子曰如納甲法坎<lb/>
　納戊離納已乾之一爻属戊坤之一爻属己留戊就<lb/>
　己方成坎離盖乾坤是大父母坎離是小父母也漢<lb/>
　上曰虞曰日月縣天成八卦象晦夕朔旦則坎象<lb/>
<pb n="KR3g0013_WYG_002-62a"/>
　水流戊日中則離象火就已成戊巳土位象見於中<lb/>
　日月相推而明生乾坤二五交則生坎離而日月出<lb/>
　焉三日震象月出庚八日兊象月見丁十五日乾象<lb/>
　月盈甲壬十六日巽象月退辛二十三日艮象月消<lb/>
　丙三十日坤月滅乙合而論之則坎離為日月生明<lb/>
　於震生魄於巽上弦於兊下弦於艮盈於乾而滅於<lb/>
　坤甲至癸十日具於八卦中也<lb/>
記曰大明生於東月生於西詩曰東方之日東方之月<lb/>
<pb n="KR3g0013_WYG_002-62b"/>
　月之始則生於西其盛則生於東日之所出乃在東<lb/>
　方未旦則已行於地中特未出地之上耳古者訓日<lb/>
　字實也月字缺也日常實是如此天行有差日月星<lb/>
　辰又遲趕他不及惟日之行鐵定是如此故曰實也<lb/>
又曰天地之大寤在夏人之神存乎心<lb/>
　午則日隨天在南子則日隨天在北一日之寤寐也<lb/>
　夏則日正在午冬則日正在子一年之寤寐也故夏<lb/>
　曰昊天而離為萬物相見之卦日者天之神也人之<lb/>
<pb n="KR3g0013_WYG_002-63a"/>
　神晝在心夏也夜在腎冬也晝相應夜藏宻也𤣥曰<lb/>
　藏心于淵神不外也謂棲心氣腑所以存神也　天<lb/>
　地之交十之三夏至之晝日在天上七分冬至之夜<lb/>
　在地下亦七分自天言之在地上者十之七在地下<lb/>
　者十之三故陽數盈于七也日與天不同者日行有<lb/>
　南北道故也<lb/>
　　寧按魯齋輯此書有章首提綱文義明白而條下<lb/>
　　所引註文反難曉者姑以此章論之其曰天地之<lb/>
<pb n="KR3g0013_WYG_002-63b"/>
　　大寤在夏人之神存乎心出邵子觀物外篇註文<lb/>
　　前一段已足其意復引天地之交十之三一句使<lb/>
　　初學讀之如何能曉其意此語亦出觀物外篇其<lb/>
　　下無註釋予以前後文義叅之有曰夏至之日出<lb/>
　　寅入戌止于六十刻兼之以晨昏分可辨色庶幾<lb/>
　　乎十之七也亥子丑三時則日入于地而目無所<lb/>
　　見此三數所以不行也非數之不行也有數而不<lb/>
　　見也生物之數亦然按生數者一元十二㑹生物<lb/>
<pb n="KR3g0013_WYG_002-64a"/>
　　於寅而閉物於戌也一嵗十二月亦同故亥子丑<lb/>
　　三數閉蔵不用是則生物之數有七而閉物之數<lb/>
　　三而已生物陽數閉物隂數陽常饒而隂常乏地<lb/>
　　不足以敵天也故曰天地之交十之三言天交地<lb/>
　　下而不見者十之三也以不見者十之三為交數<lb/>
　　則見者十之七為用數明矣邵子又云凡事為之<lb/>
　　極至於七則可止矣是又推人事以法天日以明<lb/>
　　進退存亡之道使知過是而不止則悔吝生焉此<lb/>
<pb n="KR3g0013_WYG_002-64b"/>
　　康節論數所以根於理也蔡西山曰康節之數程<lb/>
　　先生未之學至其本原則亦不出乎先生之説矣<lb/>
　　盖理之精者自足以該數學能窮理則數在其中<lb/>
　　精粗本末無二致也<hi>按交數用數詳見嵗會篇</hi>
又曰日入地中構精之象<lb/>
　一日之夜猶一嵗之冬天神地靈陽魂隂魄冬至子<lb/>
　半夜至子半相與㑹合於黄泉之宫所以胎育元造<lb/>
　萌芽萬物也故曰男女㑹精氣而後生人日以陽精<lb/>
<pb n="KR3g0013_WYG_002-65a"/>
　交地氣而後生物知此則知性命之學又曰日者天<lb/>
　之陽魂陽抱隂為日以魂制魄隂抱陽為月以魄拘<lb/>
　魂也<lb/>
朱子曰日月出水乃升于天其西下又入于水<lb/>
　或有問渾天於朱夫子者曰天外是水所以浮天而<lb/>
　載地荅曰天外無水地下是水載孟子曰水由地中<lb/>
　行蘇子曰地中無徃而非水知此則知地下有水天<lb/>
　外是氣明矣陽金為水母水為萬物母天只是一箇<lb/>
<pb n="KR3g0013_WYG_002-65b"/>
　純剛清明之氣地平著乎其中天之日每夜周地下<lb/>
　一匝而過一度天一之氣既生水以為萬物利日為<lb/>
　陽精又能涸地下之水而不為萬物害水豈沃焦尾<lb/>
　閭之所能洩哉盖天一之神是為氣母雲蒸霧滃則<lb/>
　水珠流出山川出雲則時雨以降天地隂陽二氣日<lb/>
　夜流轉自然有許多氣也有許多水使水盛而無日<lb/>
　以涸之則浩浩㴞天下民昏墊<hi>此下原有史載堯時十日並出雖不足信</hi>
　<hi>然天之哀念下民容有是理是亦造化扶陽之意三十一字合刪别論于章末</hi>然則日為火<lb/>
<pb n="KR3g0013_WYG_002-66a"/>
　而常明月為水而有盈虧隨日以為之進退也騐之<lb/>
　潮汐可見易曰明入地中明夷日從地下轉也天在<lb/>
　水中為需言天一生水也日為陽而水為隂故日一<lb/>
　升天而隂氣無不散日一從地下轉而水氣無不消<lb/>
　出則為晝入則為夜宇宙之間其可一日無陽明之<lb/>
　象哉隋天文志説日涸水極好<lb/>
　　寧按淮南子載堯時十日並出草木焦枯堯命羿<lb/>
　　射其九此特好異者之言耳豈真有是事哉孔子<lb/>
<pb n="KR3g0013_WYG_002-66b"/>
　　刪書自堯典始使羿實有是事豈不見録乎夫天<lb/>
　　無二日孔子之言也淮南子謂有十日並出尚可<lb/>
　　信乎其妄誕也明矣魯齋輯書以發明天人性命<lb/>
　　之理豈可以必無之事而謂容有此理以啟後人<lb/>
　　之疑所謂知者千慮必有一失學者宜知之<lb/>
　附虚谷問云有天然後有地有天地然後有五行地<lb/>
　固不能敵天之大水亦不當過地之多以意推之天<lb/>
　形之内皆氣也地體浮於天氣之中天氣貫於地體<lb/>
<pb n="KR3g0013_WYG_002-67a"/>
　之中海至深至闊猶有地以為之底流至於無地之<lb/>
　處則無底天下之水皆入於天地之氣日一夜一日<lb/>
　行地下一次所以助天之氣涸其水而歸於無似勝<lb/>
　乎沃焦尾閭之説魯齋答云予兒時侍東里葉公知<lb/>
　天者也問乘楂之事謂水從海逆流入天河循環天<lb/>
　地中只是許多水徃徃來來不然水溢無去處則天<lb/>
　下浸殺人公笑而不答有客從旁代對謂海有沃焦<lb/>
　石水至一吸而乾有尾閭穴水至一洩而盡愚曰吸<lb/>
<pb n="KR3g0013_WYG_002-67b"/>
　與洩有限而水無窮終不之信及閱隋志謂陽精炎<lb/>
　熾入水則竭百川歸注足以相補故旱不減而浸不<lb/>
　溢此説固善又遺了氣而説未瑩今先生不取沃焦<lb/>
　尾閭而取日衆聵俱醒真名言也然愚猶有水與氣<lb/>
　之説以求印證焉葛洪釋天曰地居天内天大而地<lb/>
　小表裏有水天地各乘氣而浮此以水與氣並言也<lb/>
　何承天曰天形正圓而水居其半地中髙外卑水周<lb/>
　其下日東出晹谷西入濛汜亦曰咸池四方皆水故<lb/>
<pb n="KR3g0013_WYG_002-68a"/>
　云四海此專以水言也虞聳曰天形穹窿如雞子幕<lb/>
　其際周接四海之表浮于元氣之上譬如覆奩於水<lb/>
　而奩不没氣充其中也邵子曰其形也有涯其氣也<lb/>
　無涯程叔子曰有氣莫非天岐伯對黄帝問曰大氣<lb/>
　舉之皆以氣言者也愚謂言水不言氣水從何生言<lb/>
　水與氣而不言日二者何從消長合而論之水也氣<lb/>
　也日也三者相與循環於無窮此天地之所以為天<lb/>
　地也<lb/>
<pb n="KR3g0013_WYG_002-68b"/>
又曰天有黄赤二道沈存中云非天實有之特厯家設<lb/>
色以記日月之行爾<lb/>
　天體正圓如两盖之相合赤道横絡天腹如两盖之<lb/>
　交處赤道之北為内郭如上覆盖赤道之南為外郭如<lb/>
　下仰盖皆以圖心為極自赤道而北為北極自赤道<lb/>
　而南為南極朱子云赤道是那匣子相合縫處在天<lb/>
　之中又云赤道正在天之中如合子縫模樣黄道是<lb/>
　横過在那赤道之間又曰黄道一半在赤道内一半<lb/>
<pb n="KR3g0013_WYG_002-69a"/>
　在赤道外東西两處與赤道相交度却是將天横分<lb/>
　為許多度數會時是那黄道赤道十字路頭相交處<lb/>
　厮撞着望時是月與日正相向如一箇在子一箇在<lb/>
　午皆同一度如月在畢十一度日亦同在此度却南<lb/>
　北相向日所以食朔者月常在下日常在上既是相<lb/>
　㑹日被月在下面遮了故日食望時月食故隂敢與<lb/>
　陽為敵也<lb/>
日有中道一曰黄道<lb/>
<pb n="KR3g0013_WYG_002-69b"/>
　或曰中央戊巳土應之星辰四時有四游春西秋東<lb/>
　夏北冬南與日春東秋西夏南冬北行道不同及四<lb/>
　季辰戌丑未之月皆属土是為黄道之正其時星辰<lb/>
　亦属黄道還復正位日常依行黄道中鄭注洪範云<lb/>
　四時之間合於黄道間者何愚謂冬春之間春夏之<lb/>
　間秋冬之間即四季属土之月每季寄王十八日通<lb/>
　計七十二日而未居火金之間其位在坤以時言也<lb/>
　黄道居中亦曰中道青赤白黑四分為八并為九月<lb/>
<pb n="KR3g0013_WYG_002-70a"/>
　佐日以生成萬物也故天文志曰日之所由謂之黄<lb/>
　道月有九行者黑道二出黄道北赤道二出黄道南<lb/>
　白道二出黄道西青道二出黄道東并黄道而九立<lb/>
　春春分月東從青道立秋秋分月西從白道立冬冬<lb/>
　至月北從黑道立夏夏至月南從赤道黄正色又曰<lb/>
　青赤出陽道白黑出隂道月失節而行出陽道則旱<lb/>
　風出隂道則雨水在黄道為正故星備云明王在上<lb/>
　則日月五星皆乘黄道月之行雖有白黑赤青道不<lb/>
<pb n="KR3g0013_WYG_002-70b"/>
　同然不過在黄道之東西南北耳日行黄道之中又<lb/>
　其内為北自奎至軫亥至己也外為南自角亢至室<lb/>
　壁辰至戌也東方角其間天門又房為天街黄道經<lb/>
　其中七曜之所行也<lb/>
邵子曰日月之相食數之交也日望月則月食月掩日<lb/>
則日食猶水火之相尅是以君子用智小人用力<lb/>
　日月相對曰望相㑹曰晦日食朔是月近日無光為<lb/>
　晦故小人狎比之時多能危君子月食望是月敵日<lb/>
<pb n="KR3g0013_WYG_002-71a"/>
　而尤盛如小人在外雖盛必自危如水克火掩而克<lb/>
　之小人用力也火克水必隔物焉君子用智也日月<lb/>
　一年十二會十二望交則食不交則不食故日行黄<lb/>
　道月行九道亦有交而不食者其合朔時日月同在<lb/>
　一度其望日則日月極逺而相對其上下弦則日月<lb/>
　近一而逺三如日在午月或在夘酉之類合朔時日<lb/>
　月東西雖同在一度而月道南北或差逺於日則不<lb/>
　食或南北雖日相近而日在内月在外則不食<lb/>
<pb n="KR3g0013_WYG_002-71b"/>
朱子曰日月之食皆非其常也而以月食為常日食為<lb/>
不臧者以隂勝陽而掩之不可言也故春秋日食必書<lb/>
而月食無紀焉亦以此爾<lb/>
　日月一嵗十二㑹方㑹月光都盡而為晦已㑹則月<lb/>
　光復蘇而為朔朔後晦前各十五日日月相對月光<lb/>
　正滿而為望望而日月之對同度同道則日亢月而<lb/>
　月為之食晦朔而日月之合東西同度南北同道則<lb/>
　月掩日而日為之食是皆有常度矣然王者修德用<lb/>
<pb n="KR3g0013_WYG_002-72a"/>
　賢去邪陽盛而隂不能侵則月常避日雖參差不齊<lb/>
　亦當食而不食也不然德政不修臣子背君父小人<lb/>
　侵君子夷狄亂中國隂盛陽微當食必食實為非常<lb/>
　之變穀梁子書日食有四種日有食晦日者隱三年<lb/>
　是也有食既朔者次日也桓十七年是也日有食之<lb/>
　既者桓三年也他如夜食者則莊十八年也一日一<lb/>
　夜為一日日不食而夜食則日在地下人不見其形至<lb/>
　朔日日始出如見其有虧傷之處日光未復故知其<lb/>
<pb n="KR3g0013_WYG_002-72b"/>
　夜食也夜食亦属前月之晦夜食星無光也<hi>東山曰月與星</hi>
　<hi>皆取日光而有光日夜食則無光星亦無所取光而皆無其光矣故曰日夜食星無光</hi>
詩十月之交朱子取孔註説得甚詳今掇其説于此<hi>朔日</hi>
<hi>辛夘日有食之</hi>
　古厯及周髀皆言周天三百六十五度四分度之一<lb/>
　日月皆右行於天日日行一度月日行十三度十九<lb/>
　分度之七是日遲月速二十九日有餘而月行一周<lb/>
　追及於日而與之㑹是之謂交每月交㑹而月或在<lb/>
<pb n="KR3g0013_WYG_002-73a"/>
　日道表或在日道裏故不食其食要於交㑹又月與<lb/>
　日同道乃食周十月夏八月也日月交會而日食隂<lb/>
　侵陽臣侵君之象以日食者月食之也何休曰不言<lb/>
　月食之者其形不可得而覩故疑言日有食之従甲至<lb/>
　癸為日甲剛乙柔其中有五剛五柔十日皆為幹故<lb/>
　日為君子至亥為臣子陽丑隂其中有六陽六隂以<lb/>
　對十日皆為支故辰為臣夘比臣辛比君金應勝木<lb/>
　今臣反侵君是五行相逆以辛王在秋臣以休廢之<lb/>
<pb n="KR3g0013_WYG_002-73b"/>
　時侵當王之㓜君也　古今天度一也日月之食本<lb/>
　無常時厯家為日月交㑹之術大率以百七十三日<lb/>
　有奇為限日月行天各自有道雖至朔相逢而道有<lb/>
　表裏若月先在裏依限而食者多若月先在表雖依<lb/>
　限而食者少杜預見其參差乃云日月動物雖行度<lb/>
　有大量不能不少有盈縮故雖有交㑹而不食者唯<lb/>
　正陽之月君子忌之是日月食無常時非分至之月<lb/>
　必相食也正以二分晝夜等有類同道二至長短極<lb/>
<pb n="KR3g0013_WYG_002-74a"/>
　似若相過因名示義非實然也其實日食皆為異矣<lb/>
　若人君改過修善雖正陽之月禍亦可消若長惡遂<lb/>
　非雖分至之月亦將有咎安得二至二分獨為不災<lb/>
　　夫以昭昭大明照臨下土忽爾殱亡俾晝作夜其<lb/>
　為怪異莫斯之甚故有伐皷用幣貶膳去樂之典皆<lb/>
　所以重天變警人君也而天道深逺有時而驗或亦<lb/>
　人之禍釁偶與相逢故聖人因其變常假靈神以為<lb/>
　勸戒使智達之士識先聖之深情中下之士信妖祥<lb/>
<pb n="KR3g0013_WYG_002-74b"/>
　以自懼但神可以助教不可以為教神之則惑衆去<lb/>
　之則害宜故其言若有若無其事若信若不信期於<lb/>
　大通而已杜預曰日光以望時奪月光故月食日月<lb/>
　相㑹月掩日故日食蘇氏曰仲尼修春秋二百四十<lb/>
　二年日星之變必書而月食不紀解之者云月諸侯<lb/>
　道也夷狄象也彼有虧王者中國之政勝故不為災<lb/>
左氏卜楚丘曰日之數十故有十時亦當十位<lb/>
　晉杜氏曰日中當王食時當公平旦為卿雞鳴為士<lb/>
<pb n="KR3g0013_WYG_002-75a"/>
　夜半為皁人定為輿黄昏為𨽻日入為僚晡時為僕<lb/>
　日昳為䑓禺中日出闕不在第尊王公也禺中巳也<lb/>
　日出夘也皆闕亦如一月五卦初侯二大夫三卿四<lb/>
　公五辟之類　愚曰易崇陽抑隂之書也日為君象<lb/>
　故尊之崇之上經三十卦而終於離離在天為日則<lb/>
　蒼生無不仰照下經三十四卦而終於既未濟離皆<lb/>
　在其中民無此則不生活所以濟生民之日用也乾<lb/>
　君象也坤來交乾成離臣事君以忠之義是故以離<lb/>
<pb n="KR3g0013_WYG_002-75b"/>
　升天上則曰大有而柔得尊位反是則下之為同人<lb/>
　離出地上則曰晉而晝日三接反是則入地中為明<lb/>
　夷皆所以崇陽抑隂而惟恐陽明一息之不升于天<lb/>
　也其餘散入諸卦各盡其用或為烹飪之鼎或為人<lb/>
　文之賁或為日中之豐或為治厯明時之革若夫睽<lb/>
　噬嗑旅家人則離之反矣名其象曰太陽者所以為羣物<lb/>
　之宗月星且分其光而麗天况萬物乎文王入羑里<lb/>
　而為明夷文王之不幸也又能演易以啟夫子十翼<lb/>
<pb n="KR3g0013_WYG_002-76a"/>
　之傳然則仲尼之日與文王相繼而代明晝夜有經<lb/>
　其又天下後世之大幸歟<lb/>
　　太隂<lb/>
　說卦曰坎為水為月月水之精也河圖帝覽云金之<lb/>
　精坎一陽居内内明外暗在天為月在地為水胡氏<lb/>
　曰月坎體陽用隂陽故行速隂故昱乎夜厯本議曰<lb/>
　月朝見曰朒夕見曰脁五行傳云晦而月見西方謂<lb/>
　之朓朔而月見東方謂之側匿亦名朓朒朓則侯王<lb/>
<pb n="KR3g0013_WYG_002-76b"/>
　其舒側匿則侯王其速太𤣥注云朓側變之貌朓見<lb/>
　也朔月見東方曰側晦見西方曰朓日雄月雌經於<lb/>
　天而無已也司天考云月離朓朒隨厯校定日躔朓<lb/>
　朒臨用加減又曰日躔月離朓朒定數朓減朒加周<lb/>
　髀云月生於日所照魄生於日所蔽當日則光盈就<lb/>
　日則光盡京房云月形無光日照之乃光日照處明不<lb/>
　照處則暗月闕也滿則缺也先天乾一兊二月自兊<lb/>
　起者月行不及日之數也日月皆有盈縮日盈月縮<lb/>
<pb n="KR3g0013_WYG_002-77a"/>
　則後中而先朔月盈日縮則先中而後朔<lb/>
張子曰月隂精反乎陽者也月所位陽故受日之光不<lb/>
受日之精相望中弦則光為之蝕精之不可以二也又<lb/>
曰日月之精<hi>今按正蒙作隂陽之精</hi>互藏其宅<lb/>
　朱漢上曰泰言天地交而萬物通否則不交不通泰<lb/>
　當坎九五水氣上行坎坤體坎中之乾二五也乾陽<lb/>
　流於坤隂故月以速為退月體不明待日而明明者<lb/>
　乾也乾言日月合明者坎離互用也豫言日月不過<lb/>
<pb n="KR3g0013_WYG_002-77b"/>
　者坎為月伏離為日日月㑹于北方也恒言日月得<lb/>
　天者乾九四之五變離坎也小畜上九中孚六四歸<lb/>
　妹六五月幾望者小畜四有伏坎巽有伏震月在東<lb/>
　日在西望也孚訟坎變震月在東亦望也歸妹六五<lb/>
　月在東日在西亦望也小畜中孚坎在四歸妹六五<lb/>
　坎在五坎在四五則中矣是故日望月則月食月掩<lb/>
　日則日食坎離交勝也或曰坎水離火火麗乎水何也<lb/>
　曰離非水則明無自而託坎非離則明無自而生水<lb/>
<pb n="KR3g0013_WYG_002-78a"/>
　聚則精聚精聚則神生焚薪為炭枯枿成灰朽木夜<lb/>
　明濕盡光暗血為走燐見於暮夜隂雨之時故曰離<lb/>
　者麗也坎水盡則離亦無所麗矣横渠言日月五星<lb/>
　逆天而行并包乎地月隂精反乎陽故其右行則速<lb/>
　日質本隂月質本陽故於朔望之際精魄反交則光<lb/>
　為之食虧盈法月於人為近日逺在外故月受日光<lb/>
　常在於外人視其終初如鈎之曲及其中天如半璧<lb/>
　然此虧盈之驗也金水内光能闢而受隂陽之精互<lb/>
<pb n="KR3g0013_WYG_002-78b"/>
　藏其宅各得所安故日月之形萬古不變<lb/>
或問程子曰月有定魄而日逺於月月受日光以人所<lb/>
見為有虧盈否曰日月一也豈有日髙於月之理月若<lb/>
無虧盈何以成嵗盖月一分光則是魄虧一分也<lb/>
　月不受日光故食不受日光者月正相當隂亢陽也<lb/>
　皷者所以助陽然則日月之𤯝皆可皷也月不下日<lb/>
　與日正相對故食日月薄食而旋復者不能奪其常<lb/>
　也　日之與月有隂陽尊卑之辨近君則威損逺君<lb/>
<pb n="KR3g0013_WYG_002-79a"/>
　則勢盛故月逺日則其光盈近日則其明缺未望則<lb/>
　出西既望則出東揚雄曰月未望載魄于西月既望<lb/>
　終魄于東言月方生則以日之光加被於魄之西而<lb/>
　滿其東以至望而後圓既望則以日之光終守其魄<lb/>
　之東而漸虧其西以至於晦而後盡月遡日以為明<lb/>
　未望則日在其右既望則日在於左故各以其所在<lb/>
　受光朱子曰子雲两句亦錯説了<lb/>
　　寧按註文引揚雄月未望載魄于西月既望終魄<lb/>
<pb n="KR3g0013_WYG_002-79b"/>
　　于東两句而明釋之末後引朱子語謂揚雄两句<lb/>
　　亦錯説了又無辨釋言所錯之由是使觀者益致<lb/>
　　其疑而無理㑹處今詳此篇下章月無盈闕人㸔<lb/>
　　得有盈闕條下註文所引厯家舊説而辨其誤一<lb/>
　　段與此章註文貫穿學者宜叅㸔庶可得之<lb/>
書曰一月壬辰旁死魄又曰厥四月哉生明禮曰三五<lb/>
而盈三五而闕<lb/>
　蔡九峯曰一月建寅正月也不曰正而曰一者以商<lb/>
<pb n="KR3g0013_WYG_002-80a"/>
　建丑故此云一月當是一月二日死魄朔也旁死魄<lb/>
　二日也始生明月三日也厯志曰凡月朔而未見曰<lb/>
　死魄夕而成光則謂之胐陳氏曰或以生明為月三<lb/>
　日唐孔氏以為生明死魄俱在月初如何曰朔日月<lb/>
　已生明但明處極微昧明生則魄死矣故為始死魄<lb/>
　魄死明生矣哉生明月一日也旁死魄月二日也至<lb/>
　望日則明全生而魄全死自望後一日則月生魄魄<lb/>
　生則明死矣至晦日則明全死而魄全生故月終謂<lb/>
<pb n="KR3g0013_WYG_002-80b"/>
　之晦以其魄全晦月始謂之朔以其明初見以晦朔<lb/>
　觀之當以頴達為正諸儒以哉生魄為十六日夫望<lb/>
　後一日魄始生而望或在十五日與十六日與十四<lb/>
　日不可指定十六日為生魄也考亭夫子曰月小大<lb/>
　只是以毎月二十九日半九百四十分日之二十九<lb/>
　計之觀其合朔為如何明之生時大盡則初三小盡<lb/>
　則初二　生明上弦至十五日望其光滿生魄下弦<lb/>
　又至十五日晦其光缺日為魂月為魄魄是黯處魄<lb/>
<pb n="KR3g0013_WYG_002-81a"/>
　死則明生　或言載營魄載如車之載人魂加於魄魄<lb/>
　載魂也月受日之光常全人在下望之故見其虧盈<lb/>
　不同西山真氏曰和而后月生者隂陽和合而月始<lb/>
　生明月本無光以受日光之多少而為虧盈朔則日<lb/>
　月合三日明生八日上弦其光半望日十五其光滿<lb/>
　三五而盈也既望漸虧二十二日下弦其虧半三十<lb/>
　日而晦其光盡此三五而闕也方晦為純隂故魄存<lb/>
　而光泯至日月合朔而明復生<lb/>
<pb n="KR3g0013_WYG_002-81b"/>
邵子曰月體本黑受日之光而白月者日之影也又曰<lb/>
陽中之隂月也以陽之類故能見于晝<lb/>
　月體黑者隂也受日光而白者得陽之氣也朱子言<lb/>
　天包地外地形小日在地下則月在天中日光大從<lb/>
　地四面光起地碍日之光月中之影即山河地影也<lb/>
　王普曰日月在天如兩鏡相照地居其中四旁皆空<lb/>
　水故月中微黑處乃鏡中大地之影非真有桂樹蟾<lb/>
　兔之説斯言有理足以破千古之惑　月中黑精只<lb/>
<pb n="KR3g0013_WYG_002-82a"/>
　在地形一塊實物隔住故微有礙西山真氏曰月如<lb/>
　圓毬只有一面受光望日日在酉月在夘正相對受<lb/>
　光為盛天積氣上面勁只中間空為日月徃來地有<lb/>
　時月在天中央日在地中央則光從四旁上受光於<lb/>
　日其中暗處便是地之影望以後日與月行便差背<lb/>
　向一半相去漸漸逺其受光面不正至朔又相遇日<lb/>
　與月正緊相合日便食無光月或從上過或從下過<lb/>
　非不受光受日光但小耳<lb/>
<pb n="KR3g0013_WYG_002-82b"/>
朱子曰月無盈缺人㸔得有盈缺晦日則月與日相疊<lb/>
了至初三方漸漸離開去人在下面側㸔見則其光缺<lb/>
日行遲月行速一夜一夜漸向東便可見月退處<lb/>
　日月相㑹時日在月上光都載在上面一邊故地上<lb/>
　無光到得日月漸漸相逺時月光漸漸見於下望時<lb/>
　月光渾在下面一邊望後又漸漸光向上去又曰下<lb/>
　弦至晦則月與日相沓月在日後光盡體伏魄加日<lb/>
　之上則日食在日之後則無食晦朔則日月相並也<lb/>
<pb n="KR3g0013_WYG_002-83a"/>
　楚詞云夜光何德死則又育厥利維何而顧菟在腹<lb/>
　此問月有何德乃能死而復生月何利而顧望之菟<lb/>
　常居其腹乎答曰厯家舊説月朔則去日漸逺故魄<lb/>
　死明生既望則去日漸近故魄生明死至晦而朔則<lb/>
　又逺日而明復生所謂死而復育也此説誤矣若果<lb/>
　如此則未望之前西近東逺而始生之明當在月東<lb/>
　既望之後東近西逺而未死之明却在月西矣安得<lb/>
　未望載魄於西既望終魄於東而遡日以為明乎故<lb/>
<pb n="KR3g0013_WYG_002-83b"/>
　謂沈括之説乃為得之其曰月本無光猶一銀丸日<lb/>
　耀之乃光爾光之初生日在其旁故光側而所見才<lb/>
　如鈎日漸逺則斜照而光稍滿大抵如一彈丸而粉<lb/>
　塗其半側視之則粉處如鈎對視之則正圓也近世<lb/>
　王普又申其説曰月生明之夕但見一鈎至日月相<lb/>
　望人處其中方得見其全不知弦晦之時亦與朢夕<lb/>
　無二人自不見爾以此見月光常滿其有盈有虧者<lb/>
　由人所立所見之有偏正非死而復生也　月隂精<lb/>
<pb n="KR3g0013_WYG_002-84a"/>
　形圓而質清日光照之則見其明不照則魄爾至日<lb/>
　月相望人居其間則盡覩其明而其形圓上下弦則<lb/>
　日照其側人觀其旁故半明半魄也晦朔之日日照<lb/>
　其表人在其裏故不見也<lb/>
又曰日至明中有暗虛其暗至微望時月與日正對無<lb/>
分毫差月為暗虛所射故蝕雖是陽勝隂畢竟不好若<lb/>
隂有退避之意則不至相對而蝕之矣<lb/>
　漢張衡曰火外光水含景月光生於日之所照魄生<lb/>
<pb n="KR3g0013_WYG_002-84b"/>
　於日之所蔽當日則光盈就日則光盡衆星被耀因<lb/>
　水轉光當日之衝光常不合者蔽於地也是謂暗虛<lb/>
　在星星微月遇則食日之舊地其明曰由暗視明明<lb/>
　無所屈是以望之若火方於中天天地同明繇明視<lb/>
　闇闇還有奪故望之若水火當夜而揚光在晝則不<lb/>
　明　愚曰暗虚之説本此所謂闇虛者隂抱陽為月<lb/>
　坎為月坎中一畫陽本是離中一畫隂乾入坤中為<lb/>
　月坤入乾中為日望時日月相對真精相㑹故離日<lb/>
<pb n="KR3g0013_WYG_002-85a"/>
　以乾體欲吸取月中一畫之陽故月為之食其所謂<lb/>
　暗虛者即離中一畫之<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>也此是眼前事只是古今<lb/>
　無人曽説來<lb/>
又曰月去日近則光露一眉漸逺則光漸大如日在午<lb/>
月在酉則是近一逺三為弦至望則日在西月在東人<lb/>
在下望之見其光之全<lb/>
　渾儀畧說曰月行速而日行舒當以二十九日强而<lb/>
　相及故一嵗周而十有二㑹㑹而為晦晦而復蘇明<lb/>
<pb n="KR3g0013_WYG_002-85b"/>
　於是乎生焉是之謂朔月之行速漸逺於日以周天<lb/>
　言之其近日九十一度有奇其逺於日也二百七十<lb/>
　四度有奇是謂近一逺三為弦此謂之上弦也其行<lb/>
　甚逺而與日對去日百八十二度六十二分有奇是<lb/>
　謂相與為衡分天之中而為望日與月相望故也其<lb/>
　行過中逺於日也二百七十四度有奇是謂近一逺<lb/>
　三為弦此謂下弦也上弦在於八日下弦在於二十<lb/>
　二日望在於十五日此其常也上弦或退則是七日<lb/>
<pb n="KR3g0013_WYG_002-86a"/>
　進則九日下弦或退則是二十一日進則二十三日<lb/>
　望日或退則在於十四進則日之十六此其變也<lb/>
　上弦是月盈及一半如弓之上弦下弦是月虧了一<lb/>
　半如弓之下弦<lb/>
又曰先天圖有一月之象自復而震初三日月生明至<lb/>
兊初八日月上弦十五至乾月之望也至巽則月之始<lb/>
虧十八日也至艮則月之下弦二十三日也至坤則月<lb/>
之晦而三十日<lb/>
<pb n="KR3g0013_WYG_002-86b"/>
　一息之間便有晦朔弦望上弦者氣之方息自上而<lb/>
　下也下弦者氣之方消自下而上也望者氣之盈日<lb/>
　沉于下而月圓于上也晦朔之間者日月之合乎上<lb/>
　所謂舉水以滅火金來歸性初之類是也　甲乙丙<lb/>
　丁庚辛者乃以日之昏旦出没言之非以分六卦之<lb/>
　方也<lb/>
又曰明魄弦望晦朔皆以向背於日而得名<lb/>
　生明至上弦皆由日入於酉而月隨以生魄中生魂<lb/>
<pb n="KR3g0013_WYG_002-87a"/>
　俯以接日明自下生以至於平分安得不為弦上而<lb/>
　在望前自望後以至下弦皆由日出於夘而月隨以<lb/>
　死魂中生魄仰以遡日望前之光悉變為魄明自下<lb/>
　退而死及其又弦而金水平分如前安得不為弦下<lb/>
　而在望之後<lb/>
又曰震一兊二乾三巽四艮五坤六毎五日為一節朔<lb/>
旦始用事為日月隂陽交感之初<hi>脩煉者以此為法</hi>二十六日<lb/>
已後至初二為坤日行至震則月生光一分至兊月<lb/>
<pb n="KR3g0013_WYG_002-87b"/>
生光二分至乾月全體皆光十六已後至巽月光漸虧<lb/>
至晦朔之間日月相沓全無光<lb/>
　日與月㑹而分晦朔月掩於日人見其背故隂體全<lb/>
　見而為晦配卦象坤其時月在乙方而日在乙以其<lb/>
　合也故坤合乙月至于晦則自東而北乃與日㑹東<lb/>
　乙也北癸也消乙入癸㑹于乾壬壬癸北方氣之所<lb/>
　歸十有二㑹萬物畢昌而月復見于震兊矣天地交<lb/>
　而後有震震者天地之始交而萬物興夫坤終乙癸<lb/>
<pb n="KR3g0013_WYG_002-88a"/>
　則乾始震庚弦望晦朔終始相續而不已也　哉生<lb/>
　明第一節初三日純隂中一陽初交始生一線之明<lb/>
　則月作震象其時月昏見於西方庚地日方入於地<lb/>
　面故震納庚　六日後第二節初八日二陽生明半<lb/>
　於魄為上弦則月又作兊象昏見于南方丁地　又<lb/>
　六日第三節之中十五日盛滿為純陽則月又作乾<lb/>
　象昏見東方甲地受光日與地面平　望後十六日<lb/>
　第四節之始乾體始受下一隂為巽而生魄月作巽<lb/>
<pb n="KR3g0013_WYG_002-88b"/>
　象以平旦而没於西方辛地　又六日下弦第五節<lb/>
　之中二十三復生中一隂為艮月作艮象以平旦而<lb/>
　没於南方丙地　三十日第六節終全變三陽而光<lb/>
　盡體伏於西北一月六節六節既盡禪於後月復生<lb/>
　震卦云參同契十四章曰艮直於丙南下弦二十三<lb/>
　坤乙三十日東北䘮其明節盡相禪與繼體復生龍<lb/>
　以此　納甲者乾父納甲子壬午震長子繼父體納<lb/>
　庚子庚午子午同乾也坤母納乙未癸丑巽長女繼<lb/>
<pb n="KR3g0013_WYG_002-89a"/>
　母體納辛丑辛未丑未同坤也坎中男戊寅戊申艮<lb/>
　少男丙戌丙辰離中女己夘己酉兊少女丁巳丁亥壬<lb/>
　癸庚辛戊己丙丁甲乙從下生上乾坤各用二包六子<lb/>
　于中所以能生化也戊己中央土坎陽納戊離隂納<lb/>
　己隂陽各得其類居中壬為陽精甲為陽首癸為隂<lb/>
　血乙為隂始二老包蔵坎離居中用事天地之造化<lb/>
　神矣　三百八十四爻為一周天之數一爻直一日<lb/>
　四卦二十四爻以候二十四氣　一月便是弦望晦<lb/>
<pb n="KR3g0013_WYG_002-89b"/>
　朔一日便是子午夘酉以一日言之則一月一嵗皆<lb/>
　在其中子至己生明上弦至望在其中午至亥生魄<lb/>
　下弦歸晦在其中　十二時應十二辟卦七十二爻<lb/>
　應七十二候　以一月言之上下两弦應隂陽二八<lb/>
　三百六十時應三百六十爻盖又應三百六十日<lb/>
　以一嵗言之納甲六爻分十二辟卦而两之嵗功一<lb/>
　成一嵗之功縮於一月之内以日觀月以月觀年日<lb/>
　中用時時中用刻一刻功夫自有一年之氣候造化<lb/>
<pb n="KR3g0013_WYG_002-90a"/>
　之可細推者又如此<hi>按此條註文間有疑義誤字宜詳之</hi>
邵子曰隂抱陽為月月者隂中陽也<hi>寧按觀象篇第八條云月晝可見故</hi>
<hi>為陽中隂此條云隂抱陽為月月者隂中陽何也竊詳坎為月其卦内陽外隂先儒謂水與月外暗内明故曰</hi>
<hi>隂抱陽此以體言也前篇云月晝可見故曰陽中隂以用言也</hi>陽消則隂生故日下而<lb/>
月西出隂盛則敵陽故日望而月東出天為父日為子<lb/>
故天左旋日右行日為夫月為婦故日東出月西生也<lb/>
月逺日則明生而遲近日則魄生而疾君臣之義也<lb/>
　日雖右行然隨天左轉月雖行疾然及月而㑹常在<lb/>
<pb n="KR3g0013_WYG_002-90b"/>
　其後星隨月者見於夜也　諸家厯説月一日至四<lb/>
　日最疾日夜行一十四度餘自二十四日至於晦又<lb/>
　最疾行度亦然自五日至八日行次疾日行十三度<lb/>
　餘自二十日至二十三日又小疾行度亦然自九日<lb/>
　至十九日行遲日行十二度餘以一月均之則日行<lb/>
　十三度十九分度之七也逺日則明生而行遲近日<lb/>
　則魄生而行疾有君臣之義焉月本無光借日以為<lb/>
　光及其盛也遂與陽為敵為人君者可不慎哉天左<lb/>
<pb n="KR3g0013_WYG_002-91a"/>
　旋日右行日東出月西生父子夫婦隂陽之義也月<lb/>
　望亦東出者敵陽也非常道也　愚為之説曰天為<lb/>
　大日次之月又次之所以日行不及天月行不及日<lb/>
　一尊一卑各有分劑天之所以教也文王演易於坎<lb/>
　言習於象言月一陽居中二隂環之一年十二㑹月<lb/>
　皆後於日而不敢先陽者其意深矣隂佐陽以成嵗<lb/>
　功固不可無月以為之助隂亢陽以侵君子尤不可<lb/>
　無日以為之防是以乾言日月而必曰合明豫言日<lb/>
<pb n="KR3g0013_WYG_002-91b"/>
　月而必曰不過恒言日月而必曰得天文以日月並<lb/>
　言而終不以月先日皆所以寓崇陽抑隂之意至於<lb/>
　獨取月以為戒者其意為尤切小畜月幾望而征㐫<lb/>
　者以其四有伏坎巽有伏震月在東日在西小畜以<lb/>
　一隂亢上九之陽而㓙也歸妹六五亦月幾望而吉<lb/>
　者以坎月在東離日在西隂陽居中雖日月相望幾<lb/>
　於盈而不相亢所以吉也是故月可當夜不可當晝<lb/>
　天道然也而况人乎日望月則月食月掩日則日食<lb/>
<pb n="KR3g0013_WYG_002-92a"/>
　隂不可以亢陽臣不可以抗君婦不可以抗夫小人<lb/>
　不可以抗君子程子曰臣居尊位莾卓是也猶可言<lb/>
　婦居尊位女媧氏武氏是也非常之變不可言也<lb/>
漢志言月從右轉與先天圖八卦合<hi>此與朱子及先儒說不同然謂月從</hi>
<hi>右轉却是後天若從魏伯陽左旋說乃是先天學者於此可以無疑</hi>
　律厯志日有晦朔月有弦望日陽月隂隂氣常為陽<lb/>
　氣消爍朔後月從右行漸離日而明生初七八間為<lb/>
　上弦半明十五日月去日最逺全明月半後漸近左<lb/>
<pb n="KR3g0013_WYG_002-92b"/>
　畔明復漸消二十二三間月又半明是謂下弦三十<lb/>
　日日月相合月為日消盡謂晦諸説不同獨此可信<lb/>
　愚以卦及十二辰參之晦日卦在坤日月㑹于子月<lb/>
　光消盡晦朔之間又從坤右轉其卦為艮☶一陽生<lb/>
　明於外辰在戌亥間又轉正西坎卦☵一陽居中逺<lb/>
　日半天是謂上弦夜半在酉日升于東照半規之酉<lb/>
　故曰其中有鷄酉與夘相對也又進而巽☴二陽外<lb/>
　明魄僅内存以夜半臨未申之間在弦望中間日照<lb/>
<pb n="KR3g0013_WYG_002-93a"/>
　漸正月轉乾當午日正在坤子上下相對正照所以<lb/>
　全明故謂之望月又離午左轉辰巳之間昔對戌亥<lb/>
　而生明者今生魄矣以日照偏一隂外生故作兊☱<lb/>
　象兊轉而離月在正東距日半天魄歸於中是為下<lb/>
　弦夜半在夘月生於西照半規之夘故曰其中有兔<lb/>
　至震☳則又與巽對巽則一隂漸消而月圓震則二<lb/>
　隂漸壯而月晦日漸逼近明僅内存以夜半臨丑寅<lb/>
　之間在弦晦中至坤則月盡矣夫取卦自北而西者<lb/>
<pb n="KR3g0013_WYG_002-93b"/>
　以月行退度而右轉也取爻自外而内者以月受日<lb/>
　光自外而内此説頗與漢志及先天卦合或曰測日<lb/>
　以午測月以子測星宿以昏旦彼作參同契者不悟<lb/>
　月行退度與受光自外之法故摭坎離居中以震為<lb/>
　生明兊為上弦左矣一切反先儒之説自以為發老<lb/>
　月千古之一快愚謂此亦得易中之一義爾然朱子<lb/>
　於參同契攷驗精矣况魏伯陽所傳自漢至今千有<lb/>
　餘嵗前賢未有非之者詎容輕議<lb/>
<pb n="KR3g0013_WYG_002-94a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0013_WYG_002-94b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天原發微卷二下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天原發微總目</head>
    <p>
<pb n="KR3g0013_WYG_000-1a"/>
欽定四庫全書　　　　　子部七<lb/>
　天原發微總目　　　　　術數類一<hi>數學之屬</hi>
　　　　凡例　　　　　各類之圖<lb/>
　　　　名義　　　　　問答節要<lb/>
　　卷之一<lb/>
　　　　太極　　　　　動靜<lb/>
　　　　靜動　　　　　辨方<lb/>
　　　　𤣥渾<lb/>
<pb n="KR3g0013_WYG_000-1b"/>
　　卷之二<lb/>
　　　　分二　　　　　衍五<lb/>
　　　　觀象　　　　　太陽<lb/>
　　　　太隂<lb/>
　　卷之三<lb/>
　　　　少陽　　　　　少隂<lb/>
　　　　天樞　　　　　歲㑹<lb/>
　　　　司氣<lb/>
<pb n="KR3g0013_WYG_000-2a"/>
　　卷之四<lb/>
　　　　卦氣　　　　　盈縮<lb/>
　　　　象數　　　　　先後<lb/>
　　　　左右<lb/>
　　卷之五<lb/>
　　　　二中　　　　　陽復<lb/>
　　　　數原　　　　　鬼神<lb/>
　　　　變化<lb/>
<pb n="KR3g0013_WYG_000-2b"/>
　　　　<hi>臣</hi>等謹案天原發微五卷宋鮑雲龍撰雲龍<lb/>
　　　　字景翔歙縣人景祐中鄉貢進士入元不仕<lb/>
　　　　食貧力學以秦漢以來言天者或拘於數術<lb/>
　　　　或淪於空虚致天人之故鬱而不明因取易<lb/>
　　　　中諸大節目博考詳究先列諸儒之說於前<lb/>
　　　　而以己見辨論其下擬易大𫝊天數二十有<lb/>
　　　　五立目二十五篇曰太極以明道體曰動静<lb/>
　　　　以明道用曰静動以明用本於體曰辨方言<lb/>
<pb n="KR3g0013_WYG_000-3a"/>
　　　　一嵗運行必胎坎位曰𤣥渾言萬物終始總<lb/>
　　　　攝天行曰分二言動静初分曰衍五言隂陽<lb/>
　　　　再分曰觀象言四象生兩儀之故曰太陽曰<lb/>
　　　　太隂曰少陽曰少隂以日月星辰分配用邵<lb/>
　　　　子之說與大𫝊㫖異曰天樞言北辰曰嵗㑹<lb/>
　　　　言十二次曰司氣言七十二候曰卦氣言焦<lb/>
　　　　京學為太𤣥所出曰盈縮言置閏曰象數言<lb/>
　　　　圖書曰先後言先後天曰左右言左旋右旋<lb/>
<pb n="KR3g0013_WYG_000-3b"/>
　　　　曰二中言五六為天地中曰陽復言復為天<lb/>
　　　　心曰數原言萬變不出一理曰鬼神言後世<lb/>
　　　　所謂鬼神多非其正曰變化言天有天之變<lb/>
　　　　化人有人之變化而以朱子主敬之說終之<lb/>
　　　　深有見於天人合一之理雖其中或泛濫象<lb/>
　　　　數多取揚雄舊說不免稍近於襍而要其貫<lb/>
　　　　串通達條縷分明精粗内外無不該貫實說<lb/>
　　　　易家綱領固未以小疵掩其大醇也元元貞<lb/>
<pb n="KR3g0013_WYG_000-4a"/>
　　　　間鄭昭祖刋行其書方回為之序至於明初<lb/>
　　　　其族人鮑寧本趙汸之說附入辨正百餘條<lb/>
　　　　剖析異同多所推闡又作篇目名義及採雲<lb/>
　　　　龍與方回答問之語為節要一卷冠之於首<lb/>
　　　　蓋亦能發明雲龍之學者然於原文頗有所<lb/>
　　　　刪改非復元貞刋本之舊矣乾隆四十二年<lb/>
　　　　二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3g0013_WYG_000-4b"/>
　　　　　　　　　　總　校　官<hi>臣</hi>陸　費　墀<lb/>
<pb n="KR3g0013_WYG_000-5a"/>
天原發微序<lb/>
伏羲發造化之秘而寓之卦書憂天下後世之荒於無<lb/>
也孔子就陰陽卦畫上推出太極来又懼天下後世之<lb/>
錮於有也荒於無則舍人言天入於䜟緯而人事廢錮<lb/>
於有則舍天言人出於智巧而天道泯二者皆非體用<lb/>
一源之學也是以聖人既以形而上者載之易矣子貢<lb/>
又曰性與天道不可得聞其抑揚反覆之微旨深矣朱<lb/>
子謂先聖教人就逐事上説合凑將来即歸大處濓溪<lb/>
<pb n="KR3g0013_WYG_000-5b"/>
却就大腦頭上發出使人透體便知二者各有所指其<lb/>
原則一而已上天下地曰宇孰有大於天地者往古来<lb/>
今曰宙孰有逺於古今者愚謂大者天地一者太極一<lb/>
則久久則大宇宙之間孰有加於此哉是故一而大謂<lb/>
之天天包地外乾以一畫而包坤地之二是為三數言<lb/>
天則三才在其中矣識一陰一陽之謂道則人之仁義<lb/>
地之剛柔不言可知茲不揆陋庸妄纉輯先儒要語成<lb/>
二十五篇上合天數以理為經以氣為緯自太極而下<lb/>
<pb n="KR3g0013_WYG_000-6a"/>
天原發微序<lb/>
伏羲發造化之秘而寓之卦書憂天下後世之荒於無<lb/>
也孔子就陰陽卦畫上推出太極来又懼天下後世之<lb/>
錮於有也荒於無則舍人言天入於䜟緯而人事廢錮<lb/>
於有則舍天言人出於智巧而天道泯二者皆非體用<lb/>
一源之學也是以聖人既以形而上者載之易矣子貢<lb/>
又曰性與天道不可得聞其抑揚反覆之微旨深矣朱<lb/>
子謂先聖教人就逐事上説合凑將来即歸大處濓溪<lb/>
<pb n="KR3g0013_WYG_000-6b"/>
却就大腦頭上發出使人透體便知二者各有所指其<lb/>
原則一而已上天下地曰宇孰有大於天地者往古来<lb/>
今曰宙孰有逺於古今者愚謂大者天地一者太極一<lb/>
則久久則大宇宙之間孰有加於此哉是故一而大謂<lb/>
之天天包地外乾以一畫而包坤地之二是為三數言<lb/>
天則三才在其中矣識一陰一陽之謂道則人之仁義<lb/>
地之剛柔不言可知茲不揆陋庸妄纉輯先儒要語成<lb/>
二十五篇上合天數以理為經以氣為緯自太極而下<lb/>
<pb n="KR3g0013_WYG_000-7a"/>
判為天地燦為日月星辰分為四時五行隱於河洛<lb/>
之精微散於大易之象數古今往来人物聚散屈伸<lb/>
相禪消息盈虚之為千萬變不過曰通於晝夜而知<lb/>
其説皆祖濓洛以来及儒先緒餘鎔鑄其語言意脉<lb/>
以為之辭非敢角而馳也雖蠡測管窺未易精博掇<lb/>
其大者書之使世之言天者知太極本不離於陰陽<lb/>
陰陽亦不離於太極物物賦受之中莫匪造化流行<lb/>
之妙故曰明於天地之性而不惑於神怪君子之學<lb/>
<pb n="KR3g0013_WYG_000-7b"/>
孰有大於此哉知此則識向上根源矣若天星垣𤣥<lb/>
漠躔度隱微言某事則某應此固司天者之事若以<lb/>
五行陰陽太極求之亦吾儒性分内事也昔人有言<lb/>
理究伊川數窮康節如詣其極則亦一而已矣惟窮<lb/>
理盡性至命之君子得之孔子大聖人也猶曰好古<lb/>
敏求又曰不知老之將至其所以忘食忘憂者果為<lb/>
何事况下於聖人萬萬者哉愚也未之有得是有望<lb/>
於當世之博雅君子也庚寅嵗長至日紫陽後學鮑<lb/>
<pb n="KR3g0013_WYG_000-8a"/>
雲龍序<lb/>
知其然不知其所以然可乎其然如何形而下者也其<lb/>
所以然如何形而上者也蒼蒼天也孔子曰知我者其<lb/>
天乎孟子曰知其性則知天矣此亦蒼蒼者非歟天有<lb/>
形有象有氣有數有萬物皆形而下者也藝精術專讀<lb/>
多見博或知之形而上者一言以蔽之曰道析而言之<lb/>
天理天命天性天心天則天德天威天討在圖為圖在<lb/>
書為書在易為易在範為範不測謂神不息謂誠何謂<lb/>
<pb n="KR3g0013_WYG_000-8b"/>
元亨利貞何謂剛徤中正巫祝毉卜知乎哉江之南紫<lb/>
陽山之北黄山之下有隱君子魯齋鮑公精於易學無<lb/>
書不觀妙年冠計偕選年七十一長囘一歲與囘兄弟<lb/>
交終其身客於同里廣西道儒學副提舉敬齋鄭公之<lb/>
家交友相得貲之著書其書曰天原發微五卷二十五<lb/>
篇天果有原乎曰有即所謂形而上之道也漢儒曰道<lb/>
之大原出於天如此則是先有天而後有道原本也宜<lb/>
當曰道者天之原而天之形象氣數萬物道之末也器<lb/>
<pb n="KR3g0013_WYG_000-9a"/>
也公之書首太極陰陽未生先有此道故孔子曰太<lb/>
極陰陽既生道在陰陽既有天地道在天地既有萬<lb/>
物道在萬物故朱子曰一物各具一太極次二曰動<lb/>
靜次三曰靜動人皆知對待流行之動而不知天與<lb/>
聖人主靜實為動之君動靜自元起靜動自貞起故<lb/>
也後二篇明造化之鬼神非老釋之鬼神述造化之<lb/>
變化及學問之變化皆有功斯道往聖先賢前作後<lb/>
述搜𤣥獵㝠㕘以已見天原之微備矣是書也往復<lb/>
<pb n="KR3g0013_WYG_000-9b"/>
難問將十年敬齋梓其書行世囘宿諾魯齋以序文<lb/>
序文至以今年十一月十七日日南至而魯齋前十<lb/>
日以疾不起家僅有一孫嗚呼痛哉牖下尚有一卷<lb/>
未刻敬齋為竟其事囘聞之輒增書魯齋生謝本末<lb/>
併就書敬齋樂善尚義之美能盡師友之義而囘所<lb/>
書亦庶乎不負兄弟之義云魯齋名雲龍字景翔<lb/>
敬齋名昭祖字孔明與囘皆古歙州歙縣人元貞<lb/>
二年丙申十二月十五日已酉里友弟方回萬里<lb/>
<pb n="KR3g0013_WYG_000-10a"/>
序<lb/>
天有原乎曰有太極是也太極果何物乎曰無物也太<lb/>
極判有天有地有人有萬物皆物也獨太極則非物也<lb/>
物器也有道焉物氣也有理焉物形質也有命焉有性<lb/>
焉有心焉囿乎器成乎氣凝乎形質而為物則有象有<lb/>
數有色有聲有臭有味有長短小大重輕多少皆顯者<lb/>
也有微者焉合顯微而一貫之則得之矣是故言器不<lb/>
言道言氣不言理言形質不言命性心滑於土苴為小<lb/>
<pb n="KR3g0013_WYG_000-10b"/>
伎不知天者也乃若言道而違器言理而舍氣言命性<lb/>
心而外形質淪於空虚為異端亦不知天者也吾友鮑<lb/>
景翔述聖賢格言著天原發微其知天者歟且周子所<lb/>
謂無極而太極者何也此之謂道此之謂理上帝以此<lb/>
降衷之謂命庶類以此秉彞之謂性人得此以為喜怒<lb/>
哀樂未發之中之謂心總其原而言之則謂之太極欲<lb/>
求所謂極之太者而不可得也則謂之無極萬有粲然<lb/>
畢具而無端倪無方所無兆朕朱子所謂造化之樞紐<lb/>
<pb n="KR3g0013_WYG_000-11a"/>
品彚之根柢以為非物而實則為物之祖以為無物而<lb/>
未嘗不行乎有物之中學者知此則知天之原矣景翔<lb/>
取程子語發之名之曰冲漠㣲乎哉此知天第一義也<lb/>
由冲漠有二氣故動静静動之說次之曰動静者以一<lb/>
元對待流行之氣兼言之也動而生陽静而生隂太極<lb/>
非能動也動者氣也氣亦非始於動也動前有静莫知<lb/>
其端以其動者先言之元為四徳之首也所以聖人體<lb/>
元出庶物外之著見者也曰静動者以一嵗流行之氣<lb/>
<pb n="KR3g0013_WYG_000-11b"/>
専言之也剥復之間有坤卦四時有冬一日有夜非謂<lb/>
有静無動也静為動體貞為四徳之幹也所以聖人主<lb/>
静立人極内之存養者也其次曰辨方者北方也隂終<lb/>
子半陽始子半在書朔易在𤣥罔冥故正固二義龜蛇<lb/>
象之曰𤣥渾者天形也天之外不可知也天之内皆氣<lb/>
也天包地體而氣貫之海地為底流至無地則天氣吸<lb/>
水一涸無迹以日行地底消之也曰分二者隂陽也曰<lb/>
衍五者水火木金土也缺一不可二氣五行無極二五<lb/>
<pb n="KR3g0013_WYG_000-12a"/>
妙合真精淮南大戴謂日火外景金水内景道家者流<lb/>
謂金水潜光收視返聽以養其生謂日有食火有滅不<lb/>
欲外明先儒非之當明而明為離晉當晦而晦為明夷<lb/>
天不可廢日火異端乃欲廢日與火可乎曰觀象者日<lb/>
月星辰也太陽日太隂月少陽星而少隂無象天之十<lb/>
二次天壤也七八九六有變不變寒暑晦明無乎不在<lb/>
舉其大者言之也曰天樞者北辰也北辰無星在北極<lb/>
星内一度有半至宋人始知之斗杓所建以正四時故<lb/>
<pb n="KR3g0013_WYG_000-12b"/>
謂之辰曰嵗㑹者邵子經世書也以一嵗十二月推一<lb/>
元十二㑹氣北而南則治氣南而北則亂疫癘藥療旱<lb/>
潦貯儲輔相裁成又在乎人曰司氣者七十二候曰卦<lb/>
氣者六日七分月更六候出大小戴四卦配四時六十<lb/>
卦配三百六十五日四分日之一出於焦京知天之一<lb/>
端也曰盈縮者攷氣盈朔虚以置閏也曰象數者河圖<lb/>
八卦洛書九疇也曰先後者伏羲易先天也文王周公<lb/>
易後天也孔子兼先後天𫝊易者也天未然而我先之<lb/>
<pb n="KR3g0013_WYG_000-13a"/>
天已然而我後之先後之義也曰左右者天左旋七曜<lb/>
右轉也南面而觀易之初畫其字為一即有左有右有<lb/>
中再畫為二交二為十即又有上有下有中以一為圈<lb/>
置十於内則天圎地方左東右西前南後北上午下子<lb/>
六合虚而包地四維實以承天河洛先天三圖皆然曰<lb/>
二中者天數五居中地數六居中圖書一居五中人居<lb/>
天地中心居人中即三聖授受之中也曰陽復者復卦<lb/>
七日来復也曰復者若失之而再得之喜之也自午至<lb/>
<pb n="KR3g0013_WYG_000-13b"/>
子為七以日代月為日聖人於姤不言崇陽也隔中孚<lb/>
一卦六日七分卦氣之說亦巧矣姑存之若夫數原鬼<lb/>
神變化三篇景翔猶未輕繕寫其大綱莫要於易莫備<lb/>
於關洛以来諸老所言矣幸卒成之以惠後學昔朱子<lb/>
嘗欲為大爾雅而近世有為性理字義者未若此知天<lb/>
之原而能發其微也雖然體用一原顯微無間言天而<lb/>
滑於小伎則裨竈梓慎落下閎鮮于妄人耿夀昌巫咸<lb/>
甘石之徒皆能之言天而淪於異端則老子之道生一<lb/>
<pb n="KR3g0013_WYG_000-14a"/>
有生於無列子莊子之太始太素太初王輔嗣之寂然<lb/>
至無孔頴逹之不生而物自生與夫釋氏之無形本寂<lb/>
寥皆誕也天道之與器也天理之與氣也天命天性天<lb/>
心之與形質也未始相離屈伸消息幽明死生之故初<lb/>
非二致一以貫之可也而所以貫之如何其惟敬之謂<lb/>
乎敬則誠誠則一立坤二之直方至乾二之閑存誠之<lb/>
通動為先元而貞動此敬也誠之復静為先貞而元静<lb/>
此敬也自太極析而言之心性命理道合而言之道而<lb/>
<pb n="KR3g0013_WYG_000-14b"/>
已一太極而已無愧於太極之所以與我者敬而已敬<lb/>
之至誠而已探原發㣲致知也始事也窮原造㣲力行<lb/>
也終事也吾儕不可不勉也景翔與予同邑而長一嵗<lb/>
今年六十有六寳祐戊午鄉貢進士其書二十五篇擬<lb/>
天數二十有五云至元辛卯三月十一日戴元表序<lb/>
<pb n="KR3g0013_WYG_000-15a"/>
辨正凡例<lb/>
　一魯齋鮑先生雲龍著天原發㣲二十五篇擬易大<lb/>
　　傳天數二十有五又散為三百八十四條擬易卦<lb/>
　　三百八十四爻可見此書全本於易原本各條正<lb/>
　　文大字書之所採先儒格言作註則低一字分行<lb/>
　　細書于下書成於前元元貞間已刻梓盛行其書<lb/>
　　所論多隂陽造化性命鬼神之理皆祖述徃聖先<lb/>
　　賢格言惜乎類聚有法而選擇未精此辨正所以<lb/>
<pb n="KR3g0013_WYG_000-15b"/>
　　作也<lb/>
　一辨正新本各條正文與註文俱作大字書但註文<lb/>
　　低一字辨正比註文又低一字其間小節目有所<lb/>
　　去取則細註于下<lb/>
　一辨正云者註文有失則考據先儒之說以正之其<lb/>
　　間盖有存其文而辨于後者依朱子孝經刋誤例<lb/>
　　也亦有不勝其繁而刪之只舉其得失之辭而辨<lb/>
　　于後者依中庸或問辨諸說得失例也<lb/>
<pb n="KR3g0013_WYG_000-16a"/>
　一辨正大節目如太極篇蔡節齋以無極解易字又<lb/>
　　謂易乃太極所自出魯齋謂易在兩儀萬化之先<lb/>
　　天樞篇馬融指北辰為太極等語象數篇以混淪<lb/>
　　言太極以河圖生成數分隂陽以河圖四正配四<lb/>
　　陽卦主意皆與朱子異愚於太極河圖各著總論<lb/>
　　于下其餘則隨文見義而辨正之各見本篇下<lb/>
　一魯齋所採先儒語録及經世等書以各書原文考<lb/>
　　之有字様訛謬或脱漏者或前條註文錯入後條<lb/>
<pb n="KR3g0013_WYG_000-16b"/>
　　者或引一段居中而上下文意不相接者想此必<lb/>
　　門人代録而有此失今各據原文改正<lb/>
　一少陽篇所列星辰方位及所主災祥並出春秋傳<lb/>
　　國語及歴代史書天文志虚谷云吾輩非星翁術<lb/>
　　士姑知其畧而已今一依舊本無辨正<lb/>
　一象數篇原註多有碍今以胡雲峰所註㕘校去取<lb/>
　　隨見本篇<lb/>
　一近代先儒陳定宇趙東山於此書各有議東山書<lb/>
<pb n="KR3g0013_WYG_000-17a"/>
　　城南曹仲逹所蔵近年方得觀只於額上畧節標<lb/>
　　寫凡二十餘處其當理者悉入辨正中以東山二<lb/>
　　字書之定字議則未之見也<lb/>
　一前後辨正共百餘條其分辨異同處多係要義<lb/>
　一按魯齋虚谷戴元表三序所云太極之判與太極<lb/>
　　𣺌茫之始等語未免猶襲漢唐之失予於太極篇<lb/>
　　辨正中已採呉文正之言以正諸儒之誤復深求<lb/>
　　朱子邵子之說而剖析于下觀序文者當知之<lb/>
<pb n="KR3g0013_WYG_000-17b"/>
　一虚谷序辯漢儒言天字與朱子稍異問荅節要中<lb/>
　　載魯齋荅語已明故不贅論<lb/>
　一此書有小節得失不及悉辯者以其非要義所關<lb/>
　　不欲繁其辭學者但於大者求之則小者自不能<lb/>
　　掩也<lb/>
<pb n="KR3g0013_WYG_000-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0013_WYG_000-18b"/>
伏羲氏王天下龍馬負圖出河其數一六居下二七居<lb/>
上三八居左四九居右五十居中伏羲則之以畫八卦<lb/>
<pb n="KR3g0013_WYG_000-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0013_WYG_000-19b"/>
大禹治水神龜出洛負文列於背有數至九其數以五<lb/>
居中戴九履一左三右七二四為肩六八為足禹因第<lb/>
之以成九疇<lb/>
<pb n="KR3g0013_WYG_000-20a"/>
</p>
<p>
<pb n="KR3g0013_WYG_000-21a"/>
　朱子曰○此所謂無極而太極也所以動而陽静而<lb/>
　隂之本體也然非有以離乎隂陽也即隂陽而指其<lb/>
　本體不雜乎隂陽而為言爾□此○之動而陽静而<lb/>
　隂也中○者其本體也□者陽之動也○之用所以<lb/>
　行也□者隂之静也○之體所以立也□者□之根<lb/>
　也□者□之根也□此陽變隂合而生水火木金<lb/>
　土也□者陽之變也□者隂之合也○隂盛故居右<lb/>
　○陽盛故居左○陽穉故次火○隂穉故次水○冲<lb/>
<pb n="KR3g0013_WYG_000-21b"/>
　氣故居中而水火之□交系乎上隂根陽陽根隂也<lb/>
　水而木木而火火而土土而金金而復水如環無端<lb/>
　五氣布四時行也○□□五行一隂陽五殊二實<lb/>
　無餘欠隂陽一太極精粗本末無彼此也太極本無<lb/>
　極上天之載無聲臭也五行之生各一其性氣殊質<lb/>
　異各一其○無假借也□此無極二五所以妙合無<lb/>
　間也○乾男坤女以氣化者言也各一其性而男女<lb/>
　一太極也○萬物化生以形化者言也各一其性而<lb/>
<pb n="KR3g0013_WYG_000-22a"/>
　萬物一太極也<lb/>
<pb n="KR3g0013_WYG_000-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0013_WYG_000-23b"/>
　易繫辭上曰易有太極是生兩儀兩儀生四象四象<lb/>
　生八卦八卦定吉㐫吉㓙生大業<lb/>
<pb n="KR3g0013_WYG_000-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0013_WYG_000-24b"/>
繫辭曰易有太極是生兩儀兩儀生四象四象生八卦<lb/>
卲子曰一分為二二分為四四分為八是為八卦自八<lb/>
而十六十六而三十二三十二而六十四尤見法象自<lb/>
然之妙也<lb/>
<pb n="KR3g0013_WYG_000-25a"/>
</p>
<p>
<pb n="KR3g0013_WYG_000-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0013_WYG_000-26b"/>
易大傳曰天地定位山澤通氣雷風相薄水火不相射<lb/>
八卦相錯數徃者順知來者逆是故易逆數也<lb/>
雷以動之風以散之雨以潤之日以烜之艮以止之兊<lb/>
以說之乾以君之坤以蔵之<lb/>
　邵子曰此一節明伏羲八卦也八卦相錯者明交相<lb/>
　錯而成六十四也數徃者順若順天而行是左旋也<lb/>
　皆巳生之卦也故云數徃也知来者逆若逆天而行<lb/>
　是右行也皆未生之卦也故云知来也夫易之數由<lb/>
<pb n="KR3g0013_WYG_000-27a"/>
　逆而成矣此一節直解圖意若逆知四時之謂也<lb/>
　朱子曰以横圖觀之有乾一而後有兊二有兊二而<lb/>
　後有離三有離三而後有震四有震四而巽五坎六<lb/>
　艮七坤八亦以次而生焉此易之所以成也而圓圖之<lb/>
　左方自震之初為冬至離兊之中為春分以至於乾<lb/>
　之末而交夏至焉皆進而得其已生之卦猶自今日<lb/>
　而追數昨日也故曰數徃者順其右方自巽之初為<lb/>
　夏至坎艮之中為秋分以至於坤之末而交冬至焉<lb/>
<pb n="KR3g0013_WYG_000-27b"/>
　皆進而得其未生之卦猶自今日而逆計来日也故<lb/>
　曰知来者逆然本易之所以成則其先後始終如横<lb/>
　圖及圓圖右方之序而已故曰易逆數也<lb/>
<pb n="KR3g0013_WYG_000-28a"/>
</p>
<p>
<pb n="KR3g0013_WYG_000-29a"/>
　雲峯胡氏曰朱子嘗欲於方圓圖内取出方圖在外<lb/>
　庶圓圖虚中以象太極今從之邵子詩云天地定位<lb/>
　否泰反類山澤通氣咸損見義雷風相薄恒益起意<lb/>
　水火相射既濟未濟四象相交成十六事朱子曰<lb/>
　此是釋方圖中兩交股底且如西北角乾東南角<lb/>
　坤是天地定位便對西南角否東北角泰次乾是<lb/>
　兊次坤是艮山澤通氣便對次否之咸次泰之損<lb/>
　後四卦亦如此共十六事以是推之方圖八卦之<lb/>
<pb n="KR3g0013_WYG_000-29b"/>
　位即是横圖生出之序横圖乾一坤八自前而後<lb/>
　方圖乾一坤八自下而上由卦之有八故不相隔<lb/>
　而交者左右各七如兊次乾乾與兊即交於其次<lb/>
　如此者凡七隔一卦交者六如乾與離隔一卦相<lb/>
　交同人大有亦隔一卦相對兊與震離與巽震與<lb/>
　坎巽與艮坎與坤皆是隔二卦交者五如乾與震隔<lb/>
　二卦相交无妄大壯亦隔二卦相對兊與巽離與坎<lb/>
　震與艮巽與坤皆是隔三卦交者四乾與巽兊與坎<lb/>
<pb n="KR3g0013_WYG_000-30a"/>
　離與艮震與坤隔四卦交者三乾與坎兊與艮離與<lb/>
　坤隔五卦交者二乾與艮兊與坤隔六卦交者一乾<lb/>
　與坤不相隔者其交最多上下各七交之最逺者其<lb/>
　交最少上下各一西北與東南二隅交西南與東北<lb/>
　二隅不交無他東北陽方西南陰方西北東南陰陽<lb/>
　之交故此二隅其交最宻而經世之數獨於其交者<lb/>
　有取焉有㫖哉○邵子曰圖皆從中起方圖自中起<lb/>
　則有震巽之一陰一陽然後有坎離艮兊之二陰二<lb/>
<pb n="KR3g0013_WYG_000-30b"/>
　陽又然後成乾坤之三陰三陽其序皆自内而外内<lb/>
　四卦四震四巽相配而近有雷風相薄之象震巽之<lb/>
　外十二卦縱横有坎離有水火不相射之象坎離之<lb/>
　外二十卦縱横有艮兊有山澤通氣之象艮兊之外<lb/>
　二十八卦縱横有乾坤有天地定位之象四而十二<lb/>
　十二而二十二十而二十八皆有隔八相生之妙又<lb/>
　其中為震巽者各四自是而為坎離者各八而坎離<lb/>
　之上下四震四巽復存焉自震巽坎離之外而為艮<lb/>
<pb n="KR3g0013_WYG_000-31a"/>
　兊者各十二而艮兊之上下震巽坎離者各四又自<lb/>
　震巽坎離艮兊之外為乾坤者各十六而乾坤之上<lb/>
　下為震巽坎離艮兊者又各四焉<lb/>
<pb n="KR3g0013_WYG_000-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0013_WYG_000-32b"/>
　雲峯胡氏曰右十二月卦氣或謂出京房非也復至<lb/>
　日臨八月易固言之矣皇極經世書以一嵗之月一<lb/>
　日之辰配一元之㑹一運之世皆十二也亥子之交<lb/>
　混沌始判巳午之交升降攸分一日十二時如此一<lb/>
　嵗十二月如此一元十二㑹皆如此俯仰乾坤之消<lb/>
　息上下古今之盛衰觀此十二卦亦可見矣十二月<lb/>
　三十六旬分之則七十二候三十六陽分之則為七<lb/>
　十二畫此圖縱而數之陽與隂皆自一而六横而數<lb/>
<pb n="KR3g0013_WYG_000-33a"/>
　之陽六其六合之為三十六又見得陽一而隂二三<lb/>
　十六陽貫乎三十六隂之中天地間無非一陽氣之<lb/>
　運而已息於復盈於乾消於姤虚於坤消息盈虚天<lb/>
　行也易獨於剥卦言之其意深矣即圎圖六十四卦<lb/>
　而四分之左自復一陽至臨二陽所厯十六卦以踰<lb/>
　四分之一臨之二陽至乾六陽所厯之八而四四而<lb/>
　二二而一不過四分之一右之隂亦然始極緩終極<lb/>
　速蓋震離生於少隂乾兊生於太陽震一陽動而為<lb/>
<pb n="KR3g0013_WYG_000-33b"/>
　復即其初少隂中之一陽也隂中之陽其進也緩此<lb/>
　復之後所以厯十六卦而後為臨也臨下體兊自一<lb/>
　陽進而二陽已得其初太陽之陽矣陽中之陽其進<lb/>
　也速此臨之後所以不越十六卦而為泰為壯為夬<lb/>
　為乾也右之隂亦然或曰十二卦體但有乾坤震巽<lb/>
　艮兊無坎離何也曰震巽一陽一隂坎離二陽二隂<lb/>
　所以未便成三陽三隂者離中有少隂而二陽分必<lb/>
　至於兊則隂在外而二陽合遂可進而成三陽之乾<lb/>
<pb n="KR3g0013_WYG_000-34a"/>
　坎中有少陽而二隂分必至於艮則陽在外而二隂<lb/>
　合遂可進而成三隂之坤復姤一陽一隂之後必厯<lb/>
　十六卦而後成二陽臨二隂遯者政以其間有坎離<lb/>
　故也<lb/>
<pb n="KR3g0013_WYG_000-35a"/>
</p>
<p>
<pb n="KR3g0013_WYG_000-36a"/>
易大傳曰帝出乎震齊乎巽相見乎離致役乎坤說言<lb/>
乎兊戰乎乾勞乎坎成言乎艮萬物出乎震震東方也<lb/>
齊乎巽巽東南也齊也者言萬物之絜齊也離也者明<lb/>
也萬物皆相見南方之卦也聖人南面而聽天下嚮明<lb/>
而治盖取諸此也坤也者地也萬物皆致養焉故曰致<lb/>
役乎坤兊正秋也萬物之所説也故曰説言乎兊戰乎<lb/>
乾乾西北之卦也言隂陽相薄也坎者水也正北方之<lb/>
卦也勞卦也萬物之所歸也故曰勞乎坎艮東北之卦<lb/>
<pb n="KR3g0013_WYG_000-36b"/>
也萬物之所成終而所成始也故曰成言乎艮神也者<lb/>
妙萬物而為言者也動萬物者莫疾乎雷撓萬物者莫<lb/>
疾乎風燥萬物者莫熯乎火說萬物者莫説乎澤潤萬<lb/>
物者莫潤乎水終萬物始萬物者莫盛乎艮故水火相<lb/>
逮雷風不相悖山澤通氣然後能變化既成萬物也<lb/>
　邵子曰至哉文王之作易也其得天地之用乎故乾<lb/>
　坤交而為泰坎離交而為既濟也乾生於子坤生於<lb/>
　午坎終於寅離終於申以應天之時也置乾於西北<lb/>
<pb n="KR3g0013_WYG_000-37a"/>
　退坤為西南長子用事而長女代母坎離得位而兊<lb/>
　艮為耦以應地之方也王者之法其盡於是矣○朱<lb/>
　子曰此言文王改易伏羲卦圖之意也盖自乾南坤<lb/>
　北而交則乾北坤南而為泰矣自離東坎西而交則<lb/>
　離西坎東而為既濟矣乾坤之交者自其所已成而<lb/>
　反其所由生也故再變則乾退乎西北坤退乎西南<lb/>
　也坎離之變者東自上而西西自下而東也故乾坤<lb/>
　既退則離得乾位而坎得坤位也震用事者發生於<lb/>
<pb n="KR3g0013_WYG_000-37b"/>
　東方巽代母者長養於東南也○雲峯胡氏曰先天<lb/>
　對待後天流行先天變而為後天流行中又自有對<lb/>
　待所以説卦言先天必繼之以後天而於後天之末<lb/>
　又終之以先天也<lb/>
<pb n="KR3g0013_WYG_000-38a"/>
</p>
<p>
<pb n="KR3g0013_WYG_000-39a"/>
</p>
<p>
<pb n="KR3g0013_WYG_000-40a"/>
</p>
<p>
<pb n="KR3g0013_WYG_000-41a"/>
</p>
<p>
<pb n="KR3g0013_WYG_000-42a"/>
</p>
<p>
<pb n="KR3g0013_WYG_000-43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0013_WYG_000-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天原發微圖説<lb/>
<pb n="KR3g0013_WYG_000-44a"/>
欽定四庫全書<lb/>
　天原發微篇目名義　　　　明　鮑寧　撰<lb/>
　太極○摠天地萬物之理而得名魯齋云雖涵隂陽<lb/>
　　動靜於其中而不雜隂陽動靜以為言㓗净精微<lb/>
　　不涉纎毫人力其措辭命意不與下二篇相雜者<lb/>
　　此也<lb/>
　動靜○有太極則有動靜太極理也動靜氣也理乘<lb/>
　　氣而行萬化之源也<lb/>
<pb n="KR3g0013_WYG_000-44b"/>
　靜動　其立意與上篇動靜不同從造化流行一歳<lb/>
　　之終而復始説起葢動靜自元起靜動自貞起是<lb/>
　　也<lb/>
　辨方　言造化起於北方隂終於子半陽生於子半<lb/>
　　也虚谷謂亦前篇主靜之意魯齋謂彼言天而此<lb/>
　　言地實有不同也<lb/>
　𤣥渾　言天行健其氣無涯陽得兼隂故摠天地言<lb/>
　　之也<lb/>
<pb n="KR3g0013_WYG_000-45a"/>
　分二　動靜分為隂陽也<lb/>
　衍五　隂陽衍為五行也<lb/>
　觀象　兩儀生四象此摠言其綱也<lb/>
　太陽　太隂　少陽　少隂　此以四象分言也舉<lb/>
　　其要言之在易為七八九六在天為日月星辰在<lb/>
　　地為水火土石推而廣之葢無物不然也<lb/>
　天樞　北辰居中不動旋斗杓於外以建四時齊七<lb/>
　　政有人君之象也<lb/>
<pb n="KR3g0013_WYG_000-45b"/>
　歲㑹　日月之行一歲十二㑹以一歲之數推一元<lb/>
　　之數即邵子經世書所衍之妙也<lb/>
　司氣　一年有四時八節十二月二十四氣七十二<lb/>
　　候也<lb/>
　卦氣　出焦京所傳以四卦配四時六十卦配三百<lb/>
　　六十五日四分日之一揚子雲之𤣥㫖邵子之先<lb/>
　　天皆有合乎此也<lb/>
　盈縮　一朞之日以二十四氣計之而有餘以十二<lb/>
<pb n="KR3g0013_WYG_000-46a"/>
　　朔計之而不足故置閏以定時成歲也<lb/>
　象數　明河圖洛書自然之數示易範之所自出也<lb/>
　先後　伏羲易先天也文王易後天也孔子十翼兼<lb/>
　　先後天也聖人先天而天不違後天而奉天時與<lb/>
　　道為一也<lb/>
　左右　言左旋右旋天道日月一也河圖洛書二也<lb/>
　　先天圖三也<lb/>
　二中　天數中於五地數中於六二中數流行天地<lb/>
<pb n="KR3g0013_WYG_000-46b"/>
　　間得其中者則正而吉也<lb/>
　陽復　五月一隂生即剥去一陽至十月六陽剥盡<lb/>
　　十一月而一陽復生曰陽復者喜之也<lb/>
　數原　數出於氣雖有萬變然以理揆之則其原一<lb/>
　　也<lb/>
　鬼神　舉其要言之即二氣之屈伸徃来者也分言<lb/>
　　之大傳始説幽明次説死生末説鬼神之情狀葢<lb/>
　　有未易窮究者上蔡謝氏云須是將来做箇題目<lb/>
<pb n="KR3g0013_WYG_000-47a"/>
　　入思議始得是也<lb/>
　變化　在天地有隂陽之變化在人有氣質之變化<lb/>
　　氣質之變化從學問中来始乎為士終乎為聖人<lb/>
　　也<lb/>
　<lb/>
　<lb/>
　<lb/>
　<lb/>
<pb n="KR3g0013_WYG_000-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天原發微篇目名義<lb/>
<pb n="KR3g0013_WYG_000-48a"/>
欽定四庫全書<lb/>
　天原發微問答節要　　　　明　鮑寧　撰<lb/>
　　魯齋著天原發微二十五篇虚谷一一辨析其義<lb/>
　　前後問難凡數十札魯齋皆有答辭原本分作三<lb/>
　　卷今本去煩複削瑕纇間採要義附入各篇條下<lb/>
　　復選其文理明粹足以啓發人者録作一卷庶後<lb/>
　　學觀之有以知二先生用意之不茍云鮑寧題<lb/>
問曰冲漠者論周子太極無極取程子冲漠無联萬象<lb/>
<pb n="KR3g0013_WYG_000-48b"/>
森然巳著十字為證此一叚本易有太極周子無極又<lb/>
引邵子心為太極道為太極之下引游氏所謂寂然無<lb/>
思萬善未發是無極也此心昭然靈源不昧是太極也<lb/>
西山真氏曰喜怒哀樂未發渾然一性而已無形無象<lb/>
之中萬善畢具豈非無極而太極乎末釋易有太極一<lb/>
叚尤佳足以破陸象山兄弟之彊辨有功斯道不少也<lb/>
　答曰易有太極而周子言無極只是無形而有此理<lb/>
　古今言理學一大綱領也今止以太極二字分章而<lb/>
<pb n="KR3g0013_WYG_000-49a"/>
　冠於二十五篇之首者正以其為萬物之本雖涵隂<lb/>
　陽動靜於其中而不雜隂陽動靜以為言潔淨精微<lb/>
　不涉纎毫人力所以措辭命意不敢與下二篇相雜<lb/>
　者此也<lb/>
問曰道為太極心為太極邵子語也太極有理而無形<lb/>
朱子語也或問予今以器對道言氣對理言又以命性<lb/>
心對形質言得無多命字性字否予答曰道與理互言<lb/>
之大言之為道精言之為理命乃維天之命於穆不已<lb/>
<pb n="KR3g0013_WYG_000-49b"/>
之命非死生貴賤夀夭之命一以理言一以氣言予所<lb/>
云命理也性有天命之性氣質之性予以性為太極指<lb/>
天命之性也心有道心人心有已發之心有未發之心<lb/>
予所指道心也未發之心也道理命性心皆無形迹方<lb/>
所聲臭可求皆太極也所從言異耳<lb/>
　答曰邵子曰道為太極朱子謂道指天地萬物自然<lb/>
　之理而言愚謂道即太極也今曰為者葢言天道流<lb/>
　行所以賦予萬物而為之太極也又曰心為太極朱<lb/>
<pb n="KR3g0013_WYG_000-50a"/>
　子謂心指人得是理以為一身之主而言真氏謂萬<lb/>
　物總㑹於吾心以此而應萬變各適其當又為一事<lb/>
　一物之太極矣斯言得之下繫曰形而上者謂之道<lb/>
　形而下者謂之器上繫曰一隂一陽之謂道朱子曰<lb/>
　隂陽便是器道便是太極今先生序起處便云太極<lb/>
　非物也物器也有道焉物氣也有理焉物形質也有<lb/>
　命性心焉辭不費而意味足如群蟄久閉之後半夜<lb/>
　劈初一聲之雷轟轟自九天而下聞者莫不蘇醒也<lb/>
<pb n="KR3g0013_WYG_000-50b"/>
　竒哉竒哉中庸曰維天之命於穆不已天之所以為<lb/>
　天朱子曰天命即天道也又曰太極之動靜是天命<lb/>
　之流行也此命以理言而不以氣言非死生夀夭之<lb/>
　謂命矣子思子曰天命之謂性此則純是天理非太極<lb/>
　而何若夫氣質之性乃此理墮於人之形體中或晦<lb/>
　或明已非天命之本然矣至於人之一心即又統天<lb/>
　命之性以為之主人而無心心而非道則何以應萬<lb/>
　事之變而使之各當其理此邵子所以曰心為太極<lb/>
<pb n="KR3g0013_WYG_000-51a"/>
　也然心者虚靈知覺之物雖無方所可指而有形便<lb/>
　有氣謂之道心乃是理義上發出来底若謂心為太<lb/>
　極也須玩味為之一字始得且心感物而動始有人<lb/>
　心道心之分精一執中皆是動時工夫以道心為性<lb/>
　以中為未發者皆誤也又垂教曰太極是道如何又<lb/>
　是理如何又言命性心又自解曰天所賦為命人所<lb/>
　受為性而心所以盡性至命皆太極也此語始有歸<lb/>
　宿矣愚又舉程說以證之曰天道流行賦予萬物是<lb/>
<pb n="KR3g0013_WYG_000-51b"/>
　之謂命萬事萬殊各有天然之則是之謂理人得是<lb/>
　理以生謂之性是性所存虚靈知覺為一身之主宰<lb/>
　是之謂心實則非二也然則太極也道也理也命性<lb/>
　心也可一以貫之矣<lb/>
問曰道之大原出於天此一句董子語疑尚有病道太<lb/>
極也未有天先有道既有天道在天中及有地道在地<lb/>
中至於有人有物則道亦不離人物之中故曰一物各<lb/>
具一太極邵子曰太極已見氣也亦有病謂太極已見<lb/>
<pb n="KR3g0013_WYG_000-52a"/>
氣則太極有迹矣謂道之大原出於天此語不敢引用<lb/>
如此則道在有天之後矣皆恐未安<lb/>
　答曰易乾鑿度云太極未見氣太初者氣之始太始<lb/>
　者形之始太素者質之始此四句者同論天地之前<lb/>
　天地之始此云太極未見氣今邵子却云已見氣愚<lb/>
　謂邵子見識精到决不道此恐是傳寫之間誤未字<lb/>
　為已字耳未可知前已辨之矣又曰道之大原出於<lb/>
　天天不變道亦不變此董子告武帝䇿中語也愚謂<lb/>
<pb n="KR3g0013_WYG_000-52b"/>
　此箇天字恐是指天理之總處而言孔子所謂性與<lb/>
　天道中庸所謂天命之謂性朱子所謂太極之動靜<lb/>
　是天命之流行此天即理也便是太極為萬化之大<lb/>
　原處來教疑其有病某也未敢奉命<lb/>
問曰冲漠也動靜也靜動也此三者天下之大議論也<lb/>
謹之謹之其為序也渠容易言<lb/>
　答曰冲漠者太極也天地萬物人倫萬化無一不繫<lb/>
　於此動靜者陽動隂靜也太極由此而行天地萬物<lb/>
<pb n="KR3g0013_WYG_000-53a"/>
　人倫萬化亦無不繫於此靜動者由冬而春而夏而<lb/>
　秋太極随此而流行於一歲中也天地萬物人倫萬<lb/>
　化亦無不繫於此議論之大孰有大於此乎<lb/>
問曰今先專論天之靜動未說人之靜動故引太𤣥所<lb/>
謂罔𠖇者雖兩字却只是一箇靜意其云罔者有之舍<lb/>
而註曰有生於無𠖇者明之藏而註曰明以幽自藏亦<lb/>
大抵近乎老子之說老子謂道生一有生於無夫太極<lb/>
生兩儀不是道生一太極本無極亦不是有生於無絲<lb/>
<pb n="KR3g0013_WYG_000-53b"/>
毫差而霄壤隔不可不謹也真西山讀書記第二十卷<lb/>
極字條中辨析甚明老釋之學說有說無俱不分曉不<lb/>
過於無則泥於有老子曰有物混成先天地生此近乎<lb/>
太極也而可以有物言乎此道也而可曰物乎佛氏因<lb/>
之亦曰有物先天地無形本寂寥又走衮入作用是性<lb/>
弄精䰟上去尤非吾儒之所謂太極至於列莊議論依<lb/>
倣太極則曰太易未見氣太初氣之始太始形之始太<lb/>
素質之始則皆涉乎太極已判之後見氣見質見形而<lb/>
<pb n="KR3g0013_WYG_000-54a"/>
不見此理之本原矣豈儒者之言乎揚子之學以𤣥凖<lb/>
易魏鶴山甞以其象數取之三三而九與二二而四二四<lb/>
而八朱子亦以其曉數取之獨有生於無偏主於靜乃<lb/>
老氏緒論也執事所謂靜動者有坤卦而後有復卦有<lb/>
冬而後春有夜而後晝有貞而後元易固言之乾靜専<lb/>
動直坤靜翕動闢程子又有云不専一則不能直遂不<lb/>
翕聚則不能發散<lb/>
　答曰太𤣥罔者有之舍註云有生於無𠖇者明之蔵<lb/>
<pb n="KR3g0013_WYG_000-54b"/>
　註云明以幽自蔵此又宋范之徒不善為註而失其<lb/>
　㫖矣今盡削之而後可孟子引陽虎為仁不富之言<lb/>
　虎何人哉人非而言是君子取之况於𤣥乎愚取罔<lb/>
　𠖇二字而釋之曰罔者有之舍冬至以後是也罔如<lb/>
　以虚器而藏乎物之實天地閉塞而成冬歛藏陽氣<lb/>
　於九地之下而不淺斯之謂舍也𠖇者明之藏大雪<lb/>
　以前是也陽明之氣生於子而盛於已隂𠖇之氣生<lb/>
　於午而熾於亥冬者藏也昔為陽明而散為光風霽<lb/>
<pb n="KR3g0013_WYG_000-55a"/>
　月者今為隂晦而藏於幽崖寒谷也君子之闇然而<lb/>
　日章造化之功成而身退<hi>寧按闇然日章是言罔功成身退是言𠖇</hi>是或<lb/>
　一道罔𠖇自是兩義張氏曰𠖇當為北罔當為中𠖇<lb/>
　如人之背罔如背之心罔𠖇亦不是一箇靜意𠖇當<lb/>
　動極而靜之初罔當静極而動之初罔𠖇是包涵一<lb/>
　箇動與靜在中而未露也削去其註而鍜鍊其辭則<lb/>
　查滓不留而本真見矣曰正固曰朔易曰罔𠖇曰龜<lb/>
　蛇曰靜動葢有如磁石引針而膠漆莫解也又曰佛<lb/>
<pb n="KR3g0013_WYG_000-55b"/>
　氏因有物無形之語又滚走入作用是性弄精䰟上<lb/>
　去非吾儒之所謂太極列莊論議依倣太極則或曰<lb/>
　太易或曰太初又曰太始太素則皆涉乎太極已判<lb/>
　之後見氣見形見質而不見此理之本原老佛之徒<lb/>
　言無則過於無言有則過於有全與儒者不同此段<lb/>
　引用皆已從佛老區穴裏做將来所以知其病祖而<lb/>
　欲㧞其本塞其源也若昌黎公闢佛止從皮鞟外闢<lb/>
　之知佛為世法之害而不知佛之病祖一旦至海上<lb/>
<pb n="KR3g0013_WYG_000-56a"/>
　遂為大顛屈得頭低吾儒之學所以要造其極不徒<lb/>
　在言語文章必須知道而後可使本根耐固不為邪<lb/>
　説動揺識其窟穴處從而敺之則彼自屈服而易為<lb/>
　力矣西山真氏曰自周子以前凡論太極皆以氣言<lb/>
　莊列是也此邵子太極已見氣也之語所以不敢引<lb/>
　也孰知太極之為理而非氣也哉吾今而後知先生<lb/>
　之粹於儒學而視佛老為贅疣矣豈不快哉<lb/>
問曰王弼曰天地以本為心者也凡動息則靜靜非對<lb/>
<pb n="KR3g0013_WYG_000-56b"/>
動者也雷動風行運化萬變寂然至無是其本矣故動<lb/>
息地中乃天地之心見也若以有為心則異類未獲存<lb/>
矣予斷斷然非之曰此老氏之說也按易乾卦之彖傳<lb/>
曰乾元者始而亨者也利貞者性情也朱子曰元亨是<lb/>
動發用在外利貞是靜而伏藏在内又曰性情如言本<lb/>
體元亨是發用處利貞是収歛歸本體處又曰天地之<lb/>
心别無可做只是生物而已又引碩果不食而為説曰<lb/>
到冬時若無生意矣不知却收歛在下每實各具生理<lb/>
<pb n="KR3g0013_WYG_000-57a"/>
便見生生不窮之意朱子明言天地之心與生生不窮<lb/>
之意如此而輔嗣乃云寂然至無是其本矣如此則是<lb/>
死殺了天地之心木實草子之在地中者凍而至死乎<lb/>
既無凍死之理則是有生生之意有生生之意則是天<lb/>
地以生物為心其謂若以有為心則異類未獲存矣恐<lb/>
當一筆勾去之不然則存而闢之<lb/>
　答曰闢王弼之靜近乎老其說曰天地以本為心動<lb/>
　息則靜靜非對動寂然至無是其本矣又以一隂一<lb/>
<pb n="KR3g0013_WYG_000-57b"/>
　陽為無隂無陽尤為謬戾此則佛老謂清凈則天地<lb/>
　歸之意史氏斥之以為王何之罪浮於桀紂其来久<lb/>
　矣先生闢之之嚴其又孟子闢邪説之心歟侯喜服<lb/>
　矣然則輔嗣之說正所謂靜而無動物也寂㓕也豈<lb/>
　知天地之心某前引其説却不敢盡以予之合周程<lb/>
　邵王四説而聽學者之自擇則非専取其靜矣今謹<lb/>
　如来教述其説書於後以闢之曰輔嗣之説老氏之<lb/>
　説也其曰寂然至無天地生生不息豈無也哉其曰<lb/>
<pb n="KR3g0013_WYG_000-58a"/>
　靜非對動則是死殺了天地之心木實草子與根之<lb/>
　在地中果無陽動之意則將盡凍而至於死乎碩果<lb/>
　在地萌芽在核即一果之㣲而天地之心見矣烏乎<lb/>
　靜或者曰靜中有動固也然斯時也龍蛇蟄藏草木<lb/>
　歸根孰見其為動者愚曰不然萬物収歛生意藏宿<lb/>
　於心身若死而心則活矣是乃不動之動藏乎其中<lb/>
　而人不見其動耳必如此説而坤復動靜之意始圓<lb/>
　不然人但見其形靜而不知其中有動者存則易流<lb/>
<pb n="KR3g0013_WYG_000-58b"/>
　入於輔嗣之説朱子曰元亨是動發用在外利貞是<lb/>
　靜伏藏在内愚曰謂之伏藏在内果何物也即昔日<lb/>
　之陽動於外者今而伏於此故曰利貞者性情也言<lb/>
　性而帶箇情便有動意此即天地含生之心以此見<lb/>
　寂然至無不謂之妄而何雖然動不自動必自靜来<lb/>
　吾儒亦不可因輔嗣而以靜為諱也<lb/>
問曰揚子雲之學某頗不取其所謂爰清爰静惟寂惟<lb/>
寞近乎老氏之學故立於哀平衰亂之朝王莾簒弑之<lb/>
<pb n="KR3g0013_WYG_000-59a"/>
際而不能去其所謂太𤣥者擬易卦之字義乃是厯法<lb/>
取一歳三百六十日之晝夜為賛為測易之卦有内外<lb/>
貞悔又有乗承比應互反飛伏揲蓍則有七八九六之<lb/>
變如太𤣥一定死殺硬本未可擬易之奥良以其學偏<lb/>
於靜有見於易坤之柔而昧乎用六之利永貞故終其<lb/>
身能柔而不能剛其言已差其立朝不足法所著太𤣥<lb/>
世間無此亦可據愚見不若専取周子主靜立人極之<lb/>
説為佳<lb/>
<pb n="KR3g0013_WYG_000-59b"/>
　答曰揚子雲之為人朱子綱目書之行不足取久矣<lb/>
　先儒謂其捐棄世故一禪内學似今世所謂不通世<lb/>
　務之儒相似然太𤣥之作古人亦多有好之者如馬<lb/>
　公邵子是也又不可以一眚掩其美栁子厚文亦是<lb/>
　如此<lb/>
問曰辨方者謂造化以北方為首朔易二名龜蛇二物<lb/>
罔𠖇二義人身二腎以明冬至子半舊年新年分一月<lb/>
而二之亦是前段主靜之意某謂執事之學稱揚子雲<lb/>
<pb n="KR3g0013_WYG_000-60a"/>
者多而參以邵子隂陽之間之見然攷之先天圖萬化<lb/>
生於子復卦之下惟震之一畫見天地心靜不終靜靜<lb/>
為動根動靜靜動間不容髪執事謂合王周程邵數説<lb/>
觀之是也然王弼與正義不是吾儒學問終可疑<lb/>
　答曰辨方之意似與靜動相連實不然也彼言天而<lb/>
　此言地也若合而不分則四方上下前後左右又似<lb/>
　無星之秤無寸之尺矣此所以不容不别作一義以<lb/>
　申之中雖分用揚子雲語只是形容題目却不把作<lb/>
<pb n="KR3g0013_WYG_000-60b"/>
　正用<lb/>
問曰分二者謂隂陽也衍五者謂五行也皆周子通書<lb/>
之衍義也<lb/>
　本章詳矣兹不贅<lb/>
問曰觀象者以日月星辰為四象也似與朱子具載邵<lb/>
子畫卦次序老陽少陽老隂少隂不同四象之初止是<lb/>
隂陽老少揲蓍則有七八九六在天為隂陽太少在地<lb/>
為剛柔太少而隂陽太少不止日月星辰在一嵗則春<lb/>
<pb n="KR3g0013_WYG_000-61a"/>
夏秋冬暖熱寒凉在一日則子午卯酉旦晝暮夜前輩<lb/>
不識畫卦次序不曉隂陽老少四象但謂兩儀為天地<lb/>
<hi>兩儀只是一隂一陽兩箇儀兩畫是也象者擬左陽右隂畫在地上耳</hi>天地生四象為日<lb/>
月星辰而已<lb/>
　答曰所謂剛柔隂陽老少之象天地間事事物物皆<lb/>
　有之人之自少至老時之自春至冬日之自晝至夜<lb/>
　木有根本枝葉花有開謝收結莫不皆然特以其在<lb/>
　易象者舉其㣲而在天象者示其著爾先生以在天<lb/>
<pb n="KR3g0013_WYG_000-61b"/>
　在地在一歲一日言之其得之矣<lb/>
問曰天樞當只是北辰今觀所著維北有斗至萬象森<lb/>
列八句却只説北斗註中有曰魁一星為天樞謂北斗<lb/>
至其空後方引程子曰北辰自是不動朱子曰北辰北<lb/>
極天之樞也此却非北斗天樞只是一物不是兩物欲<lb/>
望改定此章先只是北辰居所而衆星拱之末後却説<lb/>
北斗爾雅䟽中謂北極謂之北辰者極中也辰時也居<lb/>
天之中人望之在北因名北極斗杓所建以正四時故<lb/>
<pb n="KR3g0013_WYG_000-62a"/>
云北辰論語云為政以徳譬如北辰是也如此則辰也<lb/>
斗杓也常相向者也古謂北極即是北辰至朱文公方<lb/>
攷見北辰在北極星内一度半辰無星也爾雅䟽謂斗<lb/>
杓所建以正四時故謂之辰亦佳望修潤分曉<lb/>
　答曰天樞當只是北辰今所著云維北有斗以下八<lb/>
　句只説北斗註中又謂魁星為天樞及後空處方引<lb/>
　程子朱子以說北辰為天之樞此髙明之見洞燭其<lb/>
　失而救之也第不知北辰名天樞而北斗第一星曰<lb/>
<pb n="KR3g0013_WYG_000-62b"/>
　魁亦名天樞何也豈北斗與北辰之在天皆為天之<lb/>
　樞紐而不可易故相同乎北辰居中不動固矣而天<lb/>
　官又曰斗為帝車運乎中央何耶皆所未喻某述此<lb/>
　章時失於匆遽未曽仔細校勘所以誤也去冬求教<lb/>
　時將謂先生髙以天下之學不肯屑意于此今乃恵<lb/>
　教而加以精核後學之福也愚少見豫章羅君箕山<lb/>
　閔公伯冶胡公自言知天云北辰不是北斗北極五<lb/>
　星極星在四星間辰星又在極星之内今夜有雲不<lb/>
<pb n="KR3g0013_WYG_000-63a"/>
　見何時當為拈出庚申至今三十餘年悔當時不問<lb/>
　其詳今看先儒紙上所談終未分曉兹䝉賜教曰北<lb/>
　極謂之北辰人望之在北因名北極耳又舉爾雅䟽<lb/>
　曰斗杓所建以正四時故云北辰如此則二名又相<lb/>
　雜矣既謂之斗杓又謂之北辰可乎誠所未喻又曰<lb/>
　如此則辰也斗杓也常相向也果如此論則相向之<lb/>
　狀若何斗杓而向北辰則不指十二辰而指天心北<lb/>
　辰而向斗杓則辰又無迹可驗愚不能决更求師指<lb/>
<pb n="KR3g0013_WYG_000-63b"/>
　朱文公謂北辰在北極星内一度有半然被蔡季通<lb/>
　問云極星只在天中東西南北皆取正於極而極星<lb/>
　皆在其上何也文公無以答去後思之却云只是背<lb/>
　坐極星極星便是北而南則無定位如何如何<lb/>
問曰京房卦氣揚子因之為太𤣥揚子太𤣥邵子因之<lb/>
為經世經世精於太𤣥太𤣥精於卦氣執事之言是矣<lb/>
然愚見終不以為然記得前朝厯必書坎震離兊與夫<lb/>
辟公卿大夫之名於厯中七十二候亦書之今厯皆去<lb/>
<pb n="KR3g0013_WYG_000-64a"/>
之惟於一月之首書六候耳焦氏易林今傳於世一卦<lb/>
變六十三卦四千九十六占其辭甚率神其説者以為<lb/>
占必有驗然京房得之以殺身揚子又以艱深文淺易<lb/>
為太𤣥亦終至於敗名京房之病在於泥數而昧理揚<lb/>
子之病在於學老氏之靜而不知動邵子髙矣妙矣然<lb/>
開物閉物之説不亦小待天地乎所以程子不肯學其<lb/>
數近世祝秘皇極音聲數尤鄙俚自謂已知今日之事<lb/>
恐偶中也知道君子當付之黙魏鶴山最喜太𤣥有一<lb/>
<pb n="KR3g0013_WYG_000-64b"/>
長句想已見矣因又思之邵康節詩冬至子之半天心<lb/>
無改移一陽初動處萬物未生時即冬至節十一月中<lb/>
陽已復矣六日七分之説必謂更隔中孚一卦六爻而<lb/>
後陽復如此則康節詩不可用也吾儕非好辨亦要分<lb/>
曉而已胷中一有滯礙則道理晦又記得蔡九峰書傳<lb/>
閏月定四時筭數俱差與朱子語録不合曾下筭子一<lb/>
筭否<lb/>
　答曰太𤣥倣焦京卦氣而作朱子已言之矣若邵子<lb/>
<pb n="KR3g0013_WYG_000-65a"/>
　之學乃得之李挺之其傳出於希夷有自来矣又有<lb/>
　所謂音聲之學乃自其家傳伊川丈人得之其於<lb/>
　揚子之書有以發邵子之獨智而充廣之矣吾觀邵<lb/>
　子與二程所交甚宻程子甞稱之曰堯夫之學大抵<lb/>
　似揚雄又曰亦不盡如之則於揚子之學信乎其深<lb/>
　有所得矣故其每取揚子之説有曰洛下閎改顓帝<lb/>
　厯為太初厯揚子雲凖太初而作太𤣥凡八十一首<lb/>
　九分共三卦凡五隔四四分之則四分當一卦卦氣<lb/>
<pb n="KR3g0013_WYG_000-65b"/>
　起於中孚故首中卦又云子雲既知厯法又知厯理<lb/>
　又云子雲作太𤣥可謂知天地之心而詩又有内外<lb/>
　天人之説天根而對以月窟卦氣亦用六日七分其<lb/>
　他黙㑹處尤多未易枚舉是經世之作於太𤣥不無<lb/>
　所助也而謂其學盡出於𤣥則不可某非深於𤣥者<lb/>
　也亦粗識其梗槩而不忍棄耳彼蘓氏之易且不識<lb/>
　性宜其不取太𤣥之儗易而謂其以艱深而文淺易<lb/>
　易有竒一偶一而揚子雲有□焉人謂其好竒字而<lb/>
<pb n="KR3g0013_WYG_000-66a"/>
　怪也多載酒以問之豈知其多識先秦古書焉今觀<lb/>
　商卣所刻有作□作□一象天<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>象地□象人其文<lb/>
　已見於商豈子雲所杜撰者字既本於古而數尤合<lb/>
　於易人見其數以三起謂一生三而近於老也詎知<lb/>
　太極函三為一而易乾初畫亦止有三焉由是推之<lb/>
　三三而九三九二十七三其天三三其地四三其天<lb/>
　五三其地六其為數也亦無徃而不與易合豈五千<lb/>
　文之可例耶學雖未純亦一竒也自先漢以来至今<lb/>
<pb n="KR3g0013_WYG_000-66b"/>
　千數百年好之者不下一二十家今不暇述舉其大<lb/>
　言之如唐之大儒昌黎公尊之以為聖人之徒宋之<lb/>
　大儒司馬公甞凖之以作潛虚彼其功名在宇宙纉<lb/>
　著在通鑑而其精神心術則寓於潛虚之一書今人<lb/>
　才不曉其㫖又取而罵之當知康節之在當時與司馬<lb/>
　公相與至矣此書豈無自而作葢亦祖於𤣥耳一自<lb/>
　莽大夫之書出於朱子而後諸儒始有議論而薄其<lb/>
　為人先儒論之詳矣為其止是深潛其思潛心於内<lb/>
<pb n="KR3g0013_WYG_000-67a"/>
　如世之所謂書癡耳其學所以有體無用其潛於内<lb/>
　者未必純乎正所以動而行於外者未免易於差也<lb/>
　其投閣其美新亦本諸此朱子既書之以為後世為<lb/>
　儒而無節義之戒矣而其於𤣥間亦取焉亦道並行<lb/>
　而不相悖也所以世之鉅人絶徳間有好之者豈其<lb/>
　胷中盡無斟酌而妄取之哉必有以也得非以其理<lb/>
　之所在人心所同自有不可磨滅者郭璞術之至不<lb/>
　足道者也吾儒所不齒既殺其身矣而其書猶傳荀<lb/>
<pb n="KR3g0013_WYG_000-67b"/>
　卿子天下之賤儒也既不識性又以其徒殺天下學<lb/>
　士今其書猶在而無恙此何理哉取其善以去其不<lb/>
　善也至於京房之易得之焦延夀延夀之在當時亦<lb/>
　以此得名甞曰得我道以亡身者京生也既逆知其<lb/>
　不令終矣而京亦竟以是殺其身其學若不足取矣<lb/>
　然觀其忠於告君而君不用則其心亦可亮朱子不<lb/>
　咎其人而取之以衍易一卦而六十四推而至於四<lb/>
　千九十六誠足以為易道之助也其他如歐陽氏之<lb/>
<pb n="KR3g0013_WYG_000-68a"/>
　司天考朱漢上之卦氣圖又取之焉雖與易之本㫖<lb/>
　不合而亦無害於理先生何絶之深也又詔曰今若<lb/>
　以六日七分為是則十一月為冬至節於此時陽已<lb/>
　復矣必謂更隔中孚一卦六爻而後復則康節子半<lb/>
　之詩不可用也斯言誠是矣愚謂六日七分之説起<lb/>
　於復卦七日来復之語按易稽覽圖云九月剥卦陽<lb/>
　盡至十一月復卦陽来剥復中間隔坤一卦有六日<lb/>
　七分舉成數言故曰七日来復康節之詩正指此時<lb/>
<pb n="KR3g0013_WYG_000-68b"/>
　而言也今稽之卦氣序又謂隔中孚一卦六爻而後<lb/>
　陽復似覺有異愚謂不然隔坤一卦者以每月辟卦<lb/>
　論也隔中孚一卦者以十一月五卦未濟蹇頤中孚<lb/>
　復論也復卦既為十一月之辟一卦足矣而又以卦<lb/>
　氣序而分五者五亦復卦中之條目耳五六三十日<lb/>
　加以三十五分始成一月之數候以分朔氣為内外<lb/>
　一侯二夫三卿四公五辟公正當復之上卦之下更<lb/>
　以復之六爻推之初九鶡鴠不鳴也六二虎始交也<lb/>
<pb n="KR3g0013_WYG_000-69a"/>
　六三茘挺出也至六四六五則蚯蚓結麈角解是為<lb/>
　冬至卦氣起於中孚夜半子時𧺫厯法正在於此以<lb/>
　五卦言雖曰中孚以辟卦言之則復之六四六五也<lb/>
　中孚之外安有復而曰隔中孚而後復云者此分水<lb/>
　泉動為上六一爻葢以復卦至此爻而終所以結筭<lb/>
　十一月之辟卦云耳或者又曰復言七日而不言月<lb/>
　遂舉詩之一日二日以證之以為六日七分雖巧而<lb/>
　於本㫖有礙愚又以為不然復止言日耳而今必求<lb/>
<pb n="KR3g0013_WYG_000-69b"/>
　以月解之可乎復之一卦坤下為震震少陽也其數<lb/>
　則七震東方日出之地也故得言日故曰七日来復<lb/>
　取此為義耳如曰臨以八月言臨之下卦為兊兊為<lb/>
　月其數少隂八故曰八月也所以臨言月而不言日<lb/>
　者以兊也復言日而不言月者以震也易之取義豈<lb/>
　茍然哉今必求以日易月而為之辭其不愈入於鑿<lb/>
　乎敢以是質之明鑑之下然則卦氣也太𤣥也皇極<lb/>
　經世也以表言之是皆為步占之書耳而於厯不為<lb/>
<pb n="KR3g0013_WYG_000-70a"/>
　無補以裏言之則卦氣近乎術太𤣥近乎道而皇極<lb/>
　經世則貫理與數而一之數外無理理外無數故能<lb/>
　舉日月星辰水火土石皇帝王伯易書詩春秋洋洋<lb/>
　乎天人之際内聖外王之道備矣是可以易言哉是<lb/>
　可以京焦揚雄輩所能髣髴也哉<lb/>
問曰卦氣内引邵子詩若無揚子天人學焉有莊生内<lb/>
外篇擊壤吟中不見此詩全篇以愚意味之邵子非真<lb/>
以美揚子莊子也蓋借以自喻在我者學貫天人故能<lb/>
<pb n="KR3g0013_WYG_000-70b"/>
著為觀物内篇外篇耳揚子雲不識性則天人之學未<lb/>
為精莊子内篇礙理已多外篇則尤多礙理者泰初有<lb/>
無無有註泰初易説云氣之始也似有大疵又曰太一<lb/>
形虛與禮記夫禮必本於太一又大不同曰性者生之<lb/>
質也只説得氣質之性如伯夷死名盜跖死利同為傷<lb/>
生伐性如此則全無是非只要生不要死来教所作卦<lb/>
氣義説序有云用舍行藏修身俟命罔不在中随時之<lb/>
義大矣此說未為不是但専守十月純坤理㑹藏心于<lb/>
<pb n="KR3g0013_WYG_000-71a"/>
淵而已即道家金水之説也區區竊謂執事於揚子之<lb/>
學有所得故於靜動一篇尤着力為説未若學孔子仕<lb/>
止久速各當其可時止則止何必純坤之為據乎<lb/>
　答曰揚子之𤣥前賢已好之不敢沒其善揚子之失<lb/>
　朱子已書之不可掩其過此天下萬世之公是非前<lb/>
　已評之矣程子曰漢儒之中愚必以揚子為賢第不<lb/>
　合黽勉於莽賢之間畏死而不敢去是安得為大丈<lb/>
　夫哉朱子又曰子雲為人思沉㑹去思索如隂陽消<lb/>
<pb n="KR3g0013_WYG_000-71b"/>
　長之妙他直是去推求某戊子冬甞作卦氣義説本<lb/>
　之焦京而輔以楊雄蓋取其善隂陽而用之也豈取<lb/>
　其藏心于淵而放其出處之謬哉雖至愚極陋之人<lb/>
　亦知其為失身於莽而無坤六二直方之操矣吾儕<lb/>
　讀書為士胷中尚有耿耿存詎肯低首下心而為是<lb/>
　貪生茍禄之為耶如卦氣説序中所謂用舍行藏者<lb/>
　豈曰一於退而已哉昔伊尹之耕于有莘也是藏也<lb/>
　使上不遇湯亦終於藏耳上有湯矣而下若無尹之<lb/>
<pb n="KR3g0013_WYG_000-72a"/>
　才尹豈求用哉惟上下交相遇而後可否則終藏焉<lb/>
　可也嚴子陵上有光武為故人尚且必於求退豈其<lb/>
　好靜哉胷中自有竒見耳故曰君子難進易退也茍<lb/>
　時不遇道不行西唐山中亦可授業也河汾水曲亦<lb/>
　可講道也依樹為屋竹罃為杯亦可徜徉也何必校<lb/>
　書天禄食粟黄門喪其名節哉獨不聞任永之盲乎<lb/>
　獨不聞杜微之瞶乎孔子曰用之則行舎之則藏孟<lb/>
　子曰君子行法以俟命而已矣中庸曰君子而時中<lb/>
<pb n="KR3g0013_WYG_000-72b"/>
　易曰隨時之義大矣哉非孔子各當其可之謂乎時<lb/>
　當堯舜而為巢由庶乎其可時當莽閏而為揚雄君<lb/>
　子恥之故曰邦有道貧且賤焉恥也邦無道富且貴<lb/>
　焉恥也以一歲觀之自子至已六陽之月光風霽月<lb/>
　之時也此臯䕫稷卨伊傅周召之徒得以行其志於<lb/>
　其中又有復臨泰壯夬乾之别各有斟酌順時而動<lb/>
　可也豈可一於出自亥至午六隂之月晦𠖇否塞之<lb/>
　時也此商山四皓竹溪六逸之徒隠居以求其志於<lb/>
<pb n="KR3g0013_WYG_000-73a"/>
　其中又有姤遯否觀剥坤之殊自分劑量相時以處<lb/>
　可也豈可一於入邵子所謂皇帝王伯者是也三百<lb/>
　六十各有其日弦望晦朔各有其月温凉燥濕寒暑<lb/>
　代謝君子處之曲折萬變又莫不與天之一時一刻<lb/>
　一動一靜相周旋觀燕鴈之徃来而知進退驗草木<lb/>
　之榮悴而體吉㓙一六十卦氣圖中便如天地之運<lb/>
　世變輪雲之轉以吾身處之以吾心度之同一機括<lb/>
　此書蓋有所感而作也豈曰規規焉放揚子雲之步<lb/>
<pb n="KR3g0013_WYG_000-73b"/>
　武而為是篇哉先生既有以教不敢隠而不言<lb/>
問曰易曰復其見天地之心乎程子曰一陽復于下乃<lb/>
天地生物之心也先儒皆以靜為見天地之心葢不知<lb/>
動之端乃天地之心也又曰復卦非天地之心復則見<lb/>
天地之心與周子邵子之説各不同周子於坤上說靜<lb/>
専言靜也邵子以坤復兩卦言靜動兼乎一靜一動之<lb/>
間也程子於動之端言天地之心尤有功於學者矣第<lb/>
靜非對動王輔嗣之説不然也寂然至無尤不然也動<lb/>
<pb n="KR3g0013_WYG_000-74a"/>
息地中乃天地之心見又大不然也如謂動息地中則<lb/>
生意絶滅龍蛇蟄而身亦死乎草木落而根亦槁乎天<lb/>
地以生物為心惟恐其不生也故陽氣潛于土中震雷<lb/>
伏於地下皆生物之心也真西山讀書記第十七卷天<lb/>
地之心一條先引易次引程子所言矣又次引朱子所<lb/>
言明註問王輔嗣説寂然至無為天地心如何朱子曰<lb/>
彼説非也若靜處説無不知下面一畫作甚麽又曰十<lb/>
月豈得無天地之心流行只自若又天地自有箇無心<lb/>
<pb n="KR3g0013_WYG_000-74b"/>
之心西山復於其末引簡在帝心帝乃震怒及人心天<lb/>
意等語而曰天本無心安得有意况於怒乎以其福善<lb/>
禍淫不少差忒若有意於怒焉耳朱子所謂無心之心<lb/>
學者所宜深體也論至此則輔嗣靜非對動寂然至無<lb/>
乃老氏之説孔穎達正義不生而物自生乃附㑹輔嗣<lb/>
之説是不可不削之也不削之則存其説而辨正之不<lb/>
然是亦老氏之學矣<lb/>
　答曰復其見天地之心乎又辟王弼寂然至無以天<lb/>
<pb n="KR3g0013_WYG_000-75a"/>
　地為心一段以靜非對動不然也寂然至無尤不然<lb/>
　也遂援引周程邵子朱子西山真氏之語説得痛快<lb/>
　輔嗣可謂無所逃其罪矣兹不贅請以朱子無心之<lb/>
　心一條為對可乎夫天地流行豈有心哉謂之有心<lb/>
　固不可謂之無心亦不可謂其有心則鑿謂其無心<lb/>
　則邈鑿則降殃降祥是有私意天有私意否乎邈則<lb/>
　以天道為難知為善為惡者一付之𣺌茫矣謂天無<lb/>
　心又可乎然則欲知天地無心之心即程子所謂曠<lb/>
<pb n="KR3g0013_WYG_000-75b"/>
　然而大公物来而順應者是也殛鯀興禹豈舜殛之<lb/>
　興之哉殛其所當殛我無私怒興其所當興我無私<lb/>
　喜是可以覩天地之無心矣無非寂滅也以理不以<lb/>
　氣氣行而理亦行我有善而帝心簡天與理契如磁<lb/>
　石之吸鍼也彼有惡而帝震怒天與欲違如水遇火<lb/>
　而必克也其簡在也其震怒也非天有二心也人自<lb/>
　有理欲之分故天亦自從而二之耳動於毫釐而應<lb/>
　於影響孰得以窺其際此無心之心所以非輔嗣寂<lb/>
<pb n="KR3g0013_WYG_000-76a"/>
　然至無之心也要必有主宰於𠖇𠖇之中者<lb/>
問曰七日来復止是自午至子七月而陽復聖人崇陽<lb/>
抑隂故於夏至不言京房六日七分之説以為厯法則<lb/>
誠巧矣除四卦主二十四氣餘六十卦各得六日七分<lb/>
恐伏羲文王周公之易無是也六日七分而冬至陽復<lb/>
其餘皆六日七分而交一卦恐於易道無相干涉漢上<lb/>
朱震子發獨取之有漢上易圖兩大册其中卦氣圖可<lb/>
攷似當著論以明其不然譬之參同契借易以言鉛汞<lb/>
<pb n="KR3g0013_WYG_000-76b"/>
於易本指不切也<lb/>
　答曰詳味六日七分之㫖已著其説於陽復篇矣兹<lb/>
　不敢贅魏伯陽參同契朱子所深取愚甞讀之亦是<lb/>
　一説未可少也<lb/>
問曰大衍之數五十小衍則五大衍則十其五而為五<lb/>
十正義以十干十二攴二十八宿為五十乃鄭康成附<lb/>
㑹漢儒之言恐不可取<lb/>
　答曰某作數原雖本大衍而推其起數則自動靜中<lb/>
<pb n="KR3g0013_WYG_000-77a"/>
　来河圖洛書皆其祖也大易一部象數已言未言皆<lb/>
　已燦然於中矣别當繳呈以求印證<lb/>
問曰未脱藳三篇鬼神變化有定本可抄亦似難而易<lb/>
不知數原作如何説望了畢日示教併此全部大字作<lb/>
淨本為佳小卜筮書留此可不必入二十五篇内也<lb/>
　答曰鬼神有定本可抄然亦似難而易也愚則曰易<lb/>
　而實難私竊以為人死曰鬼不是死了便去為鬼纔<lb/>
　氣散即屬隂耳鬼神亦如人之生於世也生於世者<lb/>
<pb n="KR3g0013_WYG_000-77b"/>
　自有許多人生於天者自有許多氣生於山川丘陵<lb/>
　淵澤中自有許多鳥獸草木蟲魚而為羽毛鱗介不<lb/>
　可一日息也然則生於幽明之中亦自有許多鬼神<lb/>
　千變萬化充塞宇宙者何限在天為日月星辰自是<lb/>
　一類有風霆雨露之變在地為山嶽河海自是一類<lb/>
　有興雲雨出怪物之變在物為水火土石自是一類<lb/>
　有海若山魑之變人有人之鬼神精氣魂魄是也精<lb/>
　氣聚則為人魂遊魄降散則為鬼矣康節謂人死復<lb/>
<pb n="KR3g0013_WYG_000-78a"/>
　為鬼鬼死復為人與坡公所謂幽則為鬼神明則復<lb/>
　為人者二先生之言又近佛老之説也如何如何未<lb/>
　免於儒學轉一步耳大抵鬼神不外隂陽隂陽無徃<lb/>
　不在鬼神亦無徃不在也變化亦自隂陽中推出至<lb/>
　於數原亦原於一隂一陽而生也微而毫釐絲忽大<lb/>
　而正澗溝載精而道徳性命粗而日用飲食幽而鬼<lb/>
　神造化之隠微顯而日月星辰之度數皆莫逃乎此<lb/>
　也理有許多數有許多相為對待可離可合可縱可<lb/>
<pb n="KR3g0013_WYG_000-78b"/>
　横亦無徃而不相值也少俟畢功以求印證兹不縷<lb/>
　縷云<lb/>
續承示至小卜筮書論左傳遇在二字遇為觀變玩占<lb/>
在為觀象玩辭良是執事長某一嵗考據精博辨析粹<lb/>
明不特年髙於某識見亦髙今之學者不特吾鄉無之<lb/>
恐當世未必有斯人也<lb/>
　某下士晚聞道其於天人性命之學不以饑寒而輟<lb/>
　僻處山林離去師友深以為憂今荷出爨下桐斵而<lb/>
<pb n="KR3g0013_WYG_000-79a"/>
　弦之升之清廟與雲門大卷者埓青萍長價此生何<lb/>
　幸耶卜筮一書今借名筮學研幾上卷筮原中卷筮<lb/>
　議下卷筮驗别當具呈求教<lb/>
比日承令嗣来讀所賜書燈下一再展玩乃知𤣥妙奥<lb/>
博不特知原而發微又將窮原而造微某戯謂被魯齋<lb/>
出一大策問令某答策一道可笑也體用一原之原顯<lb/>
微無間之微兩箇好字面又被魯齋摘取竒矣竒矣<lb/>
　某庚寅三月初避地雲嵐再遷上南煙杏二村因感<lb/>
<pb n="KR3g0013_WYG_000-79b"/>
　天時人事之變歸著此書正擬著筆未有其名數月<lb/>
　後夜夢中忽若有所得曰子可著天原發㣲云醒而<lb/>
　書之故以名篇非妄自杜撰今沐取斷木而青黄之<lb/>
　敢不淬礪終業以副雅望<lb/>
　<lb/>
　<lb/>
　<lb/>
　天原發㣲問答節要<lb/>
</p>
<p>
</p>
  </div>
</body>
</text>
</TEI>
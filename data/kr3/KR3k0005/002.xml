<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龍筋鳯髓判巻二</head>
    <p>
<pb n="KR3k0005_WYG_002-1a"/>
欽定四庫全書<lb/>
　龍筋鳯髓判巻二　　　唐　張鷟　　撰<lb/>
　　　　　　　　　　　明　劉允鵬　注<lb/>
禮部二條<hi>禮部周之春官也魏晋而下置祠部至隋而為禮部尚書唐因之</hi>
　　禮部奏海州朱鴈集岐州奏白麟見及薦郊廟二<lb/>
　　項俱無空信州申未知合附以否<lb/>
典朕三禮大舜委於姜夷<hi>尚書舜典云有能典朕三禮僉曰伯夷孔安國注云天地</hi>
<hi>各之三禮伯夷臣名姜姓</hi>分勑六卿成王任於宗伯<hi>尚書成王作周官曰六卿分職</hi>
<pb n="KR3k0005_WYG_002-1b"/>
<hi>宗伯掌邦禮</hi>建兹嵗首<hi>梁元帝繤要正月/孟春亦曰首嵗</hi>實曰春官<hi>鄭元周禮注象</hi>
<hi>春所立之官也</hi>敦敘九族之親<hi>尚書臯陶謨曰惇敘九族孔安國注云九族髙祖至𤣥孫之親</hi>
<hi>也</hi>欽若五常之教<hi>尚書敬敷五教孔安國注云五教五常之教也</hi>祀地郊天之<lb/>
典舉其宏綱朝日夕月之儀撮其機要<hi>周禮兩圭祀地四圭祀天郭璞</hi>
<hi>天地圖讃天地肆瘞郊天致禮賈誼新書三代之禮春朝朝日秋暮夕月所以明有敬也孔安國尚書序舉其</hi>
<hi>宏綱撮其機要</hi>岐州俯鄰八水<hi>戴延之西征記闗内八水涇渭㶚滻澇潏澧滈</hi>斜瞻鸑<lb/>
鷟之峯<hi>國語周之興也鸑鷟鳴於岐山</hi>海部近控三山<hi>王子年拾遺記海中三山形如</hi>
<hi>壺謂方丈蓬萊瀛洲</hi>廻瞰鯨鯢之穴<hi>許氏説文鯨海大魚也雌曰鯢雄曰鯨庾闡海賦鯨鯢藴</hi>
<pb n="KR3k0005_WYG_002-2a"/>
<hi>而乍見木華海賦或屑没於黿鼉之穴</hi>陳敬所奏瑞鴈翻朱薛泰申文祥<lb/>
麟孕素<hi>此説本題朱鴈白麟也漢書武帝行幸東海獲赤鴈幸雍祠五畤獲白麟作朱鴈白麟之歌</hi>
赩丹霞於日羽晃若朝輪<hi>此形容瑞鴈翻朱毛萇詩傳赩赤色貌家語赤羽若日列</hi>
<hi>子日出如車輪</hi>晶白雪於霜毛皎同秋練<hi>此形容祥麟孕素孔稚圭北山移文度白</hi>
<hi>雪以方潔鮑照舞鶴賦壘霜毛而㺯影束哲餅賦弱如春綿白若秋練</hi>既無狀騐空有奏<lb/>
章尋鳥跡於雲空<hi>釋泥洹經如鳥飛空足跡難尋大般若經如空中鳥跡無所有不可得</hi>
察人形於水鏡<hi>道藏定觀經若水鏡之為鍳則隨物而現形釋金光明經譬如水鏡依於光故</hi>
<hi>空影得現種種異相空者即是無相  按二句是言無實跡</hi>刻猿猴於棘刺尚切見<lb/>
<pb n="KR3k0005_WYG_002-2b"/>
欺<hi>韓非子燕王好微巧衛人曰能以棘刺之端為母猴王曰何以理之曰以削王欲觀削客因逃人謂王曰</hi>
<hi>言談之士多棘刺之説</hi>説蠶繭於天公誰堪輙信<hi>漢武内傳東方朔曰臣嘗上天</hi>
<hi>天公謂下方人何衣曰衣蟲何若曰啄類馬色類虎名曰蠶今陛下茍以為詐願使人上天問之○按猴蠶二</hi>
<hi>事證無實也</hi>語同捕影不可誣神状等繫風如何薦廟<hi>此正言無</hi>
<hi>實也漢書繫風捕影終不可得</hi>管窺其事<hi>見上巻門下省注</hi>案記為宜<lb/>
　　于旦奏孝門舊多偽作<graphic n="KR1444" url="https://raw.githubusercontent.com/kanripo/KR-Gaiji/master/images/KR1444.png" mimeType="image/png"/>瑞並請破孝門勒從課<lb/>
天地所生人為萬物之貴<hi>孝經天地之性人為貴列子天生萬物惟人為貴</hi>人<lb/>
倫所重孝為百行之原<hi>孝經人之行莫大於孝唐𤣥宗孝經序雖五孝之用則别而百</hi>
<pb n="KR3k0005_WYG_002-3a"/>
<hi>行之原不殊</hi>昔傳曽閔之名<hi>蕭廣濟孝子傳閔損曽參門徒之中最有孝稱今言孝者莫不</hi>
<hi>本之曽閔</hi>今有荀何之譽<hi>初學記傳元著書稱荀最何曽曰文王之道事其親者古稱曽閔今</hi>
<hi>有荀何</hi>孝通厚載則白兔呈休<hi>後漢書方儲㓜䘮父事母母死乃負土成墳種竒樹</hi>
<hi>千株白兔㳺其下</hi>孝感圓穹則丹鳥結慶<hi>華陽國志孝子吳順養母赤鳥巢其門</hi>
于旦廵省風俗敷暢皇猷未聞沮勸之方<hi>左傳賞罰無章何以沮勸</hi>
遽表澆浮之迹舊蒙旌表<hi>尚書旌别淑慝表厥宅里魏收後魏書楊引母終哀毁過</hi>
<hi>禮追服父斬衰有司奏旌其門王列之安成記孝子符表以孝聞天下母有疾將絶至慟成咽母没亦没太守</hi>
<hi>樹雙闕以表其墓</hi>今請剔除詐濁不逮於詐清慕善猶愈於慕<lb/>
<pb n="KR3k0005_WYG_002-3b"/>
惡<hi>晋書張湛端嚴好禮人或謂湛為詐湛笑曰人皆詐惡我獨詐善不亦可乎</hi>豈可以己無<lb/>
仁不信仁者之行仁以己無孝即疑孝者之非孝蠻貊<lb/>
之國尚難或容父母之邦如何自處靡閑大禮<hi>史記未睹大體</hi>
好舉㣲疵<hi>淮南子人舉其疵則怨人</hi>事既不然若為通允<lb/>
祠部二條<hi>東晋而下皆有祠部郎唐改為祠禋大夫尋復舊延載元年制天僧尼𨽻焉</hi>
　　祠部郎中<hi>舊惟稱祠部郎唐置郎中</hi>孫佺状稱徃年度人多用<lb/>
　　財賄逓相囑請元無經業望更銓試不任者退還<lb/>
　　本邑<lb/>
<pb n="KR3k0005_WYG_002-4a"/>
國之大事在祀與戎<hi>左傳文</hi>人之所崇惟仙與佛<hi>北史張融曰道</hi>
<hi>之與佛遥極無二昔鴻飛天首越人以為鳬楚人以為鳦人自楚越鴻常一耳</hi>伏自恒星夜隕<lb/>
<hi>春秋荘公七年夏四月辛夘夜恒星不見夜中星隕如步雨瑞應經四月八日夜明星出佛從右脅墮地即行七</hi>
吉夢宵傳<hi>初學記漢夢金人傅毅以佛對帝遣使徃天竺得佛經及釋迦像自後佛法遍於中夏</hi>
既脱醉象之蹤<hi>涅槃經阿闍主令醉象蹋佛佛舒五指遂為五獅子醉象醒懼而退</hi>爰開<lb/>
白馬之寺<hi>初學記漢明帝立精舎以處摩騰即白馬寺也名白馬者相傳天竺有招提将毁之有一</hi>
<hi>白馬繞塔悲鳴即停毁后改招提為白馬諸處多取名焉</hi>明湏慈悲結慮忍辱凝懐<lb/>
<hi>法華經慈悲為室柔和忍辱為度</hi>坐鴿珍以勤誠<hi>佛經佛説法有鴿投坐下佛㸔見是一鷹</hi>
<pb n="KR3k0005_WYG_002-4b"/>
<hi>驅來乃割肉喂鷹全鴿命</hi>護鵝珠而守戒<hi>釋典人有珠僧見鵝呑其人失珠疑僧竊竟受誣罪</hi>
<hi>終護鵝不説呑珠</hi>指法塲之門户豁爾天開<hi>髙僧傳僧督得禅法要遂精練五門</hi>
<hi>郭璞江賦豁若天開</hi>導智海之波瀾渙然氷釋<hi>維摩經不入煩惱大海則不得一切</hi>
<hi>智寳杜預左傳序渙然氷釋</hi>如此之行業<hi>後魏釋老志凡説教大抵言生生之教皆因行業</hi>
乃出乎塵囂<hi>楞嚴經女修三昧本出塵勞偷塵心不除塵不可出左傳湫隘囂</hi>豈容闡<lb/>
提末品<hi>白居易與濟法師書佛以無上大慧觀一切衆生知其根性大小不等而以方便智説方便法</hi>
<hi>故為闡提楞伽經闡提有二種一者捨一切善根二者菩薩本自願方便</hi>沙彌淺學<hi>釋氏要覧僧落</hi>
<hi>髪後稱沙彌華言為息慈謂安息於慈悲之地又謂息惡行慈也</hi>不精不進<hi>李相經佛年十九出</hi>
<pb n="KR3k0005_WYG_002-5a"/>
<hi>家學道勤行精進</hi>曽無羅漢之因<hi>四十二章經辭親出家觧無為法名曰沙門進志清净成</hi>
<hi>羅漢沈約佛像銘積因成業</hi>行囑行賕<hi>此言本題逓相囑請廣韻囑付也託也賕音求許氏説文</hi>
<hi>以財枉法相謝也</hi>翻習檀施之業<hi>杜甫詩注梵語檀波羅宻華言布施合華梵之言而云檀</hi>
<hi>施</hi>四分十誦<hi>隋書經籍志天竺沙門鳩摩羅什譯十誦律佛陀邪舍譯四分律為小乗之學</hi>
本自靣墻<hi>尚書不學靣墻焦氏易林豫之坎墻髙蔽日</hi>六度三明<hi>瑞應經行六度維摩</hi>
<hi>經佛身從三明生</hi>舊來膠柱<hi>史記膠柱鼓瑟抱朴子筝琴不可膠柱調也</hi>為鷄為䳱<lb/>
<hi>楚辭鷄䳱争食傳燈録擾擾匆匆晨鷄暮鐘</hi>玷鶴樹之清風<hi>王融法門頌鶴林雙樹寳積經</hi>
<hi>佛在雙樹涅槃樹本四株清葉佛涅槃后合為雙樹葉如白鶴葢樹亦涅槃也</hi>如虺如蛇<hi>毛詩維虺</hi>
<pb n="KR3k0005_WYG_002-5b"/>
<hi>維蛇宗門統要凡聖同居蛇龍混雜釋氏通鑑釋明琛撰蛇勢法以授學者因同伴二人止一林下乃化作蛇</hi>
<hi>時諸蛇總至相隨趨谷而去</hi>穢龍宫之妙法<hi>佛書佛土名净土當清净自然無一切雜穢纂</hi>
<hi>靈記華嚴大經龍宫有三本佛㓕度六百年有龍樹菩薩入龍宫誦下本十萬偈四十八品傳流天笁</hi>銓<lb/>
擇偽濫觧退為宜<lb/>
　　大雲寺僧曇暢奏率僧尼錢造大像髙千尺助國<lb/>
　　為福諸州僧尼訴云像無大小惟在至誠聚斂貧<lb/>
　　僧人多嗟怨既違佛教請為處分<lb/>
泥洹歸静<hi>隋書經籍志佛以二月十五日入涅槃亦曰泥洹譯言㓕度亦曰常樂我静</hi>涅槃<lb/>
<pb n="KR3k0005_WYG_002-6a"/>
入寂<hi>多心經注涅槃乃不生不死之地一切修行之所世人誤以為死大非也維摩經注寂謂寂㓕常静</hi>
<hi>之道</hi>法初不㓕故現㓕以歸空<hi>僧肇論小乗以三界熾然故㓕之以求無為大乗觀</hi>
<hi>法本自然今何以㓕乃真寂㓕法華經如來生於種種之地所謂觧脱相離相㓕相終歸於空</hi>道本無<lb/>
生故因生而不用<hi>六祖壇經五祖傳偈曰有情來下種因地果還生無情既無種無性亦無</hi>
<hi>生後魏釋老志凡為善惡必有報應經無數形澡煉神明乃致無生而得佛道也</hi>十大弟子憶<lb/>
妙覺之㣲言<hi>法華經佛來出家時有十大弟子皆舎所珍徃詣佛所佛地論佛者覺也如夢覺故</hi>
<hi>名為佛僧肇論采㣲言於聽表</hi>八部龍王禮如來之雙足<hi>法華經鈔世尊於靈山㑹</hi>
<hi>上為諸大衆説經天龍八部威悉歡喜法華經有龍王各禮佛足傳燈録佛㓕後迦葉至雙林樹間號泣佛於</hi>
<pb n="KR3k0005_WYG_002-6b"/>
<hi>金棺内現雙足李善文選注如來佛號晁迴法藏碎金本覺為如今覺為來故曰如來</hi>象牙塔廟<lb/>
刻畫真容<hi>華嚴經六牙白象王菩薩布施齒成最勝塔佛祖統記晋永寧元年扶南國進象牙塔大</hi>
<hi>悲經佛説我㓕後有為我造立塔廟當得涅槃果諸經要集昔優填王初刻旃檀波斯匿始鑄金質皆現寫真</hi>
<hi>容工圖妙相</hi>牛頭旃檀雕鐫寳相<hi>増壹阿含經優填王以不見如來即以牛頭旃檀作</hi>
<hi>相髙五尺華嚴經牛頭旃檀香從離垢山生若以塗身火不能燒釋氏通鑑梁武普通元年扶南國獻旃檀瑞</hi>
<hi>相王巾頭陀寺碑金資寳相李善注引金光明經云如來之身金色光明熾盛猶如無數真寳大聚</hi>祗如<lb/>
垂儀設教<hi>李善文選注儀謂法相之也傳燈録大安寺壁畫髙僧真儀杜甫詩方知象教力注云如</hi>
<hi>來既化諸大弟子刻木為佛以形像教人也</hi>豈以廣大自矜<hi>謂本題造大像髙千尺也佛道</hi>
<pb n="KR3k0005_WYG_002-7a"/>
<hi>論衡不逹圓化之道各矜其一方者耳</hi>抽道俗之筋髓<hi>謂聚歛僧尼錢</hi>暗凡庸之<lb/>
耳目<hi>謂造大像蒙蔽世俗人聞見也</hi>論其壯也釋迦文之清液納海吞江<lb/>
<hi>李石續博物志佛者本號釋迦文即天竺釋迦魏國王之子有三十二相華嚴經猶如大海吞納衆流左思吳</hi>
<hi>都賦或呑江而納漢</hi>語其髙也盧舎那之形象包天括地<hi>佛經音義盧舍</hi>
<hi>那梵語此云徧照以報佛净色徧周法界也又日月光徧周一切處亦名盧舍那佛祖統記盧舍那者此云净</hi>
<hi>滿諸惡盡故净萬徳圓故滿亦云光明徧照唐咸亨三年勑洛陽龍門山鐫石龕盧含那佛象髙八十五尺十</hi>
<hi>門辯惑論井蛙棲甃莫辯括地之深澤鷃搶榆詎識垂天之廣</hi>乃法身之自在<hi>無量夀經佛變</hi>
<hi>觀自在或現大身滿虚空中或現小身丈六八尺第一義法勝經若身自在云何後時得不自在經律異相他</hi>
<pb n="KR3k0005_WYG_002-7b"/>
<hi>化自在天宫王名自在獨得自在身長十六由旬傳燈録龍樹尊者得法後至南印度於座上現自在身如滿</hi>
<hi>月輪○言釋迦文之壮盧舍那之髙乃法身自在也</hi>匪人力之堪為<hi>孟子人力不至於此○其</hi>
<hi>壮之納海吞江髙之抱天括地匪人力堪為也</hi>赤熛似弹能燒萬頃之波<hi>許氏説文</hi>
<hi>熛火飛李白明堂賦赤熛掌火緯書天有五常南方火帝名赤熛怒後漢書汪汪若千頃陂</hi>白月如<lb/>
盤獨耀四天之下<hi>韓愈月蝕詩月形如臼盤𤣥装西域傳月盈至滿謂之白分虧至晦謂之</hi>
<hi>黒分長阿含經黒風吹海漂出日月照四天下</hi>大鐘千石藉小木而方鳴<hi>司馬相如</hi>
<hi>上林賦撞千石之鍾王巾頭陀寺碑洪鍾虛受無來不應李善注引學記云善待問者如撞鍾叩之小者則小</hi>
<hi>鳴叩之大者則大鳴</hi>髙屋萬間待㣲燈而破暗<hi>杜甫詩傳燈無白日注云釋氏以燈</hi>
<pb n="KR3k0005_WYG_002-8a"/>
<hi>譬喻謂能破暗也法華紝如暗得燈如炬除暗</hi>心方一寸經營宇宙之先<hi>成佛心要</hi>
<hi>集如來所説真心寳性論云聲居者不知宇宙之通泰是也</hi>目濶數分歴覧虛空之<lb/>
外<hi>前世三轉經佛㘴虛空而為説法道藏經老君第三十四化至舍衛國自化作佛身長百千萬丈徧滿虗</hi>
<hi>空</hi>何必大者則聖小者不神<hi>自赤熛似弹以下皆是形容小而能大之義摠此二</hi>
<hi>句結之</hi>此頑僧之褊情<hi>左傳心不則徳義之經為頑毛詩維其褊心</hi>非逹士之<lb/>
深見<hi>三昧經集諸逹士净三界行雜阿含經此二逹士得他心智</hi>佛在虛廊之上不<lb/>
居空木之中<hi>釋法琳破邪論諸佛大人逰涅槃之妙苑演般若之真經不可以言相求不可以情</hi>
<hi>慮撥形同法性夀等大虛但應物現身如水中月所以翟師見三尺之貌羅漢覩丈六之容大滿虗空小入絲</hi>
<pb n="KR3k0005_WYG_002-8b"/>
<hi>髪隨縁應質化無常儀</hi>何用聚怨為形斂悲成像<hi>此言題中人多嗟怨也</hi>大<lb/>
推初意實是不然<hi>此言違佛教也</hi>小人之言宜從案記<lb/>
主客二條<hi>主客之職周有之漢置客曹尚書主外國夷狄隋為主客郎又改司蕃郎唐復改主客云</hi>
　　鴻臚寺中土蕃使人素知物情慕此處綾錦及弓<lb/>
　　箭等物請市未知可否<lb/>
一人有慶<hi>尚書吕刑文</hi>四海無虞<hi>尚書畢命云四方無虞博物志七戎六蠻九夷八狄</hi>
<hi>形類不同摠謂之四海言皆近於海也</hi>萬國於是星馳<hi>左傳禹㑹諸侯於塗山執玉帛而朝</hi>
<hi>者萬國揚雄甘泉賦八荒恊兮萬國諧</hi>八方由其霧凑<hi>河圖龍文鎮星光明八方歸徳袁淑</hi>
<pb n="KR3k0005_WYG_002-9a"/>
<hi>效白馬篇八方湊才賢賈逵國語注湊聚也揚雄甘泉賦霧集而蒙合</hi>烏孫合種<hi>漢書烏孫於西</hi>
<hi>域諸戎其形最異状類獮猴者其種也</hi>咸鴈集於鴻臚<hi>揚雄觧嘲乗鴈集不為之多文獻通</hi>
<hi>考周官有象胥秦有典客漢初為連敖後改鴻臚鴻聲也臚傳也傳聲賛導故曰鴻臚</hi>犬族振羣<lb/>
<hi>汲冢周書成王時犬戎獻文馬孔晁注云犬戎西戎之逺者</hi>並蜂歸於蠻邸<hi>漢書蜂生顔師</hi>
<hi>古注云衆多也晋灼漢書注蠻夷邸在長安内邸謂傳舍也</hi>眷彼茅宇<hi>未詳</hi>開此藁街<lb/>
<hi>左思魏都賦藁街之邸不能及三輔黄圖蠻夷邸在長安城内藁街</hi>即崇三揖之儀<hi>張衡東京</hi>
<hi>賦天子乃以三揖之禮禮之周禮王見諸侯土揖庻姓時揖異姓天揖同姓鄭元注云土揖推手小下之也時</hi>
<hi>揖平推手也天揖推手小舉之也</hi>爰設九賔之禮<hi>史記荆軻至秦秦王大喜乃朝服設九賔</hi>
<pb n="KR3k0005_WYG_002-9b"/>
<hi>見燕使者韋昭漢書注九賔則周禮九儀謂公侯伯子男孤卿大夫士也</hi>秪如土蕃使者實<lb/>
曰酋豪<hi>新唐書土蕃本西羗屬居析支水西邱遲與陳伯之書酋豪猜貳○此明本題土蕃使人乃渠</hi>
<hi>率也</hi>蒙遜沮渠之苗<hi>晋書沮渠蒙遜其先世為匈奴左沮渠蒙遜以官為氏焉</hi>秃髪烏<lb/>
孤之族<hi>晋書秃髪烏孤河西鮮卑人其祖在孕母因寢而産於被中鮮卑謂被為秃髪囙氏焉至烏孤</hi>
<hi>嗣位自稱西平王</hi>占風入謁<hi>十洲記武帝征和三年月氐國使者曰東風入律百旬不休中國必</hi>
<hi>有好道之君故貢神香陛下反不知真是臣國占風之謬矣王應麟玉海候月歸琛占風納賮</hi>越駝嶺<lb/>
而輸誠<hi>異苑西域茍夷國山上有石駱駝腹下出水得飲之令人身體香净而遇仙</hi>就日來<lb/>
朝<hi>大戴禮宰我請問帝堯孔子曰就之如日望之如雲符瑞圖日二黄人守者外國人來降</hi>隔驢山<lb/>
<pb n="KR3k0005_WYG_002-10a"/>
而納款<hi>北史烏萇國有檀特山山上立寺以驢數頭運食山下無人控御自知徃來也</hi>觀鶴<lb/>
綾之絢爛<hi>梁庾肩吾謝賚綾啓圖雲緝鶴鄴市希逢</hi>彩映氷霜<hi>王子年拾遺記東海員嶠</hi>
<hi>山有氷蠶以霜雪覆之則為繭其色五彩</hi>覩鳯錦之紛葩<hi>鄴中記御史府中有鳯凰錦</hi>光<lb/>
含日月<hi>王子年拾遺記嶿支國貢列堞錦文似雲霞覆於日月</hi>彎弧六合<hi>鮑照詩彎弧不</hi>
<hi>觧張張勃吳録揮觀弧星始制弧考工記弓人為弓取六材秋合三材則合鄭元注云合堅宻也</hi>犀角<lb/>
麋筋<hi>郭璞毛詩拾遺象弭者弓之别名謂以象牙為弓今西方有以犀角為弓者列女傳此弓幹生泰山</hi>
<hi>之阿傳以燕牛之角纏以荆麋之筋粘以河魚之膠</hi>勁箭三同<hi>司馬相如子虚賦右夏服之勁箭考</hi>
<hi>工記矢人凡相笴欲生而摶同摶欲重同重欲䟽同䟽欲㮚賈公彦疏云㮚義取堅實</hi>星流電激<lb/>
<pb n="KR3k0005_WYG_002-10b"/>
<hi>周禮司弓矢有柱矢春秋考異郵柱矢精壯如流星班固答賔戯風颺電激太公六韜電影矢青莖赤羽以銅</hi>
<hi>為首</hi>聽其市取實可威於逺夷任以私收不足損於中國<lb/>
宜其順性勿阻蕃情<hi>可其請市</hi>
　　波斯崑崙等舶到擬給食料已前隠沒不付有名<lb/>
　　無料虗破官物請停<hi>唐書南海嵗有崑崙船市各國琛琲象牙犀角</hi>
扶南雜種<hi>晋書扶南王本是女子字葉栁有他國人混潰者夢神賜之弓又教載舶入海遂至扶南</hi>
<hi>葉栁禦之混潰舉弓葉栁遂降納以為妻而據其國邱遲與陳伯之書姬漢舊邦無取雜種</hi>安西諸<lb/>
國<hi>安西都護府治四州後徙治髙昌故地又徙治龜兹都督府</hi>跨險憑危梯山航海<lb/>
<pb n="KR3k0005_WYG_002-11a"/>
飛艎走浪望䑕島而三休<hi>韻㑹艅艎吳大舟名十洲記南海中有炎洲洲上有火䑕</hi>
<hi>毛可為布</hi>大舶參雲指麟洲而一息<hi>韻㑹蠻夷汎海舟曰舶述異記西海有鳯麟洲</hi>
<hi>上多麒麟鳯凰因名麟洲</hi>鳶波象郡萬舳争先<hi>後漢書馬援曰當吾在浪泊西里間仰視</hi>
<hi>飛鳶跕跕堕水劉淵林吳都賦注象郡今南郡也又有象林郡韻㑹船方長為舳艫漢武帝南巡舳艫千里禮</hi>
<hi>記上好仁下之為仁争先入</hi>烏滸狼䐠千艘競進<hi>劉淵林呉都賦注烏滸南夷别名也</hi>
<hi>其落在深山之中狼㬻人夜齅金知其良否許氏説文艘船總名蕭方三十國春秋芙蓉艦千餘艘○按波斯</hi>
<hi>判止此其餘脱失㳺賊滿山云云乃禁酒事當别是一判又按文獻通考晁氏曰張鷟八中制科書判凡一百</hi>
<hi>首今本止七十餘首俟得其全集補入</hi>游賊滿山刑人半市<hi>揚雄廷尉箴冦賊歸山刑</hi>
<pb n="KR3k0005_WYG_002-11b"/>
<hi>者半道</hi>督郵從事猶宻興於私門<hi>世説桓温有主簿善别酒好者謂青州從事惡</hi>
<hi>者謂平原督郵</hi>賢者聖人尚潜行於暗室<hi>魏畧太祖禁酒竊飲者難言酒以白酒為</hi>
<hi>賢者以清酒為聖人</hi>飲德何負徒發孔融之譏<hi>九州春秋曹公制酒禁孔融以書嘲</hi>
<hi>之曰天有酒旗之星地有酒泉之郡人有㫖酒之徳堯不千鍾何以致太平孔非百觚何以堪上聖酒何負於</hi>
<hi>政哉</hi>淫具未除終獲簡雍之誚<hi>蜀志先主禁酒吏於人家索得醸具論罸簡雍同先</hi>
<hi>主㳺見一男子曰彼欲滛何不縳先主曰何以知之曰彼有其具與欲醸同先主大笑原欲醸者</hi>利存<lb/>
禁酒之法害逺鬻酷之家楚國之猿禍連林木<hi>淮南子楚王亡</hi>
<hi>其猿而林木為之殘許甚注云猿依木故殘林以求之</hi>吳宫之燕殃及樓臺<hi>虞氏家記</hi>
<pb n="KR3k0005_WYG_002-12a"/>
<hi>吳白門闔閭作至秦始皇時守宫吏以火燭燕窟失火燒宫而此樓故存</hi>所䘮全多所存詎<lb/>
幾理貴崇乎梗槩政無伺於禁虚位人之方居斯而已<lb/>
<hi>按此判不知何題且逸其前半據今多言酒事姑注之以俟考補</hi>
兵部<hi>周禮大司馬即今兵部之任也隋置兵部尚書唐龍朔二年改為司戎大常伯咸亨元年復舊</hi>
　　兵部奏黙啜兵入趙定却取幽州居庸呈出都督<lb/>
　　梁亶牢城自守不敢遮截請付法依問得擬古之<lb/>
　　用兵全軍為上<hi>孫武子用兵之法全軍為上破軍次之</hi>亶既全幽州<lb/>
　　城不合有罪<lb/>
<pb n="KR3k0005_WYG_002-12b"/>
兼弱攻昧武之善經<hi>尚書仲虺之誥云兼弱攻昧左傳兼弱攻昧武之善經也抱朴子蟻</hi>
<hi>有兼弱之智蜂有攻寡之計</hi>在祀與戎國之大事<hi>左傳國之大事在祀與戎</hi>皇天<lb/>
震怒發雷電以申威<hi>尚書泰誓云皇天震怒命我文考肅將天威金縢云天大雷電以風</hi>
<hi>王泣曰今天動威孔頴逹䟽云天動雷電之威雜兵書雷電破軍中樹木屋舍者忽徙去吉地雷電風折來不</hi>
<hi>可逆而擅伐宜慎之</hi>王者矜殘用干戈而肅令<hi>尚書天矜于民今啇王受以殘害于</hi>
<hi>爾萬姓嗟我友邦冡君稱爾戈比爾干予其誓史記神農氏衰諸侯相侵伐於是軒轅習用干戈以征不享諸</hi>
<hi>侯咸来賔從</hi>蠢兹日逐<hi>毛詩蠢爾蠻荆漢書/日逐王將衆來降</hi>蕞爾天驕<hi>韻書蕞小</hi>
<hi>貌漢書胡天之驕子</hi>苞玉塞以䟽江<hi>晋書秃髪傳論云控兹玉塞唐楊巨源詩玉塞含凄戒鴈</hi>
<pb n="KR3k0005_WYG_002-13a"/>
<hi>行注云河西有玉門關故曰玉塞賈逵國詩注䟽除也</hi>控金㣲而作鎮<hi>通鑑竇憲以北匈奴</hi>
<hi>㣲弱欲滅之圍金㣲山一統志金㣲山在韃靼國中社祐通典貞觀二年鉄勒九部大酋領卒降置金㣲都督</hi>
<hi>府張衡西京賦作鎮於近</hi>韋韝毳幕射多食䑕之夫羶肉酪漿俗負<lb/>
乗羊之貨<hi>李陵答蘓武書韋韝毳幕以禦風雨羶肉酪漿以充饑渇史記匈奴傳云兒能乗羊引弓</hi>
<hi>射鳥䑕少長則射狐兔用為食</hi>䲭鴞萬路憑陵燕趙之郊狐兔千羣撓<lb/>
亂并幽之地<hi>晋書四夷論云振鶚響而挺災毛詩䲭鴞䲭鴞無取我子注云䲭鴞惡聲鳥也揚雄</hi>
<hi>幽州箴六國擅權燕趙本都潘岳西征賦狐兔窟於殿傍虞義詠北伐詩凉秋八九月敵騎入幽并李善注幽</hi>
<hi>并二州名按四句正言黙啜兵入趙定取幽州居庸也朝野僉載唐長安二年九月一日太陽食盡黙啜兵入</hi>
<pb n="KR3k0005_WYG_002-13b"/>
<hi>并州至十五日夜月食盡兵並退</hi>梁亶忝司金皷<hi>左傳金皷以聲氣也孫武子言不相聞故</hi>
<hi>為之金皷</hi>謬掌銅符<hi>漢書文帝為銅虎符注云當發兵遣使至郡合符合乃受之</hi>既典軍<lb/>
容兼知州務理湏撃蛇作陣<hi>晋書初諸葛亮造八陣圖魚復平沙之上累石為八</hi>
<hi>行行相去二丈桓温見之謂此常山蛇勢也孫武子善用兵者如常山之蛇擊首則尾應擊尾則首應擊其中</hi>
<hi>則首尾俱應</hi>列鶚為軍<hi>初學記列子黄帝與炎帝戰以鵰鶚鷹鳶為旗幟盖旌旗之始也漢書注</hi>
<hi>孟康云鶚大鵰也師古云鷙撃之鳥鷹鸇之屬葢大而鷙者耳非鵰也</hi>驅貔貅而掃蚩尤<lb/>
<hi>通鑑外記軒轅教貔貅誅蚩尤於涿鹿</hi>縱熊羆而撲玁狁<hi>尚書牧誓云如熊如羆孔安國</hi>
<hi>注云熊羆猛健欲使士衆法之毛詩玁狁之故毛萇傳云北狄也鄭元箋云今匈奴也</hi>山陵向背<lb/>
<pb n="KR3k0005_WYG_002-14a"/>
握元女之靈符<hi>孫武子用兵之法髙陵勿向背邱勿逆又曰邱陵隄防必處其陽而右背之此</hi>
<hi>兵之利地之助也魚龍河圖黄帝不能禁蚩尤乃仰天而嘆天遣元女下授信神兵符制伏蚩尤魏曹植仙人</hi>
<hi>篇與帝合靈符郭璞九尾狐賛作瑞周文以標靈符</hi>日月虗空操黄公之秘術<hi>孫奭</hi>
<hi>孟子䟽孤虛之法以一畫為孤無畫為虛二畫為實以六十甲子日定東西南北四方然後占其孤虗實而向</hi>
<hi>背之即知吉凶矣史記張良遇老人授書一篇曰讀是則為帝者師后十三年子見我濟北穀城下黄石即我</hi>
<hi>視其書乃太公兵法也文獻通考黄石公三畧下邳神人撰此即圯上老人以一編書授張良者</hi>豈得<lb/>
拙於對冦怯於用兵擁堅甲以自防坐重城而固守不<lb/>
存邀截故縱奔馳脱翔鳥於髙林送逰魚於深水<hi>老子魚不</hi>
<pb n="KR3k0005_WYG_002-14b"/>
<hi>可脱於淵世説桓南郡與殷荆州共作危語殷曰投魚深淵放飛鳥</hi>無心捉搦鴟掛網而<lb/>
還飛<hi>列仙傳季仲甫夜卧或為䲭後至巨山上候北風當飛渡南海山上有羅鷹者羅得䲭視之仲甫也</hi>
<hi>留三年自云徃崑崙曹植責躬詩舉掛時網</hi>有意寛踈鼠入槖而重出<hi>晋陽秋區</hi>
<hi>張作鼠市四方丈餘開四門門有一木人縱四五䑕於中欲出門木人輙椎之</hi>空執全城之語<lb/>
縱貽慮敵之辜宜據刑書准條科結<hi>漢書宣帝以虎牙将軍田順稽留不</hi>
<hi>進下吏自殺音義曰律語也謂軍行頓止逗遛不進</hi>
國子監二條<hi>國子之名周禮有之晋初立國子學隋改為國子監唐因之</hi>
　　監尹勤奏學生多無經業舉送至省落第並請退<lb/>
<pb n="KR3k0005_WYG_002-15a"/>
　　還本邑以激勵庻望生徒進益<lb/>
大學小學尊師而敬道<hi>范寗公羊傳注云一里八十家中為校室八嵗者學小學十五</hi>
<hi>者學大學禮記學記云詔於天子無北靣所以尊師也又云皮弁祭菜示敬道也</hi>上庠下庠欽<lb/>
賢而貴徳<hi>禮記王制云有虞氏養國老於上庠養庻老於下庠漢書公孫宏有欽賢舘謝靈運擬魏</hi>
<hi>太子詩忝此欽賢性老子萬物莫不尊道而貴徳</hi>稽山之竹資括羽以宣功<hi>爾雅</hi>
<hi>東南之羙者㑹稽之竹箭焉家語子路見孔子曰南山之竹不扶自直斬而用之射逹於犀子曰括而羽之鏃</hi>
<hi>而礪之其入不亦深乎北史儒林傳序貴㳺之軰節以明經可謂稽山竹箭加之括羽</hi>崑岫之珍<lb/>
待琢磨而為器<hi>劉向新序玉産崑山韓詩外傳玉不琢不成器人不學不成行家有千金之玉</hi>
<pb n="KR3k0005_WYG_002-15b"/>
<hi>不知治猶如貧也毛詩如琢如磨</hi>東序西序離經辨志之原<hi>禮記王制云夏后氏</hi>
<hi>養國老於東序養庻老於西序鄭元學記注離經斷句絶也辨志謂辨其心意所趨向也</hi>小成大成<lb/>
温故知新之學<hi>孔穎逹學記䟽小成者其業小大成者是大學道理非小學技藝耳論語温故</hi>
<hi>而知新何晏注云尋繹故者又知新者</hi>積川為海蛟龍魚鼈處其中<hi>揚子法言</hi>
<hi>百川學海而至於海荀子積水成川蛟龍生焉禮記中庸云黿鼉蛟龍魚鼈生焉</hi>積土為山鸞<lb/>
鸑鵷鶵翔其上<hi>荀子積土成山張衡南都賦鸞鸑鵷鶵翔其上李善注云鸑鷟鳯之别名也鵷</hi>
<hi>鶵鳯屬也尸子土積成岳楩柟櫲樟生焉水積成川則吞舟之魚生焉夫學之積也亦有所出也</hi>學而<lb/>
從政<hi>左傳學而后入政</hi>罔不由兹學古入官<hi>尚書周官文孔安國注云言當先學</hi>
<pb n="KR3k0005_WYG_002-16a"/>
<hi>古訓然後入官治政</hi>其來尚矣祗如毎年貢舉先有成規<hi>新唐書選舉志</hi>
<hi>云凡貢舉非其人者廢舉者校試不以實者有罰著於令</hi>登上科者髙歩於龍門<hi>漢書</hi>
<hi>舉賢良文學有甲科乙科丙科江淹雜詩髙歩超常倫藝文類聚符子曰觀於龍門有一魚奮鱗鼓鬐登乎龍</hi>
<hi>門而為龍韻府羣玉初登第設晏為燒尾晏説者曰魚躍龍門當為燒尾乃化為龍</hi>落下第者退<lb/>
飛於鷁路<hi>漢書武帝舉賢良方正對䇿太常奏公孫宏第居下左傳六鷁退飛過宋都風也焦氏易</hi>
<hi>林鷁飛中退舉事不進杜甫詩倚風遺鷁路隨水到龍門</hi>蹶足之馬尚想造途<hi>廣韻蹶失</hi>
<hi>脚也抱朴子駑鋭不可一途騐長阿含經如善調馬猶有蹶倒還復正路</hi>失晨之鷄猶思改<lb/>
旦<hi>魏志管輅射山鷄毛曰鳴不失晨陸機狭邪行欲鳴當及晨春秋考異郵鷄應日鳴呉志諸葛瑾曰失旦</hi>
<pb n="KR3k0005_WYG_002-16b"/>
<hi>之鷄復思一鳴汲冡周書懿王元年天再旦於鄭</hi>庻使鴻飛海浦仍懷漸陸之<lb/>
期<hi>毛詩鴻飛遵渚張衡西京賦囂聲震海浦許氏説文浦水濵也周易鴻漸於陸孔穎逹䟽云進而得髙之</hi>
<hi>象史記卜式兒寛以鴻漸之翼困於燕雀索隠云謂未遇為時所輕</hi>鶴唳霜臯尚有聞天<lb/>
之望<hi>李善文選注唳鶴聲也晋書陸機云華亭鶴唳不可復得毛詩鶴鳴於九臯聲聞於天鄭元箋云天</hi>
<hi>髙逺也藝文類聚鶴鳴於九臯聲聞於天言身隐而名著○按蹶足之馬四句言學生今雖落第猶可奮為而</hi>
<hi>再舉鴻飛海浦四句言雖在下猶有上進之時</hi>豈得一靣試落便棄前功善誘<lb/>
生徒却將未可<hi>孫奭孟子䟽掘井不及泉則止是棄其前功論語夫子善誘人○言不得一試</hi>
<hi>而棄人才善教者可如是耶</hi>昔蘓秦十上豈曰無才<hi>戰國䇿蘇秦説秦王書十上而</hi>
<pb n="KR3k0005_WYG_002-17a"/>
<hi>説不行資用乏絶去秦而歸</hi>主父八條何妨有用<hi>漢書主父偃為客甚困乃西入闗上</hi>
<hi>不召資用乏絶上書闕下所言九事其八為律令一事諫伐匈奴上召見謂曰公安在何相見之晚也○言蘇</hi>
<hi>秦主父偃尚不得早見用而况尋常舉送者</hi>尹勤西唐教首<hi>後漢書髙鳯專精誦讀為名儒</hi>
<hi>教授西唐山中</hi>北海儒宗<hi>後漢書鄭元北海人㳺學十餘年乃歸閉門不出弟子自逺方至者數千</hi>
<hi>初學記北海有鄭元儒林講堂史記叔係通為漢儒宗</hi>應知三絶之勞<hi>史記孔子晚喜易讀</hi>
<hi>之韋編三絶</hi>頗識百篇之訓<hi>墨子周公朝讀書百篇夕見七十五士○言尹勤既為教首儒</hi>
<hi>宗必知孔子之勤謹識周公之多讀也</hi>隨藍改質實藉招携<hi>荀子青出於藍而青於藍</hi>
<hi>藝文類聚秦子曰常聞作人當如園圃之藍不異衆草染而名朗然左傳招携以禮何休公羊傳注携提奨也</hi>
<pb n="KR3k0005_WYG_002-17b"/>
題竹書名良資教授<hi>後漢書鄧禹願垂功名于竹帛張衡文士傳吳郡張儼童少見朱據</hi>
<hi>據曰賦一物乃㘴儼賦犬曰守則有威出則有獲韓獹宋鵲書名竹帛漢書儒林傳云各專門教授○言變化</hi>
<hi>氣質者實有所藉傳播功名者良有所質固尹勤職分所當為者可不務乎</hi>寧有棄古人之<lb/>
糟粕頓被踈遺<hi>莊子君子所讀者古人之糟粕○言讀書者頓遭退還</hi>受新生之<lb/>
束修頻為改換<hi>邢昺論語䟽束修者謂十脡脯也○言納賂而多更易新進者</hi>所請無<lb/>
理状渉有情未可舉科且宜從記<lb/>
　　太學生劉仁範等省試落第撾皷申訴准式卯時<lb/>
　　付問頭酉時收䇿試日晚付頭不盡經業更請重<lb/>
<pb n="KR3k0005_WYG_002-18a"/>
　　試臺付法不伏<lb/>
劉仁範青衿胄子<hi>毛詩青青子衿毛萇傳云青衿青領也學子之所服尚書䕫典樂教胄子</hi>
<hi>孔安國注云胄長也</hi>黄巻書生<hi>金樓子有人讀書把卷即睡梁人因呼書卷為黄妳怡神養性如乳</hi>
<hi>媪也遯齋閑覽古人寫書皆用黄紙以蘖染之所以避蠧故曰黄卷董仲舒春秋繁露能通一經曰儒生慱覽</hi>
<hi>羣書曰洪儒王勃滕王閣序一介書生</hi>非應奉之五行<hi>後漢書應奉讀書五行俱下</hi>異<lb/>
王充之一覽<hi>後漢書王充家貧無書㳺洛陽書肆閲所讀書見輙能誦憶</hi>天下第一<lb/>
希聞胡廣之才<hi>後漢書胡廣華容人舉孝亷試為天下第一</hi>日下無雙罕見<lb/>
江夏之譽<hi>後漢書黄香江夏人京師號曰天下無雙江夏黄童南史伏挺博學有才任昉深見歎異</hi>
<pb n="KR3k0005_WYG_002-18b"/>
<hi>曰此子日下無雙○按日下無雙本伏挺事天下無雙乃黄童事因對上句天下字乃借用之</hi>春秋一<lb/>
月徒棄光隂文史三冬虚淹嵗月<hi>魏畧賈逵好春秋常自課月一遍漢書東</hi>
<hi>方朔曰臣年十三日學書三冬文史足用○言劉仁範不能如古人用功徒玩時愒日也</hi>有司試䇿<lb/>
無晁錯之中科<hi>漢書詔有司舉賢良文學上親䇿之時對䇿者百餘人惟晁錯為髙第</hi>主<lb/>
者銓量落公孫之下第<hi>漢書武帝舉賢良方正對䇿太常奏公孫宏第居下天子擢為</hi>
<hi>第一</hi>理合逡廵斂分退㘴授銓<hi>按唐選法尚書銓掌七品以上選侍郎銓掌八品以</hi>
<hi>下選</hi>豈得俛仰自强肆情撾皷<hi>韻㑹檛撃也</hi>伏稱問頭付晚䇿<lb/>
自難周銓退者即恨獨遲簡得者不應偏早訴人之口<lb/>
<pb n="KR3k0005_WYG_002-19a"/>
皆有愛憎試官之情終無向背傲不可長<hi>曲禮文</hi>驕不可<lb/>
盈<hi>漢書常山王驕盈</hi>若引窺覘之門恐開僥倖之路豸冠奏劾<lb/>
自合甘從<hi>按本題臺付法臺御史臺也漢書儀御史皆服豸冠獬豸知人曲直觸邪佞</hi>馬啄<lb/>
無寃何煩苦訴<hi>春秋元命苞堯為天子梦馬啄子得臯陶聘為大理淮南子臯陶馬啄是謂至</hi>
<hi>信决獄明白察於人情</hi>宜從明典勿信游辭<hi>孔安國尚書序剪截浮辭</hi>
少府監二條<hi>少府秦官漢因之隋置少府監唐武徳九年分將作為少府監神龍元年復舊</hi>
　　監<hi>監設一人總判</hi>賀敬盗御茵席三十事大理斷二千五<lb/>
　　百里敬不伏云其物雖部分未進不得為御物<lb/>
<pb n="KR3k0005_WYG_002-19b"/>
沉沉少府掌其山海之資<hi>漢書少府掌山海池澤之税名曰禁錢以給私飬自别為</hi>
<hi>藏少者小也故稱少府</hi>隠隠内藏職在瓌竒之貨<hi>唐書龍朔二年改少府監為内</hi>
<hi>府監韓陽天文要集離珠五星在湏女北離珠為藏府也天積者天入藏府也張衡西京賦瓌貨方至鳥集鱗</hi>
<hi>萃薛綜注云瓌竒貨也</hi>瑇瑁象牙之寳萬里雲奔<hi>諸蕃志瑇瑁形似龜甲黒白斑</hi>
<hi>文許氏説文象南越大獸牙三年一乳漢書孝武覩犀象瑇瑁則建朱崖七郡自是明珠文甲通犀翠羽之珍</hi>
<hi>盈於后宫</hi>珊瑚馬腦之珍三邦輻湊<hi>三輔黄圖西陂池有珊瑚樹南越王所獻號為</hi>
<hi>烽火樹至夜影常煥然魏文帝馬腦賦馬腦玉属出自西域有似馬腦故名文子羣臣輻湊張湛注云如衆輻</hi>
<hi>之集於轂</hi>百萬錢之重寳實表貞亷<hi>後漢書劉寵自㑹稽太守徴為將作大匠老叟</hi>
<pb n="KR3k0005_WYG_002-20a"/>
<hi>五六人齎百錢送寵為選受一大錢其清如此</hi>二千石之崇班方求清素<hi>漢書馬延</hi>
<hi>年為將作大匠成帝以勤苦賜秩二千石○按景帝改少府為將作大匠故劉寵馬延年事亦引用</hi>薛宣<lb/>
之才茂行潔乃應斯榮<hi>漢書薛宣為少府谷永曰少府宣才茂行潔上以為御史大夫</hi>
王觀之守法不移方堪斯任<hi>魏志王觀徙少府大將軍曹爽奢放多有干求惮觀</hi>
<hi>守法乃徙為大守</hi>賀敬挈瓶小智<hi>左傳雖有挈瓶之智陸機文賦患挈瓶之㒒屢空李善注</hi>
<hi>云挈瓶喻小人之智</hi>荷蕢庸才<hi>論語有荷蕢而過孔氏之門者刑昺䟽云擔掲草器之人干寳晋紀</hi>
<hi>摠論驅走之人凡庸之才</hi>謝楊阜之公清<hi>魏志楊阜遷少府上䟽曰昔邵信臣為少府奏罷浮</hi>
<hi>食今宜節度帝納之</hi>非孔融之朗悟<hi>後漢書孔融㓜有異才李膺嘆曰髙明必為偉器后徵為</hi>
<pb n="KR3k0005_WYG_002-20b"/>
<hi>少府</hi>祗如桃笙象簟擬進乗輿<hi>左思呉都賦桃笙象簟竹譜桃枝竹皮滑而黄可以</hi>
<hi>為席楊雄方言簟宋魏之間謂之笙五色線集漢武帝以象牙簟賜李夫人</hi>翠被鴛禂咸供<lb/>
御用<hi>楚辭翡翠珠被爛齊光左傳楚子翠被杜預注云翠羽餙被也毛萇詩傳禂单被也西京雜記趙飛</hi>
<hi>燕為皇后女弟昭儀上禭一十五條有鴛鴦被</hi>豈得外為䑕盗<hi>漢書張湯為兒時䑕盗肉掘䑕</hi>
<hi>與肉具獄磔於堂下</hi>内縱狼貪<hi>史記桀有䛕臣名曰趙良教為無道勸以狼貪</hi>未聞匡鼎<lb/>
之賢<hi>漢書匡衡好學尤精詩諸儒語曰無説詩匡鼎來張彦云匡衡少時名鼎</hi>已䧟敬聲之<lb/>
譴<hi>漢書公孫賀為丞相子敬聲擅用北軍錢發覺下獄死</hi>赤衿之席<hi>赤衿未詳晋東宫舊事太</hi>
<hi>子有赤皮席太子納妃有赤花雙文簟</hi>輙入私家文祫之衿<hi>未詳</hi>擬移公室<lb/>
<pb n="KR3k0005_WYG_002-21a"/>
<hi>此正題中盗御茵席三十事也</hi>盗物數逾三十斷流遂越二千理合甘<lb/>
徒仍懷苦訴款稱物雖部分未進御前執此曲途深乖<lb/>
直道但供玩好奏進珍竒監當各有司存擬進便為御<lb/>
物何必要湏入内方可為偷法有正條理湏明典<lb/>
　　府史杜元掌造金璽遂盗一枚鑄敗為酒器斷絞<lb/>
　　不伏云東玉未進合凖常盗不合死<lb/>
傳國之寳有道必資<hi>山堂考索髙祖入咸陽得秦璽世世傳受號曰傳國寳</hi>式開<lb/>
瑞象之文<hi>周禮典瑞鄭元注云典瑞若今符璽郎尚書中候河龍圖洛龜書赤文象字以授軒轅</hi>
<pb n="KR3k0005_WYG_002-21b"/>
祗啓象麟之享<hi>晋書元帝時有白玉麒麟神璽出於江寧其文曰長壽百年日有重暉皆以為</hi>
<hi>中興之象焉</hi>白玉為檢<hi>河圖舜即位黄龍負圖白玉檢黄金繩曰黄帝符璽</hi>映犀鈕以<lb/>
分輝<hi>許氏説文鈕印鼻也司馬彪續漢書二千石以下至四百石佩雙印皆以黒犀若天子璽則虎鈕蔡</hi>
<hi>邕獨斷天子璽以玉螭虎鈕</hi>黄金為繩<hi>河圖/見上</hi>瑩龍縑而動色<hi>趙書劉聰徙治</hi>
<hi>平陽於汾水中得白玉璽龍鈕初學記古者以縑帛依書長短截之名曰幡紙○按龍縑天子覆璽之帛葢璽</hi>
<hi>既龍鈕故縑曰龍縑</hi>既施寳玉<hi>蔡邕獨斷秦以來天子獨以印稱璽又獨以玉</hi>復假金銀<lb/>
<hi>漢官儀武帝令通官印方寸王公侯金二千石銀皆龜鈕</hi>封以青布之嚢<hi>崔豹古今注青嚢所</hi>
<hi>以盛印也奏劾者則以青囊盛印於前示奉王法而行也</hi>帶以采組之綬<hi>山堂考索秦始皇得</hi>
<pb n="KR3k0005_WYG_002-22a"/>
<hi>藍田白玉為璽紱佩既廢乃以采組連結於禭光明章表轉相結受故謂之綬應劭漢官儀印綬佩之組也</hi>
杜𤣥一介庸瑣<hi>劉熈孟子注陳仲子齊一介士也江淹雜詩廟廊非庸器漢書晁錯之瑣材</hi>
千載寒㣲<hi>春秋孔演圖宵人之世多饑寒宗均注云宵猶小也</hi>馳䇿十年之門<hi>漢書</hi>
<hi>張釋之事文帝十年不得調</hi>始預九流之選<hi>李垂吏部箴銓管九流鄭元詩箋選者謂於論</hi>
<hi>等之中最上也鮑照詩十載學無就善宦一朝通</hi>理湏恪勤匪懈守孫賀之曹<lb/>
<hi>漢書公孫賀武帝拜為丞相不受印綬頓首涕泣人問其故曰恐負重責</hi>夙夜在公奉常林<lb/>
之教<hi>魏志常林明帝進封髙陽鄕侯節操清峻</hi>豈得小心之譽未出於街庭<lb/>
<hi>禮記小心而畏義</hi>大懟之蹤已流於臺寺<hi>懟本作憝惡也尚書元惡大憝</hi>創此<lb/>
<pb n="KR3k0005_WYG_002-22b"/>
六璽輙盗一枚遽殘螭角之輝<hi>太平御覧秦始皇以藍田玉制璽螭鈕文獻通</hi>
<hi>考王莾簒位就元后求璽乃出璽投之地璽上螭一角缺</hi>翻作褭蹄之用<hi>漢書武帝詔曰徃者</hi>
<hi>朕郊上帝泰山見金宜鑄黄金為麟趾褭蹄以協瑞焉注云古有駿馬名騕  赤喙黒身日行萬五千里也</hi>
方寸妙篆<hi>孔氏雜説漢時印不甚大淮南王曰方寸之印丈二之組是也北史魏文帝興安二年於</hi>
<hi>苑内獲方寸玉印漢官儀秦始皇制璽李斯篆文以魚鳥篆刻之</hi>奄就爐銷五字靈文<lb/>
<hi>漢書武帝改正朔數用五紀注云謂印文也文不足五者以之字足之春秋合誠圖鳯凰負圖授堯其章五字</hi>
<hi>曰天赤帝符璽道藏經老君以真氣結成寳字八角垂芒為雲篆之形</hi>俄從灰壞量其犯<lb/>
状罪不容誅語其刑名死有餘責既投無赦之律合處<lb/>
<pb n="KR3k0005_WYG_002-23a"/>
不敬之論<hi>左傳明王伐不敬以為大戮戰國䇿起居不敬恐獲死罪於前</hi>禹泣既不原<lb/>
辜湯祝如何免罪<hi>史記禹出見罪人而泣帝王世紀湯見張網四靣乃去其面祝曰不用命</hi>
<hi>乃入網○禹泣不原湯祝何免此正無赦之律也</hi>宜從絞㘴以肅朝章<lb/>
将作監二條<hi>唐虞共工周官考功秦為将作少府漢為將作大将隋立將作監唐因之</hi>
　　大匠<hi>唐将作監設大匠一人總判</hi>吳淳掌造東都羅城墻髙九<lb/>
　　仞隍深五丈正屬春時妨農作百姓訴至秋收后<lb/>
　　淳自求功抑而不許御史弹非時興造付法不伏<lb/>
九卿分統<hi>文獻通考漢以将作少府等謂之九寺大卿尚書冡宰統百官</hi>漢朝開土木<lb/>
<pb n="KR3k0005_WYG_002-23b"/>
之官<hi>漢書将作少府掌修土木之工</hi>百工惟時<hi>臯陶謨文孔安國注云工官也</hi>周禮置<lb/>
梓材之職<hi>初學記唐叔封衛周公懼齒少乃作梓材篇孔穎逹尚書䟽梓木之善者治之宜精因以</hi>
<hi>為木之工匠名</hi>斧斤動役測之以寒暑<hi>左思魏都賦測之寒暑李善注云周禮以土圭</hi>
<hi>測日影日南多暑日北多寒</hi>版築興功揆之以日星<hi>左思魏都賦揆日晷考星曜劉</hi>
<hi>淵林注云詩定之方中作於楚宫揆之以日作于楚室定營室星方中可以興土功也</hi>以人從欲<lb/>
<hi>左傳以欲從人則可以人從欲鮮濟</hi>傾宫就而紂亡<hi>揚雄甘泉賦襲璿室與傾宫服虔注云桀</hi>
<hi>作璿室紂作傾宫</hi>以欲從人露臺休而漢盛<hi>漢書文帝欲作露臺計之直百金曰</hi>
<hi>百金中人十室之産也何以臺為</hi>吳淳任居大匠職重繕工<hi>文獻通考秦有將作</hi>
<pb n="KR3k0005_WYG_002-24a"/>
<hi>少府漢景帝更名将作大匠唐龍朔二年改匠作為繕工監</hi>踐李固之前規<hi>後漢書李固自</hi>
<hi>荆州刺史遷将作大匠</hi>躡曹褒之舊跡<hi>曹褒制漢禮其為將作未詳</hi>建都河洛<lb/>
<hi>班固東都賦立號髙邑建都河洛</hi>起役伊瀍<hi>張衡東京賦審曲靣勢左伊右瀍</hi>百堵所<lb/>
以雲興<hi>庾闌楊都賦枕百堵之層城毛詩百堵皆興鄭元箋云五版為堵晋書顧凱之言㑹稽山川之</hi>
<hi>状雲興霞蔚</hi>九仞由其岳立<hi>淮南子鯀作九仞之城五經異義天子之城九仞鮑照蕪城賦</hi>
<hi>格髙五岳</hi>畚簣魚貫强脊者使之負持鍬杵鴈行長脛者使<lb/>
之踏挿<hi>淮南子伊尹之興土功也修脛者使之跖钁强禮脊者使之負土注云長脛以蹋揷者使深入周</hi>
<hi>大役之禮任衆也注云築宫室所以任人力强弱</hi>優旃欲漆之郭雖復難周<hi>史記</hi>
<pb n="KR3k0005_WYG_002-24b"/>
<hi>秦二世欲漆其城優旃曰善顧難為䕃屋耳</hi>張儀覆錦之城於焉易就<hi>益州記益</hi>
<hi>州城張儀所築錦城在州南華陽國志成都城故錦宫也錦工織錦濯於江中則鮮明濯他江則不如故名錦</hi>
<hi>里城</hi>九重之邑<hi>淮南子崑崙山/有層城九里</hi>無勞走馬之形<hi>捜神記秦人築城數</hi>
<hi>崩有馬馳走因馬跡為城乃定遂名馬邑</hi>萬家之都<hi>沈約安陸王碑郛壥之内雲屋萬家</hi>自有<lb/>
卧龍之異<hi>王隠晋書凉州城有卧龍城形故名卧龍城</hi>理湏候隙啟閉<hi>左傳農隙</hi>
<hi>講事又云啟塞授時注云門户道橋曰啟城郭墻塹曰塞</hi>務在從時<hi>禮記月令云凡舉大事必順其</hi>
<hi>時毎歳孟秋之月補城郭仲秋之月築城郭</hi>下不奪於三農<hi>孟子百畝之田勿奪其時周禮</hi>
<hi>三農生九谷鄭元注云三農原隰及平地</hi>上不虧於八部<hi>越紀書闔閭築城陸門八象八風水</hi>
<pb n="KR3k0005_WYG_002-25a"/>
<hi>門八象八卦吳越春秋子胥為吳造大城陸門八象天八風水門八象地八忩河圖括地象天有九部八紀地</hi>
<hi>有九州八柱</hi>倉庚遷木殊非濬洫之辰<hi>毛詩有鳴倉庚又云遷於喬木鄭元箋云</hi>
<hi>倉庚鳴可蠶之候也遷徙也從深谷移處髙木左思魏都賦崇墉濬洫劉淵林注云濬深也洫城溝也</hi>戴<lb/>
勝降桑豈是營都之日<hi>禮記月令云季春之月戴勝降於桑鄭元注云戴勝織紝之鳥</hi>
<hi>是時恒在桑言降者若時始自天來重之也漢書婁敬云昔成王乃營成周都洛</hi>寧有自求㣲<lb/>
效廣棄人功既廢春疇宜從霜典<lb/>
　　少匠<hi>唐将監設少匠二人</hi>栁佺掌造三陽宫<hi>在登豐縣唐聖厯間建</hi>臺<lb/>
　　觀壮麗三月而成夫匠疲勞死者十五六掌作官<lb/>
<pb n="KR3k0005_WYG_002-25b"/>
　　等加兩階被選撾鼓訴屈<lb/>
千八百國王者以列郡分州<hi>吕氏春秋禹决流䟽河所活者千八百國漢書賈山</hi>
<hi>至言云周葢千八百國史記秦始皇并天下分置三十六郡漢書昔在黄帝畫野分州</hi>三十六所聖<lb/>
人有離宫别舘<hi>班固西都賦離宫别舘三十六所三輔故事上林四百餘里離别非一所也</hi>
鵲宇銜月<hi>三輔黄圖武帝起鳷鵲觀漢東宫故事東宫有鵲門陸徳明音義宇屋四垂也</hi>共五<lb/>
柞而連隂<hi>漢書武帝建五柞宫因五柞樹以名</hi>龍臺造天<hi>三輔故事龍臺高六丈三齊畧</hi>
<hi>記平昌城内有臺髙六丈神龍出入其中故名龍臺張衡東京賦圜闕竦以造天孔安國尚書注造至也</hi>將<lb/>
九華而接影<hi>魏志文帝築九華臺秤木輕重造之雖高随風揺動而不傾明帝懼其危以大木扶</hi>
<pb n="KR3k0005_WYG_002-26a"/>
<hi>之即壊</hi>三陽地鄰崿坂<hi>一統志嵩山一名/崿嶺在嵩山東南</hi>境帶嵩邱<hi>潘岳懷舊</hi>
<hi>賦前瞻太室後眺嵩邱</hi>斜瞻玉女之祠<hi>嵩山記山有玉女臺云漢武帝見三仙玉女因以名</hi>
<hi>臺</hi>近瞰井公之博<hi>穆天子傳天子東征/與井公博三日不决</hi>爰兹勝壤<hi>陳知㣲中</hi>
<hi>嶽碑洪惟至靈宅兹勝壤</hi>聿啓深宫<hi>毛詩閟宫有洫注云閟深閉也</hi>取酸棗之前基<lb/>
<hi>薛道衡宴喜賦韓王酸棗之觀荒踈蕪漫楚國陽雲之臺空見塵埃</hi>探棠梨之舊制<hi>三輔黄圖</hi>
<hi>漢有棠梨宫</hi>栁佺職惟經搆<hi>毛詩經始靈臺注云經度也尚書若考作室子弗肯堂矧肯構</hi>
位掌欂櫨<hi>漢武帝柏梁臺詩将作大匠云柱枅□櫨相支持許氏説文□櫨柱上枅蒼頡篇枅柱上</hi>
<hi>方木</hi>拱木僝於林衡全模授於梓匠<hi>左思魏都賦僝栱木於林衡授全模於梓</hi>
<pb n="KR3k0005_WYG_002-26b"/>
<hi>匠五臣注云僝理木之器兩手合抱曰拱林衡主山林之官梓匠攻木之人</hi>鳯池青瑣<hi>見前門下</hi>
<hi>省注</hi>參差鴈齒之階<hi>庾信温湯泉碑秦皇餘石仍為齒鴈之階漢武帝故事驪山湯初始皇砌石起</hi>
<hi>宇至漢武又加修飾焉</hi>鸞庭綺忩<hi>文選古詩交䟽結綺忩薛綜西京賦注䟽刻穿之也綺文繒也</hi>
<hi>此刻鏤以象之</hi>錯落魚鱗之屋<hi>班固西都賦隋侯明月錯落其間楚辭魚鱗屋兮龍堂庾信温</hi>
<hi>湯泉碑漢武舊陶即用魚鱗之瓦</hi>璿題耀日<hi>揚雄甘泉賦璿題玉英應劭注云題頭也榱椽之頭</hi>
<hi>皆以玉飾張衡西京賦引耀日月</hi>聳瑇瑁之金椽<hi>漢武故事上起神屋椽塗以金刻瑇瑁為</hi>
<hi>禽獸以薄其上</hi>珠網懸星<hi>宋玉招魂網户珠綴刻方連些注云以木為門扉而刻為方目如羅網之状江</hi>
<hi>淹擬從駕詩宸網擬星懸</hi>洞琉璃之寳閣<hi>漢武故事上起神屋扉屏悉以白琉璃作之光照洞</hi>
<pb n="KR3k0005_WYG_002-27a"/>
<hi>澈十洲記方丈山上有琉璃宫崔融嵩山啟母碑周施瑇瑁之椽徧覆琉璃之瓦</hi>似王彬之勤<lb/>
苦自覔封侯<hi>晋書王彬為大匠以營創勤苦賜爵闗内侯</hi>匪魏覇之憂人怡<lb/>
然受樂<hi>謝承後漢書魏覇為鉅鹿太守妻子不到官舍常念兄嫂在家勤苦已獨尊樂故常服麄糲</hi>
仲華省費之譽未展其能<hi>汝南先賢傳后漢應謹字仲華為將作大匠省費億萬</hi>
伯直士卒之先罕聞其效<hi>白氏六帖后漢陳伯直為將作大匠桓帝崩營陵寢皆躬</hi>
<hi>親作工為士卒先</hi>壯麗則論功極大<hi>漢書蕭何治未央宫上見其壮麗甚怒何曰非壯麗</hi>
<hi>無以重威</hi>勞役則死者還多<hi>孔叢子陳惠侯起陵陽之臺坐法死者數十人又執二監吏將</hi>
<hi>殺之孔子曰古聖王為臺未有不戮一人而致工若此者也侯黙然赦所執吏</hi>勤勞補拙而有<lb/>
<pb n="KR3k0005_WYG_002-27b"/>
餘功過相除而不足人未疲而事就乍可論優<hi>左傳梁伯好土</hi>
<hi>功亟城而弗處民疲而弗堪</hi>大半斃而功成若為徵賞<hi>韋昭前漢書注凣數三分</hi>
<hi>有二為大半列女後傳楚子發之母謂子發曰使人入於死地而康樂於上雖有得勝非其術也</hi>加階<lb/>
放選已自偏矜撾鼓自强何為淺見<hi>周禮太僕建路鼓於大寢之門以待</hi>
<hi>逹窮者</hi>輙驚聖聽不得無辜法有正條理宜科結<lb/>
水衡監二條<hi>舜命益作虞以掌山澤周有川衡漢有水衡晋省水衡置都水臺隨置都水監唐又</hi>
<hi>改為水衡監</hi>
　　五月五日洛水競渡船十隻請差使於揚州修造<lb/>
<pb n="KR3k0005_WYG_002-28a"/>
　　湏錢五千貫請速分付<lb/>
水衡列職<hi>漢書武帝初置水衡都尉</hi>池苑分曹<hi>顔師古漢書注山林之官曰衡掌諸池苑</hi>
<hi>故稱水衡</hi>既知逰觀之娛<hi>顔師古漢書注水衡葢主上林離宫燕休之處</hi>兼總鑄錢<lb/>
之府<hi>漢書文帝禁郡國無得鑄錢專令上林二官鑄而天下非官錢不得行周庾信華林馬射賦水衡之</hi>
<hi>錢山積</hi>河隄謁者服彼賢冠都水使司佩其蒼玉<hi>文獻通考初秦</hi>
<hi>漢有都水長丞武帝以都水官多乃置左右使者以領之至東京凡都水皆罷併置河隄謁者又曰都水使宋</hi>
<hi>銅印墨綬進賢两梁冠佩水蒼玉</hi>允釐舟楫肅掌陂池<hi>文獻通考秦漢有都水長丞主</hi>
<hi>陂塘灌溉魏世主天下水軍舟船</hi>陳勰之績既深<hi>晋諸公讃陳勰有巧思遷都水使者洛陽</hi>
<pb n="KR3k0005_WYG_002-28b"/>
<hi>記云千金隄勰所置</hi>王延之效斯重<hi>漢書武帝時河隄大壞以校尉王延領河隄謁者</hi>斗<lb/>
柄停午<hi>孝經緯芒種後十五日斗指午為夏至梁元帝纂要日在午曰停午</hi>律中𬎼賔<hi>吕氏</hi>
<hi>春秋仲夏之月律中𬎼賔髙誘注云隂氣萎𬎼在下象主人陽氣在上象賔客</hi>葛亮渉瀘之時<lb/>
<hi>諸葛亮出師表五月渡瀘深入不毛</hi>田文始生之日<hi>史記田文以五月五日生父𠡠勿舉母私</hi>
<hi>舉之文長啓父曰不舉五日子何也曰及户不利文曰何不髙其户父賢之立為嗣</hi>續命之縷漸<lb/>
染成風辟兵之繒因循不絶<hi>風土記端午造白索繋臂一曰續命縷一曰辟兵繒</hi>
朱絲約粽變成南楚之宜<hi>續齊諧記屈原五月五日投汩羅死楚人哀之毎至此日</hi>
<hi>以竹筒貯米投水祭之建武元年長沙歐回見人自稱三閭大夫曰見祭甚善常苦蛟龍所竊可以棟葉塞上</hi>
<pb n="KR3k0005_WYG_002-29a"/>
<hi>以綵絲約縳之二物蛟龍所畏世人作粽并五綵絲及棟葉皆汩羅之遺風也風土記端午造百索繫臂一名</hi>
<hi>五色絲一名朱絲</hi>紫艾禳災大啓中州之俗<hi>荆楚記五日採艾懸户上以禳毒氣</hi>
<hi>以師曠占有嵗病則艾草先生故也文選蘇武詩山海隔中州注云中州中國也</hi>剪鸜鵒之舌<lb/>
必是能言<hi>異苑五月五日剪鸜鵒之舌能學人語</hi>收烏鵲之腦自然懐戀<lb/>
<hi>本草五月五日鵲腦入術家用</hi>爰因此日競渡為歡<hi>楚傳競渡起於勾踐時記謂五月五</hi>
<hi>日屈原投汩羅人以舟楫拯之至今為俗嵗華紀麗云因勾踐以成風拯屈原而為俗也</hi>蘭橈鳴鶴<lb/>
之舟<hi>揚雄方言楫謂之橈周庾信泛江詩蘭橈避荻洲西京雜記太乙池有鳴鶴舟</hi>桂棹晨鳬<lb/>
之舸<hi>洞𠖇記影娥池有鴻毛船或以青桂之枝為棹或以木蘭之心為楫魏王粲海賦乗菌桂之舟晨鳬</hi>
<pb n="KR3k0005_WYG_002-29b"/>
<hi>之舸穆天子傳天子乗鳬舟郭璞注云舟為鳬形今吳之青雀舫其遺象也</hi>鴨頭泛濫與青<lb/>
雀而争飛<hi>呉志諸葛恪置鴨頭船晋書陶侃有青雀舫</hi>鷁首參差共飛龍而<lb/>
競逐<hi>淮南子龍舟鷁首髙誘注云鷁大鳥也畫其象著船首以禦水患晋宫閣記大淵池有飛龍舟</hi>黄<lb/>
頭執櫂疑素鯉之凌波<hi>漢書鄧通以櫂船為黄頭郎注云土勝水故刺船郎著黄帽束</hi>
<hi>晢補亡詩凌波赴汨郭璞江賦撫凌波而鳬躍廣韻凌馳也</hi>白衣揚櫓類蒼烏之拂<lb/>
浪<hi>呉志吕蒙取闗羽使白衣揺櫓作啇賈人状禮斗威儀江海不揚波東海輸之蒼烏</hi>競渡所用<lb/>
輕利為工<hi>荆楚記南方競渡治其舟使輕利謂之飛鳬</hi>創修十隻之舟費直<lb/>
五千餘貫金舟不可以泛水玉楫不可以乗湍<hi>抱朴子瓊艘瑶</hi>
<pb n="KR3k0005_WYG_002-30a"/>
<hi>楫無渉水之用</hi>造數計則無多用錢如何太廣玩物䘮志所寳<lb/>
惟賢<hi>二句旅獒文</hi>豈将有限之財以供無益之費<hi>尚書不作無益害有</hi>
<hi>益</hi>所請非急未可輒依<lb/>
　　水工鄭國状請决漢水直山鑿山通道至伊水入<lb/>
　　洛湏夫五百萬乃運江淮租極便<lb/>
水曰潤下火曰炎上<hi>洪範文孔安國注潤下炎上言其自然之本性也</hi>順性則<lb/>
易從<hi>漢書書稱水曰潤下為水得其性孟子禹之治水水之道也注云順水之性周易易從則有功</hi>違<lb/>
方則難理<hi>韓詩外傳夫水者縁理而行吳越春秋禹發金簡玉字注云言通水之理潘岳闗中記昆</hi>
<pb n="KR3k0005_WYG_002-30b"/>
<hi>明池云堯時理水訖停舟此池</hi>祗如漢江已北伊瀍之南岩嶂崷崪以<lb/>
造天崗嶝峥嶸而括地<hi>班固西都賦岩峻崷崪金石峥嶸張衡東京賦圜闕竦以造天</hi>
<hi>楊烱少姨碑憑河圖而括地</hi>層峯切漢飛鳥迷林絶壑窮山奔豹失<lb/>
路<hi>梁范雲巫山髙詩岩懸獸無迹林暗鳥疑飛○自岩嶂崷崪以下言地勢險固也</hi>探深泉之<lb/>
月兔罕有其功<hi>王充論衡儒者言月中兔夫月水也兔在水中無不死者焦氏易林上山求魚</hi>
<hi>入水挽兔市非其歸自令乆留</hi>捉髙標之日烏未聞其可<hi>左思蜀都賦陽烏回翼乎</hi>
<hi>髙標圖經髙標山名郭璞十日讃十日並出草木焦枯羿乃控弦仰落陽烏</hi>后稷之播殖九<lb/>
榖不能使苗稼冬生夏禹之引决百川不能使江河西<lb/>
<pb n="KR3k0005_WYG_002-31a"/>
注<hi>淮南子禹决江䟽河而不能使水西流稷辟土而不能使禾冬生闗尹子天不能冬蓮春菊是以聖人不</hi>
<hi>違時地不能洛橘汶貉是以聖人不違俗○自探深泉月兔以下正發明違方則難理也</hi>鄭國才非<lb/>
識古智未趨今<hi>淮南子越人學逺射參天而發鏑在五歩内今學者欲學古而不知變是越人</hi>
<hi>射也</hi>乏袁敏之多能<hi>魏文帝多能典論少時持複自謂無對俗多雙戰袁敏以单攻複毎為若</hi>
<hi>神對家不知所出</hi>謝酈長之愽覽<hi>北魏書酈道元字善長涿郡人為御史中尉平生好學歴</hi>
<hi>覧羣書嘗著水經注四十卷</hi>進不量力<hi>左傳不度/徳不量力</hi>退不省躬<hi>尚書惟干戈省</hi>
<hi>厥躬</hi>逆地勢而開山<hi>楊烱少姨碑用遁甲而開山遁甲開山圖有巨靈胡者偏得坤元之道能</hi>
<hi>造山川出江河</hi>絶天真以决水<hi>孟子性猶湍水决諸東方則東流述征記華山與首陽本一山</hi>
<pb n="KR3k0005_WYG_002-31b"/>
<hi>河神巨靈擘其上足踏其下分两山以通河流今掌足跡猶存</hi>區區淺見輙與造化争<lb/>
功<hi>釋氏甄正論功侔造化之功力邁陶鈞之力顔君平老子指歸功與造化争流潘岳西征賦侔造化以制</hi>
<hi>作窮山海之奥秘</hi>瑣瑣庸情擬共隂陽競氣<hi>漢書晁錯叔傳云錯之瑣才智小謀</hi>
<hi>大楊烱少姨碑噴薄隂陽之氣</hi>銜枚塞海為惷已深<hi>周禮銜枚氏顔師古漢書注枚状如</hi>
<hi>著許氏説文枚幹也山海經發鳩之山有鳥名精衛是炎帝之女逰東海溺而不返故常取西山之木石以填</hi>
<hi>海焉</hi>捧土填河在愚彌甚<hi>後漢書朱浮與彭寵書云河濵之人捧土以塞孟津多見其不</hi>
<hi>知量也</hi>妄為勞役虚費人功<hi>魏志明帝欲平北邙使登臺可望孟津辛毗諫曰天地之</hi>
<hi>性髙髙下下今反之既非其理加以損費人功民不堪役帝乃止</hi>既貪罔上之條合處<lb/>
<pb n="KR3k0005_WYG_002-32a"/>
欺天之罪審問情状方可論科<lb/>
沙苑監二條<hi>沙苑在同州馮翊縣唐置沙苑掌牧飬</hi>
　　鴻臚寺状穪黙啜使人朝宴設番客沙苑監李秀<lb/>
　　供羊痩小邉使咸怨御史弹付法<lb/>
淊淊碧海<hi>隋虞茂望海詩巨海望淊滔十洲記扶桑在碧海中</hi>萬穴於是朝宗<hi>木華</hi>
<hi>海賦江河既導萬穴俱流尚書江漢朝宗於海注云宗尊有似于朝隋煬帝觀海詩委輸百谷歸朝宗萬川溢</hi>
隠隠黄樞<hi>荀子隠隠兮恐人之不當也董巴漢書禁門曰黄門中人主之故號黄門郎盧諶宣徽賦</hi>
<hi>揚雄隠於黄樞注揚雄乃為黄門郎</hi>百靈由其納款<hi>張衡靈憲中州含靈唐魏徵臨朝詩百靈</hi>
<pb n="KR3k0005_WYG_002-32b"/>
<hi>侍軒后萬國㑹塗山聲教溢四海朝宗别百川○此四句言黙啜使人朝</hi>長城絶地<hi>史記秦築長城</hi>
<hi>延袤萬里尚書吕刑云絶地天通</hi>髙闕凌空<hi>徐廣史記注髙闕在朔方括地志朔方郡北有連山</hi>
<hi>險抜長城其山中斷两峯極峻相對若闕故名髙闕</hi>包玉塞而為險<hi>左思蜀都賦包玉壘而為</hi>
<hi>字晋書秃髪傳論云控弦玉塞漢書阨以玉門陽闗注云阨塞也</hi>控金㣲而作鎮<hi>杜佑通典</hi>
<hi>覊縻州有金㣲山𨽻振武軍</hi>龍荒景促<hi>漢書宣帝記云龍荒漠朔莫不來庭注云龍荒匈奴祭天</hi>
<hi>於龍城</hi>則飛雪千里<hi>宋玉招魂北方不可以/止層氷峨峨飛雪千里</hi>龜林沍寒<hi>龜林</hi>
<hi>未詳韻書龜兹國名在焉耆西南左傳窮隂沍寒</hi>則木皮三寸<hi>尸子朔方之寒氷厚三寸木皮</hi>
<hi>三寸</hi>韋韝毳幕人傳食䑕之風羶肉酪漿俗染乗羊之化<lb/>
<pb n="KR3k0005_WYG_002-33a"/>
<hi>李陵答蘇武書韋韝毳幕羶肉酪漿漢書匈奴傳云兒能乗羊引弓射鳥䑕為食</hi>阻狼居而跋<lb/>
扈<hi>漢書武帝遣衛青霍去病擊匈奴封狼居胥山而還釋義跋扈猶强梁也扈竹籬也大魚跳跋籬扈而出</hi>
<hi>故言跋扈也</hi>臺號單于<hi>通鑑漢武帝登單于臺注云單于臺髙丈餘冒頓單于所築</hi>處馬<lb/>
坂以挺祅<hi>戴延之西征記次前至黄馬坂去計素緒十里</hi>地名光禄<hi>梁文帝渡闗山行先</hi>
<hi>屠光禄寨都破夫人城</hi>千里辮髪<hi>漢書終軍曰觧辮髮削左衽史記西南夷傳云自同師以東皆</hi>
<hi>編髪地方可數千里</hi>望夷邸而争趨<hi>見前主/客條注</hi>五月披裘<hi>郭義恭廣志代郡隂</hi>
<hi>山五月猶宿雪列子當夏五月有披裘而薪者</hi>瞻洛橋而下拜<hi>其事未詳上五月披裘雖出列</hi>
<hi>子于此無闗豈作者借以言北方當夏猶寒耶</hi>聖朝仁以接物徳以和人矜其<lb/>
<pb n="KR3k0005_WYG_002-33b"/>
屬國之情<hi>漢書置屬國以處匈奴降者韋昭注云外國羗胡來屬漢者</hi>待以蕃臣之<lb/>
禮<hi>周禮九州之外謂之蕃國世一見各以其所貴寳為贄鄭元注云蕃國之君無執玉帛者是以謂其君為</hi>
<hi>小賔臣為小客</hi>李秀職編沙苑<hi>寰宇記沙苑一名沙阜唐置沙苑監掌牧養</hi>位綰牧<lb/>
司<hi>事文類聚唐張萬嵗為羣牧使王毛仲領羣牧監文獻通考宋景德始置羣牧司</hi>輙隠肥羊<lb/>
<hi>史記卜式牧上林羊嵗餘羊肥韻府羣玉同州沙苑監有佳羊謂之細肋卧沙黄山谷詩云細肋柔毛飽卧沙</hi>
翻将痩羜<hi>毛詩既有肥羜毛萇傳云羜未成羊也郭璞云今俗呼五月羊為羜桓麟七説炰柔毛之</hi>
<hi>羜東觀漢記甄宇拜慱士上令賜羊宇自取最瘦者</hi>一半供國罕見滋繁三百維<lb/>
羣<hi>毛詩文鄭元箋百頭為一羣</hi>如何檢察羸肌薄毳<hi>陸佃埤雅羊以瘦為病故羸從</hi>
<pb n="KR3k0005_WYG_002-34a"/>
<hi>羊羊貴大故羊大為美藝文類聚周禮羊冷毛則毳羶</hi>供旦餼而難充<hi>周禮賔客供其法羊</hi>
<hi>注云法羊饔飱積膳之羊賈公彦䟽云飱餼五牢饔餼九牢韻㑹朝食曰饔夕食曰飱</hi>瘠骨穿皮<lb/>
濟晨炊而無用<hi>干寳捜神記隂子房臘日晨炊而竈神形見子房受慶家有黄羊刲而祀之</hi>
主簿之號空覩其髯<hi>崔豹古今注羊一名髯鬚主簿</hi>大夫之家獨留其<lb/>
舌<hi>左傳羊舌大夫孔穎逹正義云羊舌氏也爵為大夫羊舌氏姓李名果有人盗羊而遺其頭受而埋之後</hi>
<hi>事發追騐惟有舌在國人異之因號羊舌氏</hi>遂使賢王結恨耻大國之風輕<lb/>
<hi>漢書匈奴傳云冒頓置左右賢王左傳小國之仰大國也如百穀之仰膏雨</hi>驕子相嫌鄙中<lb/>
州之禮薄<hi>漢書匈奴傳云胡者天之驕子司馬相如大人賦世有大人在乎中州外制八輔文選蘇</hi>
<pb n="KR3k0005_WYG_002-34b"/>
<hi>武詩山海隔中州注云中州中國也</hi>憲司弹劾<hi>見前御史條注</hi>允合公條大理糾<lb/>
繩<hi>春秋元命苞堯為天子得臯陶聘為大理尚書繩愆糾繆</hi>固難私縱<lb/>
　　正月朔旦祭南郊沙苑副監劉璥状云方今尊崇<lb/>
　　釋教其羊料請减庻望國家有福慶祚綿長太常<lb/>
　　執奏祭天事大不宜降禮<hi>文獻通考周宗伯掌邦禮秦改曰奉常漢初曰</hi>
　　<hi>太常欲令國家盛大常存故稱太常</hi>
銅澤應序<hi>許氏説文漏以銅盛水刻節晝夜百刻李善文選注刻漏也以銅盆受水分時左傳履端</hi>
<hi>於始序則無愆</hi>玉律調年<hi>漢書黄帝作律以玉為管後漢書候氣之法殿中用玉律沈約宋書造鐘</hi>
<pb n="KR3k0005_WYG_002-35a"/>
<hi>磬者先律調之庾信華林馬射賦玉律調鐘梁武帝節表幸逄銀山自溢玉律調年</hi>暢彼三㣲<hi>風俗</hi>
<hi>通樂作者其曲曰暢言其道暢也白虎通正朔有三何本天有三統謂三㣲之月也三㣲者何謂也陽氣始施</hi>
<hi>黄泉萬物始動㣲而未著者也</hi>均兹四氣<hi>樂記圖徵聖人立五均均者律調五聲之均也漢書四均</hi>
<hi>為石象四時也禮記四氣之和以著萬物之禮尸子四氣和道光照此之謂玉燭</hi>中和之職<hi>漢書</hi>
<hi>作中和樂職宣布詩如淳注云言王政中和在官者樂其職</hi>節初元於鳯笙<hi>毛詩東方未明</hi>
<hi>序云刺無節也挈壺氏不能掌其職焉玉燭寳典正旦嵗之元時之元月之元許氏説文笙正月之音物生故</hi>
<hi>謂之笙有十三簧象鳯之聲</hi>司厯之班<hi>左傳今火猶西流司厯之過也隋書梁武帝定九品十八</hi>
<hi>班</hi>分上序于虬箭<hi>史記天書云履端於始序則不愆張衡渾  儀制以玉虬吐漏水鄭元周</hi>
<pb n="KR3k0005_WYG_002-35b"/>
<hi>禮注漏刻之箭晝夜共百刻冬夏之間則有短長焉太史立成法有四十八箭</hi>獻鳩發嵗<hi>列子邯郸</hi>
<hi>民正月旦獻鳩於趙簡子厚賞之客問其故曰正旦放生示有恩也梁元帝纂要正月孟春亦曰發嵗</hi>放<lb/>
雀名晨<hi>孔叢子邯郸人正朔獻雀綴五綵趙王大悦申叔以告子順子順曰正朔放之求有生也</hi>盤<lb/>
薦五辛<hi>風土記元日造五辛盤辛所以發五臓氣</hi>家承百福<hi>初學記馮衍銘云元正上日百</hi>
<hi>福孔靈</hi>磔鷄牖上迎媚景以禳災<hi>梁元帝纂要春景曰媚景</hi>懸羊戸間<lb/>
應和風而助氣<hi>爾雅春晴日出而風曰和風裴元新語正朔縣官殺羊懸其頭於門又磔鷄以</hi>
<hi>覆之俗説壓厲氣元以問河南伏君伏君曰是月也土氣上升草木萌動羊嚙百草鷄啄五穀故殺之以助生</hi>
<hi>氣</hi>椒花起頌<hi>杜甫詩椒盤已頌花初學記/晋劉臻妻元日獻椒花頌</hi>餞故迎新<hi>風俗</hi>
<pb n="KR3k0005_WYG_002-36a"/>
<hi>通臘接也新故交接司馬彪續漢書季冬之月享臘以送故齊民月令立春日食生菜取迎新之意</hi>栢葉<lb/>
傳杯<hi>風土記元日長㓜拜賀進栢葉酒四民月令栢是仙藥</hi>迎暄送冷<hi>梁元帝纂要春風曰</hi>
<hi>暄風禮記季冬出土牛以送寒氣</hi>受兹勝景方申藉稻之儀<hi>左傳鄅子藉稻注云</hi>
<hi>藉者其君自出履行稻畝間也禮記孟春之月天子躬耕藉田</hi>敬以吉辰<hi>儀禮令月吉辰</hi>允迪<lb/>
燔柴之典<hi>爾雅祭天曰燔禮記燔柴於泰壇祭天也</hi>劉璥識非經逺智謝鈎<lb/>
深<hi>周易鈎深致逺</hi>藴薙草之庸才<hi>周禮薙氏掌殺草唐書陸羽幼為僧得張衡南都賦不能</hi>
<hi>讀師怒拘令薙草</hi>懐守株之小見<hi>韓非子宋人田中有株兔走觸而死因守株冀復得兔為</hi>
<hi>宋國所笑</hi>請禁屠於齋月<hi>唐書髙祖武徳二年詔自今正月五月九月是謂三長齋月</hi>望<lb/>
<pb n="KR3k0005_WYG_002-36b"/>
省料於郊天<hi>本題云其羊料請减白虎通祭天必在郊者天體至清故祭必於郊取其清潔也</hi>
欲崇釋典希延慶祚<hi>本題云方今尊崇釋教又云慶祚綿長</hi>但五帝三皇<lb/>
之代<hi>周禮外史掌五帝三皇之書吕氏春秋夫孝三皇五帝之本務</hi>内教猶潜<hi>内教佛教也歐</hi>
<hi>陽詢藝文類聚以佛書為内典</hi>二莊两明以來<hi>二荘謂周莊王魯荘公两明謂漢明帝晋明帝</hi>
<hi>王巾頭陀寺碑周魯二莊親昭夜景之監漢晋兩明並勒丹青之餙注云魯莊公七年夜明佛生也周荘王為</hi>
<hi>同時漢明帝時佛始入中國晋明帝亦好佛手書形象</hi>真如始泛<hi>杜甫詩真如㑹法堂注云真如禅理</hi>
<hi>也</hi>已前無佛不廢禋宗<hi>禮記宰我問禋於六宗孔頴逹正義云漢世以來説六宗者多</hi>
<hi>矣賈逵謂天宗三日月星地宗三河海岱</hi>今日祭神如何減省<hi>謂减羊料</hi>重人賤<lb/>
<pb n="KR3k0005_WYG_002-37a"/>
畜<hi>鄭元論語注廐焚章云重人賤畜</hi>先哲之格言<hi>論語考比䜟賜問格言成試亦可以次序</hi>
<hi>也</hi>敬地尊天<hi>社以逹天地之氣所/以尊天而親地也</hi>明王之令典<hi>任昉竟陵王状</hi>
<hi>褒崇庸徳前王之令典</hi>棄而用犬尚有前譏<hi>左傳棄人用犬周禮祀祭犬牲伏亦如之</hi>
<hi>鄭司農云㐲謂伏犬以王車轢之賈公彦䟽云伏犬以王車轢之者謂軷道之祭犬羊俱得是以聘禮注云其</hi>
<hi>用牲犬羊可也是其兩用也也按犬羊兩用今棄而用犬謂棄羊而用犬  所以有譏</hi>爾愛其羊<lb/>
能無后誚<hi>周禮羊人掌羊牲凡祭祀釋羔割羊牲登其首論語爾愛其羊  予接羊人所掌如此爾</hi>
<hi>愛其羊而欲减之能無誚乎誚責也</hi>邪情既虧正道小惠終亂大謀<hi>左傳思小</hi>
<hi>惠而忘大耻論語小不忍則亂大謀</hi>並付所司各依前式<lb/>
<pb n="KR3k0005_WYG_002-37b"/>
苑總監二條<hi>自隋而置東西南北皆有監唐因之兼有丞主簿等官以掌苑内宫舘園池之事</hi>
　　秦新安榖水社舊是苑内地近被百姓吞将作數<lb/>
　　請收入苑百姓不伏<lb/>
伊洛瀍澗<hi>尚書伊洛瀍澗入於河</hi>八溪九谷之津<hi>周庾信終南山銘𣲖别八溪分</hi>
<hi>流九谷張衡東京賦九谷八溪薛綜注云養魚池也</hi>少室嵩髙<hi>戴延之西征記其山東謂太室西謂</hi>
<hi>少室嵩其總名也謂之室者以其下各有石室焉毛詩嵩髙維嶽白虎通中央之岳獨加髙字者何居四方之</hi>
<hi>中而髙故曰嵩髙山</hi>五岳三塗之險<hi>初學記嵩髙者五岳之中岳吾也汲冡周書武王問太公曰</hi>
<hi>将南望三塗注云三塗山名焦氏易林三塗五嶽陽城太室神明之保獨無兵革左傳四岳三塗九州之險</hi>
<pb n="KR3k0005_WYG_002-38a"/>
召公相宅<hi>書序召公既相宅</hi>灼龜墨以定王畿<hi>張衡東京賦召公相宅卜維洛</hi>
<hi>食薛綜注云相視也宅居也孔安國尚書注卜必先墨畫龜然后灼之兆順食墨吉也許氏説文王畿帝都也</hi>
光武建都因鳯集而成帝業<hi>東觀漢記光武生於濟陽先是鳯凰集濟陽故宫皆</hi>
<hi>曰鳯凰聖瑞始於此建武元年十月車駕入洛遂定都焉班彪王命論此髙祖大畧所以成帝業</hi>濯龍<lb/>
芳苑<hi>張衡東京賦濯龍芳林薛綜注云濯龍池名芳林苑名後漢書馬后好儉常曰前過濯龍門見外家</hi>
<hi>車如流水馬如龍顧視御者不及者又逺矣</hi>走馬交衢<hi>周禮五御有舞交衢疏云車在交道旋應舞節</hi>寶<lb/>
盖交蔭<hi>魏曹植詩清夜遊西園飛盖相追隨</hi>金錢滿埒<hi>周庾信馬射賦馬似浮雲向埒韻㑹埒庳</hi>
<hi>垣也晋王濟馬埒謂於外作短垣繞之也劉義慶世説新語王武子移地近北邙時洛京地甚貴武子好馬射</hi>
<pb n="KR3k0005_WYG_002-38b"/>
<hi>買地作埒編錢布地竟埒時人號金錢埒</hi>謻門曲榭從來别舘之基<hi>張衡東京賦謻</hi>
<hi>門曲榭五臣注云謻門門名宫室相接謂之謻臺有木曰榭司馬相如上林賦離宫别舘彌山跨谷</hi>壽安<lb/>
永寧舊是離宫之地<hi>張衡東京賦其内則含德章臺天禄宣明温餙迎春壽安永寕薛綜</hi>
<hi>注云八殿皆以休令為名班固西都賦離宫别舘三千六所左傳楚子遂至於離宫</hi>眷兹榖水<hi>郭延</hi>
<hi>生述征記金谷地有金水南流經此谷注榖水楊佺期洛陽記千金堨在洛陽城西堰上有榖水焉</hi>俯瞰<lb/>
神州<hi>河圖括地象崑崙東南地方五千里名曰神州</hi>斜連四㑹之郊<hi>洛陽記銅駝二牧在</hi>
<hi>四㑹道頭</hi>逈控兩京之路<hi>謝靈運㑹吟行兩京愧嘉麗李善注云兩京東西兩京也</hi>都人<lb/>
接畛桑棗成林逆旅分區閭閻撲地<hi>唐王勃滕王閣序閭閻撲地注云撲</hi>
<pb n="KR3k0005_WYG_002-39a"/>
<hi>地猶拂地也謂排列於地其勢相軋</hi>雖其原是苑内不合輙訴人居四邉<lb/>
皆有業恆百姓若為吞併天田大小<hi>後漢書祭祀注云髙帝令天下祠靈</hi>
<hi>星謂天田星也一曰龍左角為天田主榖揚雄上林苑箴芒芒天田芃芃作榖</hi>先有規模<hi>衛宏漢舊</hi>
<hi>儀林苑中廣長三百里</hi>御圃短長<hi>許氏説文園樹菓也圃樹菜也韓陽天文要集天園主天子菓</hi>
<hi>實菜茹三秦記漢武帝園一名樊川一名御苑</hi>非無制度<hi>三輔黄圖甘泉苑武帝置園五百四十里</hi>
文王百里之囿不以為多齊宣四十之園猶嫌太廣利<lb/>
民之於利國相去幾何施人之與奪人失之彌逺<hi>揚雄羽獵</hi>
<hi>賦序文王囿百里民以為尚小齊宣王囿四十里民以為大裕民之與奪民也</hi>何惜數頃之地<lb/>
<pb n="KR3k0005_WYG_002-39b"/>
頓傷百姓之情如愚所裁宜依舊定<lb/>
　　上林監楊嗣請増置宫舘於上林中御幸遊戯田<lb/>
　　獵所詣即上下輦成宴暫勞永逸永乆安穏<lb/>
八川浩蕩<hi>司馬相如上林賦蕩蕩乎八川分流潘岳關中記涇渭㶚滻澧滈潦潏凡八川</hi>控丹<lb/>
水以䟽津<hi>司馬相如上林賦丹水更其南應劭注云丹水出上洛冡嶺山</hi>九嶺參差<hi>九嶺</hi>
<hi>即九谷也張衡東京賦九谷八溪張衡西京賦岡巒參差薛綜注云參差低仰貌</hi>繞黄山而作<lb/>
固<hi>揚雄羽獵賦序武帝廣開上林北繞黄山李善注云槐里有黄山之宮</hi>相如健筆高談<lb/>
上苑之芳<hi>漢書司馬相如作上林賦張衡東京賦相如壯上林之觀三輔黄圖上林苑即秦之舊園</hi>
<pb n="KR3k0005_WYG_002-40a"/>
子雲清詞盛述長楊之麗<hi>陳琳答東阿王牋清詞妙句張衡東京賦楊雄騁羽獵之</hi>
<hi>詞漢書成帝好田獵揚雄作長楊賦諌之揚雄傳賛詞莫䴡於相如作四賦放依而馳騁云</hi>露寒鳷<lb/>
鵲之觀古迹似存<hi>楊楫漢書注武帝建元中作鳷鵲露寒觀在雲陽甘泉宫外</hi>宜春<lb/>
屬玉之軒餘基尚在<hi>漢宫閣記長安有宜春宫後漢書宣帝行幸屬玉觀注云以玉飾因</hi>
<hi>名焉</hi>儲胥枍詣<hi>漢書武帝増儲胥宫關中記建章有枍詣殿枍音義</hi>便開御幸之塗<lb/>
<hi>韻㑹天子所止謂之御蔡邕獨斷天子車駕所至謂之幸</hi>清暑甘泉<hi>洛陽宫殿簿有清暑殿班固西</hi>
<hi>都賦逺則九嵕甘泉二宫名</hi>實曰㣲行之處<hi>漢書武帝㣲行張晏注云出入市里不復警蹕</hi>
<hi>若㣲賤之所為故曰㣲行</hi>探封巒於漢制<hi>司馬相如上林賦歴封巒三輔黄圖甘泉有封巒觀</hi>
<pb n="KR3k0005_WYG_002-40b"/>
侈未及奢獲林光於秦餘<hi>張衡西京賦觀徃昔之遺舘獲林光於秦餘五臣注云林</hi>
<hi>光秦離宫名也秦始皇作故言秦餘</hi>儉而不陋<hi>張衡東京賦奢未及侈儉而不陋薛綜注云言皆合</hi>
<hi>於禮</hi>何必廣開禁籞<hi>音圉揚雄羽獵賦武帝廣開上林又書云禁籞所營許氏説文籞禁苑也漢</hi>
<hi>注籞者禁苑之遮衛也</hi>虚費人功<hi>魏志明帝欲平北邙辛毗諌曰損費人功民不堪役</hi>優旃<lb/>
發使鹿之譏<hi>史記始皇欲大苑囿優旃曰善㓂從東方来令麋鹿觸之足矣始皇以故輟止</hi>張<lb/>
昭有射彪之諌<hi>吳志孫權毎田常乗馬射彪張昭諌曰如有一旦之患奈天下笑何</hi>大誇<lb/>
宫舘外取笑於由余<hi>史記戎王使由余聘秦穆公示以宫室引之登三休之臺由余曰此</hi>
<hi>臺若鬼為之則神勞矣使人為之則人亦勞矣穆公大慙</hi>廣設繚垣内興嗟於貢禹<lb/>
<pb n="KR3k0005_WYG_002-41a"/>
<hi>初學記墻名有繚垣張衡西京賦繚垣綿延四百餘里漢書元帝徵貢禹為諫議大夫禹奏宫室制度從儉省</hi>
<hi>又建造毁之議遂毁太上寝園為墟</hi>楊嗣謟䛕佞士<hi>漢書鄒陽云以事謟䛕之人北史崔宏不</hi>
<hi>謟䛕茍容列女傳齊威王臣周破胡䛕䜛之佞人也楚詞注雷開佞人阿順於紂</hi>輕薄邪人<hi>後漢</hi>
<hi>書光武謂劉嘉素謹輕薄兒誤之韻府續編符融言晋文經黄子葢二人空名違實後果為輕薄子唐書李德</hi>
<hi>裕云邪人如藤蘿非附他物不能自起</hi>矜奔競之褊懐<hi>見前注</hi>昧公方之大<lb/>
體<hi>漢書霍光闇於大體</hi>奉聖君於堯舜善迹無聞<hi>孔安國尚書注伊尹不能使其</hi>
<hi>君如堯舜則耻之華陽國志譙隆為上林令武帝欲廣上林隆言堯舜至治廣徳不務林苑帝後思其言徵為</hi>
<hi>侍中</hi>陷人主於桓靈醜聲先著<hi>臧榮緒晋書武帝問劉毅曰卿以吾可方漢何帝對</hi>
<pb n="KR3k0005_WYG_002-41b"/>
<hi>曰可方桓靈帝曰方之桓靈不亦甚乎</hi>鎮之以静則俗阜財殷<hi>漢書龔遂為渤海太</hi>
<hi>守致民殷阜</hi>撓之以煩<hi>唐書徐賢妃貞觀末言翠㣲玉華宫雖因山藉水不謂無煩</hi>則政<lb/>
荒人散<hi>禮記亡國之音其政散其民流</hi>不應言而上言法有正條不應<lb/>
為而有為刑兹罔赦宜從貶論以肅朝章<lb/>
内侍省二條<hi>中官之職周禮有閽人寺人内竪等秦漢以來名號不一隋曰内侍省唐因之</hi>
　　本省状稱寺伯蒙天建植性謹厚薦逹賢良處事<lb/>
　　清勤惟知内外料察必望百司清肅<lb/>
在天懸象<hi>孔穎逹周易正義天有懸象而成文章故稱文也</hi>天垂宦者之星<hi>周易</hi>
<pb n="KR3k0005_WYG_002-42a"/>
<hi>天垂象仲長統昌言天文宦者四星在帝座旁</hi>在地標儀<hi>盧諶時興詩悠悠方儀廓李善注云地道</hi>
<hi>曰方天地曰两儀故曰方儀</hi>地有閽人之職<hi>周禮閽人掌掃門庭</hi>莫不謹房室<lb/>
審宫閭<hi>周禮月令云仲冬命奄尹審門閭謹房室</hi>既隆内宰之班<hi>周禮内宰以治王内</hi>
<hi>之政令</hi>實掌中門之禁<hi>周禮閽人掌守王宫門之禁</hi>以其體非全氣性<lb/>
實專良<hi>范曄後漢書宦者傳序云體非全氣情志專良</hi>中常侍啓之於前<hi>文獻通考</hi>
<hi>秦置中常侍參用士人至漢建武以後乃悉用宦者</hi>大長秋建之於後<hi>文獻通考漢景帝置</hi>
<hi>大長秋為皇后卿顔師古注云秋者收成之時長者恒乆之義故為皇后官名</hi>金璫銀璫之貴<lb/>
光耀紫庭左貂右貂之榮寵盈黄闥<hi>范曄後漢書宦者傳序云漢中常侍</hi>
<pb n="KR3k0005_WYG_002-42b"/>
<hi>皆銀璫左貂眀帝以後改金璫右貂蔡邕琴操周成王時鳯凰舞於庭成王援琴而歌曰鳯凰翔兮於紫庭董</hi>
<hi>巴輿服志禁門曰黄闥中人主之</hi>蒙天建職參永巷<hi>三輔黄圖永巷宫中之長巷幽閉宫</hi>
<hi>女之有罪者漢書永巷官取其領事之號則曰永巷僕射</hi>位典長門<hi>三輔黄圖長門離宫也漢武陳</hi>
<hi>氏廢居長門宫</hi>出入後庭<hi>漢書蕭望之以武帝㳺燕後庭用宦者非國舊制</hi>馳驅卧内<lb/>
<hi>漢書中常侍秩千石得出入卧内舉法省中</hi>專謀静慎比鄭衆之元勲<hi>後漢書鄭</hi>
<hi>衆和帝初竇憲圖作不軌衆首謀誅之以功遷大長秋封鄛郷侯</hi>勤心納忠方史㳺之<lb/>
補益<hi>後漢書宦者傳序云元帝之世史㳺為黄門令勤心納忠有所補益</hi>舉能不倦繆賢<lb/>
之績尤彰<hi>史記藺相如為趙宦者令繆賢舎人趙求報秦者未得繆賢曰臣舍人藺相如可使</hi>進<lb/>
<pb n="KR3k0005_WYG_002-43a"/>
善無私曹騰之譽斯足<hi>後漢書曹騰用事省闥三十餘年其所進皆海内名人益州刺</hi>
<hi>史种嵩常劾騰騰不為纎介長稱嵩為能吏時人嗟羙</hi>省司稽其楨幹<hi>漢官儀中常侍舉法</hi>
<hi>省中省中即禁中成帝外家王禁貴重朝中諱禁曰省毛詩維周之楨毛萇傳云楨幹也孔頴逹正義云衆羙</hi>
<hi>之士維周之楨幹也</hi>兼以行能久參内侍之雄<hi>文獻通考隋煬帝改内侍省為長秋</hi>
<hi>監唐武徳初復為内侍省</hi>請肅外曹之職<hi>本題云惟知内外云云</hi>但逐鹿之犬<lb/>
<hi>歐陽詢藝文類聚孔子見老耼曰人用意如㳺鹿者走狗而逐之</hi>必無捕豹之材<hi>穆天子傳</hi>
<hi>天子狗走百里執虎豹注云言筋力猛</hi>擊鴈之鷹<hi>許氏説文代山髙峻唯有一缺門鴈徃来向此</hi>
<hi>中過號曰鴈門山出鷹鴈也多被鷹捉而食鴈啣蘆拒之不敢捉</hi>豈有追鵬之力<hi>幽㝠録楚</hi>
<pb n="KR3k0005_WYG_002-43b"/>
<hi>文王時有人獻鷹俄而雲際一物翺翔鷹便竦翮而升湏臾有大鳥墮地時博物君子曰此鵬雛也異類傳漢</hi>
<hi>武帝時西域獻黒鷹得鵬雛東方朔識之</hi>巷伯興刺周道所以淪胥<hi>毛詩小序巷伯</hi>
<hi>刺幽王也寺人傷於䜛而作是詩也毛詩無淪胥以亡</hi>閹䜿弄權漢風由其大壊<lb/>
<hi>曹冏六代論至於桓靈閹䜿執衡君孤立於上臣弄懽於下由是天下鼎沸姦雄並争</hi>景監見任<lb/>
趙良寒心<hi>史記啇君謂趙良曰我化秦孰與五羖大夫賢趙良曰五羖大夫繆公知其賢舉之君見</hi>
<hi>秦王因嬖人景監非所以為名也司馬遷報任少卿書啇鞅因景監見趙良寒心史記趙髙謂李斯曰足為寒</hi>
<hi>心李善文選注寒心謂戰栗也</hi>同子參車袁絲變色<hi>孔氏叢説太史公名談故史記無談</hi>
<hi>字季布傳改談作同司馬遷報任少卿書同子參乗袁絲變色蘇林漢書注同子趙談也與遷父同諱故曰同</hi>
<pb n="KR3k0005_WYG_002-44a"/>
<hi>子漢書文帝朝東宫趙談參乗袁盎曰漢雖乏人柰何與刀鋸同載袁盎字絲孟子王勃然變乎色</hi>骨鯁<lb/>
之士足以糾正朝儀<hi>韻㑹骨鯁堅强正直之人猶言骨立也</hi>刑餘之人豈<lb/>
可參謀國事<hi>後漢書宦者傳論云刑餘之醜理謝全生史記王欲將孫臏臏曰刑餘之人不可</hi>
其言不次無理告知<lb/>
　　内侍元淹心狠貌恭善柔成性兩京徃來威福甚<lb/>
　　髙金帛祗承則妄於延譽迎候失行輙加鞭撻<lb/>
元淹佞幸居懐<hi>漢書佞幸傳云漢興佞幸寵臣髙帝時有藉孺孝惠時有閎孺</hi>謟䛕成<lb/>
性<hi>尚書僕臣䛕厥后自聖孔安國注云僕臣謟䛕則其君乃自謂聖周易成之者性也</hi>同竪刀之<lb/>
<pb n="KR3k0005_WYG_002-44b"/>
狡獪翻覆邦家<hi>漢書宦者傳序云竪刁亂齊注云齊桓公卒竪刁因内寵殺羣吏而立公子無</hi>
<hi>虧孝公奔宋論語惡利口之覆邦家者</hi>類伊戾之猖狂動揺州郡<hi>漢書宦者傳序</hi>
<hi>云伊戾祸宋注云楚客過宋太子請野享之伊戾請從至則坎牲加書告公曰太子將為亂視之則信有焉太</hi>
<hi>子死公徐聞其無罪乃烹伊戾</hi>回天轉日之勢况此猶輕<hi>釋法琳辯正論莫不扇飄</hi>
<hi>風凍雨之㳟烈回天轉日之威陸機弔魏武帝文夫以回天倒日之力而不能振形骸之内後漢書左悺為小</hi>
<hi>黄門史天下為之語曰左回天淮南子虞公與夏戰日欲落公以劒指日日還不落</hi>城狐社䑕之<lb/>
威方斯未甚<hi>佛道論衡城狐社䑕徒恃依憑韻府續編社狐不灌屋䑕不薫何則所托者然也晏</hi>
<hi>子春秋景公問治國何患對曰社䑕者不可薫不可灌君之左右出賣寒熱入則比周此之謂社䑕也</hi>有<lb/>
<pb n="KR3k0005_WYG_002-45a"/>
㳟石之巨蠧<hi>後漢書宦者傳序云宏㳟石顕以險佞自進注云宏恭石顕皆少㘴腐刑為中黄門</hi>
濫奉前規<hi>王儉褚淵碑無替前規</hi>無管勃之竒功<hi>後漢書宦者傳序云勃貂𬋩蘇</hi>
<hi>有功於楚晋注云吕卻将殺晋侯寺人披遂殺吕卻寺人披即勃貂也楚王曰管蘇犯我以義逹我以禮不見</hi>
<hi>不思然而有得也</hi>叨居近習<hi>史記月令禁近習/注云天子親幸者</hi>徃還三輔<hi>漢書以京</hi>
<hi>兆馮翊扶風為三輔顔師古注云取左傳輔車相依之義</hi>威福甚髙<hi>孔安國尚書注惟君得專威福</hi>
<hi>吳志歩隲云欲䧟人以成威福</hi>去來两京<hi>謝靈運㑹吟行兩京愧嘉䴡李善注云两京東西兩京也</hi>
風霜極烈<hi>杜佑通典御史風霜之任○元淹亦同此威嚴</hi>苞苴未入<hi>禮記以苞苴問人鄭</hi>
<hi>元注云問猶遺也孔穎逹正義云苞者以草包裹苴者以草藉器貯物南史恩幸傳云苞苴歳通</hi>隊以<lb/>
<pb n="KR3k0005_WYG_002-45b"/>
黄泉之深<hi>揚雄觧嘲深者入黄泉髙者出蒼天</hi>賄賂潜通<hi>左傳賄賂公行許氏説文以財</hi>
<hi>與人也</hi>招以青雲之上<hi>揚雄觧嘲當塗者升青雲失路者委溝壑</hi>鞭笞士子耻<lb/>
辱官寮犬羊披虎豹之毛<hi>魏文帝與呉質書以犬羊之質服虎豹之文孔安國論語</hi>
<hi>注虎豹與犬羊别正以毛耳</hi>燕雀假鳯凰之翼<hi>史記鳯凰不與燕雀為羣丈選棗據雜詩</hi>
<hi>羊質服虎文燕翼假鳯翔既懼非所任怨彼南路長</hi>豈可濫班九掖<hi>文獻通考秦置永巷漢武</hi>
<hi>更名掖庭置令后漢掖庭令掌后宫貴人采女唐書宦者傳序云唐置内侍省有掖庭主宫妃簿最</hi>㸃穢<lb/>
罘罳<hi>崔豹古今注罘罳屛之遺象也臣來朝君行至門内屏外復應思惟罘罳復思也</hi>宜可投<lb/>
諸四荒<hi>周禮荒服謂九州之外荒裔之地與戎狄同俗故謂之荒爾雅孤竹北戸西王母日下謂之四</hi>
<pb n="KR3k0005_WYG_002-46a"/>
<hi>荒</hi>以禦魑魅<hi>左傳舜臣堯流四㓙族投諸四裔以禦魑魅杜預注云魑魅山林異氣所生為人害</hi>
<hi>者通俗文山澤恠謂之魑魅木石恠謂之魍魎</hi>馳驛速發無俾少留各下所司<lb/>
即宜催遣<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0005_WYG_002-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龍筋鳯髓判卷二<lb/>
</p>
<p>
</p>
  </div>
</body>
</text>
</TEI>
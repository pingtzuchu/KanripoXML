<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龍筋鳳髓判卷四</head>
    <p>
<pb n="KR3k0005_WYG_004-1a"/>
欽定四庫全書<lb/>
　龍筋鳳髓判卷四　　　　唐　張鷟　撰<lb/>
　　　　　　　　　　　　明　劉允鵬　注<lb/>
左右衛率府二條<hi>衛率府秦官晉建東宫置衛率唐為左右衛率府</hi>
　　御史彈東宫<hi>晋下壺議太子所居官稱東宫不言太子宮者二宫以東西為稱明是天</hi>
　　<hi>子之離宫使太子居之也</hi>毎乗牛車㣲行<hi>張晏漢書注出入市里不復警蹕若㣲賤</hi>
　　<hi>之所為故曰㣲行</hi>遊諸寺觀左右清道元不設儀仗殊失<lb/>
　　禮容所由率丁譲等<hi>唐制左右衛率府置率各一人副率二人</hi>並請付<lb/>
<pb n="KR3k0005_WYG_004-1b"/>
　　法<lb/>
天孫東岳有國之元儲<hi>初學記泰山五岳之東岳也一曰天孫言為天帝孫也漢書䟽</hi>
<hi>廣曰太子國儲副君宋均春秋元命苞注儲君副主言設以待之</hi>帝子前星通邦之上<lb/>
嗣<hi>洪範五行傳心之大星天王也其前星太子也鄭元禮記注上嗣君之適長子北周王褒立太子表上嗣</hi>
<hi>佇賢前星虛位</hi>河海重潤控玉檻以䟽源<hi>爾雅河出崑崙墟色白山海經崑崙在西</hi>
<hi>北髙萬仞面有九井以玉為檻</hi>日月重輪順朱囊而叶度<hi>唐虞世南詩重輪依紫極</hi>
<hi>公羊傳日有食之以朱絲營社何休注云朱絲營之助陽抑陰也孔頴逹尚書正義天之積氣無形二十八宿</hi>
<hi>分之為限毎宿各有度日月右行循此宿度崔豹古今注漢明帝為太子樂人作歌詩四章以賛之曰日重光</hi>
<pb n="KR3k0005_WYG_004-2a"/>
<hi>月重輪星重耀海重潤舊説天子之徳如日月星海太子比徳故曰重也</hi>位隆銀榜青方列<lb/>
長子之宫<hi>東方朔神異經東方東明山有宫青石為墻門有銀榜以青石碧鏤題曰天地長男之宫</hi>
望重銅樓紫極□承祧之業<hi>漢書孝成皇帝元帝太子也初居桂宫上嘗召出龍</hi>
<hi>門樓注云門樓有銅龍唐薛元超和太子詩儲禁銅扉啓宸行玉軷遥潘岳西征賦厭紫極之閑敞李善注云紫</hi>
<hi>極星名王者為宫以象之梁武帝立昭明太子詔莫不立儲樹嫡守器承祧周王褒請立太子表洊雷居震春</hi>
<hi>方應守器之禮明兩作離少陽纂重暉之業</hi>濟南鳳集天骨已彰<hi>東觀漢記光武生於</hi>
<hi>濟陽先是鳯凰集濟南故宫聖瑞始於此宋玉神女賦骨法多竒</hi>清河蛇盤靈資早應<lb/>
<hi>後漢書孝安帝清河孝王子在邸第數有神光照室又有赤蛇盤於牀笫之間後為和帝嗣即位</hi>丁譲<lb/>
<pb n="KR3k0005_WYG_004-2b"/>
職惟清道<hi>文献通考東宫官隋有虞候唐改為清道衞</hi>務掌干城<hi>毛詩公侯干城鄭元</hi>
<hi>箋云干城皆以禦難文献通考唐左右衛率府置率各一人領兵宿衛督攝隊伍</hi>列羽衛於瑶<lb/>
山<hi>江淹擬從駕詩羽衛藹流景李善注云羽衛負羽侍衛山海經西海之外有瑶山山上有人名曰太子長</hi>
<hi>琴</hi>典戎旗於望苑<hi>漢書戾太子居慱望苑○此上二句正言丁譲督攝隊伍以侍衛東宫</hi>
自可畫堂之側肅肅霜戈甲觀之前森森電㦸<hi>漢書元帝為太</hi>
<hi>子於甲觀中畫堂生子即成帝也如淳注云甲觀觀名畫堂堂名此亦言丁譲侍衛東宮</hi>何得安細<lb/>
針於座上竟未匡毗<hi>晋書杜錫遷太子舎人性亮直忠烈屢諫懐愍太子太子患之后置</hi>
<hi>針著錫常所坐氊中刺之流血</hi>帶長劒於街中曾無覺察<hi>晋東宫舊事太子儀餙有</hi>
<pb n="KR3k0005_WYG_004-3a"/>
<hi>玉頭劒輿服雜事劒所從來逺矣其後惟朝服帶劒賈誼新書古者天子二十而冠帶劒諸侯三十而冠帶劒</hi>
<hi>大夫四十而冠帶劒楚辭帶長劒挟素弓宋玉大言賦長劒耿耿倚天之外○言太子初弃師出逰譲乃不知</hi>
<hi>救正</hi>遂使盤遊無度玩好非宜<hi>毛詩序遊蕩無度文選漢韋孟傅楚王戊戊荒滛不</hi>
<hi>遵道作詩諷諌曰邦事是廢逸遊是娛犬馬攸攸是放是驅</hi>日逺之對蔑聞<hi>晋書明帝數嵗</hi>
<hi>有人從長安来元帝問長安逺日逺對曰聞人從長安来不聞從日邉来日固宜逺</hi>星流之瑞徒<lb/>
應<hi>河圖大星如虹下流華渚女節意感生白帝○言初惟不知救正後遂滛於逸欲太子雖有聦異亦俱䘮</hi>
<hi>矣</hi>昔乗小馬尚致譏嫌<hi>魏志任城威王善射御太祖常折之汝不讀書而好乗馬擊劒</hi>
<hi>此一夫之勇何足貴也晋書王戎拜司徒閒乗小馬從便門出遊</hi>今駕小牛深乖典則<lb/>
<pb n="KR3k0005_WYG_004-3b"/>
<hi>史記自吳楚反後諸侯貧者或乗牛車也○言昔人乗馬猶以為非今乃駕牛豈不乖悖</hi>所由既不<lb/>
匡正<hi>北史齊邢峙授皇太子經厨宰進食菜有邪蒿令去之曰此菜有不正之名非殿下所宜食</hi>群<lb/>
下竟未上聞<hi>按所由謂丁譲群下謂副率以下諸官</hi>虧失朝章<hi>任昉王文憲集序朝</hi>
<hi>章國紀</hi>理須明法<lb/>
　　東宫無事輙發四府兵獵<hi>唐制東宫置衞率府又有親府勲府翊府共四</hi>
　　<hi>府</hi>未經奏許所由不言有虧國法<lb/>
重離明兩<hi>周易明兩作離鄭𤣥注云明兩者以明徳相承梁元帝太子碑洊雷種徳重離作兩晋潘</hi>
<hi>泥太子詩霑恩洽明兩</hi>允屬利貞<hi>周易離利貞亨王弼注云離以柔為正必貞而後亨故曰利貞</hi>
<pb n="KR3k0005_WYG_004-4a"/>
<hi>亨</hi>一日三朝<hi>禮記文王之為世子朝於王季日三孔頴逹正義云凡常世子朝父母毎日惟二今</hi>
<hi>文王朝於王季日三者増一時</hi>寔歸仁厚<hi>禮記下之事上也雖有庇民之大徳不敢有君民之心仁</hi>
<hi>之厚也</hi>府官等<hi>即上四/府官</hi>肅承蘭殿<hi>漢武故事孝景王皇后夣日入其懐以乙酉年</hi>
<hi>七日生武帝於猗蘭殿七嵗立為皇太子</hi>䖍奉桂宫<hi>漢書孝成皇帝元帝太子也初居桂宫三秦記</hi>
<hi>桂宫中有光眀殿皆金玉珠璣為簾箔晝夜光明</hi>識金玦之無歸<hi>左傳晋侯使太子申生伐</hi>
<hi>東山臯落氏佩之金玦罕夷曰金玦不復</hi>知玉牀之可惜<hi>易事謀類假威出坐玉牀鄭元注云</hi>
<hi>坐玉牀處天之位也晋書后妃紀論象玉牀之聮後星晋書衛瓘因朝野皆言太子昏愚瓘跪晋主牀前曰此</hi>
<hi>坐可惜晋主亦悟</hi>春誦夏弦之訓先有常儀冬書秋禮之規非<lb/>
<pb n="KR3k0005_WYG_004-4b"/>
無永範<hi>禮記文王世子篇春誦夏弦太師詔之瞽宗秋學禮執禮者詔之冬讀書典書者詔之鄭𤣥注</hi>
<hi>云陽用事則學之以聲隂用事則學之以事因時順氣施功易成也○自肅承蘭殿至此言府官等承奉東宫</hi>
<hi>既知其有不徳事自當援古經以訓規之豈不彰彰在也</hi>何得不遵彛教専事荒滛<lb/>
<hi>漢韋孟諷諫詩序楚王戊荒滛不遵道左傳不修民事而滛於原獸</hi>逐迅羽於長林<hi>張衡西京</hi>
<hi>賦乃有迅羽輕足薛綜注云迅羽鷹也輕足好犬也稽康絶交書此由禽鹿愈思長牀</hi>接輕肥於<lb/>
淺草<hi>曹植白馬篇仰手接飛猱李善注云凡物迎前射之曰接魏文帝典論自序云少好逐禽毎嵗暮春</hi>
<hi>草淺獸肥於鄴西獵終日獲麞鹿九雉兎二十</hi>南皮射雉好樂無厭<hi>魏志太祖才力絶人</hi>
<hi>於南皮日射雉獲六十三頭毛詩好樂無荒左傳是無厭也注云無厭足之心厭平聲</hi>東門逐兎<lb/>
<pb n="KR3k0005_WYG_004-5a"/>
長驅不已<hi>史記李斯出獄顧謂其子曰吾欲與爾復牽黄犬臂蒼鷹俱出上蔡東門逐狡兎其可得</hi>
<hi>乎毛詩並驅從兩狼兮戰國䇿樂毅長驅至齊</hi>籠山絡野<hi>班固西都賦罘網連紘籠山絡野</hi>恣<lb/>
盧犬於平原<hi>戰國䇿韓國盧天下之駿犬也劉向説苑雍門周言孟嘗君野遊則馳弋獵乎平原</hi>
<hi>廣囿</hi>冐雨侵風<hi>宋畧孝武帝嘗出射雉值雨侍中沈懐文諌曰非止千乗失容亦乃聖躬櫛沐</hi>縱<lb/>
蒼鷹於廣澤<hi>唐書姚崇曰臣少居廣城澤以呼鷹逐獸為樂淮南子平原廣澤白刃交接釋法琳</hi>
<hi>辯正論列圍㶚州縱禽夣澤張羅亘野布網連山火逐嶺以髙低煙隨草而踈宻奔電之鷹争舉追風之馬競</hi>
<hi>前猿睹箭以虛驚鴈㸔弓而廻墜洞胸逹腋之痛觧頭䧟腦之酸奚特䘮蚌池空遂使亡狙林盡</hi>一兵<lb/>
一馬皆奉嚴符乍出乍歸皆憑獻表<hi>按此乃詩家句中流水對法一兵對</hi>
<pb n="KR3k0005_WYG_004-5b"/>
<hi>一馬乍出對乍歸擬四六者亦當知</hi>進不能諌退不能言虛曠國班謬尸<lb/>
天禄<hi>自一兵一馬以下言東宫儀從出入皆當上奏所由不言豈非曠班尸禄者乎韓詩外傳素餐尸禄</hi>
並宜削黜審擇賢才自然鶴禁長清<hi>唐虞世南詩乗星開鶴禁劉向列仙</hi>
<hi>傳周靈王太子晋乗白鶴駐山巔謝時人去後世稱太子之駕曰鶴駕曰鶴禁</hi>龍居永肅<hi>漢書成帝</hi>
<hi>為太子居桂宫上急召出龍樓門張衡東京賦九龍之内寔曰嘉徳薛綜注云九龍本周時殿名也門上有三</hi>
<hi>銅柱柱有三龍相糺繞故曰九龍嘉徳殿名在九龍門内也</hi>
太廟一條<hi>舊本太廟郊社二條今按文獻通考太廟令屬宗正卿郊社署屬太常卿因分之</hi>
　　太廟令朱景方行太祀乃於散齋而弔䘮御史彈<lb/>
<pb n="KR3k0005_WYG_004-6a"/>
　　付法大理斷官减一等徵銅五斤<lb/>
太祫之禮列聖之攸先<hi>公羊傳大事者何大祫也毁廟之主陳於太祖未毁廟之主皆</hi>
<hi>升合食於太祖故為大事</hi>吉禘之儀明王之令典<hi>春秋閔公二年吉禘於荘公禮稽命</hi>
<hi>徵三年一祫五年一禘以衣服想見其容色三日齋思親志意想見所好喜然後入廟</hi>莫不尊崇<lb/>
祖考<hi>周易先王以作樂崇徳殷薦之上帝以配祖考</hi>敬事神明<hi>禮記祭統云敬盡然後可以事</hi>
<hi>神明孝經援神契神靈滋百寳用則珠母璣鏡也宋均注云事神明得則文珠有光可為鏡</hi>既申如<lb/>
在之誠<hi>邢昺論語䟽祭如在者謂祭宗廟范祖禹論語注有其誠則有其神</hi>聿起不欽之<lb/>
罰<hi>尚書黷於祭祀時謂弗欽</hi>若嚴禋有則赤鴈降於祠宫<hi>唐蘇味道詩孝享屬</hi>
<pb n="KR3k0005_WYG_004-6b"/>
<hi>巖禮尚書有典有則漢書武帝幸雍祠五畤獲赤鴈作歌孔頴逹左傳正義宮即廟也象有尊貌則謂之為廟</hi>
<hi>言其墻屋則稱之為官</hi>祭謁無虧白鶴翔於清廟<hi>漢書宣帝尊孝武廟號為代宗</hi>
<hi>所廵狩至郡國皆立廟吉祀代宗廟日有白鶴集後庭毛萇詩傳清廟者祭有清明之徳者之宫也</hi>則有<lb/>
輕饗薦黷齋明<hi>尚書惟受謂祭無益左傳黷齋明杜預注云不詳事神益都耆舊傳蜀郡張寛</hi>
<hi>漢武帝時為侍中從祀甘泉至渭橋有女子浴於渭水乳長七尺上怪其異遣問之女曰帝後第七車知我所</hi>
<hi>来時寛在第七車對曰此星主祭祀者齋戒不嚴則女子見</hi>肅承顧廟<hi>漢書文帝作顧成廟今在</hi>
<hi>覇陵縣</hi>䖍奉閟宫<hi>何法盛晋中興書虔奉郊祀毛詩閟宫有恤鄭𤣥箋云閟神也姜嫄神所依故</hi>
<hi>曰神宫</hi>方行盥滌之規<hi>周易觀盥而不薦王弼注云宗廟之可觀者莫盛於盥至薦簡畧故</hi>
<pb n="KR3k0005_WYG_004-7a"/>
<hi>觀盥而不觀薦宋頫延年郊廟歌有牷在滌禮記帝牛必在滌三月鄭𤣥注云滌牢中所搜除處</hi>有事<lb/>
宗禋之典<hi>左傅天子有事於文武杜預注云有祭事謂也尚書禋於六宗孔安國注云精意以享</hi>
<hi>之禋宗尊也</hi>龍旂是禱鞗革鶬鶬<hi>毛詩小序載見諸侯始見於武王廟也龍旂陽陽鞗</hi>
<hi>革有鶬鄭𤣥箋云交龍為旂鞗革轡首也</hi>馬信来朝威儀肅肅<hi>毛詩有客㣲子来見祖廟</hi>
<hi>也曰有客有客亦白其馬有萋有且敦琢其旅鄭𤣥箋云其来威儀萋萋且且</hi>理須恭敬乃志<lb/>
<hi>禮記祭統云非有恭敬則不齋齋者不樂言不敢散其志也</hi>静慎其心<hi>禮記祭統云心不茍慮必</hi>
<hi>依於道</hi>玉瓉之獻克修<hi>禮記季夏以禘禮祀周公於太廟灌用玉瓉</hi>金罍之夀<lb/>
斯薦<hi>毛詩我姑酌彼金罍注云金罍酒罇也諸侯大夫皆以黄金餙傳毅舞賦溢金罍而列玉觴</hi>何<lb/>
<pb n="KR3k0005_WYG_004-7b"/>
得散齋之日<hi>禮記祭義云散齋於外祭統云散七日以定之</hi>迓祉之辰周澤之<lb/>
潔無聞<hi>後漢書周澤為太常清潔修行嘗卧疾齋宫妻憐其老歸闚問澤怒以為干犯齋禁送諸獄</hi>
荀彧之容先發<hi>魏志荀彧字文若典畧禰衡謂荀文若可使弔䘮荀容惨悴故云</hi>長驅<lb/>
馬足便過元伯之家<hi>戰國䇿樂毅長驅至齊張衡東京賦馬足未極後漢書張邵字元伯</hi>
<hi>汝南人范式字巨卿山陽人相去千里二人友善後元伯卒柩至壙不進移時有素車白馬號哭而来者乃范</hi>
<hi>巨卿也</hi>頓作驢鳴乃向仲宣之室<hi>劉義废世説王仲宣好驢鳴既塟魏文帝臨其</hi>
<hi>䘮顧語同逰曰王好驢鳴可各作一聲送之赴客皆作驢鳴</hi>不恭之罪法有常科<hi>尚書</hi>
<hi>有苗不恭</hi>失禮之愆宜從明憲<hi>毛詩式禮莫愆鄭𤣥箋云愆過也左傳大事於太廟躋僖</hi>
<pb n="KR3k0005_WYG_004-8a"/>
<hi>公逆祀也君子以為失禮</hi>官减一等銅坐五斤數外更求未為通允<lb/>
郊社一條<hi>周有典祀秦漢有太祝至隋太常寺置郊社署令丞各一人唐因之</hi>
　　二月有事於太社太常慱士馮敬有大功䘮隐而<lb/>
　　不論遂以行事付法科罪<lb/>
社為土主稷是榖神<hi>孝經緯社土地之主也土地濶不可以盡敬故封土為社以報功也</hi>
<hi>稷五穀之長也穀衆不可以徧祭故立稷神以祭之</hi>侑以姬周之祖配以烈山之<lb/>
子<hi>鄭𤣥禮記注古者官有大功則配食其神故勾龍配食於社棄配食於稷韻府群玉稷田正也烈山氏之</hi>
<hi>柱為稷自夏以上祀之周棄亦為稷自啇以來祀之自漢以来禹配社棄配稷</hi>納籙受圖之哲<lb/>
<pb n="KR3k0005_WYG_004-8b"/>
<hi>春秋演孔閻王者當置圖籙坐旁以自正也張衡東京賦高祖膺籙受圖薛綜注云膺籙謂當五勝之籙受圖</hi>
<hi>夘金刀之語毛詩世有哲王鄭𤣥箋云哲智也</hi>乗乾執契之君<hi>周易乾之彖曰時乗六龍以御</hi>
<hi>天王弼注云乗變化而御大器杜祐通典唐置乗乾門老子聖人執左契注云古者刻契合符以為信</hi>莫<lb/>
不崇尚其道<hi>顔延年曲水詩序莫不崇尚其道神明其位</hi>肅恭其事<hi>尚書大誥云肅</hi>
<hi>恭神人國語其誰敢不齊肅恭敬致力於神</hi>夏殷履運仍開松栢之禋<hi>宋𠂻春秋</hi>
<hi>緯注五運五行用事之運也論語哀公問社宰我曰夏后氏以松殷人以栢孔安國注云凡建立社各以其土</hi>
<hi>所宜之木邢昺䟽云夏都安邑宜松殷都亳宜栢</hi>漢祖豋朝復設枌榆之祭<hi>漢書</hi>
<hi>髙祖定天下詔御史治枌榆社春用羊彘祀之西京雜記髙祖少時常祭枌榆之社及移新豐亦還立焉</hi>分<lb/>
<pb n="KR3k0005_WYG_004-9a"/>
其玉帛<hi>唐顔師古地祗祝文㨂此元辰敬以玉帛尚書五玉三帛孔安國注云諸侯玉帛為贄以見之</hi>
建五色之靈壇<hi>漢舊事天子大杜以五色土為壇漢書徐州牧嵗貢五色土各一斗潘岳藉田</hi>
<hi>賦我皇乃降靈壇撫御耦</hi>薦以牲牢<hi>毛詩瓠葉篇序雖有牲牢饔餼不肯用也毛萇傳云牛羊豕為</hi>
<hi>牲繫飬者曰牢</hi>具三重之芳酎<hi>禮記祭統云祭有三重焉奉三重而薦諸皇尸許慎説文酎三</hi>
<hi>重之酒也史記注正月旦作酒八月成名酎酎言純也初學記漢武帝時八月嘗酎㑹諸侯廟中出金助祭</hi>
八音間發<hi>尚書舜典云八音克諧益稷云笙鏞以間孔安國注云間迭也禮記子夏云此古樂之發</hi>
<hi>也</hi>六舞交馳<hi>周禮樂師掌教國子六舞宋顔峻七廟迎神辭六舞肅列九變成終</hi>社主享<lb/>
而成休<hi>孝經緯社土地之主也</hi>明靈歆而降福<hi>宋顔延年詩邑社搃地靈左傳能歆</hi>
<pb n="KR3k0005_WYG_004-9b"/>
<hi>神人杜預注云歆饗也張衡東京賦神歆饗而顧徳又左傳云神降三福時無災害</hi>命三老<hi>漢書鄉有</hi>
<hi>三老掌教化</hi>率百神<hi>漢書高祖十年春有司奏令縣道常以春二月及臘祠社稷玉燭寳典臘者祀</hi>
<hi>先祖蜡者報百神</hi>應瑞雀於青疇<hi>禮稽命徴祭五岳四瀆得其宜則黄雀見注黄雀土精北</hi>
<hi>齊裴讓之公舘燕酬詩嵗稔鳴銅雀許慎説文疇耕治之田也</hi>掃飛蝗於翠畝<hi>洪範五行傳介</hi>
<hi>蟲有甲能飛揚於春秋為螽今謂之蝗毛詩田祖有神秉卑炎火鄭元箋云田祖之神不受此害持之付於炎</hi>
<hi>火使自消亡</hi>則千倉嵗積<hi>鄭𤣥毛詩箋成王見委積之多於是求千倉以處之</hi>三農之<lb/>
蓄有餘<hi>周禮三農生九榖賈公彦䟽云謂農民於原隰及平地三處營種</hi>萬庾年登<hi>齊虞</hi>
<hi>羲霍將軍北伐詩位登萬庾積毛萇詩傳露積曰庾孔頴逹正義云露地積聚之九章筭術平地委粟是也禮</hi>
<pb n="KR3k0005_WYG_004-10a"/>
<hi>記曲禮云嵗凶年糓不登</hi>九載之儲斯溢<hi>唐書武后䇿云國廩罕蓄乏九年之儲禮記王制云</hi>
<hi>國無九年之蓄曰不足孔頴逹正義云毎年入物分為四分一分儲積三分當年所用三十年當有九年之蓄</hi>
馮敬身居典禮職在秩宗<hi>漢書太常古官云伯夷秩宗典三禮欲令國家盛大社稷</hi>
<hi>常存故稱太常</hi>應知六祝之詞頗逹六祈之訓<hi>周禮太祝掌六祝之詞以事鬼</hi>
<hi>神示掌六祈以同鬼神示</hi>帶斯凶服輙入禮宫<hi>禮記祭義云郊之祭凶服者不敢入國門</hi>
御史奏彈雖言奉法詳刑結罪<hi>文獻通考唐龍朔二年改大理寺為詳刑</hi>須<lb/>
按科條廟享誠則有違社稷元来不禁彈無反坐律許<lb/>
執文<hi>風俗通謹按律者法也率陶謨虞云始造律</hi>枉被凝霜理須清雪<lb/>
<pb n="KR3k0005_WYG_004-10b"/>
大樂一條<hi>周官有司樂秦漢有大樂令魏晉而下俱有大樂令丞唐因之掌習音樂</hi>
　　大樂令盧慶状稱五帝殊時不相沿樂三王異代<lb/>
　　不相襲禮<hi>此二句古樂記文</hi>請改聖朝樂名大象天下徃<lb/>
　　極為號又應國姓<lb/>
古之天子制禮以安人<hi>荀子人生有欲則亂先王制禮義以養之孝經安上治民莫善</hi>
<hi>於禮</hi>昔者明王作樂以崇徳<hi>周易先王以/作樂崇徳</hi>移風易俗<hi>孝經移風</hi>
<hi>易俗莫善於樂</hi>成孝敬而厚人倫快耳娛心<hi>李斯上逐客書快耳者真秦之聲傅</hi>
<hi>元歌詩琵琶與筝能娛我心</hi>感鬼神而通教化<hi>毛詩大序動天地感鬼神莫近於詩先王</hi>
<pb n="KR3k0005_WYG_004-11a"/>
<hi>以是成孝敬厚人倫羙教化</hi>調兹六氣<hi>左傳天有六氣隂陽風雨晦明也</hi>徵主夏而<lb/>
角主春<hi>張湛列子注商金音屬秋角木音屬春羽水音屬冬徵火音屬夏禮記月令云春其音角夏其</hi>
<hi>音徵</hi>導彼五音<hi>吕氏春秋黄帝命伶倫鑄十二鐘以和五音禮記五音六律十二管還相為宮</hi>宫<lb/>
動脾而商動肺<hi>史記樂書云宫動脾商動肺角動肝徴動心羽動腎</hi>天則不言而<lb/>
信<hi>樂記文</hi>故奏雲門以祭天<hi>周禮注凡樂作謂之奏周禮大司樂云乃奏黄鐘歌大吕</hi>
<hi>舞雲門以祀天神</hi>地則不動而生<hi>樂叶圖徴受氣於天布之於地以時出萬物者也禮記中</hi>
<hi>庸云不動而敬</hi>故奏咸池以祀地<hi>周禮大司樂乃奏太簇歌應鐘舞咸池以祭地示</hi>道<lb/>
則無象而化<hi>老子大象無形</hi>神則不怒而威<hi>樂記文</hi>故暢之以鐘<lb/>
<pb n="KR3k0005_WYG_004-11b"/>
鼓<hi>周禮凡樂事以鐘鼓隋何妥樂詩大樂遺鐘鼓</hi>娛之以絲竹<hi>禮記金石絲竹樂之器也隋何</hi>
<hi>妥觀樂詩清管調絲竹</hi>廉直正誠之響發而人肅恭<hi>禮記樂記云廉直勁正莊</hi>
<hi>誠之音作而民肅敬</hi>粗厲猛毅之音生而人剛健<hi>禮記樂記云粗厲猛起奮末廣</hi>
<hi>賁之音作而民剛毅</hi>哀思為亡國之樂其政陵遲<hi>禮記樂記云亡國之音哀以思</hi>
<hi>其民困燕丹子太子送荆軻易水之上軻起為歌高漸離擊筑和之為壯聲則士髮衝冠為哀聲則士皆流涕</hi>
怨怒為亂世之音其風轉替<hi>禮記樂記云亂世之音怨以怒其政乖</hi>故詳<lb/>
其律吕師曠知其盛衰<hi>史記衞靈公適晋舍濮上夜聞琴聲召師涓冩之至晋以奏師</hi>
<hi>曠曰此師延靡靡之樂武王伐紂師延投濮故聞此聲必濮水之上先聞者國消</hi>察彼軒懸延<lb/>
<pb n="KR3k0005_WYG_004-12a"/>
陵識其興廢<hi>周禮小胥正樂懸之位諸侯軒懸左傳季札如晉宿於戚聞鐘聲焉曰辨而不徳必</hi>
<hi>加於戮文子聞之終身不聼琴瑟注云戚孫文子之邑延陵季札邑名蔡琰别傳琰蔡邕之女年六嵗邕夜鼓</hi>
<hi>琴絃斷琰曰第六絃邕故斷一絃問之琰曰第四絃邕曰偶得之琰曰吳札觀化知興亡之國由此觀之何足</hi>
<hi>不知隋許善心樂詩獨有延陵聼應知亡國音</hi>自王澤既竭風雅莫流<hi>漢書班固云成</hi>
<hi>康沒而頌聲衰王澤竭而詩不作隋許善心樂詩澤竭英莖散</hi>文侯聼鄭而不寢<hi>禮記魏文</hi>
<hi>侯曰吾端冕而聼古樂則唯恐卧聼鄭衛之音則不知倦</hi>孔子聞韶而忘味<hi>成公綏嘯賦孔</hi>
<hi>父忘味而不食周氏論語注孔子聞韶樂之羙盛忽忘於肉味</hi>桑間濮上流宕忘歸<hi>禮記</hi>
<hi>桑間濮上之音亡國之音也其政散其民流誣上行私而不可止也</hi>下里巴人奔波逐逺<lb/>
<pb n="KR3k0005_WYG_004-12b"/>
<hi>宋玉對楚王問客有歌於郢中者其始曰下里巴人國中屬而和者數千人</hi>聖朝均四暢<hi>韻㑹</hi>
<hi>均樂器名制長七尺擊之以絲以均樂音又云音律由濁至清為一均禮記樂記云四暢交於中而發作於外</hi>
<hi>劉歆七畧瑟道有堯暢逸堯廉善天下無不通暢故謂之暢</hi>調八風<hi>淮南子䕫作樂所以通八風鄭</hi>
<hi>元禮記注八風從律應節至也</hi>聼鳴鳳以和音<hi>漢書黄帝使伶倫取嶰谷之竹為十二筒以聼</hi>
<hi>鳯之鳴而制律</hi>命飛龍而度曲<hi>帝王世記顓頊登帝位命飛龍效八風之音作五莖以祭上帝</hi>
<hi>古樂府有飛龍篇</hi>上通咸夏<hi>樂動聲儀黄帝曰咸池禹曰大夏晋成公綏嘯賦超韶夏與咸池</hi>
式隆殷薦之儀<hi>周易先王以作樂崇徳殷薦之上帝</hi>俯定莖英<hi>樂動聲儀顓頊樂曰</hi>
<hi>五莖帝嚳樂曰六英宋𠂻注云五莖能為五行之道立根本也六英能為天地六合之英華也</hi>允叶昭<lb/>
<pb n="KR3k0005_WYG_004-13a"/>
容之典<hi>沈約宋書漢樂曰昭容注云髙祖造生於武徳</hi>歌九序<hi>尚書九功惟序九序惟歌</hi>諷<lb/>
六詩<hi>周禮瞽矇掌九徳六詩之歌漢書樂者歌九徳誦六詩</hi>聞其聲而徳和<hi>韓詩外傳</hi>
<hi>湯作大濩聞其聲使人温良而寛大五經通義聞宫聲無不温雅而和</hi>省其文而心正<hi>禮記</hi>
<hi>樂記云省其文采史記樂所以和正心也</hi>盧慶職參樂令<hi>文獻通考秦漢有大樂令厯代因之</hi>
<hi>唐有大樂令丞掌習音樂人簿籍</hi>匠典倡優<hi>史記秦昭王云楚之鐡劒利而倡優拙劉向説苑秦</hi>
<hi>始皇建離宫四百所皆有鐘磬帷帳婦人倡優</hi>履師摯之前規<hi>鄭𤣥論語注師摯魯太師名識</hi>
<hi>闗雎之聲王儉禇淵碑無替前規</hi>躡曹褒之舊躅<hi>後漢書曹褒為博士朝廷欲制定禮樂拜</hi>
<hi>為侍中褒奏尚書璿璣鈐曰有帝漢出徳洽作樂名予詔改大樂官曰大予以應圖䜟</hi>以為質文<lb/>
<pb n="KR3k0005_WYG_004-13b"/>
逓變禮樂殊途輙進嘉名深陳雅稱執大象而天下徃<lb/>
<hi>老子執大象天下徃河上公注云執守也象道也聖人守大道則天下萬民移心歸徃也</hi>其徳彌長<lb/>
<hi>禮記觀其舞知其徳史記舞所以明徳</hi>行大道而海内和<hi>禮記大道之行也天下為公</hi>
其風載逺<hi>毛詩其風肆好</hi>命伶倫而討韻雅合䕫鐘<hi>吕氏春秋黄帝命伶</hi>
<hi>倫鑄十二鐘其曰䕫鐘則未詳陸徳明莊子音義黄帝在位諸侯於東海流山得竒獸狀如牛蒼色無角一足</hi>
<hi>能走出入水即風雨目先如日月其音如雷名曰䕫黄帝殺之取皮以冐鼓聲聞五百里此可言䕫鼔非䕫鐘</hi>
<hi>也或曰䕫人名杜䕫也晋書律厯志魏武時杜䕫鑄鐘為精作杜䕫亦通但於黄帝伶倫事却未協書之以待</hi>
<hi>博者證之</hi>召荀朂以調聲自諧牛鐸<hi>晋書荀朂初於路逢趙賈人牛鐸識其聲及掌</hi>
<pb n="KR3k0005_WYG_004-14a"/>
<hi>樂音韻未調乃曰得趙之牛鐸則諧矣果然</hi>千童萬舞<hi>漢書郊祀歌云千童羅舞成八佾合好交</hi>
<hi>歡虞泰一韓詩外傳萬大舞也毛詩閟宫云萬舞洋洋</hi>共朱鴈以齊行<hi>漢書武帝幸東海獲</hi>
<hi>赤鴈作朱鴈之歌梁楊皦舞詩就行齊逐唱赴節暗相和</hi>八佾九歌<hi>穀梁傳天子八佾白虎通佾者</hi>
<hi>何列也楚詞啓九變與九歌山海經夏后氏上三嬪於天得九辨與九歌以下</hi>將赤蛟而合節<lb/>
<hi>漢書武帝有赤蛟之歌楚詞一律兮合節王逸注云合㑹六律以應舞節</hi>尤禆聖化甚益皇<lb/>
明宜下太常<hi>初學記秦置奉常漢改太常如淳注云常典也常典三禮故曰太常或曰泰常王者</hi>
<hi>之旌禮官主奉持之故曰奉常</hi>先宣美號<lb/>
鼓吹一條<hi>周有鼓人漢有承華令梁有清商署唐置鼔吹署令丞各一人所掌頗與大樂同</hi>
<pb n="KR3k0005_WYG_004-14b"/>
　　鼓吹令王乾狀稱鼓吹鹵簿國家儀注器具濫惡<lb/>
　　請更改修制禮部員外崔嵩以府庫尚虛此非急<lb/>
　　務判停<lb/>
鳬鐘隐隐<hi>考工記鳬氏為鐘鄭敬仲注云鳬入水不溺勝水不滛先王作樂亦欲無滛溺之音隋何</hi>
<hi>妥樂詩寥亮鳬鐘徹</hi>隨九變以交馳<hi>周禮若樂九變則人鬼可得而理</hi>鼉鼓逢逢<lb/>
<hi>毛詩鼉鼓逢逢陸機注云鼉皮堅可以冐鼔毛萇傳云逢逢和也</hi>和八音而間作<hi>周禮大司</hi>
<hi>樂文之以五聲播之以八音國語為之六間韋昭注云六吕所以間陽律成其功尚書笙鏞以間孔安國注云</hi>
<hi>間迭也爾雅逓迭也李廵注云逓者更迭間厠相代之義班固兩都賦序時時間作</hi>或短簫横引<lb/>
<pb n="KR3k0005_WYG_004-15a"/>
<hi>崔豹古今注短簫鐃歌軍樂也黄帝使歧伯所作三禮圖短簫二十一管軍中鼓吹樂古今樂録横吹胡樂張</hi>
<hi>騫入西域傳之</hi>朱鷺鏗鏘<hi>毛詩義疏楚威王時有朱鷺合沓飛翔而來舞舊鼔吹朱鷺曲是也陳蘇子卿</hi>
<hi>鼔吹曲朱鷺詩玉山一朱鷺振翰入王畿欲向天池飲還繞上林飛金堤麗羽翮丹水浴毛衣非貪葭下食懐</hi>
<hi>思自逺歸</hi>或長笛手吹<hi>馬融長笛賦序融性好音律故聊備數作長笛賦曰繁手累發宻櫛繁重</hi>
<hi>笛賦奮玉手摛朱脣</hi>紫騮凄切<hi>古樂府紫騮馬曲云十五從軍征十八始得歸道逢鄉里人家中有</hi>
<hi>阿誰</hi>東宫所設殊非列代之規<hi>晋東宫舊事皇太子納妃四望車羽葆前後部鼓吹</hi>
<hi>各一部</hi>平閣爰施亦匪先王之制<hi>崔豹古今注漢有黄門鼓吹一名樓車古今樂</hi>
<hi>録鼔吹有龍頭大棡中鼔獨褐小鼔</hi>然國家儀注須應禮經<hi>隋書經籍志云儀注之興久矣</hi>
<pb n="KR3k0005_WYG_004-15b"/>
<hi>周衰諸侯削其籍漢興叔孫通定朝儀曹襄定漢儀世有制作今聚為儀注篇初學記鼓吹皆有品秩天子以</hi>
<hi>賜臣下及軍旅皆用之</hi>既崇鹵簿之班<hi>蔡邕獨斷天子出車駕次第謂之鹵簿五經精義鹵</hi>
<hi>簿自秦漢始有其名鹵大楯也所以捍敵部伍之次皆著之簿故言鹵簿魏吳質别傳質為中郎将朝京師上</hi>
<hi>歡喜其到詔将軍列鹵簿作鼔吹</hi>又惠功臣之錫<hi>江表傳孫䇿賜周瑜鼓吹令曰周公瑾英</hi>
<hi>俊異才前在丹陽發衆及船粮以濟大事論徳酬功此未足以報也荆州先賢傳羅献以太平二年進位増鼔</hi>
<hi>吹棨㦸</hi>有國有家朝章不可暫虧<hi>史記鄒忌以鼓琴見齊威王曰夫理國家皆在</hi>
<hi>其中</hi>去食去兵禮樂如何輙廢<hi>論語去食去兵禮記禮樂不可斯須去身</hi>王乾<lb/>
状請崔嵩判停爾愛其羊我愛其禮<hi>包氏論語注羊存猶以識其禮羊亡</hi>
<pb n="KR3k0005_WYG_004-16a"/>
<hi>禮遂廢</hi>速令鳩集<hi>梁劉孝標借類苑書鳩集斯文宋陸佃埤雅禽經云九鳥曰鳩天九鳥曰鳩其</hi>
<hi>字從九以此故歟</hi>請勿狐疑<hi>楚詞心猶豫而狐疑兮欲自適而不可注云狐多疑</hi>
太卜一條<hi>周官太卜掌三兆之法秦漢有太卜令後漢并於太史至隋有太卜令丞各一人唐因之</hi>
　　太卜袁綱善卜所言立騐有術士榮儼夜無故被<lb/>
　　殺不知頭首使綱筮之竟不知賊處御史彈綱情<lb/>
　　有向背而不言付法<lb/>
楓天棗地<hi>陸佃埤雅楓之人形者風神居之夜遇暴風驟雨則暗長數尺故造栻者以為盖也以大</hi>
<hi>霆擊棗木載之所謂楓天棗地韻㑹栻木局也有天地所以推隂陽占吉凶以楓子棗心為之</hi>觀倚伏<lb/>
<pb n="KR3k0005_WYG_004-16b"/>
於無形<hi>老子禍兮福所倚福兮禍所伏管子虛無無形之謂道老子天象無形</hi>方智圓神<lb/>
<hi>周易蓍之徳圓而神卦之徳方以智</hi>察幽明於未兆<hi>周易仰以觀於天文俯以察於地理是故</hi>
<hi>知幽明之故曾子夫子曰天道曰員地道曰方方曰幽圓曰明玉篇龜拆曰兆後漢書天文志萌而未兆</hi>百<lb/>
年鼠卜尚辨吉凶<hi>抱朴子玉䇿記稱鼠壽三百嵗滿一百嵗則色白善憑人而卜能知一年</hi>
<hi>中吉凶及千里外事也</hi>五徳鷄占猶知禍福<hi>韓詩外傳鷄有五徳唐栁宗元詩鷄骨占</hi>
<hi>年拜水神漢書武帝令巫祀上帝百神用鷄卜注云鷄卜如鼠卜也卜嵗之豊凶</hi>長安季主不<lb/>
以榮辱存心<hi>史記日者傳云司馬季主賣卜於長安東市宋忠賈誼曰何居之卑行之汙季主捧</hi>
<hi>腹大笑</hi>蜀郡嚴平不以衣冠介慮<hi>漢書蜀有巖君平卜筮於成都市得百餘錢足</hi>
<pb n="KR3k0005_WYG_004-17a"/>
<hi>自養則閉肆李强為益州牧數與相見卒不敢言以為從事</hi>袁綱雅望四兆<hi>周禮卜師掌開</hi>
<hi>龜之四兆</hi>妙達二臣<hi>二臣未詳或曰/即季主君平也</hi>榮參九筮之班<hi>周禮筮人掌三</hi>
<hi>易以辨九筮之名</hi>藝審千蓍之訣<hi>逸禮蓍千嵗三百其本已老也儀禮䟽郭璞注云蓍下有</hi>
<hi>卜齡蔡凡蟲之智莫善於龜凡草之靈莫善於蓍蓍龜自有靈也</hi>東方朔之暗射指掌<lb/>
可知<hi>漢書武帝使諸倡射覆置守宮盆下朔能中上善之賜帛包咸論語注指示掌中之物言其易耳</hi>
淳于智之精通毫釐無失<hi>晉書淳于智能筮夏侯藻母病請智卜忽有一狐當門向</hi>
<hi>之嘷藻馳見智智曰速歸在狐嘷處拊心啼哭令家驚怪畢出藻如其言母亦扶病出堂屋五間拉然而崩漢</hi>
<hi>書失之毫釐謬以千里</hi>均趙逹之廻筯要妙如神<hi>吳志趙達治九宫一筭之銜嘗</hi>
<pb n="KR3k0005_WYG_004-17b"/>
<hi>過故知曰倉卒乏酒殽逹取隻筯再三縱横之乃言卿東壁下有羙酒一斛鹿肉三斤主人遂出酒酣飲吳志</hi>
<hi>此之謂要妙</hi>比吳㤗之求棋縱横必中<hi>方術記夫十二棋卜黄石用之行師萬不</hi>
<hi>失一按吳泰求棋未詳所出</hi>有蛇銜筆立定徽祥<hi>魏志管輅見安平守王基基命作卦</hi>
<hi>輅曰床上當有大蛇銜筆大小共視湏㬰失之且曰蛇者書佐也</hi>有蟻開封行㸔潤澤<lb/>
<hi>焦貢易林震之蹇蟻封穴户大雨相集</hi>遺豹冠於獵所逆見繇辭<hi>古文瓉語范献</hi>
<hi>子卜獵占之繇曰君子得黿小人遺冠獻子獵而無得遺其豹冠左傳姜氏問繇杜預注云繇兆辭鄭𤣥周禮</hi>
<hi>注灼龜得兆各有繇辭</hi>懸馬鞭於樹間預知貧富<hi>王隠晉書鮑陸家有凶淳于智</hi>
<hi>卜之曰可買新馬鞭懸舍東北大樹當暴得財陸市馬鞭懸之三年林中得錢數十萬於是業用既展家亦無</hi>
<pb n="KR3k0005_WYG_004-18a"/>
<hi>恙</hi>如斯術數<hi>漢書街數者皆/羲和卜史之職</hi>寔繁有徒<hi>尚書文</hi>榮儼薄觧<lb/>
醫方<hi>帝王世記黄帝使岐伯典醫今經方咸出焉</hi>㣲知小伎<hi>小伎猶言小逹</hi>遭費禕<lb/>
之刺客遂隕輕姿<hi>蜀志費禕為尚書令嵗首大㑹魏降人郭循在坐禕歡飲沉醉為循手刃</hi>
<hi>所害史記有刺客傳後漢書光武謂馬援曰卿非刺客</hi>遇袁盎之讐人俄傾重耳<lb/>
<hi>漢書梁孝王欲求為嗣袁盎諌止王以此怨盎使人刺殺盎安陸郭門外崔豹古今注重耳古重較也文官青</hi>
<hi>耳武官赤耳○按重耳盎所乗車也傾重耳喻盎遇害</hi>莫知賊首須察真蹤綱為<lb/>
研尋竟無的狀將為隐避爰被奏彈理須直守正途不<lb/>
可偏拘小節何也龜稱聖智不能免宋元之鑚<hi>墨子夏后鑄鼎</hi>
<pb n="KR3k0005_WYG_004-18b"/>
<hi>灼自若之龜繇曰九鼎既成而逢三國無聖之智豈能知哉莊子宋元君夜夣人曰予為清河使河伯之所漁</hi>
<hi>者豫且得子元君占之神龜也得之以卜七十二鑚無遺䇿</hi>龍號神明不能脱夏豢<lb/>
之網<hi>唐陳子昻麈尾賦天道之用莫神於龍受戮為醢不知其凶歸藏易昔如媧筮張雲幕收占神明通</hi>
<hi>鑑外紀帝孔甲元年天降乗龍有雌雄有劉累學擾龍於豢龍氏夏后嘉之後龍一雌死潜醢以食夏后夏后</hi>
<hi>饗之</hi>郭璞洞林之妙竟被嚴誅<hi>晋書郭璞嘗撰前後筮驗六十餘事名為洞林王敦</hi>
<hi>謀逆使璞筮曰無成夀且不乆敦大怒問卿夀㡬何曰命盡於今日敦即收斬之漢書當順天氣成嚴霜之誅</hi>
京房易傳之㣲終從大戮<hi>漢書京房著易傳四卷其説長於災變吳郡周厰師事房</hi>
<hi>房為石顯所譛繫獄謂厰曰吾死後四十日客星必入市即吾無辜之驗也房死果如其言左傳明王伐不敬</hi>
<pb n="KR3k0005_WYG_004-19a"/>
<hi>以為大戮</hi>知有所不察神有所不通<hi>楚辭知有所不明神有所不通</hi>既處重<lb/>
刑恐虧平典<lb/>
太醫一條<hi>周官有醫師秦漢有太醫令丞隋有太醫署令唐因之</hi>
　　太醫令張仲善處方進藥加三味與古今不同斷<lb/>
　　絞不伏云病狀合加此味仰止處分<lb/>
五情失候多生心腹之災<hi>文子昔者中黄子曰色有五章人有五情山海經巴蛇吞</hi>
<hi>象三日而出骨君子服之已心腹之疾周易剥床以膚切近災也</hi>六氣乖宜必動肌膚<lb/>
之疾<hi>左傳天有六氣滛生六疾六氣者陰陽風雨晦明也禮記肌膚之㑹</hi>絶更生之藥必<lb/>
<pb n="KR3k0005_WYG_004-19b"/>
藉良醫<hi>十洲記月支國献香使者曰斯更生之神丸也疾病災死者將能起之左傳晋侯求醫於秦秦</hi>
<hi>使醫緩未至公夣二竪子曰彼良醫也</hi>乏返魂之香誠資善療<hi>十洲記聚窟洲有返</hi>
<hi>魂香尸在地聞香即活佛説療痔病經痔有十五種但以呪療○按既絶彼藥必藉良醫又乏伊香誠資善療</hi>
<hi>言醫之任重也</hi>張仲業優三世<hi>禮記醫不三/世不服其藥</hi>方極四難<hi>後漢書郭玉療</hi>
<hi>貴人時或不愈帝問其故曰有四難焉</hi>非無九折之能<hi>楚辭九折臂而成醫</hi>寔掌萬<lb/>
人之苦<hi>周禮疾醫掌萬民之疾尚書六極二曰疾孔安國注云嘗抱疾苦</hi>郭玉診脉妙<lb/>
識隂陽<hi>後漢書郭玉善别脉章帝令童男衣女子之衣使玉診脉玉曰據脉状陽盛陰弱臣謂非女帝</hi>
<hi>善之</hi>文摯觀心巧知方寸<hi>列子龍叔謂文摯曰吾有疾子能已乎文摯令背而立曰嘻吾</hi>
<pb n="KR3k0005_WYG_004-20a"/>
<hi>見子之心矣方寸之地虛矣佛説耆域經耆域逢一小児担樵悉見五臟域念本草經説有藥王樹從外照内</hi>
<hi>見人臟腑此兒樵中得無有是樹耶樵束最後有一小枝纔長尺餘試取以照見其腹内域大歡喜</hi>仙人<lb/>
董奉之靈杏<hi>列仙傳董奉居廬山為人治病得愈者種杏五株號董仙杏林山海經林山之下其</hi>
<hi>木多杏</hi>足愈沉痾<hi>風俗通李彬請主簿飲疑弩影得疾復置飲見其前沉痾頓愈</hi>羽客安<lb/>
期之神棗<hi>南方草木狀海棗五年一實實甚大昔李少君謂漢武帝曰臣嘗遊海上見安期生食巨</hi>
<hi>棗大如𤓰非誕説也晋傳元賦有棗若𤓰出自海濱全生益氣服之如神</hi>攻兹羙疢<hi>左傳臧孫曰季</hi>
<hi>孫之愛我羙疢也孟孫之惡我藥石也羙疢不如藥石</hi>華陀削胃妙逹古今<hi>魏志華陀</hi>
<hi>精於方藥若疾在膓胃則斷截湔洗除去疾穢既而縫合一月平復</hi>仲景觀膓譽聞寰宇<lb/>
<pb n="KR3k0005_WYG_004-20b"/>
<hi>名醫録仲景南陽人名機著金匱玉凾經八巻觀膓未詳佛説耆域經耆域善治病有長者子輪上嬉戯膓結</hi>
<hi>腹内域至子已死曰非死也取刀破腹即為觧膓復還本處遂愈抱朴子文摯愆筋以療危困仲景穿胸以納</hi>
<hi>赤餅此但醫家猶能若是</hi>聖躬述譴謹按名方肅奉龍顔<hi>春秋元命苞女登生</hi>
<hi>子人面龍顔始為天子</hi>須窮鵲術<hi>釋氏諸經要集永明八年帝躬弗愈雖和鵲薦術茵枕猶滯鵲</hi>
<hi>一作鴻術晋郭璞巫咸山賦序盖巫咸者以鴻術為帝堯之醫</hi>豈得不遵古法獨任新<lb/>
情棄俞跗之前規<hi>史記上古之時醫有俞跗療病不以湯液乃割皮觧肌湔洗膓胃潄滌五</hi>
<hi>臟精煉易形</hi>失倉公之舊軌<hi>史記太倉公者齊太倉長臨淄人也姓淳于名意為人治病决</hi>
<hi>生死多驗</hi>若君臣相使情理或通<hi>張仲景金匱神農能嘗百藥皇帝素問藥有君臣佐</hi>
<pb n="KR3k0005_WYG_004-21a"/>
<hi>使錦囊故事藥性有剛柔能治制禦者為君順伏者為臣凡修藥餌君臣不可缺也</hi>若畏惡相刑<lb/>
科條無捨<hi>按畏惡謂藥有可畏可惡者何法盛晋中興書穆帝升平二年詔曰頃飛督王饒忽上吾</hi>
<hi>鴆以避惡此凶物豈宜妄進於是輙鞭饒二百使殿中孫雲監臨於四衢道焚之</hi>進劾斷絞亦<lb/>
合甘從處方即依誠為苦屈刑獄之重人命所懸宜更<lb/>
裁决毋失權衡<lb/>
太史一條<hi>昔少昊氏以鳯鳥氏為厯正顓頊有重黎唐虞有羲和夏商有太史周又有馮相氏保章</hi>
<hi>氏秦為太史令漢為太史公歴代相因分曹置監名亦不一唐初為太史局</hi>
　　太史令<hi>唐置太史令三人</hi>杜淹教男私習天文兼有𤣥象<lb/>
<pb n="KR3k0005_WYG_004-21b"/>
　　器物被劉建告勘當並實<lb/>
粤若顓頊命南正以司天<hi>史記厯書云顓頊命南正重司天以屬神北正黎司地以</hi>
<hi>屬民</hi>昔在帝堯列東官以賔日<hi>尚書堯典云分命羲仲寅賔出日平秩東作孔安國</hi>
<hi>注云羲仲治東方之官寅敬賔導秩序也東方之官敬導出日平均秩序東作之事山海經東南海水之間有</hi>
<hi>羲和國有女子曰羲和氏生十日郭璞注云羲和能生日也故曰為羲和之子堯因是立羲和之官以主四時</hi>
履端於始序則不愆舉正於中時乃不忒<hi>史記厯書語</hi>自秦<lb/>
稱金贙<hi>音眩爾雅贙有力郭璞注云出西海大秦國似狗多力獷惡或曰贙即虎也駱賓王螢火賦牛</hi>
<hi>哀倐而化贙是用淮南子牛哀病七日而化為虎也張衡東京賦卒於金虎嬴氏摶翼薛綜注云金虎西方白</hi>
<pb n="KR3k0005_WYG_004-22a"/>
<hi>虎神主金嬴秦姓也周書曰無為虎傅翼將飛入邑擇人而食也○予按秦得金瑞主西方如虎摶翼食人故</hi>
<hi>曰秦稱金贙</hi>叨五勝之宏綱<hi>漢書鄒衍因秦頗推五勝注云五行相勝秦以周用火以水勝</hi>
<hi>之也</hi>漢起玉鷄<hi>帝王世記昭靈后名含始遊於洛池有玉鷄銜赤珠刻曰玉英吞此者王含吞之生</hi>
<hi>漢祖劉季</hi>叶三㣲之逺度<hi>白虎通正朔有三何本天有三統謂三㣲之月也三㣲者何陽氣始</hi>
<hi>旋萬物動㣲而未著者也</hi>徵洛下命唐都<hi>漢書漢造太初厯凡二十餘人方士唐都巴郡洛下</hi>
<hi>閎與焉</hi>攷大衍之始終<hi>李石續博物志明皇詔僧一行鑄渾儀及大衍厯先是漢洛下閎云</hi>
<hi>此厯後一千年差一日有聖人出而正之至是果一千年</hi>心伏羲夣周旦<hi>道藏經老君在伏羲</hi>
<hi>時説元陽經教伏羲畫八卦又云周公屈膝於床前老子教以璇璣經○按心伏羲冥㑹也夣周旦神遇也論</hi>
<pb n="KR3k0005_WYG_004-22b"/>
<hi>語久矣吾不復夣見周公</hi>歩太初之盈縮<hi>史記索隱占有太初厯以建寅為正殷周秦不用漢</hi>
<hi>武帝時改為太初厯淮南子孟春始盈孟秋始縮髙誘注云盈長也縮短也</hi>四營因之式序<lb/>
八變所以無差<hi>周易四營而成易十有八變而成卦</hi>五星叶度於上萬物<lb/>
和平於下<hi>漢書五星若連珠隋書天子置日官諸侯有日御以和萬國以叶三辰</hi>杜淹位<lb/>
參羲仲<hi>孔安國尚書注重黎之後羲氏和氏世掌天地四時之官羲仲治東方之官也</hi>聲振子<lb/>
韋<hi>漢書術數者羲和太史之職也春秋時宋有子韋許慎淮南子注子韋司星者也子按陰陽家書有子韋</hi>
<hi>一篇</hi>覧沮誦之前規<hi>世本黄帝始立史官蒼頡沮誦居其職</hi>遵史談之舊典<lb/>
<hi>文獻通考漢武帝置太史公以司馬談為之</hi>星聚東井逆辨休徵<hi>漢書髙祖初入闗五</hi>
<pb n="KR3k0005_WYG_004-23a"/>
<hi>星聚於東井注云東井秦之分野五星所在其下當有聖人以義取天下</hi>月犯少㣲懸知應<lb/>
變<hi>續晋陽秋㑹稽謝敷隐若耶山忽月犯少㣲星少㣲一名處士星時戴逵名著於敷時人憂之俄而敷死</hi>
<hi>故㑹稽人嘲吳人曰吳中高士求死不得</hi>使星已發無違寸景之期<hi>後漢書李鴿善</hi>
<hi>河圖風星和帝遣使者觀風俗鴿問曰君發京師寜知朝廷遣二使耶一人驚問曰何以知之鴿指星示云有</hi>
<hi>二使星向益州分野</hi>劒氣莫闗不爽分毫之信<hi>雷次宗豫章記吳未亡恒有紫氣見</hi>
<hi>斗牛間占者以為吳興惟張華以為不然及吳平此氣愈明華曰此寳劒氣北齊魏收秋宴詩使星疑向蜀劒</hi>
<hi>氣不闗吳</hi>官居大后夙已上聞<hi>後漢書天文志云建武九年十一月金犯軒轅軒轅者後</hi>
<hi>宫之官大星為皇后金犯之為失勢是時郭后廢</hi>宋起真人預為先覺<hi>魏志初桓帝時</hi>
<pb n="KR3k0005_WYG_004-23b"/>
<hi>有黄星見於楚末之分遼東商馗善天文言後五十嵗當有真人起於梁沛之間其鋒不可當其後曹公破袁</hi>
<hi>紹天下莫敵矣</hi>譙周之論蜀滅<hi>蜀志譙周曰主諱備其訓具也後主諱禅其訓授也劉具當授</hi>
<hi>於人蜀既亡咸以周言為驗</hi>杜瓊之説曹興<hi>蜀志杜瓊曰古者官職不言曹漢末名官盡言</hi>
<hi>曹吏言屬曹卒言侍曹此曹氏代漢之意</hi>此列代之攸欽邦家之要籍淹之<lb/>
少子雅愛其書習張衡之渾儀<hi>後漢書張衡為太史令造渾天儀鑄銅為之</hi>
論陸續之𤣥象<hi>吳志陸續星厯筭數無不該覧嘗作渾天圖注易釋𤣥皆傳於世隋書天文志</hi>
<hi>云陸續作渾天象形如鳥卵以施二道</hi>父為太史子學天文堂構無隳家<lb/>
風不墜<hi>魏陳琳儌各紹堂構隋書牛宏傳云子實不才崇基不構干紀犯義以墜家風惜哉</hi>私家<lb/>
<pb n="KR3k0005_WYG_004-24a"/>
不容輙畜史局何廢流行准法無辜按宜從記<lb/>
刻漏一條<hi>隋書黄帝創觀漏水其后因以命官周禮挈壺氏則其職也其法總以百刻分於晝夜春</hi>
<hi>秋二分各五十刻司馬彪續漢書孔壺為漏節箭為刻下漏數刻以考中星昏明焉</hi>
　　漏主夜睡不覺失明天曉以後仍少六刻不盡鐘<lb/>
　　鼓既晚司官失朝<lb/>
挈壺所掌<hi>梁刻漏經肇于軒轅之日宣乎夏商之代至周挈壺氏掌之鄭元周禮注壺盛水器也挈</hi>
<hi>壺水以為漏也</hi>司刻成班<hi>陸倕刻漏銘銅史司刻殷䕫漏刻法盖上鑄金為司辰桓譚新論余為郎</hi>
<hi>典刻漏賈公彦周禮疏以器盛四十八箭箭各百刻以壺盛水懸於箭上節而下之水淹一刻則為一刻四十</hi>
<pb n="KR3k0005_WYG_004-24b"/>
<hi>八箭者盖取備二十四氣也</hi>銅史分曹<hi>晉起居注孝武大元十二年有司奏儲宫初建未有刻漏</hi>
<hi>參詳永安宫銅漏刻置漏刻史</hi>金徒啓位<hi>陸倕刻漏銘金徒抱箭張衡渾天儀盖上又鑄金銅仙人</hi>
<hi>居壺左為胥徒居壺右皆以左手抱箭右手指刻以别天時早晚</hi>隂蟲成魄恍惚如神<lb/>
<hi>陸機漏刻賦伏陰蟲以承波孔安國尚書注魄形也老子恍兮惚兮其中有物隋機漏刻賦夫象神造法猶鬼</hi>
<hi>變</hi>靈虬吐津希夷若鬼<hi>陸倕刻漏銘靈虬承注張衡渾天儀制以玉虬吐漏水老子視</hi>
<hi>之不見曰夷聼之不聞曰希宋玉髙唐賦若生於鬼若出於神隂符經爰冇竒器是生萬象八卦甲子神機鬼</hi>
<hi>藏隂陽相勝之術昭昭乎進乎象矣</hi>日不藏徃晦明之所莫違<hi>周易日徃則月來陸</hi>
<hi>倕刻漏銘日不藏徃杜預左傳注晦夜也明晝也</hi>月不爽来寒暑由其順序<hi>陸倕</hi>
<pb n="KR3k0005_WYG_004-25a"/>
<hi>刻漏銘月不遁来周易日月運行一寒一暑莊子陰陽四時運行各得其序</hi>自三苗亂政五<lb/>
覇任權史官䘮紀疇人廢業<hi>漢書律厯志云重黎之後三苗亂徳五覇之後史官</hi>
<hi>亡紀疇人子弟分散如淳注云家業世世相傳為疇陸倕刻漏經司厯亡官疇人廢業</hi>孟陬於焉<lb/>
舛候攝提所以乖方<hi>漢書律厯志云孟陬殄滅攝提失方注云正月為孟陬厯紀廢絶閏</hi>
<hi>餘乖錯不與正嵗相值謂之殄滅攝提星名隨斗杓所指建十二月若歴誤春三月當指辰而乃指已是為失</hi>
<hi>方陸倕刻漏銘擊刁舛次聚木乖方</hi>五夜不分六日無辨<hi>此二句陸倕刻漏銘語也毛萇</hi>
<hi>詩傳古者有挈壺氏以水火分日夜以告時於朝衛宏漢舊儀中黄門持五夜甲夜己夜丙夜丁夜戊夜也淮</hi>
<hi>南子嵗遷六日終而復始高誘注云遷六日今年以子冬至後年以午冬至</hi>聖朝修百年之<lb/>
<pb n="KR3k0005_WYG_004-25b"/>
弊政舉千載之頺綱<hi>陸雲□㑹詩頺綱既振</hi>龍首應時<hi>後漢書張衡作地動</hi>
<hi>儀以精銅鑄成外有八龍首䘖銅丸下有蟾蜍張口承之如有地動則龍吐丸而蟾蜍䘖之</hi>鷄人合<lb/>
節<hi>周禮鷄人凡國事為期則告之時鄭元注云象鷄鷄知時也賈公彦䟽云按庭燎詩注主有鷄人之官告</hi>
<hi>之以時王不正其官而問夜早晚非也</hi>大小之候共砌莢以凋榮<hi>薛綜東京賦注</hi>
<hi>萱莢瑞草王者賢聖生於階下始一日生一莢至月半生十五莢十六日落一莢至晦日而盡小月則一莢厭</hi>
<hi>不落王者以證月之大小堯時夾階生之</hi>昏旦之期逐宫槐而舒卷<hi>五經要義昏闇</hi>
<hi>也旦明也日入後漏三刻為昏日出前漏三刻為明爾雅守宫槐葉晝聶宵炕郭璞注云槐葉晝日聶合而夜</hi>
<hi>炕布名為守宫槐孫炎注云聶合炕張也言其葉晝合夜開</hi>二分二至無虧余遂之<lb/>
<pb n="KR3k0005_WYG_004-26a"/>
蹤<hi>杜預左傳注分春秋分也至冬夏至也周王褒漏刻銘二分周道烏靈正其昏夕両至相遇表圭測其長</hi>
<hi>短余遂未詳</hi>大餘小餘允叶容成之度<hi>史記大餘者日也小餘者月也盖因其所</hi>
<hi>餘以定閏世本黄帝使羲和占日常儀占月臾區占星氣伶倫作律吕大撓作甲子𨽻首理筭數容成綜此六</hi>
<hi>術而著厯也</hi>何得漏生弛慢吐號乖宜朝官顛倒於衣裳<hi>毛詩</hi>
<hi>東方未明顛倒衣裳鄭𤣥箋云挈壺失漏刻之節未明而以為明故群臣促遽群臣之朝别色始入</hi>街吏<lb/>
失期於鐘鼓<hi>馬縞中華古今注唐舊置京城内金吾昏曉傳呼以戒行者馬周請置六街鼔</hi>齊<lb/>
君望曉莫聼鐘聲<hi>事文類聚齊武帝以内深隐不聞端門鼔聲置鐘於景陽樓上宫人聞鐘</hi>
<hi>聲早起粧餙</hi>京尹失時空奔馬足<hi>司馬彪續漢書立秋之日夜漏未盡五刻京都百官</hi>
<pb n="KR3k0005_WYG_004-26b"/>
<hi>皆迎氣於西郊張衡東京賦馬足未極</hi>漏司乖錯凖法論刑<lb/>
良醖一條<hi>周官有酒正掌酒之政令漢晋以来俱有其官而名不一至隋置良醖署唐因之</hi>
　　㑹期日酒酸良醖署令杜綱添之以灰御史弹綱<lb/>
　　綱欵好酒例安灰其味加美不伏科<lb/>
上稽乾象列酒旗之星下鍳坤儀制酒泉之郡<hi>劉琨答盧諶詩</hi>
<hi>乾象楝傾坤儀舟覆九州春秋曹公置酒禁孔融以書嘲之曰天有酒旗之星地列酒泉之郡人有㫖酒之徳</hi>
<hi>堯不千鍾無以建太平孔非百觚無以堪上聖</hi>杜康至妙肇發馨香<hi>魏武帝歌何以觧我</hi>
<hi>憂惟有杜康酒博物志杜康造酒或曰黄帝時宰人尚書至治馨香</hi>儀狄精㣲爰施麴蘖<lb/>
<pb n="KR3k0005_WYG_004-27a"/>
<hi>世本儀狄始作酒醪古史考古有醴酪禹時儀狄作酒尚書説命云若作酒醴爾惟麴蘖孔安國注云酒醴湏</hi>
<hi>麴蘖以成</hi>用之於宗廟可以歆享百神用之於冠婚可以諧<lb/>
和百姓<hi>漢書酒者天之美禄帝王所以頥養天下享祀祈福扶衰養疾百福之㑹非酒不可</hi>杜綱<lb/>
名班釀署官列醖司須明五齊之規頗觧三酒之術<hi>周禮</hi>
<hi>酒正辨五齊之名三酒之物賈公彦疏云齊者度量節作之謂三酒味厚人所飲者也五齊味薄所以祭者也</hi>
十釀之法竟未留心九醖之方曾無介意<hi>史記貨殖傳云通邑大都</hi>
<hi>酤一嵗而十釀西京雜記漢制以正月旦造酒八月成名曰九醖廣雅醖投也魏武帝集南陽郭芝有九醖春</hi>
<hi>酒苦難飲増為十醸差甘易飲</hi>鷄鳴下釀取蘭香而桂辛<hi>北堂書鈔食經云下鷄鳴</hi>
<pb n="KR3k0005_WYG_004-27b"/>
<hi>酒法秫米二升麴三升水五升澆之今日作明日鷄鳴時熟漢書百味㫖酒布蘭生晉灼注云布列芬芳若蘭</hi>
<hi>之生郭憲洞㝠記有逺飛鷄常䘖桂枝之實歸於南山或落地而生衆仙剉以醸酒名桂醪</hi>鳩集為<lb/>
徵遂果酸而梅醋<hi>漢書東方朔出門見一鳩曰今當得酒必酸問其故曰出門見鳩飲水故</hi>
<hi>知得酒鳩飛集梅樹故知酒酸尚書洪範曲直作酸孔穎達正義云木實多酸五果之味雖殊其為酸一也又</hi>
<hi>説命云爾惟塩梅孔安國注云塩醎梅醋</hi>懼貽災譴宻縱奸訛頓下生蠅之<lb/>
灰<hi>淮南子爛灰生蠅陸佃埤雅蠅生於灰盖蠅水溺死以置灰中須㬰即活淮南子以為爛灰生蠅正謂此</hi>
<hi>也</hi>用添浮蟻之味<hi>張衡東京賦浮蟻若䓑釋名酒有汎齊浮蟻在上汎汎然如䓑之多者</hi>
遂使聖人賢者變易常滋<hi>魏畧太祖時禁酒而竊飲者以白酒為賢者清酒為聖人</hi>
<pb n="KR3k0005_WYG_004-28a"/>
從事督郵乖違舊性<hi>世説桓温有主簿善别酒好者謂青州從事惡者為平原督郵</hi>事<lb/>
竆理盡方起遁辭<hi>孟子遁辭知其所竆趙岐注云遁隐之辭若秦客之廋辭也</hi>觸網<lb/>
掛羅妄稱前例<hi>謂好酒例安灰也</hi>豈得索郎清徳横被侵誣<hi>酈道</hi>
<hi>元水經注桑落河出好酒世人説訛為索郎故有索郎杯黄石公三畧侵誣下民</hi>巴卿實功枉<lb/>
遭㸃辱<hi>盛宏之荆州記永安宫西有巴卿之村村善釀酒也束晳補亡詩巽之㸃辱王逸楚詞注㸃汚</hi>
<hi>也</hi>既虧竹葉之術<hi>張仲陽七命豫北竹葉五臣注云竹葉酒名</hi>宜從棘木之<lb/>
科<hi>禮記王制云獄成大司冦聼之棘木之下春秋元命苞樹棘聼訟於其下棘赤心有刺言治人者原其心</hi>
<hi>不失赤寳</hi>
<pb n="KR3k0005_WYG_004-28b"/>
大官一條<hi>周官有膳夫庖人外饔秦為大官令丞漢魏以下皆置唐因之令丞各一人</hi>
　　大官丞李休供祭餘胙肉少依問欵稱大常博士<lb/>
　　王均毎分肉取常多郎中吳爽㧞劒割肉而去<lb/>
在祀與戎國之大事<hi>左傳國之大事在祀與戎</hi>祭公不宿人之常禮<lb/>
<hi>論語祭於公不宿肉</hi>班賜神惠多少先有成規<hi>周生烈論語注助祭於君所得牲體</hi>
<hi>歸則班賜不留神惠</hi>輕䙝鬼餘賢聖非無舊識<hi>鄭𤣥論語注祭肉過三日不食是䙝</hi>
<hi>鬼神之餘</hi>明目䟽趾具在常經剛鬛柔毛備諸彛典<hi>禮記凡祭宗廟</hi>
<hi>之禮豕曰剛鬛羊曰柔毛雉曰䟽趾兎曰明目孔穎逹正義云皆肥貌也桓麟七説炰柔毛之羜</hi>李休<lb/>
<pb n="KR3k0005_WYG_004-29a"/>
位霑主守職綰大官雖無負鼎之功<hi>漢書伊尹負鼎爼以滋味干湯致於</hi>
<hi>王道</hi>實委操刀之任<hi>左傳猶未能操刀而使割也</hi>餘胙肉欠頗有指歸<lb/>
依問欵辭具陳萌緒為郎中吳爽强割逾豊博士王均<lb/>
叨分太廣㧞劍割肉愧方朔之能仁<hi>漢書伏日詔賜肉太官丞日晏不來</hi>
<hi>東方朔獨㧞劍割肉去上令自責朔曰㧞劍割肉何壮也歸遺細君又何仁也上笑曰乃反自譽</hi>詣府<lb/>
退魚謝公休之貞潔<hi>史記公儀休相魯客有遺魚不受客曰君嗜魚何不受曰今為相能</hi>
<hi>自給魚若受魚而免誰復給我魚者</hi>匪張華之職分數粒仍多<hi>晉書張華為太常博</hi>
<hi>士轉兼中書郎慨然有感作鷦鷯賦有曰巢林不過一枝毎食不過數粒</hi>同㢘頗之無厭百<lb/>
<pb n="KR3k0005_WYG_004-29b"/>
斤不足<hi>束晳發䝉記㢘頗啖肉百斤</hi>非慙非耻與草狗而不殊<hi>淮南子譬</hi>
<hi>疾疫之草狗老子以萬物為芻狗注云古者結草為狗祭畢則棄</hi>惟暴惟貪共茅鴟而<lb/>
莫别<hi>左傳工誦茅鴟杜預注云茅鴟逸詩刺不敬</hi>深虧雅躅實蠧名流宜竄<lb/>
遐荒式清朝列<lb/>
掌醢一條<hi>周官有醢人自後無聞至隋置掌醢署令丞各一人唐因之</hi>
　　光禄寺卿楊裕状稱掌醢署令吕建居官清整不<lb/>
　　邀名譽忠肅奉公未䝉進考<lb/>
籩豆之事各有司存<hi>論語籩豆之事則有司存包咸注云籩豆禮器</hi>樽爼之間<lb/>
<pb n="KR3k0005_WYG_004-30a"/>
非無主守<hi>莊子庖人雖不治庖尸祝不越樽爼而代之郭象注云庖祝各安其所司</hi>陳之郊<lb/>
祀可以接神明用之禮儀可以寧邦國<hi>言籩豆樽爼之用如此</hi>蚳<lb/>
醢鴈醢之類百代相因<hi>許慎説文醢肉醬也周禮醢人饋食之豆凡七醢有蚳醢鴈醢</hi>
<hi>賈公彦䟽云蚳蟻子也取白者以為醢鄭司農云鴈或為鶉蚳音遲</hi>龍醬蠏醬之流千齡<lb/>
不易<hi>許氏説文醤醢也通鑑外紀帝孔甲元年天降乗龍有雌雄劉累能飲食之後龍一雌死累潜醢以</hi>
<hi>食帝梁劉孝儀啓龍醤傳甘蚳醢稱貴酉陽雜爼蠏八月腹中有真稻芒長寸許向東輸於海神未輸芒不可</hi>
<hi>食子按今海上多造蠏醤</hi>吕建䇿名膳府委職庖官<hi>左傳䇿名委質周禮膳夫庖人</hi>
既掌鹿臡<hi>周禮三臡其二曰鹿臡鄭𤣥注云有骨為臡無骨為醢臡音泥</hi>實司蛟鮓<hi>王子</hi>
<pb n="KR3k0005_WYG_004-30b"/>
<hi>年拾遺記漢武嘗以季秋泛舟淋池釣得白蛟付大官為鮓肉紫骨青香美無倫劉熈釋名鮓藴也以塩米釀</hi>
<hi>魚為葅</hi>鶬寒四獸之腊罔不留心<hi>郭璞江賦竒鶬九頭劉騊駼𤣥根賦一足之䕫</hi>
<hi>九頭之鶬虞世南北堂書鈔酒食部寒篇云釋名言寒羊寒鷄本韓國所為曹植言寒鶬蒸麂曹植七啓寒芳</hi>
<hi>蓮之巢龜李善注云寒今<graphic n="KR1648" url="https://raw.githubusercontent.com/kanripo/KR-Gaiji/master/images/KR1648.png" mimeType="image/png"/>肉也引鹽鉄論羊淹鷄寒毛萇詩傳冬献狼夏献麋春秋献豕孔穎逹正義云所</hi>
<hi>献四獸以供膳許慎説文腊乾肉也周禮腊人掌乾肉鄭𤣥注云若今梁州烏翅賈公彦䟽云凉州烏翅觧乾</hi>
<hi>肉之壯也○鶬音倉腊音昔</hi>羊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>五侯之鯖曾兼注意<hi>古今韻㑹説/文云<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>羊血</hi>
<hi>凝也陶氏本草注云宋時大官作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>削藕皮落其中血/不凝知藕之散血然則<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>血羮也虞世南北堂書鈔酒</hi>
<hi>食部血篇云盧諶祭法春夏秋祀皆用<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>血也釋名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以血作之増其酢豉之味便堪以消酒漢書成帝舅五</hi>
<pb n="KR3k0005_WYG_004-31a"/>
<hi>人同日封侯故謂之五侯西京雜記五侯不相能賓客不相往來婁䕶豊辨傅㑹五侯間各得其歡心競致竒</hi>
<hi>膳䕶乃合以為鯖世稱五侯鯖以為珍韻府群玉鯖煮煎魚肉字亦作<graphic n="KR1648" url="https://raw.githubusercontent.com/kanripo/KR-Gaiji/master/images/KR1648.png" mimeType="image/png"/>○<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音勘鯖音征</hi>鹿牙之<lb/>
糝<hi>古今韻㑹糝粒也周禮醢人糝食鄭𤣥注云取牛羊豕肉小切之合稲米以為餌煎之○鹿或作麞崔豹</hi>
<hi>古个注鹿有角不能觸麞有牙不能噬唐白居易詩鹿米麞牙稻○糝參去聲</hi>馬齒之鹽<hi>陶隠居本</hi>
<hi>草注魏國所献虜塩即是河東大塩形如結氷圓强味醎苦虜塩九種内有馬齒塩馬齒塩即大塩</hi>㸃以<lb/>
鳳林之醋<hi>漢武内傳西王母謂帝曰仙上藥有鳳林鳴酢古今韻㑹醋本酢今人以此為酬酢字反</hi>
<hi>以醋為酢字時俗相承之變也○醋音錯酢音昨</hi>飲以烏程之茗<hi>吳興記烏程縣西二十里</hi>
<hi>有温山出御荈古今韻㑹茶晚取者多荈韻府群玉茶晚取為茗○荈音茗荈音酩</hi>孟宗遺母猶<lb/>
<pb n="KR3k0005_WYG_004-31b"/>
避嫌疑<hi>列女傳孟宗為塩魚池司馬自能結紉手捕魚作酢寄母母還之曰汝為魚官而以酢寄我非</hi>
<hi>避嫌也宗謝罪沉之於江</hi>杜預餉人惟求免罪<hi>未詳</hi>忠以奉上酌貪泉<lb/>
而彌清<hi>晉書吳隐之為廣州刺史州有水名貪泉飲之懐無厭之欲隐之至泉所酌而飲之在州清操</hi>
<hi>愈厲</hi>廉以當官置脂膏而不潤<hi>後漢書孔奮為姑臧長清儉人或譏之曰身處脂膏</hi>
<hi>不能自潤孔穎逹禮記正義凝者為脂釋者為膏</hi>朱文季執心强直榮位騰遷<lb/>
<hi>後漢書朱暉字文季遷臨淮太守吏人歌曰强直自遂南陽朱季肅宗召拜僕射</hi>黄叔度獨守<lb/>
恬虛聲名籍甚<hi>後漢書黄憲字叔度太守禮進賢逹卒不能屈憲郭林宗曰叔度汪汪若千頃</hi>
<hi>波澄之不清撓之不濁不可量也漢書陸賈遊漢廷聲名藉甚注云藉甚猶言狼藉甚盛也</hi>不求於<lb/>
<pb n="KR3k0005_WYG_004-32a"/>
物遂被疾於孤醒<hi>楚辭屈原漁父云衆人皆醉我獨醒是以見放唐孟郊詩醒獨竟何如無</hi>
<hi>乃寡俗偶大唐西域求法師高僧傳激揚清波耻汩泥而從俗獨醒在旦豈共醉而居昏</hi>不屈於人<lb/>
終見排於群醜<hi>王逸離騷序醜物以比䜛佞説苑趙簡子云美女者醜婦之仇也漢書王嬙字</hi>
<hi>昭君元帝宫人按圖召幸多賂畫工昭君自恃其貌不與及匃奴入朝選宫人配之昭君以貌醜當行入辭光</hi>
<hi>彩射人天子悔不及</hi>楊回三逐盛徳宜收<hi>説苑楊回見趙簡子曰臣居鄉三逐事君五去</hi>
<hi>聞君好士故来</hi>張既十年公平可録<hi>魏志張既為安定太守在郡十餘年政惠著聞</hi>理<lb/>
宜甄㧞以朂朝班<lb/>
珍羞一條<hi>周官有籩人後漢有甘丞晋大官令有錫官果官北齊有肴藏令唐初因之後改為珍羞</hi>
<pb n="KR3k0005_WYG_004-32b"/>
<hi>置令丞各一人</hi>
　　珍羞令趙慶諸州所進口味割截餉送權門毎得<lb/>
　　好官衆共談薦名實相反深愧國章<lb/>
趙慶佞媚為姿謟䛕成性貪殘不軌獸中之有餓狼<hi>毛詩</hi>
<hi>小序在位貪殘杜預左傳注器用不入法度則為不軌後漢仲長統云餓狼守庖厨</hi>輕薄無儀人<lb/>
間之有猰鬼<hi>荀子非相篇云鄉曲之儇子注云儇輕薄也朝野僉載唐蘇徴舉止輕薄郎中張元</hi>
<hi>一目為失窟鼠毛詩相鼠有皮人而無儀古今韻㑹猰偷獸名出南海外虎文龍爪食人楚辭以比暴虐之人</hi>
江淮果物荔枝龍眼之珍<hi>南方草木狀龍眼樹如荔枝稍小荔枝過即龍眼熟魏文</hi>
<pb n="KR3k0005_WYG_004-33a"/>
<hi>帝詔群臣曰南方菓之珍異者有龍眼荔枝令嵗貢焉道藏經老君所到天宫皆設蘭羞八徹靈芝珍果</hi>河<lb/>
濟飴糖米糪馬鞍之妙<hi>周禮兗州其川河濟異物志交趾所産蔗苲取汁如飴餳名之</hi>
<hi>曰糖爾雅米者謂之糪李廵注云米飯半生半熟為糪馬鞍未詳鄴中記槖駝脊如馬鞍杜甫詩注駝脊上肉</hi>
<hi>髙如峯者味最美○糪音栢</hi>石蜜百花之蘂味是蜂調<hi>南中八郡志交趾有甘蔗</hi>
<hi>笮取汁曝成飴入口消釋彼人謂之石蜜劉根墨子枕内記百花體者蜜張璠易注序蜜蜂以兼採為味郭璞</hi>
<hi>蜜蜂賦繁布金房叠拚玉室咀嚼花滋釀也</hi>甘𤓰五色之香美疑鶴集<hi>史記邵平</hi>
<hi>種𤓰長安城東𤓰有五色甚美幽㝠録孫鍾至孝種𤓰為業忽有三少年乞𤓰為鍾定墓地出門悉為白鶴</hi>
豹胎龍脅<hi>六韜殷君陳玉杯象箸必将熊蹯豹胎孔煒七引龍脅之肪鳯趾之筋</hi>鳳腊猩<lb/>
<pb n="KR3k0005_WYG_004-33b"/>
脣<hi>魏伯陽參同契麟鳳腊許慎説文腊乾肉也吕氏春秋肉之羙者猩之脣</hi>越俗鳴蟬之稻<lb/>
<hi>郭義恭廣志南方有鳴蟬稻七月熟</hi>安定噎鳩之麥<hi>吳均餅説安定噎鳩之麥洛陽董徳之磨</hi>
趦趄雉伏<hi>韓愈集足将進而趦趄韻㑹趄不進貌韻府群玉鄭愔雉伏權門</hi>謁宰輔之<lb/>
車前<hi>漢書袁盎道逢丞相申屠嘉下車拜謁</hi>踧踖蛇行<hi>論語踧踖如也韻㑹行而敬恭也戰</hi>
<hi>國䇿蘇秦過洛陽嫂蛇行匐伏鮑彪注云蛇不直行</hi>拜公卿之馬首<hi>論語出則事公卿左傳惟</hi>
<hi>余馬首是瞻杜預注云言進退從己</hi>謟事賈謐<hi>晉書潘岳與石崇謟事賈謐毎俟其出輙望塵百拜</hi>
阿附董賢<hi>漢書孔光為丞相知上欲尊寵董賢下車拜謁不敢以賓客均敵之禮</hi>徒有事<lb/>
於苞苴<hi>禮記曲禮云以苞苴問人注云問猶遺也苞苴裹魚肉或以葦或以茅故以物遺人皆曰苞苴</hi>
<pb n="KR3k0005_WYG_004-34a"/>
不自親於機杼<hi>後漢書王舟友人䘮親同郡陳遵賻物甚豐舟乃懐一疋縑陳之於主人前曰</hi>
<hi>如舟此縑出自機杼遵聞有慙色</hi>盗家財而餉家長人路難通<hi>幽㝠録吳北寺</hi>
<hi>終祚道人有鼠言奴名周者盗二十萬錢叛開庫實如所言也奴亦叛去</hi>偷社酒而勸社神<lb/>
冥途未許<hi>海録雜事李相濤春社詩云社公今日沒心情為乏治聾酒一瓶俗傳社日酒喫治耳聾</hi>
鼠竄求道小人引之以為能<hi>史記蒯通曰奉頭鼠竄以歸漢王</hi>狐媚取<lb/>
容君子得之而不貴<hi>晉書石勒曰不効狐媚取天下</hi>宜從斥逐以肅群<lb/>
寮<lb/>
藉田一條<hi>藉田者天子躬耕千畝使民如借故謂之藉周有甸師漢始開籍田後闕晋復置江左省</hi>
<pb n="KR3k0005_WYG_004-34b"/>
<hi>至唐皆不聞焉</hi>
　　廩犠令<hi>唐制廩犧令掌犧牲粢盛屬太常卿</hi>王堯上封事准禮諸侯<lb/>
　　九推<hi>禮記天子三推諸公五推卿諸侯九推</hi>今之刺史古之諸侯<hi>唐州</hi>
　　<hi>置刺史一員</hi>無藉田處不可以訓農<lb/>
漢書十志<hi>漢書食貨志云馬遷作史爰建八書班固廣之曰十志</hi>農為有國之基<lb/>
<hi>漢書文帝詔曰夫農天下之本也其藉田朕親率耕</hi>洪範九疇<hi>尚書洪範九疇</hi>食是生人<lb/>
之命<hi>漢書食貨志云洪範八政一曰食尚書大傳八政何以先食食者萬物之始人之所本也范子計然</hi>
<hi>五穀者萬民之命國之重寳</hi>由是古之聖帝躬事三推<hi>禮記月令云元日祈榖於</hi>
<pb n="KR3k0005_WYG_004-35a"/>
<hi>上帝躬耕帝藉天子三推</hi>昔者明王親行萬乗<hi>潘岳籍田賦俟萬乘之躬履李善注云待</hi>
<hi>天子親履之</hi>鼉鼓震地<hi>毛詩鼉鼔逢逢李斯逐客書樹靈鼉之鼓梁武帝籍田詩伐鼓地未俏</hi>
鸞輿動天<hi>師曠禽經鸞瑞鳥張華注云周之文物大備法車之上綴以大鈴如鸞之聲也後改為鑾</hi>
<hi>李陵與蘇武書雷鼔動天</hi>聳鳳盖以来雲<hi>桓譚新論乗車玉爪華芝及鳯凰三盖之屬班固東</hi>
<hi>都賦鳯盖棽麗魏文帝祭嵩山丈歸盖如雲</hi>建龍旂而拂日<hi>毛詩龍旂陽陽鄭𤣥箋云交龍</hi>
<hi>為旂楚辭折若木以拂日</hi>青壇岳立翠幕煙平<hi>潘岳籍田賦青壇蔚其岳立翠幕酖以雲</hi>
<hi>布梁藉田儀注其田東去八里為千畝立方壇以祀先農鄭𤣥周禮注帷覆上曰幕</hi>百司於是駿<lb/>
奔<hi>國語土乃脉發先時九日王即齋宫百官御事</hi>三公以之肅事<hi>禮記帝藉三公五推</hi>紺<lb/>
<pb n="KR3k0005_WYG_004-35b"/>
轅黛耜克遵應劭之儀<hi>潘岳藉田賦紺轅綴於黛耜李善注云紺染青而楊赤色也耜</hi>
<hi>耒之金應劭漢官儀天子升壇公卿耕訖嗇夫下種凡稱藉田為千畝</hi>緑耦朱紘允備曹<lb/>
褒之禮<hi>鄭𤣥論語注耜廣五寸二耜為耦禮記天子為藉千畝冕而朱紘東觀漢記曹褒常慕叔孫通</hi>
<hi>為漢禮儀禮儀志正月始耕有司請就耕位天子三公九卿諸侯百官以次耕</hi>周宣王之寢廢<lb/>
自有前譏<hi>國語宣王即位不藉千畝虢文公諫之不聼師敗於姜戎</hi>漢文帝之遵崇<lb/>
斯為後則<hi>漢書文帝感賈誼之言始開藉田置令丞</hi>王堯職參廩署<hi>文獻通考廪犧</hi>
<hi>署秦漢始置屬大司農</hi>位掌甸師<hi>周禮甸師掌耕耨王藉以時入之</hi>欽承北極之<lb/>
尊<hi>荆州星占北辰一名北極北極者紫宫天座也</hi>祗奉東郊之典<hi>初學記藉田亦曰東耕禮</hi>
<pb n="KR3k0005_WYG_004-36a"/>
<hi>記諸侯耕於東郊鄭𤣥注云東郊少陽諸侯象也○按王堯所奏今之刺史古之諸侯故特舉東郊事</hi>欲<lb/>
使載芟之詠無替於前修<hi>毛詩小序載芟春藉田也鄭𤣥箋云載始也毛萇傳云除</hi>
<hi>草曰芟繆襲藉田賦嘉載芟之千耦羙振古之如兹</hi>保介之容有崇於古訓<hi>禮記月令</hi>
<hi>云元日祈穀於上帝天子親載耒耜措之於保介之御間鄭𤣥注云保介車右也置耒於車右與御者之間明</hi>
<hi>已勸農非農者也人君之車必使勇士衣甲居右而參乗備非常也保衣也介甲也毛詩古訓是式</hi>潘岳<lb/>
創賦備陳執耒之端<hi>潘岳藉田賦我皇乃降靈壇撫御耦坻場染屨洪縻在手三推而舍</hi>
<hi>庶人終畝</hi>曹植為文具述勤耘之羙<hi>曹植藉田論天子勤耘以收一國大夫勤耘以</hi>
<hi>収世祿</hi>以今之刺史古之諸侯<hi>白氏六帖刺史古諸侯曹冏六代論今之州牧郡守</hi>
<pb n="KR3k0005_WYG_004-36b"/>
<hi>古之方伯諸侯事文類聚刺之為言猶參覘也唐州置刺史一員</hi>既稱字飬之官<hi>汲冡周書</hi>
<hi>成王曰朕不知字民之道敬問伯父許氏説文字乳也愛也</hi>寔曰教人之首<hi>岑文本藉田頌</hi>
<hi>富是教資漢書刺史古之方伯上所委任一州表率政白氏六帖刺史云建唐虞之官宜崇九牧播龔黄之</hi>
<hi>必務六條</hi>若令勸沮<hi>左傳賞罰無章何以沮/勸毛萇詩傳沮止也</hi>必在躬親<hi>毛詩弗躬</hi>
<hi>弗親庶民弗信</hi>此雖識於朝三猶未聞於暮四<hi>列子宋有飬狙者與若芧朝三</hi>
<hi>暮四足乎衆狙怒朝四暮三足乎衆狙喜</hi>祗若壇飛羽爵便為勸稼之方<hi>應璩</hi>
<hi>與滿公琰書羽爵飛騰師曠禽經戴勝布穀也張華注云農事方起此鳥飛鳴於桑間云五穀可布種也</hi>門<lb/>
列春牛即是趨農之候<hi>後漢書禮儀志云立春之日施土牛耕人於門外以示兆民</hi>
<pb n="KR3k0005_WYG_004-37a"/>
更施别法於是為煩<lb/>
親蠶一條<hi>禮記王后親蠶於北郊梁先蠶儀注親蠶太祝令質明以太牢祀先蠶</hi>
　　皇后親蠶諸侯之小君古者亦有蠶室今廢其事<lb/>
　　不可以率下<hi>此亦王堯封事</hi>
平土就蠶彰乎曩烈<hi>尚書禹貢云桑土既蠶注云桑土宜桑之土既蠶者可以蠶桑也蠶</hi>
<hi>性惡濕故水退而後可蠶皇圖要記黄帝妃西陵氏始飬蠶為絲</hi>亘山成繭著自前書<lb/>
<hi>崔豹古今注光武建武二年野蠶成繭被於山阜人收其利</hi>爰崇黻冕之宜<hi>論語致羙乎黻</hi>
<hi>冕注云皆祭服也</hi>遂展鞠衣之範<hi>禮記季春之月天子乃薦鞠衣於上帝鄭𤣥注云鞠衣黄</hi>
<pb n="KR3k0005_WYG_004-37b"/>
<hi>桑之服孔穎逹正義云色如鞠塵象桑葉始生</hi>暨乎姑洗應律<hi>鄭𤣥月令注季春氣至則姑洗</hi>
<hi>之律應國語姑洗所以修潔百物</hi>甲乙司辰<hi>鄭𤣥禮記注乙之言軋也時萬物皆觧母甲自抽軋</hi>
<hi>而出因以為日名焉</hi>鳴鳩醉椹之朝<hi>禮記月令云季春鳴鳩拂其羽毛詩吁嗟鳩兮無食桑椹</hi>
<hi>毛萇傳云鳩食桑椹過則醉而傷其性</hi>戴勝降桑之日<hi>禮記月令云季春戴勝降於桑鄭𤣥</hi>
<hi>注蠶將生之候戴勝織絍之鳥是時恒在桑言降者若時始自天来重之也</hi>鴛幃就列<hi>周禮掌舍</hi>
<hi>為帷宫殿</hi>一十四位導其前<hi>漢書帝母皇太后正嫡稱皇后妾稱夫人又有美人良人八子</hi>
<hi>七子長使少使之號武帝加媫妤娙娥容華充衣元帝加昭儀凡十四等文獻通考周制三宫之夫人世婦之</hi>
<hi>吉者便於蠶室</hi>　鷩服斯臨<hi>衞宏古文官書太常主導賛助祭皆平冕七旒𤣥上纁下畫華蟲七章孔</hi>
<pb n="KR3k0005_WYG_004-38a"/>
<hi>安國尚書注華蟲雉也孔頴逹正義云周禮鷩冕鷩則雉焉雉五采畵於衣服</hi>百二十宫隨其<lb/>
後<hi>周禮六宫鄭𤣥注云王者后一宫三夫人一宫九嬪一官二十七世婦一宫八十一御妻一宫凡百二十</hi>
<hi>人</hi>鸞鑣順動<hi>文獻通考後漢皇后出蠶乘鸞輅陸佃埤雅㥢車置鸞於鑣</hi>翠蓋鬱其<lb/>
參差<hi>蔡邕獨㫁天子車翠羽蓋</hi>鳳轄徐飛<hi>吳均續齊諧記漢宣帝以皂蓋車賜霍光至夜車轄</hi>
<hi>上金鳯凰輙飛去至曉乃還</hi>翟羽紛其容裔<hi>沈約宋書太皇太后皇后法駕翟羽蓋</hi>懿<lb/>
筐是執柔桑是攀<hi>毛詩女執懿筐爰求柔桑皇后親蠶儀注皇后躬桑始將一條執筐受桑</hi>
<hi>周遷古今輿服雜記蠶始生后食之三灑而止</hi>勸以女兒之蠶<hi>馬縞中華古今注程雅問蠶何</hi>
<hi>云女兒答曰太古時人逺征有女戯馬曰能迎父歸嫁汝馬去父乘之還馬見女輙怒父殺馬曝皮於庭皮起</hi>
<pb n="KR3k0005_WYG_004-38b"/>
<hi>抱女去化為蠶於樹今人以蠶為女兒盖古之遺語也</hi>收其園客之繭<hi>神仙傳園客者濟隂</hi>
<hi>人嘗種五色香草忽有五色蛾集草上客收而荐之以布生華蠶馬至蠶時有一女自來助客養蠶得繭二十</hi>
<hi>枚大如甕毎一繭繅六七日絲乃盡繅訖此女與園客俱仙去</hi>三盆事畢<hi>禮記祭儀云繅三盆手鄭</hi>
<hi>𤣥注云三盆者三淹也</hi>可獻之於王公<hi>左傳可羞/於王公</hi>六服功成<hi>周禮司服</hi>
<hi>掌王之六服</hi>可陳之於宗廟<hi>禮記月令云蠶事既登分繭稱絲效功以供郊廟之服</hi>昔<lb/>
三王季末五霸凌遲禮樂自出於諸侯征伐不由於天<lb/>
子<hi>孔安國論語注平王東遷周始微弱諸侯自作禮樂專行征伐</hi>遂令列國命婦竊三<lb/>
宫之禮容連伯嬪嬙僭九重之秘式<hi>尚書大傳天子諸侯必有公桑蠶室</hi>
<pb n="KR3k0005_WYG_004-39a"/>
<hi>就川而為之火昕之朝夫人浴種於川後漢書貴人勸蠶瑇瑁加簪耳○按古禮如此何後世僭竊效之</hi>聖<lb/>
朝八紘同貫<hi>揚雄解嘲耀八紘音義云八紘八方之綱維也范寗穀梁傳序華戎同貫</hi>四海<lb/>
為家<hi>爾雅九夷八蠻六戎五狄謂之四海張衡西京賦方今掩四海而為家</hi>芟徃帝之澆<lb/>
風削前王之弊政<hi>梁陸倕石闕銘厯代規模前王典故莫不芟夷剪截允執厥中</hi>自我<lb/>
作古何禮之拘<hi>張衡西京賦自君作故何禮之拘</hi>化俗調甿斯為折中<lb/>
王堯所請理未通方<hi>唐書選士之通方</hi>如愚所裁告記為允<lb/>
導官一條<hi>導官署即周官之㫪人厯代皆有唐置令丞掌㫪碾米麺油燭之事</hi>
　　導官署令姚泰盗用進米二十石上米倍四十五<lb/>
<pb n="KR3k0005_WYG_004-39b"/>
　　價絹估三十價斷絞不伏<lb/>
務農重榖曠代之懿典<hi>毛詩小序䮐頌僖公曰務農重榖孔穎逹正義云其美政如此</hi>
税熟貢新經邦之雅訓<hi>周興嗣千文税熟貢新注云古者公田上熟畝税二升中熟畝</hi>
<hi>税一升生貢君君先薦宗廟故曰貢新</hi>金不可食輕瑞銑以投鼃<hi>禮含文嘉金玉</hi>
<hi>帝王之瑞應爾雅黄金絶澤渭之銑燕丹子荆軻與太子遊東宫軻拾瓦投鼃太子奉金瓦進之○鼃蛙同</hi>
玉不可衣弃和珍以抵鵲<hi>韓非子和氏献璧刖足哭之王理其璞得寳遂命曰和氏</hi>
<hi>之璧漢桓寛塩鐵論崑山以璞玉抵鳥鵲漢書晁錯曰珠玉金銀飢不可食寒不可衣</hi>一日不作<lb/>
天下受其饑<hi>史記趙肅侯游大陵相諫曰耕事方急一日不作百日不食吕氏春秋神農之教曰</hi>
<pb n="KR3k0005_WYG_004-40a"/>
<hi>士有當年而不耕者則天下或受其飢矣</hi>三載斯盈海内霑其潤<hi>禮記王制云三年耕</hi>
<hi>必有一年之食九年耕必有三年之食以三十年之通雖有凶旱水溢民無菜色</hi>磨蜃而耨<hi>淮南</hi>
<hi>子古者磨蜃而耨注云蜃大蛤也磨令利用之耨</hi>百榖所以繁滋<hi>楊衆物理論梁者黍稷之</hi>
<hi>搃名稻者溉種之搃名菽者衆豆之縂名三穀各二十種為六十䟽果之屬助榖各二十凡為百穀故詩曰播</hi>
<hi>厥百穀者穀衆種之大名也</hi>驅象而耕<hi>帝王世紀舜塟蒼梧下有群象為之耕</hi>三農以<lb/>
之告稔<hi>周禮三農生九穀注云山農澤農平地農</hi>彩鷄屡見非無白壤之儀<lb/>
<hi>師曠禽經首有彩毛曰山鷄張華注云尾長珍䕶之雨則避於岩石之下乆雨亦不出而求食○子按彩鷄乆</hi>
<hi>雨不出今曰屡見則非恒雨也尚書禹貢云冀州厥土惟白壤注云無塊曰壤晉盧諶詩悠悠方儀廓李善注</hi>
<pb n="KR3k0005_WYG_004-40b"/>
<hi>云天地曰兩儀故曰方儀</hi>春鳥不鳴自有黄雲之應<hi>臨海異物志鶗鴂一名田鵑春</hi>
<hi>三月鳴晝夜不止當麥熟鳴乃止○鳥不鳴而黄雲應言麥將熟也古詩云割盡黄雲稻始青是也東方朔傳</hi>
<hi>凡占長吏東耕視天有黄雲来如覆車五穀大熟豊年也録備一説</hi>姚㤗䇿名列署受委<lb/>
導官<hi>按秦漢始置導官署導擇也</hi>專司瑞鵲之禾<hi>許氏説文禾嘉榖也粟嘉穀實也王</hi>
<hi>子年拾遺記員嶠之山名環邱多大鵲䘖採不周之粟於環邱之上粟生穟髙五丈其粟皎然如玉也</hi>實<lb/>
主鳴蟬之稻<hi>郭義㳟廣志南方有鳴蟬稻七月熟</hi>赤烏集耨氷粟千倉<hi>伏侯</hi>
<hi>古今注所謂赤烏日中三足烏之精降而生曾參鉏𤓰三足来集其冠毛詩乃求千斯倉</hi>黄雀隨犂<lb/>
秋田萬畝<hi>袁山松後漢書陳弇學尚書躬自耕種常有黄雀飛来隨弇翺翔</hi>五種燕頷<lb/>
<pb n="KR3k0005_WYG_004-41a"/>
之粲<hi>周禮豫州并州宜五種郭義㳟廣志黍有燕頷之名毛萇詩傳粲粟之精鑿者</hi>粒若流珠<lb/>
<hi>抱朴子黄帝列鼎湖而飛流珠</hi>六月翟白之租<hi>郭義㳟廣志梁禾蔓生粉白如麵六月種九月</hi>
<hi>熟又云青芋稻六月熟按翟雉也翟白謂色如白雉也説文租田賦也一曰畜也</hi>精如散玉<hi>莊子</hi>
<hi>簡米曰精王子年拾遺記環邱有粟其粒皎然如玉</hi>豈得安定之麥不進中宫<hi>梁吳</hi>
<hi>均餅説安定噎鳩之麥</hi>長安之米竊留私室<hi>漢書東方朔曰如以臣言無可用之宜捐</hi>
<hi>棄無空索長安之米</hi>刑名極峻法焉可逃情状難容死有餘譴但<lb/>
平贓定律必依髙估供進所須宜從極價<hi>唐書陸長源髙塩直賤帛</hi>
<hi>估五代史漢王章命有司髙估其價價定又增謂之擡估</hi>論次嫌則状當絞坐凖<lb/>
<pb n="KR3k0005_WYG_004-41b"/>
勾盾一條<hi>張衡東京賦竒樹珍果勾盾所職薛綜注云勾盾官主小苑○子按漢有勾盾令典苑囿</hi>
<hi>之事唐置勾盾署令二人丞四人掌薪炭鵝鴨藪澤之物又按此判舊本標題縂曰導官勾盾二條導官判具</hi>
<hi>於右勾盾判原缺惜不得鷟全集補入姑録其名以竢焉</hi>
　<lb/>
　<lb/>
　<lb/>
　<lb/>
　龍筋鳳髓判巻四<lb/>
</p>
<p>
</p>
  </div>
</body>
</text>
</TEI>
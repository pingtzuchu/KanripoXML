<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>龍筋鳳髓判卷三</head>
    <p>
<pb n="KR3k0005_WYG_003-1a"/>
欽定四庫全書<lb/>
　龍筋鳳髓判卷三　　　　唐　張鷟　撰<lb/>
　　　　　　　　　　　　明　劉允鵬　注<lb/>
修史館二條<hi>唐初令狐徳棻請條近代遂令棻修撰而修撰名始於此唐史館四人掌修國史</hi>
　　監修國史<hi>唐宰相四人内一人帶監修國史</hi>劉濟狀稱修史學士<lb/>
　　李吉甫多行虛飾不據實狀有善不勸有惡不懲<lb/>
　　得財者入史無財者刪削褒貶不實非良史之體<lb/>
觀龍演卦<hi>尚書大傳伏羲王天下龍馬出河因其文以畫八卦</hi>未聞記事之書<hi>崔豹</hi>
<pb n="KR3k0005_WYG_003-1b"/>
<hi>古今注牛亨問彤管何也答曰史官用彤管以記事</hi>學鳥為文<hi>三藏法師傳觀鳥製法泣麟敷典史</hi>
<hi>記蒼頡觀鳥跡像之以作文字</hi>始立載言之典<hi>禮記曲禮云史載筆士載言</hi>平林鬼<lb/>
哭<hi>毛詩依彼平林毛萇傳云平林林木之在平地者也淮南子蒼頡作書鬼夜哭許慎注云鬼恐為書文所</hi>
<hi>劾故夜哭</hi>經籍所以鬱興<hi>華嶠後漢書學者稱東觀謂經籍名也佛藏辯偽録伏羲始畫八卦</hi>
<hi>造書契以代結繩之政由是文籍生焉故有青邱紫府三皇刻石之文緑檢黄繩六甲靈蜚之字後有蒼頡因</hi>
<hi>而增製隋潘徽韻纂序繩用既息墳籍注焉曹植贈徐幹詩文昌鬱雲興李善注云鬱出也興起也劉人本觀</hi>
<hi>書賦玉牒石記銀書金字煥矣不窮邈乎昭偹</hi>中山兔悲<hi>史記蒙恬取中山兎毛造筆王羲之筆經</hi>
<hi>漢時諸郡獻兎亳惟趙國毫中用許慎淮南子注鬼夜哭鬼或作兎兎恐其取亳作筆故夜哭也</hi>翰墨<lb/>
<pb n="KR3k0005_WYG_003-2a"/>
由其駿發<hi>魏文帝典論論文古之作者寄身於翰墨毛詩駿發爾私注云駿大也</hi>紀功紀<lb/>
過<hi>晉書天文志云東一星曰柱史主紀過</hi>沮誦肇之於前<hi>世本黄帝始立史官蒼頡沮誦</hi>
<hi>居其職</hi>繫月繫時<hi>杜預左傳序記事者以事繫日以日繫月以月繫時以時繫年</hi>遲任蹤<lb/>
之於後<hi>尚書盤庚云遲任有言鄭元注云遲任古之賢史</hi>莫不懲惡勸善<hi>左傳春秋</hi>
<hi>之稱懲惡而勸善</hi>激濁揚清<hi>尸子水有四徳/揚清激濁義也</hi>千載覩其昏眀<hi>陸機</hi>
<hi>文賦收百世之闕文探千載之遺韻</hi>一字成其褒貶<hi>杜預左傳序春秋雖一字為褒貶然皆須</hi>
<hi>數句以成言</hi>吉甫緹紬藏室<hi>晉書陳夀等傳論云王者咸建史官因藹緹紬作程遐世許氏</hi>
<hi>説文緹幔帛赤黄色也唐代宗䕶國仁王經序緹紬貝葉文字無差華嶠後漢書學者稱東觀為老氏藏室注</hi>
<pb n="KR3k0005_WYG_003-2b"/>
<hi>云老子為守藏吏又為柱下史四方所記文書皆歸柱下謂東觀經藉多也</hi>握槧詞林<hi>西京雜記</hi>
<hi>揚子雲好事常懐鉛㮛槧謂以鉛刻於槧槧以木為之長三尺周庾信趙國公集序遂得棟梁文囿冠冕詞林</hi>
遵直筆於南史<hi>左傳太史書崔杼弑其君殺之弟嗣書又殺之南史執簡以徃</hi>跨髙蹤<lb/>
於東觀<hi>蔡邕袁陽碑邈矣髙蹤孰能剋兹宋書百官志云東京圖書悉在東觀名儒碩學入直撰述</hi>
理須抑揚訓誥斟酌典謨<hi>謂伊訓湯誥堯典禹謨等書也揚子法言或曰良玉不彫</hi>
<hi>羙言不文何謂也曰玉不彫璠璵不成器言不文典謨不作經</hi>辨而不華質而不俚<hi>漢書</hi>
<hi>司馬傳論云辨而不華質而不俚其文直其事核不虛羙不隐惡故謂之實録</hi>退不隐惡慕周<lb/>
舎之堅貞<hi>韓詩外傳趙簡子有臣曰周舎立於門下三日三夜簡子問其故對曰願為諤言臣操牘</hi>
<pb n="KR3k0005_WYG_003-3a"/>
<hi>秉筆從今之後思君過而書之周王褒太保尉遲綱碑堅貞之操</hi>進不虛美追揚雄之<lb/>
故事<hi>後漢書盛稱虚美潘岳西征賦勒東岳以虛美王充論衡揚雄作法言蜀富賈人齎錢十萬願載於</hi>
<hi>書雄不聼曰大富無仁義猶園中之鹿欄中之羊也安得妄載</hi>何得文隨意曲筆逐情<lb/>
偏<hi>陸機文賦文不逮意南史恩幸傳論云左臂揮金右手刻字紙為銅落筆由利染</hi>非左氏之<lb/>
三家<hi>唐書盖文逹明春秋三家武徳中為秦王文學館直學士</hi>有劉公之一弊<hi>劉公即題</hi>
<hi>中監修國史劉濟也尊之故稱公一弊謂其狀云云也</hi>宻㑹王道之軰聞而不言<lb/>
<hi>隐惡也</hi>潜濟生人之徒捨而不録<hi>無財者删削也</hi>阿附宰相貴虛<lb/>
飾以佞一時<hi>晉書袁宏為東征賦末稱過江諸名徳獨不載桓彛桓温甚怒謂宏曰何故不及家</hi>
<pb n="KR3k0005_WYG_003-3b"/>
<hi>君宏即答云風鑑散朗或捜或引身雖可亡道不可隕宣城之節信義為允桓泫然而止</hi>謟事明君<lb/>
尚虛名而誇六國<hi>戰國䇿秦王與中期争論而不勝王大怒人為中期説王曰中期適遇明</hi>
<hi>君故也遇桀紂必殺之矣王因弗罪</hi>貪述冠冕遺衛霍之元勲競敘婚姻<lb/>
忘良平之上䇿<hi>北史魏收撰國史楊愔曰論及諸家枝葉姻親為繁碎收曰往因中原散亂人</hi>
<hi>士譜牒遺逸畧盡是以具書其枝𣲖於是衆口諠然號為穢史</hi>有青鳬之鏹則倍事抑<lb/>
揚<hi>捜神記南史有蟲得子以歸則母歸来就之殺母塗子用錢貨市旋則自還故淮南術以還錢名曰青鳬</hi>
<hi>孟康漢書注鏹錢貫也</hi>乏黄鳥之金則輙加刪削<hi>異苑永康王曠井上有一洗浣</hi>
<hi>石時見赤氣後胡人寄宿求買之未及度錢子婦孫氏覩二黄鳥鬪於石上疾往掩取變成黄金胡人不知既</hi>
<pb n="KR3k0005_WYG_003-4a"/>
<hi>得撞破石内正空中二鳥處</hi>就腐刑於漢室便作謗書<hi>漢書司馬遷犯罪請就腐</hi>
<hi>刑修史記後漢書蔡邕被收衆矜救以為當續成後史司徒王允曰武帝不殺司馬遷使作謗書流於後世邕</hi>
<hi>遂死獄中</hi>求斛米於梁州輙成佳傳<hi>語林陳夀將為三國志謂丁梁州曰若可千斛</hi>
<hi>米見借當為尊公作佳傳丁不與米遂以無傳</hi>毁譽在己<hi>論語吾之於人也誰毁誰譽</hi>髙下<lb/>
由心<hi>左傳髙下在心陳休檄豫州爵賞由心刑戮在口</hi>異班彪之正色<hi>後漢書班彪專</hi>
<hi>心史籍范曄稱其言不失正尚書正色率下</hi>乖董狐之直道<hi>左傳董狐古之良史也書法不</hi>
<hi>隐論語栁下惠直道而事人</hi>有奸雄之性<hi>漢書司馬遷為史記序游俠則退處士而進奸雄後</hi>
<hi>漢書詐劭評曹操亂世之奸雄</hi>無良史之才<hi>漢書劉向揚雄皆稱司馬遷有良史之才</hi>徒紊<lb/>
<pb n="KR3k0005_WYG_003-4b"/>
國經<hi>曹植責躬詩動亂國經</hi>宜從屏退<lb/>
　　著作郎<hi>唐初著作郎掌修國史</hi>楊安期學藝淺鈍文詞踈野<lb/>
　　凡修書不堪行用御史彈才不稱職官失其人掌<lb/>
　　選侍郎崔彦既虧清鑑並請貶退<lb/>
著作之司<hi>三輔黄圖未央宫有承明殿即著作之所宋書百官志云東京有著作之任而未為官員</hi>
<hi>至魏明帝始置著作郎專掌國史</hi>藝文之府<hi>文獻通考漢桓帝置秘書監魏文帝置秘書令掌藝</hi>
<hi>文屬少府晉書天文志云東壁二星主文籍天下圖書之府</hi>既籍賢良<hi>禮記月令云孟夏太尉賛</hi>
<hi>俊傑遂賢良</hi>實資英俊<hi>江淹雜詩英俊著世功</hi>自非干寳贍學無以措<lb/>
<pb n="KR3k0005_WYG_003-5a"/>
其鋒頴<hi>晉書干寳覧慱書記以才器召為著作郎摯伯陵答司馬遷書有連者建穎鋒之秋毫</hi>孫<lb/>
盛宏詞詎可塵其簡牘<hi>晉書孫盛為秘書監篤尚好學著三國陽秋詞直理正世稱良</hi>
<hi>史</hi>安期才無半古<hi>陸機豪士賦才不/半古而功已倍之</hi>學未全今<hi>釋法琳破邪論</hi>
<hi>俗儒好長古而短今言瑞則渥前而薄後不非古之非羙而責今之實論信乆逺之偽詞忽近今之實事</hi>性<lb/>
無異於朽材<hi>漢書楊惲云行穢材朽大唐西域記雖遇匠石朽木難彫</hi>文有同於敝<lb/>
帚<hi>魏文帝典論論文文非一體鮮能備善俚語曰家有敝帚享之千金斯不自見之患也</hi>畫虎為犬<lb/>
踈拙有餘<hi>曹植與楊修書孔璋之才不嫻詞賦自謂與司馬長卿同風譬畫虎不成反類犬也慱記梁</hi>
<hi>遣徐陵聘齊齊録魏收文字遣之陵過江沉之曰與魏公藏拙</hi>刻鳳為鴟庸才何甚<hi>馬援</hi>
<pb n="KR3k0005_WYG_003-5b"/>
<hi>戒子書刻鵠不成尚類鶩畫虎不成反類狗南史王僧綽採臘燭珠為鳯凰干寳晉紀總論驅走之人凡庸之</hi>
<hi>才</hi>文詞蹇鈍理路乖踈<hi>孔叢子平原君謂公孫龍曰公無復與孔子髙辨事也其人理</hi>
<hi>勝於辭公辭勝於理</hi>終取笑於牛毛<hi>北史文苑傳序云學者如牛毛成者如麟角孔子曰才難</hi>
<hi>不其然也</hi>徒自矜於鷄口<hi>史記寕為鷄口勿為牛後三藏法師傳鼷鼠見釜竈之堪陟乃書鹿</hi>
<hi>閬之非難蛛蟊覩棘林之烏羅亦謂扶桑之可網</hi>崔彦位參藻鏡<hi>杜甫詩持衡留藻鑑聴履</hi>
<hi>上星辰唐太宗吏部詔令輟乃鈞衡專兹銓鏡</hi>職掌權衡<hi>杜佑通典選部是為銓衡之任</hi>未分<lb/>
麟鹿之殊<hi>廣志麟牛似鹿薛綜東京賦注大鹿曰麟釋法琳辨正論麟麕異質魯俗迷其容鹿馬殊</hi>
<hi>形秦人一其貌</hi>莫辨梟鸞之異<hi>離騷實孤鸞之兩居今集兮唯梟後漢書陳耽上言今公卿所</hi>
<pb n="KR3k0005_WYG_003-6a"/>
<hi>舉放鴟梟而囚鸞鳳</hi>投鼠尸於玉府有穢竒珍<hi>道藏上清經呼馬屎為靈芝老鼠為</hi>
<hi>玉璞尹文子鄭人謂玉未理者璞周人謂䑕未腊者璞周人懐璞謂鄭賈曰欲買璞乎出示之乃鼠也因謝不</hi>
<hi>取釋法琳辨正論經使鼠璞濫名注引劉子云周人謂死鼠為玉璞也</hi>擲魚目於珠叢深<lb/>
輕寳物<hi>尚書考靈耀秦失金鏡魚目入珠門鄭𤣥注云金鏡喻明道也魚目亂珠始皇吕不韋子言亂</hi>
<hi>真也</hi>躄士之追蹇兎罕見成功<hi>焦氏易林長子逐兎鹿先失路見利不得史記走韓</hi>
<hi>盧而摶蹇兎</hi>盲人之配瞎驢自然俱敗<hi>世説桓元與顧愷之共作危語一參軍曰</hi>
<hi>盲人騎瞎馬夜半臨深池釋氏聮珠集臨濟曰誰知正法眼藏向這瞎驢邉滅却</hi>選曹簡要<hi>文獻</hi>
<hi>通考漢武帝初置尚書有常侍曹後漢改為吏曹後又為選部</hi>秘局清髙<hi>文獻通考晋文帝以秘書</hi>
<pb n="KR3k0005_WYG_003-6b"/>
<hi>倂入中書省其秘書著作之局不廢</hi>理須放還<hi>言崔彦楊安/期俱當放還</hi>以俟来哲<hi>班固</hi>
<hi>幽通賦訊来哲以通情潘岳西京賦以俟来哲</hi>
金吾衛二條<hi>秦有中尉漢武帝更名執金吾唐初為武侯府龍朔二年改為金吾衛</hi>
　　左金吾衛將軍趙宜檢校街時大理丞徐逖鼓絶<lb/>
　　後於街中行宜决二十奏付法逖有故不伏科罪<lb/>
中尉掌徼起自秦朝<hi>漢書中尉秦官掌徼廵京師顔師古注云徼謂遮繞也</hi>郎將<lb/>
司階行於漢制<hi>張衡東京賦郎將司階虎㦸交鎩薛綜注云言虎賁中郎將主夹階而立或執</hi>
<hi>㦸或執鎩而相對也</hi>禦曹執革<hi>漢書執金吾應劭注云吾禦也執金吾以禦非常韻㑹曹局也</hi>雕<lb/>
<pb n="KR3k0005_WYG_003-7a"/>
輪光紫陌之前<hi>謝惠連狭斜行奕奕雕輪馳酈道元水經注滏陽縣有紫陌王粲獵賦倚紫陌</hi>
<hi>而並征</hi>武庫禁兵<hi>張衡西京賦武庫禁兵設在蘭錡薛綜注云武庫天子主兵器之官也</hi>緹<lb/>
騎拂紅塵之外<hi>李善文選注緹丹色也漢書執金吾緹騎二百人輿服導從風生滿路群僚之</hi>
<hi>中斯最壯矣李陵詩紅塵塞天地白日何㝠㝠班固西都賦紅塵四合烟雲相連</hi>彎弧狀月肅<lb/>
肅盈衢<hi>鮑照詩彎弧不觧張天文要集弧者天弓備盗賊</hi>挺劒含霜輝輝滿路<lb/>
<hi>張景陽七命楚之陽劒歐冶所營霜鍔水凝氷刃露潔梁吳均寳劔詩鍔邉霜凛凛馬縞中華古今注駕出執</hi>
<hi>金吾使人導引傳呼使行者止坐者起四人持弓矢走者則射之有乗髙窺闞者亦射之謂之馬前弓箭</hi>辛<lb/>
慶忌之威重乃應斯榮<hi>漢書辛慶忌所在著名成帝初遷執金吾</hi>漢光武之<lb/>
<pb n="KR3k0005_WYG_003-7b"/>
㣲時猶欽此職<hi>後漢書光武㣲時嘆曰仕宦當作執金吾</hi>趙宜名參列校<hi>漢書</hi>
<hi>武帝増七校内有虎賁服虔通俗文天子出虎賁伺非常謂之遮迾迾古列字也</hi>務總戎昭<hi>見前</hi>
<hi>司勲注</hi>躡賈復之前規<hi>後漢書賈復光武即位拜執金吾</hi>追冦恂之舊軌<lb/>
<hi>東觀漢記冦恂為河内太守徴入為執金吾</hi>乳虎之號響溢於京畿<hi>漢書寗戚為中</hi>
<hi>尉嚴酷語曰寕見乳虎無逢寗戚之怒</hi>蒼鷹之名聲充於輦轂<hi>漢書郅都直諫行法</hi>
<hi>不避貴賤號曰蒼鷹遷中尉</hi>既而鯨鐘隠隠<hi>文選注海中大魚名鯨海島又有大獸名蒲牢</hi>
<hi>蒲牢畏鯨魚鯨魚擊蒲牢輙大鳴吼凡鐘作蒲牢於上以鯨魚擊之</hi>路絶行人<hi>魏志田豫遜衞尉書</hi>
<hi>云鐘鳴漏盡夜行不休是罪人也</hi>鶴鼔鼕鼕<hi>吳越春秋越州城門上有鼓人見鶴飛入鼓後撃之</hi>
<pb n="KR3k0005_WYG_003-8a"/>
<hi>聲聞京師馬縞中華古今注唐舊制京城内金吾昏曉傳呼以戒行者馬周請置六街鼓號之曰鼕鼕鼓</hi>街<lb/>
收馬跡<hi>左傳周昭王車轍馬跡捜神記秦人築城因馬跡乃定</hi>徐逖躬沾士職名<lb/>
屬法官<hi>事文類聚大理古司刑官也舜命臯陶作士正五刑孔安國注云士理官也</hi>應知玉<lb/>
律之嚴<hi>後漢書律厯志云殿中候氣用玉律靈臺用竹律</hi>頗識鈎陳之禁<hi>班固西都</hi>
<hi>賦周以鈎陳之位衛以嚴更之署李善注云鈎陳星也王者法之嚴更督行夜鼓也</hi>豈有更深夜<lb/>
静仍縱轡於三條<hi>班固西都賦披三條之廣路崔元始正論鐘鳴漏盡洛陽中不得有行者</hi>
月暗星繁故揚鞭於五劇<hi>爾雅三逹謂之劇旁郭璞注云今故陽冠軍樂鄉數道交</hi>
<hi>錯俗呼之五劇鄉初學記旁出岐多故曰劇</hi>前途尚逺<hi>陶潜詩指迷途其未逺</hi>歸望猶<lb/>
<pb n="KR3k0005_WYG_003-8b"/>
賖<hi>王勃滕王閣序北海雖賖韻㑹賖逺也又逺緩為賖</hi>未侵豹衛之可<hi>後漢書輿服志云大</hi>
<hi>駕最後一車懸豹尾毎出小黄門至蘭臺令史皆督整車騎謂之䕶駕</hi>忽犯獸冠之吏<hi>馬縞</hi>
<hi>中華古今注秦始皇東廵猛獸突於前有武士戴狸皮白首獸畏而遁遂軍仗儀服因皆戴作狸頭白首以威</hi>
<hi>不虞也</hi>既缺瓜田之慎<hi>古樂府君子防未然不處嫌疑間𤓰田不納履李下不整冠</hi>便<lb/>
招楚撻之羞<hi>鄭𤣥禮記注楚荆也所撲撻犯禮者尚書其心愧耻若撻于市朝○謂徐逖已被趙</hi>
<hi>宜决二十</hi>付法將推狀稱有故但犯夜之罪惟坐兩條被捉<lb/>
之時曾鞭二十元犯已從决訖無故亦合停科罪既總<lb/>
除固宜從釋<lb/>
<pb n="KR3k0005_WYG_003-9a"/>
　　右金吾郎將<hi>春秋元命苞天一星為郎將</hi>韋謙於清化坊屠兒<lb/>
　　劉忽索肉不得决四十禁經一月忽男於右臺云<lb/>
　　咆哮無上下禮<lb/>
韋謙五陵貴緒<hi>班固西都賦南望杜覇北眺五陵英俊之域紱冕所興宋均詩緯注緒業也</hi>
三輔名豪<hi>孔稚圭北山移文希蹤三輔豪</hi>忝司隂識之班<hi>後漢書隂識隂貴人兄也</hi>
<hi>顯宗立為皇太子以識手執金吾輔𨗳東宫</hi>謬總朱浮之任<hi>後漢書朱浮時征討有功代賈</hi>
<hi>復為執金吾</hi>不能恪勤守職<hi>後漢書胡廣/恪勤職事</hi>廉慎當官<hi>晉書吳隐之清</hi>
<hi>操愈勵</hi>未懸主簿之魚<hi>後漢書羊續為南陽太守主簿餉魚受而懸之他日又送續出前所</hi>
<pb n="KR3k0005_WYG_003-9b"/>
<hi>懸魚示之以杜其意也</hi>頻窺亭長之肉<hi>後漢書卓茂為宻令人有言亭長受肉者</hi>貪婪<lb/>
之性<hi>左傳后䕫子伯封貪婪無厭</hi>無愧於維鵜<hi>毛詩維鵜在梁莊子魚不畏網而畏鵜鶘</hi>
<hi>注云鵜鶘涸澤取魚故魚畏之</hi>饕餮之情<hi>左傳縉雲氏有不才子天下目之曰饕餮杜預注云貪財</hi>
<hi>曰饕貪食曰餮山海經鈎吾山有獸羊身虎齒音如嬰兒食人郭璞注云為物貪婪食人未盡還害其身左氏</hi>
<hi>傳所謂饕餮者也</hi>有同於相䑕<hi>毛詩小序相鼠刺無禮也鄭𤣥箋云偷食茍得不知廉耻</hi>庖<lb/>
丁之室屢被侵欺<hi>莊子庖丁為文惠君觧牛陸徳明音義云庖人丁其名也</hi>朱亥之<lb/>
門恒遭刻削<hi>史記屠者朱亥世莫能知故隐屠間耳</hi>徐季才之耿直詎肯<lb/>
庻㡬<hi>魏志徐弃字季才太祖謂曰君太嚴夫能以柔弱制剛强者望之君也後為中尉令周易顔氏之子</hi>
<pb n="KR3k0005_WYG_003-10a"/>
<hi>其殆庻㡬乎</hi>韓安國之流通曾何仰止<hi>漢書韓安國字長孺事梁孝王為人多大</hi>
<hi>畧毛詩髙山仰止○詎肯庶㡬曽何仰止言韋謙不希法前賢也</hi>馬防名徳雖未可追<lb/>
<hi>後漢書馬防肅宗拜車騎将軍貴寵最盛</hi>崔琰芳聲去之匪逺<hi>魏志崔琰太祖貴其公亮</hi>
<hi>遷中尉</hi>天津橋内寔歸左衛之麾清化坊中豈是西曹之<lb/>
管越司侵職自有正條不合箠拷非無舊式依檢騰凌<lb/>
無厭未可全科設令咆哮不虛止從凡鬪宜從犯狀據<lb/>
法論刑<lb/>
左右羽林衛二條<hi>漢武帝初置建章營衞更名羽林騎厯代更改不一唐置羽林衛韻府群</hi>
<pb n="KR3k0005_WYG_003-10b"/>
<hi>玉天有羽林大将軍星羽翼鷙擊之意林喻若林木故以名武官</hi>
　　本衛狀頃者内有警急羽林將軍敬偉不避危險<lb/>
　　斫門斬闗誅鋤逆賊肅清宫禁元功盛勳合加旌<lb/>
　　賞<lb/>
期門騎士<hi>漢書武帝與北地良家子期諸殿門故有期門之號平帝更名虎賁郎文獻通考漢武初</hi>
<hi>置建章營衞後更名羽林騎</hi>五營驍健之夫<hi>後漢書光武簡五營髙手别為左右監羽林父</hi>
<hi>死子繼與虎賁同</hi>羽林孤兒<hi>漢書武帝置羽林左右監取從軍死事之子孫飬之羽林官教以五</hi>
<hi>兵號曰羽林孤兒</hi>六郡良家之子<hi>漢書武帝置羽林郎選六郡良家子補之羽林属北軍而</hi>
<pb n="KR3k0005_WYG_003-11a"/>
<hi>皆召募之兵</hi>既兼都尉<hi>漢書宣帝令中郎/將騎都尉監羽林</hi>寔號岩郎<hi>後漢書羽林中</hi>
<hi>郎将本武帝以便馬者從獵還宿殿陛岩下室中故號岩郎</hi>甘延夀之武勇<hi>漢書甘延夀少</hi>
<hi>以良家子為羽林投石㧞距絶於等倫嘗超踰羽林亭樓由是遷為郎試弁為期門注云弁手摶也</hi>傅介<lb/>
子之趫㨗<hi>漢書傅介子以從軍為官後斬匃奴使者拜羽林中郎張衡西京賦輕鋭僄狡趫㨗之徒</hi>
<hi>薛綜注云謂便利㨗疾</hi>如貔獷烈莫之與争<hi>尚書如虎如貔孔安國注云貔虎屬猛健</hi>
<hi>欲使士衆口法之奮擊女</hi>鶡衝飛死而無退<hi>張衡東京賦武夫戴鶡後漢書虎賁羽林皆鶡</hi>
<hi>冠鶡者勇雉也其鬪一死乃止趙武靈王為冠以表武士</hi>自非鄧彪貴胄<hi>後漢書鄧彪父邯以</hi>
<hi>功封鄙侯父卒譲國於異母弟後仕為太尉</hi>竇固名家<hi>後漢書竇固襲父支封顯親侯上欲擊匈</hi>
<pb n="KR3k0005_WYG_003-11b"/>
<hi>奴通西域以固明習邉事拜奉車都尉</hi>豈可濫厠戎麾<hi>沈約為安陸王謝荆州章懸斾出官</hi>
<hi>徒違綘闕擬金入齊識謝戎麾</hi>叨居武禁<hi>李善文選注漢中尉循禁備盗賊也</hi>頃者鴟梟<lb/>
反噬<hi>毛詩為梟為鴟漢書郊祀志云梟鳥名食母</hi>蜂蠆成妖<hi>説文蜂飛䖝螫人通俗文蠆長</hi>
<hi>尾謂之蝎孝經援神契蜂蠆垂芒左傳蜂蠆有毒</hi>釁發牀蓐之間<hi>潘岳楊荆州誄寢服牀蓐</hi>
<hi>郭璞爾雅注蓐席也</hi>災生肘腋之下<hi>説文肘臂節也増韻左右肘脅之間曰腋戰國䇿智伯率</hi>
<hi>韓魏攻趙魏桓子肘韓康子康子履桓子之跗夜决水灌智伯軍遂殺智伯</hi>虹穿白日<hi>史記荆軻</hi>
<hi>慕燕丹之義白虹貫日如淳注云虹臣氣日為君</hi>星孛紫㣲<hi>晋書安帝義熈十二年彗星入紫㣲</hi>
<hi>崔浩以為劉裕將簒之應</hi>時驚觸瑟之虞<hi>漢書馬何羅與江充善充誅謀為逆走趨卧内觸寳</hi>
<pb n="KR3k0005_WYG_003-12a"/>
<hi>瑟僵因縳之</hi>遽有獻圖之變<hi>史記荆軻獻督亢之地圖圖窮匕首見因椹秦王</hi>敬偉<lb/>
不承制勑輙入宫闈騎列青規<hi>漢書史丹伏青蒲上應劭注云以青規地曰青</hi>
<hi>蒲</hi>兵交黄屋<hi>漢官觧詁衛尉掌宫闕夹道當兵交㦸胡廣注云交兵以示威武交㦸以遮妄出入者</hi>
<hi>蔡邕獨斷天子車翠羽盖以黄繒為裏是為黄屋</hi>犯龍苑之禁尚典嚴刑<hi>卜六國春</hi>
<hi>秋慕容熈光始三年築龍騰苑起景雲樓新序商鞅為嚴刑峻法</hi>斬鹿門之闗猶思干<lb/>
紀<hi>左傳季孫攻臧氏紇斬鹿門之闗以出季孫乃盟曰無或如臧紇干國之紀犯門斬闗</hi>豈有白<lb/>
鷴飛閣列闔長驅<hi>釋文白鷴形似雉白花文而尾長西京雜記閩越王獻髙祖白鷴一隻張</hi>
<hi>衡東京賦飛閣神行薛綜注云閣道相通不在於地故曰飛人不見行徃故曰神</hi>𤣥武仙樓衝<lb/>
<pb n="KR3k0005_WYG_003-12b"/>
扉直進<hi>三輔舊事未央宫北有𤣥武闕史記仙人好樓居漢宫閣名長安有神仙殿</hi>侮弄兵<lb/>
器震動乗輿論功雖則可嘉議罪便當不敬以勤補拙<lb/>
終過重而勞輕以力酬愆即罪大而功小何者經綸秘<lb/>
筭不忤於宻圖君臣恒規理存乎大體故勃鞮斬袂晋<lb/>
王納其忠<hi>勃鞮即寺人披也左傳晋文公出亡獻公使寺人披攻之斬其袪文公反國求見公曰袪</hi>
<hi>猶在汝其行乎對曰齊桓公置射鈎而使管仲相君若易之何辱命焉公見之</hi>管仲射鈎齊桓<lb/>
任為相<hi>史記齊世家云管仲射中小白帶鈎後小白立是為桓公召管仲厚禮之以為大夫任政</hi>怒<lb/>
封雍齒勸一志於人臣<hi>班固幽通賦雍造怨而先賞漢書諸將謀反帝曰奈何張良曰</hi>
<pb n="KR3k0005_WYG_003-13a"/>
<hi>取上素所不快者一人先封三月封雍齒皆喜</hi>泣斬丁公<hi>班固幽通賦丁繇惠而被戮漢書丁公為</hi>
<hi>項羽將窘帝彭城西帝謂両賢豈相厄哉丁公引兵還項滅謁見帝斬之曰使後世人臣無效丁公也</hi>懲兩<lb/>
端於軍將<hi>漢書首鼠兩端注云一前一却也</hi>鄢陵述命竟守前榮<hi>説苑秦王</hi>
<hi>以五十里封鄢陵之君辭不受使唐且謝秦秦王曰秦破韓滅魏鄢陵猶以五十里存者徒用先生故也</hi>里<lb/>
克施恩便招後譴<hi>史記里克殺奚齊卓子使迎夷吾是為惠公公曰㣲子寡人不得立子殺</hi>
<hi>二君為子君者不亦難乎克伏劒死</hi>春秋之明誡今古之崇規勞不足稱<lb/>
罪宜先結<lb/>
　　又田逹當討救之際<hi>又字承上條事而言</hi>索馬不與拒門不<lb/>
<pb n="KR3k0005_WYG_003-13b"/>
　　開覆奏徃来宜失機速合處極法不伏<lb/>
田逹襟神勁烈志節堅貞<hi>周王褒太保尉遲綱碑危劲之節堅貞之操</hi>天子<lb/>
之腹心<hi>毛詩公侯腹心漢書腹心良平</hi>皇朝之牙爪<hi>毛詩予王之爪牙漢書爪牙信布</hi>
鷄鳴髙樹<hi>陸機鷄鳴髙樹顛</hi>風雨不易其音<hi>毛詩風雨如晦鷄鳴不已鄭𤣥箋云</hi>
<hi>喻君子雖居亂世不變其節度也劉峻廣絶交論風雨急而不輟其音</hi>麈尾長松<hi>韻府群玉麈鹿</hi>
<hi>屬小曰鹿大曰麈色白群鹿隨之皆視麈所作為凖其尾辟塵山海經荆山多麈郭璞注云似鹿而大尾可為</hi>
<hi>帚也周景式廬山記石門北巖即松林也冇數百樹松大皆連拱長近二十丈攅生絶崖上南臨石門澗澗中</hi>
<hi>仰視之離離如駢麈尾號麈尾松尸子荆州有長松文梓穆天子傳天子升長松于燈注云坂有長松</hi>氷<lb/>
<pb n="KR3k0005_WYG_003-14a"/>
霜不改其操<hi>莊子天寒既至霜雪既降吾是以知松栢之茂也漢書蜀嚴君平乆幽而不改其操</hi>
一兵一馬咸待竹符<hi>漢書文帝初為竹使符應劭注云以竹箭五枝旁鐫篆書徴發用之</hi>
門閉門開皆憑木契<hi>唐書木契銅魚起兵鄭𤣥注書契其事書之於木刻其側為契各持</hi>
<hi>其一後以相考合</hi>循環復奏務在從真倉卒輙来焉知非詐薛<lb/>
廣斷鞅情發於𠂻<hi>薛廣斷鞅未詳後漢書光武西征郭憲諌之乃㧞佩刀斷車鞅光武不從</hi>
<hi>后乃恨不用郭憲言左傳太子抽劒斬鞅○按此皆非薛廣事附之以俟再考</hi>郅憚拒門意無<lb/>
非惡<hi>後漢書郅惲建武中為上東門候常獵夜還拒闗不開明日賜布帛</hi>一心可以事百<lb/>
主百心不可事一君<hi>晏子春秋梁邱據問晏子曰子事三君君不同心而子俱從焉仁人</hi>
<pb n="KR3k0005_WYG_003-14b"/>
<hi>故多君乎對曰一心可以事百君百心不可事一君</hi>茍不踐於邪途固無虧於正<lb/>
道<hi>南史張岱或謂主上既㓜執事多門而毎能緝和公私云何致此岱曰古人言一心可以事百君我為政</hi>
<hi>端平待物以禮悔吝之事無由而及</hi>衛綰敦實謹厚見稱<hi>漢書衛綰忠實無他膓史記衛</hi>
<hi>綰天子以為敦實可相</hi>王陵朴沉真専可尚<hi>漢書王陵為人少文任氣好直言髙帝因</hi>
<hi>吕后問相曰王陵可然少戅</hi>宜除舊過不奪前班則勸沮有歸政刑<lb/>
無失<hi>晋書后秦姚興僣帝位一日從朝門遊於文武苑及昏而還將自平朔門入城門校尉王滿聪拒之</hi>
<hi>曰今已昏暗姦良莫辨門不可開興乃回從朝門而入旦召滿聰進位二等○左傳賞罸無章何以沮勸姚興</hi>
<hi>其得沮勸之章乎宜除舊過不奪前班判者於田逹亦可謂有章矣</hi>
<pb n="KR3k0005_WYG_003-15a"/>
左右衛一條<hi>漢有衛將軍魏末昔文王又置中衛將軍武帝受襌分中衞為左右衛將軍皆掌宿</hi>
<hi>衛營兵厯代因革不一唐復為左右衛大將軍各一人</hi>
　　右衛狀稱駕幸西京訴事人梁璥衝三衛仗遂被<lb/>
　　翊衛張忠以刀斫折右臂斷璥徒不伏<hi>隋煬帝改左右衛為</hi>
　　<hi>左右翊衛又改三衛為三侍非翊衛府則無三侍</hi>
肆覲群后列聖所以乗時<hi>尚書舜典云嵗二月東廵狩肆覲東后</hi>五載一<lb/>
廵明王以之順動<hi>尚書舜典云五載一廵狩群后四朝</hi>周穆八駿車轍匝<lb/>
於寰區<hi>列子周穆王逺遊命駕八駿之乘仙傳拾遺周穆王常欲使車轍馬跡遍於天下</hi>夏啓<lb/>
<pb n="KR3k0005_WYG_003-15b"/>
二龍騎跡光於㝢縣<hi>山海經大樂之野夏后啓於此乘兩龍○謝朓登孫權故城詩覇功</hi>
<hi>興㝢縣王融曲水詩序夏后兩龍載驅璿臺之上穆滿八駿如舞瑶水之隂</hi>漢家簫鼓屢向<lb/>
汾河<hi>漢書武帝幸河東祠后土歌曰泛樓船兮濟汾河横中流兮揚素波簫鼓鳴兮發棹歌</hi>魏帝<lb/>
鳴鑾式臨譙郡<hi>魏文帝臨渦賦序上建安十八年至譙予兄弟從上拜墳墓遂乗馬遊觀謝瞻</hi>
<hi>九日詩鳴鑾戾行宫王粲從軍詩朝入譙郡界</hi>皇上俯從中路幸望西畿<hi>中路即中</hi>
<hi>道漢書中道不治注云天子所行之道也西畿即長安唐書以長安洛陽為兩京</hi>萬騎皎而星<lb/>
羅<hi>蔡邕獨斷天子出大駕備千乗萬騎班固西都賦列卒周匝星羅雲布</hi>六軍發而雷動<lb/>
<hi>周禮天子六軍張衡西京賦千乘雷動萬騎龍趨</hi>江騰海運<hi>莊子海運徙於南溟注云運轉也</hi>
<pb n="KR3k0005_WYG_003-16a"/>
擁列缺以前驅<hi>揚雄羽獵賦霹靂列缺吐火施鞭注云列缺閃隙也電神毛詩為王前驅</hi>霧<lb/>
集雲屯<hi>史記蒯通云天下之士雲合霧集陸機從軍詩胡馬如雲屯廣雅屯聚也</hi>命䝉公而<lb/>
啓路<hi>揚雄羽獵賦䝉公先驅注䝉公髦頭也星神文帝與吳質書從者鳴笳以啓路</hi>張忠家承<lb/>
積閥<hi>史記注明其等曰閥積其功曰閲</hi>業盛良弓<hi>禮記學記云良弓之子必學為箕孔頴逹</hi>
<hi>正義云善弓之家幹角撓屈調和成弓其子弟覩父兄世業乃學取栁撓成箕也</hi>非無大樹之<lb/>
榮<hi>後漢書馮異諸將論功乃獨坐大樹下後配録士卒皆言願屬大樹將軍</hi>實有小棠之䕃<lb/>
<hi>毛詩蔽芾甘棠毛萇傳云蔽芾小貌鄭𤣥箋云召公聽訟舎於小棠之下國人敬其樹</hi>公侯圭璧<lb/>
百代相仍<hi>周禮典瑞云公執桓圭侯執信圭伯執躬圭子執穀璧男執蒲璧顔延年詩百代勞起伏</hi>
<pb n="KR3k0005_WYG_003-16b"/>
<hi>李善注云起伏猶倚伏也</hi>帶礪山河千秋不絶<hi>楚漢春秋髙祖初封侯者皆賜丹書鐡劵</hi>
<hi>曰使黄河如帶泰山如礪漢有宗廟爾無絶世戰國䇿萬嵗千秋之後誰與同樂此矣</hi>腰鞬紫闥<lb/>
<hi>左傳右屬橐鞬揚雄方言所以藏箭謂之服所以盛弓謂之鞬魏志董卓有武力雙帶兩鞬左右馳射崔駰逹</hi>
<hi>㫖窺紫闥</hi>方申禦侮之勞<hi>毛詩子曰有禦侮毛萇傳云武臣折衝曰禦侮</hi>荷㦸丹闈<lb/>
<hi>㦸有技兵也荷㦸猶執㦸也張衡東京賦虎㦸交鎩薛綜注云言虎賁中郎將或執㦸或執鎩而相對也爾雅</hi>
<hi>宫中門謂之闈</hi>式展干城之效<hi>毛詩公侯干城鄭𤣥箋云干城皆以禦難罝兎之賢者有武力</hi>
<hi>可任將帥○此判以下缺文附事文類聚收張篤集二條於後以參博採殿前左右二衛將軍曰鈎陳肅肅彰</hi>
<hi>北極之威靈錡杖森森表南端之壯麗九旂揚斾日熾星流五輅鳴鑾龍輈鳯轄又曰武夫扳燕之服羽騎雷</hi>
<pb n="KR3k0005_WYG_003-17a"/>
<hi>屯期門珥鶡之冠旄頭宿設軍器監曰蘭錡分司武庫是藏兵之處注云受兵曰蘭受甲曰錡又曰森森司衛</hi>
<hi>鶴膝皎而含霜凛凛旌旄犀甲光而奪日注云鶴膝矛也又曰萬人强弩動黄間而連機百辟神刀輝丹霜而</hi>
<hi>吐鍔注云黄間機拏牙也又曰三屬之甲自合堅牢九石之弓固宜良勁</hi>
左右千牛衛一條<hi>千牛刀名義取庖丁觧數千牛刀刃若新法於硎唐神龍初立千牛衛</hi>
　　杜俊對仗遺箭於仗内御史彈付法<lb/>
杜俊㓜乏過庭<hi>論語鯉趨而過庭刑昺䟽云過庭受訓</hi>少虧凾丈<hi>禮記曲禮云席</hi>
<hi>間函丈鄭𤣥注云謂講問之容也函容也講問宜先對容丈足以指畫也孔子世家再有為季氏將師與齊戰</hi>
<hi>於郎克之季康子曰子之於軍旅學之乎性之乎冉有曰學之於孔子○此言杜俊㓜乏過庭少虧函丈是未</hi>
<pb n="KR3k0005_WYG_003-17b"/>
<hi>嘗學也</hi>濫荷苴茅之䕃<hi>尚書緯天子將封諸侯各取其方土苴以白茅以為社</hi>叨居<lb/>
蘭桂之叢<hi>王粲游海賦蘭桂叢乎其上晋書謝安曰子弟何預人事欲使其佳𤣥答曰辟如芝蘭玉</hi>
<hi>樹生於庭階耳</hi>故得佩韘龍軒<hi>毛詩童子佩韘毛萇傳云韘玦也能射則佩韘</hi>腰鞬鳳<lb/>
闕<hi>鮑照擬古詩氊帶佩雙鞬三輔故事北有圜闕髙二十丈上有銅鳳凰故曰鳳闕</hi>不能翕肩<lb/>
歛氣對黼帳以兢魂<hi>司馬相如美人賦金爐香薰黼帳周垂</hi>俯首曲躬臨<lb/>
玉階而側足<hi>班固西都賦玉階彤庭</hi>豈得欽承聖㫖曾無戰灼之<lb/>
心<hi>蔡邕徙朔方上書職在望候憂怖焦灼説文灼炙也廣韻燒也熟也佛説諌王經夫與人言常以寛詳無</hi>
<hi>灼熱之</hi>侍奉天威<hi>左傳天威不/違顔咫尺</hi>敢縱盧胡之笑<hi>闞子宋之愚人得燕</hi>
<pb n="KR3k0005_WYG_003-18a"/>
<hi>石以為大寳客見掩口盧胡而笑之</hi>石慶謹厚未著於朝儀<hi>漢書石慶為丞相醇謹而</hi>
<hi>已</hi>鄧通驕滛已塵於國典<hi>尚書驕滛矜誇將由惡終漢書申屠嘉為丞相鄧通居上</hi>
<hi>傍怠慢嘉為檄召通至丞相府免冠頓首謝罪</hi>不恭之罪付石碏以懲科<hi>尚書汝不</hi>
<hi>恭命予則孥戮汝左傳衛公子州吁好兵石碏諌弗聼其子厚與州吁游禁之不可及州吁殺君碏使其宰殺</hi>
<hi>石厚</hi>無禮之徒從日磾而訓戒<hi>毛詩相鼠刺無禮也曰人而無禮胡不遄死漢書金</hi>
<hi>日磾子為帝弄兒日殿下與宫人戯日磾適見惡其滛亂遂殺之</hi>雖仗内落箭未見遺<lb/>
弓<hi>唐書儀衛志云朝㑹之仗三衛畨上分為五仗毎月以四十六人立内廊閣外號内仗朝罷放仗</hi>律<lb/>
有正條相須乃坐二罪俱發自合從重而論一狀既輕<lb/>
<pb n="KR3k0005_WYG_003-18b"/>
不可累成其過<lb/>
左右監門二條<hi>隋初立左右監門府掌宫殿門禁及守衛事唐龍朔二年改府為衛</hi>
　　衛狀稱揚州貢大人魯敬身長九尺力敵十夫配<lb/>
　　上押門兇麄酗酒不堪宿衛請退還本邑<lb/>
銅街八㑹<hi>陸機洛陽記漢有銅駝在宫之南街四㑹道頭名銅駝街三輔舊事長安八街九陌</hi>開<lb/>
十二之通門<hi>班固西都賦開十二云云鄭𤣥周禮注天子十二門通十二子也</hi>金城九<lb/>
重<hi>班同西都賦建金城之萬雉淮南子崑崙有層城九重</hi>列三條之廣路<hi>班固西都賦披</hi>
<hi>三條之廣路張衡西京賦參塗夷庭薛綜注云一面三門門三道故云參塗夷平也庭猶正也</hi>嚴扄設<lb/>
<pb n="KR3k0005_WYG_003-19a"/>
禁<hi>説文扄外閉之闗也禮記奉扄注云扄關也門扇上鐶鈕周禮閽人掌守王宫中門之禁</hi>随日月<lb/>
之昏明<hi>周易日往則月来五經要集日入後漏三刻為昏日出前漏三刻為明</hi>秘鍵凝規<lb/>
<hi>韻㑹鍵籥牡也鏁之入内者俗謂鏁湏也周禮注云疏以入者為牡容者為牝風俗通公輸般見蠡適出頭以</hi>
<hi>足畫圖之蠡引閉其户終不可得開般遂施之門户云人閉藏如是固嚴秘矣</hi>順隂陽以開闔<lb/>
<hi>班固西都賦張千門而立萬户順隂陽以開闔</hi>龜鋪掩映<hi>漢書元夀元年孝元廟銅龜蛇鋪首鳴如</hi>
<hi>淳注云門鋪首作龜蛇之形所以衘環者也梅聖俞詩藹藹金鋪獸齒環</hi>對金馬以翻光<hi>張瑩</hi>
<hi>漢南記馬援奏曰武帝時善相馬者鑄作銅馬法獻之有詔立馬於魯班門外則更名金馬門</hi>鶴鈕參<lb/>
差<hi>見本條前注</hi>間銅人而亂色<hi>闗中記始皇時有大人十二見於臨洮乃銷兵器鑄金人</hi>
<pb n="KR3k0005_WYG_003-19b"/>
<hi>像之漢世在長樂宫門</hi>押門守當必藉身材<hi>鄭𤣥周禮注陳列周衛則立長人以表門</hi>
擊柝防閑良資壯健<hi>孟子抱闗擊柝注云柝夜行所擊木也</hi>魯敬家臨海<lb/>
曲禀大海之精靈地邇江濵得長江之粹氣容儀絶大<lb/>
<hi>陸機日出東南隅行窈窕多容儀沈約陽春曲緘情忍思落容儀凉州異物志有大人生於北邉偃卧於野其</hi>
<hi>髙如山頂脚成谷横身塞川</hi>骨節非常<hi>史記吳伐越隳㑹稽得骨問仲尼骨何者最大仲尼曰禹</hi>
<hi>致群臣於㑹稽防風氏後至禹戮之骨節專車此為大也</hi>批熊拉虎之威<hi>曹植七啓批熊碎掌</hi>
<hi>拉虎推斑李善注云掌熊蹯也斑虎文也</hi>扛鼎翹闗之力<hi>左思吳都賦翹闗扛鼎李善注云皆</hi>
<hi>逞壯力之勁漢書項羽力能扛鼎注云扛舉也揚子法言烏獲任鄙扛鼎抃牛非絶力耶列子孔子勁能招國</hi>
<pb n="KR3k0005_WYG_003-20a"/>
<hi>門之闗而不以力聞招與翹同</hi>馮勤八尺象貌過人<hi>後漢書馮勤祖偃長不滿七尺自耻</hi>
<hi>短陋為子伉娶長妻生勤八尺三寸</hi>虞延十圍英資出衆<hi>後漢書虞延長八尺六寸腰帯</hi>
<hi>十圍力能扛鼎</hi>置之階陛可以啓發朝端列於宫圍可以光輝<lb/>
廊廟<hi>史記賢人深謀於廊廟</hi>昔季布使酒響振於河東<hi>漢書季布為河東守</hi>
<hi>孝文時人言其賢召欲為御史大夫人又言其使酒難近見罷布進言上慙曰河南吾股肱郡故特召君耳</hi>
樊噲飲巵功高於㶚上<hi>史記項羽與沛公㑹樊噲入羽賜之巵酒噲飲之沛公如厠走</hi>
<hi>㶚上</hi>典韋長啜身為時傾<hi>北堂書鈔魏典韋食飲兼人毎賜於前大飲長啜左右相屬數</hi>
<hi>人供梁祚魏統曹公之敗於張繡也惟校尉典韋力戰突殺數人重創瞑目大罵而死</hi>蔡裔雄聲<lb/>
<pb n="KR3k0005_WYG_003-20b"/>
才堪國用<hi>晉書蔡裔聲若雷震嘗有二盗入室裔附牀一呼而盗俱隕故殷浩委以軍鋒焉</hi>兇<lb/>
麄小失可峻之以刑書<hi>左傳鄭子産鑄刑書</hi>沉酗㣲愆可懲之以<lb/>
清憲<hi>尚書沉酗于酒孔安國注云沉湎酗蒏釋文以酒為凶曰酗韻㑹蒏酒失也</hi>宜漸戒勵<lb/>
未可退還<lb/>
　　將軍魯慶諸州租調多被欺賄賂入已始給門牒<lb/>
　　船車壅滯進退無由<lb/>
魯慶位在監門<hi>周禮司門掌授管鍵以啓閉國門文獻通考隋初置監門府唐改府為衛設大</hi>
<hi>將軍一人將軍二人分掌諸門以時廵檢</hi>職惟防禦<hi>揚雄衛尉箴設置山險盡為防禦</hi>理須<lb/>
<pb n="KR3k0005_WYG_003-21a"/>
孜孜匪懈恭慎小心耿耿恪勤方崇大略察姦非無隠<lb/>
伏知左道有孤虛<hi>禮記執左道以亂政○以上言監門職當如此</hi>上思郅惲之<lb/>
心<hi>見前羽林條注</hi>不戒田仁之失<hi>史記田仁為司直主閉守城門坐縱太子下吏誅死</hi>但<lb/>
任土作貢玉帛星繁<hi>尚書禹貢序任土作貢孔安國注云任其土地所有定其貢賦之差</hi>
税熟貢新糧儲嶽積<hi>釋文古者公田上熟畝税二升中熟畝税一升生貢君君先薦宗廟</hi>
<hi>故曰貢新</hi>赤馬之舸萬里連檣<hi>崔豹古今注孫權時名舸為赤馬言如馬之走陸也郭璞</hi>
<hi>江賦舳艫相屬萬里連檣埤蒼檣帆柱也</hi>青牛之車千輈接軸<hi>闗令内傳尹喜望氣應有</hi>
<hi>聖人過果見老子乗青牛車來毛詩五楘梁輈毛萇傳云輈上勾衡者方言楚衛之問轅謂之輈駱賓王檄玉</hi>
<pb n="KR3k0005_WYG_003-21b"/>
<hi>軸相接</hi>豈得不遵公法直縱私求故作躊躇<hi>韻㑹躊躇住足也</hi>専<lb/>
為頏頡<hi>鄭𤣥毛詩箋頡頏出入前却也</hi>鶴綾未入遂高卧而閒閒<hi>梁庾肩吾</hi>
<hi>謝賚綾啓圖雲緝鶴鄴市稱竒晉書陶淵明夏月虛閒高卧北窻下</hi>鳬鏹忽来即傾身而<lb/>
急急<hi>鳬鏹見前史館條注晉書祖約正料財物客至傾身障之</hi>賍賄溢室謗訟盈庭<lb/>
<hi>毛詩發言盈庭</hi>外不懼於乗驄<hi>後漢書桓典為御史常乗驄馬</hi>内無慚於相鼠<lb/>
<hi>毛詩相鼠有皮人而無儀毛萇傳云相視也鄭𤣥箋云視鼠偷食茍得不知廉恥亦與人無威儀者同</hi>待<lb/>
知賍估方可論刑宜更推窮以實裁斷<lb/>
左右屯衛二條<hi>隋初有領軍府煬帝改為左右屯衞唐因之</hi>
<pb n="KR3k0005_WYG_003-22a"/>
　　都留守屯衛將軍王林狀稱駕在西京恐有警急<lb/>
　　請屯兵於宣仁門外以備非常<lb/>
皇天震怒發雷電以申威<hi>尚書秦誓皇天震怒命我文考肅將天威金縢云天大雷</hi>
<hi>電以風王泣曰今天動威孔頴逹正義云天動雷電之威</hi>聖帝除殘用干戈而肅殺<lb/>
<hi>吳志周瑜謂孫權曰將軍當為漢家除殘去穢六韜太公謂武王曰聖人興兵為天下除害去賊非利之也王</hi>
<hi>子年拾遺記伏羲造干戈以餙武帝顓頊居位文徳者則錫以鐘磬武徳者則錫以干戈</hi>莫不先聲<lb/>
後實<hi>史記廣武君李左車曰軍固有先聲而後實者</hi>轉敗為功<hi>戰國䇿聖人之制事也轉禍而</hi>
<hi>為福因敗而為功</hi>就逆命以迎師<hi>禮記君命逆則臣有逆命孟子簞食壺漿以迎王師</hi>因<lb/>
<pb n="KR3k0005_WYG_003-22b"/>
不亭而動將<hi>史記軒轅以征不享索隠云享或作亭亭直也尚書周官云四征不庭孔安國注云</hi>
<hi>四征諸侯之不直者</hi>五十二戰非黷武而窮兵<hi>帝王世紀皇帝受國制蚩尤凡五十</hi>
<hi>二戰而天下大服</hi>二十七征盖除兇而剪暴<hi>帝王世紀諸侯有不義者湯從而征</hi>
<hi>之凡二十七征而徳施於諸侯梁任孝恭移文軒轅五十二戰義在拯民湯武二十七征本惟靖難</hi>期門<lb/>
七萃列刃以攅鏃<hi>班固西都賦期門佽飛列刃攅鏃李善注云漢武帝與北地良家子期諸</hi>
<hi>殿門故有期門之號佽飛掌戈射攅聚也箭羽謂之鏃文選虞義詠北伐詩雷屯七萃士穆天子傳天子賜七</hi>
<hi>萃之士郭璞注云萃聚也謂衆聚集有智力者為王爪牙也</hi>衛尉八屯警夜而廵晝<lb/>
<hi>張衡西京賦微道外周千廬内附衛尉八屯警夜廵晝薛綜注云衛尉率力士周宫外於四方四角立八屯士</hi>
<pb n="KR3k0005_WYG_003-23a"/>
<hi>晝則廵行非常夜則警備不虞也唐白居易集周設七萃漢列八屯所以拱衛王宫肅清徼道</hi>王林位<lb/>
參八校<hi>漢書武帝増七校注云中壘屯騎歩兵越騎長水胡騎射聲虎賁凡八校尉胡騎不常置故言</hi>
<hi>七</hi>職列五營<hi>張衡東京賦總輕武於後陳薛綜注云後陳者謂北軍五營兵在後陳列酈道元水</hi>
<hi>經注漢靈帝以何進為大將軍將五營士屯都亭</hi>朝檢察於周廬<hi>周禮有周廬之衛謂衛士</hi>
<hi>之廬舍周匝王宫也</hi>夕嚴更於徼道<hi>張衡西京賦嚴更之署薛綜注云嚴更督行夜鼓也班固</hi>
<hi>西都賦徼道綺錯李善注云漢中尉掌徼廵京師所謂逰徼循禁備盗賊也</hi>請於都郭别置<lb/>
屯兵<hi>漢書衛尉掌宫門屯兵</hi>思患預防<hi>周易君子以思患而預防之</hi>不虞先備<lb/>
<hi>周易君子以除戎器戒不虞左傳疆塲之事慎守其一而備其不虞</hi>但王者之貨藏之於<lb/>
<pb n="KR3k0005_WYG_003-23b"/>
天下<hi>韓詩外傳晉平公藏貨之臺燒公子晏賀曰臣聞王者藏於天下諸侯藏於百姓今天降災於藏臺</hi>
<hi>君之福也</hi>王者之師守之於海外<hi>張衡東京賦天下有道守在海外</hi>以騎數<lb/>
十振彼威容<hi>三國志曹公争漢中運米北山下數千萬囊趙雲將數十騎輕行值曹公揚兵大出</hi>
<hi>雲為所擊且鬬且却還營開門偃旗息鼓曹疑有伏兵引去雲擂鼓振天以戎弩射之曹軍驚駭蹂踐墮漢水</hi>
<hi>中先主至雲營曰子龍身都是膽也軍中號雲為虎威將軍</hi>卧鼓歇鞍示其閑暇<hi>漢書</hi>
<hi>李廣為上郡太守從百騎遇匃奴數千騎廣解鞍縱馬卧匃奴以廣為大軍之誘弗敢擊</hi>豈有置兵<lb/>
城内列騎街中百賊叩門萬夫何用<hi>言屯兵於宣仁門外非計</hi>掩扉<lb/>
拒㓂終為自死之人<hi>左傳公子佗有白馬四宋公嬖向魋欲之公取而朱其尾鬛以與之</hi>
<pb n="KR3k0005_WYG_003-24a"/>
<hi>佗怒使其徒奪之魋懼將走公閉門而泣目盡腫後漢書袁閎黨事作乃築土室自牖進飲食潜居十八年卒</hi>
<hi>於土室</hi>入井逃災乃是成埋之鬼<hi>南史隋師入城陳後主曰吾自有計乃逃於井</hi>
<hi>既而軍人窺井而呼之不應欲下石乃聞呌聲賔頭盧説法經昔人行曠野為象所逐入一井中藏井有四毒</hi>
<hi>蛇繞其身當知此人苦惱不可勝數</hi>虎豹在檻無復施其爪牙<hi>淮南子飬虎豹犀象</hi>
<hi>者為圈檻晉張載確論白猿𤣥豹藏於櫺檻何以知其接垂條於千仭也</hi>鷹鶚處籠何以張<lb/>
其羽翼<hi>晉書慕容垂猶鷹也當謹其絛籠晉張載確論青骹繁霜縶於籠中何以效其撮東郭於鞲下</hi>
<hi>也</hi>縶猿廡下求其趫揵之功<hi>楚辭哀時命云置猿犺於櫺檻兮夫何以責其健巧</hi>
<hi>魏吳質答東阿王書檻猿猴之勢而望其巧健之能張衡西京賦僄狡趫健之徒薛綜注云謂便利健疾也</hi>
<pb n="KR3k0005_WYG_003-24b"/>
絆驥庭中責以超驤之用<hi>魏吳質答東阿王書絆良驥之足而責以千里之任楚辭</hi>
<hi>哀時命云騁騏驥於中庭兮焉能及夫逺道張元思𤣥賦僕夫嚴其正䇿八乗騰而超驤楚辭駕八龍之超驤</hi>
五尺童子尚以為愚<hi>列子牧羊者使五尺童子随之漢書董子曰仲尼之門五尺童子羞</hi>
<hi>稱五覇</hi>三事大夫若為通計<hi>毛詩三事大夫莫肯夙夜孔頴逹正義云三事鄭言三公</hi>
<hi>者三皆有事故曰三事也大丈夫之成名可以上通公卿尚書三事暨大夫孔安國注云公卿以下</hi>所請<lb/>
非理告記為宜<lb/>
　　飛騎將軍<hi>唐貞觀十二年始置飛騎</hi>劉恭膂力强群弓馬超衆<lb/>
　　𦕈其一目恐不堪侍奉欲放歸鄉里又惜其身材<lb/>
<pb n="KR3k0005_WYG_003-25a"/>
主上股肱<hi>左傳周公太公股肱周室</hi>是為心膂<hi>尚書王若曰君牙今命爾作股肱心膂孔</hi>
<hi>頴逹正義云言將任之如己身也</hi>漢髙之得樊噲廓去妖氛<hi>漢書項羽欲攻沛公</hi>
<hi>項莊㧞劒舞樊噲聞事急乃持盾入立帳下羽曰壮士噲曰沛公定咸陽以待大王大王聽小人之言與沛公</hi>
<hi>有隙臣恐天下解心疑大王也羽黙然無誅沛公之心李白詩一戰静妖氛</hi>曹公之有典韋<lb/>
克寧寰宇<hi>魏志典韋陳留人形貌魁梧膂力過人嘗從曹操討吕布操募䧟陣者韋持十餘㦸大呼</hi>
<hi>而起所抵無不應手倒者布衆退拜韋都尉</hi>劉恭力齊烏獲<hi>司馬相如諌獵書物有同類而</hi>
<hi>殊能者故力稱烏獲</hi>勇若專諸<hi>烈士傳專諸持一剛刀置魚腹中以刺王僚史記刺客傳注專諸勇</hi>
<hi>士也</hi>非無孟悦之才<hi>史記秦武王與孟悦舉龍文赤鼎絶臏死</hi>實兼任鄙之狀<lb/>
<pb n="KR3k0005_WYG_003-25b"/>
<hi>揚子法言秦悼武烏獲任鄙扛鼎抃牛吳秘注云悼武秦恵王子有子好戯力士任鄙烏獲皆至大官</hi>登<lb/>
城斷布所向無前<hi>左傳諸侯伐偪陽主人懸布孟獻子之臣秦堇父登之及堞而絶之復上</hi>
<hi>者三乃退帶其斷以徇於軍中二日杜預注云帶其斷布以示勇</hi>荷石投人誰當餘勇<lb/>
<hi>漢書甘延夀投石㧞拒張晏注云范蠡兵法飛石重十二斤為機發行三百歩甘延夀有力能手㧞之</hi>越<lb/>
稷門之宇俊健有聞<hi>左傳犖有力焉能投蓋於稷門注云稷門魯南城門蓋覆也言犖能</hi>
<hi>走而自投其屋之桷反覆門上言其有勇力之甚玉海犖投蓋於稷門奡行舟於陸地</hi>舉大國之<lb/>
關驍雄可尚<hi>淮南子孔子力招城關而勇力不聞許慎注云招舉也以一手招城門關端能舉之</hi>
昔子夏喪目猶講授於河西<hi>禮記子夏哭其子而喪其明鄭𤣥注云明目睛史記</hi>
<pb n="KR3k0005_WYG_003-26a"/>
<hi>孔子既沒子夏居河西教授為魏文侯師</hi>左邱失明亦修書於東魯<hi>司馬遷報任少</hi>
<hi>卿書左邱失明厥有國語李善注云國語左邱明著失明未詳</hi>殷堪雖眇作牧於江濵<lb/>
<hi>史記殷仲堪眇一目晉書殷仲堪遊江濵𦵏流棺門前溝忽起為岸其夕有人云感君之恵無以報也仲堪問</hi>
<hi>是何祥曰水中有岸其名為洲果牧荆州</hi>丁儀止婚興嗟於魏帝<hi>魏志丁儀曹公欲以</hi>
<hi>女妻之或曰儀目不便恐愛女不悦後儀到與論議曰丁掾好士也即使兩盲尚當女妻何况但眇</hi>用大<lb/>
掩小<hi>左傳不以一𤯝掩大徳</hi>棄短從長<hi>淮南子顔涿聚梁父山之大盜也而為齊忠臣段干</hi>
<hi>木晉國之大駔也而為文侯師皆有所短然而功名不滅者其道得也</hi>川澤納汙山藪藏<lb/>
疾<hi>此二句左傳文</hi>蛇銜輝乘不以細纇為嫌<hi>隂隲書隋侯救蛇蛇銜明珠報之史</hi>
<pb n="KR3k0005_WYG_003-26b"/>
<hi>記魏恵王有徑寸之珠前後照車十二乘淮南子明月之珠不能無纇然而寳之者小惡不足妨大美注云纇</hi>
<hi>瘢若絲之結纇也</hi>虹氣連城不以微瑕致損<hi>禮記君子貴玉氣如白虹天也孔頴</hi>
<hi>逹正義云白虹天之白氣玉之白氣似天白氣故云天也干寳搜神記孔子春秋孝經成告於天赤虹自上而</hi>
<hi>下化為黄玉長三尺魏文帝與鍾大理書不損連城之價尹文子魏田父得玉徑尺歸置廡下明照一室大怖</hi>
<hi>棄於野鄰人取之以獻王王召玉工問價工曰此無價以當之五城之都僅可一觀董仲舒春秋繁露玉有瑕</hi>
<hi>穢必見於外淮南子夏后氏之璜不能無考天下寳之注云考瑕釁也梁武帝連珠徑寸之珍有時而纇盈尺</hi>
<hi>之寳不能無瑕</hi>大材可録小疹何傷<hi>韻㑹瘡疹皮外小起</hi>既要所須宜依<lb/>
舊定<lb/>
<pb n="KR3k0005_WYG_003-27a"/>
左右驍衛二條<hi>漢有驍騎将軍至隋置左右驍衛府唐去府字</hi>
　　䟽勒鎮軍大使左驍衛將田慎狀稱安西路逺沙<lb/>
　　磧極深國家鎮遏甚為勞弊一住十年死亡殆盡<lb/>
　　欲益反損請停四鎮<lb/>
狼望蕭條<hi>漢書揚雄云快心狼望之北注云狼望匈奴中地名爾雅蕭條迴逺也</hi>龍堆莾<lb/>
蕩<hi>北史鄯善國古樓蘭國也北即白龍堆漢書注龍堆形如土龍身無頭有尾髙大者二三丈小者丈餘在</hi>
<hi>西域中班彪北征賦野蕭條以莾蕩</hi>迤邐白蘭之表<hi>韻書迤邐連接也北史白蘭者羗之别種</hi>
<hi>也周武王時遣使獻犀甲鐵鎧</hi>迢遞蒼松之外<hi>劉逵吳都賦注迢遞逺望懸絶也十二州記鹿</hi>
<pb n="KR3k0005_WYG_003-27b"/>
<hi>塞在蒼松縣南十里</hi>傍通鬼域逺絶人區<hi>後漢書西域距玉門陽關四萬里鬼住之域備</hi>
<hi>寫情形神迹詭怪理絶人區</hi>綿亘三十六蕃經過數萬餘里<hi>李善文選注綿</hi>
<hi>逺也方言亘竟也鄭𤣥周禮注經謂里數也北史漢氏西域有三十六國至於後漢班超所通者五十餘國東</hi>
<hi>西萬里皆來朝貢</hi>公主逺嫁徒聞黄鵠之歌<hi>石崇王明君辭逺嫁難為情漢書武</hi>
<hi>帝以江都王建女為公主妻烏孫王公主悲愁作歌曰願為黄鵠兮歸故鄉</hi>髙昌入朝即動<lb/>
金驢之唱<hi>唐書隋大業三年帝有事恒山裴矩使人説髙昌二十七國入朝奏樂歌舞酉陽雜俎僧</hi>
<hi>朗住金榆山所乘驢上山樵者聽其鳴曰金驢一鳴天下太平</hi>戊巳校尉鎮靖遐荒<hi>漢書</hi>
<hi>戊巳校尉元帝初置如甲乙丙丁庚辛壬癸皆有正位惟戊巳寄活無常居故曰戊巳校尉</hi>都䕶羗<lb/>
<pb n="KR3k0005_WYG_003-28a"/>
夷招携異域<hi>後漢書武帝時西域内屬置校尉領䕶之宣帝改曰都䕶羗夷招携以禮注云携離</hi>
<hi>貳也後漢書天竺國論云設戊巳之官分任其事建都䕶之帥總領其權</hi>田慎名參越騎<hi>漢書</hi>
<hi>武帝置八校有越騎校尉</hi>位典戎韜<hi>宋曽鞏詩豈須毫髪問戎韜</hi>仗節鳥壘之前<lb/>
<hi>漢書鳥壘城去陽關二千七百三十八里於西域為中</hi>揚旌綘賔之右<hi>漢書龜茲王綘賓尚</hi>
<hi>烏孫公主女上書願俱入朝</hi>不能因利成便躡充國之英規<hi>漢書趙充國伐</hi>
<hi>先零上賜書曰將軍急因天時大利吏士鋭氣以十二月擊先零羗充國謹條留田便宜十二事</hi>矯制<lb/>
申功展陳湯之盛績<hi>漢書陳湯出使西域矯制發城郭諸兵破郅支單于</hi>羸師逺<lb/>
入追廣利以長驅<hi>漢書李廣利為武師將軍伐宛宛破諸所過小國皆從入貢</hi>煑弩<lb/>
<pb n="KR3k0005_WYG_003-28b"/>
充饑慕耿恭之無退<hi>後漢書耿㳟伐車師救兵不至㳟食盡乃煑鎧弩食其筋皆無貳心</hi>
豈得暫辭艱弊不顧宏圖纔住十年即停四鎮功無縮<lb/>
地阻境界於邉庭<hi>神仙傳費長房遇壺公得神術能縮地脉千里聚在面前放之如故晉張</hi>
<hi>協雜詩烽火到邉庭</hi>虛奏聞天失威嚴於大國<hi>蜀志張昭問秦宓天有耳乎曰有詩</hi>
<hi>云鶴鳴九臯聲聞於天無耳何以聞之左傳小國之仰大國也如百穀之仰膏兩</hi>遂使皇威曠<lb/>
蕩<hi>潘岳西征賦兵舉而皇威暢</hi>莫漸於流沙<hi>晉應貞詩聲教南暨西漸流沙</hi>聖澤滂<lb/>
沱<hi>晉應貞詩𤣥澤滂沱李善注云𤣥澤聖恩也</hi>不行於近磧<hi>顔師古漢書注絶漠即今都厥</hi>
<hi>中磧也</hi>區區炎漢<hi>東觀漢記序漢以炎/精布耀或幽而光</hi>猶拓土以開垣<hi>漢書</hi>
<pb n="KR3k0005_WYG_003-29a"/>
<hi>拓地萬里海内晏然</hi>赫赫隆唐<hi>毛詩赫/赫宗周</hi>擬抽邉而削地<hi>謂停四鎮</hi>誠合<lb/>
解退以肅朝章所請無端告記為允<lb/>
　　郎將侯□使西域市馬屬磧石乏食遂將齎馬價<lb/>
　　糴食以救之並免饑餓御史彈不承制命擅用官<lb/>
　　物<lb/>
大宛之國舊出名駒<hi>漢書馮奉世至大宛得名馬象龍而還言馬形似龍者减道顔弔驢</hi>
<hi>文真驢氏之名駒也</hi>小月氐郊素宜良馬<hi>漢書月氏國夲居敦煌祁連間至單于殺月氐</hi>
<hi>月氐乃逺去其餘小衆不能去者號小月氐穆天子傳犬戎於雷首之阿乃獻良馬四匹</hi>出陽關而<lb/>
<pb n="KR3k0005_WYG_003-29b"/>
直望但見平沙<hi>漢書西域傳云陽關關名在敦煌西界王子年拾遺記平渉千里色如金細如</hi>
<hi>粉風吹沙起如霧</hi>厯險固以遐征惟多積雪<hi>左傳䟦渉山川踰越險阻石崇王明</hi>
<hi>君辭願假飛鴻翼乘之以遐征陸機飲馬長城窟行仰憑積雪巖俯渉堅氷川</hi>秋風旦慘<hi>文選古詩</hi>
<hi>北風何慘慄通俗文暗色曰慘</hi>白日黯而將昏<hi>魏王粲雜詩白日忽已㝠李善文選注黯失色</hi>
<hi>將敗之貌曹大家東征賦忘日夕而將昏</hi>寒雲夕愁<hi>晉傅𤣥詩浮雲含愁色宋謝惠連雪詩寒風積</hi>
<hi>愁雲繁</hi>黄塵暗而無色<hi>梁江淹恨賦黄塵匝地魏王粲登樓賦天慘慘而無色</hi>斜衝<lb/>
烏弋<hi>揚雄長楊賦瞰烏弋服虔注云三十六國烏弋最在西</hi>直指龜兹<hi>晉書龜兹西去洛陽</hi>
<hi>八千二百八十里俗有城郭</hi>踐無雷之舊墟<hi>漢書無雷國出銀</hi>馳不霜之故<lb/>
<pb n="KR3k0005_WYG_003-30a"/>
地<hi>釋迦方誌雪山以南坦然平正冬夏和調草木常榮流霜不降釋法顯傳天竺名為中國寒暑調和無霜</hi>
<hi>雪</hi>東道之駿仍未交關<hi>後漢書天馬歌云徑千里循東道</hi>西迴之兵輙<lb/>
為賙賑但重人賤畜往哲之嘉猷<hi>鄭𤣥論語注廐焚章云重人賤畜</hi>救<lb/>
死扶危明王之盛事若逢兵餓汲黯之擅無傷<hi>漢書河内失火</hi>
<hi>使汲黯視之還報曰失火不足憂貧人傷水旱臣發倉粟以賑請伏矯制罪上賢而釋之</hi>矯費齎資<lb/>
敬聲之狀無捨<hi>漢書公孫賀為丞相子敬聲為太僕擅用北軍錢千九百萬下獄死</hi>栢臺<lb/>
奏劾合寘嚴科<hi>漢書朱博為御史大夫其府列栢樹謝靈運晉書漢官御史為憲臺徐陵譲尚</hi>
<hi>書表其宜屛錮用寘嚴科</hi>棘署論刑更宜推鞫<hi>春秋元命苞樹棘聽訟其下取其赤實也</hi>
<pb n="KR3k0005_WYG_003-30b"/>
<hi>禮記司冦聽之棘木之下事文類聚大理官稱大棘張晏漢書注鞫窮也謂窮問囚情也</hi>待知的狀<lb/>
方可量裁<lb/>
　<lb/>
　<lb/>
　<lb/>
　<lb/>
　<lb/>
　龍筋鳳髓判卷三<lb/>
</p>
<p>
</p>
  </div>
</body>
</text>
</TEI>
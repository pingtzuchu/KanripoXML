<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷五十二</head>
    <p>
<pb n="KR3k0061_WYG_052-1a"/>
欽定四庫全書<lb/>
　格致鏡原卷五十二　　　大學士陳元龍撰<lb/>
　　日用器物類<hi>四</hi>
　　　甑<lb/>
古史考黄帝始造釡甑火食之道成矣　周禮陶人為<lb/>
甑實二鬴厚半寸脣寸七穿　爾雅䰝謂之鬵鬵鉹也<lb/>
注涼州呼鉹　器用㫖歸甑所以炊飯之具古者甑瓦<lb/>
器陶者為之今以木後世之製也其於捧挈尤輕且便<lb/>
<pb n="KR3k0061_WYG_052-1b"/>
　白六帖任文公王莽亂時竒物悉賣惟留銅甑　郭<lb/>
文傳文以竹筒為甑　唐語林白樂天舟後有小竈安<lb/>
桐甑而炊　清異錄有賈至林邑舎一翁姥家曰食其<lb/>
飯濃香滿室賈亦不喻偶見甑則沉香所剜也　宣室<lb/>
志建中末獨孤彥客淮泗間佛寺遇青短衣人自稱曽<lb/>
元後驗之乃甑耳　韓詩外傳舜甑盆無膻注膻即今<lb/>
甑箄所以盛飯使水火之氣上蒸而後飯可熟謂之膻<lb/>
猶人身之膻中也　事物原始箄甑底蔽也以竹為之<lb/>
<pb n="KR3k0061_WYG_052-2a"/>
用以障米使米不下水而氣得上通也<lb/>
　　　甗<lb/>
考工記陶人為甗實二鬴厚半寸脣寸　左傳齊賔媚<lb/>
人賂晉師以紀甗注甗無底甑也　方言甑自闗而東<lb/>
或謂之甗或謂之鬵或謂之酢餾是也　博古圖甗之<lb/>
為器上若甑而足以炊物下若鬲而足以飪物葢兼二<lb/>
器而有之或三足而圜或四足而方考之經傳唯周官<lb/>
陶人為甗止言實二鬴厚半寸脣寸而不釋其器之形<lb/>
<pb n="KR3k0061_WYG_052-2b"/>
制鄭𤣥乃謂甗無底甑而王安石則曰從獻從瓦鬲獻<lb/>
其氣甗能受焉然後知甑無厎者所以言其上鬲獻氣<lb/>
者所以言其下也然説文止謂為甑葢舉其具體而言<lb/>
之耳古有父己甗二皆三足一銘三字一銘七字父乙<lb/>
甗三足銘四字純縁之外三面作雷電饕餮而隔腹皆<lb/>
不加文飾祖己甗三足銘六字鬲甗三足銘一字饕餮<lb/>
甗三足無銘足間飾饕餮兩耳純緣文鏤至隔製鍊極<lb/>
工垂花雷紋甗三足無銘三面飾以饕餮間以雷紋如<lb/>
<pb n="KR3k0061_WYG_052-3a"/>
連珠相屬下有垂花隔作三𧰼出鼻為足中有隔可以<lb/>
熟物盤雲饕餮甗三足無銘飾以盤雲饕餮雷紋饕餮<lb/>
甗三足無銘飾以饕餮雷紋間錯耳作綯紐足為象鼻<lb/>
純素甗三足無銘純素不加雕鏤其上則甑而無底下<lb/>
則隔以獻氣合二體而甗之所以備焉偃耳甗無銘耳<lb/>
外附如釴而偃底疎通不設隔直耳甗三足無銘腹間<lb/>
微歛可以承隔而無鼻鋬<lb/>
　　　鬲<lb/>
<pb n="KR3k0061_WYG_052-3b"/>
漢郊祀志鼎空足曰鬲注蘇林曰鬲音歴足中空不實<lb/>
者　事物原始鬲説文云鼎屬也盛榖六斗其形如斛<lb/>
　方言鍑北燕朝鮮間謂之錪或謂之鉼江淮陳楚間<lb/>
謂之錡或謂之鏤吴揚之間謂之鬲　博古圖母乙鬲<lb/>
兩耳三足銘作亞形雷紋饕餮鬲兩耳三足無銘三股<lb/>
各作一饕餮形下齧其足饕餮之間錯以雷紋純緣而<lb/>
下復環以䕫三分其體而介之以鼻左右縱横視之皆<lb/>
成獸形蔑敖鬲兩耳三足銘十有一字伯鬲兩耳三足<lb/>
<pb n="KR3k0061_WYG_052-4a"/>
銘四字帛女鬲銘五字師鬲三足銘五字製作簡古雖<lb/>
周之物有商遺意仲父鬲三足銘十有六字慧季鬲兩<lb/>
耳三足銘三字丁父鬲兩耳三足銘三字京姜鬲三足<lb/>
銘十有一字戈足鬲兩耳三足無銘直紋鬲兩耳三足<lb/>
無銘飾文直而不屈示上下通達之意饕餮鬲二皆兩<lb/>
耳三足無銘前一器差大而耳足純素於腹間止飾以<lb/>
饕餮後一器亦著饕餮鼻為觚稜饕餮貫珠鬲兩耳三<lb/>
足無銘純緣飾以饕餮貫珠之紋復加連珠為間素鬲<lb/>
<pb n="KR3k0061_WYG_052-4b"/>
兩耳三足無銘耳足純素無紋　升菴外集商器有庚<lb/>
午鬲父己鬲周器有乃子鬲虢叔鬲諸旅鬲竇徳鬲聿<lb/>
逺鬲<lb/>
　　　釡<hi>附鑊</hi>
羅泌路史燧人氏笵金合土以為釜　詩𫝊有足曰錡<lb/>
無足曰釡　説文江淮之間謂釡曰錡　魏志魏國初<lb/>
建鍾繇遷相國文帝在東宫賜五熟釡為之銘曰於赫<lb/>
有魏作漢藩輔厥相惟鍾實幹心膂靖恭夙夜匪遑樂<lb/>
<pb n="KR3k0061_WYG_052-5a"/>
胥　楊慎外集麻城毛柱史鳳韶為予言近日平谷縣<lb/>
耕民得一釡以涼水沃之忽自沸以之炊飯即熟釡下<lb/>
有諸葛行窩字鄉民以為中有寳物乃碎之其釜複層<lb/>
中有水火二字亦異哉　漢書注鍑釡之大口者　方<lb/>
言釡自闗而西或謂之釡或謂之鍑　博古圖鍑似二<lb/>
甌俯仰合甌邊相著上有小口周獸耳鍑兩耳連環無<lb/>
銘似釡而口斂口之上且載鬲焉以此熟物也體純素<lb/>
無紋漢獸耳鍑兩耳連環無銘腹周以隔脰旁著兩獸<lb/>
<pb n="KR3k0061_WYG_052-5b"/>
銜環<lb/>
鑊　封氏見聞録青州南城佛寺有二大鑊一容四十<lb/>
石一容三十石舊傳寺即孟嘗君宅鑊乃造食以供客<lb/>
者李伾毁為兵器　搜神記漢武徙南嶽之祭於廬江<lb/>
灊縣霍山之上無水廟有四鑊可受四十斛至祭時水<lb/>
輙自滿用之足了事畢即空塵土樹葉莫之汚也積五<lb/>
十嵗嵗作四祭後但作三祭一鑊自敗　鄱陽記弋陽<lb/>
嶺上蜜巖宋元嘉中有人見巖内三鐵鑊各容五斗中<lb/>
<pb n="KR3k0061_WYG_052-6a"/>
生蓮花　稗史類編京口北固山甘露寺有二大鐵鑊<lb/>
梁天鑑中鑄上有文可讀乃當時植蓮供佛之器又一<lb/>
行云五十石鑊　五侯鯖民家有鍋底起泡鎚破有紅<lb/>
蟲走如飛<lb/>
　　　銚<hi>附鐎斗</hi>　<hi>諸炊器</hi>
世本倕作銚　稗史𩔖編廣雅曰錥謂之銚説文云温<lb/>
器也曹操上獻帝表曰臣祖騰有順帝純銀粉銚疑漢<lb/>
人始為之也　博古圖有梁山錥元康元年造　藝海<lb/>
<pb n="KR3k0061_WYG_052-6b"/>
晉康帝𤣥宫内有金鎢錥一名銼<graphic n="KR1995" url="https://raw.githubusercontent.com/kanripo/KR-Gaiji/master/images/KR1995.png" mimeType="image/png"/>一名鈷䥈所謂鍑<lb/>
也　北史蠕蠕阿那環入朝後辭歸詔賜銅烏錥四枚<lb/>
柔鐵烏錥二枚各受二斛　盧元明記嵩山為棲神之<lb/>
靈藪長松翠柏生於嶺間左右為古人住止處有銅銚<lb/>
器物　稗史𩔖編天台陳達善淳熙中自監左藏庫出<lb/>
知開州得一銅銚不知其為異物闊徑剛三寸下列三<lb/>
足上有葢其薄如紙或告之曰投食物於中然紙炬燎<lb/>
之少頃即熟陳試取豬石一雙使庖人如常法批切漬<lb/>
<pb n="KR3k0061_WYG_052-7a"/>
以鹽酒仍注水焉自持一炬燎其腹俄聞銚中汩汩有<lb/>
聲及炬盡舉葢石子已糜熟自是毎夙興必用此法食<lb/>
畢乃出視事<lb/>
鐎斗　博古圖漢熊足鐎斗高四寸八分深三寸二分<lb/>
口徑二寸三分容一升四合有半重一斤十兩有葢有<lb/>
流有柄三足流葢柄多為物𧰼足飾以熊又龍首鐎斗<lb/>
高七寸八分深二寸三分口徑四寸三分容三升重三<lb/>
斤一兩有耳有流有柄首飾以龍皆銅為之趙襄子使<lb/>
<pb n="KR3k0061_WYG_052-7b"/>
廚人操斗以食大工古者行食以斗而此有柄與流知<lb/>
其為盛羹湆之具也　物原趙武靈王作刁斗　漢李<lb/>
廣傳不擊刁斗自衛注孟康曰刁斗以銅作鐎受一斗<lb/>
晝炊飲食夜擊持行夜名曰刁斗蘇林曰形如錥無緣<lb/>
師古曰鐎音譙温器也　何承天纂文刁斗以銅作其<lb/>
形如銚無緣中容一斗晝炊夜擊俗謂之鐺　稗史類<lb/>
編刁斗如世所用有柄銚子可炊一人食即古之刁斗<lb/>
世訛刁字為銚字耳若鐎斗亦如今有柄銚子而加三<lb/>
<pb n="KR3k0061_WYG_052-8a"/>
足余曽見之辨其質與色真三代物葢刁鐎皆有柄故<lb/>
皆謂之斗銚無足而鐎有足耳<lb/>
諸炊器　六書故鏇温器也旋之湯中以温酒或曰今<lb/>
之銅錫盤曰鏇取旋轉為用也　北史魏孟信為趙平<lb/>
太守山中老人以㹠酒饋信和顔接引自出酒以鐵鐺<lb/>
温之又以一鐺借老人執杯各自斟酌　鐵圍山叢談<lb/>
于闐國朝貢使毎來必攜其寳鐺以往反自國初迨今<lb/>
如是也我主客備見之實一鐵鐺爾葢其來道涉流沙<lb/>
<pb n="KR3k0061_WYG_052-8b"/>
踰三日程無薪水獨挈其水而行是鐺者投以水頃輙<lb/>
已百沸矣用是得不乏故寳之　北史獠鑄銅為器大<lb/>
口寛腹名曰銅釁且薄且輕易於熟食　升菴外集北<lb/>
方呼餅器曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>子按説文<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>土鏊胡到切<lb/>
　　　碓磨<lb/>
桓譚新論宓犧制杵臼之利後世加巧借身踐碓而利<lb/>
十倍　物原軒轅臣雍父作碓后稷作水碓　事物原<lb/>
始今之水碓又利於踏碓百倍亦杵臼之遺法　白六<lb/>
<pb n="KR3k0061_WYG_052-9a"/>
帖傅暢晉諸公贊曰杜預元凱作連機水磑由此洛下<lb/>
穀米豐賤　詞林海錯孔融曰水碓之巧勝於聖人之<lb/>
斷木掘地晉王戎好利園田水碓周天下石崇水碓三<lb/>
千又庾信詩決渠移水碓開逺掃平林　閩部疏閩中<lb/>
水碓最多然多以木櫃運輪不駛急溪中壅激為之則<lb/>
佳順昌人作紙家有水碓至造舟急灘中夾以雙輪如<lb/>
飛舂聲在舟　正字通山居者剡木為勺承澗流為水<lb/>
碓水滿勺碓首卭起就臼自舂遲疾小異功倍杵舂俗<lb/>
<pb n="KR3k0061_WYG_052-9b"/>
謂之勺碓　韻府機舂水磑也　稗史𩔖編古史考公<lb/>
輸般作磑今以礱穀山東謂之磑江浙之間謂之礱編<lb/>
木附泥為之所以破穀出米　事物原始編竹附泥破<lb/>
穀出米曰磑鑿石上下合研米麥為粉曰磨二物皆始<lb/>
於周　蜀志許靖為許劭排擯不得齒序以馬磨自給<lb/>
　僧園逸記都下寺院毎用嵗除鍜磨是日作鍜磨齋<lb/>
　通俗文填<hi>音鎮</hi>磨曰硐磨牀曰摘主磨曰臍注磨曰眼<lb/>
轉磨曰榦承磨曰槃載磨曰牀　事物紺珠至正間嘉<lb/>
<pb n="KR3k0061_WYG_052-10a"/>
興儒學磨上木肘𤼵青條開白花　稗史𩔖編後漢書<lb/>
云崔亮在雍州讀杜預傳見其為八磨嘉其有濟時用<lb/>
遂教民為碾此疑碾之始也<lb/>
　　　杵臼<hi>附搗衣杵</hi>
世本雍父作舂杵臼　呂氏春秋赤冀作杵臼　新論<lb/>
伏羲制杵臼　黄帝内傳帝既斬蚩尤因剏杵臼　易<lb/>
繫辭神農氏沒黄帝堯舜氏作斷木為杵掘地為臼臼<lb/>
杵之利萬民以濟葢取諸小過　事物原始黄帝掘地<lb/>
<pb n="KR3k0061_WYG_052-10b"/>
為臼今人以木石為臼　庶物異名疏詩或舂或抌音<lb/>
由又音揄周禮地官抌二人註疏抌杼臼也　廣博物<lb/>
志杵之神名細腰　玉堂閒話齊州劉十郎壯年時窮<lb/>
賤至極與妻傭舂以自給忽一宵舂未竟其杵忽然有<lb/>
聲視之已中折矣夫婦相顧愁歎久之方寐凌旦既寤<lb/>
一新杵在臼傍不知自何而至因穿地頗得𨼆伏之貨<lb/>
家累千金夫婦神其杵即被以文繡置於櫃匣中四時<lb/>
致祭焉　三堂往事虢州别駕竇淝以當歸為地仙圓<lb/>
<pb n="KR3k0061_WYG_052-11a"/>
曰使血海増光以棗木為杵臼號金剛杵　稗史類編<lb/>
舂堂以渾木刳而為槽一槽兩邊約排十杵男女間立<lb/>
以舂稻粱𫾣磕使遍槽聲若鼔聞於數里雖思婦之巧<lb/>
弄秋砧不能比其瀏亮也　清異錄郭從義營洛第𤼵<lb/>
池得一器受五升餘體如緑玉形正其中可用杵物四<lb/>
角有胡人坐頂傍有篆文曰仙臺秘府小中臼按蘇鶚<lb/>
杜陽雜編仙臺秘府乃武宗修和藥餌之所　庾仲雍<lb/>
湘州記應陽縣蔡子池南有石臼云是蔡倫舂紙臼<lb/>
<pb n="KR3k0061_WYG_052-11b"/>
列仙傳華山石臼號玉女洗頭盆中有積水未嘗増減<lb/>
　炎徼紀聞龍家人死以杵擊椎塘和歌哭椎塘者臼<lb/>
也<lb/>
搗衣杵　丹鉛總錄字林云直舂曰搗古人搗衣兩女<lb/>
子對立執一杵如舂米然今易作卧杵對坐搗之取其<lb/>
便也嘗見六朝畫搗衣圖其制如此　五行記安帝時<lb/>
諸葛長民為豫州刺史有搗衣杵相與語如人聲不可<lb/>
解令移各一處俱遥相喚　東宮舊事太子納妃有石<lb/>
<pb n="KR3k0061_WYG_052-12a"/>
砧一枚又搗衣杵十　荆州記秭歸縣有女嬃廟搗衣<lb/>
石猶存<lb/>
　　　箕<hi>附笊籬</hi>　<hi>篩</hi>
事物原始箕漉飯器也去穀之糠粃者名曰簸箕自神<lb/>
農氏始詩云或簸或揚是也　事物紺珠稍箕飯具始<lb/>
於秦漢　方言箕陳魏宋楚之間謂之籮陳宋楚魏之<lb/>
間謂筲為籯　留青日札斗筲斗十升漢志斗者聚升<lb/>
之量筲本作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>陳留曰飯帚宋魏曰箸筩一曰飯器以<lb/>
<pb n="KR3k0061_WYG_052-12b"/>
竹為之今俗名竹飯器曰筲箕是也　事物紺珠䉛音<lb/>
郁漉米箕神農制　稽神錄正月望夜時俗取飯箕衣<lb/>
之衣服插箸為嘴使畫盤粉以卜<lb/>
笊籬　事物原始黄帝命元妃西陵氏養𧖟制笟籬以<lb/>
撈𧖟蛹以竹為之　開元遺事明皇賜安禄山什物有<lb/>
銀絲笟籬　傳燈錄龎居士名藴字道𤣥與石頭希遷<lb/>
為友偈曰有男不婚有女不嫁大家團圞頭共説無生<lb/>
話女靈照常製竹灑籬賣以供朝夕<lb/>
<pb n="KR3k0061_WYG_052-13a"/>
篩　事物原始篩竹器可以留穀出米罣罳以竹為筐<lb/>
以絹為幔以篩米麥之粉留粗以出細者<lb/>
　　　盤<hi>附盒</hi>
説文盤承盤也　周禮玉府掌王之金玉若合諸侯則<lb/>
供珠盤玉敦　曺植賦氣之清者莫如露承之安者莫<lb/>
如盤乃詔有司鑄銅建承露盤於芳林園　應劭漢官<lb/>
儀封禪壇南有玉盤盤中有玉龜　神異經西北有金<lb/>
樓上有銀盤廣五十丈　三輔黄圗董偃常卧延清之<lb/>
<pb n="KR3k0061_WYG_052-13b"/>
室以玉晶盤貯冰於膝前玉晶與氷同潔侍者謂氷無<lb/>
盤必融濕席乃拂玉盤墜氷玉俱碎玉晶於塗國所貢<lb/>
也武帝以此賜偃　藝文𩔖聚漢明帝以赤瑛盤盛櫻<lb/>
桃賜羣臣月下視之盤與櫻桃同色皆笑以為空盤<lb/>
魏武上雜物疏雜御物有純銀盤　後魏書大武皇帝<lb/>
和平二年詔中尚坊作黄金合盤鏤以白銀鈿以玫瑰<lb/>
　隋書楊素嘗射為第一帝以外國所獻金精盤價值<lb/>
巨萬以賜之　唐書裴行儉討突厥得瑪瑙盤廣二尺<lb/>
<pb n="KR3k0061_WYG_052-14a"/>
餘　山堂肆考唐同昌公主以紅琉璃盤盛夜光珠立<lb/>
堂中光如晝　唐書代宗時路嗣恭進琉璃盤徑九寸<lb/>
帝以為至寳及破元載家得琉璃盤徑一尺　演繁露<lb/>
唐少府監御饌器用九飣食以牙盤九枚裝食味於上<lb/>
置上前亦謂之看食據此即是以牙飾盤矣問之今世<lb/>
上食止是髹盤亦不飾牙　五代史後唐莊宗從克用<lb/>
破王行瑜遣獻㨗於京師昭宗異其狀貎賜以翡翠盤<lb/>
　銷夏錄宋淳熙十一年六月官家進太上白玉雙蓮<lb/>
<pb n="KR3k0061_WYG_052-14b"/>
杯柈<hi>同盤</hi>　地理志循州貢五色藤盤　酉陽雜爼松槙<lb/>
即鍾藤也葉大者晉安人以為盤　清異錄唐内庫有<lb/>
一盤色正黄圜三尺四周有物象元和中偶用之覺逐<lb/>
時物象變更且如辰時花草間皆戲龍轉巳則為蛇轉<lb/>
午則為馬矣因號十二時盤流傳及朱梁猶在　五侯<lb/>
鯖郭江州有占景盤銅為之底上出細筒殆數十用時<lb/>
酌清水擇繁花插筒中十餘日不衰　唐書南蠻異牟<lb/>
尋享使者出銀平脱馬頭盤　演繁露錢鏐置粉盤卧<lb/>
<pb n="KR3k0061_WYG_052-15a"/>
内有所記則書於中　風土記越俗飲宴即鼓盤以為<lb/>
樂取太素圜盤以廣尺六者抱以著腹以右手五指更<lb/>
彈之以為節舞者應節而舉<lb/>
盒　韓偓傳臘日賜銀盒子駐顏膏牙香等　裴鉶傳<lb/>
竒進士張無頗遇袁天罡女袁大孃授藥以暖金合盛<lb/>
之曰寒時但出此合則一室暄熱不假爐炭矣金合乃<lb/>
廣利王宫中之寳　妮古錄白玉蓮花臙脂盒又白玉<lb/>
魚盒又宋紅剔桂花香盒　稗史類編瓊州出五色藤<lb/>
<pb n="KR3k0061_WYG_052-15b"/>
合子細於錦綺亦藤工之妙手也　宋書范蜀公與温<lb/>
公同遊嵩山各擕茶以行温公以紙為具蜀公用小黒<lb/>
木盒子盛之温公見之驚曰景仁乃有茶具蜀公聞其<lb/>
言留合與寺僧而去　祝允明猥談江西俗儉果榼作<lb/>
數格惟中一味或菓或菜可食餘悉充以雕木謂之子<lb/>
孫果合　容齋隨筆合中小合子曰義子<lb/>
　　　澡盤<hi>附匜罐杅浴湯  澡</hi>
稗史類編夏世已有盤制而湯始銘之或曰盤盂黄帝<lb/>
<pb n="KR3k0061_WYG_052-16a"/>
臣孔甲造此葢二物之所起也　名物考仁山金氏曰<lb/>
盤沐浴之器也頭曰沐身曰浴禮沐用盤盥潄亦以槃<lb/>
則盤沐器也浴器亦曰盤古有盤盂之戒盂即杅亦浴<lb/>
器也　魏武上雜物疏雜御物有容五石銅澡盤　述<lb/>
征記長安逍遥宫門澡面盤徑一丈二尺　異苑中朝<lb/>
有人畜銅澡盤朝夕恒如人扣乃問張華華曰此盤與<lb/>
洛鐘宫商相應朝為撞鐘故聲相應可錯令輕自止如<lb/>
其言後不復聞其聲　南史劉之遴獻古器四種於東<lb/>
<pb n="KR3k0061_WYG_052-16b"/>
宫其第四種古製澡盤一枚銘曰初平二年造　羣書<lb/>
考索盥盤盥謂用匜沃盥洗手也盤謂承盥洗者承水<lb/>
之器也故謂之盥盤口徑二尺二寸底徑八寸深二寸<lb/>
受二升足高二寸下徑一尺漆赤中<lb/>
匜　禮記器用圖匜者盥手澆水之器似羹魁柄中有<lb/>
道可以沃盥洗手也<hi>羹魁斗也</hi>　儀禮公食大夫小臣具盤<lb/>
匜注君尊不就洗故設盤匜匜受一斗流長三寸漆赤<lb/>
中口徑八寸深四寸五分底徑六寸微殺流口徑一寸<lb/>
<pb n="KR3k0061_WYG_052-17a"/>
諸侯以象飾天子以黄金飾皆畫赤雲氣　博古圗啟<lb/>
匜有葢有流有鋬圜足葢器銘共八字形制渾厚字畫<lb/>
竒古勁若屈鐵非周秦篆畫之可擬以時考之商器無<lb/>
疑又鳳匜有葢有流有鋬圜足無銘通體設飾不一其<lb/>
狀有䕫有螭有兕小者大者起伏偃仰頡頏差池不可<lb/>
名狀又峙二角於前兩腋間别出兩鳳勢若飛動故因<lb/>
此名之又三䕫匜有葢有鋬圜足無銘通體作䕫象而<lb/>
葢紋𨼆起者有三蜿蜒夭矯如得風雲之狀復螭其鋬<lb/>
<pb n="KR3k0061_WYG_052-17b"/>
又父癸匜有流有鋬闕葢圜足銘四字又司㓂匜有流<lb/>
有鋬四足銘二十字又文姬匜有葢有流有鋬四足器<lb/>
與鋬銘共二十一字通體作犀兕之形鋬亦如之飾以<lb/>
雲雷之紋宛轉盤繞於其上又義母匜有流有鋬四足<lb/>
銘一十七字又孟皇父匜有流有鋬四足銘六字又螭<lb/>
首匜有流有鋬三足無銘鋬作螭口齧其器純緣下環<lb/>
以雷篆文弡伯匜有流有鋬四足銘十有三字季姬匜<lb/>
有流有鋬四足銘四字又徧地雷紋匜有流有鋬闕葢<lb/>
<pb n="KR3k0061_WYG_052-18a"/>
圜足無銘通作䕫狀色如精金下有翅足其首背在葢<lb/>
而亡之其體間復作雷紋間以小䕫又䕫匜有葢有流<lb/>
有鋬無銘通體飾以䕫紋葢亦如之製作華藻又牛足<lb/>
匜有流有鋬無銘以牛首為鋬足圜似牛足又注水匜<lb/>
有流銘二十二字形製如盂而淺其旁復出一流與匜<lb/>
略不相類迨見其識文乃知匜也又螭匜有流有鋬四<lb/>
足無銘鋬飾以獸而有首足鱗𤓰如龍廼螭也又楚姬<lb/>
匜盤三足銘十有七字魯正叔匜盤銘十有八字<lb/>
<pb n="KR3k0061_WYG_052-18b"/>
杅　事物原始杅説文云浴器也荀子曰杅圓則水圓<lb/>
杅方則水方俗為浴桶　博古圖周有季姜杅形圜而<lb/>
鋭其底非執不能定兩耳各長二寸二分容一斗五升<lb/>
漢有挈杅形如罌純素無紋連貫以提梁便於持挈容<lb/>
六升皆銅為之<lb/>
澡罐　四王遺事惠帝征成都軍敗帝渴帳下齎五升<lb/>
銅澡灌就民家取水就灌飲之　南史齊武帝微時常<lb/>
至劉悛宅晝卧覺悛自捧金澡罐受四升水以沃盥因<lb/>
<pb n="KR3k0061_WYG_052-19a"/>
以與帝　東宫舊事皇太子初拜有金塗澡灌一枚<lb/>
南史劉之遴獻古器四種於東宫其第三種外國澡罐<lb/>
一口有銘云元封二年龜兹國獻　惠逺法師澡灌銘<lb/>
序得摩羅勒石澡灌一枚故以此銘答之　西域諸國<lb/>
志月支國有佛澡灌受二升許青石名羅勒色碧玉斑<lb/>
受水無定隨其多少<lb/>
浴湯　禮記子事父母五日則燂湯請浴三日具沐燂<lb/>
潘請靧足垢燂湯請洗　雜修養書正月一日取五木<lb/>
<pb n="KR3k0061_WYG_052-19b"/>
煮湯以浴令人至老鬚髪黒道家謂青木香為五香亦<lb/>
云五木　高僧𫝊四月八日浴佛以都梁香為青色水<lb/>
鬱金香為赤色水丘隆香為白色水附子香為黄色水<lb/>
安息香為黑色水以灌佛頂　大戴禮五月五日蓄蘭<lb/>
為沐　楞嚴經壇前安小罏以兠婁婆香煎水沐浴<lb/>
飛燕外𫝊飛燕浴五藴七香湯乃百藴香所煎婕妤浴<lb/>
荳䓻湯　拾遺記漢靈帝以西域所獻茵墀香煮以為<lb/>
湯宫人浴罷以湯入渠名曰流香渠<lb/>
<pb n="KR3k0061_WYG_052-20a"/>
　　　盆<hi>附缶</hi>
考工記盆實二鬴厚半寸脣寸　禮記竈者老婦之祭<lb/>
盛於盆尊於缾　稗史類編餘姚一達官家有古銅盆<lb/>
大如火爐而周圍有十二環婺州馬舖領人家掘得古<lb/>
銅盆有兩環在腹之下足之上此二器文字所不載或<lb/>
以環低者謂之欹器　博古圗漢獸耳盆髙四寸一分<lb/>
深三寸四分口徑七寸五分足徑四寸四分兩獸面鼻<lb/>
串圜環環徑各一寸二分容五升純素無紋自然之色<lb/>
<pb n="KR3k0061_WYG_052-20b"/>
青碧相間以銅為之　唐㑹要上元間高宗即洛北營<lb/>
建隂殿韋洪機掘地得古銅器如盆而淺中有蹙起雙<lb/>
鯉之狀魚間有四篆字曰長宜子孫　演繁露時寺丞<lb/>
佐書室四壁盡是古器皆有欵識其中一盆鑄寫特精<lb/>
格制差淺四旁皆𨼆起水波中有兩魚其間不為水紋<lb/>
處有篆文六字曰富貴昌宜侯王　稗史類編郴州支<lb/>
邑村落中有小民圃葢昔之達官故宅基其畔有小池<lb/>
水泓澄可愛嘗見雙鯽出游比翼而嬉略不暫捨離雖<lb/>
<pb n="KR3k0061_WYG_052-21a"/>
經二年三嵗亦無他鱗而其小大只如此民懐貪意投<lb/>
網欲取之訖不可得後因灌溉竭澤於泥内𫉬一銅盆<lb/>
中鑄兩魚形狀與向者不異滌浄持歸挹水注滿魚撥<lb/>
剌去來如前　華夷考門村朱家舊蓄一古銅盆中有<lb/>
鴨形𨼆然初不以為異後有農墾田𫉬一銅鴨農不識<lb/>
賤價售於朱以合盆影不差毫釐注水盆中鴨輙自浮<lb/>
而浴　南史劉悛在蜀作金浴盆　北夢𤨏言唐叚相<lb/>
文昌少以貧窶口食不給富貴後打金蓮花盆盛水濯<lb/>
<pb n="KR3k0061_WYG_052-21b"/>
足　杜陽編敬宗寳厯元年南昌國進玳瑁盆可容十<lb/>
斛外以金玉飾之盛夏上置殿内貯水令滿遣嬪御持<lb/>
金銀杓酌水相沃終不竭焉又㑹昌元年渤海貢紫瓷<lb/>
盆容半斛内外通瑩其色純紫厚可寸許舉之則若鴻<lb/>
毛　叙聞錄嵇昌蓄採星盆夏月漬果則倍冷　戒菴<lb/>
漫筆宣徳時蘇州造促織盆出陸墓鄒莫二家曽見雕<lb/>
鏤人物妝采極工巧又有大秀小秀所造者尤妙鄒家<lb/>
二女名也　地志廣陵王龍潭寺僧有夢數百人求濟<lb/>
<pb n="KR3k0061_WYG_052-22a"/>
者翌早見人擔螺蛤往市忽憶所夢贖放於潭數日忽<lb/>
於潭上𫉬一小盆非銅非錫非瓦非石持歸以為盥晨<lb/>
起索盥忽見禹餘糧子盈於中詢之其徒云某昨置數<lb/>
粒耳僧不之信試貯麥菽白銀等一夕皆充牣僧始寳<lb/>
之於是以所積金盛修刹宇及僧老且病弟子争其器<lb/>
僧云此水宫神物也無上事不可妄費乃取擲於潭遂<lb/>
化為金雁飛去人目其處曰金鴈　稗史𩔖編舊傳沈<lb/>
萬山家有聚寳盆事云盆在沈氏貯少物經宿輙滿百<lb/>
<pb n="KR3k0061_WYG_052-22b"/>
物皆然他人試之不驗事聞太祖取入試不驗遂還沈<lb/>
氏後沈氏籍沒復歸禁中　集仙錄初妙典居山峯上<lb/>
無水神人化一石盆大三尺長四尺盆中常自然有水<lb/>
用之不竭又有大鐵臼亦神人所送　彚苑詳註聞海<lb/>
中有翠葉盤乃天生綠石盆在水如荷葉翠色可愛出<lb/>
陸日久則漸淡而枯惟得水養之而以珠樹珊瑚植之<lb/>
其中尤可寳玩　陸游入蜀記巫山縣廨有故鐵盆厎<lb/>
鋭似半甕狀極堅厚銘在其中葢漢永平中物也缺處<lb/>
<pb n="KR3k0061_WYG_052-23a"/>
鐵色光黑如佳漆字畫淳質可愛玩　賈誼弔屈原賦<lb/>
斡棄周鼎寳康瓠兮注康瓠瓦盆底也　演繁露銅厮<lb/>
羅其義絶不可曉案張僚記新羅國一名斯羅而其國<lb/>
多銅則厮者斯聲之訛者也名盆以為厮羅其必由此<lb/>
也　唐王縉𫝊七月望日宫中造盂蘭盆綴飾鏐琲<lb/>
東京夢華録中元先數日市井賣具器靴鞋幞頭帽子<lb/>
金犀假帶五綵衣以竹斫成三脚高三五尺織燈窩之<lb/>
狀謂之盂蘭盆　大藏經目連以母生餓鬼中佛令作<lb/>
<pb n="KR3k0061_WYG_052-23b"/>
盂蘭盆至七月十五日以百味五果置盆中供養十方<lb/>
大徳而後母得食目連白佛未來世佛弟子行孝順者<lb/>
亦應奉盂蘭盆為爾可否佛言大善故後代人因此廣<lb/>
為華飾乃至刻木割竹飴䗶剪綵模花果之形極工巧<lb/>
之妙　要覽梵云盂蘭此云救倒懸盆則此方器也華<lb/>
梵雙舉自目連救母始也<lb/>
缶　漢五行志穿井得土缶師古注缶盎也即今之盆<lb/>
　稗史𩔖編吕氏春秋曰堯命質以麋<graphic n="KR1752" url="https://raw.githubusercontent.com/kanripo/KR-Gaiji/master/images/KR1752.png" mimeType="image/png"/>置缶而鼓之<lb/>
<pb n="KR3k0061_WYG_052-24a"/>
則缶已用於堯世矣　爾雅盎謂之缶郭璞注盆也邢<lb/>
昺疏缶是瓦器可以節樂如今擊甌又可以盛水盛酒<lb/>
即今之瓦盆也　易坎卦六四樽酒簋貳用缶　易比<lb/>
卦有孚盈缶注井之水人所汲汲用缶　記禮器五獻<lb/>
之尊門外缶門内壺君尊瓦甒以小為貴也注壺大一<lb/>
石甒五斗缶大小未聞以小為貴則近者小逺者大缶<lb/>
在門外則大於壺　左𫝊具綆缶備水器　事物紺珠<lb/>
盎大腹小口缶也盆缶歛底寛上周制<lb/>
<pb n="KR3k0061_WYG_052-24b"/>
　　　甕<hi>附罌  缸</hi>　<hi>瓿</hi>
物原神農作甕　羣書考索醯人醢人云王舉則供醢<lb/>
六十罋供醯六十罋致饔餼於賓客之禮供醢五十罋<lb/>
供醯五十罋是罋以盛醯醢也高一尺受三斗口徑六<lb/>
寸五分腹徑九寸五分底徑六寸五分腹下漸殺六寸<lb/>
<hi>罋瓮甕同</hi>　鍾離意别𫝊意為魯相修夫子廟孔子堂道有<lb/>
瓮意召守廟孔訢問曰此何等瓮訢曰夫子瓮背皆有<lb/>
書自故夫子亡後無敢𤼵者意乃𤼵得素書焉　拾遺<lb/>
<pb n="KR3k0061_WYG_052-25a"/>
記黄帝時丹丘之國獻瑪瑙甕以盛甘露堯時猶存時<lb/>
淳則露滿時澆則露竭　瑞應圗王者宴不及醉刑罰<lb/>
中人不為非則銀罋出　瑞應圖玉罋者聖人之應也<lb/>
不汲自盈王者飲食有節則出　左傳齊人伐北燕燕<lb/>
人賂以瑶瓮　拾遺記秦始皇通汨羅之流為小溪逕<lb/>
從長沙至零陵掘地得赤玉罋可容八斗以應八方之<lb/>
數在舜廟之堂前後人得之不知年月至後東方朔識<lb/>
之朔乃作寳罋銘　淮南萬畢術取沸湯著銅瓮中堅<lb/>
<pb n="KR3k0061_WYG_052-25b"/>
塞之納於井中作雷鳴聞數十里　酉陽雜俎安禄山<lb/>
所賜有八斗金鍍銀酒罋　孟熙霏雪録元朝萬嵗山<lb/>
廣寒殿内設一黒玉酒瓮玉有白章隨其形刻魚獸出<lb/>
沒波濤之狀其大可貯酒三十餘石　長安志唐明皇<lb/>
時津陽門左右有石罋故鄭嵎詩石罋嵓底百尋井銀<lb/>
牀下卷絲綆遲　襄沔記率道縣大堤東南六里有雙<lb/>
石甕相去三十步製作雕竒彩色鮮翠髙三尺中有清<lb/>
水數斗冬温夏冷而不盈溢旱無減耗毎天欲雨口上<lb/>
<pb n="KR3k0061_WYG_052-26a"/>
必起白碧色烟鄉以為候也　范成大吳船錄蜀中眉<lb/>
郡治軍資庫中有一水罋滿貯石子毎月朔祠之仍増<lb/>
水石各一器不知其幾年而至今不滿　幽雅志曹著<lb/>
為建康小吏忽有盧少府君見府門前有大罋可受五<lb/>
百石風雲出於其中　河東記汝陽王璡飲葉静能静<lb/>
能曰有一生徒能飲當令來謁翌日有過謁者曰常持<lb/>
滿見之侏儒也談胚腪之道飲以酒五斗醉倒乃是一<lb/>
罋耳　劉攽詩話近有獻䇿築吳江為罋堤土人欲以<lb/>
<pb n="KR3k0061_WYG_052-26b"/>
巨瓮實土稍稍下之不思土實則瓮重不可致虛致水<lb/>
中則泛泛曷可止雖執政亦惑之然治河皆有罋堤形<lb/>
似罋耳不用陶器也　漢蒯通𫝊守儋石之禄者闕卿<lb/>
相之位注應劭曰齊人名小罋為儋受二斛　事物紺<lb/>
珠瓴者罋似缾有耳　羣碎録今人呼藏酒器曰曇抱<lb/>
朴子曰曇是鴆鳥之别名也<lb/>
罌　方言瓿甊罌也靈桂之郊謂之㼚其小者謂之瓭<lb/>
周魏之間謂之□秦之舊都謂之㽀淮汝之間謂之䍃<lb/>
<pb n="KR3k0061_WYG_052-27a"/>
江湖之間謂之㼻自闗而西晉之舊都河汾之間其大<lb/>
者謂之甀其中者謂之瓿甊自闗而東趙魏之郊謂之<lb/>
瓮或謂之甖東齊海岱之間謂之㽈甖其通語也陳魏<lb/>
宋楚之間曰㼶或曰㼡燕之東北朝鮮洌水之間謂之<lb/>
瓺齊之東北海岱之間謂之甔周洛韓鄭之間謂之甀<lb/>
或謂之罃罃謂之㼰<graphic n="KR3943" url="https://raw.githubusercontent.com/kanripo/KR-Gaiji/master/images/KR3943.png" mimeType="image/png"/>謂之㽄缶謂之瓿㼴其小者謂<lb/>
之缾罃甈謂之盎自闗而西謂之盆或謂之盎其小者<lb/>
謂之升甌甂陳魏宋楚之間謂之㼵自闗而西謂之甂<lb/>
<pb n="KR3k0061_WYG_052-27b"/>
其大者謂之甌　博古圖湯罌有鋬無銘温水器也狀<lb/>
如匏圜而純素有一耳作綯紐若屈巵舉而置之爐竈<lb/>
間以烹水也形制純雅無紋而氣韻自古非近世所有<lb/>
　韓信𫝊以木罌缶度軍注服䖍曰以木柙縛罌缶以<lb/>
度也師古曰罌缶謂缾之大腹小口者也　襄陽耆舊<lb/>
𫝊辛仲宣居士截竹為罌以酌酒曰吾性甚愛竹及酒<lb/>
欲令二物竝耳　南史梁天監中于闐獻琉璃缾罌<lb/>
事物原始罌説文云盛酒器即缶屬唐左相有酒名曰<lb/>
<pb n="KR3k0061_WYG_052-28a"/>
<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁翠濤貯以金罌十年不敗　歐陽修歸田錄余家<lb/>
有玉罌梅聖俞以為碧玉有老内臣鄧保吉識之曰此<lb/>
寳器也謂之翡翠余偶以金環於罌中磨之金屑紛紛<lb/>
而落始知翡翠能碎金也　漢蘇武𫝊匈奴賜武服匿<lb/>
注孟康曰服匿如罌小口大腹方底用受酒酪晉灼曰<lb/>
河東北界人呼小口罌受二斗所曰服匿　南史竟陵<lb/>
王子良得古器小口方腹而底平可容七八升以問陸<lb/>
澄澄曰此名服匿單于以與蘇武子良詳視器底有字<lb/>
<pb n="KR3k0061_WYG_052-28b"/>
彷彿可識如澄所言　演繁露南唐張僚使髙麗記其<lb/>
所見曰麗多銅田家饁具皆銅為之有温器名服席狀<lb/>
如中國之鐺其底方其葢圓可容七八升服席即北狄<lb/>
之所謂服匿者也語有訛轉其實一物<lb/>
瓿　爾雅甌瓿謂之瓵郭注瓿甊小罌長沙謂之瓵<lb/>
漢揚雄𫝊吾恐後人用覆醬瓿也顏注瓿音蔀小甖也<lb/>
　博古圗方斜瓿無銘文飾極精妙肩作電形環腹之<lb/>
飾皆取象於雷肩脰之間文鏤相錯如盤絲髮微起乳<lb/>
<pb n="KR3k0061_WYG_052-29a"/>
形而中作黄目狀魚瓿無銘肩腹之間飾以魚形蟠虬<lb/>
瓿飾以蟠虬饕餮瓿飾以饕餮或間之以雷紋形模典<lb/>
雅<lb/>
缸　事物原始缸漢書注長頸罋也唐詩花撲玉缸春<lb/>
酒香　七修𩔖藁缸裂縫先用篐定置烈日中仍用炭<lb/>
燒縫處極熱以好<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>青末糝於縫處令其融液入縫待<lb/>
滿更用火烘塗開永不漏矣近用鹽生補亦妙<lb/>
　　　缾<lb/>
<pb n="KR3k0061_WYG_052-29b"/>
事物紺珠瓶缾同神農制　博古圗蟠螭缾腹作蟠螭<lb/>
首尾糾結形若麟缾麟缾有鋬無銘口兼流用坐無繁<lb/>
飾周身甲錯若麒麟然螭首缾有流無銘純素唯流作<lb/>
螭首　北史楊素平江南羣盗隋文帝賜素銀缾實以<lb/>
金錢　唐秦瓊𫝊叔寳功多帝賜以黄金缾　五代史<lb/>
唐廢帝欲擇宰相以盧文紀姚顗有人望悉書名納琉<lb/>
螭缾中焚香祝天以筯挾之首得文紀欣然相之　芸<lb/>
窻私志北胸國獻吸火水晶缾縱烈火野外攜缾口向<lb/>
<pb n="KR3k0061_WYG_052-30a"/>
之頃刻數頃之火皆吸入缾中缾亦不熱亦無餘烟自<lb/>
是宮中無火患惠文與華陽夫人滅燭皆用之　唐書<lb/>
回紇入朝帝坐秘殿陳十部樂殿前設高坫置朱提缾<lb/>
其上潛泉浮酒自左閣通坫趾注之缾轉受百斛鐐盎<lb/>
回紇數千人飲畢尚不能半　清異錄五位缾自同光<lb/>
至開運盛行以銀銅為之髙三尺圍八九寸上下直如<lb/>
筒樣安嵌葢其口有微窪可以傾酒春日郊行家家用<lb/>
之　李幼武名臣言行録韓世忠與烏珠相持於黄天<lb/>
<pb n="KR3k0061_WYG_052-30b"/>
蕩世忠以所佩金鳳缾傳酒縱飲示之　賢奕編今人<lb/>
呼酌酒器為壺缾按唐書太宗賜李大亮胡缾史炤通<lb/>
鑑釋文以為汲水器胡三省辯誤曰胡缾葢酒器非汲<lb/>
水器也缾瓶字通今北人酌酒以相勸醻者亦曰胡缾<lb/>
然壺字正當作胡耳　辟寒錄山谷戲詠暖足缾即湯<lb/>
媪也　首□嚴經譬如有人取頻伽缾塞其兩孔滿中<lb/>
擎空千里逺行用餉他國　庶物異名疏梵語軍持一<lb/>
云軍遲此云缾也賈島詩我有軍持慿弟子岳陽江裏<lb/>
<pb n="KR3k0061_WYG_052-31a"/>
汲寒流寄歸傳云軍持有二甆瓦者浄用銅鐵者濁用<lb/>
西域記云捃稚迦即澡缾也舊云軍持訛略也　祖廷<lb/>
事苑軍持常貯水隨身用以浄手也　詞林海錯蒙古<lb/>
氏謂浄缾曰羊訛　名義考佛氏有供花之説亦未聞<lb/>
用缾缾似罋用以汲水　樹萱錄申屠有涯放曠雲泉<lb/>
常攜一缾時躍身入缾中時號缾𨼆　太平廣記唐貞<lb/>
元中揚州市坊有丐者自稱媚兒姓胡懐中出琉璃缾<lb/>
可受半升表裏通明如不隔物曰施滿此聖缾子則足<lb/>
<pb n="KR3k0061_WYG_052-31b"/>
矣缾項如葦管人與之百錢投之琤然有聲見缾間大<lb/>
如粟粒衆異之復與千錢亦如此以至萬錢亦然好事<lb/>
者以驢與之入缾如蠅大動行如故俄有度支綱至數<lb/>
十事綱人駐車觀之綱主戲曰爾能令諸車入缾中乎<lb/>
媚兒曰可乃微側缾口令車悉入歴歴如行蟻然有頃<lb/>
漸不見媚兒即跳入缾綱官大驚以梃撲缾破一無所<lb/>
有從此失媚兒所在後月餘有人於清河北逢媚兒部<lb/>
領車乘趨東平而去<lb/>
<pb n="KR3k0061_WYG_052-32a"/>
　　　瓢<lb/>
逸士𫝊許由居箕山惟有一瓢酌水掛於樹枝風吹瓢<lb/>
鳴以為煩擲去之　唐詩紀事唐球居蜀中所著詩撚<lb/>
稿為圓納之大瓢中後卧病投瓢於江曰斯文茍不沉<lb/>
沒得者方知我苦心爾至新渠有識者曰唐山人瓢也<lb/>
接得之　解酲語至元間馬八兒國入貢鴛耨瓢十枚<lb/>
以之貯食經月不敗　農田餘話相傳宋太祖後宫人<lb/>
有鬼工以一牙瓢如指大内貯器具二十件皆以象牙<lb/>
<pb n="KR3k0061_WYG_052-32b"/>
為之小如油麻有一小文簿撿其出入　事物紺珠石<lb/>
雲瓢田子制<lb/>
　　　桶<lb/>
事物紺珠桶馬鈞作　急就章注橢小桶以盛鹽豉<lb/>
事物原始桶木器受六斗今時用以挑水　清異録叚<lb/>
文昌微時貧幾不能自存既貴遂竭財奉身晩年尤甚<lb/>
以木𤓰益脚膝為銀稜木𤓰胡樣桶濯足葢用木𤓰樹<lb/>
解合為桶也　東齋記事余頃在湖湘間見有以竹為<lb/>
<pb n="KR3k0061_WYG_052-33a"/>
桶者其徑幾二尺<lb/>
　　　溺器<lb/>
物原軒轅始作溺器　周禮天官太尉掌王燕服凡䙝<lb/>
器鄭司農注䙝器溺器虎子也　顔師古漢書注獸子<lb/>
䙝器所以溲便者也　廣博物志李廣獵於宜山見卧<lb/>
虎射之一矢即殪鑄銅象其形為溲器示辱之　長編<lb/>
乾徳四年上遣神將收蜀圖書法物見孟㫤七寳溺器<lb/>
曰自奉如此欲無亡得乎遽命碎之<lb/>
<pb n="KR3k0061_WYG_052-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷五十二<lb/>
</p>
<p>
</p>
  </div>
</body>
</text>
</TEI>
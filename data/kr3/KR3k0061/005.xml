<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷五</head>
    <p>
<pb n="KR3k0061_WYG_005-1a"/>
欽定四庫全書<lb/>
　格致鏡原卷五　　　　　大學士陳元龍撰<lb/>
　　坤輿𩔖<hi>一</hi>
　　　地<hi>附地圖  羅經</hi>　<hi>地儀/銅表</hi>　<hi>土圭</hi>
春秋元命苞地者易也言養萬物懷任交易變化含吐<lb/>
應節故其立字土力於乙者為地　禮綂地施也諦也<lb/>
應變施化審諦不誤也　劉熈逸雅地者底也其體底<lb/>
下載萬物也亦言諦也五土所生莫不信諦也易謂之<lb/>
<pb n="KR3k0061_WYG_005-1b"/>
坤坤順也上順乾也　春秋説題辭地之為言嫓也承<lb/>
天行其義也　儲泳祛疑説地綂開於丑重濁之炁一<lb/>
萬八百年凝而為地地之靈氣融結而為山川河嶽成<lb/>
形既定肸蠁攸召　禮記地秉隂竅於山川　列子地<lb/>
積塊也充塞四虛無處無塊　博物志天地四方皆海<lb/>
水相通地在其中葢無幾也　晉書天如雞子地如雞<lb/>
子中黄居於天内天大而地小　月令章句丘陵原隰<lb/>
阪險總而曰地　周禮五地一曰山林二曰川澤三曰<lb/>
<pb n="KR3k0061_WYG_005-2a"/>
丘陵四曰墳衍五曰原隰　太𤣥經註九地一為沙泥<lb/>
二澤池三沚崖四下田五中田六上田七下山八中山<lb/>
九上山　淮南子九州之外乃有八寅<hi>一作埏</hi>八寅之外<lb/>
乃有八紘八紘之外乃有八極　太乙金鏡經昔燧人<lb/>
氏仰觀斗極而定方名東西南北是也　春秋命厯序<lb/>
神農始立地形甄度四海逺近山川林藪故至東西九<lb/>
十萬里南北八十一萬里　河圖括地象夏禹所治四<lb/>
海内地東西二萬八千里南北二萬六千里　淮南子<lb/>
<pb n="KR3k0061_WYG_005-2b"/>
禹使大章歩自東極至於西極二億三萬三千五百里<lb/>
七十五歩使竪亥歩自北極至於南極二億三萬三千<lb/>
五百里七十五歩　爾雅岠齊州以南戴日為丹穴北<lb/>
戴斗極為空桐東至日所出為太平西至日所入為太<lb/>
蒙　周禮注地東西為廣南北為輪　家語子夏曰商<lb/>
聞山書曰地東西為緯南北為經山為積德川為積刑<lb/>
髙者為生下者為死丘陵為牡川谷為牝　張華博物<lb/>
志地以山為之輔佐石為之骨川為之脉草木為其毛<lb/>
<pb n="KR3k0061_WYG_005-3a"/>
土為其肉三尺以上為糞三尺以下為地　楊泉物理<lb/>
論夫土地皆有形名而人莫察焉有龜龍體有麟鳯貌<lb/>
有弓弩勢有斗升象有張舒形有塞閉容有𨼆眞之安<lb/>
有累卵之危有膏腴之利有塉埆之害此十形者氣勢<lb/>
之始終隂陽之所極也　尚書考靈曜地有四游冬至<lb/>
地上行北而西三萬里夏至地下行南而東三萬里春<lb/>
秋二分是其中矣地常動移而人不知譬如人在大舟<lb/>
中閉牖而坐舟行不覺也　關令内傳地厚萬里其下<lb/>
<pb n="KR3k0061_WYG_005-3b"/>
得大空大空四角下有自然金柱輙方員五千里　河<lb/>
圖括地象地下有八柱柱廣十萬里有三千六百軸互<lb/>
相牽制名山大川孔穴相通　封禪書下泝八埏孟康<lb/>
注埏地之八際也　漢禮樂志媪神蕃釐注媪神地也<lb/>
　淮南子女媧氏背方州抱圓天注方州地也　束晳<lb/>
補亡詩漫漫方輿注方輿地也宋玊大言賦曰方地為<lb/>
輿　盧諶詩悠悠方儀廓注天地曰兩儀故地曰方儀<lb/>
也　眞誥稽神樞金陵者句曲之地肺注水至則浮故<lb/>
<pb n="KR3k0061_WYG_005-4a"/>
曰地肺　河圖岐山為地乳　郭璞山海經注洞庭地<lb/>
穴也在長沙巴陵今吳縣南太湖中有包山下有洞庭<lb/>
穴潛行水底云無所不通號為地脉　神仙傳費長房<lb/>
遇壺公有神術能縮地脉千里聚在目前放之復如舊<lb/>
　方鎭編年髙展為并州判官一日見砌間沫出以手<lb/>
撮之試塗一老吏面上皺皮頓改如少年色展以謂必<lb/>
神藥問承天道士答曰此名地脂食之不死展乃𤼵甎<lb/>
已無所覩　五雜組地窖燕都秦晉俱有之葢地燥故<lb/>
<pb n="KR3k0061_WYG_005-4b"/>
不腐土堅故不崩自齊以南不能為也三晉富家藏粟<lb/>
數百萬石皆窖而封之有藏十數年不腐者　盧氏雜<lb/>
説唐僧泓師云永寜坊東南坊是玊杯地安邑里西是<lb/>
金盞地　國語伯陽父曰陽伏而不能出隂遁而不能<lb/>
烝於是有地震　劉向説苑晏子曰吾見維星絶樞星<lb/>
散其地動乎　後漢天文志維星散鈎星伸則地動有<lb/>
星守三淵地動　五雜組閩廣地常動説者謂濱海水<lb/>
多則地浮也然秦晉髙燥無水時亦震動動則裂開數<lb/>
<pb n="KR3k0061_WYG_005-5a"/>
十丈不幸遇之者盡室陷入其中及其合也渾無縫隙<lb/>
掘之至深而不可得則閩廣之地動而不裂者又得無<lb/>
近水滋潤之故耶　晉書惠帝光熈元年五月范陽國<lb/>
地燃可以㸑此火沴土也　劉向别錄鑿山鑽石則地<lb/>
痛人民多若𧖟蝨𧖟蝨衆多則地癢　晉書地生毛近<lb/>
白祥也孫盛以為人勞之異　法苑珠林長阿含經云<lb/>
須彌山北天下有鬱單越國其地柔輭以足踏地地凹<lb/>
四寸舉足還復地平如掌無有髙下　陸友仁硯北雜<lb/>
<pb n="KR3k0061_WYG_005-5b"/>
志晉苻堅傳云建元十七年長安有水影逺觀若水視<lb/>
地則見人至則止堅惡之宋寶祐六年四月常州晉陵<lb/>
縣之黄泥岸亦有此異相傳呼為旱浪　研北雜志吾<lb/>
家太史在征西幕府小校言火山軍地枯燥不可耕鋤<lb/>
犂入地不及尺烈火隨出矣　一綂志蜀伏龍山下地<lb/>
窪若池以火引之有聲隱隱出地中少頃炎熾夏月積<lb/>
雨停水則熖生水上水為之沸而寒如故冬月水涸則<lb/>
土上有熖如燒人聚而觀之至焚其衣裾<lb/>
<pb n="KR3k0061_WYG_005-6a"/>
輿地圖　元命苞神農之世怪義生白阜圖地形脉道<lb/>
注怪義白阜之母白阜為神農圖畫地形通水道之脉<lb/>
　集仙錄黄帝在位王母遣使授以地圖舜在位王母<lb/>
遣使獻益地圖遂廣黄帝九州為十二州　周禮職方<lb/>
氏掌天下之圖以掌天下之地辨其邦國都鄙四夷八<lb/>
蠻七閩九貉五戎六狄之人民與其財用九榖六畜之<lb/>
數要周知其利害　呂伯恭漢輿地圖序輿地之有圖<lb/>
古也自成周大司徒掌天下土地之圖以周知廣輪之<lb/>
<pb n="KR3k0061_WYG_005-6b"/>
數而職方氏之圖復加詳焉迨漢滅秦蕭何先收圖書<lb/>
始具知天下阨塞戸口多少之差武帝將立三子為王<lb/>
御史大夫奏輿地圖請所立國乃開齊燕廣陵之封輿<lb/>
地圖之名至是始見　晉書武帝時裴秀為司空為地<lb/>
圖十八篇<hi>隋宇文愷曰裴秀輿地以二寸為千里</hi>　丹鉛總錄世言輿地<lb/>
圖始於漢光武披輿地圖而不知前漢淮南王傳已有<lb/>
按輿地圖之語地以輿名取易坤為輿之義<lb/>
地動儀　後漢書張衡字平子造候風地動儀以精銅<lb/>
<pb n="KR3k0061_WYG_005-7a"/>
鑄成圓徑八寸合葢隆起形似酒樽飾以篆文山龜鳥<lb/>
獸之形中有都柱旁行八道施關機外有八龍首銜銅<lb/>
丸下有蟾蜍張口承之牙機巧制皆在樽中覆葢周宻<lb/>
無際如地動則樽震龍機𤼵吐丸而蟾蜍承之振聲激<lb/>
揚雖一龍𤼵機而七首不動尋其方面乃知震動之所<lb/>
在驗之合契若神<lb/>
土圭　周禮大司徒以土圭之法測土深正日影以求<lb/>
地中日南則景短多暑日北則景長多寒日東則景夕<lb/>
<pb n="KR3k0061_WYG_005-7b"/>
多風日西則景朝多隂日至之景尺有五寸謂之地中<lb/>
　羣書考索玊人之事以玊為圭而曰土圭者用以土<lb/>
其地其長尺五寸非惟建王國用土圭諸侯之國亦用<lb/>
以土其地但正四方不求地中也　周禮注土圭一寸<lb/>
折一千里天地四游升降不過三萬里土圭之影只有<lb/>
五寸折一方五千里以其在地之中故南北東西相去<lb/>
各三萬里　朱子語錄大司徒以土圭求地中今人都<lb/>
不識土圭鄭康成解亦誤圭只是量表影裏尺長一尺<lb/>
<pb n="KR3k0061_WYG_005-8a"/>
五寸以玉為之夏至後立表視表影長短以玊圭量之<lb/>
如表影恰長一尺五寸此便是地之中<hi>晷長則表影短晷短則表影長</hi>
<hi>冬至後表影長一丈三尺餘</hi>今之地中與古已不同漢時陽城是地<lb/>
之中宋朝兵臺是地之中<hi>岳臺在浚儀屬開封府</hi>已自差許多<lb/>
唐㑹要調露元年於陽城周公測影所得圭長一丈二尺<lb/>
七寸<lb/>
羅經　月令廣義地理羅經立方向以測星辰天度以<lb/>
針定子午為凖其法本於黄帝指南車製周公更流傳<lb/>
<pb n="KR3k0061_WYG_005-8b"/>
推倣者寸縷之金必指子午此造化隂陽之妙<hi>羅經有水羅有</hi>
<hi>旱羅</hi>
銅表　徐炬事物原始銅表古時用以紀里數者魏文<lb/>
帝一里置一銅表長二尺以志里數今時用石刻字於<lb/>
上某州往東南某州向西北即銅表之義也<lb/>
　　　山<hi>附假山</hi>
總論　説文山宣也宣氣散生萬物有石而髙象形也<lb/>
　春秋説題辭山之為言宣也含澤布氣調五神也隂<lb/>
<pb n="KR3k0061_WYG_005-9a"/>
含陽故石凝為山　春秋元命苞山者氣之包含所以<lb/>
含精藏雲故觸石而出　釋名山産也言産萬物　國<lb/>
語禹封九山山者土之聚也　王制山者安静養物<lb/>
𤣥覽名山五千三百七十出水之山八千里受水者八<lb/>
千里出銅之山四百六十七出鐵之山三千六百九十<lb/>
此禹蹟之所被也　郭熈記春山淡冶而如笑夏山蒼<lb/>
翠而如滴秋山明浄而如粧冬山慘淡而如睡　鞏氏<lb/>
耳目志海山微茫而隱見江山嚴厲而峭卓谿山窈窕<lb/>
<pb n="KR3k0061_WYG_005-9b"/>
而幽深塞山童頳而堆阜　爾雅山三襲陟<hi>襲重也山之形若三</hi>
<hi>山重累者名陟</hi>再成英<hi>成重也山形兩重者名英</hi>山大而髙曰崧山小而髙<lb/>
曰岑鋭而髙曰嶠卑而大曰扈小而衆曰巋屬者嶧獨<lb/>
者蜀山脊岡山頂冡崒者厜㕒巒山嶞<hi>山形長狹者荆州謂之巒</hi>重<lb/>
甗隒<hi>謂山形如累兩甗甗甑也山形狀似之因以名云</hi>多小石磝<hi>小石礓礫也山多此小石</hi>
<hi>者名磝</hi>多大石礐<hi>大石盤石也山多盤石者礐</hi>石戴土謂之崔嵬土戴<lb/>
石為砠　爾雅大山宫小山霍邢疏宮猶圍繞也謂小<lb/>
山在中大山在外圍繞之言山若此者名霍非謂大山<lb/>
<pb n="KR3k0061_WYG_005-10a"/>
名宮小山名霍也　爾雅小山岌大山峘邢疏岌謂髙<lb/>
過也言小山與大山相竝而小山髙過於大山者名峘<lb/>
非謂小山名岌大山名峘也　爾雅小山别大山鮮郭<lb/>
注不相連也　爾雅山未及上曰翠微邢疏未及頂上<lb/>
在旁陂陀之處名翠微一説山氣青縹色故曰翠微也<lb/>
　丹鉛總錄凡山逺望則翠近之則翠漸微故曰翠微<lb/>
也　毛詩傳山無草木曰岵有草木曰屺山足曰麓<lb/>
釋名山頂曰椒山足曰麓山穴曰岫山邊曰崖崖之髙<lb/>
<pb n="KR3k0061_WYG_005-10b"/>
曰巖上秀者曰峯山旁曰坡　王涯仙掌辨鋭而出者<lb/>
為虎牙尖而背者為熊耳角而巘者為牛首冠而峭者<lb/>
為鷄頭　漢書溝洫志引洛水至商顔下顏注商顔商<lb/>
山之顔也謂之顔者譬人之額顔也亦猶嶺象人之頸<lb/>
領　淮南子注岬山脇也　謝朓詩即此陵丹梯李善<lb/>
注丹梯謂山也　闗令尹内傳五百歲天下名山一開<lb/>
開則金玊之精湧出　酉陽雜俎山上有葱下有銀山<lb/>
上有薤下有金山上有薑下有銅錫山有寳玉木旁枝<lb/>
<pb n="KR3k0061_WYG_005-11a"/>
皆下垂　地鏡圖未到山百歩呼曰林林央央此山王<lb/>
名知之却百邪　劉敬叔異苑山精如龍有五赤色角<lb/>
名曰飛龍見之者可呼其名不敢為害　抱朴子山之<lb/>
精形如小兒而獨足足向後喜來犯人其名蚑知而呼<lb/>
之即當自却一名曰超空亦可兼呼之　白澤圖山之<lb/>
精名䕫狀如鼓一足能行可使取虎狼豹　鄧德明南<lb/>
康記山都形如崑崙奴通身生毛見人輙閉目張口如<lb/>
笑好在深澗中翻石覓蟹噉之　周易是謀𩔖太山金<lb/>
<pb n="KR3k0061_WYG_005-11b"/>
雞西嶽玊羊鄭𤣥注二嶽之精也　神異經西北山中<lb/>
有人焉其長尺餘一足性不畏人犯之則令人寒熱名<lb/>
曰山臊人以竹著火中烞熚有聲而山臊驚憚逺去<lb/>
五嶽　班固白虎通中央之岳獨加髙字者何中央居<lb/>
四方之中而髙故曰嵩髙山　郡國志禹貢熊耳外方<lb/>
鄭𤣥云外方山即嵩也　戴延之西征記嵩山東曰太<lb/>
室西曰少室相去十七里嵩其總名也謂之室者以其<lb/>
下各有石室焉　郡國志少室一名負黍山　嵩山記<lb/>
<pb n="KR3k0061_WYG_005-12a"/>
懊來山自蜀中來與嵩山争髙而不勝故名懊來　風<lb/>
俗通泰山山之尊一曰岱宗岱始也宗長也萬物之始<lb/>
隂陽交代故為五岳長　博物志泰山一曰天孫言為<lb/>
天帝孫也主召人䰟魄東方萬物始成知人生命之長<lb/>
短　水經注華山古之敦物山也　白虎通少隂用事<lb/>
萬物生華故曰華山　華山記山顚有池生千葉蓮花<lb/>
服之羽化因曰華山　初學記張衡西京賦綴以二華<lb/>
謂太華少華也　薛綜西京賦注華山與首陽山本一<lb/>
<pb n="KR3k0061_WYG_005-12b"/>
山當河河水過之而曲行河神巨靈以手擘開其上以<lb/>
足蹋離其下中分為兩以通河流　山海經泰華之山<lb/>
削成而四方髙五千仞其廣十里　徐靈期南嶽記上<lb/>
承冥宿銓德鈞物故名衡山　羅含湘中記宿當軫翼<lb/>
度應機衡故曰衡山　山海經衡山俗名岣嶁　丹鉛<lb/>
錄衡山一名芝岡　盛𢎞之荆州記衡山為南嶽其來<lb/>
尚矣至於軒轅乃以灊霍之山為副焉故爾雅云霍山<lb/>
為南嶽葢因其副也至漢武南廵又以衡山遼逺道隔<lb/>
<pb n="KR3k0061_WYG_005-13a"/>
江漢乃徙南嶽之祭於廬江灊山　邢昺爾雅疏爾雅<lb/>
云霍山為南嶽風俗通云衡山一名霍言萬物霍然大<lb/>
也地理志衡山在長沙湘南縣南廣雅云天柱謂之霍<lb/>
山地理志云天柱在廬江潛縣則在江北而云衡霍一<lb/>
山二名者本衡山一名霍山漢武帝移嶽神於天柱又<lb/>
名天柱亦為霍故漢以來衡霍别矣　湘中記衡山遥<lb/>
望如陣雲沿湘千里九向九背　水經恒山謂之𤣥嶽<lb/>
　白虎通恒者常也隂終陽始其道常乆故曰常山<lb/>
<pb n="KR3k0061_WYG_005-13b"/>
括地志北嶽有五别名一曰蘭臺府二曰列女宮三曰<lb/>
華陽臺四曰紫微宮五曰太乙宮或云大茂山　洞淵<lb/>
集嵩山名上帝司眞洞天泰山名蓬𤣥太空洞天華山<lb/>
名太極總仙洞天衡山名朱陵太虛洞天恒山名太一<lb/>
總𤣥洞天<lb/>
諸山　焦竑𩔖林桂林之山玲瓏剔透巴蜀之山巉差<lb/>
窳窆河北之山綿衍龎魄江南之山俊峭巧麗　廣博<lb/>
物志長白山相傳古肅然也　五經要義終南山一名<lb/>
<pb n="KR3k0061_WYG_005-14a"/>
太一　潘岳闗中記終南一名中南言在天之中居都<lb/>
之南故曰中南　辛氏三秦記終南一名地肺可避洪<lb/>
水　郡國志廬山古名南鄣山　羅浮山記羅羅山也<lb/>
浮浮山也二山合體謂之羅浮　荆州記武當山一名<lb/>
篸嶺輕霄葢其上白雲帶其前一名謝羅山　葛仙公<lb/>
傳崑崙一名𤣥圃一曰積石瑤房一曰閬風臺一曰華<lb/>
葢一曰天柱　水經注崑崙為無熱丘　丹鉛總録崑<lb/>
崙山一名崑岑君山一名媧宮普陀山一名梅岑青城<lb/>
<pb n="KR3k0061_WYG_005-14b"/>
山一名天谷大復山一名胎簪　吳拭武夷雜記武夷<lb/>
骨山也磅薄一百二十里外山始有膚　河圖武闗山<lb/>
為地門荆山為地雌大别山為地理岐山為地乳汶山<lb/>
為井絡桐柏山為地穴鳥䑕同穴山地之幹也　史記<lb/>
海中有三神山名曰蓬萊方丈瀛洲仙人居之　拾遺<lb/>
記三壺海中三山也一曰方壺即方丈二曰蓬壺即蓬<lb/>
萊三曰瀛壺即瀛洲此三山形如壺蓬萊亦名防丘一<lb/>
名雲來方丈一名巒稚瀛洲亦名魂洲亦名環洲　雲<lb/>
<pb n="KR3k0061_WYG_005-15a"/>
笈七籤海外蓬萊閬苑有五嶽靈山一曰廣乘之山天<lb/>
之東嶽也在東海之中為𤼵生之首上有碧霞之闕瓊<lb/>
樹之林紫雀翠鸞碧藕白橘主歲星之精居九氣青天<lb/>
之内二曰長離之山天之南嶽也在南海之中上有朱<lb/>
宮絳闕赤室丹房紫草紅芝霞膏金醴主熒惑之精居<lb/>
一氣丹天之内三曰麗農之山天之西嶽也在西海之<lb/>
中上有白華之闕三素之城玊泉之宫瑤林瑞獸主太<lb/>
白之精居七氣素天之内四曰廣野之山天之北嶽也<lb/>
<pb n="KR3k0061_WYG_005-15b"/>
在北海弱水之中上多瓊樓寶闕金液龍芝主辰星之<lb/>
精居五氣𤣥天之内五曰崑崙之山天之中嶽也在八<lb/>
海之問上當天心形如偃葢東曰樊桐西曰𤣥圃南曰<lb/>
積石北曰閬苑上有瓊華之闕光碧之堂瑤池翠水金<lb/>
井玊彭主鎭星之精居於中元一氣天中焉　海錄碎<lb/>
事方丈之西北有隂成大山滄浪之西有陽長大山此<lb/>
二山是陽九百六厯數之標揭也百六之運將至則陽<lb/>
長水竭隂成水架陽九之運將至則隂成水竭陽長水<lb/>
<pb n="KR3k0061_WYG_005-16a"/>
架<lb/>
假山　西京雜記茂陵富人𡊮廣漢築園四五里激流<lb/>
水注其内攝石為山髙十餘丈　杜子美集南曹小司<lb/>
㓂舅於我太夫人堂下累土為山一簣盈尺旁植慈竹<lb/>
葢兹數峯嶔崟有致　五雜組宋時巨室治園作假山<lb/>
多用雄黄熖硝和土築之雄黄能辟蛇虺熖硝能生烟<lb/>
霧每隂雨之候雲氣浡鬱如眞山矣　七修𩔖藁近日<lb/>
富貴家之疊假山自不能如眞山之有生氣春夏且多<lb/>
<pb n="KR3k0061_WYG_005-16b"/>
蛇虺而月夜不可樂也宋宮之艮嶽其萬歲山之大洞<lb/>
皆築以雄黄爐甘石葢雄黄則辟蛇虺爐甘能致雲霧<lb/>
若天少隂山遂滃鬱如深山窮谷故不數年而勝眞山<lb/>
矣李德裕平泉亦然　春風堂隨筆武康石色黑而潤<lb/>
文如波浪人家園池疊假山以此為奇　五雜組假山<lb/>
湏用山石大小髙下隨宜布置不可斧鑿葢石去其皮<lb/>
便枯槁不復潤澤生莓苔也　蘇洵木假山記木之漂<lb/>
沉汩没於湍沙之間不知其幾百年而其激射齧食之<lb/>
<pb n="KR3k0061_WYG_005-17a"/>
餘或仿彿於山者則為好事者取去强之以為山　五<lb/>
雜組葛尚寶園有木假山一座岩洞峯巒皆木根疊成<lb/>
不用片石坏土也<lb/>
　　　海<hi>附潮</hi>
劉熈釋名海晦也主承穢濁其水黑如晦也　説文海<lb/>
天池以納百川者也　老子海為百谷王　風俗通海<lb/>
曰朝夕池　莊子注尾閭泄海水出外者也在百川之<lb/>
下故稱尾水聚族之處故稱閭　列子渤海之東有大<lb/>
<pb n="KR3k0061_WYG_005-17b"/>
壑焉實為無底之谷名曰歸墟　晏子吾聞江深五里<lb/>
海深十里　史記鄒衍曰中國名曰赤縣禹之九州是<lb/>
也中國外如赤縣者九有裨海環之如此者又九都有<lb/>
大瀛海環其外　博物志東海共稱渤海又曰滄海<lb/>
髙僧傳釋鑑眞往日本漂入蛇海又入魚海復入鳥海<lb/>
既出逹於日本　東方朔十洲記東有碧海廣狹與東<lb/>
海等水不醎苦正作碧色扶桑在碧海中東海外别有<lb/>
圓海繞蓬萊山海水正黑謂之溟海無風而洪波百丈<lb/>
<pb n="KR3k0061_WYG_005-18a"/>
　山海經甌閩皆在岐海中　西域傳西有𩔖海潮海<lb/>
蒲昌海　郭義恭廣志蒲𩔖海在西域東北　闞駰十<lb/>
三州記允吾縣西有卑禾𦍑海代謂之青海　後魏書<lb/>
太祖西征次鹿渾海　廣志𦍑中之西有潭彌海陽池<lb/>
海　山堂肆考熱海在西域碎葉國東大寒不凍　山<lb/>
海經無臯之山南望幼海　謝承後漢書交阯七郡貢<lb/>
獻皆從漲海出入　博物志霍去病北伐至瀚海而還<lb/>
　後漢書竇憲伐匈奴至勃鞮海　廣志北有伊連海<lb/>
<pb n="KR3k0061_WYG_005-18b"/>
　後漢書梁諷説北單于單于即將人衆與諷俱還到<lb/>
私渠海　梁四公記黑谷之北有漆海毛羽染之皆黑<lb/>
西有乳海其水白滑如乳　蘇鶚杜陽編南昌國有紫<lb/>
海水色如爛椹可以染衣其龍魚龜鼈砂石草木無不<lb/>
紫　拾遺記然丘之國汎沸海至京師沸海洶湧如沸<lb/>
煎也魚鼈皮骨堅强如石可以為鎧泛沸海之時以銅<lb/>
薄舟底蛟龍不能近也　漂粟手牘流波山下有然海<lb/>
千里民汲之以代油光明過於油數倍　南部新書天<lb/>
<pb n="KR3k0061_WYG_005-19a"/>
寶十載始封四海神為王　春明退朝録歐陽少師言<lb/>
為河北都轉運使冬月按部至滄景間於野亭夜半聞<lb/>
車旂兵馬之聲幾逹旦不絶問彼處人云此海神移徙<lb/>
　論語摘輔相陽侯為江海宋均注陽侯主江海之神<lb/>
　初學記海神曰海若　五雜組天妃海神也謂之妃<lb/>
者言其功德可以配天云耳今祀之者多作女人像此<lb/>
與祠大士者相同習而不覺其非也　神仙傳麻姑謂<lb/>
王方平曰接待以來見東海三為桑田　筆談登州海<lb/>
<pb n="KR3k0061_WYG_005-19b"/>
中時有雲氣如宮室臺觀人物車馬歴歴可見謂之海<lb/>
市　酉陽雜爼陳司徒在揚州時東市塔影忽倒老人<lb/>
言海影翻則如此　野史至正戊子年永嘉大風海舟<lb/>
吹上髙坡十餘里水溢數十丈死者數千謂之海嘯也<lb/>
　王𨼆晉書慕容晃上言成帝曰臣躬征平郭逺假陛<lb/>
下天地之威海為結冰淩行海中三百餘里諸老言自<lb/>
立國初無海水冰凍之事　金華子北海縣因𤼵地得<lb/>
五銖錢取之不盡中得一石記云此是海眼以錢鎭之<lb/>
<pb n="KR3k0061_WYG_005-20a"/>
衆懼復掩之　癸辛雜識華亭市有一物如水桶而無<lb/>
底非金石竹木所製久未有知其名與所用者一日有<lb/>
海舶老商見之驚喜撫玩以三百緡售之曰此至寳也<lb/>
名曰海井凡航海必須以淡水自隨今但以大器滿貯<lb/>
海水置此井於水中汲之皆甘泉矣　玊堂閑話廣州<lb/>
番禺縣嘗有部民牒訴云前夜亡失蔬圃今認得見在<lb/>
某處請縣宰判狀往取之有北客駭其説因詰之民云<lb/>
海之淺水中有荇藻之屬被風吹沙與荇藻相雜其根<lb/>
<pb n="KR3k0061_WYG_005-20b"/>
浮於水面或厚三五尺可以耕墾為圃以植蔬夜則被<lb/>
盜者盜之百餘里外若浮筏之乘也　職方外紀諳戹<lb/>
利亞國有海窖潮盛時窖吸其水水不盈潮退噴水如<lb/>
山髙當吸水時人立其側衣一沾水即被吸<lb/>
潮　皇極經世海潮者地之喘息也所以應月者從其<lb/>
𩔖也　説文朝曰潮夕曰汐　風土記鰌魚長數千里<lb/>
穴居海底魚入穴則潮上出則潮退出入有節故潮水<lb/>
有期　虞集就日録江潮之説前後紀録不一山海經<lb/>
<pb n="KR3k0061_WYG_005-21a"/>
以為海鰌出入穴之度佛書以為神龍之變化葛洪潮<lb/>
記謂天河激湧洞冥正一經云月周天而潮應王充論<lb/>
衡謂水者地之血脉隨氣進退而為潮竇叔蒙海濤志<lb/>
以潮汐作濤必待於月月與海相摧海與月相明東海<lb/>
漁翁海潮論曰地浮與大海隨氣出入上下地下則滄<lb/>
海之水入於江謂之潮地上則江之水歸於滄海謂之<lb/>
汐浙江𤼵源最近江水少海水多其潮特大趙景安漫<lb/>
抄載徐明叔等髙麗録云天包水水承地而元氣升降<lb/>
<pb n="KR3k0061_WYG_005-21b"/>
於太空之中地乘水力以自持且與元氣升降互為抑<lb/>
揚而人不覺且月隂也潮水也皆應於易之坎卦為用<lb/>
故易説卦坎為水為月　抱朴子天河從北極分為兩<lb/>
條至於南極其一經南斗中過其一經東斗中過兩河<lb/>
隨天轉入地下過而下水相得又與海水合三水相蕩<lb/>
而天轉之故激湧而成潮一月之中天再東再西故潮<lb/>
水再大再小又夏時日居南宿隂消陽盛而天髙一萬<lb/>
五千里故夏潮大也冬時日居北宿隂盛陽消而天卑<lb/>
<pb n="KR3k0061_WYG_005-22a"/>
一萬五千里故冬潮小也春日居東宿天髙一萬五千<lb/>
里故春潮漸起也秋日居西宿天卑一萬五千里故秋<lb/>
潮漸減也　談撰仲秋潮最盛者隂陽氣均而隂方壯<lb/>
鼓怒之勢雄故也　宣昭潮候説圓則之運大氣舉之<lb/>
方儀之静大水承之氣有升降地有浮沉而潮汐生焉<lb/>
月有盈虛潮有起伏故盈於朔望虚於兩弦息於朓朒<lb/>
消於朏魄而大小凖焉月者隂精水之所生日為陽宗<lb/>
水之所從故晝潮之期日常加子夜潮之候月必在午<lb/>
<pb n="KR3k0061_WYG_005-22b"/>
而晷刻定焉卯酉之月隂陽之交故潮大於餘月大梁<lb/>
<hi>日月所㑹於酉曰大梁</hi>析木<hi>日月所㑹於寅曰析木</hi>河漢之津也朔望之後<lb/>
天地之變故潮大於餘日　燕肅海潮論大率元氣嘘<lb/>
吸天隨氣而漲歛濆浡往來潮順天而進退者也以日<lb/>
者重陽之母隂生於陽故潮附之於日也月者太隂之<lb/>
精水屬隂故潮依之於月也　元和志浙江潮毎日晝<lb/>
夜再至常以月十日二十五日最小月三日十八日極<lb/>
大小則水漸漲不過數尺大則濤湧髙至數丈毎年八<lb/>
<pb n="KR3k0061_WYG_005-23a"/>
月十八日數百里士女共觀舟人漁子泝濤觸浪謂之<lb/>
弄潮　吳越春秋前潮水潘侯者子胥也後重水者大<lb/>
夫種也　太平廣記自海門山潮頭涌髙數百尺越錢<lb/>
塘漁浦方漸低小朝暮再來其聲震怒雷奔電走百餘<lb/>
里時有見子胥乘素車白馬在潮頭之中　田家五行<lb/>
十三廿七名曰起水是為大汛各七日二十初五名曰<lb/>
下岸是為小汛亦各七日　寰宇記瓊州潮候不同凡<lb/>
江浙欽廉之潮皆有定候瓊海之潮半月東流半月西<lb/>
<pb n="KR3k0061_WYG_005-23b"/>
流潮之大小隨長短星不係月之盛衰　番禺記晨潮<lb/>
下晚潮上兩水相合謂之沓潮　廣西志桂林府聖水<lb/>
巖子時潮上午時潮落三五十年有一大潮　御覽古<lb/>
有尹公者居苕溪善推候有異術鄉人王氏有女美質<lb/>
尹公求之不得叱水來潮以溺其居至今日暮則風生<lb/>
水長數尺號為尹公潮　西吳記長興吳山下有溪名<lb/>
吳山灣昔吳王送女至此有潮髙三尺倒流七十里名<lb/>
吳王送女潮　博物志東海中牛魚剥其皮懸之潮水<lb/>
<pb n="KR3k0061_WYG_005-24a"/>
至則毛起潮去則復　述異記伺潮雞潮水上則鳴孫<lb/>
綽海賦石雞清響而應潮是也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0061_WYG_005-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷五<lb/>
</p>
<p>
</p>
  </div>
</body>
</text>
</TEI>
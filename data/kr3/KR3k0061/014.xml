<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷十四</head>
    <p>
<pb n="KR3k0061_WYG_014-1a"/>
欽定四庫全書<lb/>
　格致鏡原卷十四　　　　大學士陳元龍撰<lb/>
　　冠服𩔖二<lb/>
　　　巾<lb/>
輟耕錄釋名巾謹也當自謹於四教按儀禮二十成人<lb/>
士冠庶人巾則古者士以上有冠無巾幘惟庶人戴之<lb/>
秦謂民為黔首漢謂僕隷為蒼頭漢書謂卑賤者所服<lb/>
此其證也後世上下通用之謂之燕巾蔡邕獨斷曰漢<lb/>
<pb n="KR3k0061_WYG_014-1b"/>
元帝額有壯髪不欲人見故加巾幘以包之古者冠制<lb/>
皆硬殻自額上至於頂如今禮冠者然後世乃作小冠<lb/>
厪以束髪冠下施幘冠幘之上又總施巾皆效漢元帝<lb/>
所服之制也　學齋佔俾古者有冠而無巾非無巾也<lb/>
盖巾止以羃尊罍𤓰果之用不加於首也故六經止言<lb/>
冠下至於虞人亦以皮冠野老亦以黄冠是有簪導方<lb/>
為冠也至於罪人方去其冠而加黑幪漢世之冠以簪<lb/>
附之而所謂巾幘稍稍施於執事賤人之首如庖人緑<lb/>
<pb n="KR3k0061_WYG_014-2a"/>
幘是也至晉人輕浮方有接䍦白葛漉酒之巾然起於<lb/>
後漢郭林宗之折角巾矣至近代反以巾為禮而戴冠<lb/>
不巾者為非禮　諸事音考頭巾古所未有漢王莽頭<lb/>
秃始施巾或以皁羅裹髪因有此製與今式不同自後<lb/>
宋製漸繁始有圓象天方象地者　晉書漢末王公名<lb/>
士多委王服以幅巾為雅是以袁紹崔鈞之徒雖為將<lb/>
帥皆著縑巾　中華古今注隋大業十年禮官上疏裹<lb/>
頭者宜裹巾子以桐木為之内外皆漆在外及庶人常<lb/>
<pb n="KR3k0061_WYG_014-2b"/>
服沿至證明二年則天賜羣臣絲葛巾子呼為武家髙<lb/>
巾子亦曰武氏内様　隋唐嘉話舊人皆服袞巾至周<lb/>
武始為四脚國初又加巾子焉　唐書武后擅政多賜<lb/>
羣臣巾子勒以囘文之銘皆無法度不足紀至中宗又<lb/>
賜百官踣様巾帝在藩時冠也其後文宮以紫黑絁為<lb/>
巾賜供奉官及諸司長官則有羅巾圓頂巾子後遂不<lb/>
改　朝野僉載唐魏王為巾子向前踣天下欣忻慕之<lb/>
名為魏王踣後坐死至孝和時陸頌亦為巾子同此様<lb/>
<pb n="KR3k0061_WYG_014-3a"/>
時人又名為陸頌踣未一年而陸頌殞　秦再思記異<lb/>
昭宗播遷於鳯翔時侯王將帥在岐下者軍人咸以珠<lb/>
飾巾競相誇尚　清異錄同光即位身預俳優尚方進<lb/>
御巾裹名品日新今伶人所頂尚有合其遺製者曰聖<lb/>
逍遥安樂巾珠龍便巾清涼寳山交龍太守六合舍人<lb/>
二儀幞頭烏程様玲瓏髙常侍小朝天𤣥虚令漆相公<lb/>
自在冠鳯三十日華輕利巾九葉雲黑三郎慶雲仙聖<lb/>
天宜卿凡二十品　清異錄桑維翰服蟬翼紗大夫帽<lb/>
<pb n="KR3k0061_WYG_014-3b"/>
庶表四方名為化巾　孔六帖前蜀王衍好裹尖巾其<lb/>
狀如錐　米芾畫史士子國初皆頂鹿皮冠弁遺制也<lb/>
更無頭巾其後方見用紫羅為無頂頭巾謂之額子其<lb/>
後舉人始以紫紗羅為長頂頭巾垂至背以别庶人黔<lb/>
首今則士人皆戴庶人花頂頭巾稍作幅巾逍遥巾<lb/>
周燀北轅錄金國人所頂之巾謂之蹋鴟　陶宗儀元<lb/>
氏掖庭記后妃侍從有定制妃二百人冠懸梁七曜巾<lb/>
嬪八十人冠文縠巾又有春陽一線巾乃方士所進云<lb/>
<pb n="KR3k0061_WYG_014-4a"/>
是東海長生公所服　沈文初政記洪武三年二月命<lb/>
製四方平定巾式頒行天下以士民所服四帶巾未盡<lb/>
善復制此令士人吏民服之　七修𩔖藁今里老所戴<lb/>
黑漆方巾乃楊維楨入見太祖時所戴上問曰此巾何<lb/>
名曰四方平定巾也遂頒式　王達椒宫舊事后見秀<lb/>
才巾服與胥吏同乃更製儒巾藍衫令上著之上曰此<lb/>
真儒服也遂頒天下　事物紺珠儒巾國朝倣幞頭制<lb/>
設垂帶生儒服　郭林宗外傳林宗常行陳梁之間遇<lb/>
<pb n="KR3k0061_WYG_014-4b"/>
雨故其巾一角霑而折二國學士著巾莫不折其角云<lb/>
林宗巾其見儀則如此　畱青日札折角巾今有六角<lb/>
巾八角巾常服本四角此好異者　庶物異名疏冒絮<lb/>
巾名漢薄太后以冒絮提文帝晉灼曰巴蜀異物志以<lb/>
頭上巾為冒絮應劭謂陌額絮顔師古云冒覆也老人<lb/>
所以覆其頭也按漢書皇后親𧖟絲絮織室作祭服皇<lb/>
后得以作絮巾管寧别傳寧著絮巾博物志蜀人以絮<lb/>
巾為帽絮晉説是也　晉書巾以葛為之形如㡊而横<lb/>
<pb n="KR3k0061_WYG_014-5a"/>
著古之尊卑共服　宋書陶潛好酒郡將候潛逢其酒<lb/>
熟取頭上葛巾漉酒畢還復著之　南史劉訏常著榖<lb/>
皮巾破衲衣在林谷之間意氣彌逺遇者皆謂神仙<lb/>
南史梁武賜陶𢎞景以鹿皮巾　劉商鹿耳巾歌趙侯<lb/>
首帶鹿耳巾䂓模出自陶𢎞景　杜詩錦里先生烏角<lb/>
巾　豫章記王隣𨼆西山頂菱角巾又甞就人買菱脫<lb/>
頂巾貯之甞未遇而歎曰此巾名實相副矣　酉陽雜<lb/>
俎皇甫𤣥真以辟塵巾遺髙瑀因出郊風埃大作瑀馬<lb/>
<pb n="KR3k0061_WYG_014-5b"/>
左右並無纎塵　孔六帖裴冕自製巾子工甚人争效<lb/>
之號僕射巾　浣花旅地志拂油巾蜀人奉親之服<lb/>
畱青日札唐巾唐制四脚二繫腦後二繫領下服牢不<lb/>
脱有兩帶四帶之異今進士巾亦稱唐巾兩儀巾後垂<lb/>
飛葉二扇飛簷巾東坡巾云蘓子遺制山谷巾黄庭堅<lb/>
遺制萬字巾上闊而下狹形如萬字鑿子巾如唐巾而<lb/>
去其帶耳　玉燭寳典洛陽人家冬至戴一陽巾　竹<lb/>
樓記戴華陽巾　畱青日札雲巾一名燕尾巾蘓子瞻<lb/>
<pb n="KR3k0061_WYG_014-6a"/>
有謝人惠雲巾詩　丹鉛錄<graphic n="KR2182" url="https://raw.githubusercontent.com/kanripo/KR-Gaiji/master/images/KR2182.png" mimeType="image/png"/>巾説文<graphic n="KR2182" url="https://raw.githubusercontent.com/kanripo/KR-Gaiji/master/images/KR2182.png" mimeType="image/png"/>青絲綬也音<lb/>
闗仲長統昌言身無半通青<graphic n="KR2182" url="https://raw.githubusercontent.com/kanripo/KR-Gaiji/master/images/KR2182.png" mimeType="image/png"/>之綬而竊三辰龍章之<lb/>
服爾雅<graphic n="KR2182" url="https://raw.githubusercontent.com/kanripo/KR-Gaiji/master/images/KR2182.png" mimeType="image/png"/>似<graphic n="KR2182" url="https://raw.githubusercontent.com/kanripo/KR-Gaiji/master/images/KR2182.png" mimeType="image/png"/>組似組東海有之皆以草色似也<graphic n="KR2182" url="https://raw.githubusercontent.com/kanripo/KR-Gaiji/master/images/KR2182.png" mimeType="image/png"/>鹿<lb/>
角菜組海中苔今之燕窠菜也詩人白<graphic n="KR2182" url="https://raw.githubusercontent.com/kanripo/KR-Gaiji/master/images/KR2182.png" mimeType="image/png"/>巾紫<graphic n="KR2182" url="https://raw.githubusercontent.com/kanripo/KR-Gaiji/master/images/KR2182.png" mimeType="image/png"/>巾皆<lb/>
合用此字而俗多用綸<graphic n="KR2182" url="https://raw.githubusercontent.com/kanripo/KR-Gaiji/master/images/KR2182.png" mimeType="image/png"/>自<graphic n="KR2182" url="https://raw.githubusercontent.com/kanripo/KR-Gaiji/master/images/KR2182.png" mimeType="image/png"/>綸自綸豈可混用也<lb/>
畱青日札石季龍以女騎一千為鹵簿皆著紫綸巾織<lb/>
錦袴金銀縷帶五紋織成靴游於戲馬觀魏瓘搗衣賦<lb/>
黄金釵兮碧雲髪白綸巾兮青女月佳人聴兮良未歇<lb/>
<pb n="KR3k0061_WYG_014-6b"/>
則是婦人亦冠白綸巾也　演繁露隋時以白㡊通為<lb/>
慶弔之服國子生服白紗巾晉人著白接䍦竇平酒譜<lb/>
曰接䍦巾也南齊垣崇祖守夀春著白紗帽肩輿上城<lb/>
今人必以為怪古未以白色為忌也　玉堂漫筆襄陽<lb/>
大隄曲有倒著接䍦花下迷盖用白紗作巾南朝雖帝<lb/>
王亦服白紗帽沈攸之所謂大事若克白紗帽共著耳<lb/>
又别有白疊巾白綸巾後世惟凶服乃用白　地理志<lb/>
湖州土貢折皁巾　後漢書靈帝時張角聚衆十六萬<lb/>
<pb n="KR3k0061_WYG_014-7a"/>
皆著黄巾　七修𩔖藁今樂人朝制以碧緑之巾裹頭<lb/>
原唐史李封為延陵令吏人有罪不加杖罰但令裹碧<lb/>
緑巾以辱之隨所犯之重輕以定日數吳人遂以著此<lb/>
服為恥意今吳人罵人妻有淫行者曰緑頭巾及樂人<lb/>
以碧緑之巾裹頭皆此意但又思當時李封何必欲用<lb/>
緑巾及見春秋時有貨妻女求食者謂之娼夫以緑巾<lb/>
裹頭以别貴賤然後知從來已逺李封亦因是以辱之<lb/>
耳　李白詩吳江女道士頭戴蓮花巾　陶宗儀元氏<lb/>
<pb n="KR3k0061_WYG_014-7b"/>
掖庭記麗嬪張阿𤣥乃私製一崑崙巾上起三層中有<lb/>
樞轉玊質金枝紉綵為花團綴於四面又製為蜂蝶雜<lb/>
處其中行則三層磨運百花自揺蜂蝶欲飛皆作攢蕊<lb/>
之狀<lb/>
　　　幘<lb/>
輿服志幘者賾也頭首嚴賾也　應劭漢官儀幘古者<lb/>
卑賤執事不冠者之所服也　演繁露幘者冠下覆髻<lb/>
之巾也史游急就章曰冠幘簪黄結髪鈕顔師古釋之<lb/>
<pb n="KR3k0061_WYG_014-8a"/>
曰幘者韜髪之巾所以整亂髪也當在冠下或單著之<lb/>
揚雄方言曰覆髻謂之幘巾或謂之承露或謂之覆髻<lb/>
皆趙魏間通語也夫其從覆髻而言則顔師古謂為整<lb/>
髪者是也冠冕有旒崔豹古今注以為垂露則承露云<lb/>
者從藉冠言之也漢元帝額有壯髪始進幘服庾凱醉<lb/>
墮幘機上以頭就穿取檀道濟被收脱幘投地皆顔師<lb/>
古謂或單著之者也若其人應著冠則以幘籍其下賤<lb/>
而執事則無冠單著幘也盖始有幘時未以覆髻但韜<lb/>
<pb n="KR3k0061_WYG_014-8b"/>
裏鬢毛使著冠使不䝉面耳凡此言冠而及幘者其冠<lb/>
皆冕冕冒額故必用幘以收髪也　輿服志未冠童子<lb/>
幘無屋者示未成人也入學小童幘用句卷屋者示尚<lb/>
㓜小未逺冒也　輿服志古者有冠無幘秦以為武將<lb/>
首飾為綘帕以表貴賤後稍作顔題漢興續其顔却結<lb/>
之施巾連題却覆之至文帝乃髙顔續為之耳且崇其<lb/>
屋貴賤皆服之　秕言隋禮儀注曰幘始於秦然吳越<lb/>
春秋云公孫聖勸吳王遣下吏太宰嚭王孫駱解冠幘<lb/>
<pb n="KR3k0061_WYG_014-9a"/>
肉袒徒跣稽首謝於句踐是則春秋時已有幘矣　獨<lb/>
斷元帝額有壯髪不欲使人見始進幘服之羣臣皆隨<lb/>
焉然尚無巾如今半幘而已王莽無髪乃施巾故語曰<lb/>
王莽秃幘施屋冠進賢者宜長耳冠惠文者宜短耳各<lb/>
隨所宜　輿服雜事漢桓帝延熹中梁冀誅後京師作<lb/>
幘皆顔短耳長短上長下以為服妖　劉楨答魏文帝<lb/>
牋貂鼲之尾挂侍臣之幘　五雜俎古人幘上加巾冠<lb/>
想因髪不齊之故今網巾是其遺意但幘以布絹為之<lb/>
<pb n="KR3k0061_WYG_014-9b"/>
加屋其上可以代冠今俗名腦包者　演繁露後漢書<lb/>
曰劉俠卿為劉盆子制半頭赤幘續漢書曰半頭幘即<lb/>
空頂幘其上無屋故以為名東宫故事曰太子有空頂<lb/>
幘一枚空頂即半頭也元帝時尚未有巾故東宫用空<lb/>
頂巾者本古也王莽秃幘施屋屋即巾也有顔有屋即<lb/>
異乎空頂矣梁冀改易服制作庳幘狹冠是冀自改莽<lb/>
制損下其屋也　南史王儉作解㪚幘朝野慕之爭相<lb/>
倣效　晉書漢時冠進賢者宜長耳今介幘也冠惠文<lb/>
<pb n="KR3k0061_WYG_014-10a"/>
者宜短耳今平上幘也始時各隨所宜遂因冠為别介<lb/>
幘服文吏平上幘服武官也又有納言幘幘後收又一<lb/>
重廣三寸又立秋日獵服緗幘　唐車服志平上幘者<lb/>
武官衞官公事之服也黑介幘者國官視品府佐謁府<lb/>
國子太學四門生俊士㕘見之服也介幘者流外官行<lb/>
署三品以下登歌工人之服也緑幘者尚食局主膳典<lb/>
膳局典食大官署食官署供膳奉觶之服也　漢書董<lb/>
偃緑幘傅鞲拜謁武帝　漢輿服志凡齋用紺幘耕用<lb/>
<pb n="KR3k0061_WYG_014-10b"/>
青幘秋貙劉用緋幘　通典虎賁羽林即將皆赤幘<lb/>
摯虞決疑要註凡救日食皆著赤幘以助陽也　演繁<lb/>
露東觀漢記載光武初起服赤幘賜段熲赤幘大冠一<lb/>
具孫堅為董卓所圍著赤罽幘潰圍而出皆執事者單<lb/>
幘之證也夫止雨救日執事者皆赤幘未必主為助陽<lb/>
也盖漢以火王其在五徳尚赤耳故董仲舒繁露曰以<lb/>
赤統者幘尚赤是専漢制也　孔六帖朱桃椎益州成<lb/>
都人長史竇軌遺以麂幘委之地不肯服　洛陽伽藍<lb/>
<pb n="KR3k0061_WYG_014-11a"/>
記于闐國國王頭著金冠以雞幘頭垂二尺生絹廣五<lb/>
寸以為飾　緑雲亭雜言明太祖一日微行至神樂觀<lb/>
有道士於燈下結網巾問曰此何物也對曰網巾用以<lb/>
裹頭則萬髪俱齊明日有㫖召道士命為道官取巾十<lb/>
三頂頒於天下使人無貴賤皆裹之也　新知録予讀<lb/>
禮問喪篇親始死雞斯徒跣陳澔注曰雞斯讀為笄纚<lb/>
笄骨笄也纚韜髪之繒也親始死孝子先去冠惟畱笄<lb/>
纚也夫曰纚曰繒字皆從絲是知網巾盖托始於此也<lb/>
<pb n="KR3k0061_WYG_014-11b"/>
道士特變其制而加飾耳<lb/>
　　　幞頭<hi>附帩頭</hi>　<hi>帕頭</hi>
二儀實録古以皁羅三尺裹頭號頭巾黔首以皁絹裹<lb/>
髪亦為軍戎之服後周武帝裁為幞頭　席上腐談幞<lb/>
頭起於周武帝以幅巾裹首故曰幞頭幞字<hi>音伏</hi>與幞被<lb/>
之幞同今訛為僕　曽公𩔖説後周武帝裁為四脚名<lb/>
服頭　身章舉要幞頭有圓頂方頂軟脚硬脚之不同<lb/>
　宋郭思畫論後周以三尺皁絹向後幞髪名折上巾<lb/>
<pb n="KR3k0061_WYG_014-12a"/>
通謂之幞頭隋朝惟貴臣服烏紗帽次用桐木黑漆為<lb/>
巾子裹於幞頭之内前繫二脚後垂二脚貴賤服之而<lb/>
烏帽漸廢則天朝以絲葛為幞頭巾子以賜官開元間<lb/>
始易以羅又别賜供奉官及内臣圓頭宫様巾子至唐<lb/>
末方用漆紗裹之乃今幞頭也　唐史馬周議裹頭左<lb/>
右各三摺象三才重繫前脚法二儀詔從之　唐語林<lb/>
開元中燕公張説當朝冠服以儒者自處𤣥宗嫌其異<lb/>
已賜内様巾子長脚羅幞頭　演繁露幞頭之制裁紗<lb/>
<pb n="KR3k0061_WYG_014-12b"/>
覆首盡韜其髪兩脚繫腦後故唐装悉垂脚其改為硬<lb/>
脚史不載所始莫知其的自何時也孫角談苑載栁玭<lb/>
在東川有從子來省玭不甚顧眎其家人為之叙説房<lb/>
派行第亦不領略僕隸輩相與獻疑曰得毋責敬於君<lb/>
之幞頭也乎姑垂脚入見以占其意可也此郎乃垂下<lb/>
翹翹之尾果𫉬撫接則知當栁玭時幞頭不皆垂脚其<lb/>
尾而下垂者乃其用以為敬也　朱子語録唐人幞頭<lb/>
初止以紗為之後以其軟遂斫木作一山子在前襯起<lb/>
<pb n="KR3k0061_WYG_014-13a"/>
名曰軍容頭其説以為起於魚朝恩一時人爭效之士<lb/>
大夫欲為幞頭則曰為我斫一軍容頭來及朝恩被誅<lb/>
人以為語䜟　語録唐人朝服猶著禮朋幞頭圓頂軟<lb/>
脚今之吏人所冠是也　秦再思洛中紀異昭宗乾符<lb/>
初教坊内教頭張口笑者以銀撚幞頭脚上簪花釵與<lb/>
内人裹之上説乃曰與朕依此様進一枚來上親櫛之<lb/>
復覽鏡大説由是京師貴近效之　清異録廣順初簿<lb/>
閱太廟雜物其間有珠絡平金朝天幞頭一事　清異<lb/>
<pb n="KR3k0061_WYG_014-13b"/>
録郢王鳯厯之叛别制幞頭都如唐巾但更雙脚為仙<lb/>
藤耳其徒號為順裹　洛中紀異昭宗播遷於鳯翔侯<lb/>
王將帥在岐下者皆以珠一顆盤幞頭脚貫以銀線而<lb/>
簪之洎朱梁篡立乃知珠已居人上者久矣　清異録<lb/>
清泰燕服凡兩品幞頭李家寛者漆地加金線稜盤四<lb/>
脚差細　朱子語錄或問長脚幞頭唐莊宗取伶官幞<lb/>
頭戴之後遂為例曰本唐明皇已戴長脚幞頭或云藩<lb/>
鎮僭禮為之遂為此様本朝易以藤織者而以紗冒之<lb/>
<pb n="KR3k0061_WYG_014-14a"/>
近時方易以漆紗甞見南溪沙漠一士夫家尚收得上<lb/>
世所藏幞頭猶是藤織坏子唐制又有兩脚上下者亦<lb/>
莫可曉　夢溪筆談幞頭一謂之四脚乃四帶也二帶<lb/>
繫腦後垂之折帶反繫頭上令曲折附頂故亦謂之折<lb/>
上巾唐制唯人主得用硬脚晚唐方鎮擅命始僭用硬<lb/>
脚本朝幞頭有直脚局脚交脚朝天順風凡五等唯直<lb/>
脚貴賤通服之又庶人所戴頭巾唐人亦謂之四脚盖<lb/>
兩脚繫腦後兩脚繫頷下取其服牢不脱也無事則反<lb/>
<pb n="KR3k0061_WYG_014-14b"/>
繫于頂上今人不復繫頷下兩帶遂為虚設　席上腐<lb/>
談周武所製不過如今之結巾就垂兩角初無帶唐人<lb/>
添四帶以兩角垂前兩角垂後宋又横兩角以鐡線張<lb/>
之庶免朝見之時偶語近時凉緇巾竹絲為骨如凉帽<lb/>
之狀而覆以皁紗易脱易戴夏月最便以此見幞頭之<lb/>
製亦是展轉番騰故其様古今不同如此　演繁露宣<lb/>
和重修鹵簿圖言唐制皆垂脚其後帝服則脚上曲五<lb/>
代漢後漸變平直　後山談叢英宗崩宋次道誤為布<lb/>
<pb n="KR3k0061_WYG_014-15a"/>
幞頭有司遂用民間布喪之服以金漆紗幞頭去其鐡<lb/>
脚而布裹之前繫後垂而不可加冠幞頭之失自次道<lb/>
始也余謂四脚加冠今士大夫喪冠是也大布之冠古<lb/>
也四脚今也於禮為繁矣　朱彧可談衞士順天幞頭<lb/>
有一脚下垂者其儕呼為雕當<hi>入聲</hi>　劉攽詩話李家幞<lb/>
頭天下稱善而必與人乖刺嵗久自以拗李呼　學齋<lb/>
佔俾朝服幞頭乃後魏狄製及後唐而施長脚以同伶<lb/>
優之賤以至於今士夫安之曽莫議其非者　金志國<lb/>
<pb n="KR3k0061_WYG_014-15b"/>
主視朝服䋶紗幞頭　事物紺珠國朝幞頭用漆紗二<lb/>
等展角各長一尺二寸文武官公服同用雜職官用垂<lb/>
帶<lb/>
附帩頭　逸雅綃頭綃鈔也鈔髪使上從也或曰陌頭<lb/>
言其従後横陌而前也齊人謂之㡋言㡋歛髪使上従<lb/>
也　後漢書周黨著穀布綃頭待見尚書注以榖樹皮<lb/>
為綃頭　方言幧頭自闗而西秦晉之郊曰絡頭南楚<lb/>
江湘間曰帞頭自河以北趙魏之間曰幧頭或謂之<graphic n="KR3140" url="https://raw.githubusercontent.com/kanripo/KR-Gaiji/master/images/KR3140.png" mimeType="image/png"/>
<pb n="KR3k0061_WYG_014-16a"/>
或謂之㡋其偏者謂之䰎帶或謂之䰂帶覆結謂之幘<lb/>
巾或謂之覆䰂註自項中而前交額上郤繞髻䰎帶今<lb/>
之偏疊幧頭䰂音菜䰂亦結也覆䰂今結籠是也　困<lb/>
學紀聞玉藻柱士以下皆禪不合而繂積如今作幧頭<lb/>
為之也後漢向栩著絳綃頭注綃當作幧古詩云少年<lb/>
見羅敷脱巾著幧頭<lb/>
帕頭　二儀實錄禹㑹塗山之夕大風雷震有甲步卒<lb/>
千餘人其不被甲者紅綃帕抹其頞自此遂為軍容之<lb/>
<pb n="KR3k0061_WYG_014-16b"/>
服　周祈名義考秦本記更名民曰黔首祭義疏謂以<lb/>
黒布覆首謂之黔首戰國策魏蒼頭鮑彪註謂以青帕<lb/>
首項也　晉書太康中以氈為帕及絡帶袴口　廣博<lb/>
物志雲定興謂宇文述曰入内宿衞必當耳冷乃為製<lb/>
裌頭巾令深袙耳時人學之名為許公袙勢許公述封<lb/>
爵也　席上腐談韓退之元和聖徳詩云以紅帕首盖<lb/>
以紅綃縛其頭即今之抹額也帕首幞頭本只是一物<lb/>
今分為二物<lb/>
<pb n="KR3k0061_WYG_014-17a"/>
　　　帽<hi>附帢</hi>　<hi>接䍦/</hi>　<hi>羃䍦</hi>
通典上古衣毛冒皮則帽之名所由起故釋名曰帽者<lb/>
冒也　晉書帽猶冠也義取蒙覆其首其本纚也古者<lb/>
冠無幘冠下有纚以繒為之後世施幘於冠因或裁纚<lb/>
為帽自乘輿宴居下至庶人無爵者皆服之　漢書鄧<lb/>
通初為刺船郎著黄帽　西京雜記趙飛燕為皇后其<lb/>
女弟遺飛燕金輪紫華帽　魏略管寧在家恒著皁帽<lb/>
　晉書魏明帝著繡帽披縹紈半袖常以見直臣楊阜<lb/>
<pb n="KR3k0061_WYG_014-17b"/>
諫曰此禮何法服邪　中華古今注搭耳帽本胡服以<lb/>
韋為之以羔皮絡縫趙武靈王更以綾絹皁色為之始<lb/>
並立其名爪牙帽子盖軍戎之服也又𨼆太子常以花<lb/>
搭耳帽子以畋獵游宴後賜武臣及内侍従　庶物異<lb/>
名疏膩顔帽也世説林公文度著膩顔　隋志宋齊之<lb/>
間天子宴私著白髙帽士庶以烏太子在上省則帽以<lb/>
烏紗在永福省則白紗　演繁露侯景僭立時著白紗<lb/>
帽而尚披青袍宋泰始元年羣臣欲立湘東王遂引入<lb/>
<pb n="KR3k0061_WYG_014-18a"/>
西臺登御座著白紗帽按此即白紗帽乃人主之服故<lb/>
以此為定　宋書沈慶之患頭風好著狐皮帽羣蠻號<lb/>
曰蒼頭公　北史吐谷渾慕利延遣使通宋獻烏丸帽<lb/>
　南史齊永明中百姓忽著破後帽自建業流於四逺<lb/>
貴賤翕然服之此服妖也　宛委餘編齊永明末年民<lb/>
間製倚勸帽建武中帽裠覆頂東昏侯斷之東昏時羣<lb/>
小又造四種帽因勢為名一曰山鵲歸林二曰兔子度<lb/>
坑三曰反縛黃離嘍四曰鳯凰度三橋皆服妖也　南<lb/>
<pb n="KR3k0061_WYG_014-18b"/>
史東昏侯時百姓皆著下屋白紗帽而反裙覆頂東昏<lb/>
曰裙應在下今更在上禁之百姓反裙向下東昏又令<lb/>
左右作逐鹿帽形甚窄狹後果有逐鹿之事又與羣小<lb/>
别立帽騫其口而舒兩翅名鳯度三橋皆用金寳親自<lb/>
著之又作著調帽鏤以金玉間以孔翠梁武帝宅在三<lb/>
橋而鳯度之鳯翔之騐　南史齊潘貴妃乘卧輿帝騎<lb/>
従著金薄帽有錦繡諸帽數十種　南史齊王儉作斜<lb/>
揷帽朝野慕之相與倣效　南史徐龍駒常住含章殿<lb/>
<pb n="KR3k0061_WYG_014-19a"/>
著黄綸帽　南史天監中髙麗遣使齎綿帽供養誌公<lb/>
　中華古今注大帽子本巖叟草野之服也至後魏文<lb/>
帝詔百官常以立冬日貴賤通戴謂之溫帽　廣博物<lb/>
志周獨孤信馳馬帽微側人遂為側帽　北史齊宗道<lb/>
暉好著髙翅帽　北史髙昻為司徒公好著小帽世因<lb/>
稱司徒帽　北史梁蕭察惡見人髪白擔輿者夏月則<lb/>
加蓮葉帽　陶穀清異録張崇帥廣在鎮不法従者數<lb/>
千人出遇雨雪皆頂蓮花帽所費油絹不知紀極市人<lb/>
<pb n="KR3k0061_WYG_014-19b"/>
稱曰雨仙　郭思畫論閻立本圖昭君戴帷帽以據鞍<lb/>
殊不知帷帽創従隋代帷帽如今之席帽周回垂網<lb/>
事物原始唐車服志曰帷帽創於隋代永徽中拖裙及<lb/>
頸今世士人往往用皁紗全幅綴於油帽或氈笠之前<lb/>
以障風塵為逺行之服盖本於此又有面衣前後全用<lb/>
紫羅為幅下垂雜以他色為四帶垂於背為女子逺行<lb/>
乘馬之用亦曰面帽　中華古今注席帽本古之圍帽<lb/>
也男女通服之以韋為之四周垂絲網之施以珠翠丈<lb/>
<pb n="KR3k0061_WYG_014-20a"/>
夫去飾煬帝淫侈欲見女子之容詔去帽戴幞頭巾子<lb/>
幗也以皁羅為之丈夫藤席為之骨鞔以繒乃名席帽<lb/>
至馬周以席帽油御雨従事　唐實錄唐初以縠為帽<lb/>
以隔塵也北齊制唯天子紗帽臣下戎帽時王歸彦平<lb/>
秦特賜以紗帽　中華古今注武徳九年十一月太宗<lb/>
詔曰自今以後天子服烏紗帽百官士庶皆同服之<lb/>
朝野僉載唐趙公長孫無忌以烏羊毛為渾脱氈帽天<lb/>
下慕之名其帽為趙公渾脱　開元遺事汝陽王璡戴<lb/>
<pb n="KR3k0061_WYG_014-20b"/>
砑光帽子打曲明皇自摘槿花置之帽上帽極滑久而<lb/>
放安號曰花奴帽　湘煙録西王母宴羣仙有舞者帶<lb/>
砑光帽帽上簪花舞山香一曲曲未終花皆落去　粧<lb/>
樓記何充以蜻蜓帽贖翡翠指環　李濟翁資暇録永<lb/>
貞之前組藤為盖曰席帽取其輕也後或以太薄冬則<lb/>
不禦霜寒夏則不障暑氣乃細色罽代藤曰氈帽貴其<lb/>
厚也非崇貴莫戴而人亦未尚元和十年六月裴晉公<lb/>
之為臺丞自化理第早朝時青鎮一帥拒命俾㨗步張<lb/>
<pb n="KR3k0061_WYG_014-21a"/>
宴等傅刃伺便謀害至里東門導炬之下霜刃歘飛時<lb/>
晉公繄帽是賴刃不即及而帽折其簷既脱禍朝貴乃<lb/>
尚之布素之士亦皆戴焉太和末又染繒而復代罽曰<lb/>
疉綃帽雖示其妙與氈帽之庇懸矣㑹昌以來吳人衒<lb/>
巧抑有結絲帽若網其巧之淫者織花鳥相厠焉近又<lb/>
染藤為紫復以輕相尚　瑣碎録羅𨼆帽輕巧簡便省<lb/>
樸人竊倣學相傳為減様方平帽　清異録韓熙載在<lb/>
江南造輕紗帽匠者謂為韓君輕格　五代史蜀王衍<lb/>
<pb n="KR3k0061_WYG_014-21b"/>
晚年俗競為小帽僅覆其頂俛首即墮謂之危腦帽衍<lb/>
以為不祥禁之而衍好戴大帽　清異録南漢僭創小<lb/>
國乃作平頂帽自冠之由是風俗一變皆以安豐頂為<lb/>
尚　隣幾雜志近嵗都下裁翠紗帽直一千至於下俚<lb/>
恥戴京紗帽御帽例用京紗未甞改易也　朱子語錄<lb/>
桶頂帽乃𨼆士之服　外書伊川常服髙帽桶八寸簷<lb/>
半寸置繫絛曰此野人之服也　談記士大夫近年效<lb/>
東坡桶髙簷短名帽曰子瞻様　石林燕語余見大父<lb/>
<pb n="KR3k0061_WYG_014-22a"/>
家居及燕見賓客率多頂帽而繫勒帛帽下帶小冠簪<lb/>
以帛作横幅約髪號額子處室中則去帽見冠簪或用<lb/>
頭巾也　事物紺珠圓帽元世祖出獵惡日射目以樹<lb/>
葉置胡帽前其後雍古剌氏乃以氈片置前後今大簷<lb/>
帽　元氏掖庭記后妃侍従冠步光泥金帽　畱青日<lb/>
札輿服志曰官民皆戴帽其簷或圓或前圓後方或樓<lb/>
子盖兠鍪之遺制也所云樓子即今南方村中小兒所<lb/>
戴五采帽金線帽皆元俗也　事物紺珠國朝堂帽象<lb/>
<pb n="KR3k0061_WYG_014-22b"/>
唐巾制用硬盔鐡線為硬展脚列職朝堂之上乃敢用<lb/>
俗直曰紗帽　七修𩔖藁今之紗帽謂之堂帽對私小<lb/>
而言非唐帽也唐則稱巾耳　事物紺珠中官帽洪武<lb/>
十九年創制休儀三山帽用紗裹之増方帶二條於後<lb/>
無官者頂後垂方紗一幅曰内使帽初髙麗未服髙廟<lb/>
知其王之冠乃制之命諸内侍冠之因謂其使者曰如<lb/>
汝者皆供使令汝主乃欲崛强耶使者歸言遂降　事<lb/>
物紺珠小帽六瓣金縫上員平下綴檐國朝倣元制民<lb/>
<pb n="KR3k0061_WYG_014-23a"/>
服瓦楞帽結牛馬尾作　實録羌人首服以羊毛為之<lb/>
謂之氈帽即今氈笠秦漢競服之　巖棲幽事桐帽本<lb/>
蜀人作以桐木作而漆之　畱青日札鎖鎖帽回紇用<lb/>
鎖鎖木根制之為帽火燒不滅亦不作灰　燕閒錄樂<lb/>
府中有蘇幕遮乃髙昌婦人所戴油帽髙昌西域國西<lb/>
州也　魏略夫餘國以金銀飾帽　南史鄧至國呼帽<lb/>
曰突何　原始秘書唐武后幸馮小保使為僧改名懐<lb/>
義封梁國公故衣帽皆用朝扮冠有五福曰毗盧或施<lb/>
<pb n="KR3k0061_WYG_014-23b"/>
以八寳或嵌以金玉餘僧皆如之　元李材解酲語國<lb/>
初起圓殿於西宫中以居西僧僧官皆著茜帽　事物<lb/>
紺珠毘羅帽寳公帽僧伽帽山子帽班吒帽瓢帽六和<lb/>
巾頂包八者皆釋冠也<lb/>
帢　韻書弁缺四隅謂之帢一曰按頭使下故曰帢<lb/>
埤蒼帢帽也　晉五行志魏武以天下凶荒資財乏匱<lb/>
始擬古皮弁裁縑帛為白帢又初魏造白帢横縫其前<lb/>
以别後名之曰顔帢傳行之至永嘉間稍去其縫名無<lb/>
<pb n="KR3k0061_WYG_014-24a"/>
顔帢　晉輿服志成帝咸和九年制聴尚書八座丞即<lb/>
門下三省侍郎乘車白㡊低帷出入掖門又二宫直官<lb/>
著烏紗㡊往往士人燕居皆著㡊矣<lb/>
接䍦　韻府白鷺蓑江東人取白鷺頭上翰秀為接䍦<lb/>
帽戴因名白鷺蓑　爾雅注鷺頭翅背上皆有長翰毛<lb/>
今江東人取以為睫䙰名之曰白鷺縗　酉陽雜俎武<lb/>
寧蠻好著芒心接䍦名曰苧綏　庶物異名疏接䍦乃<lb/>
山簡游習池醉而倒著歸者一名白鷺縗縗一作蓑魏<lb/>
<pb n="KR3k0061_WYG_014-24b"/>
有白帢之制猶白接䍦白綸巾白帽也<lb/>
羃䍦　孔氏雜説齊隋婦人施羃䍦全身障蔽也唐永<lb/>
徽以後皆用帷帽拖裙到頸漸為淺露若今之盖頭矣<lb/>
　北史秦王俊有巧思毎親運斤斧工巧之器飾以珠<lb/>
玉為妃作七寳羃䍦重不可載以馬負之而行　中華<lb/>
古今注羃䍦者唐武徳貞觀年中宫人騎馬多著羃䍦<lb/>
至神龍末羃䍦殆絶其羃䍦之象𩔖今之方巾全身障<lb/>
蔽繒帛為之若便於事非乘車轝及坐檐子即此制誠<lb/>
<pb n="KR3k0061_WYG_014-25a"/>
非便於時也開元初宫人馬上著胡帽靚粧露面士庶<lb/>
咸效之至天寳年中士人之妻著丈夫靴衫鞭帽内外<lb/>
一體也<lb/>
　　　笠<lb/>
事林廣記笠子古者雖出於外國今世俗皆頂之或以<lb/>
牛尾馬尾為之或棕或皁羅皁紗之𩔖為之　事物紺<lb/>
珠笠織竹為禦雨具　毛詩臺笠緇撮注臺夫須也<lb/>
貴州圖經郡有葵可以為笠謂之葵笠　屠隆游具箋<lb/>
<pb n="KR3k0061_WYG_014-25b"/>
有細藤作笠方廣二尺四寸以皁絹蒙之綴簷以遮風<lb/>
日名雲笠有竹絲為之上以槲葉細宻鋪盖名葉笠有<lb/>
竹絲為之上綴鶴羽名羽笠三者最輕便甚有道氣<lb/>
卓氏藻林簦笠備雨器也國語簦笠相望於安陵　符<lb/>
子有澤火者冠霞笠兼莎裳褐衣緩步而去　世説謝<lb/>
靈運好戴曲柄笠　庶物異名疏管子曰農夫首戴茅<lb/>
蒲茅蒲蒲笠也　老子傳得時則駕不得其時則蓬累<lb/>
而行注積累蓬蒻若今之笠然首戴之而行　名義考<lb/>
<pb n="KR3k0061_WYG_014-26a"/>
程曉伏日詩今世褦襶子觸熱到人家諸韻書訓褦襶<lb/>
為不曉事二字従衣何以云不曉事盖褦襶凉笠也以<lb/>
竹為之蒙以帛若絲繳簷戴之以遮日炎暑戴笠見人<lb/>
必不曉事者也　墨莊漫録白題乃胡人為氈笠也子<lb/>
美所謂胡舞白題斜　庶物異名疏雲南風俗首戴次<lb/>
工製如漁笠覆以黒氈親故雖久别無拜跪惟取次工<lb/>
以為禮　本草破笠名為敗天公燒灰酒服治鬼疰<lb/>
詞林海錯黄蘗逢異僧至天台江漲不能渡異僧以笠<lb/>
<pb n="KR3k0061_WYG_014-26b"/>
浮去<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷十四<lb/>
</p>
<p>
</p>
  </div>
</body>
</text>
</TEI>
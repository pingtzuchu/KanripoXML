<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷七十九</head>
    <p>
<pb n="KR3k0061_WYG_079-1a"/>
欽定四庫全書<lb/>
　格致鏡原卷七十九　　　大學士陳元龍撰<lb/>
　　鳥𩔖<hi>三</hi>
　　　烏<lb/>
總論　春秋運斗樞瑤光星散而為烏　徐整三五厯<lb/>
天地之初有三白烏主生衆烏　爾雅烏鵲醜其掌縮<lb/>
注飛縮脚腹下　夏小正七月黑鳥浴黑鳥烏也浴謂<lb/>
乍上乍下也　禽經哀烏吟夜烏之失雄雌則夜啼<lb/>
<pb n="KR3k0061_WYG_079-1b"/>
管子烏隼之交初雖相讙後必相咄　埤雅烏傳涎而<lb/>
孕　潛確𩔖書俗云烏飛翅重知天将雨蓋烏陽物也<lb/>
感隂氣而重故俗以此占雨候　酉陽雜俎烏鳴地上<lb/>
無好聲人臨行烏鳴而前引多喜　合璧事𩔖世有傳<lb/>
隂陽局鴉經謂東方所著大畧先數其聲第一聲即是<lb/>
甲聲以十干數之辨其聲緩急以定吉凶　埤雅烏性<lb/>
極夀三鹿死後能倒一松三松死後能倒一烏　説文<lb/>
率烏者繫生烏以来之名㘥<hi>音由</hi>　抱朴子取烏之未生<lb/>
<pb n="KR3k0061_WYG_079-2a"/>
毛者以丹和牛肉使吞之至長羽毛皆赤殺隂乾搗服<lb/>
夀五百嵗　張勃吳錄彭澤有烏能接丸行者丸飯投<lb/>
之髙下無失　潛居錄巴陵鴉不畏人除夕婦女各取<lb/>
一隻以米果食之眀旦各以五色縷繫於鴉頸放之視<lb/>
其方向卜一嵗吉凶其占甚多大畧云鴉子東興女紅<lb/>
鴉子西喜事臨鴉子南利桑𧖟鴉子北織作息甚驗又<lb/>
元旦梳頭先以<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>理其羽毛祝曰願我婦女黰髮髟髟<lb/>
惟百斯年似其羽毛故楚人謂女髻為鴉髻　戒菴漫<lb/>
<pb n="KR3k0061_WYG_079-2b"/>
筆邊上老鴉紅嘴紅脚剪舌教之能言亦如鴝鵒<lb/>
詳𩔖　廣雅純黑而反哺者謂之烏小而腹下白不反<lb/>
哺者謂之雅烏白項而羣飛者謂之燕烏白脰烏也鴉<lb/>
烏鸒也　格物總論烏鴉别名種𩔖亦繁有小而多羣<lb/>
腹下白者名鴉烏有小觜而白比他烏微小長而反哺<lb/>
其母者名慈烏今有一種大喙及白頸而不能反哺者<lb/>
非慈烏南人謂之鬼雀鳴則凶咎　古今注烏一名鷙<lb/>
鳥　通俗文白頭烏謂之鶷<graphic n="KR1534" url="https://raw.githubusercontent.com/kanripo/KR-Gaiji/master/images/KR1534.png" mimeType="image/png"/>　詩義問有鵯烏雅烏<lb/>
<pb n="KR3k0061_WYG_079-3a"/>
楚烏也　爾雅燕烏山烏鳶烏燕白脰烏鸀山烏注鸀<lb/>
似烏而小赤觜穴乳出西方　庶物異名疏周禮注烏<lb/>
謂卑居䟽正義云鸒卑居又名雅烏續博物志以卑居<lb/>
為楚烏　禽經慈烏曰孝鳥長則反哺其母大觜烏否<lb/>
　運斗樞烏屬陽陽氣仁故反哺　禽經烏之巨觜者<lb/>
善避矰弋彈射曰善警　埤雅烏一名鴉其名自呼烏<lb/>
見異則噪故以為烏霍烏霍歎所異也今人聞鵲噪則<lb/>
喜聞烏噪則唾以烏見異則噪故輒唾其凶也　事物<lb/>
<pb n="KR3k0061_WYG_079-3b"/>
原始鬼雀謂之老鵶　南史有朝烏者旦旦集髙昌王<lb/>
殿前為行列不畏人日出然後散去　水經注武周縣<lb/>
火山亦名榮臺其山出雛烏形𩔖雅烏純黑而姣好音<lb/>
與之同繢彩紺發觜若丹砂性馴良而易附弁童幼子<lb/>
捕而執之　廣博物志鴉舅似鴉而小黒色觜邊有毛<lb/>
甚勁能逐鴉鴉見避之一名鴉兢　宋書白烏王者宗<lb/>
廟肅敬則至　拾遺記晉文公焚林以求介之推有白<lb/>
鵶遶烟而噪　酉陽雜俎晉時營道縣令何潛之於縣<lb/>
<pb n="KR3k0061_WYG_079-4a"/>
界得烏大如白鶩膝上髀下自然有銅環貫之　五行<lb/>
志貞元十八年六月烏集徐州之滕縣嗛柴為城中有<lb/>
白烏一碧烏一也　禮斗威儀君乗木而王其政升平<lb/>
南海輸以蒼烏　宋書蒼烏者賢君修行孝慈於萬姓<lb/>
不好殺生則来　瑞應圖文王時見蒼烏王者孝悌則<lb/>
至　吕覽文王之時赤烏銜丹書集於周社故其色尚<lb/>
赤　瑞應圖赤烏武王時銜榖至屋上兵不血刃而殷<lb/>
服　拾遺記越王入國丹烏夾王而飛故勾踐得入國<lb/>
<pb n="KR3k0061_WYG_079-4b"/>
也起望烏臺言烏之異也　抱朴子熒惑火精生朱鳥<lb/>
朱鳥赤烏也　藝文𩔖聚古今注所謂赤烏者朱鳥也<lb/>
其所居髙逺日中三足烏之精降而生三足烏何以三<lb/>
足陽數竒也是以有虞至孝三足集其庭曽參鋤𤓰三<lb/>
足萃其冠　淮南子日中有踆烏注踆蹲止不行謂三<lb/>
足也　括地圖崑崙山在弱水中非乗龍不得至有三<lb/>
足神烏為西王母取食　宋書三足烏王者慈孝天地<lb/>
則至　古今注成帝河平四年白烏集孝文廟殿下黑<lb/>
<pb n="KR3k0061_WYG_079-5a"/>
烏従之章帝元和二年三足烏集沛國三年代郡髙柳<lb/>
烏子生三足大如雞色赤頭上有角長寸餘和帝元興<lb/>
元年白烏一見廬江足皆赤　廣博物志烏千嵗而五<lb/>
色<lb/>
稱號　漢書成帝時御史府中列柏樹常有野烏數千<lb/>
棲宿其上晨去暮来號曰朝夕烏　朝野僉載唐魏伶<lb/>
為西市丞養一赤觜烏毎於衆人中乞錢人取一文而<lb/>
銜以送伶處日收數百時人號為魏丞烏　北夢瑣言<lb/>
<pb n="KR3k0061_WYG_079-5b"/>
崔希喬以仁孝稱其在并州㕔前叢葦上有小烏如鷦<lb/>
鷯来巢孕卵五色如雞子雛見月餘五色成文大如鵞<lb/>
馴擾閒暇頃之飛翔時歸舊所號兵曹烏　清異錄禮<lb/>
部郎康凝畏妻妻嘗病求烏鴉為藥而積雪未消難以<lb/>
網捕妻大怒凝渉泥出郊用粒食引致一枚同省劉向<lb/>
賢戲之曰聖人以鳳凰来儀為瑞君獲此免禍可謂黑<lb/>
鳳凰矣　彚苑詳註王元之移蘄州聞啼烏問其名或<lb/>
對曰此名蘄州鬼　吳船錄巫峽神女廟前有馴鴉客<lb/>
<pb n="KR3k0061_WYG_079-6a"/>
舟將来則迓於數里外舟過亦送數里土人謂之神鴉<lb/>
　楊慎外集峽中養鴉雛帶銅錫環獻神名曰烏鬼<lb/>
法苑珠林波羅奈國有一烏王其烏名曰蘇弗多羅烏<lb/>
王有妻名曰蘇弗舎利　赤<graphic n="KR2820" url="https://raw.githubusercontent.com/kanripo/KR-Gaiji/master/images/KR2820.png" mimeType="image/png"/>鳥喻經昔有烏名曰拘<lb/>
耆逰在叢林樹産孺諸子在於樹上<lb/>
烏異　史記武王渡河既渡有火自上復於下至於王<lb/>
屋流為烏其色赤其聲魄　唐書徳宗時鄭汴二州羣<lb/>
烏皆入田緒李納境銜木為城髙二三尺方十餘里緒<lb/>
<pb n="KR3k0061_WYG_079-6b"/>
納命焚之信宿如故烏口皆流血　演繁露老杜詩曰<lb/>
家家養烏鬼沈存中曰烏鬼者鸕鷀也元微之甞投簡<lb/>
陽明洞有詩曰鄉味有珍蛤家神愛事烏乃知唐俗真<lb/>
有一鬼正名烏鬼謂為鸕鷀殆臆度耶又國史補裴中<lb/>
令節度江陵甞遣軍將譚洪受同王稹徃嶺南幹集至<lb/>
桂林館有烏在竹林中稹偶擲石擊中其腦以死㑹洪<lb/>
受病逗留於後稹先逹江陵中令疑訝忽夢洪受訴言<lb/>
道為王稹所殺棄其尸竹林中裴大以為異亟付獄治<lb/>
<pb n="KR3k0061_WYG_079-7a"/>
稹自誣伏法而洪受乃至始知是烏鬼報讐也此説甚<lb/>
怪然有以知唐俗謂烏能神直至於是則其祠而事之<lb/>
有自来矣<lb/>
　　　鵲<lb/>
總論　易通卦驗鵲者陽鳥先物而動先事而應見於<lb/>
木風之象　爾雅鵲鵙醜其飛也翪注言其飛不能翺<lb/>
翔竦翅上下而已　禽經鵲乾鵲也上下風鳴則孕<lb/>
禮記季冬之月鵲始巢　淮南子鵲巢知風之所起又<lb/>
<pb n="KR3k0061_WYG_079-7b"/>
乾鵲知来而不知往知来嵗多風則巢於下枝而不知<lb/>
童子探其卵　博物志鵲巢開口避太嵗而向太乙此<lb/>
非才智任自然也　遯齋間覽鵲有𨼆巢木故鷙鳥不<lb/>
能見　埤雅鵲知人喜作巢取在木杪枝不取墮地者<lb/>
皆傳枝受卵　通鑑太宗貞觀中忽有白鵲營巢於寢<lb/>
殿前槐上共巢合歡如腰鼓　酉陽雜俎貞元三年中<lb/>
書省梧桐樹上有鵲以泥為巢焚其巢可禳狐魅　珍<lb/>
珠船鵲巢中必有梁崔圓相公妻在家時與姊妹戲於<lb/>
<pb n="KR3k0061_WYG_079-8a"/>
後園見二鵲搆巢共銜一木如筆管大尺餘安巢中衆<lb/>
悉不見俗言見鵲上梁必貴　田家雜占鵲巢低主水<lb/>
髙主旱俗傳鵲意既預知水則云終不使我没殺故意<lb/>
愈低既預知旱則云終不使我曬殺故意愈髙　禽經<lb/>
靈鵲兆喜　墨客揮犀鵲聲吉多而凶少故俗呼喜雀<lb/>
古所謂乾巢是也　格物總論鵲聲揸揸然南人聞其<lb/>
噪則喜北人聞其噪則悲未必鵲之知吉凶蓋人自為<lb/>
之悲喜耳　爾雅翼七月七日鵲無故皆髠相傳以為<lb/>
<pb n="KR3k0061_WYG_079-8b"/>
是日河鼓與織女㑹於漢東役鵲為梁以渡故毛皆脱<lb/>
去　風土記烏鵲填河成橋而渡織女　天𤣥主物簿<lb/>
鵲啄槐實結玊於腦謂之鵲玊此鵲終嵗不復鳴噪雖<lb/>
巢而無胎卵又戴玊之鵲巢於竹與燕同羣　雜五行<lb/>
書埋鵲一枚溝中辟盗賊奸邪　投荒錄番禺人逢端<lb/>
午日採鵲巢中獲兩小石號鵲枕此日得之者佳婦人<lb/>
遇之有抽金簪解耳璫而償其值者蓋取以為媚男藥<lb/>
也　淮南萬畢術鵲腦令人相思取雌雄鵲各一燔之<lb/>
<pb n="KR3k0061_WYG_079-9a"/>
四道丙寅日與人共飲酒置腦酒中則相思也　本草<lb/>
五月五日鵲腦入術家用　𤣥覽石得鵲髓則化　𩔖<lb/>
従鵲鳴在上蝟反不行　清異錄腽肭臍不可多得野<lb/>
鵲久食積功固亦峻𦂳蓋家常腽肭臍也　庶物異名<lb/>
疏衛象詩鵲血調弓濕未乾則鵲血可以調弓　通雅<lb/>
喜鵲曰乾鵲性惡濕故謂之乾王安石以乾鵲音䖍謂<lb/>
健鵲也張華陶𢎞景皆謂鵲為飛駁以其色雜也　古<lb/>
今注鵲一名神女　奚囊橘柚𡊮伯文七月六日過髙<lb/>
<pb n="KR3k0061_WYG_079-9b"/>
唐遇雨宿於山家夜夢女子甚都自稱神女伯文欲留<lb/>
之神女曰明日當為織女造橋違命之辱伯文驚覺天<lb/>
已辨色啓忩視之有羣鵲東飛有一稍小者従窻中飛<lb/>
去是以名鵲為神女也　清異錄漢蒙州刺史龍驤武<lb/>
人父名碏諱之郡人呼鵲曰不奈何　傳燈錄昔如来<lb/>
在雪山芻尼巢於頂上佛既成道芻尼受報為那提國<lb/>
王芻尼野鵲子　金坡遺事學士院有雙鵲甞棲于西<lb/>
軒海棠枝上毎學士㑹食必徘徊翔集於玉堂之上略<lb/>
<pb n="KR3k0061_WYG_079-10a"/>
無驚畏因謂之靈鵲或鳴噪必有大詔令或宣召事<lb/>
詳𩔖　拾遺記圓嶠之山名環丘上有湖方千里多大<lb/>
鵲髙一丈羣飛於湖際銜採不周之粟於環丘之上又<lb/>
周成王二十四年塗修國獻丹鵲孟夏時鵲脱易毛羽<lb/>
聚以為扇　莊子莊周逰於雕陵之樊<hi>樊蕃也逰於栗園</hi>覩一<lb/>
異鵲自南方来翼七尺目大運寸<hi>周迴一寸</hi>感周之顙而集<lb/>
於栗林　拾遺記章帝永寧元年條支國来貢異瑞有<lb/>
鳥名鳷鵲形髙七尺解人語其國太平則鳷鵲羣翔昔<lb/>
<pb n="KR3k0061_WYG_079-10b"/>
漢武帝時四夷賓服有獻馴鵲若有喜樂事則鼓翼翔<lb/>
鳴按莊周云雕陵之鵲蓋其𩔖也　事物紺珠綠鵲紫<lb/>
鵲宋太宗時見　墨客揮犀䕫峽間有子母鵲比常鵲<lb/>
差大雌䧺未甞相離虞者必雙得之閉雌於籠中縦䧺<lb/>
出食食飽輒歸縦雌亦然若雙縦則徑去不復返矣<lb/>
禽經練鵲一名帶鳥俗名夀帶鳥似山鵲而小頭上披<lb/>
一帶雌者短尾䧺者長尾　事物紺珠練鵲似鵲而小<lb/>
尾長色白又名拖白練<lb/>
<pb n="KR3k0061_WYG_079-11a"/>
鵲異　述異記有鵲啣火於清溪之上鵲化成龍　墨<lb/>
子公輸削竹木為鵲鵲成飛三日不下　後漢書張顥<lb/>
為梁相有山鵲飛翔化為圓石顥椎破之得一金印文<lb/>
曰忠孝侯印<lb/>
　　　鳩<lb/>
禮鷹化為鳩然後設蔚羅　京房占七月鳩化為鷹<lb/>
埤雅周官羅氏仲春獻鳩以養國老蓋鳩性不噎食之<lb/>
且復助氣故也　小史集雅鳩方目　禽經鳩生三子<lb/>
<pb n="KR3k0061_WYG_079-11b"/>
一為鶚　嚴粲詩緝左傳五鳩備見詩經祝鳩鵓鳩也<lb/>
四牡嘉魚之鵻是也雎鳩關關雎鳩之鳩是也鳲鳩布<lb/>
穀也曹風之鳲鳩是也鷞鳩大明之鷹是也鶻鳩鸒鳩<lb/>
非斑鳩小宛之鳴鳩無食桑葚之鳩是也<lb/>
祝鳩　埤雅祝鳩性壹而孝　方言鷱<hi>音臯</hi>其<graphic n="KR1891" url="https://raw.githubusercontent.com/kanripo/KR-Gaiji/master/images/KR1891.png" mimeType="image/png"/>鳩謂之<lb/>
鸊鷱自關而西秦漢之間謂之鵴鳩其大者謂之鳻鳩<lb/>
<hi>鳻音斑</hi>其小者謂之<graphic n="KR1891" url="https://raw.githubusercontent.com/kanripo/KR-Gaiji/master/images/KR1891.png" mimeType="image/png"/>鳩或謂之䳫鳩<hi>䳫音葵</hi>或謂之䳕鳩<lb/>
<hi>䳕音浮</hi>梁宋之間謂之鷦䲩詩疏鵻其今小鳩也一名䳕<lb/>
<pb n="KR3k0061_WYG_079-12a"/>
鳩幽州人或謂之鷱<graphic n="KR1991" url="https://raw.githubusercontent.com/kanripo/KR-Gaiji/master/images/KR1991.png" mimeType="image/png"/>　埤雅少皥氏以鳥名官鵻鳩<lb/>
孝故為司徒主教民籍虞槐賦曰春棲教農之鳥即鵻<lb/>
是也鵻今鳻鳩也壹宿之鳥壹宿壹於所宿之木一名<lb/>
荆鳩一名楚鳩一名䳕鳩一名乳鳩一名鵴鳩一名<graphic n="KR1891" url="https://raw.githubusercontent.com/kanripo/KR-Gaiji/master/images/KR1891.png" mimeType="image/png"/>
鳩一名䳫鳩鵻與鳲鳩皆壹鳥也故有尸祝之號　爾<lb/>
雅翼詩曰翩翩者鵻毛傳云鵻鳺鴀也一宿之鳥鄭箋<lb/>
云鳥之謹慤者人皆愛之此是謹慤孝順之鳥也　庶<lb/>
物異名疏詩傳鵻夫不<hi>音巫浮</hi>也李廵曰今楚鳩也爾雅<lb/>
<pb n="KR3k0061_WYG_079-12b"/>
翼云頭有贅物之拙者不能為巢纔架數枝往往破卵<lb/>
無巢不能居天將雨則逐其雌霽則呼而返之按此則<lb/>
是鳥孝而不義者得毋以衛母故而暫逐其雌乎　廣<lb/>
志楚鳩一名㘁咷　格物論祝鳩䳡鳩也䳡鳩一名鵓<lb/>
鳩一名斑鳩一名斑佳有斑者有無斑者有灰色者有<lb/>
小者有大者　本草斑鳩春化為黄褐侯秋分化為斑<lb/>
鵻　埤雅斑鳩似鵓鳩而大鵓鳩灰色無繡項隂則屏<lb/>
逐其匹時晴則呼之語曰天將雨鳩逐婦是也斑鳩項<lb/>
<pb n="KR3k0061_WYG_079-13a"/>
有繡文斑然故曰斑鳩　庶物異名疏本草斑鳩春分<lb/>
則化為黄褐侯埤雅云鴞大如斑鳩綠色所鳴其民有<lb/>
禍一名黄禍侯鵻所化也　田家雜占鳩鳴有還聲者<lb/>
謂之呼婦主晴無還聲者謂之逐婦主雨<lb/>
鳲鳩　爾雅鳲鳩鴶鵴注今之布穀也江東呼為穫穀<lb/>
　禽經鳲鳩戴勝布穀也注揚䧺曰鳲鳩戴勝生樹穴<lb/>
中不巢生爾雅鵖□戴鵀鵀即首上勝也頭上毛起故<lb/>
曰戴勝而農事方起此鳥飛鳴於桑間云五穀可布種<lb/>
<pb n="KR3k0061_WYG_079-13b"/>
也故曰布穀月令曰戴勝降於桑一名桑鳩仲春鷹所<lb/>
化也　物𩔖相感志布穀腦骨陳藏器云人收之宜夫<lb/>
婦帶之令夫妻愛敬五月五日收佩男左女右或置木<lb/>
中其骨自然相隨若生　方言鳲鳩<hi>按爾雅即布穀非戴勝也或云鸇皆</hi>
<hi>失之也</hi>燕之東北朝鮮洌水之間謂之鶝䲹<hi>福丕兩音</hi>自關而<lb/>
東謂之戴鵀東齊海岱之間謂之戴南南猶鵀也<hi>此亦語楚</hi>
<hi>聲轉也</hi>或謂之鶭鸅<hi>按爾雅説戴鵀下鶭鸅自别一鳥名方言似依此義又失也</hi>或謂<lb/>
之戴鳻或謂之戴勝東齊吳揚之間謂之鵀自關而西<lb/>
<pb n="KR3k0061_WYG_079-14a"/>
謂之服鶝或謂之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鶝又布穀自關而東梁楚之間謂<lb/>
之擊穀　詩疏鳲鳩鴶鵴今梁宋之間謂布穀為鴶鵴<lb/>
一名擊穀一名桑鳩按鳲鳩有均一之徳飼其子旦従<lb/>
上而下暮従下而上平均如一　埤雅鳲鳩秸鞠一名<lb/>
搏黍今之布穀江東呼為郭公牝牡飛鳴以翼相拂不<lb/>
自為巢居鵲之成巢　韻府<graphic n="KR2608" url="https://raw.githubusercontent.com/kanripo/KR-Gaiji/master/images/KR2608.png" mimeType="image/png"/>
                    <graphic n="KR3165" url="https://raw.githubusercontent.com/kanripo/KR-Gaiji/master/images/KR3165.png" mimeType="image/png"/>鳥名布穀也　禽經<lb/>
注鳲鳩雌飛則随雌止則止雌常在前也蜀謂之拙鳥<lb/>
不善營巢取鳥巢居之雖拙而安處也䧺呼晴雌鳴隂<lb/>
<pb n="KR3k0061_WYG_079-14b"/>
　埤雅鳲鳩性壹而慈　戒菴漫筆布穀鳥當四五月<lb/>
插秧時自呼其名分明云布穀布穀因重疊其聲人驟<lb/>
聞之音相近而疑似如云郭公郭婆又如云看𧖟看火<lb/>
今人遂稱為看𧖟看火鳥亦稱郭公鳥失其本名矣<lb/>
七修𩔖藁鷹化為鳩鷹鷙鳥也鷂鸇之屬鳩即今之布<lb/>
穀章龜經曰仲春之時林木茂盛又喙尚柔不能捕鳥<lb/>
瞪目忍饑如癡而化故名曰鳲鳩　六書故斑鳩差小<lb/>
者頸有白㸃斑聲若曰布穀又謂勃姑又謂歩姑　戒<lb/>
<pb n="KR3k0061_WYG_079-15a"/>
菴漫筆鵓鴣有綠色者毛羽如鸚哥可愛然不常有又<lb/>
鵓鴣自呼其名聲後儼有開溝二字者必有大雨甚驗<lb/>
　埤雅戴勝一名戴鵀頭上有毛花成勝故曰戴勝也<lb/>
方言曰鳲鳩自關而東謂之戴鵀似誤蓋鳲鳩布穀也<lb/>
按今男事興而布穀鳴女事興而戴勝鳴則鳲鳩與戴<lb/>
勝異　郭知𤣥唐韻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR1991" url="https://raw.githubusercontent.com/kanripo/KR-Gaiji/master/images/KR1991.png" mimeType="image/png"/>戴勝别名<lb/>
鶻鳩　爾雅鶌鳩鶻鵃注似山鵲而小短尾青黑色多<lb/>
聲今江東亦呼為鶻鵃　埤雅左傳曰鶻鳩氏司事先<lb/>
<pb n="KR3k0061_WYG_079-15b"/>
儒云鶻鳩春来秋去故為司事一名鳴鳩月令所謂鳴<lb/>
鳩拂其羽者是也一名鷽鳩莊子所謂蜩與鷽鳩笑之<lb/>
者是也蓋此似山鵲而小釋鳥曰鷽山鵲也故此一名<lb/>
鷽鳩又其短尾青黑色多聲故此一名鳴鳩也　説文<lb/>
鳴鳩奮迅其羽直刺上飛數十丈入雲中　詩疏鳴鳩<lb/>
今雲南鳥大如鳩而黄啼鳴相呼不同集謂金鳥或云<lb/>
黄當為鳩聲轉故名移也又云鳴鳩一名爽又云是鸇<lb/>
　埤雅鶻鳩性食桑葚然過則醉而傷其性喜朝鳴故<lb/>
<pb n="KR3k0061_WYG_079-16a"/>
又名鶻嘲<lb/>
雎鳩　爾雅雎鳩王雎注鵰𩔖今江東呼之為鶚好在<lb/>
江渚山邊食魚毛詩傳曰鳥摯而有别　禽經王雎雎<lb/>
鳩魚鷹也注毛詩曰王鴡摯而有别多子江表人呼以<lb/>
為魚鷹雌䧺相愛不同居處詩之國風始闗雎也亦曰<lb/>
白鷖亦曰白鷢　詩疏雎鳩大小如鳩深目目上骨露<lb/>
出幽州人謂之鷲　通志雎鳬𩔖多在水邉尾有一點<lb/>
黑或曰狀似鴛鴦　隂陽自然變化論雎不再匹　蟲<lb/>
<pb n="KR3k0061_WYG_079-16b"/>
魚圖雎鳩在河州為偶更不移處蓋鶚性好跱故每立<lb/>
更不移處所謂鶚立義取諸此<lb/>
各種鳩　爾雅鷑鳩鵧鷑注小黑鳥鳴自呼江東名為<lb/>
烏鵙　張絃與袁紹書殷湯有白鳩之祥　瀛涯勝覽<lb/>
爪哇國有綵鳩綠鳩<lb/>
　　　鴿<lb/>
埤雅鴿喜合凡鳥皆䧺乗雌惟此鳥雌乗䧺　格物總<lb/>
論鴿數種有白鴿黑鴿或白與黑二色相雜亦間有紫<lb/>
<pb n="KR3k0061_WYG_079-17a"/>
色者有青灰色者人家多蓄之翔集屋間又一種野鴿<lb/>
色純青不可馴狎人多捕而食之　山堂肆考鴿亦鳩<lb/>
𩔖其頸若癭其色有二十餘種而銀合海鹽倒插點子<lb/>
毛脚鳳髻黑夜逰等則其名也皆兩兩相匹不雜交毎<lb/>
孕必二卵伏十八日而化　釋法顯佛國記鴿名波羅<lb/>
越　開元遺事張九齡少年時家養羣鴿毎與親知書<lb/>
信往来只以書繫鴿足上依所教之處飛往投之九齡<lb/>
目之為飛奴　清異錄南唐王建封不識文義族子有<lb/>
<pb n="KR3k0061_WYG_079-17b"/>
動植䟽俾吏録之其載鴿事以傳寫誤謬分一字為三<lb/>
變而為人日鳥矣建封信之毎人日開筵必首進此味<lb/>
　清異錄豪少年尚蓄鴿號半天嬌人以蠱惑過於嬌<lb/>
女豔妖呼為插羽佳人　彚苑詳註鵓鴿其毛羽色於<lb/>
禽中品第最多如毛脚鳳髻線眼錦背皆其名　六度<lb/>
集經菩薩為鴿王　酉陽雜俎大理丞鄭復禮言波斯<lb/>
舶上多養鴿鴿能飛行數千里輒放一隻至家以為平<lb/>
安信　珍珠船藍田山真悟寺髙僧冩涅槃經羣鴿自<lb/>
<pb n="KR3k0061_WYG_079-18a"/>
空中銜水添硯　曲洧舊聞韓玊女丞相喜事口腹毎<lb/>
食必殫極精侈性嗜鴿必白者而後食或以他色者紿<lb/>
之輒能辨其非世以為異　天中記蜀有蒼鴿狀如春<lb/>
花　隋書楊素見赤鴿映棘髙二尺　戒菴漫筆浦城<lb/>
有石鴿大如青蛙待客最貴之物龍游謂之石鴨<lb/>
　　　鶉<lb/>
春秋運斗樞機星散而為鶉　禽經鴽鶉野則義豢則<lb/>
搏注月令曰田鼠化為鴽關東謂之鶉蜀隴謂之循在<lb/>
<pb n="KR3k0061_WYG_079-18b"/>
田得食鳴相呼夜則羣飛晝則草伏馴養之久見食相<lb/>
搏鬭也　爾雅疏鶉䳺屬一名鷯其䧺名鶛其牝名痺<lb/>
　大戴禮三月田鼠化為鴽鴽鵪也變而之善故盡其<lb/>
辭也鴽為鼠變而之不善故不盡其辭也　本草素問<lb/>
曰鴽鶉也似鴿而小今説文註鴽曰鴾母蓋青州呼䳺<lb/>
<hi>音安</hi>鶉為鴾母　吕覽注鴽青州謂之鴾母周雒謂之鴽<lb/>
幽州謂之䳺　埤雅鴳鴽屬也其品中膳羞内則所謂<lb/>
雉兔鶉鴳是也　小史集雅鷃旋目　事物紺珠䳺鶉<lb/>
<pb n="KR3k0061_WYG_079-19a"/>
初生時名羅鶉初秋時名早秋中秋後名白唐　埤雅<lb/>
鶉無常居而有常匹俗言此鳥性淳憃不越横草所遇<lb/>
小草横其前即旋行避礙　清異錄鶉之為性聞同𩔖<lb/>
之聲則至熟其性必求其鶉之善鳴者誘致則無不𫉬<lb/>
自號引鶉為長生網　筆談古人取象不必大物天文<lb/>
家朱鳥乃取象於鶉故南方朱鳥七宿曰鶉首鶉火鶉<lb/>
尾是也鶉有兩種有丹鶉有白鶉此丹鶉也色赤黄而<lb/>
又鋭上秃下夏出秋藏飛必附草皆火𩔖也或有魚所<lb/>
<pb n="KR3k0061_WYG_079-19b"/>
化者魚鱗蟲龍𩔖火之所自生也　甘氏星經鳥之鬭<lb/>
竦其尾鶉之鬭竦其翼　五雜組江北有鬭鵪鶉甚小<lb/>
而馴出入懐袖視鬭雞又似近雅鶉雖小然最勇健食<lb/>
粟者不過再鬭食穄者尤耿介一鬭而决故詩言鶉之<lb/>
奔奔言其健也此物至微而上應列宿與朱雀𤣥武靈<lb/>
異之物同列有不可解者一云鳳鶉火之禽天文之鶉<lb/>
蓋指鳳也非鵪鶉之鶉未知是否　草木狀短頭細黄<lb/>
魚以九月中因秋風而變成鶉圃吏捕取以鹽炙食滋<lb/>
<pb n="KR3k0061_WYG_079-20a"/>
味肥羙出交阯合浦郡　談苑至道二年夏秋間京師<lb/>
鬻鶉者積於市門皆以大車載而入鶉纔直二文是時<lb/>
雨水絶無蛙聲人有得於水次者半為鶉半為蛙列子<lb/>
云蛙變為鶉事不謬矣　清異錄鶉捕之者多論網而<lb/>
𫉬故雌䧺羣子同被鼎俎世人文其名為族味　庚溪<lb/>
詩話蔡元長京既貴享用侈靡喜食鶉毎預蓄養之烹<lb/>
殺過當一夕夢鶉數千百訴於前其一鶉居前致辭曰<lb/>
食君廩中粟作君羮中肉一羮數百命下箸猶未足羮<lb/>
<pb n="KR3k0061_WYG_079-20b"/>
肉何足論生死猶轉轂勸君宜勿食禍福相倚伏<lb/>
　　　鳶<lb/>
格物總論鳶鴟𩔖陶𨼆居云即俗人呼為老鴟者與鵰<lb/>
鶚竝相似而大極善飛騰江湖間捕魚食之　禽經注<lb/>
風禽鳶𩔖越人謂之風伯飛翔則天大風　埤雅鳶鴟<lb/>
也摩風回翔故其飛也翔曲禮曰前有塵埃則載鳴鳶<lb/>
鳶鳴則將風故也今人乗風放紙鳶鳶輒引絲而上令<lb/>
小兒張口望視以洩内熱盖倣於此　禽經注鳶不善<lb/>
<pb n="KR3k0061_WYG_079-21a"/>
搏擊貪於攫肉也詩云鳶飛戾天鮑照曰寒鴟嚇雛<lb/>
禽經朱鳶不攫肉　白六帖永和元年白鳶見　博物<lb/>
志漢舊事綦國送鳶卵給太官<lb/>
　　　鶪<lb/>
記月令仲夏之月鶪始鳴　大戴禮五月鴂則鳴鴂者<lb/>
百鷯也鳴者相命也　禽經鶗鴂鳴而草衰注爾雅謂<lb/>
之鶪鶪伯勞也狀𩔖鶷鶡而大左傳謂之伯趙方言曰<lb/>
孤雞鳴則草衰　吕覽注仲夏隂作於下陽𤼵於上伯<lb/>
<pb n="KR3k0061_WYG_079-21b"/>
勞夏至後應隂而殺蛇磔之於棘而鳴於上　曹植集<lb/>
侍臣曰世間惡伯勞之聲敢問何謂也王曰昔尹吉甫<lb/>
用後妻之讒殺孝子伯竒吉甫後悟追傷伯竒出游於<lb/>
田見鳥鳴於桑其聲噭然吉甫動心曰伯竒乎鳥乃撫<lb/>
翼其音尤切吉甫乃顧曰伯勞乎是吾子棲吾輿非吾<lb/>
子飛勿居鳥尋聲而棲其蓋歸入門集於井幹之上向<lb/>
室而號吉甫命後妻載弩射之遂射殺後妻以謝之故<lb/>
俗號伯勞　埤雅鶪以五月鳴應隂氣之動陽氣為仁<lb/>
<pb n="KR3k0061_WYG_079-22a"/>
義隂氣為殘賊伯勞殘害之鳥也其聲鶪鶪故其音名<lb/>
云釋鳥云鵲鶪醜其飛也翪言其飛不能翺翔竦翅上<lb/>
下而已許慎説文以為翪歛足也　丹鉛總錄月令鶪<lb/>
始鳴左傳謂之伯趙樂府謂之百勞易林曰鶪必單棲<lb/>
鵹必匹飛此鳥好隻飛未嘗雙性亦能擊搏鷹集於林<lb/>
則盤旋鳴聒俟鷹飛輒擊之俗呼為鳳皇皁𨽻言百鳥<lb/>
畏之也　通雅鶪别名姑惡夏小正作伯鷯詩疏作博<lb/>
勞郭璞注爾雅云鶪似鶷鶡而大張華注禽經云伯勞<lb/>
<pb n="KR3k0061_WYG_079-22b"/>
似鴝鵒鴝鵒喙黄伯勞喙黑顔師古注漢書以鶪為子<lb/>
規方言謂鶪為鶡鴠陳正敏遯齋閒覽謂鶪為梟李肇<lb/>
國史補謂鶪為布穀楊慎丹鉛錄謂鶪為架犁鷑鳩郭<lb/>
説則似今苦鳥智按諸説當以郭説為正即今之苦吻<lb/>
鳥也如鳩黑色以四月鳴其鳴曰苦苦又名姑惡俗以<lb/>
婦被姑苦死而化東坡自注姑惡詩曰水鳥東坡亦誤<lb/>
古今諺鄭志道諭俗編云伯勞食母代代相成此則因<lb/>
遯齋謂鶪為梟伯勞冤哉伯趙即伯勞之聲古語相近<lb/>
<pb n="KR3k0061_WYG_079-23a"/>
而譌　埤雅舊説鶪善制蛇鳴則蛇結𩔖従曰鶪鳴在<lb/>
上蛇盤不動　酉陽雜俎百勞相傳伯竒所化取其所<lb/>
踏枝鞭小兒能令速語南人云母有娠乳兒兒病如瘧<lb/>
唯鶪毛治之　𤣥覽金得伯勞之血則昏　淮南萬畢<lb/>
術伯勞守金人不取注收伯勞之血以塗金人不敢取<lb/>
物𩔖相感志五月五日中捕伯勞鳥隂乾置金上金為<lb/>
石也<lb/>
　　　鷸<lb/>
<pb n="KR3k0061_WYG_079-23b"/>
禽經鷸有文而貪注鷸狀𩔖鷰紺色錯出有文色水際<lb/>
伺蚌出啄食之反為蚌所持死水中不知所食以為害<lb/>
左傳曰聚鷸為冠是也　埤雅鷸一名述似燕紺色知<lb/>
天將雨之鳥也義訓曰鷸紺燕知風則啼　本草鷸如<lb/>
鶉色蒼喙長在泥塗間作鷸鷸聲村民云田雞所化亦<lb/>
䳺鶉𩔖　正韻鷸有三種一曰大鳥國䇿謂之啄蚌天<lb/>
將雨鷸知之逸書曰知天文者冠鷸冠以其知天時也<lb/>
一曰翠鳥曰鷸一曰赤足黄文曰鷸左傳鄭子臧好鷸<lb/>
<pb n="KR3k0061_WYG_079-24a"/>
冠是也<lb/>
　　　鴇<lb/>
詩疏鴇鳥似雁而虎文連蹄性不樹止樹止則為苦故<lb/>
以喻君子従征役為危苦也　酉陽雜俎獨豹鴇也遇<lb/>
鷙鳥能激糞射之糞著毛悉脱　埤雅郭璞曰鴇似雁<lb/>
無後趾毛有豹文一名獨豹説文曰肉出尺胾焦貢易<lb/>
林曰文山鴻豹肥腯多脂蓋言此也閩諺曰鴇無舌<lb/>
庶物異名疏鴇一名鴻豹謂鴇能食鴻也陸佃云鴇性<lb/>
<pb n="KR3k0061_WYG_079-24b"/>
羣居如雁而有行列性最淫逢鳥則與之交其字畫七<lb/>
十鳥為鴇為其多鳥相交之故也今俗呼娼母曰老鴇<lb/>
曰鴇兒取此<lb/>
　　　鴷<lb/>
爾雅釋鳥鴷斲木郭璞注口如錐長數寸常斲木食蟲<lb/>
因名　異物志鴷鳥舌長五寸有大有小有褐有斑褐<lb/>
者是雌斑者是䧺又有青黑者頭有紅毛生山中土人<lb/>
呼為山啄木大如鵲　埤雅鴷鳥善為禁法能曲爪畫<lb/>
<pb n="KR3k0061_WYG_079-25a"/>
地為印則穴之塞自開飛則以翼墁之今鼠竊用其印<lb/>
以發扄鑰　古今異錄啄木本雷公採藥吏化為此鳥<lb/>
　聞見後錄啄木巢樹穴中人或塞之能以嘴書符其<lb/>
塞自去　埤雅舊云鴷鳥取蠧于深以舌銛之舌長於<lb/>
咮杪有針刺　續博物志啄木遇蠧以嘴畫樹成符而<lb/>
蠧自出　潛確𩔖書啄木舌可作穿拍板繩　埤雅説<lb/>
文曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>齒蠧也以𩔖相攝故啄木愈之　七修𩔖藁異<lb/>
物志謂啄木大如雀喙與足背皆青與今所見相符但<lb/>
<pb n="KR3k0061_WYG_079-25b"/>
形大於雀而時有紅嘴者及見王元之詩曰淮南啄木<lb/>
大如鴉頂似仙鶴堆丹砂則形色又異之矣後讀爾雅<lb/>
翼方知有兩種大者頂有紅毛謂之山啄木然以色青<lb/>
者為主故内經載青綠之羽蟲是也<lb/>
　　　桑扈<lb/>
爾雅桑鳸竊脂注俗謂之青雀觜曲食肉好盗脂膏因<lb/>
名云　爾雅春鳸鳻鶞夏鳸竊𤣥秋鳸竊藍冬鳸竊黄<lb/>
桑鳸竊脂棘鳸竊丹行鳸唶唶宵鳸嘖嘖注諸鳸皆因<lb/>
<pb n="KR3k0061_WYG_079-26a"/>
其毛色音聲以為名竊藍青色　崔實正論夏扈趣耘<lb/>
鋤即竊脂亦呼穫穀　丘庭光兼明書釋鳥云桑鳸竊<lb/>
脂郭璞云俗謂之青雀觜曲食肉好盗脂膏食之因以<lb/>
為名也明曰非也按下文云夏鳸竊𤣥秋鳸竊藍冬鳸<lb/>
竊黄棘鳸竊丹豈諸鳸皆善為盗而偷竊𤣥黄丹藍者<lb/>
乎蓋竊之言淺也竊𤣥者淺黑色也竊藍者淺青色也<lb/>
竊黄者淺黄色也竊丹者淺赤色也竊脂者淺白色也<lb/>
今三四月間採桑之時見有小鳥灰色眼下正白俗呼<lb/>
<pb n="KR3k0061_WYG_079-26b"/>
白鵊鳥是也以其採桑時来故謂之桑鳸而郭注謂竊<lb/>
脂為盗脂肉一何謬哉　埤雅釋鳥云桑扈竊脂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鷯<lb/>
剖葦此桑扈之一種也桑扈竊脂棘扈竊丹此桑扈之<lb/>
一種也蓋對剖葦言之則竊脂者所謂青質觜曲食肉<lb/>
好盗脂膏者是也對竊丹者言之則竊脂者所謂素質<lb/>
其翅與領皆鶯然而有文章者是也竊毛皆謂淺毛則<lb/>
夏扈竊𤣥言淺黑秋扈竊藍言淺青冬扈竊黄言淺黄<lb/>
棘扈竊丹言淺赤桑扈竊脂言淺白固其理也<lb/>
<pb n="KR3k0061_WYG_079-27a"/>
　　　鷹<lb/>
春秋運斗樞瑶光星散為鷹　易通卦驗鷹者鷙殺之<lb/>
鳥　禮月令七月鳩化為鷹然後設羅網季夏鷹乃學<lb/>
習注雛學數飛　月令孟秋鷹乃祭鳥注欲食鳥先殺<lb/>
鳥不食似人祭先代為食之人也　月令仲春之月鷹<lb/>
化為鳩注鷹化為鳩喙正直不鷙搏也　鳥獸續考古<lb/>
人釋鷹化鳩但以搏擊者為鷹不搏擊者為鳩鳩者鳥<lb/>
之總名也余嘗問司鷹之職者寳赤言鷹之𩔖甚衆唯<lb/>
<pb n="KR3k0061_WYG_079-27b"/>
角鵰黄者以鷹名然角鵰有二種一種兩脚有毛一種<lb/>
兩脚無毛名鷺鶿角鷹鵰鷹角鷹食麞鹿等獸黄鷹食<lb/>
水鴨雉雞之屬各随其力以相吞啖其䧺者小雌者大<lb/>
雛者易視他禽蒼者量力求食故養鷹者喜雛與雌也<lb/>
養鷹鸇者其𩔖相語謂之㕲潄㕲音以麥反三舘書有<lb/>
㕲潄三卷皆鷹鸇法度具有醫療之術　廣志有雉鷹<lb/>
有菟鷹一嵗為黄鷹二嵗撫鷹三嵗青鷹胡鷹𫉬麞<lb/>
埤雅鷹一名鷞鳩一嵗曰黄鷹二嵗曰鴘鷹三嵗曰鶬<lb/>
<pb n="KR3k0061_WYG_079-28a"/>
鷹鴘次赤也頂有毛角㣲起今通謂之角鷹　格物總<lb/>
論鷹鷙鳥金眼鉤觜鐡爪劍翮善攖搏軍中多養之<lb/>
禽經鴘曰鵕注鷹色蒼黄謂之鴘廣雅曰鴘鷹二嵗色<lb/>
也　通雅在西南夷中者曰鷲鷹頭有三角曰角鷹羅<lb/>
願謂在北曰鷹在南曰鷂非也鷂小於鷹即所謂鸇隼<lb/>
也　酉陽雜俎鷹相同鵰唯欲尾長翅短為異耳　異<lb/>
𩔖傳漢武帝時西域獻黒鷹得鵬雛東方朔識之　天<lb/>
中記齊王髙洋天保三年𫉬白兔鷹一聫不知所得之<lb/>
<pb n="KR3k0061_WYG_079-28b"/>
處合身毛羽如雪目色紫爪之本白向末為淺鳥之色<lb/>
蠟脛竝黄當時號為金脚　蘇頲雙白鷹贊序開元乙<lb/>
卯嵗東夷君長貢白鷹一雙皆皓如練色斑若綵章積<lb/>
雪全映飛花碎㸃所謂金氣之英瑶光之精髙髻偉臆<lb/>
長距秀頸奮𤼵而鋭堅剛則厲摩天絶海雷擊飈逝觀<lb/>
其行時令順秋殺指麾應捷顧盼餘䧺當落鵬之賞蔑<lb/>
仇鷂之敵實稀代之尤也　唐㑹要貞元十一年二月<lb/>
同州進五色鷹　埤雅鷹善立　酉陽雜俎鷹巢一名<lb/>
<pb n="KR3k0061_WYG_079-29a"/>
菆<hi>音鄒</hi>鷹呼菆子者雛鷹也　天中記取鷹法七月二十<lb/>
日為上時内地者多塞外者殊少八月上旬為次時八<lb/>
月下旬為下時塞外鷹畢至矣　五雜組教鷹者先縫<lb/>
其兩目仍布囊其頭閉空屋中以草人臂之初必怒跳<lb/>
顛撲不肯立久而困憊始集臂上度其餒甚以少肉啖<lb/>
之初不令飽又數十日眼縫開始聫其翅而去囊焉囊<lb/>
去怒擈如初又憊而馴乃以人代臂之如是者約四十<lb/>
九日乃開户縦之髙飛半晌羣鳥皆伏無所得食方以<lb/>
<pb n="KR3k0061_WYG_079-29b"/>
竹作雉形置肉其中出没草間鷹見即奮攫之遂徐收<lb/>
其縧焉習之既久然後出獵擒縦無不如意矣鷹畏青<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>糞沾其身則肉爛毛脱獵時密迹其後畧捎之即逺<lb/>
逝青<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>輒飛糞濺之長至數尺如是再三糞漸微以至<lb/>
盡即為鷹擊矣物之以智相制也　西京雜記茂陵少<lb/>
年李亭好馳逐鷹鷂皆為佳名鷹有青翅黄眸青冥金<lb/>
距之屬　幽冥錄楚文王好獵人有獻鷹為獵於雲夢<lb/>
烟燒漲天毛羣羽族爭噬競搏此鷹瞪目雲際無搏噬<lb/>
<pb n="KR3k0061_WYG_079-30a"/>
之志俄而雲際有物凝翔鮮白不辨其形鷹便聳翮而<lb/>
升須臾毛墮若雪血下如雨有大鳥墜地度其兩翅數<lb/>
十里衆莫能識有博物君子曰此大鵬雛也　北齊書<lb/>
後主驕縦無度諸濫得富貴者將數萬人鷹犬乃有儀<lb/>
同之號　廣博物志齊後主封鷹<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>霄郡君　清異錄<lb/>
葛従周養一皁鷹甚鷙謂之黑漫天　國史補唐申王<lb/>
有髙麗赤鷹岐王有北山黄鶻皆俊健無敵每上出獵<lb/>
則擎在駕前明皇賜號決雲兒　廣博物志一種似鷹<lb/>
<pb n="KR3k0061_WYG_079-30b"/>
而小蒼色能逐鷹名鷹舅亦名鷹競　墨客揮犀鼓山<lb/>
有老僧云曽登靈源洞見一禽自海上至身大如牛翼<lb/>
廣二丈餘下於疃間低飛掠食俄攫一羖羊乃望海而<lb/>
去識者云是虎鷹能捕捉虎豹　五雜組虎鷹能擒虎<lb/>
豹亦展沙眯其目虎畏之逺望輒妥首藏匿今北方鷙<lb/>
鳥如鵰者亦能搏麞鹿食之鷲則彌大能攫牛虎矣<lb/>
山堂肆考有鳥八九月間自海外来身尾俱短毛羽褐<lb/>
色眼圓睛黄頭酷似猫頭兩旁有毛豎起似兩耳足爪<lb/>
<pb n="KR3k0061_WYG_079-31a"/>
似鷹名猫頭鷹　松江府志有鳥名刺毛鷹肥羙土人<lb/>
亦珍之出西北山野間<lb/>
　　　鶻<hi>附隼</hi>
鳥獸續考鶻有二種海東青名白鶻一種玊爪一種黑<lb/>
爪有鴉鶻有金眼鴉鶻有兔鶻海東青與金眼鴉鶻皆<lb/>
能以小擊大食天鵞鶿䳓之屬鴉鶻食鴻雁鵲鴉鷗鷺<lb/>
之屬兔鶻食狸兔等獸　明一統志北山夷產海青鳥<lb/>
小而捷能擒天鵞然羣燕擈之則墜亦謂之海東青爪<lb/>
<pb n="KR3k0061_WYG_079-31b"/>
白者尤異五國城東出　禽經骨曰鶻　埤雅鶻拳堅<lb/>
處大如彈丸俯擊鳩鴿食之鳩鴿中其拳墜空中即側<lb/>
身自下承之捷於鷹隼又鶻相同鵰唯頭欲小頂臆欲<lb/>
圓旋毛欲深咮欲側薄而短小為異　栁州集有鷙曰<lb/>
鶻者穴於長安薦福浮圖冬日之夕必取鳥之盈握者<lb/>
完而致之以燠其爪掌左右而易之旦則執而上浮圖<lb/>
之跋焉縦之延其首以望極其所行往必背而去焉茍<lb/>
東矣則是日不東逐　朝野僉載滄州東光縣寳觀寺<lb/>
<pb n="KR3k0061_WYG_079-32a"/>
常有蒼鶻集重閣毎有鴿數千鶻冬中毎多取一鴿以<lb/>
暖足至曉放之而不殺自餘鷹鶻不敢侮之　埤雅舊<lb/>
言鶻有義性杜甫賦義鶻行　朝野僉載太宗養一白<lb/>
鶻號曰將軍取鳥常驅至於殿前然後擊殺故名落雁<lb/>
殿上恒令送書従京至東都與魏王仍取報日往返數<lb/>
迴亦陸機黄耳之徒歟　東齊記事范蜀公見二鶻擲<lb/>
卵相上下接之蓋習飛也其胎教之意乎<lb/>
隼　周易王用射隼於髙墉之上孔頴逹注隼者貪殘<lb/>
<pb n="KR3k0061_WYG_079-32b"/>
之鳥鸇鷂之屬　詩疏隼鷂屬也齊人謂之擊征或謂<lb/>
之題肩或謂之雀鷹春化為布穀者是也此屬數種皆<lb/>
為隼　格物總論古人以鷙擊之鳥通呼曰隼　考異<lb/>
郵隂陽氣貪故題肩擊宋均注題肩有爪芒為隂中陽<lb/>
故擊殺也　儀禮注正鳥名齊魯之間名題肩為正鳥<lb/>
之捷黠者　譚峭化書隼憫胎義也注凡擊物遇懐胎<lb/>
者釋之　剡子虎之搏噬疑隼之搏噬準故準於文従<lb/>
水従隼今鷹之搏噬不能無失獨隼為有凖故其毎發<lb/>
<pb n="KR3k0061_WYG_079-33a"/>
必中而古制字者以此<lb/>
　　　鷂<hi>附鸇</hi>
禽經瞭曰鷂　爾雅鷣負雀注鷂也善捉雀　列子鷂<lb/>
之為鸇鸇之為布穀布穀又為鷂也　西京雜記茂陵<lb/>
李亨有従風鷂孤飛鷂　廣雅鶙鵳鷸子籠脱鷂也<lb/>
雜俎鷂子兩翅各有復翎左名撩風右名掠草帶兩翎<lb/>
出獵必當𫉬　宣室志薛嵩鎮魏時有人持鷹来鄴市<lb/>
之有東夷人請以繒百餘段為直曰此海鷂也能辟蛟<lb/>
<pb n="KR3k0061_WYG_079-33b"/>
螭患先是鄴城南陂蛟常為人患鄴人遂持往海鷂忽<lb/>
投陂水中頃之乃出得一小蛟既出食之且盡自是鄴<lb/>
再無其患<lb/>
鸇　詩疏晨風一名鸇似鷂青黄色燕頷鈎喙嚮風搖<lb/>
翅乃因風飛急疾擊鳩鴿燕雀食之　禽經<graphic n="KR3166" url="https://raw.githubusercontent.com/kanripo/KR-Gaiji/master/images/KR3166.png" mimeType="image/png"/>曰鸇注<lb/>
晨風也向風揺翅其迴迅疾狀𩔖雞色青摶燕雀食之<lb/>
左傳云若鷹鸇之逐鳥雀　禽經奪曰<graphic n="KR4318" url="https://raw.githubusercontent.com/kanripo/KR-Gaiji/master/images/KR4318.png" mimeType="image/png"/>注如鸇而小<lb/>
者其脰上下亦取鳥雀如攘奪也<lb/>
<pb n="KR3k0061_WYG_079-34a"/>
　　　鵰<hi>附鶚</hi>
埤雅顔氏云鵰一名鷲其翮可用為箭羽蓋鵰隼六翮<lb/>
皆乗風輕勁故堪以為箭羽禽經曰鵰以周之鷲以就<lb/>
之　禽經竊𤣥曰鵰　埤雅鵰能食草似鷹而大黑色<lb/>
俗呼皁鵰一名<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>其飛上薄雲漢昔之相鵰者以為鵰<lb/>
首欲長而額狹頂平領大項後毛磔生勁疾目睛大滿<lb/>
臉長眸子小而近前主明慧爪近肉麤圓其末纎細主<lb/>
多力蹠平濶主巧捷不夭鼻大主長飛不乏膝骨大如<lb/>
<pb n="KR3k0061_WYG_079-34b"/>
蒺藜實者上相骨小無圭角者下也指節大肉少分成<lb/>
十字上相骨節細平者下也純金色青潤者上相淺黑<lb/>
者下也叢林色静白者上相黑膩者下也封厚而管粗<lb/>
者上相細薄者下也背偃而溝深者上相隆起者下也<lb/>
臆圓跌為上相側狹為下相尾狹厚為上相濶軟為下<lb/>
相今大雕翺翔水上扇魚令出沸波攫而食之一名沸<lb/>
河淮南子所謂鳥有沸波即此是也　物𩔖相感志鵰<lb/>
毛能食諸鳥羽如羣錯草中有鵰毛必衆鳥毛羽自落<lb/>
<pb n="KR3k0061_WYG_079-35a"/>
地　穆天子傳舂山爰有青鵰執犬羊食豕鹿　山海<lb/>
經景山多鷲黑色多力南山有羌鷲黄頭赤目五色皆<lb/>
備　南史鷲鳥波斯土山中有之噉羊為土人患　林<lb/>
邑國記西南逺界有靈鷲鳥能知吉凶覘人將死食屍<lb/>
肉盡乃去家人取骨燒為灰投之漲海　北史齊斛律<lb/>
光嘗従文襄於洹橋校獵雲表見一大鳥射之正中其<lb/>
頸形如車輪旋轉而下乃鵰也　造化權輿鷹鶚之子<lb/>
或為鵰　通典老鵰入海化為珬即珂也一曰馬珂螺<lb/>
<pb n="KR3k0061_WYG_079-35b"/>
　書蕉至正時史官熊太古經上都過鵰窠站站吏指<lb/>
站後山上一穴云往年鵰窠其中生三卵一為犬一為<lb/>
蛇心切疑之後於托克托丞相家見一犬坐客咸指此犬<lb/>
為鵰窠所生則知向者所聞不為異也<lb/>
鶚　禽經鷙鳥之善搏者曰鶚注鶚大人見而悚愕也<lb/>
　漢書鄒陽𫝊鷙鳥累百不如一鶚孟康注鶚大鵰也<lb/>
如淳注鷙鳥比諸侯鶚比天子師古注鷙擊之鳥鷹鸇<lb/>
之屬也鶚自大鳥而鷙者耳非鵰也　造化權輿楚鳩<lb/>
<pb n="KR3k0061_WYG_079-36a"/>
生鶚　蒼頡解詁鶚金喙鳥也見則天下兵能擊殺麞<lb/>
鹿　李華鶚執狐記異鳥擊豐狐於中野雙睛耀宿六<lb/>
翮垂雲迅猶雷馳厲若霜殺吻決肝腦爪刳腎膓昻藏<lb/>
自䧺倐焱而逝問名於耕者對曰此黄金鶚也<lb/>
　　　鶡<lb/>
山海經煇諸之山其鳥多鶡注鶡似雉而大青色有毛<lb/>
勇健鬭死乃止出上黨也　禽經鶡毅鳥也毅不知死<lb/>
注狀𩔖雞首有冠性敢於鬭死猶不置是不知死也左<lb/>
<pb n="KR3k0061_WYG_079-36b"/>
傳鶡冠武士戴之象其勇也　曹植鶡賦序鶡之為禽<lb/>
猛氣其鬭終無勝負期於必死　晉書鶡鳥形𩔖鷂而<lb/>
微黑性果勇上黨貢之趙武靈王以表顯壯士至秦漢<lb/>
猶施之武人　埤雅鶡似雉而大黄黑色故其名曰褐<lb/>
而鶡賦云揚𤣥黄之勁羽也有毛角專塲健鬭鬭死不<lb/>
却蓋鷙鳥之暴疏者毎所𫉬撮應爪摧碎亦愛其黨郭<lb/>
璞鶡贊所謂疇𩔖被侵雖死不避古者令武士冠之實<lb/>
取諸猛也<lb/>
<pb n="KR3k0061_WYG_079-37a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0061_WYG_079-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷七十九<lb/>
</p>
<p>
</p>
  </div>
</body>
</text>
</TEI>
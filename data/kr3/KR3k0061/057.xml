<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原巻五十七</head>
    <p>
<pb n="KR3k0061_WYG_057-1a"/>
欽定四庫全書<lb/>
　格致鏡原巻五十七　　　大學士陳元龍撰<lb/>
　　燕賞器物𩔖<hi>一</hi>
　　　香<lb/>
總論　説文凡香之屬皆從香遠聞曰馨美者曰<graphic n="KR2345" url="https://raw.githubusercontent.com/kanripo/KR-Gaiji/master/images/KR2345.png" mimeType="image/png"/>
                    <hi>音使</hi>
氣曰馦　周祈名義考周人<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>蕭漢人始為博山爐而<lb/>
所焚惟蘭蕙劉向博山爐銘中有蘭錡朱火青烟古樂<lb/>
府香風難久居空令蕙草殘無今之香也自武帝通南<lb/>
<pb n="KR3k0061_WYG_057-1b"/>
越中國始有龍腦雞舌等香通西域始有安息薔薇水<lb/>
等香而蘭蕙與蕭不復用矣　程大昌演繁露秦漢以<lb/>
前二廣未通中國中國無今沉腦等香也宗廟燔蕭灌<lb/>
獻尚鬱金食品貴椒皆非今香也至荀卿氏方言椒蘭<lb/>
漢雖得南粤其尚臭之極者曰椒房椒風郎官以雞舌<lb/>
奏事而已較之沉腦其等級甚下不𩔖也惟西京雜記<lb/>
載長安巧工丁緩作被下香爐頗疑已有今香然劉向<lb/>
及古詩所賦皆焚蘭蕙而非沉腦是漢雖通南粤亦未<lb/>
<pb n="KR3k0061_WYG_057-2a"/>
見粤香也漢武内𫝊載西王母降爇嬰香等品多異然<lb/>
疑後人為之漢武奉仙窮極宫室帷帳器用之麗史漢<lb/>
備記不遺若曽剏有古来未有之香安得不記　演繁<lb/>
露梁武帝祀地用土和香杜佑注以地於人近宜加雜<lb/>
馥案雜馥即合諸香為之言不止一香也梁武帝祭天<lb/>
始用沈香古未用也　陸𣗳聲清暑筆談凡香品皆産<lb/>
自南方南離位離主火火為土母火盛則土得養故沉<lb/>
水栴檀薰陸之𩔖皆産自嶺南海表土氣所鍾也内經<lb/>
<pb n="KR3k0061_WYG_057-2b"/>
云香氣湊脾火陽也故氣芬烈　墨莊漫録漢宫香方<lb/>
鄭康成注沉水香二十四銖著石蜜複湯䰞<hi>銅鐵輩皆病香</hi>以<lb/>
指嘗試能飲甲則巳<hi>南海賈胡貴一種香木末如蜜房色澤黄可減甲</hi>以寒水<lb/>
炭四焙之青木香十二之一用二錢可酌損之雞舌香<lb/>
以其子不以其母合擣如糜<hi>沉水得䰞蜜烟黄而氣鬱</hi>投初䰞蜜中<lb/>
媒使相悅閟以黄堥蜜隙塪不津地埋之一月中許出<lb/>
之投龍腦六銖麝損半一爐注如芡子薰鬱鬱略聞百<lb/>
步中人也今大官加蜜䰞紅螺加麝外家效之以珠䞉<lb/>
<pb n="KR3k0061_WYG_057-3a"/>
　范曄和香方序麝本多忌過分必害<hi>比庾仲文</hi>沉實易和<lb/>
盈斤無傷<hi>范曄自況</hi>零藿虚燥<hi>比何/尚之</hi>詹唐黏濕<hi>比沈演之</hi>甘松蘇<lb/>
合安息鬱金奈多和羅之屬並被珍於外國無取於中<lb/>
土<hi>比慧林道人</hi>又棗膏昏鈍<hi>比羊/𤣥保</hi>甲煎淺俗<hi>比徐湛之</hi>非無助於<lb/>
馨烈乃當彌増於尤疾也　錦繡萬花谷凡香須入窨<lb/>
貴燥濕得宜也合和訖乾器收蠟紙封埋屋地下半月<lb/>
餘　陶穀清異録對花焚香有風味相和其妙不可言<lb/>
者木犀宜龍腦酴醿宜沉水蘭宜四絶含笑宜麝薝蔔<lb/>
<pb n="KR3k0061_WYG_057-3b"/>
宜檀韓熈載有五宜說　緯略佛圖澄𫝊曰襄國城塹<lb/>
水源暴竭石勒問澄澄曰今當勅龍取水乃置澄上坐<lb/>
繩牀燒安息香咒數百言水大至李相之賢巳集曰燒<lb/>
香盖始於此按漢武故事曰昆邪王殺休屠王以其衆<lb/>
來降得其金人之神置之甘泉宫金人者皆長丈餘其<lb/>
祭不用牛羊惟燒香禮拜　演繁露沈存中叙行香謂<lb/>
當以香末散撒乃為行香畢仲荀元豐三年作幙府燕<lb/>
閒録曰國忌行香起於後魏江左齊梁間每然香熏手<lb/>
<pb n="KR3k0061_WYG_057-4a"/>
或以香末散行謂之行香予案南史王僧達好鷹犬何<lb/>
尚之設八關齋集朝士自行香次至僧達曰願郎且放<lb/>
鷹犬其謂行香次及僧達者即釋教之謂行道燒香者<lb/>
也行道者主齋之人親自周行道場之中燒香者爇之<lb/>
於爐也東魏静帝嘗設法㑹乘輦行香髙歡執香爐步<lb/>
從鞠躬屏氣按凡云行香者步進前而周匝道場仍自<lb/>
炷香為禮也静帝人君也故以輦代步不自執爐而使<lb/>
髙歡代執也以此可見行香只是行道燒香無撒香之<lb/>
<pb n="KR3k0061_WYG_057-4b"/>
事也　清異録中宗朝宗紀韋武閒為雅㑹各攜名香<lb/>
比試優劣名曰鬭香惟韋温挾椒塗所賜常𫉬魁　天<lb/>
寳遺事楊國忠嘗用沉香為閣檀香為欄檻以麝香乳<lb/>
香篩土和為泥飾閣壁每於春時木芍藥盛開之際聚<lb/>
賔於此閣上賞花焉禁中沉香之閣殆不侔此壯麗也<lb/>
　清異録後唐龍輝殿安假山水一鋪沉香為山阜薔<lb/>
薇水蘇合油為江池芩藿丁香為林𣗳薰陸為城郭黄<lb/>
紫檀為屋宇白檀為人物方圍一丈三尺城門小牌曰<lb/>
<pb n="KR3k0061_WYG_057-5a"/>
靈芳國或云平蜀得之者　清異録吳越外戚孫承祐<lb/>
奢僣異常用龍腦煎酥製小様驪山山水屋室人畜林<lb/>
木橋道纎悉備具圍方丈許　清異録李璟保大七年<lb/>
召大臣宗室赴内香燕凡中國外夷所出以至和合煎<lb/>
飲佩帶粉囊共九十二種江南素所無也　三洞珠囊<lb/>
許遠游燒香皆五色香烟出　𫝊燈録二十二祖摩拏<lb/>
羅至西印土焚香而月氏國王忽覩異香成穗　清異<lb/>
録徐鉉遇月夜露坐中庭爇佳香一炷所親私號伴月<lb/>
<pb n="KR3k0061_WYG_057-5b"/>
香　真率齋筆記袁運字子先嘗以竒香一丸與莊姬<lb/>
姬藏於笥終嵗潤澤香達於外至冬閤中諸蟲不死冒<lb/>
寒而鳴姬以告袁袁曰此香製自宫中其間當有返魂<lb/>
乎　雲林異景録賓雲溪有僧舎盛冬若客至不燃薪<lb/>
火煖香一炷滿室如春人歸更收餘燼　劉攽詩話京<lb/>
師人貨香印者皆擊鐵盤以示衆人父老云以國初香<lb/>
印字逼近太祖諱故託物黙諭　香譜近世尚竒者鏤<lb/>
木以為之範香塵為篆文準十二辰分百刻凡燃一晝<lb/>
<pb n="KR3k0061_WYG_057-6a"/>
一夜或燃於飲席或佛像前　述異記南郡有千畝香<lb/>
林名香往往出其中南海郡有採香户南方有香市乃<lb/>
商人交易香處　法苑珠林忉利天有七市第三衆香<lb/>
市天子天女往往貿易　華嚴經於此南方有一國土<lb/>
名為廣大有鬻香長者名優缽羅花<lb/>
沉香　南方草木狀密香沉香雞骨香黄熟香雞舌香<lb/>
棧香青桂香馬蹄香案此八物同出於一𣗳也交趾有<lb/>
密香𣗳幹似柜柳其花白而繁其葉如橘欲取香伐之<lb/>
<pb n="KR3k0061_WYG_057-6b"/>
經年其根幹枝節各有別色也木心與節堅黑沉水者<lb/>
為沉香與水面平者為雞骨香其根為黄熟香其幹為<lb/>
棧香細枝緊實未爛者為青桂香其根節輕而大者為<lb/>
馬蹄香其花不香成實乃香為雞舌香珍異之木也<lb/>
南史沉水香土人斫斷積以嵗年朽爛而心節獨在置<lb/>
水中則沉故名曰沉香次浮者棧香　南史狼牙脩國<lb/>
在南海中土産偏多棧沉婆律香等　談苑香木出香<lb/>
三等曰沉曰棧曰黄熟沉棧皆有二品曰熟結曰生結<lb/>
<pb n="KR3k0061_WYG_057-7a"/>
熟結者𣗳自爛而得生結者伐仆得之又久爛脫而剔<lb/>
取之　倦游雜録沉香木嶺南諸郡悉有之瀕海諸州<lb/>
尤多交幹連枝岡嶺相接數千里不絶葉如冬青大者<lb/>
合數人抱木性虚韌山民或以搆茅廬或以為橋梁為<lb/>
飯甑尤善有香者百無一二盖木得水方結多在折枝<lb/>
枯幹中或為沉或為煎或為黄熟自枯死者謂之水槃<lb/>
香今南恩髙竇等州惟産生結香盖山民入山見香木<lb/>
之曲幹斜枝必以刀斫之成坎經年見雨水所漬結香<lb/>
<pb n="KR3k0061_WYG_057-7b"/>
復以鋸取之刮去白木其香結為斑㸃亦名鷓鴣斑燔<lb/>
之甚佳沉之良者惟在瓊崖等州俗謂角沉乃生水中<lb/>
取者宜用薰衣黄沉乃枯木中得之宜入藥用依木皮<lb/>
而結者謂之清桂氣尤清在土中嵗久不待刓剔而精<lb/>
者謂之龍鱗亦有削之且卷咀之葉韌者謂之黄蠟沉<lb/>
尤難得　葉庭珪香譜鷓鴣斑體薄而易燼其厚而沉<lb/>
水者差久　𩔖證本草沉香所出非一真臘為上占城<lb/>
次之渤泥為下然就真臘而較之則又有三品緑洋為<lb/>
<pb n="KR3k0061_WYG_057-8a"/>
上三濼次之渤囉間為下而香之大槩生結者為上熟<lb/>
脱者次之堅黑者為上黄香次之狀如犀角者謂之犀<lb/>
角沉如燕口者謂之燕口沉如附子者謂之附子沉如<lb/>
梭者謂之梭沉文横而堅緻者謂之隔沉生沉香蓬萊<lb/>
香出海南山西其初連木則狀如栗棘房土人謂之刺<lb/>
香刀刳木而出其香則堅緻光澤士大夫謂之蓬萊香<lb/>
番沉出於勃泥三佛齊醫家多用之亦謂之藥沉　海<lb/>
槎餘録沉香木𩔖椿櫸多節取之先斷其木根積年皮<lb/>
<pb n="KR3k0061_WYG_057-8b"/>
幹俱朽心與節不壞者乃香也沉者為沉浮者為檀似<lb/>
雞骨為雞骨香似馬蹄為馬蹄香似牛頭為牛頭香最<lb/>
麄者為牋香丁謂在南海作天香𫝊云四香凡四十二<lb/>
狀皆出於一本竇化雷髙中國出香之地比海南優劣<lb/>
不侔矣既所稟不同又售者多而取之速是以黄熟不<lb/>
待其稍成牋沉不待其香足盖越於戕賊之地也取香<lb/>
法當七八月晴霽遍山尋視見大小木千百皆凋悴其<lb/>
中必有香凝結乘更月揚輝視之則香透林而起用草<lb/>
<pb n="KR3k0061_WYG_057-9a"/>
繫記取之大率林木凋悴以香氣觸之故耳其香美惡<lb/>
種數甚多一由原木質理麄細非香自為之種別也<lb/>
屠隆香箋沉香有三等上者氣太厚而反嫌於辣下者<lb/>
質太枯而又涉於烟惟中者約六七分一兩最滋潤而<lb/>
幽甜可稱妙品角沉香質重劈開如墨色者佳不在沉<lb/>
水好速亦能沉也有以碎沉香輳煉成大塊以市於人<lb/>
當細辨之　事文𩔖聚隋主淫侈每除夜殿前諸院設<lb/>
火山數十座盡沉香木根每一山焚沉香數車火光暗<lb/>
<pb n="KR3k0061_WYG_057-9b"/>
則以甲煎沃之燄起數丈香聞數十里常一夜用沉香<lb/>
二百餘乘甲煎二百餘石　合璧事𩔖唐開元中有沉<lb/>
香亭又唐敬宗時波斯進沉香亭子材拾遺李漢諫曰<lb/>
沉香為亭何異瑤臺瓊室　清異録髙麗舶主王大世<lb/>
𨕖沉水近千斤疊為旖旎山象衡嶽七十二峯錢俶許<lb/>
黄金五百兩竟不售　洪芻香譜江南李氏帳中香法<lb/>
以鵞梨蒸沉香用之　首楞嚴經香嚴童子白佛言見<lb/>
諸比丘燒水沉香香氣寂然來入鼻中非木非空非烟<lb/>
<pb n="KR3k0061_WYG_057-10a"/>
非火去無所著來無所從由是意銷𤼵眀無漏<lb/>
黄熟香　葉庭珪香譜黄熟香皮堅而中腐者其形如<lb/>
桶故謂之黄熟桶其夾箋而通黑者其氣尤勝　本草<lb/>
拾遺黄熟香亦馢香之𩔖也但輕虚枯朽不堪者今和<lb/>
香中皆用之　洪芻香譜白眼香亦黄熟之別名也其<lb/>
色差白不入藥品和香或用之<lb/>
雞舌香　唐本草註雞舌香出杜薄可含以香不入衣<lb/>
服雞舌木氣辛而性厲禽獸不能至花熟自零隨水而<lb/>
<pb n="KR3k0061_WYG_057-10b"/>
出方得之雞舌𣗳葉及皮並似栗花如梅子似棗核此<lb/>
雌𣗳也不入香用其雄𣗳雖花不實採花釀之以成香<lb/>
出崑崙及交愛以南　葉庭珪香譜雞舌香一名丁子<lb/>
香以其形似丁子香也即丁香之大者今謂丁香母是<lb/>
也　談苑雞舌香即丁香也日華子云雞舌香治口氣<lb/>
故郎官含雞舌香取其便於奏對正是今之丁香舌方<lb/>
五香連翹湯用雞舌香千金五香連翹湯無雞舌香却<lb/>
有丁香最為明騐俗醫取乳香中如杮核無氣味者謂<lb/>
<pb n="KR3k0061_WYG_057-11a"/>
之雞舌香殊無干涉新補本草重出二物盖考之未精<lb/>
也<lb/>
馢香　通雅香譜云馢香沉香同𩔖其香方皆用馢桂<lb/>
海志作箋香南方草木狀作棧香實一字也　本草拾<lb/>
遺沉香之肌理有黑脈者謂之馢香　洪譜葉子香即<lb/>
馢香之薄者其香尤勝於馢又謂之龍鱗香<lb/>
速香　葉譜速香出真臘者為上伐𣗳去木而取香者<lb/>
謂之生速𣗳仆木腐而香存者謂之熟速其𣗳木之半<lb/>
<pb n="KR3k0061_WYG_057-11b"/>
存者謂之暫香黄而熟者為黄熟　屠隆香箋片速香<lb/>
俗名鯽魚片雉雞斑者佳有偽為者亦以重實為美<lb/>
谷泰博物要覽更有鐵面生香俗名牙香以面有黑爛<lb/>
色為鐵面純白不烘焙者為生香其生香之味妙甚在<lb/>
廣中價亦不廉<lb/>
㫋檀　酉陽雜俎一木四香根曰㫋檀節曰沉香花曰<lb/>
雞舌膠曰薰陸　華嚴經牛頭㫋檀香此香從離垢出<lb/>
以之塗身火不能燒又佛家以白㫋檀塗身能除一切<lb/>
<pb n="KR3k0061_WYG_057-12a"/>
煩惱得清涼　世説林公曰白㫋檀非不馥焉能逆風<lb/>
　成實論波利貭多天𣗳其香則逆風而聞<lb/>
薰陸　南方草木狀薰陸香出大秦在海邊有大𣗳枝<lb/>
葉正如古松生於沙甲盛夏𣗳膠流出沙上方採　廣<lb/>
志薰陸香生南海注即羅香也　海藥本草薰陸香味<lb/>
平温無毒主清人神其香𣗳一名馬尾香是𣗳皮鱗甲<lb/>
採之復生　唐本草注薰陸香出天竺國及邯鄲似楓<lb/>
松脂黄白色天竺者多白邯鄲者夾緑色香不甚烈<lb/>
<pb n="KR3k0061_WYG_057-12b"/>
筆叢薰陸小木而大葉海南亦有薰陸乃其膠也今名<lb/>
乳頭香　集仙録乳頭香天真惡之唯可燒和香耳<lb/>
檀香　清異録南夷香槎到文登盡以易疋物同光中<lb/>
有舶二檀香色正白號雪檀長六尺地人買為僧坊刹<lb/>
竿　陳蔵器本草白檀香出海南主心腹痛霍亂中惡<lb/>
鬼氣殺蟲又有紫真檀人磨之以塗風瘇雖不生於中<lb/>
華而人間遍有之　香箋黄檀香黄實者佳茶浸炒黄<lb/>
去腥　香譜檀香出於三佛齊國皮木而色黄者謂之<lb/>
<pb n="KR3k0061_WYG_057-13a"/>
黄檀皮腐而色紫者謂之紫檀恐其氣泄則以紙封之<lb/>
　杜陽編宣州觀察使楊牧造檀香亭子初成命賓樂<lb/>
之<lb/>
降真香　洪譜仙傳云降真香燒之感引鶴降醮星辰<lb/>
燒此香甚為第一小兒帶之能辟邪氣其香如蘇方木<lb/>
然之初不甚香得諸香和之則特美　戒菴漫筆柳之<lb/>
懷遠産香藤葉大如掌多刺攅蹀絞齒巨材産多於山<lb/>
林紆攣之處嵗久色㣲黄曰藤香或深蔵㠝岏巨石攫<lb/>
<pb n="KR3k0061_WYG_057-13b"/>
路人迹不到霜饕雪虐積以嵗月皮肉俱爛赤心如鐵<lb/>
謂之降真香　本草降真香出黔南拌和諸香燒烟直<lb/>
上天召得鶴主天行時氣宅舍怪異並燒悉驗　香箋<lb/>
降真香紫實為佳茶煮出油焚之　溪蠻叢笑降真本<lb/>
出南海今溪洞山僻處亦有似是而非勁瘦不甚香名<lb/>
雞骨香　周達觀真臘記降真香一名紫藤香生叢林<lb/>
中𣗳皮白厚五六寸取𣗳心焚之香氣勁而逺　名醫<lb/>
錄周崈被海㓂刃傷血不止軍士刮紫藤香末傅之立<lb/>
<pb n="KR3k0061_WYG_057-14a"/>
愈<lb/>
伽南香　花木考伽南香為木黑潤所出産天下皆無<lb/>
其價甚貴以銀對換出占城國海上諸山盖香木枝柯<lb/>
竅露者木立死而本存者氣性皆温故為大螘所穴螘<lb/>
食石蜜歸而遺於香中嵗久漸漬木受蜜氣結而堅潤<lb/>
則香成矣其香本未死蜜氣未老者謂之生結上也木<lb/>
死本存蜜氣凝於枯根潤若餳片謂之糖結次也其稱<lb/>
虎斑結金絲結者嵗月既淺木蜜之氣尚未融化木性<lb/>
<pb n="KR3k0061_WYG_057-14b"/>
多而香味少斯為下耳　潜確𩔖書生結紅而堅糖結<lb/>
黑而軟瓊州亦有土竒南白質黑㸃　香箋糖結伽南<lb/>
鋸開上有油如飴糖黑白相間黑如墨白如糙米焚之<lb/>
初有羊羶㣲氣有金絲伽南色黄止有綹若金絲惟糖<lb/>
結為佳　博物要覽香中竒南惟緑結糖結為最重以<lb/>
質軟指刻之如錐畫沙味辣有脂嚼之粘牙為上上者<lb/>
曰鶯哥緑次者曰蘭花結又次曰金結下者曰鐵結<lb/>
山堂肆考伽南香近世士夫以制帶銙率多凑合頗若<lb/>
<pb n="KR3k0061_WYG_057-15a"/>
天成又云伽南木乃沉香之生結者　偃曝談餘占城<lb/>
竒南出在一山酋長禁民不得採取犯者斷其手彼亦<lb/>
自貴重　七脩𩔖藁竒藍香出占城等國誌書皆書竒<lb/>
南二字星槎勝覽書棋楠二字問之人人不知也昨見<lb/>
潘希曽使安南得其國之所賜書物録之於藁乃此竒<lb/>
藍二字想誌等書傳寫之訛也　博物要覽竒南香亦<lb/>
生於千年榕𣗳之上故名寄生香<lb/>
龍腦香　酉陽雜俎龍腦香出婆律國𣗳髙八九丈大<lb/>
<pb n="KR3k0061_WYG_057-15b"/>
可六七圍傍生枝葉葉正圓而背白結實如荳蔲皮有<lb/>
甲錯香即木中脂似松脂作杉木氣乾脂謂之龍腦香<lb/>
清脂謂之婆律膏又有蒼龍腦主風疹䵟入膏煎良不<lb/>
可㸃眼明浄如雪花者善久經風日或如麥麩者不佳<lb/>
云合黒荳糯米相思子貯之不耗今復有生熟之異稱<lb/>
生龍腦即上之所載是也其絶妙者目曰梅花龍腦有<lb/>
經火飛結成塊者謂之熟龍腦氣味差薄焉盖易入他<lb/>
物故也　西域記羯布羅香其𣗳松身異葉花果亦別<lb/>
<pb n="KR3k0061_WYG_057-16a"/>
初採既濕尚未有香木乾之後循理而折之其中有香<lb/>
木乾之後色如冰雪亦曰龍腦香　華夷花木考龍腦<lb/>
其清香為百藥之先於茶亦相宜多則掩茶氣味萬物<lb/>
中香無出其右者　獨異志𤣥宗偶與寜王博召太真<lb/>
妃立觀俄而風冒妃帔覆樂人賀懷智巾幘香氣馥郁<lb/>
不滅後幸蜀歸懷智以其巾進於上上執之澘然而泣<lb/>
曰此吾在位時西國有獻香三丸賜太真謂之瑞龍腦<lb/>
蘇合香　梁書中天竺出蘇合香是諸香汁煎之非自<lb/>
<pb n="KR3k0061_WYG_057-16b"/>
然一物也大秦人采蘇合先笮其汁以為香膏乃賣其<lb/>
滓與人展轉達中國不大香也　洪譜神農本草云蘇<lb/>
合香生中臺川谷陶𨼆居云俗傳是師子糞外國説不<lb/>
爾今皆従西域来真者難別紫赤色如紫檀堅實極芬<lb/>
香重如石燒之灰白者佳主辟邪瘧癎疰去三蟲<lb/>
安息香　本草安息香出西戎似柏脂黄黑色為塊新<lb/>
者亦柔軟味辛苦無毒主心腹惡氣鬼疰　酉陽雜俎<lb/>
安息香出波斯國其𣗳呼為辟邪𣗳長三丈許皮色黄<lb/>
<pb n="KR3k0061_WYG_057-17a"/>
黑葉有四角經冬不凋二月有花黄色心㣲碧不結實<lb/>
刻皮出膠如飴名安息香　洪譜安息香出三佛齊國<lb/>
其香乃𣗳之脂也其形色𩔖胡桃穰而不宜於燒然能<lb/>
𤼵衆香故人取之以和香焉　屠箋都中有數種總名<lb/>
安息其最佳者劉鶴所製月麟香聚仙香沉速香三種<lb/>
百花香即下矣<lb/>
唵叭香　李時珍本草膽八香𣗳似稚木犀葉紅色𩔖<lb/>
霜楓擣實成油和諸香爇之辟惡氣出交趾南番諸國<lb/>
<pb n="KR3k0061_WYG_057-17b"/>
今名唵叭香　香箋唵叭香名黑香以軟浄色明者為<lb/>
佳手指可撚為丸者妙甚惟都中有之　五雜組唵叭<lb/>
香出唵叭國色黑爇之不甚香而可和諸香亦能辟邪<lb/>
魅京師有賃宅住者其宅素凶既入不能便移但日焚<lb/>
唵叭香一爐至夜中𥪡子聞鬼物相與語曰彼所焚何<lb/>
物令我頭痛不堪當相率避之越二日宅遂清吉<lb/>
乳香　廣志乳香即南海波斯國松𣗳脂有紫赤櫻桃<lb/>
者名乳香盖薰陸之𩔖也仙方多用辟邪今以通明者<lb/>
<pb n="KR3k0061_WYG_057-18a"/>
為勝目曰的乳其次曰揀香又次曰缾香然多夾雜成<lb/>
大塊如瀝青之狀又其細者謂之香纒　事林廣記大<lb/>
食勿拔國出乳香𣗳他國所無其𣗳逐日用刀斫𣗳皮<lb/>
取乳或在𣗳上或在地下在𣗳自結透者為明乳蕃人<lb/>
用琉璃缾盛之名曰缾香在地者名塌香　葉庭珪香<lb/>
譜乳香一名薰陸香出大食之南數千里其𣗳𩔖松以<lb/>
斤斫𣗳脂溢於外結而成香聚而成塊上品為揀香圓<lb/>
大如指頭今俗所謂滴乳次曰缾乳言收時置於缾中<lb/>
<pb n="KR3k0061_WYG_057-18b"/>
又次曰乳塌盖香而雜之以沙石者也又次曰黑塌盖<lb/>
香之黑色者也又次曰水濕黑塌盖香在舟中為水所<lb/>
浸漬而氣變色敗者也雜品而碎者曰斫削簸揚為塵<lb/>
者曰纒末　七脩𩔖藳乳香先置壁隙中半日又取指<lb/>
甲三二片置鉢中擂之不粘而易成末矣　丹房鑑源<lb/>
乳香能啞銅<lb/>
腦子香　葉譜腦子香出渤泥三佛齊亦有之乃深山<lb/>
窮谷中經千年老杉𣗳其枝幹不曽損動者若損動則<lb/>
<pb n="KR3k0061_WYG_057-19a"/>
氣泄無腦矣其土人解作板段隨其板旁横裂而成縫<lb/>
有腦出於縫中劈而取之其大者成片俗謂之梅花腦<lb/>
其次謂之速腦速腦之中其次者謂之米腦　名物通<lb/>
片腦出暹羅諸國惟初打泥者為上𣗳如杉檜取者必<lb/>
齋沐而往成片似梅花者為上其次有金脚速腦米腦<lb/>
蒼腦札聚腦又有一種如油名腦油<lb/>
龍涎香　蔡絛鐵圍山叢談奉宸庫有龍涎香分錫大<lb/>
臣近侍其模製甚大而外視不甚佳每以一豆大爇之<lb/>
<pb n="KR3k0061_WYG_057-19b"/>
輒作異花氣芬郁滿座終日略不歇於是太上大竒之<lb/>
命籍被賜者隨數多寡復收取以歸中禁因號曰古龍<lb/>
涎為貴也諸大璫争取一餅可直百緡金玉為穴而以<lb/>
青絲貫之佩於頸時於衣領間摩挲以相示由此遂作<lb/>
佩香焉今佩香因此始也　張世南遊宦記聞諸香中<lb/>
龍涎最貴廣州市直每兩不下百千次等亦五六十千<lb/>
係蕃中禁榷之物出大食國近海傍常有雲氣罩山間<lb/>
即知有龍睡其下或半載或二三載土人更相守視候<lb/>
<pb n="KR3k0061_WYG_057-20a"/>
雲散則知龍已去往觀必有龍涎或五七兩或十餘兩<lb/>
視所守人多寡均給之或不平更相讐殺或云龍多蟠<lb/>
於洋中大石卧而吐涎魚聚而噆之土人見則没而取<lb/>
焉又一説大洋海中有渦旋處龍在下湧出其涎為太<lb/>
陽所爍則成片為風漂至岸人則取之納官予嘗叩泉<lb/>
廣合香人云龍涎入香能收斂腦麝氣雖經數十年香<lb/>
味仍在嶺外雜記所載龍涎出大食西海多龍枕石一<lb/>
睡涎沫浮水積而能堅鮫人采之以為至寳新者色白<lb/>
<pb n="KR3k0061_WYG_057-20b"/>
稍久則紫甚久則黑又一説云白者如百藥煎而膩理<lb/>
黑者亞之如五靈脂而光澤其氣近於臊似浮石而輕<lb/>
或云異香或云氣腥能𤼵衆香氣皆非也於香本無損<lb/>
益但能聚烟耳和香而用真龍涎焚之則翠烟浮空結<lb/>
而不散坐客可用一剪以分烟縷所以然者蜃氣樓臺<lb/>
之餘烈也又一説云龍出没於海上吐出涎沬有三品<lb/>
一曰汎水二曰滲沙三曰魚食汎水輕浮水面善水者<lb/>
伺龍出隨而取之滲沙乃被波浪飄泊洲嶼凝積多年<lb/>
<pb n="KR3k0061_WYG_057-21a"/>
風雨浸淫氣盡滲於沙土中魚食乃因龍吐涎魚競食<lb/>
之復作糞散於沙磧其氣腥穢惟汎水者可入香用餘<lb/>
二者不堪　山堂肆考龍涎可製香燒之可直通於天<lb/>
水底焚之亦直到淵底　彚苑詳註蘇門荅次國古大<lb/>
食國也西去一晝夜城有龍涎嶼獨峙南巫里洋之内<lb/>
浮灔海面波激雲騰每至春間羣龍交戯於上而遺涎<lb/>
沬洋水則國人駕獨木舟伺龍出没隨而採之或風波<lb/>
則人俱下海一手附舟傍一手楫水而得至岸其涎初<lb/>
<pb n="KR3k0061_WYG_057-21b"/>
若脂膠黑黄色頗有魚腥去久則成大塊或大魚腹中<lb/>
刺出如斗大焚之清香可愛名曰龍涎其品有三浮水<lb/>
者為上滲沙者次之魚食為下每香一斤值其國金錢<lb/>
一百九十二枚准中國之銅錢九千文<lb/>
甲香　四時纂要修甲香方取大甲香如崑崙耳者酒<lb/>
煑蜜熬入諸香中用　唐本草甲香蠡𩔖生雲南者大<lb/>
如掌青黄色長四五寸取黶燒灰用之南人亦煑其肉<lb/>
噉今合香多用謂能𤼵香復来香烟須酒蜜煑製方可<lb/>
<pb n="KR3k0061_WYG_057-22a"/>
用　南州異物志甲香大者如甌　蘇頌本草海螺即<lb/>
流螺厴曰甲香　李義山詩集注甲香者為末煮香時<lb/>
用以合香收氣𤼵香者也唐人謂之甲煎陳藏器曰甲<lb/>
煎以諸藥及美果花燒灰和蠟治成可作口脂今有作<lb/>
夾煎者誤也　湘烟録又有小甲香狀如螺子取其蒂<lb/>
修合也𫝊信方每甲香一斤以泔斗半㣲火煮一復時<lb/>
又以蜜二合水一斗煑三復時乃以炭火燒地令熱洒<lb/>
酒令潤鋪香於上擣爛入沉香末三兩麝香一分和搗<lb/>
<pb n="KR3k0061_WYG_057-22b"/>
印成此即漢宫方也<lb/>
麝香　續博物志麝之真香有三説鹿羣行山中自然<lb/>
有麝氣不見其形為真香入春以脚踢入水泥中藏之<lb/>
不使人見為真香殺之取其臍一鹿一臍為真香　本<lb/>
草蘇頌曰麝香有三等第一生香名遺香乃麝自剔出<lb/>
者次臍香乃捕得殺取之其三心結香乃麝見大獸捕<lb/>
逐驚畏失心墜死人得之破心見血作乾血塊者不入<lb/>
藥　花木考牡丹最忌麝香有人帶香入園其花即時<lb/>
<pb n="KR3k0061_WYG_057-23a"/>
萎落　埤雅麝噉蛇今以蛇蛻裹麝彌香　錦繡萬花<lb/>
谷天寳中虞人𫉬水麝臍香皆水也每取以針刺之香<lb/>
氣倍於肉麝　香譜麝香木出占城國𣗳老而仆埋於<lb/>
地而腐外黑而内黄赤者其氣𩔖於麝　清異録江南<lb/>
山谷間有一種竒木曰麝香𣗳其老根焚之亦清烈號<lb/>
䬣<graphic n="KR2571" url="https://raw.githubusercontent.com/kanripo/KR-Gaiji/master/images/KR2571.png" mimeType="image/png"/>香<lb/>
各種香　南方草木狀楓香𣗳似白楊葉圓而岐分有<lb/>
脂而香其子大如鴨卵二月花𤼵乃著實八九月熟曝<lb/>
<pb n="KR3k0061_WYG_057-23b"/>
乾可燒惟九真郡有之　唐本草注白膠香𣗳髙大木<lb/>
理細莖葉三角商洛間多有五月斫為坎十一月收脂<lb/>
　開寳本草白膠香即楓香脂　魏王花木志木蜜號<lb/>
千嵗𣗳伐之四五嵗取不腐者為香一名没香一名多<lb/>
香木　内典木蜜香狀若槐𣗳　異物志木蜜其葉如<lb/>
椿　交州記木蜜𣗳似沉香　韻府續編肇慶新興縣<lb/>
出多香木俗謂之蜜香能辟惡氣殺鬼精　本草木香<lb/>
一名蜜香從外國舶上来葉似薯蕷而根大花紫色功<lb/>
<pb n="KR3k0061_WYG_057-24a"/>
効極多今以如雞骨堅實齧之粘齒者為上復有馬兠<lb/>
苓根謂之青木香非此之謂也或曰有二種亦恐非耳<lb/>
一謂之雲南根　洞㝠記有女香𣗳細枝葉婦人帶之<lb/>
香終年不減　春風堂隨筆栝松百年即有白衣如粉<lb/>
本草謂之艾衲香　廣志艾衲香出西國似細艾　本<lb/>
草松𣗳皮緑衣亦名艾蒳可以合諸香燒之能聚其烟<lb/>
青白不散　述異記香洲在朱厓郡洲中出諸異香往<lb/>
往不知名焉千年松香聞於十里亦謂之十里香　本<lb/>
<pb n="KR3k0061_WYG_057-24b"/>
草拾遺甘松香味温無毒主鬼氣卒心腹痛脹滿浴人<lb/>
身令香叢生葉細　廣志甘松香生涼州　南方草木<lb/>
狀水松葉如檜而細長出南海土産衆香而此木不大<lb/>
香故彼人無佩服者嶺北人極愛之然其香殊勝在南<lb/>
方時植物無情者也不香於彼而香於此豈屈於不知<lb/>
巳而伸於知巳者歟物理之難窮如此　一統志真臘<lb/>
有𣗳如杉檜香藏於皮老而脂白流出名篤耨香冬月<lb/>
因其凝而取之者名黑篤耨　葉庭珪香譜篤耨香出<lb/>
<pb n="KR3k0061_WYG_057-25a"/>
真臘國亦𣗳之脂也𣗳如松杉之𩔖而香藏之皮𣗳老<lb/>
而自然流溢者色白而透明故其香雖盛暑不融土人<lb/>
既取之夏月以火環其𣗳而炙之令其脂液再溢至冬<lb/>
沍寒因其凝而復取之故其香冬凝而夏融土人盛之<lb/>
以瓠瓢至暑月則鑚其瓠而周為之孔蔵之冰中欲其<lb/>
隂涼而氣通以泄其汗故得不融舟人易之以瓷器不<lb/>
若瓢也香之氣清逺而長雜於𣗳則黑而黑為下矣香<lb/>
之性易融而暑月之融多滲於瓢故斷瓢而爇之亦得<lb/>
<pb n="KR3k0061_WYG_057-25b"/>
其典刑今所謂葫蘆瓢是也　香譜金顔香出大食真<lb/>
臘國其香乃𣗳之脂色黄而氣勁工於聚衆香今之為<lb/>
龍涎軟香佩帶者多用之　一統志真臘有金顔香有<lb/>
深黄色者有黑色者劈開雪白者為佳夾砂石者為下<lb/>
其氣能聚衆香番人以之和香塗身　酉陽雜俎䭱齊<lb/>
香出波斯國拂林呼為頂勃梨咃長一丈餘圍一尺許<lb/>
皮色青薄而極光浄葉似阿魏每三葉生於條端無花<lb/>
結實西域人常八月伐之至冬更抽新條極滋茂若不<lb/>
<pb n="KR3k0061_WYG_057-26a"/>
剪除反枯死七月斷其枝有黄汁其狀如蜜㣲有香氣<lb/>
入藥療百病<hi>䭱音撇</hi>　瀛涯勝覽滿剌加産打魔香乃𣗳<lb/>
脂墮地成遇火即然國人以當燈及塗舟水不能入明<lb/>
瑩者若金箔曰損都盧厮可作瑁珠名水珀是已　魏<lb/>
略鬱金香生大秦國二三月花如紅藍四五月採之其<lb/>
香十二葉為百草之英　本草拾遺鬱金香味苦無毒<lb/>
主蟲毒鬼疰鵶鶻等臭除心腹間惡氣鬼疰入諸香用<lb/>
　述異記南海出千步香佩之香聞於千步草也今海<lb/>
<pb n="KR3k0061_WYG_057-26b"/>
隅有千步草是其種也葉似杜若而紅碧相雜又紫述<lb/>
香一名紅藍香又名金香又名麝香草出蒼梧桂林二<lb/>
郡界　唐書罽賓國進拘物頭花香焚之香聞數里<lb/>
廣志迷迭香出西域　洞㝠記都夷香狀如棗核食一<lb/>
片則歴年不饑以粒如粟許投水中俄滿大盂也　魏<lb/>
略兠納香出大秦國　述異記龜甲香即桂香之善者<lb/>
　内典必栗香一名化木香似老椿　花木考金銀香<lb/>
中國皆不出其香如銀匠欖糖相似中有白蠟一般白<lb/>
<pb n="KR3k0061_WYG_057-27a"/>
塊在内好者白多低者白少焚之氣味甚美出舊港國<lb/>
　香譜水盤香𩔖黄熟而殊大多雕刻為香山佛像並<lb/>
出舶上　升菴外集香譜有鬭鏤香今訛為兠羅香三<lb/>
泊有之　異物志兠羅香出海邊國如都梁香　本草<lb/>
雀頭香即香附子也所在有之　珍珠船赤土國在海<lb/>
南出異香每燒一彈丸香聞數百里號一國香　洞㝠<lb/>
記薰肌香用薰人肌骨至老不病　文𨕖焚玉㽔浣薇<lb/>
露注玉㽔香也　清異録用香布篆文木範中急覆之<lb/>
<pb n="KR3k0061_WYG_057-27b"/>
是為曲水香　香譜塗肌拂手香出占城國土人以腦<lb/>
麝諸香搗和而成或以塗身或以拂手其香經數宿不<lb/>
散　香譜亞濕香出占城國其香非自然乃土人以十<lb/>
種香搗和而成體温而濕氣和而長爇之勝於他香<lb/>
錦繡萬花谷吳僧罄宜作笑蘭香其法以沉為君雞舌<lb/>
為臣北苑之塵秬鬯十二葉之英鉛華之粉柏麝之臍<lb/>
為佐以百花之液為使一炷如芡子許油然鬱然若齅<lb/>
九畹之蘭而挹百畝之蕙也　清異録長安宋清以鬻<lb/>
<pb n="KR3k0061_WYG_057-28a"/>
藥致富嘗以香劑遺中朝簮紳題識器曰三勻煎焚之<lb/>
富貴清妙其法止龍腦麝末精沉等耳<hi>煎去聲</hi>　洞天清<lb/>
録沉香腦麝四合加以棋楠羅合榧子滴乳蠡甲九味<lb/>
相合分兩停勻煉蔗漿合之其香絶塵境而助清興<lb/>
清異録林邑占城闍婆交阯以雜出異香劑和而範之<lb/>
氣韻不凡謂中國三勻四絶為乞兒香　香箋黄香餅<lb/>
王鎮住東院所製黑沉色無花紋者佳甚偽者色黄<lb/>
升菴外集泡花采以蒸香以佳沉香薄劈著浄器中鋪<lb/>
<pb n="KR3k0061_WYG_057-28b"/>
半開花與香層層相間密封之日一易不待花蔫花過<lb/>
香成番禺人作心字香瓊香用素馨茉利法亦然大抵<lb/>
泡取其氣未嘗炊掀江浙作木犀降真香蒸湯上非法<lb/>
也　香箋萬春香内府者佳龍桂香有黄黑二品黑者<lb/>
價髙惟内府者佳劉鶴所製亦可芙蓉香京師劉鶴製<lb/>
妙甜香惟宣徳年所製清逺味幽可愛燕市中貨者罈<lb/>
黑如漆白底上有燒造年月每罈二三斤有錫罩蓋礶<lb/>
子一斤一罈者方真蘭香以魚子蘭蒸低速香牙香塊<lb/>
<pb n="KR3k0061_WYG_057-29a"/>
者佳近以木香滚以棍蒸者惡甚白膠香有如明條者<lb/>
佳　壺中贅録山林窮四和香以茘枝殻甘蔗滓乾柏<lb/>
葉黄連和焚又加松毬棗核梨核皆妙　虞伯生與朱<lb/>
萬初帖深山髙居爐香不可缺退休之久佳品乏絶人<lb/>
為取老松柏之根枝葉實共搗治之研楓肪羼<hi>音剗</hi>和之<lb/>
每焚一丸足助清苦　香譜薔薇水大食國花露也今<lb/>
則採茉莉取其液以代焉然其水多偽雜欲試之當用<lb/>
琉璃缾盛之翻搖數四其泡周上下者為真顯徳五年<lb/>
<pb n="KR3k0061_WYG_057-29b"/>
昆明國獻薔薇水十五缾云得西域以香灑衣衣敝而<lb/>
香不減<lb/>
古名香　封禪記黄帝列珪玉於蘭蒲席上燃沉榆香<lb/>
舂雜寳為屑以沉榆和之若泥以分尊卑華戎之位<lb/>
洞㝠記武帝元封中起方山館招諸靈異乃燒天下異<lb/>
香有沉光香有精祗香明庭香金磾香塗魂香沉光香<lb/>
塗魂國貢門中燒之有光而堅實難碎太醫以鐵杵舂<lb/>
如粉而燒之精祗香出塗魂國燒此香魑魅精祗皆畏<lb/>
<pb n="KR3k0061_WYG_057-30a"/>
避金磾香金日磾既入侍欲衣服香潔自合此香　洞<lb/>
㝠記飜鴻閣上燒荃靡香屑燒粟許其氣三月不絶<lb/>
拾遺記漢武帝夢李夫人授蘅蕪之香帝夢中驚起香<lb/>
氣猶著衣枕歴月不歇　漢武内傳帝於七月七日掃<lb/>
除宫掖設座大殿以紫羅薦地燔百和香燃九㣲燈以<lb/>
待王母　杜陽編龍文香武帝時外國所獻　飛燕外<lb/>
傳飛燕浴五藴七香湯踞通香沉水坐燎降神百藴香<lb/>
帝嘗私語樊嫕曰后雖有異香不若婕妤體自香也<lb/>
<pb n="KR3k0061_WYG_057-30b"/>
西京雜記趙昭儀上姊飛燕三十五物有青水香沉水<lb/>
香九真雄麝香　拾遺記靈帝初平三年西域獻茵墀<lb/>
香煑湯辟癘宫人以沐頭　薛靈芸傳魏文帝迎靈芸<lb/>
道側燒石葉之香此石重疊狀如雲母其氣辟惡癘之<lb/>
疾腹題國所獻也　拾遺記孫亮有愛姬四人皆振古<lb/>
絶色一名朝姝二名麗居三名洛珍四名潔華為四人<lb/>
合四氣香殊方異國所出凡經踐躡宴息之處香氣沾<lb/>
衣厯年彌盛百浣不歇因名曰百濯香或以人名香故<lb/>
<pb n="KR3k0061_WYG_057-31a"/>
有朝姝香麗居香洛珍香潔華香　南史梁大通中槃<lb/>
槃國奉表送菩提𣗳葉詹糖等香　本草詹糖香出晉<lb/>
安岑州及交廣以南𣗳似橘煎枝葉為之似糖而黑多<lb/>
以其皮及蠧糞雜之難得淳正者唯軟乃佳　天寳遺<lb/>
事明皇正寵妃子不視朝政安禄山初承聖睠因進助<lb/>
情花香百粒大小如粳米而色紅每當寢處之際則含<lb/>
香一粒助情𤼵興筋力不倦帝秘之曰此亦漢之慎䘏<lb/>
膠也　杜陽編穆宗嘗於蔵真島前焚鳳腦香以崇禮<lb/>
<pb n="KR3k0061_WYG_057-31b"/>
敬　清異録昭宗嘗賜崔𦙍香一黄綾角約二兩酷烈<lb/>
清妙焚豆大許亦終日旖旎御題曰刀圭第一香　杜<lb/>
陽編辟寒香辟邪香瑞麟香金鳳香皆異國所獻同昌<lb/>
公主乘七寳輦四面綴五色玉香囊囊中貯上四香每<lb/>
一出游則芬馥滿路　述異記辟寒香丹丹國所出　杜<lb/>
陽編同昌公主薨上哀痛常令賜紫尼及女道冠焚昇<lb/>
霄降靈之香以導靈舁　徵文玉井張說攜麗正文章謁<lb/>
友生時正行宫中媚香號化樓臺友生焚以待説説出<lb/>
<pb n="KR3k0061_WYG_057-32a"/>
文置香上曰吾文享是香無忝盧氏雜説楊牧嘗召<lb/>
崔安石食盤前置香一爐烟出如樓臺别聞一香似非<lb/>
爐烟崔思之楊顧左右取來乃白角楪盛一漆毬子耳<lb/>
崔曰此罽賓國香所聞乃此也　清異録長安大興善<lb/>
寺徐理男楚琳平生留神香事莊嚴餅子供佛之品也<lb/>
峭兒延賓之用也旖旎丸自奉之等也檀那概之曰琳<lb/>
和尚品字香　清異録道士譚紫霄有異術閩王昶奉<lb/>
之為師月給山水香焚之香用精沉上火半熾則沃以<lb/>
<pb n="KR3k0061_WYG_057-32b"/>
蘇合油　海録碎事意可香初名宜愛或云此江南宫<lb/>
中香有美人字曰宜愛故以名香山谷曰香殊不凡而<lb/>
名乃有脂粉氣易名曰意可　山堂肆考黄山谷論香<lb/>
有聞思香取楞嚴經觀音所言從聞思脩入三摩地因<lb/>
以名香　五雜組宋宣和間宫中所焚異香有篤耨龍<lb/>
涎亞悉金顔雪香褐香軟香之𩔖今世所有者惟龍涎<lb/>
耳又有瓠香猊眼香皆不知何物<lb/>
異香　獨異志茶蕪香燕昭王時波弋國貢若焚著衣<lb/>
<pb n="KR3k0061_WYG_057-33a"/>
彌月不絶所遇地土石皆香經腐草朽木皆榮秀用薰<lb/>
枯骨則肌肉再生　漢武故事西王母感上之誠暮必<lb/>
神降上乃盛施帷帳燒兠沫香香聞數百里乃兠渠國<lb/>
所獻如大豆塗宫門香聞百里關中大疫死者相枕燒<lb/>
此香疫則止　瑞應圖大漢二年月支國貢神香武帝<lb/>
取看之狀若燕卵凡三枚大似棗帝不燒付外庫後長<lb/>
安中大疫宫人得疾衆使者請燒一枚以辟疫氣帝然<lb/>
之宫中病者差長安百里内聞其香積九月不歇　月<lb/>
<pb n="KR3k0061_WYG_057-33b"/>
氐使者𫝊始元元年京城大疫死者大半帝取月支神<lb/>
香燒之於城内其死未三日者皆活香氣經三月不歇<lb/>
帝信神香乃秘録餘香一旦圅檢如故而失神香也此<lb/>
香出於聚窟洲人鳥山山上多𣗳與楓𣗳相似而香聞<lb/>
數里名為返魂𣗳亦能自作聲如羣牛吼聞之者心振<lb/>
神駭伐其木根於玉釡中煑取汁更以㣲火熟煎之如<lb/>
黑<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>狀令可丸名為驚精香或名振靈丸或名返生香<lb/>
或名振檀香或名人鳥精或名却死香一種六名斯實<lb/>
<pb n="KR3k0061_WYG_057-34a"/>
靈物也　奚囊橘柚漢武事仙惟謹甲帳前置玲瓏十<lb/>
寳紫金之爐李少君取綵蜃之血丹虹之涎靈龜之膏<lb/>
阿紫之丹搗幅羅草和成竒香帝每至壇前輒燒一顆<lb/>
烟繞梁棟間久之不散其形漸如水紋頃之蛟龍魚鼈<lb/>
百怪出没其間仰視股栗　清異録番禺牙儈徐審與<lb/>
舶主何吉羅洽密不忍分判臨岐出如鳥觜尖者三枚<lb/>
贈審曰此鷹嘴香也價不可言當時疫於中夜焚一顆<lb/>
則舉家無恙後八年番禺大疫審焚香闔門獨免餘者<lb/>
<pb n="KR3k0061_WYG_057-34b"/>
供事之呼為吉羅香　山堂肆考卞山在湖州山下有<lb/>
無價香有老母拾得一文石光彩可翫偶墜火中異香<lb/>
聞於逺近收而寳之每投火異香如初<lb/>
仙佛香　三洞珠囊以雜香搗之丸如梧桐子大青繩<lb/>
穿此三皇真元之香珠也燒此香徹天真檀之香夜泉<lb/>
𤣥脂朱陵飛之香返生之香皆真人所燒之香也天人<lb/>
玉女擣羅天香按擎玉爐燒九和之香峨嵋山孫真人<lb/>
然千和之香　洞冥記帝常夕坐有神女至散明天𤼵<lb/>
<pb n="KR3k0061_WYG_057-35a"/>
日之香香出胥池寒國地有𤼵日𣗳言雲從𣗳出雲来<lb/>
掩日風吹𣗳枝拂雲開日光也名開日𣗳𣗳有汁滴如<lb/>
松脂　三洞珠囊五香一株五莖一莖五枝一枝五葉<lb/>
一葉間五節五五相對故先賢名為五香之木燒之十<lb/>
日上徹九星之天即青木香也　楞嚴經壇前別安一<lb/>
小爐以兠羅婆香煎取香水沐浴其炭然令猛熾　釋<lb/>
氏㑹要大象蔵香因龍鬭而生燒一丸放大光明有細<lb/>
雲覆其上味如甘露七晝夜降甘雨雨皆金色　楊慎<lb/>
<pb n="KR3k0061_WYG_057-35b"/>
外集伊蘭花佛經云天末者為末而爇之竺國名乾打<lb/>
香天澤者濕爇之竺國名軟香天華者以生蕋露蕾為<lb/>
供所謂香風吹萎華更雨新好者是也　佛書有解脫<lb/>
知見香　法華經象香馬香男香女香拘鞸陁羅𣗳香<lb/>
曼陁羅花香　釋氏㑹要多伽羅香此云根香多摩羅<lb/>
跋香此云藿香　華嚴經阿那婆達多池邊出沉水香<lb/>
名蓮花蔵其香一丸如麻子大若以燒之香氣普薰閻<lb/>
浮提界<lb/>
<pb n="KR3k0061_WYG_057-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0061_WYG_057-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷五十七<lb/>
</p>
<p>
</p>
  </div>
</body>
</text>
</TEI>
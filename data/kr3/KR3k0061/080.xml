<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷八十</head>
    <p>
<pb n="KR3k0061_WYG_080-1a"/>
欽定四庫全書<lb/>
　格致鏡原卷八十　　　　大學士陳元龍撰<lb/>
　　鳥𩔖<hi>四</hi>
　　　鷗<lb/>
禽經鷗信鳥也信不知用注鷗水鳥如鶬鶊而小隨潮<lb/>
而翔迎浪蔽日曰信鷗食小魚鰕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之屬雖潮至則翔<lb/>
水嚮以為信反為鷙鳥所擊是知信而不知所以自害<lb/>
也　埤雅鷖鳧屬蒼黑色鳧好沒鷖好浮故鷖一名漚<lb/>
<pb n="KR3k0061_WYG_080-1b"/>
列子曰漚鳥之至者百往而不止今字从鳥後人加之<lb/>
也蒼頡解詁曰鷖鷗也生藕葉上今鷗一名水鴞形色<lb/>
似白鴿而羣飛　格物總論鷗水鳥色白數百為羣多<lb/>
在漲海中隨潮上下常以三月風至乃還洲嶼頗知風<lb/>
雲若羣飛至岸必風　海語海鷗似鵞而大不識人舶<lb/>
過常集人肩頂人輙捕而烹之　海物異名記鷗之别<lb/>
𩔖羣鳴喈喈隨潮往來謂之信鳧　清異録隋宦者劉<lb/>
繼詮得芙蓉鷗二十四隻以獻毛色如芙蓉帝甚喜置<lb/>
<pb n="KR3k0061_WYG_080-2a"/>
北海中曰鷗字三品鳥宜封碧海舍人　清異録鄭遨<lb/>
𨼆居有高士問何以閱目對曰不注目於婆娑兒即側<lb/>
耳於鼓吹長謂玩鷗而聽蛙也<lb/>
　　　鳧<lb/>
埤雅鳧好沒大小如鴨青色長毛背上有文卑脚短喙<lb/>
水鳥之謹愿者也　格物論鳧野鴨頭上有毛數百為<lb/>
羣泊江海間食沙石皆消化唯食海蛤不消隨其糞出<lb/>
且其曹蔽天而下聲如風雨所至田間稻梁必為之空<lb/>
<pb n="KR3k0061_WYG_080-2b"/>
　廣志野鴨雄者赤頭有距鶩生百卵一日再生有露<lb/>
華鶩以秋冬生卵竝出蜀晨鳧肥而耐寒宜為臛　禽<lb/>
經注鶩野鴨也飛止大澤之中羣處既豢擾之惡其族<lb/>
𩔖而相逼逐也　彚苑詳註鳧常以晨飛故云晨鳧<lb/>
埤雅鳧善趨　採蘭雜志鳧一名少卿　方言齊宋之<lb/>
間凡物盛多謂之寇郭注今江東有小鳧其多無數俗<lb/>
謂之㓂鳧　纂文<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>施石檄开零皆野鴨沒食曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>長<lb/>
頸曰施多白曰开零山間曰石檄　急就章春草雞翹<lb/>
<pb n="KR3k0061_WYG_080-3a"/>
鳧翁濯顔注鳧翁頸上毛也　晉書惠帝中人有得鳥<lb/>
毛三丈以示張華華見慘然曰此謂海鳧毛也出則天<lb/>
下亂矣　呉録婁縣有石首魚至秋化為寇鳧鳧頭中<lb/>
尚有石也　南越志化蒙縣祠山上有池池中有松鳧<lb/>
如今野鳧棲息松間　方言野鳧小而好沒水中者南<lb/>
楚之外謂之鷿鷉大者謂之鶻鷉<lb/>
　　　鴛鴦<lb/>
詩小雅鴛鴦在梁戢其左翼張載注禽鳥竝棲一正一<lb/>
<pb n="KR3k0061_WYG_080-3b"/>
倒戢左翼以依於内舒右翼以防患於外左不用而右<lb/>
便故也　古今注鴛鴦水鳥鳧𩔖雌雄未嘗相離人得<lb/>
其一則其一相思而死故謂之匹鳥　禽經鴛鴦𤣥鳥<lb/>
愛其𩔖　鄭氏婚禮謁文贊鴛鴦鳥雄雌相𩔖飛止相<lb/>
匹　埤雅雄鳴曰鴛䳄鳴曰鴦　格物志鴛鴦文禽也<lb/>
似鳧毛有五采　圅史浮游雄左雌右宿雄翼右掩左<lb/>
雌翼左掩右　埤雅鴛好内思　山堂肆考鴛交頸而<lb/>
感　荆楚記鴛鴦名節木鳥　孔六帖鴛鴦尤異者養<lb/>
<pb n="KR3k0061_WYG_080-4a"/>
雛於土窟破冡之間能使狐衛其子　史異宋慶元三<lb/>
年池州銅陵縣鴛鴦雄化雌　朝野僉載漢時鄢縣南<lb/>
門兩扇忽一聲稱鴛一聲稱鴦晨夕開之聲聞京師漢<lb/>
帝惡之令毁其門兩扇化為鴛鴦相隨飛去　拾遺記<lb/>
南方有鳥名鴛鴦形似雁徘徊雲間棲息高岫足不踐<lb/>
地生於石穴中萬嵗一交則生雛千嵗銜毛學飛聖君<lb/>
之世來入國郊<lb/>
　　　翡翠<lb/>
<pb n="KR3k0061_WYG_080-4b"/>
禽經背有采羽曰翡翠注狀如鵁鶄而色正碧鮮縟可<lb/>
愛飲啄於澄瀾洄淵之側尤惜其羽日濯於水中今王<lb/>
公之家以為婦人首餙其羽直千金　賈琮傳注翠鳥<lb/>
形似燕翡赤而翠青　事物原始翡雄也大如鳩其毛<lb/>
赤紫羽青不深而無光林棲而不食魚翠雌也形大如<lb/>
燕青黑色翎深青而有光入水食魚　說文翡赤羽雀<lb/>
翠青羽雀也　倉頡解詁鷸翠别名也　山海經孟山<lb/>
多白翡翠　異物志翠鳥先高作巢及生子愛之恐墜<lb/>
<pb n="KR3k0061_WYG_080-5a"/>
梢下作巢子生羽毛復益愛之又更下巢也　埤雅翡<lb/>
翠各據溪曲以居以自藏匿猶雉之分畿雖飛不越分<lb/>
域也　海槎餘録翡翠生於深黎之茂林峻嶺人罕得<lb/>
見傳云晴霽日中始一出隂晦竟日不出小大僅侔梁<lb/>
燕羽翰五色離披可愛人必積久探視羅其巢始𫉬之<lb/>
也　漢書尉佗獻文帝翠鳥千　徐廣車服志天子金<lb/>
根車翠羽蓋皇后首餙步揺加翡翠　𣗳萱録張確嘗<lb/>
遊霅上白蘋洲見二碧衣女子㩦手吟咏確逐之化為<lb/>
<pb n="KR3k0061_WYG_080-5b"/>
翡翠飛去　埤雅名前為翡名後為翠舊云雄赤曰翡<lb/>
雌青曰翠其小者謂之翠碧一名魚虎一名魚師性善<lb/>
捕魚故曰魚師魚虎也荆王以其羽毛飾被左氏傳所<lb/>
謂翠被豹舄是也今花工亦取以為婦人面飾　爾雅<lb/>
鴗天狗注小鳥也青似翠食魚江東呼為水狗　本草<lb/>
鴗一名水狗又名魚師又名翠碧鳥<lb/>
　　　鷺<lb/>
詩疏鷺水鳥也好而潔白故謂之白鳥齊魯之間謂之<lb/>
<pb n="KR3k0061_WYG_080-6a"/>
舂鉏遼東樂浪呉揚人皆謂之白鷺大小如鴟青脚高<lb/>
尺七八寸尾如鷹尾喙長三寸所頭上有毛十數枚長<lb/>
尺餘毿毿與衆毛異甚好將欲取魚時則弭之今呉人<lb/>
亦養焉好羣飛鳴楚威王時有朱鷺合沓飛翔而來<lb/>
舞則復有赤者舊鼔吹朱鷺曲是也然則鳥名白鷺赤<lb/>
者少耳步於淺水好自低昻故曰舂鋤亦曰獨舂青脚<lb/>
喜翹善蹙捕魚其翔集必舞而後下性惡露雌雄相盼<lb/>
則産　變化論鷺目成而受胎　格物論鷺鷥林棲朝<lb/>
<pb n="KR3k0061_WYG_080-6b"/>
出捕鰌魚而食夜歸宿其處百千為羣　禽經水禽之<lb/>
咮多長而尾多促若鷺之𩔖是也鷺啄則絲偃鷹捕則<lb/>
角弭藏殺機也　陸游入蜀記蜀中梁山軍鷺鷥為天<lb/>
下第一　談苑人畜鷺鷥雖馴熟然至飲秋水則飛去<lb/>
　埤雅鷺亦謂之白露今人畜之極有馴擾者毎至白<lb/>
露降日則定飛揚而去不可復畜矣　海録鷺一名帶<lb/>
絲禽　詞林海錯宋李昉畜五禽以鷺為雲客　𣗳萱<lb/>
録剡人賈傳於鏡湖泊舟夜月縱步於清水芳荷中見<lb/>
<pb n="KR3k0061_WYG_080-7a"/>
二叟立語一曰碧繼翁一曰篁棲叟相與吟詩賈遽揖<lb/>
之化為白鷺飛去　事物原始東坡詩稱鷺為雪衣兒<lb/>
杜牧賦稱風標公子廣記云荻塘女子　黎州圖經黎<lb/>
州通望縣毎嵗孟夏有白鷺鷥一雙墜地古老傳云衆<lb/>
鳥避瘴臨去留一鷺祭山神又毎郡主將有除替一日<lb/>
前須有白鷺鷥一對從大渡河飛往州城盤旋棲泊三<lb/>
五日却㢠廻軍州號為先至鳥便迎新送故更無誤焉<lb/>
爾雅注白鷺頭翅背上皆有長翰毛今江東人取以為<lb/>
<pb n="KR3k0061_WYG_080-7b"/>
睫攡名之曰白鷺縗　張知白唐臺儀舊制御史以鷺<lb/>
羽飾車以白鷺見淵中魚之象御史察𨼆㣲之罪　天<lb/>
中記鷺者皷之精<lb/>
　　　鸕鷀<lb/>
楊孚異物志鸕鷀能没於深水取魚而食之不生卵而<lb/>
孕雛於池澤既胎而又吐生多者生七八少生五六相<lb/>
連而出若絲緒焉水鳥而巢高木之上　本草衍義寇<lb/>
宗奭嘗官於醴州公宇後有大木一株其上有鸕鷀巢<lb/>
<pb n="KR3k0061_WYG_080-8a"/>
日夕觀之既能交合兼有卵殻布地其色碧豈得云雛<lb/>
吐口中耶　埤雅顱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>水鳥似鶂而黑一名鷧觜曲如<lb/>
鈎食魚入喉即爛其熱如湯其骨主鯾及噎　格物總<lb/>
論顱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>大於鴨色純黑觜長三寸許而尖善入水捕魚<lb/>
也　䕫州圖經峽中人以顱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>捕魚謂之烏鬼　埤雅<lb/>
峽中人謂顱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為烏鬼蜀人臨水居皆養此鳥繩繫其<lb/>
頸使之捕魚得魚則倒提出之杜甫詩云家家養烏鬼<lb/>
是也　紺珠顱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>一名摸魚公　清異録取魚用鸕鷀<lb/>
<pb n="KR3k0061_WYG_080-8b"/>
快捷為甚江湖漁郎用鸕鷀者名烏頭網　北史倭人<lb/>
以小鐶掛鸕鷀項令入水捕魚日得百餘頭以充食<lb/>
方書鸕鷀矢曰蜀水花研水服之令人斷酒其頭治鯁<lb/>
及噎<lb/>
　　　鸂鶒<lb/>
埤雅溪鷘五色尾有毛如船柁小於鴨性食短狐在山<lb/>
澤中無復毒氣故淮賦云溪鷘尋邪而逐害此鳥蓋溪<lb/>
中之勅邪逐害者故以名云　陳昭裕建州圖經溪<graphic n="KR2051" url="https://raw.githubusercontent.com/kanripo/KR-Gaiji/master/images/KR2051.png" mimeType="image/png"/>
<pb n="KR3k0061_WYG_080-9a"/>
於水渚宿先少若有勅令也亦共浮游雄者左雌者右<lb/>
羣伍皆有式度　詞林海錯宋李昉畜五禽以鸂鶒為<lb/>
西客　續博物志鸂鶒能勅水故宿水而物不害　研<lb/>
北雜志世但知有鸂鶒而不知有所謂鳧鶒者鷄鶒嘴<lb/>
長鳧鶒觜短皆絶相似而實不同蓋其色則俱為鶒而<lb/>
喙有鷄鳧之異此前所未聞也<lb/>
　　　鵁鶄<hi>附屬玉</hi>
爾雅鳽鵁鶄注似鳧脚高毛冠江東人家養之以厭火<lb/>
<pb n="KR3k0061_WYG_080-9b"/>
災　禽經鵁鶄睛交而孕注相視而睛不眩轉孕而生<lb/>
雛　埤雅鵁鶄一名鵁鸕一名鳽似鳧脚高毛冠舊云<lb/>
鵁鶄長目其睛交故有鵁鶄之號相如所賦交睛旋目<lb/>
者是也禽經曰旋目其名䴉交目其名鳽方目其名鴋<lb/>
　異物志鵁鶄巢於高𣗳生子在窟中雛未能飛皆銜<lb/>
其母翼以飛上下故淮賦曰鵁鶄銜翼而低昻　格物<lb/>
總論鵁鶄翡鬛紫纓大如鳧<lb/>
屬玉　三輔黄圖屬玉水鳥似鵁鶄又曰<graphic n="KR2141" url="https://raw.githubusercontent.com/kanripo/KR-Gaiji/master/images/KR2141.png" mimeType="image/png"/>玉似鴨而<lb/>
<pb n="KR3k0061_WYG_080-10a"/>
大長頸赤目紫紺色<lb/>
　　　鵜鶘<lb/>
爾雅鵜鴮鸅郭璞注今之鵜鶘也好羣飛沉水食魚故<lb/>
名洿澤　山海經盧其山沙水南流注于涔水中多<graphic n="KR1916" url="https://raw.githubusercontent.com/kanripo/KR-Gaiji/master/images/KR1916.png" mimeType="image/png"/>
鶘狀似鴛鴦人足其鳴自詨見則國多土功注今鵜鶘<lb/>
足頗似人脚也　張華禽經注鵜鶘水鳥也似鶚而大<lb/>
喙長尺餘頷下有胡如大囊受數升湖中取水以聚羣<lb/>
魚候其竭涸奄取食之一名淘河詩曰維鵜在梁志在<lb/>
<pb n="KR3k0061_WYG_080-10b"/>
水也　陸璣詩疏鵜喙長尺餘直而廣口中正赤頷下<lb/>
胡大如數升囊好羣飛若小澤中有魚便羣共抒水滿<lb/>
其胡而棄之令水竭盡魚在陸地乃共食之故曰淘河<lb/>
　淮南子鵜鶘飲水數斗而不足鱓鮪入口若露而死<lb/>
　顔師古曰鵜鶘一名沐澤　孔志約本草鵜鶘一名<lb/>
淘河胷有兩塊肉如拳云昔為人竊肉入河化為此鳥<lb/>
今猶有肉因名淘河　田家五行鵜鶘鵞鸛之屬其狀<lb/>
異常毎來必主大水至正庚寅五月方梅水漲忽見此<lb/>
<pb n="KR3k0061_WYG_080-11a"/>
鳥數十自西而東衆謂没田先兆一老農曰不妨夏至<lb/>
前來曰犂湖至後曰犂途以其觜狀如犂湖言水深途<lb/>
言水淺今至後八日水退矣果驗<lb/>
　　　鶺鴒<lb/>
埤雅䳭鴒雝渠蓋雀之屬飛則鳴行則揺大如鴳長脚<lb/>
尾腹下白頸下黑如連錢故杜陽人謂之連錢義訓曰<lb/>
䳭鴒錢母其頸如錢文　物𩔖相感志脊令俗呼雪姑<lb/>
其色蒼白似雪鳴則天當大雪極為驗矣　庶物異名<lb/>
<pb n="KR3k0061_WYG_080-11b"/>
疏毛詩疏義<graphic n="KR1799" url="https://raw.githubusercontent.com/kanripo/KR-Gaiji/master/images/KR1799.png" mimeType="image/png"/>鴒水鳥一名雝渠𩔖考一名精列一名<lb/>
錢母禽經云鶺鴒共母者飛鳴不相離詩人取以喻兄<lb/>
弟相友之道也<lb/>
　　　鶖<lb/>
古今注扶老秃鶖也狀如鶴大者高七八尺善與人鬬<lb/>
好㗖蛇脯羞食之益人氣力走及奔馬也　呉都賦注<lb/>
鶖如鷺而大長頸赤目其毛辟水毒丹陽鄱陽皆有之<lb/>
　埤雅鶖性貪惡今俗呼秃鶖劉楨魯都賦緑鷁葱鶖<lb/>
<pb n="KR3k0061_WYG_080-12a"/>
鶖色蓋青也　五行志開成五年六月有秃鶖羣飛集<lb/>
禁苑<lb/>
　　　鸛<lb/>
詩豳風鸛鳴于垤注天將雨蟻封土為垤鸛鳴其上則<lb/>
雨將至也　詩疏鸛鸛雀也似鴻而大長頸赤喙白身<lb/>
黑尾翅𣗳上作巢大如車輪卵如三升杯望見人按其<lb/>
子令伏徑舍去一名負釜一名黑凥一名背竈一名皁<lb/>
裙又泥其巢一傍為池含水滿之取魚置池中稍稍以<lb/>
<pb n="KR3k0061_WYG_080-12b"/>
食其雛若殺其子則一村致旱災　遯齋閒覽鸛有長<lb/>
水石故能於巢中養魚而水不涸　博物志鸛水鳥也<lb/>
俯鳴則隂仰鳴則晴伏卵時數入水卵冷則不<graphic n="KR1409" url="https://raw.githubusercontent.com/kanripo/KR-Gaiji/master/images/KR1409.png" mimeType="image/png"/>取礜<lb/>
石周繞卵以助燥氣故方術家以鸛巢中礜石為真物<lb/>
也　格物總論鸛狀𩔖於鶴但赤脚無朱頂巢於高木<lb/>
絶頂處善飛搏其飛也奮於層霄之上落處不知其幾<lb/>
千里仰天號鳴必將有雨　埤雅鸛知雨者也巢傍為<lb/>
池以石宿水今人謂之鸛石飛則將之　酉陽雜俎江<lb/>
<pb n="KR3k0061_WYG_080-13a"/>
淮謂羣鸛旋飛為鸛井鶴亦好旋飛必有風雨人探巢<lb/>
取鸛子六十里旱能羣飛薄霄激雨雨為之散　戒菴<lb/>
漫筆鸛稱老鸛鳴曰彈<hi>平聲</hi>牙　北夢𤨏言南方有鸛食<lb/>
蛇毎遇巨石知其下有蛇即於石前如道士禹步其石<lb/>
阞然而轉因得而噉里人學其法者伺其養雛縁𣗳以<lb/>
篾絙縳其巢鸛必作法而解之乃鋪沙𣗳底俾足跡所<lb/>
印而倣學之　拾遺記聚鸛鳥以禳火災鸛能巢於水<lb/>
上也　酉陽雜俎鸛影抱　自然論鸛影接而懷卵<lb/>
<pb n="KR3k0061_WYG_080-13b"/>
禽經鸛生三子一為鶴　雚經雚得鳯之顙曰羽霸<lb/>
本草陶𢎞景云鸛有二種似鵠巢𣗳者為白鸛黑色曲<lb/>
頸者為烏鸛　清異録鸛多在殿閣鴟尾及人家屋獸<lb/>
作窠故或有呼瓦亭仙者　通雅負釜鸛也一名皁裙<lb/>
皁裙或作皁君廣雅作皁帔陳無功引作旱羣負釡作<lb/>
負金喜負日而飛日色如金故名負金也　𤣥池說林<lb/>
周𢎞直子思方㓜時於林下見一鸛為彈所傷取歸養<lb/>
之俟其愈縱去後數日夜讀書聞一物擊其扉啟視之<lb/>
<pb n="KR3k0061_WYG_080-14a"/>
乃前縱之鸛也背負金一串卸于地串上結紙條上書<lb/>
云始於博士終於大夫後果然故呼鸛為負金<lb/>
　　　雞<lb/>
總論　春秋運斗樞玊衡星散為雞逺雅頌著倡優則<lb/>
雄雞五足　方言雞陳楚宋魏之間謂之鷿䲬<hi>避祗兩音</hi>桂<lb/>
林之中謂之割雞或曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音從</hi>北燕朝鮮洌水之間謂伏<lb/>
雞曰抱<hi>房奥反江東呼蓲央富反</hi>爵子及雞雛皆謂之<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>
                    <hi>恪遘反闗/西曰<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>音</hi>
<hi>顧</hi>其卵伏而未孚始化謂之涅　爾雅邢昺疏雞者知<lb/>
<pb n="KR3k0061_WYG_080-14b"/>
時畜其大者名蜀郭云今蜀雞蜀之雛子名雓雛之稍<lb/>
長未成雞者名僆　韓詩外傳田饒告魯哀公曰夫雞<lb/>
頭戴冠者文也足傅距者武也敵在前敢鬭者勇也見<lb/>
食相呼者仁也守夜不失時者信也雞有五德也　汲<lb/>
冢周書大寒雞始乳　春秋說題辭雞為積陽南方之<lb/>
象<hi>離為日積陽之象也</hi>火陽精物炎上故陽出雞鳴以𩔖感也<hi>日將</hi>
<hi>出預喜於𩔖見而鳴也</hi>　漢五行志京房易傳曰雞知時劉向云<lb/>
雞者小畜主司時起居人注至時而鳴以為人起居之<lb/>
<pb n="KR3k0061_WYG_080-15a"/>
節　九家易風應節而變變不失時雞時至而鳴與風<lb/>
相應也二九十八主風精為雞故雞十八日剖而成雛<lb/>
二九順陽厯故雞知時而鳴也　㓂宗奭曰巽為雞為<lb/>
風雞鳴於五更者時將至巽位感動其氣而鳴也　物<lb/>
𩔖相感志野雞屬隂先鳴而後鼓翼家雞屬陽先鼓翼<lb/>
而後鳴　禽經雞見同𩔖拊翅鳴　戒菴漫筆雞啼早<lb/>
則晴晏則雨上宿亦然　草木子南陽府廉訪僉事保<lb/>
保巡按至彼忽初更聞雞啼曰此荒雞也不久此地當<lb/>
<pb n="KR3k0061_WYG_080-15b"/>
為丘墟天下其將亂乎遂棄官而隐後南陽果陷蓋初<lb/>
更啼即為荒雞余謂凡雞夜鳴不時皆謂之荒祖逖之<lb/>
聞在於中夜不特初更乃有兹稱　鴻書雞或乙丙夜<lb/>
輙鳴者俗謂之盜啼云行且有赦故後魏北齊南宫大<lb/>
赦於殿門外建金雞衆皆不識其義問於司馬膺之對<lb/>
曰海中日占云天雞星動為有赦帝王以為候至今為<lb/>
然亦曰盜啼為有火　風俗通雞本朱氏翁所化故呼<lb/>
朱朱　博物志祝雞翁喜養雞故世人呼雞曰祝祝起<lb/>
<pb n="KR3k0061_WYG_080-16a"/>
此也　禽經注淮南諺曰雞寒上𣗳鴨寒下水驗之皆<lb/>
不然有一嫗曰雞寒上距鴨寒下觜上距謂縮一足下<lb/>
嘴謂藏其喙於翼間　廣博物志雞鶩聞磨聲則贕<lb/>
小史集雅　雞好邪視頥生論雞無髓　爾雅雞棲於<lb/>
弋為榤鑿垣而棲為塒郭注今寒鄉穿牆棲雞　禽經<lb/>
雞鷽惡其𩔖注雞與山鵲惡其𩔖相值則相搏　左傳<lb/>
季郈之雞鬬季氏介其雞郈氏為之金距　列子紀渻<lb/>
子為周宣王養鬬雞十日而問雞可鬬已乎曰未也方<lb/>
<pb n="KR3k0061_WYG_080-16b"/>
虚驕而恃氣十日又問曰未也猶應影嚮十日又問曰<lb/>
未也猶疾視而盛氣十日又問曰幾矣雞雖有鳴者已<lb/>
無變矣望之似木雞矣其德全矣異雞無敢應者反走<lb/>
耳　莊子羊溝之雞三嵗為株<hi>株魁帥也</hi>視之非良雞也然<lb/>
而數勝者以狸膏塗其頭<hi>雞畏狸也</hi>　呉時外國傳扶南王<lb/>
范尋以鐵為鬬雞假距與諸將賭戲　陳鴻祖東城父<lb/>
老傳𤣥宗在藩邸時樂民間清明節鬬雞戲及即位治<lb/>
雞坊於兩宫間索長安雄雞金毫鐵距高冠昻尾千數<lb/>
<pb n="KR3k0061_WYG_080-17a"/>
養於雞坊選六軍小兒五百人使馴擾教飼諸王世家<lb/>
外戚貴主侯家傾帑破産市雞以償雞值都中男女以<lb/>
弄雞為事貧者弄假雞　淮南子善學者如齊王之食<lb/>
雞必食其跖數千而後足　龍魚河圖𤣥雞白頭食之<lb/>
病人有六趾殺人四距五色竝殺人也　晉書符朗善<lb/>
知味㑹稽王道子殺雞以食之既進朗曰此雞棲常半<lb/>
露檢之驗焉　本草烏雞主補中　演繁露雞林本雞<lb/>
種也高麗不烹雞云如烹則家有禍　北户録邕之南<lb/>
<pb n="KR3k0061_WYG_080-17b"/>
有雞卵卜又除夜及將發船皆殺雞擇骨為卜雞卜法<lb/>
用雞一狗一生祝訖即殺雞狗煮熟祭之獨取雞兩眼<lb/>
骨上有孔裂似人物形則吉　珍珠船真雞師凡有病<lb/>
者來告即把一雞往乃持呪呵其雞令入病者之所雞<lb/>
入而死病者即差雞生則病者不起時號雞師　荆楚<lb/>
嵗時記元日先於庭前爆竹帖畫雞於户上亦有挂雞<lb/>
於户懸葦炭於其上𣗳桃其傍則鬼畏之　山堂肆考<lb/>
萬州城南有道士年九十九自言交趾人因渡海船壊<lb/>
<pb n="KR3k0061_WYG_080-18a"/>
結菴於此養一雞大如倒挂子日置枕中啼即夢覺<lb/>
别名　曲禮凡祭祀之禮雞曰翰音注翰長也　古今<lb/>
注雞一名燭夜　御覽陶𢎞景云裴真君好養白雞名<lb/>
白精學道之士或居山林此可以辟邪　本草經載丹<lb/>
丹雞也　北史齊童謡云中興寺内白鳧翁鳧翁謂雄<lb/>
雞　袁淑雞九鍚文咨爾浚雞山子今以君為使持節<lb/>
金州西蠻校尉西河太守以揚州之㑹稽封君為㑹稽<lb/>
公　御史臺記太學博士姓張昌宗之族叔精五經懵<lb/>
<pb n="KR3k0061_WYG_080-18b"/>
於時事畜一雞呼為勃公子愛之不已清異録武宗<lb/>
十玩圖雞曰長鳴都尉　東坡志林僧家謂雞為鑽籬<lb/>
菜<lb/>
詳𩔖　廣志雞有胡髯五指金骹反翅之種大者蜀小<lb/>
者荆白雞金骹者美并州所獻呉中送長鳴雞長倍於<lb/>
常雞永昌郡無雞　埤雅雞有蜀魯荆越諸種越雞小<lb/>
蜀雞大魯雞又其大者莊子曰越雞不能伏鵠卵魯雞<lb/>
固能矣成𤣥英曰越雞荆雞也魯雞今之蜀雞按韓子<lb/>
<pb n="KR3k0061_WYG_080-19a"/>
曰魯雞之不期蜀雞之不支則𤣥英所謂魯雞今之蜀<lb/>
雞非是　爾雅雞三尺為鶤注陽溝巨鶤古之名雞<lb/>
天中記狼盲之雞特稟異聲<hi>狼肓地名</hi>　西京雜記成帝時<lb/>
交趾越雋獻長鳴雞伺晨雞即下漏驗之晷刻無差雞<lb/>
長鳴則一食頃不絶長距善鬬　拾遺記魏建安三年<lb/>
胥徒國獻沉明石雞色如丹大如燕常在地中應時而<lb/>
鳴聲能徹遠其國聞鳴乃殺牲以祀之當鳴處掘地則<lb/>
得此雞若天下太平翔飛頡頏以為嘉瑞亦謂寶雞其<lb/>
<pb n="KR3k0061_WYG_080-19b"/>
國無雞犬聽地中候晷刻道家云昔仙人桐君採石入<lb/>
穴數里得丹石雞舂碎為藥服之者令人有聲氣後天<lb/>
而死　呉録魏文帝遣使求長鳴短鳴雞羣臣以非禮<lb/>
欲不與孫權勅付之　江表傳南郡獻長鳴承露雞<lb/>
魏志馬韓國出細尾雞其尾皆五尺餘朝鮮有長尾雞<lb/>
尾細而長三尺　輿地志愛州移風縣有潮雞鳴長且<lb/>
清如吹角毎潮至則鳴一名林雞其冠四開如芙蓉<lb/>
述異記伺潮雞潮水上則鳴孫綽海賦石雞清響而應<lb/>
<pb n="KR3k0061_WYG_080-20a"/>
潮是也　天中記司夜雞隨鼓節而鳴不息從夜至晚<lb/>
一更為一聲五更為五聲亦曰五時雞　洞冥記逺飛<lb/>
雞夕還依人曉則絶飛四海外朝往夕還祝雞公善養<lb/>
雞得逺飛雞之卵伏之名曰翻明雞如鵠大紫色有翼<lb/>
翼下有目亦曰目羽雞　南越志高興縣多容雞其形<lb/>
似雞而五采至則年穰　臨海異物志杉雞黄冠青緌<lb/>
常在杉𣗳下頭上有長黄毛如冠頭及頸正青如垂緌<lb/>
　格物總論竹雞比鷓鴣差小毛羽褐多斑赤紋自呼<lb/>
<pb n="KR3k0061_WYG_080-20b"/>
泥滑滑所在山谷有之　鳥獸考白蟻聞竹雞之聲化<lb/>
為水　集異志漢太初二年大月氐國貢雙頭雞四足<lb/>
一尾鳴則俱鳴一名喧雞武帝置甘泉故館更以餘雞<lb/>
配之得種𩔖而不能鳴　後魏書正始元年夏典事史<lb/>
元顯獻四足四翼雞　白澤圖雞有四距重翼者龍也<lb/>
殺之震死　本草英雞如雉尾短腹下毛赤體長熱飛<lb/>
翔不遂生於澤州常食碎石英故名　楚詞注鵾雞似<lb/>
鶴黄白色　瀛涯勝覽三佛齊國出火雞大如鶴身圓<lb/>
<pb n="KR3k0061_WYG_080-21a"/>
而頸更長頸中有二紅軟冠狀如紅褐觜尖渾身毛如<lb/>
羊毛稀長青色脚長鐵黑其爪甚利或爪破人腹脹出<lb/>
即死好食麩炭因名火雞用杖棰碎打不能死　鳥獸<lb/>
續考火雞出滿剌加山谷大如鸛多紫赤色能食火吐<lb/>
氣亦烟𦦨也子如鵞胎殻厚踰重錢或斑或白島夷採<lb/>
為飲琖見者多珍奇之　檀道鸞晉陽秋安帝義熈元<lb/>
年云都高山有金雞青黄色飛集岩谷間　朱輔溪蠻<lb/>
叢笑金雞羽族似雉者金項火背斑尾揚翹志意掲驕<lb/>
<pb n="KR3k0061_WYG_080-21b"/>
籠之不能馴　彚苑詳註羅浮山有碧雞羣飛於絶巘<lb/>
或獨鳴於空林可見不可取　瀛涯勝覽祖法兒國有<lb/>
山駞雞匾頸雞身如鶴長三四尺脚二指毛如駝行亦<lb/>
如駝故喚駝雞　費信星槎録竹步國阿丹國俱出駝<lb/>
蹄雞　五雜組閩中税監高寀常求異物於海舶以進<lb/>
御有番雞高五尺許白色黑文狀如鬬雞伹不聞其鳴<lb/>
耳萬厯間京師市上有鳥大如鷓鴣毛色淺黄足五指<lb/>
有細鱗如龜狀名曰沙雞云是塞外至者其味亦似山<lb/>
<pb n="KR3k0061_WYG_080-22a"/>
雉　事物紺珠沙雞又名鵽名㓂雉大如鴿形如雌雉<lb/>
䑕脚無後趾岐尾性憨急羣飛沙漠花雞似小雌雞秋<lb/>
日來自海東大者名麻雞皇雞身文采似鳧冀州謂之<lb/>
澤時馬雞觜脚紅羽青緑海雞毛如家雞足似鱉<lb/>
異雞　瑞應圖玉雞瑞氣也王者至孝合神明則至<lb/>
神異經扶桑山有玉雞玉雞鳴則金雞鳴金雞鳴則石<lb/>
雞鳴石雞鳴則天下之雞悉鳴而潮水應之矣　三秦<lb/>
記太白山南有陳倉山山有石與雞不别趙高燒山雞<lb/>
<pb n="KR3k0061_WYG_080-22b"/>
飛出晨鳴山頭聲聞三十里或謂是玉雞　白六帖秦<lb/>
時陳倉見二寶雞化為童子或云得雄者王得雌者霸<lb/>
穆公獵𫉬得雌者遂霸西戎立祠神光從東方來如雄<lb/>
雞之聲　列異記南康雩都縣跨江南出去縣三里名<lb/>
夢口有穴狀如石室舊傳嘗有神雞色如好金出此穴<lb/>
中奮翼廻翔長鳴響徹見之輙走入穴中因號此石為<lb/>
雞石昔有人耕此山側望見雞出遊戲有一長人操彈<lb/>
彈之雞遥見便飛入穴彈丸正著穴上石徑六尺許下<lb/>
<pb n="KR3k0061_WYG_080-23a"/>
垂蔽穴猶有間隙不復容人　搜神記漢宣帝黄龍元<lb/>
年未央殿輅軨中雌雞化為雄毛衣變化而不鳴不將<lb/>
無距元帝初元元年丞相府史家雌雞伏子漸化為雄<lb/>
冠距鳴將至永光中有獻雄雞生角者　幽明録晉兗<lb/>
州刺史宋處宗嘗買一長鳴雞愛養甚至恒籠置忩間<lb/>
雞遂作人語與處宗談論極有𤣥致終日不輟處宗因<lb/>
此𤣥功大進　甄異記徐州人呉清以太元五年差征<lb/>
殺雞求福置頭盤中忽然而鳴後得賊帥邵寶首以功<lb/>
<pb n="KR3k0061_WYG_080-23b"/>
拜清河太守越自行伍猥蒙榮位雞之妖更為祥　異<lb/>
聞集汴人張𤦺家有女子入夜哀痛白日即安已經年<lb/>
嵗王勣至其家停宿聞女子聲開鏡照之痛者曰戴冠<lb/>
郎被殺其痛者牀下有大雄雞死矣乃是主人七八嵗<lb/>
老雞　草木子元至正甲午乙未年龍泉縣人家有一<lb/>
雞二形一邊毛羽純雄一邊毛羽純雌既能雄鳴又解<lb/>
雌伏蓋氣之乖亂羽蟲之孽也次年青田山賊陷縣治<lb/>
雞子　周處風土記正旦當吞生雞子一枚謂之練形<lb/>
<pb n="KR3k0061_WYG_080-24a"/>
　葛洪練化篇正月吞雞子赤豆各七枚辟瘟氣　抱<lb/>
朴子游涉大川者當於水次破雞子一枚以少許粉雜<lb/>
香末合攪器中水以自洗濯則不畏風波蛟龍也　玉<lb/>
燭寶典寒食節城市尤多鬬雞卵之戲古之豪家食稱<lb/>
畫卵今代猶以卵染藍茜雜色仍加雕鏤遞相餉遺<lb/>
唐書清明進新綵雞子　北户録邕州之南有善行術<lb/>
者取雞卵墨畫祝而煮之剖為二片以驗其黄然後決<lb/>
嫌疑定禍福言如響荅據此乃古法也神仙傳曰人有<lb/>
<pb n="KR3k0061_WYG_080-24b"/>
病就茅君請福煮雞子十枚以内帳中須臾茅君擲出<lb/>
中無黄者病多愈有黄者不愈常以此為候　晉書戴<lb/>
逵總角時以雞卵汁溲白瓦屑作鄭𤣥碑又為文而自<lb/>
鐫之　南史齊褚澄善醫術為呉郡太守百姓李道彦<lb/>
有冷疾五年衆醫不差澄為診脉曰汝病非冷非熱是<lb/>
食白[卄/瀹]雞子過多所致令取蘇一升煮服之始一服乃<lb/>
吐出一物如痰涎裹之動開看是雞雛羽翅爪距具足<lb/>
能行走澄曰此未盡更服所餘藥又吐得如向者雞十<lb/>
<pb n="KR3k0061_WYG_080-25a"/>
三頭而病都差　冥報記周武帝好食雞卵拔虎為監<lb/>
膳儀同開皇中死而復蘇云被攝證武帝白團事左右<lb/>
曰名雞卵為白團也<lb/>
　　　鵞<lb/>
總論　格物總論鵞有蒼白二色緑眼黄喙紅掌按爾<lb/>
雅一名舒雁一名<graphic n="KR1391" url="https://raw.githubusercontent.com/kanripo/KR-Gaiji/master/images/KR1391.png" mimeType="image/png"/>善鬬好啖蛇多溪毒處養此以辟<lb/>
之或者又云鵞不食生蟲今本草言鵞子亦噉蚯蚓輩<lb/>
可知己　埤雅鵞顙如瘤今鵞江東呼<graphic n="KR1391" url="https://raw.githubusercontent.com/kanripo/KR-Gaiji/master/images/KR1391.png" mimeType="image/png"/>長脰善鳴又<lb/>
<pb n="KR3k0061_WYG_080-25b"/>
善轉旋其項古之學書者法以動腕羲之好鵞者以此<lb/>
　清異録世呼鵞為兀地奴謂其行步盤跚耳　古今<lb/>
注鵞善鬬好啖蛇　禽經鵞見異𩔖差翅鳴　物理論<lb/>
鵞飛則蜮沉　埤雅卞子曰鵞性頑而傲蓋鵞峩首似<lb/>
傲也　酉陽雜俎衛公言鵞警鬼　禽經鵞<graphic n="KR3445" url="https://raw.githubusercontent.com/kanripo/KR-Gaiji/master/images/KR3445.png" mimeType="image/png"/>月注伏<lb/>
卵則向月取其氣助卵也　聞見録李先主以國用不<lb/>
足税民間鵞卵出雙子者　酉陽雜俎濟南有鵞浦有<lb/>
漁人居水側常聽鵞聲衆中有鈴聲甚清亮候之見一<lb/>
<pb n="KR3k0061_WYG_080-26a"/>
鵞咽頸極長羅得之項有銅鈴綴以銀鏁𨼆起元鼎元<lb/>
年字　嶺南異物志南道酋豪多選鵞之細毛夾以白<lb/>
布絮而為被復縱横衲之其温柔不下於挾纊也俗云<lb/>
鵞毛柔煖而性冷宜覆嬰兒辟驚癎也　秦記苻朗食<lb/>
鵞知黑白之處人不信既而試之果然　抱朴子呉景<lb/>
帝有疾召覡視之得一人欲試之乃殺鵞而埋於苑中<lb/>
深小屋施牀几以婦人屣服物著其上乃使覡視之告<lb/>
曰若能説此家中鬼婦人形狀者加賞而即信矣竟日<lb/>
<pb n="KR3k0061_WYG_080-26b"/>
無言帝推問之急乃曰實不見有鬼但見一頭白鵞立<lb/>
墓上所以不即白然則鵞死亦有鬼也　明興雜記太<lb/>
祖㓜時嘗見羣鵞遊於庭戲以青白二紙旗左右𥪡立<lb/>
命之曰青者立青旗下白者立白旗下違者死羣鵞應<lb/>
聲如命而往獨一花鵞不知所適往來於青白之間上<lb/>
殺而食之<lb/>
詳𩔖　洞冥記有喜日鵞至日出時銜翅而舞名曰舞<lb/>
日鵞　廣志鴐鵞野鵞也　爾雅疏鵱鷜<hi>音六閭</hi>野鵞别<lb/>
<pb n="KR3k0061_WYG_080-27a"/>
名　物𩔖相感志鴻鵞生鬱夷國鵞色似鴻形又似禿<lb/>
鶖腹無腸羽翮附骨而生無皮肉若雌雄相盼則孕産<lb/>
也　陸游入蜀記潛軍港有水禽雙浮江中色白𩔖鵞<lb/>
而大楚人謂之天鵞飛騫絶高有弋得者味甚美或曰<lb/>
即鵠也　幽明録晉義熈中羗主姚畧壊洛陽隂溝取<lb/>
塼得一雙雄鵞竝金色交頸長鳴聲聞於九臯養之此<lb/>
溝　沈充鵞賦序太康中得大蒼鵞從喙至足四尺有<lb/>
九寸體色豐麗鳴聲驚人　仙傳拾遺山隂道士管霄<lb/>
<pb n="KR3k0061_WYG_080-27b"/>
霞求王羲之寫道德經舉紅鵞一雙相贈而去後鵞冲<lb/>
霄飛去　天中記京下劉光禄養好鵞劉後軍從京師<lb/>
還鎮尋陽以一隻鵞為後軍别純蒼色頸長四尺許頭<lb/>
似龍此一隻鵞可堪五萬自後不復見有此𩔖<lb/>
鵞異　晉書晉永嘉元年二月洛陽東北步廣里地陷<lb/>
有蒼鵞白鵞出蒼者飛翔冲天白者止焉此羽蟲之孽<lb/>
又黑白祥也　稽神録乙卯嵗海陵郡西村中有二鵞<lb/>
鬬於空中久乃墮地其大可五六尺雙足如驢蹄村人<lb/>
<pb n="KR3k0061_WYG_080-28a"/>
殺而食之者皆卒明年兵陷海陵　孔六帖中和四年<lb/>
臨淮漣水民家鷹化為鵞而弗能遊<lb/>
附見　後漢志海昏侯沈戎卒葬於烏程之金鵞山上<lb/>
有金鵞飛集三鳴而去其後沈氏通顯諺云金鵞鳴沈<lb/>
氏興　山堂肆考雙牙山在城都府簡縣東山頂有古<lb/>
井山半有石箱昔有兩金鵞浴於井夜棲於箱人欲捕<lb/>
之遂飛上南山化為雙石對峙若齒牙然　北史隋堯<lb/>
君素守河東時圍甚急行李斷絶乃為木鵞置表於頸<lb/>
<pb n="KR3k0061_WYG_080-28b"/>
具論時勢浮之黄河達於東都<lb/>
　　　鴨<lb/>
埤雅鶩一名鴨蓋自呼其名曰鴨也曲禮庶人之摯匹<lb/>
匹鶩也鶩不散遷而又乗匹不妒故或謂之匹也　格<lb/>
物總論鴨家鶩也雄者緑頭文翅紅脚或蒼脚雌者遍<lb/>
身黄色又有純白者皆自呼其名但雄者其聲小一名<lb/>
舒鳧　清異録御史符昭逺曰鴨頗𩔖乎鵞但足短耳<lb/>
謂之減脚鵞　天中記蜀廣安有金羮玉飯紅腊紫黎<lb/>
<pb n="KR3k0061_WYG_080-29a"/>
金羮謂鴨也　𤨏碎録方君云養鴨者毎年五月五日<lb/>
不得放棲只喂乾食不得與水吃則日日生卵不然或<lb/>
生或不生予家用此法生卵未有一日缺一法以土硫<lb/>
黄拌榖飼之易肥　物𩔖相感志雞鶩伏卵忌磨若聞<lb/>
礱磨之聲則不生矣　留青日札廣東湯燖鴨卵出雛<lb/>
浙江火焙鴨卵出雛皆異　天中記李逺為杭州刺史<lb/>
嗜㗖緑頭鴨貴客經過無他饋餉相厚者乃緑頭鴨一<lb/>
對而已　洞冥記𤣥都翠水中有升蕖鴨赤色毎止於<lb/>
<pb n="KR3k0061_WYG_080-29b"/>
芙蕖上不食五榖唯𠯗葉上垂露因名垂露鴨一名丹<lb/>
毛鳧　事物紺珠鳯頭鴨頂有高毛白毛烏骨　金樓<lb/>
子海鴨大如常鴨斑白文亦謂之文鴨　洞冥記帝昇<lb/>
望月臺時暝望南端有三青鴨羣飛俄而止於臺上帝<lb/>
悦之至夕鴨宿於臺端化為三小童皆著青綃文襦<lb/>
異苑元嘉中章安有人噉鴨肉乃成瘕病胸滿靣赤不<lb/>
得飲食醫令服<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>米瀋須臾吐一鴨雛　四十家小説<lb/>
政和間川人楊傑朝散知齊之長清縣其家鴨卵破之<lb/>
<pb n="KR3k0061_WYG_080-30a"/>
得一物長寸餘如人形作男女相屈一足眉目口鼻手<lb/>
足腰腹悉具被髪垂頸乃腊之既枯而脇骨莖莖皆𨼆<lb/>
起與人無異亦怪矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0061_WYG_080-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷八十<lb/>
</p>
<p>
</p>
  </div>
</body>
</text>
</TEI>
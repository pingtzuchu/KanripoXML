<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷六十三</head>
    <p>
<pb n="KR3k0061_WYG_063-1a"/>
欽定四庫全書<lb/>
　格致鏡原卷六十三　　　大學士陳元龍撰<lb/>
　　蔬𩔖<hi>二</hi>
　　　蕈<hi>附木耳</hi>　<hi>藦菇</hi>
總論　爾雅中馗菌郭注地蕈似盖今呼土菌可啖一<lb/>
名馗廚孫炎曰地蕈子或名地雞亦名獐頭　潜夫論<lb/>
中堂生負苞注負苞朽木菌也　說文蕈桑<graphic n="KR4246" url="https://raw.githubusercontent.com/kanripo/KR-Gaiji/master/images/KR4246.png" mimeType="image/png"/>也謂菌<lb/>
生木上也　吕氏春秋和之美者越駱之菌　北史魏<lb/>
<pb n="KR3k0061_WYG_063-1b"/>
正始二年八月有物出於太極之西序崔光以為案其<lb/>
形即莊子所謂蒸成菌者也又云朝菌不知晦朔雍門<lb/>
周所稱磨蕭斧而伐朝菌指言蒸氣鬱長非有根種柔<lb/>
脆之質彫殞速易不延旬月無擬蕭斧又多生墟落穢<lb/>
濕之地罕起殿堂髙華之所而兹菌歘構厥狀扶蘇誠<lb/>
足異也　酉陽雜俎宋州莆田縣破崗山唐武宗二年<lb/>
巨石上生菌大如合簣莖及葢黄白色其下淺紅盡為<lb/>
過僧所食云美倍諸菌<lb/>
<pb n="KR3k0061_WYG_063-2a"/>
詳𩔖　陳仁玉菌譜合蕈出仙居韋羌山褐色肌理玉<lb/>
潔薌味𤼵釡鬲聞百步外凡菌皆無香獨合蕈香與味<lb/>
稱始名台蕈昔嘗上進標以台菌上遙見誤讀作合因<lb/>
承誤云年來既充苞貢山獠得善價率曝乾以售罕𫉬<lb/>
生致孟溪山中亦同時產惟蕈柄髙無香氣土人以是<lb/>
别於韋羌焉稠膏蕈出邑西北孟溪山秋中雨露浸釀<lb/>
山膏木腴蓓為菌花戢戢多生山頂𣗳杪初圓瑩𩔖輕<lb/>
酥滴乳淺黄白色味尤甘勝已乃傘張大幾掌味頓渝<lb/>
<pb n="KR3k0061_WYG_063-2b"/>
矣春時亦間生稠膏得名謂稠木膏液所生也䰞法當<lb/>
徐下鼎瀋伺涫沸漉起謹勿匕撓撓則涎腥性參和衆<lb/>
味而特全於酒或欲致逺則復湯蒸熟貯之瓶罌栗殻<lb/>
蕈寒氣至稠膏將盡則栗殻其續也松蕈生松隂採無<lb/>
時竹蕈生竹根味極甘麥蕈多生溪邊沙壤鬆土中俗<lb/>
名為麥丹味殊美絶𩔖北方摩姑玉蕈生山中初寒時<lb/>
色潔晳如玉作羮㣲韌俗名寒蒲蕈黄蕈叢生山中梔<lb/>
鬱黄色俗名黄纉蕈又有名黄㹠者殊峭硬有味紫蕈<lb/>
<pb n="KR3k0061_WYG_063-3a"/>
赬紫色俗名紫富蕈品為下四季蕈生林木中味甘而<lb/>
肌理麤峭不入品鵝膏蕈狀𩔖鵝子久乃繖開味殊甘<lb/>
滑然易與杜蕈相亂　潘之恒廣菌譜杉菌出宜州生<lb/>
積年杉木上雷蕈出廣西横州雷過即生須疾採之稍<lb/>
遲則腐或老天花蕈出五臺山形如松花而大於斗<lb/>
酉陽雜俎江淮有竹肉味如白𣗳雞一名竹蓐　荊溪<lb/>
疏竹茹蕈也小如錢赤如丹砂風味極佳　本草雚菌<lb/>
李時珍曰當作雈乃蘆葦下所生菌也　清異録保太<lb/>
<pb n="KR3k0061_WYG_063-3b"/>
中村民於爛木上得菌幾一擔狀如蓮花葉而色赤黄<lb/>
因呼題頭菌　正字通冬春之交斫楮楠木以米汁沃<lb/>
之而生雨雪多則盛香者曰香蕈出閩粤北方有磨菰<lb/>
羊肚俗曰地蕈　稽神録豫章人好食蕈有黄姑蕈者<lb/>
尤為美味　成都記綿州浄慧寺近地人多捕魚為業<lb/>
僧惠寛與受戒且曰爾輩不當以此為給吾能令汝所<lb/>
得不失於舊因指其池畔盡生菌蕈漁人採之省力得<lb/>
利後人呼為和尚蕈也　升菴外集雞菌菌如雞冠也<lb/>
<pb n="KR3k0061_WYG_063-4a"/>
故雲南名佳菌曰雞堫鳥飛而斂足菌形似之故以雞<lb/>
名有以也　七脩𩔖藳雲南土産地蕈詩書本菌子也<lb/>
而方言謂之雞宗以其同雞烹食至美之故予問之土<lb/>
人云生處蟻聚叢之盖以味香甜也　物𩔖相感志菸<lb/>
蕈生西海曲中延蔓長百餘尺細葉而葩大如盂椀紫<lb/>
赤色夜沈於水實如雞卵白色　雲仙雜記齊文宣帝<lb/>
凌虚宴取香菌以供品味有銅釘菌分緑菌<lb/>
異菌　内觀日疏謝幼貞嗜菌庭中忽生一菌狀若飛<lb/>
<pb n="KR3k0061_WYG_063-4b"/>
鳥沈子玉曰此謂禽芝以處女中單覆之則活煮食之<lb/>
可數百嵗謝入取中單有鄰女乞火跨之翩然飛去謝<lb/>
但嘆恨而已　珍珠船李涼公鎮朔方有甿園𣗳下產<lb/>
菌一本其大數尺上有樓臺中有二叟對博刻成三字<lb/>
曰朝榮觀公令甿掘地數尺有巨蟒目光如鏡吐沫成<lb/>
菌<lb/>
毒菌　菌譜杜菌生土中俗言毒蠚氣所成食之殺人<lb/>
凡中其毒者必笑解之宜以苦茗雜白礬勺新水咽之<lb/>
<pb n="KR3k0061_WYG_063-5a"/>
立愈　避暑録楓𣗳菌食之笑不止俗名笑菌　清異<lb/>
録菌有一種食之令人乾笑者士人戲呼為笑矣乎<lb/>
陳氏拾遺南夷懸尸於𣗳汁滴入地生菌子收之名菌<lb/>
藥毒人至酷　北夢瑣言江夏漢陽縣出毒菌號茹閭<lb/>
非茅蒐也每嵗供進縣司常令人於田野間候之茍有<lb/>
此菌即立表示人不敢從下風而過避其氣也採之日<lb/>
以竹竿芟倒遽捨竿於地毒氣入竹一時爆裂直候毒<lb/>
歇仍以櫸柳皮蒙手以取用氊包之亦櫸柳皮重裹縣<lb/>
<pb n="KR3k0061_WYG_063-5b"/>
宰封印而進其齎致役夫倍給其直為其道路多為毒<lb/>
薰以致頭痛也張康隨侍其父宰漢陽備言之人有為<lb/>
野菌所毒而笑者煎魚椹汁服之即愈僧光逺説也<lb/>
五雜組凡菌為羮照人無影者不可食夷堅志載金溪<lb/>
田僕食蕈嘔血死唯丘岑幸以痛飲而免盖酒能解毒<lb/>
也<lb/>
木耳　說文䓴<hi>音軟</hi>木耳也　本草木耳一名木檽一名<lb/>
木菌一名𣗳雞一名木蛾亦曰木㙡　齊民要術木耳<lb/>
<pb n="KR3k0061_WYG_063-6a"/>
煮而細切之和以薑橘可為菹滑美　紺珠木耳桑椿<lb/>
榆柳槐木上六月多雨則生桑上生白耳名桑鵝又石<lb/>
耳生廬山石上似木耳　酉陽雜俎郭元振嘗山居中<lb/>
夜有人面如盤瞚目出於燈下元振了無懼色徐染翰<lb/>
題其頰曰久戌人偏老長征馬不肥元振之警句也題<lb/>
畢吟之其物遂滅久之元振隨樵閒步見巨木上有白<lb/>
耳大如數斗所題句在焉<lb/>
藦菇　髙濂野䔩品採取曬乾生食作羮美不可言竹<lb/>
<pb n="KR3k0061_WYG_063-6b"/>
菇更鮮美　廣菌譜本小末大白色柔軟其中空虚俗<lb/>
名雞足蔴菇<lb/>
　　　芋<lb/>
總論　援神契仲冬昴星中收芋　本草一名土芝一<lb/>
名蹲鴟　前漢食貨志卓氏曰岷山之沃野有蹲鴟至<lb/>
死不飢乃求遷於臨卭注芋魁狀若鴟蹲坐故名　說<lb/>
文芋齊人呼為莒　廣雅青烏芋也　詞林海錯康巢<lb/>
縣呼芋頭為天河生　東方朔𫝊闗中土宜薑芋　翟<lb/>
<pb n="KR3k0061_WYG_063-7a"/>
方進𫝊王莽時汝南鴻隙陂童謠曰飯我豆食羮芋魁<lb/>
　澄懷録李華燒三城絶品炭以龍腦裹芋魁煨之擊<lb/>
爐曰芋魁遭遇矣　影燈記洛陽人家上元各造芋郎<lb/>
君食之宜男女　東坡集子過出新意以山芋作玉糝<lb/>
羮　蔬譜吳郡所産大者謂之芋頭嘉定名之博羅旁<lb/>
生小者謂之芋嬭　夢溪筆談人有為蜂螫者挼芋梗<lb/>
傅之則愈　海録閣皁山僧勤種植收芋甚多杵之如<lb/>
泥造墼為墻後遇飢數十口俱活　吕祖謙卧游録本<lb/>
<pb n="KR3k0061_WYG_063-7b"/>
草謂芋益氣充飢惠州富此物然人食之者不免瘴此<lb/>
非芋之罪也芋當去皮濕紙包煨之火過熟乃熱噉之<lb/>
則鬆而膩乃能益氣充飢今惠州人皆和皮水煮冷啖<lb/>
堅頑少味其𤼵瘴固宜<lb/>
詳𩔖　廣志君子芋大如斗魁淡善芋大如瓶葉如盖<lb/>
緗色紫莖又有百菓芋雞子芋車轂芋鉅子芋勞巨芋<lb/>
青浥邊芋　風土記博士芋蔓生根如鵝鴨卵　益部<lb/>
方物略記赤鸇芋形長而圓味最美蠻芋子繁衍搏果<lb/>
<pb n="KR3k0061_WYG_063-8a"/>
芋品最下也　物𩔖相感志野芋狀小於家芋博物志<lb/>
野芋食之利人盖蘝也今江浙右生土芋狀磊磈自實<lb/>
若天雷頻則多生若耕種欲取不得名之若呼芋字則<lb/>
逡巡不見矣　本草旱芋山地可種水芋水田蒔之<lb/>
酉陽雜俎雀芋狀如雀頭置乾地反濕置濕地反乾飛<lb/>
鳥觸之墮獸食之僵造酒家以其汁封甕頭曰奚頭其<lb/>
酒易醉　羣方譜香芋形如土豆而味甘美煮熟可下<lb/>
茶　後山詩話本草赭魁注黄獨肉白皮黄巴漢人蒸<lb/>
<pb n="KR3k0061_WYG_063-8b"/>
食之江東謂之土芋江西謂之土卵𩔖芋魁云　酉陽<lb/>
雜俎天芋生終南山中葉如荷而厚<lb/>
　　　薯蕷<lb/>
負暄雜録山藥本名薯蕷唐代宗諱豫改名薯藥宋英<lb/>
宗諱曙改名山藥　孫真人千金方薯蕷生於山者名<lb/>
山藥秦楚之間名玉延　藝文𩔖聚吳氏曰薯蕷一名<lb/>
諸薯　異苑薯蕷入藥又復可食野人謂之土藷若欲<lb/>
掘取嘿然而𫉬唱名者便不可得　清異録淇薯藥稱<lb/>
<pb n="KR3k0061_WYG_063-9a"/>
最大者號天公掌次者號拙骨羊又蜀孟昶月旦必素<lb/>
飡性喜薯藥左右因呼薯藥為月一盤　侯寧藥譜山<lb/>
藥曰銀條徳星　本草經薯蕷一名山芋益氣力長肌<lb/>
肉除邪氣　曲洧舊聞虎頭巖在真君觀西巖北有一<lb/>
谷幽深而險道人沈天休言頃年採藥其中糧絶掘山<lb/>
藥煮食見一藤引蔓甚逺而葉亦特大疑其非也乃共<lb/>
掘之大如柱長數尺盖亦山藥也大莖可享半月戲目<lb/>
為玉柱其後玉柱之名稍著鬻山藥者利其易售皆冒<lb/>
<pb n="KR3k0061_WYG_063-9b"/>
玉柱之名然其實不知本末也　物𩔖相感志薯蕷江<lb/>
南人多植之手植則如手鉏鍬等物植之隨本物之形<lb/>
狀　硯北雜志俗傳種山藥時以足按之如人足<lb/>
　　　甘藷<lb/>
南方草木狀甘藷薯蕷之𩔖葉如芋實如拳有大如甌<lb/>
者蒸食味同薯蕷生朱厓海中人不業耕稼惟種甘藷<lb/>
秋熟蒸曬切如米貯以充飢名藷糧外客至盛具牛豕<lb/>
膾炙而末薦以甘藷若粳粟然海中之人壽百餘嵗縁<lb/>
<pb n="KR3k0061_WYG_063-10a"/>
食甘藷故耳　廣志甘藷剝去皮肉肥白南方以當米<lb/>
穀賓客亦設之出交阯　徐𤣥扈甘藷疏閩廣藷有二<lb/>
種一名山藷彼中故有之一名番藷有人自海外得此<lb/>
種海外人亦禁不令出境此人取藷絞入汲水繩中因<lb/>
得度海分種移植遂開閩廣之境兩種莖葉多相𩔖但<lb/>
山藷植援附𣗳乃生番藷蔓地生山藷形魁壘番藷形<lb/>
圓而長其味則番藷甚甘山藷稍劣　清異録嶺外多<lb/>
藷間有𤼵深山邃谷而得之有數十斤者味極甘香人<lb/>
<pb n="KR3k0061_WYG_063-10b"/>
多自食未嘗貨扵外本名玉枕藷又號三家藷　蔬譜<lb/>
甘藷一名朱藷一名番藷形圓而長本末皆銳質理膩<lb/>
潤氣味甘平無毒補虚乏益氣力健脾胃強腎隂與薯<lb/>
蕷同功久食益人氣香生時似桂花熟者似薔薇露撲<lb/>
地傳生一莖蔓延至數十百莖節節生根一畝種數十<lb/>
石勝種穀十二倍　甘藷疏甘藷有十二勝收入多一<lb/>
也色白味甘諸土種中特為夐絶二也益人與薯蕷同<lb/>
功三也遍地得生剪莖作種今嵗一莖次年便可種數<lb/>
<pb n="KR3k0061_WYG_063-11a"/>
十畝四也枝葉附地隨節生根風雨不能侵損五也可<lb/>
當米穀凶嵗不能災六也可充籩實七也可釀酒八也<lb/>
乾久收藏屑之旋作餅餌勝用餳蜜九也生熟皆可食<lb/>
十也用地少易於灌溉十一也春夏下種初冬收入枝<lb/>
葉極盛草穢不容但須壅土不用鋤耘不妨農工十二<lb/>
也<lb/>
　　　百合<lb/>
吳氏本草百合一名重邁一名中庭一名重匡生宛朐<lb/>
<pb n="KR3k0061_WYG_063-11b"/>
及荆山　清異録天成中進士侯寧名百合為蒜腦藷<lb/>
　八閩志強瞿百合也俗呼倒仙又名玉手爐　戒菴<lb/>
漫筆百合有麝香珠子二種麝香者花甚香珠子者每<lb/>
葉有一黑子分百合八月中與種蒜同時同法　華夷<lb/>
花木考都波不知耕稼土多百合取其根以為糧<lb/>
　　　茨菰<lb/>
學圃雜疏茨菰古曰鳧茨種淺水中夏月開白花秋冬<lb/>
取根食味亞於香芋　物𩔖相感志葃實一名慈姑其<lb/>
<pb n="KR3k0061_WYG_063-12a"/>
苗直而葉三角側鋭若種之於水田一株十二實若年<lb/>
嵗之有閏則生十三子今人家池塘處處有之<lb/>
　　　荸薺<lb/>
學圃雜疏荸薺即地栗種淺水吳中最盛逺貨京師為<lb/>
珍品色紅嫩而甘者為上　七脩𩔖稾荸薺淹銅過夜<lb/>
即爛<lb/>
　　　壺盧<lb/>
詩豳風八月斷壺注壺瓠也小雅幡幡瓠葉衛風齒如<lb/>
<pb n="KR3k0061_WYG_063-12b"/>
瓠犀　埤雅似匏而圓曰壺亦曰壺盧　古今注壺盧<lb/>
瓠之無柄者　本草壺酒器盧飯器此物各象其形故<lb/>
名俗作葫蘆　捫蝨新話中流失船一壺千金壺盖瓠<lb/>
𩔖也詩曰八月斷壺壺圓而善浮故腰之以渡水也<lb/>
風俗通八月秋穰可以殺瓠取其色澤而堅　爾雅瓠<lb/>
棲瓣邢疏瓣瓠中瓣也一名瓠棲人之齒美者似之<lb/>
彚苑瓢亦瓠也瓠其總瓢其别名也　劉氏𩔖山青田<lb/>
瓠大踰五斗剖之以水實中則成蜜　世説陸士衡兄<lb/>
<pb n="KR3k0061_WYG_063-13a"/>
弟初見劉道真道真初無言直問東吳有長柄葫蘆卿<lb/>
得種来否　南史徐文伯祖熈𨼆於秦望山有道士過<lb/>
求飲留一瓠<graphic n="KR1383" url="https://raw.githubusercontent.com/kanripo/KR-Gaiji/master/images/KR1383.png" mimeType="image/png"/>與之熈開之乃扁鵲鏡經一卷因精心<lb/>
學之遂名震海内　晉公遺語唐世風俗重葫蘆醬<lb/>
盧氏雜説鄭餘慶清儉一日召客㑹食呼左右曰處方<lb/>
廚家爛蒸去毛莫抝折項諸人相顧以為必蒸鵝鴨之<lb/>
𩔖良久就餐每人前下蒸葫蘆一枚　夢華録京師八<lb/>
月秋社人家婦女皆歸外家既歸即外甥姨舅皆以新<lb/>
<pb n="KR3k0061_WYG_063-13b"/>
葫蘆兒為遺俗云宜良外甥　五雜組市場中見葫蘆<lb/>
多有方者又有突起成字為一首詩者盖生時板夾使<lb/>
然不足異也　清異録瓠少味無韻葷素俱不相宜俗<lb/>
呼浄街槌　農書匏之為用甚廣大者可蜜煎作果可<lb/>
削條作乾小者可作盒盞長柄者可作噴壺亞腰者可<lb/>
盛藥餌瓠之為物纍然而生烹餁咸宜最為佳蔬種得<lb/>
其法則其實碩大小之為壺杓大之為盆盎膚瓤可以<lb/>
喂猪犀瓣可以灌燭舉無棄材濟世之功大矣　埤雅<lb/>
<pb n="KR3k0061_WYG_063-14a"/>
長而瘦上曰瓠短頸大腹曰匏匏苦瓠甘　劉向九歎<lb/>
瓟㼖囊於筐簏注瓟㼖匏瓢也　學圃雜疏匏子𤓰𩔖<lb/>
也大而扁者可食小而長作細腰者可玩瓠子匏𩔖也<lb/>
形稍長鋭上豐下味似勝之　物𩔖相感志匏瓠蔓生<lb/>
若牛踏土則苦不可食馬踏土以瓠盛酒冬月即煖夏<lb/>
月即冷今種瓠處得黍穰即烟死<lb/>
　　　𤓰<lb/>
總論　易姤五爻以把包𤓰　詩豳風七月食𤓰　曲<lb/>
<pb n="KR3k0061_WYG_063-14b"/>
禮為天子削𤓰者副之巾以絺　玉藻𤓰祭上環註上<lb/>
環謂横切之圓如環也　大戴禮五月乃𤓰乃𤓰者治<lb/>
𤓰之辭也　説文𤓰象形也瓣𤓰實也　元命苞織女<lb/>
星主𤓰　嵇含𤓰賦甘𤓰普植用薦神祗其名龍膽其<lb/>
味亦竒是謂土芝　爾雅瓞瓝其紹瓞郭注俗呼瓝𤓰<lb/>
為瓞紹者𤓰蔓緒亦著子但小如瓝邢疏𤓰之族𩔖本<lb/>
有二種大者曰𤓰小者曰瓞此則其種别也而𤓰蔓近<lb/>
本之𤓰必小於先嵗之大𤓰以其小如瓝故謂之瓞瓞<lb/>
<pb n="KR3k0061_WYG_063-15a"/>
是瓝之别名　清異録𤓰子最繁故名𤓰為百子瓮<lb/>
龍魚河圖𤓰有兩鼻者殺人　埤雅𤓰性惡香尤忌聞<lb/>
麝至一蒂不收　珍珠船唐鄭注赴河中姬妾百餘盡<lb/>
騎香氣數里逆於人鼻是嵗自京兆至河中所過𤓰盡<lb/>
死一蒂不𫉬　清異録嘗因㑹客食𤓰言最惡麝香坐<lb/>
有延祖曰是大不然吾家以麝香種𤓰為鄉里冠但人<lb/>
不知制伏之術耳因求麝二錢許懷去後旬日以藥末<lb/>
攪麝見送每種𤓰一窠根下用藥一捻既結破之麝氣<lb/>
<pb n="KR3k0061_WYG_063-15b"/>
撲鼻次年種其子名之曰土麝香　嵗時記七月七日<lb/>
設𤓰於庭中以乞巧有喜子布網於𤓰上則為得巧<lb/>
留青日札七夕乞巧而陳𤓰又刻鏤成花名曰花𤓰<lb/>
倦游雜録山東鄉里好以醬漬𤓰啗謂之𤓰虀　清異<lb/>
録𤓰最盛者無踰齊趙車擔列市道路濃香故彼人云<lb/>
未至舌交先以鼻𨕖　南史宋時齊武帝與到撝同従<lb/>
宋明帝射雉郊野渇倦撝得早青𤓰與上對剖食之<lb/>
列仙𫝊服閭者往來海邊諸祠中見三仙人博賭𤓰顧<lb/>
<pb n="KR3k0061_WYG_063-16a"/>
閭使擔黄白𤓰數千頭教令瞑目及覺乃在方丈山<lb/>
清異録吳越稱霅上𤓰錢氏子弟逃暑取一𤓰各言子<lb/>
之的數言定剖觀負者張宴謂之𤓰戰　唐書四月帝<lb/>
憶𤓰明崇儼索百錢須臾以𤓰獻曰得之緱氏老人圃<lb/>
中帝召老人問故曰埋一𤓰失之土中得百錢云　五<lb/>
代史後周王羆嘗與客食𤓰削皮侵肉頗厚羆意慊之<lb/>
及𤓰皮落引手就地取而食之　莊子朽𤓰化為魚物<lb/>
之變也<lb/>
<pb n="KR3k0061_WYG_063-16b"/>
詳𩔖　月令孟夏王𤓰生注王𤓰色赤感火色而生<lb/>
爾雅鉤藈姑郭注鉤<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>也一名藈姑一名王𤓰正赤味<lb/>
苦蔓生葉似栝樓根似葛　學圃雜疏王𤓰出燕京者<lb/>
最佳其地人種之火室中逼生花葉二月初即結小實<lb/>
中官取以上供唐人詩云二月中旬已進𤓰不足竒矣<lb/>
又一種秋生者亦佳閩中二三月間食入夏枯矣　草<lb/>
木記絲𤓰一名天羅絮又名布𤓰　學圃雜疏絲𤓰北<lb/>
種為佳以細長而嫩者為美　三輔黄圖邵平為秦東<lb/>
<pb n="KR3k0061_WYG_063-17a"/>
陵侯秦破為布衣種𤓰青門外𤓰美時人謂東陵𤓰<lb/>
述異記吳桓王時㑹稽生五色𤓰今吳中有之　格物<lb/>
論甜𤓰畦種之葉大數寸實亦徑尺許有稜白者斑斑<lb/>
黄暈黄者斑斑青暈肉白光潔瓤黄色核如米糝而匾<lb/>
七八月熟味甜香　學圃雜疏甜𤓰以香而小者為第<lb/>
一作黄緑二色豈即邵平所種五色子母𤓰耶今涼州<lb/>
塞外作乾條遺逺人味極甘當是此種　爾雅蔩菟𤓰<lb/>
邢疏菟𤓰一名蔩苗及實似土𤓰土𤓰即王𤓰　爾雅<lb/>
<pb n="KR3k0061_WYG_063-17b"/>
果臝之實栝樓邢疏括樓今齊人謂之天𤓰　格物論<lb/>
一種名稍𤓰形𩔖絲𤓰色白味不及也一種名冬𤓰大<lb/>
三尺圍長四五尺有毛緑色生自然白粉　學圃雜疏<lb/>
𤓰之不堪生噉而堪醬食者曰菜𤓰以甜醬漬之為蔬<lb/>
中佳味其結實大者無如冬𤓰味雖不甚佳而性温可<lb/>
食南𤓰雖有竒狀殊色僅堪煮食酷無意味　農桑通<lb/>
訣浙中一種隂𤓰宜隂地種之秋熟色黄如金疑即南<lb/>
𤓰也　裴淵廣州記有𤓰冬熟名金釵　杜詩注蒲鴿<lb/>
<pb n="KR3k0061_WYG_063-18a"/>
青謂𤓰也　清異録洛南㑹昌中𤓰圃結五六實長幾<lb/>
尺而極大者𩔖蛾緑其上皺文酷似蟬形圃中人連蔓<lb/>
移土檻貢上命之曰御蟬香挹腰緑　陸機𤓰賦夫其<lb/>
種𩔖則有括蔞定桃黄㼐白搏金釵蜜筩小青大斑𤣥<lb/>
骭素腕貍首虎蟠東陵出於秦谷桂髓起於巫山　廣<lb/>
志凡𤓰之所出以遼東廬江燉煌之種為美有鳥𤓰魚<lb/>
𤓰縑𤓰狸頭𤓰蜜筩𤓰女臂𤓰𤓰州大𤓰如斛御𤓰也<lb/>
青燈𤓰一名魁𤓰大如三斗桂枝𤓰長二尺餘蜀地有<lb/>
<pb n="KR3k0061_WYG_063-18b"/>
温良𤓰秋泉𤓰　廣雅地芝𤓰也其子謂之㼓<hi>音㢘</hi>龍蹄<lb/>
虎掌羊骹兔頭桂枝蜜筩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>貍頭白㼐無餘縑𤓰屬<lb/>
也　物𩔖相感志石𤓰出峨眉山巖壑中或云蔓生其<lb/>
文斑然一若小菜𤓰形取療脚氣用之足下乘碾得暖<lb/>
則能已氣疾者也　事物紺珠𤓰肉曰瓤𤓰子曰犀有<lb/>
番𤓰香𤓰生𤓰桑皮𤓰　本草經水芝是白𤓰甘𤓰<lb/>
清異録夷門𤓰品中澱脚綃夾鶉其色香味可魁本𩔖<lb/>
也　格物論一種純青大者徑四五寸長八九寸許肉<lb/>
<pb n="KR3k0061_WYG_063-19a"/>
亦帶㣲青色一種一握而青長亦四五寸名曰握青<lb/>
異𤓰　黄庭經注大霍山下有洞臺司命君之府也中<lb/>
有神盤靈𤓰食之心通至𤣥　漢武内傳西王母謂上<lb/>
元夫人曰共過朱陵山食靈𤓰憶此未久已七千嵗矣<lb/>
　南岳夫人傳真人降設絳實靈𤓰　六帖積石山𤓰<lb/>
三年一熟又大食國有尋支𤓰大者十人食之乃盡<lb/>
洞冥記龍肝𤓰長一尺花紅葉素生於氷谷所謂冰谷<lb/>
素葉之𤓰𤓰上恒如霜雪刮嘗如蜜滓　拾遺記漢明<lb/>
<pb n="KR3k0061_WYG_063-19b"/>
帝時燉煌獻異𤓰名穹隆長三尺而形屈曲味美如飴<lb/>
本是崆峒靈𤓰四劫一實西王母遺種於此　清異録<lb/>
遼東一處有𤓰若澆沃則以酒代水實成破為十<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>若<lb/>
<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>中止有一子而長數寸食一顆可作十日糧國人珍<lb/>
之名獨子青　拾遺記崑崙第三層有𤓰如桂<hi>謂如桂𣗳也</hi>
　杜陽編滄洲產分蒂𤓰長二尺色如柑一顆二蒂<lb/>
續漢書漢安帝時有𤓰異本同蒂共生一𤓰時以為嘉<lb/>
𤓰　舊唐書貞元四年夏右神䇿軍獻瑞𤓰三蔓合為<lb/>
<pb n="KR3k0061_WYG_063-20a"/>
一蒂而生三𤓰　白六帖李融為政有祥𤓰生六子而<lb/>
共一蒂<lb/>
　　　筍<lb/>
總論　詩大雅其䔩維何維筍及蒲　周禮醢人加豆<lb/>
之實筍菹魚醢　爾雅筍竹萌也又䈚箭萌也邢疏即<lb/>
筍也　説文竹胎也　唐詩注稚子即筍也　筍譜筍<lb/>
一名萌一名蒻竹一名䈚一名□一名竹胎一名竹牙<lb/>
一名茁一名初篁一名竹子　埤雅俗呼筍為妬母草<lb/>
<pb n="KR3k0061_WYG_063-20b"/>
言筍旬有六日而齊母也　筍譜俗呼筍為龍孫　清<lb/>
異録余為筍效傅休奕作墓誌曰邊幼節　陳景沂全<lb/>
芳備祖穉龍籜龍玉版錦䙀兒皆筍名也　仇池墨記<lb/>
竹有雌䧺雌者多筍　僧賛寧筍譜竹根曰鞭鞭頭為<lb/>
筍俗謂之偽筍今吳㑹間八月鄉人往往掘土採鞭頭<lb/>
為筍向市而鬻然終傷損春筍而且害竹母　梁簡文<lb/>
七勵雜金筍之甘菹　廣博物志瑤筍十年生一芽<lb/>
木𤣥虚四明山記雪竇山北巖有毛竹銀筍　述異記<lb/>
<pb n="KR3k0061_WYG_063-21a"/>
漢章帝三年子母筍生白虎殿前　曲洧舊聞龍福寺<lb/>
門外東偏有脩竹二畝餘有鼠喜食其筍寺僧於筍生<lb/>
時置鼓晝夜鳴之謂之驚鼠鼓　蜀都雜抄山水稱嘉<lb/>
定其地每月生筍　廣志魏時漢中太守王圖每冬獻<lb/>
筍俗謂之□笴<hi>□苦怪反</hi>　筍譜採筍之法可避露日出後<lb/>
掘深土取之旋投宻竹器中勿令見風以巾帉拭土不<lb/>
宜見水含殻沸湯瀹之煮宜久採筍一日曰蔫二日曰<lb/>
箊見風則觸本堅入水則浸肉硬脫殻煮則失味生著<lb/>
<pb n="KR3k0061_WYG_063-21b"/>
刃則失柔採而停久非鮮也盛而苦風非藏也揀之脫<lb/>
殻非治也浄之入水非洗也蒸煮不久非食也　費元<lb/>
禄清課山中竹筍清逺韻勝實蔬食竒品澄羮作脯皆<lb/>
失真性惟煨剝最良　筍譜或問筍有五色章采否對<lb/>
曰江東黄筀閒居賦有青筍閩中賦有素筍赤筍錢塘<lb/>
多紫桂筍自餘斑狸緗縹不可勝言大約不過青緑色<lb/>
　笑林漢人有適吳吳人設筍問是何物曰竹也歸煮<lb/>
其牀簀而不熟乃謂其妻曰吳人轣轆欺我如此<lb/>
<pb n="KR3k0061_WYG_063-22a"/>
詳𩔖　吳都賦苞筍抽節劉淵林註苞筍冬筍也出合<lb/>
浦其味美於春夏時筍　畱青日札冬筍之已透風有<lb/>
毛者曰猫兒頭　陸璣詩疏筍皆四月生惟巴竹筍八<lb/>
月九月生始出地時長數寸䰞以苦酒豉汁浸之可以<lb/>
就酒及食　南方草木狀思摩竹筍生節上筍既成竹<lb/>
春而筍復生節焉　戴凱之竹譜笆竹筍味落人鬚髪<lb/>
般腸竹筍殊味浮竹筍未出時掘取以甜糟蔵之極甘<lb/>
脆雞脛竹筍美青斑色緑　齊民要術雞腔竹名也其<lb/>
<pb n="KR3k0061_WYG_063-22b"/>
筍肥美　賛寧筍譜郿竹筍長節深根冬夏皆生鄉人<lb/>
掘土取筍箭筍十二月生如筯大長三四寸筩<graphic n="KR2221" url="https://raw.githubusercontent.com/kanripo/KR-Gaiji/master/images/KR2221.png" mimeType="image/png"/>筍自<lb/>
甌越以南七月生至八月盡燕筍其色紫苞當燕至時<lb/>
生天目筍五月生盡六月筍色黄出天目山端午後方<lb/>
採鬻竹王林筍密密冒土南地熱其筍多冬生孤竹筍<lb/>
襄陽薤山下有孤竹三年方生一筍及筍成竹竹母已<lb/>
死矣代謝如春秋焉旋味筍一名苦蒲筍出福州南春<lb/>
生筍煮食甚苦而且澀及停久則味還故名<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>竹筍生<lb/>
<pb n="KR3k0061_WYG_063-23a"/>
海畔山有毛傷人則死泊船海嶼慎勿取毛筍食<graphic n="KR2414" url="https://raw.githubusercontent.com/kanripo/KR-Gaiji/master/images/KR2414.png" mimeType="image/png"/>竹<lb/>
筍長數丈漢竹筍一節可受二三斗味雖甘而澀䇘筍<lb/>
七月生至十月出縉雲以南味苦而節疎採剝以灰汁<lb/>
熟煮之都為金色然後苦味減而甘釣絲竹筍下廣上<lb/>
鋭味甘可食𤼵病出南越卭竹筍春生出蜀中羅浮山<lb/>
亦有卭竹筍生又早中實食美慈母山筍圓緻三月生<lb/>
可食<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>筍皮青而肉晳白渭川筍四月方盛新婦筍出<lb/>
武林山隂三月生篁筍八月生止十一月皮墨紫色其<lb/>
<pb n="KR3k0061_WYG_063-23b"/>
心實人取細切鹽漬少頃以漿水漬再宿<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>乾缾蔵泥<lb/>
封謂之筍笴此亦古之筍菹也挲摩筍南人亦蔵之為<lb/>
筍笴篻竹筍堅大可食自秋生至於冬末服傷筍四月<lb/>
已後方出味甚美慈竹筍四月生江南人多以灰煮食<lb/>
之玳瑁竹筍脱殻㣲有斑文匾竹筍出廬山出皆匾堪<lb/>
食水竹筍出黔南管内或巖下潭水中生其筍隨水深<lb/>
淺以成節若深一丈則筍出水面為一節蠻蜒採取以<lb/>
為食又有<graphic n="KR3252" url="https://raw.githubusercontent.com/kanripo/KR-Gaiji/master/images/KR3252.png" mimeType="image/png"/>筍簢筍白鳥筍雲丘帝筍毛竹筍　神異<lb/>
<pb n="KR3k0061_WYG_063-24a"/>
經南方荒中有涕竹筍甘美煮食之可以止創癘　清<lb/>
異録海南島中一種筍極腴厚而甚短號平頭筍衡州<lb/>
人家竹林中生五筍徹梢無節目觀者神之名通天筍<lb/>
新羅論迦邏島有筍曰佛影蔬中國雖大無此一種<lb/>
正字通杭州筍大如桶墜地即碎南岳筍黑而肥多汁<lb/>
擣成餅乾食天目廬山拳筍小黄竹筍也　紺珠椶筍<lb/>
狀如魚一名木魚又潭筍鹿尾筍鷹嘴筍　范旻邕管<lb/>
記有鹿頭筍　顧<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>海槎録酸筍出粤南大如臂沸湯<lb/>
<pb n="KR3k0061_WYG_063-24b"/>
泡去苦汁投井水中二三日取出縷如絲醋煮可食<lb/>
陳藏器本草諸筍皆𤼵冷血及氣不如苦筍不𤼵病<lb/>
詞林海錯世傳涪翁喜苦筍嘗従斌老乞苦筍詩云南<lb/>
園苦筍味勝肉坡翁嘗賦苦筍云苦而有味如忠諫之<lb/>
可活國於是世以諫筍目之　王象晉竹譜淡竹筍二<lb/>
月食苦竹筍五月食　丹鉛續録扶竹之筍名曰合歡<lb/>
　<lb/>
　格致鏡原卷六十三<lb/>
</p>
<p>
</p>
  </div>
</body>
</text>
</TEI>
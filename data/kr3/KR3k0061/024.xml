<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷二十四</head>
    <p>
<pb n="KR3k0061_WYG_024-1a"/>
欽定四庫全書<lb/>
　格致鏡原卷二十四　　　大學士陳元龍撰<lb/>
　　飲食𩔖<hi>四</hi>
　　　肉<lb/>
禮記濡肉齒決乾肉不齒決　周禮大宗伯以脤膰之<lb/>
禮親兄弟之國注脤膰社稷宗廟之肉疏云社稷之肉<lb/>
曰脤宗廟之肉曰膰　榖梁傳脤者俎寔祭肉也生曰<lb/>
脤熟曰膰蓋社肉也　周禮注生肉曰鱻乾肉曰薧<lb/>
<pb n="KR3k0061_WYG_024-1b"/>
周易噬乾胏得金矢疏乾胏是臠肉之乾者一曰胏肉<lb/>
之帶骨者　禮内則擣珍取牛羊麋鹿麕之肉必脄注<lb/>
脊側肉也　詩傳臄豚口上肉也　内則肉腥細者為<lb/>
膾大者為軒　說文肴雜肉也腌漬肉也<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>切熟肉内<lb/>
于血中和也　釋文熟肉有骨曰殽大臠曰胾　方言<lb/>
朝鮮冽水之間凡暴肉及牛羊五臟謂之膊　邢疏李<lb/>
巡云肉去其骨曰脫　漢書陸賈傳數擊鮮師古注鮮<lb/>
謂新殺之肉也　南史俗間以細剉肉揉以薑桂曰㔅<lb/>
<pb n="KR3k0061_WYG_024-2a"/>
　事物紺珠<graphic n="KR1648" url="https://raw.githubusercontent.com/kanripo/KR-Gaiji/master/images/KR1648.png" mimeType="image/png"/>寒煑肉煎魚曰<graphic n="KR1648" url="https://raw.githubusercontent.com/kanripo/KR-Gaiji/master/images/KR1648.png" mimeType="image/png"/>湆肉曰寒　六書故<lb/>
今人以慢火爛煑肉物為䥝　演繁露今人食饌有雜<lb/>
五味於肉中而熟之當為米缹而皆書為米脯尤無義<lb/>
理也　事物紺珠肉松熟猪腈肉焙乾澆酒醬揉成臘<lb/>
肉經臘成者一名猪紅　禮記熬捶之去其皽<hi>音展</hi>編雚<lb/>
布牛肉焉屑桂與薑以灑諸上而鹽之乾而食之欲濡<lb/>
肉則釋而煎之以醢欲乾肉則捶而食之　宋玉招魂<lb/>
肥牛之腱臑若芳些注肘之上肉熟而切之筋肉相間<lb/>
<pb n="KR3k0061_WYG_024-2b"/>
成文　吕氏春秋伊尹曰肉之美者腥腥之唇髦象之<lb/>
約　博物志龍肉以醢漬之則文章生　謝琨傳晉元<lb/>
帝鎮建業每得一豚以為珍膳項上一臠尤美輒以薦<lb/>
帝羣下未甞敢食時呼為禁臠肉　唐語林肅宗為太<lb/>
子甞侍膳尚食置熟俎有羊臂臑上顧太子使割肅宗<lb/>
既割餘汚漫刃以餅潔之上熟視不懌肅宗徐舉餅啖<lb/>
之上大悅謂太子曰福當如是愛惜　清異録孟蜀尚<lb/>
食堂食典一百卷有賜緋羊其法以紅麴煑肉𦂳卷石<lb/>
<pb n="KR3k0061_WYG_024-3a"/>
鎮湥入酒骨淹透切如紙薄乃進注云酒骨糟也　雲<lb/>
仙散録黄昇日食鹿肉二斤自晨煑至日影下西門則<lb/>
曰火候足矣　山海經狄山有視肉注聚肉形如牛肝<lb/>
有兩目也食之無盡尋復更生如故　臨海志有肉大<lb/>
如小兒臂長五寸中有腹無口堪作炙食　幽明録司<lb/>
馬休遣文武千餘人迎家人達南郡值風泊船上岸伐<lb/>
薪見聚肉有數百斤乃割取還以鑊煑之湯欲熱皆變<lb/>
成數千蝦蟆　稽神録有人破大木中有肉可五斤如<lb/>
<pb n="KR3k0061_WYG_024-3b"/>
熟猪肉<lb/>
　　　脯<hi>附腊</hi>
總論　周禮腊人注薄析曰脯　逸雅脯搏也乾燥相<lb/>
搏著也又曰脩脩縮也乾燥而縮也　周禮天官膳夫<lb/>
肉脩注疏加薑桂煅治者謂之脩不加薑桂以鹽乾之<lb/>
謂之脯　說文脯乾肉也脩脯也　風俗通俗說膊大<lb/>
脯也案太山博縣每嵗十月祠太山脯濶一尺長五分<lb/>
　升菴外集脯薄切今之羓也膴無骨肉也胖之為言<lb/>
<pb n="KR3k0061_WYG_024-4a"/>
片也析肉意也　禮書析而乾之曰脯全而乾之曰腊<lb/>
脯在籩腊在俎脯常先於醢腊常亞於魚　禮記婦人<lb/>
之贄脯脩大夫燕禮有脯無膾有膾無脯　禮記以脯<lb/>
脩置者左朐右䏞注屈中曰朐伸曰脡朐置左以燥為<lb/>
陽也䏞在右便於食　盧諶祭法春祠用脯夏用疈<hi>憑逼</hi>
<hi>反</hi>脯　禮記祭宗廟之禮脯曰尹祭<lb/>
名𩔖　葛洪神仙傳王方平至蔡經家與麻姑共設肴<lb/>
膳擗脯而行如巧㹮炙云是麒麟脯　搜神記巴卭人<lb/>
<pb n="KR3k0061_WYG_024-4b"/>
家有大橘如三四斗盎剖之中有二老叟相對象戲一<lb/>
叟曰僕饑虚矣須龍根脯食之即於袖中抽出一草根<lb/>
方圓徑寸形狀宛轉如龍因削食之隨削復滿食訖以<lb/>
水噀之化為一龍乘之而去　神異記西北荒中酒泉<lb/>
之傍有脯味如麞鹿脯名曰追復食一片復生一片<hi>片或</hi>
<hi>作斤</hi>　漢書谷永傳濁氏以胃脯而連騎注晉灼曰今太<lb/>
官常以十月作沸湯燖羊胃以末椒薑坋蒲頓之暴使<lb/>
燥是也　彚苑詳註犓腴牛肉脯　董謹續豫章記陳<lb/>
<pb n="KR3k0061_WYG_024-5a"/>
蕃待客拌飯以鹿脯芼羮以牛脯未甞别為異饌　杜<lb/>
陽編同昌公主上賜御饌有紅虬脯非虬也但貯於盤<lb/>
中則健如虬也紅絲髙一尺以筯抑之無三四分撒即<lb/>
復故　雞跖集武夷君食河袛脯注乾魚也　清異録<lb/>
韋巨源上燒尾食有同心生結脯<hi>先結後風乾</hi>　玉燭寶典<lb/>
洛陽人家重陽日造迎凉脯　清異録赤明香世傳仇<lb/>
士良家脯名也輕薄甘香殷紅浮脆後世莫及　博物<lb/>
志閩越江北山間蠻夷噉丘蝝脯　陶氏書麝鹿非辰<lb/>
<pb n="KR3k0061_WYG_024-5b"/>
屬八卦無主故道家聽許為脯　神異經北方有曾冰<lb/>
萬里厚百丈有鼷鼠在冰下食冰下草木肉重萬斤可<lb/>
以作脯　帝王世紀堯時㕑中自生肉脯薄如翣搖則<lb/>
風生使食物寒而不臭名曰翣脯<hi>一作箑蒲</hi>　搜神記徐登<lb/>
趙炳貴尚清儉禮神以東流水削桑皮以為脯　神仙<lb/>
傳葛𤣥每逢友輒坐樹下斫樹汁而飲之皆好酒取瓦<lb/>
石草木為脯以下酒<lb/>
腊　易噬嗑三爻噬腊肉　周禮腊人掌乾肉凡田獸<lb/>
<pb n="KR3k0061_WYG_024-6a"/>
之脯腊注田獸所獲或獸或禽全體乾之疏云腊之言<lb/>
夕也朝曝夕乃乾　說楛腊肉謂之寒寒與韓通鹽鐵<lb/>
論羊淹雞寒釋名韓羊韓雞是也曹植樂府寒鼈炙熊<lb/>
蹯五臣乃竄寒鼈為炰鼈七啟寒芳蓮之巢龜竄為搴<lb/>
芳蓮之巢龜　盧諶祭法冬祀用雉腊兔腊　資暇録<lb/>
以雞鵝鴨等肉醃乾曰腊　彚苑詳註雞䐢雞腊鵝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
鵝腊鴨膎鴨腊<lb/>
　　　膾<hi>鱠同</hi>
<pb n="KR3k0061_WYG_024-6b"/>
總論　内則膾春用葱秋用芥肉腥細者為膾大者為<lb/>
軒　禮大傳牛與羊魚之腥聶而切之為膾麋鹿為菹<lb/>
野豕為軒皆聶而不切麕為擗鷄兔為宛脾皆聶而切<lb/>
之切葱若薤實之醯以柔之注聶之言䐑也先藿葉切<lb/>
之復報切之則成膾　呉越春秋子胥伐楚歸呉呉王<lb/>
聞三師將至治魚為膾將到之日過時不至魚臭須臾<lb/>
子胥至闔閭出膾而食不知其臭王復重為之其味如<lb/>
故呉人作膾者自闔閭之造也　春渚紀聞呉興溪魚<lb/>
<pb n="KR3k0061_WYG_024-7a"/>
之美冠於他郡而郡人㑹集必以斫鱠為勤其操刀者<lb/>
名之鱠匠　大業拾遺作乾膾之法當五六月盛熱之<lb/>
日于海取得鮸魚大者長四五尺鱗細而紫色無細骨<lb/>
不腥者捕得之即於海船之上作鱠去其皮骨取其精<lb/>
肉縷切隨成隨曬三四日須極乾以新白甆瓶未經水<lb/>
者盛之密封泥勿令風入經五六十日不異新者取啖<lb/>
之時開出乾鱠以布裹大甕盛水漬之三刻乆出帶布<lb/>
瀝却水則皦然散置盤上如新鱠無别細切香柔葉鋪<lb/>
<pb n="KR3k0061_WYG_024-7b"/>
上筯撥令調勻進之海魚體性本腥然鱕鮸魚肉軟而<lb/>
白色經乾又和以香葉晳然極可噉呉郡獻松江鱸魚<lb/>
乾鱠六瓶瓶容一斗作鱠法一同鮸魚然作鱸魚鱠須<lb/>
八九月霜降之時收鱸魚三尺以下者作乾鱠浸漬訖<lb/>
布裹瀝水令盡散置盤内取香柔花葉相間細切和膾<lb/>
撥令調勻霜後鱸魚肉白如雪不腥所謂金虀玉鱠東<lb/>
南之佳味也紫花碧葉間以素鱠亦鮮潔可觀　提要<lb/>
録法鯽須得鯽之大者腹間微開小竅以椒同馬芹實<lb/>
<pb n="KR3k0061_WYG_024-8a"/>
其中每一斤用鹽二兩油半斤擦窨三日外以法酒漬<lb/>
之入瓶石灰綿蓋封之一月真紅色可膾　酉陽雜俎<lb/>
鯉一尺鯽八寸去排泥之羽鯽圓天肉腮後鬐前用腹<lb/>
腴拭刀亦用魚腦皆能令鱠縷不著刀　隋唐嘉話進<lb/>
士段碩常識南孝廉者善作鱠縠薄絲縷輕可吹起操<lb/>
刀響捷若同節奏因㑹客衒技先起魚架之忽暴風雨<lb/>
雷震聲膾悉化為蝴蝶飛去南驚懼遂折刀乃不復作<lb/>
膾　朝野僉載永徽中有崔爽者每食生魚三斗乃足<lb/>
<pb n="KR3k0061_WYG_024-8b"/>
於後飢作膾未成爽忍飢不禁遂吐一物狀如蝦蟆自<lb/>
此之後不復能食膾矣<lb/>
名𩔖　建康實録呉介象字元則與呉王論膾何者最<lb/>
美象曰海中鯔魚為上請於殿前作方坎汲水滿之象<lb/>
垂綸於坎中食頃得鯔魚作膾　楊畢膳夫録膾莫先<lb/>
於鯽魚鯿魴鯛鱸次之鱭魿黄竹五種為下其他皆强<lb/>
為　隋唐嘉話南人魚鱠以縷金橙拌之號金虀玉鱠<lb/>
　海物異名紀江南人喜作鱠名郎官鱠因張翰思鱠<lb/>
<pb n="KR3k0061_WYG_024-9a"/>
得名　杜詩鮮鯽銀絲鱠　李徳裕述夢詩荷淨蓬池<lb/>
鱠注凡學士初上賜食悉是蓬池魚鱠　金門嵗節洛<lb/>
陽人家七夕裝同心膾　謝諷食經飛鸞膾咄嗟膾專<lb/>
門膾天孫膾　清異録廣陵法曹宋龜造縷子膾其法<lb/>
用鯽魚肉鯉魚子以碧筒或菊苗為胎骨　錦繡萬花<lb/>
谷黄山谷自號水晶鱠為醒酒冰　事物紺珠水晶膾<lb/>
猪皮去淨脂熬稠濾過凝成膾切食或鯉皮洗淨熬黏<lb/>
濾滓入鰾少許再熬濾候凝縷切用菜絲芥醋澆食<lb/>
<pb n="KR3k0061_WYG_024-9b"/>
隣幾雜志河朔人食油湯鱠以薦酸漿粟飯　事物紺<lb/>
珠蟹鱠剔肉同鱘鮓作酒浴　孔六帖南詔鱠寸魚以<lb/>
胡𤓰椒藙和之號鵝闕<lb/>
　　　炙<lb/>
易注黄帝始燔肉為炙　禮記母嘬炙鄭注嘬謂一舉<lb/>
盡臠近貪也　逸雅脯炙以餳蜜䜴汁淹之脯脯然也<lb/>
釡炙於釡汁中和熟之也䐄銜也銜炙細密肉和以薑<lb/>
椒鹽䜴已乃以肉銜裹其表而炙之也貊炙全體炙之<lb/>
<pb n="KR3k0061_WYG_024-10a"/>
各自以刀割出於胡貊之為也　吕氏春秋肉之美者<lb/>
貛貛之炙　國語屈建曰祭典庶人有魚炙之薦　金<lb/>
樓子專諸欲弑呉王僚學炙魚香聞數里僚索魚炙乃<lb/>
持刀置魚腹中　嵗時雜記涉江州郡皆重夏至殺鵝<lb/>
為炙相遺　蕭濟孝子傳王祥後母病欲黄雀炙乃有<lb/>
黄雀數十飛入幙内因以供母　世說王羲之年十二<lb/>
周顗異之時重牛心炙座客來未噉先割啖羲之乃知<lb/>
名　酉陽雜俎將軍曲良翰能為驢<g n="騣-凶+_鬯-匕">]□</g>駝峯炙　傳芳<lb/>
<pb n="KR3k0061_WYG_024-10b"/>
略記突承璀嗜蛤蜊炙　酉陽雜俎飲食有杏炙鼃炙<lb/>
　杜陽雜編咸通中同昌公主饌有靈消炙一羊之肉<lb/>
取之四兩雖經暑毒終不見敗　清異録睿宗聞金仙<lb/>
玉真公主飲素日令以九龍食轝裝逍遙炙賜之又韋<lb/>
巨源為尚書令其食帳有昇平炙又段成式馳獵飢甚<lb/>
叩村家主人老姥出彘臛五味不具成式食之有踰五<lb/>
鼎曰老姥初不加意而味殊美如此自後令庖人具此<lb/>
品因呼為無心炙　事物紺珠金鈴炙酥攪卵脂　食<lb/>
<pb n="KR3k0061_WYG_024-11a"/>
經交阯丸炙法丸如彈丸作臛乃下丸炙煑之<lb/>
　　　鮓<lb/>
說文䱹藏魚也南方謂之䰼北方謂之䱹俗名鮓一名<lb/>
魚鱐　事物紺珠鮓鹽米釀魚呉夀夢作　事林廣記<lb/>
盛蜜瓶作鮓食之殺人　拾遺記漢昭帝常遊渭水使<lb/>
羣臣漁釣為樂時有大夫任緒釣得白蛟長三丈若大<lb/>
虵無鱗甲頭有一角長二尺牙出脣外帝曰此魚䱉之<lb/>
𩔖非珍祥也乃命太官為鮓骨青肉紫味甚美　晉書<lb/>
<pb n="KR3k0061_WYG_024-11b"/>
陸機甞餉張華鮓華發器便曰此龍肉也試以苦酒濯<lb/>
之必有異既而五色光起機還問鮓主果云園中茅積<lb/>
下得一白魚質狀殊常以作鮓過美故以相獻　南史<lb/>
武帝就虞悰求諸飲食方悰秘不出上醉後體不快悰<lb/>
乃獻醒酒鯖鮓一方而已　韻府蜀人呼魚鮓為苞蘆<lb/>
　升菴外集呉人製鱸魚鮓鰿子腊風味甚美所稱金<lb/>
虀玉膾也鱸魚肉甚白雜以香葇花葉紫緑相間以回<lb/>
回豆子一息泥香杏膩坋之實珍品也鰿子魚腊亦然<lb/>
<pb n="KR3k0061_WYG_024-12a"/>
回回豆子細如榛子肉味甚美一息泥如地椒回回香<lb/>
料也香杏膩一名八丹杏仁元人飲膳正要多用此料<lb/>
　地理志潤州土貢鱘魚鮓　彚苑詳註江淮間以鰉<lb/>
魚鱘魚為之名曰片醬又曰玉版鮓　交州記百薄瀨<lb/>
有魚眼徑尺似魶魚取以為䱹　博物志西羌仲秋月<lb/>
取赤頭鯉以為鮨<hi>鮨鮓屬</hi>　草木記採珠人取珠柱肉作<lb/>
䱹　清異録呉越有一種玲瓏牡丹鮓以魚葉鬭成牡<lb/>
丹狀既熟出盎中微紅如初開牡丹　武夷記武夷君<lb/>
<pb n="KR3k0061_WYG_024-12b"/>
食沙虹鮓注沙虹蝦也　曲洧舊聞趙霆在餘杭每鵝<lb/>
掌鮓入國門不下千餘罐子又王黼庫中黄雀鮓自地<lb/>
積至棟凡滿三楹　提要録黄雀鮓謂之披綿鮓以其<lb/>
肥也　清異録呉淑冬日招客詩寒鮓疊金綿謂黄雀<lb/>
脂膏　神異　南方有獸似鹿而豕首善依人食五穀<lb/>
名無損之獸人割取其肉不病肉自復其肉可為鮓使<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>肥美而鮓肉不壞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>盡更添肉復作鮓如初愈美名<lb/>
曰不盡鮓是也　酉陽雜俎安禄山恩寵莫比其所賜<lb/>
<pb n="KR3k0061_WYG_024-13a"/>
品目有野猪鮓　叩頭録房夀六月調羊酪造含風鮓<lb/>
　博物志閩越江北諸夷噉彌猴䱹　蠻甌志白樂天<lb/>
方齋劉禹錫饋蘆菔䱹　草木記呉人蒲始生取以為<lb/>
䱹　武林舊事有三和鮓桃花鮓玉版鮓春子鮓<graphic n="KR1173" url="https://raw.githubusercontent.com/kanripo/KR-Gaiji/master/images/KR1173.png" mimeType="image/png"/>鮓<lb/>
雪團鮓骨鮓藕鮓笋鮓切鮓<lb/>
　　　羮<hi>附湯</hi>
總論　說文羮五味和也　釋名羮汪也汁汪郎也<lb/>
廣雅羮謂之湇　禮記羮之有菜者用梜無菜者不用<lb/>
<pb n="KR3k0061_WYG_024-13b"/>
梜　宋玉招魂露鷄<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>蠵王逸註有菜曰羮無菜曰<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>
　左傳和如羮焉水火醯醢鹽梅以烹魚肉　繆襲祭<lb/>
儀夏祠和羮芼以葵秋祠和羮芼以葱冬祠和羮芼以<lb/>
韭　禮記内則羮食自諸侯以下至於庶人無等士不<lb/>
貳羮胾　曲禮無嚃羮<hi>謂嫌疾也</hi>無絮羮<hi>謂調和也</hi>客絮羮主人<lb/>
辭不能烹<lb/>
名𩔖　周禮烹人職云祭祀共大羮鉶羮注大羮肉湇<lb/>
鄭司農云大羮不致五味鉶羮加鹽菜矣　禮記大羮<lb/>
<pb n="KR3k0061_WYG_024-14a"/>
不和　劉楨毛詩義問鉶羮有菜鹽䜴其中菜為形象<lb/>
可食因以鉶為名　裴榮期語林凡牛羊豕肉調以五<lb/>
味盛於鉶曰鉶羮盛於豆曰豆羮　史記堯之有天下<lb/>
粢糲之食藜藿之羮　應吉甫論芍藥之羮爽口之食<lb/>
　金門嵗節洛陽人家端午煑术羮　酉陽雜俎蓴羮<lb/>
絶美江東人謂之蓴龜　世說陸機詣王武子有數斛<lb/>
羊酪指示陸曰卿江東無敵此曰有千里蓴羮但未下<lb/>
鹽豉耳　嵗時記人日採七種菜作羮　清異録俗號<lb/>
<pb n="KR3k0061_WYG_024-14b"/>
虀為百嵗羮言至貧亦可具雖百嵗可長享也　蘇子<lb/>
瞻詩自序過子忽出新意以山芋作玉糝羮色香味皆<lb/>
奇絶　都城紀勝市食有名存而實亡者如瓠羮是也<lb/>
有名亡而實存者如甕羮今號虀麪是也　禮記脯羮<lb/>
雞羮折稌犬羮兔羮和糝不蓼　楚辭彭鏗斟雉帝何<lb/>
饗王逸注彭鏗彭祖也好和滋味善斟雉羮事帝堯<lb/>
詞林海錯伊尹始仕烹鵠鳥之羮修飾玉鼎以事湯<lb/>
郊祀志漢令郡國送裊五月五日為梟羮賜百官以惡<lb/>
<pb n="KR3k0061_WYG_024-15a"/>
鳥故食之也　劉向新序紂王天下熊羮不熟而殺庖<lb/>
人　戰國䇿中山君饗大夫羊羮不徧　杜詩注陳思<lb/>
王制駝蹄為羮一甌值千金　洛陽記王肅初入國不<lb/>
食羊肉及酪等甞飯鯽魚羮　述異記漢章帝元和元<lb/>
年大雨有一青龍墮宫中帝命烹之賜羣臣龍羮各一<lb/>
杯故李尤七命文曰味兼龍羮　劉欣期交州記九真<lb/>
太守陶璜築郡城於土穴中得一物白色形如𧖟蛹無<lb/>
頭長數十丈大十餘圍蠕蠕動莫能名剖腹有肉如猪<lb/>
<pb n="KR3k0061_WYG_024-15b"/>
肪遂以為臛羮甚香璜啖一杯三軍盡食　五侯鯖明<lb/>
皇取鹿和腸作羮謂熱洛河　清異録韋巨源上燒尾<lb/>
食有冷蟾兒羮<hi>冷蛤蜊</hi>卯羮<hi>純兔</hi>　事物紺珠玉筯羮鐵烙<lb/>
㹀乳凝上為饌　謝諷食經剪雲拆魚羮折筯羮香翠<lb/>
鶉羮　清異録竇儼甞病目幾喪明得良醫瘉之勸令<lb/>
頻食羊眼儼遂終身食之其家名雙暈羮世人有呼為<lb/>
學士羮者　臨海異物志安家夷皆好噉猴頭羮諺言<lb/>
人能負人千石之粟不願負人猴頭羮臛　南楚新聞<lb/>
<pb n="KR3k0061_WYG_024-16a"/>
百越人好食蝦蟆凡有筵㑹斯為上味先於釡中置水<lb/>
次下小芋煎之候湯沸如魚眼即下其蛙乃一捧芋而<lb/>
熟呼為抱芋羮　溪蠻叢笑不乃羮用牛羊腸藏略擺<lb/>
洗羮以饗客臭不可近食之既則大喜嶺表録異曰交<lb/>
趾重不乃羮先鼻引其汁不乃者反切擺也　詞林海<lb/>
錯王摩詰有露葵羮杜子美有錦帶羮陳思王製七寶<lb/>
羮　唐明皇雜録李林甫子壻鄭平為户部員外郎一<lb/>
日林甫就院省女因邀之見其鬢髮斑白謂平曰上明<lb/>
<pb n="KR3k0061_WYG_024-16b"/>
日當賜甘露羮鄭郎其食此羮縱華皓亦必鬒黒明日<lb/>
果有中使至林甫第賜食因以羮與平食一夕鬢黒<lb/>
雲仙散録栁公權以隔風紗作龍城記及八朝名品號<lb/>
錦様書以進上方御月兒羮即命分賜公權　清異録<lb/>
張手美家食肆中秋賣玩月羮　仇池筆記羅浮穎老<lb/>
取凡飲食雜烹之名曰谷董羮　孟熙霏雪録骨董乃<lb/>
方言初無定字東坡甞作骨董羮用此二字　清異録<lb/>
十逺羮石耳石髮石線海紫菜鹿角脂菜天花蕈沙魚<lb/>
<pb n="KR3k0061_WYG_024-17a"/>
海鰾白石決明蝦魁脂右用鷄羊鶉汁及決明蝦蕈浸<lb/>
漬自然水澄清與三汁相和鹽酎莊嚴多汁為良十品<lb/>
不足聽闕忌入别物恐倫𩔖雜則風韻去矣又江南仰<lb/>
山善作道場羮脯麪蔬筍非一物　虚谷閒鈔蜀中有<lb/>
一道人賣自然羮人試買之明年時疫食羮人皆免<lb/>
元氏掖庭記宫中以玉版筍及白兔胎作羮極佳名換<lb/>
舌羮<hi>玉版筍吉州土產</hi>　獨異志李徳裕奢侈每食一杯羮其<lb/>
費約錢三萬雜珠寶貝玉雄黄朱砂煎汁為之三煎即<lb/>
<pb n="KR3k0061_WYG_024-17b"/>
棄其滓　清異録魏王繼岌每薦羮以羊兔猪臠而參<lb/>
之　詞林海錯羊兔雞猪肉和骨一釡煑之調以五味<lb/>
為不録羮　五侯鯖不録羔亦名先腦羔交人所重<lb/>
湯　南史何炯父卒號慟不絶聲藉地腰脚虚腫醫云<lb/>
須服猪蹄湯炯以有肉味不肯服　事物紺珠法乳湯<lb/>
罌中粟所煎<lb/>
　　　醢<lb/>
逸雅醢海也冥也封塗使密冥乃成也醢多汁者曰醯<lb/>
<pb n="KR3k0061_WYG_024-18a"/>
醯瀋也宋魯人皆謂汁為瀋醢有骨者曰臡<hi>如吮反</hi>臡胒<lb/>
也骨肉相摶胒無汁也　周禮醢人掌四豆之實<hi>與四籩同</hi>
朝事之豆其事韭葅醓醢昌本麋臡菁葅鹿臡饋食之<lb/>
豆其實葵葅蠃醢脾析蠯醢蜃蚳醢豚拍魚醢加豆之<lb/>
實芹菹兔醢湥蒲醓醢箈菹鴈醢筍菹魚醢羞豆之實<lb/>
酏食糝食　唐百官志掌醢署令一人丞二人掌供醢<lb/>
醯之物一曰鹿醢二曰兔醢三曰羊醢四曰魚醢<lb/>
　　　虀<lb/>
<pb n="KR3k0061_WYG_024-18b"/>
逸雅虀濟也與諸味相濟成也　事物紺珠虀綽菜入<lb/>
米瀋或麪湯作少昊制　四民月令八月收韭菁持作<lb/>
虀　楚詞呉酸蒿蔞不沾薄只注呉人善調醎酸爚蒿<lb/>
蔞為虀其味甘美　世說石崇每冬月得韭萍虀王愷<lb/>
密問其帳下云是搗韭根雜以麥苗耳　蠻甌志白樂<lb/>
天方齋禹錫正病酒乃饋菊苗虀換取樂天六班茶<lb/>
食貨志龎勛反自闗東至海大旱冬蔬皆盡以槐葉為<lb/>
虀　事物紺珠翰林虀盧植在翰林擇時菜五六種細<lb/>
<pb n="KR3k0061_WYG_024-19a"/>
破作虀將食入煉酥鹽花冬春加熟笋絲夏秋加生藕<lb/>
絲味極清　清異録金陵士大夫家家事鼎鐺其虀可<lb/>
照面<lb/>
　　　葅<lb/>
聲𩔖葅藏菜也　逸雅葅阻也生釀之遂使阻於寒温<lb/>
之間不得爛也　周禮醯人掌共五齊七葅　荀氏春<lb/>
秋孟冬祭用鹹葅　内則桃諸梅諸注諸葅也桃梅皆<lb/>
為葅藏之令乾　左傳王使周公閱來聘饗有昌歜注<lb/>
<pb n="KR3k0061_WYG_024-19b"/>
菖蒲葅也　荆楚嵗時記仲冬之月采擷霜蕪菁葵等<lb/>
雜菜乾之竝為醎葅有得其和者竝作金釵色今南人<lb/>
作醎葅以糯米熬搗為末併研胡麻汁和釀之石窄令<lb/>
熟葅既甜脆汁亦酸美其莖為金釵股醒酒所宜也<lb/>
益州記蒻之莖蜀人於冬月取以舂碎炙之水淋一宿<lb/>
為葅<lb/>
　　　荳腐<lb/>
謝綽拾遺荳腐之術三代前後未聞此物至漢淮南王<lb/>
<pb n="KR3k0061_WYG_024-20a"/>
安始傳其術於世　庶物異名疏菽乳荳腐也煑荳為<lb/>
乳　清異録時戢為青陽丞潔己勤民肉味不給日市<lb/>
荳腐數箇邑人呼荳腐為小宰羊<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0061_WYG_024-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷二十四<lb/>
</p>
<p>
</p>
  </div>
</body>
</text>
</TEI>
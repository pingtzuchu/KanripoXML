<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷三十八</head>
    <p>
<pb n="KR3k0061_WYG_038-1a"/>
欽定四庫全書<lb/>
　格致鏡原卷三十八　　　大學士陳元龍撰<lb/>
　　文具𩔖<hi>二</hi>
　　　硯<lb/>
總論　釋名硯者研也研墨使和濡也　說文石滑謂<lb/>
之硯硯字從石見　髙似孫硯箋漢張彭祖與上同硯<lb/>
席薛宣筆硯皆為設方略前人謂硯字始見於此似孫<lb/>
按太公金匱硯之書曰石墨相著而黒邪心讒言無得<lb/>
<pb n="KR3k0061_WYG_038-1b"/>
汙白硯已見之於此　物原仲由作硯　衛夫人筆陣<lb/>
圖硯取前涸新石潤澀相兼浮津耀墨者　開元文字<lb/>
硯者墨之器　王羲之書筆陣圖後硯者城池也　避<lb/>
暑録唐中世以前未盡以石為硯往往但以器貯墨汁<lb/>
有以銅鐵為之者　演繁露晉人最重書學然未嘗擇<lb/>
硯故石林曰晉之善書者不自研墨使人研之成漿乃<lb/>
以斗供唐以前多用瓦硯今天下通用石硯而猶槩言<lb/>
硯瓦也　蘇易簡文房譜四寳硯為首筆墨紙皆可隨<lb/>
<pb n="KR3k0061_WYG_038-2a"/>
時收索可與終身俱者唯硯而已　米芾硯史石理𤼵<lb/>
墨為上色次之形製工拙又其次　鳯翔退耕録薛稷<lb/>
為硯封九錫拜離石郷侯鐵靣尚書使持節即墨諸軍<lb/>
事　文嵩石虛中傳虚中字居黙拜即墨侯　清異録<lb/>
薛濤四友贊曰磨潤色先生之腹　致虛閣雜俎硯神<lb/>
曰㳯妃<lb/>
古名硯　伍輯之從征記孔子廟有石硯製甚檏古夫<lb/>
子平生物也　硯箋石夷庚家右軍古鳯池紫石硯心<lb/>
<pb n="KR3k0061_WYG_038-2b"/>
凹又山陰老叟稱右軍後持一硯長尺色赤風字樣云<lb/>
右軍所用又山陰人闢土得斷磚一硯于黄閍塼乃王<lb/>
獻之保母墓誌云殉以曲水小硯硯大如掌池如曲水<lb/>
黒而潤底刻晉獻之旁刻永和　米史有人收得右軍<lb/>
硯其製頭狹四寸許下闊六寸許頂兩純皆綽慢下不<lb/>
勒成㾗外如内之製足狹長色紫中凹成臼又有智永<lb/>
硯頭微圓又𩔖箕象中亦成臼矣　清異録周彬公一<lb/>
硯四圍有少金紋如陷曰金稜玉海陳省躬得一硯腹<lb/>
<pb n="KR3k0061_WYG_038-3a"/>
有四眼號為仙翁硯取道家四目老翁之說徐闡之硯<lb/>
名小金城純紫而截腰有緑紋如城之女牆故名　陸<lb/>
放翁避暑漫鈔李後主買一硯山徑長纔逾尺前聳三<lb/>
十六峰大猶手指左右引兩阜坡陀中鑿為硯及江南<lb/>
國破硯為米芾所得米歸丹陽將卜宅蘇仲泰以甘露<lb/>
寺下古基易之　雲烟過眼録御府有聚寳硯玉版太<lb/>
乙船無眼而温潤皆寳硯也杜季陽端石蟾蜍硯篆玉<lb/>
溪生山房李商𨼆硯也　東坡雜説杜叔元藏許敬宗<lb/>
<pb n="KR3k0061_WYG_038-3b"/>
硯後官杭漁人於浙江網一銅匣鑄許敬宗字硯兩足正方<lb/>
匣有容足處即敬宗物叔元子遺孫莘老余從莘老求<lb/>
得之端石也温潤如玉殺墨如風微窪真四百餘年物<lb/>
　開元録李衛公畜硯甚富佳者名結隣言與硯結為<lb/>
隣也　玉堂清話桞公權所寳惟硯自扄鏁之　山堂<lb/>
肆考李白有酬殷十一栗岡硯詩　硯箋丁謂宅光州<lb/>
臨終以一箧寄郡題五十五年姓丁人来作通判分付<lb/>
至是嵗丁僑来即公之孫𤼵箧一匣貯大端硯上小竅<lb/>
<pb n="KR3k0061_WYG_038-4a"/>
覆以棊子揭之水一泓流出　揮麈録晏元獻夫人王<lb/>
超女元獻有古硯王氏舊物也號傳婿硯元獻婿富鄭<lb/>
公鄭公婿馮文簡文簡孫婿朱聖子聖子婿滕子濟俱<lb/>
為執政硯今蔵滕氏　硯箋王鞏得其外祖張鄧公硯<lb/>
求銘於東坡　硯北雜志御府寶硯曰蒼龍横沼内有<lb/>
龍形横硯池中世所謂巖花是也　妮古録宋松皮硯<lb/>
朱太史象𤣥濟中物也硯有墨采偶失浣滌出之墨彩<lb/>
如新聲清質細　山堂肆考東坡以月石硯贈范子功<lb/>
<pb n="KR3k0061_WYG_038-4b"/>
以涵星硯贈范純文　却掃編蘇魏公守杭梁況之倅<lb/>
鄞過蘇公一見異之遺以硯曰為異日玉堂用元祐六<lb/>
年梁草蘇公拜右相麻所用乃蘇公硯　硯箋蘇東坡<lb/>
潁濱兄弟試制策各擕一端硯外孫文驥得其一過蔵<lb/>
其一名賢良硯又唐彦猷得侯宗亮古硯刻廷和二字<lb/>
形外方水池内圓不加鐫鑿青紫色又中興秘閣硯有<lb/>
髙宗御押鄭亨仲詩石渠東觀天尺五右文儲硯一百<lb/>
九今所見者惟有七十五耳　髙常硯銘序天壇中路<lb/>
<pb n="KR3k0061_WYG_038-5a"/>
獲硯石如馬蹏狀外稜孤聳内𤼵墨幽竒天然疑神仙<lb/>
遺物寶而用之　清異録宣城裁衣肆有一石鎮色紫<lb/>
而潤堪為硯材予買之琢為四環鼓硯綴以白玉環方<lb/>
圓逾一尺又和魯公有白方硯通明無纎翳自題其硯<lb/>
室曰雪方池余家世寶一硯形正圓腹作兩池底分三<lb/>
魚口以承之紫潤可愛背陰有字曰璧友　解酲語許<lb/>
謙孫從宗言上方珍異庫有虎頭硯　妮古録文太史<lb/>
得古端硯鋭首豐下形如覆盆靣鏤五星聚奎及蓬萊<lb/>
<pb n="KR3k0061_WYG_038-5b"/>
三島左右蟠雙螭刳其背令虚鐫刻東坡製銘一龜橫<lb/>
出作屭贔狀文縷精緻不知何時物也因命為五星硯<lb/>
　雲煙過眼録趙子昂端石辟雍硯名曰大雅又子昂<lb/>
有古濟硯刻神品朱字製極精然滑不受墨<lb/>
諸石硯　唐彦猷硯録紅絲石紅黄相叅不甚深理黃<lb/>
者絲紅理紅者絲黃其紋勻徹石工蘇懷玉言州西四<lb/>
十里山盤折而上五百餘歩有洞狹容一人洞前大石<lb/>
欹懸石生於洞之兩壁洞口絶壁上有鐫字唐中和年<lb/>
<pb n="KR3k0061_WYG_038-6a"/>
採石所記蘇工得石四五寸旋加磨治文華緻聲清越<lb/>
墨膏浮泛蒸濡如露異於他石一日洞門石摧遂絶<lb/>
米史青州紅絲石大抵色白而紋紅者慢𤼵墨亦漬墨<lb/>
不可洗必磨治之紋理斑石赤者不漬墨𤼵墨有光而<lb/>
紋大不入看慢者經暍則色損凍則裂乾則不可磨墨<lb/>
浸經日方可用一用又須滌非品之善　歐譜紅絲硯<lb/>
須飲水乃𤼵墨　米史青州藴玉石理宻聲清青黒色<lb/>
白㸃如彈不著墨　唐録紫金石出臨胊色紫潤澤姿<lb/>
<pb n="KR3k0061_WYG_038-6b"/>
殊下　米帖晚唐競取紫金石芒潤清響國初已乏又<lb/>
宋髙祖賜建平王景素石硯　唐録茹孝標黃石硯色<lb/>
不甚深墨光可鑑出新羅　米史青州青石色𩔖歙理<lb/>
皆不及𤼵墨不乏有瓦礫之象　𩔖説後主青石硯墨<lb/>
池中有黄石如彈丸水常滿既歸朝陶榖見而異之硯<lb/>
大不可持乃取石彈丸去後主曰唯此硯能生水他硯<lb/>
皆不可用索之良苦陶碎之有小魚跳出自是硯無復<lb/>
潤澤　髙宗翰墨志虞龢論文房之用有吳興青石圓<lb/>
<pb n="KR3k0061_WYG_038-7a"/>
硯質滑而停墨殊勝南方瓦石今苕霅間不聞有此石<lb/>
硯豈昔以為珍今㦯不然㦯無好事者𤼵之抑端璞徽<lb/>
硯既用則此石為世所畧也　硯箋唐林夫遺丹石硯<lb/>
粲然如芙蓉出水殺墨宜筆後米元章以徐熙牡丹圖<lb/>
易之　米史蔡州白石硯理滑可為朱硯花蕋石亦可<lb/>
作小朱硯　蔡帖鵲金硯竒物東州褐色石可硯　米<lb/>
史蘇州褐黃石硯理麤𤼵墨不滲土人刻成硯以草一<lb/>
束燒過為慢灰火煨之色遂變紫其用與不煨者同亦<lb/>
<pb n="KR3k0061_WYG_038-7b"/>
不燥　皮日休集浮葢山仙壇洞有仙石硯　米史髙<lb/>
麗硯堅宻有聲𤼵墨色青間白有金星　硯史淄州金<lb/>
雀山有藴玉金星二石中硯　歐譜金坑礦石堅而𤼵<lb/>
墨　硯箋北苑鳯凰山下石膚潤益墨王頥始為硯東<lb/>
坡名之鳯咮　欒城集鳯皇咮潭中石蒼黑堅緻如玉<lb/>
與筆墨宜　葉夢得詩話東坡作鳯咮石硯云出北苑<lb/>
鳯皇山余至建州求之無有葢南劍黯淡灘石也此石<lb/>
有二種其一出西水去黯淡灘四十里細潤而不甚𤼵<lb/>
<pb n="KR3k0061_WYG_038-8a"/>
墨黯淡灘石宜墨而膚理不逮唯兼二者真過龍尾也<lb/>
　米帖洮河緑石性輭不起墨不耐久磨　紺珠洮州<lb/>
緑石硯猿頭斑爪皮黄蚤子紋者佳　米史西都㑹聖<lb/>
宫硯石色紫理如虢石差硬𤼵墨不乏扣之無聲唐州<lb/>
方城縣葛仙公巖石向日視之如玉瑩如鑑光而著墨<lb/>
如澄泥不滑稍磨之墨已下而不熱生泡生泡者膠也<lb/>
古墨無泡膠力盡也若石滑磨乆墨下遲則兩剛生熱<lb/>
故膠生泡也此石既不熱良久墨𤼵生光如漆如油有<lb/>
<pb n="KR3k0061_WYG_038-8b"/>
豔不滲也色紫可愛亦有淡青白色如月如星而無暈<lb/>
　唐録唐州紫石色澤可愛膩不𤼵墨佳者可與端石<lb/>
亂真特以無眼辨之　米帖宿州樂石硯潤膩𤼵墨無<lb/>
石脉　歐譜絳州角石色如白牛角有花浪頑滑不𤼵<lb/>
墨　𩔖苑淄州石門澗石青黒相錯如雜銅屑理極細<lb/>
宻范文正公居長白山以為硯𤼵墨𩔖歙石久則裂<lb/>
唐録青金石青黒相叅㸃如銅屑細宻不堅扣無聲登<lb/>
州駞基島石色黒羅紋金星𤼵墨𩔖歙　九域志寧州<lb/>
<pb n="KR3k0061_WYG_038-9a"/>
嵗貢硯十枚　李白詩宣州石硯墨色光　米帖明州<lb/>
石硯石甚觕　黄山谷有瀘石硯銘　楊次公集辟雍<lb/>
硯係淮石　米帖萬州懸崖金星石黒潤有銅屑眼如<lb/>
豆𤼵墨扣無聲萬有磁洞石　米史䕫州黟石色黒理<lb/>
乾間有黒㸃如墨玉𤼵墨　黄山谷詩蠻溪大硯磨松<lb/>
烟　硯箋中正砦蠻溪之别也　米史通逺軍漞石硯<lb/>
石理澀可礪刃緑色如朝衣深者亦可愛又有水波紋<lb/>
間有黒小㸃土人謂之湔墨㸃有緊甚竒妙而硬者與<lb/>
<pb n="KR3k0061_WYG_038-9b"/>
墨鬬有慢甚者滲墨無光其中者甚佳在洮河緑石上<lb/>
自朝廷開熙河始為中國有亦有赤紫石色斑為硯𤼵<lb/>
墨過於緑者而不勻淨又有黒者戎人以礪刃而鐵色<lb/>
光肥亦可作硯而堅不𤼵墨　唐録歸州大沲江之一<lb/>
曲石色緑理少密緻　硯箋歸石有風濤象滲墨無光<lb/>
緑可愛　柳宗元柳州山水記龍壁下多秀石可為硯<lb/>
　米史成州栗亭石色青有銅㸃大如指理漫𤼵墨<lb/>
硯録吉州永福石硯色近紫理觕不潤　米史永福縣<lb/>
<pb n="KR3k0061_WYG_038-10a"/>
紫石狀𩔖端之西坑𤼵墨過之　鄭剛中集永嘉觀音<lb/>
石硯比端溪尤良潤㣲不及　永嘉記硯溪一源多石<lb/>
硯　硯箋單煒以沅石硯遺吳琚進重華宫色紫間有<lb/>
金㾗滑不宜墨　米史温州華嚴尼寺巖石磨墨不熱<lb/>
無泡𤼵墨生光色赤而多有白沙㸃為硯則避之　曹<lb/>
昭古硯論湖廣辰沅州出一種石色深黒質麤燥㦯有<lb/>
小眼端溪人取歸刻作端石樣稱為黒端辰沅二州人<lb/>
自製者多作犀牛龜魚八角等樣　澹巖居士集神龍<lb/>
<pb n="KR3k0061_WYG_038-10b"/>
改元天竺僧示灘哥石硯王<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>西人習知西州言灘哥<lb/>
石黳黒在積石軍西　劉貢父有黛院石硯詩　米史<lb/>
潭州谷山硯淡青色紋如亂絲叩之無聲得墨快有光<lb/>
廬山青石硯與潭州谷山同　皮日休序處士魏不琢<lb/>
買龜頭山疊石硯髙不及二寸其層數百謂太湖硯<lb/>
東坡帖米元章得山硯於湖口石鐘山側甚竒　東坡<lb/>
詩注漢武帝時郅支進馬肝石可作硯有光以拭白髪<lb/>
盡黒　李濟翁資暇録元和初叔祖宰虢山澗得一紫<lb/>
<pb n="KR3k0061_WYG_038-11a"/>
石琢為硯名稠桑硯　紺珠黎溪石硯外淡青内深紫<lb/>
而帶紅久用則光如鏡㦯有金線及黄脉相間者名紫<lb/>
袍金帶　妮古録子陵灘下有佳石可作硯材往三懷<lb/>
講師没水中抱一石沈緑色也而更朴質余題云鎮之<lb/>
以無名之璞<lb/>
古瓦硯　學齋佔畢唐人多只是以瓦為硯故昌黎毛<lb/>
穎𫝊止稱為陶泓　四譜魏銅雀臺遺址人多𤼵其古<lb/>
瓦琢硯甚工貯水數日不燥世傳昔造此臺其瓦俾陶<lb/>
<pb n="KR3k0061_WYG_038-11b"/>
人澄泥以絺綌濾過加胡桃油埏埴之故與他瓦異<lb/>
道山清話世傳銅雀瓦騐之有三錫花雷斧鮮疵是也<lb/>
皆風雨雕鐫不可偽　蔡帖銅雀硯以古見貴色頗青<lb/>
肉厚平瑩多工姓氏隸古　米帖銅雀硯甚𤼵墨可使<lb/>
　容齋續筆先公在燕得瓦硯二大者長尺半闊八寸<lb/>
中為瓢形背有𨼆起六隸字曰建安十五年造小者中<lb/>
作小簇花團腹亦有六篆字曰大魏興和年造興和乃<lb/>
東魏孝静帝紀年也　偃曝談餘鄴城古瓦磚筒者有<lb/>
<pb n="KR3k0061_WYG_038-12a"/>
花紋年號内員外方用承簷溜亦可以為硯鄴人有言<lb/>
曰銅雀瓦硯體質細潤而堅如石不費筆而𤼵墨　楊<lb/>
慎外集銅雀硯曹操䑓瓦已不可得宋人所收乃髙歡<lb/>
避暑宫冰井䑓香姜閣瓦也余得一瓦上有香姜字<lb/>
賈氏談録鄴郡三䑓舊瓦琢硯勝澄泥　歐譜相州古<lb/>
瓦誠佳然少真者葢真瓦朽腐不可用世俗尚其名耳<lb/>
今人乃以澄泥如古瓦狀埋土中久而琢以為硯不必<lb/>
真古瓦自是凡瓦皆𤼵墨優於石爾　米史相州土人<lb/>
<pb n="KR3k0061_WYG_038-12b"/>
自製陶硯在銅雀上以熟絹二重淘泥澄之取極細者<lb/>
燔為硯有色緑如春波者㦯以黒白填為水紋其理細<lb/>
滑著墨不費筆但微滲　容齋隨筆贛雩都灌嬰廟左<lb/>
有池得瓦可為硯予守郡得刓闕兩角重二十斤瀋墨<lb/>
如潑其色沛然正黄　韓昌黎宜城驛記楚王廟磚可<lb/>
為硯　王褘硯記漢未央宫諸殿瓦其身如半筒而覆<lb/>
簷際者則其頭有靣外向其靣徑五寸圍一尺六寸强<lb/>
靣至背厚一寸弱其背平可研墨唐宋以来人得之即<lb/>
<pb n="KR3k0061_WYG_038-13a"/>
去其身以為硯故俗呼瓦頭硯　王佐硯記宣徳中江<lb/>
西寧府新造漢未央宫瓦硯改作今布瓦様中間刳其<lb/>
四圍作小絛環様極精緻研墨頗不渴水　太平清話<lb/>
孫漢陽以宋復古殿瓦為硯瓦色黄而帶白製頗古<lb/>
歐譜虢州澄泥唐人品硯以為第一而今人罕用矣文<lb/>
房四譜有造瓦硯法劉羲叟如譜法造之絶佳余得其<lb/>
二一贈原甫一置中書閣中以為寶也　通典虢州嵗<lb/>
貢十硯　費氏談録綘縣人縫囊盛泥置汾水中踰年<lb/>
<pb n="KR3k0061_WYG_038-13b"/>
陶為硯水自不涸　米史澤州有呂道人陶硯以别色<lb/>
泥於其首純作呂字内外透後人效之有縫不透也其<lb/>
理堅重與凡石等以歴青火油之堅響滲入三分許磨<lb/>
墨不乏　麈史郭惟濟得陶器體圓色白中虚徑六七<lb/>
寸酌水於輪郭間隆起處磨墨甚良古硯也　硯史陳<lb/>
文恵家收一蜀王衍時陶硯連葢葢上有鳯坐一䑓餘<lb/>
雕雜花草涅之以金泥紅漆有字曰鳯皇䑓　硯箋蜀<lb/>
老以藥煮破缸為硯　石林避暑録桞公權記石末硯<lb/>
<pb n="KR3k0061_WYG_038-14a"/>
墨易冷㦯為冷石堅磨力兩剛相拒必熱而沫磨墨如<lb/>
病兒貴其輕也　歐譜青州濰州石末硯皆瓦硯也其<lb/>
善𤼵墨也非石硯之比然稍麤者損筆鋒石末本用濰<lb/>
水石故唐人惟稱濰州今二州所作皆佳而青州尤擅<lb/>
名於世矣<lb/>
歙石硯　歐公試筆南唐李氏於歙州置硯務官歳為<lb/>
官造硯有數其硯四方而平淺者南唐官硯也其石尤<lb/>
精製作亦不𩔖今工之侈窳　清異録開元二年賜宰<lb/>
<pb n="KR3k0061_WYG_038-14b"/>
相龍鱗月硯石紋似龍鱗形象月歙産也　新安志龍<lb/>
尾山在婺源東南開元中獵人葉氏逐獸至長城見疊<lb/>
石瑩潔擕歸刋成硯温潤過端溪持獻令令訪匠琢為<lb/>
硯南唐元宗時歙守獻硯薦工李少㣲擢硯官　曹繼<lb/>
善歙硯記龍尾山古坑無石他山皆龍尾支脉謂之龍<lb/>
尾坑延蔓百餘里取不竭　曹昭古硯論歙溪龍尾溪<lb/>
舊坑赤卵石色淡青黒無紋而温潤如玉水濕之微紫<lb/>
㦯𨼆𨼆有白紋成山水星月異像乾則否大者不過四<lb/>
<pb n="KR3k0061_WYG_038-15a"/>
五寸多作月硯就其材也㦯有純黒者至貴不減端溪<lb/>
下巖石舊坑南唐時方開至宋取盡矣新坑石色亦青<lb/>
黒質麤燥有極大者盈二三尺　歐譜龍尾溪石堅勁<lb/>
𤼵墨金星為貴石理微麤手磨之索索有鋒鋩者尤佳<lb/>
在端溪上端溪以北巖為上龍尾以深溪為上較其優<lb/>
劣龍尾逺出端溪上　歙硯説龍尾石産水中極温潤<lb/>
性堅宻聲清越宛若玉與他石不同色有蒼黒者青碧<lb/>
者　蔡記龍尾水心石緑紺如玉入用又云龍尾石得<lb/>
<pb n="KR3k0061_WYG_038-15b"/>
墨遲久不燥　唐録江南故老云李後主所用龍尾石<lb/>
為天下冠景祐中錢仙芝守歙得李氏取石處大溪水<lb/>
深不可入改溪别道方可得人病其須復溪如初石中<lb/>
絶仍改溪流遵故道所得盡佳石　唐録龍尾多種性<lb/>
堅密叩之有聲蒼黒色淺深不一有石文圓轉徑三寸<lb/>
餘當硯中謂之硯臺緑色而黒文横其文纎長如眉雜<lb/>
以金星曰蛾眉石　春渚紀聞曇秀龍尾石硯所謂澀<lb/>
不畱筆滑不拒墨者製以拱璧闕月為池蔣公希舊物<lb/>
<pb n="KR3k0061_WYG_038-16a"/>
　蔡帖龍尾至精者可次端石　春渚紀聞涵星龍尾<lb/>
石風硯二足琢甚薄得之黄成伯久不漬墨如新<hi>以上龍尾</hi>
<hi>石</hi>　歙硯譜羅紋山亦曰芙蓉溪十餘坑蔓延百里山<lb/>
沿溪溪中殊無石好事者乃曰水中石舊坑在寨頭即<lb/>
錢仙芝訪南唐採石故坑上坑色㣲重中坑色微淡下<lb/>
坑泥漿石裏坑在羅紋山後金星坑在羅紋西北並李<lb/>
氏𤼵眉子坑在羅紋山西從溪至坑十餘丈坑無土深<lb/>
丈餘濶三四尺開元中𤼵碧裏坑在濟源色青瑩半里<lb/>
<pb n="KR3k0061_WYG_038-16b"/>
有水歩坑大雨㸃石十里外有裏山石青細有金紋花<lb/>
暈狀不同水蕨坑在羅紋山西北景祐中𤼵石如浪今<lb/>
不可得溪頭坑在金星坑北金星虚慢葉九坑在溪頭<lb/>
西有眉石麤慢驢坑在縣西北景祐中令曹平取之守<lb/>
王君玉又取之嘉祐中尉刁璆取之石青緑暈今不復<lb/>
出靈巖山三洞相連璞少瑕多燥漫瑩者擬端溪麻石<lb/>
中𨼆硯材數寸猶玉在璞在溪澗中冬涸可取　硯箋<lb/>
羅紋石一名細羅紋最温潤一名暗細羅紋青黒不露<lb/>
<pb n="KR3k0061_WYG_038-17a"/>
一名古犀羅紋一名𤓰子羅紋狹如𤓰子一名石心羅<lb/>
紋一名金星羅紋㸃如星細如眉一名金暈羅紋數重<lb/>
如畫一名金花羅紋花如銷金一名絞絲羅紋一名刷<lb/>
絲羅紋一名松紋羅紋一名卵石羅紋其麤羅紋又有<lb/>
烏釘角浪算子諸名細羅紋如羅縠色青緊密堅重瑩<lb/>
無瑕硯之竒也眉子石一名金花眉金花金暈一名金<lb/>
星眉眉疎而金星間之一名對眉遍地成對一名短眉<lb/>
短密而勻一名長眉長如眉差大一名簇眉一名闊眉<lb/>
<pb n="KR3k0061_WYG_038-17b"/>
一名金眉一名雁湖眉心暈如池密如雁集一名錦蹙<lb/>
眉撮如眉有金暈一名菉豆眉石黒斑内有短密眉一<lb/>
名鱔肚眉眉疎而勻金暈金星　硯說眉子色青㦯紫<lb/>
短者簇者如卧𧖟犀紋長者闊者如彪紋松紋其雁攢<lb/>
湖對眉最精絶　蔡記羅紋石起墨過龍尾羅紋金星<lb/>
蛾眉堅密温潤天將雨水脉自生斯可寶者　古硯論<lb/>
金星銀星石淡青黒色並麤燥有星處不堪磨墨多側<lb/>
取為硯久用則退乏其小者如鏡靣大者盈尺　硯箋<lb/>
<pb n="KR3k0061_WYG_038-18a"/>
麤羅紋稍細者易磨墨細羅紋稍堅者最𤼵墨㦯以易<lb/>
磨為𤼵墨非也蔡君謨論筆在硯隨筆旋轉滌之泮然<lb/>
此乃石堅潤能𤼵起不滯於硯耳　避暑録歙硯久無<lb/>
良材羅紋眉子不復見龍尾石拒墨歐陽公推歙石在<lb/>
端石上世不然之　唐録校理錢仙芝二硯一中有金<lb/>
月下有雲翼之一有金斗星二雲左右之色頗青翰林<lb/>
葉道卿硯色淡青如秋雨新霽逺望暮天表裏瑩潔無<lb/>
紋理石之羙者得於歙今不復有　米史歙硯以細羅<lb/>
<pb n="KR3k0061_WYG_038-18b"/>
紋無星為上曽見一硯於趙光㢸家色緑如公裳㸃如<lb/>
紫金斑斑勻布無羅紋㸃中無竅又於周昌諤處見一<lb/>
小圓硯青羅紋紫金如一星鵞眼錢此二硯最竒又嘗<lb/>
見一金絲羅紋硯其紋半金半黒光彩與常異此外以<lb/>
麤羅紋刷絲羅紋為次第　唐録殿丞崔珉硯金線環<lb/>
匝池中有金魚心如金雲　東坡雜說段君璵風硯刻<lb/>
祥符己酉得於鈆山觀音院名僧令休手琢錢希白題<lb/>
榜刻荒靈二字歙之羙者余家歙硯識吳順義元年處<lb/>
<pb n="KR3k0061_WYG_038-19a"/>
士汪少㣲銘松撡凝烟楮英鋪雪毫穎如飛人間五絶<lb/>
所頌者三硯與少㣲為五耶<hi>以上羅紋眉子石</hi>　歙硯譜刷絲<lb/>
紋理分明無羅紋　紺珠有金銀間刷絲網密如髪出<lb/>
歙棗心坑　范石湖曰龍尾刷絲秀潤玉質天下硯名<lb/>
第一端石絶品猶不能大勝刷絲　陸深歙硯志舊坑<lb/>
絲石為上石心最緊處為浪慢處為絲愈慢處為羅紋<lb/>
如木理然絲之品不一曰刷絲曰内裏絲曰叢絲曰馬<lb/>
尾絲獨吐絲為竒正視之疎疎見黒㸃如洒墨側視之<lb/>
<pb n="KR3k0061_WYG_038-19b"/>
刷絲粲然工人謂之硯寶葢石之精云惟棗心坑㦯有<lb/>
之他産則劣如三衢絲石黒而頑南路絲石暗而黝綿<lb/>
潭絲石浮而滑夾路絲石紅而枯水池山絲石枯而燥<lb/>
皆不甚宜筆墨<hi>以上刷絲石</hi>　米史歙州石峒最多種而赤<lb/>
紫石多瑕土人以線脉隔為三種病亦有赤紫色石無<lb/>
文理少瑕光澤如棗木斵為硯與墨鬬而不相入經日<lb/>
便滑不可研矣　歙硯說石有十病一痕如蚓行迹一<lb/>
雞脚如雞迹麻石黯色一烏肫有㾗如木葉若肉中脞<lb/>
<pb n="KR3k0061_WYG_038-20a"/>
也一浪痕徧纒如布帛紋作淺深黒色一贅子如烏豆<lb/>
隱起礙手開之多成大璺一搭線斜紋若斷裂者一黃<lb/>
爛者土中石皮也一硬線髙起隱手雖良工不能礪平<lb/>
也一石上有㣲塵孔者石之膚也一斷紋兩不相著<hi>以上</hi>
<hi>石病</hi>
端石硯　葉樾端硯譜斧柯山蘇易簡譜云即觀棊之<lb/>
所在大江南去州東三十里與靈羊峽對山峻峙壁立<lb/>
下際潮水江之湄山行三四里即硯巖先至者曰下巖<lb/>
<pb n="KR3k0061_WYG_038-20b"/>
巖中水未嘗涸下巖之上曰中巖中巖之上曰上巖自<lb/>
上巖轉山之背曰龍巖唐取硯處下巖得石既勝此遂<lb/>
不復取自山之下分路稍東至半邊山諸巖西南沿溪<lb/>
而上曰蚌坑凡石以下巖為上中巖龍巖半巖次之上<lb/>
巖又次之蚌坑為下　唐録端巖鑿成深穴冬涸方探<lb/>
穴中不可睹但捫取之日不過數石工在洞别其精麤<lb/>
有累日不得一佳石者　米元章帖斧柯茶園將軍山<lb/>
同一溪唯斧柯所得不過三四指一呵津滴瀝絶難得<lb/>
<pb n="KR3k0061_WYG_038-21a"/>
茶園次之將軍又次之　魏泰東軒筆録端溪有三種<lb/>
曰岩山曰西坑曰後歴<hi>或作後磨</hi>石色深紫襯手而潤叩之<lb/>
清逺有深緑圓小鸜鵒眼乃岩石也其次色赤呵之乃<lb/>
潤鸜鵒眼色紫紋漫而大此西坑石也其下青紫色向<lb/>
明側視有碎星光㸃如沙中雲母乾而少潤謂之後歴<lb/>
西坑硯三當岩石之一後歴硯三當西坑之一其品可<lb/>
知　端州郡志其舊坑則有龍巖汲綆黄圃三石汲綆<lb/>
全無眼其新坑則有後磨小湘唐竇黃坑蚌坑鐵坑六<lb/>
<pb n="KR3k0061_WYG_038-21b"/>
處皆不及上三石　蘇易簡硯譜端溪水中石色青山<lb/>
半石色紫山頂石尤潤如豬肝色者佳其貯水處有白<lb/>
赤黃㸃者謂之鸜鵒眼脉理黄者謂之金線文其山號<lb/>
斧柯昔人採石以中牢祭之不爾則雷電失石所在<lb/>
蘇養直集陳公密縝知端州部民蓄竒硯破其家得之<lb/>
硯靣熨斗焦如黒龍奮迅二鸜為目每晦則雲霧輙興<lb/>
公密沒歸張仲謀政和間入禁中　宋髙宗翰墨志端<lb/>
硯如一段紫玉瑩潤無瑕乃佳不必以眼為貴<hi>以上總</hi>
<pb n="KR3k0061_WYG_038-22a"/>
端硯譜下巖石乾則灰蒼色濕則青紫色岩兩口通為<lb/>
一穴大穴取硯所自入小穴泉所自出號水口陳公密<lb/>
所開也巖北壁水浸淺深莫測工不能採毎於泉水石<lb/>
屑中得之崇觀後已罕得泉生石中非石在泉中也泉<lb/>
珠散落如飛雨不絶　米史下巖穿洞皆水治平中貢<lb/>
硯取水月餘方及石石細叩之清越眼圓碧暈多明瑩<lb/>
嫩甚者如泥無聲不著墨清越者温潤著墨快無泡良<lb/>
久㣲滲若油𤼵艶　翰墨志端璞出下岩色紫如豬肝<lb/>
<pb n="KR3k0061_WYG_038-22b"/>
密理堅緻瀦水𤼵墨呵之即澤研試則如磨玉無聲<lb/>
硯北雜志李元暉蓄米元章端石硯其背刻元暉題字<lb/>
云此硯色青紫而潤下岩石也　古硯論下巖舊坑卵<lb/>
石色黒如漆細潤如玉有眼中有暈㦯六七眼相連排<lb/>
星斗象此岩宋慶厯間坑石已竭矣又有一種卵石去<lb/>
標方得材色青黒細潤如玉有音花似筯頭大如碧玉<lb/>
青瑩者㦯有白㸃如粟排星斗象水濕方見皆叩之無<lb/>
聲磨墨亦無聲此二種石最貴下巖止有一坑出此漆<lb/>
<pb n="KR3k0061_WYG_038-23a"/>
色青花二種石其色未甞紫也别無新坑<hi>以上下岩</hi>　米史<lb/>
上巖三穴上曰土地巖兩穴通中曰梅𣗳巖亦兩穴通<lb/>
石眼黃赤梅巖㣲黃赤帶灰蒼眼黃緑上巖在山上石<lb/>
性乾紫色深理麤性硬眼黃差不圓而淡青其岩深處<lb/>
間有潤者而眼終不如下巖也有著墨者拒墨者其著<lb/>
墨者初用半月前甚快葢細砂石所𤼵出理也半月後<lb/>
則退生光撻墨又須以柔石𤼵之已而復然拒墨者雖<lb/>
新成便拒墨　古硯論上巖舊坑新坑石皆灰色紫而<lb/>
<pb n="KR3k0061_WYG_038-23b"/>
麤燥眼如雄雞眼大扣之磨墨皆有聲久用光如鏡靣<lb/>
舊坑稍勝新坑<hi>以上上岩</hi>　端硯譜中巖南壁石與梅巖同<lb/>
而少勝北壁石則與下巖同而少劣　古硯論中巖舊<lb/>
坑赤卵石色紫如嫩肝細潤如玉有眼小如菉豆或有<lb/>
緑縧紋㦯有白縧紋堅而圓者為眼橫而長者如絛紋<lb/>
扣之無聲磨墨亦無聲外有黄臕包絡久用鋒芒不退<lb/>
此坑宋時取亦竭矣中巖新坑石色淡紫眼如鴝鵒眼<lb/>
中有暈嫩者扣之無甚聲磨墨㣲有聲久用鋒芒退乏<lb/>
<pb n="KR3k0061_WYG_038-24a"/>
石有枯潤二者亦難得此石比下巖低三等矣<hi>以上中岩</hi>
端硯譜龍巖石深紫眼少𩔖中岩半邊山者半邊巖石<lb/>
灰青色與下巖南壁中巖北壁石相𩔖但眼暈少耳<lb/>
米史半邊巖石理如上巖色多青紫近黒多瑕而眼長<lb/>
如卵有瞎眼者中是白㸃死眼者黒㸃而暈細翳眼者<lb/>
㦯青㦯黒横亂其眼又多青不成眼圓㸃横長青間道<lb/>
如松木紋其極粗者費筆而稍細者多乏<hi>以上龍巖半邊石</hi>
端硯譜蚌坑石深紫眼黃白㣲青不正無瞳而翳堅潤<lb/>
<pb n="KR3k0061_WYG_038-24b"/>
不𤼵墨與半邊石相𩔖其石取於山下澗谷中皆波濤<lb/>
所撃風日所曝雷雨所摧皆頑佷不才之物也但人能<lb/>
到其處皆可拾取端人謂之野石葢徧地是也甚易得<lb/>
之而他處人不識往往反愛之正以大璞少瑕翳耳<lb/>
米帖後歴石性軟滲色紫帶赤黄眼𩔖蚌坑堅潤不及<lb/>
而𤼵墨勝之非油蠟不光潤<hi>以上蚌坑後歴</hi>　端硯譜巖石有<lb/>
黃臕胞絡鑿去方見硯材所謂子石也凡石巖中有底<lb/>
石皆頑石極潤不𤼵墨又色汙雜不可為硯端人謂之<lb/>
<pb n="KR3k0061_WYG_038-25a"/>
鴨屎石自底至頂中作三疊下疊最佳品也石必有眼<lb/>
謂之脚石中疊次之眼或有㦯無謂之腰石上疊又次<lb/>
之皆無眼謂之頂石頂石之上皆葢石也亦頑麤不堪<lb/>
用大抵三疊石皆有麤臕絡無非子石世人乃謂别一<lb/>
種子石非也　蘇譜若匠者識山之脈理鑿一窟自然<lb/>
有圓石青紫色者琢而為硯可值千金謂之子石硯<lb/>
歐譜端石本以子石為上生大石中精石也而流俗傳<lb/>
訛遂以紫石為上　君謨硯記崔生居端岩於後巖百<lb/>
<pb n="KR3k0061_WYG_038-25b"/>
丈坑得紫龍卵造硯長尺廣減尺之四厚重粹潤若有<lb/>
徳君子眼暈六七重無纎瑕近手潤澤可劘墨來遺余<lb/>
試以澄心堂紙李廷珪墨諸葛漸筆　米史徧詢石工<lb/>
云子石未嘗有其在巖中實於大石板上鑿豈有中包<lb/>
一子者予嘗謂若溪流中多有卵石容差褊可嶄面磨<lb/>
墨所謂石子世因訛為子石至有斵樣相似而為之者<lb/>
於理必不於大石中心復生卵子也<hi>以上子石</hi>　𩔖林丁寶<lb/>
臣知端州製緑石硯送王介甫謂之玉堂新樣王荆公<lb/>
<pb n="KR3k0061_WYG_038-26a"/>
報之以詩云玉堂新樣世争傳况以蠻溪緑石鐫　妮<lb/>
古録緑端松磬硯長七八寸葢硯板也其上刻松枝石<lb/>
磬而以半磬為硯池細潤𤼵墨趙子昂銘其陰<hi>以上緑端</hi>
端硯譜有眼之石縝密温潤端人謂石嫩則多眼凡青<lb/>
脈者必有眼故端人謂青脈為眼筋眼之别有鸜鵒眼<lb/>
鸚哥眼了哥眼雀眼雞眼貓眼菉豆眼翠緑為上黄赤<lb/>
為下　唐録端石眼之美者青緑黃三色相重多者自<lb/>
外至心凡八九重色鮮多圓者為上其大者尤稀大如<lb/>
<pb n="KR3k0061_WYG_038-26b"/>
彈丸精工以眼大小多少為重輕得石扣之而知其眼<lb/>
之多少其生於墨池之外者謂之髙眼生於内者謂之<lb/>
低眼髙眼尤所愛尚以其不為墨所漬也　蘇譜圓暈<lb/>
相重黃黒相間翳精在内晶瑩可愛謂之活眼四旁浸<lb/>
漬不甚清明謂之淚眼形體畧具内外皆白殊無光彩<lb/>
謂之死眼活勝淚淚勝死死勝無　歐譜下巖北壁石<lb/>
眼圓青緑碧白黒暈數重有瞳子南壁石不及石貴潤<lb/>
色貴青紫眼貴翠緑圓正有瞳子<hi>以上石眼</hi>　端硯譜石之<lb/>
<pb n="KR3k0061_WYG_038-27a"/>
病曰鐵線曰鑽<hi>如蛀蟲眼</hi>曰驚<hi>鑿觸/裂</hi>曰火黯<hi>色焦如火一名熨斗焦</hi>曰<lb/>
黃龍<hi>灰黃色如龍蛇</hi>唯火黯端人不以為病巖石有此他山無<lb/>
之　端州郡志有青紋者謂之青絛其短者謂之眼筯<lb/>
下巖石亦有之色㣲斑謂之火黯者下巖無此又有曰<lb/>
赤裂曰黃霞曰白鑽　唐録石有金線此正為病端人<lb/>
所不取<hi>以上石病</hi>
諸硯　西京雜記天子以玉為硯取其不冰　蘇譜黃<lb/>
帝治玉為墨海篆曰帝鴻氏之硯　唐録李元伯得玉<lb/>
<pb n="KR3k0061_WYG_038-27b"/>
材琢硯𤼵墨可愛　玉堂録雍熈中以玉硯賜錢王俶<lb/>
　硯箋周世宗征淮南先鋒劉重進得呉楊溥玉硯以<lb/>
獻　李方叔帖玉硯於用墨處不出光便有芒　蔡帖<lb/>
黃玉硯如蒸栗　米史成州栗玉硯理堅色如栗不甚<lb/>
著墨　蔡帖墨玉硯最為竒物　攬轡録乾道中范成<lb/>
大使金伴使田臯好論器玩云宣和玉硯在張浩家已<lb/>
葬　硯譜許漢陽硯乃碧玉　米史玉出光為硯著墨<lb/>
不滲甚𤼵墨有光其云磨墨處不出光者非也余自製<lb/>
<pb n="KR3k0061_WYG_038-28a"/>
成蒼玉硯　雲烟過眼録徐容齋所蔵玉硯長一尺廣<lb/>
六寸厚二寸雖未甚白然瑩淨可愛獨受墨處不光可<lb/>
以研磨葉森有紹興内府玉硯作壺樣下碾字云玉壺<lb/>
長六寸廣四寸半厚二寸玉色白潤磨墨處光研墨亦<lb/>
起　唐録丁恕有水晶硯大纔四寸許為風字樣用墨<lb/>
處即不出光𤼵墨如歙石　米硯史信州水晶硯以他<lb/>
硯磨墨汁傾入用　魏武雜物疏御物三十種有純銀<lb/>
參帶圓硯大小各一枚　三十國春秋上燕謂劉聰曰<lb/>
<pb n="KR3k0061_WYG_038-28b"/>
卿贈朕銀硯憶否　廣五行記東魏孝静帝芝生銅硯<lb/>
　李方叔帖米元章鑄生銅硯甚佳　米史有人收古<lb/>
銅硯一龜銜一硯如蓮葉兩足龜腹圓墨水不可出以<lb/>
筆頭就之則出　雲烟過眼録銅持硯一枚𩔖箕樣硯<lb/>
池旁作一倭人坐其上有一獸𩔖蜼以前兩足撫倭人<lb/>
之身其地細花紋甚精　米史丹陽人多於古塜得銅<lb/>
硯三足蹄有葢不鏤花中陷一片陶　拾遺記張華博<lb/>
物志成武帝賜青鐵硯于闐所貢　歐陽脩硯譜青州<lb/>
<pb n="KR3k0061_WYG_038-29a"/>
鐵硯製作頗精　蘇譜青州以熟鐵為硯甚𤼵墨有柄<lb/>
可執　五代史桑維翰鑄鐵硯以示人　硯箋洪崖先<lb/>
生歸河内舎人劉守璋贈揚雄鐵硯　東宫舊事皇太<lb/>
子初拜給漆硯一枚　異物志廣南以竹為硯　詞林<lb/>
海錯李司徒勉在汴州得異骨一節可為硯南海時得<lb/>
於海商云是蜈蚣脊骨　李之彦硯譜傅𤣥硯賦云木<lb/>
貴其能軟知古亦有木硯　異苑劉道友於水側得一<lb/>
浮查取為硯其形象魚忽失之有人過湘君廟見魚硯<lb/>
<pb n="KR3k0061_WYG_038-29b"/>
在二妃側　南史齊安西長史袁彖欽庾易之風贈以<lb/>
蜯硯<lb/>
製硯蓄硯　硯形製平底風字有脚風字垂裙風字古<lb/>
樣風字琴足風字方日樣月樣圭樣璧様斧樣笏樣磚<lb/>
樣鼎樣𨫼樣寶瓶樣古錢樣琴樣琵琶様腰鼔樣宣和<lb/>
御樣房相様舎人樣郎官樣尹氏樣阮様呂樣玉堂樣<lb/>
玉臺樣鳯池樣曲水樣天池樣辟雍樣蓬萊様鸚鵡樣<lb/>
馬蹄樣犀牛樣蟾樣水龜樣蟬樣科斗樣雙魚樣𤓰樣<lb/>
<pb n="KR3k0061_WYG_038-30a"/>
蓮花樣荷葉樣仙桃樣瓢様方葫蘆樣靈芝樣箕樣筒<lb/>
樣方相様人靣樣眉心樣四直様又有雙錦合歡八稜<lb/>
竹節外方内圓上員下方上鋭下闊圓頭瘦身闊下柱<lb/>
足諸樣　米芾硯史晉硯見於晉顧愷之畫者有於天<lb/>
生疊石上刋人靣者有十蹄圓銅硯中如𨫼者余嘗以<lb/>
紫石作之有上圓下方於圓純上刋兩竅置筆者有如<lb/>
鳯字兩足者獨多所謂鳯皇池也俗呼為風字葢不原<lb/>
兩足之製謂之鳯足至今端州石工以兩眼相對於足<lb/>
<pb n="KR3k0061_WYG_038-30b"/>
傍者謂之鳯足隋唐工稍巧頭圓身㣲瘦下濶而足或<lb/>
圓為柱已不逮古至本朝變成穹髙腰瘦刅闊如鉞斧<lb/>
之狀仁宗賜史院官硯皆純薄上狭下闊峻直不出足<lb/>
中坦夷猶有鳯池之像或有四邊刋花中為魚為龜者<lb/>
嘉祐末硯樣心甚凸意求渾厚而氣象葢不古純斗故<lb/>
勒深滯墨難滌心凸故㸃筆不圓始自侍讀學士唐彦<lb/>
猷作紅絲辟雍硯心髙凸至作馬蹄樣亦心凸至磨墨<lb/>
溜向身出觀墨色則凸髙増浮泛之勢援毫則非便也<lb/>
<pb n="KR3k0061_WYG_038-31a"/>
　楊慎巵言蘇易簡作文房四譜云虢州嵗貢鍾馗二<lb/>
十枚慎按硯以鍾馗名即考工記終葵大圭之義葢硯<lb/>
形如大圭爾　筆叢硯名鍾馗㦯如今硯上所刻魁斗<lb/>
之形楊以硯形如圭當之亦大附㑹　蘇譜緐欽硯贊<lb/>
曰或薄㦯厚今製之薄者一夫捧持方琢之㦯内於稻<lb/>
穀中出其半而理之其鏨如麤針有如表紙薄者　歙<lb/>
硯譜硯成塗蠟與石相益便於洗濯不惹墨漬初使塗<lb/>
以薑汁硯即著墨今人多云以蠟滅璺非也又云攻琢<lb/>
<pb n="KR3k0061_WYG_038-31b"/>
貴精治不盡工佳石亦如常硯毎得石擊候乃攻治須<lb/>
令人捧㦯納稻穀中欲其不實也　蘇譜攻琢龍尾石<lb/>
心貯水處圓轉如渦旋可愛貫休硯詩低心蒙潤久入<lb/>
匣更身安古人硯心多渦也　硯說右軍端樣外方内<lb/>
峻坂墨下入水中不費研磨　陸樹聲清暑筆談硯材<lb/>
唯堅潤者良堅則緻宻潤則瑩細而磨墨不滯易於𤼵<lb/>
墨故曰堅潤為徳𤼵墨為材㦯者指石理芒澀墨易磨<lb/>
者為𤼵墨此材不勝徳耳用之損筆　米氏書史古人<lb/>
<pb n="KR3k0061_WYG_038-32a"/>
晨興作墨汁滿斗終日不復磨故多用玉斗書畫筆皆<lb/>
圓有助於器晉唐用鳯池硯中如瓦凹故曰硯瓦一援<lb/>
筆因凹勢鋒已圓本朝硯心平如砥一援筆則褊故字<lb/>
亦褊唐彦猷作𨫼心凸硯援筆即三角字安得圓哉余<lb/>
復其樣稍革𨫼背　硯箋硯有積墨乃見古舊張仲素<lb/>
墨池賦曰茍變地而畫墨知功積而藝成又曰涅此黛<lb/>
色涵乎碧虚形容積墨盡矣　蔡帖硯受墨㸃之隨筆<lb/>
走動而不著謂之𤼵墨　東坡雜記褪墨硯數字一磨<lb/>
<pb n="KR3k0061_WYG_038-32b"/>
如騎鈍馬數歩一鞭瓦硯如騎驢也　硯北雜志韓風<lb/>
子名文錢塘人善補硯雖百碎者但不失原屑補之若<lb/>
無損者　李之彦硯譜石晉時闗右有李處士能補碎<lb/>
硯復舊如新琢成畧無瑕𩔖　硯説硯須日滌去其積<lb/>
墨敗水則硯光瑩　李陽氷曰硯用則貯水畢則乾之<lb/>
久浸不乾不𤼵墨水宜取新䕶塵忌用煎煮之水　岩<lb/>
棲幽事雌黄銀硃皆能損剝硯石雌黄尤甚　硯箋洗<lb/>
硯不得用熱湯并毡片故紙但用蓮房或皁莢清水半<lb/>
<pb n="KR3k0061_WYG_038-33a"/>
夏切片去滯墨　開元遺事内庫有七寶硯罏冬寒硯<lb/>
凍置爐上不勞置火硯冰自消<lb/>
　　臣按自古書家多蓄佳硯葢硯不精則筆墨皆不<lb/>
　　適用無以𤼵精華而煥神采故昔人於硯論之詳<lb/>
　　矣晶玉金銀銅鐵諸硯古製非今所尚晉唐名人<lb/>
　　舊硯以及銅雀澄泥流傳絶少他如洮河磁洞絳<lb/>
　　州寧州鵲金鳯咮諸山佳産已絶近世所貴惟歙<lb/>
　　石端石二種而歙之龍尾羅紋世亦罕見藝林講<lb/>
<pb n="KR3k0061_WYG_038-33b"/>
　　求僅端之下巖子石耳然即有佳者未知其能勝<lb/>
　　於昔否也我<lb/>
皇上得松花江之砥石山石賞識其佳創自<lb/>
聖心命工創製為硯用佐<lb/>
玉几揮毫間以<lb/>
頒賜詞臣温潤如玉紺緑無瑕質堅而細色嫩而純滑<lb/>
　　不拒墨澀不滯筆能使松煙浮艶毫頴増輝昔人<lb/>
　　所稱硯之神妙無不兼備洵足超軼千古硯雖一<lb/>
<pb n="KR3k0061_WYG_038-34a"/>
　　器而<lb/>
上聖格物山嶽獻琛於此可騐<hi>臣</hi>用敢附記以示來茲<lb/>
　　云<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0061_WYG_038-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷二十一</head>
    <p>
<pb n="KR3k0061_WYG_021-1a"/>
欽定四庫全書<lb/>
　格致鏡原卷二十一　　　大學士陳元龍撰<lb/>
　　飲食𩔖<hi>一</hi>
　　　總<lb/>
禮記古者未有火化食草木之實禽獸之肉　禮含文<lb/>
嘉燧人氏始炮生為熟　古史考古者茹毛飲血燧人<lb/>
氏鑽火始裹肉而燔之曰炮神農時食穀加米於燒石<lb/>
之上而食之黄帝時有釡甑飲食之道始備　管子黄<lb/>
<pb n="KR3k0061_WYG_021-1b"/>
帝鑽燧以熟葷臊民食之無腹胃之疾　淮南子食者<lb/>
民之本也　墨子食者聖人之所寶也聖王制飲食足<lb/>
以充虚繼氣以强股肱使耳目聰眀不極五味之調芬<lb/>
香之和不致遠國珍怪異物也　家語食石者肥澤而<lb/>
不老食水者耐寒而苦浮食肉者勇而悍食穀者智慧<lb/>
而夭食氣者神眀而壽不食者不死而神　韓子堯之<lb/>
王天下也糲粢之食藜藿之羮監門之養不厭于此矣<lb/>
　周禮凡王之饋食用六穀<hi>黍稷稻粱苽麥</hi>膳用六牲<hi>馬牛羊豕犬雞</hi>
<pb n="KR3k0061_WYG_021-2a"/>
飲用六清<hi>水漿醴凉醫酏</hi>羞用百有二十品珍用八物<hi>淳熬淳母炮豚</hi>
<hi>炮牂擣珍清熬肝膋</hi>醬用百有二十罋<hi>醢六十罋醯六十罋</hi>　周禮食醫掌<lb/>
和王之六食六飲六膳百羞百醬八珍之齊凡食齊眂<lb/>
春時羮齊眂夏時醬齊眂秋時飲齊眂冬時凡和春多<lb/>
酸夏多苦秋多辛冬多醎調以滑甘凡㑹膳食之宜牛<lb/>
宜稌羊宜黍豕宜稷犬宜粱鴈宜麥魚宜苽凡君子之<lb/>
食恒放焉又内饔掌王及后世子膳羞之割烹煎和之<lb/>
事辨體名肉物辨百品味之物又外饔掌外祭祀之割<lb/>
<pb n="KR3k0061_WYG_021-2b"/>
烹共其脯修刑膴<hi>脯薄析肉也修鍜肉也刑鉶羮也膴腊肉大臠也</hi>陳其鼎俎<lb/>
實之牲體魚腊　周禮朝事之籩其實䵄蕡白黑形鹽<lb/>
膴鮑魚鱐羞籩之實糗餌粉餈　周禮庖人掌六獸六<lb/>
禽辨其名物鄭注六獸麋鹿熊麕野豕兔六禽鴈鶉鷃<lb/>
雉鳩鴿按獸人冬獻狼夏獻麋又内則無熊則六獸當<lb/>
有狼而熊不屬六禽于禽獻及六摯宜為羔豚犢麛雉<lb/>
雁凡鳥獸未孕曰禽司馬職曰大獸公之小獸私之<lb/>
左傳子太叔對趙簡子曰為六畜五牲三犧以奉五味<lb/>
<pb n="KR3k0061_WYG_021-3a"/>
杜注六畜馬牛羊豕犬雞五牲麋鹿麏狼兔三犧祭天<lb/>
地宗廟三者謂犧　周禮内饔共后及世子之膳羞辨<lb/>
腥臊羶香之不可食者牛夜鳴則庮羊冷毛而毳羶犬<lb/>
赤股而躁臊鳥皫色而沙鳴貍豕盲眂而交睫腥馬黑<lb/>
脊而般臂螻　北堂書鈔楚辭云蕙肴蒸兮蘭藉奠桂<lb/>
酒兮椒漿案蕙肴以蕙草蒸肉也藉所以藉飯食也易<lb/>
曰藉用白茅　周禮膳夫職王日一舉鼎十有二物皆<lb/>
有俎鄭注殺牲盛饌曰舉王日一舉以朝食也后與王<lb/>
<pb n="KR3k0061_WYG_021-3b"/>
同庖鼎十有二牢鼎九陪鼎三物謂牢鼎之實亦九俎<lb/>
　晏子晏子侍于景公朝寒公曰請進煖食辭曰嬰非<lb/>
君奉也　國老閒談眞宗問杜鎬櫝食原於何代鎬對<lb/>
曰漢景為太子文帝鍾愛既居東朝文帝念之曰太子<lb/>
之食必料差殊乃命太官每日具兩檐櫝以賜之此其<lb/>
始也　野客叢談世俗例以早晨小食為㸃心自唐已<lb/>
有此語鄭傪為江淮留後夫人曰爾且㸃心或謂小食<lb/>
亦罕知出處昭眀太子傳曰京師穀貴改常饌為小食<lb/>
<pb n="KR3k0061_WYG_021-4a"/>
小食之名本此　五代㑹要唐室升平日常參官每日<lb/>
朝退賜食謂之廊餐自太宗始　嵗時雜記京師十月<lb/>
朔沃酒炙臠肉于爐中圍坐飲㗖謂之煖爐　雅釋女<lb/>
嫁三日後父母家來餉食俗謂餪女　嵩高山記山下<lb/>
岩中有一石室有自然飲食　六書故凡饌饋之品味<lb/>
皆曰膳　内則<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡以滑之注秦人溲曰<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>齊人滑曰<lb/>
瀡　方言有汁而乾之曰煎　燕山録煑羊以<graphic n="KR1338" url="https://raw.githubusercontent.com/kanripo/KR-Gaiji/master/images/KR1338.png" mimeType="image/png"/>煮鱉<lb/>
以蚊省火　内則狼去腸狸去脊兔去凥狐去首豚去<lb/>
<pb n="KR3k0061_WYG_021-4b"/>
腦魚去乙鼈去醜鄭注皆為不利人也　升菴外集酒<lb/>
醋遇弦而生涎糟醬逢潮而作涌雞子日中則正日昃<lb/>
則偏　清異録和魯公嘗以春社遺節饌用奩惟一新<lb/>
様大方碗覆以剪鏤蠟春羅椀内品物不知其㡬種也<lb/>
物十而飯二焉禁庭社日為之名辣驕羊　清異録季<lb/>
冬既大寒可以停食物家家多方鳩集羊豕牛鹿兔鴿<lb/>
魚鵝百珍之衆預期十日而辦造至正旦方成以品目<lb/>
多者為上用製湯餅盛筵而薦之名回湯武庫大槩秦<lb/>
<pb n="KR3k0061_WYG_021-5a"/>
隴盛行　清異錄比丘尼梵正庖制精巧用鮓臛膾脯<lb/>
醢醬𤓰蔬黄赤雜色鬬成景物若坐及二十人則人裝<lb/>
一景合成輞川圖小様　酉陽雜俎貞元中有一將軍<lb/>
家出飯食每説無物不堪喫唯在火候善均五味常取<lb/>
敗障泥胡盝修理食之其味佳<lb/>
　　　茶<hi>附茶具</hi>　<hi>煙</hi>
總論　爾雅檟苦荼註樹小如梔子冬生葉可煑作羮<lb/>
飲今呼早采者為荼晚采者為茗一名荈蜀人名之苦<lb/>
<pb n="KR3k0061_WYG_021-5b"/>
荼　説文荼苦茶也即今之茶荈　草木狀苦荼一名<lb/>
茶一名游冬　方言蜀西南人謂茶曰蔎　陸羽茶經<lb/>
其味甘檟也不甘而苦荈也啜苦咽甘茶也　學齋佔<lb/>
畢九經無茶字或言荼苦即是也見於爾雅謂之檟茗<lb/>
則是今之茶但經中只有荼字耳　謝宗茶論茶古不<lb/>
聞晉宋以降吳人採葉煮之謂之茶茗粥　陸羽茶經<lb/>
茶之為飲發乎神農氏　雲谷雜記按晏子春秋嬰相<lb/>
齊景公時食脱粟之飯炙三戈五卯茗菜而已又漢王<lb/>
<pb n="KR3k0061_WYG_021-6a"/>
褒童約有五陽<hi>一作武都</hi>買茶之語則魏晉之前已有之矣<lb/>
但當時雖知飲茶未若後世之盛也　南牕紀談飲茶<lb/>
或云始於梁天監中事見洛陽伽藍記非也按吳志韋<lb/>
曜傳孫皓時每宴饗無不竟日坐席無能否飲酒率以<lb/>
七升為限雖不悉入口皆澆濯取盡曜素飲不過二升<lb/>
初見禮異時或為裁減或賜茶荈以當酒如此言則三<lb/>
國時已知飲茶矣　世説王𪷟好茶人至輙飲之士大<lb/>
夫甚以為苦每欲候𪷟必云今日有水厄　蔡襄茶錄<lb/>
<pb n="KR3k0061_WYG_021-6b"/>
建人謂鬬茶為茗戰　實錄唐徳宗貞元九年初税茶<lb/>
先是鹽鐵使張滂奏請税茶以待水旱之闕賦詔曰可<lb/>
是嵗得錢數十萬　滴露漫錄茶之為物西戎土蕃古<lb/>
今皆仰給之以其腥肉之食非茶不消青裸之熱非茶<lb/>
不解是山林草木之葉而闗係國家大經　裴汶茶述<lb/>
茶起扵東晉盛於今朝其性精清其味皓潔其用滌煩<lb/>
其功致和　劉琨與兄子演書吾體中潰悶常仰眞茶<lb/>
汝可致之　桐君錄酉陽武昌廬江昔陵好茗皆東人<lb/>
<pb n="KR3k0061_WYG_021-7a"/>
作清茗茗有餑飲之宜人　博物志飲眞茶令人少眠<lb/>
睡　神農食經茶茗宜久服令人有力悦志　陶𢎞景<lb/>
雜錄苦茶輕身換骨昔丹丘子黄山君服之　華陀食<lb/>
論苦茶久食益意思　壺居士食忌茶久食羽化不可<lb/>
與韮同食同食令耳聾<hi>一作體重</hi>　本草神農甞百草一日<lb/>
而遇七十毒得茶以觧之今人服藥不飲茶恐解藥也<lb/>
　許次紓茶疏茶宜常飲不宜多飲常飲則心肺清凉<lb/>
煩鬱頓釋多飲則微傷脾腎或泄或寒　國史補故老<lb/>
<pb n="KR3k0061_WYG_021-7b"/>
云五十年前多患熱黄近代悉無而病腰脚者多乃飲<lb/>
茶所致也　𢎞君舉食檄寒温既畢應下霜華之茗<lb/>
温嶠表遣取供御之調條列眞上茶千片茗二百大薄<lb/>
　金鑾宻記故例翰林學士春晩人困則日賜成𧰼殿<lb/>
茶　茶疏茶不移本植必子生古人結婚必以茶為禮<lb/>
取其不移植子之意也今人猶名其禮曰下茶　七修<lb/>
𩔖藁種茶下子不可移植移植則不復生也故女子受<lb/>
聘謂之喫茶　茶經茶者南方之嘉木也一尺二尺迺<lb/>
<pb n="KR3k0061_WYG_021-8a"/>
至數十尺其巴山峽川有兩人合抱者伐而掇之其樹<lb/>
如𤓰蘆葉如梔子花如白薔薇實如栟櫚葉如丁香根<lb/>
如胡桃其名一曰茶二曰檟三曰蔎四曰茗五曰荈上<lb/>
者生爛石中者生礫壤下者生黄土野者上園者次陽<lb/>
崖隂林紫者上綠者次笋者上牙者次葉捲上葉舒次<lb/>
隂山坡谷者不堪採掇性凝滯結瘕疾　王氏談録茶<lb/>
品高而年多者必稍陳遇有茶處春初取新芽輕炙雜<lb/>
而烹之氣味自復在襄陽試作甚佳　珍珠船蔡君謨<lb/>
<pb n="KR3k0061_WYG_021-8b"/>
謂范文正曰公採茶歌云黄金碾畔綠塵飛碧玉甌中<lb/>
翠濤起今茶絶品其色甚白翠綠乃下者耳欲改為玉<lb/>
塵飛素濤起希文曰善　眞逸農田餘話凡產茶之地<lb/>
山南則冬無寒風多陽氣而和暖得春氣而先發故芽<lb/>
嫩全味厚生山北則受風雪多而隂寒至春深始萌葉<lb/>
厚而拳跼氣味不全如海產香之地相似　毛文勝茶<lb/>
譜湖州長興縣啄木嶺金沙泉即每嵗造茶之所也湖<lb/>
常二郡接界扵此厥土有境㑹亭每茶節二牧皆至焉<lb/>
<pb n="KR3k0061_WYG_021-9a"/>
斯泉也處沙之中常無水將造茶太守具儀注拜敕祭<lb/>
泉頃之發源其夕清溢造供御者畢水即微減供堂者<lb/>
畢水已半之太守造畢則涸矣太守或還斾稽期則示<lb/>
風雷之變或見鷙獸毒蛇木魅焉　神異記餘姚人虞<lb/>
洪入山採茗遇一道士牽三青牛引洪至瀑布山曰吾<lb/>
丹丘子也聞子善具飲常思見惠山中有大茗可以相<lb/>
給祈子他日有甌蟻之餘乞相遺也洪因設奠祀之後<lb/>
常令家人入山𫉬大茗焉　歐陽修集古錄俚俗賣茶<lb/>
<pb n="KR3k0061_WYG_021-9b"/>
肆中多置一甆偶人云是陸鴻漸至飲茶客稀則以茶<lb/>
沃此偶人祝其利市　續捜神記桓宣武有一督將病<lb/>
後虚熱飲茗必一斛二斗乃飽裁減升合便為不足後<lb/>
有客造之更進五升吐一物出有口形似牛肚既吐此<lb/>
物病遂瘥客云此名斛二瘕<lb/>
採茶　宋子安試茶錄凡採茶必以晨興不以日出日<lb/>
出露晞為陽所薄則使芽之膏腴耗扵内及受水而不<lb/>
鮮明故常以早為㝡凡斷芽必以甲不以指以甲則速<lb/>
<pb n="KR3k0061_WYG_021-10a"/>
斷不柔以指則多温易損　陸羽茶經凡採茶在二月<lb/>
三月四月之間茶之笋生爛石沃土長四五寸若薇蕨<lb/>
始抽凌露採焉茶之牙者發於叢薄之上有三枝四枝<lb/>
五枝者選其中枝穎拔者採焉其日有雨不採晴有雲<lb/>
不採晴採之蒸之擣之拍之焙之穿之封之茶之乾矣<lb/>
茶有千萬狀鹵莽而言如胡人鞾者蹙縮然犎牛臆者<lb/>
㢘襜然浮雲出山者輪菌然輕飇拂水者涵襜然有如<lb/>
陶家之子羅膏土以水澄泚之<hi>謂澄泥也</hi>又如新治地者遇<lb/>
<pb n="KR3k0061_WYG_021-10b"/>
暴兩流潦之所經此皆茶之精腴有如竹籜者枝幹堅<lb/>
實艱於蒸搗故其形籭簁然有如霜笴者莖葉凋沮易<lb/>
其狀貌故厥狀萎萃然此皆茶之瘠老者也自採至於<lb/>
封七經自胡鞾至於霜笴八等或以光黑平正言嘉<lb/>
者斯鑒之下也以皺黄坳垤言嘉者鑒之次也若皆言<lb/>
嘉及皆言不嘉者鑒之上也何者出膏者光含膏者皺<lb/>
宿製者則黑日成者則黄蒸壓則平正縦之則坳垤此<lb/>
茶與草木葉一也茶之否臧存於口訣　許次紓茶疏<lb/>
<pb n="KR3k0061_WYG_021-11a"/>
清眀穀雨摘茶之候也清眀太早立夏太遲穀雨前後<lb/>
其時適中若肯再遲一二日期待其氣力完足香烈尤<lb/>
倍易于收藏梅時不蒸雖稍長大故是嫩枝柔葉也<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>
中之人非夏前不摘初試摘者謂之開園采自正夏謂<lb/>
之春茶其地稍寒故須待夏此又不當以太遲病之往<lb/>
日無有於秋日摘茶者近乃有之秋七八月重摘一番<lb/>
謂之早春其品甚佳不嫌少薄他山射利多摘梅茶梅<lb/>
茶澁苦止堪作下食且傷秋摘佳產戒之　羣芳譜收<lb/>
<pb n="KR3k0061_WYG_021-11b"/>
茶在四月嫩則益人粗則損人眞者用箬烟燻過氣味<lb/>
尤佳　田藝衡煮泉小品茶自浙以北皆較勝惟閩廣<lb/>
以南不惟水不可輕飲而茶亦當慎之昔鴻漸未詳嶺<lb/>
南諸茶仍云往往得之其味極佳余見其地多瘴癘之<lb/>
氣染著草木北人食之多致成疾故謂人當慎之要須<lb/>
采摘得宜待其日出山霽露收嵐淨可也<lb/>
製造　學林新編茶之佳者造在社前其次火前其下<lb/>
雨前火前謂寒食雨前謂穀雨前　茶疏古人製茶尚<lb/>
<pb n="KR3k0061_WYG_021-12a"/>
龍團鳳餅雜以香藥蔡君謨諸公皆精扵茶理居恒鬬<lb/>
茶亦僅取上方珍品碾之未聞新制若漕司所進第一<lb/>
綱名北苑試新者乃雀舌冰芽所造一夸之直至四十<lb/>
萬錢僅供數盂之啜何其貴也然冰芽先以水浸已失<lb/>
眞味又和以名香益奪其氣不知何以能佳不若近時<lb/>
製法旋摘旋焙香色俱全尤蘊眞味　煑泉小品茶之<lb/>
團者片者皆出於碾磑之末既損眞味復加油垢即非<lb/>
佳品總不若今之芽茶也葢天然者自勝耳芽茶以火<lb/>
<pb n="KR3k0061_WYG_021-12b"/>
作者為次生曬者為上亦更近自然且斷烟火氣耳況<lb/>
作人手器不潔火候失宜皆能損其香色也生曬茶瀹<lb/>
之甌中則旗鎗舒暢清翠鮮眀尤為可愛　屠隆考槃<lb/>
餘事茶有宜以日曬者清翠香潔勝以火炒　宋子安<lb/>
試茶錄芽擇肥乳則甘香而粥靣著盞而不散土瘠而<lb/>
芽短則雲脚渙亂去盞而易散葉梗半則受水鮮白葉<lb/>
梗短則色黄而泛<hi>梗謂芽之身除去白合處茶民以茶之色味俱在梗中</hi>烏蔕白<lb/>
合茶之大病不去烏蔕則色黄黑而惡不去白合則味<lb/>
<pb n="KR3k0061_WYG_021-13a"/>
苦澁蒸芽必熟去膏必盡蒸芽未熟則草木氣存<hi>適口則知</hi>
去膏未盡則色濁而味重受煙則香奪壓黄則味失此<lb/>
皆茶之病也　蔡襄茶錄茶色貴白而餅茶多以珍膏<lb/>
油<hi>去聲</hi>其靣故有青黄紫黑之異善别茶者正如相工之<lb/>
眎人氣色也隱然察之於内以肉理潤者為上既已末<lb/>
之黄白者受水昏重青白者受水鮮眀故建安人鬬試<lb/>
以青白勝黄白　茶錄茶有眞香而入貢者微以龍腦<lb/>
和膏欲助其香建安民間試茶皆不入香恐奪其香若<lb/>
<pb n="KR3k0061_WYG_021-13b"/>
烹㸃之際又雜珍果香草其奪益甚正當不用<lb/>
收藏　許次紓茶疏茶性畏紙紙於水中成受水氣多<lb/>
也紙裹一夕隨紙作氣盡矣雖火焙出少頃即潤鴈宕<lb/>
諸山首坐此病每以紙帖寄逺安得復佳　茶疏茶之<lb/>
味清而性易移藏法喜温燥而惡冷濕喜清凉而惡蒸<lb/>
鬱宜清獨而忌香臭藏用火焙不可曬入磁瓶宻封口<lb/>
毋令潤氣得侵又勿令洩氣安頓須在坐臥之處逼近<lb/>
人氣則常温必在板房若土室則易蒸又要透風若幽<lb/>
<pb n="KR3k0061_WYG_021-14a"/>
隱之處尤易蒸濕兼恐有失㸃檢世人多用竹器貯茶<lb/>
雖復多用箬䕶然箬性峭勁不甚伏帖風濕易侵至於<lb/>
地爐中頓萬萬不可人有以竹器盛茶置被籠中用火<lb/>
即黄除火即潤忌之忌之　羣芳譜拌茶木樨茉莉玫<lb/>
瑰薔薇蘭蕙蓮橘梔子木香梅花皆可諸花香氣全時<lb/>
摘拌三停茶一停花收磁礶中一層茶一層花相間塡<lb/>
滿以紙箬封固入鍋重湯煮之待冷以紙封裹火上焙<lb/>
乾上好細芽茶忌用花香反奪眞味惟平等茶宜之<lb/>
<pb n="KR3k0061_WYG_021-14b"/>
烹㸃　煑泉小品茶南方嘉木日用之不可少者品固<lb/>
有媺惡若不得其水且煮之不得其宜雖佳弗佳也<lb/>
因話錄李約嗜茶云茶須緩火炙活火煎活火謂炭火<lb/>
之有熖者　珍珠船蘇才翁與蔡君謨鬬茶俱用惠山<lb/>
泉蘇茶小劣用竹瀝水煎遂能取勝　茶經其水用山<lb/>
水上江水中井水下<hi>荈賦所謂水則岷方之注挹彼清流</hi>其山水揀乳泉<lb/>
石池慢流者其江水取去人逺者井取汲多者其沸如<lb/>
魚目微有聲為一沸緣邊如湧泉連珠為二沸騰波鼓<lb/>
<pb n="KR3k0061_WYG_021-15a"/>
浪為三沸已上水老不可食也凡酌置諸盌令沫餑均<lb/>
<hi>字書并本草餑茗沫也蒲笏反</hi>沫餑湯之華也華之薄者曰沫厚者曰<lb/>
餑細輕者曰花　茶疏水一入銚便須急煑候有松聲<lb/>
即去葢以消息其老嫩蟹眼之後水有微濤是為當時<lb/>
大濤鼎沸旋至無聲是為過時過則湯老而香散決不<lb/>
堪用　太平清話蔡君謨湯取嫩而不取老葢為團餅<lb/>
茶發耳今旗芽鎗甲湯不足則茶神不透茶色不眀故<lb/>
茗戰之捷尤在五沸　茶錄茶少湯多則雲脚散湯少<lb/>
<pb n="KR3k0061_WYG_021-15b"/>
茶多則粥靣聚<hi>建人謂之雲脚粥靣</hi>鈔茶一錢匕先注湯調令極<lb/>
勻又添注入環迴擊拂湯上盞可四分則止眂其面色<lb/>
鮮白著盞無水痕為絶佳建安鬬試以水痕先退者為<lb/>
負耐久者為勝故較勝負之説曰相去一水兩水　茶<lb/>
錄凡欲㸃茶先須熁盞令熱冷則茶不浮　清異錄饌<lb/>
茶而幻出物𧰼扵湯面者茶匠通神之藝也沙門福全<lb/>
生于金鄉長于茶海能注湯幻茶成一句詩並㸃四甌<lb/>
共一絶句泛乎湯表　清異錄漏影春其法用鏤紙貼<lb/>
<pb n="KR3k0061_WYG_021-16a"/>
盞糝茶而去紙為花身别以荔肉為葉松實鴨脚之𩔖<lb/>
珍物為蕊沸湯㸃攪　清異錄茶至唐始盛近世有下<lb/>
湯運匕别施妙訣使湯紋水脉成物𧰼者禽獸蟲魚花<lb/>
草之屬纎巧如畫但須臾即就散滅此茶之變時人謂<lb/>
之茶百戲　太平清話琉球亦曉烹茶設古鼎于几上<lb/>
水將沸時投茶末一匙以湯沃之少頃奉飲味甚清<lb/>
茶經廣雅云荆巴間採葉作餅葉老者餅成以米膏出<lb/>
之欲煮茗飲先炙令赤色搗末置瓷器中以湯澆覆之<lb/>
<pb n="KR3k0061_WYG_021-16b"/>
用蔥薑橘子芼之其飲醒酒令人不眠　鄴侯家傳唐<lb/>
徳宗好煎茶加酥椒之𩔖李泌戲為詩旋沫翻成碧玉<lb/>
池添酥散作琉璃眼　煮泉小品唐人煎茶多用薑鹽<lb/>
故鴻漸云初沸水合量調之以鹽味薛能詩鹽損添常<lb/>
戒薑宜著更誇蘇子瞻以為茶之中等用薑煎信佳鹽<lb/>
則不可余則以為二物皆水厄也若山居飲水少下二<lb/>
物以減嵐氣或可耳而有茶則此固無須也至於今人<lb/>
薦茶𩔖下茶果此尤近俗是縦佳者能損眞味亦宜去<lb/>
<pb n="KR3k0061_WYG_021-17a"/>
之且下果則必用匙若金銀大非山居之器而銅又生<lb/>
腥皆不可也若舊稱北人和以酥酪蜀人入以白土此<lb/>
皆蠻飲固不足責人有以梅花菊花茉莉花薦茶者雖<lb/>
風韻可賞亦損茶味如有佳茶亦無事此<lb/>
名𩔖　茶經有觕茶散茶末茶餅茶者乃斫乃熬乃煬<lb/>
乃舂貯於瓶缶之中以湯沃焉謂之痷茶或用蔥薑棗<lb/>
橘皮茱萸薄<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之等煮之百沸或揚令滑或煮去沫斯<lb/>
溝渠間棄水耳而習俗不已　七修𩔖藁世人烹茶有<lb/>
<pb n="KR3k0061_WYG_021-17b"/>
一横一𥪡而細嫩於湯中者謂之旗鎗茶麈史謂茶之<lb/>
始生而嫩者為一鎗寖大而展為一旗過此則不堪矣<lb/>
葉清臣煮茶述曰粉鎗末旗葢以初生如針而有白毫<lb/>
故曰粉鎗後大則如旗矣　戒菴漫筆昔人論茶以鎗<lb/>
旗為美而不取雀舌麥顆葢牙細易雜他樹之葉而難<lb/>
辨耳槍旗者猶今稱壺蜂翅是也　熊克北苑别錄茶<lb/>
品有曰小芽者其小如鷹爪先次蒸熟置之水盆中剔<lb/>
取其精英僅如針小謂之水芽是小芽中之最精者曰<lb/>
<pb n="KR3k0061_WYG_021-18a"/>
中芽者即一鎗二旗也曰紫芽者葉之紫者也曰白合<lb/>
者乃小芽有兩葉抱而生者也曰烏蔕者茶之帶頭者<lb/>
也水芽為上小芽次之中芽又次之紫芽白合烏蔕皆<lb/>
所不及　澄懐錄白樂天入闗劉禹錫正病酒禹錫乃<lb/>
餽菊苖虀蘆菔鮓換取樂天六班茶二囊炙以醒酒<lb/>
庶物異名疏金英綠片俱茶名也見唐六典　杜陽編<lb/>
上每賜同昌公主饌其茶則有綠花紫英之號　談苑<lb/>
江左近日有蠟靣之號李氏别命取其乳作片或號曰<lb/>
<pb n="KR3k0061_WYG_021-18b"/>
京挺的乳二十餘品名乳蠟面龍鳳茶　清異錄顯徳<lb/>
初大理徐恪見貽卿信鋌子茶茶面印文曰玉蟬膏又<lb/>
一種曰清風使按恪建人也　蠻甌志覺林院僧志崇<lb/>
收茶三等待客以驚雷莢自奉以萱草帶供佛以紫茸<lb/>
香葢㝡上以供佛而㝡下以自奉也客赴茶者皆以油<lb/>
囊盛餘<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>以歸　甲申雜記仁宗朝春試進士集英殿<lb/>
后妃御太清樓觀之慈聖光獻出餅角子以賜進士出<lb/>
七寶茶以賜考試官　潛確𩔖書宣和庚子漕臣鄭可<lb/>
<pb n="KR3k0061_WYG_021-19a"/>
簡始創為銀絲冰芽葢將已揀熟芽剔去衹取其心一<lb/>
縷用清泉漬之光瑩如銀絲方寸新胯小龍蜿蜒其上<lb/>
號龍團勝雪去龍腦諸香遂為諸茶之冠　丹鉛總錄<lb/>
蜜雲龍茶名極為甘馨宋廖正一字眀畧晩登蘇門子<lb/>
瞻大奇之時黄秦晁張號蘇門四學士子瞻待之厚每<lb/>
來必令侍妾朝雲取蜜雲龍家人以此知之一日又命<lb/>
取蜜雲龍家人謂是四學士窺之乃眀畧也山谷有矞<lb/>
雲龍亦茶名也　留青日札茶有宣和之玉液長春龍<lb/>
<pb n="KR3k0061_WYG_021-19b"/>
苑報春萬春銀葉　升菴外集凡茶有二𩔖曰片曰散<lb/>
片茶蒸造實捲摸中串之惟建劍則既蒸而研編竹為<lb/>
格置焙室中㝡為精潔他處不能造其名有龍鳳石乳<lb/>
的乳白乳頭金蠟面頭骨次骨末骨鹿骨山挺十二等<lb/>
以充嵗貢及邦國之用洎本路食茶餘州片茶有進寶<lb/>
雙勝寶山兩府出興國軍仙芝嫩蕊福合禄合運合慶<lb/>
合指合出饒池州泥片出䖍州綠英金片出𡊮州玉液<lb/>
出臨江軍靈川福州先春早春華英來泉勝金出歙州<lb/>
<pb n="KR3k0061_WYG_021-20a"/>
獨行靈草綠芽片金金茗出潭州大柘枕出江陵開勝<lb/>
開捲小捲主黄翎毛出岳州雙上綠芽出小方出岳辰<lb/>
灃州東首淺山簿<hi>一本作薄</hi>則出光州總二十六名其兩浙<lb/>
及宣江晁州上以上中下或第一至第五為號散茶有<lb/>
太湖龍溪次號末號出淮南岳麓草子楊樹雨前雨後<lb/>
出荆湖清口出歸州茗子出江南總十一名　張舜民<lb/>
畫墁錄有唐茶品以陽羨為上供建溪北苑未著也貞<lb/>
元中常衮為建州刺史始蒸焙而研之謂研膏茶其後<lb/>
<pb n="KR3k0061_WYG_021-20b"/>
稍為餅様其中故謂之一串陸羽所烹惟是草茗爾迨<lb/>
至本朝建溪獨盛採焙製作前世所未有也士大夫珍<lb/>
尚鑒别亦過古先丁晉公為福建轉運使始製為鳳團<lb/>
後又為龍團貢不過四十餅專擬上供雖近臣之家徒<lb/>
聞之而未常見也天聖中又為小團其品逈加於大團<lb/>
賜兩府然止於一觔唯上大齋宿八人兩府共賜一餅<lb/>
縷之以金八人拆歸以侈非常之賜親知瞻玩𢋫唱以<lb/>
詩故歐陽永叔有龍茶小錄或以大團問者輙方刲寸<lb/>
<pb n="KR3k0061_WYG_021-21a"/>
以供佛供仙家廟已而奉親并待客享子弟之用熈寧<lb/>
末神宗有㫖建州製蜜雲龍其品又加於小團矣然蜜<lb/>
雲之出則二團少粗不能兩好也　歐陽修歸田錄茶<lb/>
之品莫貴於龍鳳謂之團茶凡八餅重一觔慶厯中蔡<lb/>
君謨為福建路轉運使始造小片龍茶以進其品絶精<lb/>
謂之小團凡二十餅重一觔其價金二兩然金可有而<lb/>
茶不可得每因南郊致齋中書樞蜜院各賜一餅四人<lb/>
分之宫人往往縷金花於其上葢其貴重如此　苕溪<lb/>
<pb n="KR3k0061_WYG_021-21b"/>
漁隱建安北苑茶始於太宗太平興國中遣使造之取<lb/>
𧰼於龍鳳以别入貢至道間仍添造石乳蠟面其後大<lb/>
小龍茶又起於丁謂而成於蔡君謨至宣政間鄭可簡<lb/>
以貢茶進用又領漕計割添續入其數浸廣今猶因之<lb/>
細色茶五綱凡四十三品形製各異共七十餘餅其間<lb/>
貢新試新龍團勝雪白茶御苑玉芽此五品乃水楝為<lb/>
第一餘生楝次之又有粗茶七綱凡五品大小龍鳳并<lb/>
揀芽悉入龍腦和膏為團餅茶共四萬餘餅葢水楝茶<lb/>
<pb n="KR3k0061_WYG_021-22a"/>
即社前茶生楝茶即火前者粗色茶即雨前者閩中地<lb/>
暖雨前已老而味加重矣又有石門乳吉香口三外焙<lb/>
亦錄於北苑皆採摘茶芽送官焙添造每嵗縻金共二<lb/>
萬餘緡日役千夫凡兩月方能迄事第所造之高下過<lb/>
數入貢之後市無貨者人所可得惟壑源諸處私焙茶<lb/>
其色絶品亦可敵官焙自昔至今亦皆入貢其流散四<lb/>
方悉私焙茶耳　宋子安東溪試茶録慶厯中北苑嵗<lb/>
貢有曾坑上品一觔曾坑山淺土薄苖發多紫復不肥<lb/>
<pb n="KR3k0061_WYG_021-22b"/>
乳氣味殊薄今嵗貢以苦竹園茶充之而蔡公茶録亦<lb/>
不云曾坑者佳又石坑者絶下　避暑録北苑茶正所<lb/>
産為曾坑謂之正焙非曾坑為沙溪謂之外焙二地相<lb/>
去不逺而茶種懸絶沙溪色白過於曾坑但味短而微<lb/>
澀識茶者一啜如别涇渭也　試茶録建溪之焙三十<lb/>
有二苦竹園頭甲之鼯鼠窠次之張坑頭又次之　試<lb/>
茶錄建溪茶比他郡㝡先北苑壑源者尤早嵗多暖則<lb/>
先驚蟄十日即芽嵗多寒則後驚蟄五日始發先芽者<lb/>
<pb n="KR3k0061_WYG_021-23a"/>
氣味俱不佳唯過驚蟄者㝡為第一　蔡襄茶錄茶味<lb/>
主於甘滑惟北苑鳳凰山連屬諸焙所産者為佳　東<lb/>
溪試茶錄四方以建茶為首皆曰北苑建人以近山所<lb/>
得故謂之壑源好者亦取壑源口南諸葉皆云彌珍壑<lb/>
源口者在北苑之東北其茶甘香特勝受水則渾然色<lb/>
重粥面無澤嶺根者北山之根也茶多植山之陽其土<lb/>
赤埴其茶香少而黄白壑嶺寔為南山土皆黑埴茶生<lb/>
山隂厥味甘香厥色青白及受水則淳淳光澤<hi>民間謂之冷粥</hi>
<pb n="KR3k0061_WYG_021-23b"/>
<hi>靣</hi>視其靣渙散如粟雖去社芽葉過老色益青眀氣益<lb/>
鬱然其止則苦去而甘至壑嶺尾茶色黄而味多土氣<lb/>
葉源者土赤多石茶色多黄青無粥靣粟紋而頗眀爽<lb/>
復性重喜沈為次也　試茶録茶之名有七一曰白葉<lb/>
茶民間大重出於近嵗園焙時有之地不以山川逺近<lb/>
發不以社之先後芽葉如紙民間以為茶瑞取其第一<lb/>
者為鬬茶而氣味殊薄非食茶之比今出壑源之大窠<lb/>
者六<hi>葉仲元葉世萬葉世榮葉勇葉世積葉相</hi>壑源巖下一<hi>葉務/滋</hi>源頭二<hi>葉團</hi>
<pb n="KR3k0061_WYG_021-24a"/>
<hi>葉肱</hi>壑源後坑<hi>葉/久</hi>壑源嶺根三<hi>葉公葉/品葉居</hi>林坑黄漈一<hi>游容</hi>丘<lb/>
坑一<hi>㳺用章</hi>畢源一<hi>王大/照</hi>佛嶺尾一<hi>㳺道生</hi>沙溪之大梨漈<lb/>
上一<hi>謝汀</hi>高石巖一<hi>雲摖/院</hi>大梨一<hi>吕/演</hi>砰溪嶺根一<hi>任道者</hi>次<lb/>
有柑葉茶樹高丈餘徑頭七八寸葉厚而圓狀𩔖柑橘<lb/>
之葉其芽發即肥乳長二寸許為食茶之上品三曰早<lb/>
茶亦𩔖柑葉發常先春民間採製為試焙者四曰細葉<lb/>
茶葉比柑葉細薄樹高者五六尺芽短而不乳今生沙<lb/>
溪山中葢土薄而不茂也五曰稽茶葉細而厚宻芽晩<lb/>
<pb n="KR3k0061_WYG_021-24b"/>
而青黄六曰晩茶葢稽茶之𩔖發比諸茶晩生扵社後<lb/>
七曰叢茶亦曰蘖茶叢生高不數尺一嵗之間發者數<lb/>
四貧民取以為利　清異録有得建州茶膏取作耐重<lb/>
兒八枚膠以金縷獻于閩王曦　演繁露建茶名蠟茶<lb/>
為其乳泛湯靣與鎔蠟相似故名蠟靣茶也楊文公談<lb/>
苑曰江左方有蠟靣之號是也今人多書蠟為臘云取<lb/>
先春為義失其本矣　陸㳺入蜀記建茶舊雜以米粉<lb/>
復更以薯蕷兩年來又更以楮芽與茶味頗相入且多<lb/>
<pb n="KR3k0061_WYG_021-25a"/>
乳惟過梅則無復氣味矣　墨客揮犀蔡襄善别茶建<lb/>
安能仁院有茶生石縫間葢精品也僧採造得茶八餅<lb/>
號石巖白以四餅遺蔡以四餅宻遣人走京師遺王内<lb/>
翰禹玉嵗餘蔡被召還闕訪禹玉禹玉命子弟于茶筒<lb/>
中𨕖精品碾以待蔡蔡捧甌未嘗輙曰此極似能仁寺<lb/>
石巖白公何以得之禹玉未信索貼驗之乃服　合璧<lb/>
事𩔖建州方山之芽及紫笋片大極硬須湯之方可碾<lb/>
治頭痛江東老人多服之　聖政記洪武二十四年詔<lb/>
<pb n="KR3k0061_WYG_021-25b"/>
天下產茶之地嵗有定額以建寧為上聽茶户採進勿<lb/>
預有司茶名有四探春先春次春紫筍不得碾揉為大<lb/>
小龍團　避暑録顧渚在長興縣所謂吉祥寺也其半<lb/>
為今劉侍郎希范家所有兩地所產嵗亦止五六觔近<lb/>
嵗寺僧求之者多不暇精擇不及劉氏逺甚余嵗求扵<lb/>
劉氏過半觔則不復佳葢茶味雖均其精者在嫩芽取<lb/>
其初萌如雀舌者謂之槍稍敷而為葉者謂之旗旗非<lb/>
所貴不得已取一槍一旗猶可過是則老矣此所以為<lb/>
<pb n="KR3k0061_WYG_021-26a"/>
難得也　杜鴻漸與楊祭酒書顧渚中山紫笋茶兩片<lb/>
一片上太夫人一片充昆弟同啜　馮可賓岕茶牋環<lb/>
長興境產茶者曰羅嶰曰白巖曰烏瞻曰青東曰顧渚<lb/>
曰篠浦不可指數獨羅嶰㝡勝環嶰境十里而遙為嶰<lb/>
者亦不可指數嶰而曰岕兩山之介也羅氏居之在小<lb/>
秦王廟後所以稱廟後羅岕也洞山之岕南靣陽光朝<lb/>
旭夕暉雲滃霧浡所以味逈别也茶雖均出扵岕有如<lb/>
蘭花香而味甘過霉厯秋開罈烹之其香愈烈味若新<lb/>
<pb n="KR3k0061_WYG_021-26b"/>
沃以湯色尚白者眞洞山也若他嶰初時亦有香味至<lb/>
秋香氣索然便覺與眞品相去天壤又一種有香而味<lb/>
澁者又一種色淡黄而微香者又一種色青而毫無香<lb/>
味者又一種極細嫩而香濁味苦者皆非道地　清異<lb/>
録開寶中竇儀以新茶飲予味極美奩靣標云龍陂山<lb/>
子茶龍陂是顧渚之别境　茶疏近日所尚者為長興<lb/>
之羅岕疑即古人顧渚紫筍也然岕故有數處今惟洞<lb/>
山㝡佳若在顧渚亦有佳者人但以水口茶名之全與<lb/>
<pb n="KR3k0061_WYG_021-27a"/>
岕别矣　毛文勝茶譜袁州界橋其名甚著不若湖州<lb/>
之研膏紫笋烹之有綠脚垂下　圖經蜀雅州蒙頂茶<lb/>
受陽氣全故芳香其生㝡晩常在春夏之交方茶生常<lb/>
有雲霧覆其上若有神物䕶持之唐李徳裕入蜀得蒙<lb/>
餅以沃於湯瓶之上移時盡化以驗其眞蒙頂又有五<lb/>
花茶其片作五出蒙山白雲巖產雲茶雲茶山茶之别<lb/>
名也　清異錄吳僧梵川誓願燃頂供養雙林傅大士<lb/>
自往蒙頂結菴種茶凡三年味方全美得絶佳者聖楊<lb/>
<pb n="KR3k0061_WYG_021-27b"/>
花吉祥蕋共不踰五觔持歸供獻　茶譜蜀之雅州有<lb/>
蒙山山有五頂頂有茶園其中頂曰上清峯昔有僧病<lb/>
冷且久嘗遇一老父謂曰蒙之中頂茶嘗以春分之先<lb/>
後多搆人力俟雷之發聲併手採摘三日而止若𫉬一<lb/>
兩以本處水煎服即能袪宿疾二兩當限前無病三兩<lb/>
固以換骨四兩即為地仙矣是僧因之中頂築室以候<lb/>
及期𫉬一兩餘服未竟而病瘥時到城市人見容貌常<lb/>
若年三十餘眉髮綠色其後入青城訪道不知所終今<lb/>
<pb n="KR3k0061_WYG_021-28a"/>
四頂茶園採摘不廢惟中頂草木繁宻雲霧蒙蔽鷙獸<lb/>
時出人迹稀到矣今蒙頂茶有霧鋑芽籛牙皆云火前<lb/>
言造於禁火之前也火後者次之又有枳殻芽枸杞芽<lb/>
枇杷芽者皆能治風疾又有皂莢芽槐栁芽皆上春摘<lb/>
其芽和茶作之　茶譜蒙山有壓膏露牙不壓膏露牙<lb/>
井冬牙言隆冬甲拆也又有研膏茶作片進之亦作紫<lb/>
笋　錦里新聞蒙山有雷鳴茶雷鳴時乃茁　許次紓<lb/>
茶疏古人論茶必首蒙頂蒙頂山蜀雅州山也往常產<lb/>
<pb n="KR3k0061_WYG_021-28b"/>
今不復有即有之彼中夷人專之不復出山蜀中尚不<lb/>
得何能至中原江南也今人囊盛如石耳來自山東者<lb/>
乃蒙隂山石苔全無茶氣但微甜耳妄謂南山茶茶必<lb/>
木生石衣得為茶乎　七修𩔖藁世以山東蒙隂縣山<lb/>
所生石蘚謂之蒙茶士大夫珍貴而味亦頗佳殊不知<lb/>
形已非茶不可煮飲又乏香氣而茶經之所不載蒙頂<lb/>
茶四川雅州即古蒙山郡<hi>因山故名</hi>方輿勝覽一統志土產<lb/>
俱載蒙頂茶晁氏客話亦言雅州也　吳拭武夷雜記<lb/>
<pb n="KR3k0061_WYG_021-29a"/>
武夷茶賞自蔡君謨始謂其味過于北苑龍團周右文<lb/>
極抑之葢緣山中不曉製焙法一味計多狥利之過也<lb/>
余試採少許製以松蘿法汲虎嘯巖下語兒泉烹之三<lb/>
徳俱備帶雲石而復有甘軟氣乃分數百葉寄右文令<lb/>
茶吐氣復酹一杯報君謨于地下耳　許次紓茶疏江<lb/>
南之茶唐人首稱陽羨宋人㝡重建州于今貢茶兩地<lb/>
獨多陽羨僅有其名建茶亦非㝡上惟有武夷雨前㝡<lb/>
勝武夷之外有泉州之清源倘以好手製之亦為武夷<lb/>
<pb n="KR3k0061_WYG_021-29b"/>
亞匹惜多焦枯令人意盡　陳懋仁泉南雜志清源山<lb/>
茶青翠芳馨超軼天池之上南安縣英山茶精者可亞<lb/>
虎丘惜所產不若清源之多也閩地氣暖桃李冬花故<lb/>
茶較吳中差早　茶譜福州栢巖極佳　茶譜龍安有<lb/>
騎火茶㝡上言不在火前不在火後作也清明改火故<lb/>
曰火　花木考茗池源茶根株頗碩生於隂谷春夏之<lb/>
交方發萌莖條雖長旗鎗不展乍紫乍綠天聖初郡守<lb/>
李虛己太史梅詢試之品以為建溪顧渚不過也　茶<lb/>
<pb n="KR3k0061_WYG_021-30a"/>
疏浙之產有天台之雁宕括蒼之大盤東陽之金華紹<lb/>
興之日鑄皆與武夷相為伯仲錢塘之龍井與岕頡頏<lb/>
　煮泉小品武林茶惟龍泓山為㝡其地產茶為南北<lb/>
山絶品鴻漸第錢塘天竺靈隱者為下品當未識此耳<lb/>
而郡志亦只稱寶雲香林白雲諸茶皆未若龍泓之清<lb/>
馥雋永也余嘗一一試之求其茶泉雙絶兩浙罕伍云<lb/>
　茶疏錢塘諸山產茶甚多南山盡佳北山稍劣北山<lb/>
勤于用糞茶雖易茁氣味反薄往時頗稱睦之鳩坑四<lb/>
<pb n="KR3k0061_WYG_021-30b"/>
眀之朱溪今皆不得入品　温庭筠採茶錄天台記丹<lb/>
丘出大茶服之生羽翼　雨航雜錄雁山五珍有龍湫<lb/>
茶一鎗一旗而白毛者名明茶紫色而香者名𤣥茶其<lb/>
味皆似天池而稍薄　山謙之吳興記烏程縣西二十<lb/>
里有温山出御荈　茶譜婺州有舉岩茶片片方細所<lb/>
出雖少味極甘芳煎如碧乳也　國史補婺州有來白<lb/>
　茶譜宣城縣有丫山小方餅横舖茗芽裝靣其山東<lb/>
為朝日所燭號曰陽坡其茶㝡勝太守常薦於京洛人<lb/>
<pb n="KR3k0061_WYG_021-31a"/>
士題曰丫山陽坡横紋茶　國史補常州有義興紫笋<lb/>
　茶疏歙之松蘿吳之虎丘香氣穠郁竝可雁行與岕<lb/>
頡頏黄山茶亦在歙中去松蘿逺甚　茶疏往時士人<lb/>
皆貴天池飲之畧多令人脹滿　事物紺珠天池茶出<lb/>
蘇州天池山　錦繡萬花谷江都蜀岡產茶味如蒙頂<lb/>
　國史補夀州有霍山黄芽　升菴外集小峴山在六<lb/>
安州出茶名小峴春即六安茶也　茶疏大江以北則<lb/>
稱六安其實產霍山縣之大蜀山也能消垢膩去積滯<lb/>
<pb n="KR3k0061_WYG_021-31b"/>
亦共寶愛顧彼山中不善製造就于食鐺大薪炒焙未<lb/>
及出釜業已焦枯兼以竹造巨筍乗熱便貯輙就萎黄<lb/>
僅供下食　事物紺珠鳳亭茶出鳳亭山青峴涿木二<lb/>
嶺者同六安　國史補東川獸目陽羨春池皆茶之極<lb/>
品　歸田録臘茶出<hi>一作盛</hi>於劍建草茶盛於兩浙兩浙<lb/>
之品日注為第一自景祐已後洪州雙井白芽漸盛近<lb/>
嵗製作尤精囊以紅紗一二兩以常茶十數觔養之用<lb/>
辟暑濕之氣其品逺出日注上遂為草茶第一　避暑<lb/>
<pb n="KR3k0061_WYG_021-32a"/>
録草茶極品惟雙井顧渚亦不過各有數畝雙井在分<lb/>
寧縣其地屬黄氏魯直家也元祐間魯直力推賞於京<lb/>
師族人交致之然嵗僅得一二觔爾　茶譜洪州西山<lb/>
白露及鶴嶺茶極妙　國史補南康有雲居茶　羣芳<lb/>
譜太和山騫林茶初泡極苦澀至三四泡清香特異人<lb/>
以為茶寶　中朝故事唐有人授舒州牧李徳裕謂之<lb/>
曰到彼郡日天柱峯茶可惠三數角其人獻之數十觔<lb/>
李不受退還明年罷郡用意精求𫉬數角投之徳裕閲<lb/>
<pb n="KR3k0061_WYG_021-32b"/>
之而受曰此茶可以消酒食毒乃命烹一甌沃于肉食<lb/>
内以銀合閉之詰旦開視其肉已化為水矣衆服其廣<lb/>
識也　陳繼儒筆記雲桑茶瑯琊山出茶𩔖桑葉而小<lb/>
山僧焙而藏之其味甚清　李白詩序荆州玉泉寺水<lb/>
邊處處有茗草羅生枝葉如碧玉惟玉泉眞公常採而<lb/>
飲之年八十餘嵗顔色如桃花而此茗清香滑熱異於<lb/>
它者所以能還童振枯壯人夀也余逰金陵見宗僧中<lb/>
孚示余茶數十片拳然重叠其狀如手號為仙人掌茶<lb/>
<pb n="KR3k0061_WYG_021-33a"/>
葢新出乎玉泉之山曠古未覿　茶譜衡州之衡山封<lb/>
州之西鄉茶研膏為之皆片團如月　彚苑詳註灉湖<lb/>
諸灘舊出茶李肇所謂岳州灉湖之含膏也唐人極重<lb/>
之見於篇什今不甚種植惟白鶴僧園有十餘本頗𩔖<lb/>
北苑所出茶一嵗不過一二十兩土人謂之白鶴茶極<lb/>
甘香非他處茶可比茶園地色亦相𩔖但土人不甚植<lb/>
爾　茶譜渠江薄片一斤八十枚　合璧事𩔖潭郡之<lb/>
間有渠江中有茶而多毒蛇猛獸鄉人每年採擷不過<lb/>
<pb n="KR3k0061_WYG_021-33b"/>
十五六斤其色如鐵而芳香異常烹之無脚　茶譜蘄<lb/>
門團黄有一旗二槍之號言其一葉三芽也　茶譜彭<lb/>
州蒲村堋口其園有仙厓石花等號涪州出三般茶賓<lb/>
花㝡上製于早春其次白馬㝡下涪陵　茶疏楚之產<lb/>
曰寶慶滇之產曰五華皆表表有名在雁茶之上　合<lb/>
璧忠州之南賓有四國一多陵二多波三羅波四思龍<lb/>
皆方餅惟多陵㝡上飯後飲之消食空腹朔飲多波次<lb/>
之二國下　合璧峽川石上紫花芽理宗頭痛年貢一<lb/>
<pb n="KR3k0061_WYG_021-34a"/>
斤又有小江明月簝碧澗茱萸簝之名　茶譜蜀州晉<lb/>
原洞口横原味江青城其横芽雀舌鳥嘴麥顆葢取其<lb/>
嫩芽所造以其芽似之也又有片甲者早春黄茶芽葉<lb/>
相抱如片甲也蟬翼者其葉軟薄如蟬翼也皆散茶之<lb/>
㝡上也　茶譜邛州之臨邛臨溪思安火井有早春火<lb/>
前火後嫩綠等上中下茶　楊慎外集緑昌明蜀茶李<lb/>
白詩渇嘗一盞綠昌明昌明地名在彰明縣　述異記<lb/>
巴東有真香茗其花白色如薔薇煎服令人不眠能誦<lb/>
<pb n="KR3k0061_WYG_021-34b"/>
無忘　南越志茗苦澀亦謂之過羅　廣州記臯盧茗<lb/>
之别名葉大而澀南人以為飲　本草拾遺臯盧苦平<lb/>
止渴除痰不睡利水道眀目　茶經瀘州之茶樹夷獠<lb/>
常擕瓢寘側每登樹採摘茶含扵口中待其展然後置<lb/>
瓢中旋塞其竅歸必置於暖處故味極佳辛而性熱飲<lb/>
之療風　茶譜玉壘闗外寶唐山有茶樹產于懸崖笋<lb/>
長三寸五寸方有一葉兩葉　研北雜志李仲賓學士<lb/>
言交趾茶如綠苔味辛烈名之曰登　國史補党魯使<lb/>
<pb n="KR3k0061_WYG_021-35a"/>
西蕃烹茶帳中蕃使問何為者魯曰滌煩消渴所謂茶<lb/>
也蕃使曰我亦有之命取出以指曰此壽州者此顧渚<lb/>
者此蘄門者　花木考蓮花茶就池沼中早飯前日初<lb/>
出時擇取蓮花蕊畧破者以手指撥開入茶滿其中用<lb/>
麻絲縛扎定經一宿明早連花摘之取茶紙包曬如此<lb/>
三次錫罐盛扎口收藏　茶經巴東俗多煮檀葉并大<lb/>
皁李作茶竝冷又南方有𤓰蘆木亦似茗至苦澀取為<lb/>
屑茶飲亦可通夜不眠　茶譜長沙之石楠採牙為茶<lb/>
<pb n="KR3k0061_WYG_021-35b"/>
湘人以四月四日摘楊桐草搗其汁拌米而蒸猶餻糜<lb/>
之𩔖必啜此茶乃去風也尤宜暑月飲之　陸璣詩義<lb/>
疏山樗與下田樗畧無異葉似差狹耳吳人以其葉為<lb/>
茗　謝氏詩源昔有客過茅君時當大暑茅君于手巾<lb/>
内解茶葉人與一葉客食之五内清凉茅君曰此蓬萊<lb/>
山穆陀樹葉衆仙食之以當飲又有寶文之蕊服之不<lb/>
飢謝幼貞詩摘寶文之初蕊拾穆陀之墜葉<lb/>
别名　宋錄新安王子鸞豫章王子尚詣曇濟道人於<lb/>
<pb n="KR3k0061_WYG_021-36a"/>
八公山濟設茶茗子尚味之曰此甘露也何言茶茗<lb/>
洛陽伽藍記齊王肅歸魏初不食酪漿常飲茗汁高帝<lb/>
曰茗汁何如酪漿肅曰酪不中與茗為奴彭城王勰因<lb/>
呼茗為酪奴　清異錄湯悦有森伯頌葢茶也方飲而<lb/>
森然嚴乎齒牙既久四肢森然二義一名非熟夫湯甌<lb/>
境界誰能目之　孫樵與焦刑部書晚甘侯十五人遣<lb/>
侍齋閣此徒皆請雷而摘拜水而和葢建陽丹山碧水<lb/>
之鄉月澗雲龕之品慎勿賤用之　胡嶠飛龍磵飲茶<lb/>
<pb n="KR3k0061_WYG_021-36b"/>
詩沾牙舊姓餘甘氏破睡當封不夜侯　清異録豹革<lb/>
為囊風神呼吸之具也煮茶啜之可以滌滯思而起清<lb/>
風每引此義稱茶為水豹囊　清異録偽閩甘露堂前<lb/>
兩株茶鬱茂婆娑宫人呼為清人樹每春嬪嬙戲摘新<lb/>
芽堂中設傾筐㑹<lb/>
茶具　雲溪友議陸羽造茶具一風爐以銅鐵鑄如古<lb/>
鼎形二筥以竹絲織成三炭檛以鐵或斧或鎚四火筴<lb/>
一名筯五鍑音輔或作釡或作鬴六交牀支鍑者七夾<lb/>
<pb n="KR3k0061_WYG_021-37a"/>
以小青竹為之以炙茶八紙囊以白厚紙夾縫之以貯<lb/>
所炙茶使香不泄九碾用橘木十羅合今所謂羅池也<lb/>
十一則以準茶者十二水方受一斗十三漉水囊十四<lb/>
瓢以酌水十五竹夾十六鹺簋或瓶或罍貯鹽花也十<lb/>
七熟盂以貯熟水十八盌瓷青者益茶茶作白紅色白<lb/>
則茶色黄則紫褐則黒悉不宜茶十九畚以白蒲編之<lb/>
所以貯盌二十札截竹緝栟櫚皮于四周若巨筆形廿<lb/>
一滌方以貯滌洗之器廿二滓方以集諸滓穢廿三巾<lb/>
<pb n="KR3k0061_WYG_021-37b"/>
以潔諸器廿四具列以木或竹為之以悉斂諸器<lb/>
附煙　方氏物理小識萬厯末有攜玉漳泉者馬氏造<lb/>
之曰淡肉果漸傳至九邊皆啣長管而火㸃吞吐之有<lb/>
醉仆者崇禎時嚴禁之不止其本似春不老而葉大于<lb/>
菜暴乾以火酒炒之曰金絲煙可以袪濕發散然久服<lb/>
則肺焦諸藥多不效其症忽吐黄水而死　本草多食<lb/>
煙損容　熊人霖地緯粤中有仁草一曰八角草一曰<lb/>
金絲煙治驗亦多其性辛散食已氣令人醉故一曰煙<lb/>
<pb n="KR3k0061_WYG_021-38a"/>
酒其種得之大西洋<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0061_WYG_021-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷二十七</head>
    <p>
<pb n="KR3k0061_WYG_027-1a"/>
欽定四庫全書<lb/>
　格致鏡原卷二十七　　　大學士陳元龍撰<lb/>
　　布帛類<lb/>
　　　總<lb/>
禮記孔子曰昔先王未有麻絲衣其羽毛後聖有作治<lb/>
其麻絲以為布帛　王逸機賦帝軒龍躍桑葉是創仰<lb/>
攬三光悟彼織女爰制布帛　禮記布帛精粗不中數<lb/>
幅尺廣狹不中量不鬻於市　釋義布帛有幅為之制<lb/>
<pb n="KR3k0061_WYG_027-1b"/>
度使無遷也　容齋隨筆今人或以縑帛一匹為一端<lb/>
或總言端匹按左傳幣錦二兩注云二丈為一端二端<lb/>
為一兩所謂匹也二兩二匹也然則以端為匹非矣<lb/>
唐史天子巡狩刺史令贄其土之寶錦綺繒布皆五兩<lb/>
為束<lb/>
　　　絲<lb/>
總論　皇圖要記伏羲化𧖟為絲　黄帝内傳黄帝斬<lb/>
蚩尤𧖟神獻絲乃稱織維之功　考工記㡛氏湅絲以<lb/>
<pb n="KR3k0061_WYG_027-2a"/>
涗水漚其絲七日去地尺暴之畫暴諸日夜宿諸井七<lb/>
日七夜是謂水涷湅帛以欄為灰渥淳其帛實諸澤器<lb/>
淫之以蜃清其灰而盝之而揮之而沃之而盝之而塗<lb/>
之而宿之明日沃而盝之注㡛音忙漚漸也楚人曰漚<lb/>
齊人曰涹宿於井謂懸於井中以欄為灰漚以木欄之<lb/>
灰漸澤其帛滑澤之器也蜃謂灰也鄭曰淫薄粉令其<lb/>
帛白也蛤為蜃今東海有之清澄也於灰澄而出盝反<lb/>
令盡揮去其蜃而盝之而宿之更渥淳也朝更沃至夕<lb/>
<pb n="KR3k0061_WYG_027-2b"/>
盝之又更沃至旦而盝之上七日而漚絲　周禮天官<lb/>
典絲掌絲入而辨其物以其賈楬之掌其藏與其出以<lb/>
待興功之時頒絲於外内工皆以物授之注絲入如兖<lb/>
州厥貢漆絲青州厥貢絲枲之類以其賈揭之者將以<lb/>
為獻功授功之程也外内工謂九嬪世婦及諸侯夫人<lb/>
大夫妻也以物授之者若縑帛則授以素絲文繡則授<lb/>
以彩絲也　禮祭義及良日夫人繅三盆手遂布於三<lb/>
宫夫人世婦之吉者使繅遂朱緑之𤣥黄之以為黼黻<lb/>
<pb n="KR3k0061_WYG_027-3a"/>
文章註此所以為君祭服者三盆手置繭盆中以手三<lb/>
次淹之每淹則以手振之出其緒也　鄒長倩與公孫<lb/>
𢎞書五絲為䌰倍䌰為升倍升為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>倍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為紀倍紀為<lb/>
緵倍緵為襚此自少之多自微至著也類士之立功勲<lb/>
故贈君素絲一襚　六書故今之絡絲者别其最細者<lb/>
為緬次曰大緬凡緬皆以為緯　唐百官志織染署絲<lb/>
五兩為鉤　山海經歐絲之野有一女子跪樹而歐絲<lb/>
注蓋𧖟𩔖也<lb/>
<pb n="KR3k0061_WYG_027-3b"/>
名𩔖　公羊傳六月辛未朔日有食之以朱絲縈社<lb/>
演繁露古詩曰中婦織流黄魯直詩曰明於機上之流<lb/>
黄則流黄者織絲之色也染絲而織惟錦為然今專言<lb/>
流黄恐是黄繭之絲也　四公記杰公甞與諸儒語曰<lb/>
扶桑之𧖟長七尺圍七寸色如金四時不死五月八日<lb/>
嘔黄絲布於條枝而不為繭燒扶桑木灰汁煑之其絲<lb/>
堅韌四絲為係足勝一鈞俄而扶桑國使使貢方物有<lb/>
黄絲三百斤即扶桑𧖟所吐之絲也帝有金爐重五十<lb/>
<pb n="KR3k0061_WYG_027-4a"/>
斤係六絲以懸爐絲有餘力　妮古録宋人以墨絲織<lb/>
樓閣精於刺繡真古之所謂絲絶針絶　藥溪談禹貢<lb/>
曰萊夷作牧厥篚檿絲史記作酓絲爾雅曰檿山桑顔<lb/>
師古曰山桑之絲其韌中琴瑟之弦蘇氏曰惟東萊為<lb/>
有此絲以此為繒堅韌異常萊人謂之山繭　琴賦絃<lb/>
以園客之絲　採蘭雜志越雋國有吸華絲凡華著之<lb/>
不即墮落用以織錦漢時國人奉貢武帝賜麗娟二兩<lb/>
命作舞衣春暮宴於花下舞時故以袖拂落花滿身都<lb/>
<pb n="KR3k0061_WYG_027-4b"/>
著舞態愈媚謂之百花之舞　賈子說林有寡女獨宿<lb/>
不寐傍壁孔中視隣家𧖟離箔明日繭都𩔖之𨼆然如<lb/>
愁女蔡邕見之厚價市歸繅絲製絃彈之有憂愁哀怨<lb/>
之聲問其女琰琰曰此寡女絲也　說林沈休文雨夜<lb/>
齋中獨坐風開竹扉有一女子攜絡絲具入門便坐風<lb/>
飄細雨如絲女隨風引絡絡繹不斷斷時亦就口續之<lb/>
若真絲焉燭未及跋得數兩起贈沈曰此謂氷絲贈君<lb/>
造以為氷紈忽不見沈後織成紈鮮潔明淨不異於氷<lb/>
<pb n="KR3k0061_WYG_027-5a"/>
製扇當夏日甫攜在手不搖而自凉　樂府雜録康老<lb/>
子本長安富家子生計蕩盡遇老嫗持舊錦褥貨鬻乃<lb/>
以半千獲之尋有波斯人見之乃曰此是氷𧖟絲所織<lb/>
暑月置於座滿室清凉即酬十萬　杜陽雜編碧玉𧖟<lb/>
絲即永泰元年東海彌羅國所貢其𧖟金色其絲碧亦<lb/>
謂之金𧖟絲縱之一尺引之一丈撚而為綃表裏通瑩<lb/>
如貫其韌雖併十夫之力挽之不斷為琴瑟絃則鬼神<lb/>
悲愁忭舞為弩絃則箭出一千步為弓絃則箭出五百<lb/>
<pb n="KR3k0061_WYG_027-5b"/>
步上令藏之於内府　杜陽雜編大軫國人繅絲以織<lb/>
神錦謂之靈泉絲　月令通考廣西南寧府所屬有横<lb/>
州其地楓始生葉有蟲食之蟲形似𧖟而赤黑四月間<lb/>
熟亦如𧖟之將絲州人擘取其絲光明如琴絃海濱蜑<lb/>
人鬻之作釣緡甚適於用<lb/>
　　　錦<lb/>
總論　說文錦金也作之其用功重價如金故制字從<lb/>
帛與金也　六書故織采為文曰錦　說畧錦繡之始<lb/>
<pb n="KR3k0061_WYG_027-6a"/>
按王子年拾遺云員嶠環丘氷𧖟繭長一尺五綵堯時<lb/>
海人織錦以獻入水不濡入火不燒後代效之染五色<lb/>
絲織成又丹陽記云錦始蜀地所謂錦江以此也　山<lb/>
謙之丹陽記歴代尚未有錦而成都獨稱妙故三國時<lb/>
魏則市於蜀呉亦資西蜀至是始有之　益州志成都<lb/>
織錦既成濯於江水其文分明勝於初成他水濯之不<lb/>
如也故蜀都賦云貝錦斐成濯色江波　大唐新語前<lb/>
秦苻堅時竇滔鎮襄陽攜寵姬趙陽臺之任其妻蘇蕙<lb/>
<pb n="KR3k0061_WYG_027-6b"/>
因織錦迴文五采相宣其錦縱廣八寸題詩三十餘首<lb/>
計八百餘言縱横反覆皆成文章名曰璇璣圖寄至襄<lb/>
陽　孔六帖新羅真徳襲王春秋遣子法敏入朝真徳<lb/>
織錦為頌以獻　米芾書史朱長文收錦織成諸佛濶<lb/>
四赤長五六赤上有織成牌子題晉永和年造與余家<lb/>
一古書囊織成山水神仙錦一同雲鳳山禽猿鹿如畫<lb/>
也<hi>赤同尺</hi>　格古要論古錦帳濶一丈有餘多織晝錦堂<lb/>
記滕王閣序字方四寸又有小幅者亦有花竹翎毛者<lb/>
<pb n="KR3k0061_WYG_027-7a"/>
雖富貴可愛然但可裝堂遮壁非士大夫清玩也聞吾<lb/>
邑太源坪下人織晝錦堂記蓋前元時也今泉州府蘇<lb/>
州府有織者大小幅皆有然不及古逺甚　楊慎外集<lb/>
晉徐景於宣陽門外得一錦麝㡠酉陽雜俎云錦麝㡠<lb/>
繡佛也　清異録相如文君用鷫鸘裘貰酒長沙浪士<lb/>
王渲與名倡董和仙客為麗服塗鷫鸘狀號相如錦<lb/>
演繁露唐書代宗詔許大臣燕郭子儀於其第魚朝恩<lb/>
出錦三十疋為纒頭之費賞歌舞人以錦綵置之頭上<lb/>
<pb n="KR3k0061_WYG_027-7b"/>
謂之纒頭宴饗加惠借以為詞　戊辰雜抄女初至門<lb/>
壻去丈許逆之相者授以紅緑連理之錦各持一頭然<lb/>
後入俗謂之通心錦又謂之合歡梁言夫婦自此相通<lb/>
如橋梁也<lb/>
名𩔖　黄庭内景經黄庭為不死之道受者先齋九日<lb/>
然後受之結盟立誓期以勿洩盟以𤣥雲之錦九十尺<lb/>
　拾遺記周成王時因祗國獻女工一人體貌輕潔被<lb/>
纎羅雜繡之衣長袖脩裾風至則結其衿帶恐飄颻不<lb/>
<pb n="KR3k0061_WYG_027-8a"/>
能自止也善織以五色絲納於口中手引而結之則成<lb/>
文錦其國人來獻有雲崑錦文似雲從山岳中出有列<lb/>
堞錦文似雲霞覆城雉樓堞有雜珠錦文似貫珠珮也<lb/>
有篆文錦文似大篆之文也有列明錦文似列燈燭也<lb/>
幅皆廣三尺　拾遺記周靈王起昆昭之臺以享羣臣<lb/>
張鸞章錦文如鸞翔　左傳齊侯使歸夫人重錦三十<lb/>
兩注重錦錦之熟細者以二丈雙行故曰兩三十兩三<lb/>
十匹也　西京雜記尉佗獻髙祖鮫魚荔枝髙祖報以<lb/>
<pb n="KR3k0061_WYG_027-8b"/>
蒲桃錦四疋又霍光妻遺淳于衍蒲桃錦二十四疋<lb/>
郭子横洞冥記元鼎元年起招仙靈閣於甘泉宫西編<lb/>
翠羽麟毫為簾有走龍錦有翻鴻錦有雲鳳錦　韻府<lb/>
續編漢武帝時日本貢麒麟錦十端金花炫目　博物<lb/>
要覽趙合徳獻飛燕鴛鴦萬金錦一匹又成帝賜樊嫕<lb/>
蛟文萬金錦二十四匹　魏文帝詔前後每得蜀錦殊<lb/>
不善鮮卑尚復不受也呉所織如意虎頭連璧錦來至<lb/>
洛邑亦皆下惡是為下土之物皆有虚名　魏志景初<lb/>
<pb n="KR3k0061_WYG_027-9a"/>
中賜倭女王絳地交龍錦五疋紺地勾文錦三疋　拾<lb/>
遺記呉主權趙夫人善畫巧妙無雙能於指間以綵絲<lb/>
織雲霞龍鳳之錦大則盈尺小則方寸宫中謂之機絶<lb/>
　呉張温表劉禪送臣温熟錦五端　鄴中記石虎冬<lb/>
月施斗帳用蜀地博山文錦或用紫綈小明光錦　鄴<lb/>
中記織錦署在中尚坊三署皆數百人錦有大登髙小<lb/>
登髙大明光小明光大博山小博山大茱萸小茱萸大<lb/>
交龍小交龍蒲桃文錦斑文錦鳳凰朱雀錦韜文錦桃<lb/>
<pb n="KR3k0061_WYG_027-9b"/>
核文錦工巧數百不可盡名也　唐代宗勅所織大張<lb/>
錦軟錦及盤龍對鳳麒麟獅子天馬辟邪孔雀仙鶴芝<lb/>
草之類竝宜禁斷其長行髙麗白錦雜色等錦竝依舊<lb/>
制　杜陽雜編明霞錦唐大中初女蠻國所貢云鍊水<lb/>
香麻以為之也光耀芬馥著人五色相間而美麗於中<lb/>
國之錦　錦繡萬花谷唐馮定字介夫文宗親誦定送<lb/>
客西江詩召升殿賜禁中瑞錦　孔六帖武宗使封敖<lb/>
作詔書賜以宫錦　樂府雜録康老子甞賣一錦褥有<lb/>
<pb n="KR3k0061_WYG_027-10a"/>
波斯見之者乃曰此氷𧖟絲所織暑月陳於座滿室清<lb/>
凉　五代史阿保機遣使者解俚隨頃以朝霞錦䀻梁<lb/>
　孔六帖五代室韋其人工巧善織毛錦　金坡遺事<lb/>
學士舊規十月賜錦長襖國初以來賜翠毛錦太宗改<lb/>
賜黄盤鵰錦　梅堯臣碧雲騢文彥博知成都張貴妃<lb/>
以近上元令織異色錦彥博遂令工人織金線燈籠載<lb/>
蓮花中為錦紋以進　庶物異名疏納石失一曰納失<lb/>
失緑貼可皆金錦也元冕服於玉環綬及輿褥之用<lb/>
<pb n="KR3k0061_WYG_027-10b"/>
費著蜀錦譜當時所織之錦其别有四曰上貢錦曰官<lb/>
告錦曰臣僚襖子錦曰廣西錦上貢錦三疋花樣有八<lb/>
荅暈錦官告錦四百疋花様有盤毬錦簇四金雕錦葵<lb/>
花錦八荅暈錦六荅暈錦翠池獅子錦天下樂錦雲鴈<lb/>
錦臣僚襖子錦八十七疋花様有簇四金鵰錦八荅暈<lb/>
錦天下樂錦廣西錦二百疋花樣有真紅錦一百疋大<lb/>
窠獅子錦大窠馬大毬錦雙窠雲鴈錦宜男百花錦又<lb/>
青絲錦一百疋有宜男百花錦青綠雲鴈錦　蜀錦譜<lb/>
<pb n="KR3k0061_WYG_027-11a"/>
黎州皁大被緋大被皁中被緋中被四色中被七八行<lb/>
錦瑪瑙錦叙州真紅大被褥真紅雙連椅背南平軍真<lb/>
紅大被褥真紅雙窠錦皁大被褥文州犒設紅錦細色<lb/>
錦名色青緑瑞草雲鶴錦青緑如意牡丹錦真紅宜男<lb/>
百花錦真紅穿花鳳錦真紅雪花毬露錦真紅櫻桃錦<lb/>
真紅水林檎錦秦州細法真紅錦鵞黄水林檎錦秦州<lb/>
中法真紅錦紫皁段子秦州麤法真紅錦真紅天馬錦<lb/>
真紅湖州大百花孔雀錦真紅飛魚錦四色湖州百花<lb/>
<pb n="KR3k0061_WYG_027-11b"/>
孔雀錦真紅聚八仙錦二色湖州大百花孔雀錦真紅<lb/>
六金魚錦　佩楚軒客談蜀時製十様錦名長安竹錦<lb/>
天下樂錦鵰團錦宜男錦<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>界地錦方勝錦獅團錦象<lb/>
眼錦八<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>韻錦鐵梗襄荷錦　杜陽雜編大軫國以五<lb/>
色彩石甃池塘採大柘葉飼𧖟於池中始生如蚊睫游<lb/>
泳於其間及老可五六寸池中有挺荷雖驚風疾吹不<lb/>
能傾動大者可濶三四尺而𧖟經十五月即跳入荷中<lb/>
以成其繭形如斗自然五色國人繰之以織神錦　拾<lb/>
<pb n="KR3k0061_WYG_027-12a"/>
遺記員嶠山有氷𧖟長七寸黑色有角有鱗以霜雪覆<lb/>
之然後作繭長一尺其色五彩織為文錦入水不濡以<lb/>
之投火經宿不燎唐堯之世海人獻之堯為黼黻　洞<lb/>
㝠記末多國人織鳳毛錦以錦為帷幙也　遊蜀記成<lb/>
都有九璧村出美錦嵗充貢　孔六帖吐蕃貢波斯錦<lb/>
　杜陽編女蠻國貢魚油錦紋綵尤異入水不濡濕云<lb/>
有魚油故也　孔六帖大食有重錦其載二十槖駝乃<lb/>
勝既不可兼負乃裁為二十匹每三嵗一餉黠戛斯<lb/>
<pb n="KR3k0061_WYG_027-12b"/>
格古要論古有樓閣錦摴蒱錦又曰闍婆錦紫駝花錦<lb/>
鸞鵲錦此錦裝背古畫尤佳今蘇州府有落花流水錦<lb/>
及各色錦　博物要覽宋錦名目有紫寶階地錦紫大<lb/>
花錦五色簟紋錦紫小滴珠方勝鸞鵲錦青緑簟文錦<lb/>
紫鸞鵲錦紫百花龍錦紫龜紋錦紫珠熖錦紫曲水錦<lb/>
紫湯荷錦紅雲霞鸞錦青樓閣錦青藻花錦紫滴珠龍<lb/>
團錦青櫻桃錦皁方圓白花錦褐方圓白花錦方勝盤<lb/>
象錦毬路錦衲錦杮紅龜背錦摴蒱錦寶照錦龜蓮錦<lb/>
<pb n="KR3k0061_WYG_027-13a"/>
練雀錦方勝練雀錦綬帶錦瑞草錦八花暈錦銀鈎暈<lb/>
錦細花盤鵰錦獅子錦盤毬錦水藻戲魚錦紅遍地雜<lb/>
花錦紅遍地翔鸞錦紅遍地芙蓉錦紅七寶金龍錦倒<lb/>
仙牡丹錦白地龜紋錦黄地碧牡丹方勝錦皁木錦<lb/>
　　　繡<lb/>
釋名繡修也文修修然也　事物紀原正義云舜令禹<lb/>
制繡以五種之彩明施於五色制作衣服則帝舜始為<lb/>
繡也　周禮五色備謂之繡　說畧虞書曰黼黻絺繡<lb/>
<pb n="KR3k0061_WYG_027-13b"/>
實録曰諸朝祭之服皆繡漢魏宫内競繡名花瑞獸飛<lb/>
禽晉永嘉中御服皆繡刺繡之製乆矣　留青日札織<lb/>
曰錦刺曰繡慎肅難成故從絲肅也五色備故曰文繡<lb/>
春秋元命苞曰齊能成文繡應天道　洞冥記元鼎初<lb/>
起招仙閣於甘泉宫西閣有霞光繡有藻龍繡有連烟<lb/>
繡　解酲語至元間馬八兒國入貢繡絲絞百段<lb/>
　　　克絲<hi>附紵絲</hi>
事始克絲起於宋其樓閣百花龍鳳等様極其工巧今<lb/>
<pb n="KR3k0061_WYG_027-14a"/>
時頗尚之　莊季裕鷄肋宋人刻絲法起定州不用大<lb/>
機以熟色經於木棦上隨所欲作花草禽獸收以小梭<lb/>
纎緯時先留其處方以雜色線綴於經緯之上合以成<lb/>
文不相連視之如雕鏤之象故名刻絲如婦人一衣終<lb/>
嵗方就使百花不相𩔖亦可蓋緯線非通絲所織也<lb/>
松漠記聞回鶻以五色線織成袍名曰尅絲甚華麗<lb/>
格古要論刻絲作宋時舊織者白地或青地子織詩詞<lb/>
山水或故事人物花木鳥獸其配色如傅彩又謂之刻<lb/>
<pb n="KR3k0061_WYG_027-14b"/>
色作此物甚難得甞有舞裀闊一尺有餘者且勻淨𦂳<lb/>
厚　名義考刻絲宋已有之而刻之義未詳廣韻緙乞<lb/>
格切織緯也則刻絲之刻本作緙誤作刻周禮内司服<lb/>
暈衣其色𤣥揄狄青闕狄赤皆刻繒為雉形誤作刻<lb/>
紵絲　格古要論紵絲作新織者𩔖刻絲作而欠光淨<lb/>
𦂳厚不逮刻絲多矣　庶物異名疏席上腐談曰玉藻<lb/>
云士不衣織鄭氏註云織染絲織之釋文云織音志今<lb/>
訛為注遂稱注絲志注聲相近也或寫為苧絲則又轉<lb/>
<pb n="KR3k0061_WYG_027-15a"/>
訛矣今皆書紵絲以為確然既未攷織義又妄讀紵為<lb/>
去聲而不知本上聲也<lb/>
　　　綾<lb/>
總論　逸雅綾凌也其文望之如氷凌之理也　說文<lb/>
東齊謂布帛之細者曰綾　漢官典職漢尚書郎主作<lb/>
文書起草更直於建禮門臺給青縑白綾　白六帖漢<lb/>
内臣臥青綾被　裴松之三國志注馬先生為博士居<lb/>
貧乃思綾機之變不言而世人知其巧矣舊綾機五十<lb/>
<pb n="KR3k0061_WYG_027-15b"/>
綜者五十鑷六十綜者六十鑷先生患其喪功費日乃<lb/>
皆易以十二鑷其奇文異變因感而作者猶自然之成<lb/>
形隂陽之無窮　事物原始唐褚遂良九世孫造綾之<lb/>
始今杭州褚家堂立祠名通聖祠至今祠之按漢時已<lb/>
有綾矣疑褚公所造乃今之花綾耳　唐代宗紀大厯<lb/>
六年禁文紗呉綾為龍鳳麒麟天馬辟邪者<lb/>
名𩔖　西京雜記霍光妻遺淳于衍散花綾二十五匹<lb/>
綾出鉅鹿陳寶光家寶光妻傳其法霍顯召入其第使<lb/>
<pb n="KR3k0061_WYG_027-16a"/>
作之機用一百二十鑷六十日成一匹匹直萬錢又與<lb/>
緑綾百端　謝靈運詩客從逺方來贈我鶴文綾　北<lb/>
史祖珽招城市年少遊集諸倡家出山東大文綾百餘<lb/>
匹擲摴蒱賭之以為戲樂　魏畧大秦國有金縷雜色<lb/>
綾其國利得中國緑素解以為胡綾　北史魏畢衆敬<lb/>
以篤老還鄉獻仙人文綾一百匹　隋遺録煬帝時越<lb/>
溪進耀光綾綾文突起有光彩越人乘樵風汎舟於石<lb/>
帆山下收野繭繅之繅絲女夜夢神人告曰禹穴三千<lb/>
<pb n="KR3k0061_WYG_027-16b"/>
年一開汝所得繭即江淹集中壁魚所化也織絲為裳<lb/>
必有奇文織成果符所夢　唐書韋堅傳堅鑿潭通漕<lb/>
二年而成帝為登樓召羣臣臨觀堅豫取洛汴宋山東<lb/>
小斛舟三百首貯之潭每舟署某郡以所產暴陳其上<lb/>
若廣陵則官端綾㑹稽則呉綾呉郡方丈綾船皆尾相<lb/>
銜進數十里不絶　白六帖馬眼蛇皮竹根柹蔕皆今<lb/>
時綾名　杜陽編龍油綾文彩尤異入水不濡濕云有<lb/>
龍油故也唐時女蠻國所貢　地理志越州土貢十様<lb/>
<pb n="KR3k0061_WYG_027-17a"/>
花文綾潤州貢水紋方紋魚口繡葉花文綾湖州貢鳥<lb/>
眼綾蔡州土貢四窠雲花龜甲鸂鶒等綾　白居易杭<lb/>
州春望詩紅袖織綾誇杮蔕青旗沽酒趁梨花註杭州<lb/>
土產綾曰杮蔕曰狗脚皆形擬綾文也　洪皓松漠紀<lb/>
聞回鶻國有注絲熟綾　唐書敬宗詔索盤絛繚綾千<lb/>
疋李徳裕奏言立鵝天馬盤絛掬豹文彩怪麗乘輿當<lb/>
御今廣用千疋臣所未喻　留青日札花綾著油粉自<lb/>
唐已然蘇拯織綾詞不學鄰婦事慵懶蠟揩粉拭謾官<lb/>
<pb n="KR3k0061_WYG_027-17b"/>
眼所言鵲鳳闌珊花鳥鮮活張翅鶴折枝梅即今花様<lb/>
也　博物要覽宋綾名目有碧鸞綾白鸞綾皁鸞綾皁<lb/>
大花綾碧花綾姜芽綾雲鸞綾摴蒱綾大花綾雜花綾<lb/>
盤鵰綾濤頭水波紋綾仙紋綾重蓮綾雙鴈綾方棊綾<lb/>
龜子綾方轂紋綾鸂鶒綾棗花綾鑑花綾疊勝綾白毛<lb/>
綾遼國綾回文綾白鷲花綾白鸞雀綾粟地綾皮毬綾<lb/>
　演繁露今世蜀地織綾其文有兩尾尖削而中間寛<lb/>
廣者既不象花亦非禽獸乃遂名為摴蒱豈古制流於<lb/>
<pb n="KR3k0061_WYG_027-18a"/>
機織至此尚存也耶<lb/>
　　　綺<lb/>
六書故織素為文曰綺　漢書髙帝紀賈人毋得衣錦<lb/>
繡綺縠絺紵罽注師古曰綺文繒也即今之細綾也<lb/>
逸雅綺欹也其文欹斜不順經緯之縱横也有杯文形<lb/>
似杯也有長命其綵色相間皆横終幅此之謂也言長<lb/>
命者服之使人命長之意也有棋文者方文如棋也<lb/>
地理志宣州土貢綺<lb/>
<pb n="KR3k0061_WYG_027-18b"/>
　　　羅<lb/>
地理志鎮州貢孔雀羅瓜子羅春羅越州貢寶花羅花<lb/>
文羅　洞冥記漢武時西域獻蛺蝶羅　黄庭内景經<lb/>
盟以金簡鳳文之羅四十尺　東宫舊事太子納妃有<lb/>
絳真文羅幅被一絳真文羅袴七　北史祖珽甞游集<lb/>
諸倡家出連珠孔雀羅百餘匹擲摴蒱賭之　六帖新<lb/>
羅遣子弟入太學學經術帝賜五色羅　清異録僧貫<lb/>
微甞織小疊勝羅染椹服號紫織方　麗情集賈知微<lb/>
<pb n="KR3k0061_WYG_027-19a"/>
遇增城夫人杜蘭香以秋雲羅帕裹丹十粒與知微曰<lb/>
此羅是織女練玉繭織成遇雷雨時密藏之後大雷雨<lb/>
失帕所在　留青日札元稹贈劉采春詩謾裹常州透<lb/>
額羅即今之亮羅也蓋羅者言其文羅疏也故曰方目<lb/>
羅以細勻為貴故曰輕羅其厚重者曰結羅越地名越<lb/>
羅蘇子詩舞衫初試越羅新今呉地出水緯羅子虚賦<lb/>
云離纎羅垂霧縠是也<lb/>
　　　紗<lb/>
<pb n="KR3k0061_WYG_027-19b"/>
顔師古漢書注紡絲而織之輕者為紗皺者為縠　周<lb/>
禮内司服注素紗今之白縳也　漢元帝紀罷齊三服<lb/>
官注李斐曰齊國舊有三服之官春獻冠幘縰為春服<lb/>
紈素為冬服輕綃為夏服師古曰縰與纚同即今之方<lb/>
目紗也輕綃今之輕紗也　漢肅宗紀詔齊相省氷紈<lb/>
方空縠吹綸絮注縠紗也方空者紗薄如空也或云孔<lb/>
也即今之方目紗也綸如絮而細吹者言吹嘘可成亦<lb/>
紗也　齊東野語紗之至輕薄者曰輕容即今之銀條<lb/>
<pb n="KR3k0061_WYG_027-20a"/>
紗𩔖也　王建宫詞註輕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>無花薄紗　元豐九域志<lb/>
越州嵗貢輕容紗五匹　老學菴筆記亳州出輕紗舉<lb/>
之若無裁以為衣真若烟霧謂即輕容也　清異録臨<lb/>
川上饒之民以新智剏作醒骨紗用純絲蕉骨相兼撚<lb/>
織夏月衣之輕凉適體陳鳳閣喬始以為外衫號太清<lb/>
氅又為四䙆肉衫子呼小太清　清異録同光年上因<lb/>
暇日晚霽登興平閣見霞彩可人命染院作霞様紗作<lb/>
千摺裙分賜宫嬪是後民間尚之競為衫裙號拂拂嬌<lb/>
<pb n="KR3k0061_WYG_027-20b"/>
　述異記南海出鮫綃一名龍紗以為服入水不濡<lb/>
海物異名記泉女織紗輕如蟬翼名蟬紗<lb/>
　　　縠<lb/>
逸雅縠粟也其形足足而踧視之如粟也又謂沙縠亦<lb/>
取踧踧如沙也　廣雅繁繐鮮支縠絹也　漢江充傳<lb/>
衣紗縠禪衣師古注縠紡紗而織之也輕者為紗縐者<lb/>
為縠　名義考縠即今縐紗　子虚賦垂霧縠注張揖<lb/>
曰縠縐如霧也師古曰霧縠者言其輕靡如霧非謂縐<lb/>
<pb n="KR3k0061_WYG_027-21a"/>
紋也　唐地理志絳州土貢白縠越州貢輕容生縠河<lb/>
南府土貢繒縠<lb/>
　　　綃<lb/>
說文綃生絲繒也　山堂肆考龍綃絳綃紫綃雲霧綃<lb/>
皆美人衣也　辯音集李龜年至岐王宅二妓贈三破<lb/>
紅綃　張瀆宣室志滎陽鄭氏子見婦人自稱汜人後<lb/>
汜人於筐中出絳綃一端令鬻之有胡人千金償其價<lb/>
　北夢瑣言張建章為幽州司馬曾以府命往渤海遇<lb/>
<pb n="KR3k0061_WYG_027-21b"/>
水仙遺鮫綃軸之如箸以紅線纒之夏天溽暑展之滿<lb/>
室凜然　豐年録開成中物價至賤村路賣魚肉者俗<lb/>
人買以胡綃半尺士大夫買以樂天詩<lb/>
　　　絹<hi>附縑</hi>
留青日札絲厚而疎者曰絹　唐食貨志開元八年頒<lb/>
租庸調於天下絹闊者一尺八寸長者四丈　方言注<lb/>
今之短度絹謂之葉輸　漢書注紈素今之絹也　升<lb/>
菴外集後漢志云襄邑嵗獻虎文衣即今彰徳府虎斑<lb/>
<pb n="KR3k0061_WYG_027-22a"/>
絹也不為珍綺而古人重之何耶　曹昭古畫論唐絹<lb/>
絲麤而厚或有搗熟者有獨梭絹闊四尺餘者五代絹<lb/>
極麤如布宋有院絹勻淨厚密亦有獨梭絹有等極細<lb/>
密如紙者元絹𩔖宋絹有宓機絹極勻淨厚密出嘉興<lb/>
府魏塘宓家故名宓機趙松雪盛子昭王若水多用此<lb/>
絹作畫國朝内府絹與宋絹同<lb/>
縑　留青日札絹之兼絲而細密者曰縑晉令縑一匹<lb/>
當絹六丈疎布一匹當絹一匹絹一匹當綿二觔廣二<lb/>
<pb n="KR3k0061_WYG_027-22b"/>
尺二寸為幅長四十尺為端　逸雅縑兼也其絲細緻<lb/>
數兼於布絹也細且緻不漏水也<lb/>
　　　綿<lb/>
逸雅綿猶湎湎柔而無文也　書禹貢豫州厥篚纎纊<lb/>
注纊細綿　日南志一嵗八𧖟之綿　戲瑕古樂府有<lb/>
絲用同功緜今呉興養𧖟家以兩𧖟共作繭者謂之同<lb/>
功緜價倍於常其絲以三繭抽者為合羅絲嵗以充造<lb/>
御服山龍華蟲粉米藻火竝出於此士庶家不得濫用<lb/>
<pb n="KR3k0061_WYG_027-23a"/>
也謝肇淛著西呉枝乘載之據此則鄉貢八𧖟之綿當<lb/>
時定以八𧖟共作一繭後世所無而解者誤為一嵗之<lb/>
中𧖟得八收豈同功之義哉　𧖟經其為綿也蛾口為<lb/>
最上岸次之黄繭又次也繭衣為最下蛾口者出蛾之<lb/>
繭也上岸者繰湯無緒撈而出者也繭衣繭外之蒙戎<lb/>
𧖟初作繭而營者也　楊慎外集綿有三一曰絲綿出<lb/>
於𧖟緝一曰木綿出於交廣名斑枝花三曰草綿綿花<lb/>
是也　杜陽雜編咸通中同昌公主有火𧖟綿云得之<lb/>
<pb n="KR3k0061_WYG_027-23b"/>
炎洲絮衣一襲用一兩稍過則熇蒸之氣不可近也<lb/>
夷門廣牘莎羅樹子内綿織者與剪絨相似闊五六尺<lb/>
多作被亦作服　洪皓松漠紀聞回鶻國有兠羅綿<lb/>
事物紺珠兠羅綿出西域如霜香細　集異志齊髙帝<lb/>
建元元年荆州井湖出綿人用與常綿不異　崔鴻北<lb/>
凉録酒泉南有銅駝山言虜犯者有大雪沮渠蒙遜遣<lb/>
工取之得綿數萬觔　晉書謝萬就太傅乞裘自云畏<lb/>
寒太傅荅曰若畏寒無復勝綿者乃遂以三十斤綿與<lb/>
<pb n="KR3k0061_WYG_027-24a"/>
萬　南史朱百年家素貧母以冬月亡衣竝無絮自此<lb/>
不衣綿帛甞寒時就孔顗宿衣悉裌布飲酒醉眠顗以<lb/>
臥具覆之百年不覺也既覺引卧具去體謂顗曰緜定<lb/>
奇温因流涕悲慟顗亦傷感<lb/>
　　　帛<hi>附繒  綵</hi>　<hi>綈/紬</hi>　<hi>素/段</hi>　<hi>纈</hi>
說文帛繒也　舜典五玉三帛鄭氏注帛所以薦玉髙<lb/>
陽氏後用赤繒髙辛氏後用黑繒其餘諸侯皆白繒<lb/>
杜陽編同昌公主一日大㑹暑氣特甚公主命取澄水<lb/>
<pb n="KR3k0061_WYG_027-24b"/>
帛以水蘸之挂於髙軒滿座皆思挾纊澄水帛長八九<lb/>
尺似布而細明薄可鑒云其中有龍涎故能消暑　老<lb/>
學菴筆記政和宣和間妖言至多織文及纈帛有徧地<lb/>
桃<lb/>
繒　財貨源流繒帛之總名　演繁露蔡邕女誡曰繒<lb/>
貴厚而色尚深為其堅韌也案此即厚帛乃始名繒其<lb/>
著色深也　尚書徐州厥篚𤣥纎縞注𤣥黑繒縞白繒<lb/>
纎細也纎在中明二物皆當細　王莽傳太后宜且衣<lb/>
<pb n="KR3k0061_WYG_027-25a"/>
繒練注師古曰繒練謂皁無文者　相如子虚賦被阿<lb/>
緆注齊東阿縣繒帛所出亦曰阿縞　金門嵗節記洛<lb/>
陽人間乞巧造明星酒裝同心繒　周禮春官舞師教<lb/>
帗舞帥而舞社稷之祭祀注帗舞以五色采繒為之如<lb/>
帗故曰帗舞帗乃舞者所執<lb/>
綈　逸雅綈似<graphic n="KR2171" url="https://raw.githubusercontent.com/kanripo/KR-Gaiji/master/images/KR2171.png" mimeType="image/png"/>蟲之色緑而澤也　漢武帝紀贊身<lb/>
衣弋綈師古注弋黑色也綈厚繒　十六國春秋或青<lb/>
綈或白綈或黄綈或緑綈或紫綈或蜀綈工巧數百<lb/>
<pb n="KR3k0061_WYG_027-25b"/>
素　漢韓安國傳彊弩之末力不能入魯縞師古注縞<lb/>
素也曲阜之地俗善作之尤為輕細故以取喻　漢書<lb/>
叙傳任於綺襦紈袴之間注晉灼曰白綺之襦氷紈之<lb/>
袴也師古曰紈素也　書蕉李嬴遇神女遺以疋素云<lb/>
蛟鬚所織後胡人以三百萬易之曰此龍頷髯所織三<lb/>
十小劫方斷一綜<lb/>
纈　增韻纈文繒也　杜牧詩花塢團宫纈　二儀實<lb/>
録秦漢間有之陳梁時貴賤通服　演繁露唐𤣥宗時<lb/>
<pb n="KR3k0061_WYG_027-26a"/>
栁婕妤妹適趙氏性巧慧使工鏤板為雜花象之而為<lb/>
夾纈因婕妤生日獻王皇后上見而賞之因勅宫中依<lb/>
樣製之當時甚秘後漸出徧於天下　丹鉛總録元時<lb/>
染工有夾纈之名别有檀纈蜀纈漿水纈三套纈緑絲<lb/>
班纈諸名問之今時機坊亦不知也<lb/>
綵　韻瑞綵繪繒也　荆楚記人日剪綵為人以貼屏<lb/>
風亦戴之頭鬢　合璧事𩔖立春之日士夫之家剪綵<lb/>
為小幡謂之春幡或懸於家人之頭或綴於花枝之下<lb/>
<pb n="KR3k0061_WYG_027-26b"/>
又剪為春蝶春錢春勝以為戲　風俗通五月五日以<lb/>
五綵絲繫臂者辟鬼及兵名辟兵繒　致虚閣雜俎薛<lb/>
瑤英於七月七日剪輕綵作連理花千餘朶以陽起石<lb/>
染之當午散於庭中隨風而上徧空中如五色雲霞乆<lb/>
之方散謂之渡河吉慶花藉以乞巧<lb/>
紬　六書故今人織大絲為繒亦謂之紬<lb/>
段　名義考今言段者紈繒之堅美者古無段之稱其<lb/>
曰段者猶言端疋也今人妄从絲作緞非是　續松漠<lb/>
<pb n="KR3k0061_WYG_027-27a"/>
記聞耀段褐色涇段白色生絲為經羊毛為緯好而不<lb/>
耐豐段有白有褐最佳駞毛段出河西有褐有白<lb/>
　　　布<lb/>
總論　逸雅布布也布列衆縷為經以緯横成之也又<lb/>
太古衣皮女工之始始於是施布其法使民盡用之也<lb/>
　山堂肆考釋文布亦帛也然世俗所謂布者乃用棉<lb/>
葛蔴苧等物為之又似不可以帛槩論焉　路史伏羲<lb/>
作布是以神農有不織之令　漢書太公以布為貨廣<lb/>
<pb n="KR3k0061_WYG_027-27b"/>
二尺二寸為幅長四丈為疋　禮記大祭以疏布為尚<lb/>
反女工之始　晏子春秋晏子相齊衣十升之布　王<lb/>
莽傳緵布二疋注孟康曰緵八十縷也　荀子皮弁素<lb/>
積楊倞註素積為裳用十五升布為之蹙其腰中故謂<lb/>
之素積一升八十縷十五升千二百縷蓋細布也　名<lb/>
義考古者布稱升蓋精粗之名廣韻升成也猶樂小成<lb/>
大成俗謂銀一成二成至十成之意　陳潛室木鍾集<lb/>
一升是八十縷一眼簆用兩縷千二百眼簆極細布如<lb/>
<pb n="KR3k0061_WYG_027-28a"/>
禮三月之服十五升去其半世俗以為七升半不知乃<lb/>
是一眼簆用一縷如今單串黄草布　困學紀聞儀禮<lb/>
布八十縷為一升鄭謂升當作登登成也呉仁傑曰今<lb/>
織具曰簆以成之多少為布之精麤大率四十齒為一<lb/>
成而兩縷共一齒正合康成之說　徐獻忠布賦若乃<lb/>
鐵木相軋手挽足壓且捼且扐出絮吐核張弓柱弦弦<lb/>
急聲噎牽條絡車吚啞錯雜嫠婦卷袖妖姬解珮含愁<lb/>
入機凝寒弄杼流蘇綰綜一伏一起踏躡相次上下不<lb/>
<pb n="KR3k0061_WYG_027-28b"/>
已縷斷苦接梭澁恐膩　漢貨殖傳荅布皮革千石注<lb/>
荅布麤厚之布也其價賤故與皮革同其量耳荅者重<lb/>
厚之貌而讀者妄為搨音非也　鹽鐡論南漢之布中<lb/>
國以一端縵得匈奴累金之物　三禮圖凡布細而疏<lb/>
者謂之緦鄧氏造有名緦者謂之鄧緦　馮氏口談用<lb/>
白布在靛缸染即提出勿滌晾乾包貂鼠風領暖耳等<lb/>
物不落毛<lb/>
葛布　夏書青州厥貢鹽絺豫州厥貢漆枲絺紵　周<lb/>
<pb n="KR3k0061_WYG_027-29a"/>
禮地官掌葛以時徴絺綌之材　酉陽雜俎北朝婦人<lb/>
立春日進春書以青繒為幟刻龍象銜之或為蝦蟇財<lb/>
貨源流絺綌皆葛為之精曰絺粗曰綌　呉越春秋越<lb/>
王允常使民男女入山採葛作黄絲布獻之　漢江都<lb/>
王建傳越繇王閩侯遺建荃葛師古注許慎云荃細布<lb/>
也字本作絟今南方筩布之屬皆為荃也葛即今之葛<lb/>
布也以荃及葛遺建也　庶物異名疏㲔<hi>音先</hi>趐細葛也<lb/>
見通俗文　左思呉都賦蕉葛升越弱於羅紈注蕉葛<lb/>
<pb n="KR3k0061_WYG_027-29b"/>
升越皆草布也<lb/>
麻布　羣芳譜大麻一名漢麻剥其皮績之可為布<lb/>
陸璣詩疏苧<hi>同紵</hi>亦麻也荆揚之間一嵗三刈剥取皮以<lb/>
竹刮其表得裏韌如筋者煑之用緝布謂之徽紵今南<lb/>
越紵布皆用此麻　溪蠻叢笑漢傳載闌于䦨于者獠<lb/>
言紵也今有績織細白苧麻以旬月而成名娘子布<lb/>
演繁露樂府白紵歌質如輕雲色如銀制以為袍餘作<lb/>
巾袍以光軀巾拂塵呉競樂府要解案舊史白紵呉地<lb/>
<pb n="KR3k0061_WYG_027-30a"/>
所出則誠今之白紵而西子之舞所謂白紵紛紛鶴翎<lb/>
亂者是也今世人麗粧必不肯以白紵為衣古今之變<lb/>
不同如此<lb/>
棉布　呉録交阯定安縣有木棉樹髙丈餘實如酒杯<lb/>
口有綿如𧖟之綿也可作布名曰白緤一名毛布　裴<lb/>
氏廣州記蠻夷不𧖟採木綿為絮　南史狼牙修國其<lb/>
俗以古貝為于漫其王及貴臣乃加雲霞布覆胛古貝<lb/>
樹名其花成時如鵝毳抽其緒紡之以作布與紵布不<lb/>
<pb n="KR3k0061_WYG_027-30b"/>
殊亦染成五色織為班布　演繁露唐環王傳出古貝<lb/>
古貝革也緝其花為布粗曰貝精曰㲲案今吉貝亦緝<lb/>
花為之而古吉二字不同豈訛名耶抑兩物也　墨客<lb/>
揮犀閩嶺已南多木棉土人競植之有至數千株者採<lb/>
其花為布號吉貝布余後因讀南史海南諸國傳言林<lb/>
邑等國出古貝木正此種也蓋誤古為吉耳　泊宅篇<lb/>
閩廣多種木綿紡織為布名曰吉貝海南蠻人織為布<lb/>
上出細字雜花卉尤工巧即古所謂白疊布李琮詩有<lb/>
<pb n="KR3k0061_WYG_027-31a"/>
腥味魚中墨衣成木上綿之句　南華志六祖信衣九<lb/>
條金縷即屈眴布西域以屈眴為細布　庶物異名疏<lb/>
翻譯名義集云屈眴<hi>音舜</hi>此云大細布緝木棉華心織成<lb/>
其色青黑即達磨所傳袈裟　雲間郡志以絲作經而<lb/>
緯以棉紗舊志謂之絲布即俗所稱雲布也又紫木棉<lb/>
色赭而淡名紫花布　事物紺珠黎人織青紅間道木<lb/>
綿布<lb/>
毛布　洞冥記末多國人長四寸織麟毛為布　孔六<lb/>
<pb n="KR3k0061_WYG_027-31b"/>
帖波斯國織水羊毛為布曰海西布　一統志瑣里國<lb/>
產撒哈剌布以毛織之蒙茸如氊毼有紅緑二色　丹<lb/>
鉛總録晉載記<graphic n="KR1207" url="https://raw.githubusercontent.com/kanripo/KR-Gaiji/master/images/KR1207.png" mimeType="image/png"/>㲭毛布也　庶物異名疏書曰熊羆<lb/>
狐狸織皮孔安國云織皮罽一曰毛布說文罽西胡毳<lb/>
布也安息國有五色罽孫炎云毛氂為罽織毛而言皮<lb/>
者毛附於皮故以皮表毛耳　十六國春秋其御罽有<lb/>
豹頭文罽鹿子罽花罽<lb/>
火浣布　十洲記火林山中有火光獸大如鼠毛長三<lb/>
<pb n="KR3k0061_WYG_027-32a"/>
四寸或赤或白山可三百里許晦夜即見此火林乃是<lb/>
此獸光照狀如火光相似取其獸毛以緝為布時人號<lb/>
為火浣布是也國人衣服垢汚以灰汁浣之終無潔淨<lb/>
唯火燒此衣服兩盤飯間振擺其垢自落潔白如雪<lb/>
魏志景初二年二月西域獻火浣布神異經曰南荒之<lb/>
外有火山晝夜火燃火中有鼠重百斤毛長二尺餘細<lb/>
如絲可以作布恒居火中時時出外而白色以水逐而<lb/>
沃之乃死取緝其毛織以為布　魏志漢時梁冀以火<lb/>
<pb n="KR3k0061_WYG_027-32b"/>
浣布為單衣甞㑹賓客冀佯爭酒失杯而汚之偽怒解<lb/>
之曰燒之布得火燃如灰及布垢盡火滅燦然潔白<lb/>
發蒙記西域有火鼠之布　雋言火毳見後漢西南夷<lb/>
傳火毳即火浣布也　十洲記海中有大洲洲上有樹<lb/>
生火中洲左近人剥取其皮紡績作布以為手巾與蕉<lb/>
麻無異而色微青黑若小垢汙則投火中復更精潔或<lb/>
作燈炷用之不知盡　𤣥覽毗騫有燃火之洲有木可<lb/>
績是謂火浣之布　方洲雜言火浣布予初於蘇州張<lb/>
<pb n="KR3k0061_WYG_027-33a"/>
廷義家及仁和縣純一僧院見者皆大如折二錢近於<lb/>
朱孟瑜家見者狹長如衣帶漬油則可代燭覆火則可<lb/>
爇香油盡火熄則完全如故梁冀帨巾魏武時所貢元<lb/>
别怯赤山石絨所織信皆不妄　庶物異名疏元史别<lb/>
怯赤山出石絨織為布火不能然楊升菴云火浣布出<lb/>
蜀建昌其白如雪出於石隙元史所謂石絨也　四公<lb/>
記南海商人齎火浣布三端杰公遙識之曰此火浣布<lb/>
也二是緝木皮所作一是績鼠皮所作以詰商人具如<lb/>
<pb n="KR3k0061_WYG_027-33b"/>
杰公之說因問木鼠之異公曰木堅毛柔是可别也以<lb/>
陽燧火山隂柘木爇之木皮改常試之果驗　野客叢<lb/>
書甞見一雜說論火浣布或謂木皮所織或謂鼠毛所<lb/>
織未知孰是僕謂二說皆有之按沈約宋志炎洲在南<lb/>
海中有狤<graphic n="KR2077" url="https://raw.githubusercontent.com/kanripo/KR-Gaiji/master/images/KR2077.png" mimeType="image/png"/>獸人捕之斬刺不傷積薪烈火縛以投火<lb/>
中而此獸不焦又火山國甞有火雖雨不息火中有白<lb/>
鼠然洲上林木得雨則皮焦得火則皮白洲人以春月<lb/>
取其木皮織布為火浣布則是木皮鼠毛皆可為布也<lb/>
<pb n="KR3k0061_WYG_027-34a"/>
　疑耀逸周書有火浣布贊火浣之布入火不滅布則<lb/>
火色垢則布色出火而振之皎然疑乎雪是白色也山<lb/>
海經云布出火山國火中有白鼠毛可作布敝則以火<lb/>
燒之如新與十洲記同此即周書所稱疑雪者也𤣥中<lb/>
記又云南中有炎山其山有木取以為薪燒之不燼取<lb/>
其皮績之為火浣布是火浣布有二種也今海外諸國<lb/>
入市嶺南者往往有之余甞見乃灰色者未及詢其為<lb/>
木皮為鼠毛也今回紇之野馬川有木曰鎖鎖燒之不<lb/>
<pb n="KR3k0061_WYG_027-34b"/>
燼亦不作灰婦人取根為帽入火不焚亦豈炎山木之<lb/>
類耶　閱耕餘録火浣布諸書所載不同異物志以為<lb/>
出斯調國南海中有火洲其上有野火木生其中采其<lb/>
皮以為布也搜神記則云崑崙之墟有炎火之山草木<lb/>
鳥獸皆生於炎火中故有火浣布非此山草木之皮枲<lb/>
則其鳥獸之毛也<lb/>
各種布　明徳馬后傳賜諸貴人白越三千端注白越<lb/>
越布也　漢書陸閎為尚書令美姿貌著越布單衣世<lb/>
<pb n="KR3k0061_WYG_027-35a"/>
祖見而好之遂勅㑹稽獻越布　庶物異名疏越蒲屬<lb/>
可緝為布潛夫論葛子升越筒中草布荆州記秭歸縣<lb/>
室多幽閒其女盡織布至數十升謂之升越　六研齋<lb/>
筆記大食國貢白越議三段白越議番布之精者　正<lb/>
字通王㑹圖曰於越納即今細納縐積之布今松江有<lb/>
織成指甲魚鱗水波紋者即古之納也　庶物異名疏<lb/>
納布名宋武帝微時有納布衣襖既貴以此付主者曰<lb/>
後世有驕奢不節者以此示之太平御覽有李氏與夫<lb/>
<pb n="KR3k0061_WYG_027-35b"/>
書并致納一端　晉王導傳蘇峻之亂帑藏空竭惟有<lb/>
綀數千端鬻之不售而國用不給王導患之乃與朝賢<lb/>
俱製練布單衣於是士人翕然競服之綀遂踴貴　隋<lb/>
姚察傳門生送南布花綀察曰吾止麻布蒲練安用此<lb/>
　桂海虞衡志綀子出兩江州洞似苧織有花曰花綀<lb/>
　庶物異名疏列子云衣阿錫張湛曰阿細縠錫細布<lb/>
淮南子云弱錫細布也揚雄蜀都賦細都弱析析即錫<lb/>
也又禮錫十五升布即緦也加灰治之曰錫言錫然滑<lb/>
<pb n="KR3k0061_WYG_027-36a"/>
易也　庶物異名疏急就篇有緰㠿注云緰㠿音投兹<lb/>
緆布之尤精者集韻太布曰㠿　揚雄蜀都賦其布則<lb/>
筩中黄潤一端數金注黄潤謂筒中細布也司馬相如<lb/>
凡將篇曰黄潤纎美宜制禪　晉書王戎為侍中南郡<lb/>
太守劉肇賂戎筒中細布五十端為司𨽻所糾　南史<lb/>
廣州甞獻入筒細布一端八丈宋武帝惡其精麗勞人<lb/>
即付有司彈太守以布還之并制嶺南禁作此布　史<lb/>
記張騫在大夏時見蜀桐華布　蜀都賦布有橦華<lb/>
<pb n="KR3k0061_WYG_027-36b"/>
華陽國志益州有梧桐木其花采如絲人績以為布名<lb/>
曰桐華布　後漢書哀牢夷有梧桐木華織以為布幅<lb/>
廣五尺潔白不受垢名曰桐華布　一統志金齒有桐<lb/>
華布　詩義疏雲南䍧牱人績白桐以為布　廣志驃<lb/>
國有白桐木其華有白毳取其毳淹漬緝織以為布<lb/>
瀛涯勝覽榜葛剌國布有白者樹皮製成膩滑光潤如<lb/>
鹿皮　朝野僉載煬帝令朱寛征留仇<hi>即流虬也</hi>國還𫉬男<lb/>
女口千餘人并雜物産與中國多不同緝木皮為布甚<lb/>
<pb n="KR3k0061_WYG_027-37a"/>
細白幅闊三尺二三寸亦有細斑布幅闊一尺許　溪<lb/>
蠻叢笑桑味苦葉小分三义𧖟所不食犵狫取其皮績<lb/>
布繫之於腰以代機經緯回環通不過丈餘名圈布<lb/>
南史髙昌有草實如繭繭中絲如細纑名曰白疊子國<lb/>
人取織以為布布甚軟白交市用焉　一統志哈密出<lb/>
白㲲本野𧖟結網絲如細纑取織為布用以市易又金<lb/>
齒有縹㲲即白㲲堅厚縝密頗𩔖絲紬　洞冥記波弋<lb/>
國獻神精香草亦名荃蘼一名春蕪一根百條如竹節<lb/>
<pb n="KR3k0061_WYG_027-37b"/>
柔軟其皮如絲可為布所謂春蕪布亦名香荃布堅密<lb/>
如氷紈握一片滿室皆香婦人帶之彌月芬馥　南方<lb/>
草木狀簞竹葉疎而大一節相去五六尺出九真彼人<lb/>
取嫩者磓浸紡績為布謂之竹疎布　廣州記蠻夷不<lb/>
𧖟剝古緑藤績以為布　𤣥中記𤣥菟北有山山有花<lb/>
人取紡績為布　南越志蕉布之品有三有蕉布有竹<lb/>
子布又有葛焉　事物紺珠紅蕉布白蕉布出婆羅<lb/>
拾遺記漢末羽山之民獻赤布梁冀製為衣謂之丹衣<lb/>
<pb n="KR3k0061_WYG_027-38a"/>
　明皇遺事顏真卿問范氏尼曰吾得五品否尼指示<lb/>
紫絲布云顏卿衫色如此　留青日札隋文帝焚綾文<lb/>
布即今花雲布鄱陽王恢焚筒布即今細布飛花布之<lb/>
𩔖　北史林邑王衣朝霞布珠璣纓絡　唐書貞觀時<lb/>
南蠻王獻朝霞布　地理志慶州土貢胡女布泗州土<lb/>
貢錦貲布嶲州土貢絲布花布　劉悟𫝊王釗守洛州<lb/>
給土㠿布一端　隋志夜浣紗而旦成布名雞鳴布<lb/>
唐地志劒南道有交梭彌牟布　事物紺珠石脈布出<lb/>
<pb n="KR3k0061_WYG_027-38b"/>
晡東國細如絲生石裏破石得之一脈可縋萬斤又曰<lb/>
石脈　物𩔖相感志紋布巾云得自鬼國其布潔白如<lb/>
雪光染特異拭水不濡用彌年亦無垢膩　後漢南蠻<lb/>
傳嵗令大人輸布一匹小口二丈謂之賨布注賨者總<lb/>
率其所有不切責之也　庶物異名疏魏都賦賨幏積<lb/>
墆南夷稅名幏布也　瀛涯勝覽西洋布曰撦黎出於<lb/>
鄰邦坎巴夷之屬每疋闊四尺五寸長二丈五尺直金<lb/>
錢八文　格古要論鄉姻鄹鳳律得西洋布其白如雪<lb/>
<pb n="KR3k0061_WYG_027-39a"/>
闊七八尺　瀛涯勝覽啞魯國市易用小綿布曰栲泥<lb/>
　瀛涯勝覽榜葛刺國布有數色蓽布曰卑泊闊三尺<lb/>
餘長五丈五七尺細膩如粉牋姜黄布曰滿者提闊四<lb/>
尺長五丈餘𦂳密堅實曰沙納巴付闊五尺長三丈如<lb/>
生羅即布羅也曰圻白勒搭黎闊三尺長六丈布眼疎<lb/>
麤即沙布也以纒頭曰沙塌兒闊二尺五寸長四丈若<lb/>
三梭曰驀黒驀勒闊四尺長二丈背面皆毳絨厚可五<lb/>
分即兠羅錦也　溪蠻叢笑𧖟事少桑多柘繭薄小不<lb/>
<pb n="KR3k0061_WYG_027-39b"/>
可繰可緝為紬或以五色間染布為偽名順水班又模<lb/>
取銅鼓文以蠟刻板印布入靛缸漬染名㸃蠟慢<lb/>
附　𩔖篇紗一曰紡纑　六書故麻績而紡之者亦為<lb/>
紗<lb/>
　　　毼<lb/>
唐地理志隴右道厥賦有毛毼　松漠紀聞回鶻有斜<lb/>
褐　庶物異名疏紫駝尼番褐也山谷詩饑䝉青精飯<lb/>
寒贈紫駝尼　事物紺珠兔褐出宣州以兔毛為褐亞<lb/>
<pb n="KR3k0061_WYG_027-40a"/>
於錦綺　裴淵南海記蠻夷俗不𧖟取榖皮熟槌為褐<lb/>
以擬氊　席上腐談褐乃編枲粗短衣不黄不皁賤者<lb/>
之服非毛布也褐字從衣毼字從毛鄭氏誤以褐為毼<lb/>
遂云褐毛布也毛布乃今之斜毼價貴於苧麻多矣此<lb/>
豈賤者之服　名義考褐說文編枲鞿也馬絡頭也亦<lb/>
謂之馬衣賤者編枲為衣寛大有似於鞿故曰褐寛博<lb/>
毛布以禦寒何取於寛博哉今士子出身曰釋褐言去<lb/>
賤而將貴也若毛布則罽<hi>音計</hi>也亦謂之毼其字從毛康<lb/>
<pb n="KR3k0061_WYG_027-40b"/>
成杜預諸人皆誤釋<lb/>
　　　<graphic n="KR3756" url="https://raw.githubusercontent.com/kanripo/KR-Gaiji/master/images/KR3756.png" mimeType="image/png"/>
                    <graphic n="KR3883" url="https://raw.githubusercontent.com/kanripo/KR-Gaiji/master/images/KR3883.png" mimeType="image/png"/>
                    <hi>附羢</hi>
揚雄蜀記重南越之毭<graphic n="KR2733" url="https://raw.githubusercontent.com/kanripo/KR-Gaiji/master/images/KR2733.png" mimeType="image/png"/>注罽也今之<graphic n="KR3756" url="https://raw.githubusercontent.com/kanripo/KR-Gaiji/master/images/KR3756.png" mimeType="image/png"/>
                    <graphic n="KR3883" url="https://raw.githubusercontent.com/kanripo/KR-Gaiji/master/images/KR3883.png" mimeType="image/png"/>　丹鉛總<lb/>
録吐蕃貢霞㲲今之紅<graphic n="KR3756" url="https://raw.githubusercontent.com/kanripo/KR-Gaiji/master/images/KR3756.png" mimeType="image/png"/>
                    <graphic n="KR3883" url="https://raw.githubusercontent.com/kanripo/KR-Gaiji/master/images/KR3883.png" mimeType="image/png"/>　正字通毾㲪毛席中天<lb/>
竺有毾㲪今曰<graphic n="KR3756" url="https://raw.githubusercontent.com/kanripo/KR-Gaiji/master/images/KR3756.png" mimeType="image/png"/>
                    <graphic n="KR3883" url="https://raw.githubusercontent.com/kanripo/KR-Gaiji/master/images/KR3883.png" mimeType="image/png"/>秦蜀之邊有之似褐五色方錦廣<lb/>
中洋舶亦有至者又名多羅羢　格古要論普羅出西<lb/>
番及陜西甘肅亦用羢毛織者闊一尺許與洒海剌相<lb/>
似却不𦂳厚其價亦低洒海剌出西番羢毛織者闊三<lb/>
<pb n="KR3k0061_WYG_027-41a"/>
尺許𦂳厚如氈西番亦貴<lb/>
羢　席上腐談北方毛段細軟者曰子氄子謂毛之細<lb/>
者氄温柔貌書堯典云鳥獸氄毛是也今訛為紫茸<lb/>
庶物異名疏元史怯綿里翦茸也　事物紺珠西洋剪<lb/>
羢單極𦂳細其紅緑永晒不退<lb/>
　　　瑣伏<lb/>
外國志哈烈古大宛地有瑣伏花毬織鳥毳成文　一<lb/>
統志滿剌加出瑣袱哈烈亦出一名梭服烏毳為之紋<lb/>
<pb n="KR3k0061_WYG_027-41b"/>
如紈綺　庶物異名疏急就篇服瑣緰㠿<hi>音投兹</hi>與衆連<lb/>
注服瑣細布織為連瑣之文按今之瑣服闊不盈咫亦<lb/>
有玉色其文似雲水斑簾似縠非布性堅厚如砑光聞<lb/>
是鳥毛　留青日札鳥名鎖幅其羽細密如衣幅鎖𦂳<lb/>
其毳織以為布紋如紈綺今名鎖伏　朱澤民集佛晽<lb/>
國人能撚毛為布謂之梭福染成沈緑浣之不淡　庶<lb/>
物異名疏元史天子質孫服青速夫速夫回回毛布之<lb/>
精者<lb/>
<pb n="KR3k0061_WYG_027-42a"/>
　　　氊<lb/>
事始三代時王大旅則張氊案設皇邸注云以氈為牀<lb/>
於幄下周官掌皮供毳毛為氊則周制也或曰黄帝作<lb/>
旃古氊字　淮南子胡人見麻不知其可以為布越人<lb/>
見毳不知其可以為氊　聖主得賢臣頌夫荷氊被毳<lb/>
者難與道純綿之麗密　漢書食貨志氈席千具亦比<lb/>
千乘之家　搜神記太康中天下以氈為陌頭及帶身<lb/>
袴口　魏武與楊彪書今贈足下青氈牀褥三具　朝<lb/>
<pb n="KR3k0061_WYG_027-42b"/>
野僉載張易之母阿臧為蛩蟁之氈　丹鉛總録史西<lb/>
域傳冉駹人能作斑罽青頓<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>毲羊羧斑罽今之雜色<lb/>
毾青頓今名絲頓頓音墩<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>毲今紫毾也羊羧今寶裝<lb/>
也酋長婦女以為背飾<lb/>
　<lb/>
　<lb/>
　<lb/>
　格致鏡原卷二十七<lb/>
</p>
<p>
</p>
  </div>
</body>
</text>
</TEI>
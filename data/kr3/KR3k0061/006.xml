<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷六</head>
    <p>
<pb n="KR3k0061_WYG_006-1a"/>
欽定四庫全書<lb/>
　格致鏡原卷六　　　　　大學士陳元龍撰<lb/>
　　坤輿𩔖<hi>二</hi>
　　　石上<lb/>
總論　春秋説題辭周易艮為山為小石石隂中之陽<lb/>
陽中之隂隂精輔陽故山含石石之為言託也　博物<lb/>
志地以石為之骨　物理論上精為石石氣之核也氣<lb/>
之生石猶人筋絡而生爪牙也　古詩黕黕布雲根森<lb/>
<pb n="KR3k0061_WYG_006-1b"/>
森散雨足注雲生於石故名石曰雲根　劉熈釋名山<lb/>
體曰石石硌硌也山多大石曰礐礐學也大石之形學<lb/>
學然山多小石曰磝磝堯也毎石堯堯獨處而出見也<lb/>
礫小石也磊衆石也　周禮大司寇以嘉石平罷民有<lb/>
罪者坐諸嘉石以肺石逹窮民凡煢獨老幼之欲復於<lb/>
上而未逹者立於肺石注嘉石丈石也肺石赤石也<lb/>
陳襄文昌雜録長安故宮闕前有唐肺石尚在其制如<lb/>
佛寺所繫響石而甚大可長八九尺形如人肺亦有欵<lb/>
<pb n="KR3k0061_WYG_006-2a"/>
志但漫剥不可讀秋官大司寇以肺石逹窮民原其義<lb/>
乃伸冤者擊之立其下就士師聽辭如今之撾登聞鼓<lb/>
也所以肺形者便於垂又肺主聲聲所以逹其冤也<lb/>
程大昌演繁露禹貢青州貢品有鉛松怪石説者疑怪<lb/>
石之為玩物不當責貢予曰非也其所謂怪非今世所<lb/>
玩如靈壁太湖之石嵌空玲瓏可為戲玩也質狀色澤<lb/>
似石而非石故以怪名也怪者異也　夏樹芳詞林海<lb/>
錯尸子周公踐東宫履乘石視明堂居攝乘石王所登<lb/>
<pb n="KR3k0061_WYG_006-2b"/>
上車之石也唐王起乘石賦承玊趾以増麗拂衮衣而<lb/>
更妍　演繁露穆天子𫝊曰天子東征有采石之山凡<lb/>
好石之器於是出天子升山取采石焉使民鑄以成器<lb/>
于采石山之上注云采石文采之石也則鑄石為器古<lb/>
有之矣　淮南子玊待礛諸而成器注礛諸攻玊之石<lb/>
　封氏見聞記嶧山碑云刻此樂石讀者多不曉顏師<lb/>
古謂以泗濱浮磬石作碑也　山海經東山髙氏之山<lb/>
多針石郭璞注為砭石也　左傳美疢不如惡石服䖍<lb/>
<pb n="KR3k0061_WYG_006-3a"/>
注石砭石也　南史侍郎金元起欲注素問以砭石問<lb/>
王僧孺對曰古人當以石為砭必不用鐵説文有此砭<lb/>
字許愼云以石刺病也　畱青日札我朝立石於府州<lb/>
縣甬道中作亭覆之名曰戒石䥴二大字於前其隂刻<lb/>
爾俸爾禄民膏民脂下民易虐上天難欺十六字此葢<lb/>
作於蜀主孟㫤其文尚多乃刪取於宋初用黄廷堅所<lb/>
書　詞林海錯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>石音妥石圓而長所以澄水不濁用<lb/>
以煎茶　神仙傳焦先者字孝然河東人也年一百七<lb/>
<pb n="KR3k0061_WYG_006-3b"/>
十歲常食白石以分與人熟煮如芋食之　晉書鮑靚<lb/>
為南海太守嘗行部入海遇風饑甚取白石煮食之以<lb/>
濟　仙經神山五百年輙開其中石髓出得而服之夀<lb/>
與天相畢　神仙傳王烈入太行山忽聞山東雷聲往<lb/>
視之見山石上破數百丈中一孔尺餘有青泥流出烈<lb/>
取摶之隨手堅凝氣味如粳米飯此石髓也　晉書嵇<lb/>
康遇王烈共入山烈嘗得石髓如飴即自服半餘半與<lb/>
康已凝而為石　范成大桂海虞衡志桂林宜融山洞<lb/>
<pb n="KR3k0061_WYG_006-4a"/>
穴中凡石脈涌處為乳融結下垂其端輕薄中空水乳<lb/>
且滴且凝紋如蟬翼者勝　事物原始石鐘乳出泰山<lb/>
及道韶峽州生巖穴隂處澑山液而成中空相通長者<lb/>
五六寸如鵞翎管様有石竹茅山乳之别　酉陽雜俎<lb/>
有人遊南山乳洞深數里乳旋滴瀝成飛仙狀洞中已<lb/>
有數十若工玉石眉目衣服形製精巧一處滴至腰已<lb/>
上其人因手承潄之經年再往見所承滴像已成矣乳<lb/>
不復滴當手承處衣缺二寸不就　三齊要略始皇時<lb/>
<pb n="KR3k0061_WYG_006-4b"/>
有神能驅石下海石去不速神人輙鞭之流血石皆赤<lb/>
　康譽之昨夢録髙麗之東盛夏日力烘石極熱則出<lb/>
液他物遇之即為火　物𩔖相感志凡山石五六月盛<lb/>
熱時必汗出赤黄者金汗口嘗味臭如牛溺氣手擘如<lb/>
有金初融似銀者金也白汗味辛者銀汗如雀毛色者<lb/>
銅如胡膠色者鐵也如白鐵色者錫也　事物紺珠石<lb/>
膽又名畢石黑石棊石銅勒生於銅坑中塊如雞卵色<lb/>
青碧不忝琉璃擊之縱横解皆成疊中汁如膽　物𩔖<lb/>
<pb n="KR3k0061_WYG_006-5a"/>
相感志上石膽出蒲州又出年山能化鐵為銅初取塊<lb/>
出見風即破其色黑形如膠片黄黑相間如琉璃者最<lb/>
上　楊愼外集延州髙奴縣有石脂水膩浮水面如漆<lb/>
採以膏車及炷燈謂之石漆宋時用以燒烟造墨謂之<lb/>
延州石液刻於墨上　事物紺珠赤石脂膏粘故曰脂<lb/>
有五種色為用一　北史悦般國南界有大山山傍石<lb/>
皆燋鎔流地數十里乃凝堅人取以為藥即石流黄也<lb/>
　抱朴子石流丹為山之赤精　事物原始石英今新<lb/>
<pb n="KR3k0061_WYG_006-5b"/>
安有之長五六寸者佳黄色如金在端者名黄石英赤<lb/>
端白後者名赤石英青端赤後者名青石英黑澤有光<lb/>
者名黑石英㑹稽嶺南俱出之　漢書子虛賦云雌黄<lb/>
白坿蘇林注白坿白石英也　孫盛魏春秋黄初元年<lb/>
文帝愈崇宮殿雕飾觀閣取白石英及紫石英五色大<lb/>
石於太行榖城山　抱朴子石中黄子近水之山有之<lb/>
多在大石中其石常濕潤不燥打石見之赤黄溶溶如<lb/>
雞子之在殻者便飲之不爾便堅凝成石也　北史齊<lb/>
<pb n="KR3k0061_WYG_006-6a"/>
楊愔患背腫馬嗣明以煉石塗之便差作煉石法以粗<lb/>
黄色石如鵞鴨卵大猛火燒令赤内淳醋中自有石屑<lb/>
落醋内頻燒至石盡取石屑曝乾搗下簁和醋以塗腫<lb/>
上無不愈者　張鷟朝野僉載同泰於洛水得白石紫<lb/>
文云聖母臨水永昌帝業進之授五品果毅置永昌縣<lb/>
乃是白石鑿作字以紫石末和藥嵌之後并州汶水縣<lb/>
於谷中得一石還如此有武興字改汶水為武興縣自<lb/>
是往往作之後知其偽不復採用乃止　五雜俎京師<lb/>
<pb n="KR3k0061_WYG_006-6b"/>
北三山大石窩水中産白石如玉專以供大内及陵寢<lb/>
堦砌欄楯之用柔而易琢鏤為龍鳳芝草之形採盡復<lb/>
生　周禮石有時而泐注泐解散也　𤣥覽石得鵲髓<lb/>
則化<lb/>
詳𩔖　研北雜志張澹巖好蓄竒石其論石之品云靈<lb/>
壁石出於泗濱本樂石所用書云泗濵浮磬是也碩厚<lb/>
清越如被塗澤而乏烟雨葱蒨之姿思溪石近出於太<lb/>
末深在土中堅貞温潤文質俱勝扣之如鐘四面皆可<lb/>
<pb n="KR3k0061_WYG_006-7a"/>
觀其姿裁明秀體氣髙妙夐出諸石之上視靈壁猶傖<lb/>
父也林慮石逺出河朔土厚水深體極枯燥然玲瓏嵌<lb/>
空宛如鑱刻其實皆出自然洞庭石在太湖之中咸池<lb/>
一氣下注膏液石生於水裔宛轉奇巧翠潤而文吴人<lb/>
以植園舘亭然秀聳髙或數丈低猶數尺然不及思溪<lb/>
之精絶也又鮮于伯機論石以太湖為苐一山石次之<lb/>
　王佐格古要論太湖石在水中者為貴葢石在水中<lb/>
歲乆為波濤之衝擊皆成空石面鱗鱗作靨面名曰彈<lb/>
<pb n="KR3k0061_WYG_006-7b"/>
窩亦水痕也沒人縋下鑿取極不易得石性温潤奇巧<lb/>
扣之鏗然如鍾磬在山上者名旱石枯而不潤或贗作<lb/>
彈窩以售人亦得善價　清異録桑維翰夀辰韋潛德<lb/>
獻太湖石一塊上有鐫字金飾曰寵仙　格古要論靈<lb/>
璧石出靈璧縣在深山中掘之乃見其色黑如漆間有<lb/>
細白紋如玊者有卧砂不起峯者亦無巖岫佳者如卧<lb/>
牛菡蓞蟠螭<hi>一作蝸</hi>扣之聲清如玊快刀刮不動此石能<lb/>
收香齋閣中有之香雲終日不散假者多以太湖石染<lb/>
<pb n="KR3k0061_WYG_006-8a"/>
色刀刮成屑洪武初年取其石作磬給賜各府文廟其<lb/>
色灰白其聲清逸吉安南昌府學皆有之近年多取其<lb/>
石作硯而不見有黑漆者　周密雲烟過眼錄大衍庫<lb/>
出售雜物時有靈璧小峯長僅五六寸髙半玲瓏秀潤<lb/>
所謂胡桃玉色徽宗御書八小字刻於峯傍云山髙月<lb/>
小水落石出略無琢刻之形眞奇物也　陳繼儒妮古<lb/>
録檇李項氏靈璧石一座長二尺許色青潤聲亦泠然<lb/>
背有黄沙文一帶峯巒皆雋下金塡刻字云宣和元年<lb/>
<pb n="KR3k0061_WYG_006-8b"/>
三月朔日御製御書其下押一字　雨鈔摘腴以煮酒<lb/>
脚塗靈璧石其黑如漆永不脱　格古要論崑山石出<lb/>
崑山縣馬鞍山此石於深山中掘之乃得玲瓏可愛鑿<lb/>
成山坡種石菖蒲花樹及小松栢樹山在縣後一二里<lb/>
許山上石是火石山洞中石玲瓏好栽菖蒲等物最佳<lb/>
茂盛葢火暖故也　五雜組崑山石𩔖刻玊不過二三<lb/>
尺而止案頭物也閩中玊華洞石似崑山而精瑩過之<lb/>
小者如拳大者二三尺許然多止一二面而其背蝕土<lb/>
<pb n="KR3k0061_WYG_006-9a"/>
者殊粗　格古要論湖山石青黑色𩔖太湖石花紋與<lb/>
骰子香楠木相似性堅鋸板可嵌桌靣雖不奇異亦少<lb/>
有之英石出英州如銅鑛聲倒生巖下以鋸取之故底<lb/>
平起峯二三寸亦可作几案奇玩色黑潤者可愛川石<lb/>
出四川白地青黑花紋如山坡性堅鋸板可嵌桌靣句<lb/>
容茆山石白而有光有水石泠白色或有水路或有飯<lb/>
糝色好者與眞玊相似雖刀刮不動終有石性不温潤<lb/>
永石出永州府祁陽縣今謂之祁石石性不堅色青好<lb/>
<pb n="KR3k0061_WYG_006-9b"/>
者有山水日月人物之像多是刀刮成非自然者以手<lb/>
摸之凹凸者可驗紫花者稍勝青花者鋸石板可嵌桌<lb/>
面屏風廂嵌任用南陽石純綠花者最佳有淡綠花者<lb/>
有油色雲頭花者皆次之性堅極細潤鋸板可嵌桌面<lb/>
硯屏其石於燈前或窓間照之則明少有大者俗謂之<lb/>
硫黄石　春風堂隨筆武康石色黑而潤文如波浪人<lb/>
家園池疊假山以此為奇大至尋丈者絶少武康縣今<lb/>
屬湖州山溪間多産此石予行江南山中亦見此𩔖有<lb/>
<pb n="KR3k0061_WYG_006-10a"/>
甚大者或云出海島中水洗而成文海舶取以壓風者<lb/>
往年入蜀自棧道過鳳縣嶺純是此石人家用作短牆<lb/>
有甚佳者摺皺成文而方整可坐其品格頗多惟疊雪<lb/>
者為甲横文疊起如摺有黑白層疊相間者有白石作<lb/>
腰帶圍者曰玊帶流水其文皆堅麻衣如人衣麻之狀<lb/>
錦犀紅黄色相間成文虎皮大文圓嵌作黄黑色麻皮<lb/>
如畫家麻皮皴海石蒼黑色面作礬頭紋鬼面石紋突<lb/>
出而獰狠有透漏如太湖石謂之湖石　雲烟過眼録<lb/>
<pb n="KR3k0061_WYG_006-10b"/>
錦川石長五丈餘葢宣和後宰門所謂艮嶽前河梁也<lb/>
石色紫碧相間皆成文理近世罕得今藏戚順王家<lb/>
談苑虢石重重紫白相間以筆描紫上緩手剖之紫去<lb/>
白見隨意所欲作何物象至於林木亦可以藥筆為之<lb/>
以手試之有參差齟齬者皆偽物也　珍玩考大理府<lb/>
㸃蒼石㸃蒼山出其石白質青文有山水草木狀人多<lb/>
琢以為屏　雜記女直黑龍江口出水花石堅利入鐵<lb/>
可銼矢鏃人將取之必先祈福　李商𨼆集滎陽鄭璠<lb/>
<pb n="KR3k0061_WYG_006-11a"/>
自象江得怪石六其三聳而鋭上又一如世間道士存<lb/>
思圖畫人肺胃肝腎次第懸絡者又一空中而隱外若<lb/>
癃癭殃疝病不作物者又一色紺冰而理平漫彈之好<lb/>
聲璠為象江三年及還長安無家居婦兒寄止人舍下<lb/>
計輦六石道費俸六十萬璠嗜好有意極𩔖前軰人<lb/>
山堂肆考黿首山在蘇州府為洞庭西山之支嶺其麓<lb/>
有石闖出如黿首因名山産石有天然玲瓏者為花石<lb/>
雕琢擊之有金玉聲有色白而温潤者為玉石堪為玩<lb/>
<pb n="KR3k0061_WYG_006-11b"/>
器有胎斑而光澤者可製硯　黄一正事物紺珠金牙<lb/>
石出蜀中大如棊子而方　格古要論試金石出蜀中<lb/>
江水内純黑色細潤者佳若石上試金滿用鹽洗去畱<lb/>
放濕地上少時用更用胡桃油揩過却上金常用袋盛<lb/>
之好者四五寸長二三寸大價銀直一二兩又有一等<lb/>
黑石可試銀不知其所出　華夷珎玩考有礪石謂之<lb/>
喫鐵石剖之得鑌鐵出西番　格古要論烏石出山西<lb/>
澤潞山中其色純黑如漆細潤如玊性堅甚利刀刮不<lb/>
<pb n="KR3k0061_WYG_006-12a"/>
動多作帶用霞石出山西其色黑如漆内有白㸃如豆<lb/>
大似菊花但姿質甚粗不為奇竹葉瑪瑙石花斑與竹<lb/>
葉相𩔖故名出斑大小長短不一様每斑紫黄色斑大<lb/>
者青色多性堅可鋸板嵌桌靣斑細者貴斑大者不貴<lb/>
有一等斑小者如米豆大甚可愛多碾作骰盆等器此<lb/>
石甚少紅絲石𩔖土碼碯質粗不潤白地上有赤紅紋<lb/>
路並無雲頭等花亦可鋸板嵌臺桌大者五六尺不甚<lb/>
直錢　漢郊祀志注䃜美石黑色也　華夷珍玩考艾<lb/>
<pb n="KR3k0061_WYG_006-12b"/>
蒿下鎭峽中有青石青質黑理其紋有松栢人物溪橋<lb/>
水石山林樓屋日月之狀可為屏　九州要記天下青<lb/>
石無加於遂寜府可為鐘磬　張續宣室志海岱之間<lb/>
出𤣥黄石或云茹之可以長生𤣥宗皇帝嘗命臨淄守<lb/>
每歲採而貢焉　㑹稽記諸暨縣有鳥帶山其上多紫<lb/>
石　演繁露建康城中鋪街之石率皆青質紅章此自<lb/>
其地石性天然而然　雷民傳時有雷火𤼵於野中每<lb/>
雨霽得黑石或方或圓號雷公墨　山海經臯塗之山<lb/>
<pb n="KR3k0061_WYG_006-13a"/>
有白石名礜可毒䑕注鼠食之死𧖟食之肥　述征記<lb/>
洛水底有礜石故上無冰　張華禽經注鸛水鳥也伏<lb/>
卵時數入水冷則不毈取礜石周卵以助暖氣故方術<lb/>
家以鸛巢中礜石為眞物也　抱朴子取一把礜石内<lb/>
一活魚口與無藥者俱投沸膏中猛火之上其無藥者<lb/>
須臾熟可食其銜藥者浮戲瀺灂不死　事物紺珠磁<lb/>
石磁慈也有鐵處則生吸鐵針鐵物若慈母戀嬰兒也<lb/>
　本草山之陽產鐵者隂必有磁石葢二物同氣也<lb/>
<pb n="KR3k0061_WYG_006-13b"/>
雜記航海固必用鍼以為向尤必用磁石以養鍼磁石<lb/>
出福建之佛字山有神最靈凡取磁石必先致禱於神<lb/>
神許則往亦不多得否則皆頑石無用者　豐寜傳益<lb/>
眼者無如磁石以為盆枕可老而不昏寜王宮中多用<lb/>
之　淮南畢萬術磁石一名磁君　石藥爾雅磁石不<lb/>
拾針者名綠秋又名帝流漿　尚書荆州厥貢礪砥砮<lb/>
丹注砥細於礪皆磨石砮石中矢鏃　異物志夷州土<lb/>
無銅鐵取磨礪青石以作弓矢此亦石砮楛矢之𩔖<lb/>
<pb n="KR3k0061_WYG_006-14a"/>
山海經京山有𤣥䃤郭注黑砥石也　拾遺記董偃以<lb/>
畫石為牀文如錦也石體甚輕出郅支國　瑣碎録畫<lb/>
眉石武昌有之出於樊湖可以代七香圓　山海經女<lb/>
牀山其隂多涅石郭注礬石也楚人名涅石秦人名羽<lb/>
涅一名羽澤　陶𢎞景本草羽澤枯者曰巴石有五色<lb/>
能使鐵為銅　山海經錢來之山多洗石注洗石可以<lb/>
磢體去垢圿　張勃吳録鬱林郡布山多蛇毒有冷石<lb/>
色赤黑味苦屑此石著創中立蘇　事物紺珠磆石滑<lb/>
<pb n="KR3k0061_WYG_006-14b"/>
膩也又名液石共石番石脫石色白膩佳桂府為貴麄<lb/>
頑青黑勿用　樂史寰宇記南雄縣出嫩石可以為鍋<lb/>
釜　常璩華陽國志汶山有鹽石煎之得鹽　周逹觀<lb/>
眞臘風土記眞蒲巴澗濱海等處有石味勝鹽可琢以<lb/>
成器　事物紺珠鹽精石又名隂精石出鹵地桃花石<lb/>
出申州可為器代赭石出代州山谷色如雞冠澤者佳<lb/>
又云研水可代染赭薑石生土石間如薑有五種色白<lb/>
佳　華夷珎玩考花蕊石極大堅重出自陜州顔色彷<lb/>
<pb n="KR3k0061_WYG_006-15a"/>
彿硫黄黄中間有白㸃因名花蕊　物𩔖相感志黄花<lb/>
石出波斯國能制汞有黑㸃似赤色燒之有烟　珍玩<lb/>
考方解石大體與石膏相似惟不附石而生端然獨處<lb/>
形塊大小不定或在土中或生溪水得之𫾣破皆方解<lb/>
故以為名　名山志芙蓉渚有聳石頭如初生芙蓉色<lb/>
青白　演繁露衢州之下十里許深潭中有石兀立水<lb/>
面土人命為浮石　五雜組閩有浮石𩔖羊肚内敗絮<lb/>
其中置之水上則浮　寰宇記安福縣長嶺山有石黑<lb/>
<pb n="KR3k0061_WYG_006-15b"/>
可種火是為不灰石　本草綱目不灰有木石二種石<lb/>
𩔖者體堅重或以紙裹蘸石腦油然燈徹夜不成灰色<lb/>
白如爛木或云滑石之根出滑石處皆有之　拾遺記<lb/>
宛渠國人夜琢燃石以代日光此石出於然山其土石<lb/>
皆自光明鑽斬皆火出大如粟則暉曜一室昔炎帝時<lb/>
火食國人獻此石也　宋永初山川記建城縣西有羊<lb/>
山上有燃石色黄白而理疎以水灌之便熱可煮物故<lb/>
謂燃石　金樓子豫章有水石灌之可以燃鼎　輿地<lb/>
<pb n="KR3k0061_WYG_006-16a"/>
志臨武縣山有熱石置物其上立焦　漢地理志豫章<lb/>
郡出石可燃為薪　珍玩考凝水石多生河間亦産邯<lb/>
鄲有縱理横理不同惟潤澤清明為上置水中與水一<lb/>
色雖夏月亦凝為冰故此得凝水之名圖經曰凝水石<lb/>
即寒水石也或曰縱理者為寒水石横理者為凝水石<lb/>
又有一種冷油石全與此相𩔖但投沸油鐺中即冷者<lb/>
也　十洲記流洲在西海上有昆吾石冶之成鐵作劍<lb/>
光明洞照如水晶狀割玉如切泥土然　拾遺記員嶠<lb/>
<pb n="KR3k0061_WYG_006-16b"/>
東有雲石廣五百里駮駱如錦扣之片片則滃然雲出<lb/>
　隋唐嘉話傅奕知金剛石至堅不能敵唯羚羊角能<lb/>
碎之　物𩔖相感志婆娑石一名菩薩石出番山石澗<lb/>
中有盤形狀礧磈大小不常色如𤓰青緑斑黑有星者<lb/>
為上似膏石礬石斑不至煥爛者為中色如滑石微黄<lb/>
輕者為下但以人血拭之羊雞血磨一如乳似覺羶氣<lb/>
為妙西番以為惜身之寶辟諸毒也　方書菩薩石就<lb/>
明能出五色光今名山多有之俗稱放光石是也最貴<lb/>
<pb n="KR3k0061_WYG_006-17a"/>
者曰金剛寳石其光可以射逺　七修𩔖藁峨嵋匡廬<lb/>
五臺山皆有放光石清晨映日而有光五色自下而上<lb/>
有佛廟在上者則僧人以為佛光既是佛光何待日而<lb/>
方明非日則不明其不神可知矣是知其山之石藴於<lb/>
土者皆放光之石也嘗有人掘其石置諸日中有五色<lb/>
光非日石則不明也此隂氣負陽而光彩自絢亦山川<lb/>
靈氣也　華夷珍玩考陽起石出歴城西北藥山山惟<lb/>
一穴官中常禁歲乆穴益深得之甚難以色白肌理明<lb/>
<pb n="KR3k0061_WYG_006-17b"/>
瑩若狼牙者為上磨水透楮見日則飛故曰陽起石<lb/>
農田餘話爐甘石雨過之後則有濕氣蒸蒸然以象嵐<lb/>
霧　事物紺珠虎精石虎行放光射入地中成白石治<lb/>
小兒驚鳳石鳳所止處掘下三尺有白石服之安心神<lb/>
　採蘭雜志有海石若荳瓣入醋能移動者亦曰相思<lb/>
子　錦繡萬花谷䕫州人重諸葛武侯以人日傾城出<lb/>
遊八陣磧上謂之踏磧婦人拾小石之可穿者貫以綵<lb/>
索繫於釵頭以為一歲之祥　投荒雜録番禺人逢端<lb/>
<pb n="KR3k0061_WYG_006-18a"/>
午採鵲巢中得兩小石號鵲枕婦人遇之有抽金簪解<lb/>
耳璫而償其直者　山居新語蒙古人之禱雨者惟取<lb/>
浄水一盆浸石子數枚而已其大者若雞卵小者不等<lb/>
然後黙持宻咒將石子淘漉玩弄如此良乆輙有雨石<lb/>
子名曰鮓答乃走獸腹中所產狗牛馬者最佳　湘中<lb/>
記湘水至清雖深五六丈見底了然其石子大如摴蒲<lb/>
五色鮮明白沙如霜雪<lb/>
古人珍玩諸石　李綽尚書故實李師誨兄弟於衲僧<lb/>
<pb n="KR3k0061_WYG_006-18b"/>
處得落星石一片僧云於蜀路早行見星墜於前遂掘<lb/>
之得一片石如斷磬其石端有雕刻狻猊之首亦如磬<lb/>
有孔穿縧處尚光滑豈天上奏樂器毁而墜與此石流<lb/>
傳安邑李吉甫宅中　蘇鶚杜陽編肅宗時天帝授尼<lb/>
眞如以八寶使逹於天子其六曰雷公石二枚斧形長<lb/>
可四寸闊一寸許無孔膩如青玉又武宗㑹昌元年夫<lb/>
餘國貢松風石方一丈瑩徹如玉其中有樹形若古松<lb/>
偃葢颯颯焉而涼飈生於其間至盛夏上令置於殿内<lb/>
<pb n="KR3k0061_WYG_006-19a"/>
稍秋風颼颼即令撤去　野人閒話道士劉雲出一白<lb/>
石圓如雞子其上有文彩𨼆出如畫乃是二童子持節<lb/>
引仙人眉目毛髪冠履衣帔纎悉皆具云于麻姑洞石<lb/>
穴中得之沈黙亦出一石闊一寸餘長二寸五分上𨼆<lb/>
出盤龍鱗角爪鬛無不周備云於巫峽山中得之　錄<lb/>
異記㑹稽進士李眺偶拾得一小石青黑平正温滑可<lb/>
玩用為書鎭焉偶有蠅集其上驅之不去視之已化為<lb/>
石求他蟲試之隨亦化焉殻落堅重與石無異　段成<lb/>
<pb n="KR3k0061_WYG_006-19b"/>
式酉陽雜俎少時嘗毁鳥巢得一黒石大如雀卵圓滑<lb/>
可愛後偶置醋器中忽覺石動徐之見有四足如綖舉<lb/>
之足亦隨縮　清異録契丹東丹王突買巧石數峯目<lb/>
為空青府又趙光逢奴往淮壖偶得一石四邊玲瓏𩔖<lb/>
火光逢愛之名曰圓光石　石林燕語宋米芾好奇石<lb/>
知無為軍初入州廨見立石頗奇喜曰此足以償吾懷<lb/>
命取袍笏拜之每呼曰石丈為言者所彈　王氏談録<lb/>
少遊蜀於江濵得靈符石理堅潤其文尤異　南墅閒<lb/>
<pb n="KR3k0061_WYG_006-20a"/>
居録丁謂有小山髙才數寸蒼翠嵌空盛夏常設盆水<lb/>
置小山其中一日張宴有客掬水灑之須臾雲霧自竅<lb/>
中出有光如電細視之蜿蜒小龍如線掛雲霧中已而<lb/>
散繹蜿蜒亦莫知所之衆客驚異謂曰此龍精石也龍<lb/>
交海上精流於石也　續墨客揮犀朝議李芬好奇有<lb/>
異石髙二尺許嵌硿可愛常置庭檻間每至日方未時<lb/>
即有氣出石穴中若烟雲之狀萬不差一因目之為未<lb/>
石　事物原始東坡於齊安江上得黄石二百九十八<lb/>
<pb n="KR3k0061_WYG_006-20b"/>
枚精明可愛以古銅盆貯遺佛印自後山僧效之皆以<lb/>
浄水注石為供自東坡始也　詞林海錯沙門元靄蜀<lb/>
中人寫眞染色以一小石磨研取色葢覆肉色之上後<lb/>
遂如眞　雲林石譜杜綰字季揚衍之孫也曽𫉬一蘭<lb/>
州黄河水中圓青石大如柿作鎭紙經宿連簡冊輙濕<lb/>
後以器貯之凡移時有水浸潤一日忽堕地破而為三<lb/>
四叚空有小魚一枚纔寸許跳擲頃刻即死　張寜方<lb/>
洲雜言予見某侯家傳美石一方中有一人緋袍玊帶<lb/>
<pb n="KR3k0061_WYG_006-21a"/>
端拱而坐又見觀音寺衚衕寺僧所收謝庭循一石方<lb/>
廣三四寸中劈為二内函魚骨一具首尾皆全予先考<lb/>
葬祖考時啓祖妣殯合瘞𤼵砌石一紫色者剖為二片<lb/>
其中樹石茂密一人冠帶立樹下若凝眸逺望了如筆<lb/>
墨描畫　陳繼儒筆記滇南寶井中一石中官三百金<lb/>
得之石中有玉蒼蠅二頭羽鬛皆活置几上能辟蠅<lb/>
胡應麟甲乙剰言新安楊不棄鄉人有得一石於水濱<lb/>
狀如鵞子而青瑩可愛楊以千錢易之恒以自隨作鎭<lb/>
<pb n="KR3k0061_WYG_006-21b"/>
紙及楊來燕有外國人數來看之不忍釋手楊詢之其<lb/>
人曰此名青鳳子即吾土價亦不貲於是聲價一旦貴<lb/>
踴　雲烟過眼録奇石子一枚色青而質相大如鵞蛋<lb/>
形差匾上有兠塵觀音像天然如畫或加磨洗精神愈<lb/>
見　太平清話馬羲徴贈余石雞卵而雜色零石綴附<lb/>
焉名百衲石皆以鎭紙<lb/>
古蹟諸石　荆州記臨賀有青石上有磨刀斧之蹟春<lb/>
夏明浄秋冬蕪穢云是雷公磨刀石　荆楚歲時記張<lb/>
<pb n="KR3k0061_WYG_006-22a"/>
騫尋河源得一石示東方朔朔曰此是天上織女支機<lb/>
石　郡國志靈山昔有神女於此搗衣因號搗衣山山<lb/>
南絶巖有方石明瑩謂之玉女搗練碪　秦再思紀異<lb/>
嵩山之上有玉女搗帛石瑩徹光潔人莫能測岳下之<lb/>
人云每立秋前一日中夜嘗聞杵聲響　朝野僉載辰<lb/>
州東有三山鼎足直上各數千丈古老傳曰鄧夸父與<lb/>
日競走至此煮飯此三山者夸父支鼎石也　述異記<lb/>
鏡湖俗傳軒轅氏鑄鏡於湖邊今有軒轅磨鏡石石上<lb/>
<pb n="KR3k0061_WYG_006-22b"/>
常潔不生蔓草　山川記異黄州東百里有孔子山相<lb/>
傳孔子適楚嘗登山上有孔子坐石草木不侵有硯石<lb/>
每雨墨水浸出　楊曙孔林記杏壇北有石世傳子路<lb/>
捻丁石　彚苑詳註勾踐索美女以獻吳王得諸暨縣<lb/>
苧羅村賣薪女西施先教習於土城山山邊有石云西<lb/>
施澣紗石　畱青日札定海東北桃州山昔傳安期生<lb/>
以醉墨灑於石上遂成桃花今名桃花石　應劭漢官<lb/>
儀泰山祭山壇治石二枚狀博平圓九尺此壇上石也<lb/>
<pb n="KR3k0061_WYG_006-23a"/>
其一石武帝時石也時用五車不能上因置山下為屋<lb/>
號五車石四維距石長丈二廣三尺厚尺半所四枚<lb/>
拾遺記太山下有連理文石髙十二丈狀如栢樹其文<lb/>
彪𤼵似人雕鏤自下及上皆合而中開廣六尺望若眞<lb/>
樹也父老云當秦末二石相去百餘歩蕪没無有蹊徑<lb/>
及明帝之始稍覺相近如雙闕土石隂𩔖魏為土德斯<lb/>
為靈徴　洞冥記元封中陽闗之外花牛津時得異石<lb/>
長十丈髙三丈立於望仙宮因名龍鍾石武帝末此石<lb/>
<pb n="KR3k0061_WYG_006-23b"/>
自䧟入地唯尾出土上今人謂龍尾墩也　西京雜記<lb/>
梁孝王築兔園有膚寸石　述異記漢武於湖中牧馬<lb/>
處至今野草皆有嚼嚙之狀湖中呼為馬澤澤中有漢<lb/>
武彈棋方石上有勒銘焉　山堂肆考桂林府伏波山<lb/>
下旁垂一石柱下至平地不合者纔一線許俗號伏波<lb/>
試劍石　太平清話吳王試劍石虎丘有之武夷山六<lb/>
曲邊有控鶴仙人試劍石又武昌縣郭外西山蘇子瞻<lb/>
建九曲亭其亭旁有孫權宮亦有試劍石山西亦有楊<lb/>
<pb n="KR3k0061_WYG_006-24a"/>
六郎試劍石　吳陸績傳績為鬱林郡守罷秩泛海而<lb/>
歸不載寶貨舟輕以巨石重之人號鬱林石　東坡詩<lb/>
注潤州甘露寺有石如羊名狠石相傳諸葛孔明與孫<lb/>
權坐此以謀曹公　陸游入蜀記北固山有狠石世傳<lb/>
以為漢昭烈吳大帝嘗據此石共謀曹氏石亡已乆寺<lb/>
僧輙取一石充數游客摩挲太息僧及童子軰往往竊<lb/>
笑也　山堂肆考褒城縣有張魯女擣衣石庾信詩所<lb/>
謂南國女郎砧是也　通典江東太廟門北有石文如<lb/>
<pb n="KR3k0061_WYG_006-24b"/>
竹葉宋文帝元嘉中修廟所得陸澄以為晉孝武時郊<lb/>
禖石　廬山記陶淵明所居栗里有大石淵明常醉眠<lb/>
其上名曰醉石　周必大廬山後録陶淵明醉石有㘭<lb/>
處俗云陶公枕痕　齊書虞愿為晉平太守海邊有越<lb/>
王石常𨼆蔽雲霧相傳云太守清亷乃得見愿遂往觀<lb/>
清徹無隱　南史到溉齋前有奇礓石長一丈六尺武<lb/>
帝戲與賭之溉輸焉迎置華林園所謂到公石也　遊<lb/>
名山記嵩山逹磨菴殿前有一石髙僅二尺廣尺許其<lb/>
<pb n="KR3k0061_WYG_006-25a"/>
上逹磨之形宛然拭之益顯葢菴之上四里有逹磨洞<lb/>
兹石乃其九年所面古謂精誠可通金石諒哉　地志<lb/>
黎州城南有二巨石一號袈裟石五色相間一號曬經<lb/>
石皆唐三藏遺蹟　研北雜志崧戒壇有吳生六善神<lb/>
刻石在壇四周石形如凸罋大難摹勒　事略王維輞<lb/>
川林下坐用雷門四老石燈滅則石中鑽火　白居易<lb/>
太湖石記丞相奇章公嗜石以甲乙丙丁品之各刻於<lb/>
石隂曰牛氏石　慶餘録李德裕於平泉别墅採天下<lb/>
<pb n="KR3k0061_WYG_006-25b"/>
珍木怪石為園池之玩有醒酒石德裕尤所寶惜醉即<lb/>
踞之　賈氏談録贊皇公平泉莊有禮星石縱廣一丈<lb/>
長尺餘有文理成斗極象獅子石髙二三尺孔竅千萬<lb/>
遞相通貫其狀宛如獅子首尾鼻眼皆俱全　陸廣微<lb/>
吳地記虎丘劍池旁有石可坐千人號千人石　鄱陽<lb/>
記九子石在弋陽左岸相去數十歩石形如郎　郡國<lb/>
志乞子石在馬湖南岸東石腹中出一小石西石腹中<lb/>
懷一小石故𤏡人乞子於石毎有驗因號焉　荆州記<lb/>
<pb n="KR3k0061_WYG_006-26a"/>
桂陽萬歲山有話石山石有聲如人共語　湘中記岣<lb/>
嶁山有響石如人共語而不可解但唱岣嶁猶言拘畱<lb/>
耳　洽聞録南州南河縣東南三十里丹溪有響石髙<lb/>
三丈五尺闊二丈狀如卧獸人呼之應笑亦應之塊然<lb/>
獨處亦號曰獨石也　職方外紀諳厄利亞國石長七<lb/>
丈髙二丈隔石𤼵大礮人寂不聞名聾石　酉陽雜俎<lb/>
荆州利水間有二石若闕名曰韶石晉永和中有飛仙<lb/>
衣冠如雪各憇一石旬日而去人皆見之　七修𩔖藁<lb/>
<pb n="KR3k0061_WYG_006-26b"/>
大禹之塜在紹興去城十餘里塜上直竪一石名曰窆<lb/>
石如人家擂搥可以動揺聞下可以線過然數十人稱<lb/>
之又不能起　陳懋仁泉南雜志惠安縣有雲峯上有<lb/>
大石髙廣四丈許又有一石上廣下削髙丈餘架於其<lb/>
上恒有落勢併力推之不動以芥挺之輙動故名曰危<lb/>
石　三餘帖梁時同泰寺院前有醜石四髙丈餘形如<lb/>
羅刹試抱嬰兒看之無不掩袖而啼每小兒夜啼則畏<lb/>
之曰汝啼我抱汝看醜石啼遂止　湘州記曲江縣東<lb/>
<pb n="KR3k0061_WYG_006-27a"/>
有泉石山其狀四方若臺榭其南有石三面壁削其上<lb/>
有錢故謂之錢石　述異記南康雩都縣沿江西出去<lb/>
縣三里名夢口有穴狀如石室舊傳常有神雞色如好<lb/>
金出此穴中奮翼迴翔長鳴響徹見之輙飛入穴中因<lb/>
號此石為金雞石　兩京新記西京秘書省廳事前有<lb/>
隕星石隋自咸陽移署於此少監王劭作瑞石頌以贊<lb/>
美之　山川記異黄州城北二十里有小崎山上有飛<lb/>
來石下有石柱推之者可轉而不仆　酉陽雜俎筑陽<lb/>
<pb n="KR3k0061_WYG_006-27b"/>
縣水中有孤石挺出其下澄潭時有見此石根如竹根<lb/>
色黄見者多凶俗號承受石　彚苑詳註羅浮山奇石<lb/>
髙六百丈廣七十丈綵綺錯爛如霞錦迢迢獨出勢若<lb/>
削成謂之瑤石臺　泉南雜志出仁風門半里許為靈<lb/>
山其上有磐石可坐百餘人中一圓石下不聯屬勢重<lb/>
萬鈞一夫撼之輙動揺不止其勢就下若將彈丸走坂<lb/>
然然而百夫撼之雖動不移也郡守周道光題為碧玉<lb/>
球　荆州記佷山縣有一山獨立峻絶西北有石穴以<lb/>
<pb n="KR3k0061_WYG_006-28a"/>
燭行百歩許有二大石俗名隂陽石旱鞭隂石則雨鞭<lb/>
陽石則晴　游宦紀聞頃在成都嘗聞有天涯地角石<lb/>
暇時訪古及閲圖志乃知天涯石在中興寺耆老傳云<lb/>
人坐其上則脚踵不能行至今人不敢踐履及坐其上<lb/>
又有天牙石在大東門對髙覺寺髙六七尺有廟今在<lb/>
市人湯家園地角石舊有廟在羅城内西北角髙三尺<lb/>
餘王均之亂為守城者所壞今不復存矣　遊名山記<lb/>
伊闕自龍門右行六十歩有石將墮旁畱虎跡名虎托<lb/>
<pb n="KR3k0061_WYG_006-28b"/>
石又三十歩得鳳凰石其跡大幾一尺五爪一距深入<lb/>
石理與虎跡皆渉於異有似偽為然予觀今之圖鳳者<lb/>
惟一距三爪未聞其爪之五使眞有偽曷不效圖之形<lb/>
則又疑其眞也　兩京記西京化度廢寺有礓石徑三<lb/>
尺餘孔穴通連若欄櫓樓臺之狀號曰蟻宮昔有於中<lb/>
見蟻金色其大若蜂因掘地及泉得此石焉<lb/>
　<lb/>
　格致鏡原卷六<lb/>
</p>
<p>
</p>
  </div>
</body>
</text>
</TEI>
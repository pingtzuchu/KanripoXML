<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷七十五</head>
    <p>
<pb n="KR3k0061_WYG_075-1a"/>
欽定四庫全書<lb/>
　格致鏡原卷七十五　　　大學士陳元龍撰<lb/>
　　果𩔖<hi>二</hi>
　　　柑<lb/>
總論　周處風土記柑甘也滋味甜美特異者也莖葉<lb/>
無異於橘但無刺耳　上林賦黄甘橙楱註郭璞曰甘<lb/>
橘屬而味精　國史補李直方嘗第果品如貢士者以<lb/>
甘子為四　襄陽記李衡于武陵龍陽洲上種柑千樹<lb/>
<pb n="KR3k0061_WYG_075-1b"/>
名曰木奴　清異録天寶中内中柑樹結實帝日與貴<lb/>
妃賞御呼為瑞聖奴又李甘家號甘子為金輪藏以避<lb/>
諱故也　蘇軾黄甘傳黄甘拜温尹平陽侯更封甘子<lb/>
為穰侯　神異經東方裔外有建春山其上多柑　韓<lb/>
彦直橘録凡圃之所植柑比之橘纔十之一二大抵柑<lb/>
之植立甚難灌溉鋤治少失時或嵗寒霜雪頻作柑之<lb/>
枝頭殆無生意橘則猶故也　宋書彭城王義康四方<lb/>
獻饋皆以上品獻柑大三寸　隋書文帝好食柑蜀中<lb/>
<pb n="KR3k0061_WYG_075-2a"/>
摘黄柑以蠟封其蒂獻之香氣不散　唐拾遺益州每<lb/>
年進柑子皆以紙裹之後易以布　太眞外傳帝示宰<lb/>
臣曰朕近於蓬萊宫内種柑子數株今結實一百五十<lb/>
顆乃與江南及蜀道所進不異　坡詩註唐故事賜近<lb/>
臣黄柑以黄羅包之人各二枚上元夜以黄柑遺近臣<lb/>
謂之傳柑宴　世說王丞相儉帳下柑果盈溢渉春壞<lb/>
爛　聞見後録安定郡王以黄柑釀酒名曰洞庭春色<lb/>
　春渚紀聞東坡恵州白鶴峯上梁文云自笑先生今<lb/>
<pb n="KR3k0061_WYG_075-2b"/>
白髮道傍親種兩株柑時先生六十二嵗意謂不十年<lb/>
不著子恐不能待也章申公父俞年七十集賓親為慶<lb/>
㑹有餉柑者味甘而實極瑰大既食之即令收核種之<lb/>
後圃坐人竊笑後公食柑十年而終　南方草木狀交<lb/>
阯人以席囊貯蟻鬻柑于市其窠如薄絮囊皆連枝葉<lb/>
蟻在其中并窠而賣蟻赤黄色大于常蟻南方柑樹若<lb/>
無此蟻則其實皆為羣蠧所傷無一完者矣<lb/>
詳𩔖　風土記有黄者有頳者頳者謂之壺柑即乳柑<lb/>
<pb n="KR3k0061_WYG_075-3a"/>
　古今注柑實形如石橊者名壺柑　廣志有黄柑一<lb/>
核有成都平蒂柑大如升色蒼黄犍為南安縣出黄柑<lb/>
　荆州記宜都郡舊江北柑園名宜都柑新州出變柑<lb/>
有苞大於升者且皮薄如洞庭之橘餘柑之所不及移<lb/>
植數百里形味俱變因以為名　舊唐書羅浮柑子開<lb/>
元中始有種于南樓寺其後常資進獻幸蜀幸奉天之<lb/>
嵗皆不結實　陳藏器本草柑𩔖有石柑沙柑　韓彦<lb/>
直譜眞柑在品𩔖中最貴結實顆皆圓正膚理如澤蠟<lb/>
<pb n="KR3k0061_WYG_075-3b"/>
始霜之旦園丁採以獻風味照座擘之則香霧噀人一<lb/>
名乳柑謂其味之似乳酪温人謂乳柑為眞柑意謂他<lb/>
種皆若假設者而獨眞柑為柑耳温四邑皆種柑推泥<lb/>
山為最泥山所産柑其大不七寸圍皮薄而味珍脈不<lb/>
黏瓣食不畱滓一顆之核纔一二間有全無者生枝柑<lb/>
似眞柑色青而膚麤形不圓味似石橊微酸古今注所<lb/>
云壺柑疑此𩔖是鄉人以其耐乆畱之枝間俟其味變<lb/>
甘帶葉而折堆之盤俎新美可愛海紅柑顆極大有及<lb/>
<pb n="KR3k0061_WYG_075-4a"/>
尺以上圍者皮厚而色紅藏之乆而味愈甘木髙二三<lb/>
尺有生數十顆者枝重委地亦可愛是柑可以致逺初<lb/>
因近海故以海紅得名洞庭柑皮細而味美比之他柑<lb/>
韻稍不及熟最早藏之至來嵗之春其色如丹其種自<lb/>
洞庭山來故名朱柑𩔖洞庭而大過之色絶嫣紅味多<lb/>
酸以刀破之漬以鹽始可食他柑必接唯朱柑不用接<lb/>
而成金柑比他柑特小其大者如錢小者如龍目色似<lb/>
金肌理細瑩圓丹可翫噉者不削去金衣若用以漬蜜<lb/>
<pb n="KR3k0061_WYG_075-4b"/>
尤佳木柑𩔖洞庭而膚理堅頑瓣大而乏膏液外彊中<lb/>
乾故名以木甜柑𩔖洞庭髙大過之每顆必八瓣不待<lb/>
霜而黄比他柑加甜柑林未熟之日是柑最先摘置之<lb/>
席間青黄照人　全芳備祖韓彦直但知乳橘出于泥<lb/>
山獨不知出于天台之黄巖者尤天下之竒也　彚苑<lb/>
柑品不同而温台之柑最良嵗充上貢焉柑之大者擘<lb/>
破氣如霜霧　紺珠饅頭柑近蒂起饅頭尖味甘銅鈴<lb/>
柑形如鈴頗酸山柑生岩谷間小如豆蜜煎食花柑霜<lb/>
<pb n="KR3k0061_WYG_075-5a"/>
後弄色紅黄夾道美觀不可食　雨航雜録溫州乳柑<lb/>
陳將軍曽以饋予自溫至錫閱數千里不變問何以然<lb/>
曰採時不去其枝葉則氣不泄盛時以緑豆為末劑其<lb/>
温性則氣不蒸故久而不變　橘録凡柑圃之近塗泥<lb/>
者實大而繁味尤珍耐乆不損名曰塗柑販而逺適者<lb/>
遇塗柑則爭售　正字通蜜羅柑皮皺　事物原始近<lb/>
有佛手柑形如佛手其皮㸃茶甚香　藝海泂酌飛穰<lb/>
一名佛手柑　劉氏𩔖山北勝州有柑狀如獅頭大如<lb/>
<pb n="KR3k0061_WYG_075-5b"/>
碗<lb/>
柑異　述異記南康郡南東望山有人入山山頂柑子<lb/>
正熟三人共食致飽懷二枚欲示人聞空中語云催放<lb/>
雙柑乃聽汝去　異聞録南中柑正熟上謂董元素曰<lb/>
卿能致否元素安一盒於御榻前呼柑來數刻微風入<lb/>
簾啟盒甘滿奏曰此江陵甘也　異苑河内司馬元𦙍<lb/>
元嘉中為新釜令月旦設祭柑化而為鳶　開元遺事<lb/>
明皇得合歡柑與宰臣分食之又令工畫為圖　開元<lb/>
<pb n="KR3k0061_WYG_075-6a"/>
遺事明皇食柑千餘枚皆缺一瓣問進柑使者云途中<lb/>
有道士嗅之蓋羅公逺也<lb/>
　　　橘<lb/>
總論　春秋運斗樞璇樞星散為橘　書禹貢揚州厥<lb/>
苞橘柚錫貢孔安國疏小曰橘大曰柚不耐寒故包致<lb/>
　考工記橘踰淮而化為枳此地氣使然也　淮南子<lb/>
橘樹之江北化而為橙　山海經洞庭之山其木多橘<lb/>
　吕氏春秋果之美者江浦之橘　神異經東方裔外<lb/>
<pb n="KR3k0061_WYG_075-6b"/>
有建春山其上多橘　史記江陵千樹橘與千户侯等<lb/>
　屈原橘頌緑葉素榮紛其可喜兮曽枝剡棘圓果摶<lb/>
兮青黄雜糅文章爛兮　杜預七規糅以丹橘　洪舜<lb/>
俞老圃賦沐醯青橘之絲　草木狀橘白華赤實皮香<lb/>
有美味自漢武帝交阯有橘官長一人秩二百石主貢<lb/>
御橘　述異記越多橘柚園嵗出橘稅有稅户名橘籍<lb/>
呉闞澤表云請除臣橘籍　呉志呉王餽魏文帝大橘<lb/>
帝詔羣臣曰南方有橘酢正裂人牙時有甜耳　李徳<lb/>
<pb n="KR3k0061_WYG_075-7a"/>
裕橘賦序清霜始降上命中使賜宰臣等朱橘各三枚<lb/>
蓋靈囿之所植也　寰宇記橘洲在長沙縣江中大水<lb/>
諸洲皆没此洲獨存　白玉蟾橘隱記瀟湘有橘鄉洞<lb/>
庭有橘里彭澤有橘市　獨異志李衡江陵種橘千樹<lb/>
嵗收其利謂其子曰吾有木奴千頭可為汝業當終身<lb/>
衣食也　清異録莊宗小酌進新橘命諸侯咏之唐朝<lb/>
美詩先成有金香大丞相云云　後山詩話韋蘇州詩<lb/>
云憐君卧病思新橘試摘纔酸亦未黄書後欲題三百<lb/>
<pb n="KR3k0061_WYG_075-7b"/>
顆洞庭須待滿林霜比見右軍一帖云奉橘三百枚霜<lb/>
未降未可多得蘇州蓋取諸此　曲洧舊聞菓中易生<lb/>
者莫如桃而結實遲者莫如橘諺曰頭有二毛好種桃<lb/>
立不踰膝好種橘蓋言桃可待橘不可待　郭槖駞種<lb/>
樹書南方柑橘雖多然亦畏霜不甚收唯洞庭霜雖多<lb/>
無所損橘最佳嵗收不耗以死鼠埋橘樹根下次年必<lb/>
盛涅槃經云如橘得鼠其果子多　感應𩔖從志橘見<lb/>
屍而實繁　研北雜志洞庭以種橘為業者其利與農<lb/>
<pb n="KR3k0061_WYG_075-8a"/>
畝等宋政和元年冬大寒積雪尺餘河水盡冰凡橘皆<lb/>
凍死明年伐而為薪取給焉葉少蘊作橘薪以志其異<lb/>
　橘録鄉人有用糖<graphic n="KR1582" url="https://raw.githubusercontent.com/kanripo/KR-Gaiji/master/images/KR1582.png" mimeType="image/png"/>橘者謂之藥橘橘皮最有益於<lb/>
藥去盡脈則為橘紅青橘則為青皮<lb/>
詳𩔖　韓彦直橘録黄橘狀比之柑差褊小而香霧多<lb/>
于柑雨暘以時則肌充而味甘其圍四寸色方青黄時<lb/>
風味尤勝過是則香氣少減塌橘狀大而褊其南枝之<lb/>
向陽者外緑而心甚紅經春味極甘美瓣大而多液包<lb/>
<pb n="KR3k0061_WYG_075-8b"/>
橘取其纍纍然若包聚之義是橘外薄内盈隔皮脈瓣<lb/>
可數有一枝而生五六顆者懸之極可愛綿橘微小極<lb/>
軟美可愛故名結子甚稀沙橘取細而甘美之稱或曰<lb/>
種之沙洲之上地虚而宜于橘故其味特珍然邦人稱<lb/>
物之小而甘美者必曰沙<hi>如沙瓜沙蜜沙糖之𩔖</hi>特方言耳茘枝<lb/>
橘膚理皺密𩔖茘子故名軟條穿橘結實頗大皮色光<lb/>
澤其心虚有瓣如蓮子穿其中其體性弱不可犯霜不<lb/>
可以耐乆又名為女兒橘油橘皮似以油飾之中堅而<lb/>
<pb n="KR3k0061_WYG_075-9a"/>
外黑緑橘比他橘微小色紺碧可愛不待霜食之味已<lb/>
珍畱之枝間色不盡變隆冬採之生意如新乳橘狀似<lb/>
乳柑極甘芳又名漳橘自然橘以橘子下種待其長厯<lb/>
十年始作花結實味甚美由其本性自然不雜人為故<lb/>
其味全早黄橘著花結子比其𩔖獨早秋始半其心已<lb/>
丹千頭方酸而早黄橘之微甘已囘齒頰矣凍橘其顆<lb/>
如常橘之半八月作花既而橘林已盡乃始傲然冰雪<lb/>
中著子甚繁春二三月始採之　陳藏器補本草橘𩔖<lb/>
<pb n="KR3k0061_WYG_075-9b"/>
有朱橘乳橘黄淡子　紺珠山橘血橘湘橘獅橘狗橘<lb/>
蛻花橘　述異記漢章帝時上虞縣獻玉色橘　廣州<lb/>
記羅浮山橘夏熟實大如柿　南夷志甘橘大釐城有<lb/>
之其味甚酸有橘大如覆杯　張勃呉録建安郡有橘<lb/>
九月結實正赤冬月樹上覆裹之至明年春夏色變青<lb/>
黑味尤絶美上林賦盧橘夏熟注盧黑色蓋即是乎<lb/>
韓彦直橘録序橘出蘇州台州西出荆州南出閩廣皆<lb/>
木橘耳不敢與温橘齒　江淮異人録陳允升好道撫<lb/>
<pb n="KR3k0061_WYG_075-10a"/>
州危全諷嘗夜坐謂之曰豐城橘美頗思之允升曰方<lb/>
有一船泊豐城港今為取之港去城十五里少頃便還<lb/>
攜一布囊得橘數百<lb/>
異橘　黄帝外傳王母遺帝以崑山交枝萬年之橘<lb/>
列仙傳穆天子㑹王母於瑶池食白橘　拾遺記條陽<lb/>
山中有白橘花色翠而實白大如瓜香聞數里　草木<lb/>
狀呉黄武中交阯太守士燮獻橘十七實同一蒂以為<lb/>
瑞異　續世說平西將軍庾亮送橘十二實共一蒂為<lb/>
<pb n="KR3k0061_WYG_075-10b"/>
瑞異　藝文𩔖聚梁時王僧辨家有橘三十子一蒂以<lb/>
獻　太眞外傳明皇種橘于蓬萊宫結一合歡橘實上<lb/>
與妃子持玩曰此果似知人意　栁毅傳洞庭之陰有<lb/>
大橘樹焉鄉人謂之社橘向樹三擊有武夫出于波間<lb/>
揭水指路　幽怪録巴卭人家橘園有大橘如三斗盎<lb/>
剖開有二叟對奕一叟曰橘中之樂不減商山恨不能<lb/>
㴱根固蒂為愚人摘下耳　太平廣記李崇眞在蜀庭<lb/>
中有一橘大而晚熟有小孔如針賓僚驚異及剖則有<lb/>
<pb n="KR3k0061_WYG_075-11a"/>
赤斑蛇蟠其中<lb/>
　　　橙子<lb/>
埤雅橙亦橘屬若柚而香　物𩔖相感志葉有兩刻缺<lb/>
者是也生實香美可食　韓彦直橘録橙子木有刺似<lb/>
朱欒而小經霜早黄膚澤可愛香氣馥馥可以熏袖可<lb/>
以芼鮮可以漬蜜眞嘉實也　風俗通橙皮可為醤韲<lb/>
　彚苑橙實大者如杯苞黄皮厚蹙衂如沸皮可漬蜜<lb/>
今人取橙皮合湯香味殊美橘不得比焉　劉孝標啟<lb/>
<pb n="KR3k0061_WYG_075-11b"/>
南中橙柑青鳥所食始霜之旦採之風味照座擘之香<lb/>
霧噀人脈不黏膚食不畱汁　魏王花木志蜀中有給<lb/>
客橙冬夏花實相繼通歲食之亦名盧橘　戒菴漫筆<lb/>
橙香在皮而瓤則酸古云在南稱柑在北稱橙非也<lb/>
　　　柚子<lb/>
爾雅柚條郭注似橙實酢生江南　埤雅柚似橙而大<lb/>
於橘故曰執錫分銀操橙証柚一名條秦風所謂有條<lb/>
者即此本草云柚皮味甘誤也柚皮極苦不可向口皮<lb/>
<pb n="KR3k0061_WYG_075-12a"/>
甘者乃橙耳　列子呉楚之國有大木其名曰櫾<hi>同柚</hi>碧<lb/>
樹而冬生實丹而味酸食其皮汁已憤厥之疾　吕氏<lb/>
春秋果之美者雲夢之柚　廣州記廣州别有雷柚<lb/>
廣志成都有柚大如斗　原始今江南産大橘名曰柚<lb/>
俗呼蜜團　桂海虞衡志廣南臭柚皮甚厚染墨打碑<lb/>
可代氊刷且不損紙　五雜組今閩廣有一種如瓜者<lb/>
方言謂之抛蓋其蒂最牢任風抛擲而不墜也其色味<lb/>
彌劣矣<lb/>
<pb n="KR3k0061_WYG_075-12b"/>
　　　杮<lb/>
總論　說文柿赤實果也　爾雅翼柿於經罕見惟内<lb/>
則所加庶羞三十一物中有之　酉陽雜俎柿有七絶<lb/>
其一繁實　晉宫闕名華林園柿六十七株　范汪祠<lb/>
制孟冬祭用柿　歐陽修歸田録今唐鄧間多大柿其<lb/>
初生澀堅實如石凡百十柿以一榠櫨置其中<hi>榲桲亦可</hi>則<lb/>
紅熟爛如泥而可食土人謂之烘柿者非用火乃用此<lb/>
耳　酉陽雜俎木中根固柿為最俗謂之柿盤　韓昌<lb/>
<pb n="KR3k0061_WYG_075-13a"/>
黎詩金烏下啄頳虬卵註謂柿也　方書杮有紋稜者<lb/>
治癰效　果譜杮餅大柿去皮捻扁日曬夜露至乾納<lb/>
甕中待生白霜取出一名白柿又名杮花杮霜即柿餅<lb/>
所出霜也乃柿中精液　正字通又有醂<hi>音覽</hi>柿謂鹽漬<lb/>
之也<lb/>
詳𩔖　格物論柿朱果也大者如楪圓八稜稍扁次者<lb/>
如拳又有如牛心者有如雞鴨卵者又有名鹿心者至<lb/>
小者名猴柿皆以少核者為佳八九月後方熟南劒尤<lb/>
<pb n="KR3k0061_WYG_075-13b"/>
溪柿處州松陽柿最為竒品　述異記番禺有酸柿<lb/>
戒菴漫筆柿𩔖大小形狀極多有火盆柿大而匾方柿<lb/>
四稜六稜乾瓤無核甚佳火珠柿多核不美緑柿品下<lb/>
　潛確𩔖書黄柿可和米粉作糗朱柿皮薄更甘珍椑<lb/>
柿色青性冷可生啖不堪乾能壓丹石毒火乾者為烏<lb/>
柿日乾者為白柿　果譜塔柿大於諸柿去皮掛木上<lb/>
風日乾之佳著蓋柿蒂下别有一層蒸餅柿狀如市賣<lb/>
炊餅　學圃餘疏海門杮罐杮無核皆甘冷可食　紺<lb/>
<pb n="KR3k0061_WYG_075-14a"/>
珠水杮脆而多漿菴吉杮出瓜哇國狀如橊皮厚潤如<lb/>
橘囊内白肉四塊甘酸　地理志梁侯園有烏椑八稜<lb/>
柿許州土貢柿　西京雜記上林苑之椑三青椑赤葉<lb/>
椑烏椑　正字通椑杮同𩔖柿赤而椑烏緑故謂烏椑<lb/>
　本草椑柿柿之小而卑者他柿熟則黄赤唯此雖熟<lb/>
亦青黑色　張爾公曰椑即緑杮别名搗汁染罾扇曰<lb/>
柿漆　蘇頌圖經一種小柿謂之軟棗俗呼牛嬭柿李<lb/>
時珍曰小員如指頭大者名丁香杮<lb/>
<pb n="KR3k0061_WYG_075-14b"/>
　　　茘枝<hi>附錦茘枝</hi>
總論　蜀都賦側生茘枝　扶南記木以茘枝為名者<lb/>
以其結實時枝弱而蒂牢不可摘取以刀斧劙取其枝<lb/>
故以為名耳　西京雜記尉佗獻髙祖鮫魚茘枝髙祖<lb/>
報以蒲桃錦四疋　三輔黄圖漢武帝破南越得龍眼<lb/>
茘枝菖蒲植上林苑中因起扶茘宫茘枝自交阯移植<lb/>
百株于庭無一生者連年猶移植不息後數嵗偶一株<lb/>
稍茂終無華實一旦萎死遂不復蒔其實則歳貢焉<lb/>
<pb n="KR3k0061_WYG_075-15a"/>
謝承後漢書和帝時交阯七郡貢生茘枝十里一置五<lb/>
里一堠晝夜奔騰有毒蛇猛獸之害臨武長唐羌上書<lb/>
言狀罷之　晉書咸寧二年六月癸丑薦茘枝于太廟<lb/>
　唐書楊妃生於蜀好茘枝南海茘枝勝蜀故每嵗飛<lb/>
馳以進然方暑而熟經宿輒敗　曾鞏貢茘枝狀生茘<lb/>
枝畱五七日輒壞故雖嵗貢皆乾而致之茘枝成實在<lb/>
六七月間雖乾而致之然新者於其甘滋猶未盡失至<lb/>
於經嵗則所存者特其滓苴而已　南方草木狀茘枝<lb/>
<pb n="KR3k0061_WYG_075-15b"/>
樹髙五六丈餘如桂樹緑葉蓬蓬冬夏榮茂青華朱實<lb/>
實大如雞子核黄黑似熟蓮實白如肪甘而多汁似安<lb/>
石橊有甜酢者至日將中翕然俱赤則可食也一樹下<lb/>
子百斛　張九齡茘枝賦序南海郡出茘枝焉每至季<lb/>
夏其實乃熟狀甚瓌詭味特甘滋百果之中無一可比<lb/>
　白樂天茘枝圖序生巴峽間形狀如帷蓋葉如桂冬<lb/>
青花如橘春榮實如丹夏熟朶如蒲桃核如枇杷殻如<lb/>
紅繒膜如紫綃瓤肉潔白如冰雪漿液甘如醴酪若離<lb/>
<pb n="KR3k0061_WYG_075-16a"/>
本枝一日而色變二日而香變三日而味變四五日外<lb/>
色香味盡去矣　李肇國史補李直方嘗第果實名如<lb/>
貢士者或薦茘枝曰當舉之首　清異録閩士謂我土<lb/>
茘枝眞壓枝天子釘坐眞人天下安有竝駕者　果譜<lb/>
茘枝以林檎為兄石橊為弟龍眼為奴　蔡襄茘枝譜<lb/>
茘枝食之有益於人列仙傳稱有食其華實為茘枝仙<lb/>
人本草亦列其功葛洪云蠲渴補髓或以其性熱有人<lb/>
日噉千顆未嘗作疾即少熱以蜜漿解之　開元遺事<lb/>
<pb n="KR3k0061_WYG_075-16b"/>
明皇命方士以藥傅茘枝根得核小宫人呼為丁香子<lb/>
　影燈記𤣥宗正月十九夜於長春殿漫撒閩中紅錦<lb/>
茘枝令宫人爭拾之　清異録嶺南茘枝固不逮閩蜀<lb/>
劉鋹每年設紅雲宴正紅茘枝熟時　蔡譜茘枝唯閩<lb/>
粤南粤巴蜀有之漢初南粤王尉佗以之備方物始通<lb/>
中國相如賦上林云荅<graphic n="KR2776" url="https://raw.githubusercontent.com/kanripo/KR-Gaiji/master/images/KR2776.png" mimeType="image/png"/>離支<hi>即茘枝</hi>蓋夸之也今廣南<lb/>
州郡與夔梓之間所出大率早熟肌肉薄而味甘酸其<lb/>
精好者僅比東閩之下等閩中唯四郡有之福州最多<lb/>
<pb n="KR3k0061_WYG_075-17a"/>
興化軍最為竒特泉漳時亦知名其於果品卓然第一<lb/>
　呉録蒼梧多茘枝生山中人家亦種之　南中八郡<lb/>
志犍為僰道縣出茘枝　水經注巴州治有官茘枝園<lb/>
夏至則熟二千石嘗設廚膳命士大夫共㑹樹下食之<lb/>
　容齋隨筆莆田茘枝名品皆出天成雖以其核種之<lb/>
終與其本不相𩔖宋香之後無宋香所存者孫枝耳陳<lb/>
紫之後無陳紫過牆則為小陳紫矣里人謂此果形狀<lb/>
變態百出或似龍牙或𩔖鳯爪釵頭紅之可簪緑珠子<lb/>
<pb n="KR3k0061_WYG_075-17b"/>
之旁綴是豈人力所能加哉　蔡譜有閒嵗生者謂之<lb/>
歇枝有仍嵗生者半生半歇也最忌麝香或遇之花實<lb/>
盡落其熟未經採摘蟲鳥皆不敢近或已取之蝙蝠蜂<lb/>
蟻爭來蠧食園家每破竹五七尺摇之答答然以逼蝙<lb/>
蝠之屬　呉船録六月辛巳招送客燕于眉州時茘子<lb/>
已過郡中猶餘一株皆如渥丹盡擷以見餉偶有兩柈<lb/>
畱館中經宿取視緑葉紅實粲然乃知尋常用籃絡盛<lb/>
貯徒欲透風不知為雨露沾灑風日炙薄經宿色香都<lb/>
<pb n="KR3k0061_WYG_075-18a"/>
變試取數百顆貯以大合密封之走介入成都以遺髙<lb/>
宋二使者亦兩夕到二君囘書云風露之氣如新記之<lb/>
以告好事者　徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>茘枝譜當盛夏時乘曉入林中帶<lb/>
露摘下浸以冷泉則殻脆肉寒色香味俱不變嚼之可<lb/>
至數百顆或畏其飽㸃鹽少許噉之即消又鄉人常選<lb/>
鮮紅者於竹林中擇巨竹鑿開一竅置茘節中仍以竹<lb/>
籜裹泥封固其隙藉竹生氣滋潤可藏至冬春色香不<lb/>
變若紅鹽火焙曬煎者俱失眞味竟成二物矣　黄庭<lb/>
<pb n="KR3k0061_WYG_075-18b"/>
堅答王補之書某所作茘枝湯擘生茘枝肉别貯其自<lb/>
然汁以水解白沙蜜漸入和合令味相得即并茘枝肉<lb/>
上火煮減半以甆合貯之計客數人一勺又令入湯小<lb/>
半盞煎沸用紗囊盛龍腦先撲熱盞乃注湯　蔡譜紅<lb/>
鹽者民間以鹽梅滷浸佛桑花為紅漿投茘枝漬之曝<lb/>
乾色紅而甘酸可三四年不蛀白曬者正爾烈日乾之<lb/>
以核堅為止畜之甕中密封百日謂之出汗去汗耐久<lb/>
不然踰嵗壞矣蜜煎者剥生茘枝笮去其漿然後蜜煮<lb/>
<pb n="KR3k0061_WYG_075-19a"/>
之予前知福州用曬及半乾者為煎色黄白而味美可<lb/>
愛　農書茘枝成朶曬乾者名為茘錦　山堂肆考叙<lb/>
州府土人善為茘枝煎可以致逺　徐譜劉誠意謂乾<lb/>
茘枝變者先於殻上刺十許孔用蜜水浸之以銀盂盛<lb/>
於湯罐頭上蒸透即肉滿可食<lb/>
詳𩔖　圖經茘枝其品閩中第一蜀川次之嶺南為下<lb/>
茘枝有名狀元紅惟楓亭為多　呉船録川廣茘枝生<lb/>
時固有厚味多液者乾之肉皆瘠閩産則否　蔡譜興<lb/>
<pb n="KR3k0061_WYG_075-19b"/>
化軍最重陳紫其樹晚熟其實廣上圓下大可徑寸有<lb/>
五分香氣清逺色澤鮮紫殻薄而平瓤厚而瑩膜如桃<lb/>
花紅核如丁香母剥之凝如水晶食之消如絳雪凡茘<lb/>
枝以甘為味若過甘與淡失味之中唯陳紫之於色香<lb/>
味自㧞其𩔖陳氏欲採摘必先閉户隔牆入錢度錢與<lb/>
之得者自以為幸不敢較其直之多少也江家緑大較<lb/>
𩔖陳紫而差大獨香薄而味少淡方家紅可徑二寸色<lb/>
味俱美言茘枝之大者皆莫敢擬游家紫出名十年種<lb/>
<pb n="KR3k0061_WYG_075-20a"/>
自陳紫實大過之小陳紫比陳紫差小又時有<graphic n="KR2510" url="https://raw.githubusercontent.com/kanripo/KR-Gaiji/master/images/KR2510.png" mimeType="image/png"/>核者<lb/>
因而得名宋公茘枝樹極髙大實如陳紫而小甘美無<lb/>
異或云陳紫種出宋氏世傳其樹已三百嵗舊屬王氏<lb/>
黄巢兵過欲斧薪之王氏媼抱樹號泣求與樹皆死賊<lb/>
憐之不伐藍家紅泉州為第一周家紅獨立興化軍三<lb/>
十年後生益竒聲名乃損然亦不失為上等何家紅出<lb/>
漳州法石白出泉州法石院色青白緑核頗𩔖江緑色<lb/>
丹而小茘枝皆紫核此以緑見異出福州圓丁香丁香<lb/>
<pb n="KR3k0061_WYG_075-20b"/>
茘枝皆傍蒂大而下銳此種體圓與味俱勝虎皮者紅<lb/>
色絶大繞腹有青紋正𩔖虎斑牛心者以狀言之長二<lb/>
寸餘皮厚肉澀玳瑁紅茘枝上有黒㸃疎密如玳瑁斑<lb/>
硫黄顔色正黄而刺微紅亦小茘枝以色名之也朱柿<lb/>
色如柿紅而扁大亦云朴杮出福州蒲桃茘枝穂生一<lb/>
朶至一二百將熟多破裂凡茘枝每顆一梗長三五寸<lb/>
附於枝此等附枝而生樂天所謂朶如蒲桃者正謂是<lb/>
也其品殊下蚶殻者殻為㴱渠如瓦屋焉龍牙者茘枝<lb/>
<pb n="KR3k0061_WYG_075-21a"/>
之變怪者其殻紅可長三四寸彎曲如爪牙而無瓤核<lb/>
全樹忽變非常有也水茘枝漿多而淡食之蠲渴茘枝<lb/>
宜依山或平陸有近水田者清泉流溉其味遂爾出興<lb/>
化軍蜜茘枝純甘如蜜是謂過甘失味之中丁香茘枝<lb/>
核如小丁香樹病或有之亦謂之<graphic n="KR2510" url="https://raw.githubusercontent.com/kanripo/KR-Gaiji/master/images/KR2510.png" mimeType="image/png"/>核皆小實也大丁<lb/>
香出福州厚殻紫色瓤多而味微澀雙髻小茘枝每朶<lb/>
數十皆竝蒂雙頭因以目之眞珠剖之純瓤圓白如珠<lb/>
茘枝之小者止於此十八娘色㴱紅而細長時人以少<lb/>
<pb n="KR3k0061_WYG_075-21b"/>
女比之俚傳閩王王氏有女第十八好噉此品因而得<lb/>
名其塜旁猶有此樹云將軍茘枝有為此官者種之出<lb/>
福州釵頭顆紅而小可間婦人簪翹之側故特貴之粉<lb/>
紅者茘枝多㴱紅而色淺者為異謂如傅朱粉之飾故<lb/>
曰粉紅中元紅茘枝將絶纔熟以晚重於時火山本出<lb/>
廣南四月熟味甘酸而肉薄穂生梗如枇杷閩中近亦<lb/>
有之　徐譜福州品有駞蹄長大甘柔金㯶上銳下方<lb/>
色㴱黄栗玉似金㯶而圓味差勝洞中紅出宿猿洞因<lb/>
<pb n="KR3k0061_WYG_075-22a"/>
名星毬紅色紅而不絳扁者如橘圓者如雞子核皆如<lb/>
丁香亦有無核者食之甘脆有韻蓋神品也饅頭皮粗<lb/>
厚味甘大如饅頭故名磨盤皮粗厚味甘大如雞子近<lb/>
蒂處甚平七月熟金線實圓刺尖有金線界其中鳳池<lb/>
超實圓味甘中冠亦呼中觀體圓核小皮光味清成熟<lb/>
時香聞數里惟鳳岡環水内者肉裹其核過半他處肉<lb/>
薄核露風味頓減桂林皮粗厚大如雞子味甘金鐘形<lb/>
如鐘皮略麤厚色如硃砂味甘𩔖桂林勝畫皮厚刺尖<lb/>
<pb n="KR3k0061_WYG_075-22b"/>
味甘肉豐七月熟出長樂縣六都者佳鑛玉皮麤厚味<lb/>
甘濃緑珠一名結緑俗呼緑茘枝實如山榛無核味最<lb/>
清至熟時實與葉無辨惟鳳岡有之此異品也紅繡鞋<lb/>
實小而尖形如角黍核如丁香味極甘美傳即十八娘<lb/>
種雞引子一朶數十枚大小錯出其大者核小小者無<lb/>
核七月熟山中冠實大而圓餘茘將盡此茘始熟味微<lb/>
酸澀馬先白其熟最早味不甚甘山金鐘實大微長茘<lb/>
之中等者中秋緑色緑味微酸熟最後故名松柏蕾皮<lb/>
<pb n="KR3k0061_WYG_075-23a"/>
厚而粗味澀大如松子故名勝江萍以味甘得名皮光<lb/>
山枝中之最佳者或呼為勝江陳淨江瓶俱此種滿林<lb/>
香皮微黄味甘其香倍於衆品鵞卵皮光無刺色紅蜜<lb/>
丸味甘肉厚俗呼肉丸鵲卵皮薄實圓斑如鵲卵味微<lb/>
酸山枝中之佳者七月熟白蜜皮粉紅甘如蜜醋甕色<lb/>
微黄味酸品最下雞肝實扁味甘色紅無核牛膽顆極<lb/>
大一握僅三四枚山枝品之異者興化品有星垂皮紅<lb/>
實如鴨卵茘枝之最大者俗呼秤錘出莆田呉塘村樹<lb/>
<pb n="KR3k0061_WYG_075-23b"/>
大七八圍腹空可容五六人盤根如山霞墩茘枝出霞<lb/>
墩故名蔡宅紅出蔡君謨故居因名黄石紅即蔡譜中<lb/>
宋公茘枝又皺玉郎官紅游丁香紫璚百步蘭西紫黄<lb/>
香瑞堂紅松紅麝囊紅黄玉玉堂紅白蜜青甜松蕾水<lb/>
澑緑羅𫀆<hi>一名緑紗</hi>泉州品有七夕紅早紅張官人馬家緑<lb/>
百歩香火烟鼈卵皮紅大如鼈卵核如米粒緑衣郎皮<lb/>
緑如瓜皮實如鴨卵味甘澀椰鐘顆極大𩔖興化秤錘<lb/>
進貢子其熟最先實如黑葉黑葉皮紅比狀元紅稍大<lb/>
<pb n="KR3k0061_WYG_075-24a"/>
麻餅味甘酸漳州品有中半虎皮斑冰團大緑小緑余<lb/>
家緑　老學菴筆記余㴱罷相居福州第中有茘枝絶<lb/>
大而美名曰亮功紅亮功者㴱家御書閣名　曾子固<lb/>
茘枝狀一品紅言於茘枝為極品也出福州　陳翰臣<lb/>
瀟瀟齋筆談宋家香見刳於黄巢樹幹既穿茘核遂隙<lb/>
剝之一一可驗此理之不可曉者延壽紅乃宋狀元徐<lb/>
鐸所植迄今亭亭獨茂果實豐美樹下有井暑月就噉<lb/>
樹下汲井渫浸茘實風味倍增蔡氏宗祠中緑紗一株<lb/>
<pb n="KR3k0061_WYG_075-24b"/>
嵗不多生而色香味殊絶半或無核足稱珍品　閩部<lb/>
疏楓亭茘枝名以狀元香為最然實不如長樂勝畫肉<lb/>
厚而味甘當為種中第一第乾之不能如狀元香風味<lb/>
　廣志南廣茘枝熟時百鳥肥其名曰焦核小次曰春<lb/>
花次曰胡偈此三種為美有似鼈卵者大而酸以為醢<lb/>
和率生稻畦間　嶺表録異茘枝焦核者性熱液甘食<lb/>
之過度即蜜漿制之又有蠟茘枝黄色味稍劣於紅者<lb/>
　雞肋編海南有無核茘枝　談苑茘枝再接遂無核<lb/>
<pb n="KR3k0061_WYG_075-25a"/>
　海槎餘録茘枝産於瓊山者曰進奉子核小而肉厚<lb/>
味甚嘉土人摘食必以淡鹽湯浸一宿則脂不黏手<lb/>
梧潯雜佩潯州亦有茘枝獨平南所出最佳皮色緑而<lb/>
雜以紅㸃斑駁可愛名曰緑葉香味亦不下鬱林又自<lb/>
邑至郡疾行半日可達故鮮美尤勝　桂海虞衡志龍<lb/>
茘狀如小茘枝而肉味似龍眼但可蒸食不可生噉<lb/>
錦茘枝　髙濓草花譜錦茘枝草本藤蔓種盆結縛成<lb/>
蓋生果若茘枝少大色金紅肉甜可食<lb/>
<pb n="KR3k0061_WYG_075-25b"/>
　　　龍眼<lb/>
蜀都賦旁挺龍目　魏文帝詔南方果之珍異者有龍<lb/>
眼茘枝令嵗貢焉　呉氏本草龍眼一名比目　廣雅<lb/>
益智龍眼也　果譜一名繡水團川彈子　彚苑一種<lb/>
最大者曰虎眼肉厚味甘食之益人　南方草木狀龍<lb/>
眼樹如茘枝但枝葉稍小殻青黄色形圓如彈丸核如<lb/>
木梡子而不堅肉白而帶漿其甘如蜜一朶五六十顆<lb/>
作穂如蒲萄然茘枝過即龍眼熟故謂之茘枝奴言常<lb/>
<pb n="KR3k0061_WYG_075-26a"/>
隨其後也　清異錄賈人自嶺外還得一枝龍眼已鹽<lb/>
乾凡四十團共千枚至荆南獻髙保勉因作小琅玕檻<lb/>
子立置之名之曰海珠叢　錦繡萬花谷廣州别有龍<lb/>
眼似茘枝而小又坡云亷州龍眼質味殊絶可敵茘枝<lb/>
　東坡集閩越人髙茘子而下龍眼吾為評之茘子如<lb/>
食蝤蛑大蟹斫雪流膏一噉可飽龍眼如食彭越石蟹<lb/>
嚼嚙乆之了無所得然酒闌口爽饜飽之餘則咂啄之<lb/>
味石蟹有時勝蝤蛑也　顧大典清音閣集龍眼熟稍<lb/>
<pb n="KR3k0061_WYG_075-26b"/>
後而枝頭灼灼如黄金彈丸其味雖不及茘枝甘醲而<lb/>
清潤似過之鄙之為奴則過矣其殆伯仲之間乎　閩<lb/>
部記山果中有枝葉畧似鳳尾焦者曰山龍眼結實纍<lb/>
纍似龍眼小而味酸山僧取以供佛<lb/>
　　　楊梅<lb/>
臨海異物志楊梅大如彈丸正赤五月中熟熟時似梅<lb/>
其味甜酸　格物論有紅白紫三種紅者味勝於白紫<lb/>
者又勝於紅顆大而核細尤天下之竒也　南越行紀<lb/>
<pb n="KR3k0061_WYG_075-27a"/>
羅浮山頂有湖楊梅山桃繞其際海人時登採拾止得<lb/>
於上飽噉不得持下　林邑記林邑山楊梅其大如杯<lb/>
椀青時極酸既紅味如崖蜜以醞酒號梅香酎非貴人<lb/>
重客不得飲之　劍南詩注項里鄉俗謂楊梅止曰梅<lb/>
謂選擇楊梅曰作梅　呉興記故章縣北有石郭山上<lb/>
生楊梅常以貢御　南越志熈安縣多楊梅　彚苑楊<lb/>
梅塢内金嫗家楊梅甚盛俗所謂金婆楊梅是也至今<lb/>
其地楊梅之美異於他處産者　果譜㑹稽産者為天<lb/>
<pb n="KR3k0061_WYG_075-27b"/>
下冠呉中楊梅名大葉者最早熟味甚佳次則卞山本<lb/>
出苕溪移植光福山中尤勝又次為青蒂白蒂及大小<lb/>
松子　金樓子楊氏子九嵗孔君平指楊梅示之曰此<lb/>
君家果　東坡詩註揚州人呼白楊梅為聖僧　北户<lb/>
録播州有白色者甜而絶大　湘潭記陸展郎中見楊<lb/>
梅歎曰此果恐是日精然若無蜂兒採香誰勝難和之<lb/>
味即以竹絲籃貯千枚并茶花蜜送衡山道士　劍南<lb/>
詩註太白詩玉盤楊梅為君設呉鹽如花皎白雪不知<lb/>
<pb n="KR3k0061_WYG_075-28a"/>
楊梅酸者乃薦以鹽佳品未嘗用也　姑臧記趙綸妻<lb/>
死遺雪竹搔頭階下不數日化為楊梅花朶如撒時人<lb/>
異之　揮麈録楊梅仁可療脚氣疾<lb/>
　　　枇杷<lb/>
上林賦枇杷橪柿註張楫曰枇杷似槲樹而長葉子如<lb/>
杏　格物論樹髙丈餘枝肥葉大有毛冬華夏實大者<lb/>
如雞子小者如梅味甜酢黄熟方可食　孔平仲談苑<lb/>
枇杷須接乃為佳果一接核小如丁香　果譜枇杷秋<lb/>
<pb n="KR3k0061_WYG_075-28b"/>
萌冬花春實夏熟備四時之氣　田家五行枇杷五月<lb/>
間結主水　西京雜記上林苑枇杷十株　晉宫閣名<lb/>
華林園枇杷四株　范汪祠制孟夏祭用枇杷　唐史<lb/>
建中初詔江南枇杷嵗貢一次以供廟饗　荆州土地<lb/>
記宜都出枇杷　雞肋編廣州有無核枇杷　清異録<lb/>
建業野人種梨者詫其味曰蜜父種枇杷者恃其色曰<lb/>
蠟兄　廣志枇杷無核者曰焦子　彚苑今廣東呼枇<lb/>
杷為盧橘其葉名無憂扇　餘冬錄相如作賦不知盧<lb/>
<pb n="KR3k0061_WYG_075-29a"/>
橘為枇杷　視聽鈔今世呼枇字為入聲樂天詩云㴱<lb/>
山老去惜年華況對東溪野枇杷其音自唐然矣<lb/>
　　　櫻桃<hi>附山櫻桃</hi>
禮月令仲夏之月天子羞以含桃先薦寢廟　廣雅含<lb/>
桃櫻桃也　爾雅楔荆桃郭註今櫻桃也　埤雅櫻桃<lb/>
為木多蔭其果先熟許慎曰鶯之所含食故曰含桃又<lb/>
謂之鶯桃則亦以鶯所含食故曰鶯桃也其顆大者或<lb/>
如彈丸小者如珠璣南人謂小者為櫻珠　本草衍義<lb/>
<pb n="KR3k0061_WYG_075-29b"/>
以其形肖桃故曰櫻桃　博物志櫻桃或如手指春秋<lb/>
冬夏華實竟嵗　蜀都賦朱櫻春熟　楊膳夫録大而<lb/>
殷者曰呉櫻桃黄而白者曰蠟珠小而赤者曰水櫻桃<lb/>
食之皆不如蠟珠　呉氏本草一名牛桃一名麥英一<lb/>
名朱茱主調中益脾氣令人好顔色美志氣　廣志櫻<lb/>
桃大者有長八分者有白色多肌者凡三種　酉陽雜<lb/>
俎衛公言滑州櫻桃十二枚及一尺　清異録櫻桃素<lb/>
盛睢陽地名掌扇岡尤繁妙有一樹收子至三石者<lb/>
<pb n="KR3k0061_WYG_075-30a"/>
西京雜記上林苑楔四株　洛陽宫殿簿顯陽殿前櫻<lb/>
桃六株徽音殿乾元殿前竝二株　晉宫闕名華林園<lb/>
櫻桃二百七十株　獨異志漢恵帝時叔孫通諷上曰<lb/>
古者春有獻今櫻桃熟願陛下取之獻果皆自此始<lb/>
東觀漢記漢明帝時太官進櫻桃以赤瑛為盤賜羣臣<lb/>
月下視之盤與桃同色如空盤　景龍文館記帝命侍<lb/>
臣樹下摘櫻桃恣其食大陳宴席奏宫樂至暝人賜朱<lb/>
櫻二籠　王保定摭言新進士尤重櫻桃宴時櫻桃初<lb/>
<pb n="KR3k0061_WYG_075-30b"/>
出和以糖酪人享蠻畫一小盎不啻數升　國史補李<lb/>
直方第果品櫻桃為三　金城記黎舉欲以棖<hi>同橙</hi>子臣<lb/>
櫻桃但恨時不同耳　酉陽雜俎養櫻桃至五月中皮<lb/>
皺如紅柿不落其味數倍　山家清供櫻桃經雨則蟲<lb/>
自内生人莫之見用水浸良乆蟲皆出乃可食　爾雅<lb/>
注今櫻桃最大而甘者謂之崖蜜　戴氏鼠璞鬼谷子<lb/>
云崖蜜櫻桃也他無經見予讀南海志崖蜜子小而黄<lb/>
殻薄味甘增城恵陽山間有之雖不知與櫻桃為一物<lb/>
<pb n="KR3k0061_WYG_075-31a"/>
與否要其類也<lb/>
山櫻桃　本草山櫻桃一名朱桃一名麥櫻一名英豆<lb/>
一名李桃樹如朱櫻子小而尖<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0061_WYG_075-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷七十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷八十七</head>
    <p>
<pb n="KR3k0061_WYG_087-1a"/>
欽定四庫全書<lb/>
　格致鏡原卷八十七　　　大學士陳元龍撰<lb/>
　　獸𩔖<hi>六</hi>
　　　犬<lb/>
總論　説文犬狗之有懸蹄者也孔子曰視犬之字如<lb/>
畫狗也狗叩也叩氣吠以守也　春秋考異郵大斗精<lb/>
所生七九六十三陽氣通故狗三月而生高三尺　白<lb/>
六帖犬者金精　易艮為狗　晉書狗二星在南斗魁<lb/>
<pb n="KR3k0061_WYG_087-1b"/>
前主吠守　埤雅卞子曰狗性險而出　談苑偷能禁<lb/>
犬使不吠唯牝犬不可禁也或云紋如虎斑亦難禁<lb/>
好事集以胡麻麨啖犬則光黒而駿獵必大𫉬狐兎又<lb/>
可十歲　陰陽自然變化論狗不見雪　埤雅犬喜雪<lb/>
諺云雪落狗喜　酉陽雜俎豺遇狗輙跪如拜狀狗為<lb/>
豺舅也　抱朴子山中戍日稱人姓字者犬也　癸辛<lb/>
雜志虎食犬則醉犬虎之酒也　留青日札狗食木鱉<lb/>
而死　禮記凡祭宗廟之禮犬曰羮獻　尹文子康衢<lb/>
<pb n="KR3k0061_WYG_087-2a"/>
長者字犬曰善噬　清異録武宗十玩圖謂犬為守門<lb/>
使　古今注狗一名黄羊　紺珠狗一名義畜一名家<lb/>
獸　尸子齊有貧者命其狗為富　劉攽詩話今人呼<lb/>
秃尾狗為厥尾衣之短後者亦曰厥　五行書白犬虎<lb/>
文南斗君畜可致萬石也黒犬白耳人犬王犬也畜之<lb/>
令人富貴白犬黄頭家大吉黄犬白尾代有官黒犬前<lb/>
兩足白者宜子孫黄犬白前兩足者利人犬生四子取<lb/>
黄子養之犬生五子取青子養之六子取赤子養之七<lb/>
<pb n="KR3k0061_WYG_087-2b"/>
子取黒子養之八子取白子養之白犬烏頭令人得財<lb/>
白犬黒尾令人世世乗車　白澤圖黒狗白頭耳長尾<lb/>
卷龍也　廣異魏元忠嘗呼蒼頭未應犬輙代呼之元<lb/>
忠曰此孝順狗也乃能代我勞後亦無恙　彚苑狺狺<lb/>
犬開口争吠之聲楚辭猛犬狺狺而迎吠　羣碎録左<lb/>
𫝊國狗之瘈無不噬也杜預注云瘈狂犬也今云猘犬<lb/>
宋書云張收為猘犬所傷食蝦蟆膾而愈　五雜組瘈<lb/>
狗齧人令人腹中長狗雛而死急以藥治之狗從小便<lb/>
<pb n="KR3k0061_WYG_087-3a"/>
中出即有齧衣服者亟捲衣置圊上經數宿必有狗雛<lb/>
無數死其中又有一種狗不飲不食常望月而嘷者非<lb/>
瘈也乃肚中有狗寳也寳如石大者如鵞卵小如雞子<lb/>
專治噎食之疾　留青日札凡狗有寳則羸痩毛落不<lb/>
勝其熱入水自濡其塊如栗同胞破之可千葉入藥治<lb/>
毒瘡　七修𩔖藁狗寳生於狗胞中其形質如鵞卵石<lb/>
而色至白碎之内有文理數十層　石藥爾雅白狗膽<lb/>
一名瓠汁一名陰龍瓠汁白狗耳上血名曰龍柒<lb/>
<pb n="KR3k0061_WYG_087-3b"/>
詳𩔖　三才圖㑹犬有三種一名田犬二曰吠犬三曰<lb/>
食犬食犬猶今之菜牛也　爾雅犬生三猣二獅一玂<lb/>
未成毫狗　爾雅狗四尺為<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>　尸子五尺犬為豫<lb/>
爾雅疏犬子未生㲦毛者名狗長喙者名獫短喙者名<lb/>
猲獢壯大絶有力者名狣　説文獫黒犬黄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也厖犬<lb/>
多毛也㺌犬吠不止也獒犬知人心可使也㹞健犬也<lb/>
狄赤犬也狡少犬也匈奴地有狡犬巨口而黒身獿獀<lb/>
南越名犬也　周官士射豻侯注豻胡犬也似狐而小<lb/>
<pb n="KR3k0061_WYG_087-4a"/>
黒喙善守　呂忱字林獹韓良犬也㹱宋良犬也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>逐<lb/>
虎犬也　何承天纂文守犬為獖隴西以犬為猶㺜㲰<lb/>
皆多毛犬也獟猘也㹦屈尾犬也　格物總論狗家畜<lb/>
以吠守種𩔖不一猈短脰者㺧黄色犬㹥黄身黒頭犬<lb/>
㹿猛犬猘狂犬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>獟犬能逐虎㹪惡健犬　庶物異名<lb/>
疏□犬𩔖通典大秦國有□出西海有養者似狗多有<lb/>
獷惡　瑞應圖匈奴獻豹犬錐口赤身四足　通典唐<lb/>
武徳中高昌王文㤗獻狗雌雄各一高六寸長尺餘性<lb/>
<pb n="KR3k0061_WYG_087-4b"/>
甚慧能曵馬銜燭云本出拂<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>國中國有拂<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>狗自此<lb/>
始　舊唐書波斯國多白馬駁犬或赤日行七百里者<lb/>
駁犬今所謂波斯犬也　崑崙奴傳一品宅有猛犬守<lb/>
歌妓院門非常人不得輙入入必噬殺之其警如神其<lb/>
猛如虎即曹州孟海之犬也　古今詩話淳化中合州<lb/>
貢羅江犬甚小而性慧常馴擾於御榻之側每坐朝犬<lb/>
必掉尾先吠人乃肅然　東軒筆録慶厯中衛士有變<lb/>
震驚宮掖臺官宋禧上言蜀有羅江狗赤而尾小其警<lb/>
<pb n="KR3k0061_WYG_087-5a"/>
如神願養此狗於掖庭以警倉卒　事物紺珠鬱林犬<lb/>
出鬱林極高大垂耳拳毛　庶物異名疏那<hi>上聲</hi>害虜中<lb/>
名犬也見岷峨山人譯語一曰訥害兒狗曰厄冽訥害<lb/>
母狗曰厄滅訥害見重譯　事物紺珠矮<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>狗有純黒<lb/>
黄紫三色大如猫或長四五寸可藏馬鐙云馬鐙狗<lb/>
海語海狗形如狗大如猫純黄色嘗海遊背風沙中遥<lb/>
見船行則投海漁人以技𫉬之葢利其腎也醫工以為<lb/>
即膃肭臍云　庶物異名疏本草膃肭一名骨肭獸似<lb/>
<pb n="KR3k0061_WYG_087-5b"/>
狐而大長尾皮上有白黄毛三莖共一穴生西戎或曰<lb/>
膃肭魚𩔖豕首兩足其臍紅紫色陳藏噐云骨肭胡人<lb/>
呼為阿慈勃他其臍似麝香黄赤色臨海志膃肭若鹿<lb/>
頭似狗長尾遇日出則浮在水面藥性論謂之海狗爾<lb/>
雅蜼仰鼻而豎尾似狐而大尾長皮白毛黄三莖一穴<lb/>
謂之海狗性孝一名膃肭諸説稍異録以並攷　熊大<lb/>
古冀越集木狗出廣東左右江中形似黒狗能登木皮<lb/>
為衣褥能運動脚氣元世祖足疾取其皮為袴人遂貴<lb/>
<pb n="KR3k0061_WYG_087-6a"/>
重之<lb/>
古名犬　汲冡書湯四方獻令伊尹請正南以短狗為<lb/>
獻孔氏注短狗狗之善者　周書西旅獻<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>　周書王<lb/>
㑹成王時渠捜國獻鼩<hi>一作䶂</hi>犬鼩犬者露犬也能飛食<lb/>
虎豹　穆天子𫝊狗名重工徹止雚猳來白龍狗天子<lb/>
東征以行流沙天子之豪牛豪馬尨狗豪羊注尨尨茸<lb/>
謂猛狗或曰尨亦狗名　廣雅殷虞晉<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>楚獷韓盧宋<lb/>
鵲皆犬屬　義訓良犬韓有盧宋有鵲盧黒色鵲黒白<lb/>
<pb n="KR3k0061_WYG_087-6b"/>
色　説苑荆王得茹黄之狗宛路之矰以畋雲夢　西<lb/>
京雜記楊萬年有獵狗名青骹直百金又茂陵少年李<lb/>
亨好馳逐鷹犬皆有佳名狗則有修毫氂睫白望青曹<lb/>
之號　周處風土記犬則有青鸇白雀飛龍虎子猲獢<lb/>
五魚狼牙鋸齒馴良㨗警難狎易使　御覽陶𢎞景云<lb/>
裴眞君好養白犬名曰白靈學道之士或居山林此可<lb/>
以辟邪　捜神記孫權時李信純襄陽紀南人也家養<lb/>
一犬字曰黒龍　述異記陸機有犬曰黄耳機至洛中<lb/>
<pb n="KR3k0061_WYG_087-7a"/>
久無家問因以筒盛書繫犬頸犬出南走逹家得答書<lb/>
馳還後犬死葬機村南村人呼黄耳冡　馮元城集華<lb/>
亭黄耳寺以犬得名相獸經犬白身而黄耳者能知人<lb/>
家吉凶事是犬為陸機傳信三千里亦異犬也　幽明<lb/>
録晉㤗興二年吳人華隆好弋獵畜一犬號曰的尾每<lb/>
将自隨隆後至江邊𬒳一大蛇圍身犬遂咋蛇死焉<lb/>
廣古今五行記晉嘉興張林有狗名阿永　事物紺珠<lb/>
飛燕張平子犬　南史張彪敗其将沈㤗申進皆叛彪<lb/>
<pb n="KR3k0061_WYG_087-7b"/>
唯常所養一犬名黄蒼在彪前後未曾捨離　三國典<lb/>
略齊高緯以波斯狗為赤虎儀同逍遥郡君飼以粱肉<lb/>
食縣邑常於馬上設蹬褥以抱之　五代史齊後主時<lb/>
犬為開府儀同雌者有夫人郡國之號　南部新書鄱<lb/>
陽人張朝為猛獸所摶噬其家犬名小狸救之𫉬免<lb/>
韓元吉桐陰舊話韋善俊唐武后朝京兆人長齋奉道<lb/>
法嘗擕黒犬名烏龍世俗謂為藥王云　續仙𫝊韋善<lb/>
俊犬號烏龍後化為龍乗之飛昇而去　捜神記㑹稽<lb/>
<pb n="KR3k0061_WYG_087-8a"/>
勾章氏張然養一狗甚快名烏龍　詞林海錯杜光庭<lb/>
有犬名吠雲可行萬里　博異記南陽張遵言塗次商<lb/>
山山舘中夜晦黒東墻下一物凝白耀人視之乃一白<lb/>
犬犬如猫鬚睫爪牙皆如玊色毛彩清潤悦澤可愛遵<lb/>
言愛之目為㨗飛　清異録耒陽廖習之家有一黄犬<lb/>
識人喜怒頥指可使名曰黄奴習之常作歌云吾家黄<lb/>
奴𩔖黄耳　三水小牘僖宗朝宰相王鐸所愛卑脚犬<lb/>
曰花鴨有刺客匿於梁上為犬所覺而免捧硯者裴至<lb/>
<pb n="KR3k0061_WYG_087-8b"/>
徳家僮也生一歲時有卑脚犬曰青花忽來齧兒陰食<lb/>
之至徳有良藥封之愈　偃曝談餘趙澤民為山西亷<lb/>
使時畜一犬名桃花善獵有客至即呼名嗾之語家人<lb/>
先具酒果良久桃花必致一物如麞鹿雉兔之𩔖無虛<lb/>
徃　泊宅編虞經臣䇿元祐時為給事中初入臺値都<lb/>
城開渠忽有黒犬自渠中出直入其家家人軰愛之名<lb/>
曰渠來但無事惟喜睡至或亂據簾幃窗牖之𩔖則經<lb/>
臣必有遷改錫賚之慶　合璧事𩔖蘇子瞻來儋耳得<lb/>
<pb n="KR3k0061_WYG_087-9a"/>
吠狗名烏喙甚猛而馴過合浦邁泅而濟路人皆驚<lb/>
異犬　山海經天門山有赤犬曰天犬見則有兵乃天<lb/>
狗星光飛流注而生行如風聲如雷光如電　山海經<lb/>
陰山有獸其狀如貍白首素牙名曰天狗　楮記室至<lb/>
治元年玊案山産小赤犬占曰天狗墮地為赤犬其下<lb/>
有大軍覆境　尸子地中有犬名曰地狼　夏鼎志掘<lb/>
地得犬名曰賈　捜神記晉元康中吳郡婁縣懐瑶家<lb/>
忽聞地中有犬子聲掘視之得犬子雌雄各一目猶未<lb/>
<pb n="KR3k0061_WYG_087-9b"/>
開形大於常犬也哺之而食左右咸徃觀焉長老或曰<lb/>
此名犀犬得之者令家富昌　晉五行志大興四年廬<lb/>
江灊縣何旭家忽聞地中有犬子聲掘之得一母犬青<lb/>
釐色狀甚羸痩走入草中不知所在視其處有二犬一<lb/>
雄一雌哺而養之雌死雄活及長為犬善噬野獸　三<lb/>
水小牘汝南臨汝縣南十八里廣城陂之西有小山崆<lb/>
峒其顚洞穴如盎将有大風雨則白犬自穴出田夫以<lb/>
為候　東園客談唐伯剛云北方凡皁雕作巢所在官<lb/>
<pb n="KR3k0061_WYG_087-10a"/>
司必令人窮巢探卵多寡若三枚必設罝以守之及其<lb/>
出一乃狗也取而飼養之長則獻於朝廷與常狗無異<lb/>
但耳上多羽毛耳田獵之際鵰則上飛狗則陸行所逐<lb/>
同至名曰鷹背狗　西使記皁鵰一産三卵内一卵生<lb/>
犬灰色而毛短隨母影而走所逐禽無不𫉬者　雷民<lb/>
傳嘗有雷民畜畋犬其耳十二每将獵必笞犬以耳動<lb/>
為𫉬數　山海經蜪犬如犬青色食人從首始<lb/>
犬異　風俗通高辛氏有老婦居王宮得耳疾挑之乃<lb/>
<pb n="KR3k0061_WYG_087-10b"/>
得物大如繭婦人盛瓠中覆之以盤俄頃化為犬其文<lb/>
五色因名盤瓠　𤣥中記昔高辛氏犬戎為亂帝曰有<lb/>
討之者妻以美女封三百户帝之狗名盤瓠亡三月而<lb/>
殺犬戎以其首來帝以女妻之於㑹稽東南得海中土<lb/>
三百里而封之生男為狗生女為美人封為狗氏　五<lb/>
代史北狗國人身狗首長毛不衣手搏猛獸語為犬嘷<lb/>
其妻皆人能漢語生男為狗生女為人自相婚嫁穴居<lb/>
食生而妻女人食熟嘗有中國人至其國其妻憐之使<lb/>
<pb n="KR3k0061_WYG_087-11a"/>
逃歸與其筯十餘隻教其每走十餘里遺一筯狗失追<lb/>
之見其家物必銜歸則不能追矣　博物志徐君宮人<lb/>
娠而産卵以為不祥棄於水邊獨孤母有犬名鵠倉<lb/>
獵於水濵得所棄卵銜以來歸母以為異覆煖之遂成<lb/>
小兒長而仁智襲君徐國後鵠倉臨死生角而九尾實<lb/>
黄龍也偃王𦵏之徐梁界内　山堂肆考朱孺子汲於<lb/>
溪上見二花犬相趂因逐之入於枸把叢下掘之根形<lb/>
如二犬烹而食之忽覺身輕飛於峰上雲氣擁之而去<lb/>
<pb n="KR3k0061_WYG_087-11b"/>
　捜神記文帝後元五年六月齊雍城門外有狗生角<lb/>
京房易𫝊曰執政失下将害之厥妖狗生角　漢五行<lb/>
志成帝河平元年長安人石良見物如人狀在其室中<lb/>
擊之為狗走去後有數人𬒳甲持兵弩至良格撃或死<lb/>
或傷皆為狗　晉書公孫文懿家有犬冠幘絳衣上屋<lb/>
此犬禍也　郭頌世語武帝時幽州有狗鼻行地三百<lb/>
餘歩　郡國志宋武帝伐南燕至吠狗山夜聞狗吠明<lb/>
日視之見石狗　述異記朱休之家犬歌曰言我不能<lb/>
<pb n="KR3k0061_WYG_087-12a"/>
歌聽我歌梅花今年故復可明年當奈何家殺犬明年<lb/>
並死　北史周保定間有犬生子腰以後分為二身兩<lb/>
尾六足<lb/>
　　　豕<lb/>
總論　易坎為豕　春秋説題辭斗星時散精為彘<lb/>
淮南子六九五十四四主時時主豕故豕四月而生<lb/>
朝野僉載豕之性能水故牧豕之所在必水草之交此<lb/>
所以瀦从豬葢瀦豬所食息也　埤雅豕喜雨故天将<lb/>
<pb n="KR3k0061_WYG_087-12b"/>
雨則豕進渉水波　卞子豬性卑而率　頥生論豬無<lb/>
筋　羣碎録桐花飼豬肥大三倍　本草㑹編凡豬骨<lb/>
細少筋多膏大者有重百餘斤食物至寡故人畜養之<lb/>
甚易生息　周禮辨腥臊膻香之不可食者豕盲眡而<lb/>
交睫腥　符子朔人獻燕昭王以大豕曰養奚若使曰<lb/>
非大圊不居非人便不珍今年百二十矣人謂豕仙<lb/>
正字通峽中家多事鬼養一猪非祭鬼不用故於猪羣<lb/>
中呼鬼猪以别之　後山談叢御厨不登彘肉太祖常<lb/>
<pb n="KR3k0061_WYG_087-13a"/>
畜兩彘謂之神豬熈寜初罷之後有妖人登大慶殿據<lb/>
鴟尾既𫉬索彘血不得始悟祖意使復蓄之葢彘血解<lb/>
術云　史記留長孺以相彘立名　孔六帖扶南人喜<lb/>
鬭豬　河東備録申王謂豬既供飱不宜處於穢弊乃<lb/>
以氈龕粟粥待之取其毛刷淨令巧工織壬癸席光而<lb/>
且滑　魏志挹婁在扶餘東地寒甚穴居九梯俗好養<lb/>
豬食其肉衣其皮以豬脂塗身厚數分以禦冬夏則祼<lb/>
袒而已　養生要集白豕白蹄青爪不可食<lb/>
<pb n="KR3k0061_WYG_087-13b"/>
别名　曲禮豕曰剛鬛註豕肥則鬛剛　曲禮豚曰腯<lb/>
肥註腯者充滿貌　魏都賦注大豬曰封豨　古今注<lb/>
豬一名長喙将軍一名參軍　承平舊纂桂林風俗日<lb/>
食蛙曰豈不勝於黒面即哉黒面即謂豬也一名魯津<lb/>
伯　朝野僉載拱州有人畜豬以致富因號豬為烏金<lb/>
　抱朴子山中亥日稱人君者豬也　袁淑俳諧集使<lb/>
使者豪豨命大蘭王　清異録偽唐陳喬食蒸肫曰此<lb/>
糟糠氏面目殊乖而風味不淺也　夏鼎志掘地而得<lb/>
<pb n="KR3k0061_WYG_087-14a"/>
豚名曰邪<lb/>
詳𩔖　爾雅疏豬今亦曰彘江東呼豨皆通名也説文<lb/>
云豬豕而三毛叢居者字林云豕後蹄廢謂之彘小爾<lb/>
雅云彘豬也其子曰豚大者謂之豝䝐一名豶郭云俗<lb/>
呼小豶豬為䝐子謂豶犍豬也幺幼者豕之最後生者<lb/>
名也郭云最後生者俗呼為幺豚　爾雅彘五尺為<graphic n="KR1610" url="https://raw.githubusercontent.com/kanripo/KR-Gaiji/master/images/KR1610.png" mimeType="image/png"/>
註尸子曰大豕為<graphic n="KR1610" url="https://raw.githubusercontent.com/kanripo/KR-Gaiji/master/images/KR1610.png" mimeType="image/png"/>五尺　説文豰小豚也豯豚生三<lb/>
月也豵豚生六月也或曰一歲曰豵豝牝豕豶<graphic n="KR2904" url="https://raw.githubusercontent.com/kanripo/KR-Gaiji/master/images/KR2904.png" mimeType="image/png"/>也豜<lb/>
<pb n="KR3k0061_WYG_087-14b"/>
三歲豕豭牡豕也上谷名豬曰豛豷豕息也豢以榖圈<lb/>
養豕也　方言豬北燕朝鮮之間謂之豭闗東西或謂<lb/>
之彘或謂之豕南楚謂之豨其子或謂之豚或謂之豯<lb/>
吳揚之間謂之豬子　何承天纂文梁州以豕為䝕河<lb/>
南謂之彘吳楚謂豨漁陽以大豬為<graphic n="KR1610" url="https://raw.githubusercontent.com/kanripo/KR-Gaiji/master/images/KR1610.png" mimeType="image/png"/>齊徐以小豬為<lb/>
䝒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>白豕黒頭也豱豕奏毛也　左𫝊註婁豬求子豬<lb/>
也思通淫則狂走得牡則定　本草綱目豕𩔖非一生<lb/>
青兗徐淮者耳大生燕冀者皮厚生梁雍者足短生遼<lb/>
<pb n="KR3k0061_WYG_087-15a"/>
東者頭白生豫州者喙短生江南者耳小生嶺南者白<lb/>
而肥　朱浮與彭寵書徃時遼東有豕生子白頭異而<lb/>
獻之行至河東見羣豕皆白慙而還　淮南子野彘有<lb/>
芃莦槎櫛堀虛連比以𧰼宮室陰以防雨景以蔽日亦<lb/>
其智也　事物原始在山曰野豬形𩔖家豬但腹小而<lb/>
脚長色褐而肉赤三歲膽中有黄　蟫史野豬一名獜<lb/>
生山中似豕而大毛黄而踈皮堅而厚好踐食荳稼為<lb/>
民患大者重二百斤能以頭觸人倒地以牙挑腸而食<lb/>
<pb n="KR3k0061_WYG_087-15b"/>
之於叢鬱處含枯柴作窠藉以草茅　正字通野豕狀<lb/>
如豬通志名山豬郭璞云吳楚呼為鸞豬俗呼為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>豬<lb/>
　朝野僉載野豬中藥箭豗薺苨而食　山海經豪豬<lb/>
狀如豚而白毛毛大如笄而黒端郭璞注夾脾有麤毫<lb/>
長數尺能以頸上毫射物也　山海經圖剛鬛之族號<lb/>
曰豪豨毛如攅錐中有激矢　長楊賦拕豪豬師古注<lb/>
豪豬名帶豲也自為牝牡者也豲音桓　事物紺珠毫<lb/>
彘厥體兼資自為牝牡而生子夾髀粗毫本白端黒長<lb/>
<pb n="KR3k0061_WYG_087-16a"/>
七八寸怒則激去射物恃此為能人以出𩔖竒之故曰<lb/>
豪彘　倦遊雜録泡魚大者如斗身有刺化為豪豬<lb/>
五雜組豪豬似野豕而大能與虎鬭其毛如矢人取以<lb/>
為簮云令髪不垢　本草豪豬名蒿豬　虞衡志嶺南<lb/>
一種懶婦豬似山豬而小嘗噉田禾惟以機軸紡織之<lb/>
具置田所則不復近　南越志昔有懶婦睡機上姑怒<lb/>
之遂走投水化為此獸一枚可得脂三四斛燃之照紡<lb/>
績則暗照歌舞則明習懶之性不革也今安平七源等<lb/>
<pb n="KR3k0061_WYG_087-16b"/>
州峒俱有之　唐書北狄傳渤海俗所貴者曰鄚頡之<lb/>
豕　説文□<hi>音異</hi>修毫獸集韻作□河内豕　山海經猫<lb/>
豬大者肉重千斤　丹鉛録毛犀即彖也狀如犀角小<lb/>
善知吉凶古人謂之貓豬廣人謂之豬神　湧幢小品<lb/>
彖豕𩔖也張腹而臧畢露者也<lb/>
豕異　水經蜻蛉縣有石豬圻長谷中有石豬子母數<lb/>
千頭長老傳言夷昔牧此一朝化為石迄今夷人不敢<lb/>
徃牧　捜神記永嘉中壽春城内有豕生人兩頭而不<lb/>
<pb n="KR3k0061_WYG_087-17a"/>
活　紀聞唐開元十八年京中菩提寺有長生豬體柔<lb/>
肥碩在寺十餘年其歲豬死僧焚之火既燼灰中得舍<lb/>
利百餘粒　五行志元和八年長安西市有豕生子三<lb/>
耳八足　唐書咸通七年徐州蕭縣民家豕出圂舞<lb/>
捜神記晉有一士人姓王在吳郡還至曲阿日暮引船<lb/>
上當大埭見埭上有一女子年十七八便呼之留宿至<lb/>
曉解金鈴繫其臂使人隨至家都無女人因逼豬䦨中<lb/>
見母豬臂有金鈴　幽怪録郭元振自晉之汾夜行入<lb/>
<pb n="KR3k0061_WYG_087-17b"/>
一宅遇烏将軍取佩刀斫其腕而斷之将軍失聲而走<lb/>
天明視其手乃豬蹄也尋血而行入大冡中見大豬無<lb/>
前蹄走出而斃<lb/>
　　　猫<lb/>
總論　禮郊特牲迎貓為其食田䑕也　玉屑中國無<lb/>
貓種出於西方天竺國不受中國之氣貓死不埋在土<lb/>
挂於𣗳上　埤雅貓旦暮目睛皆圓及午即從歛如線<lb/>
其鼻端常冷唯夏至一日暖葢貓陰𩔖也故其應陰氣<lb/>
<pb n="KR3k0061_WYG_087-18a"/>
如此世云薄荷醉猫死猫引竹　事物原始貓眼旦暮<lb/>
睛圓子午一線卯酉正圓辰戍丑未棗核尖寅申巳亥<lb/>
銀杏様　山堂肆考貓口中三坎捉一季五坎捉二季<lb/>
七坎捉三季九坎捉四季言口内有九坎者能四季捉<lb/>
䑕也　埤雅貓亦如虎畫地卜食今俗謂之卜䑕　留<lb/>
青日札貓食黄魚而癩　日抄猫見寅人而食子　爾<lb/>
雅翼貓耳經捕䑕之後則有缺如鋸猶虎食人而鋸耳<lb/>
也　酉陽雜俎貓毛不容蚤蝨黒者暗中逆循其毛即<lb/>
<pb n="KR3k0061_WYG_087-18b"/>
如火星俗云貓洗面過耳則客至　鳥獸續考北人嘗<lb/>
云貓不過楊子江言貓過金山則不復捕䑕厭者至金<lb/>
山剪一紙貓投水中則不忌　南部通書連山張大夫<lb/>
摶好養貓衆色備有皆自製佳名每視事退至中門數<lb/>
十頭曵尾延頸盤接入以緑紗為幃聚其内以為戲或<lb/>
謂摶是貓精　北史獨孤陀性好左道其外祖母高氏<lb/>
先事貓鬼已殺其舅郭沙羅因轉入其家每以子日夜<lb/>
犯之言子者䑕也其貓鬼每殺人者所死家財物潛移<lb/>
<pb n="KR3k0061_WYG_087-19a"/>
於畜貓鬼家<lb/>
名𩔖　酉陽雜俎楚州謝陽出貓有褐花者靈武有紅<lb/>
叱撥及青驄色者貓一名蒙貴一名烏圓　爾雅注蒙<lb/>
頌即蒙貴捕䑕勝貓　廣東通志獴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>有黒白黄狸狀<lb/>
𩔖猫而大亦高足而結尾捕䑕㨗於貓也諸國皆産惟<lb/>
暹羅者良舶估挾至常貓見而避之豪家每十金易一<lb/>
云　西使記香貓似土豹糞溺皆香如麝　庶物異名<lb/>
疏銜蟬貓名見拾遺記山谷詩買魚穿柳聘銜蟬　清<lb/>
<pb n="KR3k0061_WYG_087-19b"/>
異録武宗十玩圖謂貓曰䑕将　唐餘録建州刺史家<lb/>
月夜有七八白衣相語曰白老将至奈何白衣者䑕白<lb/>
老者貓也　山川紀異河南永寜天壇山中岩有仙貓<lb/>
洞世傳燕眞人丹成雞犬俱昇仙猫獨不去人嘗見之<lb/>
就洞呼仙哥則聞有應者　採蘭雜志貓一名女奴<lb/>
記事珠張摶好貓其一曰東守二曰白鳯三曰紫英四<lb/>
曰怯憤五曰錦帶六曰雲圖七曰萬貫皆價値數金<lb/>
清異録余在輦轂至大街見掲小榜曰虞大博宅失去<lb/>
<pb n="KR3k0061_WYG_087-20a"/>
貓兒色白小名白雪姑<lb/>
貓異　酉陽雜俎平陵城古譚國也城中有一猫常帶<lb/>
金鏁有錢飛若蛺蝶土人徃徃見之　稽神録王建稱<lb/>
尊於蜀其嬖臣唐道襲為樞密使夏日在家㑹大雨其<lb/>
所畜猫戲水於簷溜下道襲視之稍稍而長俄而前足<lb/>
及簷忽爾雷霆大至化為龍而去　東陽夜怪録成自<lb/>
虛雪夜於東陽驛寺中遇苖介立吟詩曰為慙食肉主<lb/>
恩深日晏蟠蜿卧錦衾次日視之乃一大駁猫兒也<lb/>
<pb n="KR3k0061_WYG_087-20b"/>
七修𩔖藳杭州城東眞如寺𢎞治間有僧曰景福畜一<lb/>
貓日久馴熟每出誦經則以鎖匙付之於猫及回時撃<lb/>
門呼其猫猫乃銜匙出洞交主也或他人撃門無聲或<lb/>
聲非其僧永不應之　後山談叢廬州有坐化猫　五<lb/>
雜組天順間西域有貢猫者盛以金籠頓舘驛中嘗結<lb/>
壇於城中高處置貓其中翌日視之䑕以萬計皆伏死<lb/>
壇下曰此猫一作威則十里内䑕盡死葢猫王也<lb/>
　　　猿<hi>附狨  獨</hi>　<hi>果然</hi>
<pb n="KR3k0061_WYG_087-21a"/>
説文猿<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>屬或黄或黒　春秋繁露猿似猴大黒色長<lb/>
前臂　淮南子五九四十五五主音音主猿猿故五月<lb/>
而生　周索氏孝子傳猿通胛輕巢善縁能於空輪轉<lb/>
　格物總論猿不踐土石超遙於萬木之間惟通臂輕<lb/>
身故善縁能引氣故得壽天氣澄霽則長嘯霧雨昏暗<lb/>
則無聲人每當其吟雌之時而捕𫉬之則亦不復生矣<lb/>
　珍珠船猿雄能嘯雌不能也猿性不耐著地著地輙<lb/>
瀉以死　埤雅猿性靜夜嘯常風月肅然　宜都山川<lb/>
<pb n="KR3k0061_WYG_087-21b"/>
記峽中猿鳴至清山谷𫝊其響泠泠不絶行者歌之曰<lb/>
巴東三峽猿鳴悲猿鳴三聲淚沾衣　郭仲産荆州記<lb/>
巴東三峽猿長鳴至三聲聞者莫不垂淚　謝靈運遊<lb/>
名山記觀挂猿下飲百臂相連　天寳遺事商山隠士<lb/>
高太素所居曰清心亭每一時至則有猿啼於庭下謂<lb/>
之報時猿　抱朴子猿壽五百歲則變為玃千歲則變<lb/>
為老人　元康地記猿與獼猴不共山宿臨旦相呼<lb/>
埤雅舊説猿鳴而獺候之故束晢𤼵蒙記曰獺以猿為<lb/>
<pb n="KR3k0061_WYG_087-22a"/>
婦也　白六帖蜀鄧艾見𤣥猿抱子在𣗳上引弩射之<lb/>
中猿母其子為㧞箭捲𣗳葉塞瘡　梁四公記東南絶<lb/>
徼之外有女國以猿為夫生男𩔖父而入山谷晝伏夜<lb/>
遊生女則巢居穴處　杜陽編同昌公主疾甚毉者云<lb/>
紅密白猿脂食之可愈内庫得白猿脂數甕本南海所<lb/>
獻　天中記猿食果故其膽黒甜　酉陽雜俎猿臂可<lb/>
為笛吹之其聲圓如竹　古今注猿一名叅軍　吳越<lb/>
春秋越有處女出於南林之中道逢老人自稱袁公女<lb/>
<pb n="KR3k0061_WYG_087-22b"/>
舉杖擊之飛上𣗳變為白猿　異聞録王績遊嵩少選<lb/>
一散岩石堂績棲止焉月夜見一胡鬚睂白而痩稱山<lb/>
公與績談論徃徃有異績疑其怪取鏡光出而胡者走<lb/>
失化為猿而殞　因話録李約多蓄古噐養一猿名山<lb/>
公嘗以之隨逐月夜泛江登金山撃鐵鼓琴猿必嘯和<lb/>
傾壺連旦不俟外賓約汧公子也　王氏見聞王仁裕<lb/>
嘗從事於漢中家於公署巴山有採捕者獻猿兒焉憐<lb/>
其小而慧黠使人養之名曰野賓呼之則應經年充博<lb/>
<pb n="KR3k0061_WYG_087-23a"/>
壯盛頗為患乃於頸上繫紅綃一縷題詩送之於孤雲<lb/>
兩角山　清異録華山道士李道殷山棲谷飲有竒術<lb/>
能攝伏鬼神畜一黒猿呼為臂童道殷於菴側古松上<lb/>
以茅草枝營一巢為臂童寢息之所名峻青宅　抱朴<lb/>
子山中申日稱九卿者猿也　廣異記巴西有巨猿自<lb/>
稱巴西侯　𣗳萱錄王縉嘗讀書嵩山有四叟擕榼來<lb/>
相訪自稱木巢南林大節孫文蔚石媚虬高談劇飲既<lb/>
醉俱化為猿升木而去　桂海記猿有金絲者黄色玉<lb/>
<pb n="KR3k0061_WYG_087-23b"/>
面者黒色及身面皆黒者或云黄者牡黒者牝牝能嘯<lb/>
牡不能也　山海經堂庭之山𤼵爽之山其上多白猨<lb/>
　北戸錄叚公路咸通十年徃高凉程次青山鎭其山<lb/>
多猿有黄緋者絶大毛彩殷鮮眞謂竒獸多羣行𤣥者<lb/>
善啼啼數聲則衆猿呌嘯騰擲如相呼焉其音凄入肝<lb/>
脾韻含宮徴因召獵者捕而養之名曰巴兒極馴不貪<lb/>
食於𣗳杪間呼之則至後自潘州回路歴仙虛聞舊山<lb/>
猿啼不食而卒乃積薪藏坎<lb/>
<pb n="KR3k0061_WYG_087-24a"/>
狨　癸辛雜志武平素産金線狨大者難馴小者其母<lb/>
抱持不少置法當先以藥矢斃其母母既中矢度不能<lb/>
自免則以乳汁遍灑林葉間以飲其子然後墮地死邑<lb/>
人取其母皮痛鞭之其子亟悲鳴而下束手就𫉬葢每<lb/>
夕必寢其皮而後安不則不可育　楊文公談苑狨葢<lb/>
猿狖之屬輕㨗善縁木大小𩔖猿長尾尾作金色俗為<lb/>
金線狨是也生川陜深山中人以藥箭射殺取其皮為<lb/>
卧褥鞍𬒳坐氈之用狨甚愛其尾既中毒即齧斷其尾<lb/>
<pb n="KR3k0061_WYG_087-24b"/>
以擲之惡其為身患也或云狨毛以藉衣不皺　陳貞<lb/>
父寳雞錄嘗見鬻皮於市似猿猱而長尾尾色紅問之<lb/>
曰狨也去來林間如飛猿猱之族千百為羣出采山核<lb/>
狨至莫不俯首帖服不敢張目視狨歴視其肥腯者取<lb/>
小石或落葉識其首噉且飽狨卧或它去猿猱散走其<lb/>
首有識者惴惴待牙吻無動其黠者乗間竊取首所識<lb/>
移之隣已得脱去而隣代之矣　玉堂閒話狨者猿猱<lb/>
之屬其雄毫長一尺尺五者常自愛䕶之如人披錦繡<lb/>
<pb n="KR3k0061_WYG_087-25a"/>
之服也極嘉者毛如金色今之大官為暖座者是也生<lb/>
於深山中羣隊動成千萬雄而小者謂之狨奴獵師採<lb/>
取者多以桑弧檑矢射之其雄而有毫者聞人犬之聲<lb/>
則捨羣而竄抛一𣗳枝接一𣗳枝去之如飛或於繁柯<lb/>
穠葉之内藏隠其身自知茸好獵者必取之其雌與奴<lb/>
則緩緩旋食而傅其𣗳殊不揮霍知人不取之則有擕<lb/>
一子至一子者甚多其雄有中箭者則㧞其矢齅之覺<lb/>
有藥氣則折而擲之嚬眉愁沮攀枝蹲於𣗳巓於時藥<lb/>
<pb n="KR3k0061_WYG_087-25b"/>
作抽掣手足俱散臨墮而却攬其枝如是者數十度前<lb/>
後嘔噦呻吟之聲與人無别每口中涎出則悶絶手散<lb/>
墮在半𣗳接得一細枝稍懸身移時力所不濟乃墮於<lb/>
地則人犬齊到斷其命焉獵人求嘉者不𫉬則便射其<lb/>
雌雌若中箭則其子擿去復來抱其母身去離不𫉬乃<lb/>
母子俱斃<lb/>
果然　吳錄地理志九眞胥浦縣有獸名果然猨狖𩔖<lb/>
也色青赤有文居𣗳上此郡及日南皆有之　南方草<lb/>
<pb n="KR3k0061_WYG_087-26a"/>
物狀果然獸生在山林上民人以弓毒射之剝取皮皮<lb/>
文青赤白色縫相連作席　南州異物志交州以南有<lb/>
果然獸其鳴自呼身如猨犬面通身白毛其體不過三<lb/>
尺而尾長四尺餘反尾度身過其頭視其鼻仍見兩孔<lb/>
仰向天其毛長柔細滑澤色以白為質黒為文視如蒼<lb/>
頭鴨脅邊斑文集十餘皮可得一褥繁文麗好細厚温<lb/>
煖　埤雅<graphic n="KR1738" url="https://raw.githubusercontent.com/kanripo/KR-Gaiji/master/images/KR1738.png" mimeType="image/png"/>獸似猨青身黒頰有髯髯黒其手亦黒性<lb/>
好理髯又愛其𩔖生相序死相赴殺一可以致百舊説<lb/>
<pb n="KR3k0061_WYG_087-26b"/>
<graphic n="KR1738" url="https://raw.githubusercontent.com/kanripo/KR-Gaiji/master/images/KR1738.png" mimeType="image/png"/>皮五色中為茵毯　段氏遊蜀記戎人進果然褥皁<lb/>
褐碧三色相間　夷堅續志果然似猿而差大行則大<lb/>
者前小者後有為射中者則生者㧞死者箭自刺而死<lb/>
可謂仁義之獸矣　李肇國史𥙷揚州人取一果然而<lb/>
數十果然可得葢果然不忍傷其𩔖聚族而啼雖殺之<lb/>
不去也此獸獸狀而人心薄俗有不如者果然大𩔖猩<lb/>
猩　天中記果然九眞土人號曰歌然<lb/>
獨　感應𩔖從譜獨一呌而猿散葢獨猿𩔖也似猿而<lb/>
<pb n="KR3k0061_WYG_087-27a"/>
大食猿俗謂之獨猿其一鳴猿皆騰木㧞林振動悼慄<lb/>
而避匿之矣<lb/>
　　　猴<hi>附玃  蜼</hi>　<hi>豦</hi>
總論　埤雅猴候也此獸無脾以行消食葢猿之徳靜<lb/>
以緩猴之徳躁以囂　野人閒語蜀中有楊千度者善<lb/>
弄胡孫人問其術曰胡孫乃獸實不㑹人語先餌以靈<lb/>
砂變其獸心然後可教耳　珍珠船御馬監山猴十隻<lb/>
日食白米一斗紅棗二觔八兩　北夢𤨏言獼猴見僧<lb/>
<pb n="KR3k0061_WYG_087-27b"/>
即必圍繞狀如供養戎瀘夷獠亦㗖此物但於野外石<lb/>
上跏趺而坐以物蒙首有如坐禪則必相悦而來馴擾<lb/>
之逡巡衆云唯留一個伴假僧偶坐僧以斧擊将歸充<lb/>
食人以其害稼乃致酒糟盆盛措於野逕仍削木棒可<lb/>
長一二尺者三五十條於側邊其猴㗖糟醉後拈棒相<lb/>
擊脚手損折由此併𫉬　龎元英談藪漁溪云曩在筠<lb/>
州新昌縣嘗出遊歴将至五峰馬上遥見山中草木蠕<lb/>
蠕動疑為地震馭者云滿山皆猴也數以千萬計行人<lb/>
<pb n="KR3k0061_WYG_087-28a"/>
獨過常遭戲虐每羣呼跳浪而至扳縁頭目胷項手足<lb/>
袞成毛毬雖有兵刃亦無所施徃徃致死　韻府續編<lb/>
瓜哇國山中多猴不畏人呼以霄霄之聲投以果則其<lb/>
二大猴先至土人謂之猴王猴夫人俟其食畢羣猴始<lb/>
食其餘　鳥獸續考瓜哇國其港口有一洲林木深茂<lb/>
有長尾猢猻萬數聚止於上有一黒色老雄猴為主脚<lb/>
一老番婦人隨側其國中婦人無子嗣者備菓酒飯餅<lb/>
之𩔖徃禱於老猴喜則先食物餘令諸猴食爭奪食盡<lb/>
<pb n="KR3k0061_WYG_087-28b"/>
其物即有雌雄二猴來前交感為驗此婦回家即便有<lb/>
孕否則無孕也　珍珠船道州有舜祠凡遇正月初吉<lb/>
山狙羣聚到祠旁以千百數跳浪奮擲狂奔疾走如是<lb/>
者五日而去次猿亦如之三日乃去土人謂之狙猿朝<lb/>
廟　抱朴子獼猴八百歲變為猿又五百歲變為玃又<lb/>
一千歲變為蟾蜍　後山談叢峽中有坐化胡孫　抱<lb/>
朴子滕永叔常有大獼猴鎻著牀間犬忽齧殺之永叔<lb/>
便合鎻埋之後百許日有見鬼者徃見獼猴走上永叔<lb/>
<pb n="KR3k0061_WYG_087-29a"/>
承塵上不悟是鬼也驚指之曰獼猴何以𬒳傷血流斷<lb/>
足乎永叔曰始乃知猴死復有鬼也　異物志南方人<lb/>
以獼猴頭為鮓　珍珠船漁人以猢猻毛置網四角則<lb/>
多得魚云魚見之如人見錦繡也<lb/>
名號　廣雅猴一名狙一名王孫一名胡孫　楊愼外<lb/>
集狙一名葛牂　格物總論猴猱也獼也楚人謂之沐<lb/>
猴狀𩔖人毛色黄有尾　清異錄武宗為王時畜禽獸<lb/>
為十玩猴曰惺惺奴　幕府燕閒錄唐昭宗播遷隨駕<lb/>
<pb n="KR3k0061_WYG_087-29b"/>
有弄猴能隨班起居昭宗賜以緋𫀆號供奉又謂之猴<lb/>
部頭羅隠詩何如學取孫供奉一笑君王便著緋是也<lb/>
朱梁簒位取猴令殿下起居猴望見全忠徑趨而前跳<lb/>
躍奮擊　清異錄郭休隠居太山畜一胡孫謹恪不踰<lb/>
規矩呼為尾君子　古今詩話京師優人以雜物數十<lb/>
種布地使人暗記物色然後遣沐猴認之每沐猴得之<lb/>
優人即曰道著也馬留馬留葢優人呼沭猴之名　劉<lb/>
玉已<graphic n="KR1211" url="https://raw.githubusercontent.com/kanripo/KR-Gaiji/master/images/KR1211.png" mimeType="image/png"/>編丞相胡惟庸畜胡孫十數衣冠如人有客至<lb/>
<pb n="KR3k0061_WYG_087-30a"/>
則令供茶行酒能拜跪揖譲吹竹笛聲尤佳又能執朱<lb/>
戚舞蹈人稱之為孫慧即　抱朴子山中申日稱人君<lb/>
者猴也<lb/>
詳𩔖　詩義疏猱獼猴也老者為獑猢獑猢駿㨗也其<lb/>
鳴噭噭而悲　寰宇記戎州夷地出獑猢似猿而四足<lb/>
短一騰一百五十歩迅如鳥飛　名義考為母猴其為<lb/>
禽好爪有作造之意故凡作造曰為　崇安志武夷山<lb/>
多獼猴其小者僅如拳　山堂肆考萬州城南有道士<lb/>
<pb n="KR3k0061_WYG_087-30b"/>
畜一胡孫小於蝦蟆以線繫几案間道士飯已即登几<lb/>
食其餘　天監起居注林邑王范績乞内附為臣獻白<lb/>
猴一頭　事物紺珠紅猴出百花國　霏雪錄地猴形<lb/>
極小人馴養之縱入黄䑕穴銜其喙曵而出之　物𩔖<lb/>
相感志海猴生海中候潮出没形如豬鼻吼聲腦上有<lb/>
孔噴水直上數丈人先得其子繫在水中其母自來就<lb/>
之因而取之其子常隨母也　庶物異名疏前兒猴屬<lb/>
周書王㑹穢人前兒前兒若獼猴立行聲似小兒穢韓<lb/>
<pb n="KR3k0061_WYG_087-31a"/>
穢也東夷别種　山堂肆考騰豻一名騰豺沐猴𩔖也<lb/>
頭方正貌𩔖人髪長尺餘常覆面欲有所視輙揺頭以<lb/>
兩手披之<lb/>
貜　爾雅註貑玃也似獼猴而大色蒼黒能攫持人好<lb/>
顧盼　本草貜純牡無牝攝人婦為偶生子故名玃父<lb/>
　捜神記蜀中西南高山之上有物與猴相𩔖長七尺<lb/>
能作人行善走逐人名曰猳國一名馬化或曰玃伺道<lb/>
行婦女年少者輙盗取将去人不得知若有行人經過<lb/>
<pb n="KR3k0061_WYG_087-31b"/>
其旁皆以長繩相引猶故不免此物能别男女氣臭故<lb/>
取女男不知也若取得人女則為家室其無子者終身<lb/>
不得還十年之後形皆𩔖之意亦惑不復思歸其有子<lb/>
者輙抱送還其家産子皆如人形有不養者其母輙死<lb/>
故懼怕之無不敢養及長與人不異皆以楊為姓故今<lb/>
蜀中西南多姓楊率皆是猳國馬化之子孫也<lb/>
豦　神異經西方獸名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>大如驢狀似猴善縁木純牝<lb/>
無牡羣居要路執男子合之而孕十月生<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>　爾雅註<lb/>
<pb n="KR3k0061_WYG_087-32a"/>
建平山中有豦大如狗似獼猴黄黒色多髯鬛好奮迅<lb/>
其頭能舉石擿人貜𩔖也<lb/>
蜼　爾雅蜼卭鼻而長尾註蜼似獼猴而大黄黒色尾<lb/>
長數尺似獺尾末有岐鼻露向上雨即自懸於𣗳以尾<lb/>
塞鼻或以兩指江東人亦取養之為物㨗健　葆光錄<lb/>
傅𢎞業宰天台縣有人獵得一獸形如豕仰鼻長尾有<lb/>
岐人謂之怪傅識之曰蜼非怪也<lb/>
　<lb/>
<pb n="KR3k0061_WYG_087-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷八十七<lb/>
</p>
<p>
</p>
  </div>
</body>
</text>
</TEI>
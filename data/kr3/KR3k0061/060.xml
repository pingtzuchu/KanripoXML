<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷六十</head>
    <p>
<pb n="KR3k0061_WYG_060-1a"/>
欽定四庫全書<lb/>
　格致鏡原卷六十　　　　大學士陳元龍撰<lb/>
　　玩戲器物𩔖<hi>二</hi>
　　　牙牌<lb/>
諸事音考宋宣和二年有臣上疏設牙牌三十二扇共<lb/>
記二百二十七㸃以按星辰布列之位譬天牌二扇二<lb/>
十四㸃象天之二十四氣地牌二扇四㸃象地東西南<lb/>
北人牌二扇十六㸃象人之仁義禮智𤼵而為惻𨼆羞<lb/>
<pb n="KR3k0061_WYG_060-1b"/>
惡辭讓是非和牌二扇八㸃象太和元氣流行於八節<lb/>
之間其他牌名𩔖皆合倫理庶物器用表上貯於御庫<lb/>
疑繁未行至宋髙宗時始詔如式頒行天下<lb/>
　　　葉子<lb/>
咸定録唐李郃為賀州刺史與妓人葉茂連江行因撰<lb/>
骰子𨕖謂之葉子咸通以來天下尚之不知正應本朝<lb/>
年祚正體書葉子乃二十世木子自武徳至天祐恰二<lb/>
十世　歸田録葉子格者自唐中世以後有之説者云<lb/>
<pb n="KR3k0061_WYG_060-2a"/>
因人有姓葉號葉子青者撰此格因以為名此説非也<lb/>
唐人藏書皆作卷軸其後有葉子其制似今䇿子凡文<lb/>
字有備檢用者卷軸難數卷舒故以葉子寫之如吳彩<lb/>
鸞唐韻李郃彩𨕖之𩔖是也骰子格本備檢用故亦以<lb/>
葉子寫之因以為名爾唐世士人宴聚盛行葉子格五<lb/>
代國初猶然後漸廢不傳今其格世或有之而無人知<lb/>
者惟昔楊大年好之仲待制簡大年門下客也故亦能<lb/>
之大年又取葉子彩名紅鶴皁鶴者別演為鶴格　升<lb/>
<pb n="KR3k0061_WYG_060-2b"/>
菴外集葉子如今之紙牌酒令鄭氏書目有南唐李後<lb/>
主妃周氏徧金葉子格　農田餘話今之葉子戲消夜<lb/>
圖相𫝊始於宋太祖令後宫人習之以消夜　潘之恒<lb/>
葉子譜錢製圓而孔方取象於大反數於空故尊空没<lb/>
文空者所以貯也當其無有貯之用屬波斯獻焉次稱<lb/>
齾客齾者獸食之餘井上有李是也里人目為枝花枝<lb/>
花者花未成果故自一至九咸呼為果本枝花而得名<lb/>
而文錢為最初之義其數十一葉而極於九索以貫錢<lb/>
<pb n="KR3k0061_WYG_060-3a"/>
百文為索極於一而尊於九九者數之盈十索則名貫<lb/>
矣故去十為萬始焉葉凡九萬者索之累十而得名者<lb/>
也極一而尊九不居其十以十者有所總也葉數亦如<lb/>
索十舉成數一不必紀而二首焉以偶對百百而千千<lb/>
而萬示極而不孤處尊而不汰數之成也葉得十一野<lb/>
史賛曰履其成無㤀其空空以基之成以息之是四十<lb/>
張之所由作也<lb/>
　　　藏鈎<lb/>
<pb n="KR3k0061_WYG_060-3b"/>
辛氏三秦記漢昭帝母鈎弋夫人手拳而有國色先帝<lb/>
寵之世人蔵鈎之戲法此也　風土記義陽臘日飲祭<lb/>
之後叟嫗兒童為藏鈎之戲分為二曹以效勝負若人<lb/>
偶即敵對人竒即人為遊附或屬上曹或屬下曹名為<lb/>
飛烏以齊二曹人數一鈎藏在數手中曹人當射知所<lb/>
在一藏為一籌三籌為一都　荆楚嵗時記嵗前為蔵<lb/>
彄之戲注周處成公綏並作彄字藝經庾闡則作鈎字<lb/>
其事同也　酉陽雜俎舊言藏鈎起於鈎弋衆人分曹<lb/>
<pb n="KR3k0061_WYG_060-4a"/>
手蔵物探取之又令蔵鈎剰一人則来往於兩朋謂之<lb/>
誐鴟　東臯雜録孔常甫言唐人詩有云城頭椎鼓傳<lb/>
花板席上搏拳握松子乃知酒席蔵<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>為戲其来已久<lb/>
　　　意錢<lb/>
後漢梁冀傳能為意錢之戲　何承天纂文意錢者一<lb/>
曰詭億一曰射意一曰射數一曰持掩即攤錢也　李<lb/>
濟翁資暇録錢戲有每以四文為一列者即史傳所云<lb/>
意錢是也俗謂之攤錢亦曰攤鋪其錢不使疊映欺惑<lb/>
<pb n="KR3k0061_WYG_060-4b"/>
也疾道之故譌其音攤為𧖟齕反音鋪為蒲厥義此耳<lb/>
今人書此錢戲率作摴蒱字何貶摴蒱之甚耶按摴蒱<lb/>
起自老子今亦為呼盧者不宜雜其號於錢説攤鋪之<lb/>
義皎然可見<lb/>
　　　投壺<lb/>
物原殷臣薛侯製投壺　禮記投壺之禮主人奉矢司<lb/>
射奉中使人執壺主人請曰某有枉矢哨壺請以樂賓<lb/>
註投壺者主人與賓燕飲講論才藝之禮也中者盛算<lb/>
<pb n="KR3k0061_WYG_060-5a"/>
之器士鹿中大夫兕中刻如兕鹿而伏背上立圜圈以<lb/>
盛算也　禮記投壺為勝者立馬一馬従二馬三馬既<lb/>
立請慶多馬注立馬者取算以為馬表其勝之數也謂<lb/>
算為馬者馬為威武之用投壺習射皆以習武也　禮<lb/>
記疏投壺有三處日中則于室日晩則于堂大晩則于<lb/>
庭中各隨光明故也矢有長短隨地廣狹室中狹矢長<lb/>
五扶<hi>四指曰扶五扶者二尺也</hi>堂上稍廣矢長七扶<hi>二尺八寸</hi>中庭廣矢<lb/>
長九扶<hi>三尺六寸</hi>矢有長短而司射度壺則皆使去賓主之<lb/>
<pb n="KR3k0061_WYG_060-5b"/>
席各二矢半也　禮記算長尺二寸壺頸脩七寸腹脩<lb/>
五寸口徑二寸半容斗五升壺中實小豆焉為其矢之<lb/>
躍而出也壺去席二矢半矢以柘若棘毋去其皮　魏<lb/>
邯鄲淳投壺賦植茲華壺鳬氏所鑄厥髙二尺盤腹脩<lb/>
頸飾以金銀文以雕鏤象物必具距筵七尺傑焉植駐<lb/>
矢維二四或柘或棘豐本纎末調勁且直執笇奉中司<lb/>
射是職　傅𤣥賦序投壺者所以矯懈惰而正心　司<lb/>
馬温公投壺格序夫投壺細事遊戲之𩔖而聖人取之<lb/>
<pb n="KR3k0061_WYG_060-6a"/>
以為禮何哉夫審度扵此取中於彼仁道存焉疑畏則<lb/>
疎惰慢則失義方象焉左右前却過分則差中庸著焉<lb/>
得一失二成功盡棄誠謹明焉　仙傳拾遺東王公與<lb/>
玉女投壺每投十枝百二十梟設有入不出者天帝為<lb/>
之㗨嘘<hi>梟一作嬌㗨嘘天笑開翕也</hi>　西京雜記武帝時郭舍人善<lb/>
投壺以竹為矢不用棘也古之投壺取中而不求還故<lb/>
實小豆惡其矢躍而出也郭舍人則激矢令還一矢百<lb/>
餘反謂之為驍言如博之掔梟於掌中為驍傑也　顔<lb/>
<pb n="KR3k0061_WYG_060-6b"/>
氏家訓投壺之禮近世愈精古者實以小豆為其矢之<lb/>
躍也今則唯欲其驍益多益喜乃有倚竿帶劍狼壺豹<lb/>
尾龍首之名其尤妙者有蓮花驍汝南周璝㑹稽賀徽<lb/>
並能一箭四十餘驍賀又嘗為小障置壺其外隔障投<lb/>
之無所失也　聞見録邵康節赴河南尹李君錫㑹投<lb/>
壺君錫末箭中耳君錫曰偶爾中耳康節應聲曰幾乎<lb/>
敗壺坐客以為的對<lb/>
　　　彈<lb/>
<pb n="KR3k0061_WYG_060-7a"/>
吳越春秋陳音謂越王曰臣聞弩生於弓弓生於彈彈<lb/>
起於古之孝子古者人民朴質饑食鳥獸渇飲霧露死<lb/>
則裹以白茅投於中野孝子不忍見父母為禽獸所食<lb/>
故作彈以守之絶鳥獸之害故歌曰斷竹續竹飛土逐<lb/>
宍<hi>同肉</hi>　後漢李尤彈銘音之造彈起意弦木以丸為矢<lb/>
合竹為樸漆飾以霑不用筋角丸彈之利以弋鳬鶩<lb/>
東方朔記朔對驃騎難曰以珠彈不如泥丸各有所用<lb/>
也　西京雜記韓嫣好彈常以金為丸一日所失者十<lb/>
<pb n="KR3k0061_WYG_060-7b"/>
餘長安為之語曰苦饑寒逐彈丸京師兒童每聞嫣出<lb/>
彈輒隨往望彈丸所落而拾之　西京雜記長安五陵<lb/>
人柘木為彈真珠為丸以彈烏鵲　合璧事𩔖俠客以<lb/>
蘇合木為彈　南齊書垣榮祖最善彈彈鳥毛盡而鳥<lb/>
不死海鵠羣翔榮祖登城樓彈之無不折翅　南部烟<lb/>
花記陳宫人喜於春林放柘彈　北史李元忠性甚工<lb/>
彈彈桐葉常出一孔擲棗栗而彈之十中七八　放懷<lb/>
集李少㣲子女頗多每退朝於庭𣗳撒槐膠彈子數百<lb/>
<pb n="KR3k0061_WYG_060-8a"/>
枚令諸小兒争取之以為戲笑終日不倦戲已復收於<lb/>
篋　酉陽雜俎貞元末閬州僧靈鑒善彈常自為彈丸<lb/>
其彈丸方用洞庭沙岸下土三斤炭末三兩瓷末一兩<lb/>
榆皮半兩泔澱二勺紫礦二兩細沙三分藤紙五張渇<lb/>
搨汁半合九味和擣三千杵齊手丸之隂乾　吳越備史<lb/>
錢鏐每夕彈金丸於牆樓之外使宿直者畢應　史記<lb/>
燕太子丹自喜得荆軻永無秦憂日與軻之東宫臨池<lb/>
而觀軻拾塼投鼃太子令人奉金丸進之　珍珠船有<lb/>
<pb n="KR3k0061_WYG_060-8b"/>
術士於腕間出彈子二丸皆五色叱令變即化雙燕飛<lb/>
騰名燕奴又令變即化二小劍交擊須臾復為丸入腕<lb/>
中　水經注瀘水旁瘴氣特惡氣中有物不見形其作<lb/>
有聲中木則折中人則害名曰鬼彈<lb/>
　　　毬<hi>附鞬子</hi>
荆楚嵗時記按劉向别録曰寒食蹴踘黄帝所造以練<lb/>
武士本兵勢也或云起於戰國案踘與毬同古人蹋蹴<lb/>
以為戲也　庶物異名疏風俗通云毛丸謂之鞠三蒼<lb/>
<pb n="KR3k0061_WYG_060-9a"/>
解詁鞠毛丸耳蹋戲　演繁露楊子曰梡革為鞠亦各<lb/>
有法革皮也梡革為鞠即後世皮毬之斜作片瓣而縫<lb/>
合之即今之氣毬也顔師古曰鞠以皮為之實之以毛<lb/>
踏蹙而戲今世皮毬中不置毛而皆砌合皮革待其縫<lb/>
砌已周則遂吹氣滿之氣既充滿鞠遂圓實所謂火中<lb/>
燖了水中揉者欲其皮寛而能受氣也詳此意制當是<lb/>
古時實之以毛後加巧而實之以氣也　劉攽詩話鞠<lb/>
之制晩唐已不同矣歸氏子弟嘲皮日休云八片尖皮<lb/>
<pb n="KR3k0061_WYG_060-9b"/>
砌作毬火中燂了水中揉一包閑氣如常在惹踢招拳<lb/>
卒未休今柳三復能之述曰背裝花屈膝白打大廉斯<lb/>
進前行兩步蹺後立多時柳欲見晉公無由㑹公蹴毬<lb/>
後園偶迸出柳挾取之因懷所業戴毬以見公出書再<lb/>
拜者三每拜毬起復於背膂幞頭間公乃笑而竒之遂<lb/>
延於門下　詞林海錯韋莊詩内官初賜清明火上相<lb/>
閑分白打錢王建詩寒食内人常白打庫中先散與金<lb/>
錢白打即今之蹴踘戲也　事物紺珠氣毬兩人對踢<lb/>
<pb n="KR3k0061_WYG_060-10a"/>
為白打三人角踢為官場毬㑹曰員社無終嘉父制陳<lb/>
力之事故附於兵法　百官志中尚署寒食獻毬　盧<lb/>
氏雜記寒食賜侍臣帖繡綵毬繡草宣臺　五侯鯖一<lb/>
縫毬道士徐博能縫之　太平清話踏踘始於軒后軍<lb/>
中練武之劇又有袞弄飛弄之技不知始於何人國初<lb/>
彭氏雲秀以女流清芬挾是技遊江海叩之謂有解一<lb/>
十有六詹同文贈之以袞弄行　酉陽雜俎有人熊葫<lb/>
蘆云翻葫蘆易於翻鞠　演繁露軍中打毬之戲則以<lb/>
<pb n="KR3k0061_WYG_060-10b"/>
杖拂毬使之馳走而用快馬逐之尚存鞠域之法<lb/>
鞬子　事物原始今時小兒以鉛錫為錢裝以雞羽呼<lb/>
為鞬子三四成羣走踢有裏外廉拖鎗聳膝突肚佛頂<lb/>
珠剪刀拐之名色亦蹴踘之遺事也<lb/>
　　　鞦韆<lb/>
荆楚嵗時記鞦韆本北方山戎之戲以習輕趫者後中<lb/>
國女子學之乃以綵繩懸木立架士女炫服坐立其上<lb/>
推引之名曰鞦韆楚俗亦謂之施鈎涅槃經謂之罥索<lb/>
<pb n="KR3k0061_WYG_060-11a"/>
　古今藝術圖秋千本山戎之戲自齊桓公北伐山戎<lb/>
此戲始𫝊中國　張有復古編漢武後庭繩戲本曰千<lb/>
秋祝壽詞語訛轉為秋千又為鞦韆　天寳遺事天寳<lb/>
宫中至寒食節競築鞦韆令宫嬪輩嬉笑以為樂帝常<lb/>
呼為半仙之戲<lb/>
　　　紙鳶<lb/>
稗史𩔖編紙鳶俗謂之風筝　誠齋雜記韓信約陳豨<lb/>
從中起乃作紙鳶放之以量未央宫逺近欲穿地入宫<lb/>
<pb n="KR3k0061_WYG_060-11b"/>
中　獨異志梁武太清三年侯景圍臺城遠不通問簡<lb/>
文作紙鳶飛空告急於外侯景謀臣王偉謂景曰此紙<lb/>
鳶所至即以事達外令左右善射者射之及墮皆化為<lb/>
鳥飛入雲中不知所往　事物原始紙鳶古𫝊韓信所<lb/>
作按六帖云五代漢李業與𨼆帝為紙鳶於宫門外放<lb/>
之今春時小兒紙鷂是也　埤雅昔墨子作木鳶飛三<lb/>
日不集今人乘風放紙鳶鳶輒引絲而上令小兒張口<lb/>
望視以洩内熱　史虚白釣磯立談韓熈載謂宋齊丘<lb/>
<pb n="KR3k0061_WYG_060-12a"/>
曰今旦出郊見羣兒為飛鳶之戲夫飛鳶之初逝也其<lb/>
絲𤼵於綸緩急在掌握之間或上或下唯羣兒所欲及<lb/>
空迴風迅線尾端端直時或激昻動搖羣兒相語曰此<lb/>
名索線也慎不可縱縦則斷線而去矣執線輪者心知<lb/>
其如此而力不能加既縦之後怦怦如鼓危絃其聲琮<lb/>
琮忽一得勢則大挽裂以往或盤珊太虚之上或投於<lb/>
滄洲浩𣺌之外或罥於積莽翳薈之間羣兒躡斷緒窮<lb/>
荒徑盡日力而不可得踵穿衣決而返<lb/>
<pb n="KR3k0061_WYG_060-12b"/>
　　　擊壤　抛堶<lb/>
周處風土記壤以木為之前廣後銳形似履長尺三寸<lb/>
將戲先側一壤於地遙於三四步外以手中壤擊之中<lb/>
者為勝　庶物異名疏藝經擊壤古戲也釋名野老之<lb/>
戲樂書云此制與堯時異吳盛彦擊壤賦有云因風托<lb/>
勢罪一殺兩此又後來童少為之非老人戲也　詞林<lb/>
海錯宋世寒食有抛堶之戲兒童飛瓦石之戲也梅都<lb/>
官禁烟詩窈窕踏歌相把袂輕浮賭勝各飛堶堶七禾<lb/>
<pb n="KR3k0061_WYG_060-13a"/>
切或云起於堯民之擊壤<lb/>
　　　拔河　拖鈎<lb/>
景龍文館記四年清明中宗幸梨園命侍臣為拔河之<lb/>
戲以大麻絙兩頭繫十餘小索每索數人執之以挽力<lb/>
弱為輸時七宰相二駙馬為東朋三相五將為西朋僕<lb/>
射韋巨源少師唐休璟以年老隨絙而踣久不能起帝<lb/>
以為笑樂　荆楚嵗時記立春日為拖鈎之戲以綆作<lb/>
篾纜相罥綿亘數里鳴鼔牽之按公輸自游楚為載舟<lb/>
<pb n="KR3k0061_WYG_060-13b"/>
之戲退則鈎之進則強之名曰鈎強遂以鈎為戲起此<lb/>
　秦京雜記寒食節内僕司車與諸軍使為繩橛之戲<lb/>
合車轍道兩頭打大橛張繩橛上髙二尺許須緊榜定<lb/>
駕車盤轉碾輪於繩上過不失者勝落輪繩下者輸皆<lb/>
裝飭車牛賭物動以千計　留青日札今小兒兩頭拽<lb/>
索而對挽之力強者牽弱者而仆以為勝負笑樂此唐<lb/>
清明節拔河之戲也當時君臣亦以此為樂不典甚矣<lb/>
　　　角觝<lb/>
<pb n="KR3k0061_WYG_060-14a"/>
漢武故事未央庭中設角觝之戲六國所造也　西京<lb/>
賦注角觝兩兩相當角力技藝故名角觝<lb/>
　　　傀儡<hi>附影戲</hi>
梨軒曼衍按列子云周穆王時巧人名偃師所造倡者<lb/>
能歌舞王與盛姬觀之舞罷則瞬目以招王之左右王<lb/>
怒欲殺偃師偃師懼立剖散倡者皆革木膠漆之所為<lb/>
此是傀儡之始　樂府雜錄傀儡子起於漢祖平城之<lb/>
圍其城一面即冒頓妻閼氏兵強於三面陳平訪知閼<lb/>
<pb n="KR3k0061_WYG_060-14b"/>
氏妬忌造木偶婦人運機關舞埤間閼氏望見謂是生<lb/>
人慮下城冒頓必納遂退軍後翻為戲其引歌舞者曰<lb/>
郭郎髠髮善戲笑凡戲場必在排兒之首　北齊書後<lb/>
主雅好傀儡謂之郭公　顔氏家訓或問俗名傀儡子<lb/>
為郭秃有故實乎答曰風俗通云諸郭皆諱秃當是先<lb/>
世有姓郭而病秃者滑稽調戲故後人為其像呼為郭<lb/>
秃爾　梁鍠傀儡吟刻木牽絲一老翁　都城紀勝百<lb/>
戲有弄懸絲傀儡杖頭傀儡水傀儡肉傀儡<hi>以小兒後生輩為之</hi>
<pb n="KR3k0061_WYG_060-15a"/>
凡傀儡敷演烟粉靈怪故事鐵騎公案之𩔖<lb/>
影戲　搜神記故老相承言影戲之原出於漢武帝李<lb/>
夫人之亡齊人少翁言能致其魂上念夫人無已迺使<lb/>
致之少翁夜為方帷張燈燭帝坐他帷自帷中望見之<lb/>
彷彿夫人象也故今有影戲　都城紀勝凡影戲乃京<lb/>
師人初以素紙雕鏃後用彩色裝皮為之公忠者雕以<lb/>
正貌姦邪者與之醜貌盖亦寓褒貶於市俗之戲也<lb/>
　　　假面<lb/>
<pb n="KR3k0061_WYG_060-15b"/>
物原季咸造胡面子　留青日札西京賦曰總㑹仙倡<lb/>
戲豹舞熊白虎鼓瑟蒼龍吹箎注曰皆為假頭也假作<lb/>
其形即今面鬼兒　建康實錄孫興公嘗著假面戲為<lb/>
儺至桓宣武家温覺其應對不凡推問之乃興公　隋<lb/>
唐嘉話髙齊蘭陵王長恭貌𩔖美婦人乃着假面以對<lb/>
敵今之人面是也　北史隋柳彧上奏曰京邑爰及外<lb/>
州每以正月朢夜充階塞陌鳴鼓聒天燎炬照地人帶<lb/>
獸面男為女服竭資破産競此一時請並禁斷上可其<lb/>
<pb n="KR3k0061_WYG_060-16a"/>
奏　老學菴筆記政和中大儺下桂府進面具比進到<lb/>
稱一副訝其少及見乃是八百枚為一副老少妍陋無<lb/>
一相似者乃大驚至今桂府作此者皆致富<lb/>
　　　髙竿　繩戲<lb/>
淮南子木熈者舉梧檟據勾柱授豐條舞扶疎龍從鳥<lb/>
集搏援攫肆蔑蒙踊躍觀者莫不為之損心酸足彼乃<lb/>
始徐行㣲笑披衣脩擢注木熈今之上髙竿者　山堂<lb/>
肆考唐梯唐空也鹽鐵論言漢代百戲之目有曰上唐<lb/>
<pb n="KR3k0061_WYG_060-16b"/>
梯即今之上髙竿也　明皇雜録𤣥宗御勤政樓張樂<lb/>
百伎羅列教坊女優王大娘善戴竿舞頭戴長竿施木<lb/>
山狀如瀛州方丈命小兒持綘節立其上而舞中音節<lb/>
　朝野僉載豳州人劉交戴長竿髙七十尺自擎上下<lb/>
有女十二甚端正於竿置定跨盤獨立見者不忍女無<lb/>
懼色　西域傳作巴俞都盧之戲巴俞二州名都盧體<lb/>
輕善縁髙有跟挂腹旋之名　演繁露唐人以縁橦者<lb/>
為都盧縁按國語胥臣對晉文公曰侏儒扶盧韋氏謂<lb/>
<pb n="KR3k0061_WYG_060-17a"/>
扶縁也盧矛㦸之柲縁之以為戯　淮南子鼓舞者非<lb/>
柔縦木熈者非𣺌勁淹漬漸靡使之然也注鼓舞即今<lb/>
盤鼓者言其環繞便姢擬神也　事物紺珠槃鼓或石<lb/>
臼或大缸各於手掌足底跳弄之　張衡西京賦走索<lb/>
上而相逢注索上長繩繫兩頭於梁舉其中央兩人各<lb/>
從一頭上交相度所謂儛絙者也　晉樂志後漢天子<lb/>
受朝賀舍利從西来戲於殿前以兩大繩兩柱頭相去<lb/>
數丈兩倡女對舞行於繩上相逢切肩而不傾　通典<lb/>
<pb n="KR3k0061_WYG_060-17b"/>
梁有髙絙伎盖今之戲繩者也　西京賦註衝狹者卷<lb/>
簟席以矛插其中伎兒以身投從中過燕濯者以盤水<lb/>
置前坐其後踊身張手跳前以足偶節踰水復却坐如<lb/>
燕之浴也　唐樂志睿宗時婆羅門國戲人倒行以足<lb/>
舞仰植銛刀俯身就鋒歴臉下復值於背又伏伸其手<lb/>
二人攝之周旋百轉　事物原始通典曰梁有舞輪之<lb/>
伎今之舞車輪者此戲自梁始也<lb/>
　　　髙趫<lb/>
<pb n="KR3k0061_WYG_060-18a"/>
列子宋有蘭子以技干宋元君召見以雙枝長倍其身<lb/>
屬踁並馳弄七劍走而躍之後復有以鷰戲干元君者<lb/>
　升菴外集趫音𫾣縁木行戲即列子所謂雙枝屬踁<lb/>
之戲也<lb/>
　<lb/>
　<lb/>
　<lb/>
　<lb/>
<pb n="KR3k0061_WYG_060-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷十九</head>
    <p>
<pb n="KR3k0061_WYG_019-1a"/>
欽定四庫全書<lb/>
　格致鏡原卷十九　　　　大學士陳元龍撰<lb/>
　　宫室𩔖<hi>一</hi>
　　　總<lb/>
易繫辭上古穴居而野處後世聖人易之以宫室上棟<lb/>
下宇以待風雨葢取諸大壯　古史考有巢氏搆木為<lb/>
巢及其乆也木處而顚乃編槿而廬緝藿而扉　黄帝<lb/>
内傳帝斬蚩尤因建宫室　白虎通黄帝作宫室以避<lb/>
<pb n="KR3k0061_WYG_019-1b"/>
寒暑　世本堯使禹作宫室　初學記淮南子云舜作<lb/>
室築牆茨屋令人皆知去巖穴各有家室此其始也<lb/>
風俗通室其外也宫其内也　爾雅宫室始成而祭之<lb/>
為落　墨子上古之人未知為宫室就陵而居處下潤<lb/>
傷民故聖人作為宫室之法高足以避潤濕中足以禦<lb/>
風寒上足以待霜雪牆高足以别男女故以便生不以<lb/>
為樂也　曲禮君子將營宫室宗廟為先廐庫為次居<lb/>
室為後<lb/>
<pb n="KR3k0061_WYG_019-2a"/>
　　　宫<lb/>
釋名宫穹也屋見垣上穹隆然也　蘇氏演義宫中也<lb/>
宫處都邑之中也又方也為宫必以雉堞方正也　禮<lb/>
記儒有一畝之宫　初學記自古士庶通謂之宫漢以<lb/>
來尊者以為帝號下乃避之　管子黄帝有合宫以聽<lb/>
政　東方朔傳殷作九市之宫而諸侯畔　大戴禮周<lb/>
時徳澤和洽蒿茂大以為宫柱名曰蒿宫　述異記闔<lb/>
閭搆水精宫尤極珍怪皆出自水府　西京雜記武帝<lb/>
<pb n="KR3k0061_WYG_019-2b"/>
為七寶牀雜寶桉厠寶屏風列寶帳設扵桂宫時人謂<lb/>
之四寶宫　漢禮樂志天子自竹宫望拜注韋昭曰以<lb/>
竹為宫天子居中　拾遺記漢成帝扵太液池傍起宵<lb/>
逰宫以漆為柱鋪黑綈之幕　魏畧大秦國城中有五<lb/>
宫相去各五十里宫室皆以水精為柱　列子周穆王<lb/>
時西胡國有化人來王執化人之袪騰而上天暨化人<lb/>
之宫構以金銀絡以珠玉出雲雨之上實為清都紫微<lb/>
也　神異經東方有宫青石為牆高三仞左右闕高百<lb/>
<pb n="KR3k0061_WYG_019-3a"/>
丈畫以五色門有銀榜以青石鏤題曰天地長男之宫<lb/>
西方有宫白石為牆五色黄門有金榜而銀鏤題曰天<lb/>
地少女之宫西北方有宫以金為牆門有金榜以銀題<lb/>
曰天皇之宫南方有宫以赤石為牆赤銅為門有銀榜<lb/>
題曰天地中女之宫北方有宫以黑石為牆題曰天地<lb/>
中男之宫東北有宫以黄石為牆以黄碧鏤題曰天地<lb/>
少男之宫西南有宫以黄銅為牆題曰地皇之宫東南<lb/>
有宫題曰天地長女之宫　十洲記方丈山上有琉璃<lb/>
<pb n="KR3k0061_WYG_019-3b"/>
宫　又青丘山上有紫宫天真仙女多逰扵此　大洞<lb/>
真經圓華宫黄老之所處　上清經納臺宫南朱君居<lb/>
之音光宫西華君居之七瑤宫九元君居之返香宫元<lb/>
昭君居之紫曜宫司命君居之金華宫黄房君居之<lb/>
　　　殿<hi>附行殿</hi>
演義殿殿也取衆屋擁從如軍之殿　初學記倉頡篇<lb/>
曰殿大堂也商周以前其名不載案史記秦始皇本紀<lb/>
始曰作前殿上可以坐萬人下可以建五丈旗　事物<lb/>
<pb n="KR3k0061_WYG_019-4a"/>
紀原商君書有言天子之殿則是秦孝公而來已云然<lb/>
矣　事物原始周及春秋稱朝扵路寢未聞稱殿也至<lb/>
秦始皇作阿房于渭南先作前殿是秦始稱殿也漢因<lb/>
之乃有涵徳眀光等殿名葢稱殿始扵秦而殿之名則<lb/>
始于漢　黄帝經序帝見岐伯于鑾殿　三輔黄圖前<lb/>
殿周曰路寢漢曰前殿　漢霍光傳鴞數鳴殿前樹上<lb/>
師古注古者室屋高大則通呼為殿耳非止天子宫中<lb/>
　漢宫閣名蕭何曹參韓信並有殿　三輔黄圖未央<lb/>
<pb n="KR3k0061_WYG_019-4b"/>
宫因龍首山以制前殿至孝武以木蘭為棼橑文杏為<lb/>
梁柱金鋪玉户華榱璧璫雕楹玉磶重軒鏤檻青瑣丹<lb/>
墀左墄右平黄金為壁帶間以和氏珍玉風至其聲玲<lb/>
瓏然也　三秦記未央宫漸臺西有眀光殿皆金玉珠<lb/>
璣為簾箔處處眀月珠金戺玉堦晝夜光眀　三輔黄<lb/>
圖漢武帝于甘泉宫起紫殿雕文刻鏤黼黻以玉飾之<lb/>
成帝時神光降于紫殿　西京雜記成帝設雲帳雲幄<lb/>
雲幙扵甘泉紫殿世謂三雲殿　西京雜記趙飛燕女<lb/>
<pb n="KR3k0061_WYG_019-5a"/>
弟居昭陽殿中庭彤朱而殿上丹漆砌皆銅㳫黄金塗<lb/>
白玉堦壁帶往往為黄金釭含藍田璧眀珠翠羽飾之<lb/>
　戴延之西征記太極殿上有金井欄金博山金轆轤<lb/>
蛟龍負山扵井上又有金獅子在龍下歴代殿名沿革<lb/>
不一惟此殿自晉以下不易名　北史秦王俊為水殿<lb/>
香塗粉壁玉砌金階樑柱楣棟之間周以明鏡間以寶<lb/>
珠極營飾之美　廣博物志流杯殿兩邊有亭子以間<lb/>
山池殿上作漆地九曲從陶光園引水入渠煬帝于此<lb/>
<pb n="KR3k0061_WYG_019-5b"/>
為曲水之飲　五代史南漢劉龑聚南海珍寶以為珠<lb/>
殿　薛綜西京賦注天子殿高九尺階九齒各為九級<lb/>
　風俗通殿堂𧰼東井形刻作荷菱水物所以厭火<lb/>
摯虞决疑要注凡大殿乃有陛堂則有階無陛也左墄<lb/>
右平者以文塼相亞次塼者為階級也九錫之禮納陛<lb/>
以登謂受此陛以上　泊宅編唐含元殿前龍尾道凡<lb/>
詰曲七轉由丹鳳門北望宛然龍尾下垂扵地　演繁<lb/>
露按唐志天子御正殿則郎舍人分左右立有命則俯<lb/>
<pb n="KR3k0061_WYG_019-6a"/>
陛以聽退而書之若伏在紫宸内閣則夾香案分立殿<lb/>
下直第二螭首和墨濡筆皆即㘭處時號螭頭徽宗朝<lb/>
李誡營造法式有殿陛螭首圖繪載極詳其言曰螭首<lb/>
施之對柱及殿四角隨階斜出其長七尺　朱氏實錄<lb/>
唐殿庭間多種花柳我宋惟植槐楸鬱然有嚴毅氣𧰼<lb/>
　掖庭記元祖肇建内殿制度精巧題頭刻螭形以檀<lb/>
香為之螭頭向外口中銜珠下垂珠皆五色用綵金絲<lb/>
貫串負柱融滚霞沙為猊怒目張牙有欲動之狀瓦滑<lb/>
<pb n="KR3k0061_WYG_019-6b"/>
琉璃與天一色硃砂塗壁紅重胭脂彤橑華棁金桷彫<lb/>
櫋務窮一時之麗殿上設水晶簾堦琢龜文繞以曲檻<lb/>
檻與堦皆白玉石為之太陽東升殿中燦爛堦更飛輝<lb/>
又有紫檀殿以紫檀香木為之　登真隱訣寥陽殿乃<lb/>
玉清宫中殿名　上清經紫微𤣥珠殿中央黄老君居<lb/>
之<lb/>
行殿　拾遺記漢成帝造飛行殿方一丈如今之輦選<lb/>
羽林之士負之以趨帝扵輦上覺其行快疾聞其中若<lb/>
<pb n="KR3k0061_WYG_019-7a"/>
風雷之聲言其行疾也名曰雲雷宫　北史宇文愷造<lb/>
觀風行殿上容衞者數百人離合為之下施輪軸推移<lb/>
倐忽若有神功<lb/>
　　　閣<lb/>
帝王世紀黄帝時鳳凰巢扵阿閣　春秋緯黄帝坐扵<lb/>
扈閣　文選注周書曰眀堂咸有四阿然則閣有四阿<lb/>
者謂之阿閣　三輔故事秦二世起雲閣欲與山齊<lb/>
洞冥記招仙閣上翠羽麟毫為簾青琉璃為扇懸黎火<lb/>
<pb n="KR3k0061_WYG_019-7b"/>
齊為床　南史陳後主起臨春結綺望春三閣皆以沈<lb/>
檀香木為之臨春後主自居之結綺張麗華居之望春<lb/>
以龔孔二妃居之　天寶遺事楊國忠嘗用沈香為閣<lb/>
檀香為欄檻以麝香乳香篩土和為泥飾閣壁謂之四<lb/>
香閣<lb/>
　　　樓<lb/>
總論　説文樓重屋也　爾雅狭而修曲曰樓　釋名<lb/>
樓言牗户諸射孔慺慺然也　初學記案漢書武帝時<lb/>
<pb n="KR3k0061_WYG_019-8a"/>
方士言黄帝為五城十二樓以候神人又濟南人公玉<lb/>
帶上黄帝眀堂圖圖中有一殿四靣無壁以茅葢通水<lb/>
圜宫垣為複道上有樓從西南入葢樓之始也　史記<lb/>
仙人好樓居　唐書耨陀洹俗喜樓居謂為欄干<lb/>
古諸樓　吳越春秋范蠡為勾踐立飛翼樓以𧰼天門<lb/>
　漢郊祀志立井幹樓高五十丈師古注井幹樓積木<lb/>
而高為樓若井幹之形也井幹者井上木欄也其形或<lb/>
四角武八角張衡西京賦云井幹疊而百層即為此樓<lb/>
<pb n="KR3k0061_WYG_019-8b"/>
也　漢書陳勝傳譙門中師古注譙門謂門上為高樓<lb/>
以望者耳樓一名譙故謂美麗之樓為麗譙譙亦呼為<lb/>
巢所謂巢車者亦扵兵車之上為樓以望敵也譙巢聲<lb/>
相近本一物也　莊子注麗譙戰樓也謂華麗而嶕嶢<lb/>
　世説淩雲樓樓觀極精巧先稱平衆材輕重當宜然<lb/>
後造構乃無錙銖相負揭臺雖高峻恒隨風揺動魏眀<lb/>
帝登臺懼其勢危别以大材扶持之樓即便頽壞論者<lb/>
謂輕重力偏故也　輿地志俗傳萬嵗樓飛向江外以<lb/>
<pb n="KR3k0061_WYG_019-9a"/>
鐵鎖縻之方已　漢武故事太液池西有漢武帝曝衣<lb/>
樓七月七夕宫女出后衣曝之　輿地志齊武帝起層<lb/>
城觀七月七日宫人多登之穿針世謂之穿針樓　十<lb/>
六國春秋石虎建玳瑁樓純用金銀裝飾懸五色珠簾<lb/>
白玉鈎帶　異域志西域尼婆羅宫中建七重樓覆銅<lb/>
瓦楹棟皆大琲雜寶四隅置銅槽下有金龍口激水仰<lb/>
注槽中　梁書陶𢎞景于句容之句曲山更築三層樓<lb/>
𢎞景處其上弟子居其中賔客至其下與物遂絶唯一<lb/>
<pb n="KR3k0061_WYG_019-9b"/>
家僮得至其所　東觀漢記公孫述造十層赤樓　南<lb/>
史齊武帝興光樓上施青漆世人謂之青樓後主曰武<lb/>
帝不巧何不純用琉璃　酉陽雜俎安國寺紅樓睿宗<lb/>
在東宫時造元和中廣宣上人住此上有詩號紅樓集<lb/>
　齊書置鐘于景陽樓上令宫人聞鐘聲早起粧飾<lb/>
陸㳺入蜀記采訪殿前有鐘樓高十許丈三層累塼所<lb/>
成不用一木而欄桷翬飛雖木工之良者不能加也但<lb/>
鐘為塼所揜蔽聲不甚揚亦是一病　北史李崇為兖<lb/>
<pb n="KR3k0061_WYG_019-10a"/>
州牧州多盗乃村置一樓樓一鼓以警盗賊<lb/>
綵樓　嵗華記麗巧匠毛順上元為𤣥宗扵上陽宫庭<lb/>
建燈樓一百五十尺懸以珠玉風至鏗然成韻　天寶<lb/>
遺事唐天寶宫中七夕以錦綵結成樓殿高百丈可容<lb/>
數十人陳花果酒炙設坐具以祀牛女二星　夢華錄<lb/>
京師七夕貴家多結綵樓扵庭謂之乞巧樓鋪陳磨喝<lb/>
樂花𤓰酒炙筆研針線或兒童裁詩女郎呈巧焚香列<lb/>
拜謂之乞巧里巷與妓館往往列之門首爭以侈靡相<lb/>
<pb n="KR3k0061_WYG_019-10b"/>
尚<lb/>
　　　臺<lb/>
總論　邢疏積土四方而高者名臺一名闍李巡云積<lb/>
土為之所以觀望　釋名臺持也言築土堅高能自勝<lb/>
持也　老子九層之臺起扵累土　吕覽先聖王之作<lb/>
臺榭也足以辟燥濕而已矣　黄帝内傳帝既斬蚩尤<lb/>
因立臺榭無屋曰臺有屋曰榭　爾雅邢疏臺上有木<lb/>
起屋名榭月令仲夏云可以處臺榭謂此也　左傳注<lb/>
<pb n="KR3k0061_WYG_019-11a"/>
觀臺臺上搆屋可以逺觀者也　談苑砌臺即今擦擦<lb/>
臺也王侯家作以為臨觀之戲唐張仲素詩云騁望臨<lb/>
香閣登高下砌臺林間踏青去席上寄箋來即知唐以<lb/>
來有之王審𤦺都尉家其子承祐幼時其父戲補砌臺<lb/>
使　白澤圖故臺屋之精名兩貴狀如赤狗呼之使人<lb/>
目眀<lb/>
古諸臺　三墳伏羲有敷教之臺　山海經西王母之<lb/>
山有軒轅臺射者不敢西向畏軒轅之臺　吕氏春秋<lb/>
<pb n="KR3k0061_WYG_019-11b"/>
有娀氏有二佚女為九成臺飲食必以鼓　歸藏昔者<lb/>
夏后啟作為璿臺扵水之陽　左傳夏后啟有鈞臺之<lb/>
饗　玉海夏為清臺商為神臺周為靈臺　五經要義<lb/>
天子有三臺靈臺以觀天文時臺以觀四時施化囿臺<lb/>
以觀鳥獸魚鱉諸侯卑不得觀天文無臺但有時臺囿<lb/>
臺也　天問璜臺十成誰所極焉　七命璇臺九重<lb/>
穆天子傳天子逰扵河濟盛君獻女為造重璧臺　拾<lb/>
遺記靈王起昆昭之臺亦名宣昭得崿谷隂生之樹一<lb/>
<pb n="KR3k0061_WYG_019-12a"/>
樹而臺用足焉大幹為桁棟小枝為栭桷其木有龍蛇<lb/>
百獸之形　拾遺記秦始皇築臺有巧工二人騰虚緣<lb/>
木揮斤斧扵空中子時起工午時已成秦人謂之子午<lb/>
臺　漢書文帝嘗欲作露臺召工計之直百金曰百金<lb/>
中人十家之産吾奉先帝宫室常恐羞之何以臺為<lb/>
漢武故事武帝漸臺高三十丈南有璧門三層内殿階<lb/>
陛咸以玉為之鑄銅鳳凰高五丈飾以黄金　拾遺記<lb/>
魏文帝築臺高四十丈列燭置臺下名曰燭臺逺望如<lb/>
<pb n="KR3k0061_WYG_019-12b"/>
列星之墜地以處美人薛靈芸焉　鄴中記鄴城西北<lb/>
立臺皆因城為臺中央名銅雀北則氷井又有西臺高<lb/>
六十七丈上作銅鳳忩皆銅籠疏雲母幌日之初出乃<lb/>
流光照耀　拾遺記石虎扵大武殿前起樓高四十丈<lb/>
結珠為簾垂五色玉佩上有銅龍腹空盛數百斛酒使<lb/>
胡人扵樓上噀酒風至望之如雲霧名曰黏雨臺使以<lb/>
灑塵　郡國志朔方太平城後魏穆帝治也太極殿琉<lb/>
璃臺及鴟尾悉以琉璃為之　杜陽編唐寶㦄三年浙<lb/>
<pb n="KR3k0061_WYG_019-13a"/>
東貢舞女二人一曰飛燕一曰輕鳳修眉黟首蘭氣融<lb/>
冶冬不纊衣夏無汗體上琢玉芙蓉為二女歌舞臺<lb/>
廣州記尉佗立臺以朝漢室圓基千步直峭百丈螺道<lb/>
登進頂上三畝望升拜號為朝臺　述征記蠡臺梁孝<lb/>
王所築迴道似蠡故名　帝王世紀周赧王為諸侯所<lb/>
侵逼與家人無異貰于民無以歸之乃上臺以避之周<lb/>
人名其臺曰逃債臺　水經注陳留縣有吹臺方一百<lb/>
許步晉世喪亂乞活慿居削墮故基遂成二層上基猶<lb/>
<pb n="KR3k0061_WYG_019-13b"/>
方四五十步高一丈餘世謂之乞活臺　博物志江陵<lb/>
有臺甚大而唯有一柱衆梁皆共此柱　幽眀錄海中<lb/>
有金臺出水百丈結搆巧麗窮盡神工横光巖渚竦曜<lb/>
星漢　鄧眀徳南康記雩都君山上有玉臺方廣數丈<lb/>
周迴盡是白石柱自然石覆如屋形也　金根經天闕<lb/>
上有六層玉臺太上真人集晏之所也　登真隱訣七<lb/>
寶臺在上清境玉晨道君所居　茅君内傳玉清天中<lb/>
有散華臺是四斗七晨道君所治　陶𢎞景眞誥含眞<lb/>
<pb n="KR3k0061_WYG_019-14a"/>
臺處士之得道者居之蕭閑堂童男之得道者居之<lb/>
　　　闕<hi>附觀</hi>
釋名闕闕也在門兩傍中央闕然為道也　廣雅𧰼魏<lb/>
闕也　王應電同文備考王侯臯門崇左右為兩觀空<lb/>
其中其形闕故名亦取不自滿意與孤寡不榖義同<lb/>
崔豹古今注闕者觀也古每門樹兩觀扵其前所以標<lb/>
表宫門也其上可居登之則可逺觀故謂之觀人臣將<lb/>
朝至此則思其所闕故謂之闕其上皆丹堊其下皆畫<lb/>
<pb n="KR3k0061_WYG_019-14b"/>
雲氣仙靈竒禽怪獸以昭示萬民焉　周祈名義考古<lb/>
者宫庭為二臺扵門外作樓觀扵上上圓下方兩觀雙<lb/>
植中不為門門在兩傍中央闕然為道以其縣法謂之<lb/>
𧰼魏𧰼法𧰼也魏其狀巍然高大也以其記列教令謂<lb/>
之冀闕冀記也闕中央闕然也以其使民觀之謂之觀<lb/>
雙植謂之兩觀名雖殊其實一也猶今午門然　臧榮<lb/>
緒晉書孫氏無闕大晉南都亦不暇立門闕遂廢　古<lb/>
今注蒼龍闕畫蒼龍白虎闕畫白虎𤣥武闕畫𤣥武朱<lb/>
<pb n="KR3k0061_WYG_019-15a"/>
雀闕上有朱雀二枚　漢郊祀志建章宫東鳳闕高二<lb/>
十餘丈師古注三輔故事云其闕圜上有銅鳳凰　張<lb/>
平子賦上觚稜而棲金爵注觚稜闕角金爵鳳也　史<lb/>
記蓬萊方丈瀛洲此三神山也皆以黄金白銀為宫闕<lb/>
　十洲記崑崙山有水精闕　楚辭紫貝闕兮珠宫王<lb/>
逸注言河伯所居以紫貝作闕也<lb/>
觀　釋名觀者扵上觀望也　史記公孫卿謂武帝曰<lb/>
仙人好樓居扵是上令長安作飛㢘桂觀甘泉則作延<lb/>
<pb n="KR3k0061_WYG_019-15b"/>
夀觀　三國遺錄魏文帝為閲書觀讀書千卷者許登<lb/>
此凡六人而已　魏志眀帝置崇文觀徵善屬文者以<lb/>
充之<lb/>
　　　堂<hi>附眀堂</hi>
釋名堂猶堂堂高顯貌也　演義堂當也當正向陽之<lb/>
屋又眀也言眀禮義之所　玉海古者為堂自半已前<lb/>
虚之為堂半已後實之為室　春秋因事軒轅氏始有<lb/>
堂室　墨子堯舜堂高三尺　禮記天子之堂九尺諸<lb/>
<pb n="KR3k0061_WYG_019-16a"/>
侯七尺大夫五尺士三尺　尚書大傳天子之堂高九<lb/>
雉公侯七雉子男五雉　漢書玉堂在太液池南　漢<lb/>
武故事玉堂去地十二丈基皆用玉　漢禮樂志眺瑤<lb/>
堂師古注以瑤飾堂　漢書注甲觀畫堂宫殿中通有<lb/>
彩畫之堂室　漢食貨志左塾右塾注門側之堂曰塾<lb/>
　通俗文客堂曰庌　郡國志雞陂之側即春申君子<lb/>
為假君之殿也後太守居之以數失火故塗以雌黄遂<lb/>
名黄堂　彚苑詳註鯉堂在寧海州石落村劉氏扵海<lb/>
<pb n="KR3k0061_WYG_019-16b"/>
濵得文魚取其骨搆此堂　傳信記李林甫扵正堂後<lb/>
别創一堂製度彎曲有却月之形名偃月堂　開元遺<lb/>
事王元寶都中巨豪也于宅中置一禮賢堂以沈檀為<lb/>
軒檻以碔砆甃地靣以錦文石為柱礎　元氏掖庭記<lb/>
有温室曰春熙堂以椒塗壁被之文繡規地以罽賔氍<lb/>
毺　唐書高麗俗愛書籍至扵衡門厮養之家各有街<lb/>
衢造大屋謂之局堂子弟晝夜在此讀書習射　十洲<lb/>
記崑崙山有光碧之堂西王母所居<lb/>
<pb n="KR3k0061_WYG_019-17a"/>
眀堂　周禮夏后氏世室殷人重屋周人眀堂　三禮<lb/>
圖眀堂者布政之宫周治五室東為木室南為火室西<lb/>
為金室北為水室土室在中秦為九室十二階各有所<lb/>
居　周書明堂方一百一十二尺室中方六十尺牖高<lb/>
三尺門方十六尺東曰青陽南曰明堂西曰總章北曰<lb/>
𤣥堂中曰太廟亦曰太室左為左个右為右个　大戴<lb/>
禮眀堂凡有九室一室而有四户八牖總三十六户七<lb/>
十二牖以茅葢屋　白虎通眀堂上圓法天下方法地<lb/>
<pb n="KR3k0061_WYG_019-17b"/>
八牕𧰼八風四闥法四時九室法九州十二坐法十二<lb/>
月三十六户法三十六雨七十二牖法七十二風　徐<lb/>
䖍眀堂議明堂在國門之外一堂九室四門八階　三<lb/>
輔黄圖明堂有十二室法十二月　孔六帖魏徵請為<lb/>
五室重屋上圓下方既體有則𧰼又事多故實下室備<lb/>
布政之宫上堂為祭天之所人神不雜禮亦有之其高<lb/>
下廣袤之規几筵丈尺之制則並隨時立法因事制宜<lb/>
　通典總章三年具眀堂規制下詔其眀堂院每靣三<lb/>
<pb n="KR3k0061_WYG_019-18a"/>
百六十步當中置堂院四隅各置重樓其四墉各依方<lb/>
色堂周迴十二門二十四忩堂心八柱外置四輔上以<lb/>
清陽玉葉覆之<lb/>
　　　亭<lb/>
總論　釋名亭者停也言道路所舎人之所停集也<lb/>
風俗通亭民所安定也漢家因秦大率十里一亭亭留<lb/>
也行旅宿食之所館也亦平也民有訟諍吏留辨處勿<lb/>
失其正也　事物紀原按秦制十里一亭則亭名始于<lb/>
<pb n="KR3k0061_WYG_019-18b"/>
秦　白六帖五里一短亭十里一長亭　漢官典職洛<lb/>
陽二十四街街一亭十二城門門一亭　司馬相如傳<lb/>
往舎都亭注所治都之亭　漢黄霸傳郵亭鄉官注郵<lb/>
行書舎謂傳送文書所止處如今之驛館　漢息夫躬<lb/>
傳寄居丘亭注丘空也　張衡西京賦旗亭五里注市<lb/>
樓立亭于上　正字通子亭謂别立小亭也李白傳𤣥<lb/>
宗坐沈香子亭謂以沈香為子亭栁公權為翰林文宗<lb/>
夜召對子亭宫人以蠟液濡紙繼之　國語畺有寓望<lb/>
<pb n="KR3k0061_WYG_019-19a"/>
注寓望今之亭也　事物紀原今二十里馬舖有歇馬<lb/>
亭即周禮路室之遺事也　趙眀誠金石録䟦昆陽城<lb/>
中漢街彈碑云周名耡漢名街彈今申眀亭也　漢眀<lb/>
帝起居注帝東巡過亭障有烏飛鳴乘輿上亭長祝曰<lb/>
烏烏啞啞引弓射洞右腋陛下夀萬年臣為二千石射<lb/>
中之帝賜錢百萬令天下亭障皆畫烏<lb/>
古諸亭　王韶之始興記堯山下有平陵陵上有古大<lb/>
堂基十餘處謂曰堯故亭相傳堯南巡登此山故亭即<lb/>
<pb n="KR3k0061_WYG_019-19b"/>
其行宫　漢書武帝幸緱氏登太室聞山呼萬嵗聲者<lb/>
三故立萬嵗亭　封氏見聞記天寶中御史大夫王鉷<lb/>
太平坊宅數日不能遍宅内有自雨亭從簷上飛流四<lb/>
注當夏處之凜若高秋　天中記宋理宗時禁苑漸頺<lb/>
賞荷池宴但張葢設屏扆扵烈日中董宋臣黙㑹意不<lb/>
日而成一亭于池傍再宴上大喜未㡬冬月賞梅園又<lb/>
有一亭上意不樂諭宋臣曰前造荷亭朕不為較今復<lb/>
有此半年之間勞民動衆如此宋臣曰此梅亭即前之<lb/>
<pb n="KR3k0061_WYG_019-20a"/>
荷亭也上問其故對曰此乃拆卸摺疊之亭上愈稱賞<lb/>
之　苕溪漁隱東坡守汝隂作擇勝亭以帷幕為之世<lb/>
所未有也　天中記張鎡字功甫張循王諸孫也甞于<lb/>
南湖園作駕霄亭扵四古松間以巨鐵絙懸之空半當<lb/>
風月清夜與客梯登之飄搖雲表　解酲語元時雅克特<lb/>
穆爾扵第中起水晶亭亭四壁水晶鏤空貯水養五色<lb/>
魚其中剪綵為白蘋紅藍等花置水上壁内置珊瑚欄<lb/>
杆鑲以八寶奇石紅白掩映光彩玲瓏前代無有也<lb/>
<pb n="KR3k0061_WYG_019-20b"/>
後山叢談陜之守居多古屋下柱不過九尺唐制不為<lb/>
高大務經乆耳行露亭用斗百餘數倍常數而朱實亭<lb/>
不用一斗亦一奇也<lb/>
　　　館<hi>附舎</hi>　<hi>驛</hi>
總論　説文館客舎也　周禮五十里有市市有候館<lb/>
候館有積注以待朝聘之官也　開元文字待賔之舎<lb/>
曰館凡事之賓客館為客舎逆旅名候館私館者自卿<lb/>
大夫以下之家　國語敵國賓至司里授館　周禮司<lb/>
<pb n="KR3k0061_WYG_019-21a"/>
冠凡諸侯入王則逆勞于畿及郊勞視館致館　左傳<lb/>
叔孫所館者雖一日必葺其牆屋去之如始至<lb/>
古諸館　西京雜記公孫𢎞為宰相營客館以招天下<lb/>
之士其一曰欽賢館以待大賢次曰翹材館以待大才<lb/>
次曰接士館以待國士　西京雜記河間王作日華宫<lb/>
置客館二十餘區以待學士　飛燕外傳婕妤益貴帝<lb/>
為作少嬪館　拾遺記漢靈帝扵西園起裸逰館千間<lb/>
采緑苔而被階引渠水以繞砌　南史梁天監四年詔<lb/>
<pb n="KR3k0061_WYG_019-21b"/>
開五館以五經教授　唐六典注隋于建國門外置四<lb/>
方館以待四方使客各掌其方國及互市等　南部新<lb/>
書荆南五花館待客之上地也　荆州圖副襄陽縣南<lb/>
有桃林館是則餞行送歸之所萃也<lb/>
舎　漢書注郡國朝宿之舎在京師者率名邸邸至也<lb/>
言所歸至也　漢酈食其傳沛公至高陽傳舎注傳舎<lb/>
者人所止息前人已去後人復來轉相傳也一云謂傳<lb/>
置之舎也　漢食貨志里區謁舎注謁舎今之客舎也<lb/>
<pb n="KR3k0061_WYG_019-22a"/>
　魏志胡昭傳注隱者焦先作圓舎形如蝸牛謂之蝸<lb/>
牛廬<lb/>
驛　事物紀原今六十里有驛驛有餼給即候館之遺<lb/>
事也漢自鄭莊置驛以召賔客故後世亭傳有驛名<lb/>
通典唐制三十里置一驛其非通途大路則曰館由是<lb/>
通謂之館驛　孟子注置驛也郵馹也<hi>馹音日</hi>　六書故<lb/>
馹置馬代馳取疾也以車曰傳以馬曰馹　左傳楚子<lb/>
乘馹注馹驛馬也　漢書注如淳云律四馬高足為置<lb/>
<pb n="KR3k0061_WYG_019-22b"/>
傳四馬中足為馳傳四馬下足為乘傳一馬二馬為軺<lb/>
傳急者乘一乘傳師古曰傳者若今之驛古者以車謂<lb/>
之傳車其後又單置馬謂之驛騎<lb/>
　　　屋<lb/>
總論　釋名屋奥也其中温奥也　物原伏羲始以茨<lb/>
覆屋　皇甫湜傳屋漏曰蛟漏雀穿　清異錄貧者以<lb/>
屋不露眀上安油瓦以竊微光又或四隣局塞則半空<lb/>
架版壘垜箱筥分寢兒女故有假天假地之稱　十三<lb/>
<pb n="KR3k0061_WYG_019-23a"/>
賢廬山記饒子卿隱廬山康王谷無瓦屋代以茅茨每<lb/>
年易一茅謂之屋龍更衣或時雨致漏則以油幄承梁<lb/>
坐扵其下初不愁嘆　孔六帖韋丹為江南觀察使始<lb/>
民不知為瓦屋草茨竹椽乆燥則戛而焚丹召工教為<lb/>
陶聚材扵場度其費為估不取贏利人能為屋者受材<lb/>
瓦于官免半賦　銷夏錄拂菻國盛暑之節乃引水潛<lb/>
流上通扵屋宇機制巧宻人莫之知觀者唯聞屋上泉<lb/>
鳴俄見四簷飛出懸波如瀑布激氣成凉風　談苑造<lb/>
<pb n="KR3k0061_WYG_019-23b"/>
屋主人不恤匠者則匠者以法魘主人木上鋭下壯乃<lb/>
削大就小倒植之如是者凶<lb/>
諸屋　漢書注廣厦大屋也　宋玉招魂冬有穾夏夏<lb/>
室寒注穾夏重屋也　廣雅廜㢝平屋也　通俗文屋<lb/>
平曰廜㢝　釋名大屋曰廡廡幠也幠覆也并冀人謂<lb/>
之庌庌正也屋之正大者也　漢胡建𫝊諸校列坐堂<lb/>
皇上注屋無壁曰皇　漢書注區者小室之名若今小<lb/>
庵屋之𩔖故衞士之屋謂之區　爾雅連謂之簃郭注<lb/>
<pb n="KR3k0061_WYG_019-24a"/>
堂樓閣邊小屋今呼之簃㕑連觀也　升庵外集聲𩔖<lb/>
宫室相連曰誃陸雲集曹公有誃唐文選誃門曲榭劉<lb/>
曜傳誃門旦空未央朝寂　事物原始古時白葢之屋<lb/>
以茅覆之名曰葺屋故禮記曰匠人葺屋三分瓦屋四<lb/>
分葺屋者民之茅茨屋也　吾丘夀王傳今三公有司<lb/>
或由窮巷起白屋裂地而封注白屋以白茅覆屋　詩<lb/>
秦風在其板屋注西戎之俗以板為屋　漢武故事上<lb/>
起神屋　戴延之西征記洛陽城有鬱金屋　隋書蔥<lb/>
<pb n="KR3k0061_WYG_019-24b"/>
嶺山有順天神者儀制極華金銀鍱為屋以銀為地<lb/>
林邑記林邑王范文鑄銅屋　廣志大秦國以青水精<lb/>
為屋　孔六帖西域拂菻無陶瓦屑白石塈屋堅潤如<lb/>
玉　隋書鉢室韋國用樺皮葢屋　楊扵陵傳扵陵出<lb/>
為嶺南節度使教民陶瓦易蒲屋以絶火患　銷夏錄<lb/>
嘗至江上見竹屋截大竹長丈餘平破開去其節編之<lb/>
又以破開竹覆其縫脊簷則横竹夾定下施牕户與瓦<lb/>
屋無異此屋甚宜大暑也　溪蠻叢笑山<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>穴居野處<lb/>
<pb n="KR3k0061_WYG_019-25a"/>
雖有屋以庇風雨不過剪毛叉木而已名打寮<lb/>
　　　第宅<lb/>
事物原始左傳曰齊景公欲更晏子之第則周之中時<lb/>
已有第之名矣史記齊自淳于髠以下皆命曰列大夫<lb/>
為開第扵康莊之衢　漢高帝紀賜大第室注有甲乙<lb/>
次第故曰第也　升菴外集漢世有東第所謂爵為通<lb/>
侯列居東第是也有西第馬融作大將軍西第頌是也<lb/>
有北第賜夏侯嬰北第第一是也獨無南第　漢書五<lb/>
<pb n="KR3k0061_WYG_019-25b"/>
侯大治第宅上幸成都侯商第見赤墀青瑣　初學記<lb/>
出不由里門靣大道者名曰第爵雖列侯食邑不滿萬<lb/>
户不得作第其舎在里中皆不稱第　淮南子哀公欲<lb/>
西益宅史爭之以為西益宅不祥　風俗通宅不西益<lb/>
俗説西者為上上益宅者妨家長也原其所以西益者<lb/>
禮記曰南向北向西方為上爾雅曰西南隅謂之奥尊<lb/>
長之處也不西益者恐動搖之耳審西益有害增廣三<lb/>
面豈能獨吉乎<lb/>
<pb n="KR3k0061_WYG_019-26a"/>
　　　房<lb/>
蘓鶚演義房方也室内之方正也又防也防風雨燥濕<lb/>
也　説文房室在旁者也　李謐眀堂論尚書顧命篇<lb/>
曰大貝鼖鼓在西房兌之戈和之弓垂之竹矢在東房<lb/>
此則路寢有左右房也　班固西都賦後宫則掖庭椒<lb/>
房后妃之室合歡増城安處長寧　漢官儀皇后椒房<lb/>
取椒聊之實蕃衍盈升之義以椒和泥塗壁取其温煖<lb/>
而芳辟除惡氣猶天子以朱泥殿上曰丹墀也　眞人<lb/>
<pb n="KR3k0061_WYG_019-26b"/>
内傳有流雲九色之房<lb/>
　　　室<lb/>
釋名室實也言人物實滿于其中也　老子鑿户牖以<lb/>
為室當其無有室之用　國語智襄子室美士茁夕曰<lb/>
臣懼土木勝人人不安室　爾雅室西南隅謂之奥西<lb/>
北隅謂之屋漏東北隅謂之宧東南隅謂之㝔　漢周<lb/>
昌傳吕后側耳扵東箱聽師古注正寢之東西室皆曰<lb/>
箱言似箱篋之形　禮記儒有環堵之室注堵長一丈<lb/>
<pb n="KR3k0061_WYG_019-27a"/>
高一尺而環一堵為方丈故曰環堵之室　通鑑外紀<lb/>
紂為瓊室　漢霍光傳止畫室中不入注近臣所止計<lb/>
畫之室也㦯曰雕畫之室也　三輔黄圖暴室主掖庭<lb/>
織作染練之署謂之暴室取暴曬為名　三輔黄圖長<lb/>
安有非常室　飛燕外傳帝為婕妤作温室凝釭室浴<lb/>
蘭室　十洲記崑崙山上有瓊華之室　淮南子西方<lb/>
有金室　事物紀原西域國有維摩詰石室以手板縱<lb/>
横量之得十笏　杜陽編上崇釋氏教乃舂百品香和<lb/>
<pb n="KR3k0061_WYG_019-27b"/>
銀粉以塗佛室　白澤圖故室之精名傒龍狀如小兒<lb/>
長一尺四寸黑衣赤幘帶劍持㦸呼其名則去<lb/>
　　　廟<hi>附祠堂</hi>　<hi>位版/</hi>　<hi>木主</hi>
釋名廟貌也先祖形貌所在　爾雅室有東西廂曰廟<lb/>
　軒轅本紀帝昇天臣寮追慕取几杖立廟扵是曽逰<lb/>
處皆祠　白虎通聖王所以制宗廟何曰生死殊路故<lb/>
敬鬼神而逺之所以有屋何所以𧰼生之居　明堂位<lb/>
山節藻棁復廟重檐刮楹達鄉反坫出尊崇坫康圭疏<lb/>
<pb n="KR3k0061_WYG_019-28a"/>
屏天子之廟飾也　楚辭天問序屈原彷徨山澤見楚<lb/>
有先王之廟及公卿祠堂圖畫天地山川神靈及古賢<lb/>
怪物行事　王盈孫傳僖宗還蜀議立太廟盈孫議曰<lb/>
故廟十一室二十三楹楹十一梁垣墉廣袤稱之<lb/>
祠堂　家禮君子將營宫室先立祠堂于正寢之東<lb/>
魏了翁經外雜鈔龔勝戒子孫勿隨俗動吾冡種柏作<lb/>
祠堂按此漢時墓有祠堂　事物紀原漢于公為縣吏<lb/>
曹决獄平郡中為立生祠自三代而來無生為立祠者<lb/>
<pb n="KR3k0061_WYG_019-28b"/>
始于漢世<lb/>
位板　岳珂愧郯錄宋朝郊祀天地祖宗正配位皆有<lb/>
金版書神位以金飾木為之如匣之制稍高博且表以<lb/>
金字按徽宗政和六年蔡攸言臣昨受睿㫖討論位版<lb/>
之制退考太史局所掌見用位版皆無所稽據謹按周<lb/>
官有鬼神示之居則知凡事未嘗無位旅上帝供金版<lb/>
則知凡位未嘗無版唯長短廣狹厚薄之數不見扵書<lb/>
恭考禮文傅以經誼伏請昊天上帝位版長三尺取參<lb/>
<pb n="KR3k0061_WYG_019-29a"/>
天之數厚九寸取乾元用九之數廣一尺二寸取天之<lb/>
備數書徽號以蒼色取蒼璧之義皇地祇位版長二尺<lb/>
取兩地之數厚六寸取坤元用六之數廣一尺取地之<lb/>
成數書號以黄色取黄琮之義仍取周官之制皆以金<lb/>
為之飾　宋朝㑹要天地版位貯以漆匣舁床覆以黄<lb/>
縑帕壇上四位以朱漆金字第一神位黑漆金字第二<lb/>
黑漆黄字第三已降黑漆朱字天地祖宗為一匣餘十<lb/>
二陛為一匣<lb/>
<pb n="KR3k0061_WYG_019-29b"/>
木主　説文宗廟之木主名曰祏　摯虞决疑要注凡<lb/>
廟之主藏扵户外西牖之下有石函故名宗祏　北堂<lb/>
書鈔禮云宗廟之主以木為之長尺二寸孝子入宗廟<lb/>
之中雖見木主亦當盡敬　公羊傳虞主用桑練主用<lb/>
栗用栗者藏主也　五經要義木主之狀四方穿中央<lb/>
以達四方天子長尺二寸諸侯長尺皆刻諡扵其背<lb/>
庶物異名疏周禮祭祀則共匰主經史直音匰葢宗廟<lb/>
藏主之器也<lb/>
<pb n="KR3k0061_WYG_019-30a"/>
　　　學宫<lb/>
禮記天子曰辟雍諸侯曰頖宫　白虎通辟者𧰼璧員<lb/>
法天雍之以水𧰼教化流行　唐書古天子學曰辟雍<lb/>
壅水環遶如璧故前世曰璧池璧沼　白虎通泮宫學<lb/>
宫也眀尊卑有差聽化少也半扵天子之宫半者𧰼璜<lb/>
也獨南面禮儀之方有水耳　陸徳明釋文泮水半水<lb/>
也半有水半無水也　五經通義諸侯不得觀四方故<lb/>
缺東以南半天子之學故曰頖宫<lb/>
<pb n="KR3k0061_WYG_019-30b"/>
　　　官廨<lb/>
周禮太宰以八法治官府注百官所居曰府　續世説<lb/>
近代通謂府廷為公衙即古之公朝　周禮朝士掌建<lb/>
邦外朝之法左九棘右九棘靣三槐注樹棘以為位者<lb/>
取其赤心而外刺槐之言懐來人也　名義考唐制天<lb/>
子居曰衙行曰駕遂謂正朝為正衙後通謂官府為衙<lb/>
門乃牙門之訛　聞竒錄京兆府判司特云東士曹㕔<lb/>
時號為念珠㕔葢判案一百八道西士㕔為莎㕔㕔前<lb/>
<pb n="KR3k0061_WYG_019-31a"/>
有莎周迴可十五步　雞跖集河中府有綠莎㕔　石<lb/>
林燕語宋初京師職事官舊皆無公廨雖宰相執政亦<lb/>
僦舎居每出省有中批外奏則省吏徧詣私第呈押既<lb/>
稽緩又多泄漏<lb/>
　　　寺<lb/>
總論　風俗通寺司也官府所止故曰寺　名山藏漢<lb/>
眀帝遣使西域求佛書及沙門圖其形像置于鴻臚寺<lb/>
以胡人為六卿之爵改廟曰寺　李華杭州開元寺碑<lb/>
<pb n="KR3k0061_WYG_019-31b"/>
漢永平中佛教初至洛陽始置寺度騰蘭二古徳者官<lb/>
之庭府稱寺葢賔而尊之比于曹署此其源也　翻譯<lb/>
名義集寺者嗣也治事者相嗣續于其内本是司名西<lb/>
僧乍來權止公司移入别居不忘其本還標寺號　高<lb/>
僧傳漢眀帝扵城門外立精舎以處摩騰即白馬寺是<lb/>
也名白馬者相傳云天竺國有伽藍名招提其處大富<lb/>
有惡國王利扵財將毁之有一白馬繞塔悲鳴即停毁<lb/>
自後改招提為白馬諸處多取此名焉　文殊師利菩<lb/>
<pb n="KR3k0061_WYG_019-32a"/>
薩經佛初得道在摩伽陀國伽耶山寺　增一阿含經<lb/>
波斯匿等五王白世尊此僧伽户水側福妙最是神地<lb/>
欲造寺　譬喻經阿育王起千八百寺　事物紀原僧<lb/>
史畧曰東晉何充始捨宅安尼此葢尼寺之所起也<lb/>
唐食貨志武宗廢浮屠法毁天下寺四千六百招提蘭<lb/>
若四萬<lb/>
别名　白六帖仁祠招提精舎法門梵宫寶地祗園紺<lb/>
園化城淨土花界蓮宫鷲峯鹿苑花宫柰苑雞園龍宫<lb/>
<pb n="KR3k0061_WYG_019-32b"/>
金界金刹香刹皆佛寺　法苑珠林寺有多名或名道<lb/>
塲即無生廷也或名寺即公廷也或名淨住舎或名法<lb/>
同舎或名出世間舎或名精舎㦯名清浄無極園或名<lb/>
金剛淨刹或名寂滅道塲或名逺離惡處或名親近善<lb/>
處　楊慎外集佛寺曰仙陀<hi>金仙也</hi>又曰仁祠又曰寶坊<lb/>
又曰香阜又曰柰園又曰香界　雞跖集昔西域國有<lb/>
柰樹生果果生有一女子王收為妃女乃以苑地施佛<lb/>
為伽藍故曰柰苑　祖庭事苑梵語貧婆此云叢林譬<lb/>
<pb n="KR3k0061_WYG_019-33a"/>
如大樹叢叢故僧聚處得名叢林　唐高僧傳王𤣥䇿<lb/>
之西域至毘耶城有維摩居石室以手板縱横量之遂<lb/>
得十笏故云方丈　雞跖集給孤長者布黄金地為伽<lb/>
藍故寺宇號為寶坊　釋氏要覽梵云刹瑟故此云竿<lb/>
今畧名刹即旛柱也沙門得一法者便建旛告四逺<lb/>
伽藍　大藏經須彌山下有青鴛伽藍　佛逰天竺本<lb/>
記達嚫國有迦葉佛伽藍穿大石山作之有五重最下<lb/>
為雁形第二層作師子形第三層作馬形第四層作牛<lb/>
<pb n="KR3k0061_WYG_019-33b"/>
形第五層作鴿形<lb/>
招提　僧史後魏太武帝始元元年造伽藍創立招提<lb/>
之名　釋氏要覽梵語云拓鬬提奢唐言四方僧物訛<lb/>
拓為招去鬬奢留提故稱招提即今十方住持寺也<lb/>
蘭若　釋氏要覽梵言蘭若唐言无淨四分律云空淨<lb/>
處菩薩名論云閑靜處知度論云逺離處小異大同<lb/>
　　　塔<lb/>
總論　翻譯名義集塔西國浮圖也　事物紀原高僧<lb/>
<pb n="KR3k0061_WYG_019-34a"/>
傳云唐僧㑹于吳赤烏十年至建鄴孫權使人求舎利<lb/>
子既得之權乃造塔藏之此中國造塔之始　法苑珠<lb/>
林有舎利者名塔無舎利者名支提　古今詩話俗言<lb/>
塔頂為天門　南史阿育王塔即鐵輪王王閻浮提一<lb/>
天下佛滅度後一日一夜役鬼神造八萬四千塔此即<lb/>
其一　談苑錢鏐曰釋迦真身舎利塔見扵明州鄞縣<lb/>
阿育王所造八萬四千而此震旦得十九之一也太宗<lb/>
命取舎利禁中度開寶寺地造浮屠十一級以藏舍利<lb/>
<pb n="KR3k0061_WYG_019-34b"/>
　珍珠船刹韻㑹以為佛寺非也王簡棲頭陀寺碑列<lb/>
刹相望李周翰注列刹佛塔也又崇基表刹劉良注刹<lb/>
塔也南史虞愿傳以孝武莊嚴刹七層帝欲起十層不<lb/>
可立分為兩刹各五層劉孝儀平等刹下銘惟兹寶塔<lb/>
妙跡可傳　歸田錄開寶寺塔在京師諸塔中㝡高而<lb/>
制度甚精都料匠顧浩所造也塔初成望之不正而勢<lb/>
傾西北人怪而問之浩曰京師地平無山而多西北風<lb/>
吹之不百年當正也其用心之精葢如此　五侯鯖西<lb/>
<pb n="KR3k0061_WYG_019-35a"/>
方佛沙伏國王造塔用珠為網　王闢之澠水燕談景<lb/>
祐初姜遵奉太后意悉取長安碑石為塔材　法苑珠<lb/>
林塔者梵名塔婆此云方墳或云支提翻為滅惡生善<lb/>
處西梵正音名為窣堵波　歐陽修集古錄十六角者<lb/>
庸俗所造佛塔也觀碑後書云造十六角鎮國大浮圖<lb/>
則知為塔矣其謂之十六角只見此碑　拾遺記申毒<lb/>
國有道術人名尸羅善衒惑之術扵其指端出浮屠十<lb/>
層高三尺乃諸天神仙巧麗特絶人皆長五六分列幢<lb/>
<pb n="KR3k0061_WYG_019-35b"/>
葢歌舞繞塔而行歌唱之人如真人矣　建康實錄謝<lb/>
尚嘗夢其父曰西南有氣至衝人必死可杖頭刻作塔<lb/>
形見有氣來可擬之尚遂刻小塔施杖頭置左右<lb/>
諸塔　魏書乾陀國都城有佛塔高七十丈周三百步<lb/>
所謂雀離佛圖也　五侯鯖小月氐國有塔圍三百五<lb/>
十步高八十丈謂百丈佛圖　㳺南城記慈恩寺永徽<lb/>
三年沙門𤣥奘起塔初惟五層磚表土心效西域窣堵<lb/>
波即袁宏漢記所謂浮圖祠也長安中摧倒天后及王<lb/>
<pb n="KR3k0061_WYG_019-36a"/>
公施錢重加營建至十層薦福寺景龍中宫人率出錢<lb/>
起塔十五層貞祐乙亥嵗塔之纏腰尚存辛夘遷徙廢<lb/>
蕩殆盡惟磚塔在焉　山堂肆考應天府西北岡上有<lb/>
二鐵塔　西域記昔有比丘見羣鴈飛翔忽有一鴈投<lb/>
下自隕衆曰此鴈垂戒宜旌彼徳扵是瘞鴈建塔　朝<lb/>
野僉載天后中成王千里將一虎子來宫中養損一宫<lb/>
人遂令生餓數日而死天后令葬之其上起塔設千人<lb/>
供勒碑號為虎塔至今猶在　戒菴漫筆韋南康鎮蜀<lb/>
<pb n="KR3k0061_WYG_019-36b"/>
時有一鸚鵡甚慧馴養者曉以佛理一日不震不仆斂<lb/>
翼委足奄然而絶焚之有舎利韋公為立塔瘞之號曰<lb/>
鸚鵡塔<lb/>
塔異　五侯鯖望徳寺兩塔相對高十三層忽震動開<lb/>
合如欲倒者　馮𤣥鑑研北雜志虢令陳偲説鳳翔東<lb/>
塔上有石照見南山草木鳥獸　五侯鯖至正間彰徳<lb/>
天寧寺塔忽紅色自頂至踵表裏洞徹如煆鐵先是童<lb/>
謠曰塔兒紅朱衣人作主翁塔兒黑北人作主南為客<lb/>
<pb n="KR3k0061_WYG_019-37a"/>
　五侯鯖南雄延祥寺有三塔其影不以隂睛見扵壁<lb/>
間二懸影向上一倒影賔興年見㕔堂主有入選者<lb/>
七修𩔖藁蘇州有磚砌之塔名曰宫巷塔雖高不過三<lb/>
丈大不過數圍人撼之即動頂之風鈴每為人搖下因<lb/>
此塔亦每損每修今官府以欄木障之好事者拄木以<lb/>
搖　誠齋雜記真臘有石塔塔中一洞卧佛臍中嘗有<lb/>
水流味如中國酒易醉人　七修𩔖藁真臘國俗兩家<lb/>
交訟曲直難辨則國宫之對有小石塔十二座令二人<lb/>
<pb n="KR3k0061_WYG_019-37b"/>
各坐一塔中塔外則兩家親屬自相隄防或坐一二日<lb/>
或三四日無理者必得瘡癤咳𠻳發熱之証有理者畧<lb/>
無纎事謂之天獄<lb/>
　　　觀<hi>附牌</hi>　<hi>珓</hi>
續事始周穆王尚神仙召尹軌杜沖居終南山尹真人<lb/>
草棲之所因號樓觀葢道觀之初也黄帝内傳西王母<lb/>
授帝白玉元始真容置扵高觀之上時人謂之道觀名<lb/>
觀之義疑取諸此隋煬帝改為𤣥壇後復曰觀　白六<lb/>
<pb n="KR3k0061_WYG_019-38a"/>
帖清觀紫宫鶴觀靈宫銀宫金闕紫府丹房碧洞丹臺<lb/>
皆道觀也　唐百官志天下觀一千六百八十七　一<lb/>
統志一柱觀在松滋縣東丘家湖中　拾遺記瀛海南<lb/>
有金巒之觀飾以衆寶左懸則火精為日刻黑玉為烏<lb/>
右以水精為月削青瑗為蟾蜍又有神龍神鳳徘徊其<lb/>
邊<lb/>
牌　事物原始宋㑹要曰天禧元年四月詔内出聖祖<lb/>
神化金寶牌分給在京宫觀及外州名山聖迹之處面<lb/>
<pb n="KR3k0061_WYG_019-38b"/>
文曰玉清昭應宫成天尊萬夀背文曰永鎮福地今寺<lb/>
觀金字牌自此始也　蔡絛鐵圍山叢談徽宗政和以<lb/>
來道家者流始盛道士居上者必賜以塗金銀牌上有<lb/>
天篆咸使佩之以為外飾被寵異則又得金牌焉<lb/>
珓　演繁露後世問卜扵神有器名盃珓者以兩蚌殻<lb/>
投空擲地觀其俯仰以斷休咎自有此制後後人不專<lb/>
用蛤殻矣或以竹或以木畧斵削使如蛤形而中分為<lb/>
二有仰有俯故亦名盃珓盃者言蛤殻中空可以受盛<lb/>
<pb n="KR3k0061_WYG_019-39a"/>
其狀如盃也珓者本合為教言神所告教現扵此之俯<lb/>
仰也後人見其質之為木也則書以為校字義山雜纂<lb/>
曰殢神擲校是也校亦音珓也今野廟之荒凉無資者<lb/>
止破厚竹根為之俗書<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>者是也宗懍荆楚嵗時記曰<lb/>
秋社擬教扵神以占來嵗豐儉其字無所附並乃獨書<lb/>
為教猶言神所告扵颺擲乎見之也此説㝡為明徑又<lb/>
嵗時記注文曰教以桐為之形如小蛤言教教令也其<lb/>
擲法則以半俯半仰者為吉此其所以為教也　珓圖<lb/>
<pb n="KR3k0061_WYG_019-39b"/>
陽珓俱仰隂珓俱俯勝珓一仰一俯此羲畫所傳兩儀<lb/>
四𧰼占三之則成卦而六十四具扵其中<lb/>
　　　廚<lb/>
帝王世紀太昊取犧牲以供庖廚　物原神農作廚<lb/>
升菴外集夏日供帳飲食處曰冰廚見越絶書閭廬庖<lb/>
所也　清異錄段文昌丞相精飲食事第中庖所㮄曰<lb/>
鍊珍堂在塗曰行珍館　維摩經維摩詰往上方有國<lb/>
號香積以衆香缽盛滿香飯悉飽衆㑹故今僧舎廚名<lb/>
<pb n="KR3k0061_WYG_019-40a"/>
香積<lb/>
　　　竈<lb/>
釋名竈造也創造食物也　蒼頡篇楚人呼竈曰窹<lb/>
張揖廣雅窹謂之竈其唇謂之陘其窻謂之堗堗下謂<lb/>
之甄　魯連子竈五突分煙者衆也　墨子竈必為屏<lb/>
心突高出屋四尺防失火也　庶物異名疏小雅卬烘<lb/>
于煁<hi>音辰</hi>爾雅煁烓也説文行竈也郭璞云今之三隅竈<lb/>
孔氏曰烓者無釡之竈止以燃火照物今之火爐朱子<lb/>
<pb n="KR3k0061_WYG_019-40b"/>
曰煁可燎而不可烹餁者也　莊子仲尼讀春秋老耼<lb/>
踞竈觚聽之注觚竈額也　漢五行志豕出圂壊都竈<lb/>
注都竈烝炊之大竈也　李尤竈銘燧人造火竈　淮<lb/>
南子黄帝作竈死為竈神　禮器臧文仲安知禮燔柴<lb/>
于竈竈者老婦之祭也故盛扵盆尊扵瓶鄭𤣥注竈神<lb/>
祝融是老婦　莊子竈有髻注竈神名髻著赤衣狀如<lb/>
美女　五經異義竈神姓蘇名吉利夫人姓王名搏頭<lb/>
　酉陽雜俎竈神名隗狀如美女又姓張名單字子郭<lb/>
<pb n="KR3k0061_WYG_019-41a"/>
夫人字卿忌有六女皆名察治其屬神有天帝嬌孫天<lb/>
帝大夫天帝都尉天帝長兄硎上童子突上紫官君太<lb/>
和君玉池夫人等一曰竈神名壤子　白虎通夏祭竈<lb/>
者火之主人所以自養也夏亦火王長養萬物　史記<lb/>
李少君曰祠竈丹砂可化為黄金　藝文𩔖聚作竈法<lb/>
當辰巳間隟地取土先掘去上五寸以水美酒一升合<lb/>
和泥之以癸亥日修之此日安竈自如也作竈法廣四<lb/>
尺長五尺欲安兩釡長七尺子孫富貴作竈餘泥不可<lb/>
<pb n="KR3k0061_WYG_019-41b"/>
泥井井餘土不可泥竈大凶豬肝泥竈令婦孝　酉陽<lb/>
雜俎竈無故自濕潤者赤蝦蟇名鈎注居之去則止<lb/>
説苑扁鵲造軒光之竈八成之湯　水經注宜春縣江<lb/>
之左岸絶崖壁立數百丈有一火爐插在崖間望見可<lb/>
長數尺父老相傳昔洪水之時泊舟崖側以餘燼挿之<lb/>
謂之插竈先後相承至今尚在　范成大吳船錄蜀中<lb/>
眉郡治有古竈在㕔事後太守不敢居扄鑰奉祠之<lb/>
孔六帖陸龜䝉升舟齎茶竈徃來<lb/>
<pb n="KR3k0061_WYG_019-42a"/>
　　　倉庫<lb/>
月令孟冬命有司穿竇窖修囷倉　事物紀原倉所以<lb/>
貯國儲也商有鉅橋漢有成臯敖倉及常平隋有黎陽<lb/>
自古亦無名額通典食貨篇隋開皇三年華州置廣通<lb/>
倉則倉有名額此其始也六帖云吳倉春申君所造名<lb/>
均輸　事物原始通典曰藏米粟曰廩葢倉廩乃一物<lb/>
也瞽瞍使舜完廩則唐虞時已有廩矣　釋名庫舎也<lb/>
言物所在之舎也　説文庫兵器所藏帑金布所藏故<lb/>
<pb n="KR3k0061_WYG_019-42b"/>
藏之為名也謂之庫藏焉　禮記季春之月審五庫之<lb/>
量一曰車庫二曰兵庫三曰祭器庫四曰樂庫五曰宴<lb/>
器庫　商君書湯武破桀紂海内無患築五庫藏五兵<lb/>
　　　廐<lb/>
事物紀原廐馬舎也周禮校人掌頒良馬而養乘之三<lb/>
乘為皁三皁為繫六繫為廐六廐成校此名廐之始也<lb/>
　漢五行志未央殿輅軨中注輅軨廐名也　百官志<lb/>
左右仗廐左曰奔星右曰内駒兩仗内又有六廐左飛<lb/>
<pb n="KR3k0061_WYG_019-43a"/>
右飛左萬右萬東南内西北内<lb/>
　　　浴室<lb/>
物原高辛氏始造為湢　禮記外内不共湢浴註浴室<lb/>
謂之湢　拾遺記石虎為浴室用鍮石碔砆為堤厈以<lb/>
琥珀為缾杓又以紗縠為囊盛百雜香漬于水中嚴冰<lb/>
之時作銅屈龍數十枚各重數十斤燒如火色投水中<lb/>
則池水恒温名曰焦龍池又曰清嬉浴室　七修𩔖藁<lb/>
吳俗甃大石為池穹幕以磚後為巨釡令與池通轆轤<lb/>
<pb n="KR3k0061_WYG_019-43b"/>
引水穴壁而貯焉一人專執爨池水相吞遂成沸湯名<lb/>
曰混堂榜其門則曰香水男子納一錢扵主人皆得入<lb/>
澡焉<lb/>
　　　厠<lb/>
説文厠清也　釋名厠言人雜在上非一也或曰溷言<lb/>
溷濁也　儀禮𨽻人温厠　資暇集俗命如厠為屋頭<lb/>
言并州人咸鑿土為室厠在所居之上故也一説北齊<lb/>
文宣帝怒其魏郡丞崔叔寶以溷汁沃頭後人或食或<lb/>
<pb n="KR3k0061_WYG_019-44a"/>
避親長不能正言溷因影為沃頭焉　世説石崇厠常<lb/>
有十餘婢侍列皆麗服藻飾置甲煎粉沈香汁之屬又<lb/>
與新衣著令出客多羞不能如厠　語林太尉劉寔詣<lb/>
石崇如厠見有綘紗帳大床茵蓐甚麗兩婢持錦香囊<lb/>
寔遽反走謂崇曰誤入卿内崇曰是厠耳　世説王敦<lb/>
尚舞陽公主如厠有漆箱盛乾棗本以塞鼻敦謂厠上<lb/>
亦設食噉之至盡　洛陽要記陳宛盛其居止厠上术<lb/>
湯盥手槐板覆蔽糞穴為都城第一　續幽怪錄厠神<lb/>
<pb n="KR3k0061_WYG_019-44b"/>
每月六巡　雜五行書厠神後帝也　葆光錄台州有<lb/>
民姓王常祭厠神一日至其所見著黄女子云某厠神<lb/>
也　酉陽雜俎頊天竺厠鬼名一名笙<lb/>
　<lb/>
　<lb/>
　<lb/>
　<lb/>
　格致鏡原巻十九<lb/>
</p>
<p>
</p>
  </div>
</body>
</text>
</TEI>
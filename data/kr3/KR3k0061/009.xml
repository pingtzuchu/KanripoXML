<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷九</head>
    <p>
<pb n="KR3k0061_WYG_009-1a"/>
欽定四庫全書<lb/>
　格致鏡原卷九　　　　　大學士陳元龍撰<lb/>
　　坤輿𩔖<hi>五</hi>
　　　井<lb/>
總論　周書黄帝始穿井　呂氏春秋伯益作井　淮<lb/>
南子伯益作井而龍登𤣥雲神棲崑崙註龍恐害故登<lb/>
雲去棲其神於崑崙也　白六帖神農造井井有九所<lb/>
汲一井餘井悉動在鄧州　河渠書武帝鑿井深四十<lb/>
<pb n="KR3k0061_WYG_009-1b"/>
餘丈往往為井井下相通行水　續漢書夏至日浚井<lb/>
改水　白虎通冬祭井井者水之生藏在地中冬亦水<lb/>
王萬物伏藏　易傳井通也物所通用也　風俗通井<lb/>
者法也節也言法制居人令節其飲食無窮極也　初<lb/>
學記久不渫滌為井泥不停汚曰井渫<hi>音洩</hi>滌井曰浚井<lb/>
水清曰冽　爾雅井一有水一無水為瀱汋註山海經<lb/>
云天井夏有水冬無水即此𩔖也　戴侗六書故眢眸<lb/>
子枯陷也井枯無水亦謂之眢井左傳宣十二年楚莊<lb/>
<pb n="KR3k0061_WYG_009-2a"/>
王圍蕭蕭還無社謂楚申叔展曰目於眢井而出之<lb/>
演繁露鮑照井謎曰一八五八飛泉仰流飛泉仰流也<lb/>
者垂綆取水而上之故曰仰流也一八者井字八角也<lb/>
五八者析井字而四之則其字為十者四也四十即五<lb/>
八也　玉厯凡欲穿井處於夜氣清明時置水數盆於<lb/>
其地看何盆星光最大而明定必有甘泉　五雜俎凡<lb/>
出師遇深山無泉之處掘井一二丈不得水者可束藴<lb/>
火薫之而密覆其上火烟不得出必尋泉脉隙處潛通<lb/>
<pb n="KR3k0061_WYG_009-2b"/>
即他山數里外泉皆能引而致之烟通則泉流矣　煮<lb/>
泉小品井味鹹色緑者其源通海舊云東風時鑿井則<lb/>
通海脉理或然也　陸樹聲清暑筆談晨起取井水新<lb/>
汲者傅浄器中熟數沸徐啜徐潄以意下之謂之眞一<lb/>
飲子葢天一生水人夜氣生於子平旦糓氣未受胃臟<lb/>
冲虚服之能蠲宿滯痰滲以滋化源　潘自牧紀纂淵<lb/>
海井上種桃花落井不祥　葛洪方深井多有毒氣五<lb/>
月五日以雞毛試投井中毛直下無毒若廻四邉不可<lb/>
<pb n="KR3k0061_WYG_009-3a"/>
入　楊愼外集余嘗侍先人知汝州見州治諸井皆以<lb/>
夾錫錢鎭之每井率數十千問其故一老兵曰此邦饒<lb/>
風沙沙入井中人飲之則成癭夾錫錢所以制沙土也<lb/>
　南史梁普通二年始平郡石鼓村地自開成井方六<lb/>
尺六寸深三十二丈　異苑謝晦宅南路上有古井以<lb/>
元嘉二年汲者忽見三龍甚分明行道往觀莫不嗟異<lb/>
有人入井始知是塼𨼆起作龍形　吳均齊春秋齊荆<lb/>
州城東天子井出錦於時士女取用與常錦不異經月<lb/>
<pb n="KR3k0061_WYG_009-3b"/>
乃歇　緝栁編少昊母皇娥宫側有井曰盤靈帝與皇<lb/>
娥宴於宫帝子命江妃歌沖景旋歸之曲盤靈之神吹<lb/>
簫以和之故至今號井神曰吹簫女子　酉陽雜俎井<lb/>
鬼名瓊　白澤圖故井之精曰觀狀如美女以其名呼<lb/>
之即去　初學記井甃聚磚修井也　顏師古漢書注<lb/>
井幹者井上木欄也其形或四角或八角　王鳳稑名<lb/>
物通銀牀井欄也古詩後園鑿井銀作牀金缾素綆汲<lb/>
寒漿　水經注華林園中有古井悉以珉玉為之繢石<lb/>
<pb n="KR3k0061_WYG_009-4a"/>
為口工作精宻　魚豢魏略明帝九龍殿前為玊井綺<lb/>
欄　伽藍記河間王琛置玉井金幹以五色縷為繩<lb/>
唐書王鉷以寶鈿為井幹　五代史補髙郁用銀葉䕶<lb/>
井其四方内外皆然謂之拓裏　庶物異名疏梁元帝<lb/>
文玉臯不汲而銀甕滿玊臯井上桔橰也　説文轆轤<lb/>
井上圓轉木收綆者也<lb/>
諸井　博物志火井一所縱廣五尺深二三丈在蜀郡<lb/>
者時以竹板木投之以取火諸葛丞相往觀後而火轉<lb/>
<pb n="KR3k0061_WYG_009-4b"/>
盛熱以盆著井上煮鹽得鹽後人以家燭火投井中即<lb/>
滅息至今不復然也　楊升菴集火井在蜀之臨卭今<lb/>
嘉定地有之其泉皆油熱之則燃人取為燈燭　郡國<lb/>
志連渾府遥火山西有火井深不可見底炎氣上升常<lb/>
若微電以草㸑之則烟騰火𤼵故名熒臺　春秋潛潭<lb/>
巴火從井出有賢士從人起　水經注銅雀臺北曰冰<lb/>
井臺髙八丈上有冰室有數井深十五丈藏冰及石墨<lb/>
焉　元和志有一泉水名曰沙井綿歴古今沙塡不滿<lb/>
<pb n="KR3k0061_WYG_009-5a"/>
水極甘美　嵩山記少室山有雲母井出雲母　羊頭<lb/>
山記月支有井色如酒因名酒井　廣志臨卭有粉井<lb/>
得水汰粉則益光　漢書蜀多鹽井　郭氏𤣥中記東<lb/>
方有柴都焉在齊國之山山有井深不測至春夏時雹<lb/>
從井中出出則敗五榖人常以柴塞之不塞則雹為患<lb/>
故號柴都　洞冥記長安東七萬里有雲山山頭有井<lb/>
雲從中出若土德王則黄雲出火德王則赤雲出水德<lb/>
王則黑雲出金德王則白雲出木德王則青雲出　安<lb/>
<pb n="KR3k0061_WYG_009-5b"/>
成記羅霄山有石井天旱祠之以木投井中即雨至井<lb/>
溢木出雨乃止也　荆州記宜都有風井夏則風出冬<lb/>
則風入　南康記雩都盤固山其峯有井大銅人常守<lb/>
之五十年一涌水起數十丈銅人每以手掩之　拾遺<lb/>
記頻斯國有丹石井非人之所鑿下及漏泉水常沸涌<lb/>
中有白蛙兩翅常去來井上　後漢書東沃沮耆老説<lb/>
海中女國有神井視之輙生子　嶺表録異綠珠井在<lb/>
白州雙角山下昔梁氏女有容貌石季倫以珍珠三斛<lb/>
<pb n="KR3k0061_WYG_009-6a"/>
買之傳云飲此水者誕女多美麗閭里謂美色無益以<lb/>
巨石塡之爾後生女雖端嚴形體不完　採蘭雜志卓<lb/>
文君庭内有井文君手汲則甘香他人汲之與常井等<lb/>
至今尚存即文君井也　廣州記鬱林郡有石井半甘<lb/>
半淡潛通江波冬夏常盈名曰司命井　異物志廬陵<lb/>
城中有一井中有二色水半青半黄黄者灰汁取作糜<lb/>
粥皆作金色土人名灰汁為金因名金井　南史昇明<lb/>
二年冬延陵縣季子廟之北忽聞金石聲疑其異鑿深<lb/>
<pb n="KR3k0061_WYG_009-6b"/>
三尺得沸井奔湧若浪其地又響即復鑿之復得一井<lb/>
涌沸亦然井中得一木簡長一尺廣二分上有𨼆起字<lb/>
曰廬山道人張陵再拜詣闕起居簡文堅白字色乃黄<lb/>
瑞應圖云浪井不鑿自成王者清静則仙人主之　演<lb/>
繁露陳後主入景陽井隋軍出之因號其井為辱井井<lb/>
口石欄有鐫字曰辱井在斯可不戒哉其石理光瑩可<lb/>
鑑仍有淡紅漫布其上略如朝霞建康圖經謂此之紅<lb/>
者乃張孔二宫人脂澤所染也　酉陽雜俎景公寺前<lb/>
<pb n="KR3k0061_WYG_009-7a"/>
街中舊有巨井俗呼為八角井唐元和初有公主夏中<lb/>
過見百姓方汲令從婢以銀稜碗就井承水誤墜碗經<lb/>
月餘碗出於渭河　元氏掖庭記有龍泉井瑪腦石為<lb/>
井牀雨花臺石為井甃香檀為葢離朱錦為索雲母石<lb/>
為汲缾<lb/>
　　　橋<lb/>
王應麟玉海古者辰角見而雨畢則除道天根見而水<lb/>
涸則成梁者造舟為之未有橋之名也　朱弁橋記造<lb/>
<pb n="KR3k0061_WYG_009-7b"/>
舟為梁見於詩而杠榷徛彴雜出於子史若橋之為名<lb/>
則始于商而獨著於周書逮秦漢乃各冠以地或因水<lb/>
而稱　三輔黄圖横橋以象牽牛　説文橋水梁也榷<lb/>
水上横木所以度也亦曰彴今謂之畧彴東楚謂橋為<lb/>
圯　詩大雅造舟為梁注造至也謂從舟至舟相編為<lb/>
橋即今浮橋　廣志獨木橋曰榷　爾雅疏隄一名梁<lb/>
一云即橋也以木為之一云以石絶水石杠一名徛聚<lb/>
石水中以為歩渡彴也廣雅云徛歩橋也或曰今之石<lb/>
<pb n="KR3k0061_WYG_009-8a"/>
橋一石絶水者為梁　名物攷説文云石矼石橋也俗<lb/>
作杠從木十月成津梁則梁為在津之橋梁也今云輿<lb/>
梁者葢橋上横架之板若車輿者故謂之輿　山堂肆<lb/>
考繩橋以竹索為橋駕虚而渡名曰繩橋又曰笮橋<lb/>
李膺笮橋贊複引一索飛縆杙閣其名曰笮人懸半空<lb/>
渡彼絶壑　詞林海錯太公六韜天浮鐵螂用以飛江<lb/>
謂飛橋也　段國沙州記吐谷渾於河上作橋謂之河<lb/>
厲長一百五十歩勾欄甚嚴飾　事始橋上級謂之鴈<lb/>
<pb n="KR3k0061_WYG_009-8b"/>
齒　雜志橋柱下横木入沙中者謂之蹲鴟　晉書成<lb/>
都王頴屯河南阻清水為壘造浮橋以通河北以木函<lb/>
盛石沈之以繫橋名曰石鼈　漢文帝紀誹謗之木注<lb/>
服䖍曰堯作之橋梁交午柱頭也應劭曰橋梁邊板所<lb/>
以書政治之愆失也　啓䝉記注天台山去天不逺路<lb/>
楢溪溪水險清冷前有石橋路徑不盈尺數千丈下臨<lb/>
絶冥之澗唯忘其身然後能濟　三齊要略秦皇於海<lb/>
中作石橋非人功所建海神為之𥪡柱　三輔舊事秦<lb/>
<pb n="KR3k0061_WYG_009-9a"/>
造横橋漢承秦制廣六丈三百八十歩置都水令以掌<lb/>
之號為石柱橋　三輔黄圖秦始皇造渭橋重不能勝<lb/>
乃刻石作力士孟賁等像祭之乃可動　夷堅續志趙<lb/>
州石橋為魯班手造極為堅固意謂今古無第二橋矣<lb/>
有張神乘驢過橋動欲傾魯班在下以兩手托定而堅<lb/>
如初至今橋上有張神乘驢痕橋下有魯班兩手托迹<lb/>
　朝野僉載趙州石橋甚工磨礲宻緻如削焉望之如<lb/>
初日出雲長虹飲澗上有勾欄皆石也勾欄竝有石獅<lb/>
<pb n="KR3k0061_WYG_009-9b"/>
子龍朔年中髙麗諜者盗二獅子去後復募匠修之莫<lb/>
能相𩔖者至天后大足年黙啜破趙定州賊欲南過至<lb/>
石橋馬跪地不進但見一青龍卧橋上奮迅而怒賊乃<lb/>
遁去　泉南雜志泉州萬安渡洛陽橋案址于淵釃水<lb/>
為四十七道梁空以行其長三千六百尺廣丈有五尺<lb/>
翼以扶欄如其長之數又盤光橋自洛陽橋東接鳳嶼<lb/>
嶼在江中央上多腴田稠民居舊有石路潮落路出行<lb/>
者病之宋寶祐中僧道詢募貲作石橋長四百餘丈廣<lb/>
<pb n="KR3k0061_WYG_009-10a"/>
一丈六尺比蔡端明所造洛陽橋長多四百餘尺闊多<lb/>
一尺世知洛陽而不知盤光者葢以人重也　因話錄<lb/>
尚書省東南隅通衢有小橋相目為拗項橋言侍御史<lb/>
及殿中久次者至此必拗項南望南宫也　開元遺事<lb/>
長安東㶚陵有橋來迎去送皆至此地為離别之地故<lb/>
人呼之為銷魂橋也　初學記注上方有鬼橋陜城有<lb/>
鴨橋　合璧事𩔖杜重威朔州人契丹㓂鎭定重威用<lb/>
三脚木為橋過河擊賊　事物紺珠壕橋橋以壕為準<lb/>
<pb n="KR3k0061_WYG_009-10b"/>
下施兩巨輪推入壕輪䧟則橋平可渡又摺疊橋壕闊<lb/>
用之兩橋相接中施轉軸<lb/>
　　　城<lb/>
羅泌路史史記言黄帝為五城軒轅本紀言黄帝築城<lb/>
邑而汜勝之書記神農之敎雖有石城湯池帶甲百萬<lb/>
然而無粱則不能守也是炎黄已城池矣石城之制既<lb/>
自神農則土城之作有不自伏羲乎　初學記淮南子<lb/>
鮌作城吳越春秋曰鮌築城以衛君造郭以守民此城<lb/>
<pb n="KR3k0061_WYG_009-11a"/>
郭之始也　博物志禹作城彊者攻弱者守敵者戰城郭<lb/>
自禹始也　月令孟秋之月補城郭仲秋之月築城郭<lb/>
　左𫝊三堵為雉長三丈髙一尺　公羊傳方丈而堵<lb/>
又五板而堵五堵而雉百雉而城　考工記城隅九雉<lb/>
以為都城之制　五經異義天子之城髙九仞公侯七<lb/>
仞伯五仞子男三仞　公羊傳注天子之城千雉髙七<lb/>
雉公侯百雉髙五雉子男五十雉髙三雉　春秋説文<lb/>
天子周城諸侯軒城軒城者缺南面以受過也　白虎<lb/>
<pb n="KR3k0061_WYG_009-11b"/>
通天子曰崇城言崇髙也諸侯曰干城言不敢自專禦<lb/>
於天子也　輿地提綱城為保民為之也城之制三堵<lb/>
曰雉長三丈而髙一丈也城上垣曰堞樓曰麗譙下門<lb/>
曰譙門無覆屋曰櫓城外河曰池池無水曰隍城之小<lb/>
者曰堡或曰鄣曰壘有軍屯處曰壁　釋名城盛也盛<lb/>
受國都也郭廓也廓落在城外也　風俗通郭或謂之<lb/>
郛郛者亦大也　釋名方城上垣謂之睥睨言於孔中<lb/>
睥睨非常也亦曰陴言裨助城之髙也亦曰女牆言其<lb/>
<pb n="KR3k0061_WYG_009-12a"/>
卑小比之於城若女子之於丈夫也　唐書馬燧傳設<lb/>
一門為譙櫓注櫓城上守禦樓　三輔黄圖長安城南<lb/>
為南斗形北為北斗形至今人呼漢舊京為斗城　崔<lb/>
豹古今注秦所築長城土色皆紫　吳地記吳羅城作<lb/>
亞字形　南史梁武帝攻郢城夜郢城有數百毛人踰<lb/>
堞且泣因投黄鵠磯葢城之精也　梁四公記扶桑王<lb/>
宫内有水精城天未曉而明如晝城忽不見其月便蝕<lb/>
　大志經大意初入海中至白銀城次至黄金城次至<lb/>
<pb n="KR3k0061_WYG_009-12b"/>
水精城次至琉璃城龍王各與明月珠<lb/>
　　　墓<hi>附碑</hi>　<hi>華表</hi>
名義考古者墓而不墳墳土起也亦謂之封封土陪益<lb/>
也檀弓若堂若防若覆夏屋若斧皆封之形也四周而<lb/>
平曰堂長而如隄曰防如大俎而垂曰覆夏屋仄而上<lb/>
鋭曰斧亦曰馬鬛今亦多𩔖是　白虎通天子墳髙三<lb/>
仞樹以松諸侯半之樹以栢大夫八尺樹以欒士四尺<lb/>
樹以槐庻人無墳樹以楊栁　公羊傳宰上之木拱矣<lb/>
<pb n="KR3k0061_WYG_009-13a"/>
注宰冢也　楊愼外集國語管仲曰定民之居成民之<lb/>
事陵為之終是民之墓亦稱陵也周顯王三十四年趙<lb/>
起夀陵秦惠文王以後始稱陵而民不得稱　漢書注<lb/>
夀藏謂冢墳也稱夀者取其久逺之意　後漢中山王<lb/>
傳墓門前開道建石柱為梁乃謂之神道　西京雜記<lb/>
羡門葢冢中之門　物原伊尹始造墓宫　炙轂子秦<lb/>
漢以來帝王陵前有石麟石象辟邪石馬之屬人臣墓<lb/>
前石虎石羊石人石柱之𩔖皆以飾壠如生前之儀衛<lb/>
<pb n="KR3k0061_WYG_009-13b"/>
　五雜組自周以後始有堪輿之説然皆用之建都邑<lb/>
耳如書所謂逹觀于新邑營卜瀍澗之東西詩所謂考<lb/>
卜維王宅是鎬京者而葬之求吉地則自秦樗里始然<lb/>
漢時尚不甚談至郭璞始以其術顯　廣博物志墓銘<lb/>
或謂晉以前無有顔延年始為其制按吳志淩統卒權<lb/>
聞流涕使張承作銘誄則是三國時事也又漢西都時<lb/>
南宫寢殿内有醇儒王史長銘漢杜子夏臨終作文命<lb/>
刋石埋墳前　廣博物志齊武帝欲為裴后立石誌墓<lb/>
<pb n="KR3k0061_WYG_009-14a"/>
中王儉以為非古或以為宋元嘉中顔延之為王球作<lb/>
墓誌有銘自宋始隋得王戎墓銘為自晉始亦非是今<lb/>
世有崔子玊書張衡墓銘則墓有銘自東漢有之　白<lb/>
澤圖故廢墓之精名元狀如老役夫操杵好舂呼之使<lb/>
人宜禾榖　水經注六安縣故咎陶國也夏禹封其少<lb/>
子奉其祀今縣都陂中有大冢民傳曰公琴者即臯陶<lb/>
冢也楚人謂冢為琴　述異記闔閭墓中石銘云吳王<lb/>
之夜室也　雜記夏侯嬰封滕公嘗至東都門馬悲鳴<lb/>
<pb n="KR3k0061_WYG_009-14b"/>
踣地不前使人掘之得石槨一枚皆科斗書以今文寫<lb/>
之曰佳城鬱鬱三千年見白日吁嗟滕公居此室　舊<lb/>
唐書天寶十一載六月閿鄉縣黄河中女媧墓因大雨<lb/>
晦冥失所在至乾元二年六月瀕河人聞有風雷曉見<lb/>
其墓湧出下有巨石上有䨇栁時號風陵堆　春明退<lb/>
朝録唐内人墓謂之宫人斜四仲遣使者祭之　唐書<lb/>
姚朂自作夀藏於萬安山南原署兆曰寂居穴墳曰復<lb/>
眞堂剟土為牀曰化臺而刻石告後世　路史於藍田<lb/>
<pb n="KR3k0061_WYG_009-15a"/>
得尊盧之埰於衡山得祝融之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>於長安得隂康之冢<lb/>
於肺山得華胥之封於峨嵋得黄帝之<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>於雍得帝鴻<lb/>
之坋於雲陽得少昊之堬於城陽得慶都之䈀於陳倉<lb/>
得娥眉之埭於商於得女英之壟<lb/>
碑　劉熈逸雅碑被也此本王莽時所設也施其轆轤<lb/>
以繩被其上以引棺也臣子追述君父之功美以書其<lb/>
上後人因焉故每建於道陌之頭顯見之處名其文就<lb/>
謂之碑也　歐陽修集古録後漢以後始有碑文欲求<lb/>
<pb n="KR3k0061_WYG_009-15b"/>
前漢時碑碣不可得是則冢墓碑自後漢以來始有也<lb/>
　物原晉武帝始置神道碑　禮祭儀麗於碑註君牽<lb/>
牲入廟門繫著中庭碑也　李綽尚書故實古碑皆有<lb/>
圓空<hi>音孔</hi>葢碑者悲也本墟墓間物每一墓有四焉初葬<lb/>
穿繩於空以下棺乃古懸窆之禮禮曰公室視豐碑三<lb/>
家視桓楹人因就紀其德由是遂有碑表數十年前有<lb/>
樹德政碑亦設圎空不知根夲甚矣後有悟之者遂改<lb/>
焉　宋祁筆記碑者施於墓則下棺施於廟則繫牲古<lb/>
<pb n="KR3k0061_WYG_009-16a"/>
人因刻文其上今佛寺揭大石鏤文士大夫皆題曰碑<lb/>
銘何也　名義考今世所謂碑古無之七十二家封禪<lb/>
言勒石穆天子傳言為名迹於弇兹石上可見者惟此<lb/>
而已士昏禮入門當碑揖則廟内之碑用以麗牲者喪<lb/>
大記天子用大木為碑謂之豐碑諸侯樹兩大木謂之<lb/>
桓楹檀弓注天子六繂四碑諸侯四繂二碑士二繂無<lb/>
碑則方上之碑用以下棺者臣子因於其上紀述功德<lb/>
今廟堂墓隧及諸創建碑林立而不知非古也　後漢<lb/>
<pb n="KR3k0061_WYG_009-16b"/>
書方者為碑圓者為碣　研北雜志北碑刻深謂之溝<lb/>
道　唐六典五品以上立碑螭首龜趺趺上髙不過九<lb/>
尺七品以上立碑圭首方趺趺上不過四尺若𨼆淪道<lb/>
素孝義著聞雖不仕亦立碣金石例三品以上神道碑<lb/>
五品以下不銘碑謂之墓碣　明㑹典五品以上許用<lb/>
碑六品以下許用碣庶人止用壙誌公侯及一品碑螭<lb/>
首龜趺二品碑葢用麒麟三品碑葢用天禄辟邪竝龜<lb/>
趺四品以下竝圓首方趺髙低各有尺寸　洛中紀異<lb/>
<pb n="KR3k0061_WYG_009-17a"/>
絳州龍興宫有碧落碑碑文成而未刻有二道士來請<lb/>
刻閉戸三日不聞人聲人怪而破戸有二白鴿飛去而<lb/>
篆刻宛然　珍珠船筝殿側有魏泉堂碑其石瑩徹宫<lb/>
中號玻璃碑　羣碎録宋太宗立郡國戒碑爾俸爾禄<lb/>
民膏民脂下民易虐上天難欺乃景煥野人閒語書中<lb/>
語也又云摘蜀王孟㫤之文按歐陽集古録戒碑起唐<lb/>
明皇特不見其詞耳又云宋髙宗頒是黄庭堅書　魏<lb/>
志繁昌縣授禪石碑中生金表送上羣臣盡賀　王𨼆<lb/>
<pb n="KR3k0061_WYG_009-17b"/>
晉書永嘉初陳國項縣賈逵石碑中生金人盜鑿取賣<lb/>
賣已復生此江東之瑞也　晉書戴逵總角時取鷄卵<lb/>
汁溲白瓦屑作鄭𤣥碑復為文自鐫之詞麗器妙人皆<lb/>
驚異　李延夀北史秦王俊府僚佐請立碑帝曰欲求<lb/>
名一卷史書足矣何用碑為若子孫不能保家徒與人<lb/>
作鎭石耳<lb/>
華表　物原周公始為華表　禮記公室視桓楹注桓<lb/>
墓前表柱也　説文桓亭郵表也徐鉉曰表雙立為桓<lb/>
<pb n="KR3k0061_WYG_009-18a"/>
今郵亭立木交於其端或謂之華表　集韻牴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>二獸<lb/>
名秉心甚靈葢忠直獸也今華表頂上者是　丹鉛録<lb/>
華表漢書注作和表字林作桓表<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0061_WYG_009-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷九<lb/>
</p>
<p>
</p>
  </div>
</body>
</text>
</TEI>
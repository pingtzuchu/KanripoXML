<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷三十一</head>
    <p>
<pb n="KR3k0061_WYG_031-1a"/>
欽定四庫全書<lb/>
　格致鏡原卷三十一　　　大學士陳元龍撰<lb/>
　　朝制類<hi>二</hi>
　　　儀仗<lb/>
事物紀原炙轂子曰車駕行則有羽儀導䕶謂之鹵簿<lb/>
自秦漢始有其名後漢胡廣作天子出行鹵大楯也所<lb/>
以扞敵部伍之次皆著之簿儀其五兵獨以楯為名者<lb/>
行道之時甲楯居外餘兵在内故但言鹵簿　五經精<lb/>
<pb n="KR3k0061_WYG_031-1b"/>
義鹵者盾也以大盾領一部之人故名為鹵簿　蔡邕<lb/>
獨斷天子鹵簿有大駕有小駕有法駕大駕則公卿奉<lb/>
引大將軍參乗太僕御屬車八十一乘備千乘萬騎<lb/>
石林燕語大駕儀仗通號鹵簿蔡邕獨斷已著此名唐<lb/>
人謂鹵楯也甲楯之别名凡兵衛以甲楯居外為前道<lb/>
捍蔽其先後皆著簿籍故曰鹵簿　明㑹典洪武二十<lb/>
六年定凡正旦冬至聖節大朝㑹兵部車駕司㑹同錦<lb/>
衣衛陳鹵簿大駕於殿之東西玉輅一乗大輅一乗九<lb/>
<pb n="KR3k0061_WYG_031-2a"/>
龍車一乗步輦一乗永樂三年增定板轎一乗步輦一<lb/>
乗大涼步輦一乗大馬輦一乗小馬輦一乗玉輅一乗<lb/>
大輅一乗　彚苑詳註上古時鸞輿順動鸞鳥輒集車<lb/>
上雄鳴於前雌應於後後世不能致作和鸞以象之因<lb/>
謂之鸞仗　事物紺珠鑾駕宋真宗改小駕云　晉書<lb/>
元帝大興四年詔左右衛及諸營教習依大習儀作雁<lb/>
羽仗　儀衛志朝衛之仗三衛番上分為五仗皆帶刀<lb/>
捉仗列於東西廊下每日以四十六人立内廊閣外號<lb/>
<pb n="KR3k0061_WYG_031-2b"/>
曰内仗朝罷放仗天子出則有細仗黄麾仗　筆談正<lb/>
衙法座香木為之加金飾四足隋角其前小偃織藤冒<lb/>
之每車駕出幸則使老内臣馬上抱之名曰駕頭　愛<lb/>
日齋叢抄舊制駕頭未詳所始相傳更一朝即加覆黄<lb/>
帽一重孔氏談苑云駕頭者祖宗即位時所坐也相傳<lb/>
寶之江鄰㡬雜志云韓持國問李端明駕頭何物曰諸<lb/>
座之一原父訪王原叔原叔云此座𫝊四世矣放翁筆<lb/>
記云駕頭舊以一老宦者抱繡裹杌子於馬上高廟時<lb/>
<pb n="KR3k0061_WYG_031-3a"/>
亦然今乃代以閣門官不知自何年始叅諸紀載疑渡<lb/>
江後兀子以非法座故物乗輿所至百官道次班迎惟<lb/>
望駕頭致敬而已　宋㑹要鳴鞭本周官條狼氏執鞭<lb/>
趨避之遺法唐及五代有之朝㑹用於殿廷行幸前驅<lb/>
　筆談大駕鹵簿中有勘箭其牡謂之雄牡箭牝謂之<lb/>
闢仗箭　演繁露今人呼乗輿所用扇為掌扇殊無義<lb/>
蓋障扇之訛也江夏王義恭為宋孝武所忌奏革諸侯<lb/>
制度障扇不得用雉尾是也凡扇言障取遮蔽為義以<lb/>
<pb n="KR3k0061_WYG_031-3b"/>
扇自障通上下無害但用雉尾飾之即乗輿制度耳<lb/>
漢舊儀法駕前驅有九旒雲罕鳳皇闟㦸皮軒鸞旗<lb/>
事物紀原通典曰武王克紂百夫荷䍐旗以前驅後漢<lb/>
有九斿雲䍐西京雜記曰漢大駕有䍐罼在左右則是<lb/>
漢始制此二物晉輿服志曰五時車後次華蓋中道左<lb/>
䍐右罼宋朝㑹要曰象畢為天街故為前引皆赤質金<lb/>
銅飾朱藤結網金獸面䍐方上有二螭首銜紅絲拂罼<lb/>
如圓扇　演繁露楊子雲執金吾箴吾臣司金敢告執<lb/>
<pb n="KR3k0061_WYG_031-4a"/>
璜則知金吾者以金飾其兩末也今管軍官入朝所執<lb/>
之杖皆金釦其末也漢志謂金吾為鳥非也　稗史𩔖<lb/>
編晉金吾用棒以銅為之黄金塗兩頭故謂之金吾御<lb/>
史大夫司隸校尉兵卒亦得執焉用以夾車謂之車輻<lb/>
一曰形似輻故曰車輻魏曹操洛陽北部尉乃懸五色<lb/>
棒於門以滅豪猾　宋㑹要鍠鉞屬也秦漢有之唐用<lb/>
為儀仗　演繁露案爾雅犦牛犎牛也此獸抵觸百獸<lb/>
無敢當者故金吾仗刻犦牛於槊首以碧油囊籠之荆<lb/>
<pb n="KR3k0061_WYG_031-4b"/>
楚嵗時記所説亦與爾雅同今金吾仗以犦槊為第一<lb/>
隊則是犦槊云者刻犎牛於槊首也　正字通骨朶宿<lb/>
衛人所執以骨飾之或範銅為之宋鹵簿用骨朶即長<lb/>
柄手撾之類徐知訓在廣陵作朱柄骨朶曰朱蒜　宋<lb/>
㑹要氅本緝鳥毛為之唐有六色孔雀大小鵝毛鷄毛<lb/>
之制　隋書禮儀志梁武受禪於齊多循其儀物御仗<lb/>
有赤氅青氅之别　古今事物考國朝鹵簿有儀鍠氅<lb/>
十對戈氅十對㦸氅十對以五色羅袋縫成氅　列異<lb/>
<pb n="KR3k0061_WYG_031-5a"/>
傳秦文公時有梓化為牛撃之不服或隨地解髻披髮<lb/>
牛畏之入水故秦國置髦頭騎使之先驅　摯虞决疑<lb/>
要注武帝時有彭權為侍中問髦頭義權答曰秦時有<lb/>
竒怪觸山截水無不崩潰惟畏髦頭帝乃令虎賁之士<lb/>
戴以衛左右　徐爰釋疑畧注乗輿黄麾内有羽林班<lb/>
弓箭手左右執事官帶熊冠謂之髦頭故使執事者戴<lb/>
皮冠以倣其名　庶物異名疏蒙公旄頭也羽獵賦蚩<lb/>
尤並轂蒙公先驅　玉壺清話乾德三年再郊范魯公<lb/>
<pb n="KR3k0061_WYG_031-5b"/>
為大禮使以鹵簿中青油隊舊甲騎盡取於武庫磨鏟<lb/>
堅厚精明可畏於禮容有所未順陶榖為禮儀使出意<lb/>
以青緑畫黄絁為甲紋青布囊之緑青為下裙絳皮為<lb/>
絡長短至膝銅鈴遶前膺及後鞦至今用之<lb/>
　　　旗<lb/>
總論　釋名旗期也言與衆期於下也　太白陰經蚩<lb/>
尤建旗幟　黄帝内傳𤣥女請帝制旗幟以象雲物<lb/>
列子黄帝與炎帝戰以鵰鶚鷹鳶為旗幟　禮含文嘉<lb/>
<pb n="KR3k0061_WYG_031-6a"/>
天子之旗九仞十二旒曵地諸侯七仞九旒齊軫卿大<lb/>
夫五仞七旒齊較士三仞五旒齊首　羣書考索黄帝<lb/>
振兵教熊羆貔貅<graphic n="KR1236" url="https://raw.githubusercontent.com/kanripo/KR-Gaiji/master/images/KR1236.png" mimeType="image/png"/>虎豹制陳法設五旗五麾夏后氏<lb/>
奚仲為車正建旗斿旐以别尊卑等級明堂位曰有虞<lb/>
氏之綏夏后氏之綢練商之崇牙周之璧翣則制有自<lb/>
矣周官司馬仲秋治兵軍吏載旗旗之所用不特軍旅<lb/>
田獵野役之事而已凡祭祀各建其旗㑹同賔客亦如<lb/>
之後世秦於四時各有其旗春青夏赤中央黄秋白冬<lb/>
<pb n="KR3k0061_WYG_031-6b"/>
黑　考工記龍旂九斿以象大火也鳥旟七斿以象鶉<lb/>
火也熊旗六斿以象伐也<hi>伐屬白虎宿連參六星故取象也</hi>龜蛇四斿<lb/>
以象營室也弧旌枉矢以象弧也　周禮司常掌九旗<lb/>
之名物以待國事日月為常交龍為旂通帛為旃雜帛<lb/>
為物熊虎為旗鳥隼為旟龜蛇為旐全羽為旞析羽為<lb/>
旌及國之大閲王建太常諸侯建旂孤卿建旜大夫建<lb/>
物師都建旗州里建旟縣鄙建旐道車載旞㳺車載旌<lb/>
皆畫其象也<lb/>
<pb n="KR3k0061_WYG_031-7a"/>
歴代旗　黄帝内傳帝制五彩旗指顧向背　通典黄<lb/>
帝振兵設五方旗　河圖風后曰予告汝帝之五旗東<lb/>
方法青龍曰旗南方法赤鳥曰鼠西方法白虎曰典北<lb/>
方法𤣥蛇曰旂中方法黄龍曰常　周禮建太白以即<lb/>
戎以封四衛建大麾以田以封蕃國注太白殷之旗名<lb/>
大麾夏后氏旗名　墨子赤鳥銜書降曰命周武王伐<lb/>
殷天賜以黄鳥之旗　左傳周公分康叔以少帛綪茷<lb/>
旃旌注少帛旂名綪茷大赤旗也　穆天子傳日月之<lb/>
<pb n="KR3k0061_WYG_031-7b"/>
旗七星之文注今旒上畫日月及北斗星也　左傳鄭<lb/>
伐許潁考叔取鄭伯之旗蝥弧以先登注蝥弧旗名也<lb/>
　左傳齊侯卜使王黒以靈姑銔吉請斷三尺焉而用<lb/>
之注諸侯之旗也　李斯上書今陛下建翠鳳之旗<lb/>
史記沛公祠黄帝蚩尤於沛庭旗幟皆尚赤　庶物異<lb/>
名疏雲䍐大旗也獨斷云天子前驅有九旒雲䍐　揚<lb/>
雄甘泉賦舉洪頥樹靈旗注服䖍曰洪頥旗名李竒曰<lb/>
欲伐南越告祈太乙畫旗樹太乙壇上名靈旗以指所<lb/>
<pb n="KR3k0061_WYG_031-8a"/>
伐之國也　漢禮樂志招揺靈旗注師古曰畫招搖於<lb/>
旗以征伐故稱靈旗　宋朝㑹要漢制為前驅上載赤<lb/>
旗繡鸞　晉書輿服志五牛旗乃平吳後所造以五牛<lb/>
建旗車設五牛青赤在左黄在中白黑在右　隣㡬雜<lb/>
誌儀仗内五牛旗刻畫五色木牛𥪡旗於背載以舉狀<lb/>
四人舁之按六典衛尉三十二旗十八曰五牛旗皆是<lb/>
繡繪旗幅若五牛以牛載則其他麟鳳之類亦當如此<lb/>
矣　北史隋盧賁典宿衛奏改周旗幟更為嘉名其青<lb/>
<pb n="KR3k0061_WYG_031-8b"/>
龍騶虞朱雀𤣥武千秋萬嵗之旗皆賁所創也　唐六<lb/>
典武庫令旗之制三十有二一曰青龍旗二曰白獸旗<lb/>
三曰朱雀旗四曰𤣥武旗五曰黄龍負圖旗六曰應龍<lb/>
旗七曰龍馬旗八曰玉馬旗九曰鳳凰旗十曰鸞旗十<lb/>
一曰鵕䴊旗十二曰太平旗十三曰麒麟旗十四曰飛<lb/>
麟旗十五曰飛黄旗十六曰駃騠旗十七曰白澤旗十<lb/>
八曰五牛旗十九曰犀角旗二十曰金牛旗二十一曰<lb/>
兕旗二十二曰三角獸旗二十三曰角端旗二十四曰<lb/>
<pb n="KR3k0061_WYG_031-9a"/>
吉利旗二十五曰騼䮷旗二十六曰騶牙旗二十七曰<lb/>
黄鹿旗二十八曰白狼旗二十九曰赤熊旗三十曰辟<lb/>
邪旗三十一曰苣文旗三十二曰白刃旗　清異録梁<lb/>
祖自初起每令左右持大赤旗緩急之際用以揮軍目<lb/>
為火龍標　清異録蜀王建軍中隱語旗曰愁眉錦<lb/>
大饗明堂記宋朝為日月合璧旗一以苣文旗二夾之<lb/>
五星連珠旗一以祥雲旗二夾之　大饗明堂記引駕<lb/>
旗唐禮今無文開寶通禮新加謂十二辰天王二等旗<lb/>
<pb n="KR3k0061_WYG_031-9b"/>
也龍墀旗唐禮今無文開寶通禮新加謂天下太平與<lb/>
五方各一君王萬嵗一日月各一　宋㑹要建隆四年<lb/>
將郊祀陶穀建議取天文北角攝提之象作攝提旗及<lb/>
北斗二十八宿十二辰五嶽五方神五鳳四瀆等旗<lb/>
宋㑹要建隆中太祖詔造大黄龍負圖旗一大神旗六<lb/>
日旗一月旗一君王萬嵗旗一天下太平旗一師子旗<lb/>
二金鸞金鳳旗各一五龍旗五凡二十一旗皆有架南<lb/>
郊用之大黄龍負圖旗陳扵端門前餘二十旗悉列於<lb/>
<pb n="KR3k0061_WYG_031-10a"/>
宿頓宫前如遇朝㑹冊禮亦陳於殿廷也乾德六年太<lb/>
祖親郊有司請以國初以來祥異著於旗章遂作金鸚<lb/>
鵡玉兔馴象等旗蓋謂建隆二年隴州楊勲獻鸚鵡鄆<lb/>
州姚光輔獻白兔及馴象自為三旗也　文懋昭金志<lb/>
金國日旗即以紅綃為日刺於黄旗上月旗即以素帛<lb/>
為月刺於紅旗上　古今事物考我明鹵簿有肅靖金<lb/>
皷白澤門旗黄旗龍旗日月風雲雷雨五星二十八宿<lb/>
等旗共一百二十五面<lb/>
<pb n="KR3k0061_WYG_031-10b"/>
旗製　爾雅素錦綢杠<hi>以白地錦韜旗之竿</hi>纁帛縿<hi>纁帛絳也縿衆旒所著</hi>
素陞龍於縿<hi>畫白龍於縿令上向</hi>練旒九<hi>練絳/練也</hi>飾以組<hi>用綦組飾旒之邊</hi>
維以縷<hi>用朱縷維連持之不欲令曵地周禮曰六人維王之太常是也</hi>　禮記天子殺<lb/>
則下大綏諸侯殺則下小綏鄭注綏當為緌有虞氏之<lb/>
旌旗也下謂弊之　相如大人賦靡屈虹以為綢　張<lb/>
揖曰綢韜也師古曰韜謂裹冒旌旗之竿　相如子虚<lb/>
賦曵明月之珠旗注珠旗以明月珠飾旗也　揚雄河<lb/>
東賦被雲梢注梢與旓同旓者旌旗之旒以雲為旓也<lb/>
<pb n="KR3k0061_WYG_031-11a"/>
　庶物異名疏唐六典碧紛旗之斿也　王世貞觚不<lb/>
觚録諸生中鄉薦與舉子中㑹試者郡縣則必送㨗報<lb/>
以紅綾為旗金書立竿以揚之若狀元及第則以黄紵<lb/>
絲金書狀元立竿以揚之其他則否<lb/>
牙旗　兵書牙旗者將軍之精凡始𥪡牙必以制日制<lb/>
日者其辰之在五行以上尅下之日也　續世説大司<lb/>
馬掌武備象猛獸以爪牙為衛故軍前大旗為牙旗出<lb/>
師則有建牙之事軍中聽號令必至牙旗之下　山堂<lb/>
<pb n="KR3k0061_WYG_031-11b"/>
肆考將軍之旗曰牙取其為國爪牙也旗立於將軍帳<lb/>
前故曰牙帳　孔氏雜説突厥畏李靖徙牙於磧中牙<lb/>
者旗也東京賦竿上以象牙飾之所以自表識也太守<lb/>
出有門旗其遺法也　演繁露大將所建牙旗劉馮事<lb/>
始兼載兩義其一謂以象牙飾旗其一謂以爪牙為義<lb/>
然終無的據其引尚書曰門旗二口色紅八幅大將牙<lb/>
門之旗出引將前軍列按黄帝出軍訣凡大將行住不<lb/>
以何地皆有牙旗隨之不止軍門有二牙旗也魏志曰<lb/>
<pb n="KR3k0061_WYG_031-12a"/>
典韋為張邈士牙門長大衆莫能勝韋一手建之此即<lb/>
牙門大旗矣凡滕輔袁宏顧愷之陳子昻皆有祭牙禡<lb/>
牙文其所謂牙即牙旗也再詳此義恐旗有飾牙之理<lb/>
蓋不專以門旗為牙旗而五方之旗皆名為牙恐欲重<lb/>
其體故飾之以牙也耶　黄帝出軍訣有所攻伐作五<lb/>
采牙幢青牙旗引住東赤牙旗引住南白牙旗引住西<lb/>
黑牙旗引住北黄牙旗引住中　稗史𩔖編五彩牙旗<lb/>
今五方旗是孫權因之作黄龍大牙旗　黄帝出軍訣<lb/>
<pb n="KR3k0061_WYG_031-12b"/>
始立牙之日吉氣來應旗幡指敵或從風而舉暉暉終<lb/>
日不繞竿勇氣奔逸是謂堂堂之陣正正之旗此大勝<lb/>
之徴將軍出兵有所討伐引兵出城門望見白雲及白<lb/>
水者舉白牙旗五色牙旗隨天氣四時　抱朴子軍所<lb/>
始舉牙旗風氣和調幡校飄飄終日不息者其軍有功<lb/>
也<lb/>
戰旗　出軍訣旌旗既已繞竿尋自解者有救凡軍始<lb/>
發旌旗繞竿者敵人於路要戰宜急住更作善算而出<lb/>
<pb n="KR3k0061_WYG_031-13a"/>
不可徑前也　諸葛亮軍令聞擂皷音舉白幡絳旗大<lb/>
小船皆進戰不進者斬聞金音舉青旗船皆止不止者<lb/>
斬　管子九章置則兵治士勇矣一曰舉日章則晝行<lb/>
二曰舉月章則夜行三曰舉龍章則水行四曰舉虎章<lb/>
則林行五月舉鳥章則行坂六曰舉蛇章則行澤七曰<lb/>
舉鵲章則行船八曰舉狼章則行山九曰舉韟章則載<lb/>
食而駕注章即旗也<lb/>
常　周禮巾車玉輅建太常疏按司馬法夏以日月上<lb/>
<pb n="KR3k0061_WYG_031-13b"/>
明商以虎上威周以龍上文　周書厥有成績紀於太<lb/>
常注太常王者之旗也畫日月之象有功者紀之於上<lb/>
　羣書考索周禮司常日月為常王建太常司馬仲秋<lb/>
教治兵王載太常覲禮天子乗龍載大旂象日月升龍<lb/>
降虎郊特牲曰旂十有二斿龍章而設日月象天也禮<lb/>
書曰太常不特祀天而已至於拜日禮月祀方明禮四<lb/>
瀆禮山川皆載焉祭祀朝覲節服氏袞冕六人維王之<lb/>
太常<lb/>
<pb n="KR3k0061_WYG_031-14a"/>
旂　爾雅有鈴曰旂注縣鈴於竿頭畫蛟龍於旒　逸<lb/>
雅交龍為旂旂倚也畫作兩龍相依倚也通以赤色為<lb/>
之無文采諸侯所建也　羣書考索司常交龍為旂諸<lb/>
侯建旂巾車金路建大旂以賔同姓以封司馬仲秋教<lb/>
治兵諸侯載旂覲禮侯載龍旂弧韣考工記曰龍旂九<lb/>
斿以象大火詩曰龍旂揚揚龍旂承祀龍旂十乗左傳<lb/>
曰分魯公以大路大旂史記曰龍旂九斿所以養信也<lb/>
　管子葵丘之㑹天子致胙於桓公賞服大路龍旗九<lb/>
<pb n="KR3k0061_WYG_031-14b"/>
斿渠門赤旂注渠門旂名　漢輿服志鸞旂曰鷄翹編<lb/>
羽旄列繋幢旁<lb/>
旃　爾雅因章曰旃注以帛練為旒因其文章不復畫<lb/>
之　周禮通帛為旃　逸雅旃戰也戰戰恭已而已也<lb/>
三孤所建象無事也　子虚賦靡魚須之橈旃注大魚<lb/>
之須出東海橈旃即曲旃也　漢田蚡傳立曲旃注旃<lb/>
旗之名也　羣書考索司常通帛為旜雜帛為物又曰<lb/>
孤卿建旜大夫建物司馬治兵師都載旜鄉遂載物左<lb/>
<pb n="KR3k0061_WYG_031-15a"/>
氏曰亡大旂之左旜禮書曰旜物之斿經無其説公侯<lb/>
伯子男旂斿皆以命數為節意者㫋物之斿亦稱其命<lb/>
數歟　湘烟録杜樊川詩浮生長勿勿兒小且嗚嗚勿<lb/>
者州里所建之旗柄有三斿雜帛幅半異所以趨民故<lb/>
匆遽者稱為勿勿<lb/>
旌　逸雅析羽為旌旌精也有精光也　爾雅注旄首<lb/>
曰旌注載旄於竿頭如今之幢亦有旒　漢文帝紀朝<lb/>
有進善之旌注應劭曰旌幡也堯設之五達之道令民<lb/>
<pb n="KR3k0061_WYG_031-15b"/>
進善也如淳曰欲有進者立於旌下言之　曲禮前有<lb/>
水則載青旌注載所謂舉於旌首所以警衆者也　羣<lb/>
書考索司常全羽為旞析羽為旌又曰道車載旞斿車<lb/>
載旌旞旌皆注旄而旄與羽又注於旗則羽可以飾旗<lb/>
又可以為旗也　周禮注澤虞有旌以其主澤澤鳥所<lb/>
集故得析羽　子虚賦拖蜺旌張揖注析羽毛染以五<lb/>
采綴以縷為旌有似虹蜺之氣也　唐車服志旌以絳<lb/>
帛五丈粉畫虎有銅龍一首纒緋幡紫縑為袋油囊為<lb/>
<pb n="KR3k0061_WYG_031-16a"/>
表<lb/>
斾　爾雅繼旐曰斾注帛續旐末為燕尾者　逸雅雜<lb/>
帛為斾以雜色綴其邊為翅尾也將帥所建象物雜也<lb/>
旟　周禮鳥隼為旟注鳥鳳也畫鳳以象其德畫隼以<lb/>
象其威　爾雅錯革鳥曰旟注此謂合剝鳥皮毛置之<lb/>
竿頭即禮記云載鴻及鳴鳶　逸雅旟譽也軍吏所建<lb/>
急疾趨事則有稱譽也　羣書考索司常鳥隼為旟大<lb/>
閲州里建旟司馬治兵百官載旟二者不同何也禮書<lb/>
<pb n="KR3k0061_WYG_031-16b"/>
曰州里建旟者州里之常百官載旟一時之事軍國之<lb/>
容耳詩曰孑孑千旟蓋州里之臣<lb/>
旐　通典夏后氏俾車正奚仲建旌旐尊卑上下各有<lb/>
等級　爾雅緇廣充幅長尋曰旐注帛全幅長八尺<lb/>
逸雅旐兆也龜知氣兆之吉凶建之於後察度事宜之<lb/>
形兆也　羣書考索司常龜蛇為旐又曰縣鄙建旐大<lb/>
司馬曰郊野載旐蓋由役軍旅王事也雖命教不同而<lb/>
同於四斿<lb/>
<pb n="KR3k0061_WYG_031-17a"/>
纛　黄帝内傳𤣥女為帝制𤣥纛十二以主兵　二儀<lb/>
實録商有纛皁絲為之似蚩尤首五百人置一纛　漢<lb/>
高帝紀黄屋左纛注李斐曰纛毛羽幢也在乗輿車衡<lb/>
左方上上注之蔡邕曰以㹈牛尾為之如斗或在騑頭<lb/>
或在衡　稗史𩔖編天子作六軍六纛唐初置二十四<lb/>
纛每嵗一祭之軍𤼵處祭纛用白馬牲所祭蚩尤主也<lb/>
　御覽纛六口大將中營建出引六軍古者天子六軍<lb/>
諸侯三軍今天子十二諸侯六軍故有六纛以總軍衆<lb/>
<pb n="KR3k0061_WYG_031-17b"/>
　栁宗元嶺南饗軍堂記公命享於新堂幢牙茸纛咸<lb/>
飾于下　事物紺珠後魏有纛頭宋有皁纛蓋旄頭遺<lb/>
象制與旗同無文采　南蠻傳盤盤以孔雀羽飾纛<lb/>
北史突厥旗纛之上施金狼頭　漢韓延夀傳植羽葆<lb/>
注羽葆聚翟尾為之亦今纛之類也<lb/>
幡　郊祀志武帝伐南越禱告太乙以牡荆畫幡日月<lb/>
北斗登龍以象太一三星為太一鏠旗命曰靈旗為兵<lb/>
禱則太史奉以指所伐國　後漢書立春之日皆青旛<lb/>
<pb n="KR3k0061_WYG_031-18a"/>
幘迎春於東郭外　庶物異名疏肥胡幡名見國語<lb/>
吴都賦觀鷹隼誡征夫坐組甲建祀姑注祀姑幡名也<lb/>
　中華古今注信幡古之徽號也所以題表官號以為<lb/>
符信故謂之信幡乗輿則畫為白虎取其義而有威信<lb/>
之德也魏朝有青龍幡朱雀幡𤣥武幡白虎幡黄龍幡<lb/>
而五色以詔東方郡國以青龍信南方郡國以朱雀信<lb/>
西方郡國以白虎信北方郡國以𤣥武信朝廷畿内則<lb/>
以黄龍信亦以麒麟幡髙貴郷公討晉文王自秉黄龍<lb/>
<pb n="KR3k0061_WYG_031-18b"/>
幡以麾晉朝唯用白虎幡書信幡用鳥書取其飛騰輕<lb/>
疾也一曰以鴻鴈鷰鳦有去來之信也　北史初齊軍<lb/>
戰芒山之時齊軍旂幟盡赤西軍盡黑綦毋懷文曰赤<lb/>
火色黑水色水能滅火不宜以赤對黑土勝水宜改為<lb/>
黄神武遂改為赭黄所謂河陽幡者也　古今事物考<lb/>
明朝鹵簿有絳引幡五對傳教幡五對告止幡五對信<lb/>
幡五對<lb/>
麾　漢韓延夀傳建幢棨注幢麾也棨有衣之㦸也其<lb/>
<pb n="KR3k0061_WYG_031-19a"/>
衣以赤黑繒為之　庶物異名疏戲大將之旗也顔師<lb/>
古曰漢史通以戲為麾　宋㑹要麾古有黄朱纁三色<lb/>
漢鹵簿有左右黄麾今制絳帛為之如幡采成黄麾字<lb/>
　周禮巾車職曰建大麾以田獵鄭注大麾不在九旗<lb/>
中以正色言之則黑夏后氏所建　事物紺珠絳麾如<lb/>
幢三層蒙以紫羅囊　晉東宫舊事皇太子初拜有旄<lb/>
幢一又皇太子鹵簿有黄麾　南史齊後主有筋力能<lb/>
擔幢初學擔幢每傾倒在幢杪者必致踠傷其後白虎<lb/>
<pb n="KR3k0061_WYG_031-19b"/>
幢七丈五尺齒上擔之折齒不倦擔幢諸校具服飾皆<lb/>
自製之綴以金華玉鏡衆寶　韻府維摩起七寶塔以<lb/>
纓絡幢供養之　事物紺珠羽葆幢舞者所建以為容<lb/>
又曰翿<lb/>
　　　蓋<hi>附傘</hi>
器物總論蓋之為言覆也形圓象天橑二十八以象經<lb/>
星斗圍三寸長二尺柄圍六寸長八尺宇深二尺人長<lb/>
八尺則蓋之為高也總為一丈橑長六尺圍寸五分參<lb/>
<pb n="KR3k0061_WYG_031-20a"/>
分其長近斗二尺而平其四尺為宇宙合兩旁六尺之<lb/>
橑為闊丈二尺又宇曲減之約以一尺為差則蓋之為<lb/>
廣也總為丈一然蓋之上為部非部無以納橑於其旁<lb/>
下為柄非柄無以含斗於其中一曰<graphic n="KR1259" url="https://raw.githubusercontent.com/kanripo/KR-Gaiji/master/images/KR1259.png" mimeType="image/png"/>一曰傘皆蓋之<lb/>
别稱　風俗通黄帝與蚩尤戰涿鹿常有五色雲氣金<lb/>
枝玉葉止於帝上因作華蓋　周祈名義考華蓋本星<lb/>
名晉天文志天皇大帝上九星曰華蓋所以覆蔽大帝<lb/>
之座也下九星曰杠蓋之柄也古者天子所坐曰華蓋<lb/>
<pb n="KR3k0061_WYG_031-20b"/>
之座取象於天也　中華古今注曲蓋太公所作也武<lb/>
王伐紂大風折蓋太公因折蓋之形制曲蓋焉戰國常<lb/>
以賜將帥自漢朝乗輿用謂曰䡶輗蓋有軍號者賜其<lb/>
一焉　周禮輦車有羽蓋鄭注以羽作小蓋翳日也<lb/>
蔡邕獨斷凡乗輿車皆羽蓋金華爪黄屋左纛黄屋者<lb/>
蓋以黄為裏也金根車以青縑為蓋　沈括筆談輦後<lb/>
曲蓋之筤兩扇夾之通謂之扇筤皆繡亦有銷金者即<lb/>
古之華蓋也　續漢書三公列侯皆安車朱班輪皁繒<lb/>
<pb n="KR3k0061_WYG_031-21a"/>
蓋中二千石二千石皆皁蓋朱兩轓除吏赤蓋杠其餘<lb/>
皆青蓋　桓譚新論譚謂揚雄曰君之為黄門郎居殿<lb/>
中數見輿輦玉瑵華芝及鳳凰三蓋之屬皆𤣥黄五色<lb/>
飾以金玉翠羽珠絡錦繡茵席者也　王莽傳黄帝時<lb/>
華蓋九重以登仙莽乃造華蓋九重　晉公卿禮秩諸<lb/>
侯王及羣縣公侯皆給青徘徊車金華瑵蓋　宋元嘉<lb/>
起居注阿羅單國奉孔雀蓋一具　杜陽雜編永貞元<lb/>
年南海貢竒女盧眉娘善作飛仙蓋以絲一縷分為三<lb/>
<pb n="KR3k0061_WYG_031-21b"/>
縷染成五采於掌中結為傘蓋五重其中有十洲三島<lb/>
天人玉女臺殿麟鳳之象而外列執幢捧節之童亦不<lb/>
啻千數其蓋闊一丈秤之無三數兩自煎靈香膏傅之<lb/>
則虬硬不斷　維摩經毘耶離城有長者子名曰寶積<lb/>
與五百長者子俱持七寶蓋來詣佛所佛之威力令諸<lb/>
寶蓋合成一蓋徧覆三千大千世界　裴君内傳昔學<lb/>
道到流沙之濵白水之崖遇素真人乗青龍軿車以紫<lb/>
羽為之蓋　楚詞孔蓋兮翠旗注言司命以孔雀之翅<lb/>
<pb n="KR3k0061_WYG_031-22a"/>
為車蓋言殊飾也　宋玉高唐賦翠為蓋兮注以翠羽<lb/>
為蓋也　子虚賦建羽蓋注以雜羽飾蓋　劉孝標廣<lb/>
絶交論雞人始唱鶴蓋成陰注謂蓋如飛鶴成陰言多<lb/>
也　傳芳畧記韓愈刺潮州當暑出張蓋而喜曰此物<lb/>
能與日輪爭功豈細事耶<lb/>
傘　玉屑前代士夫皆乗車而有蓋至元魏之時魏人<lb/>
以竹碎分并油紙造成傘便於步行騎馬傘自此始又<lb/>
曰魯班之妻造之謂其夫曰君為人造居室固不能移<lb/>
<pb n="KR3k0061_WYG_031-22b"/>
妾為人所造能移千里之外　通雅<graphic n="KR1259" url="https://raw.githubusercontent.com/kanripo/KR-Gaiji/master/images/KR1259.png" mimeType="image/png"/>本因古之縿升<lb/>
菴謂傘亦古文晉輿服志功曹吏繖扇騎從傘始見於<lb/>
南史王縉以笠傘覆面魏書裴延儁傳山胡持白傘白<lb/>
幡按説文縿旌旗之斿爾雅纁帛縿註衆旒所著正幅<lb/>
為縿此即繖之原也<hi>繖傘同</hi>　南史始安王遙光行還入<lb/>
城風飄儀繖出城外　通典北齊庶姓王儀同已下翟<lb/>
尾扇傘皇宗三品已上青朱裏其青傘碧裏達於士人<lb/>
按晉代諸臣皆乗車有蓋無傘元魏自代北有中國北<lb/>
<pb n="KR3k0061_WYG_031-23a"/>
俗便於騎則傘蓋施於騎耳疑是後魏時制亦古張帛<lb/>
為繖之遺事也高齊始為之等差云今天子用紅黄二<lb/>
等而庶僚通用青其天子以黄蓋倣秦漢黄屋左纛之<lb/>
制也　清異録晉少主北還至孟津界一古寺遺下所<lb/>
張紫羅傘五層疊垜深簷仍泥金盤花但朱柄折耳<lb/>
事林廣記宋慶元二年單馬令國進金傘　宋㑹要今<lb/>
有方繖大繖　春明退朝録京城士人舊通用青絹凉<lb/>
繖大中祥符五年九月惟許親王用之餘竝禁止六年<lb/>
<pb n="KR3k0061_WYG_031-23b"/>
六月始許中書樞宻院依舊用繖出入　談苑劉子儀<lb/>
侍郎三入翰林意望雨府頗不懌移疾不出朝士問候<lb/>
者但云虚熱上攻石中立在坐云只消一服清涼散便<lb/>
安矣蓋謂兩府始得青涼傘也　文懋昭金志國主繖<lb/>
或紅或黄無定以金龍為頂蓋后用金鳳太子用金龍<lb/>
妃紫繖用孔雀一品用青繖用銀浮圖二品三品用紅<lb/>
浮圖四品五品青浮圖浮圖繖頂也　元周達觀真臘<lb/>
風土記國中丞相將帥等官金繖柄已上官皆呼巴丁<lb/>
<pb n="KR3k0061_WYG_031-24a"/>
亦呼暗丁銀傘柄者呼厮辣的傘用中國紅絹為之傘<lb/>
裙直至地油傘綠絹為之裙却短　古今事物考我明<lb/>
鹵簿有紫方繖紅方繖曲柄紅繡繖黄繡繖黄羅繡九<lb/>
龍繖直柄黄繡繖紅繡繖青紅黄白黑五色銷金繖黄<lb/>
羅銷金九龍繖黄油絹銷金雨繖又文武官一品至四<lb/>
品俱用黑色茶褐羅表紅絹裏三簷五品用青羅表紅<lb/>
絹裏兩簷六品至九品俱用青絹表紅絹裏兩簷<lb/>
雨傘　事林廣記六韜曰天雨不張蓋幔周初事也通<lb/>
<pb n="KR3k0061_WYG_031-24b"/>
俗文曰張帛避雨謂之繖蓋即雨傘之用也三代時已<lb/>
有之　清異録江南周則少賤以造雨傘為業其後戚<lb/>
連椒閫後主戲問之言臣急於米鹽日造二傘貨之惟<lb/>
霪雨連月則道大亨後生理微溫至於遭遇盛明遂捨<lb/>
舊業後主曰非我用卿而富貴乃高宻侯提携而起家<lb/>
也明年當封特以為高宻侯實誚之耳<lb/>
　<lb/>
　格致鏡原卷三十一<lb/>
</p>
<p>
</p>
  </div>
</body>
</text>
</TEI>
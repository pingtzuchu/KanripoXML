<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷七十二</head>
    <p>
<pb n="KR3k0061_WYG_072-1a"/>
欽定四庫全書<lb/>
　格致鏡原卷七十二　　　大學士陳元龍撰<lb/>
　　花𩔖<hi>三</hi>
　　　紫薇花<lb/>
羣芳譜一名百日紅一名怕癢樹一名猴刺脱樹身光<lb/>
滑花六瓣色微紅紫皺蒂長一二分每瓣又各一蒂長<lb/>
分許蠟跗茸蕚赤莖一頴數花毎微風至妖嬌顫動人<lb/>
以手爪其膚徹頂動搖故名怕癢四五月始花開謝接<lb/>
<pb n="KR3k0061_WYG_072-1b"/>
續可至八九月故又名百日紅省中多植此花取其耐<lb/>
久且爛熳可愛也紫色之外又有紅白二色其紫帶藍<lb/>
焰者名翠薇　學圃雜疏紫薇有四種紫者是正色閩<lb/>
中紫薇作淡紅色者最醜花薇或云即後庭花閩中此<lb/>
花紅鮮異常能開百日園林中植之灼灼出矮牆上斐<lb/>
亹奪目永嘉人謂之丁香花白薇近來有之　湧幢小<lb/>
品紫薇一名滿堂紅　三栁軒雜識紫薇為高調客<lb/>
　　　山丹花<lb/>
<pb n="KR3k0061_WYG_072-2a"/>
仙遊縣志其花一葉百蕊狀如繡毬紅色一花四英四<lb/>
月開花至八月尚爛熳又有四時開花者曰四季山丹<lb/>
　羣芳譜山丹一名連珠一名紅百合其四季山丹燕<lb/>
齊人採其花曬乾名紅花菜又一種番山丹高四五尺<lb/>
如萱花花大如碗紅斑黑㸃瓣俱反捲一葉生一子名<lb/>
囘頭見子花又一種沃丹開花甚紅　學圃雜疏初見<lb/>
閩人來賣一花云是紅繡毬倭國中來者後至建寧見<lb/>
縉紳家庭中花簇紅毬儼如剪綵名曰山丹乃知是閩<lb/>
<pb n="KR3k0061_WYG_072-2b"/>
中卉也　花疏沃丹草種也有散丹有捲丹<lb/>
　　　葵花<lb/>
爾雅菺戎葵郭注即今蜀葵如木槿花邢疏戎蜀葢其<lb/>
所自也因以名之　本草蜀葵有檀心色如牡丹姚黄<lb/>
蕊　古今注荆葵一名戎葵一名芘芣似木槿而光色<lb/>
奪目葉葉不殊花色各異一名蜀葵　格物叢話蜀葵<lb/>
花有黄白紅紫諸色紅者俗號一丈紅又一種花小葉<lb/>
圓名錦葵<hi>一名荍</hi>又一種叢低者名錢葵又有千葉者尤<lb/>
<pb n="KR3k0061_WYG_072-3a"/>
可愛　傅𤣥蜀葵賦序其苗似瓜瓠既大而潔鮮黄色<lb/>
耀目　説文黄葵常傾葉向日不令照其根　湘烟録<lb/>
温庭筠曰黄葵是鍍金木槿　花木記洛陽有翦稜蜀<lb/>
葵九心蜀葵　學圃餘疏蜀葵花黑者如墨藍者如靛<lb/>
　羣芳譜蜀葵花肥地勤灌可變至五六十種色昔人<lb/>
謂其踈莖宻葉翠蕚艶花金粉檀心可謂善狀五月繁<lb/>
華莫過於此　珍珠船蜀葵㸃作火把雨中不滅　花<lb/>
譜西番葵莖如竹葉如蜀葵而大花托圓三二尺如蓮<lb/>
<pb n="KR3k0061_WYG_072-3b"/>
房而扁花黄色子如萆蔴子而扁　花經秋葵葉如雞<lb/>
足其色黄開於秋檀蒂白心黄花緑葉　爾雅蔠葵蘩<lb/>
露註承露也大莖小葉花紫黄色　陶𨼆居曰蔠葵葉<lb/>
惟可<graphic n="KR1339" url="https://raw.githubusercontent.com/kanripo/KR-Gaiji/master/images/KR1339.png" mimeType="image/png"/>鮓子紫色女人以漬粉傅面俗呼為胡燕脂<lb/>
食療本草其子令人面鮮華可愛　杜陽雜編處士伊<lb/>
祁𤣥解為上種六合葵色紅而葉𩔖於茙葵始生六莖其<lb/>
上合為一株共生十二葉内出二十四花花如桃花而<lb/>
一朶千葉一葉六影其成實如相思子<lb/>
<pb n="KR3k0061_WYG_072-4a"/>
　　　橊花<lb/>
孔六帖石橊一名丹若　格物叢話橊花其始來自安<lb/>
石國故名石橊又名安橊亦有來從海外新羅國者故<lb/>
又曰海橊跗蕚皆真紅色花面開寸許瓣如拶丹鬚黄<lb/>
粟盛夏開時閃爍鮮明有干葉者有黄色者有紅花白<lb/>
縁或白花紅縁者又一種花圓如寳珠狀名寳珠橊<lb/>
紺珠火石橊樹小花盛餅子石橊花而不實　花譜中<lb/>
心花瓣如起樓臺謂之重臺石橊花頭頗大而色更深<lb/>
<pb n="KR3k0061_WYG_072-4b"/>
紅　潜確𩔖書一種白花曰白橊黄花曰黄橊藍花曰<lb/>
青橊北方有柄橊花大而紅又有千葉粉紅橊夏初秋<lb/>
中兩開　花譜石崇園有石橊名石崇橊　洪氏雜志<lb/>
温湯朝元閣七聖殿遶殿石橊皆太真所植　博異志<lb/>
崔元微遇數美人李氏陶氏皆衆花之精有緋衣少年<lb/>
曰石醋醋者乃石橊也　酉陽雜俎衡山祝融峯下法<lb/>
華寺有石橊花如槿紅春秋皆𤼵　方輿勝覽崖州婦<lb/>
人以安石橊花著釜中經旬即成酒其味香美仍醉人<lb/>
<pb n="KR3k0061_WYG_072-5a"/>
　南史宋劉亮為益州刺史齋前石橊樹陵冬生花道<lb/>
士卲碩曰此謂狂花　畱青日札皇甫曾詩臘月橊花<lb/>
帶雪紅此桃李冬花之候　劉后村詩炎州氣序異十<lb/>
月橊始華<lb/>
　　　梔子花<lb/>
本草經一名木丹　格物總論梔子一名薝蔔花色白<lb/>
中心黄夏初結花其差大者謝靈運目為林蘭　地鏡<lb/>
圖望氣占人家黄氣者梔子樹也　史記貨殖傳梔茜<lb/>
<pb n="KR3k0061_WYG_072-5b"/>
千石　晉令諸宮有秋梔子守䕶者置吏一員　名山<lb/>
志樓石山多梔子　升菴外集越桃梔子也陶隱居云<lb/>
梔子剪花六出刻房七道其花香甚　韓翃詩梔子同<lb/>
心可贈人　酉陽雜俎諸花少六出惟梔花六出　山<lb/>
谷詩話染梔子花六出雖香不穠郁山梔子八出一株<lb/>
可香一園　野人閒話蜀主昇平嘗理園苑申天師進<lb/>
花子兩粒曰紅梔子種種之不覺成樹其花斑紅六出<lb/>
其香襲人蜀主甚愛重之或令圖寫於團扇或繡入于<lb/>
<pb n="KR3k0061_WYG_072-6a"/>
衣服或以絹素鵞毛做作首飾謂之紅梔子花　詞話<lb/>
曾端伯十友襌友薝蔔也　牡丹榮辱志薝蔔花為花<lb/>
彤史<lb/>
　　　荷花<hi>附木蓮蓮西番蓮  鐡線</hi>
總論　爾雅荷芙蕖其華菡蓞郭註江東呼荷花為芙<lb/>
蓉　詩疏花未𤼵為菡蓞已𤼵為芙蕖　古今注荷花<lb/>
一名水且一名水芝一名澤芝一名水華　三餘帖蓮<lb/>
花一名玉環　問竒廣編古作扶渠詩疏作夫渠　杜<lb/>
<pb n="KR3k0061_WYG_072-6b"/>
詩注魏文帝芙蓉園有池其中芙蓉即蓮花也産于陸<lb/>
者曰木芙蓉産于水者名草芙蓉　埤雅蓮花有色有<lb/>
香得日光乃開敷生於水水不能没生於泥泥不能汙<lb/>
　本草花白者香紅者艶千葉者不結實以蓮子種者<lb/>
生遲藕芽種者易𤼵　許産周詩話世間花卉無踰蓮<lb/>
花者葢諸花皆藉暄風暖日獨蓮花得意于水月其香<lb/>
清凉雖荷葉亦自香也　周惇頥愛蓮説蓮花之君子<lb/>
也　詞話曾端伯十友荷為淨友　南史齊晉安王子<lb/>
<pb n="KR3k0061_WYG_072-7a"/>
懋七歳時母阮淑媛甞病篤請僧行道有獻蓮花供佛<lb/>
者衆僧以銅甖盛水漬其莖子懋流涕禮佛曰若使阿<lb/>
姨因此和勝願諸佛令花竟齋不萎七日齋畢花更鮮<lb/>
紅視甖中稍有根鬚當世稱其孝感　馮翊桂苑叢談<lb/>
煬帝時釋法慶造佛像未成暴亡到一像前法慶曰造<lb/>
像未畢何乃令我死檢簿者曰命禄俱盡像曰湏成我<lb/>
矣可給荷葉以終其事遂再生竟不能食毎旦食荷葉<lb/>
一枚齋時三枚如此五年功就而卒　廬陵官下記魏<lb/>
<pb n="KR3k0061_WYG_072-7b"/>
正始中鄭公慤三伏之際每率賓僚取大蓮葉置硯格<lb/>
上盛酒三升以簪刺葉令與柄通屈莖上輪囷如象鼻<lb/>
傳吸之名為碧筒杯　雞跖集房夀六月召客擣蓮花<lb/>
製碧芳酒　種樹書初春掘藕節藕頭著泥中種之當<lb/>
年著花<lb/>
詳𩔖　叢話有紅白碧三色有千葉者重臺者雙頭者<lb/>
　天寳遺事太液池千葉白蓮開帝與妃子共賞　演<lb/>
繁露洛陽無白蓮花白樂天自吳中帶種歸乃始有之<lb/>
<pb n="KR3k0061_WYG_072-8a"/>
　山堂肆考雲南滇池中産衣缽蓮花盤千葉蕊分三<lb/>
色　北夢𤨏言湖州染户池生青蓮花云三世治靛瓮<lb/>
常以蓮子浸瓮底經年則成青色若以青蓮子種即紅<lb/>
矣　畱青日札緗荷今之蜜荷也緗淺黄桑初生色蘇<lb/>
瓌詩帷齊緑樹當簷密葢轉緗荷接岸浮　王歆之神<lb/>
境記九疑山過半路皆行竹松下狹路有清澗澗中有<lb/>
黄色蓮花芳氣竟谷　麻姑山記壇東南池中有紅蓮<lb/>
近忽變碧今又白矣　記纂淵海佛書云芬陀利花白<lb/>
<pb n="KR3k0061_WYG_072-8b"/>
蓮花也優鉢羅花青蓮花也波頭摩花赤蓮花也　學<lb/>
圃雜疏蓮花種最多有葉如傘葢莖長丈許花大而紅<lb/>
結房曰百子蓮此最宜種大池中有一種曰碧臺蓮花<lb/>
白而瓣上恒滴一翠㸃房之上復抽緑葉似花非花余<lb/>
甞種之有一種曰錦邉蓮蒂緑花白作蕊時緑苞已微<lb/>
界一紅線矣開時千葉每葉俱以臙脂染邊真竒種也<lb/>
　孝經援神契王者德至於地則華苹感注華苹竝頭<lb/>
蓮　祥瑞圖雙蓮為苹　真珠船雙頭蓮即合歡蓮一<lb/>
<pb n="KR3k0061_WYG_072-9a"/>
名嘉蓮一名同心蓮自是一種不足為瑞　記纂淵海<lb/>
近多重臺荷葢蓮實中又生花亦甚異也　宋起居注<lb/>
太始二年嘉蓮一雙駢花竝實合跗同莖生預州鱧湖<lb/>
　宋書文帝時天泉池樂遊苑池𤣥圃圓池竝二蓮同<lb/>
幹　宋史興國中内出玉津園瑞蓮一盆示輔臣花與<lb/>
葉悉以合歡而生<lb/>
花異　拾遺記周穆王時有氷荷出於氷壑火不能鎔<lb/>
　三輔黄圖漢昭帝寄琳池植分枝荷一莖四葉狀如<lb/>
<pb n="KR3k0061_WYG_072-9b"/>
駢葢日照則葉低廕根莖若葵之衛足名曰低光荷實<lb/>
如𤣥珠可以飾佩　拾遺記漢靈帝時有夜舒荷長一<lb/>
丈一莖四蓮其葉夜舒晝捲南國所獻亦云月出則舒<lb/>
故曰望舒荷　洞冥記漢昭帝遊栁池中有紫色芙蓉<lb/>
大如斗花葉甘可食芬氣聞十里　佛圗澄傳澄咒鉢<lb/>
中青蓮花生　杜陽編滄州金蓮花州人硏之如泥光<lb/>
彩與真金無異其花如蝶每微風則揺蕩如飛婦人採<lb/>
之以為首飾語曰不帶金蓮花不得入仙家<hi>蓮一作莖</hi>　周<lb/>
<pb n="KR3k0061_WYG_072-10a"/>
伯𤦺紀行詩注上都多異花有名金蓮花者似荷而黄<lb/>
　酉陽雜俎南海有睡蓮曉則花起向日夜則花低入<lb/>
水　北户録睡蓮葉如荇而大其花布葉數重不房而<lb/>
蕊凡五種竒色當夏晝開夜縮入水　華山記華山頂<lb/>
上有池生千葉蓮華服之者羽化故名華山　繼古藂<lb/>
編韓昌黎詩太華峰頭玉井蓮開花十丈藕如船始意<lb/>
退之自為豪偉之詞後見真人闗令尹喜傳真人遊時<lb/>
各坐蓮花之上花輙徑十丈　珍珠船雍熙中廬山開<lb/>
<pb n="KR3k0061_WYG_072-10b"/>
光寺望黄石巖瀑水中一大紅葉泛泛而下僧取之乃<lb/>
紅蓮一葉長三尺闊一尺三寸廬山記清源池生蓮花<lb/>
大如車輪此也　洞冥記釣影山有紫河湥十丈中有<lb/>
寒荷霜下方香盛　一統志儋州城南清水池其中四<lb/>
季荷花不絶臘月尤盛　三堂往事宅有釣仙池池中<lb/>
蓮花一歳再結實每實子十雙其花時香兼桃菊梅故<lb/>
謂之分香蓮郡人諺曰分香蓮不論錢　北夢𤨏言元<lb/>
和中蘇昌逺遇素衣紅臉女郎與狎贈以玉環一日見<lb/>
<pb n="KR3k0061_WYG_072-11a"/>
檻前白蓮花開中有物則玉環也　筆談李及之知潤<lb/>
州園中菜花悉是蓮花仍各有佛坐花中形如雕刻<lb/>
搜神記無錫湖陂雨初止陂吏見一小婦人青衣戴傘<lb/>
自投陂中是大蒼獺衣傘皆是荷花<lb/>
木蓮　白樂天詩序予遊臨卭白鶴山寺佛殿前有木<lb/>
蓮兩株其高數丈葉堅厚如桂以中夏𤼵花狀如芙蕖<lb/>
香亦酷似山僧云花折時有聲如破竹<lb/>
西番蓮鐡線蓮　花譜西番蓮花雅淡如菊鐡線蓮花<lb/>
<pb n="KR3k0061_WYG_072-11b"/>
心黑如鐡線<lb/>
　　　蘭花<hi>附蕙蘭賽蘭蘭朱蘭真珠    石</hi>　<hi>箬蘭/</hi>　<hi>風蘭</hi>
總論　路史帝堯之世有金道華種蘭　周易繫辭同<lb/>
心之言其臭如蘭　禮内則婦人或賜之茞蘭則受而<lb/>
獻諸舅姑　左傳蘭有國香人服媚之　琴操孔子返<lb/>
魯見𨼆谷之中香蘭獨茂歎曰夫蘭當為王者香今乃<lb/>
與衆草伍乃援琴作猗蘭操　家語芝蘭生于湥林不<lb/>
以無人而不芳　離騷紉秋蘭以為佩又秋蘭兮青青<lb/>
<pb n="KR3k0061_WYG_072-12a"/>
緑葉兮紫莖　埤雅蘭一名蕳傳曰德芬芳者佩蘭蔵<lb/>
之書中可辟魚　曲江春宴録霍定與友生遊曲江以<lb/>
千金求人竊貴侯亭榭中蘭花挿帽兼自持往羅綺叢<lb/>
中賣之士女爭買抛擲金錢　岩棲幽事凡蘭皆有一<lb/>
滴露珠在花蕊間謂之蘭膏甘香不啻沆瀣多取則損<lb/>
花　花木考蜂採百花俱置翅股間惟蘭花則拱背入<lb/>
房以獻於王物亦知蘭之貴如此　李奎種蘭訣春不<lb/>
出<hi>宜避春之風雪</hi>夏不日<hi>避炎日/之銷爍</hi>秋不乾<hi>宜常/澆也</hi>冬不濕<hi>宜蔵之地中不</hi>
<pb n="KR3k0061_WYG_072-12b"/>
<hi>當見水或氷</hi>葉黄唯用苦茶澆之最忌春雪一㸃著葉則一<lb/>
葉斃矣葉紫紅受霜故耳湏移向南簷背霜雪處安頓<lb/>
則仍復自消<lb/>
詳𩔖　格物叢話蘭叢生山谷紫莖赤節緑葉一幹而<lb/>
一花幽香清逺可挹花或白或紫或淺碧花時常在春<lb/>
初蕙似蘭而葉差大一幹五六花花時在夏秋間香不<lb/>
及蘭也　黄山谷脩水記蘭似君子蕙似士大夫大槩<lb/>
山林十蕙而一蘭一幹一花而香有餘者蘭也一幹五<lb/>
<pb n="KR3k0061_WYG_072-13a"/>
六花而香不足者蕙也　遯齋閒覽楚辭所咏蘭蓀茝<lb/>
葯之𩔖釋者但一切謂之香草而已如蘭一物或以為<lb/>
都梁香或以為澤蘭或以為猗蘭草今當以澤蘭為正<lb/>
又有一種如大葉門冬春開花極香此名幽蘭　學圃<lb/>
雜疏一莖一花者曰蘭雖不足貴香自可愛今日絶重<lb/>
建蘭却只是蕙　五雜組蘭閩中最多於湥山無人迹<lb/>
處掘得者為山蘭其香視家蘭為甚人家所種紫莖緑<lb/>
葉花簇簇然若謂一幹一花香有餘者為蘭一幹數花<lb/>
<pb n="KR3k0061_WYG_072-13b"/>
香不足者為蕙則今所種皆蕙耳恐未必然即山中絶<lb/>
香之蘭不盡一花一幹者凡種蘭者清晨湏用櫛髪油<lb/>
垢之手摩㺯之得婦人手尤佳古者女子佩蘭淮南子<lb/>
曰男子植蘭美而不芳情不相與往來也則蘭之宜於<lb/>
婦人其來久矣蘭又有自春徂冬無不花者故有四季<lb/>
蘭之名　野客叢書世言春蘭秋蘭各有異芬不知秋<lb/>
蘭之香尤甚于春蘭也細葉者春花花少闊葉者秋花<lb/>
花多今沅澧間所生在春則黄在秋則紫　羣芳譜蘭<lb/>
<pb n="KR3k0061_WYG_072-14a"/>
之為世重尚矣今世尤重建蘭莖葉肥大其葉獨闊葉<lb/>
短而花露者尤佳　學圃雜疏建蘭盛於五月其物畏<lb/>
風畏寒畏䑕畏蚓畏蟻其根甜為蟻所逐養者常以水<lb/>
奩隔不令得入其種亦多玉魫為第一白幹而花上出<lb/>
者是也次四季次金邉名曰蘭其實皆蕙也　高濂蘭<lb/>
譜陳夢良色紫每幹十二蕚花頭極大為衆花之冠葉<lb/>
頗弱黯然而緑吳蘭色湥紫有十五蕚幹紫莢紅得所<lb/>
養則岐而生至有十二蕚花頭差大葉勁潘花色湥紫<lb/>
<pb n="KR3k0061_WYG_072-14b"/>
有十五蕚幹紫圓匝齊整疎不露幹宻不簇枝其葉差<lb/>
小於吳趙十四亦云趙師博色紫有十五蕚初萌甚紅<lb/>
開時色更晶眀何蘭紫色中紅有十四蕚花頭倒壓亦<lb/>
不甚緑金稜邊色湥紫有十二蕚色如吳蘭花片則差<lb/>
小幹亦如之葉亦勁健所可貴者葉自尖處分二邊各<lb/>
一線許直下至葉中處色映日如金線濟老色白有十<lb/>
二蕚標致不凡竈山俗呼緑衣即有十五蕚色碧玉花<lb/>
枝間體膚鬆美毎生竝蒂花幹最碧葉緑而瘦薄黄殿<lb/>
<pb n="KR3k0061_WYG_072-15a"/>
講一名碧玉幹西施花色微黄有十五蕚合并幹而生<lb/>
花頭似開不開幹雖高而實瘦葉雖勁而實柔惠知客<lb/>
花英淡紫片尾凝黄馬大同亦名五暈絲色碧而緑有<lb/>
十二蕚花頭微大間有向上者中多紅暈葉高聳鄭少<lb/>
舉色白有十四蕚葉則瘦長而散亂所謂蓬頭少舉也<lb/>
亦有數種只是花有多少葉有軟硬之别黄八兄色白<lb/>
有十二蕚善於抽幹頗似鄭花夕陽紅花八蕚花片凝<lb/>
尖色則凝紅觀堂主花白有七蕚花聚如簇可供婦女<lb/>
<pb n="KR3k0061_WYG_072-15b"/>
時粧名弟色白有五六蕚花如鄭葉最柔軟如新長葉<lb/>
則舊葉隨換弱脚只是獨頭蘭色緑花大如鷹爪一幹<lb/>
一花高二三寸葉瘦長入臘方花魚魫蘭十二蕚花片<lb/>
澄澈宛如魚魫采而沉之水中無影葉頗勁緑仙霞潘<lb/>
氏西山於仙霞嶺得之故更以為名葉大施花劒脊最<lb/>
長　雞肋編温州四時有蘭各一種　蘭譜春蘭葉細<lb/>
夏蘭葉細而長秋蘭葉大而澤冬蘭差大葉皆不冬凋<lb/>
丫蘭最貴花莖直起生岐枝　紺珠春蘭花生葉下素<lb/>
<pb n="KR3k0061_WYG_072-16a"/>
蘭花生葉上建蘭即劍葉蘭　海録碎事蘭葉尖長有<lb/>
花紅白俗呼為燕尾香　藝花譜甌蘭花惟杭城有之<lb/>
花如建蘭香甚一枝一花有紫花黄心有白花黄心者<lb/>
紫若臙脂白似羊脂採其原墩者種背隂處可活開花<lb/>
紫白者名蓀葉較蘭稍闊<lb/>
稱號　𤣥覽蘭為百草之長　退居録蘭一名媚世<lb/>
清異録蘭雖吐一花室中亦馥郁襲人彌旬不歇故江<lb/>
南人以蘭為香祖　花木續考宋張景脩以蘭為幽客<lb/>
<pb n="KR3k0061_WYG_072-16b"/>
　詞話曾端伯取友于十花芳友者蘭也　清異録唐<lb/>
保大二年國主幸飲香亭賞新蘭詔苑令取滬溪美土<lb/>
為馨列侯壅培之具　採蘭雜志蘭待女子同種則香<lb/>
故名待女花<lb/>
蕙　埤雅蕙即今零陵香一名薰　廣志蕙緑葉紫花<lb/>
魏武帝以為香燒之　汗漫録王維貯蕙蘭必黄磁斗<lb/>
飬以綺石　朱文公蕙花詩註古所謂蕙乃今零陵香<lb/>
今之蕙不知起於何時也　邵集零陵香唐人但名鈴<lb/>
<pb n="KR3k0061_WYG_072-17a"/>
子香取其花倒懸如鈴也<lb/>
賽蘭　華夷花木考蜀中有花名賽蘭花小如金粟香<lb/>
特馥烈戴之髪際香聞十歩經日不散楊升菴曰佛經<lb/>
所謂伊蘭即此花也伊者西域尊稱以其香無比故曰<lb/>
伊蘭<lb/>
朱蘭箬蘭　羣芳譜朱蘭花開肖蘭色如渥丹葉闊而<lb/>
柔粤種也箬蘭葉似箬花紫形似蘭而無香四月開<lb/>
風蘭　藝花譜挂蘭産浙之温台山中岩壑湥處懸根<lb/>
<pb n="KR3k0061_WYG_072-17b"/>
而生人取之以竹為絡挂之樹底不土而生花微黄肖<lb/>
蘭而細不可缺水時當取下水中浸濕又挂亦竒種也<lb/>
一名風蘭　五雜組閩蘭之種不一有風蘭者根盤木<lb/>
石之上取而懸之簷際風吹則愈茂其花葉與家蘭無<lb/>
異<lb/>
真珠蘭　花譜真珠蘭一名魚子蘭蓓蕾如珠花成穗<lb/>
香甚濃葉能㫁腸<lb/>
石蘭　紺珠石蘭似蘭而小生澗邊雉食其花輙醉<lb/>
<pb n="KR3k0061_WYG_072-18a"/>
　　　茉莉花<lb/>
𩔖林佛書翻譯集云末利曰鬘華堪以飾鬘洛陽名園<lb/>
記作抹厲王十朋作抹利洪景盧作末麗皆以已意名<lb/>
之　陸賈南越行紀南越之境百花不香惟末利素馨<lb/>
花特芳香者緣自别國移至不隨水土而變彼之女子<lb/>
以綵絲穿花心以為首飾　南方草木狀耶悉茗花末<lb/>
利花皆胡人自西國移植於南海南人憐其芳香競植<lb/>
之末利似薔䕷之白者香愈於耶悉茗　格物叢話茉<lb/>
<pb n="KR3k0061_WYG_072-18b"/>
莉花性喜地煖南人畦蒔之六七月盛開今人多採之<lb/>
以薫茶<hi>見雅志</hi>或蒸取其液以代薔薇<hi>見香譜</hi>或搗為末以<lb/>
和面藥<hi>見王右丞詩註</hi>其香可寳坡公目為暗麝　墨莊漫録<lb/>
末利一名抹麗謂能掩衆花也清婉柔淑風味殊勝<lb/>
花木考茉莉以淅米漿日溉之則作花不絶可耐一夏<lb/>
花亦大且多六月六日又以魚腥水一溉益佳宋張景<lb/>
脩以茉莉為逺客　清異録南漢每見北人盛誇嶺海<lb/>
之强世宗遣使入嶺館接者遺以茉莉文其名曰小南<lb/>
<pb n="KR3k0061_WYG_072-19a"/>
强後鋹面縛到洛陽見牡丹大駭有縉紳謂之曰此名<lb/>
大北勝　焦氏𩔖林宋艮嶽八芳草其一茉莉　鄭松<lb/>
窻詩話廣州城西九里曰花田盡栽茉莉及素馨　丹<lb/>
鉛録晉書都人簪柰花為織女戴孝即今茉莉佛書茉<lb/>
莉花言柰花也　羣芳譜茉莉花皆暮開風味殊勝寳<lb/>
珠小荷花最貴又有朱茉莉　岩棲幽事閩有紫茉莉<lb/>
　廣東志雷瓊二州有緑茉莉本如蔦蘿有黄茉莉名<lb/>
黄馨　五雜組茉莉在三吳一本千錢入齊輙三倍酧<lb/>
<pb n="KR3k0061_WYG_072-19b"/>
直而閩廣家家植地編籬與木槿不殊　捫蝨新話南<lb/>
中花木有北地所無者以性畏寒故茉莉唯六月六日<lb/>
種者尤盛日西入稍隂則花開南中婦女喜簪茉莉製<lb/>
龍涎香者無素馨花多以茉莉代之　武林舊事六月<lb/>
時物茉莉為最盛初出之時其價甚穹婦人簇帶多至<lb/>
七挿所直數十劵不過供一餉之娛耳　本草南海有<lb/>
花似茉莉瓣大香清絶謂之狗牙一名雪瓣<lb/>
　　　素馨花<lb/>
<pb n="KR3k0061_WYG_072-20a"/>
龜山志素馨舊名耶悉茗一曰野悉蜜昔劉王有侍女<lb/>
名素馨其冢上生此花因有今名　羣芳譜素馨花來<lb/>
自西域枝幹裊娜似茉莉而小葉纎而緑花四瓣細瘦<lb/>
有黄白二色湏屏架扶起　捫蝨新話製龍涎香湏素<lb/>
馨花廣中素馨惟蕃巷種者尤香龍涎以得蕃巷花為<lb/>
正云　牡丹榮辱志茉莉素馨為花嬖倖<lb/>
　　　金錢花<lb/>
酉陽雜俎金錢花本出外國名曰毗尸沙一名日中金<lb/>
<pb n="KR3k0061_WYG_072-20b"/>
錢俗名剪金花梁大同二年進來中土豫州掾屬以雙<lb/>
陸賭金錢金錢盡以金錢花相足魚洪謂得花勝得錢<lb/>
　風土記日開而夜落花時常在于秋　格物叢話花<lb/>
以金錢名以其形似也　花史鄭榮甞作金錢花詩夢<lb/>
一女子擲錢與之曰為君潤筆覺探懷中得花數朶遂<lb/>
呼為潤筆花　羣芳譜一名子午花一名夜落金錢又<lb/>
有一種銀錢<lb/>
　　　凌霄花<lb/>
<pb n="KR3k0061_WYG_072-21a"/>
詩小雅苕之華芸其黄矣注苕陵苕也　爾雅疏陵苕<lb/>
黄華名蔈白華名茇　本草苕即今之紫葳蔓生附喬<lb/>
木之上花黄赤色一名凌霄　花譜亦名女葳一名武<lb/>
威一名瞿陵蔓間鬚如蝎虎足附樹上甚堅牢久者藤<lb/>
大如杯花一枝十餘朶大如牽牛花頭開五瓣赭黄色<lb/>
有數㸃夏中乃盛湥秋更赤八月結莢此花蟠繡木石<lb/>
殊可觀玩　墨客揮犀凌霄花金錢花皆有毒不可近<lb/>
有人仰視凌霄花露滴眼中後遂失明　曲洧舊聞富<lb/>
<pb n="KR3k0061_WYG_072-21b"/>
鄭公居洛圃中凌霄花無所附而特起歳久遂成大樹<lb/>
高數尋亭亭可愛韓秉則云凌霄花必依他木罕見如<lb/>
此者葢亦似其主人耳　本事集西湖蔵春塢門前有<lb/>
二古松各有凌霄花絡其上詩僧清順常晝卧其下<lb/>
正字通䑕尾草一名陵翹一名陵時與陵苕殊𩔖孔穎<lb/>
達陸機以陵苕為䑕尾以陵時陵翹即凌霄竝非陳風<lb/>
卭有㫖苕苕饒也亦不與小雅陵苕為一物　學圃雜<lb/>
疏凌霄花蔓生纒竒石老樹作花可觀然聞能墮胎婦<lb/>
<pb n="KR3k0061_WYG_072-22a"/>
人不可採<lb/>
　　　鳯仙花<lb/>
花譜一名金鳯花各色俱有善變且有灑金者開花頭<lb/>
翅羽足翹然如鳯狀自夏初至秋盡開卸相續結實纍<lb/>
纍花卸即去其蒂不使結子則花益茂女人取花以染<lb/>
指甲紅鮮可愛　花史宋光宗李后小字鳯宮中諱之<lb/>
呼為好女兒花又李玉英秋日採鳯仙花染指甲于月<lb/>
下調絃或比之落花流水　戒菴漫筆金鳯花都下稱<lb/>
<pb n="KR3k0061_WYG_072-22b"/>
為海囊　物理識鳯仙花子名急性<lb/>
　　　雞冠花<lb/>
學圃餘疏雞冠湏矮脚者種磚石砌中其狀有掌片毬<lb/>
子纓絡其色有紫黄白無所不可　羣芳譜其一朶而<lb/>
紫黄各半者名鴛鴦雞冠有一種五色者最矮名夀星<lb/>
雞冠扇面者以矮為貴掃帚者以高為趣六七月莖端<lb/>
開花最耐久霜後始蔫　楓窻小牘宋時汴中謂雞冠<lb/>
花為洗手花中元節前兒童唱賣以供祖先　説楛雞<lb/>
<pb n="KR3k0061_WYG_072-23a"/>
冠花佛書謂之波羅奢花　碧雞漫志吳蜀雞冠花有<lb/>
一種小者高不過五六寸或紅或淺紅或白或淺白目<lb/>
曰後庭花<lb/>
　　　玉簪花<lb/>
羣芳譜玉簪一名白蕚亦名白鶴宜叢種葉大如掌頗<lb/>
嬌瑩七月抽莖開花一朶長二三寸本小末大未開時<lb/>
如白玉搔頭簪形故名開時微綻四出中吐黄蕊七鬚<lb/>
環列一鬚獨長甚香而清朝開暮卷亦有紫者名紫蕚<lb/>
<pb n="KR3k0061_WYG_072-23b"/>
　農圃六書未開時形如玉簪納粉少許于蕊中女子<lb/>
清晨傅面尤能助粧　藝花譜取玉簪花瓣拖麪入少<lb/>
糖霜煎食香清味淡可入清供　清異録常保衡呼玉<lb/>
簪為緑粧嚴　牡丹榮辱志玉簪為花戚里<lb/>
　　　桂花<hi>附水木樨</hi>
爾雅梫木桂郭註今南人呼桂厚皮者為木桂葉似枇<lb/>
杷白花不著子叢生岩嶺枝葉冬夏常青　埤雅桂有<lb/>
三一曰菌桂葉似柿葉而尖滑一曰牡桂葉似枇杷而<lb/>
<pb n="KR3k0061_WYG_072-24a"/>
大爾雅謂梫木桂者此也一曰桂舊云葉如柏葉冬夏<lb/>
常青者此也　吳氏本草桂一名止唾　格物叢話桂<lb/>
梫木也一名木犀一名巖桂有白黄紅諸色花四出或<lb/>
五出或重臺徑二三分圓瓣蕊如金粟㸃綴枝頭開時<lb/>
芳氣襲人　學齋佔畢或言花中唯巖桂四出余謂土<lb/>
之生物其成數五故草木花皆五出唯桂乃月中之木<lb/>
居西方地四乃西方金之成數故花四出而金色且開<lb/>
于秋云　學圃雜疏木犀湏種早黄毬子二種不惟早<lb/>
<pb n="KR3k0061_WYG_072-24b"/>
黄七月中開毬子花宻為勝即香亦馥郁異常丹桂香<lb/>
減矣　拾遺記岱輿山有丹桂紫桂白桂長百尋可為<lb/>
舟航謂之文桂之舟　拾遺記顓頊時闇河之北有紫<lb/>
桂成林其實如棗羣仙餌焉　平泉草木記有剡溪之<lb/>
紅桂鍾山之月桂曲阿之山桂永嘉之紫桂　拾遺記<lb/>
漢元鳯二年於淋池之南起桂臺以望逺氣東引太液<lb/>
之水有一連理桂樹上枝跨於渠水下枝隔岸而南生<lb/>
與上枝同一株　升菴外集尸子曰春華秋英曰桂王<lb/>
<pb n="KR3k0061_WYG_072-25a"/>
維詩人閑桂花落夜靜春山空秋花者乃木樨巖桂耳<lb/>
　閩部疏延平多桂亦能作瘴福南四郡桂皆四季花<lb/>
而反盛於冬凡桂四季者有子此真桂也江南桂八九<lb/>
月盛開無子此木樨也　種樹書木樨葉有齒如鋸其<lb/>
紋亦麤澀者乃香有一等葉光澤者殊無香也又有一<lb/>
等花極白者亦無香　畱青日札張曲江云桂花秋皎<lb/>
潔段成式云桂花三月生黄而不白以譏九齡之妄夫<lb/>
桂本秋樹有紅有黄有白有春桂四季桂段公止知有<lb/>
<pb n="KR3k0061_WYG_072-25b"/>
春桂耳　五雜組閩中桂嘗以七月開花至四月而止<lb/>
五六月長芽之候芽成葉則復花矣　安世房中歌窅<lb/>
窊桂華注謂桂花之形窅窊然也　列仙傳許由入箕<lb/>
山得丹石桂英食之今在中岳　山海經皐塗山有桂<lb/>
林八樹在賁禺東八樹成林言其大也　地理志桂陽<lb/>
郡有桂嶺放花徧白林嶺盡香　臨海記石山望之如<lb/>
雪山金鵞之所集八桂之所植　𩔖説杭州靈隱山桂<lb/>
花紫色清香可愛白樂天號之為紫陽花南郡新書云<lb/>
<pb n="KR3k0061_WYG_072-26a"/>
月中種也　花木考慶元府象山有山如象形出紅木<lb/>
犀甞移植禁中　話腴象山士子史本有木犀忽變紅<lb/>
色異香因接本獻闕下高廟雅愛之畫為扇面仍製詩<lb/>
以賜從臣　清異録韓恭叟離合巖桂二字為嚴山圭<lb/>
木　詞話曾端伯十友仙友者巖桂也　本草圖經江<lb/>
東諸處多于衢路間拾得桂子破之辛香古老相傳是<lb/>
月中下也　坡詩註杭州天竺寺八月十五夜常有桂<lb/>
子落　談苑桂漿殆今之桂花釀酒法魏有頻斯國人<lb/>
<pb n="KR3k0061_WYG_072-26b"/>
來朝壺中有漿如脂乃桂漿也飲之夀　物𩔖相感志<lb/>
木犀蛀者用芝麻梗帶殻束懸樹上<lb/>
水木犀　羣芳譜夏月開花香似木犀可染指甲<lb/>
　　　芙蓉花<lb/>
格物叢話一名木芙蓉叢高丈餘葉大盈尺枝榦交加<lb/>
秋半著花花時枝頭蓓蕾不計其數朝開暮謝後先接<lb/>
續然此花以色取而無香有紅黄白諸色有先紅後白<lb/>
者有千葉者性耐寒八九月餘天高氣肅春意自如故<lb/>
<pb n="KR3k0061_WYG_072-27a"/>
又名拒霜世俗多于近水處栽挿尤茂故又名木蓮<lb/>
本草此花艶如荷花故有芙蓉木蓮之名八九月始開<lb/>
故名拒霜俗呼為杹皮樹相如賦謂之華木註云皮可<lb/>
為索　學圃雜疏芙蓉種𩔖不同大紅最貴最先開次<lb/>
淺紅常種也白最後開有曰三醉者一日間凡三換色<lb/>
芙蓉入江西俱成大樹人從樓上觀　種樹書芙蓉未<lb/>
開隔夜以靛水調紙蘸花蕊上以紙裹蕊口花開成碧<lb/>
色花五色皆可染　成都記孟後主于成都四十里羅<lb/>
<pb n="KR3k0061_WYG_072-27b"/>
城上種芙蓉花毎至秋四十里皆如錦繡高下相照因<lb/>
名錦城以花染繒為帳名芙蓉帳　清異録許智老為<lb/>
長沙有木芙蓉二株可庇畝餘一日盛開凡一萬三千<lb/>
餘朶　平泉草木記得㑹稽之百葉木芙蓉又得鍾陵<lb/>
之同心木芙蓉　華夷花木考卭州有㺯色木芙蓉一<lb/>
日白次日淺紅三日黄四日深紅比落紫色人號文官<lb/>
花　潜確𩔖書九子芙蓉一本上有九色　南史梁時<lb/>
千陀利國王表獻金芙蓉　西溪叢語芙蓉為醉客<lb/>
<pb n="KR3k0061_WYG_072-28a"/>
清異録錢俶弟信鎮湖州後圃芙蓉枝上穿一黄玉玦<lb/>
枝稍交雜不知從何而穿也人謂真仙來遊畱此<lb/>
　　　蓼花<lb/>
禮記膾秋用蓼　本草一名天蓼一名澤蓼　格物叢<lb/>
話蓼二種其一樹身筆直高者丈餘節生如竹到末始<lb/>
四向抽枝著葉枝頭抽穗穗間著花花如紅糝樣不計<lb/>
其數春苗夏茂秋始華八九月餘㸃綴爛熳其一叢生<lb/>
高不下二尺許莖細葉弱枝頭葉底亦抽短穗著糝糝<lb/>
<pb n="KR3k0061_WYG_072-28b"/>
紅花等閒汙泥處出此俗名辣蓼　羣芳譜蓼花蓓蕾<lb/>
細長枝枝下垂色粉紅可觀水邊更多故又名水紅花<lb/>
有青蓼香蓼紫蓼赤蓼馬蓼水蓼六種花皆紅白又木<lb/>
蓼一名天蓼花黄白　曲洧舊聞紅蓼即詩所謂游龍<lb/>
也俗名水紅江東人别澤蓼呼之為火蓼　後山叢談<lb/>
何承炬于雄州北築愛景臺植蓼花日至其處吟詩刻<lb/>
石<lb/>
　格致鏡原卷七十二<lb/>
</p>
<p>
</p>
  </div>
</body>
</text>
</TEI>
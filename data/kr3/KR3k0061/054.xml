<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷五十四</head>
    <p>
<pb n="KR3k0061_WYG_054-1a"/>
欽定四庫全書<lb/>
　格致鏡原卷五十四　　　大學士陳元龍撰<lb/>
　　居處器物類<hi>二</hi>
　　　被<lb/>
總論　物原神農作被　孔注寢衣今之被也　詩國<lb/>
風抱衾與裯　身章撮要大被曰衾單被曰裯世人或<lb/>
以錦繡或以布素或以楮皮為之取其暖自適也　楚<lb/>
辭翡翠珠被爛齊光些王逸注言牀上之被則飾以翡<lb/>
<pb n="KR3k0061_WYG_054-1b"/>
翠之羽及與珠璣刻畫衆花其文爛然而同光明　陳<lb/>
繼儒羣碎錄緣池池者緣飾之名謂其形象水池耳今<lb/>
被頭别施帛為緣呼為被池宋子京詩春寒到被池<lb/>
田藝衡留青日札今之色被横其臥邊緣幅作異色曰<lb/>
當頭當去聲即古被池之遺製<lb/>
古人被　公孫宏傳宏為三公臥布被飾詐以釣名<lb/>
漢官典職漢尚書郎入直供青綾被或錦被　西京雜<lb/>
記趙飛燕為后女弟昭容上襚三十五條有鴛鴦被<lb/>
<pb n="KR3k0061_WYG_054-2a"/>
東宮舊事太子納妃有七彩文綺被一絳羅四幅被四<lb/>
繡羅五幅被一　誠齋雜記孟宗少游學其母制十二<lb/>
幅被以招賢士共臥庶得聞君子之言　桓任别傳任<lb/>
後母酷惡常憎任為作二幅箕踵之被　南史陳大建<lb/>
七年陳桃根上織成羅紋錦被各二詔於龍門外焚之<lb/>
　李肇翰林志興元元年勅翰林學士給青綺錦被<lb/>
杜陽雜編同昌公主室中設神絲被繡三千鴛鴦間以<lb/>
竒花異卉精巧華麗絶比其上綴以靈粟之珠珠如粟粒<lb/>
<pb n="KR3k0061_WYG_054-2b"/>
五色輝映　杜陽雜編唐元和八年大軫國貢神錦被<lb/>
氷𧖟絲所織也方二丈厚一寸其上龍文鳳彩殆非人<lb/>
工暑月覆之清涼透體　清異錄莊宗滅梁平蜀志頗<lb/>
自逸命蜀匠旋織十幅無縫錦為被材被成賜名六合<lb/>
被　輟耕錄孟蜀主一錦被其濶猶今之三幅帛而一<lb/>
梭織成被頭作二穴若雲板樣葢以叩于項下如盤領<lb/>
狀兩側餘錦則擁覆於肩此之謂鴛衾也楊樞密公云<lb/>
嘗於宋官庫見之　山堂肆考宋陸務觀有謝待制朱<lb/>
<pb n="KR3k0061_WYG_054-3a"/>
丈貺紙被詩　元氏掖庭記帝為英英起采芳館設重<lb/>
樓金線之衾重樓金線花名也出長白山花心抽絲如<lb/>
金長至四五尺毎尺寸縛結如樓形山中人取以織之<lb/>
成幅　庶物異名疏秃髮鮮卑稱被也夀闐之在孕母<lb/>
胡掖氏因寢而産於被中遂以秃髮為姓　楊慎滇載<lb/>
記雲南段功妻梁王女阿<graphic n="KR1513" url="https://raw.githubusercontent.com/kanripo/KR-Gaiji/master/images/KR1513.png" mimeType="image/png"/>主也王聽譖殺功主作愁<lb/>
憤詩有悮我一生路裏彩之句路裏彩錦被名　嶺表<lb/>
錄南道之酋豪多選鵝之細毛夾以巾帛綿絮而為被<lb/>
<pb n="KR3k0061_WYG_054-3b"/>
復縱横衲之其温柔不減於挾纊也俗云鵝毛柔暖而<lb/>
性冷偏宜覆小兒能辟驚癎疾　朱輔溪蠻叢笑茅花<lb/>
被犵狫無綿揉茅花絮布被一被數幅聮貫以成山<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>
皆臥板夜然以火犵狫視猺則為富矣　事物紺珠洞<lb/>
被出黎平苧布為質彩綫挑刺成<lb/>
　　　枕<lb/>
總論　逸雅枕檢也所以檢項也　物原神農作枕<lb/>
詩角枕粲兮　彚苑詳註頭藉斗古者十斗曰枕首有<lb/>
<pb n="KR3k0061_WYG_054-4a"/>
角今五斗曰枕<lb/>
寳枕　拾遺記漢誅梁冀得一玉虎頭枕云單池國所<lb/>
獻其頷下有篆書字云帝辛之枕帝與妲己同枕之是<lb/>
殷時遺寳也　西京雜記合徳遺飛燕琥珀枕龜文枕<lb/>
　洞冥記設元珉雕枕刻黑玉銅鏤為日月雲雷之狀<lb/>
亦曰鏤雲枕　洛神賦注黄初中東阿王入朝帝示甄<lb/>
后玉鏤金帶枕　宋武帝本紀寜州常獻虎珀枕光色<lb/>
甚麗價盈百金時將北伐以虎魄療金創武帝大悦命<lb/>
<pb n="KR3k0061_WYG_054-4b"/>
碎分賜諸將　國史補唐盧昻主福建鹽鐵贓罪大𤼵<lb/>
有瑟瑟枕大如斗㪷以金牀乘之憲宗估其值曰至寳<lb/>
無價　張瀆宣室志韋弇遇玉清之女持寳以贈出一<lb/>
枕似玉微紅有紋如粟竒光炳然曰紅麩枕也　韻府<lb/>
七寳枕織女枕也嘗留贈郭翰　明皇雜錄同昌公主<lb/>
有鷓鴣枕以七寳合成為鷓鴣之形　唐書御史劾盜<lb/>
得浮屠辯機金寳神枕自言合浦公主所賜　羣書考<lb/>
索宋太祖建隆二年于闐國王遣使來貢玉枕以玉匣<lb/>
<pb n="KR3k0061_WYG_054-5a"/>
盛之　家世舊事程少師有綠玉枕　解酲語西僧楊<lb/>
璉真伽𤼵宋理宗陵得伏虎枕七寳合成伏虎之狀<lb/>
邵氏聞見録洛陽楚氏所寳水晶枕其間有半開杏花<lb/>
一枝　妮古錄蔡君謨水精枕中有桃一枝宛如新折<lb/>
木枕　劉向别錄有芳松枕　吳書張紘見柟榴枕愛<lb/>
其文為作賦　蘇彥楠榴枕銘珍木之竒文鬱理鮮㢘<lb/>
稜方正密滑真堅　酉陽雜俎臺山有色綾木理如綾<lb/>
紋窠百姓取為枕呼色綾枕　搜神記邛都縣四十里<lb/>
<pb n="KR3k0061_WYG_054-5b"/>
一時俱陷為湖土人謂之為陷湖今水淺時彼土人没<lb/>
水取得舊木堅貞光黑如漆好事人以為枕相贈　楊<lb/>
慎外集取黄楊木作枕必以陰晦無一星則伐之為枕<lb/>
不裂<lb/>
石枕　異苑滕放夏枕文石枕臥忽暴雷震其枕四解<lb/>
旁人莫不為之怖懾而放微覺有聲不怖也其所枕葢<lb/>
六安也　酉陽雜爼汴州民趙懐正妻賀以一環易一<lb/>
石枕趙枕之中如風雨聲毁視之中有金銀各一鋌如<lb/>
<pb n="KR3k0061_WYG_054-6a"/>
模鑄者所函鋌處其模似預曽勘入無絲髪隙不知從<lb/>
何而入也　歐陽修詩序有贈予以端谿綠石枕者與<lb/>
家所藏笛竹簟皆佳物也　豐寜傳益眼者無如磁石<lb/>
為枕可老而不昏寜皇宫中多用之<lb/>
諸枕　神仙傳漢武帝東巡見泰山老父鋤於道頭上<lb/>
白光髙數尺呼問之對曰有道士教臣作神枕枕有三<lb/>
十二竅二十四竅應二十四氣八竅應八風臣行之轉<lb/>
少齒生　道籥李少君有透骨之金大如彈丸凡物近<lb/>
<pb n="KR3k0061_WYG_054-6b"/>
之便成金色帝試以檀香屑共聚一處置李夫人枕傍<lb/>
詰旦視之皆化為金屑銷之不更變視其枕亦微有金<lb/>
光遂號為金光枕　虎苑李廣與兄弟獵於宜山見臥<lb/>
虎射之一矢即殪斷其頭為枕示服猛也今人作虎枕<lb/>
自廣始　北堂書鈔崔駰六安枕銘云枕有規矩恭一<lb/>
其徳承元寜躬終始不忒案六安枕言六面安也　漢<lb/>
官儀後漢尚書郎入直官給通中枕　魏武上雜物疏<lb/>
御物有漆畫韋枕二枚貴人公主有黑漆韋枕三十枚<lb/>
<pb n="KR3k0061_WYG_054-7a"/>
　魏略大秦國出五色枕　晉東宫舊事皇太子納妃<lb/>
有漆龍頭支髻枕一銀花鐶鈕自副　黄魯直集支髮<lb/>
枕庾公所作葢今俗山枕　焦氏類林洪崖先生欲歸<lb/>
河内舍人劉守璋贈先生四皓鹿角枕　南史有賀徽<lb/>
者美色梁元帝徐妃要之於普賢尼寺書白角枕為詩<lb/>
相贈答　北史髙昌出白鹽其形如玉髙昌人取以為<lb/>
枕魏時遣使獻鹽枕　朝野僉載逆韋之妺馮太和之<lb/>
妻號七姨信邪見為豹頭枕以辟邪白澤枕以去魅作<lb/>
<pb n="KR3k0061_WYG_054-7b"/>
伏熊枕以為宜男太和死嗣虢王娶之韋之敗也虢王<lb/>
斫七姨頭送朝堂則知辟邪之枕無効矣　李肇翰林<lb/>
志翰林學士給漆通中枕　清異錄舒雅作青紗連二<lb/>
枕滿貯酴醿木犀瑞香散蕊甚益鼻根　清異錄盧文<lb/>
紀有玉枕骨故凡枕之堅實者俱不可用親舊間作楊<lb/>
花枕贈之遂𫉬安寢自是縫青繒充以栁絮一年一易<lb/>
　常新錄宣城妓史鳳待異客以神鷄枕　吳越備史<lb/>
武肅王錢鏐在軍中未嘗安寢用圓木作枕睡熟則欹<lb/>
<pb n="KR3k0061_WYG_054-8a"/>
由是得寤名曰警枕　范祖禹集司馬温公以圓木為<lb/>
警枕少睡則枕轉而覺乃起讀書　胡侍珍珠船警枕<lb/>
不始於司馬温公蔡中郎有警枕銘禮記少儀弓茵席<lb/>
枕几頴杖琴瑟戈註云頴警枕也謂之頴者頴然警悟<lb/>
也　歐公試筆介甫嘗云夏月晝睡方枕為佳問其何<lb/>
理云睡久氣蒸枕熱則轉一方冷處　山家清事秋采<lb/>
山甘菊花貯以紅棊布囊作枕用能清頭目去邪穢<lb/>
事物紺珠丹枕赤皮疊布貯兜羅綿及毛西域無木故<lb/>
<pb n="KR3k0061_WYG_054-8b"/>
以此為之<lb/>
異枕　廣徳神異錄有海外國貢重明枕長一尺二寸<lb/>
高六寸潔白類於水精中有樓臺之形四面有十道士<lb/>
持香執簡循環無已謂之行道真人其鏤木丹青真人<lb/>
之首簪帔無不悉具仍通瑩焉如水睹物　開元遺事<lb/>
龜兹國進枕一其色若瑪瑙温潤如玉製作甚樸素枕<lb/>
之而寐則十洲三島盡在夢中帝因號遊仙枕後賜楊<lb/>
國忠　開元遺事虢國夫人有夜明枕置於堂中紅光<lb/>
<pb n="KR3k0061_WYG_054-9a"/>
照室不假燈燭　李泌枕中記開元中道者呂翁經邯<lb/>
鄲道上遇少年盧生自歎生世不諧是時主人蒸黄粱<lb/>
為饌翁乃探囊中枕以授之曰子枕此當令子榮適如<lb/>
志其枕瓷而竅其兩端生俯首就之寐中見其竅大而<lb/>
明若可處舉身而入遂至其家娶妻仕宦三十餘年間<lb/>
赫奕無比既寤黄粱尚未熟　清異録左宮枕青玉為<lb/>
之體方平長可寢二人冬温夏涼醉者破醒夢者游仙<lb/>
云是左宫王夫人枕左宫以授杜光庭光庭進之蜀主<lb/>
<pb n="KR3k0061_WYG_054-9b"/>
與皇明帳為幈宮二寳　物類相感志咸熙二年宫中<lb/>
夜夜有白色異獸光潔遶宮帝使宮者伺之見白虎子<lb/>
以戈投之中左目比往取之唯見血在地不復見虎搜<lb/>
檢宮内外不見得物唯寳庫内得一玉虎頭枕左目傷<lb/>
痕濕血存焉按此枕漢梁冀經用本是單池國所貢頷<lb/>
下篆字存焉　事物紺珠余尚書靖知桂州時有極深<lb/>
林中毎月盈夕聞笛聲甚清逺公令人迹之見其聲自<lb/>
一大柏木中出乃伐為枕笛聲如期公甚寳之公季弟<lb/>
<pb n="KR3k0061_WYG_054-10a"/>
欲窮其怪命工解視但見木之文理正如人月下吹笛<lb/>
像雖良工莫及復膠合之不復有聲　珍玩考偶武孟<lb/>
吳之太倉人也嘗為武岡州幕官因鑿渠得一瓦枕枕<lb/>
之聞其中鳴鼓起一更至五更次第更轉不差既聞鷄<lb/>
鳴亦至三唱而曉扺暮復然武孟以為鬼物令碎之見<lb/>
其中設機局以應夜氣識者以為諸葛武侯雞鳴枕也<lb/>
　　　席<hi>附筵</hi>　<hi>薦</hi>
總論　逸雅席釋也可卷可釋也　物原神農作席薦<lb/>
<pb n="KR3k0061_WYG_054-10b"/>
　禮天子之席五重諸侯三重大夫再重士不重　鹽<lb/>
鐵論古者皮毛草蓐無茵席之加㫋蒻之美其後大夫<lb/>
士複薦草緣蒲平單莞庶人即草蓐索經單藺□蒢而<lb/>
已今富者繡茵翟柔蒲子露林中者<graphic n="KR3197" url="https://raw.githubusercontent.com/kanripo/KR-Gaiji/master/images/KR3197.png" mimeType="image/png"/>皮代㫋闒坐平<lb/>
莞　唐書守宮署供蕃客帷帟則題嵗月席壽三年<lb/>
名類　周禮司几筵掌五几五席之名物凡大朝覲設<lb/>
莞筵紛純加繅席畫純加次席黼純諸侯祭祀席蒲筵<lb/>
繢純加莞席紛純甸役設熊席喪事設葦席　尚書蔑<lb/>
<pb n="KR3k0061_WYG_054-11a"/>
席黼純筍席元純底席綴純豐席畫純注蔑桃枝竹也<lb/>
筍弱竹也底蒻華也豐莞也純緣也並天子朝燕之席<lb/>
　禮記大路素而越席注越蒲屬祭天之車翦蒲為席<lb/>
也　禮記浴出杅履蒯席　邢疏蓐一名兹兹者蓐席<lb/>
也言草蓐之席也　庶物異名疏荀子龍兹亦謂為席<lb/>
謂龍鬚席也　拾遺記軒皇使百辟羣臣列圭於蘭蒲<lb/>
席上　韓子夏禹為茵蔣席　拾遺記周穆王時西王<lb/>
母來獻碧蒲之席　拾遺記燕昭王設鱗文席鱗文者<lb/>
<pb n="KR3k0061_WYG_054-11b"/>
錯雜寳飾席為雲霧麟鳳者也　漢舊儀祭天用六采<lb/>
綺席祭地登紫壇用紺席祭嶽用白菅席　漢書文帝<lb/>
莞蒲為席　神仙傳淮南王為八公設象牙席　西京<lb/>
雜記趙飛燕為皇后其女弟上椰葉席　趙飛燕傳飛<lb/>
燕為皇后其女弟上遺回風席　西京雜記趙昭儀設<lb/>
綠熊席席毛長二尺餘人眠而擁毛自蔽望之不能見<lb/>
坐則没膝其中雜熏諸香一坐此席餘香百日不歇<lb/>
漢史丹傳頓首伏青蒲上　服䖍曰青綠蒲席也孟康<lb/>
<pb n="KR3k0061_WYG_054-12a"/>
曰以蒲青為席用蔽地也　皇甫謐高士傳老萊子親<lb/>
沒𨼆蒙山之陽蓍艾為席　周斐汝南先賢傳鄭敬以<lb/>
茅葭為席常隨把栁之陰　晉東宮舊事太子有獨坐<lb/>
龍鬚席赤皮席花席經席　崔祖思政事疏宋武帝節<lb/>
儉過人張妃房唯有三齊苮席　劉宋起居注御史中<lb/>
丞奏風聞廣州刺史韋朗於州部作蒐白席三百二十<lb/>
領注即今番舶之地隔也有紅白雜色茅蒐染紅故曰<lb/>
蒐白　南史梁武時海中浮鵠山去餘姚岸可千餘里<lb/>
<pb n="KR3k0061_WYG_054-12b"/>
上有女人年三百嵗有女官道士四五百人年並出百<lb/>
嵗俱在山學道遣使獻紅席帝方捨身時其使適至云<lb/>
此草常有紅鳥居下故以為名觀其圖狀則鸞鳥也<lb/>
鄴中記石季龍作席以金褁五香雜以五采綫編蒲皮<lb/>
緣之以錦　賈氏説林謝仙女盛夏上元宗以生凉之<lb/>
席　杜陽編憲宗迎佛骨入内道塲設龍麟之席　孔<lb/>
六帖頴王璬濟江舟中以綵席藉步命撤之曰此可寢<lb/>
奈何踐之　湘東備錄申王取猪毛刷浄令巧工織壬<lb/>
<pb n="KR3k0061_WYG_054-13a"/>
癸席滑而且凉　張鷟朝野僉載張易之母阿臧以汾<lb/>
晉之龍鬚河中之鳳翮為席　孔六帖張志和豹席<lb/>
酉陽雜俎安禄山所賜品目有綠白平細背席　杜陽<lb/>
編處士伊祈𤣥解上召入宫設紫茭席色紫而類茭葉光<lb/>
軟香浄冬温夏涼此本烏弋山離國獻　清異錄顯徳<lb/>
中書堂設起紋秋水席色如葡萄紫而柔薄類綿疊之<lb/>
可置研函中吏偶覆水水皆散去不能沾濡不識其何<lb/>
物為之　拾遺記蓬萊山有葭紅色可編為席温柔如<lb/>
<pb n="KR3k0061_WYG_054-13b"/>
罽毳方丈山有草名濡姧葉色如紺莖色如漆細軟可<lb/>
縈海人織以為席卷之不盈一手舒之則坐方國之賓<lb/>
　大魏諸州記鉅鹿廣阿澤多葦出細御席　盧毓冀<lb/>
州論冀州有雲母御席　地理志鳳翔府土貢龍鬚席<lb/>
相州土貢鳳翮席登州土貢水蔥席　唐書南蠻環王<lb/>
椰葉為席　元氏掖庭記帝為英英起采芳館於瓊華<lb/>
島内設唐人滿花之席唐人髙麗島名產滿花草土人<lb/>
以為席　一統志朝鮮出滿花席草性柔折屈而不損<lb/>
<pb n="KR3k0061_WYG_054-14a"/>
　拾遺記<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>乘草又名半月草其質温柔可以為席<lb/>
事物紺珠蘇薫席深碧色出墊江<lb/>
筵　周禮注筵亦席也在上鋪陳曰筵在下蹈藉曰席<lb/>
古人坐席三重再重各有差　三禮圖士蒲筵長七尺<lb/>
廣三尺三寸無純<lb/>
薦　説文蒻蒲子也可為薦　拾遺記穆王時西王母<lb/>
來敷黄莞之薦　漢武故事帝齋於尋真臺設紫羅薦<lb/>
　　　簟<lb/>
<pb n="KR3k0061_WYG_054-14b"/>
總論　物原周公作簟　詩經上筦下簟乃安斯寢<lb/>
説文簟竹席也　逸雅簟簟也布之簟簟然平正也<lb/>
方言宋魏間謂之笙或謂之□䒼自闗而西謂之簟其<lb/>
粗者謂之□篨直文而粗自闗而東周洛楚魏之間謂之<lb/>
倚佯自闗而西謂之筕篖　清異錄宜春王從謙作夏<lb/>
清侯傳侯姓干名秀賜姓名為平瑩字少覃封夏清侯<lb/>
謂簟也<lb/>
名類　西京雜記㑹稽竹簟供御號流黄簟以其織文<lb/>
<pb n="KR3k0061_WYG_054-15a"/>
黄色滑膩若流故曰流黄　西京雜記武帝以象牙簟<lb/>
賜李夫人　洞㝠記吠勒國貢文犀角亦曰影犀織以<lb/>
為簟如錦綺之文　東宮舊事太子納妃有烏韜赤花<lb/>
雙文簟　北堂書鈔左思吳都賦云桃笙象簟韜於筒<lb/>
中案桃笙竹簟也與象牙簟皆藏於竹筒而致貢也<lb/>
庾翼與燕王書今致丈二細桃枝簟十黄蔑雙丈簟二<lb/>
　王𨼆晉書車永為廣州刺史其子溢使多工作象牙<lb/>
細簟土人患之　南史王儉嘗使賓客隸事多者賞之<lb/>
<pb n="KR3k0061_WYG_054-15b"/>
唯廬江何憲為勝乃賞以五花簟王摛後至操筆便成<lb/>
文章既奧辭亦華麗乃命左右抽憲簟登車而去　南<lb/>
史齊永明九年林邑國獻金簟　盧氏雜記侯君集破<lb/>
髙昌所得金簟甚精御府所無　五行志武后時嬖臣<lb/>
張易之為母為犀簟　清異錄李文饒家藏㑹昌所賜<lb/>
大同簟其體白竹也鬬磨平密了無罅隙但如一度膩<lb/>
玉耳　雲仙散錄房夀六月召客坐糠竹簟　樂天詩<lb/>
注蘄州出美竹製薤葉簟　北户録紅藤簟瓊州所出<lb/>
<pb n="KR3k0061_WYG_054-16a"/>
其色殷紅瑩而不垢　地理志蘇州土貢白角簟　解<lb/>
酲語許謙孫從宗言上方珍異庫有金絲簟　祝京兆<lb/>
野記安南鄧上舎説其祖初入朝時貢象牙簟象簟者<lb/>
凡象齒之中悉是逐條縱攢於内用法煮軟牙逐條抽<lb/>
出之柔韌如線以織為席今横截牙心有花紋即是也<lb/>
縱時可抽　屠隆起居器服箋茭蔁出滿喇加國生於<lb/>
海之洲渚岸邊葉性柔軟鄉人取之織為細簟冬月用<lb/>
之愈覺温煖夏則蘄州之竹簟最佳<lb/>
<pb n="KR3k0061_WYG_054-16b"/>
　　　褥<hi>附裀</hi>　<hi>坐</hi>
總論　逸雅褥辱也人所坐䙝辱也　事始褥者席下<lb/>
襯也　物原神農制褥　唐百官志守宮署掌供蕃客<lb/>
帷帟則題嵗月褥夀七年不及期而壊有罰　朝野雜<lb/>
記舎人院每知制誥設紫褥於庭面北拜閣老立褥之<lb/>
東北謂之壓角宰相壓角其禮相傳自唐　山家清事<lb/>
采蒲花如栁絮者熟鞭貯以方青囊作坐褥或臥褥甚<lb/>
温燠雖木棉不可及也<lb/>
<pb n="KR3k0061_WYG_054-17a"/>
名類　黄帝内傳王母為帝列七寳登真之牀敷紫茸<lb/>
淨光之褥　拾遺記周靈王起昆昭之臺設紫羆文褥<lb/>
西域所獻也人以指彈席而暄風入室　東方朔傳以<lb/>
百<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之毫織為褥<hi>洞冥記作蛟毫</hi>此毫柔而冷常以夏日舒之<lb/>
因名柔毫水藻之褥舉手拭之恐水濕蓆定視乃光也<lb/>
　西京雜記趙昭儀上皇后襚三十五條有鴛鴦褥<lb/>
魏武與楊彪書今贈足下青氈牀褥三具　晉東宮舊<lb/>
事皇太子拜有八尺褥一中褥一步輿褥一皇太子納<lb/>
<pb n="KR3k0061_WYG_054-17b"/>
妃有承牀褥三獨坐褥二　南史褚澄以錢一萬千就<lb/>
招提寺贖髙帝所賜褚淵白貂坐褥　顔氏家訓坐棊<lb/>
子方褥　樂府雜錄康老子嘗得一舊錦褥有波斯見<lb/>
之曰此冰𧖟繭絲所織暑月陳於坐滿室清凉　朝野<lb/>
僉載張易之母阿臧為鼲貂之褥　杜陽編元載寵姬<lb/>
薛瑶英處以却塵褥其褥出自句驪國云是却塵之獸<lb/>
毛所為也其色殷鮮光軟無比　後山談叢王荆公嫁<lb/>
女蔡氏慈夀宫賜珠褥直數十萬　諸山記武夷山神<lb/>
<pb n="KR3k0061_WYG_054-18a"/>
號武夷君語村人曰汝等以八月十五日㑹於山頂見<lb/>
㡢亭綵屋設寳座施紅雲紫霞褥令男女分坐作樂宴<lb/>
飲　神異經北方有冰萬里厚百丈鼷䑕在氷下土中<lb/>
其毛長八尺可以為褥却風寒　辟寒錄交州以南有<lb/>
果然獸其毛長柔細滑澤色以白為質黑為文視如蒼<lb/>
頭鴨脅邊斑文集十餘皮可得一褥繁文麗好細厚温<lb/>
暖　辟寒錄閩粤有福清縣瀕海人家於海中闌得一<lb/>
物乃青毛坐褥人坐其上毛輙颯然竪起擁匝人腰温<lb/>
<pb n="KR3k0061_WYG_054-18b"/>
柔不可名　物類相感志南土酋豪𨕖輕茸細鵝毛夾<lb/>
布被為褥<lb/>
裀　説文茵車重蓆也一作裀　詩國風文茵暢轂注<lb/>
文茵車中所坐虎皮褥也　韓非子縵帛為茵　天寳<lb/>
遺事許慎選與親友結宴於花囿中未嘗設坐具使僮<lb/>
僕聚落花鋪於坐下曰吾自有花裀何消坐具<lb/>
坐　五侯鯖張九齡坐七寳山座論辨風生　石林燕<lb/>
語狨坐不知始何時唐以前猶未施用太平興國中詔<lb/>
<pb n="KR3k0061_WYG_054-19a"/>
工商庶人許乗烏漆素鞍不得用狨毛暖坐則當時葢<lb/>
通上下用之矣天禧元年始定兩省五品宗室將軍以<lb/>
上許乘狨毛暖坐餘悉禁遂為定制令文臣自中書舎<lb/>
人以上武臣節度使以上方許用而宗室將軍之制亦<lb/>
不行矣　升菴外集宋學士王珪召對蕊珠殿設紫花<lb/>
墩命坐<lb/>
　　　氈毯<hi>附絨毯</hi>　<hi>地衣</hi>
席上腐談氈之異名曰毛席毯之異名曰毛褥　説文<lb/>
<pb n="KR3k0061_WYG_054-19b"/>
氍毹毾㲪皆氈緂之屬　物原堯作毯　唐百官志氈<lb/>
夀五年　事物原始毯毛席織五采唐白樂天紅錦毯<lb/>
歌揀絲練綫紅藍染織作披香殿上毯　酉陽雜俎安<lb/>
禄山恩寵莫比其所賜有繡鴟毛氈　聲類氍㲣織毛<lb/>
為席也　廣志氍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>白疊毛織近出南海　吳時外國<lb/>
傳天竺國出細靡氍㲣　異物志大秦國野繭織成氍<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以羣獸五色毛雜之為鳥獸人物草木雲氣千竒萬<lb/>
怪上有鸚鵡逺望軒軒若飛其文赤白黑綠紅絳金縹<lb/>
<pb n="KR3k0061_WYG_054-20a"/>
碧黄十種色　風俗通織毛褥曰氍毹　潛確類書氍<lb/>
㲣亦曰氍毹毛席也即今之氈毯　三輔黄圗温室規<lb/>
地以罽賓毹　南史髙昌國獻蒲桃氍毹　杜陽雜編<lb/>
大厯中新羅國出五彩氍毹製度巧麗冠絶一時毎方<lb/>
寸之内即有歌舞伎樂列國山川之象忽微風入室其<lb/>
上復有蜂蝶動揺鷰雀飛舞俯而視之莫辨真假　服<lb/>
䖍通俗文氍㲣細者謂之毾㲪㲩<graphic n="KR1674" url="https://raw.githubusercontent.com/kanripo/KR-Gaiji/master/images/KR1674.png" mimeType="image/png"/>施大牀之前小榻<lb/>
之上所以登而上牀也　東觀漢記景丹率衆至廣阿<lb/>
<pb n="KR3k0061_WYG_054-20b"/>
光武出城外馬坐鞍置氈毾㲪上設酒肉　班固與弟<lb/>
超書月支毾㲪大小相雜但細好而已　後漢西南夷<lb/>
傳能作青頓<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>毲註青頓今名絲頓頓音墪<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>毲今紫<lb/>
毾也　魏略大秦國以羊毛木皮野絲作之其屬有五<lb/>
色九色毾㲪海東諸國所作也　南史中天竺國出毾<lb/>
㲪　異苑沙門有法存者住廣州善醫術遂富有八尺<lb/>
毾㲪作百種形象<lb/>
絨毯　松江志剪絨花毯以木棉綫為經采色毛綫結<lb/>
<pb n="KR3k0061_WYG_054-21a"/>
緯而翦之花樣異巧應手而出能為廣數丈者　格古<lb/>
要論西洋剪絨單出西蕃絨布織者其紅緑色年逺日<lb/>
晒永不退色緊而且細織大小蕃犬形方而不長又謂<lb/>
之同盆單亦難得<lb/>
地衣　蘇鶚杜陽雜編唐宣宗時畫八百疋官絁作魚<lb/>
龍波浪文以為地衣毎一舞而珠翠滿地　頤豐堂漫<lb/>
書宋秦檜格天閣成鄭仲為蜀宣撫遺錦地衣一鋪檜<lb/>
命鋪閣上廣袤無尺寸差　筆麈楚王希範地衣用角<lb/>
<pb n="KR3k0061_WYG_054-21b"/>
簟者剖竹為細篾織之即今之蘄簟也　庶物異名疏<lb/>
今京師人剖穤稭精削隨地統織之甚雅緻又有於冬<lb/>
月大㕔堂中織隨地毛毯堂柱礎處則分而不聮置之<lb/>
乃合收舉非多人不可五色相鮮可謂侈極矣<lb/>
　　　竹夫人<lb/>
合璧事類竹夫人竹几也東坡送竹几與謝秀才詩贈<lb/>
君無語竹夫人　黄魯直詩序趙子充示竹夫人詩予<lb/>
謂憩臂休膝似非夫人之職而冬夏青青竹之所長予<lb/>
<pb n="KR3k0061_WYG_054-22a"/>
為更名曰青奴　山堂肆考楊鐵崖有抱節君傳抱節<lb/>
君謂竹夫人也<lb/>
　　　湯婆<lb/>
器物叢談湯婆煖足瓶又名脚婆　山谷詩千金買脚<lb/>
婆夜夜睡天明　事物原始錫奴温足瓶也俗名湯婆<lb/>
子<lb/>
　　　衣架<lb/>
禮内則不敢縣於夫之楎椸注架衣之具横者曰椸直<lb/>
<pb n="KR3k0061_WYG_054-22b"/>
者曰楎以竿為之　邢疏凡以竿為衣架者名箷曲禮<lb/>
曰男女不同椸枷謂此也　古樂府還視桁上無懸衣<lb/>
注桁衣架<lb/>
　　　巾箱<lb/>
南史齊時人𤼵桓温女塜得金巾箱織金篾為嚴器<lb/>
南史范岫為長城令時有梓材巾箱至數十年經貴遂<lb/>
不改易　南史宋褚炫在選部時出行左右嘗捧一黄<lb/>
紙帽箱風吹紙剝殆盡　三餘帖陳宣華有沉香履箱<lb/>
<pb n="KR3k0061_WYG_054-23a"/>
金屈膝<lb/>
　　　囊<hi>附被囊</hi>　<hi>袋/</hi>　<hi>荷包</hi>
孫奕示兒編説文曰無底曰囊有底曰槖董氏曰無底<lb/>
曰槖有底曰囊唐韻曰槖無底囊　周禮男鞶革女鞶<lb/>
絲鄭注鞶小囊盛<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>巾者男用韋女用繒　晉書鞶古<lb/>
制漢世著鞶囊者側在腰間或謂之傍囊或謂之綬囊<lb/>
然則以紫囊盛綬也或盛或散各有其時　漢武内傳<lb/>
帝見西王母巾器中有一卷小書盛以紫錦之囊　詞<lb/>
<pb n="KR3k0061_WYG_054-23b"/>
林海錯幐囊可帶者漢書製為幐囊　漢外戚傳中黄<lb/>
門持詔記盛綠綈方底注方底盛書囊形如今之算幐<lb/>
　曹瞞傳操佻易自佩小鞶囊盛手巾細物　晉中經<lb/>
簿盛書用皁縹囊布裏書函中皆有香囊　東宮舊事<lb/>
太子納妃有絳石綺絹裏被囊一丹羅長命綺絹裏椀<lb/>
囊一紫綦文綺絳絹裏椀囊二　晉書八座尚書荷紫<lb/>
以生紫為袷囊綴之服外加於左肩昔周公負成王制<lb/>
此服衣至今以為朝服　梁書周捨問劉杳尚書官著<lb/>
<pb n="KR3k0061_WYG_054-24a"/>
紫荷槖相傳云挈囊竟何所出答曰張安世傳曰持槖<lb/>
簪筆事孝武皇帝數十年韋昭張晏注並云槖囊也近<lb/>
臣簪筆以待顧問　錦繡萬花谷梁中丞給威儀十人<lb/>
其八人武冠絳幘執青儀囊在前　劉義慶啟承賜金<lb/>
縷琥珀茱萸囊七寳樹裝絹裏副之　酉陽雜俎北朝<lb/>
婦人夏至日進扇及粉脂囊　續齊諧記𢎞農鄧紹八<lb/>
月朝入華山見一童子以五色綵囊盛取柏葉下露云<lb/>
赤松先生取以明目今八月朝作眼明囊象此也　梁<lb/>
<pb n="KR3k0061_WYG_054-24b"/>
簡文帝眼明囊賦序俗之婦人八月旦多以錦翠珠寳<lb/>
為眼明囊因競淩晨取露以拭目　盧公家範凡八月<lb/>
旦取承露盤赤松子柏上露為囊以膏面皮　續齊諧<lb/>
記汝南桓景隨費長房遊學累年長房謂曰九月九日<lb/>
汝家中當有災宜急去令家人各作絳囊盛茱萸以繫<lb/>
臂登髙飲菊花酒此禍可除景如言舉家登山夕還見<lb/>
雞犬牛羊一時暴死長房聞之曰此可代也今世人九<lb/>
日登髙飲酒婦人帶茱茰囊葢始於此　隋唐嘉話千<lb/>
<pb n="KR3k0061_WYG_054-25a"/>
秋節士庶結承露絲囊相遺　姚汝能安禄山事迹天<lb/>
長節禄山進玉石功徳等優詔褒美賜承露囊　清異<lb/>
錄唐季王侯競作方便囊重錦為之形如今之照袋毎<lb/>
出行雜置衣巾箆鑑香藥詞册頗為簡快　李賀傳賀<lb/>
毎旦日騎弱馬從小奚奴背古錦囊遇所得書投囊中<lb/>
　博物志鴻毛為囊可以渡江不漏　謝氏詩源更嬴<lb/>
之妻能作鎻雲囊佩之陟髙山有雲處不必開囊而自<lb/>
然有雲氣入其中歸至家啟視皆有雲氣白如綿自囊<lb/>
<pb n="KR3k0061_WYG_054-25b"/>
而出囊大如𧖟繭而可以開合　庶物異名疏晉以後<lb/>
士大夫尚清談喜宴逸始作𨼆囊其制今不可見按顔<lb/>
氏家訓云梁朝全盛之時貴遊子弟駕長簷車憑班絲<lb/>
𨼆囊急就注云<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>韋囊在車中人所慿伏也今謂之隱<lb/>
囊<lb/>
被囊　晉書惠帝及成都王頴單車走洛陽服御分㪚<lb/>
倉卒上下無齎侍中黄門被囊中齎私錢三千詔貸用<lb/>
　資暇錄被囊非古製不知孰起也比者逺遊行則用<lb/>
<pb n="KR3k0061_WYG_054-26a"/>
太和九年以十家之累者邐迤竄謫人人皆不自期常<lb/>
虞倉卒之遣毎出私第咸備四時服用舊以紐𢃄為腰<lb/>
囊置於殿乗至是服用既繁乃以被易之成俗於今大<lb/>
中已來吳人亦結絲為之徒翫而不用也<lb/>
袋　書叙指南趙后算袋曰算幐　郭思畫論唐髙宗<lb/>
朝一品以下文官帶手巾算袋刀子礪石睿宗朝制武<lb/>
官五品以上帶佩刀刀子磨石契苾真噦厥針筒火石<lb/>
袋　炙轂子魚袋古之算袋取合魚符之義　盧公家<lb/>
<pb n="KR3k0061_WYG_054-26b"/>
範凡臘日上藻豆袋　春明退朝錄官誥院敕郡夫人<lb/>
使金花羅紙七張錦縹袋　珍珠船王太保毎天氣和<lb/>
暖必乗小駟從三四蒼頭攜照袋貯筆硯韻略刀子牋<lb/>
紙并小樂器之類照袋以烏皮為之四方有葢并襻五<lb/>
代士人多用之　酉陽雜爼元和末有淮西軍將使於<lb/>
汴州止驛中夜久眠將熟忽覺一物壓已軍將素健驚<lb/>
起與之角力其物遂退因奪得手中革囊鬼闇中哀祈<lb/>
甚苦軍將謂曰汝語我物名我當相還鬼良久曰此蓄<lb/>
<pb n="KR3k0061_WYG_054-27a"/>
氣袋耳軍將乃舉甓擊之語遂絶其囊可盛數升絳色<lb/>
如藕絲攜於日中無影<lb/>
荷包　名義考晉輿服志文武皆有囊綴綬八座尚書<lb/>
則荷紫乃負荷之荷非荷蕖也今謂囊曰荷包本此<lb/>
桐薪沈約宋書禮志載尚書令僕射尚書朝服肩上有<lb/>
生紫袷囊綴之朝服外俗呼曰紫荷或云漢代以盛奏<lb/>
事負荷而行未詳也據此則今俗男女雜佩流蘇尚有<lb/>
荷包之稱其沿古朝服製乎名雖不典義有所承　事<lb/>
<pb n="KR3k0061_WYG_054-27b"/>
物紺珠荷包或金銀或纈繡又壓口捺子荷包上用<lb/>
　　　櫃<lb/>
稗史類編國語曰夏之衰也褒之神化為二龍夏后布<lb/>
幣而䇿告之卜藏其漦吉龍亡而漦在櫝韋昭曰櫝匱<lb/>
也書武王有疾周公作冊納之金縢之匱中葢櫝匱一<lb/>
器也夏后謂之櫝周始謂之匱然則三代之制也　韓<lb/>
子楚人賣珠於鄭為木蘭之櫃薫以桂椒綴以珠玉飾<lb/>
以瑰玉緝以翡翠鄭人買其櫃還其珠可謂善賣櫃不<lb/>
<pb n="KR3k0061_WYG_054-28a"/>
可謂善鬻珠也　杜陽雜編唐武宗㑹昌初渤海貢馬<lb/>
腦櫃方三尺深色如茜所製工巧無比用貯神仙之書<lb/>
置之帳側<lb/>
　　　簏<hi>附笥</hi>　<hi>籠</hi>
吳語大荒洊饑市無赤米而囷鹿空虛註先儒以圓曰<lb/>
囷方曰鹿囷聚也亦散也鹿善聚善散故囷謂之鹿俗<lb/>
作簏　東宮舊事太子納妃有漆文金裝衣簏　周顗<lb/>
傳王敦籍顗家收得數枚素簏盛故絮而已其清約如<lb/>
<pb n="KR3k0061_WYG_054-28b"/>
此　同話錄雲水人以小竹揉之下為方逯上為方葢<lb/>
逯之中置衣衾之屬葢之下藏藥物之屬負之於背以<lb/>
行名曰避秦此二字班馬書皆載於四皓事處器物因<lb/>
是以名其源流有如此者<lb/>
笥　事物原始笥鄭康成曰竹器也用以盛飲食者方<lb/>
曰笥即今之方食箱也　吳越春秋越以文笥七枚獻<lb/>
於吳王　庶物異名疏莊子芻狗之未陳也盛以篋衍<lb/>
篋衍笥也　風俗通靈帝建寧中京師皆以方葦笥為<lb/>
<pb n="KR3k0061_WYG_054-29a"/>
粧具<lb/>
籠　方言籠南楚江沔之間謂之篣或謂之笯郭注亦<lb/>
呼為籃　溪蠻叢笑負物不以肩用木為半枷之狀箝<lb/>
其項以布帶或皮繫之額上名背籠<lb/>
　　　奩　匣<lb/>
博古圖鳳奩獸奩皆有葢無銘許慎以為鑑觀古人貯<lb/>
物之器多以奩稱不獨為鑑而設昔丁度以為香器意<lb/>
其有得於是考其形方若檻葢如屋栱一飾以鳳一飾<lb/>
<pb n="KR3k0061_WYG_054-29b"/>
以獸所飾雖異制度相若又四神奩有葢無銘葢起三<lb/>
羊回頸相向頂間以四神為飾純間為方斜雷紋三足<lb/>
作熊狀又蟠虬擕奩有葢無銘是器狀若截筩葢頂飾<lb/>
以蟠虬上下純素三足為熊形而耳作獸狀連環龍首<lb/>
以為提梁　魏武上雜物疏御雜物用有純銀澡豆奩<lb/>
純銀括鏤奩又有銀鏤漆匣四枚　杜陽雜編咸通中<lb/>
同昌公主有翡翠匣積毛羽飾之　吳鈞詩玉檢茱萸<lb/>
匣　西京雜記漢時帝及侯王送葬者皆珠襦玉匣匣<lb/>
<pb n="KR3k0061_WYG_054-30a"/>
上鏤以蛟龍<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0061_WYG_054-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷五十四<lb/>
</p>
<p>
</p>
  </div>
</body>
</text>
</TEI>
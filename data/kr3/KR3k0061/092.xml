<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷九十二</head>
    <p>
<pb n="KR3k0061_WYG_092-1a"/>
欽定四庫全書<lb/>
　格致鏡原卷九十二　　　大學士陳元龍撰<lb/>
　　水族𩔖<hi>三</hi>
　　　石首<lb/>
初學記石首魚初出水能鳴夜視有光服其石能下石<lb/>
淋魚鱗色甚黄如金和蓴菜作羮謂之金羮玉飯薧而<lb/>
食之名為鮝炙食之主消𤓰成水　吳地記闔廬十年<lb/>
東夷侵吳王入海逐之據沙洲上相守月餘屬時風濤<lb/>
<pb n="KR3k0061_WYG_092-1b"/>
糧不得渡王焚香禱之言訖東風大震水上見金色逼<lb/>
海而來遶吳王沙洲百匝所司撈漉得魚食之美三軍<lb/>
踊躍夷人一魚不𫉬遂送降欵吳王將魚腹腸肚以鹹<lb/>
水淹之送與夷人因號逐夷吳王歸思海中所食魚問<lb/>
所餘所司云竝曝乾王索之其味美因書美下著魚是<lb/>
為鯗字今從鮝非也魚出海中作金色不知其名吳王<lb/>
見腦中有骨如白石號為石首魚　物産志石首魚似<lb/>
鮸而小尾鬛皆黄色一名黄魚　張勃吳録婁縣有石<lb/>
<pb n="KR3k0061_WYG_092-2a"/>
首魚至秋化為冠鳧　山堂肆考石首魚能鳴網師以<lb/>
長竹筒揷水以聽之聞其鳴則下網每𫉬至千餘以鹽<lb/>
醃之曝乾名曰白鮝浙人呼為鮝魚　華夷鳥獸考魚<lb/>
首有魫堅如石故名冬月得之又緊皮者良三月八月<lb/>
出者次之至四月五月海郡民𤼵巨艘入洋山競取有<lb/>
潮汛徃來謂之洋山魚　爾雅翼石首魚一名鯼　五<lb/>
雜組韋昭春秋外傳注石首成<graphic n="KR1910" url="https://raw.githubusercontent.com/kanripo/KR-Gaiji/master/images/KR1910.png" mimeType="image/png"/>
                    <graphic n="KR1910" url="https://raw.githubusercontent.com/kanripo/KR-Gaiji/master/images/KR1910.png" mimeType="image/png"/>鴨也今海濱石首<lb/>
至今未聞有化鴨者　博物志鮻魮即石首魚常以三<lb/>
<pb n="KR3k0061_WYG_092-2b"/>
月八月出　爾雅翼諸魚乾者皆為鮝美不及石首故<lb/>
獨得白之名呼白鮝若露風色變紅則失味　養魚經<lb/>
石首魚閩謂之金鱗又謂之黄𤓰　事物原始石首魚<lb/>
腹中之膘可以作膠吕向謂魚當無聲言有聲者悞不<lb/>
知海中捕石首魚者以竹筒聽之其聲如雷魚來候也<lb/>
上林賦云魚鱉讙聲可証　倦游雜録黄魚為鸚鵡<lb/>
雨航雜録鯼魚即石首魚也小者曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魚又名䠓魚最<lb/>
小者名梅首又名梅童其次名春來土人以槐荳花卜<lb/>
<pb n="KR3k0061_WYG_092-3a"/>
其多寡槐荳花繁則魚盛腦中有白石如碁子取其石<lb/>
次以為器或飲食遇毒則暴裂腦漏者用其石燒灰吹<lb/>
入鼻中即愈又下石淋炙食之主消𤓰成水諸魚有血<lb/>
石首獨無血僧人謂之菩薩魚至有齋食而啖者　臨<lb/>
海異物志又有石頭長七八寸與石首同　嶺表録異<lb/>
石頭魚狀如鰌魚隨其大小腦中有二石子如喬麥瑩<lb/>
白如玉有好竒者多市魚之小者貯於竹器任其壊爛<lb/>
即淘之取其魚腦石子以植酒籌頗脱俗　異物志石<lb/>
<pb n="KR3k0061_WYG_092-3b"/>
首小者名䠓水即梅魚也似石首而小黄金色味頗佳<lb/>
頭大於身人呼為梅大頭出四明梅山洋故名梅魚或<lb/>
云梅熟魚來故名　正字通梅似鯼而小一名黄花魚<lb/>
福温多有之温海志名黄靈魚即小首魚首亦有石<lb/>
圅史物性志䱟形似石首魚左右三牙如鐵鋸或曰石<lb/>
首雄䱟雌也<lb/>
　　　鰣<lb/>
雨航雜録鰣魚首夏以時至而名　寜波府志箭魚即<lb/>
<pb n="KR3k0061_WYG_092-4a"/>
江湖鰣魚海出者最大甘肥異常腹下細骨如箭鏃俗<lb/>
名箭魚　山堂肆考鰣魚味美在皮鱗之交故食不去<lb/>
鱗而出富陽者尤美此東坡有鰣魚多骨之恨也　養<lb/>
魚經鰣魚盛於四月鱗白如銀其味甘美多骨而速腐<lb/>
廣州謂之三黧之魚閩志曰大者長數尺春末有之<lb/>
楊慎外集時魚似魴厥味肥媺品髙江東價百鱣鮪界<lb/>
江而西謂之瘟魚棄而不餌　𡊮逹禽蟲述鰣罥網不<lb/>
動䕶其鱗也鱗用石灰水浸之暴乾可作女人花鈿<lb/>
<pb n="KR3k0061_WYG_092-4b"/>
本草鰣魚補虛勞稍𤼵疳痼<lb/>
　　　鯊<lb/>
六書故鯊魚海中所産以其皮如沙得名哆口無鱗胎<lb/>
生其𩔖尤多大者伐之盈舟　海語鯊有二種魚麗之<lb/>
鯊葢閩廣江漢之常産海鯊虎頭鯊體黒紋鱉足巨者<lb/>
餘二百觔常以春晦陟於海山之麓旬日而化為虎惟<lb/>
四足難化經月乃成矣或曰虎紋直而疎且長者鯊化<lb/>
也炳炳成章者常虎也　山堂肆考鯊魚中有犂頭鯊<lb/>
<pb n="KR3k0061_WYG_092-5a"/>
頭似犂鑱而長尖鋭刺人有香鯊體有香氣有熨斗鯊<lb/>
頭如熨斗有丫髻鯊頭如丫髻有劍鯊長嘴如劍對排<lb/>
牙棘人不敢近又有名狗鯊者狗頭魚身聲如狗吠形<lb/>
𩔖彈塗而大大者長丈餘好伏泥塗中而吠見人則驚<lb/>
入水　寜波府志鯊魚有白蒲鯊黄頭鯊白眼鯊白蕩<lb/>
鯊青頓鯊斑鯊牛皮鯊鹿文鯊鮧鯊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鯊燕尾鯊刺鯊<lb/>
鋸鯊鹿鯊其𩔖甚多　爾雅翼大而長喙如鋸者曰胡<lb/>
鯊性善肉美小而皮粗者曰白鯊肉强有小毒　潛確<lb/>
<pb n="KR3k0061_WYG_092-5b"/>
𩔖書蚊鯊似蚊而鼻長皮可飾劍湖鯊青色背上有沙<lb/>
鬐鬛泡去外皮有絲作膾瑩若銀絲　五雜組鯊魚重<lb/>
數百斤其大專車鋸牙鉤齒其力如虎漁者投餌即中<lb/>
徐而牽之怒則復縱如此數次俟至岸側少困共拽出<lb/>
水即以利刃斷首少遲恐有掀騰之患故市肆者未嘗<lb/>
見其首余在真州藥肆中見之猛獰猶怖人也葢鯊魚<lb/>
乃鱷𩔖耳　本草李時珍曰鮫與鯊一𩔖而數種大者<lb/>
尾長數尺能傷人皮皆有沙如珍珠斑其背有珠文如<lb/>
<pb n="KR3k0061_WYG_092-6a"/>
鹿而堅强者曰鹿鯊亦曰白鯊云能變鹿背有斑文如<lb/>
虎而堅强者曰虎鯊亦曰胡鯊云虎魚所化鼻前有骨<lb/>
如斧能撃物壊舟曰鋸鯊又曰挺額魚曰鱕䱜謂鼻骨<lb/>
如鐇斧也　通雅鮫海鯊魚之最大者也　交州記鮫<lb/>
魚出合浦長三尺背上有甲珠文堅强可以飾刀口又<lb/>
可以鑢物　交州異物志鮫之為魚其子既育驚必歸<lb/>
母還入其腹小則如之大則不復　爾雅翼鮫出南海<lb/>
形似鱉無脚有尾今謂鯊魚南人皆鹽為脯一名䱜<lb/>
<pb n="KR3k0061_WYG_092-6b"/>
正字通左思吳都賦有鮫又有鱕䱜釋者以背上有珠<lb/>
文為鮫横骨在鼻前如斤者為鱕䱜葢鮫白鯊也鱕䱜<lb/>
胡鯊也　異物志鱕䱜魚所撃無不中斷　臨海水土<lb/>
記䱜魚鹿文青目　臨海異物志虎䱜長五丈黄黒斑<lb/>
耳目齒牙有似虎形唯無毛或曰變乃成虎又有蝦䱜<lb/>
尾似蝦　雨航雜録䱜魚長二丈大數圍小者圓廣尺<lb/>
餘背粗錯有文一名鮫魚　一統志䱜魚大盈丈腹有<lb/>
洞貯水以養其子　酉陽雜俎章安縣出䱜魚頰赤如<lb/>
<pb n="KR3k0061_WYG_092-7a"/>
金腹下正白魚子生後朝出索食暮入母腹出從口入<lb/>
從臍腹中容四子甚徤網不能制俗呼為河伯徤兒<lb/>
　　　鱘鰉<lb/>
養魚經江海之産有鱘鰉之魚其長丈餘鼻端有肉骨<lb/>
四分身之一兩頰之肉謂之鹿頭可以為鮓京口録云<lb/>
是兩種鱘肉之色白鰉肉之色黄廣州謂之鱘龍之魚<lb/>
云𩔖龍而無角　山堂肆考鱏一作鱘似鱣鮪而大江<lb/>
湖皆有之鼻長如鸛嘴故又名鸛嘴魚無鱗有青黒斑<lb/>
<pb n="KR3k0061_WYG_092-7b"/>
文作鮓甚美口在頷下一名鱘鰉魚　酉陽雜俎東海<lb/>
漁人言近𫉬魚長五六尺腸胃成胡鹿刀槊之狀號秦<lb/>
皇魚　水族加恩簿食寵侯<hi>謂鱘鰉也</hi>宜授添厨大監<lb/>
　　　鱸<lb/>
説文鱸魚巨口細鱗　寜波志鱸魚身有黒㸃作鮓最<lb/>
良　續韻府天下之鱸皆兩腮惟松江鱸四腮　談苑<lb/>
松江鱸魚長橋南所出者四腮天生膾材也味美肉緊<lb/>
切不終日色不變橋北近崑山大江入海所出者三腮<lb/>
<pb n="KR3k0061_WYG_092-8a"/>
味帶醎肉稍慢迴不及松江所出　大業拾遺録六年<lb/>
吳郡獻松江鱸魚乾膾鱸魚肉白如雪不腥所謂金韲<lb/>
玉膾東南之嘉味也　六書故海鱸大者四五尺其肉<lb/>
毳者尤美　金谷園記鱸魚秋仲由海而入江可以作<lb/>
膾　京口録鱸有二種曰脆鱸曰爛鱸　華夷鳥獸考<lb/>
海中四腮鱸皮緊脆而肉厚呼曰脆鱸有江鱸差小而<lb/>
兩腮味淡有塘鱸雖巨而不脆　河圖挺佐輔黄帝至<lb/>
於翠潙之川有大鱸魚折溜而至五色畢具魚汎白圖<lb/>
<pb n="KR3k0061_WYG_092-8b"/>
蘭葉朱文以授黄帝名曰録圖　謝𤣥與兄書北固山<lb/>
下大有鱸魚一出手釣得四十九枚　水族加恩簿盧<lb/>
清臣<hi>謂鱸也</hi>宜授橙韲録事守招賢使者<lb/>
　　　鯔魚<lb/>
異物志鯔魚形如鯢長七尺吳㑹稽臨海皆有之　六<lb/>
書故鰦今醎淡水中者長不踰尺搏身椎首而肥俗謂<lb/>
之鰦海亦有之　雨航雜録鯔魚似鯉生淺海中專食<lb/>
泥身圓口小骨軟肉細介象與吳王共論魚以鯔魚為<lb/>
<pb n="KR3k0061_WYG_092-9a"/>
上取其益隂　養魚經鯔魚松之人於潮泥地鑿池仲春<lb/>
潮水中捕盈寸者養之秋而盈尺腹背皆腴為池魚之<lb/>
最是食泥與百藥無忌京口録云頭扁而骨軟閩志云<lb/>
目赤而身圓口小而鱗黒其魚至冬能牽𩔖而自藏<lb/>
物産志鯔魚性慧不入網罟海人以長網圍之俟潮退<lb/>
取之肉厚味絶美凡海中魚多以大噬小惟鯔魚不食<lb/>
其𩔖鯔一作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>一作鰦<lb/>
　　　䰵魚<lb/>
<pb n="KR3k0061_WYG_092-9b"/>
王得臣麈史䰵魚閩中鮮食最珍者長七八寸闊二三<lb/>
寸剖之子滿腹冬月正其佳時莆田迎仙鎮乃其出處<lb/>
驛左有祠謂之通應侯祠有水曰通溪潮汐上下土人<lb/>
以鹹淡水不相入處魚最美　捫蝨新話泉州有通應<lb/>
侯廟其下臨海出子魚甚美世呼通應子魚者記所出<lb/>
也荆公詩遂誤用謂長魚俎上通三印東坡又以通印<lb/>
子魚對披綿黄雀此皆是傳聞之誤　遯齋閒覽莆陽<lb/>
通應子魚名著天下今人必求其大者可容印謂之通<lb/>
<pb n="KR3k0061_WYG_092-10a"/>
印子魚此傳聞之訛者<lb/>
　　　鮆<lb/>
爾雅鮤鱴刀註今之鮆魚也亦呼為魛魚　説文鮆魚<lb/>
飲而不食　養魚經鮆魚狹薄而首大長者盈尺其形<lb/>
如刀俗呼刀鱭初春而出於湖　寜波府志鮆魚子多<lb/>
而肥夏初曝乾可以致逺郭璞江賦曰鯼鮆順時而徃<lb/>
還常以三月八月出故曰順時　雨航雜録鮆魚即刀<lb/>
魚一名魮腹背似刀又名䱥魚文字集畧䱥亦作鰶又<lb/>
<pb n="KR3k0061_WYG_092-10b"/>
音制　三輔决録䱥魚肥炙甚美諺云寜去累世宅不<lb/>
棄䱥魚額　彚苑詳註䱥魚枝身多鯁長不五六寸味<lb/>
極肥腴以糟浥之可作湯　山堂肆考鮆一作鱭本草<lb/>
鱭魚有鱗長尾扁身　戒菴漫筆子鱭又有一種小而<lb/>
無子者名省鱭不佳　水族加恩簿惟爾白圭夫子<hi>謂鱭</hi>
<hi>也</hi>貌則清臞材極美俊宜授骨鯁卿　本草鱭魚一名<lb/>
鮆魚一名鮤魚一名望魚一名鰽魚　魏武四時食制<lb/>
望魚側如刀可以割草出豫章　異物志鰽魚仲夏始<lb/>
<pb n="KR3k0061_WYG_092-11a"/>
從海中泝流而上腹下如刀長尺餘項上細骨如毛在<lb/>
肉中又有禽腎在腹中初立夏有白鳥似鷖羣飛謂之<lb/>
鱠魚鳥至仲夏鳥藏而魚出變化所生<lb/>
　　　鰳<lb/>
養魚經鰳魚腹下之骨如鋸可勒故名出與石首同時<lb/>
海人以冰養之而鬻於諸郡謂之冰鮮　潛確𩔖書肋<lb/>
魚似鰣魚而小身薄骨細冬月出者名雪映魚味佳至<lb/>
夏則味減矣率以夏至前後為期<lb/>
<pb n="KR3k0061_WYG_092-11b"/>
　　　鱣<lb/>
詩義疏鱣出江海三月中從河上身形似龍鋭頭口在<lb/>
頷下背上腹下皆有甲縱廣四五尺今於盟津東石磧<lb/>
上鉤取之大者千餘觔可蒸為<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>又可為鮓魚子可為<lb/>
醬　魏武食制鱣大如五斗匳長一丈　彚苑詳註鱣<lb/>
䲋屬也長數丈而骨可啖似黄䱦而長　埤雅鱣肉黄<lb/>
似鱏口在頷下無鱗長鼻輭骨俗謂之玉板大者長二<lb/>
三丈江東呼黄魚　庻物異名疏玉板黄魚言肉色也<lb/>
<pb n="KR3k0061_WYG_092-12a"/>
　雜俎蜀中每煞黄魚天必隂雨　爾雅翼大者曰王<lb/>
鱣<lb/>
　　　鯧<lb/>
寜波府志鯧鯸一名鱂魚身扁而鋭狀若鏘刀身有兩<lb/>
斜角尾如燕尾細鱗如粟骨軟肉白其味甘美春晩最<lb/>
肥俗又呼為娼魚以其與諸魚羣故名　山堂肆考鯧<lb/>
魚一名昌侯魚縮項匾身似魴而短鱗細色白生海中<lb/>
　楊慎外集䱽魚只有一脊骨治之以薑葱缹之以粳<lb/>
<pb n="KR3k0061_WYG_092-12b"/>
米其骨亦軟食之無餘俗號狗磕睡魚　事物紺珠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
魚兩肋下有大肉如炙臠形似鯿而腦上突起連背而<lb/>
圓肉甚厚白如凝脂<lb/>
　　　魟<lb/>
酉陽雜俎黄魟<hi>音烘</hi>魚色黄無鱗頭尖身似大槲葉口在<lb/>
頷下眼後有耳竅通於腦尾長一尺末三刺甚毒　六<lb/>
書故魟海魚無鱗狀如蝙蝠大者如車輪　興化府志<lb/>
魟魚頭圓秃如燕其身圓𥚹如簸箕尾圓長如牛尼其<lb/>
<pb n="KR3k0061_WYG_092-13a"/>
尾極毒能螫人有中之者連日夜號呼不止以其首似<lb/>
燕故又名燕魟魚以其尾言故又名牛尾魚福州人食<lb/>
味重此　雨航雜録魟魚形圓似扇無鱗色紫黒口在<lb/>
腹下尾長於身如狸䑕其最大者鮫其次曰錦魟曰黄<lb/>
魟曰斑魟曰牛魟曰虎魟魟字或作䱋文選所謂鱝魚<lb/>
也大抵諸魚性熱而海魚尤熱不可常餐　事物原始<lb/>
魟魚尾稍有一骨長二三寸人若被其一刺者急煮魚<lb/>
扈竹及海獺皮解之可救二刺者困甚中三刺者死其<lb/>
<pb n="KR3k0061_WYG_092-13b"/>
脂熬油可燃燈　山堂肆考䱋魚亦胎生其子出入母<lb/>
腹形如覆笠有肉刺能刺人<lb/>
　　　章魚<lb/>
稗談海上鱗族異者名章拒大者名石拒居石穴人取<lb/>
之能以脚黏石拒人故名　墰史章舉一名章魚一名<lb/>
章拒一名章鋸以其足似鋸也形𩔖烏賊而小　閩部<lb/>
疏莆人於海味最重鱆魚形雖不雅而味美於烏賊<lb/>
寜波府志章舉形如大算袋八足長二三尺足上戢戢<lb/>
<pb n="KR3k0061_WYG_092-14a"/>
如釘每釘有竅　陽江縣志章魚足數寸獨二足長尺<lb/>
許而各密綴肉如臼臼吸物絶有力就淺水佯死鳥信<lb/>
而啄之則舉其足以取螃蠏尤苦其毒遇海濤急以長<lb/>
足臼碇石自固今之船碇效焉　水族加恩簿章丘大<lb/>
都督忠美侯滄浪頭<hi>謂章拒也</hi>𨼆浪色竒入甌稱最可靈淵<lb/>
國上相　嶺表録異章舉之𩔖有小者兩足如帶曝乾<lb/>
後似射踏子故南中呼為射踏子也<lb/>
　　　烏鰂<lb/>
<pb n="KR3k0061_WYG_092-14b"/>
埤雅烏鰂八足絶短者集足在口縮喙在腹懐板含墨<lb/>
志曰烏鰂懐墨而知禮舊説烏鰂有矴遇風則虯前一<lb/>
鬚下矴一名纜魚風波稍急即以其鬚為纜葢此魚每<lb/>
遇大風逺岸則虯前一鬚為矴近岸則黏前一鬚為纜<lb/>
　炙轂子此魚每遇漁舟即吐墨染水令黒以混其身<lb/>
漁人見水黒則知是網之大𫉬　埤雅烏鰂肉白皮黒<lb/>
無鱗有鬚蜀本草木圖經云<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>即此是也義訓云寒烏<lb/>
入水謂之烏鰂　南越記烏賊魚常自浮水上烏見以<lb/>
<pb n="KR3k0061_WYG_092-15a"/>
為死便啄之乃卷取烏故謂烏賊魚　酉陽雜俎烏賊<lb/>
舊説名河伯從事遇大魚輙放墨方數尺以混身江東<lb/>
人或取其墨書契以脱人財物書迹如淡墨逾年字消<lb/>
唯空紙耳海人言昔秦王東遊棄算袋於海化為此魚<lb/>
形如算袋兩帶極長　本草經烏賊魚骨治寒熱驚風<lb/>
　臨海異物志烏賊之骨其大如楯居者一枚作鮓滿<lb/>
器受五升　庶物異名疏鎻管似烏賊而小色紫　興<lb/>
化府志鎻管大如指其身圓直如鎻管其首有薄骨插<lb/>
<pb n="KR3k0061_WYG_092-15b"/>
入管中如鎻鬚亦有墨有黄或結子如白飯煮熟其白<lb/>
如玉笋其味甘脆或醃食之宜薦酒或謂之净瓶魚<lb/>
　　　<graphic n="KR2821" url="https://raw.githubusercontent.com/kanripo/KR-Gaiji/master/images/KR2821.png" mimeType="image/png"/>
嶺表録異水母廣州謂之水母閩謂之<graphic n="KR2821" url="https://raw.githubusercontent.com/kanripo/KR-Gaiji/master/images/KR2821.png" mimeType="image/png"/>
                    <hi>癡駕反</hi>其形乃<lb/>
渾然凝結一物有淡紫色者有白色者大如覆㡌小者<lb/>
如盌腸下有物如懸絮俗謂之足而無口眼常有數十<lb/>
蝦寄腹下咂食其涎浮泛水上捕者或遇之即歘然而<lb/>
没乃是蝦有所見耳<hi>越絶書云海鏡蟹為腹水母蝦為目</hi>南中好食之云<lb/>
<pb n="KR3k0061_WYG_092-16a"/>
性煖治河魚之疾然甚腥湏以草木灰㸃生油再三洗<lb/>
之瑩浄如水精紫玉肉厚可二寸薄處亦寸餘先煮椒<lb/>
桂或荳蔲生薑縷切而煠之或以五辣肉醋或以蝦醋<lb/>
如鱠食之最宜蝦醋亦物𩔖相攝耳水母本隂海凝結<lb/>
之物食而煖補其理未詳　博物志東海有物狀如凝<lb/>
血縱廣數尺正方圓名曰鮓魚無頭目無腹臟所處則<lb/>
衆蝦附之隨其東西南北越人煮食之　北户録水母<lb/>
一名鮓一名石鏡　廣韻水母名<graphic n="KR1853" url="https://raw.githubusercontent.com/kanripo/KR-Gaiji/master/images/KR1853.png" mimeType="image/png"/>形如羊胃無目又<lb/>
<pb n="KR3k0061_WYG_092-16b"/>
名海靼　農田餘話今之水母俗稱海䲀或作渉聲<lb/>
雨航雜録<graphic n="KR2821" url="https://raw.githubusercontent.com/kanripo/KR-Gaiji/master/images/KR2821.png" mimeType="image/png"/>魚俗所謂海蟄也雨水多則是物盛其形<lb/>
如覆笠土人食之皆以為去積其實損脾　庶物異名<lb/>
疏水母俗名海舌𪷟𪷟如沬有知識無耳目　本草一<lb/>
名樗蒱魚生東海如血䘓大者如牀小者如斗　山堂<lb/>
肆考按水母生海中四五月初生如帶至六月漸大如<lb/>
盤形似白綿絮而無耳目口鼻鱗骨一段赤色破碎者<lb/>
謂之頭其肉如水晶以明礬醃之吳人呼為水母鮮乆<lb/>
<pb n="KR3k0061_WYG_092-17a"/>
則漸薄如紙俗呼為白皮紙　水族加恩簿借眼公<hi>謂水</hi>
<hi>母</hi>受體不全兩相藉賴宜授同體合用功臣左右衛駕<lb/>
海將軍<lb/>
　　　比目魚<lb/>
爾雅東方有比目魚焉不比不行其名謂之鰈註狀如<lb/>
牛脾鱗細紫黒色一眼兩片相合乃得行今水中所在<lb/>
有之江東又呼為王餘魚　臨海異物志比目魚似左<lb/>
右分魚南越謂之板魚亦謂之箬葉魚　嶺表録異南<lb/>
<pb n="KR3k0061_WYG_092-17b"/>
人謂之鞋屉魚淮江謂之拖沙魚　正字通臨海志云<lb/>
婢屣魚風土記云奴屩魚皆鰈之别名　北户録比目<lb/>
魚一名鰜亦曰生介介亦作魪唐韻魪比目魚也　雨<lb/>
航雜録比目魚二魚相合乃行單則為王餘又竹夾魚<lb/>
似比目而肉堅身圓尾尖青黒一名土鱧　尚書中候<lb/>
帝王將興比目魚出鄭註比目魚曰東繇<lb/>
　　　吹沙魚<lb/>
詩疏鯋吹沙也似鯽魚狹而小體圓而有㸃一名重脣<lb/>
<pb n="KR3k0061_WYG_092-18a"/>
常張口吹沙　異物志吹沙長三寸許背上有刺螫人<lb/>
　埤雅釋魚云鯋鮀今吹沙小魚性善沈大如指狹圓<lb/>
而長常沙中行亦於沙中乳子　雨航雜録鯋鮀春正<lb/>
月輙至魚最先至者　留青日札吹沙魚爾雅名鯋鮀<lb/>
海濱人呼曰新婦臂以為珍品<lb/>
　　　河豚<hi>附江豚</hi>
養魚經河豚出於江海有大毒能殺人無頰無鱗與口<lb/>
目能開闔能作聲是鱗中之毒品也凡烹調者腹之子<lb/>
<pb n="KR3k0061_WYG_092-18b"/>
目之睛脊之血必盡棄之洎二皮肉肝之有斑眼之赤<lb/>
肝之獨包鉗之一異俱不可食凡洗宜極浄煮宜極熟<lb/>
治之不中度不熟則毒於人　談苑河豚瞑目切齒其<lb/>
狀可惡不中度多死棄其腸與子飛鳥不食誤食必死<lb/>
登州瀕海人取其白肉為脯先以海水浄洗换海水浸<lb/>
之暴於日中以重物壓其上湏候四日乃去所壓之物<lb/>
傅之以鹽再暴乃成如不及四日則肉猶活也太守李<lb/>
大夫嘗以三日去所壓之物俄頃肉自盆中躍出乃知<lb/>
<pb n="KR3k0061_WYG_092-19a"/>
瀹之不熟真能殺人也　雨航雜録河豚腹無膽頭無<lb/>
腮其肝最毒獨眼者尤甚海上人得之去其頭尾用橄<lb/>
欖甘蔗煮之然初出時可食至後則其毒尤甚諺曰蘆<lb/>
青長一尺不與河豚作主客予鄉亦盛食之春時延客<lb/>
不得此為不敬然徃徃有食而死者或曰煮熟則無患<lb/>
多食亦𤼵瘍厚生者所當戒　彚苑河豚與荆芥等風<lb/>
藥相反服風藥而食之者即死　楓牕小牘東坡謂食<lb/>
河魨值得一死余過平江姻家張諫院言南來無他快<lb/>
<pb n="KR3k0061_WYG_092-19b"/>
事祗學得手煮河魨耳湏臾烹煮對余方且共食忽有<lb/>
客見顧俱起延欵為猫翻盆犬復佐食頃之猫犬皆死<lb/>
幸矣哉奪兩人於猫犬之口也乃汴中食店以假河魨<lb/>
餉人以今念之亦足半死　六一詩話梅聖俞嘗於范<lb/>
希文席上賦河豚魚詩云春洲生荻芽春岸飛楊花河<lb/>
豚當是時貴不數魚蝦河豚常出於春暮羣遊水上食<lb/>
絮而肥南人多與荻芽為羮云最美故知詩者謂秪破<lb/>
題兩句已道盡河豚好處　風月堂詩話晁李一檢詩<lb/>
<pb n="KR3k0061_WYG_092-20a"/>
常為予言歸田録所記聖俞賦河豚云云則是食河豚<lb/>
時正在二月而吾妻家毘陵人争新相問遺㑹賓客惟<lb/>
恐後時價雖髙無吝色多在臘月過上元則不復貴重<lb/>
所食時節與歐公稱賞聖俞絶不相同豈聖俞賦詩之<lb/>
地與毘陵異邪風氣所産隨地有早晩亦未可一槩論<lb/>
也　石林詩話歐陽公稱梅聖俞河豚詩謂河豚出於<lb/>
暮春食栁絮而肥殆不然今浙人食河豚始於上元前<lb/>
常州江隂最先得方出時一尾至直千錢然不多得非<lb/>
<pb n="KR3k0061_WYG_092-20b"/>
富人大家預以金噉漁人未易致二月後日益多一尾<lb/>
纔百錢耳栁絮時人已不食謂之斑子或言其腹中生<lb/>
蟲故惡之而江西人始得食葢河豚出於海初與潮俱<lb/>
上至春深其𩔖稍流入於江公吉州人故所知者江西<lb/>
事也　蟫史吳人珍河豚品其腹腴為西施乳　物理<lb/>
小識河豚愛五色縷人因以取之　張耒明道雜志河<lb/>
豚魚水族之竒味也而世傳以為有毒能殺人中毒則<lb/>
覺脹亟取不潔食乃可解不爾必死余時守丹陽及宣<lb/>
<pb n="KR3k0061_WYG_092-21a"/>
城見土人户食之其烹煮亦無法但用蔞蒿荻笋菘菜<lb/>
三物云最相宜用菘以滲其膏耳而未嘗見死者或云<lb/>
土人習之故不傷是大不然蘇子瞻是蜀人守揚州晁<lb/>
無咎濟州人作倅河豚出時每日食之二人了無所覺<lb/>
但愛其珍美而已南人言魚無頰無鱗與目能開闔及<lb/>
作聲者有毒而河豚備此五者故人畏之而此魚自有<lb/>
二種色淡黒有文㸃謂之斑子云能毒人而土人亦不<lb/>
甚以捕也蘇子瞻在資善堂與數人談河豚之美諸人<lb/>
<pb n="KR3k0061_WYG_092-21b"/>
極口譬喻稱贊子瞻但云噱其味真是消得一死人服<lb/>
以為精要余在真州㑹上食假河豚是用江鮰作之味<lb/>
極珍有一官伎謂余曰河豚肉味頗𩔖鮰而過之又鮰<lb/>
無脂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也脂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>河豚腹中白腴也土人謂之西施乳晁<lb/>
無咎謂味似鰻鱺而肉差緊多食不令人逆此魚出時<lb/>
必成羣一網取數十初出時雖其鄉亦甚貴在仲春間<lb/>
吳人此時㑹客無此魚則非盛㑹其美尤宜再温吳人<lb/>
多晨烹之羮成候客至率再温以進或云其子不可食<lb/>
<pb n="KR3k0061_WYG_092-22a"/>
其子如一大粟而浸之經宿大如彈丸也或云中其毒<lb/>
者亦不必食不潔水調炒槐花末及龍腦水皆可解余<lb/>
見人有説中此毒急服至寳丹亦解橄欖最解魚毒其<lb/>
羮中多用之而吳人悉不論此直云用不潔解河豚是<lb/>
戲語耳惡烏頭附子之屬丁隲吳人因食河豚而死或<lb/>
云丁自中風非因食魚　五雜組河豚最毒能殺人閩<lb/>
廣所産甚小然猫犬烏鳶之屬食之無不立死者而三<lb/>
吳之人以珍品其脂名西施乳乃其肝尤美所忌血與<lb/>
<pb n="KR3k0061_WYG_092-22b"/>
子耳其子亦有食者少以鹽漬之用臙脂染不紅者即<lb/>
有毒紅者無毒可食一云烹時用傘遮葢塵墜其中則<lb/>
殺人中毒者橄欖汁及蔗漿解之然千百無一二也<lb/>
酉陽雜俎䱌魚肝與子俱毒艾能已其毒<hi>䱌即河豚</hi>　陶九<lb/>
成輟耕録中河豚毒者槐花微炒與乾臙脂等分同擣<lb/>
粉水調灌之良　毛勝水族加恩簿黄薦可<hi>謂河豚也</hi>爾澤<lb/>
嫩可貴然失於經治敗傷厥毒故世以醇疵𨼆士為爾<lb/>
之目特授三徳尉兼春榮小供奉　山海經少咸山敦<lb/>
<pb n="KR3k0061_WYG_092-23a"/>
水東流注於雁門之水中多䰽䰽之魚食之殺人註音<lb/>
<hi>貝</hi>　本草綱目䰽䰽即河豚　演繁露𩔖篇魚部引博<lb/>
雅云鯸䱌<hi>盈之反</hi>魨也背青腹白觸物即怒其肝殺人正<lb/>
今人名為河豚者也然則豚當為魨　異物志鯸鮐魚<lb/>
狀如科斗大者尺餘腹下白背上青黒有黄文性有毒<lb/>
雖小獺及大魚不敢餤之蒸煮餤之肥美豫章人珍之<lb/>
　名義考鯸鮐河豚也　寜波府志䲅或作鮭一名河<lb/>
豚觸物輙嗔腹脹如鞠浮於水上一名嗔魚　爾雅翼<lb/>
<pb n="KR3k0061_WYG_092-23b"/>
䲅今之河豚每三頭相從號為一部諺云得一部典一<lb/>
袴冬至日輙至應中孚十一月卦信及豚魚河豚也<lb/>
通雅鯸䱌䲅鮐鮭皆今之河豚亦曰烏狼一曰探魚黄<lb/>
者曰黄䲅　本草一名吹肚魚又名氣包魚　物𩔖志<lb/>
胡夷魚即河豚　臨海記䱦鯺即河豚之大者　戒菴<lb/>
漫筆河豚大者名青郎君小者名斑兒　食物本草<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
魚形似河魨而小背青有斑文無鱗尾不岐腹白有刺<lb/>
亦善嗔嗔之則腹脹大圓緊如鞠仰浮水面　養魚經<lb/>
<pb n="KR3k0061_WYG_092-24a"/>
斑魚似河豚而小食者雖無恙然亦是其種𩔖并絶之<lb/>
可也<hi>即<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魚</hi>　鳥獸考又一等名曰白河豚又名鮠魚其<lb/>
狀相𩔖無毒　楊慎外集鮰魚一名水底羊<lb/>
江豚　説文江豚一名<graphic n="KR2120" url="https://raw.githubusercontent.com/kanripo/KR-Gaiji/master/images/KR2120.png" mimeType="image/png"/>䱐逢風則涌一名䱡魚一名<lb/>
奔䱐　史記正義江豚名䲕䱐　魏武帝四時食制䱐<lb/>
魳之魚出淮及五湖黄肥不可食大如百觔豬數枚相<lb/>
隨沈浮自如　酉陽雜俎奔䱐一名瀱非魚非蛟大如<lb/>
船長二三丈若鮎冇兩乳在腹下雌雄隂陽𩔖人取其<lb/>
<pb n="KR3k0061_WYG_092-24b"/>
子著岸上聲如嬰兒啼項上有孔通頭氣出嚇嚇作聲<lb/>
必大風行者以為候相傳嬾婦所化殺一頭得膏三四<lb/>
斛取之燒燈照讀書紡織輙暗照懽樂之處則明　山<lb/>
堂肆考江豚俗呼拜江豬狀似㹠鼻中有聲腦上有孔<lb/>
噴水直上出入波浪中無鱗色黒　本草江豚大如豬<lb/>
數枚同行一浮一没謂之拜風郭璞賦海豨江豚是也<lb/>
其子如蠡魚子隨母行人取其子繋水中其母自來就<lb/>
而取之　水族加恩簿屯江小尉<hi>謂江豚也</hi>授追風使<lb/>
<pb n="KR3k0061_WYG_092-25a"/>
　　　鰵<lb/>
事物原始鰵魚色蒼而鱗細有膠無膽　雨航雜録鮸<lb/>
樂清志所謂鰵魚是也一曰茅狂　寜波府志鮸魚狀<lb/>
似鱸而肉麤三腮曰鮸四腮曰茅鮸小者曰鮸姑　田<lb/>
九成遊覽志鮸魚每嵗四月自海洋綿亘數里聲如雷<lb/>
海人下網截流取之<lb/>
　<lb/>
　<lb/>
<pb n="KR3k0061_WYG_092-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷九十二<lb/>
</p>
<p>
</p>
  </div>
</body>
</text>
</TEI>
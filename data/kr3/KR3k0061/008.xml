<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致鏡原卷八</head>
    <p>
<pb n="KR3k0061_WYG_008-1a"/>
欽定四庫全書<lb/>
　格致鏡原卷八　　　　　大學士陳元龍撰<lb/>
　　坤輿𩔖<hi>四</hi>
　　　水<hi>附冰</hi>
總論　逸雅水準也準平物也　黄帝書天在地外水<lb/>
在天外水浮天而載地者也　管子水者地之血氣如<lb/>
筋脉之通流者也　春秋元命苞水之為言演也隂化<lb/>
淖濡流施潛行也故其立字兩人交一以中出者為水<lb/>
<pb n="KR3k0061_WYG_008-1b"/>
一者數之始兩人譬男女之隂陽交物以一起也　物<lb/>
理論所以立天地者水也夫水也者本也吐元氣發日<lb/>
月經星辰而興　管子夫水淖弱以清而好灑人之惡<lb/>
仁也視之黑而白精也量之不可使概至滿而止正也<lb/>
唯無不流至平而止義也人皆赴髙已獨赴下卑也卑<lb/>
也者道之室王者之器也而水以為都居　瑞應圖共<lb/>
工氏受水瑞百官師長以水為號蒙水瑞水也君乘土<lb/>
而王其政太平則蒙水出於山焉　洪範水曰潤下潤<lb/>
<pb n="KR3k0061_WYG_008-2a"/>
下作醎疏水性夲甘久浸其地變而為鹵鹵味乃醎<lb/>
淮南子方諸見月則津而為水髙誘注方諸隂燧大蛤<lb/>
也熟摩拭令熱以向月則水生也許愼注諸珠也方石<lb/>
也以銅盤受之下水數升　禮記祭宗廟水曰清滌<lb/>
海録碎事水黑曰盧不流曰奴　爾雅水決之澤為汧<lb/>
決復入為汜大波為瀾小波為淪直波為徑水注川曰<lb/>
谿注谿曰谷注谷曰溝注溝曰澮注澮曰瀆　左傳注<lb/>
停水曰汪　管子水之出於山而流入於海者曰經水<lb/>
<pb n="KR3k0061_WYG_008-2b"/>
水别於他水入於大水及海者曰枝水山之溝一有水<lb/>
一無水者曰谷水水之出於他水溝流於大水及海者<lb/>
曰川水出地而不流者曰淵水　列子鯢桓之潘為淵<lb/>
止水流水濫水沃水汎水雍水汧水肥水之潘皆為淵<lb/>
是為九淵<hi>潘作蟠水之盤回處</hi>　郭璞爾雅注河東汾隂縣有水<lb/>
口如車輪許濆沸涌出其深無限名之曰瀵馮翊郃陽<lb/>
縣復有瀵亦如之相去數里而夾河河中陼上又有一<lb/>
瀵瀵源皆潛相通在汾隂者人壅其流以為陂種稻呼<lb/>
<pb n="KR3k0061_WYG_008-3a"/>
其本出處為瀵魁　白虎通湖都也流瀆四面所隈都<lb/>
也　春秋説題辭洛之為言繹也言水繹繹光耀也渭<lb/>
之為言布也渭渭流行貌　陸游入蜀記土人謂山間<lb/>
之流通江者曰瀼　王穉登客越志鑿而瀦之曰陂疏<lb/>
而導之曰渠障而髙之曰堰隄而石之曰碶樞而運舟<lb/>
曰<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>以時停決曰閘　楊愼外集水行沙上曰瀨水出<lb/>
尾下曰瀵回流旋轉曰漩石積水淺曰磧水疾崖傾曰<lb/>
碥灘磧相湊曰沝<hi>音予</hi>水如轉轂曰漕水漫不流曰沱潭<lb/>
<pb n="KR3k0061_WYG_008-3b"/>
下急流曰灘　毛詩傳風行水上成文曰漣　五雜俎<lb/>
吳興水多於山間暴下其色殷紅禾苗浸者盡死謂之<lb/>
𤼵洪　爾雅水醮曰厬<hi>音軌</hi>邢疏醮盡也凡水之盡皆曰<lb/>
厬猶竭涸也　梁李膺益州記蜀灌縣離堆山鬭雞臺<lb/>
下塹鑿石崖尺為之畫凡十有一謂之水則水及其九<lb/>
則民喜盡没其則民困乃秦蜀守李冰所為又教民檢<lb/>
江立堰之法曰深淘灘淺則堰　田家五行正月十旬<lb/>
十二日秤水以卜十二月之水旱專取一瓦缾每朝取<lb/>
<pb n="KR3k0061_WYG_008-4a"/>
水秤重則雨多輕則雨少　研北雜志揚子江中沙田<lb/>
田戸毎歲旦取一瓿以稱水水重則是年江水大輕則<lb/>
水小歲歲不差　演繁露世傳水之好者比他水升斗<lb/>
同而銖兩多故宣州漏水有秤為此也杜牧罪言曰幽<lb/>
并二州程其水土與河南等常重十二　宋彥山行雜<lb/>
記西湖水每合計重三兩山間井水每合重二兩八錢<lb/>
五分湖水澹微甘山間水則甘而冽耳　田藝衡煮泉<lb/>
小品有黄金處水必清有明珠處水必媚有孑鮒處水<lb/>
<pb n="KR3k0061_WYG_008-4b"/>
必腥腐有蛟龍處水必洞黑媺惡不可不辨也移水取<lb/>
石子置缾中雖養其味亦可澄水令之不淆　博物志<lb/>
酒泉延夀縣南有山石出泉注地為溝其水有肥如煮<lb/>
肉洎羕羕永永如凝膏燃之極明不可食縣人謂之石<lb/>
漆　酉陽雜俎髙奴縣石脂水水膩浮水上如漆採以<lb/>
膏車及燃燈極明　本草綱目溝澗流水中水靣如油<lb/>
色似黄金甚腥烈名地溲冬月收取以柔鐵燒赤投之<lb/>
二三次剛可切玊　抱朴子或問渉江渡海辟龍虵之<lb/>
<pb n="KR3k0061_WYG_008-5a"/>
道抱朴子曰道士不得已而當游渉大川者皆先當於<lb/>
水次破雞子一枚以少許粉雜香末合攪器中水以自<lb/>
洗濯則不畏風波蛟龍也又佩東海小童子符及制水<lb/>
符蓬萊札皆却水中之百害也天文大字有北帝書寫<lb/>
帛而帶之亦辟風波蛟龍水蟲也　王氏神仙傳王𤣥<lb/>
芝夜見一道士因隨之行在西江水底月光中不見泥<lb/>
沙水隨自開路傍一物如龍又如蛇長十丈許道士曰<lb/>
此水母也見者長生　白澤圖水之精曰罔象狀如小<lb/>
<pb n="KR3k0061_WYG_008-5b"/>
兒赤目黑色大耳長爪縳烹之吉　物𩔖相感志水百<lb/>
年不流者其精名擢狀如人人得而食之有力<lb/>
四瀆　風俗通江淮河濟為四瀆瀆通也所以通中國<lb/>
垢濁　通典天寶六載封江瀆為廣源公淮瀆為長源<lb/>
公河瀆為靈源公濟瀆為清源公　淮南地形訓江出<lb/>
岷山河出崑崙濟出王屋潁出少室漢出嶓冢分流外<lb/>
馳注於東海　風俗通江者貢也為其出珍物可貢獻<lb/>
也　釋名江者公也小水流入其中出物不私所公共<lb/>
<pb n="KR3k0061_WYG_008-6a"/>
也　徐鉉説文解字江出岷山至楚都名南江至潯陽<lb/>
為九道名中江至南徐州名北江入海　徐堅初學記<lb/>
凡長江之别有郫江<hi>亦曰涪江亦曰湔水在蜀</hi>汶江墊江<hi>至巴郡入大江</hi>弱<lb/>
栁江<hi>西江别支</hi>浙江<hi>𤼵源東陽/新安之間</hi>松江<hi>自吴入海</hi>京江𤓰歩江烏江<lb/>
曲江　廣雅江神謂之奇相　陸深蜀都雜抄岷嶓潛<lb/>
沱之義難解今蜀山連綿延亘凡居左者皆曰岷右者<lb/>
皆曰嶓凡水出於岷者皆曰江出於嶓者皆曰漢江别<lb/>
流而復合者皆曰沱漢别流而復合者皆曰潛恐屬方<lb/>
<pb n="KR3k0061_WYG_008-6b"/>
言爾　水經注淮水出南陽桐栢山其源初出湧出復<lb/>
潛流　釋名淮圍也圍繞揚州北界東至海　古嶽瀆<lb/>
經淮水神名曰無支祁形猶獼猴力踰九象禹令庚辰<lb/>
制之鎻於龜山之足淮水乃安　京房易傳河者經天<lb/>
亘地之水　穆天子傳河者四瀆之宗　孝經援神契<lb/>
黄河者水之伯上應天河　淮南子河水出崑崙東北<lb/>
防貫渤海入禹所導積石山　漢書河有兩源一出蔥<lb/>
嶺一出于闐　山海經崑崙山有青河白河赤河黒河<lb/>
<pb n="KR3k0061_WYG_008-7a"/>
環其墟　爾雅河出崑崙虚色白所渠并千七百一川<lb/>
色黄百里一小曲千里一曲一直邢疏言河源初出水<lb/>
色白至其所受之渠并計凡有一千七百沙壤混淆故<lb/>
為一川而水色黄也　大藏西域記阿耨逹池<hi>華言無煩惱似</hi>
<hi>指所謂星宿海者</hi>在香山之南大雪山北周八百里東南流入<lb/>
海者曰殑加河<hi>華言天堂</hi>西南流入海者曰縛芻河<hi>華言青</hi>西<lb/>
北流入海者曰徙多河<hi>華言冷</hi>又潛流地下出積石山東<lb/>
北流入海者為中國之河源　初學記初禹自黎陽東<lb/>
<pb n="KR3k0061_WYG_008-7b"/>
北界分河為二渠以引水一南出㑹隰川今河所流也<lb/>
一出貝丘即九河之上河王莽時廢塞故俗謂之王莽<lb/>
河隋焬帝于衛縣因淇水之入河立淇門以通河東北<lb/>
行得禹九河之故道隋人謂之御河　河圖象緯河導<lb/>
崑崙山名地首上為權勢星一曲也東流千里至規其<lb/>
山名地契上為距樓星二曲也邠南千里至積石山名<lb/>
地肩上為别符星三曲也邠南千里入隴首間抵龍門<lb/>
首名地根上為營室星四曲也南流千里抵龍首至卷<lb/>
<pb n="KR3k0061_WYG_008-8a"/>
重山名地咽上為卷舌星五曲也東流貫砥柱觸閼流<lb/>
山名地喉上為樞星以運七政六曲也西距卷重三千<lb/>
里東至雒㑹名地神上為紀星七曲也東流至大岯山<lb/>
名地肱上為輔星八曲也東流過絳水千里至大陸名<lb/>
地腹上為虛星九曲也　潘昻霄河源志黄河九折胡<lb/>
地有二折葢乞兒馬出反必赤里也　水衡記黄河十<lb/>
二月各有水名正月名淩解水二月三月名桃花水四<lb/>
月名麥黄水五月名𤓰蔓水六月名礬山水七月八月<lb/>
<pb n="KR3k0061_WYG_008-8b"/>
名荻苖水九月名登髙水十月名復槽水十一月十二<lb/>
月名蹙淩水<hi>九州記二月白蘋水七月豆花水九月霜降水十一月走淩水餘同</hi>　易乾<lb/>
鑿度帝王將起河水先清清變白白變赤赤變黑黑變<lb/>
黄各三日也　呂氏春秋秦滅六國自以為𫉬水德之<lb/>
瑞更名河曰德水　昨夢録黄河漲溢民於無事時取<lb/>
長藤為絡若今之竹夫人狀其長大則數百倍也實以<lb/>
芻藁土石大小不䓁謂之卷埽每量水之髙下而用之<lb/>
大者至於二十人方能推之於水正決時亦能遏水勢<lb/>
<pb n="KR3k0061_WYG_008-9a"/>
之暴又有絞藤為繩䋺結竹蔑筏木柵等謂之寸金藤<lb/>
有時不能勝水力即寸斷如剪　河東記馮六郎名夷<lb/>
即河伯軒轅天子之愛子也馮水官也水成數六耳<lb/>
水經注濟水出河東垣縣王屋山初名流水東出温縣<lb/>
西北始名濟水　唐㑹要帝問許敬宗曰濟甚細而在<lb/>
四瀆何哉對曰瀆之言獨也不因餘水獨能赴海者也<lb/>
濟水潛流而屢絶狀雖細微其實尊也<lb/>
諸水　淮南子孟春之月天子服八風水注取銅露盤<lb/>
<pb n="KR3k0061_WYG_008-9b"/>
中露水八方風所吹也又云八方風至浚井取新泉四<lb/>
時皆服之非獨春也　陸深玊堂漫筆扁鵲傳飲以上<lb/>
池之水上池水竹木上未到地水　四時纂要立春貯<lb/>
水謂之神水釀酒不壞　漢書溝洫志來春桃華水盛<lb/>
師古注月令仲春之月始雨水桃華葢桃方華時既有<lb/>
雨水山谷冰泮泉流猥集波瀾盛長故謂之桃華水<lb/>
陸羽茶經凡水品山水上江水次井水下山水乳泉石<lb/>
池漫流者上瀑湧湍瀨食乆令人頸疾江水取去人逺<lb/>
<pb n="KR3k0061_WYG_008-10a"/>
者井取汲多者　張又新煎茶水記故刑部侍郎劉伯<lb/>
芻較水之與茶宜者凡七等揚子江南泠水第一無錫<lb/>
惠山寺石水第二蘇州虎丘寺石水第三丹陽縣觀音<lb/>
寺水第四揚州大明寺水第五吳松江水第六淮水最<lb/>
下第七又陸鴻漸曰楚水第一晉水最下李季卿因命<lb/>
筆口授而次第之廬山康王谷水簾水第一無錫惠山<lb/>
寺石泉第二蘄州蘭溪石下水第三峽州扇子山下有<lb/>
石突然洩水獨清冷狀如龜形俗云蝦䗫口水第四廬<lb/>
<pb n="KR3k0061_WYG_008-10b"/>
山招賢寺下方橋潭水第六揚子江南泠水第七洪州<lb/>
西山西東瀑布水第八唐州栢巖縣淮水源第九<hi>淮水亦佳</hi>
廬州龍池山顧水第十丹陽縣觀音寺水第十一揚州<lb/>
大明寺水第十二漢江金州上游中零水第十三<hi>水苦</hi>歸<lb/>
州玊虚洞下香溪水第十四商州武關西洛水第十五<lb/>
<hi>未嘗泥</hi>吳松江水第十六天台山西南峯千丈瀑布水第<lb/>
十七郴州圓泉水第十八桐廬嚴陵灘水第十九雪水<lb/>
第二十<hi>用雪不可太冷</hi>　國史補凡物有水水由土地故江東<lb/>
<pb n="KR3k0061_WYG_008-11a"/>
宜綾紗宜紙鏡水故也蜀人織錦初成必濯于江水然<lb/>
後文彩煥𤼵鄭人榮水釀酒近邑水重斤兩與逺郊數<lb/>
倍　淮南子汾水濛濁而宜麻濟水通和而宜麥河水<lb/>
中濁而宜菽雒水輕利而宜禾渭水多力而宜黍漢水<lb/>
重安而宜竹江水肥仁而宜稻　山海經汜天之山赤<lb/>
水窮焉不姜之山黑水窮焉㱙塗之山青水窮焉白水<lb/>
之山白水出焉不庭之山滎水窮焉成山甘水窮焉<lb/>
淮南子白水宜玊黒水宜砥<hi>砥卓石</hi>青水宜碧赤水宜丹<lb/>
<pb n="KR3k0061_WYG_008-11b"/>
黄水宜金清水宜龜　楚辭遵赤水而容與注赤水出<lb/>
崑崙山　名山記僧權道人居晉安霍山見白水異常<lb/>
飲之甘如醴　山堂肆考白水源出肅州衛城西南二<lb/>
十里下流與紅水黑水合紅水源出肅州衛城東南山<lb/>
谷中下流與黑白水合　唐書髙麗國有馬訾水出靺<lb/>
鞨之白山色若鴨頭號鴨緑水　筆談南荒有黑溪水<lb/>
鄣州界有烏脚溪渉者足皆如墨　珍玩續考解州鹽<lb/>
澤方百二十里乆雨西山之水悉注其中未嘗溢大旱<lb/>
<pb n="KR3k0061_WYG_008-12a"/>
未嘗涸滷色正赤在版泉之下俚俗謂之蚩尤血　山<lb/>
海經髙前之山其上有水焉甚寒而清帝臺之漿也飲<lb/>
之者不心痛　水經注鹽道山孤標秀出清泉灌頂世<lb/>
所謂鴦漿也𤼵於上而潛於下矣　列子禹治水土迷<lb/>
之一國無風雨霧露不生鳥獸有山名壺領頂有口若<lb/>
圓環名曰滋穴有水湧出名曰神瀵臭過椒蘭味過醪<lb/>
醴　述異記甜水去虞淵八十里有甜溪水味如蜜東<lb/>
方朔遊此得水數斛以獻帝投水於井井水常甜而寒<lb/>
<pb n="KR3k0061_WYG_008-12b"/>
洗沐則肌理柔滑　述異記濉渙二水波若五色有文<lb/>
章故名繪水　南雍州記筑陽縣粉水源出房陵取其<lb/>
水為粉鮮潔異於餘水或云蕭何夫人漬粉處也　述<lb/>
異記吳故宫有香水溪俗云西施浴處人呼為脂粉塘<lb/>
吳王宫人濯粧於此溪上源至今猶香　髙僧傳四月<lb/>
八日以五香水灌佛頂都梁香為青色水鬱金香為赤<lb/>
色水丘隆香為白色水附子香為黄色水安息香為黑<lb/>
色水　方輿勝覽梁天監中有胡僧曇𨼆寓錫於蔣山<lb/>
<pb n="KR3k0061_WYG_008-13a"/>
山中乏水時有龎眉叟相謂曰予山龍也知師渴飲措<lb/>
之無難俄而沼沸出後有西僧繼至云本西域八池已<lb/>
失其一似竭彼盈此也其泉一清二冷三香四柔五甘<lb/>
六浄七不饁八蠲疴名八功德水自梁以來皆取給御<lb/>
府曰飲之可以愈疾　方輿記蜀青城有延慶宫西有<lb/>
常道觀其南有六時水六時灑水以代刻漏於陽時即<lb/>
灑然而下隂時無晝夜凡六時灑水故名六時水也<lb/>
水經注魯國卞縣東南有姚虛虚東有漏澤水有盈漏<lb/>
<pb n="KR3k0061_WYG_008-13b"/>
漏則數夕之中傾陂竭澤矣左右民居識其將漏預以<lb/>
木為曲牀約鄣穴口魚鼈異鱗不可勝載　博物志庭<lb/>
州㶚水以金銀鐵器盛之皆漏惟瓠葉則不漏　路史<lb/>
西海島間水如脂而黑他物盛之皆滴漏惟牛角可貯<lb/>
　杜陽編滄州久視山下出澄緑水其泉闊一百歩亦<lb/>
謂流緑渠雖投之金石終不沉没故州人以瓦鐵為船<lb/>
舫　栁子厚愚溪對西海之山有弱水散渙無力不能<lb/>
負一羽投之委靡墊溺及底而後止　新唐書婆羅門<lb/>
<pb n="KR3k0061_WYG_008-14a"/>
諸國有畔茶怯水出山石臼中能銷草木金鐵人手探<lb/>
入輙爛以槖駞髑髏轉注瓠中　裴氏廣州記百管谿<lb/>
周廻丈餘水極沸涌如猛火煎油聲　錦繡萬花谷季<lb/>
子廟前有沸潭生物投之即熟　拾遺記岱輿山有員<lb/>
淵千里常沸騰以金石投之則爛如土矣　拾遺記西<lb/>
海之西有浮玊山山下有巨穴中有水其色若火晝則<lb/>
通曨不明夜則照耀穴外雖波濤灌蕩其光不滅　水<lb/>
經注山隂縣西四十里有二谿東谿廣一丈九尺冬暖<lb/>
<pb n="KR3k0061_WYG_008-14b"/>
夏冷西谿廣三丈五尺冬冷夏暖二谿北出行三里至<lb/>
徐村合成一谿廣五丈餘而温涼不雜<lb/>
泉　爾雅泉一見一否為瀐濫泉正出正出涌出也<hi>濫與</hi>
<hi>檻同</hi>沃泉縣出縣出下出也汍泉穴出穴出仄出也　公<lb/>
羊傳濆泉直泉也直泉者湧泉也　逸雅濫泉濫衘也<lb/>
如人口有所衘口闓則見也沃泉水從上而下有所灌<lb/>
沃也汍泉汍軌也流狹而長如車軌也所出同所歸異<lb/>
曰淝泉　太平清話山頂泉輕而清山下泉清而重石<lb/>
<pb n="KR3k0061_WYG_008-15a"/>
中泉清而甘沙中泉清而冽土中泉清而厚流動者良<lb/>
於安静負隂者勝於向陽山削者泉寡山秀者有神眞<lb/>
源無味眞水無香　煮泉小品山厚者泉厚山奇者泉<lb/>
奇山清者泉清山幽者泉幽皆佳品也不厚則薄不奇<lb/>
則蠢不清則濁不幽則喧必無佳泉泉徃徃有伏流沙<lb/>
土中者挹之不竭即可食不然則滲豬之潦耳雖清勿<lb/>
食凡源泉必重而泉之佳者尤重餘杭徐𨼆翁嘗言以<lb/>
鳳凰山泉較阿母墩百花泉便不及五錢　禮稽命徵<lb/>
<pb n="KR3k0061_WYG_008-15b"/>
王者得禮之制則澤谷之中白泉出飲之夀長　瑞應<lb/>
圖醴泉者水之精也味甘如醴泉出流所及草木皆茂<lb/>
　法苑珠林太山之東有醴泉其形如井本體是石也<lb/>
欲取飲者皆洗心跪而挹之則泉出如流多少足用若<lb/>
或汚慢則泉縮焉葢神明之異常者也　蔣氏日録顧<lb/>
渚湧金泉每歲造茶時太守先祭拜然後水漸出造貢<lb/>
茶畢水漸減至供堂茶畢已減半矣太守茶畢遂涸又<lb/>
名金沙泉　𤣥中記强村有水方寸許人欲取之唱浪<lb/>
<pb n="KR3k0061_WYG_008-16a"/>
淘沙一曲即得一杯味大甘冷因名樂音泉　寰宇記<lb/>
安豐軍泉在淨戒寺北人至泉旁大呌則大涌小呌則<lb/>
小涌咄之涌愈甚　張僧鑒潯陽記雞籠山下澗中有<lb/>
數十處累石若有人功水常深尺餘朝夕輙有湧泉溢<lb/>
出如潮水時刻不差朔望尤大號為潮泉常如沸湯<lb/>
伏琛齊地記安丘城南三十里雹都泉其雹或出或否<lb/>
亦不為災異　水經注南湘陂村有圓水圓廣可二百<lb/>
歩一邉暖一邉冷冷處極清緑淺則見石深則無底暖<lb/>
<pb n="KR3k0061_WYG_008-16b"/>
處水白且濁𤣥素既殊涼暖亦異厥名除泉其猶江乘<lb/>
之半湯泉也　湘山野録齊州城西有金線泉澄徹見<lb/>
底池心南北有金線一道微起水面以油滴之則線文<lb/>
還去或以杖亂之則線輙不見水止如故天隂亦不見<lb/>
　抱朴子崑崙及蓬萊其上鳥獸飲玊泉皆長生不死<lb/>
也　物𩔖相感志西北荒有玊饋酒泉注焉廣深一丈<lb/>
人飲此酒美如玊飲一樽復取一樽與天地同休　水<lb/>
經注有龍泉出允街谷泉眼之中水文成蛟龍或試撓<lb/>
<pb n="KR3k0061_WYG_008-17a"/>
破之尋平成龍畜生將飲者皆畏避而走謂之龍泉<lb/>
物𩔖相感志陽泉大餘山北清流數十歩所涵草木皆<lb/>
化為石精明堅勁扣之如磬珮之有聲其水所經之處<lb/>
物皆漬為石水飲之得人夀石得之除人痼　彚苑詳<lb/>
註南劍州天陷山有乳泉飲之登山嶺如飛　括地圖<lb/>
負丘之山上有赤泉飲之不老神宫有英泉飲之眠三<lb/>
百歲乃覺不知死　寰宇記蜀武陽有聖泉其水碧色<lb/>
患瘡疾者洗之多愈投銀即成金色孕婦飲之墮胎俗<lb/>
<pb n="KR3k0061_WYG_008-17b"/>
以為聖泉　白居易六帖晉廣州石門有貪泉　南史<lb/>
袁粲曰昔一國有狂泉飲之無不狂國君穿井而飲獨<lb/>
得無恙國人反謂國君為狂火艾針藥畢具君不任其<lb/>
苦酌泉飲之即狂也　拾遺記日南之南有淫泉之浦<lb/>
言其水浸淫從地而出成淵故曰淫泉或言此水甘軟<lb/>
男女飲之則淫其水小處可濫觴褰渉大處可方舟沿<lb/>
泝隨流曲直其水激石之聲似人之歌笑聞者令人淫<lb/>
動故俗為淫泉　隋圖經滭𤼵水今俗亦名妒女泉大<lb/>
<pb n="KR3k0061_WYG_008-18a"/>
如車輪水色青碧婦人不得艶粧衣新綵臨之必興雨<lb/>
雹故名<lb/>
湯泉　研北雜志湯泉知名者七所謂匡廬汝水尉氏<lb/>
驪山鳳翔之駱谷和州之惠濟與渝州之陳氏山居也<lb/>
皆棄於窮山之中惟驪山當往來之衝華堂玊甃獨為<lb/>
勝絶燕之昌平李陵臺亦有温泉　辛氏三秦記驪山<lb/>
泉舊云以三牲祭乃得入可以去疾涓病昔秦始皇與<lb/>
神女遊而忤其旨神女唾之則生瘡始皇怖謝神女為<lb/>
<pb n="KR3k0061_WYG_008-18b"/>
出温泉而洗除後人因以為驗　都穆遊名山記驪山<lb/>
在西安之臨潼縣出縣南半里即抵其麓經雷神殿東<lb/>
折門有綽楔榜曰温泉池過此有室三楹啓其扄即温<lb/>
泉也人呼為官池葢非貴人不得浴此池四周甃石如<lb/>
玊環狀中一小石上鑿七竅泉由是出相傳甃石起秦<lb/>
始皇其後漢武帝復加修飾或云今之池後周天和中<lb/>
造又云唐𤣥宗廣之不能詳也官池之左有泉曰混池<lb/>
以浴小民　煮泉小品下有石流黄者𤼵為温泉在在<lb/>
<pb n="KR3k0061_WYG_008-19a"/>
有之又有共出一壑半温半冷者亦在在有之皆非食<lb/>
品特新安黄山朱砂湯泉可食圖經云黄山舊名黟山<lb/>
東峯下有朱砂湯泉可㸃茗春色微紅此則自然之丹<lb/>
液也　唐子西遊湯泉記惠州過水北十餘里得白水<lb/>
山山行一里所得佛跡院院中涌二泉其東所謂湯泉<lb/>
其西雪如也二泉相去歩武間而東泉熱甚殆不可觸<lb/>
指以西泉解之然後調適可浴　荆州記新陽縣惠澤<lb/>
中有温泉冬月未至數里遥望白氣浮蒸如烟上下乘<lb/>
<pb n="KR3k0061_WYG_008-19b"/>
映狀如綺疏又有車輪隻轅形世傳昔有玉女乘車自<lb/>
投此泉今人時見女子姿儀光麗往來倐忽　周景式<lb/>
廬山記主簿山在胡郎廟前數里山下有温泉穴口周<lb/>
圍一丈許涌出如湯沸冬夏恒熱　𡊮山松宜都山川<lb/>
記佷山縣有温泉注大溪夏纔熱冬則大熱上常有霧<lb/>
氣百病乆疾入此水多瘉　王韶之始興記靈水源有<lb/>
温泉涌流如沸時有細赤魚出遊莫有𫉬者　丹鉛總<lb/>
録東坡詩紀所經温泉天下七處以驪山為最予在南<lb/>
<pb n="KR3k0061_WYG_008-20a"/>
中所見又不止七處也寜州白崖德勝關浪穹宜良鄧<lb/>
川三泊凡數十處而安寜為最凡温湯所在下必有硫<lb/>
黄其水猶有其味獨安寜清徹見底垢自浮去不積且<lb/>
無硫黄氣不知何理舊有人見竅出丹砂數粒乃知其<lb/>
下有丹砂徽州黄山温泉亦𩔖此葢温泉所在必白礬<lb/>
丹砂硫黄三物為之根乃蒸為暖流耳<lb/>
瀑布　班固終南山賦旁吐飛瀬上挺修林立泉落落<lb/>
密隂沈沈註立泉謂瀑布　廬山記白水在黄龍南即<lb/>
<pb n="KR3k0061_WYG_008-20b"/>
瀑布也水出山復挂流三四百丈飛湍林表望若懸素<lb/>
　鴈宕志西谷龍湫如井狀檻中作凹石壁數仞水從<lb/>
凹中瀉下望之若懸布隨風作態逺近斜正變幻不一<lb/>
或如散珠如驟雨如飛雪如輕烟濛霧或飄轉中斷或<lb/>
左右飛散或直下如注<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>或屈曲如蜿蜒觀者每立於<lb/>
潭外相去數十歩水忽轉舞向人亂洒衣帽沾濕或大<lb/>
注如晴雷或為風所遏盤桓而不下皆奇態也　太平<lb/>
清話天下瀑布皆有聲惟鴈宕者無聲　五雜俎鴈蕩<lb/>
<pb n="KR3k0061_WYG_008-21a"/>
瀑布無聲閩中水簾數處皆無聲葢巖腰凹而水噴空<lb/>
則為水簾奇於瀑布　陳舜俞廬山記康王谷有水簾<lb/>
飛泉破巖而下者二三十派其廣七十餘尺其髙不可<lb/>
計<lb/>
水異　乾鑿度帝盛德之應洛水温九日乃寒五日變<lb/>
為五色𤣥黄　天中記苻堅時長安有水影逺觀若水<lb/>
視地則見人至堅晚年而止宋文帝元嘉二十五年冬<lb/>
青州城南逺觀見地中如水有影謂之地鏡唐神龍二<lb/>
<pb n="KR3k0061_WYG_008-21b"/>
年二月壬子洛陽城東七里地色如水樹木車馬歴歴<lb/>
見影漸移至都月餘乃滅長安街中往往見水影大厯<lb/>
末深州束鹿縣中有影長七八尺遥望見人馬往來如<lb/>
在水中及至前則不見水　宋史五行志紹興十四年<lb/>
樂平縣河決衝田水自起立如為物所吸聚為一直行<lb/>
髙平地數尺不假隄防而水自行里南程氏家井水亦<lb/>
髙數尺夭矯如長虹聲如雷穿牆毁樓而出二水鬭於<lb/>
杉墩且前且郤約十餘刻乃解各復其故　説海貴州<lb/>
<pb n="KR3k0061_WYG_008-22a"/>
普定衛有二水一曰滚塘寨一曰閙蛙池前後相近居<lb/>
人夜聞水聲摶激其響漸大開戸視之波濤噴面不可<lb/>
逼近及明聲息二水一涸一溢人以為水鬭　丹鉛録<lb/>
正德中文安縣水忽僵立凍為氷柱髙五丈四圍如之<lb/>
中空而旁有穴土人謂之河僵後數日流賊過文安鄉<lb/>
民入冰穴中避之賴以全者頗多<lb/>
氷　周易履霜堅冰隂始凝也馴致其道至堅冰也<lb/>
禮記孟冬之月水始冰地始凍仲冬之月冰益壯　風<lb/>
<pb n="KR3k0061_WYG_008-22b"/>
俗通積冰曰淩冰壯曰凍冰流曰澌冰解曰泮　周禮<lb/>
淩人掌冰正歲十有二月令斬冰三其淩<hi>三倍其冰</hi>春始治<lb/>
鑑<hi>鑑如甀大口以盛冰置食物於中以禦温氣春而始治之為二月將獻羔而啓冰</hi>祭祀共冰<lb/>
鑑賓客共冰大喪共夷槃冰夏頒冰掌事秋刷<hi>刷清也鄭司農</hi>
<hi>云刷除冰室當更内新冰</hi>　左傳申豐曰古者日在北陸而藏冰西<lb/>
陸朝覿而出之其藏冰也深山窮谷固隂沍寒於是乎<lb/>
取之其出之也朝之禄位賓食喪祭於是乎用之其藏<lb/>
之也黑牡秬黍以享司寒其出之也桃弧棘矢以除其<lb/>
<pb n="KR3k0061_WYG_008-23a"/>
災其出入也時食肉之禄冰皆與焉大夫命婦喪浴用<lb/>
冰祭寒而藏之獻羔而啓之公始用之火出而畢賦自<lb/>
命夫命婦至於老疾無不受冰山人取之縣人傳之輿<lb/>
人納之𨽻人藏之夫氷以風壯而以風出其藏之也周<lb/>
其用之也徧則冬無愆陽夏無伏隂春無凄風秋無苦<lb/>
雨雷出不震無災霜雹癘疾不降民不夭札七月之卒<lb/>
章藏氷之道也　談苑收冰之法冬至前所收者堅而<lb/>
耐久冬至後所收者多不堅也黄河亦必以冬至前凍<lb/>
<pb n="KR3k0061_WYG_008-23b"/>
合冬至後雖凍不復合矣　三輔黄圖建章宫積冰為<lb/>
樓　洞冥記漢武帝設甜水之冰以備沐濯　杜陽雜<lb/>
編唐順宗即位歲拘彌國貢常堅冰云其國有大凝山<lb/>
中有冰千年不釋及齎至京師潔冷如故雖盛暑赭日<lb/>
終不稍消嚼之即與中國者無異　鄴中記石季龍於<lb/>
冰井臺藏冰三伏之月以冰賜其大臣　天寶遺事楊<lb/>
氏子弟每至伏中取大冰琢成山週圍宴席間雖暑烈<lb/>
酒酣各有寒色甚且有挾纊者又令工人鏤冰為獸鳳<lb/>
<pb n="KR3k0061_WYG_008-24a"/>
之形或飾以金環綵帶置之彫盤中送與王公大臣<lb/>
博物志削冰令圓舉以向日艾承其影則有火　盧氏<lb/>
雜説薄餅卷厚冰以刀切入迎刃而解　銷夏録臨洮<lb/>
城外洮水冬月結冰小於芡實其圎如一富家收貯盛<lb/>
夏以蜜漿調之如眞珠粉然　酉陽雜俎盛夏取大水<lb/>
晶如拳塊置釜中新汲水煮千沸以小口大肚缾盛湯<lb/>
以油綿密封其口勿令泄炁復以重湯煮缾千沸急沉<lb/>
井底平旦出之破缾冰已結矣　酉陽雜俎玻瓈千歲<lb/>
<pb n="KR3k0061_WYG_008-24b"/>
冰所化也　後山談叢世傳王祥卧冰求魚以養母至<lb/>
今沂水歲寒冰厚獨祥卧處闕而不合　神異經北方<lb/>
有石湖方千里深五丈餘歲常冰惟夏至前後五十六<lb/>
日解　漢書眺錯上書曰胡貉之地木皮三寸冰厚六<lb/>
尺　天中記周太祖乾祜中北征至澶州驛河水已解<lb/>
浮橋難立衆憂之其夜西北風裂凝凍比旦津吏報冰<lb/>
堅可渡歩騎踐冰而行衆謂之淩橋日夕津吏報曰冰<lb/>
橋泮矣　雜俎開成末河陽黄魚池冰作花如纈　筆<lb/>
<pb n="KR3k0061_WYG_008-25a"/>
談慶厯中京師集禧觀渠中冰皆成花果林木元豐末<lb/>
秀州人家屋瓦上冰亦成花毎瓦一枝正如畫家所為<lb/>
折枝有大花如牡丹芍藥者細花如海棠萱草者皆有<lb/>
枝葉無毫髪不具雖巧筆不能為之以紙搨之無異石<lb/>
刻　金國志金末河水凍成龜文又有花卉禽獸之狀<lb/>
巧過雕鏤時人謂之天畫　韻府續編紹興八年汴京<lb/>
雨下冰龜數十里大小皆冰龜形具首足卦文　漢五<lb/>
行志今之長老名木冰為木介介者甲甲兵象也　七<lb/>
<pb n="KR3k0061_WYG_008-25b"/>
修𩔖藁木冰者雨及木而凝冰諺云木稼也洪範五行<lb/>
傳謂之木斤范氏謂之木介春秋成公十六年雨木冰<lb/>
　文獻通考木冰者乃寒脇木而成冰妖不在木也冰<lb/>
花者乃冰有異而成花妖不在花也　摭遺唐開元冬<lb/>
至大雪簷澑皆為冰條妃子使侍兒𫾣二枝看玩帝問<lb/>
何物妃子笑曰妾所玩者冰筯也　酉陽雜俎王天運<lb/>
將四萬人征小勃律而還行數百里忽驚風四起雪花<lb/>
如翼風激小海水成冰柱起而復摧<lb/>
<pb n="KR3k0061_WYG_008-26a"/>
冰斗冰鑑　博古圖冰斗有柄無銘三旁掩上其柄可<lb/>
持其底鏤空實冰斗也又冰鑑四足無銘上方如斗四<lb/>
傍塵鏤底作風忩承以大盤立之四足置食於上而設<lb/>
冰於盤使寒氣通徹以禦温氣觀此鑑製作宜唐之精<lb/>
工所能到也<lb/>
　<lb/>
　<lb/>
　<lb/>
<pb n="KR3k0061_WYG_008-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格致鏡原卷八<lb/>
</p>
<p>
</p>
  </div>
</body>
</text>
</TEI>